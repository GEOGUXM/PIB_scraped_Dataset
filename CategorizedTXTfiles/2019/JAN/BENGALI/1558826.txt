      নারীওশিশুবিকাশমন্ত্রক

      দেশের ৬৪০টি জেলাতেই ‘বেটি বাঁচাও, বেটি পড়াও’ প্রকল্প রূপায়ণ করা হচ্ছে
      Posted On: 07 JAN 2019 11:31AM by PIB Kolkata


    নয়াদিল্লি , ০৪ জানুয়ারি, ২০১ ৯


    শিশু লিঙ্গ অনুপাতজনিত সমস্যার সমাধান ও কন্যা শিশুদের শিক্ষা গ্রহণ সম্ভব করাই ‘বেটি বাঁচাও, বেটি পড়াও’ প্রকল্পের মূল লক্ষ্য। সেইজন্য নির্বাচিত কয়েকটি জেলায় এই প্রকল্পের আওতায় একাধিক উদ্যোগের মাধ্যমে সংশোধনী ও সমাধানমূলক কর্মসূচি পালন করা হয়। এছাড়া, শিশু লিঙ্গ অনুপাতের লক্ষ্যণীয় বৈষম্যের বিষয়ে সচেতনতা সৃষ্টি করাও এই প্রকল্পের একটি অঙ্গ। মহিলা ও শিশু কল্যাণ মন্ত্রক ‘বেটি বাঁচাও, বেটি পড়াও’ প্রকল্পের প্রভাব সম্বন্ধে কোনও মূল্যায়ন করেনি। তবে, স্বাস্থ্য ও পরিবারকল্যাণ মন্ত্রক থেকে প্রাপ্ত ২০১৪-১৫ ও ২০১৫-১৬ অর্থবর্ষের ১৬১টি জেলার তথ্য থেকে দেখা গেছে যে ১০৪টি জেলায় জন্মকালীন লিঙ্গানুপাতের উন্নতি ঘটেছে। এছাড়া, ১১৯টি জেলায় প্রথম ট্রাইমেস্টারে নথিভুক্তিকরণের ক্ষেত্রেও উন্নতি ঘটেছে এবং ১৪৬টি জেলায় প্রাতিষ্ঠানিক প্রসবের সংখ্যা বৃদ্ধি লক্ষ্য করা গেছে ।


    ‘বেটি বাঁচাও বেটি পড়াও’ ২০১৫-র প্রকল্প ২২শে জানুয়ারি, চালু করা হয় যাতে শিশু লিঙ্গানুপাতের বৈষম্য দূর হয় এবং মহিলাদের ক্ষমতায়ন সংক্রান্ত বিষয়গুলিতে উন্নতি আসে। মূল বিষয় হল, শিশুকন্যাদের প্রতি সমাজের মানসিকতায় পরিবর্তন নিয়ে আসা। মহিলা ও শিশুকল্যাণ, স্বাস্থ্য ও পরিবারকল্যাণ এবং মানবসম্পদ বিকাশ মন্ত্রক একত্রিতভাবে এই প্রয়াস । প্রকল্পের মূল লক্ষ্য দেশ জুড়ে এই সম্বন্ধে সচেতনতা সৃষ্টি ও প্রচার কর্মসূচি এবং একাধিক ক্ষেত্রের মাধ্যমে এই লক্ষ্যে কাজ করে যাওয়া। ২০১৮-১৯ থেকে দেশের মোট ৬৪০টি জেলা (২০১১ সালের জনগণনা অনুযায়ী) এই কর্মসূচির আওতায় এসেছে। তার মধ্যে ৪০৫টি জেলায় একাধিক ক্ষেত্রের মাধ্যমে কাজ করা হয় এবং প্রচার কর্মসূচিও হাতে নেওয়া হয়েছে । ২৩৫টি জেলায় গণমাধ্যম ও প্রচারমূলক অভিযানের মাধ্যমে প্রকল্প রূপায়ণ করা হচ্ছে।


    ২০১৮-১৯ অর্থবর্ষে ‘বেটি বাঁচাও বেটি পড়াও’ কর্মসূচির জন্য মোট ২৮০ কোটি টাকা বরাদ্দ করা হয়েছে। ৩১শে ডিসেম্বর, ২০১৮-র প্রাপ্ত তথ্য অনুযায়ী, এর মধ্যে ৭০ কোটি ৬৩ লক্ষ টাকা রাজ্য/জেলাগুলিকে কর্মসূচি রূপায়ণের জন্য দেওয়া হয়েছে এবং ১৫৫ কোটি ৭১ লক্ষ টাকা গণমাধ্যম কর্মসূচি খাতে দেওয়া হয়েছে।


    আজ লোকসভায় এক প্রশ্নের জবাবে এই তথ্য জানান মহিলা ও শিশুবিকাশ প্রতিমন্ত্রী ডঃ বীরেন্দ্র কুমার।


    CG/SC / SB

    
    
    (Release ID: 1558826) Visitor Counter : 374
    
    
      Read this release in: English