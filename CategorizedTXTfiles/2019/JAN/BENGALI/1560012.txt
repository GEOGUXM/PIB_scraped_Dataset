      প্রতিরক্ষামন্ত্রক

      প্রতিরক্ষামন্ত্রী আন্দামান ও নিকোবর কমান্ডের কাজকর্ম পর্যালোচনা করলেন
      Posted On: 15 JAN 2019 5:55PM by PIB Kolkata


    নয়াদিল্লি, ১৫ জানুয়ারি , ২০১৯


    প্রতিরক্ষামন্ত্রী শ্রীমতী নির্মলা সীতারমন ১৩ ও ১৪ জানুয়ারি প্রতিরক্ষামন্ত্রী আন্দামান ও নিকোবর কমান্ডে (এএনসি) পরিদর্শন করেন। ১৩ তারিখ পোর্টব্লেয়ারে পৌঁছানোর পর কমান্ডের প্রধান ভাইস অ্যাডমিরাল বিমল ভার্মা তাঁকে স্বাগত জানিয়ে এই কমান্ডের কাজকর্ম এবং সাফল্যগুলি সম্পর্কে অবহিত করেন। শ্রীমতী সীতারমন ১৪ তারিখ ক্যাম্বেল বে সফর করেন এবং কমান্ডের কার্যসম্পাদন প্রণালী খতিয়ে দেখেন।


    ক্যাম্বেল বে-তে প্রতিরক্ষামন্ত্রী এই কমান্ডের চারটি শাখার যৌথ মহড়া প্রত্যক্ষ করেন। এই মহড়ায় ১০টি যুদ্ধ জাহাজ, ছটি যুদ্ধবিমান ও ৭০০ সেনা জওয়ান অংশ নেন। ভারতীয় নৌ-বাহিনীর মেরিন কমান্ডো (মার্কো) ও সেনাবাহিনীর বিশেষ দল ঘাতক-এর মহড়াও তিনি প্রত্যক্ষ করেন।


    পোর্টব্লেয়ারে ফিরে এসে শ্রীমতী সীতারমন বির্চগঞ্জ সেনা ঘাঁটিতে জঙ্গলে বেঁচে থাকার বিভিন্ন কলাকৌশন প্রত্যক্ষ করেন। এরপর, তিনি এই কমান্ডের জওয়ানদের জন্য দ্বিতীয় পর্যায়ের আবাসন প্রকল্পের সূচনা করন।


    উল্লেখ করা যেতে পারে, ২০১৭-র অক্টোবরে প্রতিরক্ষামন্ত্রী আন্দামান ও নিকোবর জওয়ানদের সঙ্গে দীপাবলী উৎসব উদযাপন করেন। এবার সফরের সময় প্রতিরক্ষামন্ত্রী পোর্টব্লেয়ারে জওয়ানদের ও আধিকারিকদের সঙ্গে লোহরি, মকর সংক্রান্তি ও পোঙ্গল উপলক্ষ্যে শুভেচ্ছা বিনিময় করেন।


    SSS/BD /NS

    
    
    (Release ID: 1560012) Visitor Counter : 27
    
    
      Read this release in: English