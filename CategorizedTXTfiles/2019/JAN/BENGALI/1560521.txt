      প্রধানমন্ত্রীরদপ্তর

      প্রধানমন্ত্রী আমেদাবাদে অত্যাধুনিক সর্দার বল্লভভাই প্যাটেল চিকিৎসা বিজ্ঞান প্রতিষ্ঠানের উদ্বোধন করলেন
      Posted On: 18 JAN 2019 5:27PM by PIB Kolkata


    নয়াদিল্লি, ১৮ জানুয়ারী , ২০১৯


    প্রধানমন্ত্রী শ্রী নরেন্দ্র মোদী আমেদাবাদে বৃহস্পতিবার অত্যাধুনিক সুপার স্পেশালিটি সরকারি হাসপাতাল- সর্দার বল্লভভাই প্যাটেল চিকিৎসা বিজ্ঞান ও গবেষনা প্রতিষ্ঠানের উদ্বোধন করেন। আমেদাবাদ পুরনিগম নির্মিত ৭৮ মিটার উচ্চতা বিশিষ্ট এই হাসপাতালটিতে ১ হাজার ৫০০টি রোগি-শয্যা সহ আধুনিক সুযোগ-সুবিধা ও এয়ার অ্যাম্বুলেন্স পরিষেবা রয়েছে।


    প্রধানমন্ত্রী এই হাসপাতালের বিভিন্ন সুযোগ-সুবিধা ঘুরে দেখেন। বিশ্বমানের হাসপাতাল নির্মাণে আমেদাবাদ পুরনিগমের ভূমিকার উচ্ছসিত প্রশংসা করে বলেন, ‘ আমেদাবাদের সর্দার বল্লভভাই প্যাটেল চিকিৎসা বিজ্ঞান ও গবেষনা প্রতিষ্ঠানটি দেশের অন্যান্য সরকারি হাসপাতালগুলির কাছে আদর্শ বা মডেল হয়ে উঠবে ’ ।


    ৭৫০ কোটি টাকা ব্যয়ে নির্মিত ১৮ তল বিশিষ্ট এই হাসপাতালটিতে সুলভ মূল্যে বিশ্বমানের চিকিৎসা পরিষেবা পাওয়া যাবে। আয়ুষ্মান ভারত কর্মসূচির সঙ্গে এই হাসপাতালটিকে যুক্ত করা হয়েছে। এই উপলক্ষে এক জনসভায় শ্রী মোদী আয়ুষ্মান ভারত কর্মসূচির উল্লেখ করে বলেন, ‘ এই কর্মসূচির জন্যই ছোট শহরগুলিতেও নতুন হাসপাতাল নির্মাণের চাহিদা বাড়ছে। দ্রুত নতুন হাসপাতাল গড়ে তোলা হচ্ছে, চিকিৎসক ও আধা-চিকিৎসক কর্মীর চাহিদা বাড়ছে এবং এরফলে স্বাস্হ্য পরিচর্যা ক্ষেত্রে যুবক-যুবতীদের জন্য কর্মসংস্হানের নতুন নতুন সুযোগ সৃষ্টি হচ্ছে ’ ।


    শ্রী মোদী আরও বলেন, বিগত চার বছরে দেশে স্বাস্হ্য পরিষেবা প্রদানের সুযোগ-সুবিধার ব্যাপক সম্প্রসারণ হয়েছে। সেইসঙ্গে চিকি ৎসা শিক্ষারও বিস্তার ঘটেছে। এই উদ্যোগ সাধারণ মানুষের স্বাস্হ্য পরিষেবা পাওয়ার চাহিদা পূরণে ব্যাপক সাহায্য করছে।


    গরিব মানুষের উদ্বেগ এবং তাদের কল্যাণে এই উদ্বেগগুলি দূরীকরণের বিষয়টি সর্বাগ্রে থাকে বলে উল্লেখ করে প্রধানমন্ত্রী বলেন, ‘ সরকার সর্বদাই গরীব মানুষের পাশে রয়েছে। এদের স্বার্থেই স্বাস্হ্য পরিচর্যা পরিষেবার সম্প্রসারণ ঘটানো হয়েছে এবং প্রধানমন্ত্রী জনঔষধী যোজনার মাধ্যমে কম দামে জেনেরিক ওষুধপত্রের সংস্হান করা হচ্ছে। এগুলি সবই সরকারের কল্যাণমূলক উদ্যোগের প্রতিফলন। সারা দেশে প্রায় ৫ হাজার প্রধানমন্ত্রী জনঔষধী কেন্দ্র চালু করা হয়েছে ’ ।


    প্রধানমন্ত্রী আরও বলেন, সকলের জন্য সমান সুযোগ-সুবিধা প্রদানে সরকার অঙ্গিকারবদ্ধ এবং সাধারণ শ্রেণীভুক্ত দরিদ্র মানুষের স্বার্থে ১০ শতাংশ সংরক্ষণ এই লক্ষ্যেই একটি পদক্ষেপ। সাধারণ শ্রেণীভুক্ত দরিদ্র মানুষের ১০ শতাংশ সংরক্ষণের লক্ষ্যপূরণে শিক্ষা প্রতিষ্ঠানগুলির আসন সংখ্যা ১০ শতাংশ বাড়ানো হচ্ছে। সরকারি চাকরি ও শিক্ষাপ্রতিষ্ঠানে সাধারণ শ্রেণীভুক্ত দরিদ্র মানুষের স্বার্থে ১০ শতাংশ সংরক্ষণের সিদ্ধান্ত রূপায়ণের যে পরিকল্পনা গুজরাট সরকার নিয়েছে, শ্রী মোদী তার প্রশংসা করেন। সংরক্ষণ বলব ৎ করার ক্ষেত্রে গুজরাটই দেশের প্রথম রাজ্য হয়ে উঠেছে।


    হালকা মেজাজে প্রধানমন্ত্রী বলেন, ইংরাজি নববর্ষে এটাই তাঁর প্রথম গুজরাট সফর। এই সফর এমন এক উ ৎ সবের মরশুমে হচ্ছে, যখন আমেদাবাদবাসীদের স্বার্থে স্বাস্হ্য পরিষেবা ক্ষেত্রে এ ধরণের একটি আধুনিক হাসপাতাল উ ৎ সর্গ করার চেয়ে আর ভালো সময় হতে পারে না। দেশের হাতে গোনা কয়েকটি পুর নিগমে বিশ্ব মানের এ ধরণের স্বাস্হ্য পরিষেবা ব্যবস্হা প্রদানে এগিয়ে এসেছে। আমেদাবাদের মহানাগরিক হিসাবে সর্দার প্যাটেলর ভূমিকার উচ্ছ্বসিত প্রশংসা করে প্রধানমন্ত্রী বলেন, স্বাস্হ্য, অনাময় এবং পরিস্কার পরিছ্ন্নতার ক্ষেত্রে তাঁর প্রয়াস দৃষ্টান্ত হয়ে রয়েছে।


    সকলের সমান সুযোগ-সুবিধা ও উন্নতির লক্ষ্যে তাঁর প্রতিশ্রূতির কথা পুনরায় স্মরণ করিয়ে দিয়ে ‘ সবকা সাথ সবকা বিকাশ ’ - এই মন্ত্রেই নতুন ভারত গড়ে তোলা সম্ভব বলে প্রধানমন্ত্রী তাঁর ভাষণ শেষ করেন।


    CG/BD /NS

    
    
    (Release ID: 1560521) Visitor Counter : 84
    
    
      Read this release in: English