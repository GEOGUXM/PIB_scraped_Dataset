      রেলমন্ত্রক

      দক্ষিণ-পূর্ব রেলের পক্ষ থেকে অ্যাসথেটিক সার্জারি নিয়ে আন্তর্জাতিক স্তরের কর্মশিবির আয়োজন
      Posted On: 29 JAN 2019 6:54PM by PIB Kolkata


    কলকাতা , ২৯ জানুয়ারি , ২০১৯


    দক্ষিণ-পূর্ব রেলের সদর দপ্তর গার্ডেনরিচের সেন্ট্রাল হাসপাতালে ইন্টারন্যাশনাল সোসাইটি অফ অ্যাসথেটিক প্লাস্টিক সার্জারি এডুকেশন কাউন্সিলের সহায়তায় অ্যাসথেটিক সার্জারি নিয়ে গত ২৪ তারিখ আন্তর্জাতিক স্তরের এক কর্মশিবিরের আয়োজন করা হয় । অস্ত্রপচারের মাধ্যমে মানব দেহের অঙ্গপ্রত্যঙ্গের সৌন্দর্যায়ন বৃদ্ধি সংক্রান্ত এই কর্মশিবিরে দেশ ও বিদেশের তিনশোর বেশি প্লাস্টিক সার্জেন অংশ নেন । মার্কিন যুক্তরাষ্ট্র , স্পেন , ইতালি , গ্রিস , ইজরায়েল সহ বিভিন্ন দেশের অস্ত্রপচার বিশেষজ্ঞরা শিবিরে সামিল হন । দক্ষিণ-পূর্ব রেলের সেন্ট্রাল হাসপাতালের বিশিষ্ট প্লাস্টিক সার্জেন ডঃ অঞ্জনা মালহোত্রা জানান , সর্বাধুনিক প্রযুক্তির সাহায্য নিয়ে এই হাসপাতালে একাধিক অস্ত্রোপচার করা হয়েছে । এই অস্ত্রোপচার প্রক্রিয়া বিভিন্ন দেশে ইন্টারনেট-ভিত্তিক সম্প্রচার করা হয়েছে ।


    CG/BD/DM

    
    
    (Release ID: 1561852) Visitor Counter : 20