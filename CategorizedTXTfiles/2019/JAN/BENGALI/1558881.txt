      প্রধানমন্ত্রীরদপ্তর

      প্রধানমন্ত্রী ওড়িশার বারিপদায় একাধিক উন্নয়নমূলক কাজকর্মের সূচনা করলেন
      Posted On: 07 JAN 2019 4:02PM by PIB Kolkata


    নয়াদিল্লি, ০৫ জানুয়ারী , ২০১৯


    প্রধানমন্ত্রী শ্রী নরেন্দ্র মোদী আজ (শনিবার) ওড়িশার বারিপদা সফর করেন।


    শ্রী মোদী সেখানে রসিকা রায় মন্দিরে সংরক্ষণ ও উন্নয়নমূলক কাজকর্মের সূচনা উপলক্ষে ডিজিটাল ফলকের আবরণ উন্মোচন এবং হরিপুরগড়ের প্রাচীন দূর্গে খননকার্যের সূচনা করেন।


    শ্রী মোদী জাতীয় স্তরে গুরুত্বপূর্ণ তিনটি মহাসড়ক প্রকল্পেরও শিলান্যাস করেন।


    রাষ্ট্রায়ত্ত্ব ইন্ডিয়ান অয়েল কর্পোরেশনের পারাদ্বীপ-হলদিয়া-দূর্গাপুর রান্নার গ্যাস পাইপলাইন প্রকল্পের বালাসোর-হলদিয়া-দূর্গাপুর শাখা জাতির উদ্দেশে উৎসর্গ করেন তিনি। বালাসোরে প্রধানমন্ত্রী একটি মাল্টিমোডাল লজিস্টিক পার্ক এবং ৬টি পাসপোর্ট সেবাকেন্দ্রের সূচনা করেন।


    টাটানগর থেকে বাদামপাহাড় পর্যন্ত দ্বিতীয় যাত্রীবাহি ট্রেনের যাত্রার সূচনাও করেন তিনি।


    এক জনসভায় ভাষণে শ্রী মোদী বলেন, আজ যেসমস্ত প্রকল্পের সূচনা এবং শিলান্যাস হয়েছে, সেগুলি রূপায়ণে ৪ হাজার কোটি টাকার বেশি খরচ ধরা হয়েছে।


    প্রধানমন্ত্রী আরও বলেন, কেন্দ্রীয় সরকার পরিকাঠামোর উন্নয়নে গুরুত্ব দিচ্ছে। সরকারের এই অগ্রাধিকার সাধারণ মানুষের জীবনে মৌলিক পরিবর্তন নিয়ে আসবে বলে তিনি অভিমত প্রকাশ করেন।


    শ্রী মোদী বলেন, বালাসোর-হলদিয়া-দূর্গাপুর রান্নার গ্যাসের পাইপলাইনটি ওড়িশা ও পশ্চিমবঙ্গের নানা জায়গায় রান্নার গ্যাস সরবরাহে গুরুত্বপূর্ণ ভূমিকা নেবে, সেইসঙ্গে পরিবহন খাতে খরচ ও সময় উভয়ই স্বাশ্রয় হবে।


    একবিংশ শতাব্দীতে যোগাযোগের প্রয়োজনীয়তার ওপর গুরুত্ব দিয়ে প্রধানমন্ত্রী জানান, দেশে আধুনিক পরিকাঠামো ও যোগাযোগ গড়ে তুলতে বিপুল অর্থ বিনিয়োগ করা হচ্ছে। তিনি জানান, দেশের অন্যান্য রাজ্যের পাশাপাশি ওড়িশাতেও সড়ক, রেল ও বিমান যোগাযোগ ব্যবস্হার বিকাশে গুরুত্ব দেওয়া হচ্ছে। রেল যোগাযোগ ব্যবস্হা সম্প্রসারিত হলে সাধারণ মানুষের যাতায়াতের পাশাপাশি শিল্প সংস্হাগুলির কাছে আরও দ্রুত খনিজ সম্পদ পৌঁছে দেওয়া যাবে।


    প্রধানমন্ত্রী বলেন, পরিকাঠামো ব্যবস্হার সম্প্রসারণের ফলে মধ্যবিত্ত শ্রেণীর মানুষের পাশাপাশি দেশের মাঝারি মানের শিল্পোদ্যোগগুলিও লাভবান হবে। আধুনিক সড়ক ব্যবস্হা, পরিস্কার পরিচ্ছন্ন ট্রেন পরিষেবা এবং ব্যয় স্বাশ্রয়ী বিমান পরিষেবার ফলে মধ্যবিত্ত শ্রেণীর মানুষের জীবন-যাপনের মনোন্নয়ন ঘটছে বলেও তিনি অভিমত প্রকাশ করেন।


    প্রধানমন্ত্রী জানান, সাধারণ মানুষ পাসপোর্ট পাওয়ার ক্ষেত্রে যেসমস্ত সমস্যার সম্মুখীন হয়েছে, তা দূর করতে কেন্দ্রীয় সরকার বিগত সাড়ে চার বছরে একাধিক উদ্যোগ গ্রহণ করেছে। মানুষের এই সমস্যা দুর করতে ৬টি পাসপোর্ট সেবাকেন্দ্রের আজ সূচনা করা হয়েছে বলেও তিনি জানান। সহজে জীবন-যাপনের মনোন্নয়ন ঘটানোর লক্ষেই এই পদক্ষেপ।


    দেশের সমৃদ্ধ সাংস্কৃতিক ঐতিহ্যের সংরক্ষণে সরকার উদ্যোগী হয়েছে জানিয়ে প্রধানমন্ত্রী বলেন, আস্হা, আধ্যাত্মিকতা ও ইতিহাসের সঙ্গে যুক্ত জায়গাগুলির পাশাপাশি যোগ ও আর্য়ুবেদের প্রসারে ইতিবাচক উদ্যোগ গ্রহণ করা হচ্ছে। এ প্রসঙ্গে তিনি রসিকা রায় মন্দিরে সংরক্ষণ ও উন্নয়নমূলক কাজকর্ম সহ হরিপুরগড় প্রাচীন দূর্গের খননকার্য শুরুর কথা উল্লেখ করে বলেন, সরকারের এই পদক্ষেপগুলির ফলে পর্যটনের প্রসার ঘটবে।


    CG/BD /NS

    
    
    (Release ID: 1558881) Visitor Counter : 57
    
    
      Read this release in: English