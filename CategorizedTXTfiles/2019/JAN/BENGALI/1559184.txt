      প্রধানমন্ত্রীরদপ্তর

      প্রধানমন্ত্রী আগামীকাল আগ্রায় সফর করবেন এবং ২৯৮০ কোটি টাকা মূল্যের একাধিক প্রকল্পের উদ্বোধন করবেন
      
      সুনিশ্চিতভাবে জল সরবরাহের জন্য গঙ্গাজল প্রকল্পের উদ্বোধন করবেন প্রধানমন্ত্রী
      
      আগ্রায় একটি জনসভায় প্রধানমন্ত্রী ভাষণ দেবেন

      Posted On: 08 JAN 2019 7:24PM by PIB Kolkata

    নয়াদিল্লি, ০৮ জানুয়ারী , ২০১৯


    প্রধানমন্ত্রী শ্রী নরেন্দ্র মোদী আগামীকাল (৯ জানুয়ারি) উত্তরপ্রদেশের আগ্রায় সফর করবেন। সেখানে গঙ্গাজল প্রকল্প সহ একাধিক উন্নয়নমূলক প্রকল্পের উদ্বোধন করবেন তিনি। আগ্রা স্মার্ট সিটির সুসংবদ্ধ কমান্ড ও কন্ট্রোল সেন্টারের ভিত্তিপ্রস্তর স্হাপন, এসএন মেডিকেল কলেজের উন্নয়ন ইত্যাদিও তাঁর সফরসূচির মধ্যে রয়েছে।


    গঙ্গাজল কর্মসূচিটি জন্য ২৮৮০ কোটি টাকার প্রকল্প তহবিল ধার্য হয়েছে। এই প্রকল্প আগ্রার জল সরবরাহ ব্যবস্হাকে আরো ভালো ও সুনিশ্চিত করে তুলবে। এরফলে শহরের বাসিন্দা ও পর্যটকরাও উপকৃত হবেন।


    আগ্রার এসএন মেডিকেল কলেজে উন্নয়নমূলক কাজের জন্য ২০০ কোটি টাকার প্রকল্প তহবিল ব্যয় করা হবে। এরমধ্যে মহিলাদের জন্য এই হাসপাতালের মধ্যে একটি ১০০ শয্যার মাতৃত্বকালীন বিভাগ স্হাপন করা হবে। এই কাজ সমাজের দুস্হ শ্রেণীর মহিলাদের ভালো স্বাস্হ্য পরিষেবা ও মাতৃত্বকালীন সেবা-শুশ্রুষা প্রদান করতে সাহায্য করবে। আগ্রা স্মার্ট সিটির সুসংবদ্ধ কমান্ড ও কন্ট্রোল সেন্টার নির্মাণের জন্য ২৮৫ কোটি টাকা ব্যয় করা হবে। এটি আগ্রাকে একটি আধুনিক বিশ্বমানের স্মার্ট সিটি হিসাবে গড়ে তুলতে, প্রথম সারির পর্যটন গন্তব্যস্হল হিসাবে নিজের স্হান বজায় রাখতে সাহায্য করবে।


    প্রধানমন্ত্রী আগ্রার কোঠি মীনা বাজারে একটি জনসভায় ভাষণও দেবেন।


    এই নিয়ে প্রধানমন্ত্রী আগ্রায় দ্বিতীয়বার সফর করবেন। ইতিপূর্বে ২০ নভেম্বর ২০১৬ তারিখে প্রধানমন্ত্রী আগ্রা সফরকালে তিনি প্রধানমন্ত্রী আবাস যোজনা (গ্রামীণ)-এর সূচনা করেছিলেন। এই প্রকল্পের আওতায় আজ পর্যন্ত ৬৫ লক্ষ আবাসন নির্মিত হয়েছে, যার মধ্যে ৯.২ লক্ষ আবাসন উত্তরপ্রদেশে হয়েছে। তিনি সেইসময় রেল পরিকাঠামো ও কিছু আঞ্চলিক পরিষেবার উদ্বোধনও করেছিলেন।


    CG/SC /NS

    
    
    (Release ID: 1559184) Visitor Counter : 26
    
    
      Read this release in: English