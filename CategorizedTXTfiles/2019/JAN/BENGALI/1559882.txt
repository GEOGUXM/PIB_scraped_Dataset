      রেলমন্ত্রক

      দক্ষিণ-পূর্ব রেল সাঁতরাগাছি ও চেন্নাইয়ের মধ্যে ছয় জোড়া সাপ্তাহিক সুপারফাস্ট স্পেশাল ট্রেন চালাবে
      Posted On: 14 JAN 2019 5:36PM by PIB Kolkata


    কলকাতা, ১৪ জানুয়ারি , ২০১৯


    অতিরিক্ত যাত্রীভিড় সামাল দিতে দক্ষিণ-পূর্ব রেল সাঁতরাগাছি ও চেন্নাইয়ের মধ্যে আগামী ১৮ জানুয়ারি থেকে ২৩ ফেব্রুয়ারী পর্যন্ত ছয় জোড়া সাপ্তাহিক সুপারফাস্ট স্পেশাল ট্রেন চালানোর সিদ্ধান্ত নিয়েছে। সাঁতরাগাছি- চেন্নাই স্পেশাল ট্রেনটি সাঁতরাগাছি থেকে প্রতি শুক্রবার বেলা ১২.৪০-এ ছেড়ে চেন্নাই পৌঁছাবে পরদিন বেলা ৪.৪০ মিনিটে। ফিরতি পথে চেন্নাই-সাঁতরাগাছি ট্রেনটি চেন্নাই থেকে প্রতি শনিবার সন্ধ্যে ৬.২০ মিনিটে ছেড়ে সাঁতরাগাছি পৌঁছাবে পরদিন রাত্রি ১১.৩০ মিনিট নাগাদ।


    বিশেষ এই ট্রেনগুলিতে ৪টি এসি টু-টিয়ার, ৫টি এসি থ্রি-টিয়ার এবং ৪টি স্লিপার ক্লাস শ্রেণীর কামরা থাকছে। যাওয়া-আসার পথে ট্রেনগুলি খড়গপুর, ভদ্রক, জাজপুর, কেওনঝাড় রোড, ভুবনেশ্বর, ব্রহ্মপুর, ভিজিয়ানা গ্রাম, রাজামুন্দ্রি, বিজয়ওয়াড়া ও নেল্লোর স্টেশনে থামবে।


    CG/BD /NS/… 14 January , 201 9 … 208


    

    
    (Release ID: 1559882) Visitor Counter : 105