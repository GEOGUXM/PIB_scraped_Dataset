      বস্ত্রমন্ত্রক

      শহরে আজ থেকে বস্ত্র মন্ত্রকের প্রচার ও প্রসার মূলক উদ্যোগ এবং প্রদর্শনী শুরু হল
      
      কম দামে পাট থেকে স্যানিটারি ন্যাপকিন তৈরির উদ্যোগ নিচ্ছে বস্ত্র মন্ত্রক : কেন্দ্রীয় বস্ত্র সচিব

      Posted On: 07 JAN 2019 2:46PM by PIB Kolkata

    কলকাতা, ০৭ জানুয়ারী , ২০১৯


    নতুনরূপে সেজে ওঠা কলকাতার বিখ্যাত ঐতিহ্যবাহী ওল্ড কারেন্সি বিল্ডিং-এ কেন্দ্রীয় বস্ত্র মন্ত্রকের উদ্যোগে আজ “ আর্টিসন স্পিক অ্যান্ড জুট এক্সপো ” নামক চারদিনের বস্ত্রশিল্পের প্রদর্শনী শুরু হয়েছে। কেন্দ্রীয় বস্ত্র মন্ত্রী শ্রীমতি স্মৃতি জুবিন ইরানী প্রদর্শনীর উদ্বোধন করবেন।


    এই উপলক্ষ্যে বস্ত্র সচিব শ্রী রাঘবেন্দ্র সিং আজ সকালে জানান, এই অনুষ্ঠানের মূল লক্ষ্য ভারতীয় হস্তশিল্প, হ্যান্ডলুম, রেশম ও পাট শিল্পের প্রসার ঘটানো এবং আন্তর্জাতিক বাজার ও দেশীয় বাজারেও বস্ত্র শিল্পের কদর বাড়ানো। এই উদ্যোগের ফলে সারা দেশ থেকে আসা অংশগ্রহণকারী বস্ত্রশিল্পীরা নতুন নতুন সুযোগ পাবেন। বস্ত্রমন্ত্রক আয়োজিত এই প্রচারমূলক কর্মসূচি থেকে বস্ত্রশিল্পের সঙ্গে জড়িত ব্যবসায়ী ও তাঁতিদের রপ্তানী বাজার দখল করতেও প্রয়োজনীয় জ্ঞান সঞ্চয় করবেন বলে বস্ত্র সচিব মতপ্রকাশ করেন।


    মহিলাদের সুস্বাস্হ্যের জন্য কম খরচে পাটে স্যানিটারি ন্যাপকিন তৈরির উদ্যোগ নিয়েছে বস্ত্র মন্ত্রক। এই অভিনব উদ্যোগে মহিলা ও শিশুকল্যাণ সহ আরও কয়েকটি মন্ত্রক সামিল হয়েছে। এইভাবে দেশের দরিদ্র মহিলাদের সুস্বাস্হ্য বজায় রাখার একটি পদক্ষেপ গ্রহণ করা হচ্ছে বলেও শ্রী রাঘবেন্দ্র সিং জানান।


    CG/SC /NS

    
    
    (Release ID: 1558857) Visitor Counter : 22
    
    
      Read this release in: English