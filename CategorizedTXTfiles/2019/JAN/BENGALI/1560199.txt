      মন্ত্রিসভারঅর্থনৈতিকবিষয়সংক্রান্তকমিটি

      আসামের নুমালিগড় শোধনাগারের ক্ষমতা বার্ষিক ৩ মিলিয়ন মেট্রিক টন থেকে বাড়িয়ে ৯ মিলিয়ন মেট্রিক টন করা হবে
      
      পারাদ্বীপ থেকে নুমালিগড় পর্যন্ত অশোধিত তেল সরবরাহ পাইপ লাইন এবং নুমালিগড় থেকে শিলিগুড়ি পর্যন্ত পণ্য সরবরাহ পাইপ লাইন স্থাপনে মন্ত্রিসভার সায়

      Posted On: 16 JAN 2019 6:40PM by PIB Kolkata

    নয়াদিল্লি , ১ ৬ জানুয়ারি, ২০১ ৯


    প্রধানমন্ত্রী শ্রী নরেন্দ্র মোদীর পৌরহিত্যে বুধবার কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে নুমালিগড় তেল শোধনাগারের ক্ষমতা বার্ষিক ৩ মিলিয়ন মেট্রিক টন থেকে বাড়িয়ে ৯ মিলিয়ন মেট্রিক টন করার প্রস্তাব মঞ্জুর হয়েছে। এছাড়াও, পারাদ্বীপ থেকে নুমালিগড় পর্যন্ত অশোধিত তেল সরবরাহ পাইপ লাইন এবং নুমালিগড় থেকে শিলিগুড়ি পর্যন্ত পণ্যবাহী পাইপ লাইল স্থাপনের প্রস্তাবেও মন্ত্রিসভা অনুমতি দিয়েছে। এজন্য খরচ ধরা হয়েছে ২২ হাজার ৫৯৪ কোটি টাকা। প্রকল্প অনুমোদন ও সংবিধিবদ্ধ ছাড়পত্র পাওয়ার পর ৪৮ মাসের মধ্যে শোধনাগারের বার্ষিক ক্ষমতা বৃদ্ধি ও পাইপ লাইন স্থাপন সংক্রান্ত কাজকর্ম শেষ হবে।


    প্রকল্প খাতে মোট ব্যয়ের ২২ হাজার ৫৯৪ কোটি টাকার মধ্যে ১৫ হাজার ১০২ কোটি টাকা নুমালিগড় শোধনাগার লিমিটেড ঋণ হিসাবে সংগ্রহ করবে। সংস্থাটি ২ হাজার ৩০৭ কোটি টাকা যোগান দেবে সুদ থেকে পাওয়া আয়ের মাধ্যমে। বাকি অর্থ সমানভাবে দেবে ভারত পেট্রোলিয়াম নিগম লিমিটেড এবং আসাম সরকার। কেন্দ্রীয় সরকারের ভায়াবিলিটি গ্যাপ ফান্ডিং থেকে প্রকল্প খাতে ১ হাজার ২০ কোটি টাকা দেওয়া হবে।


    এই তেল শোধনাগারের সম্প্রসারণের কাজ শেষ হলে উত্তর-পূর্বে পেট্রোজাত পণ্যের ঘাটতি পূরণ হবে। উত্তর – পূর্বে অন্যান্য যে সমস্ত শোধনাগার রয়েছে, সেগুলির স্বাভাবিক কাজকর্ম বজায় রাখতেও এই প্রকল্পটি সহায়ক হবে। এছাড়াও, এই প্রকল্পটি রূপায়িত হলে আসামে প্রত্যক্ষ ও পরোক্ষভাবে প্রচুর কর্মসংস্থানের সৃষ্টি হবে। কেন্দ্রীয় সরকার উত্তর – পূর্বের জন্য ২০৩০ সালের মধ্যে যে হাইড্রো কার্বন পরিকল্পনা গ্রহণ করেছে – এই প্রকল্পটি তার একটি অন্যতম অঙ্গ।


    CG/ BD/ SB

    
    
    (Release ID: 1560199) Visitor Counter : 46
    
    
      Read this release in: English