      তথ্যওসম্প্রচারমন্ত্রক

      রেজিস্ট্রার অফ নিউজ পেপার্স (আরএনআই) দপ্তর অনলাইনে সাক্ষাৎকার ব্যবস্থা চালু করছে
      Posted On: 31 JAN 2019 5:52PM by PIB Kolkata


    যেসব প্রকাশকরা রেজিস্ট্রার অফ নিউজপেপার্স (আরএনআই)-এর দপ্তরে উপস্থিত হয়ে নিজ আবেদন সংক্রান্ত তথ্য পেতে আগ্রহী, তাঁদের সুবিধার্থে পয়লা ফেব্রুয়ারি থেকে অনলাইনে টোকেন সংগ্রহের ব্যবস্থা চালু করা হচ্ছে। আরএনআই-এর উচ্চপদস্থ আধিকারিকদের সাক্ষাৎপ্রার্থীরা প্রতি সপ্তাহের মঙ্গলবার ও বৃহস্পতিবার বিকেল ৪টে থেকে ৫টার মধ্যে দপ্তরে তাঁদের সঙ্গে সাক্ষাৎ করতে পারেন। আরএনআই-এর ওয়েবসাইট – http://rni.nic.in-এ অনলাইন টোকেন সংগ্রহের লিঙ্ক রয়েছে। এই অনলাইন ব্যবস্থা একবার চালু হয়ে গেলে হাতে হাতে টোকেন সংগ্রহের পদ্ধতি সম্পূর্ণভাবে বন্ধ হয়ে যাবে।


    সাক্ষাৎপ্রার্থীরা দু’সপ্তাহ আগে সাক্ষাৎকারের সময় ঠিক করতে পারবেন। প্রতিদিন (মঙ্গল ও বৃহস্পতিবার) সর্বাধিক ২০টি করে টোকেন দেওয়া হবে। এই দিনগুলি সরকারি ছুটির দিন হলে পরে তার পরিবর্তে অন্য কোন দিনে সাক্ষাৎকারের সময় দেওয়া হবে না। সাক্ষাৎপ্রার্থীদের আরএনআই-তে সাক্ষাৎ-এর জন্য আসার সময় যথাযথ কর্তৃপক্ষের চিঠি ও সচিত্র পরিচয়পত্র সঙ্গে আনতে হবে। অনলাইনে সাক্ষাৎকারের জন্য আবেদনের সময় উপরোক্ত নথিভুলি আপলোড করার পরামর্শও দেওয়া হচ্ছে। টাইটেল ভেরিফিকেশন, সংবাদপত্রের রেজিস্ট্রেশন যা আরএনআই-এর অন্য কোন পরিষেবার জন্য আবেদনের পর অন্তত ৪৫টি কাজের দিন অপেক্ষার পর আধিকারিকদের সাক্ষাৎকারের আবেদনের পরামর্শ করতে বলা হচ্ছে। প্রত্যেকটি প্রকাশনা সংস্থাকে প্রতি মাসে কেবল একবারই সাক্ষাৎকারের জন্য অনলাইনে টোকেন দেওয়া হবে।


    

    
    (Release ID: 1562102) Visitor Counter : 24