      প্রধানমন্ত্রীরদপ্তর

      গুরু গোবিন্দ সিং-জীর জন্মবার্ষিকী উদযাপন উপলক্ষ্যে প্রধানমন্ত্রী স্মারক ৩৫০ টাকার মুদ্রা প্রকাশ করলেন
      Posted On: 13 JAN 2019 3:36PM by PIB Kolkata


    নয়াদিল্লি, ১৩ জানুয়ারি , ২০১৯


    গুরু গোবিন্দ সিং-জীর জন্মবার্ষিকী উদযাপন উপলক্ষ্যে আজ ৩৫০ টাকার একটি মুদ্রা প্রকাশ করলেন প্রধানমন্ত্রী শ্রী নরেন্দ্র মোদী। এই অনুষ্ঠানে ভাষণ দিতে গিয়ে প্রধানমন্ত্রী গুরু গোবিন্দ সিংজীর মহৎ মূল্যবোধের প্রসঙ্গ উত্থাপন করে মানবসেবায় তাঁর নিঃস্বার্থ সেবার কথা স্মরণ করেন। পাশাপাশি, তাঁর নির্ভীকতা, ভক্তি এবং আত্মত্যাগের কথাও স্মরণ করেন প্রধানমন্ত্রী। দেশের জনসাধারণকে গুরু গোবিন্দ সিং-জীর পথ অবলম্বন করার আর্জিও জানান শ্রী মোদী।


    লোক কল্যাণ মার্গে তাঁর বাসভবনে নির্দিষ্ট সমাবেশের সামনে ভাষণ দিতে গিয়ে প্রধানমন্ত্রী বলেন, গুরু গোবিন্দ সিং-জী অসাধারণ যোদ্ধা ছিলেন। ছিলেন দার্শনিক কবি এবং সদগুরু। অবিচার এবং উৎপীড়ণের বিরুদ্ধে তিনি লড়ে গিয়েছেন। ধর্ম, জাতপাতের অনুশাসনকে ভেঙে এগিয়ে যাওয়াই তাঁর লক্ষ্য ছিল, বলে মতপ্রকাশ করেন শ্রী মোদী। তিনি আরও বলেন, গুরু গোবিন্দ সিং-জীর প্রেম, শান্তি এবং আত্মত্যাগের বার্তা আজও প্রাসঙ্গিক।


    শ্রী মোদী বলেন, আগামী বছরগুলিতে গুরু গোবিন্দ সিং-জীর মূল্যবোধ এবং উপদেশ আমাদের উদ্বুদ্ধ করবে। তাঁর বক্তব্য অনুযায়ী, গুরু গোবিন্দ সিং-জীকে সম্মান জানানোর একটি ছোট প্রচেষ্টা স্মারক মুদ্রা প্রকাশ। গুরু গোবিন্দ সিং-জী যে ১১ দফা পথের সন্ধান দিয়েছেন সেটিকে অবলম্বন করে এগোনোর পরামর্শ-ও দেন প্রধানমন্ত্রী।


    শ্রী মোদী এর পাশাপাশি, লোহরি উপলক্ষ্যে দেশবাসীকে শুভেচ্ছা জানান।


    প্রসঙ্গত, ২০১৮-র ৩০ ডিসেম্বর মাসিক রেডিও অনুষ্ঠান ‘ মন কি বাত ’ -এ প্রধানমন্ত্রী শ্রী গুরু গোবিন্দ সিং-জীর আত্মত্যাগ ও ভক্তি অবলম্বন করে চলার আহ্বান জানান। ২০১৭-র ৫ জানুয়ারি পাটনায় গুরু গোবিন্দ সিং-জীর ৩৫০-৩ম জন্মবার্ষিকী উদযাপন অনুষ্ঠানে প্রধানমন্ত্রী উপস্হিত-ও ছিলেন। ২০১৬-র ১৫ আগস্ট স্বাধীনতার দিবসে লালকেল্লার প্রাকার থেকে ভাষণ দিতে গিয়ে প্রধানমন্ত্রী গুরু গোবিন্দ সিং-জীর মূল্যবোধ অনুসরণ করার আহ্বান জানান।


    SSS/BD /NS/… 14 January , 201 9 … 395


    

    
    (Release ID: 1559845) Visitor Counter : 141