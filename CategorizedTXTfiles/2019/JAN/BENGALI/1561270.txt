      প্রতিরক্ষামন্ত্রক

      উপকূল এলাকায় “সি ভিজিল” সামরিক মহড়া সাফল্যের সঙ্গে অনুষ্ঠিত হল
      Posted On: 24 JAN 2019 4:33PM by PIB Kolkata


    কলকাতা, ২৪ জানুয়ারি, ২০১৯


    নৌ-বাহিনী ও উপকূলরক্ষী বাহিনী গত ২২ ও ২৩শে জানুয়ারি দেশের অন্যান্য উপকূল এলাকায় অবস্থিত নিরাপত্তা সংক্রান্ত বিভিন্ন সংস্থা এবং মৎস্যজীবী ও উপকূল এলাকায় বসবাসকারী মানুষদের নিয়ে “সি ভিজিল” নামক বড় মাপের একটি সামরিক মহড়ায় যৌথভাবে অংশ নেয় । দেশের ৭,৫১৬.৬ কিলোমিটার উপকূল বরাবর এই ধরণের বিশাল মহড়া এই প্রথম অনুষ্ঠিত হল। ভারতীয় নৌ-বাহিনীর এবং উপকূলরক্ষী বাহিনীর ৩০টি জাহাজ ও বিমান তথা পশ্চিমবঙ্গ, ওড়িশা, অন্ধ্রপ্রদেশ, তামিলনাড়ু ও পুদুচেরী থেকে অংশ নেওয়া নিরাপত্তা সংক্রান্ত বিভিন্ন সংস্থার নিয়ন্ত্রণে থাকা মোট ৮৫টি টহলদারী নৌকা মহড়ায় অংশ নেয়। মেরিন পুলিশের নৌকাগুলি উপকূল থেকে ৫ মাইল দূরত্ব পর্যন্ত টহল দেয় এবং নৌ-বাহিনী ও উপকূলরক্ষী বাহিনীর জাহাজগুলি মহড়া চলাকালীন গভীর সমুদ্রে টহলদারি করে । নৌ-বাহিনী ও উপকূলরক্ষী বাহিনীর বিমান সারাক্ষণ আকাশ থেকে নজরদারি জারি রাখে।


    উপকূল এলাকায় নিরাপত্তার পন্থা-পদ্ধতি যাচাই করে নিতে, সমুদ্রপথ দিয়ে অনুপ্রবেশ রোধ করতে নিরাপত্তা সংস্থাগুলির যৌথ দল ‘রেড ফোর্স’ শীর্ষক এই মহড়ায় অংশ নেয়।


    প্রতিরক্ষা, স্বরাষ্ট্র, জাহাজ চলাচল, পেট্রোলিয়াম ও প্রাকৃতিক গ্যাস, মৎস্যচাষ, বহিঃশুল্ক মন্ত্রক, সংশ্লিষ্ট বিভিন্ন রাজ্য ও কেন্দ্রশাসিত অঞ্চলগুলির সরকার এবং কেন্দ্র ও রাজ্যের বেশ কয়েকটি সংস্থা যৌথভাবে এই মহড়ার আয়োজনে করে ।


    CG/SC/DM

    
    
    (Release ID: 1561270) Visitor Counter : 24
    
    
      Read this release in: English