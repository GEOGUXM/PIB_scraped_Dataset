      সংস্কৃতিমন্ত্রক

      রাষ্ট্রপতি আগামীকাল প্রয়াগরাজে কুম্ভ মেলায় যাবেন
      Posted On: 16 JAN 2019 7:06PM by PIB Kolkata


    নয়াদিল্লি , ১ ৬ জানুয়ারি, ২০১ ৯


    রাষ্ট্রপতি শ্রী রাম নাথ কোবিন্দ আগামীকাল প্রয়াগরাজ কুম্ভ মেলায় যাবেন। সেখানে তিনি পরমর্থ নিকেতন আশ্রমের ক্যাম্পে গান্ধীবাদের পুনরুদয় নিয়ে দু’দিনের এক সম্মেলনের সূচনা করবেন। সম্মেলনে ভাষণ দেওয়ার পূর্বে শ্রী কোবিন্দ সঙ্গমে পুজো দেবেন এবং মেলায় আগত সাধু-সন্ন্যাসীদের সঙ্গে সাক্ষাৎ করবেন। এরপর তিনি মহর্ষী ভরদ্বাজের মূর্তির আবরণ উন্মোচন করবেন। এই অনুষ্ঠানে উত্তর প্রদেশের রাজ্যপাল শ্রী রাম নায়েক, মুখ্যমন্ত্রী যোগী আদিত্যনাথ এবং উপ-মুখ্যমন্ত্রী শ্রী কেশব প্রসাদ মৌর্য উপস্থিত থাকবেন।


    উল্লেখ করা যেতে পারে, কুম্ভ মেলায় স্বচ্ছ ভারত মিশন (গ্রামীণ) নিয়ে এক প্রদর্শনী আয়োজিত হয়েছে । কেন্দ্রীয় মন্ত্রী শ্রীমতী ঊমা ভারতী, উত্তর প্রদেশের উপ-মুখ্যমন্ত্রী শ্রী কেশব প্রসাদ মৌর্য সহ বহু বিশিষ্ট ব্যক্তি প্রদর্শনীটি ঘুরে দেখেছেন।


    CG/ BD/ SB

    
    
    (Release ID: 1560228) Visitor Counter : 18
    
    
      Read this release in: English