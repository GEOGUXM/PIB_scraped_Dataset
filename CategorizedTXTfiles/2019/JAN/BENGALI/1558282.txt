      কেন্দ্রীয়মন্ত্রিসভা

      অরুণাচল প্রদেশে তপশিলি উপজাতির তালিকায় সংশোধনের জন্য সাংবিধানিক নির্দেশ সংক্রান্ত একটি বিল মন্ত্রিসভায় অনুমোদিত হয়েছে
      Posted On: 02 JAN 2019 7:43PM by PIB Kolkata


    নয়াদিল্লি , ০২ জানুয়ারি, ২০১ ৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে, কন্সটিটিউশন (সিডিউল্ড ট্রাইবস্‌) অর্ডার, ১৯৫০ – এর সংশোধনের জন্য দ্য কন্সটিটিউশন (সিডিউল্ড ট্রাইবস্‌) অর্ডার (অ্যামেন্ডমেন্ট) বিল, ২০১৮-কে অনুমোদন করা হয়েছে। অরুণাচল প্রদেশে তপশিলি উপজাতির তালিকায় সংশোধনের জন্য এই বিল আনা হবে।


    বিলটির ১ নম্বর সিরিয়ালে ‘আবর’ শব্দটি মুছে দেওয়া হবে। ১৬ নম্বর সিরিয়ালে ‘আদি’ শব্দটিও অনুরূপভাবে সরিয়ে দেওয়া হবে। ৬ নম্বর সিরিয়ালে ‘খামতি’ শব্দটির পরিবর্তে ‘তাই খামতি’ বসানো হবে। এছাড়া, ৮ নম্বর সিরিয়ালে ‘মিসমি – কমন’ (মিজু মিসমি); ‘ইডু’ (মিসমি) এবং ‘তারাওঁ’ (দিগারু মিসমি)-দের অন্তর্ভুক্ত করা হবে। অন্যদিকে, ৯ নম্বর সিরিয়ালে ‘মোম্বা’ শব্দটির পরিবর্তে ‘মনপা’, ‘মেম্বা’, ‘সারতাং’, ‘সাজোলং’ (মিজি)-দের অন্তর্ভুক্ত করা হবে। ১০ নম্বর সিরিয়ালে অরুণাচল প্রদেশের তপশিলি উপজাতিদের তালিকায় ‘যে কোনও নাগা উপজাতি’র পরিবর্তে ‘নকটে’, ‘তাংসা’, ‘টুটসা’, ‘ওয়াংচো’ শব্দগুলি অন্তর্ভুক্ত করা হবে।


    প্রস্তাবিত এই সংশোধনীর উদ্দেশ্য হ’ল – তপশিলি উপজাতির তালিকায় একই জাতিগোষ্ঠীর নাম যাতে দু’বার না থাকে, এছাড়া, ‘খামতি’ নামে কোনও উপজাতি নেই। অন্যদিকে, ‘মিসমি’ নামে কোনও জনগোষ্ঠী নেই, তাই ‘মিসমি-কমন’, ‘ইডু’ এবং ‘তারাওঁ’-দের অন্তর্ভুক্ত করা হ’ল। যে কোনও নাগা উপজাতির পরিবর্তে তাদের নামগুলি সুস্পষ্টভাবে উল্লেখ করার প্রয়োজন ছিল। এই বিলটি আইনে পরিণত হওয়ার পর তালিকায় অন্তর্ভুক্ত জাতিগোষ্ঠীর সদস্যরা তপশিলি উপজাতিয়দের জন্য নির্ধারিত সব ধরণের সুযোগ-সুবিধা পাবেন।


    CG/PB / SB

    
    
    (Release ID: 1558282) Visitor Counter : 108
    
    
      Read this release in: English