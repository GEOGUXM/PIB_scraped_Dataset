      পেট্রোলিয়ামওপ্রাকৃতিকগ্যাসমন্ত্রক

      দশম পর্যায়ে নগর-কেন্দ্রিক গ্যাস বন্টনের ব্যাপারে দরপত্র আহ্বানের আগামীকাল কলকাতায় রোড-শো
      Posted On: 07 JAN 2019 5:59PM by PIB Kolkata


    কলকাতা, ০৭ জানুয়ারী , ২০১৯


    পেট্রোলিয়াম ও প্রাকৃতিক গ্যাস নিয়ন্ত্রণ (পিএনজিআরবি) পর্ষদ দশম পর্যায়ে নগর-কেন্দ্রিক গ্যাস বন্টনের জন্য দরপত্র আহ্বানের ব্যাপারে সংশ্লিষ্ট সব পক্ষের দৃষ্টি আকর্ষণ করতে আগামীকাল কলকাতায় রোড-শো আয়োজন করেছে। উল্লেখ করা যেতে পারে, সম্প্রতি নবম পর্যায়ে নগর-কেন্দ্রিক গ্যাস বন্টনের জন্য ২১টি রাজ্য ও কেন্দ্রশাসিত অঞ্চলের ১৭৪টি জেলার ৮৬টি ভৌগলিক এলাকার দরপত্র আহ্বান প্রক্রিয়া সাফল্যের সঙ্গে শেষ হয়েছে। দশম পর্যায়ে ১৪টি রাজ্যের ১২৪টি জেলার ৫০টি ভৌগলিক এলাকার জন্য দরপত্র আহ্বান করার সিদ্ধান্ত হয়েছে। গত ২২ নভেম্বর প্রধানমন্ত্রী নতুন দিল্লির বিজ্ঞান ভবনে আয়োজিত এক অনুষ্ঠানে এই পর্যায়ে দরপত্র আহ্বান প্রক্রিয়ার সূচনা করেন।


    সারা দেশে পর্ষদের পক্ষ থেকে যে রোড-শো-এর আয়োজন করা হয়েছে, কলকাতার কর্মসূচিটি তার অন্যতম। উল্লেখ করা যেতে পারে, দরপত্র জমা দেওয়ার শেষ তারিখ আগামী ৫ ফেব্রুয়ারি।


    নবম পর্যায়ের মতো দশম পর্যায়ের দরপত্র আহ্বান প্রক্রিয়াতেও উৎসাহব্যঞ্জক সাড়া পাওয়া যাবে বলে আশা করা হচ্ছে। এই পর্যায়ে পশ্চিমবঙ্গের আটটি জেলাকে নগরকেন্দ্রিক গ্যাস বন্টন ব্যবস্হার আওতায় নিয়ে আসার পরিকল্পনা রয়েছে। জেলাগুলি হল- দার্জিলিং, জলপাইগুড়ি, উত্তর দিনাজপুর, হাওড়া (ইতিমধ্যেই জেলার যে এলাকা গ্যাস বন্টনের জন্য চিহ্নিত হয়েছে, সেই অংশ বাদে), হুগলি (ইতিমধ্যেই জেলার যে এলাকা গ্যাস বন্টনের জন্য চিহ্নিত হয়েছে, সেই অংশ বাদে), নদীয়া (ইতিমধ্যেই জেলার যে এলাকা গ্যাস বন্টনের জন্য চিহ্নিত হয়েছে, সেই অংশ বাদে), উত্তর চব্বিশ পরগণা (ইতিমধ্যেই জেলার যে এলাকা গ্যাস বন্টনের জন্য চিহ্নিত হয়েছে, সেই অংশ বাদে) এবং দক্ষিণ চব্বিশ পরগণা (ইতিমধ্যেই জেলার যে এলাকা গ্যাস বন্টনের জন্য চিহ্নিত হয়েছে, সেই অংশ বাদে)।


    SSS/BD /NS

    
    
    (Release ID: 1558957) Visitor Counter : 22
    
    
      Read this release in: English