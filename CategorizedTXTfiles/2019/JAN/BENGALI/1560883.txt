      প্রধানমন্ত্রীরদপ্তর

      আগামীকাল বারাণসীতে শুরু হচ্ছে পঞ্চদশ প্রবাসী ভারতীয় দিবস সম্মেলন
      Posted On: 21 JAN 2019 12:29PM by PIB Kolkata


    নয়াদিল্লি , ২১ জানুয়ারি, ২০১ ৯


    বারাণসীতে আগামীকাল পঞ্চদশ প্রবাসী ভারতীয় দিবস সম্মেলন শুরু হচ্ছে। সম্মেলনের উদ্বোধন করবেন প্রধানমন্ত্রী শ্রী নরেন্দ্র মোদী।


    বারাণসীতে এই প্রথম তিন দিনের প্রবাসী ভারতীয় দিবস সম্মেলন বারাণসীতে হচ্ছে। ২১ থেকে ২৩ জানুয়ারি বারাণসীতে পর্যন্ত এই সম্মেলন দেখার জন্য থিম হ’ল ‘নতুন ভারত গঠনে প্রবাসী ভারতীয়দের ভূমিকা’। এই সম্মেলনের পরপরই কুম্ভমেলা। অংশগ্রহণকারীরা আগামী ২৪ জানুয়ারি প্রয়াগরাজ সফর করবেন। পরদিন, অর্থাৎ ২৫ জানুয়ারি তাঁরা দিল্লি যাবেন এবং ২৬ জানুয়ারি তাঁরা সেখানে প্রজাতন্ত্র দিবসের অনুষ্ঠান প্রত্যক্ষ করবেন।


    প্রসঙ্গত, মরিশাসের প্রধানমন্ত্রী শ্রী প্রবীন্দ জগন্নাথ এই সম্মেলনের প্রধান অতিথি হিসাবে উপস্থিত থাকবেন। নরওয়ের আইনসভার সদস্য হিমাংশু গুলাটি হচ্ছেন বিশেষ অতিথি। নিউজিল্যান্ডের আইনসভার সদস্য শ্রী কানওয়ালজিৎ সিং-ও সম্মানীয় অতিথি হিসাবে পঞ্চদশ প্রবাসী ভারতীয় দিবস সম্মেলনে উপস্থিত থাকবেন।


    এই সম্মেলনে বিভিন্ন অনুষ্ঠানগুলির মধ্যে রয়েছে –


    ক) ২১ জানুয়ারি, ২০১৯ – যুবপ্রবাসী ভারতীয় দিবস উদযাপন। নতুন ভারত গঠনে প্রবাসী যুবক-যুবতীদের সুযোগ করে দেওয়ার প্রচেষ্টা চালানো হবে এই মঞ্চে।


    খ) ২২ জানুয়ারি, ২০১৯ – মরিশাসের প্রধানমন্ত্রী শ্রী প্রবীন্দ জগন্নাথের উপস্থিতিতে প্রধানমন্ত্রী শ্রী নরেন্দ্র মোদী প্রবাসী ভারতীয় দিবস সম্মেলনের শুভ সূচনা করবেন।


    গ) ২৩ জানুয়ারি, ২০১৯ – সমাপ্তি অধিবেশন এবং রাষ্ট্রপতির প্রবাসী ভারতীয় সম্মান পুরস্কার প্রদান।


    উল্লেখ্য, প্রবাসী ভারতীয় দিবস উদযাপনের সিদ্ধান্ত নিয়েছিলেন ভারতের প্রাক্তন প্রধানমন্ত্রী শ্রী অটল বিহারী বাজপেয়ী।


    প্রথম প্রবাসী ভারতীয় দিবস, ২০০৩ – এর ৯ জানুয়ারি নতুন দিল্লিতে উদযাপন করা হয়। ১৯১৫ সালে মহাত্মা গান্ধী দক্ষিণ আফ্রিকা থেকে ভারতে প্রত্যাবর্তন করেন এই দিনেই। ঐ দিনটিকে স্মরণে রেখেই প্রথম প্রবাসী ভারতীয় দিবস ৯ জানুয়ারি উদযাপন করা হয়।


    বর্তমানে প্রত্যেক দু’বছর অন্তর প্রবাসী ভারতীয় দিবসের আয়োজন করা হয়ে থাকে। এটি এমনই একটি অনুষ্ঠান, যেখানে উপস্থিত থেকে প্রবাসী ভারতীয়রা মূল ভূখন্ডে বসবাসকারী ভারতীয়দের সঙ্গে মিলিত হতে পারেন। এই সম্মেলনে নির্বাচিত প্রবাসী ভারতীয়দের ভারতে এবং প্রবাসে গুরুত্বপূর্ণ অবদানের জন্য প্রবাসী ভারতীয় সম্মান প্রদান করা হয়।


    চতুর্দশ প্রবাসী ভারতীয় দিবস সম্মেলনটি ২০১৭-র ৭ থেকে ৯ই জানুয়ারি অনুষ্ঠিত হয় বেঙ্গালুরু-তে। প্রধানমন্ত্রী শ্রী নরেন্দ্র মোদী এই সম্মেলনের উদ্বোধন করেন। ঐ সম্মেলনে প্রধানমন্ত্রী শ্রী নরেন্দ্র মোদী বলেন, প্রবাসে বসবাসকারী ভারতীয়রা ভারতীয় সংস্কৃতির ধারক-বাহক এবং তাঁদের অবদানের জন্য তাঁরা যথেষ্ট সমাদৃত।


    SSS/SB……21_January_2019...…(380).....(Release ID : 15 60710 )


    

    
    (Release ID: 1560883) Visitor Counter : 213