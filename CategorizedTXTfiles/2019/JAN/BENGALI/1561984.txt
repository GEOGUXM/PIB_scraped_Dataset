      প্রধানমন্ত্রীরদপ্তর

      প্রধানমন্ত্রী সুরাটে অত্যাধুনিক পরিষেবা সম্বলিত হাসপাতাল উদ্বোধন করলেন
      
      আয়ুষ্মান ভারত স্বাস্থ্য পরিষেবা ও সুযোগ-সুবিধায় উন্নতি ঘটাবে

      Posted On: 30 JAN 2019 7:04PM by PIB Kolkata

    নয়াদিল্লি, ৩০ জানুয়ারি, ২০১৯


    প্রধানমন্ত্রী শ্রী নরেন্দ্র মোদী আজ সুরাটে অত্যাধুনিক পরিষেবা সম্বলিত সুপার স্পেশালিটি রাসিলাবেন সেবন্তীলাল শাহ্‌ভেনাস হাসপাতালের উদ্বোধন করেন । আয়ুষ্মান ভারত প্রকল্পের আওতায় সাধারণ মানুষ এই হাসপাতালের চিকিৎসা পরিষেবা পাবেন বলে তিনি সন্তোষ প্রকাশ করেন ।


    এই উপলক্ষে এক জনসভায় ভাষণে প্রধানমন্ত্রী বলেন, সরকার এক সুস্থ ভারত গড়ে তোলার লক্ষ্যে কাজ করে চলেছে । গরিব মানুষের স্বার্থবাহী যে সমস্ত পদক্ষেপ সরকার গ্রহণ করেছে, তিনি সেকথাও উল্লেখ করেন । মাতৃত্বকালীন মৃত্যু হার কমানোর ক্ষেত্রে শ্রী মোদী প্রধানমন্ত্রী সুরক্ষা মাতৃত্ব অভিযান ও মিশন ইন্দ্রধনুষ কর্মসূচির গুরুত্বের কথা জোর দিয়ে বলেন ।


    লালকেল্লা থেকে প্রধানমন্ত্রীর স্বচ্ছতা অভিযানের ঘোষণা প্রসঙ্গে যাঁরা বিদ্রুপ করেছিলেন, তাঁদের উপযুক্ত জবাব দিয়ে শ্রী মোদী বলেন, আজ ব্যাপক স্বচ্ছতা অভিযানের দরুণ প্রায় ৯৭ শতাংশ মানুষ পরিচ্ছন্ন শৌচাগারের সুবিধা পাচ্ছেন । প্রতিকারমূলক স্বাস্থ্য পরিষেবার গুরুত্বের ওপর জোর দিয়ে প্রধানমন্ত্রী বলেন, সমগ্র বিশ্ব সুস্বাস্থ্যের ক্ষেত্রে যোগচর্চার ভূমিকাকে মান্যতা দিয়েছে ।


    প্রধানমন্ত্রী বলেন, আয়ুষ্মান ভারত প্রকল্প এমন এক অনুকূল বাতাবরণ গড়ে তুলবে, যা এক স্বাস্থ্যকর ভারত গঠনে সাহায্য করবে । এই প্রকল্প দেশের দ্বিতীয় ও তৃতীয় শ্রেণীর শহরগুলিতেও নতুন হাসপাতাল স্থাপনে গুরুত্বপূর্ণ ভূমিকা নেবে । এর ফলে, স্বাস্থ্য পরিচর্যা ক্ষেত্রে কর্মসংস্থানের সুযোগ-সুবিধা বৃদ্ধি পাবে বলেও তিনি অভিমত প্রকাশ করেন । এখন পর্যাপ্ত পরিমাণে বিভিন্ন ধরণের জেনেরিক ওষুধপত্র পাওয়া যাচ্ছে, যার ফলে স্বাস্থ্য পরিষেবার খরচই কমেনি, একই সঙ্গে বহু মূল্যবান জীবন রক্ষা করাও সম্ভব হয়েছে বলে শ্রী মোদী জানান ।


    আর্থিক দিক থেকে দুর্বলতর শ্রেণীর জন্য ১০ শতাংশ সংরক্ষণের ক্ষেত্রে প্রথম রাজ্য হিসাবে যে উদ্যোগ গুজরাট নিয়েছে, প্রধানমন্ত্রী তার জন্যও অভিনন্দন জানান ।


    CG/BD/SB

    
    
    (Release ID: 1561984) Visitor Counter : 34
    
    
      Read this release in: English