      খাদ্যপ্রক্রিয়াকরণশিল্পমন্ত্রক

      খাদ্য প্রক্রিয়াকরণ শিল্প মন্ত্রকের বার্ষিক কাজকর্মের পর্যালোচনা- ২০১৮
      Posted On: 02 JAN 2019 3:44PM by PIB Kolkata


    নয়াদিল্লি, ০১ জানুয়ারী , ২০১৯


    কেন্দ্রীয় খাদ্য প্রক্রিয়াকরণ শিল্পমন্ত্রক দেশে খাদ্য প্রক্রিয়াকরণ ক্ষেত্রকে অগ্রগতির দিশায় এগিয়ে নিয়ে চলেছে। মন্ত্রকের বিভিন্ন প্রয়াসের ফলশ্রুতি স্বরুপ ২০১৭-১৮তে খাদ্য প্রক্রিয়াকরণ ক্ষেত্রে প্রত্যক্ষ্য বিদেশী বিনিয়োগ ২৪ শতাংশ বেড়েছে। ২০১৮তে মন্ত্রকের উল্লেখযোগ্য সাফল্য নিম্নরূপ-


    মেগা ফুড পার্ক- কৃষিক্ষেত্রের বিপুল সম্ভাবনাকে বাস্তবায়িত করতে এবং কৃষকদের আয় দ্বিগুন করার লক্ষ্যে মন্ত্রক খাদ্য প্রক্রিয়াকরণ শিল্পের অগ্রগতিতে নজর দিচ্ছে। পচনশীল খাদ্যশস্যের ওপর বিশেষ গুরুত্ব দিয়ে সরবরাহ প্রক্রিয়ার প্রতিটি স্তরে খাদ্য অপচয় কমাতে এবং মূল্য সংযুক্তিকরণে মন্ত্রক মেগা ফুড পার্ক প্রকল্প রূপায়ণ করছে। প্রকল্পের আওতায় ভারত সরকার মেগা ফুড পার্ক প্রকল্প স্হাপনে ৫০ কোটি টাকা পর্যন্ত আর্থিক সাহায্য দিয়ে থাকে। বর্তমানে দেশে এ ধরনের ফুড পার্কের সংখ্যা ১৪।


    পরিষ্কার পরিচ্ছন্নতার প্রসারে মন্ত্রক গত ১৬-৩০ অক্টোবর স্বচ্ছতা পক্ষের আয়োজন করে। এই উপলক্ষ্যে মন্ত্রকের পক্ষ থেকে একাধিক কর্মসূচি গ্রহণ করা হয়। অ্যাসোচেম, ফিকি, ভারতীয় শিল্প মহাসঙ্ঘ প্রভৃতি শিল্প সংগঠন এই অভিযানে সামিল হয়।


    কেরালার ভয়াবহ বন্যায় ক্ষতিগ্রস্হ মানুষের পাশে দাঁড়াতে মন্ত্রক ত্রাণ সামগ্রী পৌঁছে দেওয়ার ব্যবস্হা করে। এজন্য বিভিন্ন শিল্প সংস্হার প্রতিনিধিদের নিয়ে বৈঠক ডাকা হয়। রাজ্যের মুখ্যমন্ত্রীর সঙ্গে মন্ত্রকের কথা হওয়ার পর বন্যার্ত মানুষের কাছে ত্রাণ সহায়তা হিসাবে প্রক্রিয়াজাত খাবার পৌঁছে দেওয়া হয়। এছাড়াও রাজ্যের ভয়াবহ বন্যার কারনে দুটি মেগা ফুড পার্ক প্রকল্প রূপায়ণের মেয়াদ বৃদ্ধি করা হয়েছে।


    খাদ্য প্রক্রিয়াকরণ প্রযুক্তিগত ক্ষেত্রে অগ্রগতি- তামিলনাড়ুর থাঞ্জাভুরে ভারতীয় খাদ্য প্রক্রিয়াকরণ প্রযুক্তি প্রতিষ্ঠানে খাদ্য প্রক্রিয়াকরণ ক্ষেত্রে সাম্প্রতিক অগ্রগতি নিয়ে আন্তর্জাতিক মানের এক সম্মেলনের আয়োজন করা হয়। সম্মেলনে দেশ-বিদেশের প্রতিনিধিরা অংশ নেন এবং প্রক্রিয়াকরণ প্রযুক্তিগত ক্ষেত্রে সাম্প্রতিক অগ্রগতিগুলি নিয়ে আলোচনা করেন।


    দেশে সর্বত্র সারা বছর ধরে যাতে পর্যাপ্ত পরিমাণে টমাটো, পেঁয়াজ ও আলুর যোগান সুনিশ্চিত করা যায়, তারজন্য ২০১৮-১৯-এর বাজেট ভাষনে এই ফসলগুলির সরবরাহে স্হিতিশীলতা বজায় রাখতে ৫০০ কোটি টাকা বরাদ্দ রাখা হয়। পচনশীল এই ফসলগুলির সরবরাহ ও যোগান স্বাভাবিক রাখতে মন্ত্রক দ্বিমুখী কৌশল গ্রহণ করে।


    প্রধানমন্ত্রী কিষান সম্পদ যোজনার বিভিন্ন সুযোগ-সুবিধা সম্বন্ধে সাধারণ মানুষকে অবহিত করতে মন্ত্রকের পক্ষ থেকে একটি নিঃশুল্ক টেলিফোন নম্বর- ১৮০০১১১১৭৫ চালু করা হয়েছে।


    আন্তর্জাতিক স্তরে সহয়োগিতা গড়ে তোলার লক্ষ্যে মন্ত্রক একাধিক আন্তর্জাতিক অনুষ্ঠানে অংশগ্রহণ করেছে এবং বিদেশী সংস্হার প্রতিনিধিদের সঙ্গে বৈঠকে মিলিত হয়েছে। ফ্রান্সের কৃষিমন্ত্রীর সঙ্গেও পারস্পরিক সহযোগিতার লক্ষ্যে দ্বিপাক্ষিক বৈঠক হয়েছে। মন্ত্রকের প্রতিনিধিরা বিভিন্ন ফরাসী সংস্হার প্রতিনিধি এবং বিশেষজ্ঞদের সঙ্গে হিমঘর, সংরক্ষণ, শীতাতপ নিয়ন্ত্রিত ব্যবস্হা প্রভৃতি নিয়ে আলোচনা হয়। এছাড়াও ভারতের খাদ্য প্রক্রিয়াকরণ ক্ষেত্রে বিনিয়োগ ও অংশগ্রহণের সুযোগ-সুবিধা নিয়ে বিভিন্ন দেশের প্রতিনিধিরা মন্ত্রকের কর্তা-ব্যক্তিদের সঙ্গে আলোচনা করেন।


    বাজেট বরাদ্দ- ২০১৮-১৯এ সাধারণ বাজেটে মন্ত্রকের জন্য ১৪০০ কোটি টাকা সহ টমাটো, পেঁয়াজ ও আলুর মতো পচনশীল ফসলের মূল্য নিয়ন্ত্রণে রাখতে ‘ অপারেশন গ্রীনস ’ কর্মসূচির জন্য ৫০০ কোটি টাকা বরাদ্দ হয়। খাদ্য প্রক্রিয়াকরণ শিল্প স্হাপনের জন্য আর্থিক সমস্যা দুর করতে মন্ত্রক কৃষি প্রক্রিয়াকরণ বিষয়ক আর্থিক প্রতিষ্ঠান স্হাপনের প্রস্তাব দিয়েছে। খাদ্য প্রক্রিয়াকরণ প্রকল্পগুলি স্হাপনের সময় যে সমস্ত সমস্যার সম্মুখীন হতে হয়, তা দুর করতে এই প্রতিষ্ঠান উল্লেখযোগ্য ভূমিকা নেবে।


    দক্ষতা উন্নয়ন- সম্প্রতি মন্ত্রক দক্ষতা উন্নয়নের জন্য প্রয়োজনীয় পরিকাঠামো এবং পাঠ্যক্রম রচনার ব্যাপারে ২৭ কোটি ৫০ লক্ষ টাকা বরাদ্ধ করেছে। এই অর্থ পাঠ্যক্রম এবং প্রশিক্ষণ পদ্ধতি তৈরি, যোগ্য প্রতিষ্ঠানগুলিতে প্রশিক্ষণ খাতে ব্যয়, প্রশিক্ষণ কেন্দ্র স্হাপনে এবং জাতীয় দক্ষতা যাচাই কাঠামো ব্যবস্হার প্রয়োজনীয় সাজ-সরঞ্জাম কেনার জন্য ব্যয় করা হবে।


    মন্ত্রকের পক্ষ থেকে সম্প্রতি পাটিয়ালায় বার্ষিক ১০০০ জন ছাত্রছাত্রীকে নিখরচায় দক্ষতা উন্নয়নের প্রশিক্ষণ দিতে প্রধানমন্ত্রী কৌশল কেন্দ্র চালু করা হয়েছে।


    SSS/BD /NS

    
    
    (Release ID: 1558162) Visitor Counter : 11
    
    
      Read this release in: English