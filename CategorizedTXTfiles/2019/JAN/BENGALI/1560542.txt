      সামাজিকন্যায়ওক্ষমতায়নমন্ত্রক

      বিদ্যুৎ উৎপাদন অর্থনৈতিক বিকাশের ভরকেন্দ্রের ভূমিকা পালন করতে পারে : কেন্দ্রীয় মন্ত্রী রামদাস আতাওয়ালে
      Posted On: 18 JAN 2019 6:35PM by PIB Kolkata


    কলকাতা, ১৮ জানুয়ারি, ২০১৯


    দেশের অর্থনৈতিক বিকাশে তাপ ও জলবিদ্যুৎ উৎপাদন ভরকেন্দ্রের ভূমিকা পালন করতে পারে বলে জানান কেন্দ্রীয় সামাজিক ন্যায় ও ক্ষমতায়ন প্রতিমন্ত্রী শ্রী রামদাস আতাওয়ালে। ধানবাদে মাইথন বাঁধে আজ এক সাংবাদিক সম্মেলনে শ্রী আতাওয়ালে বলেন, দামোদর ভ্যালি কর্পোরেশন (ডিভিসি) সেচ ও বিদ্যুৎ উৎপাদনের ক্ষমতা রাখে। ১৯৪৮-এ চালু হওয়া ডিভিসি-র দামোদর নদীর ওপর মোট চারটি বাঁধ, মাইথন, পাঞ্চেত, তিলাইয়া ও কোনারের সার্বিকভাবে ৭,৪০০ মেগাওয়াট বিদ্যুৎ উৎপাদনের ক্ষমতা রয়েছে। ডিভিসি দেশের বিদ্যুৎ ক্ষেত্রে অগ্রণী ভূমিকা পালন করে বলে মন্ত্রী জানান। আজ শ্রী আতাওয়ালে ডঃ বি আর আম্বেদকরকে শ্রদ্ধাজ্ঞাপনের জন্য ডিভিসি মাইথন বাঁধ পরিদর্শন করেন। ডঃ আম্বেদকরের প্রতিষ্ঠিত ডিভিসি দেশে জলসম্পদের বিকাশে অগ্রণী ভূমিকা পালন করে।


    ডিভিসি-র কর্মকর্তাদের বিদ্যুৎক্ষেত্রের মাধ্যমে জনসাধারণের বিকাশ সম্ভব করে তুলতে কেন্দ্রীয় সরকারের যে উদ্যোগ রয়েছে তা বাস্তবায়িত করে তোলার পন্থা-পদ্ধতি তৈরির আহ্বান জানান শ্রী আতাওয়ালে।


    আজ সকালে মন্ত্রী আসানসোলে মারোয়াড়ি সমাজের একটি সংবর্ধনা অনুষ্ঠানে উপস্থিত ছিলেন। সেখানে তিনি বলেন যে কেন্দ্রীয় সরকারের জনকল্যাণমূলক নীতি ও কর্মসূচিগুলির বিষয়ে মানুষকে সচেতন করার প্রয়োজন রয়েছে। তিনি বলেন, সমাজের প্রতিটি মানুষের বিকাশ, উন্নয়ন ও অগ্রগতির জন্য সবাইকে সরকারের উদ্যোগগুলি কিভাবে কাজে লাগানো যায়, সে সম্বন্ধে জানতে হবে।


    CG/SC/DM

    
    
    (Release ID: 1560542) Visitor Counter : 130
    
    
      Read this release in: English