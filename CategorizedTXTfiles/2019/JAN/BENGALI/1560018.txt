      নির্বাচনকমিশন

      নির্বাচনী প্রক্রিয়া সম্বন্ধে সচেতনতা বাড়াতে ভোটদাতাদের জন্য সচেতনতামূলক ফোরাম
      Posted On: 15 JAN 2019 6:14PM by PIB Kolkata


    নয়াদিল্লি , ১ ৫ জানুয়ারি, ২০১ ৯


    নির্বাচনী প্রক্রিয়া সম্বন্ধে সচেতনতা বাড়াতে বিভিন্ন মন্ত্রক, দপ্তর, অ-সরকারি বিভাগ এবং অন্যান্য প্রতিষ্ঠানে ভোটদাতাদের জন্য ফোরাম গড়ে তোলা হবে। নির্বাচন কমিশনের তরফে ১৬ জানুয়ারি অর্থাৎ আগামীকাল নতুন দিল্লিতে প্রবাসী ভারতীয় কেন্দ্রে এ সম্পর্কে বিভিন্ন মন্ত্রকের নোডাল আধিকারিক এবং সংগঠনগুলির পক্ষ থেকে একজন প্রতিনিধিকে অবহিত করা হবে।


    একইভাবে, রাজ্য ও জেলা স্তরেও ঐ দিন বিশেষ সভার আয়োজন করা হবে। যেখানে মুখ্য নির্বাচনী আধিকারিক ও জেলা নির্বাচন আধিকারিকরা বিভিন্ন দপ্তরের নোডাল আধিকারিক, অ-সরকারি সংগঠন এবং গণমাধ্যমের প্রতিনিধিদের নির্বাচনী প্রক্রিয়া সম্বন্ধে ভোটদাতাদের সচেতন করে তোলার জন্য যে ফোরাম গড়ে তোলা হচ্ছে, সে বিষয়ে অবহিত করা হবে।


    নির্বাচনী প্রক্রিয়া সম্বন্ধে ভোটদাতাদের আরও সজাগ করে তোলার জন্য এই ফোরাম বা মঞ্চ গড়ে তোলার পরিকল্পনা নেওয়া হয়েছে। সমস্ত প্রতিষ্ঠানের কর্মীরা এই মঞ্চের সদস্য হতে পারবেন। তবে, সংশ্লিষ্ট প্রতিষ্ঠানের প্রধান এই মঞ্চের সভাপতির দায়িত্বে থাকবেন।


    ভোটদাতাদের জন্য সচেতনতামূলক এই ফোরাম নির্বাচন কমিশনের নির্বাচনী প্রক্রিয়া সংক্রান্ত সচেতনতা কর্মসূচির অঙ্গ। গত বছর ২৫ জানুয়ারি অষ্টম জাতীয় ভোটদাতা দিবস উদযাপন উপলক্ষে এই কর্মসূচির সূচনা হয়। উদ্দেশ্য ছিল – প্রথাগত শিক্ষা ব্যবস্থার বাইরে থাকা মানুষজনকে নির্বাচনী প্রক্রিয়া সম্পর্কে সচেতন করে তুলতে প্রতিটি বুথের নির্বাচনী পাঠশালা ও শিক্ষা প্রতিষ্ঠানে নির্বাচনী প্রক্রিয়া সংক্রান্ত সচেতনতা ক্লাব স্থাপন করা। এই কর্মসূচির সূচনার এক বছরের মধ্যেই সারা দেশে প্রায় ২ লক্ষ ১১ হাজার এ ধরণের ক্লাব গড়ে উঠেছে।


    SSS/ BD/ SB

    
    
    (Release ID: 1560018) Visitor Counter : 31
    
    
      Read this release in: English