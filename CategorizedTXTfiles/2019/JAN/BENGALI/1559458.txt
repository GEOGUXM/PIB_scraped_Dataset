      পরিসংখ্যানএবংকর্মসূচিরূপায়ণমন্ত্রক

      ছাত্রছাত্রীদের বিশেষ শিক্ষা ও জ্ঞান সহ সমাজ ও জাতির উন্নয়নে এক গুরুত্বপূর্ণ ভূমিকা রয়েছে- ডঃ বিবেক দেবরায়
      
      ইন্ডিয়ান স্ট্যাটিসটিক্যাল ইন্সটিটিউটের ৫৩তম সমাবর্তন উৎসব আয়োজিত

      Posted On: 10 JAN 2019 7:54PM by PIB Kolkata

    কলকাতা, ১০ জানুয়ারী , ২০১৯


    ইন্ডিয়ান স্ট্যাটিসটিক্যাল ইন্সটিটিউটের সভাপতি এবং প্রধানমন্ত্রীর অর্থনৈতিক উপদেষ্টা পরিষদের চেয়ারম্যান ডঃ বিবেক দেবরায় বলেছেন, ছাত্রছাত্রীদের বিশেষ শিক্ষাগত জ্ঞান, দেশের ও সমাজের উন্নয়নে বিশেষ ভূমিকা নিতে পারে। আজ কলকাতায় ইন্সটিটিউটের ৫৩তম সমাবর্তন উৎসবে ভাষণ দিয়ে ডঃ দেবরায় বলেন, এই সংস্হার সঙ্গে বিশিষ্ট ব্যক্তিদের যুক্ত থাকার দীর্ঘদিনের ইতিহাস, ছাত্রছাত্রীদের শিক্ষাক্ষেত্রে উৎকর্ষ অর্জনে অনুপ্রাণিত করে। তিনি ছাত্রছাত্রীদের বিশেষ জ্ঞানকে বিভিন্ন ক্ষেত্রে মানুষের উন্নয়নের কাজে লাগানোর আহ্বান জানান। ছাত্রছাত্রীদের সাফল্যে অভিনন্দন জানিয়ে তিনি বলেন, এই সংস্হাকে বিশ্বের মধ্যে অন্যতম শ্রেষ্ঠ হিসাবে গড়ে তোলার জন্য তাদের দায়িত্ব থাকা।


    অনুষ্ঠানে ভাষণ দিয়ে পরিসংখ্যান এবং কর্মসূচি রূপায়ণের সচিব শ্রী প্রবীন শ্রীবাস্তব ডেটা কালেকশন বা তথ্য সংগ্রহ, নমুনা সংগ্রহ, ট্যাবুলেশন এবং ভ্যালিডেশন অফ স্ট্যাটিসটিক্যাল প্রোশেস অ্যানালিসিসের ওপর জোর দেন। অনুষ্ঠানের প্রধান অতিথি লর্ড মেঘনাথ জগদীশ চন্দ্র দেশাই, স্ট্যাটিসটিক্সের বিপুল সম্ভাবনার কথা বলেন। তিনি পরিবর্তনশীল পৃথিবীর নতুন চ্যালেঞ্জগুলির মোকাবিলায় এই ইন্সটিটিউটের ছাত্রছাত্রীদের এগিয়ে আসার কথা বলেন। আইএসআই-এর অধিকর্তা অধ্যাপক সঙ্ঘমিত্রা বন্দ্যোপাধ্যায় ছাত্রছাত্রীদের সাফল্যের নতুন উচ্চতায় উঠে আসার জন্য চেষ্টা চালিয়ে যাওয়ার আহ্বান জানান।


    CG/PB /NS

    
    
    (Release ID: 1559458) Visitor Counter : 49
    
    
      Read this release in: English