      তথ্যওসম্প্রচারমন্ত্রক

      স্বচ্ছতা নিয়ে বিআইটিএম-এ পিআইবি-র ক্যুইজ প্রতিযোগিতা
      Posted On: 24 JAN 2019 6:09PM by PIB Kolkata


    কলকাতা, ২৪ জানুয়ারি, ২০১৯


    স্বচ্ছতা পক্ষকাল উদযাপনের অঙ্গ হিসেবে কলকাতায় বিড়লা ইন্ডাস্ট্রিয়াল অ্যান্ড টেকনলজিক্যাল মিউজিয়াম (বিআইটিএম)-এ আজ প্রেস ইনফরমেশন ব্যুরো (পিআইবি) কলকাতা কার্যালয়ের পক্ষ থেকে এক ক্যুইজ প্রতিযোগিতার আয়োজন করা হয়। এই প্রতিযোগিতায় দাশনগর চপলা দেবী বালিকা বিদ্যালয়ের পঞ্চম থেকে দশম শ্রেণীর দুশোরও বেশি পড়ুয়া অংশ নেয়।


    পিআইবি কলকাতার অতিরিক্ত মহানির্দেশক শ্রীমতী জেন নামচু ছাত্রছাত্রীদের এই স্বচ্ছতা বিষয়ক অনুষ্ঠানে স্বাগত জানিয়ে স্বচ্ছতা অভিযানের উদ্দেশ্যগুলি পূরণে আচার-আচরণগত পরিবর্তনের ব্যাপারে গুরুত্ব দেন। তিনি বলেন, স্বচ্ছতা অভিযানের উদ্দেশ্যগুলি পূরণের ক্ষেত্রে আচার-আচরণগত পরিবর্তনের পাশাপাশি উদ্ভাবনমূলক প্রয়াসও সমান জরুরি। শান্তিপূর্ণ ও স্বাস্থ্যকর জীবনযাপনে পরিষ্কার-পরিচ্ছন্ন বাতাবরণ অত্যন্ত গুরুত্বপূর্ণ বলে মন্তব্য করে শ্রীমতী নামচু বলেন, পরিষ্কার-পরিচ্ছন্নতা প্রাকৃতিক ভারসাম্য বজায় রাখার পাশাপাশি, এই গ্রহের সমস্ত প্রাণীর বিকাশ, অগ্রগতি ও পরিচর্যাতেও সাহায্য করে।


    ক্যুইজ প্রতিযোগিতা পরিচালনা করেন কার্যালয়ের উপ-নির্দেশক শ্রী সম্রাট বন্দ্যোপাধ্যায়। অংশগ্রহণকারী ছাত্রছাত্রীদের মধ্যে পুরস্কার বিতরণ করা হয়।


    CG/BD/DM

    
    
    (Release ID: 1561300) Visitor Counter : 43
    
    
      Read this release in: English