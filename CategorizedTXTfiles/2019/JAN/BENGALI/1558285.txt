      কেন্দ্রীয়মন্ত্রিসভা

      কেন্দ্রীয় মন্ত্রিসভায় অসম চুক্তির ৬ নম্বর ধারা রূপায়ণের জন্য উচ্চ পর্যায়ের কমিটি গঠনের সিদ্ধান্ত অনুমোদিত, বোড়ো জনগোষ্ঠীর দীর্ঘদিনের কিছু দাবি-দাওয়াও অনুমোদন করা হয়েছে
      Posted On: 02 JAN 2019 7:44PM by PIB Kolkata


    নয়াদিল্লি , ০২ জানুয়ারি, ২০১ ৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে, অসম চুক্তির ৬ নম্বর ধারা রূপায়ণের জন্য একটি উচ্চ পর্যায়ের কমিটি গঠনের সিদ্ধান্ত অনুমোদন করা হয়েছে। এছাড়া, বোড়ো জনগোষ্ঠীর বেশ কিছু দাবি-দাওয়া পূরণের সিদ্ধান্তও অনুমোদন করা হয়েছে। ১৯৮৫ সালের ১৫ই আগস্ট স্বাক্ষরিত, অসম চুক্তির ৬ নম্বর ধারায় অসমীয়াদের সামাজিক, সাংস্কৃতিক, ভাষাগত এবং ঐতিহ্যগত পরিচিতিকে সুরক্ষিত রাখা এবং তুলে ধরার কথা বলা হয়েছে। কিন্তু চুক্তিটি স্বাক্ষরিত হওয়ার ৩৫ বছর পরও এই গুরুত্বপূর্ণ ৬ নম্বগর ধারাটি পরিপূর্ণভাবে রূপায়ণের ব্যবস্থা হয়নি বলে মনে করা হচ্ছে। এরই প্রেক্ষিতে মন্ত্রিসভা এই উচ্চ পর্যায়ের কমিটি গঠনের সিদ্ধান্ত অনুমোদন করেছে। এই কমিটি ৬ নম্বর ধারা রূপায়ণের লক্ষ্যে সাংবিধানিক, আইনগত এবং প্রশাসনিক রক্ষা কবচের সুপারিশ করবে। সংশ্লিষ্ট সকল পক্ষের সঙ্গে আলোচনা করে অসমীয়াদের জন্য বিধানসভা এবং স্থানীয় স্বায়ত্ত্বশাসিত সংস্থায় আসন সংরক্ষণের প্রয়োজনীয়তা নিয়ে সুপারিশ করবে। এছাড়া, অসমীয়া ও রাজ্যের নিজস্ব দেশজ ভাষাগুলি সুরক্ষিত রাখা, সরকারি চাকরিতে সংরক্ষণ এবং অসমীয়া ভাষা ও সংস্কৃতিকে সুরক্ষিত রাখা ও উন্নয়নের জন্য এই কমিটি উপযুক্ত সুপারিশ করবে। কমিটির কাজের পরিধি সহ অন্যান্য বিষয়ে কেন্দ্রীয় স্বরাষ্ট্র মন্ত্রকের পক্ষ থেকে পরে জানানো হবে।


    ২০০৩ সালে সংবিধানের ষষ্ঠ তপশিলের অধীনে বোড়ো ল্যান্ড টেরিটোরিয়্যাল কাউন্সিল স্থাপনের জন্য যে চুক্তি হয়েছিল, তার বকেয়া কিছু বিষয় নিয়ে বিভিন্ন মহল থেকে দাবি জানানো হচ্ছিল। এরই প্রেক্ষিতে কেন্দ্রীয় মন্ত্রিসভা একটি বোড়ো সংগ্রহালয় তথা ভাষা – সংস্কৃতি কেন্দ্র স্থাপন, কোকরাঝাড়ে আকাশবাণী ও দূরদর্শন কেন্দ্রের আধুনিকীকরণ, একটি সুপারফাস্ট ট্রেন চালু সহ বেশ কিছু দাবি-দাওয়া মেনে নেওয়া হয়েছে।


    CG/PB / SB

    
    
    (Release ID: 1558285) Visitor Counter : 61
    
    
      Read this release in: English