      প্রতিরক্ষামন্ত্রক

      পূর্বাঞ্চলীয় বায়ুসেনা কম্যান্ডের শীতকালীন রোমাঞ্চকর ক্রীড়া শিবির সমাপ্ত
      Posted On: 08 JAN 2019 5:14PM by PIB Kolkata


    কলকাতা, ৮ জানুয়ারি, ২০১৯


    পূর্বাঞ্চলীয় বায়ুসেনা কম্যান্ডের এয়ারফোর্স ওয়াইভ্‌স ওয়েলফেয়ার অ্যাসোসিয়েশনের উদ্যোগে বাগডোগরা বায়ুসেনা ঘাঁটিতে আয়োজিত শীতকালীন রোমাঞ্চকর ক্রীড়া শিবিরের সমাপ্তি হয়েছে। গত দোসরা জানুয়ারি এই শিবিরের সূচনা হয়েছিল। শিবিরে মোট ৬০ জন শিশু অংশ নেয়। বিশেষজ্ঞ পেশাদারদের নির্দেশিত নিয়ম মেনে শিবিরে অংশগ্রহণকারী শিশুরা রোমাঞ্চকর ক্রীড়া নৈপুণ্য পেশ করে। বিভিন্ন ধরণের ক্রীড়ার মধ্যে ছিল প্যারা-সেইলিং, পাওয়ার হ্যাং গ্লাইডিং, ট্রেকিং, রিভার র‍্যাফটিং, র‍্যাপলিং প্রভৃতি। ক্রীড়া শিবিরের সমাপ্তি উপলক্ষে সন্ধ্যায় এক ক্যাম্প ফায়ারের আয়োজন করা হয়। এই অনুষ্ঠানে বাগডোগরা বায়ুসেনা ঘাঁটির এয়ার অফিসার কম্যান্ডিং এয়ার কমোডোর মনু চৌধুরি প্রধান অতিথি হিসেবে এবং ঐ অ্যাসোসিয়েশনের সভাপতি শ্রীমতী সন্তোষ চৌধুরি উপস্থিত ছিলেন। শিশুদের স্মারক ও শংসাপত্র দিয়ে পুরস্কৃত করা হয়।


    CG/BD/DM

    
    
    (Release ID: 1559118) Visitor Counter : 26