      কেন্দ্রীয়মন্ত্রিসভা

      জাতীয় স্বাস্হ্য মিশনের অগ্রগতি সহ এই মিশনের ক্ষমতাপ্রাপ্ত প্রোগ্রাম কমিটি এবং স্টিয়ারিং গ্রুপের সিদ্ধান্ত সম্পর্কে মন্ত্রিসভাকে অবহিত করা হয়েছে
      Posted On: 02 JAN 2019 7:47PM by PIB Kolkata


    নয়াদিল্লি, ০২ জানুয়ারী , ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত কেন্দ্রীয় মন্ত্রিসভার বৈঠকে জাতীয় স্বাস্হ্য মিশনের অগ্রগতি সহ এই মিশনের ক্ষমতাপ্রাপ্ত প্রোগ্রাম কমিটি এবং স্টিয়ারিং গ্রুপের সিদ্ধান্ত সম্পর্কে অবহিত করা হয়েছে।


    বিগত ৫ বছর এবং ২০১৭-১৮তে জাতীয় স্বাস্হ্য মিশনের আওতায় অর্জিত সাফল্যগুলির মধ্যে রয়েছে- মাতৃত্বকালীন মৃত্যুহার ২০১০-১২র ১৭৮ থেকে ২০১৪-১৬তে ২.৭ শতাংশ কমে ১৩০ হয়েছে। একইভাবে নবজাতকের মৃত্যুহার ২০১১ সালের ৪৪ থেকে কমে ২০১৬তে ৩৪-এ দাঁড়িয়েছে। ২০১৫ থেকে ২০১৮তে বার্ষিক নবজাতক মৃত্যুহার ৮.১ শতাংশ হারে কমেছে। ৫ বছরের নিচে শিশুমৃত্যু হার ২০১১র ৫৫ থেকে কমে ২০১৬তে ৩৯ হয়েছে। ২০১৫-১৬তে ৫ বছরের কম বয়সী শিশুমৃত্যু হার ৯.৩ শতাংশ হারে কমেছে।


    এছাড়াও বিভিন্ন রোগব্যাধি সংক্রান্ত স্বাস্হ্য সূচকেও লক্ষ্যণীয় অগ্রগতি ঘটেছে- ম্যালেরিয়া ও কৃমি আক্রান্তের ঘটনা ২০১১র ১.০ থেকে কমে ২০১৬তে ০.৮৪ হয়েছে। ২০১৭তে ম্যালেরিয়া জনিত মৃত্যু ৭০ শতাংশ এবং আক্রান্তের সংখ্যা ৩০ শতাংশ হ্রাস পেয়েছে। যক্ষ্মা আক্রান্তের সংখ্যা প্রতি লক্ষে ২০১৩র ২৩৪ থেকে কমে ২০১৭তে ২০৪ হয়েছে। একইভাবে যক্ষ্মা জনিত মৃত্যুর ঘটনা ২০১৬র ৩২ থেকে কমে ২০১৭তে ২১ হয়েছে। পোলিও আক্রান্তের সংখ্যা অবশ্য ২০১৭র ৫৫৪ থেকে বেড়ে ২০১৮র মার্চ পর্যন্ত ৫৭১-এ পৌঁছেছে। দেশের সমস্ত ব্লকে ১০ হাজার জনসংখ্যা পিছু কালাজ্বরে আক্রান্তের ঘটনা ১ শতাংশের কাছাকাছি কমেছে। ২০১৬তে আক্রান্তের সংখ্যা ৯৪ থেকে কমে ২০১৭তে ৭২এ পৌঁছেছে।


    একইভাবে তামাক সেবনের ফলে সৃষ্ট চারটি প্রধান অসংক্রামক ব্যাধি যেমন- ক্যান্সার, ডায়াবেটিস, স্ট্রোক, হৃদরোগ এবং ফুসফুসের জটিল অসুখ আক্রান্তের সংখ্যা ২০০৯-১০এর ৩৪.৬ থেকে ৬ শতাংশ কমে ২০১৬-১৭তে ২৮.৬ শতাংশ হয়েছে।


    CG/BD /NS

    
    
    (Release ID: 1558377) Visitor Counter : 32
    
    
      Read this release in: English