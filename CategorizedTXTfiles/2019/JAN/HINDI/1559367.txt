      अल्‍पसंख्‍यक कार्य मंत्रालय

      राष्‍ट्रीय अल्‍पसंख्‍यक आयोग ने आरक्षण विधेयक का स्‍वागत किया
      Posted On: 10 JAN 2019 3:49PM by PIB Delhi


    राष्‍ट्रीय अल्‍पसंख्‍यक आयोग ने संविधान (124वां संशोधन) विधेयक 2019 को ऐतिहासिक बताया है क्‍योंकि ऐसा पहली बार हुआ कि सामान्‍य वर्ग से संबंधित अल्‍पसंख्‍यक समुदायों को भी आरक्षण का लाभ मिलेगा। राष्‍ट्रीय अल्‍पसंख्‍यक आयोग के अध्‍यक्ष सैयद गैय्यूरुल हसन रिज़वी ने आज कहा कि आयोग संसद में यह विधेयक पारित करने के लिए प्रधानमंत्री श्री नरेन्‍द्र मोदी का आभार व्‍यक्‍त करता है। यह विधेयक सामान्‍य वर्ग से संबंधित अल्‍पसंख्‍यक समुदायों के आर्थिक रूप से कमजोर वर्गों के एक बड़े वर्ग के लिए लाभदायक सिद्ध होगा।


    सैयद गैय्यूरुल हसन रिज़वी और राष्‍ट्रीय अल्‍पसंख्‍यक आयोग के अन्‍य सदस्‍यों ने यह उम्‍मीद जाहिर की कि यह विधेयक लक्षित लाभार्थियों के लिए लाभदायक होगा और उनके बेहतर भविष्‍य का मार्ग प्रशस्‍त करेगा।


    ***


    आर.के.मीणा/अर्चना/आईपीएस/एसके -1 21


    

    
    (Release ID: 1559367) Visitor Counter : 221