      रक्षा मंत्रालय

      उपराष्ट्रपति ने डीजीएनसीसी आरडी शिविर 2019 का औपचारिक उद्घाटन किया
      Posted On: 07 JAN 2019 3:07PM by PIB Delhi


      उपराष्ट्रपति श्री एम.वेकैया नायडू ने आज दिल्ली छावनी में राष्ट्रीय कैडेट कोर (एनसीसी) गणतंत्र दिवस शिविर 2019 का उद्घाटन किया। इस अवसर पर श्री नायडू ने देश के युवाओं को प्रशिक्षित करने तथा ‘ राष्ट्र निर्माण ’ में योगदान देने की दिशा में एनसीसी के प्रयासों की सराहना की।


      श्री नायडू ने इस बात का भी उल्लेख किया कि व्यापक गतिविधियों के माध्यम से सामाजिक बदलाव लाने हेतु हमारे देश के युवाओं का मार्गदर्शन करने के लिए सभी गतिविधियों में एनसीसी सबसे अग्रणी है और रहेगा। उन्होंने गार्ड ऑफ ऑनर की प्रभावशाली प्रस्तुति की सराहना की और एनसीसी के कैड्टों से आग्रह किया कि वे देश के जिम्मेदार और अधिकार संपन्न नागरिक बनने के लिए एनसीसी के परीक्षण का लाभ उठाएं।


      सेना के तीनों अंगों - थलसेना, नौसेना और वायुसेना से संबंधित एनसीसी कैडेटों की एक टुकड़ी ने उप-राष्ट्रपति के आगमन पर गार्ड ऑफ ऑनर प्रस्तुत किया। इसके बाद गवर्मन्ट हाई स्कूल मिजोरम और सैनिक स्कूल कपूरथला द्वारा बैंड प्रस्तुत किया गया, जिसे श्रोताओं ने बहुत सराहा।


      एनसीसी के महानिदेशक लेफ्टिनेंट जनरल पी.पी.मल्होत्रा ने उपराष्ट्रपति की अगवानी की। इस शिविर में 29 राज्यों और 7 संघ शासित प्रदेशों की 698 लड़कियों सहित 2070 कैडेट हिस्सा ले रहे हैं। इस शिविर का समापन 28 जनवरी 2019 को प्रधानमंत्री की रैली के साथ होगा। शिविर में भाग ले रहे कैडेट सांस्कृतिक कार्यक्रमों, राष्ट्रीय एकता जागरूकता और संस्थागत प्रशिक्षण प्रतिस्पर्धाओं जैसी अऩेक गतिविधियों में भाग लेंगे।


      आर.के.मीणा/अर्चना/आर.के./एम-7

    
    
    (Release ID: 1558904) Visitor Counter : 177
    
    
      Read this release in: English , Urdu