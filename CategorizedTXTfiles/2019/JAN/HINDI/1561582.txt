      युवा कार्यक्रम एवं खेल मंत्रालय

      दो दिवसीय राष्ट्रीय भाषण प्रतियोगिता का समापन हुआ
      Posted On: 25 JAN 2019 10:00AM by PIB Delhi


    दो दिवसीय राष्ट्रीय भाषण प्रतियोगिता (24 और 25 जनवरी) आज यहां युवा मामलों के सचिव सुश्री उपमा चौधरी द्वारा विजेताओं को नकद पुरस्कार और प्रमाण पत्र प्रदान करने के साथ ही संपन्न हुआ। मध्य प्रदेश की सुश्री तुबा हयात खान को 2 लाख रुपये के नकद पुरस्कार और प्रमाण पत्र के साथ प्रथम पुरस्कार दिया गया , महाराष्ट्र के अक्षय राउत द्वितीय आए और 1 लाख रुपये का नकद पुरस्कार और प्रमाण पत्र प्राप्त किया। कर्नाटक के श्री प्रणव विलास अध्यापक को तृतीय पुरस्कार मिला। उन्हें पुरस्कार स्वरूप 50 हजार रूपए और प्रमाण पत्र दिया गया। अन्य सभी प्रतियोगियों को भागीदारी प्रमाण पत्र दिया गया।


    युवा मामलों के सचिव सुश्री उपमा चौधरी ने अपने वैधानिक संबोधन में कहा कि मंत्रालय युवाओं की आवाज सुनना चाहता है और यह भी जानना चाहता है कि अगली पीढ़ी क्या सोचती है ? उन्होंने कहा कि भारत 2025 तक विश्व की चौथी सबसे बड़ी अर्थव्यवस्था बनने जा रहा है और इससे पहले भारत सबसे अधिक जनसंख्या वाला देश होगा। उन्होंने कहा, “ हमारी जनसंख्या हमारे लिए एक लाभ है। यह हमारे लिए अवसर का साधन भी है। ” सुश्री चौधरी ने सभी प्रतिभागियों को इस प्रतियोगिता में भाग लेने के लिए बधाई दी और तथा साथ ही नेहरू युवा केंद्र संगठन को इस वृहत कार्यक्रम के आयोजन के लिए भी बधाई दी। इस कार्यक्रम का उद्देश्य युवाओं में राष्ट्रवाद और देशभक्ति की भावना को मजबूत करना है।


    इस समारोह का उद्घाटन कल युवा मामलों एवं खेल तथा सूचना एवं प्रसारण मंत्री कर्नल राज्यवर्धन सिंह राठौर ने किया। प्रतिभागियों को एक निर्णायक मंडल, जिसमें प्रसार भारती की सलाहकार सुश्री स्मिता मिश्रा, दिल्ली विश्वविद्यालय के एसोसिएट प्रोफेसर सुश्री मोबिन जाहरा, एमडीयू गुड़गांव की एसोसिएट प्रोफेसर सुश्री प्रियंका लांबा, वरिष्ठ पत्रकार श्री विनोद शुक्ला, सेवानिवृत प्रोफेसर श्री सुरिन्दर सिंघल तथा यूजीयी के वरिष्ठ सलाहकार श्री डी जे सिंह शामिल हैं, द्वारा परखा गया।


    ***


    आर.के.मीणा / अर्चना/पीकेपी –

    
    
    (Release ID: 1561582) Visitor Counter : 27