      जनजातीय कार्य मंत्रालय

      कर्नाटक राज्य में अनुसूचित जनजाति की सूची को संशोधित करने के लिए संविधान (अनुसूचित जनजाति) आदेश 1950 से संबंधित संशोधन विधेयक पेश किया गया
      Posted On: 09 JAN 2019 6:58PM by PIB Delhi


    1. विधेयक का सार: कर्नाटक की सिफारिश के आधार पर कुछ समुदायों को अनुसूचित जनजाति का दर्जा देने और इसकी सूची में शामिल करने के लिए जैसे ( i) " परिवारा और तलावारा ' के समानार्थी शब्द नायक क्रमांक संख्या 38 और ( ii) क्रमांक संख्या 50 में उत्तर कन्नड़ , धारवाड़ और बेलागवी जिलों में मौजूदा ' सिद्दी ' समुदाय को कर्नाटक के अनुसूचित जनजातियों की सूची में शामिल करने को लेकर संविधान (अनुसूचित जनजाति) आदेश 1950 से संबंधित एक प्रस्तावित संशोधन विधेयक पेश किया गया।


    2. पृष्ठभूमि: राज्य या केंद्रशासित प्रदेश से परामर्श के बाद किसी विशेष राज्य या केंद्र शासित प्रदेश के संबंध में अनुसूचित जनजातियों का पहला विनिर्देश राष्ट्रपति के एक आदेश द्वारा अधिसूचित है। बाद में अनुसूचित जनजाति की सूची में किसी को भी शामिल करने या उसे बाहर करने अथवा अन्य संशोधनों को केवल संसद के एक संशोधन अधिनियम के माध्यम से ही किया जा सकता है।


    3. गहर असर: यह संशोधित विधेयक कर्नाटक राज्य में अनुसूचित जनजाति का दर्जा देने के लिए ‘ परिवारा ’ और ‘ तलवारा ’ समुदायों की दीर्घकालिक मांग को पूरा करेगा। यह उत्तर कन्नड़ के साथ ही धारवाड़ और बेलागवी जिलों के मौजूदा ‘ सिद्दी ’ समुदाय की अनुसूचित जनजाति का दर्जा देने की मांग को भी पूरा करेगा। इससे ‘ सिद्दी ’ समुदाय के साथ ही धारवाड़ , बेलागवी जिलों के ‘ परिवारा ’ और ‘ तलवारा ’ समुदायों संबंधित व्यक्ति कर्नाटक राज्य से अनुसूचित जनजाति प्रमाण पत्र प्राप्त करने के लिए पात्र होंगे और राज्य में अनुसूचित जनजातियों के लिए सभी लाभों को पाने के लिए भी पात्र होंगे।


    ****


    आर.के.मीणा/अर्चना/वीएस-


    

    
    (Release ID: 1559670) Visitor Counter : 36