      उप राष्ट्रपति सचिवालय

      उपराष्‍ट्रपति ने श्री जॉर्ज फर्नांडीस के निधन पर दु:ख व्‍यक्‍त किया
      Posted On: 29 JAN 2019 2:30PM by PIB Delhi


    उपराष्‍ट्रपति श्री एम. वेंकैया नायडू ने पूर्व रक्षा मंत्री और वरिष्‍ठ राजनीतिज्ञ श्री जॉर्ज फर्नांडीस के निधन पर दु:ख व्‍यक्‍त किया है। एक शोक संदेश में उपराष्‍ट्रपति ने कहा कि समाजवादी , ट्रेड यूनियन नेता और एक श्रेष्‍ठ सांसद श्री फर्नांडीस ने समाज के गरीब और शोषित वर्गों को अधिकार सम्‍पन्‍न बनाने के लिए अ‍थक रूप से कार्य किया। वह एक कुशल प्रशासक थे और केन्‍द्रीय मंत्री के रूप में महत्‍वपूर्ण पदों पर रहे।


    उपराष्‍ट्रपति के संदेश का मूल पाठ इस प्रकार है -


    ‘मुझे भारत के पूर्व रक्षा मंत्री श्री जॉर्ज फर्नांडीस के निधन की खबर सुनकर गहरा दु:ख पहुंचा है।


    श्री फर्नांडीज का बहुआयामी व्‍यक्तित्‍व था। लम्‍बे समय तक समाजवादी, ट्रेड यूनियन नेता और श्रेष्‍ठ सांसद रहे श्री फर्नांडीज ने समाज के गरीब और शोषित वर्गों को अधिकार सम्‍पन्‍न बनाने के लिए अथक रूप से कार्य किया। वह लोकतंत्र के मसीहा थे और उन्‍होंने आपातकाल लागू करने का विरोध किया था। वह एक कुशल प्रशासक थे और केन्‍द्रीय मंत्री के रूप में महत्‍वपूर्ण पदों पर रहे।


    दु:ख की इस घड़ी में मैं संवेदना व्‍यक्‍त करता हूं और ईश्‍वर से प्रार्थना करता हूं कि वह शोक संतप्‍त परिवार के सदस्‍यों, मित्रों और उनके अनुयायियों को हिम्‍मत और मजबूती प्रदान करे।’


    ***


    आर.के.मीणा/एएम/ केपी/वाईबी


    

    
    (Release ID: 1561799) Visitor Counter : 224
    
    
      Read this release in: English