      सांख्यिकी एवं कार्यक्रम कार्यान्‍वयन मंत्रालय

      सांख्यिकी और कार्यक्रम कार्यान्वयन मंत्रालय ने देश में आधिकारिक सांख्यिकीय प्रणाली में सुधार के लिए नेशनल काउंसिल ऑफ एप्‍लाइड इकोनॉमिक रिसर्च के साथ समझौता ज्ञापन किया
      Posted On: 29 JAN 2019 12:15PM by PIB Delhi


    सांख्यिकी और कार्यक्रम कार्यान्वयन मंत्रालय, भारत सरकार और नेशनल काउंसिल ऑफ़ एप्लाइड इकोनॉमिक रिसर्च (एनसीएईआर) ने नई डाटा तकनीकों, ज्ञान सृजन और जानकारी साझा करने तथा क्षमता बढ़ाने में आधिकारिक सांख्यिकी क्षेत्र का उपयोग करने के लिए समझौता ज्ञापन (एमओयू) पर हस्ताक्षर किए हैं। समझौता ज्ञापन पर नई दिल्‍ली में 29 जनवरी, 2019 को सांख्यिकी और कार्यक्रम कार्यान्वयन मंत्रालय में सचिव सह मुख्य सांख्यिकीविद्, भारत सरकार श्री प्रवीण श्रीवास्तव, केन्द्रीय सांख्यिकी कार्यालय में महानिदेशक श्री ज्योतिर्मय पोद्दार, एनसीएईआर के महानिदेशक श्री शेखर शाह और दोनों संगठनों के अन्य वरिष्ठ अधिकारियों की उपस्थिति में हस्ताक्षर किए गए। समझौता ज्ञापन से मंत्रालय द्वारा तैयार किए गए सकल घरेलू उत्पाद (जीडीपी), आर्थिक जनगणना, मूल्य सांख्यिकी, औद्योगिक उत्पादन सूचकांक (आईआईपी), और वार्षिक सर्वेक्षण उद्योग (एएसआई) सहित विभिन्न सांख्यिकीय उत्पादों और सेवाओं के डाटा की गुणवत्ता और समयबद्धता सुदृढ़ होंगे और उनकी बेहतर निगरानी होगी।


    एमओयू के तहत किए जाने वाले प्रमुख कार्य निम्नलिखित हैं:


    ए) वर्तमान आधिकारिक सांख्यिकी प्रणाली की व्यावसायिक प्रक्रिया समीक्षा ("बीपीआर") और विभिन्न डोमेन तथा एजेंसियों के डाटा एकीकृत कर उन्‍हें व्‍यवस्थित करने के लिए सूचना और संचार प्रौद्योगिकी ("आईसीटी") विकसित करने की योजना।


    बी) बड़े पैमाने पर सर्वेक्षण और डाटा एनालिटिक्स में सर्वेक्षण साधन और डाटा संसाधन के लिए प्रौद्योगिकी का उपयोग करना।


    सी) स्थानीय सरकार स्तर तक उपलब्ध प्रशासनिक सांख्यिकीय डाटासेट को एकीकृत करने के लिए राष्ट्रीय डाटा वेयरहाउस तैयार करना।


    डी) तकनीकी सहायता और डाटा उत्पादकों के साथ सहयोग से मुख्य आंकड़ों की गुणवत्ता और कवरेज को बेहतर बनाने के लिए प्रशासनिक डाटा का उपयोग।


    ई) डाटा संग्रहण, इसकी गुणवत्ता, मेटा-डाटा और मंत्रालयों तथा उप-राष्ट्रीय संस्थाओं में उपयोग के लिए सामान्य मानक और प्रोटोकॉल स्थापित करना।


    एफ) ज्ञान आधारित उभरती अर्थव्यवस्था में सामाजिक और आर्थिक सूचकांकों को मापने के लिए आईसीटी आधारित नया खाका विकसित करना।


    जी) बड़े डाटा एनालिटिक्स, तकनीकी रिपोर्टिंग सहित सांख्यिकीय कार्यों के लिए क्षमता बढ़ाना।


    *****


    आर.के.मीणा/अर्चना/एमके
    
    

    
    (Release ID: 1561829) Visitor Counter : 601
    
    
      Read this release in: English