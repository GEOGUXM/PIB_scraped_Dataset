      राष्ट्रपति सचिवालय

      चेक गणराज्य के प्रधानमंत्री ने राष्ट्रपति से भेंट की
      Posted On: 19 JAN 2019 6:58PM by PIB Delhi


    चेक गणराज्य के प्रधानमंत्री श्रीमान एंड्रेज बाबीस ने आज (19 जनवरी, 2019) को राष्ट्रपति भवन में राष्ट्रपति श्री राम नाथ कोविंद से भेंट की।


    चेक प्रधानमंत्री का भारत में स्वागत करते हुए, राष्ट्रपति ने सितंबर, 2018 में चेक गणराज्य की अपनी यात्रा का स्मरण किया। उन्होंने कहा कि भारत अपनी विकास गाथा में चेक गणराज्य को एक प्रमुख सहयोगी मानता है। उन्होंने गांधीनगर में वाइब्रेंट गुजरात शिखर सम्मेलन में ‘चेक मेक इन इंडिया’ मंडप की मेजबानी के लिए चेक गणराज्य की सरकार को धन्यवाद दिया। उन्होंने कहा कि भारत में चेक प्रौद्योगिकी और विनिर्माण के लिए अपार अवसर हैं।


    राष्ट्रपति ने कहा कि एक आर्थिक साझेदारी के अलावा रक्षा क्षेत्र भारत-चेक द्विपक्षीय संबंधों का एक प्रमुख आधार है। उन्होंने आशा व्यक्त कि दोनों देश पारंपरिक क्रय-विक्रय संबंधों से आगे बढ़ते हुए एक ऐसे स्तर पर पहुंचेगे जहां वे रक्षा उपकरणों का सह-विकास और सह-उत्पादन कर सकते हैं।


    ***


    आर.के.मीणा/एएम/संजीव/एनके- 303

    
    
    (Release ID: 1560666) Visitor Counter : 145