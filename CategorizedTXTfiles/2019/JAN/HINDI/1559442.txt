      रक्षा मंत्रालय

      26वां सेना वायु रक्षा दिवस 10 जनवरी, 2019 को मनाया गया
      Posted On: 10 JAN 2019 7:08PM by PIB Delhi


    सेना वायु रक्षा कोर ने 10 जनवरी, 2019 को अपनी स्थापना की रजत जयंती मनाई। इस अवसर पर अमर जवान ज्योति, इंडिया गेट, नई दिल्ली में माल्यार्पण समारोह का आयोजन किया गया। लेफ्टिनेंट जनरल अश्विनी कुमार, एजटेन्ट जनरल और लेफ्टिनेंट जनरल तथा सेना वायु रक्षा के महानिदेशक व कर्नल कमांडेंट ए.पी.सिंह ने माल्यार्पण किया। सेना के अन्य अधिकारी, सिपाही व सेवानिवृत्त सैन्यकर्मी इस अवसर पर उपस्थित थे।


    सेना वायु रक्षा कोर भारतीय सेना की सबसे युवा इकाई है जिसने विभिन्न युद्धों, उपद्रवरोधी कार्रवाइयों और राष्ट्र निर्माण की गतिविधियों में अपना साहस व अपनी दक्षता सिद्ध की है। सेना वायु रक्षा कोर देश सेवा के लिए समर्पित है और इसका आदर्श वाक्य है, “ आकाशे शत्रून जहि ” । हमारे आकाश को दुश्मनों के अनाधिकार प्रवेश से मुक्त रखना इस कोर का संकल्प है। कोर व्यापक स्तर पर आधुनिकीकरण की प्रक्रिया में है।


    ***


    आर.के.मीणा/अर्चना/जेके/डीए -133


    

    
    (Release ID: 1559442) Visitor Counter : 241