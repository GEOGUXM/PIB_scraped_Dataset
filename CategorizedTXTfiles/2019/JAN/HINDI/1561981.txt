      स्‍वास्‍थ्‍य एवं परिवार कल्‍याण मंत्रालय

      स्‍वास्‍थ्‍य एवं परिवार कल्‍याण के क्षेत्रीय कार्यालयों के लिए निर्माण भवन में क्षमता निर्माण कार्यशाला आयोजित
      Posted On: 30 JAN 2019 5:48PM by PIB Delhi


    स्‍वास्‍थ्‍य एवं परिवार कल्‍याण मंत्रालय में सचिव श्रीमती प्रीति सूदन ने आज निर्माण भवन स्‍वास्‍थ्‍य एवं परिवार कल्‍याण विभाग के क्षेत्रीय कार्यालयों के लिए एक तीन-दिवसीय क्षमता निर्माण कार्यशाला का उद्घाटन किया।


    श्रीमती प्रीति सूदन ने राज्‍य के अधिकारियों के साथ समन्‍वय कायम करने के लिए क्षेत्रीय कार्यालयों द्वारा निभायी गयी भूमिका की सराहना की। उन्‍होंने विशेषतौर पर वर्ष 2018 में केरल में बाढ़ की विभीषिका के सबसे ताजा मामले में क्षेत्रीय कार्यालयों की भूमिका के बारे में चर्चा की। उन्‍होंने कहा कि क्षेत्रीय निवेशकों को राष्‍ट्रीय कार्यक्रमों के कार्यान्‍वयन के राज्‍य की एजेंसियों के लिए आवश्‍यक तकनीकी सहायता देनी चाहिए। इसके साथ ही उन्‍हें आयुष्‍मान भारत के तहत स्‍वास्‍थ्‍य एवं वेलनेस केन्‍द्रों के संचालन के बारे में भी ध्‍यान देना चाहिए। उन्‍होंने कहा कि क्षेत्रीय निदेशकों को सभी राज्‍यों में प्रशिक्षित मध्‍य स्‍तरीय सेवा प्रदाताओं के पदस्‍थापन में तेजी लाने की दिशा में राज्‍यों के संबंधित अधिकारियों के पास पहुंच कायम करनी चाहिए।


    इस कार्यशाला में स्‍वास्‍थ्‍य सेवा महानिदेशक डॉ. एस. वेंकटेश भी उपस्थित थे। उन्‍होंने केरल और मध्‍यप्रदेश / राजस्‍थान में क्रमश: निपाह और जीका की महामारी के नियंत्रण में स्‍वास्‍थ्‍य एवं परिवार कल्‍याण के क्षेत्रीय कार्यालयों की महत्‍वपूर्ण भूमिका के बारे में चर्चा की।


    फिलहाल पिछले 40 वर्षों से देश में 19 स्‍वास्‍थ्‍य एवं परिवार कल्‍याण क्षेत्रीय कार्यालय संचालित हैं और देशभर में बेहतर कार्य के लिए 10 और कार्यालयों की आवश्‍यकता है।


    उद्घाटन कार्यक्रम में मंत्रालय के अन्‍य वरिष्‍ठ अधिकारियों ने हिस्‍सा लिया। 1 फरवरी, 2019 को इस कार्यशाला का समापन होगा।


    आर.के.मीणा/एएम/एसकेएस/एस-139

    
    
    (Release ID: 1561981) Visitor Counter : 186
    
    
      Read this release in: English