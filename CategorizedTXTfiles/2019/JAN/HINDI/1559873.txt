      गृह मंत्रालय

      केंद्रीय गृहमंत्री श्री राजनाथ सिंह ने मणिपुर के लोगों के अधिकारों और हितों की रक्षा के लिए मणिपुर के मुख्यमंत्री को आश्वासन दिया
      
      पूर्वोत्‍तर राज्यों के मुख्यमंत्रियों की एक बैठक शीघ्र बुलाई जाएगी

      Posted On: 14 JAN 2019 5:24PM by PIB Delhi

    मणिपुर के मुख्यमंत्री श्री एन. बिरेन सिंह ने शनिवार (12 जनवरी , 2019) को केंद्रीय गृहमंत्री श्री राजनाथ सिंह से नई दिल्‍ली में भेंट की। मुख्यमंत्री श्री एन. बिरेन सिंह के साथ मणिपुर के भाजपा अध्यक्ष और राज्यसभा सांसद भबानंद सिंह भी उपस्थित थे। बैठक के दौरान, मणिपुर निवासियों के अधिकारों और हितों के संरक्षण से संबंधित मुद्दों पर विचार-विमर्श किया गया। श्री राजनाथ सिंह ने उन्हें आश्वासन दिया कि मणिपुर सहित सभी पूर्वोत्तर राज्यों के हितों, उनकी संस्कृति और विरासत को पूरी तरह से संरक्षित किया जाएगा और वह इस संबंध में आवश्यक सुरक्षा उपायों पर चर्चा के लिए सभी संबंधित राज्यों के मुख्यमंत्रियों की शीघ्र ही एक बैठक भी बुलायेंगे।


    श्री बीरेन सिंह ने मणिपुर पीपुल्स प्रोटेक्शन बिल 2018 के लिए राष्ट्रपति की स्वीकृति देने हेतु एक ज्ञापन भी प्रस्तुत किया। श्री राजनाथ ने आश्वासन दिया कि मंत्रालय विधेयक पर विचार करेगा।


    ***


    आर.के.मीणा/अर्चना / संजीव /एसएस-187


    

    
    (Release ID: 1559873) Visitor Counter : 93