      सड़क परिवहन एवं राजमार्ग मंत्रालय

      श्री नितिन गडकरी 28 जनवरी को बीकानेर और नागौर में चार राष्ट्रीय राजमार्ग परियोजनाओं का उद्घाटन करेंगे और आधारशिला रखेंगे
      Posted On: 27 JAN 2019 6:15PM by PIB Delhi


    केंद्रीय सड़क परिवहन एवं राजमार्ग , नौवहन , जल संसाधन , नदी विकास एवं गंगा संरक्षण मंत्री श्री नितिन गडकरी 28 जनवरी को राजस्थान में चार राष्ट्रीय राजमार्ग परियोजनाओं का उद्घाटन करेंगे और आधारशिला रखेंगे। इसमें से तीन परियोजनाएं बीकानेर में और एक नागौर में है।


    बीकानेर में जिस पहली परियोजना की आधारशिला रखी जानी है वो रायसिंहनगर से लेकर पूगल तक 2 लेन की 162.46 किलोमीटर लंबी सड़क है। इस सड़क को 687.07 करोड़ रुपये की लागत से भारतमाला परियोजना के अंतर्गत ईपीसी प्रणाली से बनाया जा रहा है। दूसरी परियोजना राष्ट्रीय राजमार्ग- 911 के खाजूवाला-पूगल और पूगल-दंतौर-जग्गासर-गोकल-गोडू-रंजीतपुरा-चारणवाला-नौख-बाप हिस्सों पर 4/2 लेन की होगी जिसे एचएएम आधार पर भारतमाला परियोजना के अंतर्गत बनाया जा रहा है। 212.107 किलोमीटर लंबी इस परियोजना की अनुमानित लागत 895 करोड़ रुपये है। तीसरी परियोजना राष्ट्रीय राजमार्ग- 15 के बीकानेर-फलौदी हिस्से पर 4/2 लेन की होगी जिसे बीओटी आधार पर एनएचडीपी चरण- 4 के अंतर्गत बनाया जाएगा। ये 159.3 किलोमीटर लंबा राजमार्ग है जिसकी अनुमानित लागत 844.48 करोड़ रुपये है।


    नागौर में माननीय मंत्री एनएच- 65 के सालासर-नागौर हिस्से पर 2 लेन की परियोजना का उद्घाटन करेंगे जिसे एचएएम आधार पर बनाया जाएगा जिसकी कुल लंबाई 119.594 किलोमीटर और लागत 480 करोड़ रुपये है।


    ***


    आर . के . मीणा / एएम जीएसबी


    

    
    (Release ID: 1561840) Visitor Counter : 24
    
    
      Read this release in: English