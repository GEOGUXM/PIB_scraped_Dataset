      जल संसाधन, नदी विकास एवं गंगा संरक्षण मंत्रालय

      श्री नितिन गडकरी कल आगरा और मथुरा में नमामि गंगे परियोजनाओं की आधारशिला रखेंगे
      Posted On: 22 JAN 2019 5:54PM by PIB Delhi


    केंद्रीय जल संसाधन , नदी विकास और गंगा संरक्षण एवं सड़क परिवहन और राजमार्ग तथा पोत परिवहन मंत्री नितिन गडकरी कल आगरा और मथुरा में नमामि गंगे की छह परियोजनाओं की आधारशिला रखेंगे।


    मथुरा की चार परियोजनाओं की अनुमोदित लागत 511.74 करोड़ रुपये है। इनमें दो मलजल प्रवाह प्रणाली (सीवरेज) परियोजनाएं भी शामिल हैं। पहली परियोजना ' एक-शहर-एक-संचालक ' के दृष्टिकोण के साथ हाइब्रिड एन्यूटी मोड पर शहर के लिए एकीकृत सीवरेज बुनियादी ढ़ांचा की है। 460.45 करोड़ रुपये की स्वीकृत लागत की इस परियोजना में मथुरा रिफाइनरी में निस्‍तारित मल जल के पानी का दोबारा उपयोग किया जाता है। दूसरी परियोजना , 33.82 करोड़ रुपये की स्वीकृत लागत से वृंदावन में सीवरेज बुनियादी ढांचे के पुनर्वासन और जलमल निस्‍तारण संयंत्र (एसटीपी) के सुधार/उन्नयन की है। 27 घाटों की सफाई की भी परियोजना है , जिसकी स्वीकृत लागत 3.60 करोड़ रुपये है। औद्योगिक प्रदूषण निवारण के लिए , मथुरा औद्योगिक क्षेत्र में वस्त्र छपाई इकाइयों के लिए वर्तमान सीईटीपी के ढ़ांचागत सुधार की एक परियोजना होगी , जिसकी स्वीकृत लागत 13.87 करोड़ रुपये है।


    आगरा की परियोजनाओं में 857.26 करोड़ रुपये की स्वीकृत लागत की 176 एमएलडी के नए एसटीपी बनाने , पुराने संयंत्रों का सुधार , पुनर्वासन और 15 वर्ष के लिए संचालन तथा प्रबंधन (ओ एंड एम) के वास्‍ते हाइब्रिड एन्‍यूटी मोड पर ' एक-शहर-एक-संचालक ' के दृष्टिकोण से शहर के लिए व्यापक सीवरेज योजना शामिल है। 353.57 करोड़ रुपये की स्वीकृत लागत से अमृत योजना के तहत पश्चिमी क्षेत्र में सीवरेज नेटवर्क का निर्माण , 251 किलोमीटर सीवर लाइन लगाने , 47,827 आवासों में कनेक्शन की भी परियोजना है।


    ***


    आर.के.मीणा/अर्चना/एमके-

    
    
    (Release ID: 1561039) Visitor Counter : 61
    
    
      Read this release in: English