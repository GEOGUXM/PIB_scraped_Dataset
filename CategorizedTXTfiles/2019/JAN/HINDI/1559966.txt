      पर्यटन मंत्रालय

      पर्यटन मंत्रालय ने केरल में 85.23 करोड़ रुपये के आध्‍यात्मिक सर्किट को मंजूरी दी
      
      नये सर्किट के दायरे में राज्‍य के 14 जिलों में 133 धार्मिक स्‍थल

      Posted On: 14 JAN 2019 2:09PM by PIB Delhi

    पर्यटन राज्‍य मंत्री (स्‍वतंत्र प्रभार) श्री के.जे. अल्‍फोंस ने घोषणा की है कि उनके मंत्रालय ने स्‍वदेश दर्शन योजना के तहत केरल के लिए आध्‍यात्मिक सर्किट-3 के विकास के संबंध में 85.23 करोड़ रुपये की लागत वाली परियोजनाओं को मंजूरी दी है। तिरुवनंतपुरम में मीडिया से बात करते हुए उन्‍होंने बताया कि ये परियोजनाएं कासरगोड , वायंद , कन्नूर , कोझिकोड , पलक्कड़ , मलप्पुरम , त्रिशूर , एर्नाकुलम , इडुक्की , अलाप्पुझा , कोट्टायम , पठानमथिट्टा , कोल्लम और तिरुवनंतपुरम शुरू की जाएंगी।


    उल्‍लेखनीय है कि स्‍वदेश दर्शन योजना पर्यटन मंत्रालय की प्रमुख योजना है , जो प्राथमिक स्‍तर पर पूरे देश में विषय आधारित सर्किटों का विकास करती है। इस योजना के तहत विषय आधारित 15 सर्किटों की पहचान की गई है। योजना की शुरूआत 2014-15 में हुई थी और अब तक मंत्रालय ने 30 राज्‍यों/केन्‍द्रशासित प्रदेशों में 6131.88 करोड़ रुपये की लागत से 77 परियोजनाओं को मंजूरी दी है।


    ***


    आर.के.मीणा/अर्चना / एकेपी/वाईबी- 204

    
    
    (Release ID: 1559966) Visitor Counter : 36