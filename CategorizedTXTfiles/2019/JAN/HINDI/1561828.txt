      पर्यटन मंत्रालय

      भारत ने न्‍यूयॉर्क टाइम्‍स ट्रैवल शो 2019 में ‘बैस्‍ट इन शो’ के लिए उत्‍कृष्‍टता पुरस्‍कार प्राप्‍त किया
      Posted On: 29 JAN 2019 4:04PM by PIB Delhi


    भारत ने हाल ही में संपन्‍न न्‍यूयॉर्क टाइम्‍स ट्रैवल शो 2019 में ‘ बैस्‍ट इन शो ’ के लिए उत्‍कृष्‍टता पुरस्‍कार प्राप्‍त किया है। न्‍यूयॉर्क, अमेरिका में 25 से 27 जनवरी तक आयोजित उत्‍तरी अमेरिका का यह सबसे बड़ा ट्रैवल शो है।


    पर्यटन मंत्रालय में सचिव श्री योगेन्‍द्र त्रिपाठी उत्‍कृष्‍टता पुरस्‍कार प्राप्‍त करते हुए


    पर्यटन मंत्रालय ने अमरीका में पर्यटन बढ़ाने के अपने प्रयासों को तेज करने के साथ जैकब के जेविट्स सेंटर, न्‍यूयॉर्क में आयोजित न्‍यूयॉर्क टाइम्‍स ट्रैवल शो (एनवाईटीटीएस 2019) में ‘प्रजेंटिंग पार्टनर’ के रूप में भाग लिया, ताकि भारत की उपस्थिति को बढ़ाया जा सके और अमेरिकी निर्गामी यात्रा बाजार में उसकी हिस्‍सेदारी बढ़ाई जा सके।


    पर्यटन सचिव श्री योगेन्‍द्र त्रिपाठी के नेतृत्‍व में एक उच्‍च स्‍तरीय प्रतिनिधमंडल और भारत के पर्यटन उद्योग के अनेक साझेदारों ने इस शो में भाग लिया। इस शो में ‘फोकस ऑन इंडिया’ सहित भारत पर केन्द्रित अनेक गतिविधियों और उपभोक्‍ता सेमिनारों, भारत के सांसकृतिक कार्यक्रमों, भारतीय व्‍यंजनों और भोजन के स्‍वाद का आयोजन किया गया। पर्यटन सचिव ने शो के दौरान व्‍यापार आधार सत्र में अमेरिका के जाने-माने अनेक यात्रा व्‍यवसायियों के साथ बातचीत की और अमेरिका में भारत को स्‍थापित करने के लिए उनसे लगातार सहयोग देने का आग्रह किया। न्‍यूयॉर्क के स्‍टॉक एक्‍सचेंज में क्‍लोजिंग बैल समारोह के दौरान भारत को सम्‍मानित किया गया।


    ***


    आर.के.मीणा/एएम/ केपी/वाईबी


    

    
    (Release ID: 1561828) Visitor Counter : 231
    
    
      Read this release in: English