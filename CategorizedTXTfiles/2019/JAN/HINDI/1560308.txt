      विज्ञान एवं प्रौद्योगिकी मंत्रालय

      यूके रिसर्च एंड इनोवेशन के मुख्‍य कार्यकारी प्रोफेसर मार्क वालपोर्ट ने प्रधानमंत्री की विज्ञान, टेक्‍नोलॉजी और नवाचार परामर्श परिषद् को संबोधित किया
      Posted On: 16 JAN 2019 1:02PM by PIB Delhi


    भारत सरकार के प्रधान वैज्ञानिक सलाहकार प्रो.के विजय राघवन के आमंत्रण पर भारत आए यूके रिसर्च एंड इनोवेशन के मुख्‍य कार्यकारी प्रो.मार्क वालपोर्ट ने प्रधानमंत्री की विज्ञान, टेक्‍नॉलोजी तथा नवाचार परामर्श परिषद् (पीएम-एसटीआईएसी) को संबोधित किया।


    प्रो. के विजय राघवन की अध्‍यक्षता में परामर्श परिषद् भारत में विशिष्‍ट वैज्ञानिक और टेक्‍नॉलोजी क्षेत्रों का मूल्‍यांकन करती है और कार्यक्रम तथा रोडमैप तैयार करती है। परामर्श परिषद् विज्ञान, टेक्‍नॉलोजी तथा नवाचार के सभी विषयों पर प्रधानमंत्री श्री नरेन्‍द्र मोदी को सलाह देती है।


    प्रो.मार्क ने यूके रिसर्च एंड इनोवेशन (यूकेआरआई) के गठन पर व्‍याख्‍यान दिया। यह गठन पिछले 50 वर्षों में ब्रिटेन के नवाचार और अनुसंधान में धनपोषण का महत्‍वपूर्ण सुधार है। एक स्‍वतंत्र गैर-विभागीय सार्वजनिक संस्‍था के रूप में अप्रैल 2018 में लॉंच किया गया यूकेआरआई 7 अनुसंधान परिषदों, इनोवेट यूके और नए संगठन रिसर्च इंग्‍लैंड के कार्यों को एकत्रित करता है।


    पीएम-एसटीआईएसी देश के लिए प्रधानमंत्री के विजन को लागू करने के काम की निगरानी करती है। हाल में 106 छठी भारतीय विज्ञान कांग्रेस को संबोधित करते हुए प्रधानमंत्री ने कहा था कि विज्ञान सर्वव्‍यापी है लेकिन टेक्‍नॉलोजी स्‍थानीय होनी चाहिए। उन्‍होंने नवाचार और अनुसंधान के महत्‍व पर बल देते हुए ‘’जय अनुसंधान’’ का नारा दिया।


    प्रो.मार्क वालपोर्ट ने कहा कि साझा चुनौतियों के समाधान में मदद के लिए विश्‍व विज्ञान और नवाचार पर निर्भर करता है। उन्‍होंने कहा कि प्रधानमंत्री विज्ञान, टेक्‍नॉलोजी और नवाचार परामर्श का गठन भारत और अंतर्राष्‍ट्रीय साझेदारों दोनों के लिए उत्‍साह के समय में हुआ है।


    प्रो.के विजय राघवन ने कहा कि समृद्ध समाज और अर्थव्‍यवस्‍था बनाने का अंतिम लक्ष्‍य कारगर गुणवत्‍ता संपन्‍न अनुसंधान, नवाचार तथा नीतियों के माध्‍यम से हासिल किया जा सकता है।


    पीएम एसटीआईएसी सदस्‍यों में नीति आयोग के सदस्‍य डॉ. वी.के सारस्‍वत, इसरो के पूर्व अध्‍यक्ष डॉ. ए.एस किरण शर्मा, आईआईएससी के प्रो.अजय कुमार सूद, आर्म्ड र्फोसेज मेडिकल कॉलेज की डीन मेजर जनरल माधुरी कनितकर, भारतीय सांख्यिकी संस्‍थान के निदेशक प्रो. संघ मित्रा बंदोपाध्‍याय, प्रिंस्‍टन विश्‍वविद्यालय के प्रो. मंजुल भार्गव, ओकलाहोमा, स्‍टेट विश्‍वविद्यालय के प्रो. सुभाष काक तथा भारत र्फोज के प्रबंध निदेशक श्री बाबा कल्‍याणी शामिल हैं।


    ***


    आर.के.मीणा/एएम/एजी/एसके- 242

    
    
    (Release ID: 1560308) Visitor Counter : 35