      संस्‍कृति मंत्रालय

      राष्‍ट्रीय आधुनिक कला दीर्घा, नई दिल्‍ली इस माह ‘नाइट एट द म्‍यूजियम’ नामक एक अद्वितीय पहल की शुरुआत करेगी
      Posted On: 29 JAN 2019 4:25PM by PIB Delhi


    राष्‍ट्रीय आधुनिक कला दीर्घा, नई दिल्‍ली (एनजीएमए) 30 जनवरी, 2019 को ‘नाइट एट द म्‍यूजियम’ नामक पहल आयोजित करेगी। इंडिया आर्ट फेयर के सहयोग से रात 8 बजे से 11 बजे तक इस कार्यक्रम का पहली बार आयोजन किया जाएगा। एनजीएमए अपने प्रतिष्ठित स्‍थायी संग्रह के गाइडेड टूर का संचालन करेगी, जिसे स्‍थायी दीर्घा में देखने के लिए रखा गया है। इन प्रदर्शों में अमृता शेरगिल, रवीन्‍द्रनाथ टैगोर, राजा रवि वर्मा, नंदलाल बोस, जैमनी रॉय जैसे कुछ लोगों की कलाकृतियां शामिल हैं। दर्शकों को ‘रूपांतर’ नामक विशेष प्रदर्शनियों को देखने का भी अवसर मिलेगा। यह एनजीएमए के बहुमूल्‍य शिल्‍प कलाओं के साथ-साथ डांडी यात्रा की एक प्रदर्शनी है। यह एक ऐसी प्रदर्शनी है जो ऐतिहासिक डांडी यात्रा के प्रति श्रद्धांजलि अर्पित करती है। नियमित क्रियाकलाप के रूप में ‘नाइट एट द म्‍यूजियम’ का संचालन करना एनजीएमए का लक्ष्‍य है। प्रत्‍येक माह के अंतिम कार्यदिवस पर इसका आयोजन किया जाएगा।


    एनजीएमए के अधिकारिक वेबसाइट और फेसबुक पेज पर क्रियाकलापों का विवरण उपलब्‍ध रहेगा। नवीनतम जानकारी के लिए कृपया एनजीएमए की वेबसाइट : http://ngmaindia.gov.in/ देखें।


    ***


    
    हिन्दी इकाई, पसूका, नई दिल्ली- 128


    

    
    (Release ID: 1561830) Visitor Counter : 363
    
    
      Read this release in: English