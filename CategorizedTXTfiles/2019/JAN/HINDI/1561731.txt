      रक्षा मंत्रालय

      रक्षा मंत्रालय का मोबाइल ऐप ‘आरडीपी इंडिया 2019’
      Posted On: 27 JAN 2019 6:14PM by PIB Delhi


    सरकार के ‘ डिजिटल इंडिया ’ अभियान के अनुपालन में रक्षा मंत्रालय ने एक नई पहल की है। इसके तहत गणतंत्र दिवस के अवसर पर रक्षा मंत्रालय ने एक मोबाइल ऐप ‘ आरडीपी इंडिया 2019 ’ को जारी किया। इसका उद्देश्य गणतंत्र दिवस समारोह की रूपरेखा को राजपथ पर मौजूद दर्शकों के अलावा दुनिया भर के आम लोगों को उपलब्ध कराना था।


    इस ऐप में नई दिल्ली के राजपथ पर होने वाली परेड की सूचना मौजूद है, जिसमें परेड के क्रम, विभिन्न राज्यों और मंत्रालयों द्वारा प्रस्तुत झांकियों का विवरण, बच्चों के सांस्कृतिक प्रदर्शनों, फ्लाई-पास्ट तथा प्रधानमंत्री राष्ट्रीय बाल पुरस्कार 2019 के विजेताओं के नामों की जानकारी दी गई है। परेड में उपस्थित सभी दर्शकों के लिए यह ऐप बहुत सूचनात्मक रहा और इसकी हर तरफ प्रशंसा की गई। इस ऐप में परेड की लाइव-स्ट्रीमिंग का भी प्रावधान था।


    झांकियों में प्रस्तुत विषय और विचारों को जानने की इच्छा रखने वाले लोगों तथा जो लोग किसी कारणवश राजपथ या टीवी पर परेड नहीं देख सके, वे लोग ऐप को डाउनलोड करके यह परेड अब भी देख सकते हैं और आयोजन के बारे में सूचना प्राप्त कर सकते हैं।


    ***


    हिन्‍दी इकाई , पसूका , नई दिल्‍ली –

    
    
    (Release ID: 1561731) Visitor Counter : 135
    
    
      Read this release in: English