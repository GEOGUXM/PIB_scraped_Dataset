      राष्ट्रपति सचिवालय

      अल्जीरिया के विदेश मंत्री ने राष्ट्रपति से मुलाकात की
      Posted On: 31 JAN 2019 6:22PM by PIB Delhi


    अल्‍जीरिया गणराज्य के विदेश मंत्री श्री अब्दुल कादिर मसाहिल ने आज (31 जनवरी, 2019) राष्ट्रपति भवन में राष्ट्रपति श्री रामनाथ कोविंद से मुलाकात की।


    श्री मसाहिल का स्वागत करते हुए राष्ट्रपति ने कहा कि भारत और अल्जीरिया के बीच पारंपरिक रूप से सौहार्दपूर्ण और ऐतिहासिक संबंध हैं। दोनों देशों के बीच नियमित रूप से उच्चस्तरीय यात्राएं होती हैं। उन्होंने कहा कि भारत और अल्जीरिया अंतरिक्ष, रक्षा और असैन्य परमाणु ऊर्जा सहित कई महत्‍वपूर्ण क्षेत्रों में आपस में सहयोग कर रहे हैं।


    राष्ट्रपति ने कहा कि हाल ही में, अरब जगत के कई देशों ने भारत में रिफाइनरी, पाइपलाइन और संबंधित बुनियादी ढांचे में निवेश किया है। अल्जीरिया गैस का छठा सबसे बड़ा निर्यातक है और पेट्रोलियम उत्पादों का 13वां सबसे बड़ा उत्पादक है, इसलिए उसे भी विशेष रूप से तेल भंडार, रिफाइनरी और एलएनजी टर्मिनलों में इसी तरह का निवेश करने पर विचार करना चाहिए। ऐसे निवेश पारस्‍परिक हित में होंगे।


    *****


    आर.के.मीणा/अर्चना/आरके/जीआरएस


    

    
    (Release ID: 1562130) Visitor Counter : 457
    
    
      Read this release in: English