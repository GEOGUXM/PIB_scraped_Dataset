      गृह मंत्रालय

      इलैक्ट्रोनिक यात्रा अधिकार पत्र
      Posted On: 08 JAN 2019 6:40PM by PIB Delhi


    नवंबर 2014 में ई-वीजा योजना की शुरूआत से लेकर दिसंबर 2018 तक कुल 60,92,142 ई-वीजा विभिन्न देशों के नागरिकों को जारी किये गये हैं। उपलब्ध जानकारी के अनुसार पर्यटकों से होने वाली विदेशी मुद्रा की आय 2014 में 19.7 बिलियन डॉलर थी जो 2017 में बढ़कर 27.31 बिलियन डॉलर हो गयी। चालू वर्ष में नवंबर 2018 तक 25.838 बिलियन डॉलर की विदेशी मुद्रा की आय होने का अनुमान किया गया है।


    वर्तमान में 166 देशों के नागरिकों के लिए ई-वीजा योजना की सुविधा है। आगमन-पर-वीजा (वीजा ऑन अराईवल) सुविधा जापान और दक्षिण कोरिया को नागरिकों के लिए है। ई-वीजा योजना में अधिक देशों को शामिल करने का कार्य एक निरंतर प्रक्रिया है।


    उक्त जानकारी आज लोकसभा में गृह राज्य मंत्री श्री किरेन रिजिजू ने एक प्रश्न के लिखित उत्तर में दी।


    ***


    आर.के.मीणा/अर्चना/जेके/एमएम -8 9


    

    
    (Release ID: 1559162) Visitor Counter : 166