      रक्षा मंत्रालय

      नेपाल के सेना प्रमुख भारत की यात्रा पर आएंगे
      Posted On: 11 JAN 2019 5:13PM by PIB Delhi


    नेपाल के सेना प्रमुख जनरल पूर्ण चंद्र थापा 12 से 15 जनवरी, 2019 के दौरान भारत की यात्रा पर रहेंगे। नेपाली सेना के प्रमुख के रूप में पदभार ग्रहण करने के पश्चात यह उनकी पहली आधिकारिक यात्रा है। दोनों देशों की सेनाओं के बीच वर्षों पुरानी परंपरा के अंतर्गत राष्ट्रपति श्री राम नाथ कोविंद नेपाल के सैन्य प्रमुख को राष्ट्रपति भवन के दरबार हॉल में 12 जनवरी को “ भारतीय सेना के जनरल ” की मानद उपाधि प्रदान करेंगे।


    अपनी यात्रा के दौरान जनरल पूर्ण चंद्र थापा भारतीय सेना के उच्चाधिकारियों के साथ विचार-विमर्श करेंगे और जयपुर और लखनऊ स्थित सैन्य प्रतिष्ठानों का दौरा करेंगे। यह यात्रा दोनों देशों की सेनाओं के बीच परस्पर नजदीकी संबंधों को दर्शाती है। यह यात्रा दोनों देशों की सेनाओं के बीच सैन्य सहयोग को मजबूत करने का एक माध्यम सिद्ध होगी।


    ***


    आर.के.मीणा/अर्चना/जेके/डीए -1 4 6


    

    
    (Release ID: 1559627) Visitor Counter : 197