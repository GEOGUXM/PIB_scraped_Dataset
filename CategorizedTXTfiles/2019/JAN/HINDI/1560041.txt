      वाणिज्‍य एवं उद्योग मंत्रालय

      भारत का विदेश व्यापारः दिसम्‍बर, 2018
      
      दिसम्‍बर, 2018 के दौरान निर्यात बढ़ा
      
      अप्रैल-दिसम्‍बर, 2018 के दौरान निर्यात में 13.79 प्रतिशत का इजाफा

      Posted On: 15 JAN 2019 7:33PM by PIB Delhi

    भारत से अप्रैल-दिसम्‍बर, 2018-19 * में 396.73 अरब अमेरिकी डॉलर का समग्र निर्यात (वाणिज्यिक एवं सेवाएं) होने का अनुमान लगाया गया है, जो पिछले वर्ष की समान अवधि की तुलना में 13.79 प्रतिशत की उल्लेखनीय वृद्धि को दर्शाता है। इसी तरह अप्रैल-दिसम्‍बर, 2018-19 * के दौरान 479.46 अरब अमेरिकी डॉलर का समग्र आयात होने का अनुमान लगाया गया है, जो पिछले वर्ष की समान अवधि की तुलना में 14.63 प्रतिशत की अच्छी-खासी वृद्धि को दर्शाता है।


    * नोटः सेवा क्षेत्र से जुड़ा डेटा अप्रैल-नवम्‍बर 2018-19 से संबंधित है क्‍योंकि आरबीआई की 15 जनवरी , 2019 की प्रेस विज्ञप्ति के अनुसार नवीनतम डेटा नवम्‍बर , 2018 के लिए उपलब्ध है। अप्रैल से नवम्‍बर 2018-19 के लिए आरबीआई की प्रेस विज्ञप्ति के मासिकवार त्‍वरित अनुमान डेटा को जोड़ने पर यह आंकड़ा सामने आया है। यह डेटा अनंतिम है और भारतीय रिजर्व बैंक द्वारा संशोधन करने पर इसमें बदलाव हो सकता है। इसके अलावा , यह भी ध्‍यान देने योग्‍य है कि दिसम्‍बर 2018 के आंकड़े अनुमानित हैं और इन्हें आरबीआई के अप्रैल-नवम्‍बर 2018-19 के डेटा में जोड़ा गया है , ताकि अप्रैल-दिसम्‍बर 2018-19 के लिए कुल या समग्र व्यापार घाटे का आकलन हो सके। आरबीआई द्वारा दिसम्‍बर , 2018 के लिए जारी की जाने वाली अगली प्रेस विज्ञप्ति के आधार पर इसमें संशोधन किया जाएगा।


    वाणिज्यिक निर्यात


    निर्यात (पुनर्निर्यात सहित)


    दिसम्‍बर, 2018 में 27.93 अरब अमेरिकी डॉलर का निर्यात हुआ जो दिसम्‍बर 2017 में हुए निर्यात की तुलना में 0.34 प्रतिशत की धनात्मक वृद्धि को दर्शाता है। रुपये के लिहाज से दिसम्‍बर, 2018 में निर्यात 1,97,535.86 करोड़ रुपये का हुआ जो दिसम्‍बर, 2017 के मुकाबले 10.48 प्रतिशत की बढ़ोतरी को रेखांकित करता है।


    दिसम्‍बर, 2018 में जिन प्रमुख जिंस समूहों के निर्यात में पिछले साल की समान अवधि की तुलना में धनात्मक वृद्धि दर्ज की गई है उनमें निम्नलिखित शामिल हैं-


    अप्रैल-दिसम्‍बर, 2018-19 के दौरान कुल निर्यात 245.44 अरब अमेरिकी डॉलर (17,11,905.60 करोड़ रुपये) का हुआ, जो पिछले वित्त वर्ष की समान अवधि की तुलना में डॉलर के लिहाज से 10.18 प्रतिशत और रुपये के लिहाज से 19.16 प्रतिशत अधिक है।


    दिसम्‍बर, 2018 में गैर-पेट्रोलियम और गैर-रत्न व जेवरात निर्यात 21.11 अरब अमेरिकी डॉलर का हुआ, जो दिसम्‍बर, 2017 की तुलना में 1.08 प्रतिशत की धनात्मक वृद्धि को दर्शाता है। इसी तरह अप्रैल-दिसम्‍बर, 2018-19 में गैर-पेट्रोलियम और गैर-रत्न व जेवरात निर्यात 177.66 अरब अमेरिकी डॉलर का हुआ, जो अप्रैल-दिसम्‍बर, 2017-18 की तुलना में 7.90 प्रतिशत अधिक है।


    आयात


    दिसम्‍बर, 2018 में 41.01 अरब अमेरिकी डॉलर (2,90,032.95 करोड़ रुपये) का आयात हुआ, जो दिसम्‍बर, 2017 के मुकाबले डॉलर के लिहाज से 2.44 प्रतिशत कम है, जबकि रुपये के लिहाज से 7.41 प्रतिशत अधिक है। अप्रैल-दिसम्‍बर, 2018-19 में कुल आयात 386.65 अरब अमेरिकी डॉलर (26,97,306.82 करोड़ रुपये) का हुआ, जो अप्रैल-दिसम्‍बर, 2017-18 के मुकाबले डॉलर के लिहाज से 12.61 प्रतिशत और रुपये की दृष्टि से 21.81 प्रतिशत अधिक है।


    दिसम्‍बर, 2018 में जिन प्रमुख जिंस समूहों के आयात में पिछले साल की समान अवधि की तुलना में उल्लेखनीय वृद्धि दर्ज की गई है उनमें निम्नलिखित शामिल हैं-


    कच्चे तेल एवं गैर-तेल आयातः


    दिसम्‍बर , 2018 में तेल आयात 10.67 अरब अमेरिकी डॉलर (75 ,486.52 करोड़ रुपये) का हुआ , जो दिसम्‍बर , 2017 के मुकाबले डॉलर के लिहाज से 3.16 प्रतिशत और रुपये के लिहाज से 13.58 प्रतिशत अधिक है। इसी तरह अप्रैल-दिसम्‍बर , 2018-19 में तेल आयात 108 .10 अरब अमेरिकी डॉलर ( 7,55,255.78 करोड़ रुपये) का हुआ , जो अप्रैल-दिसम्‍बर , 2017-18 में हुए तेल आयात की तुलना में डॉलर के लिहाज से 42.85 प्रतिशत और रुपये के लिहाज से 54.73 प्रतिशत ज्यादा है।


    इस संबंध में यह उल्लेखनीय है कि दिसम्‍बर , 2017 के मुकाबले दिसम्‍बर , 2018 में ब्रेंट के वैश्विक मूल्य (डॉलर प्रति बैरल) में 12.07 प्रतिशत की कमी दर्ज की गई है। यह जानकारी विश्व बैंक से प्राप्त आंकड़ों से मिली है।


    दिसम्‍बर , 2018 में 30.33 अरब अमेरिकी डॉलर (2 , 14 ,546.43 करोड़ रुपये) का गैर-तेल आयात होने का अनुमान लगाया गया है , जो डॉलर के लिहाज से 4.27 प्रतिशत कम है , जबकि रुपये के लिहाज से 5 .40 प्रतिशत अधिक है। इसी तरह अप्रैल-दिसम्‍बर , 2018-19 में गैर-तेल आयात 278.54 अरब अमेरिकी डॉलर ( 19,42,051.04 करोड़ रुपये) का हुआ , जो अप्रैल-दिसम्‍बर , 2017-18 में हुए गैर-तेल आयात की तुलना में डॉलर की दृष्टि से 4.06 प्रतिशत और रुपये की दृष्टि से 12.50 प्रतिशत अधिक है।


    दिसम्‍बर , 2018 में गैर-तेल और गैर-स्वर्ण आयात 27.76 अरब अमेरिकी डॉलर का हुआ , जो दिसम्‍बर , 2017 की तुलना में 1.86 प्रतिशत कम है। इसी तरह अप्रैल-दिसम्‍बर , 2018-19 में गैर-तेल और गैर-स्वर्ण आयात 253.89 अरब अमेरिकी डॉलर का हुआ , जो अप्रैल-दिसम्‍बर , 2017-18 की तुलना में 5.32 प्रतिशत ज्यादा है।


    सेवाओं का व्यापार (नवम्‍बर , 2018 के लिए , आरबीआई की 15 जनवरी , 2019 की प्रेस विज्ञप्ति के अनुसार)


    निर्यात (प्राप्तियां)


    नवम्‍बर , 2018 में निर्यात 16.68 अरब अमेरिकी डॉलर ( 1,19,831.25 करोड़ रुपये) का हुआ , जो अक्‍टूबर , 2018 की तुलना में डॉलर के लिहाज से 0.82 प्रतिशत की ऋणात्मक वृद्धि को दर्शाता है (संबंधित महीनों के लिए आरबीआई की प्रेस विज्ञप्ति के अनुसार)।


    आयात (भुगतान)


    नवम्‍बर , 2018 में आयात 10.11 अरब अमेरिकी डॉलर ( 72,637.41 करोड़ रुपये) का हुआ , जो अक्‍टूबर , 2018 की तुलना में डॉलर के लिहाज से 0.10 प्रतिशत की धनात्‍मक वृद्धि को दर्शाता है (संबंधित महीनों के लिए आरबीआई की प्रेस विज्ञप्ति के अनुसार)।


    व्यापार संतुलन


    वाणिज्यिकः दिसम्‍बर , 2018 में व्यापार घाटा 13.08 अरब अमेरिकी डॉलर रहने का अनुमान लगाया गया है , जबकि दिसम्‍बर , 2017 में व्यापार घाटा 14.20 अरब अमेरिकी डॉलर का हुआ था।


    सेवाएं : आरबीआई की 15 जनवरी , 2019 की प्रेस विज्ञप्ति के अनुसार नवम्‍बर , 2018 के दौरान सेवाओं में व्यापार संतुलन (अर्थात शुद्ध सेवा निर्यात) 6.57 अरब अमेरिकी डॉलर रहने का अनुमान लगाया गया है।


    समग्र व्यापार संतुलनः वाणिज्यिक एवं सेवाओं दोनों को ही मिलाने पर अप्रैल-दिसम्‍बर , 2018-19 * में कुल 82.72 अरब अमेरिकी डॉलर का व्यापार घाटा होने का अनुमान लगाया गया है , जबकि अप्रैल-दिसम्‍बर , 2017-18 में व्यापार घाटा 69 .63 अरब अमेरिकी डॉलर का हुआ था।


    * नोटः सेवा क्षेत्र से जुड़ा डेटा अप्रैल-नवम्‍बर 2018-19 से संबंधित है क्‍योंकि आरबीआई की 15 जनवरी , 2019 की प्रेस विज्ञप्ति के अनुसार नवीनतम डेटा नवम्‍बर , 2018 के लिए उपलब्ध है। अप्रैल से नवम्‍बर 2018-19 के लिए आरबीआई की प्रेस विज्ञप्ति के मासिकवार त्‍वरित अनुमान डेटा को जोड़ने पर यह आंकड़ा सामने आया है। यह डेटा अनंतिम है और भारतीय रिजर्व बैंक द्वारा संशोधन करने पर इसमें बदलाव हो सकता है। इसके अलावा , यह भी ध्‍यान देने योग्‍य है कि दिसम्‍बर 2018 के आंकड़े अनुमानित हैं और इन्हें आरबीआई के अप्रैल-नवम्‍बर 2018-19 के डेटा में जोड़ा गया है , ताकि अप्रैल-दिसम्‍बर 2018-19 के लिए कुल या समग्र व्यापार घाटे का आकलन हो सके। आरबीआई द्वारा दिसम्‍बर , 2018 के लिए जारी की जाने वाली अगली प्रेस विज्ञप्ति के आधार पर इसमें संशोधन किया जाएगा।


    वाणिज्यिक व्‍यापार और सेवाओं के व्‍यापार से जुड़ी विस्‍तृत जानकारी पाने के लिए अंग्रेजी का अनुलग्‍नक यहां क्लिक करें


    ***


    आर.के.मीणा/अर्चना/आरआरएस/जीआरएस-220


    

    
    (Release ID: 1560041) Visitor Counter : 283