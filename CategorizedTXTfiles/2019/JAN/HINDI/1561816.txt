      शिक्षा मंत्रालय

      प्रधानमंत्री के साथ परीक्षा पे चर्चा 2.0 के एक और रोमांचक संस्करण में तालकटोरा स्टेडियम में 29 जनवरी को देशभर से 2,000 छात्र, अभिभावक और शिक्षक भाग लेंगे
      Posted On: 27 JAN 2019 8:46PM by PIB Delhi


    देशभर से कुल 2,000 छात्र, अभिभावक और शिक्षक 29 जनवरी 2019 को नई दिल्ली के तालकटोरा स्टेडियम में परीक्षा पे चर्चा 2.0 के एक और रोमांचक संस्करण में भाग लेंगे। यह एक अनोखा बातचीत का मंच है जहां छात्र, शिक्षक, अभिभावक और प्रधानमंत्री श्री नरेन्द्र मोदी एक साथ परीक्षा से जुड़े मामलों और उससे जुड़े तनाव पर चर्चा करेंगे।


    पहली बार, देशभर के छात्र और विदेशों में रहने वाले भारतीय छात्र कार्यक्रम में हिस्सा लेंगे जबकि पिछले साल केवल दिल्ली/राष्ट्रीय राजधानी क्षेत्र के छात्रों को आमंत्रित किया गया था। विदेशों से हिस्सा लेने वालों में रूस, नाईजीरिया, ईरान, नेपाल , दोहा, कुवैत, सऊदी अरब और सिंगापुर जैसे देश शामिल हैं।


    इस कार्यक्रम में 24 राज्यों/केन्द्र शासित प्रदेशों के कॉलेज छात्र भाग लेंगे। पहले से ही, विभिन्न राज्यों/केन्द्र शासित प्रदेशों के 675 छात्र दिल्ली पहुंच चुके हैं।


    इस वर्ष 10 मिनट के एक सांस्‍कृतिक कार्यक्रम को भी शामिल किया गया है, जिसमें कला-उत्‍सव प्रतिस्‍पर्धा के विजेता छात्र (नृत्य/गायन इत्‍यादि), उनके माता-पिता और अध्‍यापक हिस्‍सा लेंगे। मानव संसाधन विकास मंत्रालय द्वारा की गई पहलों पर एक लघु फिल्‍म दिखाई जायेगी जिसमें परीक्षा संबंधी तनाव को कम करने के लिए पिछले वर्ष की परीक्षा पे चर्चा के बाद उठाये गये कदमों की जानकारी दी जायेगी।


    इस कार्यक्रम को दूरदर्शन पर लाइव दिखाया जायेगा तथा अन्‍य टीवी चैनल भी इसका लाइव प्रसारण करेंगे। देश और विदेश के सभी सरकारी और सीबीएसई स्कूलों और उच्च शिक्षा संस्थानों/कॉलेजों में 29 जनवरी को कार्यक्रम के लाइव टेलीकास्ट की व्यवस्था की जा रही है।


    हिन्‍दी इकाई , पसूका , नई दिल्‍ली –127


    

    
    (Release ID: 1561816) Visitor Counter : 10
    
    
      Read this release in: English , Marathi