      प्रधानमंत्री कार्यालय

      प्रधानमंत्री कल मुंबई में भारतीय सिनेमा के राष्ट्रीय संग्रहालय के नए भवन का उद्घाटन करेंगे
      Posted On: 18 JAN 2019 8:00PM by PIB Delhi


    प्रधानमंत्री श्री नरेंद्र मोदी कल 19 जनवरी , 2018 को भारतीय सिनेमा के राष्ट्रीय संग्रहालय के नए भवन का उद्घाटन करेंगे। वह राष्ट्रीय संग्रहालय का दौरा करेंगे और उपस्थित जनसमूह को संबोधित करेंगे।


    भारतीय सिनेमा के राष्ट्रीय संग्रहालय की स्थापना भारतीय सिनेमा के विकास के माध्यम से भारत के समृद्ध सिनेमाई इतिहास एवं सामाजिक-सांस्कृतिक इतिहास को प्रदर्शित करने के लिए की गई है। यह विज़ुअल और ग्राफिक्स , फिल्म क्लिपिंग , कलाकृतियों , प्रचार सामग्री एवं अंतःसंवाद प्रदर्शन की मदद से आगंतुकों को कहानी कहने की विधा में भारतीय सिनेमा की एक सदी से अधिक की दिलचस्प यात्रा का वृतान्त सुनाएगा।


    दक्षिण मुंबई में फिल्म्स डिवीजन कॉम्प्लेक्स में स्थित यह संग्रहालय दो भवनों-ऐतिहासिक गुलशन महल और नए संग्रहालय भवन में विस्तारित है ।


    नए संग्रहालय भवन में चार स्तर हैं: स्तर 1 - गांधी और सिनेमा , स्तर 2 - बच्चों का फिल्म स्टूडियो , स्तर 3 - प्रौद्योगिकी , रचनात्मकता और भारतीय सिनेमा और स्तर 4 - पूरे भारत में सिनेमा । नए संग्रहालय भवन में दो सभागार भी होंगे , जो अत्याधुनिक डिजिटल सिनेमा प्रोजेक्टर और 7.1 सराउंड साउंड सिस्टम से लैस होंगे।


    ***


    आर.के.मीणा/एएम/ एसकेजे/एनके – 296

    
    
    (Release ID: 1560627) Visitor Counter : 112