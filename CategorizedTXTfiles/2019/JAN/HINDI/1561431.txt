      सूचना और प्रसारण मंत्रालय

      सूचना एवं प्रसारण मंत्रालय ने निजी टीवी चैनलों के लिए विज्ञापन दरें बढ़ाईं
      Posted On: 25 JAN 2019 4:40PM by PIB Delhi


    सूचना एवं प्रसारण मंत्रालय ने लोक संपर्क और संचार ब्यूरो (बीओसी) द्वारा निजी टीवी चैनलों को पेशकश की जाने वाली विज्ञापन दरों को संशोधित करने का निर्णय लिया है। संशोधित दरों की घोषणा इस मंत्रालय द्वारा गठित एक समीक्षा समिति की रिपोर्ट के आधार पर की गई है जिसने 1 जनवरी , 2019 को अपनी रिपोर्ट पेश कर दी थी।


    इस संशोधन से ज्‍यादातर निजी टीवी चैनलों के संबंध में वर्ष 2017 की दरों के मुकाबले विज्ञापन दरों में लगभग 11 प्रतिशत की वृद्धि होगी , जबकि यह वृद्धि कुछ अन्य चैनलों के लिए उनकी पहुंच और टीवी रेटिंग के अनुसार अपेक्षाकृत अधिक हो सकती है। समाचार और गैर-समाचार चैनलों के लिए अलग-अलग दरों की पेशकश की जाएगी जो देश में उनकी समग्र पहुंच पर निर्भर करेंगी। इस निर्णय से टीवी चैनलों के लिए बीओसी के पैनल में शामिल होना भी आसान हो जाएगा और ऐसे में वे ऊंची दरों का लाभ उठा सकेंगे।


    ***


    हिन्‍दी इकाई , पसूका , नई दिल्‍ली


    

    
    (Release ID: 1561431) Visitor Counter : 224