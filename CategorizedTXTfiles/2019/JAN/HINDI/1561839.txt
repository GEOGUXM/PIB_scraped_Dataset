      शिक्षा मंत्रालय

      राष्ट्रीय परीक्षा एजेंसी कल सीमैट और जीपैट की परीक्षाएं संचालित करेगी
      Posted On: 27 JAN 2019 8:00PM by PIB Delhi


    राष्ट्रीय परीक्षा एजेंसी (एनटीए) 20 राज्यों / केंद्र शासित प्रदेशों के 84 शहरों के 183 केंद्रों पर 64,582 पंजीकृत आवेदकों के लिए 28 जनवरी 2019 ( सुबह 9:30 बजे से दोपहर 12:30 बजे तक) को सामान्य प्रबंधन प्रवेश परीक्षा (सीमैट) का संचालन करने जा रही है। इस परीक्षा के लिए 403 आवेदकों का पंजीकरण पूर्वोत्तर राज्यों के 2 शहरों के 2 केंद्रों में और 1197 आवेदकों का पंजीकरण जम्मू एवं कश्मीर में 3 शहरों के 14 केंद्रों में किया हुआ है।


    सीमैट- 2019 के लिए पंजीकृत आवेदकों का लिंग/वर्ग के आधार पर वितरण

                                         
        सामान्य  ओबीसी  एससी  एसटी  कुल  
                                         
                                         
                                         
पुरुष   24768    7434   1846  537   34585
                                         
                                         
                                         
स्त्री  22736    5474   1312  475   29997
                                         
                                         
                                         
कुल     47504    12908  3158  1012  64582
                                         
                                         

    खराब मौसम के संबंध में स्थानीय प्रशासन से प्राप्त हुए अनुरोध को देखते हुए कश्मीर क्षेत्र से ताल्लुक रखने वाले 187 आवेदकों के लिए सीमैट- 2019 परीक्षा श्रीनगर (जिन्हें पहले जम्मू में परीक्षा केंद्र आवंटित किए गए थे) में करवाई जा रही है।


    राष्ट्रीय परीक्षा एजेंसी 24 राज्यों / केंद्र शासित प्रदेशों के 84 शहरों में 128 केंद्रों पर 42827 पंजीकृत आवेदकों के लिए 28 जनवरी 2019 ( दोपहर 2:30 बजे से शाम 5:30 बजे तक) को स्नातक फार्मेसी योग्यता परीक्षा (जीपैट) का संचालन करेगी। इस परीक्षा के लिए 377 आवेदकों का पंजीकरण पूर्वोत्तर राज्यों के 2 शहरों के 2 केंद्रों में और 139 आवेदकों का पंजीकरण जम्मू एवं कश्मीर में 2 शहरों के 2 केंद्रों में किया हुआ है।


    जीपैट- 2019 के लिए पंजीकृत आवेदकों का लिंग/वर्ग के आधार पर वितरण

                                              
             सामान्य  ओबीसी  एससी  एसटी  कुल  
                                              
                                              
                                              
पुरुष        8371     7455   2448  597   18871
                                              
                                              
                                              
स्त्री       11360    9248   2689  658   23955
                                              
                                              
                                              
ट्रांसजेंडर  ---      1      ---   --    1    
                                              
                                              
                                              
कुल          19731    16704  5137  1255  42827
                                              
                                              

    इन दोनों ही परीक्षाओं का संचालन पूरी तरह से कंप्यूटर आधारित परीक्षा (सीबीटी) प्रारूप पर करवाया जा रहा है।


    इन परीक्षाओं के लिए सारी तैयारियों पूरी कर ली गई हैं:


    1. राष्ट्रीय परीक्षा एजेंसी के मुख्यालय में एक नियंत्रण कक्ष खोला गया है और 24 राज्य समन्वयकों , 99 शहर समन्वयकों और 265 पर्यवेक्षकों को तैनात किया गया है।


    2. इन परीक्षा केंद्रों का एक तृतीय पक्ष द्वारा परीक्षण पूरा कर लिया गया है।


    3. लाइव सीसीटीवी का उपयोग , जैसा यूजीसी-नेट की दिसंबर 2018 परीक्षा और जेईई (मुख्य) की जनवरी 2019 परीक्षा में किया गया था। सीसीटीवी निगरानी परीक्षा केंद्रों में इसलिए रखी जा रही है ताकि इन परीक्षाओं में होने वाले कदाचार पर काबू पाया जा सके। राष्ट्रीय परीक्षा एजेंसी दूरस्थ इलाकों को लाइव देख पाने और एनटीए मुख्यालय में स्थित नियंत्रण कक्ष में सभी परीक्षाओं की सीसीटीवी रिकॉर्डिंग करने की व्यवस्था भी कर रही है।


    4. इन सभी केंद्रों में जैमर लगाए गए हैं ताकि मोबाइल नेटवर्कों के इस्तेमाल से होने वाली नकल रोकी जा सके। कुल 3580 जैमर (हर परीक्षा के लिए 1342) लगाए गए हैं।


    आवेदकों को इस परीक्षा का उच्चतम पेशेवर तरीके से संचालन करने का आश्वासन देते हुए राष्ट्रीय परीक्षा एजेंसी ने इन परीक्षाओं के सुव्यवस्थित संचालन के लिए सभी हितधारकों से सहयोग का अनुरोध किया है।


    ****


    आर . के . मीणा / एएम /जीएसबी

    
    
    (Release ID: 1561839) Visitor Counter : 16
    
    
      Read this release in: English