      रक्षा मंत्रालय

      रक्षा राज्य मंत्री ने युवाओं में निस्वार्थ सेवा के आदर्शों को आत्मसात करने के लिए एनसीसी की सराहना की
      Posted On: 19 JAN 2019 6:28PM by PIB Delhi


    रक्षा राज्य मंत्री डॉ. सुभाष भामरे ने आज दिल्ली कैंट के करियप्पा परेड ग्राउंड में राष्ट्रीय कैडेट कोर (एनसीसी) गणतंत्र दिवस शिविर (आरडीसी) का दौरा किया। डॉ. भामरे ने कैडेटों को संबोधित करते हुए कहा , " एनसीसी ने देश के युवाओं को अनुशासन , चरित्र , साहस की भावना और उनमें निस्वार्थ सेवा के आदर्शों को विकसित करने और इस तरह उन्हें जिम्मेदार नागरिकों के रूप में ढालने में एक महत्वपूर्ण भूमिका निभाई है।"


    रक्षा राज्य मंत्री ने कैडेटों के बीच साहसिक भावना की सराहना करते हुए कहा , “ एनसीसी ने हमारे युवाओं में साहस की भावना को बढ़ाने में लगातार महत्वपूर्ण भूमिका निभाई है। एनसीसी के पुरूष और महिला कैडेटों ने नौकायन अभियान , पैरा बेसिक कोर्स और रॉक क्लाइम्बिंग गतिविधियों में भाग लेने के अलावा माउंट सैफी और माउंट डीओ टिब्बा की चढ़ाई भी सफलतापूर्वक सम्पन की।"


    सेना , नौसेना और वायु सेना , तीनों विंगों की टुकड़ी ने रक्षा राज्य मंत्री के आगमन के बाद उन्हें एक प्रभावशाली "सलामी गारद" प्रदान किया। इसके बाद एनसीसी कैडेट्स ने एक बेहतरीन बैंड प्रदर्शन प्रस्तुत किया। डॉ. भामरे ने एनसीसी कैडेटों द्वारा तैयार फ्लैग एरिया का भी दौरा किया , जिसमें विभिन्न सामाजिक जागरूकता विषय वस्तुओं और सांस्कृतिक गतिविधियों का चित्रण किया गया। राष्ट्रीय एकीकरण और विकास के उद्देश्य से कैडेटों ने अपने संबंधित राज्य निदेशालय विषयों के बारे में रक्षा राज्य मंत्री को विस्तार से बताया। बहुमुखी प्रतिभा से संपन्न एनसीसी कैडेट्स ने एनसीसी सभागार में एक शानदार सांस्कृतिक कार्यक्रम प्रस्तुत किया , जिसमें समूह नृत्य और बैले शामिल थे , जो हमारे राष्ट्र की समृद्ध सांस्कृतिक विरासत को प्रदर्शित करते हैं।


    डॉ. भामरे ने स्मार्ट ड्रिल के लिए कैडेटों की सराहना की और ‘ ग्रूम फ्यूचर लीडर्स ’ के लिए एनसीसी की प्रतिबद्धता की सराहना की। एनसीसी के प्रति व्यापक आकर्षण और संपूर्ण भारत में उनकी उपस्थिति पर प्रकाश डालते हुए , उन्होंने युवा सशक्तिकरण और राष्ट्र निर्माण में उनके महत्वपूर्ण योगदान की सराहना की।


    रक्षा राज्य मंत्री के आगमन पर एनसीसी महानिदेशक लेफ्टिनेंट जनरल पी.पी. मल्होत्रा ​​ने उनकी आगवानी की। आरडी कैंप में 2,070 कैडेट , जिनमें 29 राज्यों और सात संघ राज्य क्षेत्रों से आये 698 बालिका कैडेट है, इस कैंप में भाग ले रहे हैं। इसकी परिणति 28 जनवरी , 2019 को प्रधानमंत्री की रैली के साथ होगी।


    ***


    आर.के.मीणा/एएम/ एसकेजे/एनके – 293


    

    
    (Release ID: 1560611) Visitor Counter : 165