      सड़क परिवहन एवं राजमार्ग मंत्रालय

      श्री नितिन गडकरी राजस्थान में 6 राष्ट्रीय राजमार्ग परियोजनाओं में से कुछ की आधारशिला और कुछ का उद्घाटन करेंगे
      Posted On: 03 JAN 2019 5:31PM by PIB Delhi


    केन्द्रीय सड़क परिवहन, राजमार्ग, शिपिंग, जल संसाधन, नदी विकास और गंगा संरक्षण मंत्री श्री नितिन गडकरी इस शनिवार को जोधपुर, राजस्थान में 5379 करोड़ रुपये लागत की 6 राष्ट्रीय राजमार्ग परियोजनाओं में से कुछ की आधारशिला रखेंगे और कुछ राष्ट्र को समर्पित करेंगे।


    जिन परियोजनाओं की श्री गडकरी आधारशिला रखेंगे उनमें जोधपुर रिंगरोड के दनगियावास-केरू-नागौर खंड का पक्के ढलानों के साथ चार लेन तक चौड़ीकरण, राष्ट्रीय राजमार्ग 925 के गगरिया-बावड़ीकला-सेवड़ा-बखासर खंड का पक्के ढलानों के साथ 2/4 लेनों तक चौड़ीकरण, राष्ट्रीय राजमार्ग 925ए के सता-गांधव खंड का भी 2 से 4 लेन तक चौड़ीकरण, राष्ट्रीय राजमार्ग 70 के मुनाबव-सुंद्रा-म्याजलर-धनाना-असुतार-घोटारू-टनोट खंड का पक्के ढलानों के साथ दो लेन तक चौड़ीकरण शामिल है। इन परियोजनाओं की कुल लंबाई 545.456 किलोमीटर और लागत 3631.20 करोड़ रुपये है।


    राष्ट्र को समर्पित परियोजनाओं में राष्ट्रीय राजमार्ग 68 के जैसलमेर-बाड़मेर खंड का पक्के ढलानों के साथ दो से चार लेनों का चौड़ीकरण, राष्ट्रीय राजमार्ग 68 के बाड़मेर-संचोर-गुजरात बॉर्डर (गांधव पुल तक) खंड का पक्के ढलानों के साथ 2/4 लेन तक चौड़ीकरण, राष्ट्रीय राजमार्ग 15 (नया राष्ट्रीय राजमार्ग-11) के फलौदी-जैसलमेर खंड का पक्के ढलानों के साथ 2/4 लेनों तक चौड़ीकरण शामिल है। इन परियोजनाओं की कुल लंबाई 398.71 किलोमीटर और लागत 1747.54 करोड़ रुपये है।


    इन परियोजनाओं से पश्चिमी राजस्थान के आर्थिक उत्थान के साथ-साथ सीमावर्ती क्षेत्रों के साथ बेहतर जुड़ाव से सुरक्षा स्थिति में सुधार और जिलों, तहसीलों और गांवों के बीच जुड़ाव सुधारने में मदद मिलेगी।


    आर.के.मीणा/अर्चना/आईपीएस/डीए - 25


    

    
    (Release ID: 1558494) Visitor Counter : 218