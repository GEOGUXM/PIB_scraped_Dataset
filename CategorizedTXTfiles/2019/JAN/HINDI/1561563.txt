      संस्‍कृति मंत्रालय

      'भारत में कृत्रिम बौदि्धकता के क्षमता निर्माण में प्रवासी भारतीय की भूमिका' विषय पर समापन सत्र के साथ आज संपन्‍न हुआ प्रवासी भारतीय दिवस कार्यक्रम
      Posted On: 23 JAN 2019 7:22PM by PIB Delhi


      वाराणसी में प्रवासी भारतीय दिवस कार्यक्रम के तीसरे और अंतिम दिन समापन सत्र में कई महत्वपूर्ण मुद्दों को उठाया गया। ऐसी ही एक महत्वपूर्ण चर्चा ' भारत में कृत्रिम बौदि्धकता के क्षमता निर्माण में प्रवासी भारतीय की भूमिका ' विषय पर हुई। विशेषज्ञों ने कृत्रिम बौदि्धकता (एआई) को मानवीय भूमिका को हटाने और बदलने के बजाय मानवता की सेवा के लिए एक पूरक उपकरण बनाने पर जोर दिया। विशेषज्ञों ने गणित में बुनियाद मजबूत करने पर भी जोर दिया क्योंकि यह सामान्य तौर पर कंप्यूटिंग और विशेष तौर पर कृत्रिम बौदि्धकता को विकसित करने का बुनियादी आधार है। संयुक्त राज्य अमेरिका , कनाडा और ऑस्ट्रेलिया के विशेषज्ञों ने यह भी कहा कि एडवांस कंप्‍यूटिंग में संस्कृत भाषा के उपयोग की अपार संभावना है और इससे कृत्रिम बौदि्धकता के लिए मार्ग प्रशस्‍त होगा।


      क्रिसिल यूएसए के रितेश टंडन ने सलाह दी कि चूंकि भारत में लोगों के बीच भोजन वितरण के क्षेत्र में एक बड़ी चुनौती है लेकिन इस क्षेत्र में कृत्रिम बौद्धिकता के इस्‍तेमाल से काम आसान हो सकता है। जबकि सुरेश उपमाधरन ने कहा कि भारत वनों की कटाई को कम करने और बंजर भूमि को हरा-भरा बनाने में कृत्रिम बौद्धिकता एवं ड्रोन का उपयोग कर सकता है। उन्होंने बताया कि उनकी कंपनी के माध्यम से अमेरिका में ऐसा पहले से ही किया जा रहा है।


      प्रवासी भारतीय दिवस 2019 के कई प्रतिनिधि कृषि क्षेत्र में बड़े पैमाने पर मदद करने के लिए अपनी तकनीक एवं विशेषज्ञता को साझा करने के लिए तैयार थे। अधिकतर भारतीय किसान ' प्रेसिजन एग्रीकल्चर ' से संबंधित उन्‍नत उपकरण खरीदने का जोखिम नहीं उठा सकते जबकि विकसित देशों में यह आम हो चुका है। इसलिए वेंचर कैपिटेलिस्‍ट और कंपनियों ने इसे भारत सरकार के प्रायोजन के जरिये बड़े पैमाने पर किसानों के लिए करने की इच्छा जताई।


      इस सत्र में सूचना एवं प्रौद्योगिकी मंत्रालय , नीति अयोग , विदेश मंत्रालय के वरिष्ठ अधिकारियों और कई अन्य क्षेत्र के विशेषज्ञों ने भाग लिया। विदेश राज्‍य मंत्री जनरल वीके सिंह के ने सत्र की अध्यक्षता की और प्रतिभागियों के प्रश्नों का उत्तर भी दिया।


      *****


      हिन्‍दी इकाई , पसूका , नई दिल्‍ली

    
    
    (Release ID: 1561563) Visitor Counter : 21