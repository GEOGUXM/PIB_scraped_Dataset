      निर्वाचन आयोग

      भारत निर्वाचन आयोग, ईसीआई-ईवीएम के दोष रहि‍त स्वरूप पर दृढ़तापूर्वक कायम
      Posted On: 21 JAN 2019 8:18PM by PIB Delhi


    भारत निर्वाचन आयोग के संज्ञान में आया है कि लंदन में एक कार्यक्रम आयोजित किया गया है जिसमें भारत निर्वाचन आयोग द्वारा प्रयुक्‍त ईवीएम से छेड़-छाड़ प्रदर्श‍ित करने का दावा किया गया है।


    जबकि, भारत निर्वाचन आयोग इस दुष्‍प्रेरित खींचातानी का पक्षकार होने के प्रति सजग है, तथापि, भारत निर्वाचन आयोग, भारत के निर्वाचनों में प्रयुक्‍त ईसीआई - ईवीएम की दोषरहित प्रकृति के बारे में प्रायोगिक तथ्‍यों के आधार पर दृढ़तापूर्वक कायम है।


    यह पुन: दोहराए जाने की आवश्‍यकता है कि ये ईवीएम भारत इलेक्‍ट्रॅानिक्‍स लिमिटेड (बीईएल) और इलेक्‍ट्रॅानिक्‍स कारपोरेशन ऑफ इंडिया (ईसीआईएल) द्वारा अत्‍यंत कड़े पर्यवेक्षण और सुरक्षात्‍मक स्‍थि‍तियों के अंतर्गत निर्मित की जाती हैं तथा वर्ष 2010 में गठि‍त एक प्रतिष्‍ठि‍त तकनीकी विशेषज्ञ समिति के पर्यवेक्षण में सभी स्‍तरों पर कड़ी मानक प्रचालन प्रक्र‍ियाओं का अत्‍यंत सावधानीपूर्वक अनुपालन किया जाता है।


    इस विषय पर अलग से विचार किया जा रहा है कि इस मामले में क्‍या विधि‍क कार्रवाई की जा सकती है और की जानी चाहिए।


    ****


    हिन्दी इकाई प.सू.का.

    
    
    (Release ID: 1560838) Visitor Counter : 272