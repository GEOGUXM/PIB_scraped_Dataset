      संघ लोक सेवा आयोग

      डॉ टी सी ए अनंत ने यूपीएससी के सदस्य के रूप में पद और गोपनीयता की शपथ ली
      Posted On: 14 JAN 2019 1:24PM by PIB Delhi


      भारत के पूर्व प्रमुख सांख्यिकीविद और सांख्यिकी एवं कार्यक्रम क्रियान्वयन मंत्रालय में सचिव रहे डॉ टी सी ए अनंत ने आज दिल्ली में संघ लोक सेवा आयोग (यूपीएससी) के सदस्य के रूप में पद और गोपनीयता की शपथ ली। डॉ अनंत को यूपीएससी के चेयरमैन श्री अरविंद सक्सेना ने शपथ दिलाई।


      डॉ अनंत ने कॉर्नेल विश्वविद्यालय से पी. एचडी. और दिल्ली स्कूल ऑफ इकॉनोमिक्स, दिल्ली विश्वविद्याल से इकॉनोमिक्स में परास्नातक की है। प्रमुख सांख्यिकीविद के पद पर नियुक्ति से पहले डॉ अनंत ने दिल्ली स्कूल ऑफ इकॉनोमिक्स में एक दशक से ज्यादा समय तक प्रोफेसर के रूप में अपनी सेवाएं दी। डॉ अनंत ने विभिन्न मंत्रालयों के विशेषज्ञ समितियों और भारत सरकार के एजेंसियों में भी अपनी सेवाएं दी। उन्होंने शैक्षणिक परिषद और कई विश्वविद्यालयों के बोर्डों में काम करने के साथ ही बहुत सारे अंतर्राष्ट्रीय संगठनों में सलाहकार के रूप में भी अपनी सेवाएं दी। श्रम, उद्योग, और आर्थिक सिद्धांतों पर लिखे उनके लेख कई राष्ट्रीय और अंतर्राष्ट्रीय पत्रिकाओं में प्रकाशित हो चुके हैं। डॉ अनंत क्वांटिटेटिव इकॉनोमिक्स नाम की पत्रिका के संयुक्त प्रबंध संपादक भी रह चुके हैं।


      ***


      आर.के.मीणा/अर्चना/एके/एम -178


    

    
    (Release ID: 1559834) Visitor Counter : 203
    
    
      Read this release in: English