      उप राष्ट्रपति सचिवालय

      भारत उचित, समावेशी विकास और आय में अंतर को कम करने पर निरंतर ध्यान केंद्रित कर रहा है : उपराष्ट्रपति
      
      जन-धन योजना, सौभाग्य और उज्जवला भारत के मूलभूत समावेशी विकास की अवधारणा के प्रमाण
      
      तमिलनाडु भारत के सर्वश्रेष्ठ प्रदर्शन करने वाले राज्यो में से एक और निवेश के लिए सर्वश्रेष्ठ स्थान के रूप में उभर रहा है
      
      तमिल लोगो की कार्य संस्कृति से बेहद प्रभावित
      
      आर्थिक अपराधियों को पकड़ने के लिए सम्‍पूर्ण विश्‍व एकजुट हो
      
      निवेशक भारत में निवेश करने का लाभ उठाये
      
      उपराष्‍ट्रपति श्री एम. वेंकैया नायडू ने दूसरे विश्‍व निवेशक सम्‍मेलन 2019 को संबोधित किया

      Posted On: 24 JAN 2019 2:10PM by PIB Delhi

    उपराष्‍ट्रपति श्री एम. वेंकैया नायडू ने कहा है कि भारत उचित, समावेशी विकास और आय में अंतर को कम करने पर निरंतर ध्यान केंद्रित कर रहा है। विभिन्‍न योजना जैसे जन-धन योजना, सौभाग्य और उज्जवला भारत के मूलभूत समावेशी विकास की अवधारणा के प्रमाण है। उपराष्‍ट्रपति श्री एम. वेंकैया नायडू आज चेन्‍नई में तमिलनाडू विश्‍व निवेश सम्‍मेलन- 2019 (जीआईएम-2019) के समापन समापन समारोह को संबोधित कर रहे थे।


    श्री वेंकैया नायडू ने निवेशकों से समय का लाभ उठाने और भारत में निवेश करने का आह्वान किया। तमिलनाडू की सांस्‍कृति विरासत के संबंध में बोलते हुए श्री वेंकैया नायडू ने राज्‍य के लोगों की औद्योगिक , उद्यमिता , कार्य संस्‍कृति और सृजन शीलता की सराहना की। उन्‍होंने देश भर में सर्वश्रेष्‍ठ प्रदर्शन करने वाला राज्‍य और निवेश के लिए बेहतर विकल्‍प बनाने के लिए राज्य सरकार और राज्‍य के निवासियों को बधाई दी।


    सम्‍मेलन के दौरान बड़ी संख्‍या में हुए निवेश की सराहना करते हुए श्री वेंकैया नायडू ने कहा कि यह निवेश बड़े शहरों में केन्द्रित न होकर ग्रामीण क्षेत्रों और गांवों तक पहुंचना चाहिए , जिससे विकास का लाभ अंतिम व्‍यक्ति तक पहुंचे। श्री नायडू ने निवेशकों को विश्‍वास दिलाया कि भारत में किया गया उनका निवेश बेहद लाभदायक सिद्ध होगा।


    श्री नायडू ने कहा कि भारत का संधीय ढांचा राज्‍यों को उनकी प्राथमिकता और विकास संबंधी नीति बनाने के लिए पर्याप्‍त स्‍थान देता है और राज्‍यों को पहले के मुकाबले और अधिक बजट आवंटित कर और अधिक स्‍वायत्‍ता देकर और अधिक सशक्‍त किया गया है। राज्‍यों के बीच निवेश आकर्षित करने और उद्यमशीलता विकसित करने के क्षेत्र में प्रतिस्‍पर्धा का माहौल देकर मैं बहुत प्रसन्‍न हूं। यह सच्‍चे अर्थों में प्रतिस्‍पर्धी और सहयोगी संघवाद है।


    जीआईएम-2019 में आये प्रतिनिधि मंडलों का स्‍वागत करते हुए उपराष्‍ट्रपति श्री एम. वेंकैया नायडू ने कहा कि भारत सहयोग और भागीदारी में विश्‍वास रखता है , जोकि साझी समृद्धि के मूल तत्‍व है। भारत दुनिया के अन्‍य देशों के साथ गहरे आर्थिक संबंध बनाने की इच्‍छा रखता है और विश्‍वभर में न्‍योचित आर्थिक आधार चाहता है।


    श्री नायडू ने कहा कि आतंकवाद और भ्रष्‍टाचार के साथ-साथ अनैतिक व्‍यापारिक पद्धति विकास के मार्ग में बाधा है और भारत विश्‍व स्‍तर पर मानव विकास और समृद्धि को रोकने वाली इन नकारात्‍मक शक्तियों के विरूद्ध विश्‍व स्‍तर पर आम सहमति से कार्रवाई के पक्ष में है।


    इस अवसर पर तमिलनाडू के मुख्‍यमंत्री श्री पलनीस्‍वामी , उपमुख्‍यमंत्री पनीरसेल्‍वम , वित्‍त और नौवहन मंत्री श्री पी. राधाकृरूणनन , उद्योग मंत्री एम.सी. संपत एव अन्‍य गणमान्‍य अतिथि उपस्थित थे।


    हिन्‍दी इकाई , पसूका , नई दिल्‍ली -


    

    
    (Release ID: 1561648) Visitor Counter : 34