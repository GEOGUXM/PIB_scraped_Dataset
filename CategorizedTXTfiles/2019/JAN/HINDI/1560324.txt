      प्रधानमंत्री कार्यालय

      प्रधानमंत्री वाइब्रेंट गुजरात सम्‍मेलन 2019 के लिए कल गुजरात जाएंगे
      
      वाइब्रेंट गुजरात ग्‍लोबल ट्रेड शो का उद्घाटन गांधीनगर में
      
      ​​​​​​​अहमदाबाद में अत्‍याधुनिक सरदार वल्‍लभभाई पटेल आयुर्विज्ञान संस्‍थान का उद्घाटन होगा
      
      प्रधानमंत्री कल अहमदाबाद शॉपिंग फेस्टिवल-2019 का उद्घाटन करेंगे
      
      प्रधानमंत्री 18 जनवरी को नौंवे वाइब्रेंट गुजरात सम्‍मेलन का उद्घाटन करेंगे
      
      प्रधानमंत्री 19 जनवरी, 2019 को हजीरा, सिल्‍वासा तथा मुंबई जाएंगे

      Posted On: 16 JAN 2019 2:39PM by PIB Delhi

    प्रधानमंत्री श्री नरेन्‍द्र मोदी कल 17 जनवरी से तीन दिन की यात्रा पर गुजरात जाएंगे। इस दौरान श्री मोदी गांधी नगर , अहमदाबाद और हजीरा जाएंगे।


    श्री मोदी कल गांधीनगर के महात्‍मा मन्दिर एक्जीबिशन कम कंवेशन सेंटर में वाइब्रेंट गुजरात ग्‍लोबल ट्रेड शॉ का उद्घाटन करेंगे। इसमें 25 से अधिक औद्योगिक तथा बिजनेस क्षेत्रों की प्रदर्शनी होगी।


    प्रधानमंत्री शाम में अहमदाबाद में अत्‍याधुनिक सरदार वल्‍लभभाई पटेल आयुर्विज्ञान और शोध संस्‍थान का उद्घाटन करेंगे। इसे अहमदाबाद महानगर पालिका ने बनाया है और यह अत्‍याधुनिक सुपर स्‍पेशिएलटी सार्वजनिक अस्‍पताल है जिसमें एयर एम्‍बुलेंस सहित सभी आधुनिक सुविधाएं हैं। 78 मीटर ऊंचा यह ढांचा कुशलता , आकार और गति का सच्‍चा मिश्रण है।


    डिजीटल इंडिया की भावना को ध्‍यान में रखते हुए यह अस्‍पताल पूरी तरह कागज रहित अस्‍पताल होगा। यह जन साधारण की सेवा करेगा और आयुष्‍मान भारत के विजन को समर्थन देगा।


    प्रधानमंत्री अस्‍पताल की सुविधाओं का निरीक्षण करेंगे और उपस्थित लोगों को संबोधित करेंगे। प्रधानमंत्री शाम में अहमदाबाद शॉपिंग फेस्टिवल 2019 का उद्घाटन करेंगे। यह फेस्टिवल वाइब्रेंट गुजरात के साथ-साथ आयेाजित किया जा रहा है। प्रधानमंत्री वाइब्रेंट गुजरात शॉपिंग फेस्टिवल के शुभंकर का अनावरण करेंगे। यह फेस्टिवल शहर के उद्यमियों को अपने उत्‍पाद प्र‍दर्शित करने का अवसर प्रदान करेगा।


    इस अवसर पर प्रधानमंत्री लोगों को संबोधित करेंगे।


    प्रधानमंत्री 18 जनवरी , 2019 को गांधीनगर के महात्‍मा मंदिर एक्जीबिशन कम कंवेशन सेंटर में नौंवे वाइब्रेंट गुजरात सम्‍मेलन का उद्घाटन करेंगे। प्रधानमंत्री श्री नरेन्‍द्र मोदी द्वारा 2003 में वाइब्रेंट गुजरात सम्‍मेलन की परिकल्‍पना की गई थी जब वह गुजरात के मुख्‍यमंत्री थे। गुजरात को पसंदीदा निवेश स्‍थान के रूप में फिर से स्‍थापित करने के लिए सम्‍मेलन में वैश्विक सामाजिक आर्थिक विकास , ज्ञान साझा करने और कारगर साझेदारी पर विचार-विमर्श किया जाता है।


    प्रधानमंत्री हजीरा गन फैक्‍ट्री की स्‍थापना के अवसर पर 19 जनवरी को हजीरा जाएंगे। प्रधानमंत्री हजीरा से दादरा नगर हवेली में सिल्‍वासा जाएंगे। श्री मोदी वहां अनेक परियोजनाओं का उद्घाटन करेंगे और विभिन्‍न विकास परियोजनाओं की आधारशिला रखेंगे।


    प्रधानमंत्री 19 जनवरी को मुंबई जाएंगे। श्री मोदी वहां नेशनल म्‍यूजियम ऑफ इंडियन सिनेमा के नए भवन का उद्घाटन करेंगे।


    आर.के.मीणा/एएम/एजी/एसके- 2 44


    

    
    (Release ID: 1560324) Visitor Counter : 70