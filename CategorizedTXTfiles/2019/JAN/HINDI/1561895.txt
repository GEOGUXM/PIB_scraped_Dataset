      शिक्षा मंत्रालय

      2021 में आयोजित होने वाले अंतर्राष्ट्रीय छात्र मूल्यांकन कार्यक्रम (पीसा) में भारत की भागीदारी को सक्षम बनाने के लिए भारत और ओईसीडी के बीच समझौते पर हस्ताक्षर
      
      पीसा में भागीदारी से बच्चों के ज्ञान के स्तर में सुधार होगा और देश में शिक्षा की गुणवत्ता को बढ़ावा मिलेगा: श्री प्रकाश जावड़ेकर

      Posted On: 28 JAN 2019 6:25PM by PIB Delhi

      केंद्रीय मानव संसाधन मंत्री , श्री प्रकाश जावड़ेकर की उपस्थिति में आज नई दिल्ली में 2021 में आयोजित होने वाले अंतर्राष्ट्रीय छात्र मूल्यांकन कार्यक्रम ( पीसा ) में भारत की भागीदारी के लिए भारत और ओईसीडी के बीच एक हस्ताक्षर समारोह कार्यक्रम का आयोजन किया गया। इस समझौते पर हस्ताक्षर , एमएचआरडी के संयुक्त सचिव , श्री मनीष गर्ग और ओईसीडी में निदेशक ( पीसा ), श्री एंड्रियास श्लेचर द्वारा किया गया।


      सभा को संबोधित करते हुए , केंद्रीय मानव संसाधन मंत्री ने कहा कि भारत सरकार ने यह निर्णय लिया है कि भारत , 2021 में आर्थिक सहयोग और विकास संगठन ( ओईसीडी ) द्वारा आयोजित किए जाने वाले अंतर्राष्ट्रीय छात्र मूल्यांकन कार्यक्रम ( पीसा ) में शामिल होगा। उन्होंने कहा कि पीसा , 2021 म ें भाग लेने से शिक्षा प्रणाली की स्थिति का आंकलन हो सकेगा और भविष्य में इससे स्कूलों एवं राज्यों को लगातार प्रेरणा मिलती रहेगी। इसके द्वारा बच्चों के ज्ञान के स्तर में सुधार होगा और देश में शिक्षा की गुणवत्ता को बढ़ावा मिलेगा। उन्होंने यह भी जानकारी दिया कि ओईसीडी ने भारत के विषय पर आधारित कुछ प्रश्न पूछने पर अपनी सहमति प्रदान की है। मंत्री ने आशा व्यक्त किया कि हमारे छात्र वहां अच्छा प्रदर्शन करेंगे और संपूर्ण रैंकिंग में हमें अच्छा स्थान प्राप्त होगा।


      इस अवसर पर , सुश्री रीना रे , सचिव , स्कूली शिक्षा और साक्षरता विभाग , भारत सरकार , जुनैद अहमद , कन्ट्री डॉयरेक्टर , विश्व बैंक , अमित डार , निदेशक , मानव विकास , शबनम सिन्हा , प्रमुख कम्युनिकेशन ऑफिसर , विश्व बैंक और मार्गुराइट , वरिष्ठ शिक्षा विशेषज्ञ , विश्व बैंक मौजुद थे। पीसा में भारत की भागीदारी से जुड़ी कुछ महत्वपूर्ण विशेषताएं निम्नलिखित हैं :

        * केंद्रीय विद्यालय संगठन ( केवीएस ), नवोदय विद्यालय समिति ( एनवीएस ) और केन्द्र शासित प्रदेश चंडीगढ़ द्वारा संचालित होनेवाले स्कूल इसमें हिस्सा लेंगे।
        * देश के अंदर ( या बड़े देशों के मामले में विशिष्ट भौगोलिक क्षेत्र ) , पीसा द्वारा 15 वर्ष की उम्र के छात्रों को एक सैम्पल के रूप में शामिल करता है , जो स्कूली शिक्षा के सभी रूपों का प्रतिनिधित्व करते हैं , यानि सार्वजनिक , निजी , निजी सहायता प्राप्त आदि।
        * पीसा , एक योग्यता आधारित मूल्यांकन है जो कंटेन्ट आधारित मूल्यांकन और मांपों के विपरीत है , यह आंकलन करता है कि क्या छात्रों ने उन महत्वपूर्ण दक्षताओं को हासिल किया है जो आधुनिक समाजों में पूर्ण भागीदारी के लिए आवश्यक हैं। यह भारतीय छात्रों को मान्यता और स्वीकार्यता की ओर ले जाएगा और उन्हें 21 वीं सदी के वैश्विक अर्थव्यवस्था के लिए तैयार करेगा।
        * पीसा में भागीदारी के माध्यम से ज्ञान लेकर , स्कूल प्रणाली में योग्यता आधारित परीक्षा सुधारों को लागू करने और रटंत ज्ञान प्राप्त करने से बचाव में मदद मिलेगी। वास्तविक परीक्षा के कार्यान्वयन में सीबीएसई और एनसीईआरटी इन गतिविधियों का हिस्सा होंगे।
        * 2,000 में हुए पहले दौर के परीक्षण के बाद से , 44 मध्यम आय वाले देशों के साथ - साथ 80 से अधिक देशों ने इसमें हिस्सा लिया है। पीसा का अगला चक्र 2021 में होने जा रहा है। पंजीकृत देशों की सूची में ब्राजील , चीन ( शंघाई और बीजिंग जैसे कुछ खास क्षेत्र ), दक्षिण - पूर्व एशिया के देश जैसे , थाईलैंड , इंडोनेशिया , मलेशिया और वियतनाम शामिल हैं।

      पीसा की प्रमुख विशेषताएं

       1. पीसा , एक त्रैवार्षिक अंतर्राष्ट्रीय सर्वेक्षण ( प्रत्येक तीन वर्ष पर ) है , जिसका उद्देश्य 15 वर ्ष के छात्रों का कौशल और ज्ञान का परीक्षण करते हुए दुनिया भर के शिक्षा प्रणालियों का मूल्यांकन करना है।
       2. छात्रों का मूल्यांकन पढ़ने , गणित , विज्ञान और सहयोग के साथ समस्या समाधान के आधार पर किया जाता है।
       3. पीसा में भागीदारी , एक विस्तृत श्रृंखला में शामिल देशों के खिलाफ अपने विलक्षण प्रदर्शन को दिखाने का अवसर प्रदान करता है।
       4. पीसा , संरेखित वस्तुओं का परीक्षण अंतर्राष्ट्रीय मापदंड के अनुसार करता है। परीक्षण के लिए वस्तुओं को स्थानीय संदर्भ और भाषा के अनुरूप लिया जाता है , परीक्षण के लिए उनका उपयोग किए जाने से पहले उनका परीक्षण और सत्यापन किया जाता है।
       5. ओईसीडी ने भारतीय छात्रों के संदर्भ के अनुसार प्रश्नों के निर्माण पर सहमति व्यक्त की है।

      आरके मीणा/एएम/ए

    
    
    (Release ID: 1561895) Visitor Counter : 64
    
    
      Read this release in: English
    
    
    

5.