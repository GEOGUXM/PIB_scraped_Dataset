      शिक्षा मंत्रालय

      प्रधानमंत्री 29 जनवरी, 2019 को ‘परीक्षा पे चर्चा 2.0’ के एक अन्य रोमांचक संस्करण के लिए छात्रों, अध्यापकों और अभिभावकों के साथ बातचीत करेंगे
      
      प्रधानमंत्री के साथ ‘परीक्षा पे चर्चा 2.0’ के दौरान बातचीत करने के लिए 7 से 17 जनवरी, 2019 तक एक ऑनलाईन प्रतियोगिता आयोजित की जा रही है
      Posted On: 10 JAN 2019 7:23PM by PIB Delhi


    प्रधानमंत्री श्री नरेन्द्र मोदी 29 जनवरी , 2019 को ‘ परीक्षा पे चर्चा 2.0’ के एक अन्य रोमांचक संस्करण के लिए तालकटोरा स्टेडियम, नई दिल्ली में छात्रों , अध्यापकों और अभिभावकों के साथ बातचीत करेंगे।


    ‘ परीक्षा पे चर्चा 2.0 ’ की विशेषताएं-


    1. यह एक विशिष्ट बातचीत है जिसमें छात्र, अभिभावक, अध्यापक और प्रधानमंत्री श्री नरेन्द्र मोदी परीक्षा जीवन और तनाव से संबंधित मुद्दों पर मिलकर विचार-विमर्श करेंगे।


    2. कक्षा 9 से 12 तक के छात्रों, स्नातक और स्नातकोत्तर विद्यालय छात्र, उनके अभिभावकों के लिए 7 से 17 जनवरी, 2019 तक एक ऑनलाईन प्रतियोगिता आयोजित की जा रही है जिसमें वे निम्नलिखित विषयों पर www.mygov.in के माध्यम से भाग ले सकते हैः


    25 वर्ष से कम आयु के कक्षा 9 से 12 तक के छात्रों, स्नातक और स्नातकोत्तर महाविद्यालयों के छात्र


    ए. आकर्षक शीर्षक प्रतियोगिता


    150 वर्णों तक की तस्वीर के लिए एक प्रभावशाली, विलक्षण और सार्थक शीर्षक का सुझाव देना। चुने गए विजेताओं को परीक्षा पे चर्चा 2.0 आयोजन स्थल पर माननीय प्रधानमंत्री के साथ मुलाकात का अवसर मिलेगा


    बी. कक्षा 9 से 12 तक के छात्रों के लिए मैं प्रोत्साहित हूं प्रतियोगिता


    सी. इसके तहत प्रधानमंत्री द्वारा अपनी पुस्तक ‘ एग्जाम वॉर्यर्स ’ के परिज्ञान से अगर छात्रों को लाभ पहुंचा है, क्या पुस्तक में ऐसा कुछ था जिससे उन्हें परीक्षा या जीवन को अलग नजरिए से देखने के लिए प्रभावित किया ? ऐसा कोई मंत्र हो सकता है, कोई अवधारणा हो सकती है या पूरी ‘ एग्जाम वॉर्यर्स ’ पुस्तक स्वयं हो सकती है। इसके बारे में छात्र अधिकतम 500 वर्णों में अपने अनुभव साझा कर सकते है।


    अध्यापकों के लिए


    अध्यापकों के विचार


    इसमें अध्यापक अपने अनुभवों को चाहें वह पाठ्यक्रम के बारे में हों या परीक्षा की चुनौती का सामना करने से संबंधित हों, ऐसा छात्रों के लिए परीक्षा की सफलता हेतु कोई प्रभावशाली या लघु मंत्र भी हो सकता है जिसे साझा किया जा सके। ऐसा अनुभव 500 वर्णों से अधिक नहीं होना चाहिए। चुने गए विजेताओं को माननीय प्रधानमंत्री से मिलने का अवसर उपलब्ध होगा।


    अभिभावकों के लिए


    एग्जाम वॉर्यर्स से सीख


    अभिभावक यह अनुभव साझा कर सकते हैं कि वे अपने बच्चों के बारे में क्या सोचते हैं या ऐसा कुछ है जो उन्होंने अपने बच्चों से सीखा है। ऐसा क्या अनुभव है जो उन्होंने घर पर युवा एग्जाम वॉर्यर्स से सीखा है। उनके जवाब 500 वर्णों से अधिक नहीं होने चाहिए। चुने हुए विजेताओं को प्रधानमंत्री से मिलने का अवसर उपलब्ध होगा।


    3. पिछले वर्ष परीक्षा पे चर्चा 2018 के विपरीत इस वर्ष केवल प्रतियोगिता जीतने पर चुने गए छात्र, अध्यापक और अभिभावक ही प्रधानमंत्री से बातचीत कर सकेंगे।


    4. पहली बार पूरे भारत से छात्रों को बुलाया जा रहा है जबकि पिछले वर्ष केवल दिल्ली और एनसीआर के छात्रों ने ही इस चर्चा में भाग लिया था।


    5. इस वर्ष 10 मिनट का सांस्कृतिक कार्यक्रम शामिल किया गया है जिसमें कला उत्सव प्रतियोगिता के प्रतिभाशाली विजेता छात्रों (नृतक/गायक) को भी शामिल किया गया है।


    6. पहली बार विदेशों में रहने वाले भारतीय छात्रों की भागीदारी की योजना बनाई गई है।


    7. 29 जनवरी, को सभी विद्यालयों/महाविद्यालयों में इस कार्यक्रम के सीधे प्रसारण के प्रबंध भी किए जा रहे है।


    8. परीक्षा पे चर्चा 2.0 में पूरे भारत से लगभग 2000 छात्र, अभिभावक और अध्यापक भाग लेंगे।


    ***


    आर.के.मीणा/अर्चना /आईपीएस/डीके- 143

    
    
    (Release ID: 1559622) Visitor Counter : 34
    
    
      Read this release in: English