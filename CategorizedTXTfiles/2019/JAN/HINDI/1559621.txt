      वाणिज्‍य एवं उद्योग मंत्रालय

      चीन-भारत डिजिटल सहयोग प्‍लाजा का शुभारंभ
      Posted On: 10 JAN 2019 4:50PM by PIB Delhi


    आर्टिफिशियल इंटेलिजेंस (एआई) आधारित एकल प्‍लेटफॉर्म पर भारतीय आईटी कंपनियों और चीन के उद्यमों को एक-दूसरे के और करीब लाने वाली पहल चीन-भारत डिजिटल सहयोग प्‍लाजा (सिडकॉप) का शुभारंभ 10 जनवरी , 2019 को किया गया। यह गुइयांग और डालियान की नगरपालिका सरकारों के साथ नेशनल एसोसिएशन ऑफ सॉफ्टवेयर एंड सर्विसेज कंपनीज (नैस्‍कॉम) की एक साझेदारी है। एक भारतीय और एक चीनी कंपनी के संयुक्‍त उद्यम को इस प्‍लेटफॉर्म के संचालन की जिम्‍मेदारी सौंपी गई है।


    भारत के आईटी उद्यम जटिल कारोबारी माहौल में विभिन्‍न आईटी टूल्‍स का उपयोग करके कारोबार में बदलाव लाने और परिचालन को अनुकूल बनाने में अपनी विशेषज्ञता के लिए पूरी दुनिया में जाने जाते हैं। भारतीय आईटी उद्यमों के ऐसे अंतर्राष्‍ट्रीय ग्राहकों की लम्‍बी एवं प्रतिष्ठित सूची है, जिनके कारोबार में बदलाव लाने और बदलते समय के साथ उनके वैश्वीकरण में उन्‍होंने काफी मदद की है।


    सिडकॉप, जो एक सीमा विहीन मार्केटप्‍लेस है, चीन के उद्यमों को यह अवसर उपलब्‍ध करा रहा है, ताकि उनके परिचालन को अनुकूल बनाने और कारोबार से जुड़े समाधानों (सॉल्‍यूशन) में सर्वोत्‍तम औद्योगिक तौर-तरीकों या प्रथाओं को अपनाने में उनकी मदद की जा सके।


    इस प्‍लेटफॉर्म का उपयोग भारत के शीर्ष सॉल्‍यूशन प्रदाताओं के साथ जुड़ने और चीनी उद्यमों द्वारा अपनी परियोजनाओं के लिए उपयुक्‍त सॉल्‍यूशन प्रदाताओं की सेवाएं लेने में में किया जा सकता है।


    सिडकॉप डालियान के लिए यहां क्लिक करें http://www.sidcop-dalian.com/Dalian/index.html


    सिडकॉप गुइयांग के लिए यहां क्लिक करें- http://www.sidcop-guiyang.com/Guiyang/index.html


    ***


    आर.के.मीणा/अर्चना/आरआरएस/वाईबी -131


    

    
    (Release ID: 1559621) Visitor Counter : 86