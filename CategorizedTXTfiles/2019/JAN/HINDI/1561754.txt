      कोयला मंत्रालय

      विद्युत क्षेत्र को कोयले की आपूर्ति में 8 प्रतिशत की वृद्धि दर्ज की गई
      
      विद्युत संयंत्रों में कोयले के स्टॉक में 35.6 प्रतिशत की वृद्धि
      
      विद्युत क्षेत्रों को कोयले की आपूर्ति करने में रेलवे अहम भूमिका निभा रहा है

      Posted On: 24 JAN 2019 10:00AM by PIB Delhi

    कोयला मंत्रालय पर्याप्त स्तर पर कोयले का स्टॉक बनाए रखने और देश की ऊर्जा जरूरतों को पूरा करने के लिए कोयले की आपूर्ति बढ़ाने में निरंतर प्रयासरत है।


    कोल इंडिया लिमिटेड ने चालू वित्तीय वर्ष के दौरान (22 जनवरी 2019 तक) विद्युत क्षेत्र को 389.63 मीट्रिक टन कोयले की आपूर्ति की है , जो पिछले वर्ष की इसी अवधि की तुलना में 8 प्रतिशत की वृद्धि दर्शा रहा है।


    वाशरी एंड गुड-शेड साइडिंग से लोडिंग सहित सीआईएल की रेलवे रेक द्वारा लोडिंग पिछले वर्ष की समान अवधि की तुलना में चालू वित्तीय वर्ष के दौरान 8 प्रतिशत बढ़ी है।


    22 जनवरी 2019 तक विद्युत संयंत्रों में 18.663 मीट्रिक टन कोयला का स्टॉक है जो 11 दिनों के लिए पर्याप्त है। पिछले वर्ष इसी तारीख (22 जनवरी 2018) को 13.759 मीट्रिक टन कोयला स्टॉक था जो 9 दिनों के लिए पर्याप्त था।इसका अर्थ यह हुआ कि पिछले वर्ष की इसी अवधि की तुलना में विद्युत संयंत्रों में कोयला के स्टॉक में 35.6 प्रतिशत की वृद्धि हुई है।


    ***


    आर.के.मीणा / अर्चना/पीकेपी –

    
    
    (Release ID: 1561754) Visitor Counter : 26
    
    
      Read this release in: English