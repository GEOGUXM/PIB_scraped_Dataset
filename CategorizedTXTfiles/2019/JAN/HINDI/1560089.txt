      वित्‍त मंत्रालय

      आवासीय निर्माण इकाइयों के लिए कंपोजीशन स्कीम की पेशकश कर जीएसटी व्यवस्था के तहत अचल संपत्ति क्षेत्र को बढ़ावा देने के लिए 7 सदस्यीय मंत्री समूह (जीओएम) गठित
      Posted On: 15 JAN 2019 2:16PM by PIB Delhi


    जीएसटी परिषद की 32वीं बैठक नई दिल्ली में 10 जनवरी, 2019 को आयोजित की गई थी जिसमें लिए गए निर्णय को ध्यान में रखते हुए जीएसटी व्यवस्था के तहत अचल संपत्ति (रियल एस्टेट) क्षेत्र को बढ़ावा देने के लिए एक मंत्री समूह (जीओएम) गठित किया गया है।


    जीएसटी (वस्तु एवं सेवा कर) व्यवस्था के तहत अचल संपत्ति क्षेत्र को बढ़ावा देने के लिए गठित किए गए जीओएम में निम्नलिखित सदस्य शामिल हैं-

                                                                                
क्र.सं.  नाम                     पदनाम और राज्य                                 
                                                                                
                                                                                
                                                                                
1        श्री नितिन पटेल         माननीय उपमुख्यमंत्री, गुजरात सरकार       संयोजक
                                                                                
                                                                                
                                                                                
2        श्री सुधीर मुनगंटीवार   माननीय वित्त मंत्री, महाराष्ट्र सरकार    सदस्य 
                                                                                
                                                                                
                                                                                
3        श्री कृष्णा बायर गौड़ा  माननीय वित्त मंत्री, कर्नाटक सरकार       सदस्य 
                                                                                
                                                                                
                                                                                
4        डॉ टी.एम. थॉमस इसाक     माननीय वित्त मंत्री, केरल सरकार          सदस्य 
                                                                                
                                                                                
                                                                                
5        श्री मनप्रीत सिंह बादल  माननीय वित्त मंत्री, पंजाब सरकार         सदस्य 
                                                                                
                                                                                
                                                                                
6        श्री राजेश अग्रवाल      माननीय वित्त मंत्री, उत्तर प्रदेश सरकार  सदस्य 
                                                                                
                                                                                
                                                                                
7        श्री मौविन गोडिन्हो     माननीय पंचायत मंत्री, गोवा सरकार         सदस्य 
                                                                                
                                                                                

    जीएसटी व्यवस्था के तहत अचल संपत्ति क्षेत्र को बढ़ावा देने के लिए गठित मंत्री समूह (जीओएम) के विचारार्थ विषय निम्नलिखित हैं-

     1. आवासीय निर्माण इकाइयों के लिए कंपोजीशन स्कीम की पेशकश कर जीएसटी व्यवस्था के तहत अचल संपत्ति क्षेत्र को बढ़ावा देने से जुड़े प्रस्ताव को ध्यान में रखते हुए संबंधित मुद्दों/चुनौतियों सहित जीएसटी की दर के विश्लेषण का कार्य 10 जनवरी, 2019 को आयोजित जीएसटी परिषद की 32वीं बैठक में जीओएम के सुपुर्द किया गया।
     2. अचल संपत्ति क्षेत्र को बढ़ावा देने के लिए कंपोजीशन स्कीम या किसी अन्य योजना पर गौर करना एवं इसके तरीके सुझाना और सुझाई गई योजना पेश करने की तुलना में संक्रमण या बदलाव अवधि के लिए समुचित योजना सुझाना।
     3. विकास अधिकारों के हस्तांतरण (टीडीआर) और एक संयुक्त विकास समझौते एवं उपयुक्त मॉडल के तहत विकास अधिकारों के हस्तांतरण पर जीएसटी लगाने के विभिन्न पहलुओं पर गौर करना।
     4. कंपोजीशन स्कीम में भूमि अथवा किसी अन्य घटक को शामिल/अलग करने की वैधानिकता पर गौर करना और मूल्यांकन व्यवस्था सुझाना।
     5. अचल संपत्ति क्षेत्र को बढ़ावा देने की दृष्टि से प्रासंगिक माने जाने वाले ऐसे किसी अन्य पहलू पर गौर करना या सुझाना, जिसे मंत्री समूह के ध्यानार्थ लाया जा सकता है।
     6. जीएसटी व्यवस्था के तहत अचल संपत्ति क्षेत्र को बढ़ावा देने के लिए गठित मंत्री समूह आवश्यकता पड़ने पर केन्द्र एवं राज्यों से विभिन्न अधिकारियों को आमंत्रित कर सकता है। विधि समिति और फिटमेंट समिति के संयोजक इस मंत्री समूह की सहायता करेंगे।
     7. जीएसटी व्यवस्था के तहत अचल संपत्ति क्षेत्र को बढ़ावा देने के लिए गठित मंत्री समूह के सचिव श्री मनीष सिन्हा, संयुक्त सचिव (टीआरयू- II ), सीबीआईसी होंगे।
     8. इसे केन्द्रीय वित्त मंत्री और जीएसटी परिषद के अध्यक्ष की स्वीकृति से जारी किया जाता है।

    ***


    आर.के.मीणा/अर्चना / आरआरएस /डीके - 228

    
    
    (Release ID: 1560089) Visitor Counter : 52
    
    
    
    
    

      
      
      
      
      
      
      
      
      
      
      
      
      
      
      
      
8.