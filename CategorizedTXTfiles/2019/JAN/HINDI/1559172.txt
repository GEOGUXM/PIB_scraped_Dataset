      सूचना और प्रसारण मंत्रालय

      सूचना और प्रसारण मंत्रालय ने प्रिंट मीडिया के लिए विज्ञापन दरों में 25 प्रतिशत की वृद्धि की
      
      विज्ञापन दर बढ़ाने के निर्णय से क्षेत्रीय और भाषायी लघु तथा मध्‍यम समाचार पत्रों को काफी लाभ होगा
      
      Posted On: 08 JAN 2019 7:01PM by PIB Delhi


    सूचना और प्रसारण मंत्रालय ने ब्‍यूरो ऑफ आउटरीच एंड कम्‍युनिकेशन (पूर्ववर्ती डीएवीपी) द्वारा प्रिंट मीडिया को दिये जाने वाले विज्ञापनों के लिए वर्तमान दर ढांचे से ऊपर विज्ञापन दर में 25 प्रतिशत की वृद्धि करने का निर्णय लिया है। यह निर्णय आज से प्रभावी होगा और 3 वर्षों के लिए वैध होगा।


    पिछली बार 2013 में विज्ञापन दरों में संशोधन किया गया था और 2010 की दरों से अधिक 19 प्रतिशत की वृद्धि की घोषणा की गई थी।


    यह निर्णय सूचना और प्रसारण मंत्रालय द्वारा गठित 8वीं दर ढांचा समिति की सिफारिशों के आधार पर लिया गया है। स‍मिति ने विभिन्‍न तथ्‍यों को ध्‍यान में रखा था इन तथ्‍यों में अखबारी कागज की कीमत में वृद्धि , प्रोसेसिंग शुल्‍क तथा ऐसे कारण थे जो विज्ञापन दरों की गणना में शामिल किये जाते हैं।


    सूचना और प्रसारण मंत्रालय के इस निर्णय से क्षेत्रीय और भाषायी लघु तथा मध्यम समाचार पत्रों को काफी लाभ होगा।


    ***


    आर.के.मीणा/एएम / एजी /एस- 94


    

    
    (Release ID: 1559172) Visitor Counter : 245