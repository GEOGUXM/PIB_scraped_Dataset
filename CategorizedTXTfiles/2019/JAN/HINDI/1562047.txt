      प्रधानमंत्री कार्यालय

      भारत बदल रहा है क्‍योंकि भारतीयों ने बदलाव करने का फैसला किया है
      
      प्रधानमंत्री मोदी ने सूरत में न्‍यू इंडिया यूथ सम्‍मेलन को संबोधित किया

      Posted On: 30 JAN 2019 9:49PM by PIB Delhi

    प्रधानमंत्री श्री नरेन्‍द्र मोदी ने सूरत में न्‍यू इंडिया युवा सम्‍मेलन में युवा व्‍यवसाइयों के साथ बातचीत की। टाउन हॉल में आयोजित इस कार्यक्रम में मौजूद युवाओं ने प्रधानमंत्री का शानदार स्‍वागत किया।


    प्रधानमंत्री नरेन्‍द्र मोदी ने कहा कि देश बदल रहा है और ऐसा इसलिए संभव हुआ है क्‍योंकि लोगों ने बेहतर भारत के लिए बदलाव करने का फैसला किया है। सूरत में आज राष्‍ट्रीय युवा सम्‍मेलन को संबोधित करते हुए प्रधानमंत्री ने कहा कि पहले लोग यह मान लेते थे कि कुछ नहीं होगा और कुछ नहीं बदलेगा लेकिन लोगों की सोच में बदलाव आया है और यह दिखाई दे रहा है। उन्‍होंने कहा ‘ किसी समय लोगों की ऐसी सोच थी कि कुछ भी नहीं बदल सकता हम आए और हमने सबसे पहले लोगों की सोच बदली- अब सब कुछ बदल सकता है। भारत बदल रहा है क्‍योंकि भारतीयों ने बदलाव करने का फैसला किया है ’ ।


    भारत की ताकत के बारे में बातचीत करते हुए प्रधानमंत्री ने कहा , ‘ ’ आतंकवादियों ने मुम्‍बई पर हमला किया उसके बाद क्‍या हुआ ? हमारी सरकार में , उरी हुआ , उसके बाद क्‍या हुआ? यह बदलाव है। जो आग हमारे जवानों के दिल में थी, वह प्रधानमंत्री के दिल में भी सुलग रही थी, सर्जिकल स्‍ट्राइक इसका परिणाम था। उरी आतंकी हमले ने मुझे सोने नहीं दिया, और उसके बाद क्‍या हुआ सभी लोग जानते हैं। यह बदलाव है’’।


    प्रधानमंत्री ने कहा कि काले धन के खिलाफ सरकार का अभियान एक साहसिक और निर्णायक कदम है।


    प्रधानमंत्री ने कहा कि विमुद्रीकरण के बाद तीन लाख कंपनियां बंद हो गई और किसी ने भी नहीं सोचा था कि काले धन पर अंकुश लगाया जा सकता है।


    उन्‍होंने कहा कि भारतीयों की धारणा में बदलाव आया है और इससे देश भी बदलेगा , मुझे पूरा भरोसा है। पहले लोग समझते थे कि सभी कुछ लोगों द्वारा किया जायेगा लेकिन हमने इसे बदला। हम सभी से बड़ा देश है।


    प्रधानमंत्री ने कहा कि आज के दिन यह उनका चौथा सार्वजनिक कार्यक्रम है। वह थके नहीं हैं बल्कि उन्‍होंने लोगों से सवाल किया कि क्‍या वे थक गए हैं जिसका उन्‍हें नहीं में जवाब मिला।


    गुजरात की एक दिवसीय यात्रा के दौरान प्रधानमंत्री ने सूरत हवाई अड्डे की टर्मिनल बिल्डिंग की आधारशिला रखी और सूरत में विभिन्‍न विकास परियोजनाओं का उद्घाटन किया। उन्‍होंने सूरत में रसीलाबेन , सेवंतीलाल, वीनस अस्‍पताल राज्‍य को समर्पित किया। प्रधानमंत्री ने दांडी में राष्‍ट्रीय नमक सत्‍याग्रह स्‍मारक राष्‍ट्र को समर्पित किया।


    आर.के.मीणा/एएम/केपी/सीसी- 132


    

    
    (Release ID: 1562047) Visitor Counter : 199
    
    
      Read this release in: English , Urdu , Marathi , Assamese , Gujarati , Tamil , Kannada