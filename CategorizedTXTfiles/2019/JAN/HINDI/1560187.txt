      सामाजिक न्‍याय एवं अधिकारिता मंत्रालय

      राष्ट्रीय सफाई कर्मचारी आयोग ने जागरूकता सह स्वास्थ्य शिविर का आयोजन किया
      Posted On: 16 JAN 2019 6:29PM by PIB Delhi


    राष्ट्रीय सफाई कर्मचारी आयोग (एनसीएसके) ने दक्षिण दिल्ली नगर निगम तथा राष्ट्रीय सफाई कर्मचारी वित्त एवं विकास निगम के सहयोग से आज नई दिल्ली में दक्षिण दिल्ली नगर निगम के सफाई कर्मचारियों के लिए सिविक सेन्टर के सभागार में जागरूकता सह स्वास्थ्य शिविर का आयोजन किया। इस अवसर पर एनसीएसके के अध्यक्ष श्री मनहर वालजी भाई जाला, आयोग की सदस्य श्रीमती मंजू दिलेर, श्री गंगाराम घोसरे, दक्षिण दिल्ली नगर निगम के महापौर तथा राष्ट्रीय सफाई कर्मचारी वित्त विकास निगम के मुख्य महाप्रबंधक और डीजीएम सहित अन्य विशिष्ट जन उपस्थित थे।


    दक्षिण दिल्ली नगर निगम के 104 सफाई कर्मचारियों को शानदार योगदान के लिए सम्मानित किया गया। आयोजन के दौरान उन्हें प्रशंसा प्रमाण-पत्र, स्मारिका, सुरक्षा किट इत्यादि प्रदान किये गए।


    समारोह के अंत में स्वास्थ्य शिविर का भी आयोजन किया गया, जिसमें बड़ी संख्या में सफाई कर्मचारियों की प्राथमिक स्वास्थ्य जांच की गई।

  
  
  

    ****


    आर.के.मीणा/एएम/एकेपी/डीए - 238


    

    
    (Release ID: 1560187) Visitor Counter : 191