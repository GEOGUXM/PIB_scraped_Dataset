      रक्षा मंत्रालय

      भारतीय मानक ब्यूरो ने भारतीय वायुसेना के साथ मिल कर बायो जेट ईंधन के लिये नये मानक जारी किये
      Posted On: 24 JAN 2019 6:03PM by PIB Delhi


      सभी सैन्य एवं नागरिक विमानों में इस्तेमाल के लिये भारतीय मानक ब्यूरो ( बीआईएस) ने भारतीय वायुसेना , शोध संस्थानों एवं उद्योगों के साथ मिल कर उड्डयन टरबाइन ईंधन के लिये नये मानक तैयार किये हैं । नये मानक भारतीय मानकों को मौजूदा अंतर्राष्ट्रीय मानकों के अनुरूप रखेंगे ।


      क्षेत्र के विशेषज्ञों की एक समिति का गठन कर ज़रूरी मानक तैयार करने का लक्ष्य सौंपा गया था । पिछले नौ महीनों में चर्चा की अनेक श्रृंखलाओं के बाद एक भारतीय मानक आईएस 17081:2019 उड्डयन टरबाइन ईंधन (केरोसीन टाइप , जेट ए- 1) जिसमें संश्लेषित हाइड्रोकार्बन होता है , का निर्माण किया गया है ।


      एयर मार्शल आर के एस शेरा , अति विशिष्ट सेवा मेडल , विशिष्ट सेवा मेडल , एयर ऑफिसर इंचार्च मैंटीनेंस , भारतीय वायुसेना एवं श्रीमती सुरीना राजन , महानिदेशक , भारतीय मानक ब्यूरो ने दिनांक 24 जनवरी 2019 को वायुसेना मुख्यालय में यह मानक जारी किये । यह मानक तेल कंपनियों को भारतीय उड्डयन उद्योग के लिये बायो जेट ईंधन तैयार करने में सक्षम बनाएंगे । अंतर्राष्ट्रीय नागरिक उड्डयन संस्थान (आईसीएओ) द्वारा कार्बन ऑफसेटिंग एंड रिडक्शन स्कीम फॉर इंटरनेशनल एविएशन (सीओआरएसआईए) लाए जाने के मद्देनज़र यह एक महत्वपूर्ण कदम है जो कार्बन उत्सर्जन को कम कर सकता है एवं भारत को हरित ईंधन उत्पादन का केंद्र बनने में सहायता कर सकता है ।


      ******


      पसूका, हिंदी ईकाई, नई दिल्ली

    
    
    (Release ID: 1561887) Visitor Counter : 33
    
    
      Read this release in: English