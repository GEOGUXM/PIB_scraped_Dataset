      रक्षा मंत्रालय

      19 जनवरी को एनएसटीएल कैंपस में एनएसटीएल-शैक्षणिक बैठक (एनएएम 2019) संपन्न
      Posted On: 19 JAN 2019 7:49PM by PIB Delhi


    नौसेना विज्ञान और तकनीकी प्रयोगशाला (एनएसटीएल) ने 19 जनवरी , 2019 को एनएसटीएल के महापात्रा मानसी ऑडिटोरियम में एनएसटीएल-शैक्षणिक बैठक (एनएएम 2019) का आयोजन किया। "नौसेना प्रणाली के लिए आर्टिफिशियल इंटेलिजेंस" थीम के साथ एनएएम 2019 ने ऐसे खुफिया विचार-विमर्श और चर्चा के लिए एक उचित मंच प्रदान किया। इसके अंतर्गत नौसेना प्रणालियों पर विशेष जोर देने के साथ आर्टिफिशियल इंटेलिजेंस (एआई) और रक्षा प्रणालियों के पर चर्चा की गई। 18 विश्वविद्यालयों के शोधकर्ताओं और संकाय शिक्षकों, डीआरडीओ की छह प्रयोगशालाओं- - टेक्नोलॉजिस्ट और सिस्टम डेवलपर्स ने इस बैठक में सक्रिय रूप से भाग लिया एवं अनुसंधान- आर्टिफिशियल इंटेलिजेंस (एआई) के क्षेत्र में विचारों का आदान-प्रदान किया।


    इस अवसर पर बोलते हुए , उत्कृष्ट वैज्ञानिक एवं एनएसटीएल के निदेशक डॉ ओ. आर. नंदगोपन ने अकादमिक संस्थानों को नई खोजों एवं विचारों को आगे लाने की प्राथमिकता पर जोर दिया साथ ही आशा व्यक्त की कि एनएएम 2019 शिक्षा और अनुसंधान एवं विकास संस्थानों के बीच की खाई को पाटने में मदद करेगा और नई खोजों तथा विचारों के संबंध में आर्टिफिशियल इंटेलिजेंस (एआई) पर आधारित नौसेना प्रणाली के अनुसंधान के लिए एक रास्ता भी दिखाएगा।


    एनएएम 2019 के विशिष्ट अतिथि, विशिष्ट वैज्ञानिक और डीआरडीओ के नौसेना प्रणाली तथा सामग्री के महानिदेशक डॉ समीर वी कामथ ने समाज के लिए सामाजिक और तकनीकीरूरतों को को पूरा करने के लिए नई खोजों एवं रचनात्मकता हेतु उपलब्ध संसाधनों का उपयोग करने पर जोर दिया। उन्होंने कहा कि एआई भविष्य में युद्ध के मैदान में एक प्रमुख भूमिका निभाएगा और उम्मीद है कि आए हुए आप प्रतिभागियों को इस बातचीत से काफी फायदा होगा।


    इस कार्यक्रम के मुख्य अतिथि आंध्र विश्वविदियालय के कुलपति प्रोफेसर जी नागेश्वर राव ने इस पहल का स्वागत करते हुए कहा कि आप जैसे शोधकर्ताओं को नौसेना में तकनीक आधारित प्रणाली के इस्तेमाल के लिए नए खोजों और विचारों को आगे लाना होगा। डॉ अनिल कुमार अग्रवाल , निदेशक ईआर एंड आईपीआर , डीआरडीओ ने संबोधित किया और इसके बाद एनएसटीएल के प्रौद्योगिकी निदेशकों और विश्वविद्यालयों के प्रोफेसरों द्वारा समकालीन और भविष्य की प्रासंगिकता के विभिन्न विषयों पर विशेषज्ञ वार्ता की गई। एनएएम 2019 में एनएसटीएल के प्रौद्योगिकी निदेशक एवं एनएएम 2019 के अध्यक्ष श्री जी रवि कुमार सहित बड़ी संख्या में शोधकर्ताओं , वैज्ञानिकों और शिक्षाविदों ने भाग लिया।


    ***


    हिंदी इकाई, पसूका, नई दिल्ली

    
    
    (Release ID: 1561044) Visitor Counter : 13
    
    
      Read this release in: English