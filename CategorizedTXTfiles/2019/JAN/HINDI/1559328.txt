      जल संसाधन, नदी विकास एवं गंगा संरक्षण मंत्रालय

      कार्य निष्‍पादन – उन्‍मुख दृष्टिकोण और तेजी से निर्णय लेना सफलता की कुंजी है : नितिन गडकरी
      
      राष्‍ट्रीय परियोजना निर्माण निगम (एनपीसीसी) ने अपना 62वां स्‍थापना दिवस आयोजित किया

      Posted On: 10 JAN 2019 11:59AM by PIB Delhi

    केंद्रीय जल संसाधन , नदी विकास और गंगा संरक्षण , सड़क परिवहन , राजमार्ग और शिपिंग मंत्री श्री नितिन गडकरी ने कल नई दिल्‍ली में राष्ट्रीय परियोजना निर्माण निगम (एनपीसीसी) के 62वें स्‍थापना दिवस समारोह की अध्‍यक्षता की। एनपीसीसी जल संसाधन , नदी विकास और गंगा संरक्षण मंत्रालय के अधीन अनुसूचित-बी का केंद्रीय सार्वजनिक क्षेत्र उद्यम है। इसे नवंबर 2018 में श्रेणी-एक में मिनि रत्‍न का दर्जा दिया गया था। एनपीसीसी को आईएसओ 9001 : प्रमाणीकरण से भी सम्‍मानित किया गया है।


    यह उम्‍मीद जाहिर करते हुए कि एनपीसीसी वर्ष 2019 में नई ऊंचाइयों को छुएगा श्री गडकरी ने सफलता अर्जित करने के लिए कार्य प्रदर्शन उन्‍मुख दृष्टिकोण और तेजी से निर्णय लेने की जरूरत पर जोर दिया। उन्‍होंने कहा कि एनपीसीसी का बहुत अच्‍छा कार्य रिकॉर्ड और तकनीकी अनुभव है। इसके पास कड़ी मेहनत और सकारात्‍मक रूख के साथ अधिक सफलता अर्जित करने की क्षमता मौजूद है। उन्‍होंने कहा कि हालांकि संसाधन और प्रौद्योगिकी बहुत महत्‍वपूर्ण हैं , लेकिन एनपीसीसी जैसी निर्माण कंपनियों को ग्राहकों का विश्‍वास जीतने और अधिक लाभ अर्जित करने के लिए समय पर परिष्‍कृत परियोजनाओं के महत्‍व को समझना चाहिए।


    केंद्रीय जल संसाधन , नदी विकास और गंगा संरक्षण राज्‍य मंत्री श्री अर्जुन राम मेघवाल ने एनपीसीसी को उसके 62वें स्‍थापना दिवस के अवसर पर बधाई देते हुए उम्‍मीद जाहिर की कि यह संगठन वर्ष 2019 में नई ऊंचाइयों को छुएगा। अभी हाल में एनपीसीसी को रेलवे के निर्माण के लिए 12 , 000 करोड़ मूल्‍य का कार्य आदेश मिला है। मंत्रालय के सचिव श्री उपेन्‍द्र प्रसाद सिंह ने कहा कि एनपीसीसी के कामकाज ने घाटे में चल रही इस कंपनी को एक लाभ कमाने वाली कंपनी बना दिया है। उन्‍होंने कहा कि गुणवत्‍ता के बारे में कोई भी समझौता किए बगैर समयबद्ध तरीके से लक्ष्‍यों को अर्जित करना सफलता की कुंजी है और इसके लिए अभी लम्‍बा रास्‍ता तय करना है।


    अतिथियों का स्‍वागत करते हुए एनपीसीसी के अध्‍यक्ष एवं प्रबंध निदेशक श्री मनोहर कुमार ने कहा कि वित्‍त वर्ष 2017 के दौरान एनपीसीसी ने 5217 करोड़ रूपये का व्‍यापार प्राप्‍त किया है और वह 8537 करोड़ रूपये की ऑर्डर बुक स्थिति में है। इसने 1127 करोड़ रूपये का कारोबार किया है और इसका नेटवर्क 173.81 करोड़ रूपये का है। उन्‍होंने बताया कि कंपनी ने वित्तीय वर्ष 2018-19 के लिए दिसंबर 2018 तक 1103 करोड़ रुपये का कारोबार किया है।


    श्री गडकरी ने पिछले वर्ष श्रेष्‍ठ प्रदर्शन करने वाले अधिकारियों को उनके अच्‍छे काम के लिए पुरस्कार प्रदान दिए। एनपीसीसी का पूर्वी क्षेत्र सर्वश्रेष्ठ प्रदर्शन करने वाला क्षेत्र बना। समारोह के अंत में सांस्कृतिक कार्यक्रम भी आयोजित किया गया।


    ***


    आर.के.मीणा/अर्चना/आईपीएस/एसके -114

    
    
    (Release ID: 1559328) Visitor Counter : 205
    
    
      Read this release in: English , Marathi