      सूचना और प्रसारण मंत्रालय

      झारखंड अंतर्राष्‍ट्रीय फिल्‍म महोत्‍सव, 2019 में सूचना एवं प्रसारण मंत्रालय सहायता देगा
      
      5 लाख रुपये की वित्तीय सहायता और भारतीय पनोरमा फिल्‍मों का एक पैकेज उपलब्‍ध कराएगा

      Posted On: 16 JAN 2019 12:04PM by PIB Delhi

      सूचना एवं प्रसारण मंत्रालय ने निर्णय लिया है कि वह रांची , झारखंड में 1 फरवरी से लेकर 3 फरवरी , 2019 तक आयोजित होने वाली दूसरे झारखंड अंतर्राष्‍ट्रीय फिल्‍म महोत्‍सव (जेआईएफएफ) के आयोजन में सहायता देगा। नवभारत निर्माण संघ नामक एक गैर-सरकारी संगठन द्वारा इसका आयोजन किया जा रहा है।


      कार्यक्रम स्‍थल के किराए , प्रोजेक्‍शन एवं ध्‍वनि प्रणाली के किराए , विवरणिकाओं एवं आमं‍त्रण पत्रों की छपाई की लागत और प्रिंट तथा ऑनलाइन मीडिया दोनों में महोत्‍सव के प्रचार की लागत को पूरा करने के लिए मंत्रालय की ओर से 5 लाख रुपये की वित्तीय सहायता दी जाएगी। आयोजकों के लिए सहायता अनुदान के रूप में यह वित्तीय सहायता दी जाएगी।


      मंत्रालय की ओर से बाल अनुभाग , लघु फिल्‍म / डॉक्‍यूमेंट्री अनुभाग और फीचर फिल्‍म अनुभाग के तहत इस महोत्‍सव के लिए भारतीय पनोरमा फिल्‍मों का क पैकेज भी उपलब्‍ध कराया जाएगा।


      झारखंड अंतर्राष्‍ट्रीय फिल्‍म महोत्‍सव का लक्ष्‍य सर्वश्रेष्‍ठ भारतीय एवं अंतर्राष्‍ट्रीय फिल्‍मों को दर्शाने के साथ-साथ नापुरी , संथाली , कोरथा और कुमाली भाषाओं में तैयार की गई झारखंड क्षेत्र की श्रेष्‍ठ फिल्‍मों को दर्शाना भी है। ऐसा अनुमान है कि इससे स्‍थानीय फिल्‍म निर्माताओं और फिल्‍मों के प्रति उत्‍साही लोगों में रूचि जगेगी , क्‍योंकि इसके माध्‍यम से उन्‍हें विश्‍व भर की सर्वश्रेष्‍ठ फिल्‍मों को देखने का अवसर मिलेगा। साथ ही , इस क्षेत्र में पर्यटन को भी बढ़ावा मिलेगा।


      ***


      आर.के.मीणा/अर्चना/एसकेएस/वीके - 2 29


    

    
    (Release ID: 1560093) Visitor Counter : 160
    
    
      Read this release in: English , Marathi