      अल्‍पसंख्‍यक कार्य मंत्रालय

      हज यात्रा पर जीएसटी में कटौती से हवाई किराए में महत्वपूर्ण कमी सुनिश्चित होगी
      
      श्री मुख्तार अब्बास नकवी ने हज प्रभाग के नए कार्यालय स्थल का उद्घाटन किया

      Posted On: 16 JAN 2019 2:13PM by PIB Delhi

      केन्द्रीय अल्पसंख्यक मामलों के मंत्री श्री मुख्तार अब्बास नकवी ने आज यहां कहा कि आजादी के बाद पहली बार , भारत की 2300 से अधिक मुस्लिम महिलाएं बिना मेहरम (पुरुष साथी) के हज 2019 की यात्रा पर जाएंगी।


      आज नई दिल्ली के आर. के. पुरम स्थित अल्पसंख्यक मामलों के मंत्रालय में हज प्रभाग के नए कार्यालय स्थान का उद्घाटन करते हुए श्री नकवी ने कहा कि देश के विभिन्न राज्यों से 2340 मुस्लिम महिलाओं ने बिना मेहरम (पुरुष साथी) के हज 2019 की यात्रा पर जाने के लिए आवेदन किया है। प्रधानमंत्री श्री नरेंद्र मोदी के निर्देश पर , इस वर्ष भी , अल्पसंख्यक मामलों के मंत्रालय ने इन महिलाओं को बिना लॉटरी सिस्टम के हज पर भेजने की व्यवस्था की है।


      पहली बार , केंद्र की मोदी सरकार ने पिछले वर्ष बिना मेहरम के हज पर जाने वाली महिलाओं पर प्रतिबंध हटा दिया था , जिसके परिणामस्वरूप लगभग 1300 भारतीय मुस्लिम महिलाएं बिना पुरुष साथी (मेहरम) के हज 2018 पर गई थीं। उन्हें लॉटरी सिस्टम से भी अलग रखा गया था। उन्होंने कहा कि हज 2019 के लिए 2 लाख 67 हजार से अधिक आवेदन प्राप्त हुए थे , जिनमें से 1 , 64 , 902 आवेदन ऑनलाइन थे।


      श्री नकवी ने कहा कि आजादी के बाद पहली बार , भारत के मुसलमानों ने रिकॉर्ड संख्या में बिना किसी “ सब्सिडी (रियायत) ” के हज 2018 की यात्रा की। भारत के 1,75,025 मुसलमान हज 2018 की यात्रा पर गए जिसमें 48 प्रतिशत महिलाएं थीं।


      मंत्री ने कहा कि हज यात्रा पर जीएसटी 18 प्रतिशत से घटाकर 5 प्रतिशत कर दिया गया है , जिससे 2019 के हज के दौरान हज यात्रियों को लगभग 113 करोड़ रुपये का लाभ होगा। हज यात्रा पर जीएसटी में कटौती से विभिन्न स्थानों से हवाई किराया में उल्लेखनीय कमी आएगी। इस वर्ष. श्रीनगर से हवाई किराया 11377.07 रुपये कम हो जाएगा, अहमदाबाद से 7305.95 रुपये कम हो जाएगा, औरंगाबाद से 9373.68 रुपये कम हो जाएगा, दिल्ली से 7967.62 रुपये कम हो जाएगा, गया से से 11027.85 रुपये कम हो जाएगा, गुवाहाटी से 13049.63 रुपये कम हो जाएगा, रांची से से 11946.84 रुपये कम हो जाएगा, कोलकता से से 9787.22 रुपये कम हो जाएगा और हैदराबाद से से 7024.87 रुपये कम हो जाएगा।


      श्री नकवी ने कहा कि हज प्रक्रिया को ऑनलाइन / डिजिटल बनाने से पूरी हज प्रक्रिया को पारदर्शी और तीर्थयात्रियों के अनुरूप बनाने में मदद मिली है। अल्पसंख्यक मामलों के मंत्रालय ने सऊदी अरब स्थित हज वाणिज्य दूतावास , भारतीय हज समिति और अन्य संबंधित एजेंसियों के साथ मिलकर हज को तीर्थयात्रियों के अनुकूल और अधिक आरामदायक बनाने के लिए तय समय से 3 महीने पहले ही 2019 हज की तैयारी पूरी कर ली गई है।


      ***


      आर.के.मीणा / अर्चना/पीकेपी

    
    
    (Release ID: 1560099) Visitor Counter : 118
    
    
      Read this release in: English , Urdu , Marathi