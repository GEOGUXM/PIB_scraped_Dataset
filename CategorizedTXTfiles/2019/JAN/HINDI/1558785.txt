      रक्षा मंत्रालय

      फ्रांस की नौसेना के नौसेना प्रमुख एडीएम क्रिस्टोफ प्राजुक का 06 से 09 जनवरी 19 तक भारत का दौरा
      Posted On: 06 JAN 2019 3:04PM by PIB Delhi


    फ्रांस की नौसेना के नौसेना प्रमुख एडीएम क्रिस्टोफ प्राजुक रायसीना संवाद (08-09 जनवरी 2019) के संयोजन में 06,2019 से भारत का दौरा कर रहे हैं। इस यात्रा का उद्देश्य भारत और फ्रांस के बीच द्विपक्षीय नौसैनिक संबंधों को मजबूत करना है, साथ ही, आपसी नौसैनिक सहयोग के लिए नए रास्ते तलाशना भी है।


    अपनी यात्रा के दौरान फ्रांस के नौसेना प्रमुख भारतीय नौसेना के सेनाध्यक्ष, सीओएससी के अध्यक्ष एडमिरल सुनील लांबा और नौसेना के अन्य वरिष्ठ अधिकारियों के साथ द्विपक्षीय चर्चा करेंगे। बैठक के दौरान समुद्री संचालन, प्रशिक्षण, लॉजिस्टिक और रखरखाव सहित दोनों नौसेनाओं के आपसी हितों के मुद्दों की एक श्रृंखला पर चर्चा की जाएगी।


    भारतीय नौसेना कई मोर्चों पर फ्रांसीसी नौसेना के साथ सहयोग करती है, जिसमें द्विपक्षीय नौसेना अभ्यास “वरुण”, विमान वाहक संचालन पर बातचीत और सुरक्षा संवाद और कर्मचारी वार्ता के माध्यम से समुद्री क्षेत्र में जागरूकता पैदा करना शामिल है। इसके अलावा, दोनों नौसेनाओं के जहाज एक दूसरे के बंदरगाहों पर नियमित रूप से पोर्ट कॉल करते हैं।


    ***


    आर.के.मीणा/एएम/एसकेजे/एनके-57


    

    
    (Release ID: 1558785) Visitor Counter : 301