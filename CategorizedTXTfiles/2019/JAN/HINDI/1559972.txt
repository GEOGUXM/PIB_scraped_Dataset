      जनजातीय कार्य मंत्रालय

      श्री जसवंतसिंह सुमनभाई भाभोर ने हैदराबाद में ‘प्रथम एकलव्‍य आदर्श आवासीय विद्यालय स्‍पोर्ट्स मीट – 2019’ का उद्घाटन किया
      Posted On: 15 JAN 2019 2:48PM by PIB Delhi


    जनजातीय कार्य राज्‍य मंत्री श्री जसवंतसिंह सुमनभाई भाभोर ने हैदराबाद में ‘ प्रथम एकलव्य आदर्श आवासीय विद्यालय स्पोसर्ट्स मीट – 2019 ’ का उद्घाटन किया। यह राष्‍ट्रीय खेल प्रतियोगिता जीएमसी बालयोगी स्‍टेडियम , गाचीबावली में 14 से 16 जनवरी , 2019 को चलेगी। तेलंगाना प्रतियोगिता की मेजबानी कर रहा है और इसका आयोजन जनजातीय कल्‍याण आवासीय शैक्षिक संस्‍थान सोसाएटी कर रही है।


    इस अवसर पर श्री भाभोर ने कहा कि सरकार 2022 तक 400 से अधिक एकलव्‍य आदर्श विद्यालयों की स्‍थापना करने की योजना बना रही है। उन्‍होंने कहा कि सरकार नवोदय विद्यालयों के अनुरूप एकलव्‍य आदर्श आवासीय विद्यालयों का विकास कर रही है, जिसमें जनजातीय छात्रों के अमूल विकास पर ध्‍यान दिया जा रहा है। इसके लिए बजट में भारी प्रावधान भी किये जा रहे हैं।


    टीटीडब्‍ल्‍यूआरईआईएस के सचिव डॉ. आर.एस. प्रवीण कुमार और तेलंगाना सरकार के जनजातीय कल्‍याण सचिव बेनहर दत्‍त एक्‍का ने कहा कि तेलंगाना के मुख्‍यमंत्री, राज्‍य के जनजातीय बच्‍चों को बेहतर शिक्षा उपलब्‍ध कराने के लिए शिक्षा में भारी निवेश कर रहे हैं।


    इस अवसर पर जनजातीय कार्य सचिव श्री दीपक खांडेकर, संयुक्‍त सचिव श्री विनोद कुमार तिवारी सहित विभिन्‍न सचिव, सलाहकार, निदेशक, अवर सचिव तथा अन्‍य विशिष्‍ट जन उपस्थित थे।


    उल्‍लेखनीय है कि इस खेल प्रतियोगिता में देश भर के 20 राज्‍यों से 1735 प्रतिस्‍पर्धी हिस्‍सा लेंगे। प्रतियोगिता के दौरान एथलेटिक्‍स सहित 13 प्रतिस्‍पर्धाएं होंगी।


    ***


    आर.के.मीणा/अर्चना / एकेपी/वाईबी - 206

    
    
    (Release ID: 1559972) Visitor Counter : 181