      रक्षा मंत्रालय

      महानिदेशक, चिकित्सा सेवा (नौसेना) ने शाहदरा में भूतपूर्व सैनिक पॉलीक्लिनिक का दौरा किया
      Posted On: 09 JAN 2019 5:42PM by PIB Delhi


    सर्जन वाइस एडमिरल अनूप बनर्जी , एसएम , महानिदेशक चिकित्सा सेवा (नौसेना) , ने मंगलवार , 08 जनवरी को शाहदरा में स्थित पूर्वी दिल्ली के ईसीएचएस पॉलीक्लिनिक का दौरा किया। फ्लैग ऑफिसर ने हाल ही में उद्घाटन किए गए पॉलीक्लिनिक में चिकित्सा सेवाओं की समीक्षा की और पूर्व सैनिकों से मौजूदा सुविधाओं के बारे में जानकारी प्राप्त की।


    ईसीएचएस पॉलीक्लिनिक पूर्वी दिल्ली की स्थापना अगस्त 2017 में मुख्य मंडोली रोड शाहदरा में स्थापित किया गया और इसका संचालन स्टेशन मुख्यालय (नौसेना) , आईएनएस इंडिया द्वारा किया जाता है। पॉलीक्लिनिक का उद्देश्य पूर्वी दिल्ली और उसके आस-पास के क्षेत्रों में बसे हुए लगभग 10,000 ईएसएम को पूर्ण स्वास्थ्य सेवा प्रदान करना है।


    पॉलीक्लिनिक को पर्याप्त रूप से कर्मचारियों से युक्त किया गया है और जनरल ओपीडी , डेंटल ओपीडी , फिजियोथेरेपी , प्रयोगशाला और आपातकालीन सेवाओं जैसी अत्याधुनिक सुविधाओं से युक्त किया गया है। पॉलीक्लिनिक का विवरण ईसीएचएस वेबसाइट पर सूचीबद्ध है। पूर्वी दिल्ली का पॉलीक्लिनिक , सड़क और मेट्रो के माध्यम से अच्छे प्रकार से जुड़ा हुआ है , और दिशात्मक मार्गदर्शन गुगल मानचित्र पर उपलब्ध है।


    ***


    आर.के.मीणा/अर्चना/पीकेपी -152

    
    
    (Release ID: 1559640) Visitor Counter : 18