      विद्युत मंत्रालय

      400/220/132 केवी पावरग्रिड सीतामढ़ी उप-स्टेशन की आधारशिला रखी गई
      यह उप-स्टेशन बिहार के सीतामढ़ी, दरभंगा, मधुबनी, पूर्वी चंपारण, पश्चिम चंपारण और शिवहर जिलों में विद्युत आपूर्ति करेगा

      Posted On: 17 JAN 2019 1:34PM by PIB Delhi

    आज सीतामढ़ी जिले के परमानंदपुर गांव में 400/220/132 केवी सीतामढ़ी उप-स्टेशन की आधारशिला रखा गई। इस कार्यक्रम की अध्यक्षता मुख्य अतिथि के रूप में केन्द्रीय विद्युत राज्यमंत्री (स्वतंत्र प्रभार) , नवीव एवं नवीकरणीय ऊर्जा मंत्री श्री आर. के. सिंह ने की और बिहार के मुख्यमंत्री श्री नीतीश कुमार ने इस सब-स्टेशन आधारशिला रखी।


    श्री आर. के. सिंह ने कहा , “ यह उप-स्टेशन अगले दो वर्ष में तैयार हो जाएगा और इससे बिहार के सीतामढ़ी , दरभंगा , मधुबनी , पूर्वी चंपारण , पश्चिम चंपारण और शिवहर जिलों में विद्युत आपूर्ति होगी। भारत सरकार की यह 620 करोड़ रूपए की परियोजना गुणवत्ता युक्त विद्युत प्रदान करने में सक्षम होगा। इन 4.5 वर्षों में , इस ग्रिड को एक राष्ट्रीय ग्रिड बनाने के लिए दूसरे से जोड़ा गया है , जो वन नेशन , वन ग्रिड के सपने को पूरा करता है। ”


    इस अवसर पर संबोधित करते हुए बिहार के मुख्यमंत्री श्री नीतीश कुमार ने कहा , “ मैं केंद्र सरकार की विद्युत की स्थिति में सुधार के लिए दिए गए समर्थन हेतु प्रयासों और योजनाओं की सराहना करता हूं। यह बिहार की बिजली (विद्युत) की स्थिति के सुधार में एक महत्वपूर्ण उप-स्टेशन होगा और नेशनल ग्रिड के लिए भी एक महत्वपूर्ण कड़ी साबित होगा। ”


    यह पावरग्रिड सीतामढ़ी उप-स्टेशन का निर्माण पावरग्रिड मिथिलांचल ट्रांसमिशन लिमिटेड (पावर ग्रिड कॉरपोरेशन ऑफ़ इंडिया लिमिटेड की 100% सहायक कंपनी) द्वारा किया जा रहा है , जो कि टैरिफ आधारित प्रतिस्पर्धी बोली के तहत पूर्वी क्षेत्र सुदृढ़ीकरण योजना- XXI ( ईआरएसएस- XXI) परियोजना के हिस्से के रूप में टीबीसीबी पर आधारित है। यह सीतामढ़ी उप-स्टेशन उत्तरी बिहार के सीतामढ़ी जिले के परमानंदपुर गांव में 36 एकड़ की भूमि पर 620 करोड़ रूपए की लागत से 400 केवी ट्रांसमिशन लाइन के साथ निर्मित किया जा रहा है। संबद्ध ट्रांसमिशन लाइनों के साथ यह उप-स्टेशन बिहार के पश्चिम चंपारण , पूर्वी चंपारण और सीतामढ़ी जिलों की दीर्घकालिक बिजली की आवश्यकता को पूरा करेगा और राष्ट्रीय ग्रिड के साथ राज्य के अंतर्संबंध को और भी मजबूत करेगा। इसके अलावा , यह बिहार (भारत) और नेपाल के बीच अतिरिक्त बिजली हस्तांतरण की सुविधा भी प्रदान करेगा और उत्तर बिहार में अतिरिक्त 400 केवी अंतरराज्यीय ट्रांसमिशन प्रणाली (आईएसटीएस) का मुख्य स्रोत होगा। यह सीतामढ़ी और मोतिहारी क्षेत्रों में कम वोल्टेज के मुद्दों को हल करने में भी मदद करेगा।


    इस अवसर पर बिहार और भारत सरकार के वरिष्ठ अधिकारियों सहित क्षेत्र के जनप्रतिनिधियों ने भी भाग लिया।


    ****


    आर.के.मीणा/एएम/पीकेपी/डीए - 267


    ( Release ID: 1560399)

    
    
    (Release ID: 1560647) Visitor Counter : 22