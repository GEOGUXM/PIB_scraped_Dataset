      सड़क परिवहन एवं राजमार्ग मंत्रालय

      महात्मा गांधी की 150वीं जयंती पर श्री मनसुख मंडाविया ने निकाली पदयात्रा
      
      गांधी के विचारों को अपनाने पर जोर दिया

      Posted On: 17 JAN 2019 3:00PM by PIB Delhi

    महात्मा गांधी की 150वीं जयंती पर केंद्रीय रोड ट्रांसपोर्ट और हाईवे, शिपिंग, केमिकल एंड फर्टिलाइजर्स राज्य मंत्री श्री मनसुख मंडाविया ने 150 किलोमीटर लंबी पदयात्रा की शुरुआत की. 7 दिनों की पदयात्रा की शुरुआत कल ग्राम दक्षिणमूर्ति से हुई और ये 22 जनवरी को गुजरात के सनोसरा में खत्म होगी. यात्रा के आयोजन का उद्देश्य लोगों के बीच मूलभूत शिक्षा का प्रसार है.


    श्री मनसुख मंडाविया ने पदयात्रा की शुरुआत पौधारोपण से की और प्रकृति और गांधी के विचारों में सामंजस्य पर प्रकाश डाला. उन्होंने इस मौके पर सुरत से 3 युवाओं द्वारा शुरू की गई 3 महीने में 22000 किलोमीटर जाने वाली बाइक रैली को भी झंडी दिखाकर रवाना किया.


    दूसरे दिन आज ये पदयात्रा बेला से समधियारा, दिहोर, भद्रवर और मयंधर तक संचालित हुई. गांव के लोगों ने श्री मनसुख मंडाविया और दूसरे पदयात्रियों का स्वागत किया. श्री मंडाविया ने गांधी के विचारों और मूल्यों को अपनाने के लिए वहां मौजूद लोगों का धन्यवाद किया. तीसरी महाव्रत सभा में मौजूद विख्यात संत मोरारी बापू ने मौजूद लोगों को सभी धर्मों में समानता और विश्वबंधुत्व के बारे में संबोधित किया.


    ***


    आर.के.मीणा/अर्चना/वीएस/डीए - 26 6

    
    
    (Release ID: 1560583) Visitor Counter : 25