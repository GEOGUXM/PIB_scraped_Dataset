      प्रधानमंत्री कार्यालय

      केंटकी के गवर्नर श्री मैट बेविन ने प्रधानमंत्री से मुलाकात की
      Posted On: 17 JAN 2019 5:01PM by PIB Delhi


    केंटकी के गवर्नर श्री मैट बेविन ने आज गांधीनगर में प्रधानमंत्री श्री नरेन्द्र मोदी से मुलाकात की।


    प्रधानमंत्री ने भारत और अमरीका के बीच व्‍यापार और निवेश के क्षेत्रों सहित बढ़ते समन्‍वय तथा भारत और अमरीका के बीच सामरिक साझेदारी मजबूत होने का उल्‍लेख किया। प्रधानमंत्री ने भारत के विनिर्माण क्षेत्र में अमरीका के अधिक निवेश का स्वागत किया और अमरीकी कम्पनियों को ‘ मेक इन इंडिया ’ के लिए संभावनाएं तलाशने हेतु आमंत्रित किया।


    गवर्नर ने प्रधानमंत्री को केंटकी और भारत के बीच बढ़ते व्‍यापार तथा निवेश के बारे में जानकारी दी। उन्‍होंने केंटकी राज्‍य सहित अमरीका में भारतीय पेशवरों के योगदान का स्‍वागत किया।


    ****


    आर.के.मीणा/एएम/आरके/डीके-2 75


    

    
    (Release ID: 1560510) Visitor Counter : 35