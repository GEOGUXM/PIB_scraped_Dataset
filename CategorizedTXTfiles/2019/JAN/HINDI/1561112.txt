      महिला एवं बाल विकास मंत्रालय

      राष्‍ट्रपति ने आज नई दिल्‍ली में ‘प्रधानमंत्री राष्‍ट्रीय बाल पुरस्‍कार’ प्रदान किये
      Posted On: 22 JAN 2019 7:13PM by PIB Delhi


      राष्‍ट्रपति श्री रामनाथ कोविन्‍द ने महिला एवं बाल विकास मंत्रालय की संशोधित पुरस्‍कार योजना-प्रधानमंत्री राष्‍ट्रीय बाल पुरस्‍कार 2019 के तहत आज (22 जनवरी , 2019) राष्‍ट्रपति भवन में 26 बच्‍चों , 2 व्‍यक्तियों तथा तीन संस्‍थाओं को पुरस्‍कार प्रदान किये। इस अवसर पर केन्‍द्रीय महिला एवं बाल विकास मंत्री श्रीमती मेनका संजय गांधी , सचिव श्री राकेश श्रीवास्‍तव और मंत्रालय के अन्‍य वरिष्‍ठ अधिकारी तथा बड़ी संख्‍या में दिल्‍ली की बाल कल्‍याण संस्‍थाओं में रहने बच्‍चे भी उपस्थित थे।


      प्रधानमंत्री राष्‍ट्रीय बाल पुरस्‍कार अब से दो श्रेणियों में दिये जाएंगे। 26 बच्‍चों को नवाचार , समाज सेवा , स्‍कूल संबंधी , खेल , कला एवं संस्‍कृति और वीरता जैसे विभिन्‍न क्षेत्रों के अंतर्गत बाल शक्ति पुरस्‍कार (जिन्‍हें पहले राष्‍ट्रीय बाल पुरस्‍कार कहा जाता था) की श्रेणी में पुरस्‍कृत किया गया। मंत्रालय की योजना में वीरता पुरस्‍कार नये जोड़े गये हैं। प्रत्‍येक पुरस्‍कार में पदक , 1 , 00 , 000/- रुपये का नकद इनाम , 10 , 000/- रुपये मूल्‍य के बुक वाउचर , एक प्रमाण-पत्र और प्रशस्ति पत्र प्रदान किया जाता है। ये बच्‍चे गणतंत्र दिवस की परेड में हिस्‍सा लेंगे।


      2 व्‍यक्तियों और 3 संस्‍थाओं को बाल कल्‍याण पुरस्‍कार (पहले इसे राष्‍ट्रीय बाल कल्‍याण पुरस्‍कार के नाम से जाना जाता था) श्रेणी में पुरस्‍कृत किया गया। व्‍यक्तिगत श्रेणी के पुरस्‍कार के तहत पुरस्‍कृत होने वाले प्रत्‍येक व्‍यक्ति को 1 , 00 , 000/- ( एक लाख ) रुपये का नकद इनाम , पदक , प्रशस्ति पत्र और प्रमाण पत्र दिया जाता है। संस्‍था के लिए पुरस्‍कार के तहत प्रत्‍येक संस्‍था को 5 , 00 , 000/- रुपये नकद , पदक , प्रशस्ति पत्र और प्रमाण पत्र दिया जाता है।


      इस उद्देश्‍य के लिए बनाये गये विशेष पोर्टल के माध्‍यम से 900 आवेदनों में से इन पुरस्‍कार विजेताओं को चुना गया। विजेताओं का चयन समाज शास्‍त्र , मनोविज्ञान , गणित, विज्ञान, कला, संगीत, खेल आदि विविध विषयों के विशेषज्ञों वाली एक समिति द्वारा किये गये महत्‍वपूर्ण विश्‍लेषण की कड़ी प्रक्रिया के माध्‍यम से चुना गया।


      अंतिम चयन माननीय महिला एवं बाल विकास मंत्री की अध्‍यक्षता में राष्‍ट्रीय चयन समिति द्वारा किया गया।


      इस योजना को आम जनता में लोकप्रिय और मनभावन बनाने के लिए मंत्रालय ने ऑनलाइन आवेदन स्‍वीकार करने के लिए इस साल 01.08.2018 को एनआईसी द्वारा तैयार की गई एक पुरस्‍कार पोर्टल (अर्थात् www.nca-wcd.nic.in ) प्रारंभ की है। कोई भी ऐसा बच्‍चा जो भारतीय नागरिक हो और भारत में रहता हो तो वह आवश्‍यक सूचना प्रदान कर तथा आवश्‍यक दस्‍तावेज संलग्‍न करते हुए वेबपोर्टल पर पंजीकरण करवा सकता है। जनता से व्‍यापक प्रतिक्रिया प्राप्‍त करने के लिए, कोई भी भारत का नागरिक किसी भी ऐसे बच्‍चे को नामित कर सकता है, जिसने उल्लिखित किसी भी क्षेत्र में उत्‍कृष्‍टता हासिल की हो। इसी तरह बाल कल्‍याण पुरस्‍कार श्रेणी के लिए ऐसा व्‍यक्ति जो भारत के नागरिक हो और जिसने बाल विकास, बाल संरक्षण या बाल कल्‍याण के क्षेत्र में बच्‍चों के लिए उत्‍कृष्‍ट योगदान दिया हो, और इस प्रकार 7 साल से ज्‍यादा समय से बच्‍चों के जीवन को प्रभावित किया हो, वह के लिए आवेदन करने का पात्र होगा।


      पुरस्‍कार प्राप्‍त करने वालों की सूची देखने के लिए यहां क्लिक करें :-


      ****


      हिन्‍दी ईकाई , पसूका

    

    
    (Release ID: 1561112) Visitor Counter : 151
    
    
      Read this release in: English