      पोत परिवहन मंत्रालय

      मुख्य बंदरगाहों ने अप्रैल से दिसंबर 2018 के दौरान उससे पिछले साल के मुकाबले 3.77 प्रतिशत की सकारात्मक बढ़ोतरी दर्ज की
      Posted On: 12 JAN 2019 12:46PM by PIB Delhi


    भारत के प्रमुख बंदरगाहों ने 3.77 प्रतिशत की सकारात्मक बढ़ोतरी दर्ज की है और अप्रैल से दिसंबर 2018 की अवधि के दौरान 51.86 करोड़ टन माल को संभाला है जबकि उससे पिछले साल की समान अवधि में यही माल 49.97 करोड़ टन था।


    अप्रैल से दिसंबर 2018 की अवधि के दौरान कोलकाता (हल्दिया समेत), पारादीप, विशाखापट्टनम, कामराजार, चेन्नई, कोचीन, न्यू मैंगलोर, जेएनपीटी और दीनदयाल इन नौ बंदरगाहों ने यातायात में सकारात्मक बढ़ोतरी दर्ज की है।


    प्रमुख बंदरगाहों पर प्रबंधित माल ढुलाई का यातायात:

      * सबसे ऊंची बढ़ोतरी कामराजार बंदरगाह (38 प्रतिशत) पर दर्ज की गई जिसके बाद कोचीन (8.92 प्रतिशत), कोलकाता [हल्दिया समेत] (8.74 प्रतिशत), पारादीप (8.11 प्रतिशत) और जेएनपीटी (7.39 प्रतिशत) ने बढ़ोतरियां दर्ज कीं।
      * कामराजार बंदरगाह पर बढ़ोतरी मुख्य रूप से कंटेनर के यातायात (20 प्रतिशत), अन्य विविध माल (46.66 प्रतिशत), पीओएल (9.53 प्रतिशत), थर्मल व स्टीम कोयले (8.75 प्रतिशत) और अन्य तरल चीजों (705 प्रतिशत) के यातायात की वजह से हुई।
      * कोलकाता बंदरगाह में कुल बढ़ोतरी 74 प्रतिशत की रही। कोलकाता डॉक सिस्टम (केडीएस) ने 0.42 प्रतिशत की यातायात बढ़ोतरी दर्ज की, वहीं हल्दिया डॉक कॉम्पलेक्स (एचडीसी) ने 12.42 प्रतिशत की बढ़ोतरी देखी।
      * अप्रैल से दिसंबर 2018 की अवधि के दौरान दीनदयाल (कांडला) बंदरगाह ने सबसे बड़ी मात्रा में यानी 49 करोड़ टन (16.37 प्रतिशत हिस्सा) यातायात देखा जिसके बाद 8.04 करोड़ टन (15.51 प्रतिशत हिस्सा) के साथ पारादीप, 5.25 करोड़ टन (10.13 प्रतिशत) के साथ जेएनपीटी, 4.92 करोड़ टन (9.5 प्रतिशत हिस्सा) के साथ विशाखापट्टनम और 4.58 करोड़ टन (8.83 प्रतिशत) के साथ कोलकाता (हल्दिया समेत) का यातायात रहा। कुल मिलाकर इन बंदरगाहों ने 60 प्रतिशत प्रमुख बंदरगाह यातायात को संभाला।
      * वस्तुओं के हिसाब से पीओएल का हिस्सा 20 प्रतिशत के साथ सबसे अधिक रहा जिसके बाद कंटेनर (20.8 प्रतिशत), थर्मल व स्टीम कोयले (15.09 प्रतिशत), अन्य विविध माल (10.48प्रतिशत), कोकिंग व अन्य कोयले (8.27 प्रतिशत), लौह अयस्क व छर्रे (5.75 प्रतिशत), अन्य तरल (4.23 प्रतिशत), तैयार खाद (1.23 प्रतिशत) और एफआरएम (0.94 प्रतिशत) का हिस्सा रहा।

    ****


    जीएसबी


    NP/MS/MS

    
    
    (Release ID: 1559765) Visitor Counter : 171
    
    
    
    
    

*