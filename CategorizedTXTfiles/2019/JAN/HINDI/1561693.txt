      फाइनेंस कमीशन

      15वें वित्त आयोग का पंजाब दौरा
      Posted On: 28 JAN 2019 5:09PM by PIB Delhi


    15वां वित्त आयोग अपने अध्यक्ष श्री एन.के. सिंह के नेतृत्व में 29 जनवरी से 01 फरवरी, 2019 तक पंजाब के दौरे पर रहेगा। पंजाब देश का 17वां राज्य है, जिसका आयोग दौरा कर रहा है।


    आयोग अपने दौरे के शुरूआत में पंचायत राज्य संस्थानों और शहरी स्थानीय निकायों के प्रतिनिधियों के साथ बैठक करेगा। इसके बाद वह राज्य के राजनीतिक दलों के प्रतिनिधियों से मिलेगा। अगले दिन आयोग पंजाब के मुख्यमंत्री के नेतृत्व में राज्य सरकार के साथ विस्तार से चर्चा करेगा। इस बैठक में राज्य के मंत्री और वरिष्ठ अधिकारी उपस्थित रहेंगे।


    आयोग अमृतसर का भी दौरा करेगा, जहां वह व्यापार और उद्योग के राज्य प्रतिनिधियों के साथ बैठक करेगा। आयोग राज्य में चलने वाले विकास कार्यों का जायजा लेने के लिए स्थलों का भी दौरा करेगा।


    पंजाब के दौरे के पूर्व आयोग राज्य से जुड़े मुद्दों पर पंजाब के महालेखाकार, पंजाब के मुख्य सचिव सहित केन्द्र सरकार के साथ बैठक करता रहा है।


    ***


    हिन्‍दी इकाई , पसूका , नई दिल्‍ली –


    

    
    (Release ID: 1561693) Visitor Counter : 146
    
    
      Read this release in: English