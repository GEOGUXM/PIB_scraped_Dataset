      खान मंत्रालय

      डीएमएफ/पीएमकेकेकेवाई पर 18.01.2019 नई दिल्लीं में आयोजित प्रथम राष्ट्रल स्त रीयकार्यशाला
      Posted On: 18 JAN 2019 7:22PM by PIB Delhi


    खान मंत्रालय ने जिला खनिज फाउंडेशन (डीएमएफ)/ प्रधानमंत्री खनिज क्षेत्र कल्‍याण योजना (पीएमकेकेकेवाई) पर प्रथम राष्‍ट्रस्‍तरीय कार्यशाला 18 जनवरी, 2019 को नई दिल्‍ली में आयोजित की।इसमें जिला कलेक्‍टरों/जिला मजिस्‍ट्रेट/जिला परिषदों के मुख्‍य कार्यकारी अधिकारी,राज्‍य खनन विभागों के अधिकारियों, स्‍वास्‍थ्‍य, महिला एवं बाल विकास, ग्रामीण विकास मंत्रालयों सहित अन्‍य केंद्रीय मंत्रालयों के वरिष्‍ठ अधिकारियों एवं अन्‍य ने इस कार्यशाला में भाग लिया। इस कार्यशाला का मुख्‍य उद्देश्‍य डीएमएफ के कार्यान्‍वयन में तेजी लाने और डीएमएफ के कार्यान्‍वयन में चुनौतियों के समाधान के लिए कार्यनीतियां विकसित करने,लेखा-परीक्षा एवं समायोजन, पीएमकेकेकेवाई दिशानिर्देशों को बेहतर बनाने,प्रभावित लोगों और क्षेत्रों की पहचान करने के मानदंड आदि जैसे विभिन्‍न मुद्दों पर चर्चा करना था।


    2.माननीय केंद्रीय खान मंत्री श्री नरेन्‍द्र सिंह तोमर ने अपने संबोधन में डीएमएफ/पीएमकेकेकेवाई के कार्यान्‍वयन के पश्‍चात खनन प्रभावित क्षेत्रों में आए उल्‍लेखनीय बदलाव का उल्‍लेख किया। उन्‍होंने इस बात पर ज़ोर दिया कि जिलों को लक्ष्‍य आधारित परियोजनाएं बनानी चाहिए और इन्‍हें समय पर पूर्ण करने पर ध्‍यान देना चाहिए तथा खनन से प्रभावित क्षेत्रों और लोगों को ज्‍यादा राहत देने के लिए धनराशि के उपयोग के प्रतिशत को भी बढ़ाना चाहिए। डीएमएफ में 23,606 करोड़ रूपए जमा होने सेखनन क्षेत्र के बारे में सकारात्‍मक दृष्टिकोण बना है। डीएमएफ में अगले 25 वर्षों में 2 लाख 50 हजार करोड़ रूपए से अधि‍क जमा होने का अनुमान है और पीएमकेकेकेवाई के कार्यान्‍वयन में इसके इष्‍टतम उपयोग से खनन से प्रभावित क्षेत्रों केस्‍वरूप में परिवर्तन और खनन से प्रभावित लोगों के जीवन में व्‍यापक परिवर्तन आने की संभावना है। यह कार्यशाला जिलों में किए जा रहे विकास के कार्यों को दर्शाने और पीएमकेकेकेवाई के तहत परियोजनाओं के कार्यान्‍वयन में जिलों के सामने आई चुनौतियों पर विचार‍-विमर्श करने और जिलों में सफलतापूर्वक किए गए कार्यों से सीखने और उन्‍हें अपनाने का प्रयास है।


    3. कार्यशाला के दौरान माननीय केंद्रीय खान मंत्री ने ‘ट्रांस्‍फॉर्म माइनिंग’ नामक पुस्तिका का विमोचन किया जिसमें जिलों में कार्यान्वित विकास परियोजनाओं और उनके तहत उपयोग की गई धनराशि को दर्शाया गया है। इसमें खनन प्रभावित जिलों में डीएमएफ के उपयोग की श्रेष्‍ठ परिपाटियों को भी दर्शाया गया है।


    4. पीएमकेकेकेवाई के कार्यान्‍वयन में जिलों द्वारा महसूस की जा रही विभिन्‍न समस्‍याओं पर चर्चा हेतु आयोजित कार्यशाला में दो तकनीकी सत्रों का संचालन किया गया। प्रथम तकनीकी सत्र में 10 जिलों के जिला अधिकारियों ने पीएमकेकेकेवाई के तहत परियोजनाओं के कार्यान्‍वयन में अपने-अपने जिले में अपनाई जा रही बेतहर परिपाटियों पर प्रस्‍तुति दी। इसके अलावा, स्‍वास्‍थ्‍य मंत्रालय, महिला एवं बाल विकास मंत्रालय तथा ग्रामीण विकास मंत्रालय ने डीएमएफ योजनाओं के साथ अपनी योजनाओं के तालमेल के तौर-तरीकों पर प्रकाश डालते हुए प्रस्‍तुतियां दी। दूसरे तकनीकी सत्र में राज्‍य खनन विभागों, जिला अधिकारियों तथा जिला परिषदों के मुख्‍य कार्यकारी अधिकारियों को अनुभवों का आदान-प्रदान करने और पीएमकेकेकेवाई के दिशानिर्देशों, लेखा-परीक्षा तथा फंड प्रबंधन आदि जैसे विभिन्‍न मुद्दों पर चर्चा के लिए समूहों में बांटा गया। टीम प्रमुखों ने परिचर्चा के निष्‍कर्षों पर प्रस्‍तुतियां दी। दोनों सत्रो में हुई परिचर्चाओं की भरपूर सराहना हुई।


    5. डीएमएफ/पीएमकेकेकेवाई पर अपनी तरह की इस पहली कार्यशाला खनन से प्रभावित क्षेत्रों के सामाजिक-आर्थिक विकास को बढ़ावा देने में खनन क्षेत्र को पूर्ण योगदान देने तथा राष्‍ट्रीय अर्थव्‍यवस्‍था के विकास को बढ़ावा देने की दिशा में मंत्रालय के प्रयासों को सशक्‍त करने में बहुत लाभप्रदसिद्ध होगी। यह प्रयास देश के सभी क्षेत्रों में बेहतर परिपाटियों को बढ़ावा देने के लिए नीतिगत परिवेश में और अधिक सुधार की दिशा में केंद्र सरकार को सहायता प्रदान करेंगे।


    ******


    APS/SNC

    
    
    (Release ID: 1560562) Visitor Counter : 81