      वाणिज्‍य एवं उद्योग मंत्रालय

      प्रेस नोट-2 (2018) के बारे में औद्योगिक नीति एवं संवर्धन विभाग का स्पष्टीकरण
      Posted On: 04 JAN 2019 3:19PM by PIB Delhi


    वर्ष 2000 के प्रेस नोट-2 के माध्यम से पहली बार ई-कॉमर्स पर आधारित प्रत्यक्ष विदेशी निवेश नीति की घोषणा की गई थी। इसमें दो कारोबारों के बीच की ई-कॉमर्स गतिविधियों में शत-प्रतिशत प्रत्यक्ष विदेशी निवेश की अनुमति दी गई थी। हितधारकों से व्यापक तौर पर परामर्श के बाद, पहले से मौजूद नीति संरचना को स्पष्ट करने की दृष्टि से वर्ष 2016 में औद्योगिक नीति एवं संवर्धन विभाग की ओर से प्रेस नोट-3 जारी किया गया था। कारोबार से वाणिज्य के बीच ई-कॉमर्स में प्रत्यक्ष विदेशी निवेश के लिए पूरी तरह निषेध कायम है, जो स्टॉक आधारित प्रारूप के माध्यम से एक खुदरा प्रणाली है। नवीनतम प्रेस नोट (2/2018) के माध्यम से सरकार ने नीति के प्रावधानों को केवल दोहराया है, जिससे सही अर्थों में नीति का बेहतर क्रियान्वयन सुनिश्चित हो।


    जैसा कि केवल दो कारोबारों से जुड़े ई-कॉमर्स में ही प्रत्यक्ष विदेशी निवेश की अनुमति है, प्रेस नोट 3/2016 में यह उल्लेख किया गया था कि मार्केटप्लेस उपलब्ध कराने वाली कोई ऐसी ई-कॉमर्स कम्पनी, प्रत्यक्ष अथवा अप्रत्यक्ष रूप से जींसों अथवा सेवाओं के विक्रय मूल्य को प्रभावित नहीं करेगी, जो एक स्टॉक के रूप में ऐसा कारोबार करती है। इसके बावजूद सरकार को लगातार ऐसी शिकायतें मिलती रहीं थी कि कुछ मार्केटप्लेस से जुड़े प्लेटफॉर्म उत्पादों की कीमतों को प्रभावित करते हुए नीति का उल्लंघन कर रहे हैं और वे अप्रत्यक्ष रूप से स्टॉक कारोबार में शामिल हैं। एक स्टॉक कारोबार को संचालित करने वाला कोई ई-कॉमर्स प्लेटफॉर्म, ई-कॉमर्स पर आधारित प्रत्यक्ष विदेशी निवेश नीति का उल्लंघन करने के साथ ही अनेक ब्रांड के खुदरा व्यापार पर आधारित प्रत्यक्ष विदेशी निवेश नीति के प्रतिबंध का भी उल्लंघन करता है, इसलिए नियमों का उल्लंघन रोकने के उद्देश्य से, ई-कॉमर्स पर आधारित प्रत्यक्ष विदेशी निवेश नीति के बारे में नवीनतम प्रेस नोट की आवश्यकता हुई।


    कुछ उल्लेखों से पता चलता है कि प्रेस नोट 3/2016 में अनेक ब्रांड के खुदरा व्यापार की अनुमति दी गई थी। ऐसा दृष्टिकोण प्रेस नोट 3/2016 के विशेष प्रावधानों के ठीक विपरीत है।


    निष्पक्ष, प्रतियोगी और पारदर्शी कारोबारी परम्पराएं, जो कानून का अनुपालन कर रही हों, उनसे लघुकालिक और मध्यकालिक के साथ-साथ दीर्घकालिक तौर पर उपभोक्ताओं के हितों का बेहतर संरक्षण होगा।


    मौजूदा नीति में उत्पादों की प्रकृति पर कोई प्रतिबंध नहीं थोपा गया है, जिसे बाजार में बेचा जा सके।


    प्रेस नोट 2/2018 केवल ऐसी कम्पनियों के लिए लागू है, जो ई-कॉमर्स के लिए मार्केटप्लेस का संचालन करती हैं। अन्य क्षेत्रों से संबंधित प्रत्यक्ष विदेशी निवेश उनसे संबंधित विशेष प्रावधानों द्वारा नियंत्रित हो रहा है। उदाहरण के लिए, खाद्य उत्पाद के खुदरा व्यापार पर प्रत्यक्ष विदेशी निवेश नीति में कोई बदलाव नहीं किया गया है, जिसमें ई-कॉमर्स माध्यम सहित, स्वीकृति के माध्यम से भारत में निर्मित और/अथवा उत्पादित खाद्य उत्पादों के लिए शत-प्रतिशत प्रत्यक्ष विदेशी निवेश की अनुमति है।


    ***


    आर.के.मीणा/एएम/एसकेएस / डीके – 33


    (Release ID: 1558567)

    
    
    (Release ID: 1558588) Visitor Counter : 236