      युवा कार्यक्रम एवं खेल मंत्रालय

      नेहरू युवा केन्‍द्र संगठन 24 और 25 जनवरी को राष्‍ट्रीय भाषण प्रतियोगिता का आयोजन कर रहा है
      Posted On: 22 JAN 2019 6:31PM by PIB Delhi


    राष्‍ट्रीय युवा केन्‍द्र संगठन (एनवाईकेएस) के युवा मामलों के विभाग के तत्‍वावधान में 24 और 25 जनवरी , 2019 को राष्‍ट्रीय भाषण प्रतियोगिता का आयोजन करेगा। यह आयोजन नेहरू स्‍मारक संग्रहालय और पुस्‍तकालय, तीन मूर्ति भवन, नई दिल्‍ली में किया जाएगा। इसका उद्देश्‍य 26 जनवरी को गणतंत्र दिवस समारोह में बड़ी संख्‍या में युवाओं की भागीदारी सुनिश्चित करना है। इसके अलावा इस कार्यक्रम का उद्देश्‍य राष्‍ट्र निर्माण में पूरे तन-मन के साथ भागीदारी करने के लिए युवाओं और जनता में राष्‍ट्रीयता और देशभक्ति की भावना को और मजूबत बनाना है। यह कार्यक्रम युवाओं के समग्र विकास और सशक्तिकरण के लिए नेतृत्‍व गुणों और अच्‍छे संवाद कौशल की पहचान करने के लिए भी आयोजित किया जा रहा है। यह प्रतियोगिता राष्‍ट्र निर्माण के लिए सरकार के कार्यों और नीतियों को समझने में युवाओं को सक्षम बनाएगा। एनवाईकेएस राष्‍ट्रीय स्‍तर की भाषण प्रतियोगिता 2015-16 से आयोजित कर रहा है। चालू वित्त वर्ष 2018-19 से भाषण प्रतियोगिता में वार्षिक कार्य योजना के तहत प्रमुख कार्यक्रमों की एक सूची भी जोड़ी गई है।


    अभी तक 4020 ब्‍लॉकों से 40192 प्रतियोगियों , देश के 556 जिलों से संबंध रखने वाले 9281 प्रतियोगियों और 29 राज्‍यों के 500 प्रतियो‍गी वर्ष 2015 से शुरू हुई इस भाषण प्रतियोगिता में भागीदारी कर चुके हैं। वर्ष 2018-19 के लिए ब्‍लॉक, जिला और राज्‍य स्‍तर की भाषण प्रतियोगिता सितंबर 2018 से 15 जनवरी, 2019 तक आयोजित की गई हैं।


    एनवाईकेएस द्वारा की गई गतिविधियां न केवल देश की जनता तक पहुंचती हैं बल्कि वे युवाओं को अपने प्रस्‍तुति कौशल सार्वजनिक स्‍थलों पर बोलने की कला और सकारात्‍मक चर्चा में भाग लेने का अवसर करती हैं। भाषण का विषय प्रधानमंत्री श्री नरेन्‍द्र मोदी की प्रमुख वित्तीय और सामाजिक समग्रता योजनाओं के बारे में जागरूकता पैदा करने में मददगार रहेगा जिससे देशभक्ति की भावना को बढ़ावा मिलेगा और और सभी प्रकार की सामाजिक बुराइयों की रोकथाम होगी।


    ***


    हिंदी इकाई , पसूका , नई दिल्‍ली


    

    
    (Release ID: 1560997) Visitor Counter : 152