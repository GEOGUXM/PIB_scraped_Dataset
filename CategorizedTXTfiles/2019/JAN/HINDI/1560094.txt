      रसायन एवं उर्वरक मंत्रालय

      उर्वरक विभाग का उर्वरक उद्योग जगत के प्रतिनिधियों के साथ विचार-विमर्श
      Posted On: 14 JAN 2019 7:03PM by PIB Delhi


      उर्वरक विभाग के सचिव श्री छबीलेन्‍द्र राउल ने आज नई दिल्‍ली में उर्वरक उद्योग से जुड़े सीएमडी/एमडी/सीईओ और भारतीय उर्वरक संघ के अधिकारियों के साथ विविध विषयों पर विचार-विमर्श किया।


      विचार-विमर्श के दौरान विभाग के अधिकारियों और उद्योग जगत के प्रतिनिधियों ने पीएंडके और एसएसपी के छोटे और मझौले विनिर्माताओं सहित उर्वरक उद्योग से संबंधित सामान्‍य मुद्दों पर चर्चा की। इस दौरान डीबीटी को सशक्‍त बनाने, सब्सिडी का समय पर भुगतान, वर्तमान रबी सत्र के दौरान यूरिया और अन्‍य उर्वरकों की उपयुक्‍त मात्रा में आपूर्ति, सरकार के पास लम्बित विविध मसलों का समाधान, डीलरों के मार्जिन, उर्वरकों का संतुलित इस्‍तेमाल आदि मामलों पर चर्चा की गई।


      सामान्‍य मामलों पर चर्चा के बाद उद्योग जगत के प्रतिनिधियों को उद्योग/इकाई से संबंधित विशिष्‍ट मामलों पर चर्चा के लिए आमंत्रित किया गया। उर्वरक विभाग के सचिव ने सभी मामलों पर सकारात्‍मक रूप से विचार करने का भरोसा दिलाया। उन्‍होंने आशा व्‍यक्‍त की कि उद्योग जगत उपयुक्‍त मात्रा में और अच्‍छी गुणवत्‍ता वाले उर्वरक समय पर और किफायती दामों पर कृषि समुदाय को उपलब्‍ध कराएगा।


      इस विचार-विमर्श में एफएआई के अध्‍यक्ष श्री के.एस राजू, एफएआई के सह अध्‍यक्ष श्री मनोज मिश्र, एफएआई के महानिदेशक श्री सतीश चन्‍द्र सहित उर्वरक उद्योग के प्रतिनिधियों और अपर सचिव, (उर्वरक) श्री धर्म पाल सहित उर्वरक विभाग के वरिष्‍ठ अधिकारियों ने भाग लिया।


      *****
      

      आर.के.मीणा/एएम/आरके/एसके- 224

    
    
    (Release ID: 1560094) Visitor Counter : 24
    
    
      Read this release in: English