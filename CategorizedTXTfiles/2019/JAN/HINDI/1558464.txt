      विद्युत मंत्रालय

      पावरग्रिड जबलपुर ट्रांसमिशन लिमिटेड ने ‘विंध्‍याचल-v से संबंधित पारेषण प्रणाली सुदृढ़ीकरण’ को सफलतापूर्वक चालू किया
      Posted On: 02 JAN 2019 4:50PM by PIB Delhi


    पावरग्रिड कॉरपोरेशन ऑफ इंडिया लिमिटेड के पूर्ण स्‍वामित्‍व वाली सहायक कंपनी पावरग्रिड जबलपुर ट्रांसमिशन लिमिटेड ने विंध्‍याचल पूलिंग स्‍टेशन- जबलपुर पूलिंग स्‍टेशन 765 किलोवाट की डबल सर्किट पारेषण लाइन को सफलतापूर्वक चालू कर दिया है।


    यह परियोजना ‘विंध्‍याचल-v से संबंधित पारेषण प्रणाली सुदृढ़ीकरण’ का एक हिस्‍सा है और इसे बनाओ, अपनाओ, चलाओ एवं रखरखाव करो (बूम) के आधार पर स्‍थापित किया गया है। पारेषण प्रणाली का वाणिज्यिक परिचालन 1 जनवरी, 2019 से ही जारी है।


    765 केवी की डायरेक्‍ट करेंट पारेषण लाइन दरअसल सबसे लम्‍बी पारेषण लाइनों में से एक है जो 750 सर्किट किलोमीटर से भी अधिक लम्‍बी है। यह पारेषण लाइन मध्‍य प्रदेश के 7 जिलों से होकर गुजरती है। निर्माण के दौरान किसी विशिष्‍ट मार्ग से गुजरने के अधिकार में अड़चनें आने सहित उपद्रवियों द्वारा तरह-तरह की बाधाएं खड़ी करने के बावजूद प्रशासन की ओर से मिले सहयोग सहित समस्‍त हितधारकों द्वारा समुचित तालमेल स्‍थापित करने की बदौलत इस पारेषण लाइन को सफलतापूर्वक चालू कर दिया गया। इस परियोजना की समीक्षा ‘प्रगति’ के तहत माननीय प्रधानमंत्री द्वारा की गई और इसके बाद इसे चालू करने के लिए पीएमजी/प्रधानमंत्री कार्यालय (पीएमओ) और विद्युत मंत्रालय द्वारा नियमित रूप से इसकी निगरानी की गई।


    पारेषण प्रणाली से विश्‍वसनीयता एवं सुरक्षा के साथ विद्युत आपूर्ति सुलभ कराई जाती है। पारेषण लाइन के चालू होने पर 2500 मेगावाट से भी अधिक विद्युत प्रवाह दर्ज किया गया है। जबलपुर पूलिंग स्‍टेशन से परे विद्युत वितरण अंतर-राज्‍य पारेषण प्रणाली के तहत मौजूदा/नियोजित पारेषण नेटवर्क के जरिये किया जाता है।


    ***


    आर.के.मीणा/अर्चना/आरआरएस/एनआर-19

    
    
    (Release ID: 1558464) Visitor Counter : 73