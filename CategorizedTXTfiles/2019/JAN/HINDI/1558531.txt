      कोयला मंत्रालय

      विद्युत संयंत्रों में कोयला स्‍टॉक 25 प्रतिशत बढ़ा
      
      गंभीर / अति गंभीर विद्युत संयंत्रों की संख्‍या में गिरावट
      
      रेलवे रेक की उपलब्‍धता के कारण सीआईएल से विद्युत संयंत्रों की कोयला आपूर्ति 7.7 प्रतिशत बढ़ी

      Posted On: 03 JAN 2019 6:49PM by PIB Delhi

    देश में ऊर्जा मांग पूरी करने के लिए कोयला मंत्रालय ने विद्युत संयंत्रों के लिए कोयला स्‍टॉक तथा कोयला आपूर्ति बढ़ा दी है। घरेलू कोयला सप्‍ताई बढ़ाने पर फोकस करने से 31 दिसम्‍बर, 2018 को विद्युत संयंत्रों में कोयले का स्‍टॉक 16.607 एमटी हो गया जबकि 31 दिसम्‍बर, 2017 को यह स्‍टॉक 13.199 एमटी था। पिछले वर्ष की तुलना में विद्युत संयंत्रों में कोयला स्टॉक में लगभग 25 प्रतिशत की वृद्धि हुई। 31 दिसम्‍बर, 2018 को गंभीर और अति गंभीर श्रेणी के विद्युत संयंत्रों की संख्‍या घटकर 9 हो गई जबकि यह संख्‍या 31 दिसम्‍बर, 2017 में 13 थी।


    31 दिसम्‍बर, 2018 को विद्युत संयंत्रों में कोयले का स्‍टॉक 31 दिसम्‍बर, 2017 के 9 दिनों की पर्याप्‍ता की तुलना में दस दिनों के लिए पर्याप्‍त था। विद्युत संयंत्रों को कोल इंडिया लिमिटेड से कोयले की आपूर्ति 30 दिसम्‍बर, 2018 को 357.5 एमटी की गई जबकि दिसम्‍बर 2017 में यह आपूर्ति 332.03 एमटी थी। कोल इंडिया लिमिटेड से विद्युत संयंत्रों को कोयले की सप्‍लाई में पिछले वर्ष की तुलना में लगभग 7.7 प्रतिशत की वृद्धि हुई। अप्रैल से दिसम्‍बर 2018 तक विद्युत क्षेत्र के लिए प्रतिदिन रेल रेंकों की संख्‍या औसतन 251.8 रही। पिछले वर्ष की समान अवधि में यह संख्‍या 219.7 थी।


    ***


    आर.के.मीणा/एएम/एजी/एस-29

    
    
    (Release ID: 1558531) Visitor Counter : 176