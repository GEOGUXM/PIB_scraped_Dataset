      संस्‍कृति मंत्रालय

      मॉरीशस के प्रधानमंत्री और 15वें प्रवासी भारतीय दिवस के अतिथि कल प्रयागराज कुंभ का दौरा करेंगे
      Posted On: 23 JAN 2019 7:08PM by PIB Delhi


    मॉरीशस के प्रधानमंत्री श्री प्रविन्‍द जगन्‍नाथ और 15 वें प्रवासी भारतीय दिवस के अतिथि कल प्रयागराज कुंभ का दौरा करेंगे।


    प्रधानमंत्री श्री जगन्‍नाथ संगम , हनुमान मंदिर और कुंभ के लिए नवविकसित एकीकृत कमान नियंत्रण केंद्र का दौरा करने के बाद नई दिल्ली लौट आएंगे। प्रवासी भारतीय दिवस के अतिथि प्रयागराज कुंभ के सेक्टर 20 के चार टेंट शहरों- इंद्रप्रस्थम , वेदिका , कुंभम और आगमन- में में ठहरेंगे। सभी टेंट शहरों को अच्छी तरह से सजाया गया है। उनके लिए सुरक्षा के व्यापक इंतजाम किए गए हैं। वे भारतीय शिल्‍पकारों और उनकी कलाकृतियों को देखने के लिए संस्कृत ग्राम और कला ग्राम भी जाएंगे। वे संगम , अक्षय वट , समुद्र कूप , सरस्वती कूप और हनुमान मंदिर भी जाएंगे।


    अतिथियों के स्‍वागत के लिए प्रयागराज कुंभ में पूरी व्यवस्था की गई है। डीआईजी ( कुंभ ) केपी सिंह ने कहा है कि पीबीडी के मद्देनजर सुरक्षा के व्यापक इंतजाम किए गए हैं।


    वाराणसी में तीन दिनों तक चलने वाले कार्यक्रमों में भाग लेने वाले मेहमान कड़ी सुरक्षा के बीच वाराणसी से मिर्जापुर होते हुए बस से प्रयागराज पहुंचेंगे। प्रयागराज कुंभ की यात्रा के दौरान अतिथियों के साथ प्रशिक्षित पुलिसकर्मी , अनुवादक और मार्गदर्शक भी शामिल होंगे। अपने प्रवास के दौरान वे प्रयागराज कुंभ के महत्वपूर्ण स्थानों का दौरा भी कर सकते हैं। अधिकारियों ने उम्मीद जताई है कि उनकी यात्रा विदेश में रहने वाले भारतीयों को दिव्य कुंभ और भव्‍य कुंभ का संदेश देने के लिए एक प्रभावी उपाय साबित होगी।


    ****


    हिन्‍दी इकाई , पसूका , नई दिल्‍ली -

    
    
    (Release ID: 1561561) Visitor Counter : 22