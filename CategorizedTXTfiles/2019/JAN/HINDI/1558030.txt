      संस्‍कृति मंत्रालय

      संस्कृति मंत्रालय: वर्षांत समीक्षा- 2018
      
      महात्मा गांधी की 150वीं जयंती के अवसर दो वर्षीय समारोह का शुभारम्भ
      
      यूनेस्को ने मुंबई की विक्टोरिया गोथिक और आर्ट डेको इमारत को वैश्विक धरोहर घोषित किया
      
      भारत ने दुनिया के 17 शहरों से आए 25,000 कलाकारों की भागीदारी के साथ पहले थिएटर ओलंपिक- 2018 की मेजबानी की
      
      एक भारत श्रेष्ठ भारत के सूत्र के साथ राष्ट्रीय संस्कृति महोत्सव का आयोजन
      
      15वीं सदी के कवि-संत की स्मृति में मगहर, उत्तर प्रदेश में हुआ कबीर महोत्सव
      
      मुफ्त सामुदायिक रसोई की पेशकश के वास्ते धर्मार्थ संगठनों को वित्तीय सहायता के लिए सेवा भोज योजना

      Posted On: 01 JAN 2019 2:21PM by PIB Delhi

    संस्कृति मंत्रालय का कार्य देश की सांस्कृतिक धरोहर को बचाव और संरक्षण जैसे कार्य और कला एवं संस्कृति के हर प्रारूप को प्रोत्साहन देना है। मंत्रालय का कार्य ऐसे माध्यमों का विकास और उन्हें आगे बढ़ाना है, जिससे लोगों की रचनात्मक और सौंदर्य संबंधी संवेदनशीलता बनी रहे। इस मंत्रालय के कार्य क्षेत्रों में जमीनी स्तर पर सांस्कृतिक जागरूकता बढ़ाकर अंतरराष्ट्रीय स्तर पर सांस्कृतिक आदान-प्रदान को प्रोत्साहन देना है।


    वर्ष 2018 में दिए गए कार्यों के क्रम में कई कार्यक्रम और प्रयास हुए। साथ ही अंतरराष्ट्रीय मंच पर भी भारत की सांस्कृतिक संपन्नता और धरोहर का प्रदर्शन भी किया गया। महात्मा गांधी की 150वीं जयंती के उपलक्ष्य में दो साल लंबे समारोह, गुरु नानक देव जी के 550वें जन्म दिवस, आजाद हिंद सरकार के गठन की 75वीं वर्षगांठ, श्रीमती विजया राजे सिंधिया की जन्म शताब्दी समारोह, नई दिल्ली में एएसाई का एक नया मुख्यालय-धरोहर भवन का उद्घाटन, सनौली, उत्तर प्रदेश में उत्खनन स्थल पर मिली सफलता जिसने अंतरराष्ट्रीय विशेषज्ञों का ध्यान अपनी ओर खींचा, ‘ एक भारत, श्रेष्ठ भारत ’ जैसे कई कार्यक्रमों का साल भर आयोजन किया गया।


    वर्ष 2018 के दौरान प्रमुख गतिविधियां और उपलब्धियां


      * जम्मू कश्मीर के भारत में विलय के 70 वर्ष की स्मृति में एनएआई ने विशेष प्रदर्शनी का किया आयोजन


    संस्कृति (स्वतंत्र प्रभार) और पर्यावरण एवं जलवायु परिवर्तन राज्य मंत्री डॉ. महेश शर्मा ने जम्मू कश्मीर के भारत में विलय के 70 वर्ष पूरे होने पर 11 जनवरी, 2018 को नई दिल्ली में ‘ इंडिया @ 70 : जम्मू एंड कश्मीर सागा ’ प्रदर्शन का शुभारम्भ किया।


    एक महीने तक चली इस प्रदर्शनी की व्यवस्था संस्कृति मंत्रालय के राष्ट्रीय अभिलेखागार ने संभाली। इस परस्पर संवादात्मक डिजिटल प्रदर्शनी के आयोजन के पीछे राष्ट्रीय अभिलेखागार का उद्देश्य कश्मीर विवाद के ऐतिहासिस वर्णन पेश करना, युवाओं को सैन्य बलों और नागरिकों के साहस, वीरता और बलिदान के प्रति युवा पीढ़ी को संवेदनशील बनाना और जागरूकता का प्रसार करना था।


      * मुंबई की विक्टोरिया गोथिक और आर्ट ड़ेको इमारत को यूनेस्को द्वारा वैश्विक धरोहर घोषित किया गया


    इस साल की एक अन्य अहम उपलब्धि यह रही कि भारत के “ मुंबई की विक्टोरिया और आर्ट डेको ” का नाम यूनेस्को की वैश्विक धरोहरों की सूची में शामिल हो गया।


    इस प्रकार अहमदाबाद के बाद मुंबई भारत का ऐसा दूसरा शहर बन गया, जिसे वैश्विक धरोहर सूची में जगह मिली है। सिर्फ बीते 5 साल में ही भारत अपनी सात संपत्तियों / स्थलों को यूनेस्को की वैश्विक धरोहर की सूची में जगह दिलाने में कामयाब रहा है। अब 29 सांस्कृतिक, 7 प्राकृतिक और 1 मिश्रित स्थल के साथ भारत की 37 संपदाओं को वैश्विक धरोहर का दर्जा हासिल हो चुका है। इस प्रकार भारत एएसपीएसी (एशिया और प्रशांत) में वैश्विक धरोहरों की संख्या के मामले में चीन के बाद दूसरे पायदान पर है, वहीं विश्व में छठे पायदान पर है।


      * कर्नाटक में हुआ 7वां राष्ट्रीय संस्कृति महोत्सव


    संस्कृति मंत्रालय ने विविधता में एकता के विचार के साथ 14 जनवरी, 2018 को कर्नाटक में ‘ एक भारत, श्रेष्ठ भारत ’ के सूत्र के अंतर्गत राष्ट्रीय संस्कृति महोत्सव के 7वें संस्करण का आयोजन किया। कर्नाटक के बाद उत्तराखंड में भी ऐसे महोत्सव का आयोजन किया गया। इस महोत्सव में शास्त्रीय, लोक कला, संगीत और नृत्य, रंगमंच से लेकर साहित्य, दृश्य कला के कई रूपों का प्रदर्शन किया गया। हथकरघा और हस्तशिल्प-उत्सव भी कार्यक्रम का हिस्सा थे। खाद्य महोत्सव के माध्यम से भागीदार राज्यों की पाक कला का प्रदर्शन भी किया गया।


      * राष्ट्रपति द्वारा दिए गए संगीत नाटक अकादमी पुरस्कार


    राष्ट्रपति श्री राम नाथ कोविंद ने 17 जनवरी, 2018 को राष्ट्रपति भवन में हुए एक कार्यक्रम में वर्ष 2016 के संगीत नाटक अकादमी फेलोशिप (अकादमी रत्न) और संगीत नाटक अकादमी (अकादमी पुरस्कार) प्रदान किए। इस अवसर पर राष्ट्रपति ने कहा कि कला लोगों को परस्पर जोड़ती है।


      * दिल्ली में हुआ पहला अंतरराष्ट्रीय कला मेला


    उपराष्ट्रपति श्री एम. वेंकैया नाडयू ने 4 फरवरी, 2018 को नई दिल्ली में अभी तक के पहले अंतरराष्ट्रीय कला मेले का शुभारम्भ किया। अंतरराष्ट्रीय कला मेले का उद्देश्य विविधता में एकता की भावना को प्रोत्साहन देना है और यह एक भारत, श्रेष्ठ भारत के लिए उचि है। प्रदर्शनी में 325 स्टालों के साथ दुनिया भर के 800 भागीदारों ने हिस्सा लिया। ये भागीदार चीन, वेनेजुएला, पेरु, पुर्तगाल, श्रीलंका, पोलैंड, ट्यूनीशिया, मेक्सिको, बांग्लादेश, त्रिनिदाद, टोबागो, फिजी, फ्रांस, पापुआ न्यूगिनी, यूके, स्पेन और ब्राजील जैसे कई देशों से थे। इस उत्सव का आयोजन 4 फरवरी, 2018 से 17 फरवरी, 2018 तक आईजीएनसीए, नई दिल्ली में किया गया था।


      * एनएसडी, संस्कृति मंत्रालय ने 8वें थिएटर ओलंपिक की मेजबानी की


    उपराष्ट्रपति श्री एम. वेंकैया नायडू ने 17 फरवरी, 2018 को नई दिल्ली में लाल किले में 8वें थिएटर ओलंपिक, 2018 का उद्घाटन किया। थिएटर ओलंपिक, 2018 में 17 भारतीय शहरों की यात्रा की और इस दारौन 450 शो, 600 बेहतरीन प्रदर्शन और 250 दमदार (पावर पैक्ड) यूथ फोरम शो हुए, जिनमें दुनिया भर के 25,000 कलाकारों ने हिस्सा लिया। यह महोत्सव मुंबई के गेटवे ऑफ इंडिया पर हुए भव्य समापन समारोह के साथ संपन्न हुआ। यह भारत में हुआ अब तक का पहला थिएटर ओलंपिक था।


      * गंगा संस्कृति महोत्सव-रास बनारस का वाराणसी में हुआ आयोजन


    संस्कृति मंत्रालय ने 21 फरवरी, 2018 को मन मंदिर और असी घाट पर “ रास बनारस-स्वच्छग्रह-बापू को कार्यांजलि ” संस्कृति महोत्सव का आयोजन किया। दो दिन चलते इस उत्सव में वाराणसी के रचनात्मक और सांस्कृतिक उद्योगों को प्रदर्शन का अवसर मिला।


    नदी के किनारे की मूर्त और अमूर्त विरासत को एकीकृत करने के साथ ही नदी के संरक्षण और रक्षा के उद्देश्य से राष्ट्रीय स्वच्छ गंगा मिशन और नमामि गंगा जागृति यात्रा विभिन्न संस्थानों / मिशनों, शिक्षाविदों, कलाकारों, कारीगरों, लेखकों, कवियों, पर्यावरणविदों और सांस्कृतिक मंचों ने मिलकर सांस्कृतिक अभिव्यक्ति का प्रदर्शन किया।


      * मध्य प्रदेश में हुआ 8वां राष्ट्रीय संस्कृति महोत्सव


    संस्कृति मंत्रालय ने भारत की धरोहरों को प्रोत्साहन देने के प्रयासों को जारी रखते हुए मध्य प्रदेश में एक सप्ताह लंबे सांस्कृतिक समारोह “ राष्ट्रीय संस्कृति महोत्सव ” का शुभारम्भ किया, जो 24 फरवरी को मान मंदिर किले, ग्वालियर में शुरू हुआ। “ एक भारत, श्रेष्ठ भारत ” के सूत्र के साथ मध्य प्रदेश में हुए राष्ट्रीय संस्कृति महोत्सव में नगालैंड और मणिपुर ने भी हिस्सा लिया। इस उत्सव ने मध्य प्रदेश के दो शहरों भोपाल और इंदौर की क्रमशः 26 फरवरी और 28 फरवरी, 2018 को यात्रा की।


    भारतीय पुरातत्व सर्वेक्षण का बागपत, उत्तर प्रदेश के सादिकपुर सनौली में उत्खनन


    भारतीय पुरातत्व सर्वेक्षण ने मार्च, 2018 तक बागपत, उत्तर प्रदेश के सादिकपुर सनौली ग्राम में उत्खनन शाखा-2 के अंतर्गत उत्खनन कार्य पूरा किया। इसके पहले 2004-05 में एएसआई को सनौली में 116 कब्रों के अवशेष मिले। वर्तमान उत्खनन स्थल पिछले स्थान से लगभग 120 मीटर दूर है।


    कुल आठ कब्र मिलीं। सभी कब्रों की अपनी-अपनी विशेषताएं थीं, वहीं कुछ समानताएं भी थीं। कब्र संख्या 1, 3 और 6 लकड़ी के ताबूत में दफन की गई थीं, जिनमें से 3 और 6 पर तांबे की परत चढ़ाई गई थी और सजावट की गई थी। सभी कब्रों में मिट्टी के बर्तन थे, जो कंकाल के आसपास रखे थे। बड़े बर्तन पैरों की तरफ और कटोरे व घड़े सिर के पास रखे थे। सिर उत्तर-पश्चिम दिशा में था। इससे संकेत मिलता था कि कब्र योद्धा श्रेणी के लोगों से संबंधित थीं, जो किसी जानवर से चलने वाले रथ की सवारी करते थे। यह खोज भारतीय सभ्यता को मेसोपोटामिया और ग्रीस जैसी अन्य प्राचीन सभ्यताओं से कहीं आगे ले जाती है, जहां रथों का खासा उपयोग किया जाता था। ऐसा पहली बार है कि भारत में मिली उस दौर की किसी कब्र में तलवार मिली हैं।


    पुरातत्व विभाग को मिले प्रमाणों से निकले शुरुआती निष्कर्षों के मुताबिक, सनौली कब्र संस्कृति लगभग 2000 बीसीई से 1800 बीसीई पहले (ताम्र पाषाण युग) की है।


      * दिल्ली में हुई पहली अंतरराष्ट्रीय द्विवार्षिक फोटो प्रदर्शनी


    राष्ट्रीय कला अकादमी की भूमिका निभाते हुए ललित कला अकादमी ने देश में पहली बार अंतरराष्ट्रीय द्विवार्षिक फोटो प्रदर्शननी का आयोजन किया, जिसमें रिकॉर्ड 17 देशों ने भाग लिया। पहली अंतरराष्ट्रीय ग्राफिक प्रिंट प्रदर्शनी ‘ प्रिंट बाइनेल इंडिया 2018 ’ का शुभारम्भ 25 मार्च, 2018 को नई दिल्ली में ललित कला अकादमी की रविंद्र भवन गैलरी में हुआ। इसमें राष्ट्रीय स्तर पर कुल 988 प्रविष्टियां हासिल हुईं, जिनमें से 127 को प्रदर्शन के लिए चुना गया। अंतरराष्ट्रीय स्तर पर 137 प्रविष्टियां हासिल हुईं, जिनमें 50 कलाकारों को चुना गया। अंतरराष्ट्रीय कलाकारों की कुल 73 कलाकृतियों को प्रदर्शित किया गया। वहीं ‘ इमीनेंट प्रिंटमेकर्स ऑफ इंडिया ’ ने 26 मार्च से 22 अप्रैल, 2018 तक एनजीएमए गैलरी में 98 कलाकारों की कलाकृतियों का प्रदर्शन किया।


      * अरुणाचल प्रदेश से गुजरात के लिए रुक्मिणी की अमर यात्रा को मनाने के लिए गुजरात में माधवपुर मेले का आयोजन


    एक विविधतापूर्ण सांस्कृतिक समारोह माधवपुर मेला रुक्मिणी और कृष्ण के माध्यम से मानव संबंधों और सांस्कृतिक जुड़ाव का उत्सव है। 25 मार्च से 29 मार्च, 2018 के बीच हुए इस मेले के दौरान कथा वाचन, नृत्य, गायन और खरीददारी पूरे जोरों पर रही। इस मेल को प्रधानमंत्री के अभियान ‘ एक भारत, श्रेष्ठ भारत ’ की भावना के साथ आयोजित किया गया। साथ ही पूर्व से पश्चिम के संपर्क को मजबूत बनाना भी इसका लक्ष्य था।


      * प्रधानमंत्री की उपस्थिति में दिल्ली में बुद्ध जयंती का आयोजन


    30 अप्रैल, 2018 को बुद्ध जयंती के अवसर पर नई दिल्ली में इंदिरा गांधी इंडोर स्टेडियम में हुए समारोह में प्रधानमंत्री श्री नरेंद्र मोदी शामिल हुए। संस्कृति मंत्रालय, भारत सरकार और इंटरनेशनल बुद्धिस्ट कन्फेडरेशन (आईबीसी) द्वारा आयोजित समारोह में संस्कृति राज्य मंत्री (स्वतंत्र प्रभार) डॉ. महेश शर्मा, गृह राज्य मंत्री श्री किरण रिजिजू, आईबीसी सचिव वेन डॉ. धम्मापिया, श्रीलंका, वियतनाम, थाईलैंड सहित कई देशों के साथ ही भारत के बौद्ध भिक्षु और बौद्ध प्रतिनिधियों ने भी इस समारोह में हिस्सा लिया।


      * राष्ट्रपति ने महात्मा गांधी की 150वीं जयंती मनाने की तैयारियों के लिए बुलाई एनआईसी की पहली बैठक


    राष्ट्रपति श्री राम नाथ कोविंद ने महात्मा गांधी के 150वें जन्म दिवस पर होने वाले समारोह के आयोजन के लिए 2 मई, 2018 को राष्ट्रपति भवन में राष्ट्रीय समिति की पहली बैठक की अध्यक्षता की। समिति में 116 भारतीय सदस्यों सहित कुल 125 सदस्य हैं और राष्ट्रपति (अध्यक्ष), उप राष्ट्रपति, प्रधानमंत्री, केंद्रीय मंत्रियों, पूर्व प्रधानमंत्रियों, मुख्यमंत्रियों, वरिष्ठ सांसदों और विभिन्न दलों के राजनेताओं और प्रमुख गांधीवादियों, सामाजिक चिंतकों और भारत के विभिन्न सामाजिक कार्यकर्ताओं को भी जगह दी गई है। समिति में संयुक्त राष्ट्र महासभा के दो पूर्व सचिवों श्री कोफी अन्नान और श्री बान की मून, नोबेल पुरस्कार विजेता दक्षिण अफ्रीका के आर्क बिशप डेसमंड तूतू और अमेरिका के पूर्व राष्ट्रपति अल गोरे सहित 9 अंतरराष्ट्रीय सदस्य भी हैं। बैठक में दो विदेशी सहित समिति के कुल 82 सदस्यों ने हिस्सा लिया।


      * संस्कृति मंत्री ने सान्या, हैनन में हुए एससीओ सम्मेलन में शामिल होने गए भारतीय प्रतिनिधिमंडल की अगुआई की


    संस्कृति राज्य मंत्री डॉ. महेश शर्मा की अगुआई में एक भारतीय प्रतिनिधिमंडल सैन्या, हैनन प्रांत में हुई शांघाई सहयोग संगठन (एससीओ) के सदस्यों की 16 और 17 मई, 2018 को हुई 15वीं बैठक में हिस्सा लेने के लिए पहुंचा। एससीओ के संस्कृति मंत्रियों की बैठक में भारत ने पहली बार भाग लिया। इस बैठक में संस्कृति राज्य मंत्री डॉ. महेश शर्मा ने कहा कि भारत का चीन और एससीओ के अन्य सदस्य देशों के साथ सांस्कृतिक आदान-प्रदान का लंबा इतिहास रहा है। संस्कृति मंत्री ने कहा कि एससीओ के साथ जुड़कर आदान-प्रदान और सहयोग के लिए एक नया मंच और अवसर मिले हैं।


      * टिहरी, उत्तराखंड में हुआ नौवां राष्ट्रीय संस्कृति महोत्सव


    भारत की संपन्न सांस्कृतिक विरासत को प्रोत्साहन देने के क्रम में संस्कृति मंत्रालय ने 3 दिवसीय ‘ राष्ट्रीय संस्कृति महोत्सव ’ का आयोजन किया। कोटि कॉलोनी, निकट टिहरी झील, उत्तराखंड के निकट 25 मई 2018 को इस महोत्सव का शुभारम्भ उत्तराखंड के मुख्यमंत्री श्री त्रिवेंद्र सिंह रावत ने किया। नोडल एजेंसी के तौर पर नॉर्थ जोन कल्चरल सेंटर (एनजेडसीसी) को इसकी जिम्मेदारी दी गई थी।


    मगहर, उत्तर प्रदेश में हुआ कबीर महोत्सव


    15वीं सदी के कवि-संत कबीर की 500वीं पुण्य तिथि के मौके पर संस्कृति मंत्रालय ने 28 और 29 जून, 2018 को मगहर, संत कबीर नगर जिला, उत्तर प्रदेश में दो दिवसीय ‘ कबीर महोत्सव ’ का आयोजन किया। इस उत्सव में देश भर के कलाकार और कारीगरों ने हिस्सा लिया। साथ ही लोक संगीत और लोग नृत्य के साथ संगीत और रंगमंच से जुड़े प्रदर्शन किए गए। इस उत्सव को 28 जून, 2018 को प्रधानमंत्री श्री नरेंद्र मोदी ने भी संबोधित किया।


      * आईजीएनसीए ने पेश किए पांच डिप्लोमा और छह प्रमाण पत्र पाठ्यक्रम


    केंद्रीय संस्कृति मंत्रालय, भारत सरकार के अधीन स्वायत्त संगठन और देश के प्रमुख कला संगठन-इंदिरा गांधी राष्ट्रीय कला केंद्र (आईजीएनसीए) ने इस वर्ष कला एवं संस्कृति और संबंधित विषयों पर पांच डिप्लोमा पाठ्यक्रम और छह प्रमाण पत्र पाठ्यक्रमों की शुरुआत की। इन पाठ्यक्रमों का मुख्य उद्देश्य कला और संस्कृति को बढ़ावा देना है। इन पाठ्यक्रमों का विवरण इस प्रकार है-


     1. पीजी डिप्लोमा इन कल्चरल इन्फोर्मेटिक्स

     2. पीजी डिप्लोमा इन प्रिवेंटिव कन्जर्वेशन
     3. पीजी डिप्लोमा इन बुद्धिस्ट स्टडीज
     4. पीजी डिप्लोमा इन डिजिटल लाइब्रेरी एंड डाटा मैनेजमेंट
     5. पीजी डिप्लोमा इन मैन्युस्क्रिप्टोलॉजी एंड पैलियोग्राफी

    उक्त पाठ्यक्रमों के अलावा, आईजीएनसीए 6 नए प्रमाण पत्र पाठ्यक्रम भी शुरू करेगाः

     1. एकेडमिक इंटिग्रिटी एंड रिसर्च इथिक्स
     2. ओपन एक्सेस फॉर लाइब्रेरी एंड एन्फोर्मेशन साइंस प्रोफेशनल्स
     3. ओपन एक्सेस फॉर रिसर्चर्स
     4. डिजिटल लाइब्रेरी एंड एन्फोर्मेशन मैनेजमेंट
     5. रिसर्च मेथडोलॉजी
     6. सिनेमा स्टडीज एंड कल्चरल डॉक्युमेंटेशन

      * एएसआईए के नए मुख्यालय धरोहर भवन का प्रधानमंत्री ने किया शुभारम्भ


    प्रधानमंत्री श्री नरेंद्र मोदी ने भारतीय पुरातत्व सर्वेक्षण (एएसआई) के नई दिल्ली में 24, तिलक मार्ग स्थित नए मुख्यालय ‘ धरोहर भवन ’ का 12 जुलाई, 2018 को शुभारम्भ किया।


    एएसआई का नया मुख्यालय भवन ऊर्जा कुशल प्रकाश और बारिश के पानी के संरक्षण जैसी अनूठी सुविधाओं से युक्त है। इसमें 1.50 लाख किताबों और पत्रिकाओं के संग्रह के साथ एक केंद्रीय पुरातत्व पुस्तकालय भी है।


    एएसआई ने फोटोग्राफी से हटाया प्रतिबंध


    संस्कृति मंत्रालय के अधीन आने वाले भारतीय पुरातत्व सर्वेक्षण विभाग ने 12 जुलाई, 2018 को आदेश जारी करके सभी केंद्रीय संरक्षित धरोहरों / स्थलों के परिसरों के भीतर फोटोग्राफी की अनुमति देने का फैसला किया।


      * लाल किले में रोशनी


    ऐतिहासिक लाल किले को जीवंत बनाने के क्रम में 10 अगस्त, 2018 को पहली बार उसके सामने की दीवार पर उसके वास्तु के अनुरूप प्रकाश की व्यवस्था की गई। ऐसा उसके दो प्रमुख दरवाजों लाहौरी गेट और दिल्ली गेट के सामने भी किया गया। प्रकाश समारोह का आयोजन संस्कृति राज्य मंत्री (स्वतंत्र प्रभार) की उपस्थिति में हुआ। 17वीं सदी की दुनिया की प्रसिद्ध मुगल कालीन इमारत में प्रकाश की अनूठी व्यवस्था से उसके वास्तु सौंदर्य में इजाफा हुआ, जो सूर्यास्त के बाद आंखों को अलग ही आनंद देती है।


      * एनएआई ने स्वतंत्रता आंदोलन के दौरान प्रतिबंधित साहित्य की प्रदर्शनी की मेजबानी की


    संस्कृति राज्य मंत्री (स्वतंत्र प्रभार) और पर्यावरण, वन और जलवायु परिवर्तन मंत्री डॉ. महेश शर्मा ने 10 अगस्त को नई दिल्ली स्थित भारत के राष्ट्रीय अभिलेखागार के परिसर में ‘ प्रतिबंधित साहित्य में स्वतंत्रता संग्राम ’ प्रदर्शन का उद्घाटन किया।


    यह प्रदर्शनी विशेष रूप से उस दौर में प्रतिबंधित साहित्य पर आधारित है। इस प्रदर्शनी में स्वतंत्रता संग्राम के दौर के राष्ट्रवाद से ओतप्रोत कविताओं और साहित्य संग्रह को रखा गया था। यह बंगाली, गुजराती, हिन्दी, कन्नड़, मराठी, उड़िया, पंजाबी सिंधी, तमिल, तेलुगु, उर्दू, असमिया आदि सभी भारतीय भाषाओं में लिखा गया था। इसमें भाषण, लेख, निबंध आदि शामिल थे और इनका प्रकाशन देश के विभिन्न हिस्सों में किया गया था।


    भारत सरकार ने सेवा भोज योजना का किया शुभारम्भ


    संस्कृति मंत्रालय, भारत सरकार ने 1.08.2018 को ‘ सेवा भोज योजना ’ नाम की एक नई योजना का शुभारम्भ किया, जिसका वित्त वर्ष 2018-19 और 2019-20 के लिए 325 करोड़ रुपये बजट तय किया गया।


    इस योजना के लिए केंद्र सरकार ने अपने अंश की प्रतिपूर्ति केंद्रीय वस्तु एवं सेवा कर (सीजीएसटी) और एकीकृत वस्तु एवं सेवा कर (आईजीएसटी) के माध्यम से किया गया, जिससे धार्मिक / धर्मार्थ संगठनों पर खाने-पीने / प्रसाद / लंगर / भंडारे की लागत का कोई बोझ नहीं पड़े।


      * राष्ट्रपति ने महात्मा गांधी की 150वीं जयंती पर स्मारक लोगो और पोर्टल का शुभारम्भ किया


    राष्ट्रपति श्री राम नाथ कोविंद ने राष्ट्रपिता महात्मा गांधी की 150वीं जयंती पर उनकी स्मृति में राष्ट्रपति भवन में लोगो और वेब पोर्टल ( http://gandhi.gov.in/ ) का शुभारम्भ किया।


    वेब पोर्टल भागीदारीपूर्ण प्रकृति का है और सभी भागीदार संगठन वेबसाइट पर उनकी स्मृति से संबंधित गतिविधियों को अपलोड करने में सक्षम होंगे। गांधीपीडिया इसकी खास विशेषता है, जो गांधी जी से जुड़ी जानकारियों का भंडार होगा और यह समय के साथ बढ़ता रहेगा।


    2 अक्टूबर, 2018 से 2 अक्टूबर, 2020 तक चलने वाली दो वर्षीय समारोह पूरे देश में होगा और पूरी दुनिया में महात्मा गांधी की 150 जयंती को पहचान मिलेगी।


      * श्रीमती विजया राजे सिंधिया का जन्म शताब्दी समारोह


    भारत सरकार ने 11 अक्टूबर, 2018 से 11 अक्टूबर, 2019 तक ग्वालियर की राजमाता श्रीमती विजया राजे सिंधिया का जन्म शताब्दी समारोह मनाने का फैसला किया। इस अवधि के दौरान 100 रुपये का स्मारक सिक्का और डाक टिकट जारी करने का भी प्रस्ताव है।


      * पुराने किले की कायाकल्प झील और प्रकाश व्यवस्था का डॉ. महेशा शर्मा द्वारा शुभारम्भ


    कायाकल्प और प्रकाश व्यवस्था के बाद पुराने किले की झील का शुभारम्भ संस्कृति राज्य मंत्री (स्वतंत्र प्रभार) डॉ. महेश शर्मा द्वार 3 अक्टूबर, 2018 को शुभारम्भ किया गया। भारतीय पुरातत्व सर्वेक्षण द्वारा मई, 2018 पुराने किले पर कई विकास कार्य कराए गए, जिसमें किले के पश्चिम और उत्तर पश्चिम की खाई की सजावट, प्रकाश व्यवस्था, केंद्रीय पुरातन संग्रहालय का विकास, मौजूदा रास्ते का सुधार और मरम्मत, प्रकाशन काउंटर की स्थापना, ई-टिकट प्रणाली की शुरुआत, उद्यान, पार्किंग और स्मारिक का विकास शामिल है, जिससे पर्यटकों के लिए भ्रमण आसान हो जाए।


      * दिल्ली में भारत के प्रधानमंत्रियों पर संग्रहालय का शिलान्यास


    दिल्ली में “ भारत के प्रधानमंत्रियों पर संग्रहालय ” की स्थापना की जानी है। केंद्रीय संस्कृति मंत्री डॉ. महेश शर्मा और आवास एवं शहरी मामलों के मंत्री श्री हरदीप पुरी ने 15 अक्टूबर, 2018 को त्रिमूर्ति भवन, नई दिल्ली में प्रस्तावित संग्रहालय का शिलान्यास किया।


    प्रस्तावित संग्रहालय भारत के हर प्रधानमंत्री से संबंधित संग्रह, उनके जीवन, उनके कार्यों और राष्ट्र निर्माण में उनके अहम अंशदान के माध्यम से आधुनिक भारत का प्रदर्शन करता है। यह आगंतुकों और भारत के युवाओं को ध्वनि-श्रव्य तकनीक और संवाद के प्रभावी माध्यमों के द्वारा परस्पर संवादात्मक और जानकारियां देता है।


      * आजाद हिंद सरकार की स्थापना की 75वीं वर्षगांठ पर प्रधानमंत्री की उपस्थिति में समारोह


    प्रधानमंत्री श्री नरेंद्र मोदी ने नेताजी सुभाष चंद्र बोस द्वारा गठित आजाद हिंद सरकार की 75वीं वर्षगांठ पर 21 अक्टूबर, 2018 को लाल किले पर राष्ट्रीय ध्वज फहाराया। इस ऐतिहासिक घटना की स्मृति हुए कार्यक्रम में संस्कृति राज्य मंत्री (स्वतंत्र प्रभार) डॉ. महेश शर्मा, नेताजी के भतीजे श्री चंद्र कुमार बोस, आईएनए के सस्य रहे श्री लालती राम और ब्रिगेडियर आर. एस. चिकारा भी शामिल हुए। प्रधानमंत्री ने आजाद हिंद सरकार की 75वीं वर्षगांठ के गौरवपूर्ण अवसर पर राष्ट्र को शुभकामनाएं दीं।


      * वर्ष 2014, 2015 और 2016 के लिए टैगोर सांस्कृतिक पुरस्कारों की घोषणा


    सांप्रदायिक सद्भाव के लिए वर्ष 2014, 2015 और 2016 के लिए क्रमशः प्रख्यात मणिपुरी नर्तक श्री राजकुमार सिंहजीत सिंह, छायानौत (बांग्लादेश के एक सांस्कृतिक संगठन) और भारत के महान मूर्तिकार श्री राम वांजी सूतर को टैगोर पुरस्कार दिया गया। प्रधानमंत्री श्री नरेंद्र मोदी की अध्यक्षता और भारत के मुख्य न्यायाधीश न्यायमूर्ति रंजन गोगोई, श्री गोपालास्वामी और डॉ. विनय सहस्रबुद्धे की सदस्यता वाली ज्यूरी ने विस्तृति विचार विमर्श के बाद 24 अक्टूबर, 2018 को सर्वसम्मति से श्री राजकुमार सिंहजीत सिंह, छायानॉत और श्री राम वांजी सूतर को सांस्कृतिक सद्भाव के वास्ते उनके योगदान के लिए टैगोर पुरस्कार देने का फैसला किया।


      * श्री गुरु नानक देव जी के 550वें जन्मोत्सव पर समारोह का आयोजन


    भारत सरकार ने श्री गुरु नानक देव जी 550 वीं जयंती पर नवंबर, 2018 से राष्ट्रीय और अंतरराष्ट्रीय स्तर पर जन्मोत्सव समारोह मनाने का फैसला किया है। 23 नवंबर से शुरू एक साल तक चलने वाले इस समारोह में कई रचनात्मक गतिविधियों का भी आयोजन होगा। इस दौरान कीर्तन, कथा, प्रभात फेरी, लंगर जैसी धार्मिक गतिविधियां, सेमिनार, कार्यशालाएं, व्याख्यान आदि शैक्षणिक गतिविधियों का आयोजन किया जाएगा। इस समारोह में एसजीपीसी अमृतसर भारत सरकार का ज्ञान संबंधी भागीदार होगा। इसके साथ ही स्माक सिक्का और डाक टिकट भी जारी किया जाएगा। यूके और कनाडा में श्री गुरु नानक देव जी के नाम पर एक-एक पीठ की स्थापना की जाएगी। एक अंतरराष्ट्रीय सेमिनार का आयोजन किया जाएगा। पंजाब में राष्ट्रीय अंतर संप्रदाय अध्ययन संस्थान की स्थापना की जाएगी।


      * जीएसडीएस द्वारा दक्षिण एशिया क्षेत्रीय शांति सम्मेलन का आयोजन


    गांधी स्मृति और दर्शन समिति (जीएसडीएस) ने यूनेस्को- एमजीआईईपी के साथ मिलकर तीन दिवसीय ‘ दक्षिण एशिया क्षेत्रीय युवा शांति सम्मेलन ’ का आयोजन किया और शांति को बढ़ावा देने के लिए 28-30 नवंबर, 2018 साथ खड़े नजर आए। गांधी दर्शन, राजघाट, दिल्ली, भारत में इस सम्मेलन का आयोजन हुआ। यह सम्मेलन महात्मा गांधी की 150वीं वर्षगांठ समारोह के साथ आयोजित किया गया।


    ****


    NB/PS

    
    
    (Release ID: 1558030) Visitor Counter : 1659
    
    
      Read this release in: English
    
    
    

*