      उप राष्ट्रपति सचिवालय

      ग्रामीण इलाकों में रहने वाले लोगों को सस्ती चिकित्सा सुविधाएं प्रदान करने की आवश्यकता: उपराष्ट्रपति
      
      डॉक्टरों को मरीजों और उनके परिजनों के प्रति संवेदनशील होना चाहिए;
      
      अच्छे स्वास्थ्य को बनाए रखने के लिए शारीरिक सक्रियता बहुत महत्वपूर्ण;
      
      जीवनशैली से होने वाले रोगों को रोकने में लोगों को शिक्षित करने के लिए चिकित्सा संघों को अभियान चलाना चाहिए;
      
      चिकित्सा परिषद् और संबद्ध संगठनों को चिकित्सा शिक्षा में ऊंचे मानक लाने चाहिए;
      
      उपराष्ट्रपति ने रंगाराय मेडिकल कॉलेज की हीरक जयंती पर संबोधन दिया

      Posted On: 05 JAN 2019 2:46PM by PIB Delhi

    भारत के उपराष्ट्रपति श्री एम. वेंकैया नायडू ने ग्रामीण इलाकों में रहने वाले लोगों को सस्ती चिकित्सा सुविधाएं मुहैया करवाने की आवश्यकता पर जोर दिया है। उन्होंने मेडिकल कॉलेजों से कहा है कि वे अपने छात्रों को ग्रामीण इलाकों में जाने और वहां गरीब व दबे-कुचले लोगों की चिकित्सा संबंधी जरूरतों को समझने के लिए प्रोत्साहित करें।


    आंध्र प्रदेश के कर्नाटक में आज रंगाराय मेडिकल कॉलेज की हीरक जयंती और इसके पुराने छात्र संघ की स्वर्ण जयंती के अवसर पर संबोधित करते हुए श्री नायडू ने वकालत की कि सरकारी क्षेत्र के डॉक्टर को अपनी पहली पदोन्नति लेने से पहले ग्रामीण क्षेत्रों में अनिवार्य रूप से अपनी सेवाएं देनी चाहिए।


    उपराष्ट्रपति महोदय ने कहा कि चिकित्सा सेवाओं में सुधार लाने के लिए सरकारें नीतियां और कार्यक्रम बनाती हैं लेकिन असल में ये जमीनी स्तर के चिकित्सक ही होते हैं जो इन्हें सफल बनाने में प्रमुख भूमिका निभाते हैं।


    उपराष्ट्रपति ने युवा चिकित्सकों ने कहा कि मरीजों और उनके परिजनों के प्रति वे संवेदनशील रहें। उन्होंने कहा कि काम के दबाव , जांचों पर बढ़ी हुई निर्भरता और इस पेशे के व्यावसायीकरण की वजह से मरीज से संबंध और निजी स्पर्श जैसी महत्वपूर्ण प्रशंसनीय बातें आज गायब हैं। उन्होंने सलाह दी कि चिकित्सक मरीजों और उनके परिजनों के साथ ज्यादा समय बिताएं और व्यक्तिगत रिश्ता स्थापित करें और कहा कि चिकित्सक का कोमल स्पर्श और करुणा भरे शब्द एक घबराए हुए रोगी की हताश नसों को ठंडक दे सकते हैं और एक शांत करने वाला असर पैदा करते हैं।


    उपराष्ट्रपति महोदय ने निजी क्षेत्र का आह्वान किया कि ग्रामीण क्षेत्रों में आधुनिक और सस्ती चिकित्सा सुविधाएं मुहैया करवाते हुए वे परोपकार , प्रतिबद्धता और सेवारूपी उत्साह की भावना के साथ काम करें। सरकार और निजी क्षेत्र के सामूहिक प्रयास बढ़िया गुणवत्ता वाली चिकित्सा सेवाओं को दूर-दराज के इलाकों में ले जाएंगे और इससे ग्रामीण और शहरी अंतर को दूर करने में मदद मिलेगी।


    आजादी के बाद भारत ने बुनियादी और आधुनिक चिकित्सा सुविधाओं को मुहैया करवाने में बड़ी महत्वपूर्ण प्रगति की है , ये कहते हुए श्री नायडू ने मत व्यक्त किया कि जीवन प्रत्याशा में सुधार करने , मातृ व शिशु मृत्यु दर को कम करने और जीवन की गुणवत्ता को सुधारने में अभी बहुत काम किया जाना बाकी है।


    गैर-संचारी रोगों (एनसीडी) के बढ़ते हुए मामलों पर चिंता जताते हुए उन्होंने कहा कि भारत रोगों के दोहरे बोझ का सामना कर रहा है जिनमें संक्रामक बीमारियों तो हैं ही, साथ ही जीवनशैली से होने वाले मधुमेह , हाई ब्लड प्रेशर , मोटापा , ह्रदय रोग और कैंसर जैसी बीमारियों की बढ़ती घटनाएं भी शामिल हैं। ऐसा अनुमान लगाया गया है कि पुरुषों में 62 प्रतिशत और महिलाओं में 52 प्रतिशत मौतें गैर-संचारी रोगों की वजह से हैं।


    श्री नायडू ने कहा कि 1.5 लाख स्वास्थ्य और कल्याण केंद्रों के माध्यम से 10 करोड़ गरीब और कमजोर परिवारों को व्यापक , जरूरत आधारित चिकित्सा सेवाएं और बीमा कवर प्रदान करने वाली सरकार की प्रमुख पहल ' आयुष्मान भारत ' लोगों के सामने आने वाली मुश्किलों को संबोधित करेगी जिनमें भारी चिकित्सा जेब खर्च और आधुनिक चिकित्सा सेवा सुविधाओं तक पहुंच में आने वाली मुश्किलें शामिल हैं।


    उपराष्ट्रपति महोदय ने विभिन्न चिकित्सा संघों का भी आह्वान किया कि जीवनशैली से होने वाले रोगों को रोकने के लिए क्या तौर-तरीके अपनाए जाने चाहिए इसे लेकर लोगों को शिक्षित करने के लिए उन्हें अभियान चलाने का जिम्मा लेना चाहिए। ' द लेंसेट ग्लोबल हैल्थ ' में प्रकाशित एक पत्र का हवाला देते हुए उन्होंने कहा कि हृदय संबंधी रोगों , सांस संबंधी रोगों और मधुमेह से सालाना ( 2016 में) करीब 40 लाख भारतीयों की मौत होती है और इन मौतों में से ज्यादातर असामयिक हैं जो 30 से 70 की आयु के बीच वाले भारतीयों की हो रही हैं।


    श्री नायडू ने लोगों को सलाह दी कि वे अपनी सुस्त जीवनशैली त्याग दें और उन्होंने सरकार , चिकित्सकों , जन स्वास्थ्य विशेषज्ञों , नीति नियंताओं और स्वास्थ्य सेवा नियोजकों से एक सम्मिलित कार्रवाई करने की मांग की ताकि इस चलन को पलटा जा सके और जीवनशैली से जुड़े हुए रोगों की बढ़ती घटनाओं को रोका जा सके।


    श्री नायडू ने चिकित्सा संघों , अस्पतालों और अधिकारियों से कहा कि वे चिकित्सक और मरीज के अनुपात को बनाकर रखना सुनिश्चित करे। चिकित्सा पर्यटन को ध्यान में रखते हुए भारतीय अस्पतालों में कई विकसित देशों की तुलना में सस्ती चिकित्सा सुविधाओं और कुशल चिकित्सा विशेषज्ञों को रोजगार देने की आवश्यकता पर भी उन्होंने जोर दिया।


    उपराष्ट्रपति ने चिकित्सा परिषद् और उससे संबद्ध संगठनों से अनुरोध किया कि देश भर में चिकित्सा शिक्षा में ऊंचे मानकों को लाएं और संस्थानों में चिकित्सा व प्रयोगशालाओं के ढांचों को बढ़ाएं।


    इस अवसर पर आंध्र प्रदेश के उप मुख्यमंत्री और गृह एवं आपदा प्रबंधन मंत्री श्री एन. चिनाराजप्पा , संसद सदस्य डॉ. के. वी. पी. रामचंद्र राव , विधानसभा सदस्य डॉ. कामिनेनी श्रीनिवास , भारतीय मूल के फिजिशियनों के अमेरिकी संघ (एएपीआई) के उपाध्यक्ष व अध्यक्ष (चुने हुए) डॉ. जोन्नलगड्डा सुधाकर , रंगाराय मेडिकल कॉलेज एंड ओल्ड स्टूडेंट्स यूनियन (आरएएमसीओएसए) के अध्यक्ष डॉ. जी. शेषागिरी राव , आयोजन अध्यक्ष डॉ. गन्नी भास्कर राव , आरएएमसीओएसए सचिव डॉ. एम. वी. वी. आनंद , डॉ. एनटीआर यूनिवर्सिटी ऑफ हैल्थ (आंध्र प्रदेश) के कुलपति डॉ. सी. वी. राव , आरएमसीएएनए के अध्यक्ष डॉ. वेंकट सुब्बाराय चौधरी , रंगाराय मेडिकल कॉलेज की प्रिंसिपल डॉ. आर. महालक्ष्मी और अन्य गणमान्य लोग मौजूद थे।


    इस दौरान उपराष्ट्रपति द्वारा दिया संबोधन इस प्रकार है:


    " मैं रंगाराय मेडिकल कॉलेज की हीरक जयंती और इसके पुराने छात्र संघ की स्वर्ण जयंती के अवसर पर शिक्षा के इस संस्थान में आकर बहुत खुश हूं।


    ये कॉलेज डॉ. एम. वी. कृष्णा राव गारू , कर्नल डॉ. डी. एस. राजू गारू और पीथमपुरम के महाराजा जैसे प्रबुद्ध और महान लोगों के समर्पित प्रयासों का ही नतीजा था। चिकित्सा एक नेक पेशा है और यहां मैं उस महानता को व्याप्त देख सकता हूं। यहां दूर-दराज के चिकित्सक हैं जो लोगों की जानें बचा रहे हैं और चिकित्सकों की भविष्य की पी़ढ़ियों को चिकित्सकीय ज्ञान दे रहे हैं। यहां ऐसे चिकित्सक भी हैं जो अपने कर्तव्य की पुकार से भी ज्यादा आगे गए और अपने अभिभावक संस्थान व व्यापक तौर पर समाज की सेवा और उत्थान करने के लिए कठिन प्रयास कर रहे हैं।


    मैं इस कॉलेज के प्रतीक चिन्ह में उत्कीर्ण पंक्ति ' సర్వేసంతు నిరామయాః ' में भी नेकी और महानता देखता हूं जिसका अर्थ होता है - ' सभी रोगों से मुक्त हों। ' इसे पवित्र वेदों की एक ऋचा से लिया गया है


    ఓం , సర్వేభవంతు సుఖినః | సర్వే సంతు నిరామయాః


    సర్వే భద్రాణి పశ్యంతు | మా కశ్చిత్ దుఃఖ భాగ్ భవేత్


    ఓం శాంతి శాంతి శాంతిః


    जिसका अर्थ होता हैः


    सभी सुखी और समृद्ध हों


    सभी रोगों से मुक्त हों


    सभी वो देख पाएं जो आध्यात्मिक रूप से उत्थान करने वाला हो


    किसी को भी कष्ट न सहने पड़ें


    ओम! शांति शांति शांति!


    मुझे ये जानकर खुशी है कि प्रबुद्ध शिक्षाविद् और भारत के पूर्व राष्ट्रपति श्री सर्वपल्ली राधाकृष्णन ने यहां की एक ईमारत की आधारशिला रखी थी और विश्व भर में प्रख्यात वैज्ञानिक डॉ. जे. बी. एस. हाल्डेन ने वैज्ञानिक अनुसंधान के लिए इस कॉलेज के पैथोलॉजी विभाग को अपना शरीर दान कर दिया था। ये इस कॉलेज की मजबूत शैक्षणिक जड़ों और चिकित्सकीय शिक्षा को फैलाने के नेक काम की दिशा में इस संस्थान की प्रतिबद्धता के बारे में बहुत कुछ कहता है। ये वाकई में प्रशंसनीय है।


    मुझे ये जानकर खुशी है कि चिकित्सा शिक्षा को विस्तार देने की अपनी चाह में ये कॉलेज नई ऊंचाइयों को छू रहा है जो इसमें देखा जा सकता है कि स्नातक पूर्व के पाठ्यक्रमों में दाखिलों की संख्या यहां दोगुनी कर दी गई है और स्नातकोत्तर डिप्लोमा , डिग्री व सुपर स्पेशैलिटी पाठ्यक्रमों को शुरू किया गया है।


    मैं यह जानता हूं कि इस कॉलेज के छात्रों ने चिकित्सा के अलावा राजनीति , शिक्षा , कारोबार और प्रशासनिक सेवाओं जैसे अन्य क्षेत्रों में भी अपनी छाप छोड़ी है जो कि उल्लेखनीय है। ऐसा कहा जाता है कि एक स्वस्थ शरीर में ही एक स्वस्थ दिमाग विकसित होता है। मुझे बताया गया है कि इस कॉलेज के छात्र लगातार अंतर-महाविद्यालय और अंतर-विश्वविद्यालय स्तरों पर होने वाली खेल प्रतियोगिताओं में हिस्सा लेते हैं और पदक जीतते हैं। ये बहुत जरूरी है कि खेलों , कसरत और योग आदि के माध्यम से शरीर को सक्रिय रखा जाए क्योंकि चिकित्सा कार्य करना कभी कभी बहुत थकाने वाला और तनाव भरा हो सकता है।


    मैं खुश हूं कि पुराने छात्रों के संघ ने इस कार्यक्रम को आयोजित किया है ताकि नए और पुराने सभी छात्रों को एक ही जगह पर साथ लाया जा सके , उस जगह जो चिकित्सा पेशेवरों के तौर पर उनके जन्म की जगह है। ताकि उनकी विभिन्न पीढ़ियों के बीच दूरी को कम किया जा सके और चिकित्सा सेवा , चिकित्सा शिक्षा और अंततः मरीज की देखभाल के मानकों को ऊंचा ले जाने के लिए वे सब अपने कदमों में समन्वय कर सकें।


    मैं इसे समानता , पारस्परिक सम्मान , सामाजिक एकीकरण , सामाजिक जिम्मेदारी और सभी के बीच एकता की भावना का संरक्षण करने की पहल के तौर पर भी देखता हूं जिसे हमारे प्राचीन ग्रंथों में ' वसुधैव कुटुंबकम ' के तौर पर प्रतिपादित किया गया है , अर्थात - ये पूरा विश्व एक कुटुंब यानी परिवार है। अगर हर कोई इस नेक विचार को अपने विचारों और कृत्यों में धारण कर ले तो रहने के लिए दुनिया एक बेहतर स्थान बन जाएगी।


    मैं देख सकता हूं कि इस कॉलेज के एनआरआई पूर्व छात्र समय समय पर संकाय और छात्रों के लाभ के लिए शैक्षिक कार्यक्रम संचालित करवाने के अलावा इस कॉलेज , अस्पताल और छात्रावासों में अधिक सुविधाएं सृजित करने के लिए लगातार अपने प्रभाव का इस्तेमाल करते रहते हैं।


    आजादी के बाद से विज्ञान एवं प्रौद्योगिकी से लेकर शिक्षा और खाद्य सुरक्षा जैसे विभिन्न क्षेत्रों में देश को आत्म-निर्भर बनाने की कोशिश में भारत ने कई मील के पत्थरों को पार किया है। आज हम अंतरिक्ष प्रौद्योगिकी , परमाणु विज्ञान , सूचना प्रौद्योगिकी और अत्याधुनिक चिकित्सा सेवा व अन्य में अपनी उपलब्धियों पर गर्व कर सकते हैं। हालांकि संतुष्टि के लिए कोई स्थान नहीं होना चाहिए और हम अपनी ख्यातियों पर बैठे नहीं रह सकते। हमें हर क्षेत्र में लगातार कड़े प्रयास करने , उनमें उत्कृष्ट काम करने और सर्वश्रेष्ठ होने की जरूरत है।


    प्रिय बहनो और भाइयो , अभी ऐसा बहुत कुछ है जो किया जाना बाकी है और हमें सभी के लिए स्वच्छ एवं स्थायी पर्यावरण , पीने योग्य पानी , गुणवत्तायुक्त शिक्षा और स्वास्थ्य मुहैया करवाने के लिए कड़े प्रयास करने होंगे।


    इसमें कोई संदेह नहीं कि बुनियादी और अत्याधुनिक स्वास्थ्य सेवा उपलब्ध करवाने की राह में हम बहुत आगे आए हैं। हम जीवन प्रत्याशा को सुधारने , मातृ एवं शिशु मृत्यु दर को घटाने और आमतौर पर जीवन की गुणवत्ता को बेहतर करने में सक्षम हैं।


    · ఏదైనా ఒక పని ప్రారంభించే ముందు అనుకున్న దానికన్నా మెరుగ్గా చేయడం ఎలా అని ఆలోచించాలి. దీన్ని జపాన్ వాళ్ళు “ కైజిన్ టెక్నిక్ ” అని పిలుస్తారు. తమ అభివృద్ధిలో దీని పాత్ర కీలకమైనదని వారు అభిప్రాయపడతారు.


    · ఇది భారతీయులకు కొత్త విషయం కాదు. మన వాళ్ళు ఏ నాడో ఈ పద్ధతి ప్రారంభించారు. మన ముందు తరాల వారు అనుసరించిన పద్ధతి కంటే ఉన్నతమైనదిగా ఉండాలనే తలంపుతో , వినూత్న మార్గాలను అనుసరించి , విజయాల బాటలో ముందుకు నడిచారు.


    · మీ అందరి నుంచి నేను ఆశించేది ఇదే. దీనికి ఏ పేరైనా పెట్టుకోండి. కానీ ప్రతి ఆలోచన , ప్రతి పని ఉన్నతంగా ఉండాలి. సమాజం పట్ల మీ బాధ్యతను గ్రహించండి. సమాజాన్ని ఉన్నతమైన మార్గంలో నడిపేందుకు వైద్యులుగా మీ కృషి కీలకమైనది.


    हालांकि प्राथमिक चिकित्सा केंद्रों , तालुका अस्पतालों और जिला अस्पतालों से मिलकर बनी हमारी स्वास्थ्य देखभाल व्यवस्था ग्रामीण लोगों की स्वास्थ्य से जुड़ी जरूरतों को पूरा कर रही है लेकिन ये मौजूदा समय की जरूरत है कि ग्रामीण और दूर-दराज के इलाकों में अत्याधुनिक स्वास्थ्य सेवा सुविधाएं मुहैया करवाई जाएं क्योंकि हमारे ज्यादातर आधुनिक अस्पताल शहरी क्षेत्रों में स्थित हैं। तेजी से बढ़ रही जनसंख्या , विविधता भरे भू-भागों के साथ इतना विशाल देश , स्थानीय पूर्वाग्रह , अंधविश्वास और अशिक्षा जैसे कई कारक हैं जिनसे हमारे प्रयासों में रुकावटें आ रही हैं।


    जहां राष्ट्रीय और राज्य स्तर पर लगातार आ रही सरकारें स्वास्थ्य क्षेत्र को अपनी सबसे ऊंची प्राथमिकता दे रही हैं , वहीं निजी क्षेत्र को भी इन सरकारों के प्रयासों में साथ देने की जररूत है खासकर शहरी-ग्रामीण अंतर को दूर करने में। ग्रामीण इलाकों में आधुनिक और सस्ती स्वास्थ्य सेवा सुविधाएं मुहैया करवाने में निजी क्षेत्र को परोपकार , प्रतिबद्धता और सेवाकार्य जैसे उत्साह के साथ काम करना चाहिए।


    जहां तक चिकित्सा पेशेवरों में मानव-शक्ति की कमी का संबंध है , मैं भी इस बात की वकालत करता आ रहा हूं कि सरकारी सेवा के हर डॉक्टर को अपनी पहली पदोन्नति पाने से पहले अनिवार्य रूप से ग्रामीण क्षेत्रों में काम करना चाहिए।


    सरकारें नीतियां और कार्यक्रम बनाती हैं लेकिन ये आप चिकित्सक गण ही हैं जो इन्हें सफल बनाने में जमीनी स्तर पर प्रमुख भूमिका अदा करते हैं। जब मैं चिकित्सक कहता हूं तो मैं सरकारी के साथ-साथ निजी क्षेत्रों के चिकित्सकों की भी बात कर रहा होता हूं। क्योंकि तालुका स्तर के बाद अत्याधुनिक चिकित्सा सुविधा के मामले में सरकार की पहुंच सीमित है।


    दोस्तो , इसमें कोई संदेह नहीं कि हमने टीकाकरण और स्वच्छतापूर्ण स्वास्थ्य प्रथाओं के माध्यम से रोकने लायक बीमारियों पर नियंत्रण पाने में महत्वपूर्ण प्रगति की है। लेकिन ठीक उसी समय , गैर-संचारी रोगों की घटनाओं में बढ़ोतरी एक प्रमुख चिंता का विषय है। हम रोगों के दोहरे बोझ का सामना कर रहे हैं जिनमें संक्रामक बीमारियों तो हैं ही साथ ही जीवनशैली से होने वाले मधुमेह , हाई ब्लड प्रेशर , मोटापा , ह्रदय रोग और कैंसर जैसे रोगों की बढ़ती घटनाएं भी शामिल हैं। ऐसा अनुमान लगाया गया है कि पुरुषों में 62 प्रतिशत और महिलाओं में 52 प्रतिशत मौतें गैर-संचारी रोगों की वजह से हैं।


    दोस्तो , मुझे यकीन है कि 1.5 लाख स्वास्थ्य और कल्याण केंद्रों के माध्यम से 10 करोड़ गरीब और कमजोर परिवारों को व्यापक , जरूरत आधारित चिकित्सा सेवाएं और बीमा कवर प्रदान करने वाली सरकार की प्रमुख पहल ' आयुष्मान भारत ' लोगों के सामने आने वाली मुश्किलों को संबोधित करेगी जिनमें भारी चिकित्सा जेब खर्च और आधुनिक चिकित्सा सेवा सुविधाओं तक पहुंच में आने वाली मुश्किलें शामिल हैं।


    मैं विभिन्न चिकित्सा संघों से कहना चाहूंगा कि जीवनशैली से होने वाले रोगों को रोकने के लिए क्या तौर-तरीके अपनाए जाने चाहिए इसे लेकर लोगों को शिक्षित करने के लिए उन्हें अभियान चलाने चाहिए। एक स्वस्थ और सक्रिय जीवन बहुत कीमती है जिसके लिए सुस्त जीवनशैली को टालना और स्वास्थ्यवर्धक आहार-विषयक आदतों को अपनाना जरूरी है। ' द लेंसेट ग्लोबल हैल्थ ' में प्रकाशित एक पत्र के मुताबिक मृत्यु की तीन सबसे बड़ी वजहें हैं हृदय संबंधी रोग , श्वसन संबंधी रोग व मधुमेह और भारत में 2016 में जितनी मौतें हुईं उनमें एक बड़ा हिस्सा इन तीन तरह के रोगों का था , राज्यवार आंकड़ों में भिन्नता के साथ। समग्र रूप से ह्रदय रोग , सांस की बीमारियां और मधुमेह प्रति वर्ष ( 2016 में) 40 लाख लोगों की मौत का कारण बनते हैं और इनमें से ज्यादातर मौतें असामयिक होती हैं जो 30 से 70 की उम्र के भारतीयों के बीच होती हैं। इसके अलावा संबंधित पत्र के मुताबिक ये दुनिया के सबसे बड़े स्वास्थ्य नुकसानों में से है जिसके बड़े भारी नीतिगत परिणाम होते हैं।


    विशेषज्ञ इस ओर इशारा करते आ रहे हैं कि विकसित देशों के मुकाबले भारत में इन रोगों का आगमन अकसर एक दशक पहले ही हो जाता है। ये एक चिंता का विषय है जिसके लिए सरकार , चिकित्सकों , सार्वजनिक स्वास्थ्य विशेषज्ञों , नीति निर्माताओं और स्वास्थ्य सेवा नियोजकों जैसे सभी हितधारकों को सम्मिलित कदम उठाने की जरूरत है ताकि इस चलन को पलटा जा सके और जीवनशैली से होने वाले रोगों की बढ़ती हुई घटनाओं को रोका जा सके।


    एमबीबीएस पाठ्यक्रम के प्रथम वर्ष से निवारक आयुर्विज्ञान को पढ़ाने की भारतीय चिकित्सा परिषद् की पहल , सही दिशा में उठाया गया कदम है।


    एक अन्य चुनौती का हम सामना कर रहे हैं वो है चिकित्सक और रोगी का अनुपात। हालांकि हमारे यहां चिकित्सक और रोगी अनुपात डब्ल्यूएचओ द्वारा निर्धारित मानक 1:1000 से भी कम है लेकिन खासकर निजी चिकित्सा संस्थानों की वजह से इस दिशा में काफी सुधार हुआ है। जहां मात्रा की समस्या को संबोधित किया जा रहा है , वहीं चिकित्सा शिक्षा की गुणवत्ता में भी सुधार किया जाना है।


    मुझे यकीन है कि राष्ट्रीय चिकित्सा परिषद् द्वारा शुरू की गईं विभिन्न पहलों से देश भर में चिकित्सा शिक्षा में ऊंचे मानक प्रदान करने में एकरूपता लाई जा सकेगी।


    प्रिय बहनो और भाइयो ,


    कई विकसित देशों के मुकाबले कुशल चिकित्सा विशेषज्ञों और इलाज की सस्ती सुविधाओं की उपलब्धता की वजह से भारत चिकित्सा पर्यटन की धुरी बनकर उभर रहा है।


    पिछले कुछ समय से हम चिकित्सकों के खिलाफ हिंसा की घटनाएं भी होती देख रहे हैं। ये एक विचलित करने वाला चलन है और उन लोगों के खिलाफ कड़े से कड़ा कदम उठाने की जरूरत है जो कानून को अपने हाथ में लेते हैं। ठीक उसी समय चिकित्सा संघों को भी स्वास्थ्य से जुड़े मसलों को लेकर जनता को शिक्षित करने की जरूरत है क्योंकि एक जागरूक मरीज सहयोग भी करेगा और समझेगा भी।


    एक महत्वपूर्ण पहलू जो इन दिनों गायब है वो है एक निजी स्पर्श और रिश्ता जो एक चिकित्सक को अपने मरीज के साथ स्थापित करना चाहिए। मैं महसूस करता हूं कि चिकित्सकों को अपनी तरफ से बेड के किनारे रोगी के साथ ज्यादा समय बिताना चाहिए और उसके व उसके रिश्तेदारों के साथ एक निजी रिश्ता स्थापित करना चाहिए। ऐसा लगता है कि काम के दबाव , जांचों पर बढ़ती निर्भरता और इस पेशे के व्यावसायीकरण की वजह से ऐसा नहीं हो रहा है।


    व्यक्तिगत संबंध बहुत जरूरी है क्योंकि एक चिकित्सक का कोमल स्पर्श और करुणा भरे शब्द एक घबराए हुए रोगी की परेशान नसों को ठंडक दे सकते हैं और एक शांत करने वाला असर पैदा करते हैं। मैं उम्मीद करता हूं कि आईएमए और विभिन्न स्पेशैलिटी वाले संघ इस विषय पर नजर डालेंगे और उचित कदम उठाएंगे।


    ఇక్కడ సీనియర్ వైద్యులతో పాటు , ఎంతో మంది యువ వైద్య విద్యార్థులు ఉన్నారు . భవిష్యత్తు యువతదే .


    ఓ సందర్భంలో స్వామి వివేకానంద ... “ ఆధునిక యువత మీద నాకు విశ్వాసం ఉంది . నేను నిర్మించిన ఆదర్శాన్ని దేశమంతా వ్యాప్తి చేసే వారే . యువత బలిస్టులుగా , జవ సంపన్నులుగా , ఆత్మవిశ్వాసం కలవారిగా , సరైన మార్గంలో నడిచే వారిగా ఉంటే ఈ ప్రపంచాన్ని వారు మార్చగలరు ” అంటూ విశ్వాసం వ్యక్తం చేశారు .


    • శారీరకంగా పెరగడం ఒక్కటే యవ్వనానికి చిహ్నం కాదు . మానసికంగా ఎదగాలి . మహోన్నతులు కావాలి . ప్రస్తుతం ఎంతో మంది యువత పని ఒత్తిడిలో , సంపాదనే ధ్యేయంగా అనేక మానసిక సమస్యలతో ఇబ్బంది పడుతున్నారు .


    • ఓ అధ్యయనం ప్రకారంలో యువతలో దాదాపు 45 శాతం మంది వివిధ మానసిక సమస్యలతో బాధపడుతున్నారు .


    • నేటి సమాజంలో వైద్యుల పాత్ర ఎంత కీలకమైనదంటే , ఇప్పుడు శారీరక వ్యాధులు మాత్రమే కాదు , మానసిక సమస్యలు సైతం సమాజాన్ని పీడిస్తున్నాయి . ఈ నేపథ్యంలో ప్రతి వైద్యుడు ఓ మానసిక వేత్త కావాలి . మనో నిబ్బరంతో సమస్యలను ఎలా ఎదుర్కోవాలో తెలియజెప్పాలి .


    • ఇంతకు ముందు చెప్పినట్లుగా , ప్రస్తుతం వైద్య పర్యాటకం ( హెల్త్ టూరిజం ) విషయంలో భారతదేశం మరింత ముందుకు పోతోంది . వైద్య రంగంలో ఉన్న వారికి ప్రస్తుతం దేశంలో ఎన్నో అవకాశాలు ఉన్నాయి . వాటిని వినియోగించుకోండి .


    • వైద్య రంగం అంటే సేవా రంగం అనే విషయాన్ని గుర్తుంచుకోండి . కేవలం వ్యాధులు వచ్చినప్పుడు వైద్యం అందించడం మాత్రమే కాదు , రాబోయే వ్యాధుల పట్ల అవగాహన కల్పించే బాధ్యత కూడా మీదే .


    • ప్రస్తుతం సమాజంలో ఎంతో మంది అనేక రకాల సమస్యలతో బాధపడుతూ ఉంటారు . పేదలకు సేవ చేయడం మీ కర్తవ్యంగా భావించండి . సమస్యను తెలుసుకోవడానికి , వారికి సలహా ఇవ్వడానికి వైద్యులే కావలసిన అవసరం లేదు .


    • ప్రమాదాల నుంచి రక్షించే అన్ని రకాల ప్రథమ చికిత్స గురించి ప్రజలకు అవగాహన కల్పించేందుకు మీ ఖాళీ సమయాలను కేటాయించండి . ఉదాహరణకు హఠాత్తుగా గుండెపోటు వచ్చినప్పుడు అవసరమైన కార్డియో పల్మనరీ రిసస్సిటేషన్ ( CPR) లాంటి వాటి పట్ల సమాజంలో అవగాహన కల్పించేందుకు కృషి చేయండి .


    इस संदर्भ में, मैं याद करना चाहूंगा कि हाल ही में मैंने भारतीय पुनर्जीवन परिषद् (आईआरसी) द्वारा ‘ बुनियादी ह्रदय जीवन रक्षा ’ पर प्रकाशित एक पुस्तिका जारी की थी और परिषद् द्वारा ही आगे बढ़ाई ‘ कम्प्रेशन द्वारा जीवन रक्षा ’ का अभ्यास करने की कोशिश की थी।


    ఆరోగ్యకరమైన అలవాట్ల దిశగా ప్రజలు ముందుకు నడిచేందుకు ప్రోత్సాహం అందించండి . అలాగే ప్రజల జీవన విధానంలో మార్పులు తెచ్చేందుకు , ఆరోగ్యకరమైన జీవితాన్ని అలవాటు చేసుకునేందుకు సాయం చేయండి .


    • పరిశుభ్రతలోని ప్రాధాన్యత గురించి ప్రజల్లో అవగాహన తీసుకురావడం వైద్యుల బాధ్యత అని గుర్తించండి . స్వచ్ఛభారత్ , క్లీన్ ఇండియా లాంటి వాటి పట్ల అవగాహన పెంచండి .


    • నేచర్ ... కల్చర్ ... ఫర్ బెటర్ ఫ్యూచర్


    ప్రకృతిని ప్రేమించడం , ప్రకృతితో కలిసి జీవించడం వల్ల కలిగే ప్రయోజనాల పట్ల సమాజంలో అవగాహన తీసుకువచ్చే ప్రయత్నం చేయండి . మీరు వైద్యులు . మీ మాటను ప్రజలు నమ్మకంతో విశ్వసిస్తారు . కాబట్టి వైద్యం కంటే ముందు అవగాహన పెంచేందుకే ప్రాధాన్యత ఇవ్వండి .


    अंत में , मैं आप सभी को इस खूबसूरत परिसर के खुशनुमा माहौल में एक यादगार समय व्यतीत करने की शुभकामनाएं देता हूं। मैं उम्मीद करता हूं कि आप इस संस्थान से प्रेरणा लेंगे और प्रतिबद्धता के साथ लोगों की सेवा करना जारी रखेंगे और एक अधिक स्वस्थ राष्ट्र का निर्माण करेंगे।


    जय हिंद!"


    ***


    आर.के.मीणा / एएम / जीबी

    
    
    (Release ID: 1558834) Visitor Counter : 193
    
    
      Read this release in: English