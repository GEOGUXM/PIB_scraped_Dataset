      फाइनेंस कमीशन

      15वें वित्त आयोग के अध्यक्ष 8-11 जनवरी, 2019 के दौरान ओडिशा के दौरे पर रहेंगे
      Posted On: 04 JAN 2019 10:06PM by PIB Delhi


    
    15वें वित्त आयोग के अध्यक्ष श्री एन. के. सिंह 8-11 जनवरी, 2019 के दौरान ओडिशा के दौरे पर रहेंगे। इस दौरान आयोग के अध्यक्ष और सदस्य राज्य के मुख्यमंत्री श्री नवीन पटनायक की अगुवाई में राज्य सरकार के अधिकारियों के साथ बैठकें करेंगे। इस दौरान आयोग के अध्यक्ष और सदस्य इस राज्य की वित्तीय स्थिति और अन्य मुद्दों पर विचार-विमर्श करेंगे।


    
    इस दौरान आयोग के अध्यक्ष एवं सदस्य इस राज्य के पंचायती राज संस्थानों और शहरी स्थानीय निकायों (यूएलबी) के प्रतिनिधियों के साथ बैठकें करेंगे। इसके अलावा आयोग ओडिशा के उद्योगों के व्यापार निकाय संघों और विभिन्न राजनीतिक दलों के प्रतिनिधियों के साथ भी बैठकें करेंगे।


    
    15वें वित्त आयोग के अध्यक्ष और सदस्य राज्य के विभिन्न क्षेत्रों को दौरा कर राज्य सरकार के गरीबी उन्मूलन कार्यक्रम- ओडिशा आजीविका मिशन (ओएलएम) से जुड़ी नवीनतम स्थिति से अवगत होंगे। ओडिशा आजीविका मिशन दरअसल ओडिशा सरकार के तत्वावधान में एक स्वायत्त सोसायटी है। आयोग के अध्यक्ष एवं सदस्य स्वयं सहायता समूहों (एसएचजी), पेयजल परियोजनाओं, तूफान से बचाव करने वाले आश्रय स्थलों के साथ-साथ राज्य सरकार की अन्य विकास परियोजनाओं के बारे में भी आवश्यक जानकारियां हासिल करेंगे। आयोग के अध्यक्ष एवं सदस्यगण चिल्का विकास प्राधिकरण के साथ-साथ गीली भूमि अनुसंधान केंद्र (वेट लैंड रिसर्च सेंटर) द्वारा किए जा रहे कार्यों की भी समीक्षा करेंगे।


    
    यह ऐसा 15वां राज्य होगा जिसका दौरा 15वें वित्त आयोग के अध्यक्ष करेंगे।

    ***


    
    आर.के.मीणा/अर्चना/आरआरएस/सीएस-41

    
    
    (Release ID: 1558747) Visitor Counter : 18049
    
    
      Read this release in: English