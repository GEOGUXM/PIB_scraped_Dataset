      वित्‍त मंत्रालय

      15 वें वित्त आयोग और ओडिशा राज्य सरकार के बीच आज बैठक आयोजित हुई
      Posted On: 09 JAN 2019 7:03PM by PIB Delhi


    श्री एन. के. सिंह की अध्यक्षता में, 15 वें वित्त आयोग की बैठक आज भुवनेश्वर में ओडिशा सरकार के साथ, मुख्यमंत्री श्री नवीन पटनायक की अध्यक्षता में आयोजित की गई। इस बैठक में, ओडिशा सरकार के वित्त , संसदीय कार्य और ग्रामीण विकास , स्वास्थ्य और परिवार कल्याण मंत्री के साथ राज्य सरकार के वरिष्ठ अधिकारीगण भी मौजुद थे। बैठक की मंत्रणा पर प्रतिक्रिया देते हुए , आयोग ने राज्य सरकार द्वारा राज्य की प्रगति के लिए उठाए गए कदमों की सराहना की।


    स्वास्थ्य क्षेत्र के विषय पर , अध्यक्ष ने कहा कि यद्धपि आईएमआर और एमएमआर में ओडिशा अच्छा कर रहा है , लेकिन आबादी के हिसाब से डॉक्टरों की संख्या का अनुपात स्वीकार्य स्तर से काफी नीचे है। इसलिए , उन्होंने कहा कि स्वास्थ्य देखभाल की गुणवत्ता में सुधार के लिए, विशेष रूप से ग्रामीण ओडिशा में, अधिक मेडिकल कॉलेजों और संस्थानों की आवश्यकता है। शिक्षा के क्षेत्र में , आयोग ने पाया कि ओडिशा को अनुसंधान और विकास के क्षेत्र में और मानव संसाधन विकास में भी अधिक ध्यान देने की आवश्यकता है। प्राथमिक , माध्यमिक और उच्चतर माध्यमिक शिक्षा के क्षेत्र में कई गुना विकास की आवश्यकता है।


    आयोग ने पूरे राज्य में गरीबी में कमी लाने के लिए ओडिशा की सराहना की लेकिन यह पाया कि राष्ट्रीय मानकों तक पहुंचने में इसे अभी भी कुछ दूरी तय करना बांकी है।


    आयोग ने राज्य सरकार को कोयला खदान क्षेत्रों पर खर्च की जाने वाली स्वच्छ ऊर्जा उपकर के मुद्दे पर सहायता देने का आश्वासन दिया, जैसा कि राज्य सरकार द्वारा प्रस्ताव दिया गया है।


    आयोग ने राज्य से यह भी वादा किया कि राज्य द्वारा आपदा प्रबंधन और अन्य मामलों पर दिए गए प्रस्तावों पर वह अपना पूरा ध्यान केंद्रित करेगा।


    आयोग ने प्राकृतिक आपदा से निपटने और महिला सशक्तीकरण के लिए, परियोजना ' कालिया ' हेतु ओडिशा सरकार की सराहना की। उन्होंने आशा व्यक्त की कि लाभार्थियों की पहचान को पारदर्शिता और विश्वसनीयता के संदर्भ मानकों के साथ पूरा किया जाएगा।


    इससे पहले , 15 वें वित्त आयोग के अध्यक्ष और सदस्यों ने राज्य के विभिन्न राजनीतिक दलों के प्रतिनिधियों के साथ अधिक लाभदायक और समृद्ध बातचीत की।


    वहां पर कुछ परिचित और कुछ प्रगतिशील विचारों और मतों का आदान-प्रदान हुआ। दोनों पक्षों के बीच एकमत था कि उपकर और अधिभार को विभाज्य पूल के अंतर्गत लाया जाना चाहिए। सबसे महत्वपूर्ण यह है कि आयोग को यह महसूस हुआ कि यदि कोई रचनात्मक बाधा है , तो वित्त आयोग को इसे अपनी ओर हस्तांतरित करके इसपर ध्यान देना चाहिए। धरोहर विश्वविद्यालय और आपदा प्रबंधन संस्थान के निर्माण पर विचार-विमर्श किया गया। आयोग ने महसूस किया कि आपदा की स्थिति से निपटने के लिए राज्य की प्रवृति को देखते हुए , ऐसे प्रबंधन संस्थान की आवश्यकता हैं और इसपर सावधानीपूर्वक विचार करने की आवश्यकता है।


    राजनीतिक दलों ने संविधान की 7 वीं अनुसूची में लगातार हो रही गिरावट पर चिंता व्यक्त की।


    ****


    आर.के.मीणा/अर्चना/एएल-


    

    
    (Release ID: 1559678) Visitor Counter : 26