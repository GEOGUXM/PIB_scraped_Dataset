      आवास एवं शहरी कार्य मंत्रालय

      शहरी आजीविका पर फोकस के साथ शहरी समृद्धि उत्‍सव 1-15 फरवरी 2019 तक
      
      उत्‍सव का उद्देश्‍य सबसे गरीब और कमजोर लोगों तक डीएवाई-एनयूएलएम की पहुंच बढ़ाना, अपनी पहल को दिखाना और एसएचजी सदस्‍यों की पहुंच में सहायता देना है : ह‍रदीप पुरी
      
      यूएलबी अधिकारियों की एसएचजी फेडरेशनों के साथ नियमित बैठक के लिए शहरी सहभागिता मंच का प्रस्‍ताव
      
      राज्‍यों द्वारा पांच लाख से अधिक आबादी वाले सभी शहरों में रोजगार मेले आयोजित किये जाएंगे
      
      दिल्‍ली में 8 से 17 फरवरी 2019 तक एसएचजी उत्‍पादों की राष्‍ट्रीय प्रदर्शनी सह-बिक्री, राष्‍ट्रीय स्‍ट्रीट फूड फेस्टिवल 14 फरवरी से

      Posted On: 18 JAN 2019 5:01PM by PIB Delhi

    आवासन और शहरी कार्य राज्‍य मंत्री (स्‍वतंत्र प्रभार) श्री हरदीप एस. पुरी ने बताया है कि मंत्रालय द्वारा शहरी आजीविका पर फोकस करते हुए एक पखवाड़े का शहरी समृद्धि उत्‍सव 1 से 15 फरवरी , 2019 तक आयोजित किया जा रहा है। इस उत्‍सव का उद्देश्‍य सबसे गरीब और कमजोर व्‍यक्ति तक दीनदयाल अंत्‍योदय योजना , राष्‍ट्रीय शहरी आजीविका मिशन (डीएवाई-एनयूएलएम) को पहुंचाना , अपने कार्यों को दिखाना तथा अन्‍य सरकारी योजनाओं तक एचएचजी के सदस्‍यों की पहुंच बनाने में सहायता देना है।


    श्री पुरी आज नई दिल्‍ली में संवाददाताओं से बातचीत कर रहे थे। इस अवसर पर आवासन और शहरी कार्य मंत्रालय के सचिव श्री दुर्गा शंकर मिश्र तथा डीएवाई-एनयूएलएम के मिशन निदेशक श्री संजय कुमार भी उपस्थित थे।


    श्री पुरी ने बताया कि डीएवाई-एनयूएलएम योजना मजबूत समुदाय आधारित संगठनों को विकसित करके , प्‍लेसमेंट के लिए कौशल प्रशिक्षण देकर , स्‍वरोजगार उद्यम के लिए सब्सिडी ऋण प्रदान करके स्‍ट्रीट वेंडरों की आजीविका को समर्थन देकर और बेघर लोगों को आश्रय देकर शहरी गरीबी के विभिन्‍न पहलुओं का समाधान करती है। श्री पुरी ने कहा कि मिशन को निम्‍नलिखित क्षेत्रों में सफलता मिली है –


    ए. 34 लाख से अधिक शहरी गरीब महिलाएं स्‍वयं सहायता समूहों (एसएचजी) और उनके फेडरेशनों से जोड़ी गई हैं।


    बी. 8.9 लाख से अधिक उम्‍मीदवारों को कौशल प्रशिक्षण दिया गया है और प्रमाणित किया गया है। इसमें से 4.6 लाख उम्‍मीदवारों को प्‍लेसमेंट प्रदान किया गया।


    सी. सब्सिडी ऋण तक पहुंच के लिए 8.5 लाख से अधिक व्‍यक्तियों और समूहों को समर्थन दिया गया है।


    डी. 60 , 000 से अधिक शहरी बेघरों के लिए 1 , 098 शेल्‍टर चालू किये गये हैं।


    ई. 2430 शहरों में सर्वे के माध्‍यम से 16 लाख स्‍ट्रीट वेंडरों की पहचान की गई है और उन्‍हें पहचान पत्र दिए गए हैं।


    मंत्रालय के सचिव श्री दुर्गा शंकर मिश्र ने बताया कि राज्‍यों और शहरों की सक्रिय भागीदारी के साथ शहर , राज्‍य और राष्‍ट्रीय स्‍तर पर विभिन्‍न गतिविधियां आयोजित की जाएंगीं।


    शहर स्‍तर की गतिविधियों में निम्‍नलिखित हैं :

      * एसबीएम (यू) , पीएमएवाई (यू) प्रधानमंत्री उज्‍ज्‍वला योजना , प्रधानमंत्री जन-धन योजना , प्रधानमंत्री सुरक्षा बीमा योजना , प्रधानमंत्री जीवन ज्‍योति योजना तथा राष्‍ट्रीय पोषाहार मिशन जैसे सरकारी कार्यक्रमों के अंतर्गत कवर नहीं किये गये एसएचजी के पात्र सदस्‍यों की पहचान के लिए ‘ शेफ्टी नेट सर्वे ’ नाम से सर्वेक्षण कार्य किया जा रहा है। आवश्‍यक औचारिकताएं 31 जनवरी , 2019 तक पूरी कर ली जाएंगी और पखवाड़े के दौरान स्‍वीकृति पत्र/लाभ वितरित किए जाएंगे।
      * डीएवाई-एनयूएलएम के बारे में जागरूकता फैलाने के लिए सभी शहरों के एसएचजी सदस्‍य रैली में भाग लेंगे। सभी पात्र स्‍वयं सहायता समूहों को धन दिया जाएगा। अनौचारिक सफाई कर्मचारियों , मैला ढोने वालों और कचरा उठाने वालों जैसे कमजोर वर्गों के लिए नये स्‍वयं सहायता समूह बनाने का अभियान चलाया जाएगा।
      * यूएलबी अधिकारियों की एसएचजी फेडरेशनों के साथ नियमित बैठक के लिए शहरी सहभागिता मंच का प्रस्‍ताव किया गया है। इससे स्‍थानीय समस्‍याओं के समाधान में शहरी गरीबों की भागीदारी बढ़ेगी और शहरी गरीब बस्तियों में बुनियादी सेवाओं में अंतर को पहचानने में यूएलबी के लिए एक व्‍यवस्‍था बनेगी।
      * शहरी गरीब कॉलोनियों के निकट बैंकों द्वारा ऋण शिविर लगाए जाएंगे , ताकि शहरी गरीब के माइक्रो-उद्यम के लिए ऋण सुविधा दी जा सके। 31 जनवरी , 2019 तक सभी लंबित ऋण आवेदनों के निष्‍पादन का प्रस्‍ताव किया गया है।
      * डीएवाई-एनयूएलएम के अंतर्गत शहरी गरीबों के शेल्‍टर को आस-पास के कॉलेज गोद लेंगे। इससे शेल्‍टर निवासियों को स्‍वस्‍थ माहौल मिलेगा और कॉलेज विद्यार्थियों के लिए सीखने का नया अवसर प्राप्‍त होगा।

    राज्‍य स्‍तर की गतिविधियां निम्‍नलिखित हैं :

      * पांच लाख से अधिक आबादी वाले सभी शहरों में राज्‍यों द्वारा रोजगार मेले लगाए जाएंगे। इसमें दिहाड़ी रोजगार के साथ-साथ अप्रेंटिसशिप कार्यक्रम को भी कवर किया जाएगा।
      * राज्‍यों की राजधानियों तथा प्रमुख शहरों में एसएचई उत्‍पादों की प्रदर्शनी और बिक्री मेले लगाए जाएंगे।
      * सभी पात्र स्‍ट्रीट वेंडरों को पहचान पत्र दिए जाएंगे। राज्‍यों की राजधानियों में स्‍ट्रीट फूड वेंडरों को मदद देने के लिए स्‍थानीय स्‍ट्रीट फूड संस्‍कृति और व्‍यंजनों का स्‍ट्रीट फूड फेस्टिवल आयोजित किये जाएंगे। एफएसएसएआई द्वारा साफ-सफाई के बारे में स्‍ट्रीट फूड वेंडरों को प्रशिक्षित किये जाने का भी प्रस्‍ताव है।

    राष्‍ट्रीय स्‍तर के आयोजन :

      * अपने समुदायों में स्‍वच्‍छता अभियान चलाने और स्‍वच्‍छता के क्षेत्र में सम्‍मानजनक आजीविका को प्रोत्‍साहन करने में एएलएफ , सीएलएफ तथा यूएलबी को मान्‍यता देने के लिए डीएवाई-एनयूएलएम स्‍वच्‍छता उत्‍कृष्‍टता पुरस्‍कार गठित किये गये हैं। शहरी समृद्धि उत्‍सव के दौरान स्‍वच्‍छता आधारित आजीविका पर एक राष्‍ट्रीय कार्यशाला आयोजित की जाएगी , जिसमें राज्‍य , यूएलबी , स्‍वयं सहायता समूहों के फेडरेशनों के प्रतिनिधि भाग लेंगे और स्‍वच्‍छता उत्‍कृष्‍टता पुरस्‍कार प्रदान किये जाएंगे।
      * स्‍ट्रीट वेंडिंग पर राष्‍ट्रीय सम्‍मेलन में स्‍ट्रीट वेंडरों की आजीविका को समर्थने देने के उपायों पर चर्चा की जाएगी।
      * नई दिल्‍ली में 8 से 17 फरवरी , 2019 तक एसएचजी उत्‍पादों की राष्‍ट्रीय प्रदर्शनी सह-बिक्री आयोजित की जा रही है। 14 फरवरी को राष्‍ट्रीय स्‍ट्रीट फूड फेस्टिवल प्रारंभ होगा। इन आयोजनों से महिला सूक्ष्‍म उद्यमियों तथा फूड वेंडरों को एक प्रमुख मंच मिलेगा।

    ****


    आर.के.मीणा/एएम/ एकेजी/वाईबी – 272


    

    
    (Release ID: 1560511) Visitor Counter : 788
    
    
    
    
    

*