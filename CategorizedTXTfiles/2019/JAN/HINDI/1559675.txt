      इलेक्ट्रानिक्स एवं आईटी मंत्रालय

      एनआईसी कमांड कंट्रोल सेंटर का श्री रविशंकर प्रसाद द्वारा उद्घाटन
      
      यह केन्द्र क्लाउड और डाटा आधारित बुनियादी ढांचे की मदद करेगा
      
      Posted On: 10 JAN 2019 7:03PM by PIB Delhi


    केन्द्रीय इलेक्ट्रॉनिक्स, सूचना प्रौद्योगिकी और विधि तथा न्याय मंत्री श्री रविशंकर प्रसाद ने राष्ट्रीय सूचना केन्द्र (एनआईसी) के कमांड और कंट्रोल सेंटर (सीसीसी) तथा एनआईसी के कृत्रिम आसूचना में उत्कृष्ट केन्द्र का उद्घाटन किया। इस अवसर पर श्री प्रसाद ने कहा कि नई प्रौद्योगिकियों में पारदर्शिता और कुशल शासन के युग में समाज और उपयोगकर्ता को बदलने की क्षमता है। उन्होंने कहा कि महिलाएं नई प्रौद्योगिकियों की ओर अधिक आकर्षित होती हैं इसलिए वे इन प्रौद्योगिकियों से सामाजिक परिवर्तन को और उत्प्रेरित कर सकती हैं। ये प्रौद्योगिकियां इन परिवर्तनों को लाने के लिए बाध्य हैं। एनआईसी जैसे संस्थानों को न केवल सरकार की सेवा करनी चाहिए, बल्कि उन्हें उपभोक्ता केन्द्रित सेवाओं में सुधार लाने के लिए कृत्रिम आसूचना का उपयोग करने के लिए निजी क्षेत्र का भी मार्गदर्शन करना चाहिए।


    राष्ट्रीय सूचना केन्द्र का कमांड एंड कंट्रोल सेंटर (सीसीसी)


    एनआईसी सरकार को डाटा केन्द्र और क्लाउड सेवाएं उपलब्ध करा रही हैं। वर्तमान में इसके पूरे देश में 4 राष्ट्रीय केन्द्र और 30 लघु डाटा केन्द्र स्थित हैं, जो 10,000 से अधिक ई-गवर्नेंस ऐप संचालित कर रहे हैं। इन स्थलों पर सरकार की अधिकांश प्रमुख ऐप अवस्थित हैं और इन महत्वपूर्ण ऑनलाईन सेवाओं के स्वरूप और परिमाण में महत्वपूर्ण बढ़ोतरी हुई है। कार्य निष्पादन और इन सभी महत्वपूर्ण सेवाओं की उपलब्धता की निगरानी और प्रबंधन के लिए आईसीटी बुनियादी ढांचे के राष्ट्रव्यापी दृष्टिकोण के साथ विशिष्ट सुविधा स्थापित करने की जरूरत अनुभव हुई। इस उद्देश्य से एनआईसी ने कमांड और कंट्रोल सेंटर की स्थापना की। एनआईसी क्लाउड पर संचालित महत्वपूर्ण वेबसाइटों की केन्द्रीकृत निगरानी स्थापित करने की प्रक्रिया में भी है। एनआईसी उपयोगकर्ताओं को विशिष्ट रूप से निर्मित डेसबोर्ड उपलब्ध कराने का प्रस्ताव कर रहा है जिससे वे अपने ऐप के संसाधनों और उपलब्धता की निगरानी कर सकते हैं।


    राष्ट्रीय सूचना केन्द्र द्वारा कृत्रिम असूचना में उत्कृष्ट केन्द्र (सीओई इन एआई)


    एनआईसी द्वारा सीओई इन एआई की स्थापना नागरिकों को सरकारी सेवा आपूर्ति सुधारने की दिशा में काम करने के लिए जवाबदेह शासन के लिए ‘ समग्र एआई ’ के उद्देश्य के उद्देश्य से की है। यह एआई स्पेस में नवाचारी नए समाधानों के लिए एक मंच होगा। इसे एआई के ऐप में अगले स्तर की शासन सेवाओं में ले जाने हेतु नवाचार को बढ़ावा देने के लिए डिजाइन किया गया है। यह मंत्रालयों/विभागों/संगठनों को क्षमता निर्माण और संस्थापित एआई उपलब्ध कराएगा।


    सीईडीए (डाटा विश्लेषण के लिए उत्कृष्टता केन्द्र), अभी तक की यात्रा


    सीईडीए को सिंतबर, 2018 में शुरू किया गया था। यह भारत में डिजिटल शासन और डाटा विश्लेषण की दिशा में एक मील का पत्थर है। यह सरकार में डाटाचालित शासन और क्षमता निर्माण की संस्कृति को बढ़ावा देने के लिए बहु-आयामी रणनीति अपना रहा है। सीईडीए ने सरकार में डाटा विश्लेषण की उपयोगिता का प्रदर्शन करने के लिए विभिन्न सरकारी विभागों में अनेक पीओसी चलाए हैं। जीएसटीएन परिषद के सहयोग से सीईडीए अनुपालन में सुधार और प्रणाली का बेहतर उपयोग सुनिश्चित करने के लिए ई-वे बिल प्रणाली के लिए विस्तृत डाटा विश्लेषण सोल्यूशन पर कार्य कर रहा है।


    ***


    आर.के.मीणा/अर्चना / आईपीएस /डीके- 148

    
    
    (Release ID: 1559675) Visitor Counter : 45