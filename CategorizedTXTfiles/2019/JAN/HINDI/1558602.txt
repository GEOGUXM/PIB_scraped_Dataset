      रेल मंत्रालय

      रेल मंत्रालय ने कनिष्ठ अभियंताओं (जेई), कनिष्ठ अभियंताओं (आईटी), डिपो सामग्री अधीक्षक (डीएमएस) और रसायन एवं धातुकर्म सहायक (सीएमए) के 13487 पदों की भर्ती के लिए घोषणा की
      
      इस दो चरण की भर्ती के लिए आवेदन की अंतिम तिथि 31 जनवरी, 2019 है

      Posted On: 04 JAN 2019 3:11PM by PIB Delhi

    रेल मंत्रालय ने कनिष्ठ अभियंताओं (जेई) , कनिष्ठ अभियंताओं (आईटी) , डिपो सामग्री अधीक्षक (डीएमएस) और रसायन एवं धातुकर्म सहायक (सीएमए) के 13487 पदों की भर्ती के लिए घोषणा की है। सातवें केन्द्रीय वेतन आयोग के अनुसार इन पदों का वेतनमान 35,400-1,12,400 रुपये (लेवल-6) है। रेलवे भर्ती बोर्ड की वेबसाइट पर इन पदों के लिए सूचना जारी की गई है। इस दो चरणों की भर्ती (पहला चरण-सीबीटी, दूसरा चरण-कागजात सत्यापन) हेतु आवेदन की अंतिम तिथि 31 जनवरी, 2019 है।


    ध्यान रहे कि सूचित की गई 13487 रिक्तियां विभिन्न रेलवे जोनों तथा राज्यों में फैली है और पूरे देश के उम्मीदवार इन अखिल भारतीय रिक्तियों के लिए आवेदन कर सकते हैं।


    किसी मान्यताप्राप्त संस्थान से आधारभूत अभियंत्रण विषयों की विभिन्न शाखाओं के विशेष क्षेत्रों अथवा संयुक्त रूप में तीन वर्षीय डिप्लोमा होना कनिष्ठ अभियंताओं के पदों के लिए आवेदन करने हेतु निर्धारित योग्यताएं हैं। किसी मान्यताप्राप्त विश्वविद्यालय/संस्थान से किसी विषय में अभियंत्रण में तीन वर्षीय डिप्लोमा होना डिपो भंडार अधीक्षक के लिए निर्धारित योग्यता है। अभियंत्रण में डिप्लोमा के स्थान पर अभियंत्रण विषयों में डिग्री को भी स्वीकार किया जाएगा। कनिष्ठ अभियंता (आईटी) के लिए आवेदन करने के लिए आवश्यक योग्यता किसी मान्यताप्राप्त विश्वविद्यालय/संस्थान से तीन वर्षीय पीजीडीसीए/बीएससी (कम्प्यूटर सायंस)/ बी.टेक (कम्प्यूटर सायंस)/ डीओईएसीसी ‘ बी ’ लेवल पाठ्यक्रम अथवा समकक्ष है। रसायन एवं धातुकर्म सहायक के पद के लिए आवेदन करने हेतु किसी मान्यताप्राप्त विश्वविद्यालय/संस्थान से न्यूनतम 45 प्रतिशत अंकों के साथ भौतिक विज्ञान और रसायन विज्ञान सहित विज्ञान में स्नातक डिग्री होना आवश्यक योग्यता है। विभिन्न पदों के लिए स्वास्थ्य मानदंड ए3, बी1, बी2, सी1 हैं। उम्र 18 से 33 वर्ष (01.01.2019 को) के बीच हो।


    उम्मीदवारों को सलाह दी जाती है कि वे अद्यतन जानकारी के लिए निम्नलिखित लिंक देखें :


    http://indianrailways.gov.in/railwayboard/view_section_new.jsp?lang=0&id=0,4,1244


    ***


    आर.के.मीणा/एएम/एसकेएस / डीके – 37

    
    
    (Release ID: 1558602) Visitor Counter : 404
    
    
      Read this release in: Malayalam , English