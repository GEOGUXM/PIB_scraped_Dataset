      सड़क परिवहन एवं राजमार्ग मंत्रालय

      श्री नितिन गडकरी कल बिहार में सड़क और नदी परियोजनाओं का उदृघाटन करेंगे तथा आधारशिला रखेंगे
      Posted On: 29 JAN 2019 1:28PM by PIB Delhi


    केन्‍द्रीय सड़क परिवहन और राजमार्ग , नौवहन और जल संसाधन, नदी विकास और गंगा संरक्षण मंत्री श्री नितिन गडकरी कल बिहार में अनेक सड़क परियोजनाओं और नदी विकास कार्यों का उद्धाटन करेंगे और आधारशिला रखेंगे। श्री गडकरी के साथ केन्‍द्रीय कृषि और किसान कल्‍याण मंत्री श्री राधामोहन सिंह तथा अन्‍य प्रमुख व्‍यक्ति भी रहेंगे।


    श्री गडकरी रक्‍सौल में 505 करोड़ रुपये की लागत वाली दो राष्‍ट्रीय राजमार्ग परियोजनाओं का उद्घाटन/आधारशिला रखेंगे। इनमें पीपराकोटी से मोतिहारी तक राष्‍ट्रीय राजमार्ग-28ए के 69 किलोमीटर क्षेत्र और 333.60 करोड़ रुपये की लागत से रक्‍सौल (आईसीपी लिंक रोड सहित) को चौड़ा करने के कार्य की आधारशिला रखना, और दो लेन को चौड़़ा करने के कार्य का उद्घाटन तथा 171.40 करोड़ रुपये की लागत से छपरा से मिसरोली तक राष्‍ट्रीय राजमार्ग-28बी के 40 किलोमीटर क्षेत्र को मजबूत बनाना शामिल है।


    श्री गडकरी कल बिहार में बगहा, पश्चिम चंपारण में 353.71 करोड़ रुपये की लागत वाली 4 राष्‍ट्रीय राजमार्ग परियोजनाओं का भी उद्धाटन करेंगे और आधारशिला रखेंगे। इनमें दो लेन की सड़क को चौड़ा करने और मिसरोली से परसोनी तक 24 किलोमीटर लम्‍बी सड़क को 93.84 करोड़ रुपये की लागत से मजबूत बनाने, सीआरएफ के अंतर्गत 128.90 करोड़ रुपये की लागत के साथ मनुवापुल से यगनापट्टी-नवलपुर रेवल चौक की 37 किलोमीटर लम्‍बी सड़क को मजबूत बनाना, और 131.97 करोड़ रुपये की लागत से 91 किलोमीटर और 94 किलोमीटर पर आरओबी का निर्माण शामिल है।


    श्री गडकरी जल परिवहन की सुविधा को सरल बनाने के लिए गंडक नदी में तलकर्षण कार्य के अंतगत्‍ 12.9 करोउ़ रुपये की लागत से हाजीपुर से त्रिवेणी घाट तक 300 किलोमीटर लम्‍बे नदी मार्ग के विकास कार्य की शुरूआ करेंगे। इससे अगले पांच वर्षों में 11.6 एमटी क्षमता के कारगो परिवहन में मदद मिलेगी। वैशाली, कल्‍याणपुर, बेतिया और बगहा में आरो-आरो टर्मिनल होंगे। इस परियोजना से जल मार्ग द्वारा गंगा नदी से कारगो संपर्क प्रदान किया जा सकेगा और नेपाल तक परिवहन सुविधा हो सकेगी।


    ***


    आर.के.मीणा/एएम/ केपी/वाईबी


    

    
    (Release ID: 1561818) Visitor Counter : 207
    
    
      Read this release in: English