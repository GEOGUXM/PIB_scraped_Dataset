      सड़क परिवहन एवं राजमार्ग मंत्रालय

      श्री नितिन गडकरी रविवार को गोवा में मांडवी नदी पर केबल स्टे ब्रिज का उद्घाटन करेंगे
      Posted On: 25 JAN 2019 4:57PM by PIB Delhi


    केन्द्रीय सड़क परिवहन एवं राजमार्ग, नौवहन, जल संसाधन, नदी विकास एवं गंगा संरक्षण मंत्री श्री नितिन गडकरी रविवार, 27 जनवरी, 2019 को गोवा में मांडवी नदी पर नव-निर्मित 5.1 किलोमीटर लम्बे, चार लेन वाले केबल स्टे ब्रिज का उद्घाटन करेंगे।


    इस ब्रिज से पणजी में यातायात व्यवस्था में मदद मिलेगी। इस ब्रिज से मुख्य पणजी शहर से बाहर-बाहर पोंडा रूट और ओल्ड गोवा की ओर राष्ट्रीय राजमार्ग 17 होते हुए बेंगलुरु से मुंबई की ओर जाने वाले यातायात में आसानी होगी। इससे पणजी केटीसी सर्किल और पणजी इंट्रेनंस में उत्पन्न यातायात बाधाएं दूर होंगी, क्योंकि स्थानीय यातायात के साथ-साथ राष्ट्रीय राजमार्ग 17 की ओर जाने वाले यातायात के लिए फिलहाल इस रूट का इस्तेमाल किया जाता है। लगभग 66,000 वाहन प्रतिदिन इस रूट का इस्तेमाल करते हैं, जिससे विशेषकर गोवा में पर्यटन के मुख्य सीजन के दौरान घंटों जाम लगता है। यह ब्रिज गोवा राज्य में पर्यटन विकास के लिए एक सौंदर्यपरक सुखद पहचान भी साबित होगा।


    ***


    हिन्दी इकाई,पसूका,नई दिल्ली – 79

    
    
    (Release ID: 1561534) Visitor Counter : 139
    
    
      Read this release in: English