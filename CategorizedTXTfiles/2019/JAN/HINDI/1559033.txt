      प्रधानमंत्री कार्यालय

      प्रधानमंत्री और अमेरिकी राष्ट्रपति डोनाल्ड जे. ट्रम्प ने एक दूसरे को नववर्ष की शुभकामनाएं दीं
      Posted On: 08 JAN 2019 9:05AM by PIB Delhi


      प्रधानमंत्री श्री नरेन्द्र मोदी और अमेरिका के राष्ट्रपति डोनाल्ड जे. ट्रम्प ने कल शाम एक दूरभाष वार्ता में एक-दूसरे को नववर्ष की शुभकामनाएं दीं।


      दोनों नेताओं ने वर्ष 2018 में भारत-अमेरिका के बीच सामरिक साझेदारी में प्रगति पर संतोष व्यक्त किया। उन्होंने नयी 2 + 2 वार्ता प्रणाली की शुरूआत और भारत, अमेरिका एवं जापान के बीच सबसे प्रथम त्रिपक्षीय शिखर सम्मेलन जैसी प्रगति की सराहना की।


      दोनों नेताओं ने रक्षा, आतंकवाद-विरोधी कार्रवाई और ऊर्जा के क्षेत्र में द्विपक्षीय सहयोग बढ़ने के साथ-साथ क्षेत्रीय एवं वैश्विक मुद्दे पर समन्वय कायम होने के बारे में सकारात्मक टिप्पणी की। उन्होंने वर्ष 2019 में भारत-अमेरिका के बीच द्विपक्षीय संबंधों को और अधिक मजबूत करने की दिशा में निरंतर मिलकर काम करने के बारे में सहमति व्यक्त की।


      आर.के.मीणा/एएम/एसकेएस/पीबी-77

    
    
    (Release ID: 1559033) Visitor Counter : 156
    
    
      Read this release in: English , Urdu , Marathi , Assamese , Bengali , Gujarati , Tamil , Kannada , Malayalam