      पर्यटन मंत्रालय

      लाल किले में एक भारत, श्रेष्ठ भारत की भावना दर्शाने वाले पांच दिवसीय ‘भारत पर्व’ का आयोजन
      Posted On: 22 JAN 2019 6:01PM by PIB Delhi


    अन्य केन्द्रीय मंत्रालयों के सहयोग से पर्यटन मंत्रालय 26 से 31 जनवरी, 2019 तक राजधानी स्थित लाल किले में एक भारत , श्रेष्ठ भारत की भावना दर्शाने वाले पांच दिवसीय ‘ भारत पर्व ’ का आयोजन कर रहा है। यह आयोजन गणतंत्र दिवस समारोह का हिस्सा है।


    एक भारत, श्रेष्ठ भारत के संबंध में प्रधानमंत्री के दृष्टिकोण के मद्देनजर भारत पर्व का आयोजन 2016 से गणतंत्र दिवस समारोह के अंग के रूप में किया जा रहा है। इसका आयोजन पर्यटन मंत्रालय करता है। इस बार आयोजन के दौरान गणतंत्र दिवस की परेड में शामिल झांकियों की प्रदर्शनी, सशस्त्र बलों के बैंड का प्रदर्शन, पाक कला, फूड कोर्ट का हस्तशिल्प मेला और डीएवीपी द्वारा फोटो प्रदर्शनी पेश की जाएगी। भारत पर्व आम जनता के लिए 26 से 31 जनवरी, 2019 तक 12 बजे दोपहर से 10 बजे रात तक खुला रहेगा। प्रवेश निःशुल्क है, लेकिन प्रवेश के लिए पहचान प्रमाण-पत्र लाना होगा।


    भारत पर्व की प्रमुख सांस्कृतिक गतिविधियों की जानकारी के लिए यहां क्लिक करें


    ****


    हिन्दी इकाई, पसूका, नई दिल्ली


    

    
    (Release ID: 1560980) Visitor Counter : 232