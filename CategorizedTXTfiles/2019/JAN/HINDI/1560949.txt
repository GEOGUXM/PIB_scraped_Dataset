      उप राष्ट्रपति सचिवालय

      योग भारत की सबसे महान विरासत है और विश्व को दिया गया सर्वश्रेष्ठ उपहार हैः उपराष्ट्रपति
      
      योग मस्तिष्क और शरीर के बीच एकता स्थापित करता है
      
      योग विश्व एकता के लिए एक प्रेरक बल के रूप में काम करता है
      
      अपने बिगड़े दिनचर्या का त्याग करे और प्रतिदिन व्यायाम करे
      
      ‘यूनिवर्सल ब्रदरहुड थ्रू योगा’ पुस्तक को जारी किया
      Posted On: 21 JAN 2019 8:16PM by PIB Delhi


      उपराष्ट्रपति श्री एम. वेंकैया नायडू ने कहा है कि योग भारत की सबसे महान विरासत है और विश्व को दिया गया सर्वश्रेष्ठ उपहार है। विश्व योग दिवस पर पूरी दुनिया में इतने अधिक लोगों की सहभागिता से स्पष्ट है कि विश्व ने योग को स्वीकार कर लिया है।


      भारतीय संस्कृत पीठम द्वारा संकलित पुस्तक ‘ यूनिवर्सल ब्रदरहुड थ्रू योगा ’ को जारी करते हुए उपराष्ट्रपति ने कहा कि योग की शक्ति से लोगों के जीवन जीने, सोचने और बातचीत करने के तरीके में बदलाव लाया जा सकता है।


      श्री नायडू ने कहा कि हमें योग का अभ्यास करने, प्रोत्साहित करने और प्रचार करने का सुअवसर प्राप्त हुआ है। यह एक महान परम्परा है जो शारीरिक देखभाल के साथ-साथ आध्यात्मिक और बौद्धिक जागरूकता को भी प्रेरित करती है।


      उन्होंने कहा कि योग सभी प्रकार के रोगों का ईलाज नहीं है बल्कि यह विभिन्न प्रकार की बीमारियों की रोकथाम की वैकल्पिक पद्धति है। यह पुस्तक योग के सभी ऐसे आयामों का वर्णन करती है और योग के व्यवाहारिक अनुप्रयोगों की संभावनाओं पर विचार करती है।


      श्री नायडू ने कहा कि कार्य स्थलों पर उच्च तनाव तथा पर्यावरण प्रदूषण में वृद्धि ने हमारे स्वास्थ्य को प्रभावित किया है और इससे हृदय रोग, मधुमेह, उच्च तनाव, अस्थमा व कैंसर जैसे रोग से पीड़ितों की संख्या बढ़ रही है।


      श्री नायडू ने कहा कि योग के ध्यान तकनीकों से मन को शांति व संतोष प्राप्त होता है। योग में शारीरिक, मानसिक और आध्यात्मिक अभ्यासों का उल्लेख है। इसके अभ्यास से आत्मसंयम प्राप्त होता है। श्री नायडू ने कहा कि हमें बिगड़े हुए जीवनशैली का त्याग करने की आवश्यकता है और स्वस्थ रहने के लिए प्रतिदिन व्यायाम करना चाहिए। समृद्धि के लिए अच्छा स्वास्थ्य एक पूर्व शर्त है। एक स्वस्थ्य राष्ट्र ही समृद्ध राष्ट्र हो सकता है।


      ***


      हिन्दी इकाई,पसूका,नई दिल्ली –

    
    
    (Release ID: 1560949) Visitor Counter : 128
    
    
      Read this release in: English , Urdu