      सूचना और प्रसारण मंत्रालय

      गणतंत्र दिवस की पूर्व संध्‍या पर राष्‍ट्रपति के संबोधन और कमेंट्री को सूचना और प्रसारण मंत्रालय दिव्‍यांगजनों के लिए सुगम बनाने की सुविधा प्रदान करेगा
      
      संबोधन को सांकेतिक भाषा में भी प्रसारित किया जाएगा
      
      डीडी न्‍यूज और डीडी भारती की फीड को सभी चैनलों के लिए नि:शुल्‍क उपलब्‍ध कराया जाएगा

      Posted On: 24 JAN 2019 7:29PM by PIB Delhi

    सूचना और प्रसारण मंत्रालय ने फैसला किया है कि 25 जनवरी , 2019 को गणतंत्र दिवस की पूर्व संध्‍या पर राष्‍ट्रपति के संबोधन तथा 26 जनवरी , 2019 को गणतंत्र दिवस समारोह/परेड की कमेंट्री को दिव्‍यांगजनों के लिए सुगम बनाया जाएगा , ताकि उन्‍हें इस महत्‍वपूर्ण राष्‍ट्रीय दिवस के साथ अर्थपूर्ण तरीके से जोड़ा जा सके।


    डीडी भारती राष्‍ट्र के नाम राष्‍ट्रपति के संबोधन को सांकेतिक भाषा में भी प्रसारित करेगा। यह प्रसारण 25 जनवरी , 2019 को 7 बजे सायं से 7.30 बजे सायं तक सभी चैनलों पर होगा। इसी प्रकार डीडी न्‍यूज 26 जनवरी , 2019 को 9 बजे सुबह से लेकर 11.25 बजे तक (या कार्यक्रम समापन तक) कमेंट्री को संकेतिक भाषा में भी प्रसारित करेगा।


    जो टीवी चैनल दिव्‍यांगजनों के लिए यह सुविधा प्राप्‍त करना चाहते हैं , उन्‍हें डीडी न्‍यूज और डीडी भारती की फीड नि:शुल्‍क उपलब्‍ध कराई जाएगी।


    ***


    हिन्‍दी इकाई , पसूका , नई दिल्‍ली


    

    
    (Release ID: 1561335) Visitor Counter : 191
    
    
      Read this release in: English