      संस्‍कृति मंत्रालय

      प्रयागराज कुंभ में प्रभावी सार्वजनिक सूचना प्रणाली के लिए व्यापक व्यवस्था
      Posted On: 26 JAN 2019 5:33PM by PIB Delhi


    प्रयागराज कुंभ में प्रभावी सार्वजनिक सूचना प्रणाली के लिए व्यापक व्यवस्था की गई है।


    हिंदी एवं अंग्रेजी के अलावा बंग्ला , मराठी , गुजराती , तमिल और तेलगु सहित सात भाषाओं में चौबीस घंटे सभी सूचनाओं की जानकारी देने के लिए लगभग 100 डिजिटल स्क्रीन लगाई गई हैं। कुंभ में श्रद्धालुओं और आम आगंतुकों के लिए कार्यक्रमों , समारोहों और धार्मिक आयोजनों से संबंधित सभी प्रकार की सूचनाओं को नियमित रूप से दिखाया जा रहा है। यह डिजिटल स्क्रीन दिन और रात दोनों के लिए उपयोगी हैं। इसके अतिरिक्त, देश के विभिन्न हिस्सों में आयोजित प्रधानमंत्री नरेंद्र मोदी और उत्तर प्रदेश के मुख्यमंत्री योगी आदित्यनाथ के कार्यक्रमों का भी इन स्क्रीनों पर सीधा प्रसारण किया जा रहा है। इस उद्देश्य के लिए, राष्ट्रीय मीडिया केंद्र में एक नियंत्रण कक्ष स्थापित किया गया है। आगंतुकों को जानकारी उपलब्ध कराने के लिए सेक्टर 19 और 20 स्थित शिविरों में भी स्क्रीन लगाई गई हैं। इन स्क्रीनों पर अग्नि सुरक्षा , यातायात , स्नान , सामान्य स्वास्थ्य और मतदाता जागरूकता के अलावा क्या करें-क्या न करें आदि से संबंधित सूचनाओं को भी दिखाया जा रहा है। लकड़ी के खंभों पर में बड़ी संख्या में लाउडस्पीकरों के माध्यम से सार्वजनिक जानकारी देने के लिए एक नेटवर्क भी स्थापित किया गया है।


    इसी तरह से दोनों राष्ट्रीय प्रसारणकर्ता आकाशवाणी और दूरदर्शन भी विशेष ट्रांसमीटरों के माध्यम से सूचनाएं उपलब्ध करा रहे हैं। कुंभ पर आकाशवाणी का एफएम ट्रांसमीटर श्रद्धालुओं के लिए बहुत उपयोगी है क्योंकि यह उनके मोबाइल फोन पर उपलब्ध है। खोया-पाया केंद्र डिजिटल स्क्रीन के माध्यम से नियंत्रण कक्ष से जुड़े हुए हैं और इन केंद्रों से प्राप्त सूचनाएं स्क्रीन पर भी उपलब्ध हैं। निश्चित रूप से , एक उच्च तकनीक सूचना प्रणाली के साथ-साथ आकाशवाणी का विशेष प्रसारण और दूरदर्शन का प्रसारण बहुत उपयोगी रहा है।


    ***


    हिन्दी इकाई, पसूका, नई दिल्ली-81

    

    
    (Release ID: 1561543) Visitor Counter : 138
    
    
      Read this release in: English