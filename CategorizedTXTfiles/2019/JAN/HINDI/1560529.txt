      प्रधानमंत्री कार्यालय

      मोरक्को की उद्योग, निवेश, व्यापार और डिजिटल इकोनॉमी मंत्री सुश्री रकइया ऐद्दरहम ने प्रधानमंत्री से मुलाकात की
      Posted On: 17 JAN 2019 11:00PM by PIB Delhi


      मोरक्को में विदेश व्यापार का प्रभार संभाल रहीं उद्योग, निवेश, व्यापार और डिजिटल इकोनॉमी मंत्री सुश्री रकइया ऐद्दरहम ने आज प्रधानमंत्री श्री नरेन्द्र मोदी से मुलाकात की।


      सुश्री रकइया ऐद्दरहम ने मोरक्को के सम्राट की ओर से प्रधानमंत्री को शुभकामनाएं दीं। प्रधानमंत्री ने मोरक्को के सम्राट के साथ अपनी पिछली बैठक को याद किया और उनकी अच्छी सेहत और कल्याण, साथ ही साथ मोरक्को की जनता के लिए शांति और खुशहाली की कामना की।


      सुश्री रकइया ऐद्दरहम ने पिछले कुछ वर्षों में, विशेष तौर पर कानूनी सहायता, साइबर सुरक्षा और अंतरिक्ष के क्षेत्र में आपसी सहयोग में हुई महत्वपूर्ण प्रगति का उल्लेख किया। प्रधानमंत्री ने दोनों देशों के बीच ऐतिहासिक रूप से प्रगाढ़ संबंधों की सराहना की और आपसी हित के क्षेत्रों में द्विपक्षीय सहयोग साथ ही साथ गुजरात के साथ मोरक्को के व्यापार और निवेश को और मजबूत बनाने के प्रयासों का स्वागत किया।


      ****


      आर.के.मीणा/एएम/आरके/डीके-2 76


    

    
    (Release ID: 1560529) Visitor Counter : 88
    
    
      Read this release in: English , Marathi , Assamese , Bengali , Gujarati , Tamil , Kannada