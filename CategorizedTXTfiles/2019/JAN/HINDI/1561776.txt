      संस्‍कृति मंत्रालय

      प्रधानमंत्री को मिले स्मृति चिन्हों की राष्ट्रीय आधुनिक कला संग्रहालय, नई दिल्ली में हुई नीलामी के पहले दिन लोगों ने बढ़-चढ़कर हिस्सा लिया
      Posted On: 27 JAN 2019 6:12PM by PIB Delhi


    राष्ट्रीय आधुनिक कला संग्रहालय, नई दिल्ली में संस्कृति मंत्रालय द्वारा आयोजित की गई प्रधानमंत्री को मिले स्मृति चिन्हों की नीलामी के पहले दिन 27 जनवरी 2019 को बोली लगाने वालों ने बढ़-चढ़कर हिस्सा लिया। दो दिन तक दिल्ली में चलने वाली नीलामी 28 जनवरी 2019 को खत्म होगी और जो सामान दिल्ली की नीलामी से बच जाएंगे वो 29 से 31 जनवरी तक वेबसाइट www.pmmementos.gov.in . के जरिए ऑनलाइन नीलामी के लिए उपलब्ध होंगे।


    नीलाम किए गए विशेष सामानों में मूर्तियां, फोटोग्राफ, पेंटिंग और अंगवस्त्रम, शॉल, स्मरणीय सिक्के, पारंपरिक वाद्य यंत्र, टोपी, पगड़ी और जैकेट इत्यादि शामिल नाम हैं। इन उपहार में मिले सामानों की नीलामी को लेकर बेहद उत्साह देखा गया क्योंकि लोगों को पहली बार लगा कि प्रधानमंत्री को मिले इन सामानों की नीलामी से मिली राशि महान पुण्य के कार्य में लगाई जाएगी। इससे मिली राशि का नमामी गंगे प्रोजेक्ट में उपयोग होगा।


    नीलामी में बोली दाताओं ने भी खुलकर साथ दिया जिससे क्षत्रपति शिवाजी महाराज कि 1000 रुपए की बेस प्राइस वाली मूर्ति 22 हजार रुपए में बिकी। दूसरे आइटम भी जैसे गौतम बुद्ध की मूर्ति, प्रधानमंत्री के चित्र, फोटोग्राफ और पेंटिंग, गोमुख (मां गंगा के उद्गम स्थल) की थ्रीडी पेंटिंग, महात्मा बसवेश्वरा की मूर्ति, स्वामी विवेकानंद की मूर्ति और चांदी से कोटेड शिवलिंग भी बेस प्राइस से बेहद ज्यादा कीमत पर बिके। बहुत से लोग इन सामानों को देखने भी राष्ट्रीय आधुनिक कला संग्रहालय, नई दिल्ली पहुंचे।


    केंद्रीय रेल और वाणिज्य मंत्री श्री पीयूष गोयल, संसद सदस्य श्री मनोज तिवारी और श्रीमति मीनाक्षी लेखी भी भारत सरकार के वरिष्ठ अधिकारियों और दूसरे गणमान्य लोगों के साथ इस नीलामी को देखने पहुंचे।

    ***


    हिन्दी इकाई, पसूका, नई दिल्ली- 117

    
    
    (Release ID: 1561776) Visitor Counter : 49
    
    
      Read this release in: English