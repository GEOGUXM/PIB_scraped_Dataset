      रक्षा मंत्रालय

      लेफ्टिनेंट जनरल राजीव चोपड़ा ने एनसीसी महानिदेशक का पदभार संभाला
      Posted On: 31 JAN 2019 4:49PM by PIB Delhi


    लेफ्टिनेंट जनरल राजीव चोपड़ा ने आज यहां एनसीसी के महानिदेशक (डीजी-एनसीसी) का पदभार ग्रहण किया। दिसंबर 1980 में मद्रास रेजिमेंट में कमिशन हुए लेफ्टिनेंट जनरल चोपड़ा राष्ट्रीय रक्षा अकादमी , खडकवासला और भारतीय सैन्य अकादमी , देहरादून के पूर्व छात्र हैं।


    लेफ्टिनेंट जनरल राजीव चोपड़ा ने ऑपरेशन राइनो (असम) में एक पैदल सेना बटालियन की कमान संभाली है। उन्होंने पूर्वी कमान में एक ब्रिगेड की कमान संभाली और उग्रवादग्रस्त राज्य मणिपुर में मुख्यालय आईजीएआर ( दक्षिण) के महानिरीक्षक थे। जनरल ऑफिसर ने पूर्वी क्षेत्र में एक कोर की कमान संभाली और प्रतिष्ठित इन्फैंट्री स्कूल के कमांडेंट भी रहे। वह जून 2016 से मद्रास रेजिमेंट के कर्नल भी हैं।


    वह तकनीकी कर्मचारी अधिकारी पाठ्यक्रम में स्नातक हैं , उन्होंने राष्ट्रीय रक्षा विश्वविद्यालय , चीन और राष्ट्रीय रक्षा कॉलेज , नई दिल्ली में उच्च कमान पाठ्यक्रम में भाग लिया है। उन्होंने राष्ट्रीय रक्षा विश्वविद्यालय से रक्षा और सामरिक अध्ययन में डिप्लोमा प्राप्त किया है। जनवरी 2018 में उनकी विशिष्ट सेवा के लिए उन्हें अतिविशिष्ट सेवा पदक से सम्मानित किया गया है।


    ***


    आर.के.मीणा/एएम/ एजी/ एमएस


    

    
    (Release ID: 1562093) Visitor Counter : 226
    
    
      Read this release in: English