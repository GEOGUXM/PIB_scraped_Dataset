      वाणिज्‍य एवं उद्योग मंत्रालय

      वाणिज्य मंत्री ने निर्यात संगठनों के साथ बैठक की
      Posted On: 09 JAN 2019 6:13PM by PIB Delhi


      केंद्रीय वाणिज्य एवं उद्योग और नागरिक उड्डयन मंत्री , सुरेश प्रभु ने नई दिल्ली में सरकारी अधिकारियों और निर्यात संगठनों के साथ आज एक बैठक की अध्यक्षता करते हुए निर्यात क्षेत्र की समस्याओं पर चर्चा की।


      सुरेश प्रभु ने पिछले कुछ महीनों से निर्यात ऋण में घटती प्रवृत्ति पर प्रकाश डाला और सुझाव दिया कि बैंकों को निर्यात क्षेत्र में ऋण प्रवाह को प्रोत्साहित करने के लिए और विशेष रूप से एमएसएमई को अधिक रोजगार उत्पन्न करने के लिए कहा जा सकता है।


      वाणिज्य मंत्री ने निर्यात रिफंड आसान , पारदर्शी और जवाबदेह बनाने के लिए इनपुट टैक्स क्रेडिट (आईटीसी) रिफंड को ऑनलाइन करने का आग्रह किया।


      निर्यात क्षेत्र के प्रतिनिधियों ने अग्रिम प्राधिकरण के अंतर्गत पूर्व-आयात समस्याओं पर प्रकाश डाला और वाणिज्य मंत्री से अनुरोध किया कि वे पूर्वव्यापी प्रभाव के साथ शर्तों को हटाने के लिए अधिसूचना लाएं।


      सुरेश प्रभु ने डीजीएफटी और राजस्व विभाग , वित्त मंत्रालय को इस पर ध्यान देने के लिए कहा जिससे ईमानदार निर्यातकों को परेशानी न हो सके।


      बैंकिंग मुद्दों जैसे निर्यातकों की सतर्कता सूची , तीसरा पक्ष/ तीसरे देश को निर्यात और ईरान के साथ व्यापार की जाने वाली वस्तुओं की सूची पर भी विचार-विमर्श किया गया और वित्त मंत्रालय का वित्तीय सेवा विभाग ने 22 फरवरी , 2019 को होने वाली बैठक में इन मुद्दों पर बैंकों के साथ चर्चा करने पर सहमति व्यक्त की।


      उद्योग ने सरकार द्वारा मर्चेंट निर्यातकों को ब्याज समानकरण योजना के विस्तार में सहयोग प्रदान किए जाने पर आभार प्रकट किया , जिससे कि एमएसएमई इकाइयों के निर्यात को बढ़ावा देगा।


      इस बैठक में , वित्त राज्य मंत्री , वित्त , राजस्व , डीजीएफटी और वाणिज्य विभाग के वरिष्ठ अधिकारी और फेडरेशन ऑफ इंडियन एक्सपोर्ट ऑर्गनाइजेशन , फार्मेक्ससिल , जेम्स एंड ज्वैलरी एक्सपोर्ट प्रमोशन काउंसिल , इंजीनियरिंग एक्सपोर्ट्स प्रमोशन काउंसिल और केमेक्ससिल के प्रतिनिधि शामिल हुए।


      ***


      आर.के.मीणा/अर्चना/पीकेपी -150

    
    
    (Release ID: 1559636) Visitor Counter : 27
    
    
      Read this release in: English