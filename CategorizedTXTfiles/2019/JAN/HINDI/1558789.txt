      पृथ्‍वी विज्ञान मंत्रालय

      चक्रवाती तूफान ‘पाबुक’ अंडमान सागर एवं समीपवर्ती क्षेत्रों के ऊपर
      
      अंडमान द्वीपों के लिए चक्रवात तूफान का “औरेंज मैसेज”

      Posted On: 05 JAN 2019 5:24PM by PIB Delhi

    अंडमान सागर एवं समीपवर्ती क्षेत्रों के ऊपर चक्रवाती तूफान ‘ पाबुक ’ पिछले 06 घंटों में 13 किलोमीटर प्रति गति के साथ और पश्चिम उत्तर पश्चिम की तरफ बढ़ गया। यह आज, 05 जनवरी को भारतीय समय अनुसार 14.30 बजे अंडमान सागर समीपवर्ती क्षेत्रों के ऊपर 9.5 O उत्तर अक्षांश और 97.3 O पूर्व देशांतर के निकट पोर्ट ब्लेयर के लगभग 550 किलोमीटर पूर्व दक्षिण पूर्व में स्थित है। इसके कुछ समय और पश्चिम-उत्तर पश्चिम की ओर अग्रसर होने की संभावना है। इसके बाद इसके पश्चिम-उत्तर की ओर अग्रसर होने और 70-80 किलोमीटर से लेकर 90 किलोमीटर तक प्रति घंटे हवा की गति से 6 जनवरी , 2019 की शाम तक चक्रवती तूफान के रूप में अंडमान द्वीपों के पार करने की संभावना है। इसके बाद इसके उत्तर-उत्तर पश्चिम की ओर उन्मुख होने और फिर से म्यांमार तट की दिशा में मुड़ जाने तथा इसके बाद 7-8 जनवरी , 2019 के दौरान और कमजोर पड़ जाने की संभावना है।


    निम्नलिखित तालिका में पूर्वानुमान ट्रैक और तीव्रता दी गई है:

                                                                                                        
दिन/समय (आईएसटी)  स्थिति                              अधिकतम निरंतर सतह       चक्रवाती विक्षोभ की श्रेणी
                                                                                                        
                                                                                                        
                                                                                                        
                  (अक्षांश 0 उत्तर/देशान्तर 0 पूर्व)  ह्वा की गति (केएमपीएच)                            
                                                                                                        
                                                                                                        
                                                                                                        
05.01.19/1430     9.5/97.3                            70-80 से लेकर 90 तक     चक्रवाती तूफान            
                                                                                                        
                                                                                                        
                                                                                                        
                                                                                                        
                                                                                                        
05.01.19/1730     9.7/96.7                            70-80 से लेकर 90 तक     चक्रवाती तूफान            
                                                                                                        
                                                                                                        
                                                                                                        
                                                                                                        
                                                                                                        
05.01.19/2330     10.1/95.8                           75-85 से लेकर 95 तक     चक्रवाती तूफान            
                                                                                                        
                                                                                                        
                                                                                                        
                                                                                                        
                                                                                                        
06.01.19/0530     10.5/94.8                           75-85 से लेकर 95 तक     चक्रवाती तूफान            
                                                                                                        
                                                                                                        
                                                                                                        
                                                                                                        
                                                                                                        
06.01.19/1130     11.0/93.8                           70-80 से लेकर 90 तक     चक्रवाती तूफान            
                                                                                                        
                                                                                                        
                                                                                                        
                                                                                                        
                                                                                                        
06.01.19/2330     11.9/92.3                           70-80 से लेकर 90 तक     चक्रवाती तूफान            
                                                                                                        
                                                                                                        
                                                                                                        
                                                                                                        
                                                                                                        
07.01.19/1130     12.7/91.1                           65-75 से लेकर 85 तक     चक्रवाती तूफान            
                                                                                                        
                                                                                                        
                                                                                                        
                                                                                                        
                                                                                                        
07.01.19/2330     13.6/90.3                           55-65 से लेकर 75 तक     गहरा विक्षोभ              
                                                                                                        
                                                                                                        
                                                                                                        
                                                                                                        
                                                                                                        
08.01.19/1130     15.1/90.7                           45-55 से लेकर 65 तक     विक्षोभ                   
                                                                                                        
                                                                                                        
                                                                                                        
                                                                                                        
                                                                                                        
08.01.19/2330     17.0/91.7                           30-40 से लेकर 50 तक     काफी कम                   
                                                                                                        
                                                                                                        
                                                                                                        
                                                                                                        

    चेतावनी :


    1. भारी वर्षा की चेतावनी –


    आज, 5 जनवरी को अंडमान द्वीपों पर कई स्थानों पर वर्षा और छिटपुट स्थानों पर भारी बारिश होने की संभावना है। बाद में इसकी तीव्रता बढ़ जाने और 6 जनवरी को कई स्थानों पर वर्षा होने और छिटपुट स्थानों पर भारी बारिश होने की संभावना है। इसी तरह 7 जनवरी को छिटपुट स्थानों पर भारी बारिश होने का अंदेशा है।


    2. तेज हवाएं चलने की चेतावनी –


    7 जनवरी की सुबह तक अंडमान द्वीप समूह, अंडमान सागर एवं बंगाल की खाडी के पूर्वी मध्य के समीपवर्ती क्षेत्र में 70-80 किलोमीटर प्रति घंटे की रफ्तार से तेज हवाएं चलने और फिर इसकी गति बढ़कर 90 किलोमीटर प्रति घंटे हो जाने की आशंका है। धीरे-धीरे 8 जनवरी की सुबह तक बंगाल की खाड़ी के दक्षिण-पूर्व, अंडमान द्वीपों , अंडमान सागर के समीपवर्ती क्षेत्रों तथा बंगाल की खाडी पूर्व मध्य में इन हवाओं की गति धीरे-धीरे घट कर पहले 50-60 किलोमीटर प्रति घंटे से लेकर 70 किलोमीटर प्रति घंटे और फिर 8 जनवरी की शाम तक बंगाल की खाड़ी पूर्व मध्य एवं समीपवर्ती दक्षिण पूर्व के ऊपर पहले 40-50 किलोमीटर प्रति घंटे से लेकर 60 किलोमीटर प्रति घंटे तक कम हो जाने की संभावना है।

      * 6 जनवरी तक निकोबार द्वीप समूह के ऊपर 40-50 किलोमीटर प्रति घंटे से लेकर 60 किलोमीटर प्रति घंटे तक की रफ्तार से तेज हवाएं चलने की संभावना है।

    3. समुद्र के हालात –


    5 जनवरी , 2019 की शाम से 7 जनवरी की सुबह तक अंडमान द्वीप समूह, अंडमान सागर एवं बंगाल की खाड़ी के पूर्वी-मध्य एवं दक्षिण-पूर्व समीपवर्ती क्षेत्रों में ऊंची-ऊंची लहरें उठेंगी। इसके बाद 8 जनवरी की सुबह तक बंगाल की खाड़ी के पूर्वी-मध्य एवं दक्षिण-पूर्व, अंडमान द्वीप समूह, अंडमान सागर एवं बंगाल की खाड़ी के पूर्वी-मध्य में स्थिति बहुत विषम हो जाएगी एवं 8 जनवरी की शाम तक बंगाल की खाडी के पूर्व मध्य समीपवर्ती दक्षिण पूर्व क्षेत्र में यह विषम बना रहेगा।

      * 6 जनवरी तक निकोबार द्वीप समूह समुद्र की स्थिति बहुत विषम बनी रहेगी।

    4. तूफान की चेतावनी


    खगोलीय ज्वार के ऊपर लगभग 0.5 मीटर की ऊंचाई पर तूफान की संभावना है जिससे भूस्खलन के समय अंडमान द्वीप समूह के निचले इलाकों में बाढ़ आ सकती है।


    5. अंडमान द्वीप पर नुकसान की उम्मीद:


    पेड़ की शाखाओं को टूटने के कारण बिजली के झोंके , बिजली और संचार लाइनों को मामूली नुकसान हो सकता है। कच्ची एवं पक्की सड़कों को भारी नुकसान हो सकता है।


    छोटे पेड़ों उखड़ सकते हैं और धान की फ़सल , केला , पपीते के पेड़ों और बागों को भी कुछ नुकसान पहुच सकता हैं। कच्चे तटबंधों के कटाव के बाद निचले इलाकों में समुद्र का जल प्रवेश कर सकता है।


    6. सुझाये गये कदम


      * अंडमान द्वीप समूह के लोगों को सुरक्षित स्थानों पर रहने की सलाह दी जाती है।

      * 7 जनवरी तक अंडमान सागर के ऊपर और बंगाल के दक्षिण-पूर्व और पूर्वी खाड़ी से सटे क्षेत्रों में और 8 जनवरी को बंगाल की खाड़ी के पूर्व मध्य एवं समीपवर्ती दक्षिणपूर्वी क्षेत्रों में मछली पकड़ने का काम पूरी तरह स्थगित रखा जाये।
      * मछुआरों को सलाह दी जाती है कि वे इसी अवधि के दौरान अंडमान सागर और बंगाल की खाड़ी से सटे दक्षिण-पूर्व और पूर्व मध्य क्षेत्र में न जाएं।

    ***


    आर.के.मीणा/एएम / एसकेजे /एनके-58


    

    
    (Release ID: 1558789) Visitor Counter : 341
    
    
    
    
    

      
      
      
      
      
      
      
      
      
      
      
      
      
      
      
      
      
      
      
      
      
      
      
      
*