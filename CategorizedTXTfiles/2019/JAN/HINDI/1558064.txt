      सड़क परिवहन एवं राजमार्ग मंत्रालय

      राष्‍ट्रीय राजमार्गों पर सभी लेवल क्रॉसिंग के स्‍थान पर ओवरब्रिज और अंडरब्रिज बनेंगे
      Posted On: 01 JAN 2019 4:53PM by PIB Delhi


    सड़क परिवहन तथा राजमार्ग मंत्रालय ने राष्‍ट्रीय राजमार्गों पर सभी लेवल क्रोसिंग के स्‍थान पर रोड ओवर ब्रिज (आरओडी) या रोड अंडर ब्रिज (आरयूबी) बनाने की योजना तैयार की है। मंत्रालय की योजना के अनुसार सेतु भारतम योजना के अंतर्गत कमजोर और संकरे पुलों को बदला जायेगा / चौडा किया जाएगा / मजबूत बनाया जायेगा ताकि आवागमन सुगम्‍य हो और 2020 तक सड़क दुर्घटना में 50 प्रतिशत की कमी आये।


    केन्‍द्रीय सड़क परिवहन और राजमार्ग , जहाजरानी तथा रसायन और उर्वरक राज्‍य मंत्री श्री मनसुख मंडाविया ने कहा है कि सड़क परिवहन तथा राजमार्ग मंत्रालय और रेल मंत्रालय ने 10 नवम्‍बर , 2014 को एक समझौता ज्ञापन पर हस्‍ताक्षर किया था जिसके तहत राष्‍ट्रीय राजमार्गों पर सभी लेवल क्रॉसिंग के स्‍थान पर आरओबी/ आरयूबी 50 , 800 करोड़ रूपये की अनुमानित लागत से पूरे किये जायेंगे। श्री मंडाविया ने कहा कि सेतु भारतम योजना के अंतर्गत कुल 174 आरओबी/आयूबी चिन्ह्ति किये गये हैं और इनमें से 93 आरओबी के लिए 7 , 121 करोड़ रूपये की स्‍वीकृति दी गई है। 57 आरओबी के कार्य के लिए ठेके दिये गये हैं। उन्‍होंने कहा कि राष्‍ट्रीय राजमार्ग प्राधिकरण भी देश में अधिकतर राष्‍ट्रीय राजमार्ग विकास परियोजनाओं को लागू कर रहा है। आरओबी/ आरयूबी सामान्‍य रूप से प्रमुख राजमार्ग विकास परियोजना के हिस्‍से के रूप में बनाये जाते हैं। राष्‍ट्रीय राजमार्ग प्राधिकरण द्वारा 515 आरओबी/ आरयूबी बनाये जा रहे हैं।


    आर.के.मीणा/एएम/एजी/एस - 06


    

    
    (Release ID: 1558064) Visitor Counter : 265