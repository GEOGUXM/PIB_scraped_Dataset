      पेट्रोलियम एवं प्राकृतिक गैस मंत्रालय

      पेट्रोलियम संरक्षण अनुसंधान संघ (पीसीआरए) के वार्षिक कार्यक्रम ‘सक्षम 2019’ की शुरुआत
      Posted On: 16 JAN 2019 6:10PM by PIB Delhi


    पेट्रोलियम और प्राकृतिक गैस मंत्रालय के तत्वावधान में पेट्रोलियम संरक्षण अनुसंधान संघ (पीसीआरए) के वार्षिक उच्च तीव्रता वाले एक माह लम्बे जनकेन्द्रित बड़े अभियान वार्षिक कार्यक्रम ‘ सक्षम 2019 ’ की आज शुरुआत की गई। इस अभियान का शुभारंभ पेट्रोलियम और प्राकृतिक गैस मंत्रालय में अपर सचिव और वित्तीय सलाहकार श्री राजीव बंसल ने किया। इसके लिए पीसीआरए और सार्वजनिक क्षेत्र की प्रसिद्ध तेल और गैस कंपनियों द्वारा इस एक माह लम्बे ‘ सक्षम 2019 ’ के दौरान विभिन्न संवादमूलक कार्यक्रमों और गतिविधियों की योजना बनाई जा रही है। 200 शहरों में सक्षम साइकिल दिवस, साइक्लोथोन्स, माईगॉव पर लघु फिल्म निर्माण प्रतियोगिता, वाणिज्यिक वाहनों के चालकों के लिए कार्यशालाएं, सरल ईंधन बचाव उपाय अपनाने के बारे में गृहणियों और रसोइयों के लिए सेमिनार, रेडियो टीवी, डिजिटल सिनेमाओं, आउटडोर मीडिया आदि के बारे में सेमिनारों का आयोजन किया जाएगा। इन कार्यक्रमों में ईंधन उपयोग कर्ताओं के विभिन्न खण्डों तक पहुंचने के बारे में ध्यान केन्द्रित किया जाएगा। पीसीआरए फेसबुक, ट्विटर, माईगॉव मंच के माध्यम से विभिन्न अनुकूल अभियानों के लिए सोशल मीडिया मंचों का उपयोग करने जा रहा है।


    इस अवसर पर पीसीआरए ने एनसीईआरटी के साथ मिलकर विभिन्न युक्तियों और ईंधन संरक्षण के दिन प्रतिदिन के पहलुओं के बारे में बच्चों के लिए एक कॉमिक बुक विकसित की है। इसके अलावा घरेलू और परिवहन क्षेत्र को शामिल करके बच्चों के लिए एक लघु एनिमेशन फिल्म भी रिलीज की गई है। निबंध और चित्रकला प्रतियोगिताओं के विजेताओं को ‘ सक्षम राष्ट्रीय प्रतियोगिता 2018 ’ के लिए पुरस्कार प्रदान किए गए। इन प्रतियोगिताओं में देश के सभी शिक्षा बोर्डों के स्कूलों के 82 लाख छात्रों ने रिकार्ड संख्या में भाग लिया। पुरस्कारों में सिंगापुर अध्ययन भ्रमण, लैपटॉप, टेबलेट और नकद पुरस्कार राशि शामिल हैं। ये पुरस्कार ईंधन संरक्षण के बारे में जागरुकता के महत्व को समझने और उसका प्रचार करने में महत्वपूर्ण भूमिका के लिए देश की नवोदित पीड़ी को प्रोत्साहित करते हैं। फाइनल में पहुंचने वाले बच्चों की पेंटिंग भी इस अवसर पर प्रदर्शित की गई। तेल कंपनियों और राज्य सरकारों को तेल संरक्षण के क्षेत्र में अनुकरणीय कार्य के लिए पुरस्कार प्रदान किए गए। श्री राजीव बंसल ने पीसीआरए की प्रचार वैनों को हरी झण्डी दिखाई। ये वैन पहियों पर ईंधन संरक्षण दूतों के रूप में कार्य करती हैं। ये ऑडियो-वीडियो और प्रिंट प्रदर्शनों से लैस हैं। ऐसा विशेष रूप से ग्रामीण जनता में ईंधन संरक्षण के बारे में जागरूकता फैलाने के लिए किया जा रहा है।


    ***


    आर.के.मीणा/एएम/आईपीएस/डीसी- 235
    
    

    
    (Release ID: 1560177) Visitor Counter : 2285