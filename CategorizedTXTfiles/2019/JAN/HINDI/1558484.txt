      सड़क परिवहन एवं राजमार्ग मंत्रालय

      प्रधानमंत्री ओडिशा में तीन राष्‍ट्रीय राजमार्गों की 3318 करोड़ रूपये की लागत वाली परियोजनाओं के लिए आधारशिला रखेंगे
      Posted On: 03 JAN 2019 5:13PM by PIB Delhi


    प्रधानमंत्री श्री नरेन्‍द्र मोदी आगामी शनिवार को ओडिशा के मयूरभंज जिले के बारीपदा में तीन राष्‍ट्रीय राजमार्गों के लिए लगभग 200 किलोमीटर निर्माण कार्य की 3318 करोड़ रूपये की लागत वाली परियोजनाओं के लिए भूमि पूजन करेंगे।


    इन परियोजनाओं में एनएच-215 (न्‍यू एनएच-520) के रिमूली – कोयडा खंड को चार लेन का बनाना , एनएच-215 (न्‍यू एनएच-520) के कोयडा-राजमुंडा खंड को चार लेन का बनाना तथा एनएच-6 (न्‍यू एनएच-49) के सिंगारा– बिंजाबहल खंड को चार लेन का बनाना शामिल है। इस कार्य में चार बाईपास , तीन फ्लाईओवर, वाहनों के लिए 11 अंडरपास, 12 बड़े पुल, 50 छोटे पुल और 34 किलोमीटर लम्‍बी सर्विस रोड का निर्माण शामिल है।


    इन परियोजनाओं से झारखंड , पश्चिम बंगाल और ओडिशा राज्‍यों के बीच संपर्क तथा राज्‍य के खनिज बहुल जिलों की राज्‍य के अन्‍य भागों और बंदरगाहों के साथ कनेक्टिविटी में भी सुधार होगा। इन परियोजनाओं से रोजगार के अवसरों के सृजन में योगदान मिलने के साथ ही साथ वाहनों की आवाजाही पर आने वाली लागत में कमी आने से लाभ पहुंचने की संभावना है।


    ***


    आर . के.मीणा/अर्चना/आरके /एसके –21


    

    
    (Release ID: 1558484) Visitor Counter : 135