      संस्‍कृति मंत्रालय

      प्रधानमंत्री के मोमेंटो की नीलामी के दूसरे दिन जनता का अपार समर्थन मिला है
      
      लकड़ी की बनी एक बाइक और एक पेंटिंग (चित्रकारी)- प्रत्येक के लिए 5 लाख रुपये तक की उच्चतम बोली लगी

      Posted On: 28 JAN 2019 6:43PM by PIB Delhi

    नीलामी के दूसरे दिन, प्रधानमंत्री को उपहारों की इस पेशकश को जबरदस्त प्रतिक्रिया मिली है। आज उपस्थित होकर नीलामी का अंतिम दिन था और कल से ई-नीलामी की प्रक्रिया पोर्टल www.pmmementos.gov.in पर शुरू होगी जो 31 जनवरी, 2019 तक जारी रहेगी। दूसरे सत्र में एक लकड़ी की बाइक और एक पेंटिंग की नीलामी की गई और जो अपने आधार मूल्य क्रमशः 40,000 और 50,000 रुपये के मुकाबले यह 5 लाख रुपये की उच्चतम बोली पर बेची गई।


    केन्द्रीय संस्कृति राज्यमंत्री (स्वतंत्र प्रभार), डॉ. महेश शर्मा ने उन बोली लगाने वालों के साथ बातचीत की, जिसमें उन्होंने नमामि गंगे के इस पावन कार्य में अविश्वसनीय समर्थन दिखाने के लिए उन्हें धन्यवाद दिया। उन्होंने यह भी कहा कि प्रधानमंत्री श्री नरेन्द्र मोदी की दृष्टि और गंगा की सफाई के लिए फंड बनाने की उनकी नेक पहल का समाज के सभी वर्गों के लोगों ने तहे दिल से स्वागत किया है।


    बोली लगाने वाली एक महिला श्रीमती सुमन जैन ने न केवल इस धर्मार्थ कार्य का समर्थन करने के लिए स्वच्छ भारत अभियान का मोमेंटो खरीदा, बल्कि प्रधानमंत्री श्री नरेंद्र मोदी के विजन के प्रति अपना समर्थन भी प्रदर्शित किया है।


    नीलामी में भाग लेने वाली एक अन्य प्रतिभागी, श्रीमती प्रमिला गुप्ता ने दक्षिणेश्वर मंदिर का मोमेंटो खरीदा, क्योंकि वह मंदिर से जुड़ी एक अनुयायी हैं।


    प्रधानमंत्री को प्राप्त स्वर्ण मंदिर के एक स्मृति चिन्ह को 3.5 लाख रूपए में नीलाम किया गया जिसका आधार मूल्य 10 हजार रूपए रखा गया था।


    अष्टमंगलम का एक फोटो फ्रेम जिसका आधार मूल्य 15 सौ रूपए रखा गया था उसे उसे 28 हजार रूपए में बेचा गया।


    दूसरे सत्र में उच्च बोलियाँ भी देखी गई, जिसमें 5 हजार रूपए के अपने आधार मूल्य के मुकाबले 1 लाख रूपए में बिकने वाली एक धातु की तलवार शामिल थी। इसके अलावा महात्मा बसवेश्वर की प्रतिमा को 10 हजार रूपए के आधार मूल्य के मुकाबले 70 हजार रूपए में नीलाम किया गया।


    नई दिल्ली स्थित राष्ट्रीय आधुनिक कला संग्रहालय में आम जनता के लिए इन उपहारों को रखा गया था। इस अवसर पर आज केंद्रीय विज्ञान और प्रौद्योगिकी, पृथ्वी विज्ञान, वन और जलवायु परिवर्तन मंत्री डॉ. हर्ष वर्धन और संसद सदस्य श्री उदित राज जैसे गणमान्य व्यक्ति एवं कला और संस्कृति क्षेत्र से जुड़े अन्य गणमान्य व्यक्ति भी इस नीलामी में उपस्थित थे।


    ***


    आर.के.मीणा / अर्चना/पीकेपी –


    

    
    (Release ID: 1561906) Visitor Counter : 20
    
    
      Read this release in: English