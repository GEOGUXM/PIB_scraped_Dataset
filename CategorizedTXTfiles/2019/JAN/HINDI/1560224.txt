      फाइनेंस कमीशन

      15वें वित्त आयोग ने त्रिपुरा में बातचीत शुरू की
      Posted On: 16 JAN 2019 7:02PM by PIB Delhi


    15वें वित्त आयोग की बैठक आज त्रिपुरा में शुरू हुई। बैठक के दौरान वित्त आयोग के अध्यक्ष, सदस्यों और वरिष्ठ अधिकारियों ने त्रिपुरा के पंचायती राज संस्थानों (पीआरआई), नगर निकायों (यूएलबी) और त्रिपुरा जनजातीय क्षेत्र स्वायत्तशासी जिला परिषद (टीटीएडीसी) के प्रतिनिधियों के साथ विस्तार से चर्चा की।


    आयोग को इस बात से निराशा हुई कि पीआरआई को सौंपे जाने वाले सीमित 12 कार्यों के संबंध में बहुत कम प्रगति हुई है। आयोग ने गंभीरता से महसूस किया कि पीआरआई को सौंपे जाने वाली निधियों और अधिकारों में तेजी लाने की जरूरत है। उल्लेखनीय है कि अब तक यह काम पूरा नहीं हो सका है।


    यूएलबी के साथ आयोग की बैठक के दौरान यह बात सामने आई कि नगर निकायों को अब तक आत्मनिर्भर नहीं बनाया जा सका है।


    त्रिपुरा में वर्ष के आठ महीने बारिश होती है और ऐसी स्थिति में बुनियादी ढांचे की परियोजनाओं को सुचारू रूप से चलाना बहुत चुनौतीपूर्ण है। राज्य के प्रमुख शहरों के संबंध में मास्टर प्लान की अनुपलब्धता बड़ी अड़चन है। आयोग का मानना है कि इस दिशा में राज्य सरकार को तेजी से काम करना होगा।


    ****


    आर.के.मीणा/एएम/एकेपी/डीए - 239


    

    
    (Release ID: 1560224) Visitor Counter : 121