      ନିର୍ବାଚନ ଆୟୋଗ

      ଲୋକସଭା ପାଇଁ ସାଧାରଣ ନିର୍ବାଚନ 2019ର ପ୍ରଥମ ପର୍ଯ୍ୟାୟରେ ବର୍ତ୍ତମାନ ସୁଦ୍ଧା 69.43% ମତଦାନ ରେକର୍ଡ
      Posted On: 13 APR 2019 5:34PM by PIB Bhubaneshwar


    ବର୍ତ୍ତମାନ ସୁଦ୍ଧା ଉପଲବ୍ଧ ତଥ୍ୟ ଅନୁଯାୟୀ , 18 ଟି ରାଜ୍ୟ ଏବଂ 2ଟି କେନ୍ଦ୍ରଶାସିତ ଅଞ୍ଚଳରେ 11 ଏପ୍ରିଲ 2019ରେ ଲୋକସଭା ପାଇଁ ସାଧାରଣ ନିର୍ବାଚନର ପ୍ରଥମ ପର୍ଯ୍ୟାୟ ମତଦାନ ସମ୍ପନ୍ନ ହୋଇଛି । ଏହି ପର୍ଯ୍ୟାୟରେ 69.43% ମତଦାନ ରେକର୍ଡ କରାଯାଇଛି । ଏହି ପ୍ରତିଶତ ଆଗକୁ ଆହୁରି ବଢ଼ିବାର ସମ୍ଭାବନା ରହିଛି । କାରଣ ଆକଳନ ସମୟରେ ଦୂରବର୍ତ୍ତୀ ସ୍ଥାନର କେତେକ ଅବଶିଷ୍ଟ ମତଦାନ କେନ୍ଦ୍ରର ତଥ୍ୟକୁ ବର୍ତ୍ତମାନ ସୁଦ୍ଧା ମିଶାଯାଇନାହିଁ ।


    ଉଲ୍ଲେଖଯୋଗ୍ୟ ଯେ ପ୍ରଥମ ପର୍ଯ୍ୟାୟ ମତଦାନରେ ଦେଶର 91ଟି ସଂସଦୀୟ କ୍ଷେତ୍ର ପାଇଁ ଆନ୍ଧ୍ରପ୍ରଦେଶ ( 25 / 25 ସଂସଦୀୟ କ୍ଷେତ୍ର ), ଅରୁଣାଚଳ ପ୍ରଦେଶ ( 2 / 2 ସଂସଦୀୟ କେନ୍ଦ୍ର ), ଆସାମ ( 5 / 14 ସଂସଦୀୟ କ୍ଷେତ୍ର ), ବିହାର ( 4 / 40 ସଂସଦୀୟ କ୍ଷେତ୍ର ), ଛତିଶଗଡ଼ ( 1 / 11 ସଂସଦୀୟ କ୍ଷେତ୍ର ), ଜମ୍ମୁ ଓ କଶ୍ମୀର ( 2 / 6 ସଂସଦୀୟ କ୍ଷେତ୍ର ), ମହାରାଷ୍ଟ୍ର ( 7 /48 ସଂସଦୀୟ କ୍ଷେତ୍ର ), ଓଡ଼ିଶା ( 4 / 21 ସଂସଦୀୟ କ୍ଷେତ୍ର ), ସିକ୍କିମ ( 1 / 1ସଂସଦୀୟ କ୍ଷେତ୍ର ), ତେଲଙ୍ଗାନା ( 17 / ସଂସଦୀୟ କ୍ଷେତ୍ର ), ତ୍ରିପୁରା ( 1 / 2 ସଂସଦୀୟ କ୍ଷେତ୍ର ), ଉତ୍ତର ପ୍ରଦେଶ ( 8 / 80 ସଂସଦୀୟ କ୍ଷେତ୍ର ), ଉତ୍ତରାଖଣ୍ଡ ( 5 / 5 ସଂସଦୀୟ କ୍ଷେତ୍ର ), ପଶ୍ଚିମବଙ୍ଗ ( 2 / 42 ସଂସଦୀୟ କ୍ଷେତ୍ର ), ଆଣ୍ଡାମାନ ଓ ନିକୋବାର ଦ୍ୱୀପ ସମୂହ ( 1 / 1 ସଂସଦୀୟ କ୍ଷେତ୍ର ) ଏବଂ ଲାକ୍ଷାଦ୍ୱୀପ ( 1 / 1ସଂସଦୀୟ କ୍ଷେତ୍ର ) ରେ ମତଦାନ ହୋଇଥିଲା ।


    ସାଧାରଣ ନିର୍ବାଚନରେ ଏହି ନିର୍ବାଚନ କ୍ଷେତ୍ରର ମୋଟ 13,16,22,586 ମତଦାତାଙ୍କ ମଧ୍ୟରୁ 9,13,79,409 ମତଦାତା ଭୋଟ ଦେଇଥିଲେ । ଏମାନଙ୍କ ମଧ୍ୟରେ 4,64,30,614 ପୁରୁଷ , 4,49,20,571 ମହିଳା ଏବଂ 1395 ତୃତୀୟ ଲିଙ୍ଗର ମତଦାତା ରହିଛନ୍ତି ।


    ଏହି 18ଟି ରାଜ୍ୟ ଏବଂ 2ଟି କେନ୍ଦ୍ର ଶାସିତ ପ୍ରଦେଶର ମତଦାତାମାନେ 69 . 43 % ମତଦାନ କରିଥିଲେ । ଶୀର୍ଷ 5ଟି ମତଦାନ କ୍ଷେତ୍ର ମଧ୍ୟରୁ ଲାକ୍ଷାଦ୍ୱୀପରେ 84 . 96 %, ପଶ୍ଚିମବଙ୍ଗର ଅଲୀପୁରଦ୍ୱାର ଏବଂ କୁଚବେହରାରେ 83 . 79 %, ତ୍ରିପୁରା ୱେଷ୍ଟ ସଂସଦୀୟ କ୍ଷେତ୍ରରେ 83 . 26 %, ନାଗାଲାଣ୍ଡରେ 83 . 12 %, ମଣିପୁର ବାହ୍ୟ ମଣିପୁର - ।। ( ଏସଟି ) ସଂସଦୀୟ କ୍ଷେତ୍ରରେ 82 . 82 % ମତଦାନ ରେକର୍ଡ କରାଯାଇଛି । ତେବେ କେତେକ ପୋଲିଂ ପାର୍ଟିର ବର୍ତ୍ତମାନ ସୁଦ୍ଧା ରେକର୍ଡ ଉପଲବ୍ଧ ହୋଇପାରିନାହିଁ ।


    ଏଥିସହିତ 11 ଏପ୍ରିଲ 2019ରେ ଆନ୍ଧ୍ରପ୍ରଦେଶର 175ଟି ବିଧାନସଭା ଆସନ , ଅରୁଣାଚଳ ପ୍ରଦେଶର 60ଟି ବିଧାନସଭା ଆସନ , ଓଡ଼ିଶାର 147ଟି ବିଧାନସଭା ଆସନ ମଧ୍ୟରୁ 28 ସିଟ ଏବଂ ସିକ୍କିମର 32ଟି ବିଧାନସଭା ଆସନ ପାଇଁ ମତଦାନ ହେଉଛି । ମୋଟ 295ଟି ବିଧାନସଭା ସିଟ ମଧ୍ୟରୁ ବର୍ତ୍ତମାନ ସୁଦ୍ଧା ପ୍ରାପ୍ତ ତଥ୍ୟ ଅନୁଯାୟୀ 77 . 38 % ମତଦାନ ରେକର୍ଡ କରାଯାଇଛି । ତେବେ ଅନ୍ତିମ ଗଣନା ସମୟ ପର୍ଯ୍ୟନ୍ତ ଏହି ତଥ୍ୟରେ ସାମାନ୍ୟ ପରିବର୍ତ୍ତନ ହୋଇପାରେ ।


    ଏ ସନ୍ଦର୍ଭରେ ବର୍ତ୍ତମାନ ସୁଦ୍ଧା ଉପଲବ୍ଧ ବିସ୍ତୃତ ପ୍ରସ୍ତୁତ ତଥ୍ୟର ସୂଚୀ ସଂଲଗ୍ନ କରାଯାଉଛି ।


    2014 ସାଧାରଣ ନିର୍ବାଚନରେ 16ତମ ଲୋକସଭା ପାଇଁ 9ଟି ପର୍ଯ୍ୟାୟରେ ହୋଇଥିବା ମତଦାନରେ ମୋଟ 66 . 44 % ମତଦାନ ରେକର୍ଡ କରାଯାଇଥିଲା ।


    ******************

    
    
    (Release ID: 1570693) Visitor Counter : 25