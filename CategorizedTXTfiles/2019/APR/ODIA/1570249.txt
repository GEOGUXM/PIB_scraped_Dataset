      ନିର୍ବାଚନ ଆୟୋଗ

      ଏକଜିଟ ପୋଲ ଉପରେ ଅଙ୍କୁଶ
      ଲୋକସଭା ପାଇଁ ସାଧାରଣ ନିର୍ବାଚନ ଏବଂ ଆନ୍ଧ୍ରପ୍ରଦେଶ, ଅରୁଣାଚଳ ପ୍ରଦେଶ, ଓଡ଼ିଶା ଓ ସିକ୍କିମ ବିଧାନସଭା ନିର୍ବାଚନ 2019 ସମେତ 12ଟି ରାଜ୍ୟର 37ଟି ବିଧାନସଭା ଆସନ ଲାଗି ଉପନିର୍ବାଚନ ଏକକାଳୀନ ଅନୁଷ୍ଠିତ ହେବ

      Posted On: 08 APR 2019 12:30PM by PIB Bhubaneshwar

    ଲୋକସଭା ପାଇଁ ସାଧାରଣ ନିର୍ବାଚନ ଏବଂ ଆନ୍ଧ୍ରପ୍ରଦେଶ , ଅରୁଣାଚଳ ପ୍ରଦେଶ , ଓଡ଼ିଶା ଓ ସିକ୍କିମ ବିଧାନସଭା ନିର୍ବାଚନ 2019 ସମେତ 12ଟି ରାଜ୍ୟର 37ଟି ବିଧାନସଭା ଆସନ ଲାଗି ଉପନିର୍ବାଚନ ସମୟରେ ଏକଜିଟ ପୋଲ ( ବୁଥ ବାହୁଡ଼ା ମତ ) ଉପରେ ଭାରତର ନିର୍ବାଚନ ଆୟୋଗ କଟକଣା ଜାରି କରିଛନ୍ତି । ଜନପ୍ରତିନିଧି ଆଇନ , 1951ର ଧାରା 126 ( କ) ଉପଧାରା ( 1 ) ଅଧୀନରେ ପ୍ରାପ୍ତ କ୍ଷମତାର ଉପଯୋଗ କରି ନିର୍ବାଚନ ଆୟୋଗ ଏକ ବିଜ୍ଞପ୍ତି ପ୍ରକାଶ କରିଛନ୍ତି । ଏହି ବିଜ୍ଞପ୍ତି ଅନୁଯାୟୀ , 11.04.2019 ( ଗୁରୁବାର ) ପୂର୍ବାହ୍ନ 7ଟା ପର ଠାରୁ 19.05.2019 ( ରବିବାର ) ଅପରାହ୍ଣ 6.30 ମଧ୍ୟରେ ଛାପା କିମ୍ବା ବୈଦ୍ୟୁତିକ ଗଣମାଧ୍ୟମ କିମ୍ବା ଅନ୍ୟ କୌଣସି ମାଧ୍ୟମରେ ଏକଜିଟ ପୋଲ କରାଯାଇପାରିବ ନାହିଁ କିମ୍ବା ଏହାର ପ୍ରକାଶ ଅଥବା ପ୍ରଚାର କରାଯାଇପାରିବ ନାହିଁ ।


    ଆହୁରି ଜନପ୍ରତିନିଧି ଆଇନ , 1951ର ଧାରା 126 (1) ( ଖ ) ଅନ୍ତର୍ଗତ ଉପରୋକ୍ତ ନିର୍ବାଚନ ପାଇଁ ବିଭିନ୍ନ ପର୍ଯ୍ୟାୟରେ ଭୋଟ ଗ୍ରହଣ ହେଉଥିବା ସ୍ଥାନରେ ଭୋଟ ଗ୍ରହଣ ଶେଷ ହେବାର ଶେଷ ହେବା ପର୍ଯ୍ୟନ୍ତ 48 ଘଣ୍ଟା ମଧ୍ୟରେ ବୈଦ୍ୟୁତିକ ଗଣମାଧ୍ୟମରେ କୌଣସି ପ୍ରକାର ନିର୍ବାଚନ ପ୍ରସଙ୍ଗ କିମ୍ବା ଜନମତ ଫଳାଫଳ ଅଥବା ଜନମତ ସର୍ଭେ ପ୍ରସାରଣକୁ ନିଷିଦ୍ଧ କରାଯାଇଛି ।


    7 ଏପ୍ରିଲ , 2019 ରେ ଜାରି ଏ ସଂକ୍ରାନ୍ତ ବିଜ୍ଞପ୍ତି ସମ୍ପୃକ୍ତ ପକ୍ଷଙ୍କ ଅବଗତି ନିମନ୍ତେ ଏଠାରେ ସଂଯୁକ୍ତ କରାଗଲା ।


    ****************

    
    
    (Release ID: 1570249) Visitor Counter : 28