      ନିର୍ବାଚନ ଆୟୋଗ

      ଛତିଶଗଡର ବସ୍ତରରେ ଏପ୍ରିଲ 11ରେ ଭୋଟଗ୍ରହଣ
      Posted On: 08 APR 2019 4:57PM by PIB Bhubaneshwar


    ଛତିଶଗଡର କେବଳ ଗୋଟିଏ ଲୋକସଭା ନିର୍ବାଚନମଣ୍ଡଳୀ ବସ୍ତରରେ 2019 ଏପ୍ରିଲ 11ରେ ଭୋଟଗ୍ରହଣ ହେବ । ବସ୍ତର ନିର୍ବାଚନମଣ୍ଡଳୀ ତଫସିଲଭୁକ୍ତ ଜନଜାତିଙ୍କ ପାଇଁ ସଂରକ୍ଷିତ ଏବଂ ଏହି ନିର୍ବାଚନମଣ୍ଡଳୀର ମୋଟ ଭୋଟରଙ୍କ ସଂଖ୍ୟା ହେଉଛି 13 , 77 , 946 । ଏଥିମଧ୍ୟରୁ 6 , 62 , 355 ହେଉଛନ୍ତି ପୁରୁଷ ଭୋଟର 7 , 15 , 550 ହେଉଛନ୍ତି ମହିଳା ଭୋଟର ଏବଂ ଅନ୍ୟ ଭୋଟରମାନଙ୍କ ସଂଖ୍ୟା 41 । ମୋଟ 1 , 878 ଟି ପୋଲିଂ ବୁଥରେ ଭୋଟ ଗ୍ରହଣ କରାଯିବ ।


    ବସ୍ତର ଲୋକସଭା ନିର୍ବାଚନ ମଣ୍ଡଳୀ ଅନ୍ତର୍ଗତ ରହିଛି 8ଟି ବିଧାନସଭା ନିର୍ବାଚନ ମଣ୍ଡଳୀ । ବିଭିନ୍ନ ବିଧାନସଭା ମଣ୍ଡଳୀମାନଙ୍କରେ ଭୋଟ ପାଇଁ କାର୍ଯ୍ୟ ନିର୍ଘଣ୍ଟ ନିର୍ବାଚନ କମିଶନଙ୍କ ଦ୍ୱାରା ସ୍ଥିର କରାଯାଇଛି । କୋଣ୍ଡଗାଁ , ଚିତ୍ରକୋଟ , ବସ୍ତର ଓ ଜଗଦଲପୁର ବିଧାନସଭା ନିର୍ବାଚନ ମଣ୍ଡଳୀରେ ସକାଳ 7ଟାରୁ ସଂଧ୍ୟା 5ଟା ପର୍ଯ୍ୟନ୍ତ ଭୋଟ ଗ୍ରହଣ କରାଯିବ ଏବଂ ନାରାୟଣପୁର , ଦାନ୍ତେୱାଡା , ବିଜାପୁର ଏବଂ କୋଂଟା ଆଦି ବିଧାନସଭା ନିର୍ବାଚନମଣ୍ଡଳୀ ଗୁଡ଼ିକରେ ସୁରକ୍ଷା କାରଣରୁ ସକାଳ 7ଟାରୁ ଅପରାହ୍ନ 3ଟା ପର୍ଯ୍ୟନ୍ତ ଭୋଟ ଗ୍ରହଣ କରାଯିବ ।


    ****************

    
    
    (Release ID: 1570181) Visitor Counter : 18