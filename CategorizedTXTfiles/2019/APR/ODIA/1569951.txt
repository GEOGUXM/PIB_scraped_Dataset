      ଅର୍ଥ ମନ୍ତ୍ରଣାଳୟ

      2019 ମାର୍ଚ୍ଚରେ ଜିଏସଟି ସଂଗ୍ରହ 1 ଲକ୍ଷ କୋଟି ଟଙ୍କା ଟପିଲା
      • 2018-19 ଆର୍ଥିକ ବର୍ଷରେ ସଂଗ୍ରହ ରେକର୍ଡ

      Posted On: 01 APR 2019 9:12PM by PIB Bhubaneshwar

    2019 ମାର୍ଚ୍ଚ ମାସରେ ମୋଟ ଜିଏସଟି ସଂଗ୍ରହ ରହିଛି 1 , 06 , 577 କୋଟି ଟଙ୍କା । ଏଥିମଧ୍ୟରେ ସିଜିଏସଟି ରହିଛି 20 , 353 କୋଟି , ଏସଜିଏସଟି ରହିଛି 27 , 520 କୋଟି , ଆଇଜିଏସଟି ରହିଛି 50 , 418 କୋଟି (ଆମଦାନୀରୁ ଆଦାୟ ହୋଇଥିବା 23,521 କୋଟି ଟଙ୍କାକୁ ମିଶାଇ) ଏବଂ ସେସର ପରିମାଣ ହେଉଛି 8, 286 କୋଟି (ଆମଦାନୀରୁ ଆଦାୟ ହୋଇଥିବା 891 କୋଟି ଟଙ୍କାକୁ ମିଶାଇ) । 2019 ଫେବୃଆରୀରୁ ମାର୍ଚ୍ଚ 31 ପର୍ଯ୍ୟନ୍ତ ଫାଇଲ ହୋଇଥିବା ମୋଟ ଜିଏସଟିଆର ୩ ବି ରିଟର୍ଣ୍ଣ ସଂଖ୍ୟା ହେଉଛି 75.95 ଲକ୍ଷ ।


    ସରକାର ନିୟମିତ ବ୍ୟବସ୍ଥା ସ୍ୱରୂପ ଆଇଜିଏସଟିରୁ ସିଜିଏସଟି ପାଇଁ 17, 261 କୋଟି ଟଙ୍କା ଏବଂ ଏସଜିଏସଟି ପାଇଁ 13, 689 କୋଟି ଟଙ୍କାର ବ୍ୟବସ୍ଥା କରିଛନ୍ତି । ପୁନଶ୍ଚ କେନ୍ଦ୍ର ପାଖରେ ରହିଥିବା ବଳକା ଆଇଜିଏସଟିରୁ ଅସ୍ଥାୟୀ ଭାବେ ଅଧାଅଧି ହାରରେ କେନ୍ଦ୍ର ଏବଂ ରାଜ୍ୟ ମଧ୍ୟରେ ଭାଗ ବଂଟା ହେବାର ବ୍ୟବସ୍ଥା କରାଯାଇଛି । 2019 ମାର୍ଚ୍ଚ ମାସରେ ନିୟମିତ ଏବଂ ଅସ୍ଥାୟୀ ବ୍ୟବସ୍ଥା ପରେ କେନ୍ଦ୍ର ସରକାର ଏବଂ ରାଜ୍ୟ ସରକାର ସଂଗ୍ରହ କରିଥିବା କରର ପରିମାଣ ହେଉଛି ସିଜିଏସଟି ପାଇଁ 47, 614 କୋଟି ଟଙ୍କା ଏବଂ ଏସଜିଏସଟି ପାଇଁ 51, 209 କୋଟି ଟଙ୍କା ।


    ଜିଏସଟି ଲାଗୁ କରାଯିବା ପରେ 2019 ମାର୍ଚ୍ଚରେ ଆଦାୟ ପରିମାଣ ସର୍ବାଧିକ ରହିଛି । 2018 ମାର୍ଚ୍ଚରେ କର ପରିମାଣ ଥିଲା 92 , 167 କୋଟି ଟଙ୍କା ଏବଂ 2019 ମାର୍ଚ୍ଚରେ ଚଳିତ ବର୍ଷର ଏହି ମାସ ତୁଳନାରେ ଶତକଡା 15.6 ପ୍ରତିଶତ ବୃଦ୍ଧି ହାସଲ କରାଯାଇଛି । 2018-19 ଆର୍ଥିକ ବର୍ଷର ଶେଷ କ୍ୱାର୍ଟରରେ ଗତବର୍ଷ ଏହି ସମୟ ତୁଳନାରେ ଶତକଡା 14.3 ପ୍ରତିଶତ ଅଧିକ କର ସଂଗ୍ରହ କରାଯାଇଛି । 2018-19 ସମୟରେ ଜିଏସଟିର ମାସିକ ହାରାହାରି ପରିମାଣ ହେଉଛି 98 , 114 କୋଟି ଟଙ୍କା । 2017-18 ଆର୍ଥିକ ବର୍ଷ ଅପେକ୍ଷା ଏହା ଶତକଡା 9.2 ପ୍ରତିଶତ ଅଧିକ । ଏହି ପରିସଂଖ୍ୟାନମାନଙ୍କରୁ ଜଣାପଡେ ଯେ ବିଭିନ୍ନ କର ହାର ନିୟନ୍ତ୍ରଣ ପଦକ୍ଷେପ ସତ୍ୱେ ମଧ୍ୟ ଏଇ ନିକଟ ମାସମାନଙ୍କରେ କର ଆଦାୟ ହାର ବୃଦ୍ଧି ପାଉଛି ।


    ***********


    

    
    (Release ID: 1569951) Visitor Counter : 29