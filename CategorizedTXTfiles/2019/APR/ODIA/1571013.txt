      ନିର୍ବାଚନ ଆୟୋଗ

      ଆଜି ତୃତୀୟ ପର୍ଯ୍ୟାୟ ସାଧାରଣ ନିର୍ବାଚନ
      ଓଡିଶାର ୬ଟି ସଂସଦୀୟ କ୍ଷେତ୍ର-ସମ୍ବଲପୁର, ଢ଼େଙ୍କାନାଳ, କଟକ, ପୁରୀ, ଭୁବନେଶ୍ୱର ଓ କେନ୍ଦୁଝରରେ ଭୋଟଗ୍ରହଣ
      • ୧୪ଟି ରାଜ୍ୟ ଓ ୨ଟି କେନ୍ଦ୍ରଶାସିତ ଅଂଚଳର ୧୧୬ଟି ଲୋକସଭା ଆସନରେ ପ୍ରତିଦ୍ୱନ୍ଦ୍ୱିତା
      • ୧୧୬ଟି ସଂସଦୀୟ ଆସନରୁଏକାଥରେ ଭୋଟ ଗ୍ରହଣ ହେଉଥିବାରୁଏହା ସବୁଠୁ ବଡ ପର୍ଯ୍ୟାୟ
      • ୧୬୪୦ ପ୍ରାର୍ଥୀଙ୍କ ଭାଗ୍ୟ ନିର୍ଦ୍ଧାରଣ କରିବେ ୧୮ କୋଟି ୮୫ ଲକ୍ଷରୁ ଉର୍ଦ୍ଧ୍ଵ ଭୋଟର
      • ସୁବିଧାରେ ଭୋଟ ଗ୍ରହଣ ହେବା ନେଇ ୨, ୧୦,୦୦୦ ପୋଲିଂ ବୁଥ
      Posted On: 22 APR 2019 6:59PM by PIB Bhubaneshwar


    ୨୦୧୯ ସାଧାରଣ ନିର୍ବାଚନର ତୃତୀୟ ପର୍ଯ୍ୟାୟ ଭୋଟ ଗ୍ରହଣ ପାଇଁ ମଙ୍ଗଳବାର ଦିନ ସମଗ୍ର ଦେଶରେ ୧୪ଟି ରାଜ୍ୟ ଓ ୨ଟି କେନ୍ଦ୍ରଶାସିତ ଅଂଚଳର ୧୧୬ଟି ଲୋକସଭା ଆସନରେ ପ୍ରତିଦ୍ୱନ୍ଦ୍ୱିତା ହେବ । ଏହି ପର୍ଯ୍ୟାୟରେ ୧୬୪୦ ପ୍ରାର୍ଥୀଙ୍କ ଭାଗ୍ୟ ନିର୍ଦ୍ଧାରଣ କରିବେ ୧୮ କୋଟି ୮୫ ଲକ୍ଷରୁ ଉଦ୍ଧ୍ୱର୍ଭୋଟର । ୧୧୬ଟି ସଂସଦୀୟ ଆସନରୁ ଏକାଥରେ ଭୋଟ ଗ୍ରହଣ ହେଉଥିବାରୁ ଏହା ହେଉଛି ୨୦୧୯ ସାଧାରଣ ନିର୍ବାଚନର ସବୁଠାରୁ ବଡ ପର୍ଯ୍ୟାୟର ଲଢ଼େଇ । ସୁବିଧାରେ ଭୋଟ ଗ୍ରହଣ ହେବା ପାଇଁ ଦେଶବ୍ୟାପୀ ମୋଟ ୨ , ୧୦ , ୦୦୦ ପୋଲିଂ ବୁଥ କରାଯାଇଛି ।


    ଏହି ପର୍ଯ୍ୟାୟରେ ଓଡିଶାର ୬ଟି ସଂସଦୀୟକ୍ଷେତ୍ର-ସମ୍ବଲପୁର , ଢ଼େଙ୍କାନାଳ , କଟକ , ପୁରୀ , ଭୁବନେଶ୍ୱର ଓ କେନ୍ଦୁଝରରେ ଭୋଟଗ୍ରହଣ କରାଯିବ । ଏହି ପର୍ଯ୍ୟାୟରେ ଓଡିଶାର ମୋଟ ଭୋଟରଙ୍କ ସଂଖ୍ୟା ହେଉଛନ୍ତି ୯୨ , ୫୬ , ୯୨୨ । ସେମାନଙ୍କ ମଧ୍ୟରୁ ପୁରୁଷ ମତଦାତାଙ୍କ ସଂଖ୍ୟା ୪୭ , ୯୯ , ୦୩୦ ଓ ମହିଳା ୪୪ , ୫୬ , ୭୨୯ । ତୃତୀୟ ଲିଙ୍ଗ ଭୋଟରଙ୍କ ସଂଖ୍ୟା ହେଉଛି ୧୧୬୩ । ଏହି ଭୋଟରମାନେ ୬୧ ଜଣ ପ୍ରାର୍ଥୀଙ୍କ ଭାଗ୍ୟ ନିର୍ଦ୍ଧାରଣକରିବେ । ଭୋଟ ଦାନ ପାଇଁ ମୋଟ ୧୦ , ୪୬୪ଟି ପୋଲିଂ ବୁଥ ନିର୍ଦ୍ଧାରିତ କରାଯାଇଛି ।


    ସେହିପରି ଆସାମର ୪ଟି ସଂସଦୀୟ କ୍ଷେତ୍ରରେ ମୋଟ ୭୪ , ୭୭ , ୦୬୨ ସଂଖ୍ୟକ ଭୋଟର ୫୪ ଜଣ ପ୍ରାର୍ଥିୀଙ୍କ ଭାଗ୍ୟ ନିର୍ଦ୍ଧାରଣ କରିବେ । ବିହାରର ୫ଟି ସଂସଦୀୟ କ୍ଷେତ୍ରରେ ମୋଟ ୮୨ ଜଣ ପ୍ରାର୍ଥୀ ନିର୍ବାଚନ ରଣାଙ୍ଗନରେ ପ୍ରାର୍ଥୀ ହୋଇଛନ୍ତି ଏବଂ ତୃତୀୟ ପର୍ଯ୍ୟାୟରେ ମୋଟ ୮୯ , ୦୯ , ୨୬୩ ଜଣ ଭୋଟର ମତଦାନ କରିବେ । ଛତିଶଗଡର ୭ଟି ନିର୍ବାଚନ ମଣ୍ଡଳୀରୁ ୧୨୩ ଜଣ ପ୍ରାର୍ଥୀଙ୍କୁ ମତଦାନ କରି ନିର୍ବାଚିତ କରିବେ ୧ , ୨୭ , ୧୩୮୧୬ ଜଣ ଭୋଟର । ଗୋଆରେ ୨ଟି ଆସନ ପାଇଁ ପ୍ରତିଦ୍ୱନ୍ଦ୍ୱିତା କରୁଛନ୍ତି ୧୨ ଜଣ ପ୍ରାର୍ଥୀ ଏବଂ ମୋଟ ଭୋଟରଙ୍କ ସଂଖ୍ୟା ୧୧ , ୩୫୮୧୧ । ଗୁଜୁରାଟରେ ୨୬ଟି ଆସନ ପାଇଁ ୪ , ୫୧ , ୨୫୬୮୦ ମତଦାତା ଥିବାବେଳେ ୩୭୧ ଜଣ ପ୍ରାର୍ଥୀ ପ୍ରତିଦ୍ୱନ୍ଦ୍ୱିତାରେ ଅବତୀର୍ଣ୍ଣ ହୋଇଛନ୍ତି । ଜାମ୍ମୁ କଶ୍ମୀରରେ ଗୋଟିଏ ଆସନରେ ପ୍ରତିଦ୍ୱନ୍ଦ୍ୱିତା ହେବ ଏବଂ ଏଠାରେ ୫ , ୨୭୧୫୪ ଜଣ ଭୋଟର ୧୮ ଜଣ ପ୍ରାର୍ଥୀଙ୍କ ନିର୍ବାଚନୀ ଭାଗ୍ୟ ନିର୍ଦ୍ଧାରଣ କରିବେ । କର୍ଣ୍ଣାଟକରେ ୧୪ଟି ଆସନ ପାଇଁ ନିର୍ବାଚନ ରଣାଙ୍ଗନରେ ଅବତୀର୍ଣ୍ଣ ହୋଇଛନ୍ତି ୨୩୭ ପ୍ରାର୍ଥୀ ଏବଂ ମୋଟ ଭୋଟର ସଂଖ୍ୟା ହେଉଛି ୨ , ୩.୬୮୯୦୫ ।


    କେରଳରେ ୨୦ଟି ଆସନରୁ ୨୨୭ ଜଣ ପ୍ରାର୍ଥୀଙ୍କ ଭାଗ୍ୟ ନିର୍ଦ୍ଧାରଣ କରିବେ ୨ , ୬୧ , ୫୧୫୩୪ ଭୋଟର । ମହାରାଷ୍ଟ୍ରର ୧୪ଟି ଆସନରେ ଲଢ଼େଇ ହେଉଛି ଏବଂ ଏଠାରେ ୨ , ୫୭ , ୮୯୭୩୮ ଜଣ ମତଦାତା ଥିବାବେଳେ ୨୪୯ ଜଣ ପ୍ରାର୍ଥୀ ନିର୍ବାଚନ ରଣାଙ୍ଗନରେ ଅଛନ୍ତି । ତ୍ରିପୂରାରେ ଗୋଟିଏ ଆସନରୁ ଲଢ଼େଇ ହେବ ଏବଂ ୧୦ ଜଣ ପ୍ରାର୍ଥୀଙ୍କ ଭାଗ୍ୟ ନିର୍ଦ୍ଧାରଣ କରିବେ ୧ , ୨ , ୫୭୯୪୪ ଭୋଟର । ଉତର ପ୍ରଦେଶରେ ୧୦ଟି ଆସନ ପାଇଁ ରହିଛନ୍ତି ମୋଟ ୧୨୦ ପ୍ରାର୍ଥୀ ଏବଂ ସେମାନଙ୍କର ଭାଗ୍ୟ ନିର୍ଦ୍ଧାରଣ କରିବେ ୧ , ୭ , ୮୧୦୯୪୬ ଜଣ ଭୋଟର । ପଶ୍ଚିମବଙ୍ଗରେ ୫ଟି ଆସନରେ ଲଢ଼େଇ ହେବ ଏବଂ ଏଥିପାଇଁ ମଇଦାନକୁ ଓହ୍ଲାଇଛନ୍ତି ୬୧ ଜଣ ପ୍ରାର୍ଥୀ । ମୋଟ ଭୋଟରଙ୍କ ସଂଖ୍ୟା ହେଉଛି ୮୦ , ୨୩୮୪୬ । ଦାଦ୍ରା ନଗର ହାବେଳୀ ଏବଂ ଡାମନ ଡିଉରେ ଗୋଟିଏ ଲେଖାଁଏ ଆସନରେ ପ୍ରତିଦ୍ୱନ୍ଦ୍ୱିତା ହେଉଛି ଏବଂ ଏଥିପାଇଁ ଯଥାକ୍ରମେ ୧୧ ଓ ୪ ଜଣ ପ୍ରାର୍ଥୀ ଲଢ଼େଇ କରୁଛନ୍ତି । ଏହି ଆସନ ପାଇଁ ଦୁଇ କେନ୍ଦ୍ରଶାସିତ ଅଂଚଳମାନଙ୍କର ଭୋଟରଙ୍କ ସଂଖ୍ୟା ହେଉଛି ଯଥାକ୍ରମେ ୨ , ୪୦୮୫୮ ଓ ୧ , ୧୯୬୭୭ ।

    
    
    (Release ID: 1571013) Visitor Counter : 42