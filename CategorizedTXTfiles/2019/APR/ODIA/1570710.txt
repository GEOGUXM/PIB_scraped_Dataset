      କ୍ୟାବିନେଟ

      ଜିଏସଏଲଭିର ଚତୁର୍ଥ ଦଫା କାର୍ଯ୍ୟକ୍ରମ ଚାଲୁରଖିବା ନେଇ କ୍ୟାବିନେଟର ଅନୁମୋଦନ
      Posted On: 15 APR 2019 6:48PM by PIB Bhubaneshwar


    ଜିଏସଏଲଭିର ଚତୁର୍ଥ ଦଫା କାର୍ଯ୍ୟକ୍ରମକୁ ଚାଲୁ ରଖିବା ପାଇଁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ କମିଟି ମଞ୍ଜୁରି ପ୍ରଦାନ କରିଛନ୍ତି । 2021-2024 ମଧ୍ୟରେ 5ଟି ଜିଏସଏଲଭି ଉତକ୍ଷେପଣ ହେବାର କାର୍ଯ୍ୟକ୍ରମ ରହିଛି ।


    ଜିଏସଏଲଭିର ଚତୁର୍ଥ ଦଫା କାର୍ଯ୍ୟକ୍ରମ ଜିଓ ଇମେଜିଂ , ନାଭିଗେସନ , ଡାଟା ରିଲେ ଯୋଗାଯୋଗ ଏବଂ ମହାକାଶ ବିଜ୍ଞାନ ପାଇଁ 2 ଟନ ଓଜନର ଉପଗ୍ରହ ଉତକ୍ଷେପଣ କରାଇବାରେ ସମର୍ଥ ହେବ ।


    ଆର୍ଥିକ ଆବଶ୍ୟକତା:


    ଏହି କାର୍ଯ୍ୟକ୍ରମ ପାଇଁ ମୋଟ 2729.13 କୋଟି ଟଙ୍କା ଆବଶ୍ୟକ ହେବ ଏବଂ ଏଥିରେ 5ଟି ଜିଏସଏଲଭି ଯାନର ବ୍ୟୟ , ଆବଶ୍ୟକୀୟ ସୁବିଧା ଜନିତ ବ୍ୟୟ , କାର୍ଯ୍ୟକ୍ରମ ପରିଚାଳନା , ଉତକ୍ଷେପଣ ଅଭିଯାନ ଏବଂ ବର୍ତ୍ତମାନର ଜିଏସଏଲଭି କାର୍ଯ୍ୟକ୍ରମକୁ ଚାଲୁ ରଖିବା ନେଇ ଆବଶ୍ୟକୀୟ ଅତିରିକ୍ତ ବ୍ୟୟ ସାମିଲ ରହିଛି ।


    ଲାଭ:


    ଜିଏସଲଭି ଚତୁର୍ଥ ଦଫା କାର୍ଯ୍ୟକ୍ରମ ଦ୍ୱାରା ଉପଗ୍ରହ ନାଭିଗେସନ ସେବା ପ୍ରଦାନ କରିବା ନେଇ ଉପଗ୍ରହମାନଙ୍କର ଉତକ୍ଷେପଣ ଆବଶ୍ୟକତା , ଭାରତୀୟ ମନୁଷ୍ୟ ମହାକାଶଚାରୀ କାର୍ଯ୍ୟକ୍ରମ ଏବଂ ପରବର୍ତୀ ମଙ୍ଗଳ ଗ୍ରହ ମିଶନ ପାଇଁ ତଥ୍ୟ ରିଲେ ଯୋଗାଯୋଗ ସୁବିଧା ମିଳିପାରିବ । ଭାରତୀୟ ଉଦ୍ୟୋଗ କ୍ଷେତ୍ରରେ ଉତ୍ପାଦନ ବୃଦ୍ଧି କରିବା ମଧ୍ୟ ଏହା ଦ୍ୱାରା ନିଶ୍ଚିତ ହୋଇପାରିବ ।


    ପ୍ରୟୋଗ ରଣନୀତି ଏବଂ ଲକ୍ଷ୍ୟ:


    ଜିଏସଏଲଭି ଚତୁର୍ଥ ଦଫା କାର୍ଯ୍ୟକ୍ରମ ଅନ୍ତର୍ଗତ ବର୍ଷକୁ ଦୁଇଥର ଉତକ୍ଷେପଣ କରାଯାଇ ପାରିବ । ଭାରତୀୟ ଉଦ୍ୟୋଗମାନଙ୍କର ଭାଗିଦାରିତା ଏ କ୍ଷେତ୍ରରେ ବିଶେଷ ଭାବେ ରହିବ । 2021-24 ମଧ୍ୟରେ ସମସ୍ତ କାର୍ଯ୍ୟକ୍ଷମ ଉପଗ୍ରହମାନଙ୍କର ନିର୍ମାଣ ସମ୍ପୂର୍ଣ୍ଣ କରାଯିବ ।


    ପ୍ରମୁଖ ପ୍ରଭାବ:


    ଜିଏସଏଲଭିର କାର୍ଯ୍ୟକାରିତା ଦେଶକୁ ଯୋଗାଯୋଗ କ୍ଷେତ୍ରରେ ଉନ୍ନତି ଏବଂ ପାଣିପାଗର ସୂଚନା ପ୍ରଦାନ କରୁଥିବା ଦୁଇଟନ ଓଜନର ଉପଗ୍ରହ ଉତକ୍ଷେପଣ କ୍ଷେତ୍ରରେ ଆତ୍ମନିର୍ଭରଶୀଳତାର ସାମର୍ଥ୍ୟ ପ୍ରଦାନ କରିଛି । ଜିଏସଏଲଭି ଚାଲୁରହିବା କାର୍ଯ୍ୟକ୍ରମ ଜାତୀୟ ଆବଶ୍ୟକତା ପାଇଁ ନୂତନ ପିଢ଼ିର ନାଭିଗେସନ ଉପଗ୍ରହ , ଡାଟା ରିଲେ ଯୋଗାଯୋଗ ଉପଗ୍ରହ ଏବଂ ଇଂଟରପ୍ଲାନେଟାରୀ ମିଶନ ଇତ୍ୟାଦି ସହିତ ଏହିପରି ଉପଗ୍ରହ ଉତକ୍ଷେପଣ କରିବାରେ ଦେଶକୁ ଆତ୍ମନିର୍ଭରଶୀଳ କରିବା ସହିତ ଏହାର ସାମର୍ଥ୍ୟକୁ ବୃଦ୍ଧି କରିବ ।


    **********


    

    
    (Release ID: 1570710) Visitor Counter : 21