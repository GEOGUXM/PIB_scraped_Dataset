      ପ୍ରତିରକ୍ଷା ମନ୍ତ୍ରଣାଳୟ

      36ଟି ରାଫାଲ ବିମାନ କିଣା ମାମଲାରେ ଏପ୍ରିଲ10, 2019 ତାରିଖରେ ସୁପ୍ରିମକୋର୍ଟଙ୍କ ଦ୍ୱାରା ଜାରି ଆଦେଶନାମା
      Posted On: 10 APR 2019 4:36PM by PIB Bhubaneshwar


    36ଟି ରାଫାଲ ବିମାନ କିଣା ମାମଲାରେ ଏପ୍ରିଲ 10 , 2019 ତାରିଖ ଦିନ ସୁପ୍ରିମକୋର୍ଟଙ୍କ ପକ୍ଷରୁ ଏକ ଆଦେଶନାମା ଜାରି କରାଯାଇଛି ।


    ଏହି ରିଭ୍ୟୁ ପିଟିସନରେ , ଆବେଦନକାରୀମାନେ ଏଭଳି ନଥି ଉପରେ ନିର୍ଭରଶୀଳ ହୋଇଛନ୍ତି , ଯେଉଁଥିରୁ କେତେକକୁ ଜନସାଧାରଣଙ୍କ ଅବଗତି ନିମନ୍ତେ ଉପସ୍ଥାପନ କରାଯାଇପାରିନଥିଲା । କେନ୍ଦ୍ର ସରକାର ଏଥିରେ ବିରୋଧାଭାଷ ପ୍ରକଟ କରିଥିଲେ ଯେ ଯେତେବେଳେ ଉଚ୍ଚତମ ନ୍ୟାୟାଳୟ ଏହି ରିଭ୍ୟୁ ପିଟିସନ ଉପରେ ବିଚାର କରୁଛନ୍ତି , ସେହିସବୁ ନଥିପତ୍ର ଗୁପ୍ତ ହୋଇଥିବାରୁ ତାହାକୁ ବିଚାରକୁ ନେବା ଉଚିତ ହେବନାହିଁ ।


    ସୁପ୍ରିମକୋର୍ଟଙ୍କ ପକ୍ଷରୁ ଆଜି ଜାରି କରାଯାଇଥିବା ଆଦେଶନାମାରେ , ମାନ୍ୟବର ଅଦାଲତ ରିଭ୍ୟୁ ପିଟିସନ ଉପରେ ବିଚାର କଲାବେଳେ ସେହିସବୁ ନଥିକୁ ଦେଖିବା ଲାଗି ସ୍ଥିର କରିଛନ୍ତି । ଏହି ରିଭ୍ୟୁ ପିଟିସନ ଏବେ ବିଚାରଧୀନ ରହିଛି ଏବଂ ତାହା ଉପରେ ଶୁଣାଣି କରାଯିବାକୁ ଏବେ ସୁଦ୍ଧା ବାକି ଅଛି ।


    ସୁପ୍ରିମକୋର୍ଟ ଡିସେମ୍ବର 14 , 2018 ତାରିଖ ଦିନ ଏକ ନ୍ୟାୟସଂଗତ ରାୟ ଏବଂ ଆଦେଶନାମାରେ ରିଟ ପିଟିସନକୁ ଖାରଜ କରିଦେଇଥିଲେ ।


    ଏହା ପୁନର୍ବାର ଦୋହରାଯାଉଛି ଯେ ଆବେଦନକାରୀମାନଙ୍କ ପକ୍ଷରୁ ଏହିସବୁ ନଥିର କିଛି ଅଂଶକୁ ଉପସ୍ଥାପନ କରାଯିବା ଏବଂ ଜାତୀୟ ନିରାପତା ଓ ପ୍ରତିରକ୍ଷା ସମ୍ପର୍କୀତ ଆଭ୍ୟନ୍ତରୀଣ ଗୁପ୍ତ ଆଲୋଚନା ପ୍ରସଙ୍ଗକୁ ଅସମ୍ପୂର୍ଣ୍ଣ ଭାବେ ଚିତ୍ରିତ କରାଯିବାକୁ ପ୍ରୟାସ କରାଯାଉଛି । ଆବେଦନକାରୀମାନଙ୍କ ପକ୍ଷରୁ ଯେଉଁ ନଥି ନ୍ୟାୟାଳୟଙ୍କ ନିକଟରେ ଉପସ୍ଥାପନ କରାଯାଇଛି ତାହା ଏହି ପ୍ରସଙ୍ଗର କିଭଳି ମୁକାବିଲା କରାଯାଇଥିଲା ତାହା ପ୍ରମାଣିତ ଓ ସମାଧାନ କରିବାକୁ ବିଫଳ ହୋଇଛି ଏବଂ ସେଥିରେ କ୍ଷମତାପ୍ରାପ୍ତ କର୍ତ୍ତୃପକ୍ଷଙ୍କ ସ୍ୱୀକୃତି ମିଳିଥିବା ମଧ୍ୟ ସୂଚୀତ କରୁନାହିଁ । ତେଣୁ ଆବେଦନକାରୀଙ୍କ ପକ୍ଷରୁ ଉପସ୍ଥାପିତ କରାଯାଇଥିବା ସେସବୁ ତଥ୍ୟ ଓ ରେକର୍ଡ଼ ନିର୍ଦ୍ଦିଷ୍ଟ ଉଦ୍ଦେଶ୍ୟଧର୍ମୀ ଏବଂ ଅସମ୍ପୂର୍ଣ୍ଣ ।


    ମାନ୍ୟବର ସୁପ୍ରିମକୋର୍ଟ ଯେଉଁ ଆବଶ୍ୟକ ସୂଚନା ମାଗିଥିଲେ ତାହା ସରକାରଙ୍କ ପକ୍ଷରୁ କୋର୍ଟଙ୍କୁ ଓ କୋର୍ଟଙ୍କ ନିର୍ଦ୍ଦେଶ ମୁତାବକ ଆବେଦନକାରୀଙ୍କୁ ଯୋଗାଇ ଦିଆଯାଇଛି ଯାହାକି ନ୍ୟାୟାଳୟଙ୍କ ଅନୁମୋଦିତ ଢଙ୍ଗରେ ସମ୍ପନ୍ନ ହୋଇଛି । ସେହିଭଳି ସିଏଜି ଯେଉଁସବୁ ରେକର୍ଡ ଏବଂ ଫାଇଲ ଆବଶ୍ୟକ କରିଥିଲେ ତାହା ମଧ୍ୟ ସରକାରଙ୍କ ପକ୍ଷରୁ ପ୍ରଦାନ କରାଯାଇଛି । ତେଣୁ ସରକାରଙ୍କ ମୁଖ୍ୟ ଆଶଙ୍କା ହେଲା ଯେ ଏଭଳି ସ୍ପର୍ଶକାତର ଏବଂ ଗୁପ୍ତ ସୂଚନା ଯାହାକି ଜାତୀୟ ନିରାପତା ଦୃଷ୍ଟିରୁ ଅତି ଗୁରୁତ୍ୱପୂର୍ଣ୍ଣ ତାହା ସର୍ବସାଧାରଣରେ ପ୍ରଘଟ ନହେଉ ।


    **************

    
    
    (Release ID: 1570445) Visitor Counter : 26