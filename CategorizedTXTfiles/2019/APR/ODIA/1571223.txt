      ନିର୍ବାଚନ ଆୟୋଗ

      ଚତୁର୍ଥ ପର୍ଯ୍ୟାୟ ସାଧାରଣ ନିର୍ବାଚନ ଏପ୍ରିଲ 29ରେ
      ଓଡିଶାରେ 6ଟି ସଂସଦୀୟ ଆସନରେ 52 ଜଣ ପ୍ରାର୍ଥୀଙ୍କ ଭାଗ୍ୟ ନିର୍ଦ୍ଧାରଣ କରିବେ 9514883 ଭୋଟର
      • 9ଟି ରାଜ୍ୟର 71ଟି ଲୋକସଭା ଆସନରେ ଭୋଟ ଗ୍ରହଣ କରାଯିବ
      • 12କୋଟି 79 ଲକ୍ଷରୁ ଉର୍ଦ୍ଧ୍ଵ ମତଦାତା 945 ପ୍ରାର୍ଥୀଙ୍କ ଭାଗ୍ୟ ନିର୍ଦ୍ଧାରଣ କରିବେ
      • ମତଦାନରେ ସୁବିଧା ପାଇଁ ମୋଟ 1 ଲକ୍ଷ 40 ହଜାର ପୋଲିଂ ବୁଥରେ ଭୋଟ ଗ୍ରହଣ କରାଯିବ
      Posted On: 26 APR 2019 6:16PM by PIB Bhubaneshwar


    ଦେଶବ୍ୟାପୀ ଚତୁର୍ଥ ପର୍ଯ୍ୟାୟ ନିର୍ବାଚନ ଏପ୍ରିଲ 29 ରେ ଅନୁଷ୍ଠିତ ହେବ । ଏହି ପର୍ଯ୍ୟାୟରେ 9 ଟି ରାଜ୍ୟର 71 ଟି ଲୋକସଭା ଆସନରେ ଭୋଟ ଗ୍ରହଣ କରାଯିବ । 12 କୋଟି 79 ଲକ୍ଷରୁ ଉ ର୍ଦ୍ଧ୍ଵ ମତଦାତା 945 ପ୍ରାର୍ଥୀଙ୍କ ଭାଗ୍ୟ ନିର୍ଦ୍ଧାରଣ କରିବେ । ଦେଶବ୍ୟାପୀ ମତଦାନରେ ସୁବିଧା ପାଇଁ 1 ଲକ୍ଷ 40 ହଜାର ପୋଲିଂ ବୁଥରେ ଭୋଟ ଗ୍ରହଣ କରାଯିବ । ଓଡିଶାରେ 6 ଟି ସଂସଦୀୟ ଆସନରେ 52 ଜଣ ପ୍ରାର୍ଥୀଙ୍କ ଭାଗ୍ୟ ନିର୍ଦ୍ଧାରଣ କରିବେ 9514883 ମତଦାତା । ଏଥିରେ ସାମିଲ ଅଛନ୍ତି 4908575 ପୁରୁଷ , 4605694 ମହିଳା ଏବଂ 615 ଜଣ ତୃତୀୟ ଲିଙ୍ଗର ମତଦାତା । ମୋଟ 10792 ପୋଲିଂ ବୁଥରେ ମତଦାନ ଗ୍ରହଣ କରାଯିବ ।


    ବିହାରରେ 5 ଟି ଆସନରେ ମତଦାନ ଗ୍ରହଣ କରାଯିବ ଏବଂ ଏଥିପାଇଁ ପ୍ରତିଦ୍ୱନ୍ଦ୍ୱିତା କରୁଛନ୍ତି 66 ଜଣ ପ୍ରାର୍ଥୀ । ସେମାନଙ୍କୁ 8834 ପୋଲିଂ ବୁଥରେ ମତଦାନ ମାଧ୍ୟମରେ ନିର୍ବାଚିତ କରିବେ 8702313 ମତଦାତା । ଜମ୍ମୁ କାଶ୍ମୀରରେ ମାତ୍ର ଗୋଟିଏ ଆସନରୁ ନିର୍ବାଚନ ଲଢ଼ୁଛନ୍ତି 18 ଜଣ ପ୍ରାର୍ଥୀ ଏବଂ 433 ଟି ପୋଲିଂ ବୁଥରୁ ମତଦାନ କରି ସେମାନଙ୍କ ଭାଗ୍ୟ ନିର୍ଦ୍ଧାରଣ କରିବେ 344224 ମତଦାତା । ଝାଡଖଣ୍ଡରେ 3 ଟି ଆସନରେ ଲଢ଼େଇ ହେବ ଏବଂ ଏଥିପାଇଁ ରହିଛନ୍ତି 59 ଜଣ ପ୍ରାର୍ଥୀ । 3013 ପୋଲିଂ ବୁଥରୁ ଭୋଟ ଦାନ ମାଧ୍ୟମରେ ବିଜୟୀ ପ୍ରାର୍ଥୀ ନିର୍ବାଚିତ କରିବେ 10555689 ଭୋଟର । ସେହିପରି ମହାରାଷ୍ଟ୍ରର 17 ଟି ଆସନରେ 323 ଜଣ ପ୍ରାର୍ଥୀଙ୍କ ମଧ୍ୟରୁ 33314 ପୋଲିଂ ବୁଥରୁ 31192823 ଜଣ ମତଦାତା ମତଦାନ ପୂର୍ବକ ବିଜୟୀ ପ୍ରାର୍ଥୀ ନିର୍ବାଚିତ କରିବେ । ରାଜସ୍ଥାନର 13 ଟି ଆସନ ପାଇଁ 115 ଜଣ ପ୍ରାର୍ଥୀ ମୁକାବିଲା କରୁଛନ୍ତି । 28182 ମତଦାନ କେନ୍ଦ୍ରରୁ ମତଦାନ କରି ସେମାନଙ୍କ ଭାଗ୍ୟ ନିର୍ଦ୍ଧାରଣ କରିବେ 25776993 ଭୋଟର । ଉତରପ୍ରଦେଶରେ 13 ଟି ଆସନ ପାଇଁ ନିର୍ବାଚନ ମଇଦାନକୁ ଓହ୍ଲାଇଛନ୍ତି 154 ଜଣ ପ୍ରାର୍ଥୀ ଏବଂ 27513 ପୋଲିଂ ବୁଥରେ ଭୋଟ ଗ୍ରହଣ କରାଯିବ । ମୋଟ ମତଦାତାଙ୍କ ସଂଖ୍ୟା 23888367 । ପଶ୍ଚିମବଙ୍ଗର 8 ଟି ଆସନରେ 68 ଜଣ ପ୍ରାର୍ଥୀଙ୍କ ଭାଗ୍ୟ ନିର୍ଦ୍ଧାରଣ କରିବେ 13456491 ମତଦାତା । ମୋଟ 15277 ପୋଲିଂ ବୁଥରେ ଭୋଟ ଗ୍ରହଣ କରାଯିବ ।


    *******************

    
    
    (Release ID: 1571223) Visitor Counter : 49