      କ୍ୟାବିନେଟ

      ଅକ୍ଷୟ ଶକ୍ତି କ୍ଷେତ୍ରରେ ସହଯୋଗ ନେଇ ଭାରତ ଡେନମାର୍କ ମଧ୍ୟରେ ରାଜିନାମାକୁ କ୍ୟାବିନେଟର ଅନୁମୋଦନ
      Posted On: 15 APR 2019 6:49PM by PIB Bhubaneshwar


    ସମୁଦ୍ର କୂଳ ପବନ ଶକ୍ତି ଉପରେ ବିଶେଷ ଧ୍ୟାନ ଦେଇ ଅକ୍ଷୟ ଶକ୍ତି କ୍ଷେତ୍ରରେ ରଣନୈତିକ ସହଯୋଗ ପ୍ରଦାନ କରିବା ପାଇଁ ଭାରତ ସରକାରଙ୍କ ନୂତନ ଓ ଅକ୍ଷୟ ଶକ୍ତି ମନ୍ତ୍ରଣାଳୟ ଏବଂ ଡେନମାର୍କ ସରକାରଙ୍କ ଶକ୍ତି , ଉପଯୋଗ ଓ ପାଣିପାଗ ମନ୍ତ୍ରଣାଳୟ ମଧ୍ୟରେ ସ୍ୱାକ୍ଷରିତ ହୋଇଥିବା ରାଜିନାମା ଏବଂ ଭାରତରେ ଏକ ଇଣ୍ଡୋ-ଡାନିସ ଅକ୍ଷୟ ଶକ୍ତି ଉକ୍ରର୍ଷ କେନ୍ଦ୍ର ପ୍ରତିଷ୍ଠା ନେଇ ବୁଝାମଣା ପତ୍ରକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଅନୁମୋଦନ ପ୍ରଦାନ କରିଛନ୍ତି । ଏହି ରାଜିନାମା ନୂଆଦିଲ୍ଲୀଠାରେ 2019 ମାର୍ଚ୍ଚ ମାସରେ ସ୍ୱାକ୍ଷରିତ ହୋଇଥିଲା ।


    ଏହି ସହଯୋଗ ରାଜିନାମାର ଉଦ୍ଦେଶ୍ୟ ହେଉଛି ସମୁଦ୍ର କୂଳ ପବନ ଶକ୍ତି ଉପରେ ବିଶେଷ ଗୁରୁତ୍ୱ ପ୍ରଦାନ କରି ଉଭୟ ଦେଶ ମଧ୍ୟରେ ଅକ୍ଷୟ ଶକ୍ତି କ୍ଷେତ୍ରରେ ସହଯୋଗ ବୃଦ୍ଧି କରିବା । ସମୁଦ୍ର କୂଳ ପବନ ଶକ୍ତି ପ୍ରକଳ୍ପ ଗୁଡ଼ିକର ପରିଚାଳନା ପାଇଁ ବୈଷୟିକ କ୍ଷମତା ବୃଦ୍ଧି , ପବନ ଶକ୍ତିକୁ ନେଇ ଉଭୟ ସମୁଦ୍ର ତଟ ଏବଂ ଏହାଠାରୁ ଦୂରରେ ଉଚ୍ଚ କ୍ଷମତା ସମ୍ପନ୍ନ ଉଦ୍ୟୋଗର ବିକାଶ ଏବଂ ଏହାର ପରିଚାଳନା , ଉଚ୍ଚ ଗୁଣାତ୍ମକତା ବିଶିଷ୍ଟ ପବନ ଟର୍ବାଇନ ନିଶ୍ଚିତ କରାଇବା , ଆବଶ୍ୟକୀୟ ସରଂଜାମ ଏବଂ ପ୍ରମାଣପତ୍ରର ଆବଶ୍ୟକତା , ସମୁଦ୍ର କୂଳ ପବନ ନେଇ ପୂର୍ବାନୁମାନ ଏବଂ କାର୍ଯ୍ୟସୂଚୀ ପ୍ରସ୍ତୁତ କରିବା ଏହି ସହଯୋଗର ଅନ୍ତର୍ଭୁକ୍ତ ।


    ଇଣ୍ଡୋ-ଡାନିସ ସମନ୍ୱିତ ଅକ୍ଷୟ ଶକ୍ତି ଉତ୍କର୍ଷ କେନ୍ଦ୍ର ଅକ୍ଷୟ ଶକ୍ତି ସମ୍ପଦ ଆକଳନ କ୍ଷେତ୍ରରେ କାର୍ଯ୍ୟ କରିବ ଯାହାର ବିଶେଷ ଗୁରୁତ୍ୱ ରହିବ ସମୁଦ୍ର କୂଳ ଏବଂ ଏହାର ଦୂରବର୍ତ୍ତୀ ସ୍ଥାନର ପବନ ଉପରେ , ପବନର ହାଇବ୍ରିଡାଇଜେସନ , ସୌର , ଜଳଜ ଏବଂ ସଂରକ୍ଷଣ ଜ୍ଞାନକୌଶଳ , ପବନ ଶକ୍ତି ଓ ଅକ୍ଷୟ ଶକ୍ତି ମଧ୍ୟରେ ସମନ୍ୱୟକରଣ , ଆର ଆଣ୍ଡ ଡିର ପରୀକ୍ଷଣ , ଦକ୍ଷତା ବିକାଶ ଏବଂ କ୍ଷମତା ବିକାଶ ଉପରେ ।


    ଏହି ରାଜିନାମା ଉଭୟ ଦେଶ ମଧ୍ୟରେ ଦ୍ୱିପାକ୍ଷିକ ବିକାଶ ସୁଦୃଢ଼ ହେବା ନେଇ ସହାୟକ ହେବ ।


    **********

    
    
    (Release ID: 1570711) Visitor Counter : 23