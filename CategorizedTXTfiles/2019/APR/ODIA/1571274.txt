      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସାମୁଦ୍ରିକ ଝଡ଼ ଫନୀ: ପ୍ରସ୍ତୁତି ପଦକ୍ଷେପର ସମୀକ୍ଷା ଲାଗି କ୍ୟାବିନେଟ ସଚିବଙ୍କୁ ନିର୍ଦ୍ଦେଶ ଦେଲେ ପ୍ରଧାନମନ୍ତ୍ରୀ
      Posted On: 29 APR 2019 4:17PM by PIB Bhubaneshwar


    ଆଜି ସକାଳ ସୁଦ୍ଧା ସାମୁଦ୍ରିକ ଝଡ଼ ଫନୀ ଚେନ୍ନାଇଠାରୁ 880 କିଲୋମିଟର ଦୂର ଦକ୍ଷିଣ-ପୂର୍ବରେ ସ୍ଥିର ରହିଛି । ଏପ୍ରିଲ 30 ସୁଦ୍ଧା ଏହା ଘନୀଭୂତ ହୋଇ ଏକ ଭୟଙ୍କର ସାମୁଦ୍ରିକ ଝଡ଼ର ରୂପ ନେବ ବୋଲି ଆଶା କରାଯାଉଛି । ଏହି ଝଡ଼ ଉତ୍ତର-ପଶ୍ଚିମ ଦିଗରେ ଗତି କରିବା ଜାରି ରହିବ ଏବଂ ମେ 1 ସୁଦ୍ଧା ଏହାର ଗତି ବଦଳାଇ ଉତ୍ତର-ପୂର୍ବ ମୋଡ ନେବ ।


    ଭାରତୀୟ ପାଣିପାଗ ବିଭାଗ ( IMD ) ଅନୁଯାୟୀ ତାମିଲନାଡୁ ଏବଂ ଆନ୍ଧ୍ରପ୍ରଦେଶରେ ଏହି ଝଡ଼ ସ୍ଥଳ ଭାଗ ଛୁଇଁବ ନାହିଁ । ତେବେ ଏହା ଓଡ଼ିଶାରେ ସ୍ଥଳ ଭାଗ ଛୁଇଁବ ନା ନାହିଁ ସେ ନେଇ ସତର୍କ ଦୃଷ୍ଟି ରଖାଯାଇଛି ।


    ପ୍ରଧାନମନ୍ତ୍ରୀ ନିଜେ ପରିସ୍ଥିତି ଉପରେ ନଜର ରଖିଛନ୍ତି ଏବଂ ଏହାର ଆକଳନ ପାଇଁ ସମସ୍ତ ସମ୍ପୃକ୍ତ ରାଜ୍ୟ ସରକାର , କେନ୍ଦ୍ର ମନ୍ତ୍ରଣାଳୟ ଏବଂ ଏଜେନ୍ସିଗୁଡିକ ସହ ଜାତୀୟ ବିପର୍ଯ୍ୟୟ ପ୍ରଶମନ କମିଟି ( NCMC )ର ବୈଠକ ଆଗତ କରିବା ପାଇଁ କ୍ୟାବିନେଟ ସଚିବଙ୍କୁ ନିର୍ଦ୍ଦେଶ ଦେଇଛନ୍ତି । ଏନଡିଆରଏଫ ଓ ଭାରତୀୟ ତଟରକ୍ଷୀ ବାହିନୀକୁ ସତର୍କ କରାଯାଇଛି ଏବଂ ସେମାନଙ୍କୁ ସମ୍ପୃକ୍ତ ରାଜ୍ୟ ସରକାରଙ୍କ ନିର୍ଦ୍ଦେଶ ମୁତାବକ କାର୍ଯ୍ୟ କରିବା ପାଇଁ ନିର୍ଦ୍ଦେଶ ଦିଆଯାଇଛି ।


    ମତ୍ସ୍ୟଜୀବୀମାନେ ସମୁଦ୍ର ମଧ୍ୟକୁ ନଯିବା ପାଇଁ ଏବଂ ଯେଉଁମାନେ ସମୁଦ୍ର ଭିତରେ ଅଛନ୍ତି ସେମାନଙ୍କୁ ଫେରିଆସିବା ପାଇଁ ଏପ୍ରିଲ 25 ତାରିଖ ଠାରୁ ନିୟମିତ ଭାବେ ସତର୍କ ସୂଚନା ପ୍ରଦାନ କରାଯାଉଛି । ସମସ୍ତ ସମ୍ପୃକ୍ତ ରାଜ୍ୟମାନଙ୍କୁ ଆଇଏମଡି 3 ଘଣ୍ଟିଆ ବୁଲେଟିନ ମାଧ୍ୟମରେ ପାଣିପାଗ ସୂଚନା ପ୍ରଦାନ କରୁଛି । ଏମଏଚଏ ମଧ୍ୟ ସମ୍ପୃକ୍ତ ରାଜ୍ୟ ସରକାର ଏବଂ କେନ୍ଦ୍ରୀୟ ଏଜେନ୍ସିମାନଙ୍କ ସହ ନିୟମିତ ଯୋଗାଯୋଗରେ ରହିଛି ।


    ***************

    
    
    (Release ID: 1571274) Visitor Counter : 29