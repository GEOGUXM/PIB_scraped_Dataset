      କ୍ୟାବିନେଟ

      ଭୂତତ୍ୱ ଓ ଖଣିଜ ସମ୍ପଦ କ୍ଷେତ୍ରରେ ସହଯୋଗ ନେଇ ଭାରତ ବଲିଭିଆ ମଧ୍ୟରେ ବୁଝାମଣାକୁ କ୍ୟାବିନେଟର ଅନୁମୋଦନ
      Posted On: 15 APR 2019 6:53PM by PIB Bhubaneshwar


    ଭୂତତ୍ୱ ଓ ଖଣିଜ ସମ୍ପଦ କ୍ଷେତ୍ରରେ ସହଯୋଗ ନେଇ ଭାରତ ଓ ବଲିଭିଆ ମଧ୍ୟରେ ପୂର୍ବରୁ ହୋଇଥିବା ବୁଝାମଣା ପତ୍ର ସ୍ୱାକ୍ଷରକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଅନୁମୋଦନ କରିଛି । ଏହି ବୁଝାମଣା ବଲିଭିଆରେ 2019 ମାର୍ଚ୍ଚ ମାସରେ ସ୍ୱାକ୍ଷରିତ ହୋଇଥିଲା ।


    ପ୍ରଭାବ


    ଏହି ବୁଝାମଣା ଫଳରେ ଖଣିଜ ସମ୍ପଦ କ୍ଷେତ୍ରରେ ଭାରତ ଏବଂ ବଲିଭିଆ ମଧ୍ୟରେ ସହଯୋଗ ବୃଦ୍ଧି ପାଇବା ନେଇ ଆନୁଷ୍ଠାନିକ ପ୍ରକ୍ରିୟା ସୃଷ୍ଟି ହେବ । ଏହା ଦ୍ୱାରା ସମ୍ପଦ , ଆଇନ ଓ ଯୋଜନାକୁ ନେଇ ସୂଚନାର ଆଦାନ ପ୍ରଦାନ , ପ୍ରଗତି ସମ୍ବନ୍ଧୀୟ ରଣନୀତିକୁ ନେଇ ଆଲୋଚନା ଚକ୍ରର ଆୟୋଜନ , ଉଭୟ ଦେଶ ମଧ୍ୟରେ ବୈଷୟିକ ଜ୍ଞାନକୌଶଳ ସ୍ଥାନାନ୍ତରଣ ନେଇ ପ୍ରୋତ୍ସାହନ , ମୂଲ୍ୟଯୁକ୍ତକରଣ ଆଦି ହୋଇପାରିବ ଯାହାଫଳରେ କି ଦସ୍ତାବୀଜକରଣ ଏବଂ ପ୍ରଚାର ଓ ପ୍ରସାର ଆଦି କରାଯାଇ ପାରିବ ।


    **********

    
    
    (Release ID: 1570716) Visitor Counter : 18