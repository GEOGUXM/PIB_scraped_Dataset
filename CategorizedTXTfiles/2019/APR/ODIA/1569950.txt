      ମହାକାଶ ବିଭାଗ

      ପିଏସଏଲଭି ଦ୍ୱାରା ଇଏମଆଇଏସଏଟି ଓ 28ଟି ଗ୍ରାହକ ଉପଗ୍ରହ ଉତକ୍ଷେପଣ
      Posted On: 01 APR 2019 9:09PM by PIB Bhubaneshwar


    ପିଏସଏଲଭି-ସି 45 ଦ୍ୱାରା ଆଜି ଶ୍ରୀହରିକୋଟାଠାରେ ଥିବା ସତୀଶ ଧାୱନ ମହାକାଶ କେନ୍ଦ୍ରରୁ ଇଏମଆଇଏସଏଟି ଏବଂ 28 ଟି ଆନ୍ତର୍ଜାତିକ ଗ୍ରାହକ କ୍ଷେପଣାସ୍ତ୍ରକୁ ସଫଳତାର ସହ ଉତକ୍ଷେପଣ କରାଯାଇଛି । ଏହି ଉତକ୍ଷେପଣ ପିଏସଏଲଭି-କ୍ୟୁଏଲର ପ୍ରଥମ ମିଶନ ଥିଲା ଯାହାକି ପିଏସଏଲଭିର ଏକ ଭିନ୍ନ ପ୍ରତିରୂପ ଏବଂ ଏଥିରେ 4 ଟି ଷ୍ଟ୍ରାପ-ଅନ ମୋଟର ରହିଛି ।


    ଦ୍ୱିତୀୟ ଲଂଚ ପ୍ୟାଡରୁ ପିଏସଏଲଭି-ସି 45 ଦ୍ୱାରା ଆଜି ସକାଳ 9 ଟା 27 ମିନିଟରେ ଉତକ୍ଷେପଣ କରାଯାଇଥିଲା ଏବଂ 17 ମିନିଟ 12 ସେକେଣ୍ଡ ପରେ ଭାରତର ଇଏମଆଇଏସଏଟି ଉପଗ୍ରହକୁ 748 କିଲୋମିଟର ଦୀର୍ଘ କକ୍ଷ ପଥରେ ଅବସ୍ଥାପିତ କରାଯାଇଥିଲା । ପରସ୍ପରଠାରୁ ଅଲଗା ହେବା ପରେ ଇଏମଆଇଏସଏଟିର ଦୁଇଟି ଅଂଶବିଶେଷ ଭିନ୍ନ ଭାବେ ସ୍ୱୟଂକ୍ରିୟ ହୋଇଥିଲେ ଏବଂ ବେଙ୍ଗାଲୁରୁରେ ଥିବା ଇସ୍ରୋ ଟେଲିମେଟ୍ରି ଟ୍ରାକିଂ ଏବଂ କମାଣ୍ଡ ନେଟୱର୍କ ଉପଗ୍ରହ ଉପରେ ନିୟନ୍ତ୍ରଣ ହାସଲ କରିଥିଲା । ଆଗାମୀ ଦିନରେ ଏହି ଉପଗ୍ରହକୁ ଚୂଡାନ୍ତ ଭାବେ କାର୍ଯ୍ୟକାରୀ ଉପଯୋଗୀ କରାଯିବ ।


    ଇଏମଆଇଏସଏଟି ଉପଗ୍ରହ ଅଲଗା ହେବା ପରେ ଯାନର ଚତୁର୍ଥ ପର୍ଯ୍ୟାୟର ଇଞ୍ଜିନ ଦ୍ୱାରା 28 ଟି ଆନ୍ତର୍ଜାତିକ ଉପଗ୍ରହକୁ 504 କିଲୋମିଟର ଉଚ୍ଚତାରେ ଆବଶ୍ୟକୀୟ କକ୍ଷପଥରେ ସ୍ଥାପିତ କରାଯାଇ ଥିଲା । ଶେଷ ଗ୍ରାହକ ଉପଗ୍ରହକୁ ଉତକ୍ଷେପଣ କରାଯିବାର 1 ଘଂଟା 45 ମିନିଟ ପରେ ଉପଯୁକ୍ତ କକ୍ଷପଥରେ ସ୍ଥାପିତ କରାଯାଇଥିଲା ।


    ଇସ୍ରୋର କ୍ଷୁଦ୍ର ଉପଗ୍ରହ- 2 ଯୋଜନା ଅନ୍ତର୍ଗତ ଇଏମଆଇଏସଏଟିର ନିର୍ମାଣ କରାଯାଇଛି ଏବଂ ଏହାର ଓଜନ ରହିଛି ପାଖାପାଖି 436 କିଗ୍ରା । ଏହି ଉପଗ୍ରହର କାର୍ଯ୍ୟ ହେଉଛି ବୈଦ୍ୟୁତିକ ଚୁମ୍ବକୀୟ କ୍ଷେତ୍ରର ପରିମାପ କରିବା । 28 ଟି ଆନ୍ତର୍ଜାତିକ ଗ୍ରାହକ ଉପଗ୍ରହର ମୋଟ ଓଜନ ହେବ ପାଖାପାଖି 220 କେଜି ଏବଂ ଏଗୁଡ଼ିକ ହେଉଛନ୍ତି 4 ଟି ଦେଶର- ଲିଥୁଆନିଆ ( 2 ) , ସ୍ପେନ ( 1 ) , ସୁଇଜରଲାଣ୍ଡ ( 1 ) ଓ ଆମେରିକା ( 24 ) । ବ୍ୟବସାୟିକ ସୁବିଧା ଉ ଦ୍ଦେ ଶ୍ୟରେ ଏହି ବିଦେଶୀ ଉପଗ୍ରହଗୁଡ଼ିକୁ ଉତକ୍ଷେପଣ କରାଯାଇଛି ।


    ଏହି ମିଶନରେ ସାମିଲ ଉତକ୍ଷେପଣ ଯାନ ଏବଂ ଉପଗ୍ରହ ଦଳକୁ ଇସ୍ରୋ ଅଧ୍ୟକ୍ଷ ଡଃ କେ ଶିବାନ ଅଭିନନ୍ଦନ ଜଣାଇଛନ୍ତି । “ ଆଜିର ପିଏସଏଲଭି ମିଶନ ଅନେକ ଭାବେ ସ୍ୱତନ୍ତ୍ର । ଏହା ଏକ ଚାରିଟି ଷ୍ଟ୍ରାପ ବିଶିଷ୍ଟ ସ୍ୱତନ୍ତ୍ର ପ୍ରତିରୂପ । ଉତକ୍ଷେପଣ ଯାନ ଦ୍ୱାରା ତିନୋଟି ଭିନ୍ନଭିନ୍ନ କକ୍ଷ ପଥ ହାସଲ କରାଯାଇଛି ଏବଂ ପ୍ରଥମ ଥର ପାଇଁ ପିଏସ୪ ଷ୍ଟେଜ ସୌର ପ୍ୟାନେଲ ଦ୍ୱାରା ଚାଳିତ ହୋଇଛି ,” ବୋଲି ଡଃ ଶିବାନ କହିଛନ୍ତି । ଏକ ନୂତନ ପିଏସଏଲଭି ଦଳ ଏହି ମିଶନକୁ ସଫଳ ରୂପ ପ୍ରଦାନ କରିଥିବାର ସେ ସୂଚନା ଦେଇଛନ୍ତି । ସେ ମଧ୍ୟ ଏହି ମିଶନରେ ଶିଳ୍ପାନୁଷ୍ଠାନମାନଙ୍କର ମହତ୍ୱପୂର୍ଣ୍ଣ ଯୋଗଦାନ ବିଷୟରେ ପ୍ରକାଶ କରିଥିଲେ ।


    ଆଜିର ଉପଗ୍ରହକୁ ମିଶାଇ ଏପର୍ଯ୍ୟନ୍ତ ପିଏସଏଲଭି 46 ଟି ଜାତୀୟ ଉପଗ୍ରହ , ଭାରତୀୟ ବିଶ୍ୱବିଦ୍ୟାଳୟର ଛାତ୍ରଛାତ୍ରୀମାନଙ୍କ ଦ୍ୱାରା ନିର୍ମିତ 10 ଟି ଉପଗ୍ରହ ଏବଂ 297 ଟି ଆନ୍ତର୍ଜାତିକ ଗ୍ରାହକ ଉପଗ୍ରହର ଉତକ୍ଷେପଣ କରିଛି । ଏହାର ପରବର୍ତୀ ମିଶନ ଅନ୍ତର୍ଗତ ପିଏସଏଲଭି-ସି 46 2029 ମେ ମାସରେ ଆରଆଇଏସଏଟି- 2 ବି ଉତକ୍ଷେପଣ କରିବ ।


    ***********


    

    
    (Release ID: 1569950) Visitor Counter : 36