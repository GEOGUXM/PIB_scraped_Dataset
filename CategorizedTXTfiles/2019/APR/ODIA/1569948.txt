      ଉପରାଷ୍ଟ୍ରପତିଙ୍କ ସଚିବାଳୟ

      ସାଇ ଇଂଟରନ୍ୟାସନାଲ ସ୍କୁଲ, ଭୁବନେଶ୍ୱରର ପ୍ରତିଷ୍ଠା ଦିବସ ସମାରୋହରେ ମାନନୀୟ ଉପରାଷ୍ଟ୍ରପତିଙ୍କ ଅଭିଭାଷଣ
      Posted On: 01 APR 2019 9:02PM by PIB Bhubaneshwar


    ସମ୍ମାନନୀୟ ଶିକ୍ଷକ ଓ ଶିକ୍ଷୟିତ୍ରୀଗଣ ଓ ଛାତ୍ରଛାତ୍ରୀଙ୍କ ଅଭିଭାବକମାନେ ,


    ସମ୍ମାନନୀୟ ଅତିଥିଗଣ , ଭାଇ ଓ ଭଉଣୀମାନେ ଏବଂ ମୋର ପ୍ରିୟ ଛାତ୍ରଛାତ୍ରୀ ।


    ଏହି ଅନୁଷ୍ଠାନର ଛାତ୍ରଛାତ୍ରୀ , ଶିକ୍ଷକ ଶିକ୍ଷୟିତ୍ରୀ ଓ ଅଭିଭାବକମାନଙ୍କ ସହିତ ବାର୍ତାଳାପ କରି ଏବଂ ନିଜର ବିଚାର ବ୍ୟକ୍ତ କରି ମୁଁ ଆନନ୍ଦ ଅନୁଭବ କରୁଛି । ମୁଁ ଯେତେବେଳେ କୌଣସି ସ୍କୁଲ କିମ୍ବା କଲେଜ ଗସ୍ତ କରିଥାଏ , ଦେଶର ଭବିଷ୍ୟତକୁ ନେଇ ମୋ ମନରେ ଏକ ତୀବ୍ର ଆଶା ଜାଗ୍ରତ ହୋଇଥାଏ ।


    ମୁଁ ସବୁବେଳେ ଏହି ଚିନ୍ତାଧାରା ପୋଷଣ କରିଥାଏ ଯେ ବିଦ୍ୟାଳୟ କେବଳ ଶିକ୍ଷା ଗ୍ରହଣର ମନ୍ଦିର ନୁହେଁ ବରଂ ଏହା ଦେଶର ଭାଗ୍ୟ ନିର୍ମାଣ କରିବାରେ ମୌଳିକ ଭୂମିକା ନିର୍ବାହ କରିଥାଏ । ବିଦ୍ୟାଳୟ ହେଉଛି ଭବିଷ୍ୟତର ଶିକ୍ଷକ , ବୈଜ୍ଞାନିକ , ଡାକ୍ତର , ଇଞ୍ଜିନିୟର , ଚାର୍ଟାର୍ଡ ଆକାଉଂଟାଂଟ , ରାଜନେତା ଏବଂ ବିଭିନ୍ନ କ୍ଷେତ୍ରର ବିଦ୍ୱାନମାନଙ୍କ ସୃଷ୍ଟିର ମଂଚ ।


    ତେଣୁ କେବଳ ଶିକ୍ଷା ଦାନ ଉପଲବ୍ଧି ବ୍ୟତୀତ ଛାତ୍ରଛାତ୍ରୀଙ୍କ ସାମଗ୍ରୀକ ବିକାଶ ଉପରେ ଗୁରୁତ୍ୱାରୋପ କରୁଥିବା ଉତମ ବିଦ୍ୟାଳୟ ଶିକ୍ଷାଦାନ କୁନି କୁନି ଛାତ୍ରଛାତ୍ରୀଙ୍କୁ ଦେଶର ଦାୟିତ୍ୱସମ୍ପନ୍ନ , ଯତ୍ନଶୀଳ ଏବଂ ସହାନୁଭୂତିଶୀଳ ନାଗରିକ ଭାବେ ଗଢ଼ିତୋଳିବା ଲାଗି ଅତ୍ୟନ୍ତ ଗୁରୁତ୍ୱପୂର୍ଣ୍ଣ ।


    ପ୍ରିୟ ଛାତ୍ରଛାତ୍ରୀ , ଆପଣମାନେ ସମସ୍ତେ ନିଜ ପରୀକ୍ଷା ଦେଇସାରିଛନ୍ତି ଏବଂ ଖୁବଶୀଘ୍ର ଉପର ଶ୍ରେଣୀରେ ନୂଆ ଶିକ୍ଷାବର୍ଷରେ ଯୋଗଦେବେ । ମୁଁ ଆପଣମାନଙ୍କ କ୍ୟାରିଅରରେ ସଫଳତା ଏବଂ ଉଜ୍ଜ୍ୱଳ ଭବିଷ୍ୟତ କାମନା କରୁଛି ।


    ପ୍ରିୟ ବନ୍ଧୁଗଣ ,


    ବିଦ୍ୟାଳୟରେ ଆମେ , ରଙ୍ଗୀନ ନୂତନ ବିଚାର , ସରଳ ଆଦର୍ଶବାଦ , ଅନ୍ତର୍ନିହିତ ନୈତିକତା ଏବଂ ନୈତିକ ମୂଲ୍ୟବୋଧ ସହ ଆଶା ଏବଂ ଉତ୍ସାହକୁ ନେଇ ସ୍ୱପ୍ନ ପୂରଣ ଦିଗରେ ଯାତ୍ରାକୁ ପାଳନ କରିଥାଉ । ଆମର ପୂର୍ବତନ ରାଷ୍ଟ୍ରପତି ଡ. ଏପିଜେ ଅବଦୁଲ କଲାମ ଛାତ୍ରଛାତ୍ରୀଙ୍କୁ ସ୍ୱପ୍ନ ଦେଖିବାକୁ କହୁଥିଲେ - “ ସ୍ୱପ୍ନ ବିଚାରରେ ପରିଣତ ହେଉ ଏବଂ ବିଚାର କାର୍ଯ୍ୟରେ ପରିଣତ ହେଉ ” । ଆପଣମାନଙ୍କ ସ୍ୱପ୍ନ , ଆଦର୍ଶ ଏବଂ ବିଚାର ଏ ମହାନ ରାଷ୍ଟ୍ରର ଭବିଷ୍ୟତ ନିର୍ମାଣ କରିବ ।


    ଶିକ୍ଷା କେବଳ ନିଯୁକ୍ତି ପାଇଁ ନୁହେଁ , ଏହା ଜ୍ଞାନ ଏବଂ ବୁଦ୍ଧିମତା ଜରିଆରେ ଜଣେ ବ୍ୟକ୍ତିର ସଶକ୍ତିକରଣ ଲାଗି ଉଦ୍ଦିଷ୍ଟ । ଜ୍ଞାନ ପ୍ରଦାନ କରିବା ଏବଂ ଶିକ୍ଷାଦାନର ନବୀନତମ ପଦ୍ଧତି ସହ ତାଳ ମିଳାଇ ଚାଲିବା ସହିତ ବିଦ୍ୟାଳୟଗୁଡ଼ିକ ଛାତ୍ରଛାତ୍ରୀଙ୍କୁ ଆମର ପ୍ରାଚୀନ ସଭ୍ୟତା , ସଂସ୍କୃତି , ପରମ୍ପରା , ଐତିହ୍ୟ ଓ ଇତିହାସ ସମ୍ପର୍କରେ ପରିଚିତ କରାଇବା ଉଚିତ ।


    ପକ୍ଷପାତ ବିନା ସମ୍ପୂର୍ଣ୍ଣ ଏବଂ ବିସ୍ତୃତ ଭାବେ ଇତିହାସକୁ ବୁଝାଯିବା ଉଚିତ ।


    ଗାନ୍ଧୀଜୀଙ୍କ ଦ୍ୱାରା ପ୍ରତିପାଦିତ 7ଟି ଘାତକ ସାମାଜିକ ପାପ ମଧ୍ୟରୁ , ଗୋଟିଏ ପାପ ହେଉଛି ଚରିତ୍ର ନିର୍ମାଣ କରୁନଥିବା ଶିକ୍ଷା । ଜ୍ଞାନ ଏବଂ ବୁଦ୍ଧିମତା ସହିତ ଭବିଷ୍ୟତର ନାଗରିକମାନଙ୍କୁ ସଶକ୍ତ କରିବା ବ୍ୟତୀତ ଶିକ୍ଷାରେ ସାମାଜିକ , ନୈତିକ ଓ ଆଧ୍ୟାତ୍ମିକ ମୂଲ୍ୟବୋଧ ରହିବା ଆବଶ୍ୟକ । ଅନ୍ୟ ନାଗରିକ , ଜୀବମାନଙ୍କ ପ୍ରତି ଆପଣମାନଙ୍କ ମନୋଭାବ , ପରିବେଶ ସୁରକ୍ଷା ଏବଂ ସମାଜର ବ୍ୟାପକ କଲ୍ୟାଣ ପାଇଁ ଆପଣମାନଙ୍କ ପ୍ରତିବଦ୍ଧତା ହେଉଛି ଗୁରୁତ୍ୱପୂର୍ଣ୍ଣ । ରାଷ୍ଟ୍ରପିତା ମହାତ୍ମା ଗାନ୍ଧୀ ଏକ ଅତି ଗୁରୁତ୍ୱପୂର୍ଣ୍ଣ କଥା କହିଥିଲେ: “ ପ୍ରାଣୀଙ୍କ ପ୍ରତି ବ୍ୟବହାରରୁ ହିଁ କୌଣସି ରାଷ୍ଟ୍ରର ମହାନତା ପ୍ରତିପାଦିତ ହୋଇଥାଏ ” ।


    ବାସ୍ତବ ଶିକ୍ଷା ଆପଣମାନଙ୍କୁ ଅଜ୍ଞାନତାର ବନ୍ଧନରୁ ମୁକ୍ତ କରିଥାଏ । ଏହା ପ୍ରଗତି ବିରୋଧୀ ଚିନ୍ତାଧାରା ଏବଂ ଅନ୍ଧବିଶ୍ୱାସ ଦୂର କରିବା ଆବଶ୍ୟକ । ଭାରତୀୟ ପରମ୍ପରାରେ କୁହାଯାଇଛି- “ ଯା ବିଦ୍ୟା ସା ବିମୁକ୍ତୟେ ”- ଜ୍ଞାନ ଯାହା ମୁକ୍ତି ପ୍ରଦାନ କରିଥାଏ । ଏହା ମାନବ ଜୀବନର ଗୁରୁତ୍ୱପୂର୍ଣ୍ଣ ଅଙ୍ଗ ଯାହା ଜଣେ ବ୍ୟକ୍ତିକୁ ସଭ୍ୟ , ଶୁଦ୍ଧ , ସୁସଂସ୍କୃତ ଏବଂ ଶିକ୍ଷିତ କରିଥାଏ ।


    ହଜାର ହଜାର ବର୍ଷ ଧରି ଭାରତ ବିଶ୍ୱ ଗୁରୁ ହୋଇ ରହିଥିଲା । ଭୌତିକ ବିଜ୍ଞାନ ଏବଂ ପ୍ରୟୋଗାତ୍ମକ ପ୍ରଯୁକ୍ତିରେ ଆମେ ଉ ତ୍କ ର୍ଷ ହାସଲ କରିଥିଲୁ । ସେତେବେଳେ ବୌଦ୍ଧିକ ସମ୍ପତି ଅଧିକାରକୁ ନେଇ ଦାବି କରାଯାଉନଥିଲା । ବରଂ , ଆମେ ଏହି ବିଶ୍ୱାସ କରୁଥିଲୁ ଯେ ପ୍ରଚାରିତ ଏବଂ ପ୍ରସାରିତ ହେଲେ ଜ୍ଞାନ ବୃଦ୍ଧି ପାଇଥାଏ । ଆମର ଆଦର୍ଶକୁ ପାଳନ କରି , ଆମେ ଆମର ଜ୍ଞାନ ଏବଂ ଉ ତ୍କ ର୍ଷକୁ ବିଶ୍ୱ ସମୁଦାୟ ସହ ବାଂଟିଲୁ ।


    ତକ୍ଷଶୀଳା , ନାଳନ୍ଦା ଭଳି ଆମର ପ୍ରସିଦ୍ଧ ବିଶ୍ୱବିଦ୍ୟାଳୟ ଅନ୍ୟ କ୍ଷେତ୍ରର ଛାତ୍ରଛାତ୍ରୀ , ବିଦ୍ୱାନମାନଙ୍କ ପାଇଁ ସେମାନଙ୍କ ଦ୍ୱାର ଉନ୍ମୁକ୍ତ କରିଥିଲେ ।


    ଆମେ ଆମର ଜ୍ଞାନ ଏବଂ ଭାଗ୍ୟକୁ ପ୍ରତ୍ୟେକଙ୍କ ସହିତ ବାଂଟିଥିଲୁ କାରଣ ଆମେ “ ସର୍ବେ ଭବନ୍ତୁ ସୁଖିନଃ , ସର୍ବେ ସନ୍ତୁ ନିରାମୟା ” ଦର୍ଶନରେ ବିଶ୍ୱାସ କରୁ ଯାହା ହେଉଛି- ସମସ୍ତେ ସନ୍ତୁଷ୍ଟ ରୁହନ୍ତୁ , ସମସ୍ତେ ରୋଗ ଏବଂ ଅସୁସ୍ଥତାରୁ ମୁକ୍ତ ରୁହନ୍ତୁ । ବାଂଟିବା ଏବଂ ଯତ୍ନ ନେବା କେବଳ ଏକ ଆଦର୍ଶ ନଥିଲା ବରଂ ଆମର ସୁଦୀର୍ଘ ପରମ୍ପରା ଓ ବିଶ୍ୱାସର ଏକ ପ୍ରତୀକ ଥିଲା ।


    ଏହି ଅନନ୍ତ ଗୁଣ ଆମ ଶିକ୍ଷା ବ୍ୟବସ୍ଥାର ମୂଳରେ ରହିଆସିଛି , ଯାହାର ପିଢ଼ି ପରେ ପିଢ଼ି ଏକ ଦୃଢ଼ ମୂଲ୍ୟବୋଧ ରହିଛି । ବାସ୍ତବ ଶିକ୍ଷା ନୈତିକତା ଏବଂ ନୈତିକ ମୂଲ୍ୟବୋଧରେ ଦୃଢ଼ତା ଉପରେ ଆଧାରିତ ଏକ ସମାଜ ବିକାଶ ପାଇଁ ମୂଳଦୁଆ ପ୍ରତିଷ୍ଠା କରିଥାଏ ଯାହା ଜୀବନରେ ଶାନ୍ତି ଓ ସନ୍ତୋଷ ପ୍ରାପ୍ତିରେ ସହାୟକ ହୋଇଥାଏ ।


    ଦୁର୍ଭାଗ୍ୟବଶତଃ , ବର୍ଷ ବର୍ଷ ଧରି ଆମେ ସମାଜରେ ନୈତିକତା ଓ ନୀତିଆଦର୍ଶର ସାମଗ୍ରୀକ ପତନ ଦେଖି ଆସୁଛୁ । ଏହି ଅବାଂଛନୀୟ ପ୍ରବୃତି ସମ୍ପୂର୍ଣ୍ଣ ଭାବେ ବନ୍ଦ ହେବା ଆବଶ୍ୟକ ଏବଂ ସ୍କୁଲଗୁଡ଼ିକ ଏହି ପରିବର୍ତନ ଆଣିପାରିବେ ।


    ଭାରତୀୟ ପରମ୍ପରାରେ କୁହାଯାଇଛି , “ ଜ୍ଞାନ ବିନୟତା ପ୍ରଦାନ କରିଥାଏ , ବିନୟତା ଆପଣଙ୍କୁ ଯୋଗ୍ୟତା ପ୍ରଦାନ କରିଥାଏ , ଯୋଗ୍ୟତା ବଳରେ ଧନ ଅର୍ଜନ କରାଯାଏ ଏବଂ ଧନ ଆପଣଙ୍କୁ ଧାର୍ମିକ କରିଥାଏ ଯାହା ଶେଷରେ ପରମ ଆନନ୍ଦ ପ୍ରଦାନ କରିଥାଏ ” । ଶିକ୍ଷା ଏବଂ ଜ୍ଞାନ ସଭ୍ୟ ଜୀବନର ଆଧାର । ତିରୁକ୍କୁରାଲ କହିଛନ୍ତି , “ ଅନ୍ୟ କିଛି ସମ୍ପଦ ନୁହେଁ ; ବିଦ୍ୟାର୍ଜନ ହେଉଛି ପ୍ରକୃତ ସମ୍ପତି ” ।


    ପ୍ରିୟ ଯୁବଗୋଷ୍ଠୀ ,


    ମୁଁ ଆଶା କରୁଛି ଆପଣ ଆମ ପୂର୍ବସ୍ଥିତିକୁ ଫେରାଇ ଆଣି ପାରିବେ । ଆମେ ପୁଣିଥରେ ବିଶ୍ୱଗୁରୁ ହେବା ପାଇଁ ଆଶା କରୁଛୁ । ତେଣୁ ଆମେ ଆମର ନୈତିକ ସାଧନକୁ ନହରାଇ ଶ୍ରେଷ୍ଠ ଶିକ୍ଷାପଦ୍ଧତି , ବିଶ୍ୱର ଶ୍ରେଷ୍ଠ ଶିକ୍ଷାଦାନ ପ୍ରଣାଳୀ ଏବଂ କୌଶଳକୁ ଆପଣାଇବା ଉଚିତ ।


    ଆମେ ଏକ ଅତ୍ୟନ୍ତ ଚମ ତ୍କ । ର ସମୟରେ ଅଛୁ ଯେତେବେଳେ ପ୍ରଯୁକ୍ତିଜ୍ଞାନ ଆହରଣ ପାଇଁ ନୂତନ ସମ୍ଭାବନାର ଦିଗ ବିସ୍ତାରିତ କରିଛି । ଆଜି ଅନଲାଇନ ପାଠ୍ୟକ୍ରମ ଏବଂ ଅଧ୍ୟୟନ ସାମଗ୍ରୀ ଆପଣଙ୍କ ସ୍ମାର୍ଟଫୋନ ରେ ଉପଲବ୍ଧ ହେଉଛି । ଇଂଟରନେଟ ଜରିଆରେ ଆପଣ ବିଶ୍ୱର ପ୍ରାୟତଃ ସବୁକିଛି ସୂଚନା ସବୁ ସ୍ଥାନରେ ପାଇପାରିବେ ।


    ବିଶ୍ୱ ବାସ୍ତବରେ ଏକ ବୈଶ୍ୱିକ ଗ୍ରାମରେ ପରିଣତ ହୋଇଛି ଓ ଜ୍ଞାନ ଆହରଣ ପାଇଁ ଥିବା ବାଧାବିଘ୍ନଗୁଡ଼ିକ ପୂର୍ବାପେକ୍ଷା ଖୁବ ଶୀଘ୍ର ଦୂରେଇ ଯାଉଛି । ଏହି ଜ୍ଞାନ ପରିଚାଳିତ ଡିଜିଟାଲ ଯୁଗରେ ସ୍କୁଲଗୁଡ଼ିକୁ ଘୋଷା ପଦ୍ଧତିରେ ଶିକ୍ଷାଦାନକୁ ତ୍ୟାଗ କରି ଅଭିନବ ଏବଂ ସୃଜନଶୀଳ ବିଚାରକୁ ପ୍ରୋତ୍ସାହିତ କରିବା ଆବଶ୍ୟକ । ସବୁବେଳେ ନୂଆକଥା ଜାଣିବା ଲାଗି ଆଗ୍ରହୀ ରହିବା ଏବଂ ଉପଯୁକ୍ତ ବିଚାର ସହିତ ଆଗକୁ ଆସିବା ଲାଗି ଛାତ୍ରଛାତ୍ରୀଙ୍କ ମଧ୍ୟରେ ଜିଜ୍ଞାସା ଏବଂ ସବୁବେଳେ ପ୍ରଶ୍ନ କରିବାର ମାନସିକତାକୁ ସେମାନେ ପ୍ରୋତ୍ସାହିତ କରିବା ଆବଶ୍ୟକ ।


    ସ୍କୁଲଗୁଡ଼ିକ ପ୍ରଯୁକ୍ତିର ଦ୍ରୁତ ବିକାଶ ସହିତ ତାଳ ଦେଇ ଚାଲିବା ଉଚିତ ଏବଂ ଆବଶ୍ୟକତା ଅନୁଯାଇ ଛାତ୍ରଛାତ୍ରୀଙ୍କ ଦକ୍ଷତାକୁ ଏହା ସହିତ ଶ୍ରେଣୀବଦ୍ଧ କରିବା ଉଚିତ । ସେମାନେ ଛାତ୍ରଛାତ୍ରୀଙ୍କ ମଧ୍ୟରେ ଉଦ୍ୟମିତା ଉତ୍ସାହକୁ ପ୍ରୋତ୍ସାହିତ କରିବା ଆବଶ୍ୟକ ।


    ଏଥିସହିତ ଆମର ଶିକ୍ଷାକୁ ସମାଜ ଉପଯୋଗୀ ଏବଂ ତଥା ଆମର ସାଂସ୍କୃତିକ ମୂଲ୍ୟବୋଧ ଆଧାରିତ କରିବା ଲାଗି ଯୁବ ଛାତ୍ରଛାତ୍ରୀଙ୍କ ମଧ୍ୟରେ ସ୍ୱୟଂସେବୀ ଭାବନା ଜାଗ୍ରତ କରାଯିବା ଆବଶ୍ୟକ । ଛାତ୍ରଛାତ୍ରୀମାନେ ଏନସିସି , ସ୍କାଉଟ୍ସ ଏଣ୍ଡ ଗାଇଡ୍ସ ଭଳି ସଂଗଠନ ସହିତ ଯୋଡ଼ି ହୋଇ ଜୀବନ ଦକ୍ଷତା ଏବଂ ସ୍ୱୟଂସେବୀ ଭାବନା ଜାଗ୍ରତ କରିବା ଆବଶ୍ୟକ ।


    ପାରିପାର୍ଶ୍ଵିକ ଗୋଷ୍ଠୀ ସେବା ପାଇଁ ସ୍କୁଲଗୁଡ଼ିକ ସମ୍ବଳ କେନ୍ଦ୍ର ହେବା ଆବଶ୍ୟକ । ବିଦ୍ୟାଳୟ ଏବଂ ପାରିପାର୍ଶ୍ଵିକ ଗୋଷ୍ଠୀଗୁଡ଼ିକ ମଧ୍ୟରେ ବ୍ୟାପକ ଯୋଗସୂତ୍ର ରହିବା ଉଚିତ ।


    ଛାତ୍ରଛାତ୍ରୀମାନେ ସଂଘବଦ୍ଧ କାର୍ଯ୍ୟ ଗ୍ରହଣ କରିବା ଉଚିତ ଏବଂ ସ୍ୱେଚ୍ଛାକୃତ ଭାବେ ପାରିପାର୍ଶ୍ଵିକ ଗୋଷ୍ଠୀ ଓ ନିକଟବର୍ତୀ ଗ୍ରାମରେ କାମ କରିବା ଉଚିତ । ସ୍ଥାନୀୟ ପ୍ରସଙ୍ଗରେ ପ୍ରଶାସନ ସହିତ ବାର୍ତାଳାପ କରିବା ଆବଶ୍ୟକ ତଥା ଗୋଷ୍ଠୀ ଏବଂ ଗ୍ରାମୀଣ ବିକାଶ ପାଇଁ ଅଭିନବ ସମାଧାନ ସୂତ୍ର ବାହାର କରିବା ଉଚିତ ।


    ଭାରତର ଅଧିକାଂଶ ଭାଗ ଗ୍ରାମାଂଚଳରେ ରହିଛି । ସାମାଜିକ ସଚେତନ ଛାତ୍ରଛାତ୍ରୀ ଆମ ଗ୍ରାମୀଣ ଜୀବନର ମାର୍ଗ ଉପରେ ଉତମ ବୁଝାମଣା ଓ ଉପଯୁକ୍ତ ଦୃଷ୍ଟିକୋଣ ରଖିବା ଲାଗି ଗ୍ରାମାଂଚଳରେ ରହିବା ଉଚିତ ।


    ପ୍ରିୟ ଯୁବଗୋଷ୍ଠୀ ,


    କୃଷି ଅର୍ଥନୀତି ସହ ଜଡ଼ିତ କାର୍ଯ୍ୟ ସହିତ ଧନ୍ଦାମୂଳକ ଦକ୍ଷତା ହାସଲ କରିବା ଛାତ୍ରଛାତ୍ରୀ ଭାବେ ଆପଣମାନଙ୍କ ପାଇଁ ଗୁରୁତ୍ୱପୂର୍ଣ୍ଣ । ଏହା ଯୁବ ଛାତ୍ରଛାତ୍ରୀଙ୍କ ମଧ୍ୟରେ ନବସୃଜନ ଏବଂ ଉଦ୍ୟମିତାକୁ ପ୍ରୋତ୍ସାହନ ଦେବାରେ ସହାୟକ ହେବ ।


    ଅବଲୋକନ , ଅଧ୍ୟୟନ , ଆଲୋଚନା , ପ୍ରତିଫଳନ , ତର୍ଜମା ଏବଂ ଆତ୍ମଚିନ୍ତନ କରିବାରେ ହିଁ ବାସ୍ତବ ଜ୍ଞାନ ପ୍ରାପ୍ତ ହୋଇଥାଏ । ପ୍ରତ୍ୟେକ ବିଦ୍ୟାଳୟ କ୍ଷେତ୍ର ପରିବର୍ତନ ସହିତ ପରୀକ୍ଷାମୂଳକ ଶିକ୍ଷାଦାନ ପ୍ରଚଳନ କଲେ ଏହା ସମ୍ଭବ ହୋଇପାରିବ । ଛାତ୍ରଛାତ୍ରୀଙ୍କୁ ତର୍କସଂଗତ ଓ ସ୍ୱାଧୀନ ଭାବେ ଚିନ୍ତା କରିବା ଏବଂ ଦୃଢ଼ ଭାବେ ବ୍ୟକ୍ତ କରିବା ଲାଗି ପାଠ୍ୟକ୍ରମ ପ୍ରସ୍ତୁତ ହେବା ଆବଶ୍ୟକ । କୌତୁହଳ ଓ ଜିଜ୍ଞାସା , ସୃଜନଶୀଳତା , ଗଭୀର ବିଚାର , ଯୋଗାଯୋଗ ସୃଷ୍ଟି କରିବା ଉପରେ ବିଦ୍ୟାଳୟ ଶିକ୍ଷା ଗୁରୁତ୍ୱାରୋପ କରିବା ଉଚିତ ।


    ମୁଁ ଦୃଢ଼ ବିଶ୍ୱାସ କରେ ଯେ ବିଦ୍ୟାଳୟ ଶିକ୍ଷାର ଲକ୍ଷ୍ୟ ଛାତ୍ରଛାତ୍ରୀଙ୍କୁ ସହାନୁଭୂତିଶୀଳ ଏବଂ ସମ୍ବେଦନଶୀଳ ତଥା ସ୍ନେହୀ ମଣିଷ ହେବାରେ ସହାୟକ ହେବା ଉଚିତ । ଆମେ ମଧ୍ୟ ପ୍ରତ୍ୟେକ ଶିଶୁଠାରେ ରାଷ୍ଟ୍ରବାଦ ଏବଂ ଦେଶପ୍ରେମର ଭାବନା ପ୍ରବେଶ କରାଇବା ଆବଶ୍ୟକ ।


    ପ୍ରିୟ ଛାତ୍ରଛାତ୍ରୀଗଣ ,


    ଆପଣମାନେ ଏ ଦେଶର ଉଜ୍ଜ୍ୱଳ ଐତିହ୍ୟ ଏବଂ ସମୃଦ୍ଧ ସାଂସ୍କୃତିକ ବିବିଧତାକୁ ନେଇ ଗର୍ବ କରିବା ଉଚିତ । ଆପଣମାନେ ମଧ୍ୟ ଭାରତର ସମୃଦ୍ଧ ଓ ଜୀବନ୍ତ ଭାଷାଗତ ଐତିହ୍ୟର ଉତରାଧିକାରୀ । ଆମେ ଆମର ମାତୃଭୂମି ଏବଂ ମାତୃଭାଷାକୁ ସମ୍ମାନ କରିବା ଓ ଏହାକୁ ନେଇ ଗର୍ବ କରିବା ଉଚିତ । ତୁମେମାନେ ନିଜକୁ ଅଭିନବ ଭାବେ ବ୍ୟକ୍ତ କରିବା ଏବଂ ଓ ଏହାର ସାହିତ୍ୟକୁ ଆହୁରି ସମୃଦ୍ଧ କରିବା ଲାଗି ନିଜ ମାତୃଭାଷାର ଉପଯୋଗ କର ।


    ମୁଁ ଆନନ୍ଦିତ ଯେ ଆଜି କ୍ରୀଡ଼ା ଆମର ଯୁବକମାନଙ୍କୁ ଏକ ସଫଳ କ୍ୟାରିଅର ସମ୍ଭାବନା ପ୍ରଦାନ କରୁଛି । ଏହା କେବଳ ଆପଣମାନଙ୍କ ମନ ଏବଂ ଶରୀରକୁ ତାଲିମ ଦେଉନାହିଁ ବରଂ ଏହା ଆପଣଙ୍କ ମଧ୍ୟରେ ଦଳଗତ ଓ ନେତୃତ୍ୱ ଭାବନାକୁ ଜାଗ୍ରତ କରିଥାଏ । ନିଜ ପାଠପଢ଼ା ସହିତ ଆପଣମାନେ କ୍ରୀଡ଼ାକୁ ଗ୍ରହଣ କରିବା ସହ ଏ କ୍ଷେତ୍ରରେ ଉ ତ୍କ ର୍ଷ ହାସଲ କରିବା ଉଚିତ ।


    ଯୁବ ବନ୍ଧୁଗଣ ,


    ଆପଣମାନେ ସମସ୍ତେ ନିଜ ସ୍ୱପ୍ନକୁ ବାସ୍ତବ ରୂପ ଦେବା ସହିତ ପ୍ରତ୍ୟେକ କ୍ଷେତ୍ରରେ ସଫଳତା ହାସଲ କରନ୍ତୁ । ମୁଁ ମଧ୍ୟ ଛାତ୍ରଛାତ୍ରୀଙ୍କ ସଫଳତା ପାଇଁ ଶିକ୍ଷକ ଏବଂ ଅଭିଭାବକମାନଙ୍କୁ ପ୍ରଶଂସା ଏବଂ ଅଭିନନ୍ଦନ ଜଣାଉଛି ।


    ଜୟ ହିନ୍ଦ!


    ***********


    

    
    (Release ID: 1569948) Visitor Counter : 58