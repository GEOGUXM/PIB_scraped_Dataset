      ନିର୍ବାଚନ ଆୟୋଗ

      ନିଷିଦ୍ଧ ସମୟରେ ଫଳାଫଳର କୌଣସି ପ୍ରକାରର ପୂର୍ବାନୁମାନ କାର୍ଯ୍ୟକ୍ରମର ପ୍ରସାରଣ/ପ୍ରକାଶନରୁ ନିବୃତ୍ତ ରହିବାକୁ ଗଣମାଧ୍ୟମକୁ ନିର୍ବାଚନ ଆୟୋଗଙ୍କ ପରାମର୍ଶ
      Posted On: 08 APR 2019 12:34PM by PIB Bhubaneshwar


    ମୁକ୍ତ , ସ୍ୱଚ୍ଛ ଏବଂ ପାରଦର୍ଶୀ ନିର୍ବାଚନ ସୁନିଶ୍ଚିତ କରିବା ଲାଗି ଜନପ୍ରତିନିଧି ଆଇନର ଧାରା 126 (କ) ଅନୁଯାୟୀ ନିଷିଦ୍ଧ ସମୟ ମଧ୍ୟରେ ନିର୍ବାଚନ ଫଳାଫଳ ସମ୍ପର୍କରେ କୌଣସି ପ୍ରକାର ପୂର୍ବାନୁମାନ କାର୍ଯ୍ୟକ୍ରମର କୌଣସି ମାଧ୍ୟମରେ ପ୍ରସାରଣ / ପ୍ରକାଶନ ନକରିବା ଲାଗି ନିର୍ବାଚନ ଆୟୋଗ ଛାପା ଏବଂ ବୈଦ୍ୟୁତିକ ଗଣମାଧ୍ୟମଗୁଡ଼ିକୁ ପରାମର୍ଶ ଦେଇଛନ୍ତି ।


    ଜ୍ୟୋତିଷଶାସ୍ତ୍ରୀ , ଟ୍ୟାରୋ ରିଡର , ରାଜନୈତିକ ବିଶ୍ଳେଷକ କିମ୍ବା ଅନ୍ୟ କୌଣସି ବ୍ୟକ୍ତିଙ୍କ ଦ୍ୱାରା ନିର୍ବାଚନର ଫଳାଫଳ ସମ୍ପର୍କରେ କୌଣସି ପ୍ରକାରରେ କିମ୍ବା ଢଙ୍ଗରେ ପୂର୍ବାନୁମାନ କରାଯିବା ଦ୍ୱାରା ଧାରା 126 (କ) ର ଉଦ୍ଦେଶ୍ୟକୁ ବିଫଳ କରିବ । ବିଭିନ୍ନ ରାଜନୈତିକ ଦଳର ସ୍ଥିତି ସମ୍ପର୍କରେ ଏପରି ପୂର୍ବାନୁମାନ କରାଯିବା ଦ୍ୱାରା ଭୋଟ ଦେବା ଲାଗି ଯିବାକୁ ଥିବା ବିଭିନ୍ନ ନିର୍ବାଚନ ମଣ୍ଡଳୀର ଭୋଟରଙ୍କୁ ଏହା ପ୍ରଭାବିତ କରିବାର ଆଶଙ୍କା ଥିବା ଦୃଷ୍ଟିରୁ ନିର୍ବାଚନ ଆୟୋଗ ଏପରି କଟକଣା ଜାରି କରିଛନ୍ତି ।


    ଏହି ଦୃଷ୍ଟିରୁ ଲୋକସଭା ପାଇଁ ସାଧାରଣ ନିର୍ବାଚନ ଏବଂ ଆନ୍ଧ୍ରପ୍ରଦେଶ , ଅରୁଣାଚଳ ପ୍ରଦେଶ , ଓଡ଼ିଶା , ସିକ୍କିମ ବିଧାନସଭା ନିର୍ବାଚନ 2019 ସମେତ ବିଭିନ୍ନ ରାଜ୍ୟରେ ଅନୁଷ୍ଠିତ ହେବାକୁ ଥିବା ଉପ ନିର୍ବାଚନ ଲାଗି ସମସ୍ତ ଛାପା ଏବଂ ବୈଦ୍ୟୁତିକ ଗଣମାଧ୍ୟମକୁ ନିଷିଦ୍ଧ ସମୟ ଅର୍ଥାତ 11.04.2019 ( ଗୁରୁବାର ) ପୂର୍ବାହ୍ନ 7ଟା ପର ଠାରୁ 19.05.2019 ( ରବିବାର ) ମଧ୍ୟରେ ନିର୍ବାଚନର ପୂର୍ବାନୁମାନ ଫଳାଫଳର ପ୍ରକାଶନ / ପ୍ରସାରଣ ନକରିବା ଲାଗି ନିର୍ବାଚନ ଆୟୋଗ ପରାମର୍ଶ ଦେଇଛନ୍ତି ।


    **************

    
    
    (Release ID: 1570250) Visitor Counter : 24