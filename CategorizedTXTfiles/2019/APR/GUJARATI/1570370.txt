      ચૂંટણી આયોગ

      લોકસભા સામાન્ય ચૂંટણી-૨૦૧૯
      Posted On: 10 APR 2019 4:46PM by PIB Ahmedabad


    લોકસભા સામાન્ય ચૂંટણી ૨૦૧૯ દરમિયાન કાયદો અને વ્યવસ્થા જળવાય તે માટે ચૂંટણી તંત્ર તથા જિલ્લા ચૂંટણી અધિકારીઓ દ્વારા આગોતરા પગલાં લેવામાં આવી રહ્યાં છે.


    રાજ્યનાં મુખ્ય નિર્વાચન અધિકારી ડો. એસ. મુરલી કૃષ્ણાએ જણાવ્યું હતું કે રાજ્યભરમાંથી ૫૬ ,૯૨૫ પરવાનેદાર હથિયાર ધારકો પૈકી ચૂંટણીઓ જાહેર થયા બાદ રાજ્યમાં ૫૧ ,૯૩૮ જેટલાં હથિયારો પોલીસ સ્ટેશનમાં જમા કરાવાયા છે. તેમજ રાજ્યમાં ચૂંટણીની જાહેરાત પછી તકેદારીનાં ભાગરૂપે ૫૪ ,૭૫૮ બિનજામીનપાત્ર વોરંટ બજાવવામાં આવ્યા છે. જ્યારે ૨ ,૪૮,૮૨૬ વ્યક્તિઓ સામે વિવિધ સીઆરપીસી એક્ટ હેઠળ અટકાયતી પગલાં લેવાયા છે.


    મુખ્ય નિર્વાચન અધિકારી , ડૉ એસ. મુરલી કૃષ્ણાએ કહ્યું હતું કે, લોકસભાની સામાન્ય ચૂંટણી માટે ચૂંટણી જાહેરાતથી જ આચાર સંહિતા લાગુ કરવામાં આવેલ છે. સમગ્ર રાજ્યમાં ચૂંટણી ખર્ચ માટે જિલ્લા કક્ષાએ ચૂંટણી તંત્રને સજ્જ કરાયું છે. દરેક જિલ્લામાં ચૂંટણી ખર્ચના એક નોડલ અધિકારી અને વિવિધ ટીમની રચના કરાઈ છે.


    ચૂંટણી ખર્ચ નિયંત્રણ માટે નિમાયેલ વિવિધ ટીમ અને રાજય આબકારી અને નશાબંધી વિભાગ દ્વા રા તા. ૦૮-૦૪-૨૦૧૯ સુધીમાં રૂ. ૫૦૦.૦૧ કરોડ ની કિંમતનું અંદાજે ૧૧૩.૭ કિલો જેટલું Contraband Drugs, રૂ. ૯.૦૩ કરોડ નો ૩.૧૪ લાખ લિટર દારૂ તેમજ કુલ રૂ. ૩.૭૪ કરોડ રોકડ અને રૂ. ૦.૭૯ કરોડ નું સોનુ-ચાંદી જપ્ત કરવામાં આવેલ છે. આમ , કુલ જપ્ત થયેલ રોકડ / વસ્તુઓની કુલ રકમ રૂ. ૫૧૩.૫૭ કરોડ થાય છે.


    જપ્ત કરાયેલ રોકડ પૈકી આવકવેરા વિભાગે રૂ. ૩૫૨.૧૬ લાખ ની રોકડ અને ફ્લાઈંગ સ્ક્વોડ તથા સ્ટેટીક સર્વેલન્‍સ ટીમે રૂ. ૨૨.૦૭ લાખ ની રોકડ જપ્ત કરેલ છે. જેમા રૂ. ૪૪.૭૦ લાખ સૂરત , રૂ. ૯૩.૯૧ લાખ વલસાડ, રૂ. ૧૬૮.૩૪ લાખ અમદાવાદ, રૂ. ૩૫.૨૧ લાખ નવસારી અને રૂ. ૩૨.૧૪ લાખ અન્ય જિલ્લામાથી જપ્ત થયેલ રોકડ રકમનો સમાવેશ થયેલ છે.


    0-0-0-0


    આચારસંહિતા તથા ફરીયાદ નિવારણ

      * આચાર સંહિતા ભંગની કુલ – ૧૦૧ ફરિયાદો મળેલ છે .
      * રાજ્યમાં જાહેર ઈમારતો પરથી કુલ – ૯૮૫૦૬ જાહેરખબરો ના પોસ્ટરો , બેનરો , દિવાલો પરના લખાણો , ધજા-પતાકા વગેરે દુર કરવામાં આવેલ છે.
      * આ ઉપરાંત ખાનગી ઈમારતો પરથી કુલ-૧૮ , ૫૮૨ જાહેરખબરોના પોસ્ટરો , બેનરો , દિવાલો પરના લખાણો , ધજા-પતાકા વગેરે દુર કરવામાં આવેલ છે.
      * આમ , સમગ્ર રાજ્યમાં કુલ -૧ , ૧૭ , ૦૮૮ જાહેરખબરોના પોસ્ટરો , બેનરો , દિવાલો પરના લખાણો , ધજા-પતાકા વગેરે જાહેર તથા ખાનગી ઈમારતો પરથી દુર કરવામાં આવેલ છે.
      * cVIGIL માં કુલ – ૬૫૦ ફરિયાદો મળેલ છે. તે પૈકી ૧૪૧ ફરિયાદો પ્રથમ દ્રષ્ટીએ જોઇ ડ્રોપ કરવામાં આવેલ જ્યારે બાકીની ૪૦૯ ફરિયાદો તપાસ કરાવ્યા બાદ નિકાલ કરવામાં આવેલ છે.
    
    
    (Release ID: 1570370) Visitor Counter : 112
    
    
    
    
    

*