      ચૂંટણી આયોગ

      લોકસભા સામાન્ય ચૂંટણી-૨૦૧૯
      Posted On: 22 APR 2019 2:23PM by PIB Ahmedabad


    અમદાવાદ, 22-04-2019


    લોકસભા સામાન્ય ચૂંટણી ૨૦૧૯ દરમિયાન કાયદો અને વ્યવસ્થા જળવાય તે માટે ચૂંટણી તંત્ર તથા જિલ્લા ચૂંટણી અધિકારીઓ દ્વારા આગોતરા પગલાં લેવામાં આવી રહ્યાં છે.


    રાજ્યનાં મુખ્ય નિર્વાચન અધિકારી ડો. એસ. મુરલી કૃષ્ણાએ જણાવ્યું હતું કે રાજ્યભરમાંથી ૫૬ ,૯૦૭ પરવાનેદાર હથિયાર ધારકો પૈકી ચૂંટણીઓ જાહેર થયા બાદ રાજ્યમાં ૫૧ ,૯૯૫ જેટલાં હથિયારો પોલીસ સ્ટેશનમાં જમા કરાવાયા છે. તેમજ રાજ્યમાં ચૂંટણીની જાહેરાત પછી તકેદારીનાં ભાગરૂપે ૬૭ ,૪૧૭ બિનજામીનપાત્ર વોરંટ બજાવવામાં આવ્યા છે. જ્યારે ૩ ,૦૩,૩૭૭ વ્યક્તિઓ સામે વિવિધ સીઆરપીસી એક્ટ હેઠળ અટકાયતી પગલાં લેવાયા છે.


    મુખ્ય નિર્વાચન અધિકારી , ડૉ એસ.મુરલી કૃષ્ણાએ કહ્યુ હતુ કે, લોકસભાની સામાન્ય ચૂંટણી માટે ચૂંટણી જાહેરાતની તારીખથી જ આચાર સહિંતા લાગુ કરવામાં આવેલ છે. સમગ્ર રાજયમાં ચૂંટણી ખર્ચ માટે જિલ્લા કક્ષાએ ચૂંટણી તંત્રને સજ્જ કરાયુ છે. દરેક જિલ્લામાં ચૂંટણી ખર્ચના એક નોડલ અધિકારી અને વિવિધ ટીમની રચના કરાઈ છે.


    ચૂંટણી ખર્ચ નિયંત્રણ માટે નિમાયેલ વિવિધ ટીમ અને રાજય આબકારી અને નશાબંધી વિભાગ દ્વારા તા. ૨૦.૦૪.૨૦૧૯ સુધીમાં રૂ. ૫૨૪.૩૪ કરોડની કિંમતનું અંદાજે ૧૩૦.૭૩ કિલો જેટલું Contraband Drugs, રૂ. ૧૧.૧૩ કરોડનો ૩.૯૦ લાખ લિટર દારૂ તેમજ કુલ ૭.૫૮ કરોડ રોકડ અને રૂ. ૧.૮૮ કરોડનું સોનું-ચાંદી જપ્ત કરવામાં આવેલ છે. આમ કુલ જપ્ત થયેલ રોકડ/વસ્તુઓની કુલ રકમ રૂ. ૫૪૪.૯૪ કરોડ થાય છે.


    જપ્ત કરાયેલ રોકડ પૈકી આવકવેરા વિભાગે ૬.૯૮ કરોડની રોકડ અને ફ્લાઈંગ સ્ક્વોડ તથા સ્ટેટીક સર્વેલન્સ ટીમે રૂ. ૦.૬૧ કરોડની રોકડ જપ્ત કરેલ છે. જેમાં ૧.૦૪ કરોડ સૂરત , રૂ. ૦.૯૪ કરોડ વલસાડ, રૂ. ૨.૪૫ કરોડ અમદાવાદ, રૂ. ૧.૨૪ કરોડ રાજકોટ, રૂ. ૦.૫૪ કરોડ વડોદરા, રૂ. ૦.૩૫ કરોડ નવસારી અને રૂ. ૦.૯૭ કરોડ અન્ય જિલ્લામાંથી જપ્ત થયેલ રોકડ રકમનો સમાવેશ થયેલ છે.


    ચૂંટણી પંચની અદ્યત્તન સૂચનાઓ મુજબ ચૂંટણી પ્રક્રીયા દરમિયાન ઉમેદવારોના ચૂંટણી ખર્ચ રજિસ્ટરની કુલ ત્રણ વાર તપાસણી કરવામાં આવે છે , અને તેમા કોઇ વિસંગતતા જોવા મળે કે હિસાબો સમયસર રજુ ન કરે તો તે માટે સબંધિત ચૂંટણી અધિકારીશ્રી દ્વારા નોટીસ પાઠવી ખુલાસા મંગવામાં આવે છે.


    પ્રથમ તપાસણી દરમિયાન કુલ ૩૭૧ ઉમેદવારો પૈકી ૨૮૨ ઉમેદવારોએ હિસાબો રજુ કરેલ હતા , જ્યારે બાકી રહેલા ૮૯ ઉમેદવારોને નોટીસો પાઠવવામાં આવેલ હતી. આજ રીતે બીજી તપાસણી દરમિયાન ૩૪૫ ઉમેદવારોએ હિસાબો રજુ કરેલ હતા, જ્યારે બાકી રહેલા ૨૬ ઉમેદવારોને નોટીસો પાઠવવામાં આવેલ હતી. ત્રીજી તપાસણી ચાલુ છે જેમાં અત્યાર સુધી કુલ ૨૩૦ ઉમેદવારોએ હિસાબો રજુ કરેલ છે. ૧૨ ઉમેદવારોને હિસાબો રજુ ન કરવા બદલ નોટીસ પાઠવેલ છે જ્યારે ૧૦ બેઠકોના ઉમેદવારોના હિસાબની તપાસણી ચાલી રહેલ છે. તમામ ઉમેદવારોના હિસાબો/નોટીસો CEO Website ઉપર અપલોડ કરવામાં આવેલ છે.


    -0-0-0


    આચારસંહિતા તથા ફરીયાદ નિવારણ

      * આચાર સંહિતા ભંગની કુલ – ૧૮૬ ફરિયાદો મળેલ છે ,
      * રાજ્યમાં જાહેર ઈમારતો પરથી કુલ–૧ , ૦૬ , ૩૫૪ જાહેર ખબરો ના પોસ્ટરો , બેનરો , દિવાલો પરના લખાણો , ધજા-પતાકા વગેરે દુર કરવામાં આવેલ છે.
      * આ ઉપરાંત ખાનગી ઈમારતો પરથી કુલ-૧૮ , ૮૧૯ જાહેરખબરોના પોસ્ટરો , બેનરો , દિવાલો પરના લખાણો , ધજા-પતાકા વગેરે દુર કરવામાં આવેલ છે.
      * આમ , સમગ્ર રાજ્ય માં કુલ -૧ , ૨૫ , ૧૭૩ જાહેરખબરોના પોસ્ટરો , બેનરો , દિવાલો પરના લખાણો , ધજા-પતાકા વગેરે જાહેર તથા ખાનગી ઈમારતો પરથી દુર કરવામાં આવેલ છે.
      * cVIGIL માં કુલ – ૨૮૨૯ ફરિયાદો મળેલ છે. તે પૈકી ૧૯૫ ફરિયાદો પ્રથમ દ્રષ્ટીએ જોઇ ડ્રોપ કરવામાં આવેલ જ્યારે બાકીની ૨૬૩૪ ફરિયાદો તપાસ કરાવ્યા બાદ નિકાલ કરવામાં આવેલ છે.

    

    
    (Release ID: 1570950) Visitor Counter : 138
    
    
    
    
    

*