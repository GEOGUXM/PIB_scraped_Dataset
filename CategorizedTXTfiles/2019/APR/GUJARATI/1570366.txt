      માહિતી અને પ્રસારણ મંત્રાલય

      ભારતીય ફિલ્મ અને ટેલીવિઝન સંસ્થાએ ફિલ્મ વિવેચન અને સમીક્ષામાં અભ્યાસક્રમની જાહેરાત કરી
      Posted On: 10 APR 2019 12:42PM by PIB Ahmedabad


    નવી દિલ્હી, 10 - 04 - 2019


    ફરી એક વાર નવી ઊંચાઈઓને સ્પર્શ કરીને ભારતીય ફિલ્મ એન્ડ ટેલીવિઝન સંસ્થા (એફટીઆઈઆઈ) , પૂણેએ પહેલી વાર સમાલોચના અને સમીક્ષા કળામાં એક અભ્યાસક્રમની જાહેરાત કરી છે.


    ભારતીય જનસંચાર સંસ્થા (આઈઆઈએમસી) , દિલ્હીનાં સહયોગથી દિલ્હીમાં 28 મે થી 19 જૂન , 2019 વચ્ચે 20 દિવસનાં અભ્યાસક્રમનું સંચાલન કરવામાં આવશે.


    અભ્યાસક્રમ વિશે ચર્ચા કરતાં એફટીઆઈઆઈનાં નિર્દેશક શ્રી ભૂપેન્દ્ર કેંથોલાએ કહ્યું હતું કે , એનાથી સિનેમાનાં સમાલોચકો , ફિલ્મ સમીક્ષકો , ફિલ્મ બ્લોગર્સ , સંશોધનકર્તાઓ , ફિલ્મ જગત સાથે જોડાયેલા શિક્ષાવિદો અને સિનેમામાં વિશેષ રસ ધરાવતી કોઈ વ્યક્તિની એક જૂની માંગ પૂરી થઈ છે. તેમણે કહ્યું હતું કે , કોઈ વ્યક્તિ માટે એ સમજવું જરૂરી છે કે , કોઈ ફિલ્મની સમીક્ષાને ક્રમમાં કઈ રીતે વાંચવી જોઈએ. આ ઉદ્દેશ પૂર્ણ કરવા માટે આ અભ્યાસક્રમનાં માધ્યમની રીતો બતાવવામાં આવશે.


    આ અભ્યાસક્રમ ભોપાલનાં ફિલ્મ નિર્માતા સુશ્રી રાજુલા શાહ દ્વારા સંચાલિત કરવામાં આવશે , જેઓ એફટીઆઈઆઈની પૂર્વ વિદ્યાર્થીની છે. તેમણે એફટીઆઈઆઈમાં 1997 થી 2000 સુધી ફિલ્મ નિર્દેશનનો અભ્યાસ કર્યો હતો. અભ્યાસક્રમ વિશે ચર્ચા કરતાં સુશ્રી શાહે કહ્યું હતું કે , ફિલ્મ સમાલોચનાનાં વિષયમાં આધારભૂત જાણકારી પ્રદાન કરવા માટે અને સિનેમાને એક ગંભીર માધ્યમ બનાવવાનાં ઉદ્દેશ સાથે ભાગીદારોને તાલીમ આપવાનાં ઉદ્દેશ સાથે આ અભ્યાસક્રમ તૈયાર કરવામાં આવશે. તેમણે કહ્યું હતું કે , વિવેચન મારફતે સિનેમાનાં ઇતિહાસમાં મહત્ત્વપૂર્ણ ફિલ્મોનો અભ્યાસ કરવો આ અભ્યાસક્રમમાં સામેલ છે.


    એફટીઆઈઆઈનાં દેશવ્યાપી ફિલ્મી શિક્ષણ માટે એસકેઆઈએફટી (ફિલ્મ અને ટેલીવિઝનનાં ક્ષેત્રમાં ભારતને કૌશલ્ય) અંતર્ગત આ અભ્યાસક્રમ સંચાલિત કરવામાં આવે છે. આ અંતર્ગત દેશભરનાં 37 મહાનગરોમાં 135 અલ્પકાલિન અભ્યાસક્રમનું આયોજન કરવામાં આવ્યું છે , જેમાં 5800 તાલીમાર્થીઓ સામેલ થયાં હતાં.


    આ અભ્યાસક્રમ તમામ માટે ઉપલબ્ધ છે અને આ માટે મહત્તમ ઉંમર નક્કી કરવામાં આવી નથી. અરજી કરવાની અંતિમ તારીખ 22 એપ્રિલ , 2019 છે. દિલ્હીની બહાર પસંદગીનાં ભાગીદારો માટે આવાસ સુવિધા ઉપલબ્ધ કરાવવામાં આવશે. અભ્યાસક્રમ સંબંધિત વિગત વેબસાઇટ www.ftii.ac.in પર ઉપલબ્ધ છે.


    NP/ GP

    
    
    (Release ID: 1570366) Visitor Counter : 112
    
    
      Read this release in: English , Urdu , Marathi , Hindi , Telugu , Kannada , Malayalam