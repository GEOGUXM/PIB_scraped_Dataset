      ચૂંટણી આયોગ

      ચૂંટણી સ્ટાફની તાલીમ
      Posted On: 03 APR 2019 5:16PM by PIB Ahmedabad


    અમદાવાદ, 03-04-2019


    ચૂંટણી પ્રક્રિયામાં ફરજ બજાવતા ૬૮ , ૩૯૧ અધિકારી / કર્મચારીઓની તાલીમ તા. ૨૮-૦૨-૨૦૧૯ સુધીમાં પૂર્ણ કરવામાં આવેલ છે. ૫૬૦૫ સેક્ટર ઓફિસરોને વિડીયો કોન્ફરન્સથી રાજ્ય કક્ષાએથી વધારાની તાલીમ પણ આપવામાં આવેલી. મતદાન મથક પર ફરજ બજાવનાર આશરે ૩.૫૦ લાખ કર્મચારીઓને પ્રથમ તબક્કાની તાલીમ ૪ એપ્રિલ સુધીમાં પૂર્ણ કરવામાં આવશે. આ જ કર્મચારીઓની બીજી વાર તાલીમ ૧૪મી એપ્રિલ સુધીમાં કરવામાં આવશે અને મતદાનના આગલા દિવસે ટીમો રવાના થાય ત્યારે ત્રીજી અને આખરી તાલીમ આપવામાં આવશે.


    મતદાર જાગૃતિ :


    લોકોને EVM VVPATની જાણકારી મળે અને વિશ્વસનીયતા જળવાય તે માટે ખાસ નિદર્શન કક્ષો શરૂ કરેલ છે તેમજ ૨૯૦૦૦ જેટલા મતદાન મથક સ્થળો, સોસાયટીઓ, ઔદ્યોગિક વસાહતો, બજારો વગેરે સ્થળોએ ૧૭૦૦થી પણ વધારે ટીમો દ્વારા એક કરતાં વધારે વખત અને મોટે ભાગે બે થી વધારે વાર નિદર્શનો કર્યા છે. દૂરના અંતરિયાળ અને આદિવાસી વિસ્તારોમાં પણ નિદર્શન રથ મારફત જાણકારી આપવામાં આવેલ છે. અત્યાર સુધીમાં આવા નિદર્શનોની આશરે ૪૨ લાખ લોકોએ મુલાકાત લીધી છે અને ૨૯.૩૭ લાખ લોકોએ (મોક પોલ) મતદાન કરેલ છે. આ નિદર્શનો હજુ પણ ચાલુ છે.

    
    
    (Release ID: 1570025) Visitor Counter : 117