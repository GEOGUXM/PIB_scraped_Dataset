      ਗ੍ਰਹਿ ਮੰਤਰਾਲਾ

      ਚੱਕਰਵਾਤੀ ਤੁਫਾਨ ‘ਫਾਨੀ’: ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਸਥਿਤੀ ਦੀ ਨਿਗਰਾਨੀ ਕਰ ਰਹੇ ਹਨ, ਤਿਆਰੀ ਦੀ ਸਮੀਖਿਆ ਲਈ ਐੱਨਸੀਐੱਮਸੀ ਦੀ ਬੈਠਕ ਬੁਲਾਉਣ ਲਈ ਕੈਬਨਿਟ ਸਕੱਤਰ ਨੂੰ ਆਦੇਸ਼ ਦਿੱਤਾ
      Posted On: 29 APR 2019 5:48PM by PIB Chandigarh


    ਚੱਕਰਵਾਤੀ ਤੁਫਾਨ ‘ ਫਾਨੀ ’ ਅੱਜ ਸਵੇਰੇ ਚੇਨਈ ਤੋਂ 880 ਕਿਲੋਮੀਟਰ ਦੂਰ ਦੱਖਣ ਪੂਰਬ ਵਿੱਚ ਸਥਿਤ ਸੀ । 30 ਅਪ੍ਰੈਲ ਤੱਕ ਇਸ ਦੇ ਸ਼ਕਤੀਸ਼ਾਲੀ ਚੱਕਰਵਾਤੀ ਤੁਫਾਨ ਵਿੱਚ ਬਦਲਣ ਦੀ ਸੰਭਾਵਨਾ ਹੈ । ਤੁਫਾਨ ਦਾ ਉੱਤਰ - ਪੱਛਮ ਦਿਸ਼ਾ ਵਿੱਚ ਵਧਣਾ ਜਾਰੀ ਰਹੇਗਾ ਅਤੇ ਇੱਕ ਮਈ ਤੋਂ ਇਹ ਉੱਤਰ - ਪੂਰਬ ਦੇ ਵੱਲ ਵਧੇਗਾ ।


    ਭਾਰਤੀ ਮੌਸਮ ਵਿਭਾਗ (ਆਈਐੱਮਡੀ)ਅਨੁਸਾਰ ਤਮਿਲਨਾਡੂ ਅਤੇ ਆਂਧਰ ਪ੍ਰਦੇਸ਼ ਵਿੱਚ ਲੈਂਡਫਾਲ ਹੋਣ ਦੀ ਸੰਭਾਵਨਾ ਨਹੀਂ ਹੈ । ਹਾਲਾਂਕਿ ਓਡੀਸ਼ਾ ਵਿੱਚ ਲੈਂਡਫਾਲ ਹੋਣ ਦੀ ਸੰਭਾਵਨਾ ਉੱਤੇ ਲਗਾਤਾਰ ਨਿਗਰਾਨੀ ਰੱਖੀ ਜਾ ਰਹੀ ਹੈ ।


    ਪ੍ਰਧਾਨ ਮੰਤਰੀ ਸਥਿਤੀ ਦੀ ਗੰਭੀਰਤਾ ਨਾਲ ਨਿਗਰਾਨੀ ਕਰ ਰਹੇ ਹਨ । ਉਨ੍ਹਾਂ ਨੇ ਸਥਿਤੀ ਦਾ ਜਾਇਜਾ ਲੈਣ ਲਈ ਰਾਜ ਸਰਕਾਰਾਂ ਅਤੇ ਸਬੰਧਤ ਕੇਂਦਰੀ ਮੰਤਰਾਲਿਆਂ / ਏਜੰਸੀਆਂ ਦੇ ਨਾਲ ਰਾਸ਼ਟਰੀ ਆਪਦਾ ਪ੍ਰਬੰਧਨ ਕਮੇਟੀ (ਐੱਨਸੀਐੱਮਸੀ) ਦੀ ਬੈਠਕ ਬੁਲਾਉਣ ਲਈ ਕੈਬਨਿਟ ਸਕੱਤਰ ਨੂੰ ਆਦੇਸ਼ ਦਿੱਤਾ ਹੈ ਤਾਕਿ ਕਿਸੇ ਵੀ ਸਥਿਤੀ ਨਾਲ ਨਿਪਟਣ ਲਈ ਸਾਰੀਆਂ ਤਿਆਰੀਆਂ ਸੁਨਿਸ਼ਚਿਤ ਕੀਤੀਆਂ ਜਾ ਸਕਣ ।


    ਐੱਨਡੀਆਰਐੱਫ ਅਤੇ ਭਾਰਤੀ ਤਟਰੱਖਿਅਕ ਬਲ ਨੂੰ ਹਾਈ ਅਲਰਟ ਉੱਤੇ ਰੱਖਿਆ ਗਿਆ ਹੈ ਅਤੇ ਇਨ੍ਹਾਂ ਨੂੰ ਰਾਜ ਸਰਕਾਰਾਂ ਨਾਲ ਨਿਰੰਤਰ ਸੰਪਰਕ ਵਿੱਚ ਰਹਿਣ ਲਈ ਕਿਹਾ ਗਿਆ ਹੈ ।


    25 ਅਪ੍ਰੈਲ ਤੋਂ ਮਛੇਰਿਆਂ ਲਈ ਲਗਾਤਾਰ ਚੇਤਾਵਨੀ ਜਾਰੀ ਕੀਤੀ ਜਾ ਰਹੀ ਹੈ । ਮਛੇਰਿਆਂ ਨੂੰ ਸਮੁੰਦਰ ਵਿੱਚ ਨਾ ਜਾਣ ਦੀ ਸਲਾਹ ਦਿੱਤੀ ਗਈ ਹੈ ਅਤੇ ਸਮੁੰਦਰ ਵਿੱਚ ਗਏ ਮਛੇਰਿਆਂ ਨੂੰ ਵਾਪਸ ਆਉਣ ਦੀ ਸਲਾਹ ਦਿੱਤੀ ਗਈ ਹੈ । ਆਈਐੱਮਡੀ ਸਬੰਧਤ ਰਾਜਾਂ ਲਈ ਨਵੀਨਤਮ ਪੂਰਬ ਅਨੁਮਾਨ ਨਾਲ ਹਰੇਕ ਤਿੰਨ ਘੰਟੇ ਵਿੱਚ ਬੁਲੇਟਿਨ ਜਾਰੀ ਕਰ ਰਿਹਾ ਹੈ। ਗ੍ਰਿਹ ਮੰਤਰਾਲਾ ਸਬੰਧਤ ਰਾਜ ਸਰਕਾਰਾਂ ਅਤੇ ਕੇਂਦਰੀ ਏਜੰਸੀਆਂ ਨਾਲ ਲਗਾਤਾਰ ਸੰਪਰਕ ਵਿੱਚ ਹੈ ।


    ***

    
    
    (Release ID: 1571351) Visitor Counter : 2