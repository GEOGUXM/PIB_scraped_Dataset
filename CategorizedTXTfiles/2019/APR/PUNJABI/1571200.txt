      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਦੇਸ਼ ਦੇ 91 ਪ੍ਰਮੁੱਖ ਜਲ ਭੰਡਾਰਾਂ ਦੇ ਜਲ ਪੱਧਰ ਵਿੱਚ 1% ਦੀ ਕਮੀ
      Posted On: 25 APR 2019 3:31PM by PIB Chandigarh


    ਦੇਸ਼ ਦੇ 91 ਪ੍ਰਮੁੱਖ ਜਲ ਭੰਡਾਰਾਂ ਦੇ ਜਲ ਪੱਧਰ ਵਿੱਚ 1% ਦੀ ਕਮੀ


    25 ਅਪ੍ਰੈਲ , 2019 ਨੂੰ ਸਮਾਪਤ ਹਫ਼ਤੇ ਦੌਰਾਨ ਦੇਸ਼ ਦੇ 91 ਪ੍ਰਮੁੱਖ ਜਲ ਭੰਡਾਰਾਂ ਵਿੱਚ 42.52 ਬੀਸੀਐੱਮ ਜਲ ਇਕੱਠਾ ਹੋਇਆ। ਇਹ ਇਨ੍ਹਾਂ ਜਲ ਭੰਡਾਰਾਂ ਦੀ ਕੁੱਲ ਭੰਡਾਰਨ ਸਮਰੱਥਾ ਦਾ 26% ਹੈ। 18 ਅਪ੍ਰੈਲ , 2019 ਨੂੰ ਸਮਾਪਤੀ ਹਫ਼ਤੇ ਵਿੱਚ ਜਲ ਭੰਡਾਰਨ 27% ਦੇ ਪੱਧਰ ਉੱਤੇ ਸੀ । 25 ਅਪ੍ਰੈਲ , 2019 ਨੂੰ ਪਿਛਲੇ ਹਫ਼ਤੇ ਵਿੱਚ ਇਹ ਭੰਡਰਾਨ ਪਿਛਲੇ ਸਾਲ ਦੀ ਇਸੇ ਮਿਆਦ ਦੇ ਕੁੱਲ ਭੰਡਾਰਨ ਦਾ 114% ਅਤੇ ਪਿਛਲੇ ਦਸ ਸਾਲਾਂ ਦੇ ਔਸਤ ਜਲ ਭੰਡਾਰਨ ਦਾ 104% ਹੈ ।


    ਇਨ੍ਹਾਂ 91 ਜਲ ਭੰਡਾਰਾਂ ਦੀ ਕੁੱਲ ਭੰਡਾਰਨ ਸਮਰੱਥਾ 161.993 ਬੀਸੀਐੱਮ ਹੈ , ਜੋ ਸਮੁੱਚੇ ਰੂਪ ਨਾਲ ਦੇਸ਼ ਦੇ ਅਨੁਮਾਨਿਤ ਕੁੱਲ ਜਲ ਭੰਡਾਰਨ ਸਮਰੱਥਾ 257.812 ਬੀਸੀਐੱਮ ਦਾ ਲਗਭਗ 63% ਹੈ। ਇਨ੍ਹਾਂ 91 ਜਲ ਭੰਡਾਰਾਂ ਵਿੱਚੋਂ 37 ਜਲ ਭੰਡਾਰਨ ਅਜਿਹੇ ਹਨ ਜੋ 60 ਮੈਗਾਵਾਟ ਤੋਂ ਜ਼ਿਆਦਾ ਦੀ ਸਥਾਪਤ ਸਮਰੱਥਾ ਨਾਲ ਪਣਬਿਜਲੀ ਲਾਭ ਦਿੰਦੇ ਹਨ ।


    ਪਿਛਲੇ ਸਾਲ ਦੀ ਇਸੇ ਮਿਆਦ ਦੀ ਤੁਲਨਾ ਵਿੱਚ ਜਿਨ੍ਹਾਂ ਰਾਜਾਂ ਵਿੱਚ ਜਲ ਭੰਡਾਰਨ ਬਿਹਤਰ ਹੈ ਉਨ੍ਹਾਂ ਵਿੱਚ ਹਿਮਾਚਲ ਪ੍ਰਦੇਸ਼ , ਪੰਜਾਬ , ਓਡੀਸ਼ਾ , ਗੁਜਰਾਤ , ਉੱਤਰਾਖੰਡ , ਮੱਧ ਪ੍ਰਦੇਸ਼ , ਕਰਨਾਟਕ ਅਤੇ ਤਮਿਲਨਾਡੂ ਸ਼ਾਮਲ ਹਨ । ਪਿਛਲੇ ਸਾਲ ਦੀ ਇਸ ਮਿਆਦ ਦੀ ਤੁਲਣਾ ਵਿੱਚ ਜਿਸ ਰਾਜ ਵਿੱਚ ਜਲ ਭੰਡਾਰਨ ਸਮਾਨ ਪੱਧਰ ਉੱਤੇ ਹੈ , ਉਸ ਵਿੱਚ ਏਪੀ ਅਤੇ ਟੀਜੀ (ਦੋਵਾਂ ਰਾਜਾਂ ਵਿੱਚ ਦੋ ਸੰਯੁਕਤ ਪ੍ਰਜੈਕਟ) , ਆਂਧਰਾ ਪ੍ਰਦੇਸ਼ ਅਤੇ ਤੇਲੰਗਾਨਾ ਸ਼ਾਮਲ ਹਨ । ਪਿਛਲੇ ਸਾਲ ਦੀ ਇਸ ਮਿਆਦ ਦੀ ਤੁਲਨਾ ਵਿੱਚ ਜਿਨ੍ਹਾਂ ਰਾਜਾਂ ਵਿੱਚ ਜਲ ਭੰਡਾਰਨ ਘੱਟ ਹੈ ਉਨ੍ਹਾਂ ਵਿੱਚ ਰਾਜਸਥਾਨ , ਝਾਰਖੰਡ , ਪੱਛਮੀ ਬੰਗਾਲ , ਤ੍ਰਿਪੁਰਾ , ਮਹਾਂਰਾਸ਼ਟਰ , ਉੱਤਰ ਪ੍ਰਦੇਸ਼ , ਛੱਤੀਸਗੜ੍ਹ ਅਤੇ ਕੇਰਲ ਸ਼ਾਮਲ ਹਨ ।


    ****

    
    
    (Release ID: 1571200) Visitor Counter : 2