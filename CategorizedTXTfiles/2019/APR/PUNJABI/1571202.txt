      ਉਪ ਰਾਸ਼ਟਰਪਤੀ ਸਕੱਤਰੇਤ

      ਕਮਜ਼ੋਰ ਵਰਗਾਂ ਪ੍ਰਤੀ ਦਇਆ - ਭਾਵ ਰੱਖੋ ਅਤੇ ਹਮਦਰਦੀ ਨਾਲ ਉਨ੍ਹਾਂ ਦਾ ਇਲਾਜ ਕਰੋ : ਉਪ ਰਾਸ਼ਟਰਪਤੀ ਨੇ ਡਾਕਟਰਾਂ ਨੂੰ ਕਿਹਾ
      Posted On: 25 APR 2019 4:12PM by PIB Chandigarh


    ਕਮਜ਼ੋਰ ਵਰਗਾਂ ਪ੍ਰਤੀ ਦਇਆ - ਭਾਵ ਰੱਖੋ ਅਤੇ ਹਮਦਰਦੀ ਨਾਲ ਉਨ੍ਹਾਂ ਦਾ ਇਲਾਜ ਕਰੋ : ਉਪ ਰਾਸ਼ਟਰਪਤੀ ਨੇ ਡਾਕਟਰਾਂ ਨੂੰ ਕਿਹਾ


    ਗ੍ਰਾਮੀਣ ਖੇਤਰਾਂ ਵਿੱਚ ਆਧੁਨਿਕ ਸਿਹਤ ਸੰਭਾਲ ਸੇਵਾਵਾਂ ਉਪਲੱਬਧ ਕਰਵਾਉਣ ਲਈ


    ਪ੍ਰਾਈਵੇਟ ਸੈਕਟਰ ਅੱਗੇ ਆਵੇ ;


    ਕਿਫਾਇਤੀ ਅਤੇ ਚੰਗੀਆਂ ਸਿਹਤ ਸੰਭਾਲ ਸੇਵਾਵਾਂ ਸੁਨਿਸ਼ਚਿਤ ਕਰਨ ਲਈ


    ਪੀਪੀਪੀ ਮਾਡਲ ਬਿਹਤਰ ਵਿਕਲਪ ;


    ਉਪ ਰਾਸ਼ਟਰਪਤੀ ਨੇ ਸੁਸਤ ਜੀਵਨ ਸ਼ੈਲੀ ਅਤੇ ਖਾਨ – ਪਾਨ ਦੀਆਂ ਗੈਰ-ਸਿਹਤਮੰਦ


    ਆਦਤਾਂ ਪ੍ਰਤੀ ਸੁਚੇਤ ਕੀਤਾ ;


    
    ਕੇਐੱਲਈ ਡੀਮਡ ਯੂਨੀਵਰਸਿਟੀ ਦੀ 9ਵੀਂ ਕਨਵੋਕੇਸ਼ਨ ਨੂੰ ਸੰਬੋਧਨ ਕੀਤਾ


    ਉਪ ਰਾਸ਼ਟਰਪਤੀ ਐੱਮ. ਵੈਂਕਈਆ ਨਾਇਡੂ ਨੇ ਨੌਜਵਾਨ ਡਾਕਟਰਾਂ ਅਤੇ ਮੈਡੀਕਲ ਕਿੱਤੇ ਵਿੱਚ ਕਦਮ ਰੱਖਣ ਵਾਲਿਆਂ ਨੂੰ ਕਮਜ਼ੋਰ ਵਰਗਾਂ ਪ੍ਰਤੀ ਦਇਆ - ਭਾਵ ਰੱਖਣ ਅਤੇ ਹਮਦਰਦੀ ਅਤੇ ਸਮਝਦਾਰੀ ਨਾਲ ਉਨ੍ਹਾਂ ਦਾ ਇਲਾਜ ਕਰਨ ਲਈ ਕਿਹਾ । ਸ਼੍ਰੀ ਨਾਇਡੂ ਨੇ ਉਨ੍ਹਾਂ ਨੂੰ ਇਸ ਕਿੱਤੇ ਨੂੰ ਕਮਰਸ਼ੀਅਲ ਵੋਕੇਸ਼ਨ ਦੀ ਤਰ੍ਹਾਂ ਨਹੀਂ , ਬਲਕਿ ਜਨਤਾ ਦੀ ਸੇਵਾ ਦੇ ਮਿਸ਼ਨ ਦੀ ਤਰ੍ਹਾਂ ਲੈਣ ਨੂੰ ਕਿਹਾ ।


    ਉਪ ਰਾਸ਼ਟਰਪਤੀ ਨੇ ਕਰਨਾਟਕ ਦੇ ਬੇਲਗਾਵੀ ਵਿੱਚ ਅੱਜ ਕੇਐੱਲਈ ਡੀਮਡ ਯੂਨੀਵਰਸਿਟੀ ਦੀ 9ਵੀਂ ਕਨਵੋਕੇਸ਼ਨ ਵਿੱਚ ਨੌਜਵਾਨ ਗ੍ਰੈਜੂਏਟਾਂ ਨੂੰ ਸੰਬੋਧਨ ਕਰਦੇ ਹੋਏ ਉਨ੍ਹਾਂ ਨੂੰ ਦੇਸ਼ ਦੇ ਗ਼ਰੀਬ ਤੋਂ ਗ਼ਰੀਬ ਵਿਅਕਤੀ ਤੱਕ ਵਧੀਆ ਚਿਕਿਤਸਾ ਸੁਵਿਧਾਵਾਂ ਸੁਲਭ ਬਣਾਉਣ ਦੀ ਲੋੜ ਉੱਤੇ ਜ਼ੋਰ ਦਿੱਤਾ ।


    ਸਿਹਤ ਸੰਭਾਲ ਸੇਵਾਵਾਂ ਦੀ ਵਧਦੀ ਲਾਗਤ ਉੱਤੇ ਚਿੰਤਾ ਪ੍ਰਗਟ ਕਰਦੇ ਹੋਏ , ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਅਬਾਦੀ ਦਾ ਇੱਕ ਬਹੁਤ ਵੱਡਾ ਵਰਗ ਨਵੀਨਤਮ ਡਾਇਗਨੋਸਟਿਕ ਅਤੇ ਚਿਕਿਤਸਾ ਸਬੰਧੀ ਉਪਕਰਨ ਪ੍ਰਾਪਤ ਕਰਨ ਅਤੇ ਕੈਂਸਰ ਅਤੇ ਦਿਲ ਦੇ - ਰੋਗਾਂ ਜਿਹੇ ਕੁਝ ਲਾਇਲਾਜ ਰੋਗਾਂ ਦਾ ਇਲਾਜ ਕਰਵਾਉਣ ਵਿੱਚ ਅਸਮਰੱਥ ਹੈ ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਇਹ ਸੁਨਿਸ਼ਚਿਤ ਕੀਤਾ ਜਾਣਾ ਚਾਹੀਦਾ ਹੈ ਕਿ ਸਿਹਤ ਸੰਭਾਲ ਸੇਵਾਵਾਂ ਕੇਵਲ ਕਿਫਾਇਤੀ ਹੀ ਨਾ ਹੋਣ , ਬਲਕਿ ਆਮ ਆਦਮੀ ਲਈ ਸੁਲਭ ਵੀ ਹੋਣ । ਉਪ ਰਾਸ਼ਟਰਪਤੀ ਨੇ ਪ੍ਰਾਈਵੇਟ ਸਕੈਟਰ ਨੂੰ ਤਾਕੀਦ ਕੀਤੀ ਕਿ ਉਹ ਗ੍ਰਾਮੀਣ ਖੇਤਰਾਂ ਵਿੱਚ ਆਧੁਨਿਕ ਅਤੇ ਅਤਿਆਧੁਨਿਕ ਸਿਹਤ ਸੰਭਾਲ ਸੁਵਿਧਾਵਾਂ ਸੁਨਿਸ਼ਚਿਤ ਕਰਨ ਲਈ ਜਨਤਕ - ਨਿਜੀ ਭਾਗੀਦਾਰੀ ਤਹਿਤ ਸਰਕਾਰ ਨਾਲ ਸਹਿਯੋਗ ਕਰਨ ।


    ਉਨ੍ਹਾਂ ਕਿਹਾ , ‘ ਜਿੱਥੇ ਸਰਕਾਰ ਪ੍ਰਾਇਮਰੀ ਹੈਲਥ ਸੈਂਟਰ ਦੇ ਪੱਧਰ ਉੱਤੇ ਸੁਵਿਧਾਵਾਂ ਦੀ ਸਥਾਪਨਾ ਕਰ ਰਹੀ ਹੈ , ਉੱਥੇ ਹੀ ਪ੍ਰਾਈਵੇਟ ਸੈਕਟਰ ਨੂੰ ਵੀ ਗ੍ਰਾਮੀਣ ਖੇਤਰਾਂ ਵਿੱਚ ਅਡਵਾਂਸਡ ਡਾਇਗਨੋਸਟਿਕ ਅਤੇ ਇਲਾਜ ਸੁਵਿਧਾਵਾਂ ਸਥਾਪਿਤ ਕਰਨ ਲਈ ਅੱਗੇ ਆਉਣਾ ਚਾਹੀਦਾ ਹੈ । ’


    ਸ਼੍ਰੀ ਨਾਇਡੂ ਨੇ ਜੈਵ - ਨੈਤਿਕਤਾ , ਮਾਨਵਿਕੀ ਅਤੇ ਸੰਚਾਰ ਕੌਸ਼ਲ ਵਰਗੇ ਵਿਸ਼ਿਆਂ ਨੂੰ ਚਿਕਿਤਸਾ ਕੋਰਸ ਵਿੱਚ ਸ਼ਾਮਲ ਕਰਨ ਦਾ ਸੁਝਾਅ ਦਿੱਤਾ । ਉਨ੍ਹਾਂ ਨੇ ਸਿੱਖਿਆ ਸੰਸਥਾਨਾਂ ਨੂੰ ਇਹ ਵੀ ਸੁਨਿਸ਼ਚਿਤ ਕਰਨ ਲਈ ਕਿਹਾ ਕਿ ਨੌਜਵਾਨਾਂ ਵਿੱਚ ਉਚਿਤ ਕੌਸ਼ਲ ਅਤੇ ਯੋਗਤਾ ਦੇ ਨਾਲ - ਨਾਲ ਕੋਰਸ ਦੇ ਇੱਕ ਭਾਗ ਦੇ ਰੂਪ ਵਿੱਚ ਨਿਵਾਰਕ ਸਿਹਤ ਸੇਵਾ ਦੇ ਪੱਖਾਂ ਵਿਸ਼ੇਸ਼ ਰੂਪ ਤੋਂ ਯੋਗ , ਆਹਾਰ ਅਤੇ ਕਸਰਤ ਵੀ ਵਿਕਸਿਤ ਹੋ ਸਕਣ ।


    ਇਸ ਮੌਕੇ ਉੱਤੇ ਕੇਐੱਲਈ ਡੀਮਡ ਯੂਨੀਵਰਸਿਟੀ ਦੇ ਚਾਂਸਲਰ ਅਤੇ ਸਾਂਸਦ (ਰਾਜ ਸਭਾ) , ਡਾ. ਪ੍ਰਭਾਕਰ ਕੋਰੇ , ਯੂਨੀਵਰਸਿਟੀ ਦੇ ਵਾਈਸ ਚਾਂਸਲਰ , ਡਾ. ਵਿਵੇਕ ਏ. ਸਾਓਜੀ , ਪ੍ਰਬੰਧਨ ਬੋਰਡ ਦੇ ਮੈਂਬਰ , ਫੈਕਲਟੀਆਂ ਦੇ ਡੀਨ , ਸੰਸਥਾਵਾਂ ਦੇ ਪ੍ਰਮੁੱਖ , ਯੂਨੀਵਰਸਿਟੀ ਦੇ ਅਧਿਕਾਰੀ , ਫੈਕਲਟੀ ਮੈਂਬਰ , ਵਿਦਿਆਰਥੀ ਅਤੇ ਹੋਰ ਪਤਵੰਤੇ ਹਾਜ਼ਰ ਸਨ ।


    * * *

    
    
    (Release ID: 1571202) Visitor Counter : 2