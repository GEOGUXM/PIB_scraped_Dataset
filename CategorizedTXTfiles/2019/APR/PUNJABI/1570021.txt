      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ ਨੇ ਚਿੱਲੀ ਵਿੱਚ ਵਫ਼ਦ ਪੱਧਰ ਦੀ ਵਾਰਤਾ ਦੀ ਅਗਵਾਈ ਕੀਤੀ ਅਤੇ ਚਿੱਲੀ ਯੂਨੀਵਰਸਿਟੀ ਵਿੱਚ ਭਾਰਤ ਚਿੱਲੀ ਬਿਜ਼ਨਸ ਫੋਰਮ ਦੇ ਨਾਲ-ਨਾਲ ਵਿਦਿਆਰਥੀਆਂ ਨੂੰ ਸੰਬੋਧਨ ਕੀਤਾ
      Posted On: 02 APR 2019 5:05PM by PIB Chandigarh


    President of India in Chile; Leads Delegation Level Talks; Addresses India-Chile Business Forum as well as students at the University of Chile

    
    President invites Chile’s Sovereign Wealth Funds to Invest in Indian Infrastructure Sector Chile Announces Visa-Free Travel for Indians holding a valid US Visa India and Chile Signs three MoUs in the Fields of Mining, Culture and Disability


    ਭਾਰਤ ਦੇ ਰਾਸ਼ਟਰਪਤੀ ਨੇ ਚਿੱਲੀ ਵਿੱਚ ਵਫ਼ਦ ਪੱਧਰ ਦੀ ਵਾਰਤਾ ਦੀ ਅਗਵਾਈ ਕੀਤੀ ਅਤੇ ਚਿੱਲੀ ਯੂਨੀਵਰਸਿਟੀ ਵਿੱਚ ਭਾਰਤ ਚਿੱਲੀ ਬਿਜ਼ਨਸ ਫੋਰਮ ਦੇ ਨਾਲ-ਨਾਲ ਵਿਦਿਆਰਥੀਆਂ ਨੂੰ ਸੰਬੋਧਨ ਕੀਤਾ


    ਰਾਸ਼ਟਰਪਤੀ ਨੇ ਭਾਰਤੀ ਬੁਨਿਆਦੀ ਢਾਂਚਾ ਖੇਤਰ ਵਿੱਚ ਨਿਵੇਸ਼ ਦੇ ਲਈ ਚਿੱਲੀ ਦੇ ਸੌਵੇਰਿਨ ਵੈਲਥ ਫੰਡ ਨੂੰ ਸੱਦਾ ਦਿੱਤਾ ਚਿੱਲੀ ਨੇ ਵੈਧ ਅਮਰੀਕੀ ਵੀਜ਼ਾ ਧਾਰਕ ਭਾਰਤੀਆਂ ਲਈ ਵੀਜ਼ਾ-ਮੁਕਤ ਯਾਤਰਾ ਦੇ ਐਲਾਨ ਦੀ ਭਾਰਤ ਅਤੇ ਚਿੱਲੀ ਨੇ ਖਨਨ, ਸੱਭਿਆਚਾਰ ਅਤੇ ਵਿਕਲਾਂਗਤਾ ਦੇ ਖੇਤਰ ਵਿੱਚ ਤਿੰਨ ਸਹਿਮਤੀ ਪੱਤਰਾਂ 'ਤੇ ਹਸਤਾਖਰ ਕੀਤੇ


    ਭਾਰਤ ਦੇ ਰਾਸ਼ਟਰਪਤੀ, ਸ਼੍ਰੀ ਰਾਮ ਨਾਥ ਕੋਵਿੰਦ 30 ਮਾਰਚ, 2019 ਦੀ ਸ਼ਾਮ ਨੂੰ ਤਿੰਨ ਦੇਸ਼ਾਂ- ਕ੍ਰੋਏਸ਼ੀਆ, ਬੋਲੀਵੀਆ ਅਤੇ ਚਿੱਲੀ ਦੀ ਆਪਣੀ ਯਾਤਰਾ ਦੇ ਅੰਤਮ ਗੇੜ ਵਿੱਚ ਚਿੱਲੀ ਦੀ ਰਾਜਧਾਨੀ ਸੈਂਟੀਆਗੋ ਪਹੁੰਚੇ। 31 ਮਾਰਚ, 2019 ਨੂੰ ਰਾਸ਼ਟਰਪਤੀ ਨੇ ਸੈਂਟੀਆਗੋ ਵਿੱਚ ਪਾਬਲੇ ਨੇਰੂਦਾ ਮਿਊਜ਼ੀਅਮ ਦਾ ਦੌਰਾ ਕੀਤਾ। ਉਨ੍ਹਾਂ ਨੇ ਉਸ ਪਰਿਵਾਰ ਦੁਆਰਾ ਬਣਾਇਆ ਗਿਆ ਇੱਕ ਵਿਸ਼ੇਸ਼ ਪੈੱਨ ਇਸ ਮਿਊਜ਼ੀਅਮ ਨੂੰ ਦਾਨ ਵਿੱਚ ਦਿੱਤਾ ਜਿਸ ਨੂੰ ਗਾਂਧੀ ਜੀ ਨੇ ਭਾਰਤ ਵਿੱਚ ਪਹਿਲਾ ਸਵਦੇਸ਼ੀ ਫਾਊਂਟੇਨ ਪੈੱਨ ਵਿਕਸਤ ਕਰਨ ਲਈ ਹੁਲਾਰਾ ਦਿੱਤਾ ਸੀ। ਸ਼ਾਮ ਨੂੰ ਰਾਸ਼ਟਰਪਤੀ ਨੇ ਚਿੱਲੀ ਵਿੱਚ ਭਾਰਤ ਦੀ ਰਾਜਦੂਤ ਸੁਸ਼੍ਰੀ ਅਨੀਤਾ ਨਾਇਰ ਦੁਆਰਾ ਆਯੋਜਿਤ ਇੱਕ ਸੁਆਗਤ ਸਮਾਰੋਹ ਵਿੱਚ ਭਾਰਤੀ ਭਾਈਚਾਰੇ ਅਤੇ ਭਾਰਤ ਦੇ ਦੋਸਤਾਂ ਦੀ ਇੱਕ ਸਭਾ ਨੂੰ ਸੰਬੋਧਨ ਕੀਤਾ। ਇਸ ਅਵਸਰ 'ਤੇ ਰਾਸ਼ਟਰਪਤੀ ਨੇ ਕਿਹਾ ਕਿ ਵਿਕਾਸ ਅਤੇ ਪ੍ਰਗਤੀ ਦੀ ਸਾਡੀ ਖੋਜ ਵਿੱਚ ਵਿਦੇਸ਼ੀ ਭਾਰਤੀ ਭਾਈਚਾਰਾ ਇੱਕ ਅਮੁੱਲ ਭਾਗੀਦਾਰ ਹੈ।


    ਕੱਲ੍ਹ 01 ਅਪ੍ਰੈਲ, 2019 ਨੂੰ ਰਾਸ਼ਟਰਪਤੀ ਨੇ ਮੌਨੂਮੈਂਟੋ ਅਲ ਲਿਬਰਟਾਡੋਰ ਜਨਰਲ ਬਰਨਾਰਡੋ ਓ ਹਿਗਿੰਸ ( Monumento Al Libertador General Bernardo O’ Higgins ) ਪ੍ਰਤੀ ਸਨਮਾਨ ਵਿਅਕਤ ਕੀਤਾ।


    ਰਾਸ਼ਟਰਪਤੀ ਨੇ ਦੋਹਾਂ ਪੱਖਾਂ ਦਰਮਿਆਨ ਆਯੋਜਿਤ ਵਫ਼ਦ ਪੱਧਰ ਦੀ ਵਾਰਤਾ ਦੀ ਅਗਵਾਈ ਕੀਤੀ। ਇਸ ਅਵਸਰ 'ਤੇ ਉਨ੍ਹਾਂ ਨੇ ਕਿਹਾ ਕਿ ਭਾਰਤ ਅਤੇ ਚਿੱਲੀ ਦਰਮਿਆਨ ਵਪਾਰ ਸਬੰਧ ਬਹੁਤ ਚੰਗੇ ਹਨ। ਲੇਕਿਨ ਦੋਵੇਂ ਦੇਸ਼ ਇਸ ਦਿਸ਼ਾ ਵਿੱਚ ਬਹੁਤ ਕੁਝ ਕਰ ਸਕਦੇ ਹਨ। ਚਿੱਲੀ ਲੈਟਿਨ ਅਮਰੀਕੀ ਖੇਤਰ ਵਿੱਚ ਭਾਰਤ ਦਾ ਪੰਜਵਾਂ ਸਭ ਤੋਂ ਵੱਡਾ ਵਪਾਰਕ ਭਾਗੀਦਾਰ ਹੈ। ਚਿੱਲੀ ਤੋਂ ਆਯਾਤ ਵਿੱਚ ਤਾਂਬੇ ਦਾ 85% ਤੋਂ ਵੱਧ ਯੋਗਦਾਨ ਹੈ। ਸਾਨੂੰ ਵਪਾਰ ਨੂੰ ਹੋਰ ਮਜ਼ਬੂਤ ਬਣਾਉਣ ਲਈ ਆਪਣੇ ਵਪਾਰ ਵਿੱਚ ਵਿਵਿਧਤਾ ਲਿਆਉਣੀ ਚੀਹਾਦੀ ਹੈ। ਦੁਵੱਲੇ ਸਬੰਧਾਂ ਨੂੰ ਹੋਰ ਮਜ਼ਬੂਤ ਬਣਾਉਣ ਲਈ ਚਿੱਲੀ ਨੇ ਇਹ ਐਲਾਨ ਕੀਤਾ ਹੈ ਕਿ ਇਹ ਵੈਧ ਅਮਰੀਕੀ ਵੀਜ਼ਾ ਰੱਖਣ ਵਾਲੇ ਭਾਰਤੀ ਨਾਗਰਿਕਾਂ ਨੂੰ ਵੀਜ਼ਾ ਮੁਕਤ ਪ੍ਰਵੇਸ਼ ਦੀ ਆਗਿਆ ਦੇਵੇਗਾ। ਰਾਸ਼ਟਰਪਤੀ ਨੇ ਚਿੱਲੀ ਦੇ ਫੈਸਲੇ ਦਾ ਸੁਆਗਤ ਕਰਦੇ ਹੋਏ ਕਿਹਾ ਕਿ ਇਸ ਨਾਲ ਦੋਹਾਂ ਦੇਸ਼ਾਂ ਦੇ ਦਰਮਿਆਨ ਸੱਭਿਆਚਾਰਕ ਸਬੰਧਾਂ ਨੂੰ ਹੁਲਾਰਾ ਮਿਲੇਗਾ।


    ਰਾਸ਼ਟਰਪਤੀ ਨੇ ਹਾਲ ਹੀ ਵਿੱਚ ਹੋਏ ਪੁਲਵਾਮਾ ਆਤੰਕਵਾਦੀ ਹਮਲੇ ਦੀ ਸਖਤ ਨਿੰਦਾ ਕਰਨ ਲਈ ਚਿੱਲੀ ਦਾ ਧੰਨਵਾਦ ਕੀਤਾ। ਦੋਵੇਂ ਦੇਸ਼ ਸਾਰੀ ਤਰ੍ਹਾਂ ਦੇ ਆਤੰਕਵਾਦ ਨੂੰ ਹਰਾਉਣ ਅਤੇ ਉਸ ਨੂੰ ਨਸ਼ਟ ਕਰਨ ਲਈ ਗਲੋਬਲ ਪ੍ਰਤੀਕਿਰਿਆ ਨੂੰ ਮਜ਼ਬੂਤ ਬਣਾਉਣ ਲਈ ਮਿਲ ਕੇ ਕੰਮ ਕਰਨ ਲਈ ਸਹਿਮਤ ਹੋਏ। ਭਾਰਤ ਨੇ ਆਪਣੇ ਪ੍ਰਮੁੱਖ ਰੱਖਿਆ ਸੰਸਥਾਨਾਂ ਵਿੱਚ ਚਿੱਲੀ ਦੇ ਹਥਿਆਰਬੰਦ ਬਲਾਂ ਨੂੰ ਸਿਖਲਾਈ ਦੇਣ ਦਾ ਵੀ ਪ੍ਰਸਤਾਵ ਕੀਤਾ ਹੈ ਜਿਸ ਵਿੱਚ ਯੁੱਧ ਅਤੇ ਸ਼ਾਂਤੀ ਸਥਾਪਨਾ ਦੇ ਪਾਠਕ੍ਰਮ ਵੀ ਸ਼ਾਮਲ ਹਨ। ਦੋਹਾਂ ਦੇਸ਼ਾਂ ਨੇ ਮੇਕ ਇਨ ਇੰਡੀਆ ਪ੍ਰੋਗਰਾਮ ਦੇ ਤਹਿਤ ਸੰਯੁਕਤ ਰੂਪ ਨਾਲ ਰੱਖਿਆ ਉਪਕਰਨ ਬਣਾਉਣ ਸਹਿਤ ਰੱਖਿਆ ਖੇਤਰ ਵਿੱਚ ਹੋਰ ਸਹਿਯੋਗ ਦੇ ਅਵਸਰਾਂ ਦਾ ਪਤਾ ਲਗਾਉਣ ਬਾਰੇ ਵੀ ਸਹਿਮਤੀ ਜਤਾਈ ਹੈ। ਵਫ਼ਦ ਪੱਧਰ ਦੀ ਵਾਰਤਾ ਦੇ ਦੌਰਾਨ ਖਨਨ, ਸੱਭਿਆਚਾਰ ਅਤੇ ਵਿਕਲਾਂਗਤਾ ਦੇ ਖੇਤਰ ਵਿੱਚ ਤਿੰਨ ਸਹਿਮਤੀ ਪੱਤਰਾਂ 'ਤੇ ਹਸਤਾਖਰ ਕੀਤੇ ਗਏ।


    ਰਾਸ਼ਟਰਪਤੀ, ਸ਼੍ਰੀ ਰਾਮ ਨਾਥ ਕੋਵਿੰਦ ਨੇ ਸੈਂਟੀਆਗੋ ਵਿੱਚ ਇੰਡੀਆ-ਚਿੱਲੀ ਬਿਜ਼ਨਸ ਰਾਉਂਡਟੇਬਲ ਨੂੰ ਸੰਬੋਧਨ ਕਰਦੇ ਹੋਏ ਕਿਹਾ ਕਿ ਭਾਰਤ ਅਤੇ ਭਾਰਤੀ ਵਪਾਰ ਲਈ, ਚਿੱਲੀ ਸਿਰਫ ਇੱਕ ਬਜ਼ਾਰ ਹੀ ਨਹੀਂ ਹੈ ਬਲਕਿ ਇਹ ਭਾਰਤ ਦਾ ਇੱਕ ਬਹੁਤ ਹੀ ਮਹੱਤਵਪੂਰਨ ਅਤੇ ਦੀਰਘਕਾਲੀ ਭਾਗੀਦਾਰ ਦੇਸ਼ ਹੈ। ਚਿੱਲੀ ਭਾਰਤ ਲਈ ਲੈਟਿਨ ਅਮਰੀਕਾ ਅਤੇ ਪ੍ਰਸ਼ਾਂਤ ਗਠਬੰਧਨ ਦਾ ਇੱਕ ਪ੍ਰਮੁੱਖ ਦੇਸ਼ ਹੈ। ਰਾਸ਼ਟਰਪਤੀ ਨੇ ਕਿਹਾ ਕਿ ਦੋਵੇਂ ਦੇਸ਼ ਆਪਣੇ ਵਪਾਰ ਖੇਤਰ ਦਾ ਵਿਸਤਾਰ ਕਰਨ ਅਤੇ ਆਰਥਿਕ ਵਿਅਸਤਤਾ ਦੇ ਲਈ ਨਵੇਂ ਰਸਤੇ ਲੱਭਣ ਲਈ ਮਿਲ ਕੇ ਕੰਮ ਕਰਨਗੇ। ਉਨ੍ਹਾਂ ਨੇ ਕਿਹਾ ਕਿ ਅਸੀਂ ਸਮੁੰਦਰੀ ਖੋਜ ਅਤੇ ਹੋਰ ਵਿਗਿਆਨਕ ਖੋਜਾਂ ਜਿਹੇ ਖੇਤਰਾਂ ਵਿੱਚ ਸਹਿਯੋਗ ਕਰ ਸਕਦੇ ਹਾਂ। ਭਾਰਤ ਪੁਲਾੜ ਖੇਤਰ ਵਿੱਚ ਚਿੱਲੀ ਦੇ ਨਾਲ ਆਪਣੇ ਸਹਿਯੋਗ ਨੂੰ ਮਜ਼ਬੂਤ ਕਰਨ ਲਈ ਵੀ ਉਤਸਕ ਹਨ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਵਿੱਤੀ ਸਾਲ 2017-18 ਵਿੱਚ ਭਾਰਤ ਨੇ ਲਗਭਗ 62 ਬਿਲੀਅਨ ਅਮਰੀਕੀ ਡਾਲਰ ਦਾ ਪ੍ਰਤੱਖ ਵਿਦੇਸ਼ੀ ਨਿਵੇਸ਼ ਹਾਸਲ ਕੀਤਾ ਅਤੇ ਇਸ ਨੂੰ ਦੁਨੀਆ ਦੇ ਸਭ ਤੋਂ ਮਕਬੂਲ ਨਿਵੇਸ਼ ਸਥਾਨਾਂ ਵਿੱਚੋਂ ਇੱਕ ਮੰਨਿਆ ਗਿਆ। ਇਸ ਸਦੀ ਦੀ ਸ਼ੁਰੂਆਤ ਤੋਂ, ਚਿੱਲੀ ਦੀਆਂ ਕੰਪਨੀਆਂ ਨੇ ਭਾਰਤ ਵਿੱਚ ਸਿਰਫ 150 ਮਿਲੀਅਨ ਅਮਰੀਕੀ ਡਾਲਰ ਦਾ ਨਿਵੇਸ਼ ਕੀਤਾ ਹੈ। ਇਸ ਵਿੱਚ ਸੁਧਾਰ ਕਰਨ ਦੀ ਜ਼ਰੂਰਤ ਹੈ।


    ਉਨ੍ਹਾਂ ਕਿਹਾ ਕਿ ਚਿੱਲੀ ਦੇ ਦੋ ਸੋਵੈਰਿਨ ਵੈਲਥ ਫੰਡਸ ਦੀ ਵੱਡੇ ਨਿਵੇਸ਼ ਫੈਸਲਿਆਂ ਵਿੱਚ ਪ੍ਰਤਿਸ਼ਠਾ ਹੈ। ਭਾਰਤੀ ਬੁਨਿਆਦੀ ਢਾਂਚੇ ਖੇਤਰ ਵਿੱਚ ਇਨ੍ਹਾਂ ਲਈ ਨਿਵੇਸ਼ ਅਵਸਰ ਹੋ ਸਕਦੇ ਹਨ। ਅਸੀਂ ਮਿਲ ਕੇ ਚਿੱਲੀ ਦੇ ਆਰਥਕ ਅਤੇ ਸਮਾਜਕ ਸਥਿਰੀਕਰਨ ਕੋਸ਼ ਦੇ ਨਾਲ-ਨਾਲ ਉਸ ਦੇ ਪੈਂਸ਼ਨ ਰਿਜ਼ਰਵ ਫੰਡ ਲਈ ਵੀ ਨਿਵੇਸ਼ ਉਤਪਾਦਾਂ ਨੂੰ ਤਿਆਰ ਕਰ ਸਕਦੇ ਹਾਂ। ਆਪਣੇ ਅਗਲੇ ਪ੍ਰੋਗਰਾਮ ਵਿੱਚ ਰਾਸ਼ਟਰਪਤੀ ਨੇ ਚਿੱਲੀ ਦੇ ਰਾਸ਼ਟਰਪਤੀ ਦੁਆਰਾ ਆਯੋਜਿਤ ਭੋਜ ਦੇ ਅਵਸਰ 'ਤੇ ਕਿਹਾ ਕਿ ਸਾਡਾ ਦੁਵੱਲਾ ਏਜੰਡਾ ਬਹੁਤ ਵਿਆਪਕ ਹੈ ਊਰਜਾ ਤੋਂ ਸੁਰੱਖਿਆ ਤੱਕ, ਅਤੇ ਯੋਗ ਤੋਂ ਲੈ ਕੇ ਬਾਹਰੀ ਪੁਲਾੜ ਤੱਕ ਸਾਨੂੰ ਇਕੱਠੇ ਮਿਲਕੇ ਬਹੁਤ ਕੰਮ ਕਰਨਾ ਹੈ। ਉਨ੍ਹਾਂ ਨੇ ਇਹ ਕਾਮਨਾ ਕੀਤੀ ਕਿ ਸਾਡੇ ਦੋਹਾਂ ਦੇਸ਼ਾਂ ਦੇ ਆਪਸੀ ਲਾਭਕਾਰੀ ਮਿੱਤਰਤਾ ਸਬੰਧਾਂ ਵਿੱਚ ਮਜ਼ਬੂਤੀ ਆਵੇ ਅਤੇ ਦੋਹਾਂ ਦੇਸ਼ਾਂ ਦੀ ਜਨਤਾ ਦੀ ਪ੍ਰਗਤੀ ਹੋਵੇ। ਰਾਸ਼ਟਰਪਤੀ ਨੇ "ਗਾਂਧੀ ਫਾਰ ਦ ਯੰਗ" ਵਿਸ਼ੇ 'ਤੇ ਚਿੱਲੀ ਯੂਨੀਵਰਸਿਟੀ ਦੇ ਵਿਦਿਆਰਥੀਆਂ ਅਤੇ ਅਧਿਆਪਕਾਂ ਨੂੰ ਸੰਬੋਧਨ ਕੀਤਾ।


    ਇਸ ਅਵਸਰ 'ਤੇ ਰਾਸ਼ਟਰਪਤੀ ਨੇ ਕਿਹਾ ਕਿ ਮਹਾਤਮਾ ਗਾਂਧੀ ਸਾਰੇ ਸੱਭਿਆਚਾਰਾਂ ਨਾਲ ਜੁੜੇ ਸਨ ਅਤੇ ਉਨ੍ਹਾਂ ਨੇ ਸਾਰੇ ਧਰਮਾਂ ਤੋਂ ਕੁਝ ਨਾਲ ਕੁਝ ਗ੍ਰਹਿਣ ਕੀਤਾ। ਹਿੰਦੂ ਧਰਮ ਵਿੱਚ ਉਨ੍ਹਾਂ ਦੀ ਗਹਿਰੀ ਆਸਥਾ ਸੀ ਲੇਕਿਨ ਉਹ ਇਸਾਈ ਧਰਮ, ਬੁੱਧ ਧਰਮ, ਜੈਨ ਧਰਮ ਅਤੇ ਇਸਲਾਮ ਦੇ ਨਾਲ-ਨਾਲ ਟੌਲਸਟਾਏ, ਰਸਕਿਨ ਤੇ ਥੋਰੋ ਜਿਹੇ ਵਿਚਾਰਕਾਂ ਤੋਂ ਵੀ ਪ੍ਰਭਾਵਿਤ ਸਨ। ਰਾਸ਼ਟਰਪਤੀ ਨੇ ਕਿਹਾ ਕਿ ਮਹਾਤਮਾ ਗਾਂਧੀ ਨੇ ਕੁਦਰਤ ਦੇ ਨਾਲ ਸਦਭਾਵ ਨਾਲ ਰਹਿਣ ਲਈ ਵੈਸ਼ਵਿਕ ਪ੍ਰੇਮ ਦੀ ਆਪਣੀ ਧਾਰਨਾ ਨੂੰ ਅੱਗੇ ਵਧਾਇਆ। ਉਨ੍ਹਾਂ ਅਜਿਹੀਆਂ ਧਾਰਨਾਵਾਂ ਨੂੰ ਵੀ ਹੁਲਾਰਾ ਦਿੱਤਾ ਜੋ ਹੁਣ ਸੰਯੁਕਤ ਰਾਸ਼ਟਰ ਦੁਆਰਾ ਅਪਣਾਏ ਗਏ ਸਮੁੱਚੇ ਵਿਕਾਸ ਟੀਚਿਆਂ ਵਿੱਚ ਸਮੋਈਆਂ ਹੋਈਆਂ ਹਨ ।


    ਰਾਸ਼ਟਰਪਤੀ ਨੇ ਇਹ ਵੀ ਕਿਹਾ ਕਿ ਮਹਾਤਮਾ ਗਾਂਧੀ ਇੱਕ ਉੱਘੇ ਵਿਅਕਤੀ ਸਨ। ਉਨ੍ਹਾਂ ਪੂਰਬ ਅਤੇ ਪੱਛਮ ਦੋਹਾਂ ਨੂੰ ਪ੍ਰੇਰਿਤ ਕੀਤਾ। ਉਨ੍ਹਾਂ ਨੇ ਮਾਨਵੀ ਯਤਨਾਂ ਦੇ ਨਵੇਂ ਰਸਤੇ ਬਣਾਏ ਅਤੇ ਨਾਲ-ਨਾਲ ਹੀ ਪਰੰਪਰਾ ਅਤੇ ਅਧਿਆਤਮਕ ਜੜਾਂ ਦੀ ਸ਼ਕਤੀ ਅਤੇ ਪਵਿੱਤਰਤਾ ਨੂੰ ਵੀ ਕਾਇਮ ਰੱਖਿਆ। ਜੋ ਲੋਕ ਅੱਜ ਸੰਦੇਹ ਅਤੇ ਅਵਿਸ਼ਵਾਸ਼ ਦੇ ਸਮੁੰਦਰ ਵਿੱਚ ਡੁੱਬੇ ਹੋਏ ਹਨ ਉਨ੍ਹਾਂ ਲਈ ਗਾਂਧੀ ਜੀ ਦਾ ਜੀਵਨ, ਉਨ੍ਹਾਂ ਦੇ ਵਿਚਾਰ ਅਤੇ ਦਰਸ਼ਨ ਉਨ੍ਹਾਂ ਨੂੰ ਆਂਤਰਿਕ ਸ਼ਕਤੀ ਅਤੇ ਵਿਸ਼ਵਾਸ ਹਾਸਲ ਕਰਨ ਵਿੱਚ ਪ੍ਰੇਰਿਤ ਕਰਨਗੇ। ਮਹਾਤਮਾ ਗਾਂਧੀ ਇੱਕ ਮਨੁੱਖ ਹੀ ਨਹੀਂ ਸਨ ਬਲਕਿ ਇੱਕ ਵਿਚਾਰਧਾਰਾ, ਇੱਕ ਸੰਸਥਾ ਸਨ ਜੋ ਵਿਕਸਿਤ ਹੋਣ ਤੋਂ ਬਾਅਦ 100 ਸਾਲ ਤੋਂ ਜ਼ਿਆਦਾ ਸਮੇਂ ਤੋਂ ਹੁਣ ਤੱਕ ਵੀ ਵਿਚਰ ਰਹੀ ਹੈ ।


    Further Links are attached below:


    Indian Community Reception-Chile


    University of Chile


    Luncheon Banquet - President of Chile


    Business Forum- Chile


    Press Statement-Chile


    ***

    
    
    (Release ID: 1570021) Visitor Counter : 2