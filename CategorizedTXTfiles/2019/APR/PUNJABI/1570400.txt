      ਉਪ ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰੀ ਮਿਊਜ਼ੀਅਮ ਦੀਆਂ ਕਲਾ ਕ੍ਰਿਤਾਂ ਨਾਲ ਭਾਰਤ ਦੇ ਅਤੀਤ ਅਤੇ ਗੌਰਵ ਨੂੰ ਸਮਝਣ ਵਿੱਚ ਸਹਾਇਤਾ ਮਿਲਦੀ ਹੈ: ਉਪ ਰਾਸ਼ਟਰਪਤੀ
      Posted On: 08 APR 2019 5:58PM by PIB Chandigarh


    Art work at National Museum helps in understanding past and glory of India: Vice President
    Visits Special Exhibition at the National Museum


    ਰਾਸ਼ਟਰੀ ਮਿਊਜ਼ੀਅਮ ਦੀਆਂ ਕਲਾ ਕ੍ਰਿਤਾਂ ਨਾਲ ਭਾਰਤ ਦੇ ਅਤੀਤ ਅਤੇ ਗੌਰਵ ਨੂੰ ਸਮਝਣ ਵਿੱਚ ਸਹਾਇਤਾ ਮਿਲਦੀ ਹੈ: ਉਪ ਰਾਸ਼ਟਰਪਤੀ


    ਉਪ ਰਾਸ਼ਟਰਪਤੀ ਨੇ ਰਾਸ਼ਟਰੀ ਮਿਊਜ਼ੀਅਮ ਵਿੱਚ ਵਿਸ਼ੇਸ਼ ਪ੍ਰਦਰਸ਼ਨੀ ਦਾ ਦੌਰਾ ਕੀਤਾ


    ਭਾਰਤ ਦੇ ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਕਿਹਾ ਹੈ ਕਿ ਰਾਸ਼ਟਰੀ ਮਿਊਜ਼ੀਅਮ ਵਿੱਚ ਪ੍ਰਦਰਸ਼ਿਤ ਕਲਾ ਕ੍ਰਿਤਾਂ ਨਾਲ ਇਤਿਹਾਸ ਵਿੱਚ ਰੁਚੀ ਰੱਖਣ ਵਾਲਿਆਂ ਅਤੇ ਕਲਾ ਪ੍ਰੇਮੀਆਂ ਨੂੰ ਮਹਾਨ ਅਵਸਰ ਮਿਲਦਾ ਹੈ ਅਤੇ ਉਨ੍ਹਾਂ ਨੂੰ ਭਾਰਤ ਦੇ ਅਤੀਤ ਅਤੇ ਉਸ ਦੇ ਗੌਰਵ ਨੂੰ ਸਮਝਣ ਵਿੱਚ ਮਦਦ ਮਿਲਦੀ ਹੈ। ਉਨ੍ਹਾਂ ਨੇ ਕਿਹਾ ਕਿ ਪ੍ਰਦਰਸ਼ਨੀ ਵਿੱਚ ਭਾਰਤ ਦੇ ਸ਼ਿਲਪਕਾਰਾਂ ਦੀਆਂ ਸ਼ਾਨਦਾਰ ਕਲਾ ਕ੍ਰਿਤਾਂ ਰੱਖੀਆਂ ਗਈਆਂ ਹਨ। ਉਨ੍ਹਾਂ ਨੇ ਕਿਹਾ ਕਿ ਇਸ ਸੰਕਲਨ ਵਿੱਚ ਗਹਿਣੇ ਬਣਾਉਣ ਦੀ ਸ਼ਾਨਦਾਰ ਕਲਾ ਸ਼ਾਮਲ ਹੈ, ਜੋ ਲੰਬੇ ਦੌਰ ਤੋਂ ਗੁਜਰਨ ਦੇ ਬਾਅਦ ਵਿਕਸਿਤ ਹੋਈ ਹੈ।


    ਉਹ ਅੱਜ ਇੱਥੇ ਰਾਸ਼ਟਰੀ ਮਿਊਜ਼ੀਅਮ ਦੇ ਅਧਿਕਾਰੀਆਂ ਨਾਲ ਗੱਲ ਕਰ ਰਹੇ ਸਨ। ਉਨ੍ਹਾਂ ਨੇ ਮਿਊਜ਼ੀਅਮ ਵਿੱਚ 'ਭਾਰਤ ਦੇ ਰਤਨ: ਨਿਜਾਮ ਦੀ ਜਿਊਲਰੀ ਕਲੈਕਸ਼ਨ' ਨਾਮੀ ਇੱਕ ਵਿਸ਼ੇਸ਼ ਪ੍ਰਦਰਸ਼ਨੀ ਦਾ ਦੌਰਾ ਵੀ ਕੀਤਾ। ਉਪ ਰਾਸ਼ਟਰਪਤੀ ਦੇ ਨਾਲ ਉਨ੍ਹਾਂ ਦੀ ਪਤਨੀ ਸ਼੍ਰੀਮਤੀ ਊਸ਼ਾ ਨਾਇਡੂ ਵੀ ਸਨ ।


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਉਨ੍ਹਾਂ ਨੂੰ ਇਸ ਗੱਲ ਦੀ ਖੁਸ਼ੀ ਹੈ ਕਿ ਰਾਸ਼ਟਰੀ ਮਿਊਜ਼ੀਅਮ ਵਿੱਚ ਲਗਭਗ ਦੋ ਲੱਖ ਕਲਾ ਕ੍ਰਿਤਾਂ ਰੱਖੀਆਂ ਗਈਆਂ ਹਨ, ਜਿਨ੍ਹਾਂ ਵਿੱਚ ਭਾਰਤ ਦੇ ਇਲਾਵਾ ਵਿਦੇਸ਼ੀ ਕਲਾ ਕ੍ਰਿਤਾਂ ਵੀ ਹਨ। ਇਨ੍ਹਾਂ ਕਲਾ ਕ੍ਰਿਤਾਂ ਨਾਲ ਭਾਰਤ ਦੇ ਮਹਾਨ ਸੱਭਿਆਚਾਰਕ ਵਿਰਾਸਤ ਦਾ ਪਤਾ ਚਲਦਾ ਹੈ। ਉਨ੍ਹਾਂ ਨੇ ਰਾਸ਼ਟਰੀ ਮਿਊਜ਼ੀਅਮ ਅਤੇ ਭਾਰਤੀ ਰਿਜ਼ਰਵ ਬੈਂਕ ਦੀ ਸ਼ਲਾਘਾ ਕਰਦੇ ਹੋਏ ਕਿਹਾ ਕਿ ਇਨ੍ਹਾਂ ਸੰਸਥਾਨਾਂ ਨੇ 173 ਕੀਮਤੀ ਰਤਨਾਂ ਅਤੇ ਜਿਊਲਰੀ ਦੀ ਦੁਰਲਭ ਕਲੈਕਸ਼ਨ ਨੂੰ ਸੰਭਾਲ ਕੇ ਰੱਖਿਆ ਹੈ।


    ਉਪ ਰਾਸ਼ਟਰਪਤੀ ਨੇ ਇਸ ਵਿਸ਼ੇਸ਼ ਪ੍ਰਦਰਸ਼ਨੀ ਦਾ ਆਯੋਜਨ ਕਰਨ ਲਈ ਰਾਸ਼ਟਰੀ ਮਿਊਜ਼ੀਅਮ ਦੇ ਡਾਇਰੈਕਟਰ ਜਨਰਲ, ਡਾ. ਬੀ.ਆਰ. ਮਣੀ ਅਤੇ ਸੱਭਿਆਚਾਰ ਮੰਤਰਾਲੇ ਦੇ ਕਿਊਰੇਟਰਾਂ ਦੀ ਵੀ ਪ੍ਰਸ਼ੰਸਾ ਕੀਤੀ।


    ***

    
    
    (Release ID: 1570400) Visitor Counter : 1