      ਗ੍ਰਹਿ ਮੰਤਰਾਲਾ

      ਅਗਲੇ 6 ਘੰਟਿਆਂ ਦੌਰਾਨ ਫਾਨੀ ਦੇ ਭਿਆਨਕ ਚੱਕਰਵਾਤੀ ਝੱਖੜ ਦਾ ਰੂਪ ਲੈਣ ਦੀ ਆਸ਼ੰਕਾ ਹੈ
      Posted On: 29 APR 2019 6:11PM by PIB Chandigarh


    ਬੰਗਾਲ ਦੀ ਖਾੜੀ ਤੋਂ ਉੱਠਿਆ ਚੱਕਰਵਾਤੀ ਝੱਖੜ ‘ ਫਾਨੀ ’ ਪਿਛਲੇ 6 ਘੰਟਿਆਂ ਦੌਰਾਨ 4 ਕਿਲੋਮੀਟਰ ਪ੍ਰਤੀ ਘੰਟੇ ਦੀ ਗਤੀ ਨਾਲ ਉੱਤਰ ਦਿਸ਼ਾ ਵਲ ਵੱਧ ਗਿਆ ਹੈ ਅਤੇ ਅੱਜ ਸਵੇਰੇ 8: 30 ਵਜੇ ਇਹ 8.7 ਡਿਗਰੀ ਉੱਤਰੀ ਅਕਸ਼ਾਂਸ਼ ਅਤੇ 86.9 ਡਿਗਰੀ ਪੂਰਬੀ ਦੇਸ਼ਾਂਤਰ ਉੱਤੇ ਬੰਗਾਲ ਦੀ ਖਾੜੀ ਵਿੱਚ ਦੱਖਣ - ਪੂਰਬੀ ਦਿਸ਼ਾ ਵੱਲ ਸ੍ਰੀਲੰਕਾ ਦੇ ਤ੍ਰਿੰਕੋਮਾਲੀ ਤੋਂ 620 ਕਿਲੋਮੀਟਰ ਪੂਰਬ ਵਿੱਚ ਅਤੇ ਚੇਨਈ ਤੋਂ 870 ਕਿਲੋਮੀਟਰ ਦੂਰ ਪੂਰਬ ਅਤੇ ਦੱਖਣ - ਪੂਰਬ ਅਤੇ ਆਂਧਰਾ ਪ੍ਰਦੇਸ਼ ਦੇ ਮਛਲੀਪੱਟਨਮ ਤੋਂ 1040 ਕਿਲੋਮੀਟਰ ਦੱਖਣ – ਦਖੱਣਪੂਰਬ ਵਿੱਚ ਸਥਿਤ ਸੀ । ਫਾਨੀ ਅਗਲੇ ਛੇ ਘੰਟਿਆਂ ਦੌਰਾਨ ਚੱਕਰਵਾਤੀ ਝੱਖੜ ਅਤੇ ਅਗਲੇ 24 ਘੰਟਿਆਂ ਵਿੱਚ ਬੇਹੱਦ ਭਿਆਨਕ ਚਕਰਵਾਤੀ ਤੁਫਾਨ ਵਿੱਚ ਤਬਦੀਲ ਹੋ ਸਕਦਾ ਹੈ । ਫਾਨੀ 1 ਮਈ ਦੀ ਸ਼ਾਮ ਤੱਕ ਉੱਤਰ - ਪੱਛਮ ਦਿਸ਼ਾ ਵਿੱਚ ਵਧਦੇ ਹੋਏ ਬਾਅਦ ਵਿੱਚ ਹੌਲੀ - ਹੌਲੀ ਉੱਤਰ - ਪੂਰਬ ਦਿਸ਼ਾ ਵੱਲ ਮੁੜ ਜਾਵੇਗਾ ।


    ਸਮੁੰਦਰ ਦੀ ਸਥਿਤੀ


    • ਬੰਗਾਲ ਦੀ ਖਾੜੀ ਦੇ ਦੱਖਣ ਪੂਰਬੀ ਹਿੱਸੇ ਅਤੇ ਆਸਪਾਸ ਦੇ ਖੇਤਰਾਂ ਵਿੱਚ ਸਮੁੰਦਰ ਦੀ ਸਥਿਤੀ ਖ਼ਰਾਬ ਹੈ । ਉੱਚੀਆਂ ਲਹਿਰਾਂ ਉਠ ਰਹੀਆਂ ਹਨ । 30 ਅਪ੍ਰੈਲ ਦੀ ਸਵੇਰ ਤੋਂ ਬੰਗਾਲ ਦੀ ਖਾੜੀ ਦੇ ਦੱਖਣ-ਪੱਛਮ ਅਤੇ ਪੱਛਮ ਮੱਧ ਖੇਤਰ , ਪੁੱਦੂਚੇਰੀ ਦੇ ਪੂਰਬੀ ਹਿੱਸੇ ਅਤੇ ਆਂਧਰਾ ਪ੍ਰਦੇਸ਼ ਦੇ ਦੱਖਣ ਹਿੱਸੇ ਵਿੱਚ ਸਮੁੰਦਰ ਦੀ ਸਥਿਤੀ ਹੋਰ ਖ਼ਰਾਬ ਹੋ ਸਕਦੀ ਹੈ । 1 ਤੋਂ 3 ਮਈ ਦਰਮਿਆਨ ਬੰਗਾਲ ਦੀ ਖਾੜੀ ਦੇ ਪੱਛਮ ਮੱਧ ਖੇਤਰ ਅਤੇ ਆਂਧਰਾ ਪ੍ਰਦੇਸ਼ ਦੇ ਤਟਵਰਤੀ ਇਲਾਕਿਆਂ ਵਿੱਚ ਸਮੁੰਦਰ ਦੀ ਸਥਿਤੀ ਹੋਰ ਖ਼ਰਾਬ ਹੋਣ ਦੀ ਆਸ਼ੰਕਾ ਹੈ ।


    •1 ਮਈ , 2019 ਤੋਂ ਪੁੱਦੂਚੇਰੀ ਅਤੇ ਆਂਧਰ ਪ੍ਰਦੇਸ਼ ਦੇ ਦੱਖਣੀ ਤੱਟਵਰਤੀ ਖੇਤਰਾਂ ਵਿੱਚ ਅਤੇ 2 ਮਈ ਤੋਂ ਅੱਗੇ 1 ਤੋਂ 3 ਮਈ ਤੱਕ ਆਂਧਰ ਪ੍ਰਦੇਸ਼ ਦੇ ਉੱਤਰੀ ਤੱਟਵਰਤੀ ਖੇਤਰਾਂ ਅਤੇ ਓਡੀਸ਼ਾ ਦੇ ਤਟੀ ਇਲਾਕਿਆਂ ਵਿੱਚ ਸਮੁੰਦਰ ਦੀ ਸਥਿਤੀ ਕਾਫ਼ੀ ਖ਼ਰਾਬ ਹੋਣ ਦੀ ਆਸ਼ੰਕਾ ਹੈ ।


    ਮਛੇਰਿਆਂ ਲਈ ਚਿਤਾਵਨੀ


    • ਮਛੇਰਿਆਂ ਨੂੰ ਅੱਜ 29 ਅਪ੍ਰੈਲ ਨੂੰ ਬੰਗਾਲ ਦੀ ਖਾੜੀ ਦੇ ਦੱਖਣ-ਪੱਛਮੀ ਅਤੇ ਦੱਖਣ ਪੂਰਬੀ ਖੇਤਰ ਭੂਮਧਰੇਖੀ ਹਿੰਦ ਮਹਾਸਾਗਰ ਅਤੇ ਸ੍ਰੀਲੰਕਾ ਨਾਲ ਲਗਦੇ ਸਮੁੰਦਰੀ ਵਿੱਚ ਨਾ ਜਾਣ ਦੀ ਸਲਾਹ ਦਿੱਤੀ ਗਈ ਹੈ ।


    • ਮਛੇਰਿਆਂ ਨੂੰ ਕਿਹਾ ਗਿਆ ਹੈ ਕਿ ਉਹ 1 ਮਈ ਤੱਕ ਬੰਗਾਲ ਦੀ ਖਾੜੀ ਦੇ ਦੱਖਣ-ਪੱਛਮ ਅਤੇ ਉਸ ਨਾਲ ਲਗਦੇ ਸਟੇ ਪੱਛਮ ਮੱਧ ਖੇਤਰ ਪੁੱਦੂਚੇਰੀ ਅਤੇ ਆਂਧਰ ਪ੍ਰਦੇਸ਼ ਦੇ ਤਟਵਰਤੀ ਇਲਾਕਿਆਂ ਦੇ ਅਤੇ ਸ੍ਰੀਲੰਕਾ ਦੇ ਸਮੁੰਦਰੀ ਖੇਤਰ ਵਿੱਚ ਨਾ ਜਾਣ । ਉਨ੍ਹਾਂ ਨੂੰ 1-3 ਮਈ ਤੱਕ ਬੰਗਾਲ ਦੀ ਖਾੜੀ ਦੇ ਪੱਛਮ ਮੱਧ ਅਤੇ ਆਂਧਰ ਪ੍ਰਦੇਸ਼ ਦੇ ਉੱਤਰੀ ਤਟਵਰਤੀ ਖੇਤਰਾਂ ਵਿੱਚ ਵੀ ਸਮੁੰਦਰ ਵਿੱਚ ਨਾ ਜਾਣ ਦੀ ਸਲਾਹ ਦਿੱਤੀ ਗਈ ਹੈ । 2 ਮਈ ਤੋਂ ਉਨ੍ਹਾਂ ਨੂੰ ਓਡੀਸ਼ਾ ਦੇ ਤਟਵਰਤੀ ਇਲਾਕਿਆਂ ਤੋਂ ਵੀ ਦੂਰੀ ਬਣਾਈ ਰੱਖਣ ਨੂੰ ਕਿਹਾ ਗਿਆ ਹੈ ।


    • ਉਹ ਮਛੇਰੇ ਜੋ ਹੁਣੇ ਡੂੰਘੇ ਸਮੁੰਦਰ ਵਿੱਚ ਮੱਛੀਆਂ ਫੜਨ ਲਈ ਜਾ ਚੁੱਕੇ ਹਨ , ਉਨ੍ਹਾਂ ਨੂੰ ਤੁਰੰਤ ਵਾਪਸ ਆਉਣ ਦੀ ਸਲਾਹ ਦਿੱਤੀ ਜਾਂਦੀ ਹੈ ।


    ******

    
    
    (Release ID: 1571294) Visitor Counter : 2