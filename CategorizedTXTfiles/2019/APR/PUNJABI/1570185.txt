      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਦੇਸ਼ ਦੇ 91 ਪ੍ਰਮੁੱਖ ਜਲ ਭੰਡਾਰਾਂ ਦੇ ਜਲ ਪੱਧਰ ਵਿੱਚ ਇੱਕ ਪ੍ਰਤੀਸ਼ਤ ਦੀ ਕਮੀ
      Posted On: 05 APR 2019 5:40PM by PIB Chandigarh


    Water storage level of 91 major reservoirs of the country goes down by one percent


    ਦੇਸ਼ ਦੇ 91 ਪ੍ਰਮੁੱਖ ਜਲ ਭੰਡਾਰਾਂ ਦੇ ਜਲ ਪੱਧਰ ਵਿੱਚ ਇੱਕ ਪ੍ਰਤੀਸ਼ਤ ਦੀ ਕਮੀ


    04 ਅਪ੍ਰੈਲ, 2019 ਨੂੰ ਸਮਾਪਤ ਹਫ਼ਤੇ ਦੌਰਾਨ ਦੇਸ਼ ਦੇ 91 ਪ੍ਰਮੁੱਖ ਜਲ ਭੰਡਾਰਾਂ ਵਿੱਚ 48.319 ਬੀਸੀਐੱਮ (ਅਰਬ ਘਣ ਮੀਟਰ) ਜਲ ਸੰਗ੍ਰਹਿਣ ਹੋਇਆ। ਇਹ ਇਨ੍ਹਾਂ ਜਲ ਭੰਡਾਰਾਂ ਦੀ ਕੁੱਲ ਸੰਗ੍ਰਹਿਣ ਸਮਰੱਥਾ ਦਾ 30% ਹੈ। 28 ਮਾਰਚ, 2019 ਨੂੰ ਸਮਾਪਤ ਹਫ਼ਤੇ ਵਿੱਚ ਜਲ ਸੰਗ੍ਰਹਿਣ 31% ਦੇ ਪੱਧਰ 'ਤੇ ਸੀ। 04 ਅਪ੍ਰੈਲ, 2019 ਨੂੰ ਸਮਾਪਤ ਹਫ਼ਤੇ ਵਿੱਚ ਇਹ ਸੰਗ੍ਰਹਿਣ ਪਿਛਲੇ ਸਾਲ ਦੀ ਇਸ ਅਵਧੀ ਦੇ ਕੁੱਲ ਸੰਗ੍ਰਹਿਣ ਦਾ 112% ਅਤੇ ਪਿਛਲੇ ਦਸ ਸਾਲਾਂ ਦੇ ਔਸਤ ਜਲ ਸੰਗ੍ਰਹਿਣ ਦਾ 102% ਹੈ।


    ਇਨ੍ਹਾਂ 91 ਜਲ ਭੰਡਾਰਾਂ ਦੀ ਕੁੱਲ ਸੰਗ੍ਰਹਿਣ ਸਮਰੱਥਾ 161.993 ਬੀਸੀਐੱਮ ਹੈ, ਜੋ ਸਮੁੱਚੇ ਰੂਪ ਨਾਲ ਦੇਸ਼ ਦੀ ਅਨੁਮਾਨਿਤ ਕੁੱਲ ਜਲ ਸੰਗ੍ਰਹਿਣ ਸਮਰੱਥਾ 257.812 ਬੀਸੀਐੱਮ ਦੀ ਲਗਭਗ 63% ਹੈ। ਇਨ੍ਹਾਂ 91 ਜਲ ਭੰਡਾਰਾਂ ਵਿੱਚੋਂ 37 ਜਲ ਭੰਡਾਰ ਅਜਿਹੇ ਹਨ ਜੋ 60 ਮੈਗਾਵਾਟ ਤੋਂ ਵੱਧ ਦੀ ਸਥਾਪਤ ਸਮਰੱਥਾ ਦੇ ਨਾਲ ਪਣਬਿਜਲੀ ਲਾਭ ਦਿੰਦੇ ਹਨ।


    ਖੇਤਰਵਾਰ ਸੰਗ੍ਰਹਿਣ ਸਥਿਤੀ:-


    ਉੱਤਰੀ ਖੇਤਰ


    ਉੱਤਰੀ ਖੇਤਰ ਵਿੱਚ ਹਿਮਾਚਲ ਪ੍ਰਦੇਸ਼, ਪੰਜਾਬ ਅਤੇ ਰਾਜਸਥਾਨ ਆਉਂਦੇ ਹਨ। ਇਸ ਖੇਤਰ ਵਿੱਚ 18.01 ਬੀਸੀਐੱਮ ਦੀ ਕੁੱਲ ਸੰਗ੍ਰਹਿਣ ਸਮਰੱਥਾ ਵਾਲੇ ਛੇ ਜਲ ਭੰਡਾਰ ਹਨ, ਜੋ ਕੇਂਦਰੀ ਜਲ ਕਮਿਸ਼ਨ (ਸੀਡਬਲਿਊਸੀ) ਦੀ ਨਿਗਰਾਨੀ ਵਿੱਚ ਹਨ। ਇਨ੍ਹਾਂ ਜਲ ਭੰਡਾਰਾਂ ਵਿੱਚ ਕੁੱਲ ਉਪਲੱਬਧ ਸੰਗ੍ਰਹਿਣ 8.59 ਬੀਸੀਐੱਮ ਹੈ, ਜੋ ਇਨ੍ਹਾਂ ਜਲ ਭੰਡਾਰਾਂ ਦੀ ਕੁੱਲ ਸੰਗ੍ਰਹਿਣ ਸਮਰੱਥਾ ਦਾ 48% ਹੈ। ਪਿਛਲੇ ਸਾਲ ਦੀ ਇਸ ਅਵਧੀ ਵਿੱਚ ਇਨ੍ਹਾਂ ਜਲ ਭੰਡਾਰਾਂ ਦੀ ਸੰਗ੍ਰਹਿਣ ਸਥਿਤੀ 21% ਸੀ। ਪਿਛਲੇ ਦਸ ਸਾਲਾਂ ਦਾ ਔਸਤ ਸੰਗ੍ਰਹਿਣ ਇਸੇ ਅਵਧੀ ਵਿੱਚ ਇਨ੍ਹਾਂ ਜਲ ਭੰਡਾਰਾਂ ਦੀ ਕੁੱਲ ਸੰਗ੍ਰਹਿਣ ਸਮਰੱਥਾ ਦਾ 26% ਸੀ। ਇਸ ਤਰ੍ਹਾਂ ਪਿਛਲੇ ਸਾਲ ਦੀ ਇਸੇ ਅਵਧੀ ਦੀ ਤੁਲਨਾ ਵਿੱਚ ਚਾਲੂ ਸਾਲ ਵਿੱਚ ਸੰਗ੍ਰਹਿਣ ਬਿਹਤਰ ਹੈ ਅਤੇ ਇਹ ਪਿਛਲੇ ਦਸ ਸਾਲਾਂ ਦੀ ਇਸੇ ਅਵਧੀ ਦੇ ਦੌਰਾਨ ਰਹੇ ਔਸਤ ਸੰਗ੍ਰਹਿਣ ਤੋਂ ਵੀ ਬਿਹਤਰ ਹੈ।


    ****

    
    
    (Release ID: 1570185) Visitor Counter : 1