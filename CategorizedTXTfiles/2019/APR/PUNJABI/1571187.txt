      ਉਪ ਰਾਸ਼ਟਰਪਤੀ ਸਕੱਤਰੇਤ

      ਪਸ਼ੂਧਨ ਦੀ ਉਤਪਾਦਕ ਸਮਰੱਥਾ ਵਧਾਉਣ ਅਤੇ ਕਿਸਾਨਾਂ ਦੀ ਆਮਦਨ ਦੁੱਗਣੀ ਕਰਨ ਲਈ ਏਕੀਕ੍ਰਿਤ ਖੇਤੀ ਜ਼ਰੂਰੀ : ਉਪ ਰਾਸ਼ਟਰਪਤੀ
      Posted On: 25 APR 2019 1:54PM by PIB Chandigarh


    ਪਸ਼ੂਧਨ ਦੀ ਉਤਪਾਦਕ ਸਮਰੱਥਾ ਵਧਾਉਣ ਅਤੇ ਕਿਸਾਨਾਂ ਦੀ ਆਮਦਨ ਦੁੱਗਣੀ ਕਰਨ ਲਈ ਏਕੀਕ੍ਰਿਤ ਖੇਤੀ ਜ਼ਰੂਰੀ : ਉਪ ਰਾਸ਼ਟਰਪਤੀ


    ਪਸ਼ੂਧਨ ਕਿਸਾਨਾਂ ਨੂੰ ਵਿੱਤੀ ਸੰਕਟ ਨਾਲ ਨਿਪਟਣ ਵਿੱਚ ਮਦਦ ਕਰਦਾ ਹੈ ;


    ਪਸ਼ੂਧਨ ਦੀ ਰੱਖਿਆ ਕਰਨਾ ਹਰੇਕ ਨਾਗਰਿਕ ਦਾ ਕਰਤੱਵ ਹੈ ; ਪਸ਼ੂ ਧਨ ਰਾਸ਼ਟਰੀ ਧਨ ਹੈ ;


    ਸ੍ਰੀ ਵੈਂਕਟੇਸ਼ਵਰ ਪਸ਼ੂ ਚਿਕਿਤਸਾ (ਵੈਟਰੀਨਰੀ) ਯੂਨੀਵਰਸਿਟੀ ਦੀ 8ਵੀਂ ਕਨਵੋਕੇਸ਼ਨ ਨੂੰ ਸੰਬੋਧਨ ਕੀਤਾ


    ਪਸ਼ੂ ਚਿਕਿਤਸਾ ਪੈਥੋਲੋਜੀ ਮਿਊਜ਼ੀਅਮ ਦਾ ਦੌਰਾ ਕੀਤਾ


    ਉਪ ਰਾਸ਼ਟਰਟਪਤੀ, ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਨੇ ਪਸ਼ੂਧਨ ਦੀ ਉਤਪਾਦਕ ਸਮਰੱਥਾ ਵਧਾਉਣ ਅਤੇ ਕਿਸਾਨਾਂ ਦੀ ਆਮਦਨ ਦੁੱਗਣੀ ਕਰਨ ਲਈ ਏਕੀਕ੍ਰਿਤ ਖੇਤੀ ਨੂੰ ਪ੍ਰੋਤਸਾਹਨ ਦੇਣ ਉੱਤੇ ਜ਼ੋਰ ਦਿੱਤਾ ਹੈ ।


    ਅੱਜ ਤਿਰੂਪਤੀ ਦੇ ਸ਼੍ਰੀ ਵੈਂਕਟੇਸ਼ਵਰ ਪਸ਼ੂ ਚਿਕਿਤਸਾ (ਵੈਟਰੀਨਰੀ) ਯੂਨੀਵਰਸਿਟੀ ਦੀ 8ਵੀਂ ਕਨਵੋਕੇਸ਼ਨ ਦੇ ਉਦਘਾਟਨ ਭਾਸ਼ਣ ਵਿੱਚ ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਇੱਕ ਟਿਕਾਊ ਅਤੇ ਸਮਾਵੇਸ਼ੀ ਖੇਤੀਬਾੜੀ ਵਿਵਸਥਾ ਸੁਨਿਸ਼ਚਿਤ ਕਰਨ ਲਈ ਪਸ਼ੂਪਾਲਨ ਉੱਤੇ ਧਿਆਨ ਦਿੱਤਾ ਜਾਣਾ ਬੇਹੱਦ ਜ਼ਰੂਰੀ ਹੈ ।


    ਇੱਕ ਅਧਿਐਨ ਰਿਪੋਰਟ ਦਾ ਹਵਾਲਾ ਦਿੰਦੇ ਹੋਏ, ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਮੁਰਗੀ ਪਾਲਨ , ਡੇਅਰੀ ਜਾਂ ਮੱਛੀ ਪਾਲਣ ਵਰਗੀਆਂ ਕਈ ਗਤੀਵਿਧੀਆਂ ਅਪਣਾਉਣ ਵਾਲੇ ਕਿਸਾਨ ਪਰਿਵਾਰਾਂ ਵਿੱਚ ਆਤਮ ਹੱਤਿਆਵਾਂ ਦੀਆਂ ਘਟਨਾਵਾਂ ਨਹੀਂ ਹੁੰਦੀਆਂ । ਉਨ੍ਹਾਂ ਕਿਹਾ ਕਿ ਪਸ਼ੂਧਨ , ਖਰਾਬ ਮੌਸਮ ਅਤੇ ਫ਼ਸਲ ਨਸ਼ਟ‍ ਹੋ ਜਾਣ ਦੀ ਸਥਿਤੀ ਵਿੱਚ ਕਿਸਾਨ ਪਰਿਵਾਰਾਂ ਨੂੰ ਵਿੱਤੀ ਸੰਕਟ ਤੋਂ ਉਭਰਨ ਵਿੱਚ ਮਦਦ ਕਰਦਾ ਹੈ ।


    ਐੱਨਐੱਸਐੱਸਓ ਦੇ ਅੰਕੜਿਆਂ ਅਤੇ ਅਨੁਮਾਨਾਂ ਦਾ ਹਵਾਲਾ ਦਿੰਦੇ ਹੋਏ, ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਗ੍ਰਾਮੀਣ ਭਾਰਤ ਵਿੱਚ ਅਨੁਮਾਨਿਤ 90.2 ਮਿਲੀਅਨ ਕਿਸਾਨ ਪਰਿਵਾਰ ਹਨ । ਇਨ੍ਹਾਂ ਲਈ ਇੱਕ ਨਿਸ਼ਚਿਤ ਆਮਦਨ ਸੁਨਿਸ਼ਚਿਤ ਕਰਨਾ ਹਰ ਕਿਸੇ ਦੀ ਮੁੱਢਲੀ ਜ਼ਿੰਮੇਦਾਰੀ ਹੋਣੀ ਚਾਹੀਦੀ ਹੈ ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਵਿੱਚ ਨਿਰੰਤਰ ਅਤੇ ਸਮਾਵੇਸ਼ੀ ਵਿਕਾਸ ਸੁਨਿਸ਼ਚਿਤ ਕਰਨ ਲਈ ਸਵਸਥ ਅਤੇ ਮਜ਼ਬੂਤ ਖੇਤੀਬਾੜੀ ਖੇਤਰ ਇੱਕ ਮਹੱਤਵਪੂਰਨ ਸ਼ਰਤ ਹੈ ।


    ਉਪ ਰਾਸ਼ਟਰਪਤੀ ਬਾਅਦ ਵਿੱਚ ਯੂਨੀਵਰਸਿਟੀ ਦਾ ਪਸ਼ੂ ਵੈਟਰੀਨਰੀ ਪੈਥੋਲੋਜੀ ਮਿਊਜ਼ੀਅਮ ਵੀ ਦੇਖਣ ਗਏ ਅਤੇ ਉੱਥੇ ਦੇਸ਼ ਵਿੱਚ ਪਸ਼ੂ ਚਿਕਿਤਸਾ ਲਈ ਬਿਹਤਰੀਨ ਸੇਵਾਵਾਂ ਉਪਲਬਧ ਕਰਵਾਉਣ ਲਈ ਯੂਨੀਵਰਸਿਟੀ ਦੇ ਯਤਨਾਂ ਦੀ ਸ਼ਲਾਘਾ ਕੀਤੀ। ਉਨ੍ਹਾਂ ਕਿਹਾ ਕਿ ਇਹ ਮਿਊਜ਼ੀਅਮ ਪਸ਼ੂ ਚਿਕਿਤਸਾ ਦੇ ਖੇਤਰ ਵਿੱਚ ਅਧਿਐਨ ਕਰਨ ਵਾਲੇ ਵਿਦਿਆਰਥੀਆਂ ਅਤੇ ਖੋਜਕਾਰਾਂ ਨੂੰ ਕਾਫ਼ੀ ਕੁਝ ਸਿੱਖਣ ਦਾ ਮੌਕਾ ਦੇਵੇਗਾ ।


    ਯੂਨੀਵਰਸਿਟੀ ਦੇ ਵੈਟਰੀਨਰੀ ਪੈਥੋਲੋਜੀ ਵਿਭਾਗ ਦੇ ਡਾ.ਐੱਨ.ਆਰ. ਗੋਪਾਲ ਮਿਊਜ਼ੀਅਮ ਦੇ ਮੁੱਖ ਸੰਚਾਲਕ ਹਨ। ਮਿਊਜ਼ੀਅਮ ਵਿੱਚ ਪਸ਼ੂਰੋਗਾਂ ਦੇ 500 ਤੋਂ ਜ਼ਿਆਦਾ ਨਮੂਨਿਆਂ ਨੂੰ 1960 ਤੋਂ ਸੁਰੱਖਿਅਤ ਰੱਖਿਆ ਗਿਆ ਹੈ । ਮਿਊਜ਼ੀਅਮ ਵਿੱਚ ਦੁਨੀਆ ਦੇ ਕਈ ਮਹਾਨ ਵਿਗਿਆਨੀਆਂ ਅਤੇ ਚਿਕਿਤਸਾ ਵਿਗਿਆਨ ਦੇ ਖੇਤਰ ਦੀਆਂ ਇਤਿਹਾਸਿਕ ਉਪਲੱਬਧੀਆਂ ਨੂੰ ਵੀ ਬਖੂਬੀ ਦਰਸਾਇਆ ਗਿਆ ਹੈ ।


    ***

    
    
    (Release ID: 1571187) Visitor Counter : 2