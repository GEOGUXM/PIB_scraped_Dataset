      ਉਪ ਰਾਸ਼ਟਰਪਤੀ ਸਕੱਤਰੇਤ

      ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਮੀਡੀਆ ਨੂੰ ਜਾਤ ਅਤੇ ਭਾਈਚਾਰੇ ’ਤੇ ਅਧਾਰਤ ਕਵਰੇਜ ਤੋਂ ਬਚਣਾ ਚਾਹੀਦਾ ਹੈ
      Posted On: 30 APR 2019 6:05PM by PIB Chandigarh


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਮੀਡੀਆ ਨੂੰ ਜਾਤ ਅਤੇ ਭਾਈਚਾਰੇ ’ਤੇ ਅਧਾਰਤ ਕਵਰੇਜ ਤੋਂ ਬਚਣਾ ਚਾਹੀਦਾ ਹੈ
    
    ਜਨਤਕ ਜੀਵਨ ਵਿੱਚ ਡਿੱਗਦੀਆਂ ਕਦਰਾਂ-ਕੀਮਤਾਂ ਪ੍ਰਤੀ ਨਾਖੁਸ਼ੀ ਪ੍ਰਗਟ ਕੀਤੀ
    
    ਸਿੱਖਿਆ ਸੰਸਥਾਵਾਂ ਹੁਨਰ ਸਾਖਰਤਾ ਉੱਤੇ ਫੋਕਸ ਕਰਨ

    ਉਪ ਰਾਸ਼ਟਰਪਤੀ ਨੇ ਸਿੱਖਿਆ , ਉੱਦਮਤਾ ਅਤੇ ਨੈਤਿਕਤਾ ਵਿਸ਼ੇ ਉੱਤੇ ਪਹਿਲਾ ਡਾ. ਰਾਜਾਰਾਮ ਜੈਪੁਰੀਆ ਮੈਮੋਰੀਅਲ ਲੈਕਚਰ ਦਿੱਤਾ


    ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਜਨਤਕ ਜੀਵਨ ਵਿੱਚ ਜਾਤ ਅਤੇ ਧਨ ਦੀ ਵਧਦੀ ਭੂਮਿਕਾ ਉੱਤੇ ਚਿੰਤਾ ਪ੍ਰਗਟਾਉਂਦਿਆਂ ਕਿਹਾ ਕਿ ਮੀਡਿਆ ਨੂੰ ਖਾਸ ਤੌਰ ' ਤੇ ਚੋਣਾਂ ਦੌਰਾਨ ਜਾਤ ਅਤੇ ਭਾਈਚਾਰੇ ‘ਤੇ ਆਧਾਰਤ ਕਵਰੇਜ ਤੋਂ ਬਚਣਾ ਚਾਹੀਦਾ ਹੈ।


    ਨਵੀਂ ਦਿੱਲੀ ਸਥਿਤ ਡਾ. ਭੀਮ ਰਾਓ ਅੰਬੇਡਕਰ ਕਨਵੈਸ਼ਨ ਸੈਂਟਰ ਵਿੱਚ ਸਿੱਖਿਆ , ਉੱਦਮਤਾ ਅਤੇ ਨੈਤਿਕਤਾ ਵਿਸ਼ੇ ਉੱਤੇ ਪਹਿਲਾ ਡਾ. ਰਾਜਾਰਾਮ ਜੈਪੁਰੀਆ ਮੈਮੋਰੀਅਲ ਲੈਕਚਰ ਦਿੰਦੇ ਹੋਏ ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਲੋਕਾਂ ਨੂੰ ਚਾਰ-ਸੀ – ਚਰਿੱਤਰ (ਕਰੈਕਟਰ) , ਯੋਗਤਾ (ਕੈਲਿਬਰ) , ਸਮਰੱਥਾ(ਕੈਪੇਸਿਟੀ) ਅਤੇ ਆਚਰਣ (ਕੰਡਕਟ) – ਦੇ ਅਧਾਰ ਉੱਤੇ ਆਪਣੇ ਪ੍ਰਤੀਨਿਧੀਆਂ ਦੀ ਚੋਣ ਕਰਨੀ ਚਾਹੀਦੀ ਹੈ । ਕੁਝ ਲੋਕ ਉਕਤ ਚਾਰ-ਸੀ ਦੀ ਥਾਂ ਉੱਤੇ ਹੋਰ ਚਾਰ-ਸੀ – ਜਾਤੀ (ਕਾਸਟ) , ਧਨ (ਕੈਸ਼) , ਅਪਰਾਧ (ਕ੍ਰਿਮਿਨਲਿਟੀ) ਅਤੇ ਭਾਈਚਾਰੇ (ਕਮਿਊਨਿਟੀ) ਨੂੰ ਜ਼ਿਆਦਾ ਮਹੱਤਵ ਦਿੰਦੇ ਹਨ।


    ਸ਼੍ਰੀ ਨਾਇਡੂ ਨੇ ਮੀਡੀਆ ਦੁਆਰਾ ਹਰ ਇੱਕ ਚੋਣ ਖੇਤਰ ਦੇ ਜਾਤੀਗਤ ਅੰਕੜਿਆਂ ਉੱਤੇ ਧਿਆਨ ਦੇਣ ਦੇ ਉਦੇਸ਼ ਉੱਤੇ ਹੈਰਾਨੀ ਪ੍ਰਗਟਾਉਂਦਿਆਂ ਕਿਹਾ ਕਿ ਮੀਡੀਆ ਨੂੰ ਸੰਸਦ ਅਤੇ ਵਿਧਾਨ ਸਭਾ ਵਿੱਚ ਜਨ ਪ੍ਰਤੀਨਿਧੀਆਂ ਦੇ ਪ੍ਰਦਰਸ਼ਨ ਉੱਤੇ ਧਿਆਨ ਦੇਣਾ ਚਾਹੀਦਾ ਹੈ ।


    ਸ਼੍ਰੀ ਨਾਇਡੂ ਨੇ ਜਨਤਕ ਜੀਵਨ ਵਿੱਚ ਡਿੱਗਦੀਆਂ ਕਦਰਾਂ-ਕੀਮਤਾਂ ਉੱਤੇ ਨਾਖੁਸ਼ੀ ਜ਼ਾਹਿਰ ਵਿਅਕਤ ਕਰਦੇ ਹੋਏ ਕਿਹਾ ਕਿ ਨੇਤਾਵਾਂ ਦੁਆਰਾ ਪਾਰਟੀ ਛੱਡਣ ਦੀ ਪ੍ਰਵਿਰਤੀ ਵਧਦੀ ਜਾ ਰਹੀ ਹੈ । ਪਾਰਟੀ ਬਦਲਣਾ ਇੱਕ ਫ਼ੈਸ਼ਨ ਬਣ ਗਿਆ ਹੈ। ਨੇਤਾ ਲੋਕਤੰਤਰ ਦਾ ਮਜ਼ਾਕ ਬਣਾ ਰਹੇ ਹਨ।


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਸਿੱਖਿਆ ਸੰਸਥਾਵਾਂ ਨੂੰ ਹੁਨਰ-ਸਾਖਰਤਾ ਉੱਤੇ ਵਿਸ਼ੇਸ਼ ਧਿਆਨ ਦੇਣਾ ਚਾਹੀਦਾ ਹੈ। ਇਸ ਦੇ ਮਾਧਿਅਮ ਨਾਲ ਜਨਸੰਖਿਆਈ ਲਾਭਾਂਸ਼ ਦਾ ਲਾਭ ਉਠਾਇਆ ਚੁੱਕਿਆ ਜਾ ਸਕਦਾ ਹੈ। ਸਾਰੀਆਂ ਪ੍ਰਾਈਵੇਟ ਸੰਸਥਾਵਾਂ ਨੂੰ ਹੁਨਰ ਵਿਕਾਸ ਕੇਂਦਰਾਂ ਦਾ ਸੰਚਾਲਨ ਕਰਨਾ ਚਾਹੀਦਾ ਹੈ। ਤਕਨੀਕੀ ਸੰਸਥਾਵਾਂ ਨੂੰ ਉਦਯੋਗ ਜਗਤ ਨਾਲ ਮਿਲ ਕੇ ਉਨ੍ਹਾਂ ਦੀਆਂ ਜਰੂਰਤਾਂ ਨੂੰ ਸਮਝਣਾ ਚਾਹੀਦਾ ਹੈ ਅਤੇ ਵਿਦਿਆਰਥੀਆਂ ਨੂੰ ਇਸ ਤੋਂ ਜਾਣੂ ਕਰਵਾਉਣਾ ਚਾਹੀਦਾ ਹੈ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਚੀਨ , ਅਮਰੀਕਾ , ਯੂਰਪ ਅਤੇ ਜਪਾਨ ਦੀ ਤੁਲਨਾ ਵਿੱਚ ਭਾਰਤ ਇੱਕ ਨੌਜਵਾਨ ਦੇਸ਼ ਹੈ। ਨੌਜਵਾਨਾਂ ਨੂੰ ਵੱਖ-ਵੱਖ ਕਿੱਤਿਆਂ ਦੀ ਆਧੁਨਿਕ ਹੁਨਰ ਸਿਖਲਾਈ ਦੇ ਕੇ ਭਾਰਤ ਦੇਸ਼ ਦੀਆਂ ਜ਼ਰੂਰਤਾਂ ਨੂੰ ਪੂਰਾ ਕਰਨ ਦੇ ਨਾਲ-ਨਾਲ ਨਿਪੁੰਨ ਕਾਰਜਬਲਾਂ ਦੀਆਂ ਵਿਸ਼ਵ ਪੱਧਰੀ ਲੋੜਾਂ ਨੂੰ ਵੀ ਪੂਰਾ ਕਰਨ ਵਿੱਚ ਮਦਦਗਾਰ ਹੋ ਸਕਦਾ ਹੈ। ਸਮਾਂ ਆ ਗਿਆ ਹੈ ਕਿ ਭਾਰਤ ਆਪਣੇ ਆਪ ਨੂੰ ਗਿਆਨ ਅਤੇ ਇਨੋਵੇਸ਼ਨ ਹਬ ਦੇ ਰੂਪ ਵਿੱਚ ਸਥਾਪਤ ਕਰੇ ।


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਭਾਰਤ ਆਉਣ ਵਾਲੇ 10-15 ਸਾਲਾਂ ਵਿੱਚ ਸੰਸਾਰ ਦੀ ਤੀਜੀ ਸਭ ਤੋਂ ਵੱਡੀ ਅਰਥਵਿਵਸਥਾ ਬਣ ਜਾਵੇਗਾ। ਗ਼ੈਰ-ਸੰਕ੍ਰਾਮਕ ਰੋਗ ਨਾਲ ਪੀੜਤਾਂ ਦੀ ਵਧਦੀ ਗਿਣਤੀ ਉੱਤੇ ਚਿੰਤਾ ਪ੍ਰਗਟ ਕਰਦੇ ਹੋਏ ਉਨ੍ਹਾਂ ਨੇ ਨੌਜਵਾਨਾਂ ਨੂੰ ਕਿਹਾ ਕਿ ਉਨ੍ਹਾਂ ਨੂੰ ਜੰਕ ਫੂਡ ਨਹੀਂ ਖਾਣਾ ਚਾਹੀਦਾ ਅਤੇ ਇੱਕ ਸੰਤੁਲਿਤ ਅਤੇ ਪਰੰਪਰਾਗਤ ਭੋਜਨ ਕਰਨਾ ਚਾਹੀਦਾ ਹੈ।


    ਇਸ ਮੌਕੇ ਉੱਤੇ ਜੈਪੁਰੀਆ ਸਿੱਖਿਆ ਸੰਸਥਾਵਾਂ ਸਮੂਹ ਦੇ ਚੇਅਰਮੈਨ ਸ਼੍ਰੀ ਸ਼ਿਸ਼ਿਰ ਜੈਪੁਰੀਆ , ਡਾਇਰੈਕਟਰ ਸ਼੍ਰੀ ਐੱਸ.ਕੇ. ਮਹਾਪਾਤ੍ਰਾ ਅਤੇ ਸਿੱਖਿਆ ਤੇ ਵਪਾਰ ਜਗਤ ਦੇ ਹੋਰ ਪਤਵੰਤੇ ਮੈਂਬਰ ਹਾਜ਼ਰ ਸਨ ।


    ਉਪ ਰਾਸ਼ਟਰਪਤੀ ਦੇ ਸੰਬੋਧਨ ਦੇ ਮੂਲ ਪਾਠ ਲਈ ਇੱਥੇ ਕਲਿੱਕ ਕਰੋ


    ***********

    
    
    (Release ID: 1571429) Visitor Counter : 2