      ਆਯੂਸ਼

      ਆਯੁਸ਼ ਮੰਤਰਾਲਾ ਅਤੇ ਵਿਗਿਆਨਕ ਅਤੇ ਉਦਯੋਗਿਕ ਖੋਜ ਪਰਿਸ਼ਦ ਦਰਮਿਆਨ ਸਹਿਮਤੀ ਪੱਤਰ ਉੱਤੇ ਹਸਤਾਖਰ
      Posted On: 22 APR 2019 6:02PM by PIB Chandigarh


    ਆਯੁਸ਼ ਮੰਤਰਾਲਾ ਅਤੇ ਵਿਗਿਆਨਕ ਅਤੇ ਉਦਯੋਗਿਕ ਖੋਜ ਪਰਿਸ਼ਦ ( ਸੀ ਐੱਸ ਆਈ ਆਰ ) ਨਵੀਂ ਦਿੱਲੀ ਦਰਮਿਆਨ ਦਵਾਈਆਂ ਦੇ ਰਵਾਇਤੀ ਸਿਸਟਮ ਅਤੇ ਇਸ ਦੇ ਆਧੁਨਿਕ ਵਿਗਿਆਨ ਨਾਲ ਰਵਾਇਤੀ ਸਹਿਯੋਗ ਬਾਰੇ ਇੱਕ ਸਹਿਮਤੀ ਪੱਤਰ ਉੱਤੇ ਦਸਤਖਤ ਕੀਤੇ ਗਏ । ਇਸ ਸਹਿਮਤੀ ਪੱਤਰ ਉੱਤੇ ਆਯੁਸ਼ ਮੰਤਰਾਲਾ ਦੇ ਸਕੱਤਰ ਵੈਦਯ ਰਾਜੇਸ਼ ਕੋਟੇਚਾ ਅਤੇ ਸੀਐੱਸਆਈਆਰ ਦੇ ਡਾਇਰੈਕਟਰ ਜਨਰਲ ਡਾ . ਸ਼ੇਖਰ ਸੀ ਮਾਂਡੇ ਅਤੇ ਸਕੱਤਰ ਡੀਐੱਸਆਈਆਰ ਵੱਲੋਂ ਦੋਹਾਂ ਸੰਗਠਨਾਂ ਦੇ ਸੀਨੀਅਰ ਅਧਿਕਾਰੀਆਂ ਦੀ ਮੌਜੂਦਗੀ ਵਿੱਚ ਦਸਤਖਤ ਕੀਤੇ ਗਏ ।


    

    ਇਸ ਮੌਕੇ ‘ਤੇ ਬੋਲਦੇ ਹੋਏ ਸਕੱਤਰ ਨੇ ਕਿਹਾ ਕਿ ਰਵਾਇਤੀ ਦਵਾਈਆਂ ਦੇ ਵਿਸ਼ਵ ਭਰ ਵਿੱਚ ਵਧ ਰਹੇ ਰੁਝਾਨ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਇਸ ਗੱਲ ਦੀ ਲੋੜ ਹੈ ਕਿ ਇਸ ਵਿਗਿਆਨ ਨੂੰ ਪ੍ਰਵਾਨ ਕਰਨ ਲਈ ਬਹੁਮੁਖੀ ਅਤੇ ਨਵੀਆਂ ਪਹੁੰਚਾਂ ਅਪਣਾਈਆਂ ਜਾਣ । ਉਨ੍ਹਾਂ ਕਿਹਾ ਕਿ ਰਵਾਇਤੀ ਸਿਹਤ-ਸੰਭਾਲ ਅਤੇ ਆਧੁਨਿਕ ਮੁਢਲੇ ਵਿਗਿਆਨ ਦੇ ਮਿਸ਼ਰਣ ਵਿੱਚ ਨਵੀਆਂ ਖੋਜਾਂ ਕਰਨ ਦੀ ਵੱਡੀ ਸੰਭਾਵਨਾ ਮੌਜੂਦ ਹੈ ਜੋ ਕਿ ਵੱਖ-ਵੱਖ ਮੁਢਲੀਆਂ ਧਾਰਨਾਵਾਂ ਬਾਰੇ ਵੇਰਵਾ ਦੇਣ ਲਈ ਵਰਤੀ ਜਾ ਸਕਦੀ ਹੈ ।


    
    ਸੀਐੱਸਆਈਆਰ ਦੇ ਡਾਇਰੈਕਟਰ ਜਨਰਲ ਨੇ ਦੋਹਾਂ ਸੰਗਠਨਾਂ ਵਿੱਚ ਚਲ ਰਹੇ ਪ੍ਰੋਜੈਕਟਾਂ ਅਤੇ ਪ੍ਰੋਗਰਾਮਾਂ ਦੀ ਸ਼ਲਾਘਾ ਕੀਤੀ । ਉਨ੍ਹਾਂ ਕਿਹਾ ਕਿ ਸਾਂਝੇ ਖੋਜ ਅਤੇ ਵਿਕਾਸ ਯਤਨਾਂ ਵਿੱਚ ਸਹਿਯੋਗ ਵਧਾਉਣ ਨਾਲ ਮੁਢਲੇ ਵਿਗਿਆਨ ਤੋਂ ਪ੍ਰਮਾਣਿਕਤਾ ਤੱਕ ਅਤੇ ਉਸ ਤੋਂ ਬਾਅਦ ਉਤਪਾਦ ਦੇ ਵਿਕਾਸ ਨਾਲ ਇਸ ਅਹਿਮ ਖੇਤਰ ਵਿੱਚ ਭਾਰਤ ਦੀ ਦੇਣ ਦਾ ਸਿਰਫ ਰਾਸ਼ਟਰੀ ਪੱਧਰ ਉੱਤੇ ਹੀ ਨਹੀਂ ਸਗੋਂ ਅੰਤਰਰਾਸ਼ਟਰੀ ਪੱਧਰ ਉੱਤੇ ਤੇਜ਼ੀ ਨਾਲ ਵਿਕਾਸ ਹੋਵੇਗਾ । ਇਸ ਅੰਤਰ ਮੰਤਰਾਲਾ ਸਹਿਯੋਗ ਦੇ ਭਵਿੱਖ ਸਬੰਧੀ ਯਤਨਾਂ ਵਿੱਚ ਡਾਟਾ ਮਾਈਨਿੰਗ ਤੇ ਵਿਸ਼ਲੇਸ਼ਣ ਅਤੇ ਆਰਟੀਫ਼ਿਸ਼ਲ ਇੰਟੈਲੀਜੈਂਸ ਵਿੱਚ ਵਾਧਾ ਹੋਵੇਗਾ ਅਤੇ ਇਸ ਨਾਲ ' ਰਵਾਇਤੀ ਗਿਆਨ , ਜੋ ਕਿ ਦਵਾਈਆਂ ਦੀ ਖੋਜ ਅਤੇ ਵਿਕਾਸ ਤੋਂ ਪ੍ਰੇਰਿਤ ਹੁੰਦਾ ਹੈ ' ਅਤੇ ' ਦਵਾਈ ਵਜੋਂ ਖੁਰਾਕ ' ਦੀ ਧਾਰਨਾ ਸਾਹਮਣੇ ਆਵੇਗੀ ।

    
    
    (Release ID: 1571045) Visitor Counter : 1