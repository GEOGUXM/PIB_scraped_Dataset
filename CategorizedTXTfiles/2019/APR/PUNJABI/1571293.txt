      ਗ੍ਰਹਿ ਮੰਤਰਾਲਾ

      ਕੈਬਨਿਟ ਸਕੱਤਰ ਦੀ ਪ੍ਰਧਾਨਗੀ ਵਿੱਚ ਰਾਸ਼ਟਰੀ ਆਪਦਾ ਪ੍ਰਬੰਧਨ ਕਮੇਟੀ ਨੇ ਚੱਕਰਵਾਤੀ ਝੱਖੜ ‘ਫਾਨੀ’ ਨਾਲ ਨਿਪਟਣ ਦੀਆਂ ਤਿਆਰੀਆਂ ਦਾ ਜਾਇਜਾ ਲਿਆ
      Posted On: 29 APR 2019 6:09PM by PIB Chandigarh


    ਕੈਬਨਿਟ ਸਕੱਤਰ ਦੀ ਪ੍ਰਧਾਨਗੀ ਵਿੱਚ ਰਾਸ਼ਟਰੀ ਆਪਦਾ ਪ੍ਰਬੰਧਨ ਕਮੇਟੀ ਨੇ ਅੱਜ ਚੱਕਰਵਾਤੀ ਤੁਫਾਨ ‘ ਫਾਨੀ ’ ਨਾਲ ਨਿਪਟਣ ਦੀਆਂ ਤਿਆਰੀਆਂ ਦਾ ਜਾਇਜਾ ਲਿਆ । ਤਮਿਲਨਾਡੂ , ਆਂਧਰਾ ਪ੍ਰਦੇਸ਼ , ਓਡੀਸ਼ਾ ਅਤੇ ਪੱਛਮ ਬੰਗਾਲ ਦੇ ਮੁੱਖ ਸਕੱਤਰਾਂ / ਪ੍ਰਮੁੱਖ ਸਕੱਤਰਾਂ ਨੇ ਵੀਡੀਓ ਕਾਨਫਰੰਸ ਰਾਹੀਂ ਬੈਠਕ ਵਿੱਚ ਹਿੱਸਾ ਲਿਆ । ਸਬੰਧਤ ਕੇਂਦਰੀ ਮੰਤਰਾਲਿਆਂ / ਏਜੰਸੀਆਂ ਦੇ ਸੀਨੀਅਰ ਅਧਿਕਾਰੀ ਵੀ ਬੈਠਕ ਵਿੱਚ ਹਾਜ਼ਰ ਸਨ ।


    ਬੈਠਕ ਦੌਰਾਨ ਸਾਰੇ ਸਬੰਧਤ ਰਾਜਾਂ ਦੀਆਂ ਸਰਕਾਰਾਂ ਦੇ ਅਧਿਕਾਰੀਆਂ ਨੇ ਚੱਕਰਵਾਤੀ ਤੁਫਾਨ ਤੋਂ ਉਤਪੰਨ ਹੋਣ ਵਾਲੀ ਸਥਿਤੀ ਨਾਲ ਨਿਪਟਣ ਲਈ ਆਪਣੀਆਂ ਤਿਆਰੀਆਂ ਦਾ ਬਿਓਰਾ ਦਿੱਤਾ । ਰਾਜ ਸਰਕਾਰ ਨੇ ਮਛੇਰਿਆਂ ਨੂੰ ਚੇਤਾਵਨੀ ਦਿੱਤੀ ਹੈ ਕਿ ਉਹ ਸਮੁੰਦਰ ਤੋਂ ਦੂਰ ਰਹਿਣ । ਅਧਿਕਾਰੀਆਂ ਨੇ ਦੱਸਿਆ ਕਿ 14 ਜੂਨ ਤੱਕ ਸਮੁੰਦਰ ਵਿੱਚ ਮੱਛੀਆਂ ਫੜਨ ‘ਤੇ ਮੌਸਮੀ ਪਾਬੰਦੀ ਲਗਾਈ ਗਈ ਹੈ , ਕਿਉਂਕਿ ਇਸ ਮੌਸਮ ਵਿੱਚ ਮਛਲੀਆਂ ਆਂਡੇ ਦਿੰਦੀਆਂ ਹਨ । ਰਾਜ ਸਰਕਾਰਾਂ ਨੂੰ ਕਿਹਾ ਗਿਆ ਹੈ ਕਿ ਉਹ ਪਾਬੰਦੀ ਨੂੰ ਕਾਰਗਰ ਤਰੀਕੇ ਨਾਲ ਲਾਗੂ ਕਰਨ ।


    ਗ੍ਰਿਹ ਮੰਤਰਾਲੇ ਨੇ ਰਾਜ ਸਰਕਾਰਾਂ ਨੂੰ ਵਿਸ਼ਵਾਸ ਦਿਵਾਇਆ ਕਿ ਉਨ੍ਹਾਂ ਦੀ ਬੇਨਤੀ ਅਨੁਸਾਰ ਐੱਸਡੀਆਰਐੱਫ ਦੀ ਪਹਿਲੀ ਕਿਸ਼ਤ ਪਹਿਲਾਂ ਤੋਂ ਜਾਰੀ ਕਰ ਦਿੱਤੀ ਜਾਵੇਗੀ ।


    ਮੌਸਮ ਵਿਭਾਗ ਅਨੁਸਾਰ ਚੱਕਰਵਾਤੀ ਤੁਫਾਨ ‘ ਫਾਨੀ ’ ਇਸ ਸਮੇਂ ਚੇਨਈ ਦੇ ਦੱਖਣ-ਪੂਰਬ ਵਿੱਚ 880 ਕਿਲੋਮੀਟਰ ਦੀ ਦੂਰੀ ਉੱਤੇ ਸਥਿਤ ਹੈ । ਆਸ਼ੰਕਾ ਹੈ ਕਿ 30 ਅਪ੍ਰੈਲ , 2019 ਤੱਕ ਇਸ ਵਿੱਚ ਤੇਜ਼ੀ ਆਵੇਗੀ ਅਤੇ ਤੁਫਾਨ ਭਿਆਨਕ ਰੂਪ ਲੈ ਸਕਦਾ ਹੈ । ਤੁਫਾਨ 1 ਮਈ , 2019 ਤੱਕ ਉੱਤਰ - ਪੱਛਮ ਵੱਲ ਵਧੇਗਾ ਅਤੇ ਉਸ ਦੇ ਬਾਅਦ ਹੌਲੀ-ਹੌਲੀ ਉੱਤਰ - ਪੂਰਬ ਵੱਲ ਘੁੰਮ ਜਾਵੇਗਾ। ਸਰਕਾਰ ਪੂਰਬੀਤਟ ਦੇ ਰਾਜਾਂ ਉੱਤੇ ਪੈਣ ਵਾਲੇ ਪ੍ਰਭਾਵ ਦੀ ਸਖ਼ਤ ਨਿਗਰਾਨੀ ਕਰ ਰਹੀ ਹੈ ।


    ਰਾਸ਼ਟਰੀ ਆਪਦਾ ਮੋਚ ਬਲ ਅਤੇ ਤਟ ਰੱਖਿਅਕ ਹਾਈ ਅਲਰਟ ਉੱਤੇ ਹਨ ਅਤੇ ਰਾਜ ਸਰਕਾਰਾਂ ਦੇ ਅਧਿਕਾਰੀਆਂ ਨਾਲ ਤਾਲਮੇਲ ਕਰ ਰਹੇ ਹਨ। ਰਾਸ਼ਟਰੀ ਆਪਦਾ ਮੋਚਨ ਬਲ ਅਤੇ ਤਟ ਰੱਖਿਅਕ ਨੇ ਆਪਣੀ ਤੈਨਾਤੀ ਦੁਰੁਸ‍ਤ ਕਰ ਲਈ ਹੈ। ਮਛੇਰਿਆਂ ਨੂੰ 25 ਅਪ੍ਰੈਲ , 2019 ਤੋਂ ਲਗਾਤਾਰ ਚੇਤਾਵਨੀ ਜਾਰੀ ਕੀਤੀ ਜਾ ਰਹੀ ਹੈ ਕਿ ਉਹ ਸਮੁੰਦਰ ਤੋਂ ਦੂਰ ਰਹਿਣ ਅਤੇ ਜੋ ਲੋਕ ਸਮੁੰਦਰ ਵਿੱਚ ਹਨ , ਉਹ ਵਾਪਸ ਆ ਜਾਣ । ਮੌਸਮ ਵਿਭਾਗ ਹਰ 3 ਘੰਟੇ ਉੱਤੇ ਸਬੰਧਤ ਰਾਜਾਂ ਨੂੰ ਮੌਸਮ ਸਬੰਧੀ ਜਾਣਕਾਰੀ ਪ੍ਰਦਾਨ ਕਰ ਰਿਹਾ ਹੈ । ਗ੍ਰਿਹ ਮੰਤਰਾਲਾ ਸਬੰਧਤ ਰਾਜ ਸਰਕਾਰਾਂ ਅਤੇ ਕੇਂਦਰੀ ਏਜੰਸੀਆਂ ਨਾਲ ਲਗਾਤਾਰ ਸੰਪਰਕ ਵਿੱਚ ਹੈ ।


    ਰਾਸ਼ਟਰੀ ਆਪਦਾ ਪ੍ਰਬੰਧਨ ਕਮੇਟੀ ਪ੍ਰਧਾਨ ਮੰਤਰੀ ਦੇ ਨਿਰਦੇਸ਼ਾਂ ਦਾ ਪਾਲਣ ਕਰ ਰਹੀ ਹੈ , ਜੋ ਹਾਲਾਤ ਉੱਤੇ ਲਗਾਤਾਰ ਨਜ਼ਰ ਰੱਖ ਰਹੇ ਹਨ । ਕਮੇਟੀ ਹਾਲਾਤ ਦਾ ਜਾਇਜਾ ਲੈਣ ਲਈ ਕੱਲ੍ਹ ਫਿਰ ਬੈਠਕ ਕਰੇਗੀ ।


    ***

    
    
    (Release ID: 1571293) Visitor Counter : 1