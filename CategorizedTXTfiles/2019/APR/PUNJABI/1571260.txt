      ਉਪ ਰਾਸ਼ਟਰਪਤੀ ਸਕੱਤਰੇਤ

      ਸੰਗੀਤ ਵਿੱਚ ਯੁੱਧ ਅਤੇ ਆਤੰਕਵਾਦ ਦੀਆਂ ਪੀੜਾਂ ਦੂਰ ਕਰਨ ਦੀ ਸਮਰੱਥਾ ਹੈ : ਉਪ ਰਾਸ਼ਟਰਪਤੀ
      Posted On: 26 APR 2019 3:52PM by PIB Chandigarh


    Music has the power to overcome the tribulations of war and terrorism: Vice President


    Music symbolizes the best of the human spirit; Re-capture the essence of civilizational ethos: Vice President tells musicians Addresses “CHIRAGH” concert of the South Asian Symphony Orchestra


    ਸੰਗੀਤ ਵਿੱਚ ਯੁੱਧ ਅਤੇ ਆਤੰਕਵਾਦ ਦੀਆਂ ਪੀੜਾਂ ਦੂਰ ਕਰਨ ਦੀ ਸਮਰੱਥਾ ਹੈ : ਉਪ ਰਾਸ਼ਟਰਪਤੀ


    ਸੰਗੀਤ ਮਾਨਵੀ ਭਾਵਨਾ ਦਾ ਸਰਬ ਸ੍ਰੇਸ਼ਠ ਪ੍ਰਤੀਕ ਹੈ ; ਸੱਭਿਅਤਾ ਦੇ ਲੋਕਾਚਾਰ ਦੇ ਸਾਰ ਨੂੰ ਦੁਬਾਰਾ ਗ੍ਰਹਿਣ ਕਰੋ: ਉਪ ਰਾਸ਼ਟਰਪਤੀ ਨੇ ਸੰਗੀਤਕਾਰਾਂ ਨੂੰ ਕਿਹਾ ਦੱਖਣ ਏਸ਼ਿਆਈ ਸਿੰਫਨੀ ਆਰਕੈਸਟਰਾ ਦੇ “ਚਿਰਾਗ਼” ਸੰਗੀਤ ਸਮਾਰੋਹ ਨੂੰ ਸੰਬੋਧਨ ਕੀਤਾ


    ਉਪ ਰਾਸ਼ਟਰਪਤੀ , ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਨੇ ਕਿਹਾ ਹੈ ਕਿ ਸੰਗੀਤ ਯੁੱਧ ਅਤੇ ਆਤੰਕਵਾਦ ਦੀਆਂ ਪੀੜਾਂ ਦੂਰ ਕਰਨ ਦੀ ਸਮਰੱਥਾ ਰੱਖਦਾ ਹੈ ਅਤੇ ਏਕਤਾ ਦਾ ਸੰਦੇਸ਼ ਪ੍ਰਸਾਰਿਤ ਕਰਦਾ ਹੈ ।

      * ਨਾਇਡੂ ਨੇ ਅੱਜ ਮੁੰਬਈ ਵਿੱਚ ਨੈਸ਼ਨਲ ਸੈਂਟਰ ਫਾਰ ਦ ਪਰਫਾਰਮਿੰਗ ਆਰਟਸ (ਐੱਨਸੀਪੀਏ) ਦੇ ਦੱਖਣ ਏਸ਼ਿਆਈ ਸਿੰਫਨੀ ਆਰਕੈਸਟਰਾ ਦੇ “ਚਿਰਾਗ਼” ਸੰਗੀਤ ਸਮਾਰੋਹ ਦੇ ਅਵਸਰ ਉੱਤੇ ਆਪਣੇ ਸੰਬੋਧਨ ਵਿੱਚ ਕਿਹਾ ਕਿ ਸੰਗੀਤ ਦੀ ਭਾਸ਼ਾ ਸਰਬਵਿਆਪੀ ਅਤੇ ਭੂਗੋਲਿਕ ਸੀਮਾਵਾਂ ਤੋਂ ਪਰੇ ਹੈ । ਸੰਗੀਤ ਲੋਕਾਂ ਨੂੰ ਇਕਜੁੱਟ ਕਰਦਾ (ਜੋੜਦਾ) ਹੈ ।

    ਸ਼੍ਰੀ ਨਾਇਡੂ ਨੇ ਅਫ਼ਗ਼ਾਨਿਸਤਾਨ ਦੇ ਨੌਜਵਾਨ ਬੱਚਿਆਂ ਨੂੰ ਸਿਖਲਾਈ ਦੇਣ ਲਈ ਡਾ. ਅਹਮਦ ਸਰਮਸਤ ਦੀ ਸ਼ਲਾਘਾ ਕੀਤੀ ਜਿਨ੍ਹਾਂ ਨੇ ਸਾਰੀਆਂ ਰੁਕਾਵਟਾਂ ਨੂੰ ਪਾਰ ਕਰਦੇ ਹੋਏ ਸੰਗੀਤ ਸਮਾਰੋਹ ਵਿੱਚ ਆਪਣੀ ਪੇਸ਼ਕਾਰੀ ਦਿੱਤੀ । ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਨੌਜਵਾਨ ਕਲਾਕਾਰਾਂ ਨੇ ਸਿੱਧ ਕਰ ਦਿੱਤਾ ਹੈ ਕਿ ਉਨ੍ਹਾਂ ਦਾ ਸੰਗੀਤ ਮਾਨਵੀ ਭਾਵਨਾ ਦਾ ਸਰਬ ਸ੍ਰੇਸ਼ਠ ਪ੍ਰਤੀਕ ਹੈ ਅਤੇ ਇਹ ਸ਼ਾਂਤੀ ਅਤੇ ਏਕਤਾ ਦੀ ਸਰਬਵਿਆਪੀ ਭਾਸ਼ਾ ਦਾ ਪ੍ਰਸਾਰ ਕਰਦਾ ਹੈ ।


    ਉਪ ਰਾਸ਼ਟਰਪਤੀ ਨੇ ਦੱਖਣ ਏਸ਼ਿਆਈ ਸਿੰਫਨੀ ਆਰਕੈਸਟਰਾ ਵਰਗੇ ਸੰਗਠਨਾਂ ਨੂੰ ਸ਼ਾਂਤੀ ਅਤੇ ਅਹਿੰਸਾ ਦੇ ਸੰਦੇਸ਼ ਨੂੰ ਫੈਲਾਉਣ ਦਾ ਸੱਦਾ ਦਿੱਤਾ ਤਾਕਿ ਬੁੱਧੀਹੀਣ ਹਿੰਸਾ ਜਿਹੇ ਮਾਰਗ ਉੱਤੇ ਚਲਣ ਵਾਲੇ ਗੁੰਮਰਾਹ ਵਿਅਕਤੀਆਂ ਦੇ ਮਨਾਂ ਤੋਂ ਨਫ਼ਰਤ ਰੂਪੀ ਵਿਕਾਰਾਂ ਨੂੰ ਦੂਰ ਕੀਤਾ ਜਾ ਸਕੇ ।


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਚਿਰਾਗ਼ ਵੱਲੋਂ ਆਯੋਜਿਤ ਸੰਗੀਤ ਸਮਾਰੋਹ ਭਾਰਤ ਅਤੇ ਸਾਰੇ ਦੇਸ਼ਾਂ ਦਰਮਿਆਨ ਸਹਿਯੋਗ ਅਤੇ ਸਹਿ-ਹੋਂਦ ਪ੍ਰਤੀ ਲੋਕਾਂ ਦੀ ਪ੍ਰਤੀਬੱਧਤਾ ਨੂੰ ਪ੍ਰਦਰਸ਼ਿਤ ਕਰਦੇ ਹਨ ।


    ਇਸ ਖੇਤਰ ਦੇ ਨੌਜਵਾਨ ਬੱਚਿਆਂ ਲਈ ਸੰਗੀਤ ਸਿਖਲਾਈ ਵੀ ਮਹੱਤਵਪੂਰਨ ਹੈ । ਇਸ ਆਰਕੈਸਟਰਾ ਵਿੱਚ ਅਫ਼ਗ਼ਾਨਿਸਤਾਨ ਦੇ ਕਾਬੁਲ ਤੋਂ ਵੀ ਕੁਝ ਉਤਸ਼ਾਹੀ ਬੱਚੇ ਸ਼ਾਮਲ ਹਨ। ਇਹ ਸਾਰੇ ਆਪਣੇ ਸੰਗੀਤ ਪ੍ਰਤੀ ਸਮਰਪਤ ਹਨ ਅਤੇ ਬਾਹਰੀ ਦੁਨੀਆ ਨਾਲ ਆਪਣੀ ਕਲਾ ਰਾਹੀਂ ਸੰਵਾਦ ਕਰਦੇ ਹਨ , ਇਹ ਬੱਚੇ ਆਪਣੇ ਪ੍ਰਾਚੀਨ ਦੇਸ਼ ਦੀ ਨਾ ਸਿਰਫ ਖ਼ਿਆਤੀ ਫੈਲਾਉਂਦੇ ਹਨ ਸਗੋਂ ਉਸ ਦਾ ਸਨਮਾਨ ਵੀ ਵਧਾਉਂਦੇ ਹਨ । ਸੰਗੀਤ ਯੁੱਧ ਅਤੇ ਆਤੰਕਵਾਦ ਦੀਆਂ ਪੀੜਾਂ ਦੂਰ ਕਰਨ ਅਤੇ ਮਾਨਵੀ ਆਤਮਾ ਦੇ ਸਰਬਸ੍ਰੇਸ਼ਠ ਭਾਵ ਦਾ ਪ੍ਰਤੀਕ ਹੈ । ਮੈਂ ਉਨ੍ਹਾਂ ਨੂੰ ਅਤੇ ਉਨ੍ਹਾਂ ਦੇ ਗਤੀਸ਼ੀਲ ਅਤੇ ਅਤਿਅੰਤ ਉਤਸ਼ਾਹੀ ਸਿੱਖਿਅਕ ਡਾ. ਅਹਮਦ ਸਰਮਸਤ ਨੂੰ ਸਲਾਮ ਕਰਦਾ ਹਾਂ ਜੋ ਅੱਜ ਸਾਡੇ ਨਾਲ ਹਨ ।


    ਇਸ ਭਾਵਨਾ ਨੂੰ ਸਾਨੂੰ ਲਗਾਤਾਰ ਪ੍ਰੋਤਸਾਹਿਤ ਕਰਨਾ ਚਾਹੀਦਾ ਹੈ ਅਤੇ ਹੁਲਾਰਾ ਦੇਣਾ ਚਾਹੀਦਾ ਹੈ । ਇਹੀ ਕਾਰਨ ਹੈ ਕਿ ਦੱਖਣ ਏਸ਼ੀਆਈ ਸਿੰਫਨੀ ਆਰਕੈਸਟਰਾ ਵਰਗੇ ਸੰਗਠਨਾਂ ਨੂੰ ਸ਼ਾਂਤੀ ਅਤੇ ਅਹਿੰਸਾ ਦੇ ਸੰਦੇਸ਼ ਨੂੰ ਫੈਲਾਉਂਦੇ ਹੋਏ ਬੁੱਧੀ ਰਹਿਤ ਹਿੰਸਾ ਵਰਗੇ ਮਾਰਗ ‘ਤੇ ਚੱਲਣ ਵਾਲੇ ਗੁੰਮਰਾਹ ਵਿਅਕਤੀਆਂ ਦੇ ਮਨ ਤੋਂ ਦਵੇਸ਼ ਰੂਪੀ ਵਿਕਾਰਾਂ ਨੂੰ ਦੂਰ ਕਰਨ ਦਾ ਯਤਨ ਕਰਨਾ ਚਾਹੀਦਾ ਹੈ ।


    ਇਸ ਆਰਕੈਸਟਰਾ ਦੇ ਮੈਂਬਰ ਅਤੇ ਸੰਗੀਤਕਾਰ ਇੱਕ ਨਵੀਨ ਅਤੇ ਪੁਨਰ ਉੱਥਾਨਵਾਦੀ ਦੱਖਣ ਏਸ਼ੀਆ ਦੇ ਰਾਜਦੂਤ ਬਣਨ । ਉਹ ਪ੍ਰਾਚੀਨ ਸੱਭਿਅਤਾ ਦੇ ਸਾਰ ਜਿਵੇਂ - ਸ਼ਾਂਤੀ , ਦਇਆ ਅਤੇ ਸਹਿ - ਹੋਂਦ ਨੂੰ ਦੁਬਾਰਾ: ਜਗਾਉਣ ਅਤੇ ਖੇਤਰੀ ਏਕਤਾ ਲਈ ਸਮਾਨ ਸੱਭਿਆਚਾਰਕ ਤਾਲਮੇਲ ਬਣਾਉਣ ਦਾ ਕਾਰਜ ਕਰਨ ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ “ਮੈਂ ਆਰਕੈਸਟਰਾ ਦੇ ਸਾਰੇ ਸੰਗੀਤਕਾਰਾਂ , ਸੰਚਾਲਕ , ਵਿਸ਼ਵ ਸੁੱਬਾਰਮਣ ਅਤੇ ਸੰਸਥਾਪਕਾਂ , ਨਿਰੁਪਮਾ ਅਤੇ ਸੁਧਾਕਰ ਰਾਓ ਨੂੰ ਦੱਖਣ ਏਸ਼ਿਆਈ ਖੇਤਰ ਵਿੱਚ ਸ਼ਾਂਤੀ ਅਤੇ ਮਾਨਵਤਾਵਾਦੀ ਸੰਵਾਦ ਅਤੇ ਸਹਿਯੋਗ ਨੂੰ ਵਧਾਉਣ ਦੇ ਯਤਨਾਂ ਲਈ ਆਪਣੀਆਂ ਸ਼ੁਭਕਾਮਨਾਵਾਂ ਦਿੰਦਾ ਹਾਂ । ’’


    ***

    
    
    (Release ID: 1571260) Visitor Counter : 2
    
    
    
    
    

*