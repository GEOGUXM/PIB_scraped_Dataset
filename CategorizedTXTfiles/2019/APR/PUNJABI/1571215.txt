      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਅਬੂ ਧਾਬੀ ਅੰਤਰਰਾਸ਼ਟਰੀ ਪੁਸਤਕ ਮੇਲੇ 2019 ਵਿੱਚ ਭਾਰਤੀ ਮੰਡਪ ਦਾ ਉਦਘਾਟਨ
      Posted On: 25 APR 2019 5:13PM by PIB Chandigarh


    ਅਬੂ ਧਾਬੀ ਅੰਤਰਰਾਸ਼ਟਰੀ ਪੁਸਤਕ ਮੇਲੇ 2019 ਵਿੱਚ ਭਾਰਤੀ ਮੰਡਪ ਦਾ ਉਦਘਾਟਨ


    ਮੇਲੇ ਲਈ ਭਾਰਤ ਗੈਸਟ ਆਵ੍ ਆਨਰ ਨਾਮਜਦ


    29 ਵੇਂ ਅਬੂਧਾਬੀ ਅੰਤਰਰਾਸ਼ਟਰੀ ਪੁਸਤਕ ਮੇਲੇ ਵਿੱਚ ਭਾਰਤੀ ਮੰਡਪ ਦਾ ਉਦਘਾਟਨ ਸੰਯੁਕਤ ਅਰਬ ਅਮੀਰਾਤ ਦੇ ਉਪ ਪ੍ਰਧਾਨ ਮੰਤਰੀ, ਸ਼੍ਰੀ ਸੈਫ ਬਿਨ ਜਾਇਦ ਅਲ ਨਹਾਯਨ ਨੇ 24 ਅਪ੍ਰੈਲ , 2019 ਨੂੰ ਯੂਏਈ ਦੇ ਸੱਭਿਆਚਾਰ ਅਤੇ ਬੌਧਿਕ ਵਿਕਾਸ ਮੰਤਰੀ, ਸ਼੍ਰੀ ਨੌਰਾ ਬਿੰਤ ਮੋਹੰਮਦ ਅਲ ਕਾਬੀ , ਭਾਰਤੀ ਰਾਜਦੂਤ ਸ਼੍ਰੀ ਨਵਦੀਪ ਸੂਰੀ ਅਤੇ ਨੈਸ਼ਨਲ ਬੁੱਕ ਟਰੱਸਟ ਦੇ ਚੇਅਰਮੈਨ ਪ੍ਰੋਫੈਸਰ ਗੋਵਿੰਦ ਪ੍ਰਸਾਦ ਸ਼ਰਮਾ ਦੀ ਮੌਜੂਦਗੀ ਵਿੱਚ ਕੀਤਾ । ਪੁਸਤਕ ਮੇਲੇ ਲਈ ਭਾਰਤ ਨੂੰ ਗੈਸਟ ਆਵ੍ ਆਨਰ ਨਾਮਜਦ ਕੀਤਾ ਗਿਆ ਹੈ । 24 ਅਪ੍ਰੈਲ ਤੋਂ ਸ਼ੁਰੂ ਇਹ ਮੇਲਾ 30 ਅਪ੍ਰੈਲ , 2019 ਤੱਕ ਚਲੇਗਾ ।


    ਭਾਰਤੀ ਮੰਡਪ ਵਿੱਚ ਮਹਾਤਮਾ ਗਾਂਧੀ ਦੇ ਜੀਵਨ ਅਤੇ ਦਰਸ਼ਨ ਉੱਤੇ ਵਿਸ਼ੇਸ਼ ਜ਼ੋਰ ਦਿੱਤਾ ਗਿਆ ਹੈ । ਇਸ ਵਿੱਚ ਸੁਤੰਤਰਤਾ ਸੰਗ੍ਰਾਮ ਉੱਤੇ ਕਈ ਪ੍ਰਕਾਸ਼ਕਾਂ ਦੀ ਪੁਸਤਕਾਂ ਦੇ ਇਲਾਵਾ ‘ ਕਲੈਕਟਡ ਵਰਕਸ ਆਵ੍ ਮਹਾਤਮਾ‍ ਗਾਂਧੀ ’ ਸਿਰਲੇਖ ਵਾਲੀਆਂ 100 ਜਿਲਦਾਂ ਦੀ ਪੁਸਤਕ ਲੜੀ ਰੱਖੀ ਗਈ ਹੈ। ਮੇਲੇ ਵਿੱਚ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਦੇ ਭਾਰਤੀ ਵਫਦ ਵੱਲੋਂ ‘ ਮੈਕਿੰਗ ਆਵ੍ ਦ ਕਲੈਕਟਡ ਵਰਕਸ ਆਵ੍ ਮਹਾਤਮਾ ਗਾਂਧੀ ’ ਉੱਤੇ ਇੱਕ ਪੇਸ਼ਕਾਰੀ ਵੀ ਕੀਤੀ ਜਾਵੇਗੀ ।


    ***

    
    
    (Release ID: 1571215) Visitor Counter : 3