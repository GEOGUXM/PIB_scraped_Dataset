      ਉਪ ਰਾਸ਼ਟਰਪਤੀ ਸਕੱਤਰੇਤ

      ਉਪ ਰਾਸ਼ਟਰਪਤੀ ਨੇ ਵਿਸ਼ਵ ਦੇ ਕਈ ਭਾਗਾਂ ਵਿੱਚ ਆਤੰਕਵਾਦੀ ਹਮਲੇ ਜਾਰੀ ਰਹਿਣ ‘ਤੇ ਦੁਖ ਪ੍ਰਗਟਾਇਆ
      Posted On: 22 APR 2019 6:04PM by PIB Chandigarh


    ਉਪ ਰਾਸ਼ਟਰਪਤੀ ਨੇ ਵਿਸ਼ਵ ਦੇ ਕਈ ਭਾਗਾਂ ਵਿੱਚ ਆਤੰਕਵਾਦੀ ਹਮਲੇ ਜਾਰੀ ਰਹਿਣ ‘ਤੇ ਦੁਖ ਪ੍ਰਗਟਾਇਆ;


    ਭਾਰਤ ਦੁਖ ਦੀ ਇਸ ਘੜੀ ਵਿੱਚ ਸ੍ਰੀਲੰਕਾ ਸਰਕਾਰ ਅਤੇ ਉਸ ਦੀ ਜਨਤਾ ਪ੍ਰਤੀ ਇਕਜੁੱਟਤਾ ਪ੍ਰਗਟ ਕਰਦਾ ਹੈ : ਉਪ ਰਾਸ਼ਟਰਪਤੀ
    
    ਉਪ ਰਾਸ਼ਟਰਪਤੀ ਨੇ ਸਿੱਖਿਆ ਦੇ ਵਪਾਰੀਕਰਨ ‘ਤੇ ਚਿੰਤਾ ਪ੍ਰਗਟਾਈ;


    ਉੱਚ ਸਿੱਖਿਆ ਨੂੰ ਕਿਫਾਇਤੀ ਅਤੇ ਸਰਲ ਬਣਾਇਆ ਜਾਵੇ


    ਗਲੋਬਲ ਮਾਪਦੰਡਾਂ ਅਨੁਸਾਰ ਕੁਆਲਿਟੀ ਸਿੱਖਿਆ ਉਪਲੱਬਧ ਕਰਵਾਉਣਾ ਸਮੇਂ ਦੀ ਲੋੜ;


    ਵਿਦਿਆਰਥੀਆਂ ਨੂੰ ਰੋਜ਼ਗਾਰ ਮੁਖੀ ਨਿਪੁਨੰਤਾ ਨਾਲ ਲੈਸ ਕਰਨ ਲਈ ਸਾਡੀ ਉਚੇਰੀ ਸਿੱਖਿਆ ਵਿੱਚ ਬੁਨਿਆਦੀ ਬਦਲਾਅ ਅਤੇ ਸੁਧਾਰ ਲਿਆਉਣ ਦੀ ਲੋੜ


    ਬੰਗਲੌਰ ਯੂਨੀਵਰਸਿਟੀ ਦੀ 54ਵੀਂ ਸਲਾਨਾ ਕਨਵੋਕੇਸ਼ਨ ਨੂੰ ਸੰਬੋਧਨ ਕੀਤਾ


    ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਵਿਸ਼ਵ ਦੇ ਕਈ ਭਾਗਾਂ ਵਿੱਚ ਨਿਰੰਤਰ ਆਤੰਕਵਾਦੀ ਹਮਲੇ ਹੋਣ ‘ਤੇ ਦੁਖ ਪ੍ਰਗਟ ਕੀਤਾ ਹੈ ਅਤੇ ਸੰਯੁਕਤ ਰਾਸ਼ਟਰ ਵਰਗੀਆਂ ਅੰਤਰਰਾਸ਼ਟਰੀ ਏਜੰਸੀਆਂ ਨੂੰ ਅੰਤਰਰਾਸ਼ਟਰੀ ਆਤੰਕਵਾਦ ‘ਤੇ ਸਾਰੇ ਸਮਝੌਤੇ , ਸਭ ਪ੍ਰਕਾਰ ਦੇ ਅੰਤਰਰਾਸ਼ਟਰੀ ਆਤੰਕਵਾਦ ਨੂੰ ਅਪਰਾਧ ਕਰਾਰ ਦੇਣ ਅਤੇ ਆਤੰਕਵਾਦੀਆਂ ਨੂੰ ਆਰਥਿਕ ਸਹਾਇਤਾ ਦੇਣ ਵਾਲਿਆਂ ਅਤੇ ਧਨ , ਹਥਿਆਰਾਂ ਤੱਕ ਉਨ੍ਹਾਂ ਦੀ ਪਹੁੰਚ ਸੰਭਵ ਬਣਾਉਣ ਵਾਲੇ ਅਤੇ ਉਨ੍ਹਾਂ ਨੂੰ ਸੁਰੱਖਿਅਤ ਪਨਾਹਗਾਹ ਉਪਲੱਬਧ ਕਰਵਾਉਣ ਵਾਲਿਆਂ ਨੂੰ ਰੋਕਣ ਸਬੰਧੀ ਗੱਲਬਾਤ ਨੂੰ ਪੂਰਨ ਕਰਨਾ ਦਾ ਸੱਦਾ ਦਿੱਤਾ।


    ਸ਼੍ਰੀ ਨਾਇਡੂ ਨੇ ਵਿਸ਼ਵ ਭਾਈਚਾਰੇ ਨੂੰ ਤਾਕੀਦ ਕੀਤੀ ਕਿ ਉਹ ਧਰਤੀ ਤੋਂ ਆਤੰਕਵਾਦ ਦੀ ਬੁਰਾਈ ਦਾ ਖਾਤਮਾ ਕਰਨ ਲਈ ਸਾਂਝੀ ਕਾਰਵਾਈ ਸ਼ੁਰੂ ਕਰਨ ।


    ਬੰਗਲੁਰੂ ਵਿੱਚ ਅੱਜ ਬੈਂਗਲੌਰ ਯੂਨੀਵਰਸਿਟੀ ਦੀ 54ਵੀਂ ਸਲਾਨਾ ਕਨਵੋਕੇਸ਼ਨ ਨੂੰ ਸੰਬੋਧਨ ਕਰਦੇ ਹੋਏ ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਹੁਣ ਸਮਾਂ ਆ ਗਿਆ ਹੈ ਕਿ ਰਾਸ਼ਟਰੀ ਨੀਤੀ ਦੇ ਤੌਰ ਉੱਤੇ ਆਤੰਕਵਾਦ ਭੜਕਾਉਣ ਅਤੇ ਉਨ੍ਹਾਂ ਨੂੰ ਪ੍ਰੋਤਸਾਹਨ ਦੇਣ ਵਾਲੇ ਦੇਸ਼ਾਂ ਨੂੰ ਅਲੱਗ - ਥਲੱਗ ਕਰਦੇ ਹੋਏ ਵਿਸ਼ਵ ਆਤੰਕਵਾਦ ਦੀ ਗੈਰ ਮਨੁੱਖੀ ਬੁਰਾਈ ਨਾਲ ਨਿਪਟਣ ਲਈ ਸੰਯੁਕਤ ਕਾਰਵਾਈ ਕਰੇ । ਉਨ੍ਹਾਂ ਕਿਹਾ ਕਿ ਕੇਵਲ ਜੁਰਮਾਨਾ ਕਰਨਾ ਅਤੇ ਮੁਆਵਜ਼ਾ ਦੇਣਾ ਹੀ ਕਾਫੀ ਨਹੀਂ ਹੋਵੇਗਾ । ਉਨ੍ਹਾਂ ਕਿਹਾ ਕਿ ਸਾਨੂੰ ਆਤੰਕਵਾਦ ਦੇ ਮੂਲ ਕਾਰਨ ਤੱਕ ਪਹੁੰਚ ਕੇ ਇਸ ਉੱਤੇ ਕਾਬੂ ਪਾਉਣਾ ਹੋਵੇਗਾ ਅਤੇ ਇਸ ਦੇ ਸਾਰੇ ਸਰੂਪਾਂ ਨੂੰ ਜੜ੍ਹੋਂ ਉਖਾੜ ਸੁੱਟਣਾ ਹੋਵੇਗਾ ।


    ਦੁਨੀਆ ਭਰ ਵਿੱਚ ਹਜ਼ਾਰਾਂ ਮਾਸੂਮਾਂ ਦੇ ਮਾਰੇ ਜਾਣ ਵੱਲ ਸੰਕੇਤ ਕਰਦੇ ਹੋਏ, ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਸ਼ਾਂਤੀ ਦੇ ਬਿਨਾ ਪ੍ਰਗਤੀ ਅਰਥਹੀਣ ਹੋਵੇਗੀ । ਸ੍ਰੀਲੰਕਾ ਵਿੱਚ ਹੋਏ ਜਾਲਮਾਨਾ ਆਤੰਕਵਾਦੀ ਹਮਲਿਆਂ ਵਿੱਚ ਅਨੇਕ ਮਾਸੂਮ ਲੋਕਾਂ ਦੇ ਮਾਰੇ ਜਾਣ ‘ਤੇ ਦੁਖ ਪ੍ਰਗਟ ਕਰਦੇ ਹੋਏ, ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਭਾਰਤ ਦੁਖ ਦੀ ਇਸ ਘੜੀ ਵਿੱਚ ਸ੍ਰੀਲੰਕਾ ਸਰਕਾਰ ਅਤੇ ਉੱਥੋਂ ਦੀ ਜਨਤਾ ਦੇ ਨਾਲ ਹੈ ।


    ਇਸ ਮੌਕੇ ‘ਤੇ ਕਰਨਾਟਕ ਦੇ ਰਾਜਪਾਲ ਅਤੇ ਬੰਗਲੌਰ ਯੂਨੀਵਰਸਿਟੀ ਦੇ ਚਾਂਸਲਰ , ਸ਼੍ਰੀ ਵਜੁਭਾਈ ਵਾਲਾ , ਬੰਗਲੌਰ ਯੂਨੀਵਰਸਿਟੀ ਦੇ ਵਾਈਸ ਚਾਂਸਲਰ , ਪ੍ਰੋ ਕੇ. ਆਰ. ਵੇਣੁਗੋਪਾਲ , ਬੰਗਲੌਰ ਯੂਨੀਵਰਸਿਟੀ ਦੇ ਰਜਿਸਟਰਾਰ , ਪ੍ਰੋ. ਬੀ. ਕੇ. ਰਵੀ , ਬੰਗਲੌਰ ਯੂਨੀਵਰਸਿਟੀ ਦੇ ਰਜਿਸਟਰਾਰ (ਮੁੱਲਾਂਕਣ) ਪ੍ਰੋ. ਸੀ. ਸ਼ਿਵਾਰਾਜੂ , ਆਨਰੇਰੀ ਡਿਗਰੀਆਂ ਨਾਲ ਸਨਮਾਨਿਤ ਹੋਣ ਵਾਲੇ ਵਿਸ਼ੇਸ਼ ਵਿਅਕਤੀ , ਸਿੰਡੀਕੇਟ ਦੇ ਮੈਂਬਰ , ਅਕਾਦਮਿਕ ਪਰਿਸ਼ਦ , ਸੱਦੀਆਂ ਹੋਈਆਂ ਮੰਨੀਆਂ-ਪ੍ਰਮੰਨੀਆਂ ਸ਼ਖਸੀਅਤਾਂ , ਫੈਕਲਟੀ ਅਤੇ ਸਟਾਫ ਮੈਂਬਰ , ਵਿਦਿਆਰਥੀ ਅਤੇ ਉਨ੍ਹਾਂ ਦੇ ਮਾਤਾ - ਪਿਤਾ ਮੌਜੂਦ ਸਨ ।


    ***

    
    
    (Release ID: 1571046) Visitor Counter : 1