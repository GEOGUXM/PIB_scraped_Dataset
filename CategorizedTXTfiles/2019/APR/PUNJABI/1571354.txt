      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ‘ਜਲ ਸੰਸਾਧਨ ਕਾਰਜਾਂ ਵਿੱਚ ਟੈਕਨੀਕਲ ਟੈਕਸਟਾਈਲ ਦੀ ਵਰਤੋਂ’ ਵਿਸ਼ੇ ‘ਤੇ ਸੈਮੀਨਾਰ ਆਯੋਜਿਤ ਜਲ ਸੰਸਾਧਨ ਕਾਰਜਾਂ ਵਿੱਚ ਟੈਕਨੀਕਲ ਟੈਕਸਟਾਈਲ ਦੀ ਵਰਤੋਂ ਬਾਰੇ ਪ੍ਰੈਕਟਿਸ ਮੈਨੂਅਲ ਜਾਰੀ
      Posted On: 29 APR 2019 5:51PM by PIB Chandigarh


    ਜਲ ਸੰਸਾਧਨ , ਨਦੀ ਵਿਕਾਸ ਅਤੇ ਗੰਗਾ ਕਾਇਆਕਲਪ ਮੰਤਰਾਲੇ ਨੇ ਅੱਜ ਨਵੀਂ ਦਿੱਲੀ ਵਿੱਚ ‘ ਜਲ ਸੰਸਾਧਨ ਕਾਰਜਾਂ ਵਿੱਚ ਟੈਕਨੀਕਲ ਟੈਕਸਟਾਈਲ ਦੀ ਵਰਤੋਂ ’ ਵਿਸ਼ੇ ਉੱਤੇ ਇੱਕ ਦਿਨਾ ਟੈਕਨੀਕਲ ਸੈਮੀਨਾਰ ਦਾ ਆਯੋਜਨ ਕੀਤਾ ।


    ਟੈਕਨੀਕਲ ਟੈਕਸਟਾਈਲ ਨੂੰ ਪੂਰੀ ਦੁਨੀਆ ਵਿੱਚ ਕਈ ਦੇਸ਼ਾਂ ਵਿੱਚ ਵਰਤਿਆ ਜਾ ਰਿਹਾ ਹੈ , ਜਿਨ੍ਹਾਂ ਵਿੱਚ ਵਿਕਸਿਤ ਦੇਸ਼ਾਂ ਤੋਂ ਇਲਾਵਾ ਕਈ ਵਿਕਾਸਸ਼ੀਲ ਦੇਸ਼ ਵੀ ਸ਼ਾਮਲ ਹਨ । ਭਾਰਤ ਵਿੱਚ ਹਾਲੇ ਇਸ ਦੇ ਤਨਨੀਕੀ , ਆਰਥਕ ਅਤੇ ਵਾਤਾਵਰਣ ਸਬੰਧੀ ਲਾਭ ਉਠਾਏ ਜਾਣ ਦੀ ਸਥਿਤੀ ਨਹੀਂ ਬਣੀ ਹੈ । ਭਾਰਤ ਦੇ ਕਈ ਖੇਤਰਾਂ ਵਿੱਚ ਹੜ੍ਹ ਅਤੇ ਵਾਤਾਵਰਣ ਵਿਗਾੜ ਦੀ ਸਮੱਸਿਆਵਾਂ ਮੌਜੂਦ ਹਨ। ਕੁਝ ਇਲਾਕਿਆਂ ਵਿੱਚ ਹੜ੍ਹ ਪ੍ਰਬੰਧਨ ਅਤੇ ਨਿਯੰਤਰਨ ਲਈ ਤਕਨੀਕੀ ਟੈਕਸਟਾਈਲ ਤੋਂ ਬਣੀਆਂ ਟਿਊਬਾਂ , ਕੰਟੇਨਰਾਂ ਅਤੇ ਬੈਗਾਂ ਆਦਿ ਦੀ ਵਰਤੋਂ ਕੀਤੀ ਜਾ ਸਕਦੀ ਹੈ । ਸੈਮੀਨਾਰ ਵਿੱਚ ਤਕਨੀਕੀ ਟੈਕਸਟਾਈਲਸ ਦੀ ਵਰਤੋਂ ਅਤੇ ਵਿਵਹਾਰ ਉੱਤੇ ਚਰਚਾ ਕੀਤੀ ਗਈ ।


    ਸੈਮੀਨਾਰ ਵਿੱਚ ਕੇਂਦਰੀ ਵਿਭਾਗਾਂ ਅਤੇ ਰਾਜ‍ ਸਰਕਾਰਾਂ ਦੇ ਅਧਿਕਾਰੀਆਂ , ਜਲ ਸੰਸਾਧਨ ਨਾਲ ਸਬੰਧ‍ਤ ਰਾਜਾਂ / ਵਿਭਾਗਾਂ , ਸੰਸਥਾਨਾਂ , ਕਾਲਜਾਂ , ਯੂਨੀਵਰਸਿਟੀਆਂ , ਸੰਘਾਂ , ਮਜ਼ਦੂਰ ਸੰਘਾਂ , ਨਿਰਮਾਤਾਵਾਂ ਅਤੇ ਠੇਕੇਦਾਰਾਂ ਨੇ ਹਿੱਸਾ ਲਿਆ ।


    ਸੈਮੀਨਾਰ ਦੀ ਪ੍ਰਧਾਨਗੀ ਸੈਂਟਰਲ ਵਾਟਰ ਕਮਿਸ਼ਨ (ਸੀਡਬਲਿਊਸੀ) ਦੇ ਚੇਅਰਮੈਨ ਸ਼੍ਰੀ ਮਸੂਦ ਹੁਸੈਨ ਨੇ ਕੀਤੀ । ਜਲ ਸੰਸਾਧਨ , ਨਦੀ ਵਿਕਾਸ ਅਤੇ ਗੰਗਾ ਕਾਇਆਕਲਪ ਮੰਤਰਾਲੇ ਦੀ ਐਡੀਸ਼ਨਲ ਸਕੱਤਰ, ਸ਼੍ਰੀਮਤੀ ਟੀ. ਰਾਜੇਸ਼ਵਰੀ , ਸੀਡਬਲਿਊਸੀ ਦੇ ਮੈਂਬਰ (ਵਿਕਾਸ ਤੇ ਖੋਜ) ਸ਼੍ਰੀ ਐੱਮ. ਕੇ. ਮਾਥੁਰ , ਸੀਐੱਸਐੱਮਆਰਐੱਸ ਦੇ ਡਾਇਕੈਟਰ ਸ਼੍ਰੀ ਐੱਸ. ਐੱਲ. ਗੁਪਤਾ ਅਤੇ ਮੰਤਰਾਲਾ ਦੇ ਖੋਜ ਤੇ ਵਿਕਾਸ ਡਿਵੀਜ਼ਨ ਦੇ ਡਾਇਰੈਕਟਰ ਸ਼੍ਰੀ ਅਨੁਜ ਕੰਵਲ ਵੀ ਸੈਮੀਨਾਰ ਵਿੱਚ ਹਾਜ਼ਰ ਸਨ। ਇਸ ਮੌਕੇ ਉੱਤੇ ਸੈਂਟਰਲ ਵਾਟਰ ਕਮਿਸ਼ਨ (ਸੀਡਬਲਿਊਸੀ) ਦੇ ਚੇਅਰਮੈਨ ਨੇ ‘ ਪ੍ਰੈਕਟਿਸ ਮੈਨੂਅਲ ਆਨ ਯੂਜ਼ ਆਵ੍ ਟੈਕਨੀਕਲ ਟੈਕਸਟਾਈਲ ਇਨ ਵਾਟਰ ਰਿਸੋਰਸੇਜ਼ ਵਰਕ‍ਸ ’ ਵੀ ਜਾਰੀ ਕੀਤਾ ।


    *****

    
    
    (Release ID: 1571354) Visitor Counter : 1