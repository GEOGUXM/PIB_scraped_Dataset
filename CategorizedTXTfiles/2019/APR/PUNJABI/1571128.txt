      ਪ੍ਰਧਾਨ ਮੰਤਰੀ ਦਫਤਰ

      ਉਪ ਰਾਸ਼ਟਰਪਤੀ ਨੇ ਆਈਟੀ ਪ੍ਰੋਫੇਸ਼ਨਲਾਂ ਨੂੰ ਕਿਹਾ, ‘ਲੋਕਾਂ ਦੇ ਜੀਵਨ ਵਿੱਚ ਸਕਾਰਾਤਮਕ ਬਦਲਾਅ ਲਿਆਉਣ ਲਈ ਵਿਗਿਆਨ ਅਤੇ ਟੈਕਨੋਲੋਜੀ ਦੀ ਵਰਤੋਂ ਕਰੋ’’
      Posted On: 23 APR 2019 6:11PM by PIB Chandigarh

                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                      
ਉਪ ਰਾਸ਼ਟਰਪਤੀ ਨੇ ਆਈਟੀ ਪ੍ਰੋਫੇਸ਼ਨਲਾਂ ਨੂੰ ਕਿਹਾ , ‘ ਲੋਕਾਂ ਦੇ ਜੀਵਨ ਵਿੱਚ ਸਕਾਰਾਤਮਕ ਬਦਲਾਅ ਲਿਆਉਣ ਲਈ ਵਿਗਿਆਨ ਅਤੇ ਟੈਕਨੋਲੋਜੀ ਦੀ ਵਰਤੋਂ ਕਰੋ’ ’                                                                                                                                                                                                                                                                                                                                          
                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                      
ਉਪ ਰਾਸ਼ਟਰਪਤੀ ਨੇ ਭਾਰਤੀ ਯੂਨੀਵਰਸਿਟੀਆਂ ਦੀ ਨਿਰਾਸ਼ਾਜਨਕ ਗਲੋਬਲ ਰੈਂਕਿੰਗ ਉੱਤੇ ਚਿੰਤਾ ਪ੍ਰਗਟਾਈ , ਉਚੇਰੀ ਸਿੱਖਿਆ ਪ੍ਰਣਾਲੀ ਵਿੱਚ ਵਿਆਪਕ ਸੁਧਾਰ ਕਰਨ ਲਈ ਸ਼੍ਰੀ ਨਾਇਡੂ ਨੇ ਕਿਹਾ , ‘ ਸਦਭਾਵਨਾ ਭਰਪੂਰ ਸਮਾਜ ਦੇ ਨਿਰਮਾਣ ਲਈ ਸਮਾਵੇਸ਼ੀ ਵਿਕਾਸ ਅਤਿਅੰਤ ਜ਼ਰੂਰੀ ਹੈ ’ ਉਪ ਰਾਸ਼ਟਰਪਤੀ ਨੇ ‘ ਆਈਆਈਆਈਟੀ ਸ਼੍ਰੀ ਸਿਟੀ ’ ਦਾ ਪਹਿਲਾ ਕਨਵੋਕੇਸ਼ਨ ਸੰਬੋਧਨ ਦਿੱਤਾ                                                                                                                                                                            
                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                      
ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਨੇ ਲੋਕਾਂ ਦੇ ਜੀਵਨ ਵਿੱਚ ਸਕਾਰਾਤਮਕ ਬਦਲਾਅ ਲਿਆਉਣ ਲਈ ਨੌਜਵਾਨਾਂ ਅਤੇ ਵਿਦਿਆਰਥੀਆਂ ਨੂੰ ਵਿਗਿਆਨ ਅਤੇ ਟੈਕਨੋਲੋਜੀ ਦੇ ਨਾਲ - ਨਾਲ ਆਪਣੇ ਵਿਵੇਕ ਨੂੰ ਇਸਤੇਮਾਲ ਕਰਨ ਨੂੰ ਕਿਹਾ ਹੈ ।                                                                                                                                                                                                                                                                              
                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                      
ਸ਼੍ਰੀ ਨਾਇਡੂ ਨੇ ਅੱਜ ਆਂਧਰਾ ਪ੍ਰਦੇਸ਼ ਦੇ ਚਿੱਤੂਰ ਜ਼ਿਲ੍ਹੇ ਵਿੱਚ ਭਾਰਤੀ ਸੂਚਨਾ ਟੈਕਨੋਲੋਜੀ ਸੰਸਥਾਨ , ਸ਼੍ਰੀ ਸਿਟੀ (ਆਈਆਈਆਈਟੀ ਸ਼੍ਰੀ ਸਿਟੀ) ਦੀ ਪਹਿਲੀ ਕਨਵੋਕੇਸ਼ਨ ਨੂੰ ਸੰਬੋਧਨ ਕਰਦੇ ਹੋਏ ਨੌਜਵਾਨਾਂ ਨੂੰ ਰਾਸ਼ਟਰ ਦੀਆਂ ਕਈ ਗੰਭੀਰ ਸੱਮਸਿਆਵਾਂ ਜਿਵੇਂ ਕਿ ਗ਼ਰੀਬੀ , ਅਨਪੜ੍ਹਤਾ , ਜਲਵਾਯੂ ਪਰਿਵਰਤਨ , ਭੁੱਖਮਰੀ , ਸ਼ਹਿਰਾਂ ਅਤੇ ਪਿੰਡਾਂ ਵਿੱਚ ਵਧਦੀ ਦੂਰੀ ਆਦਿ ਦਾ ਸਹੀ ਹੱਲ ਕੱਢ ਕੇ ਸਮਾਜ ਵਿੱਚ ਪ੍ਰਭਾਵਸ਼ਾਲੀ ਯੋਗਦਾਨ ਪਾਉਣ ਨੂੰ ਕਿਹਾ ਹੈ ।                                                                                                      
                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                      
ਸ਼੍ਰੀ ਨਾਇਡੂ ਨੇ ਵਿਦਿਆਰਥੀਆਂ ਨੂੰ ਪੂਰੀ ਇਮਾਨਦਾਰੀ , ਅਨੁਸ਼ਾਸਨ ਅਤੇ ਸਖ਼ਤ ਮਿਹਨਤ ਨਾਲ ਨਵੇਂ ਮਿਆਰ ਤੈਅ ਕਰਨ ਅਤੇ ਉਨ੍ਹਾਂ ਨੂੰ ਹਾਸਲ ਕਰਨ ਲਈ ਕਹਿੰਦੇ ਹੋਏ ਉਨ੍ਹਾਂ ਨੂੰ ਸੰਤੁਸ਼ਟ ਹੋ ਕੇ ਨਾ ਬੈਠਣ ਅਤੇ ਆਪਣੇ ਟੀਚਿਆਂ ਦੀ ਪ੍ਰਾਪਤੀ ਲਈ ਅਧਿਕਤਮ ਯਤਨ ਕਰਨ ਦੀ ਸਲਾਹ ਦਿੱਤੀ ।                                                                                                                                                                                                                                           
                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                      
ਉਪ ਰਾਸ਼ਟਰਪਤੀ ਨੇ ਯੂਨੀਵਰਸਿਟੀਆਂ ਅਤੇ ਉਤਕ੍ਰਿਸ਼ਟਤਾ ਸੰਸਥਾਨਾਂ ਜਿਵੇਂ ਕਿ ਆਈਆਈਟੀ , ਆਈਐੱਸਬੀ , ਆਈਆਈਐੱਮ ਅਤੇ ਆਈਆਈਆਈਟੀ ਨੂੰ ਵਿਦਿਆਰਥੀਆਂ ਵਿੱਚ ਲੀਡਰਸ਼ਿਪ ਦੇ ਗੁਣ ਜ਼ਰੂਰ ਪੈਦਾ ਕਰਨ ਦੀ ਰਾਇ ਦਿੰਦੇ ਹੋਏ ਸਿੱਖਿਆ ਦੀਆਂ ਵਿਧੀਆਂ ਵਿੱਚ ਵਿਆਪਕ ਬਦਲਾਅ ਲਿਆਉਣ ਦਾ ਸੁਝਾਅ ਦਿੱਤਾ , ਤਾਕਿ ਵਿਦਿਆਰਥੀਆਂ ਵਿੱਚ ਸਿੱਖਣ ਦੀ ਲਲਕ ਪੈਦਾ ਹੋ ਸਕੇ । ਉਨ੍ਹਾਂ ਨੇ ਆਈਆਈਆਈਟੀ ਸ਼੍ਰੀ ਸਿਟੀ ਵਰਗੇ ਸੰਸਥਾਨਾਂ ਤੋਂ ਵਿਦਿਆਰਥੀਆਂ ਨੂੰ ਸਮੁੱਚੀ ਅਤੇ ਗੁਣਵੱਤਾ ਭਰਪੂਰ ਉਚੇਰੀ ਸਿੱਖਿਆ ਉਪਲੱਬਧ ਕਰਵਾ ਕੇ ਵਿਸ਼ਵ ਮਿਆਰਾਂ ਵਾਲੇ ਉਤਕ੍ਰਿਸ਼ਟਤਾ ਕੇਂਦਰ ਬਣਨ ਲਈ ਅਣਥੱਕ ਯਤਨ ਕਰਨ ਨੂੰ ਕਿਹਾ ।
                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                      
ਆਈਆਈਆਈਟੀ ਸ਼੍ਰੀ ਸਿਟੀ ਦੇ ਸੰਚਾਲਕ ਮੰਡਲ (ਬੋਰਡ ਆਵ੍ ਗਵਰਨਰਸ) ਦੇ ਚੇਅਰਮੈਨ ਸ਼੍ਰੀ ਸ਼੍ਰੀਨਿਵਾਸ ਰਾਜੂ , ਆਈਆਈਆਈਟੀ ਸ਼੍ਰੀ ਸਿਟੀ ਦੇ ਡਾਇਰੈਕਟਰ ਪ੍ਰੋ. ਜੀ. ਕੰਨਾਬਿਰਨ , ਆਈਆਈਆਈਟੀ ਸ਼੍ਰੀ ਸਿਟੀ ਦੇ ਮੈਨੇਜਿੰਗ ਡਾਇਰੈਕਟਰ ਸ਼੍ਰੀ ਰਵੀ ਸੰਨਾ ਰੈੱਡੀ , ਇਸ ਸੰਸਥਾਨ ਦੇ ਸੰਚਾਲਕ ਮੰਡਲ ਦੇ ਮੈਂਬਰ , ਫੈਕਲਟੀ ਮੈਂਬਰ , ਅਧਿਕਾਰੀ ਅਤੇ ਕਰਮਚਾਰੀ , ਵਿਦਿਆਰਥੀ ਅਤੇ ਉਨ੍ਹਾਂ ਦੇ ਮਾਤਾ-ਪਿਤਾ ਅਤੇ ਹੋਰ ਪਤਵੰਤੇ ਵੀ ਇਸ ਅਵਸਰ ਉੱਤੇ ਮੌਜੂਦ ਸਨ ।                                                                                                            
                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                      
***                                                                                                                                                                                                                                                                                                                                                                                                                                                                   
                                                                                                                                                                                                                                                                                                                                                                                                                                                                      
                                                                                                                                                                                                                                                                                                                                                                                                                                                                      
    
    
    (Release ID: 1571128) Visitor Counter : 1