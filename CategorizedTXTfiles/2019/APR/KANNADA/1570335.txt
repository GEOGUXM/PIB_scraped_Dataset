      ಚುನಾವಣಾ ಆಯೋಗ

      ತಮಿಳುನಾಡು, ಗೋವಾ ಮತ್ತು ಕರ್ನಾಟಕ ವಿಧಾನಸಭೆಗಳ ಖಾಲಿ ಇರುವ ಸ್ಥಾನಗಳನ್ನು ತುಂಬಲು ಉಪ ಚುನಾವಣಾ ವೇಳಾಪಟ್ಟಿ - ಮತದಾನ 2019 ರ ಮೇ 19 ರಂದು ನಡೆಯಲಿದೆ.
      Posted On: 09 APR 2019 4:51PM by PIB Bengaluru


    ತಮಿಳುನಾಡು, ಗೋವಾ ಮತ್ತು ಕರ್ನಾಟಕ ವಿಧಾನಸಭೆಗಳ ಖಾಲಿ ಇರುವ ಸ್ಥಾನಗಳನ್ನು ತುಂಬಲು ಉಪ ಚುನಾವಣಾ ವೇಳಾಪಟ್ಟಿ


    ಮತದಾನ 2019 ರ ಮೇ 19 ರಂದು ನಡೆಯಲಿದೆ.


    ತಮಿಳುನಾಡು, ಗೋವಾ ಮತ್ತು ಕರ್ನಾಟಕ ವಿಧಾನ ಸಭೆಗಳಲ್ಲಿ ಆರು ಸ್ಥಾನಗಳು ಖಾಲಿ ಇದ್ದು , ಅವುಗಳನ್ನು ಭರ್ತಿ ಮಾಡಬೇಕಾಗಿದೆ. ಅವುಗಳೆಂದರೆ :

                                                              
ಕ್ರಮ ಸಂಖ್ಯೆ  ರಾಜ್ಯ      ವಿಧಾನ ಸಭಾ ಕ್ಷೇತ್ರದ ಸಂಖ್ಯೆ ಮತ್ತು ಹೆಸರು.
                                                              
                                                              
                                                              
1            ಗೋವಾ       11 – ಪಣಜಿ                             
                                                              
                                                              
                                                              
2            ತಮಿಳುನಾಡು  116 – ಸೂಲೂರು                          
                                                              
                                                              
                                                              
3            ತಮಿಳುನಾಡು  134 – ಅರವಕುರಿಚ್ಚಿ ಎ.ಸಿ.               
                                                              
                                                              
                                                              
4            ತಮಿಳುನಾಡು  195 – ತಿರುಪರಂಕುಂದ್ರಾಮ್                
                                                              
                                                              
                                                              
5            ತಮಿಳುನಾಡು  217 – ಒಟ್ಟಪಿದರಂ (ಎಸ್.ಸಿ.)             
                                                              
                                                              
                                                              
6            ಕರ್ನಾಟಕ    70 – ಕುಂದಗೋಳ                          
                                                              
                                                              

    ಸ್ಥಳಿಯ ಹಬ್ಬಗಳು, ಮತದಾರರ ಪಟ್ಟಿ, ಹವಾಮಾನ ಪರಿಸ್ಥಿತಿ ,ಇತ್ಯಾದಿ ಅಂಶಗಳನ್ನು ಗಮನಕ್ಕೆ ತೆಗೆದುಕೊಂಡು ಆಯೋಗವು ಈ ಖಾಲಿ ಸ್ಥಾನಗಳನ್ನು ತುಂಬಲು ಈ ಕೆಳಗೆ ಕಾಣಿಸಿದ ಕಾರ್ಯಕ್ರಮದನ್ವಯ ಉಪ-ಚುನಾವಣೆ ನಡೆಸಲು ನಿರ್ಧರಿಸಿದೆ.

                                                                 
ಚುನಾವಣಾ ಪ್ರಕ್ರಿಯೆಗಳು                     ವೇಳಾಪಟ್ಟಿ               
                                                                 
                                                                 
                                                                 
ರಾಜ್ಯಪತ್ರದಲ್ಲಿ ಅಧಿಸೂಚನೆ ಹೊರಡಿಸುವ ದಿನಾಂಕ  22.04.2019 ( ಸೋಮವಾರ )   
                                                                 
                                                                 
                                                                 
ನಾಮಪತ್ರ ಸಲ್ಲಿಕೆಗೆ ಕೊನೆಯ ದಿನಾಂಕ           29.04.2019 ( ಸೋಮವಾರ )   
                                                                 
                                                                 
                                                                 
ನಾಮಪತ್ರಗಳ ಪರಿಶೀಲನೆ ನಡೆಯುವ ದಿನಾಂಕ         30.04.2019 ( ಮಂಗಳವಾರ )  
                                                                 
                                                                 
                                                                 
ಅಭ್ಯರ್ಥಿತನ ಹಿಂಪಡೆಯಲು ಕೊನೆಯ ದಿನಾಂಕ        02.05.2019 ( ಗುರುವಾರ )  
                                                                 
                                                                 
                                                                 
ಮತದಾನದ ದಿನಾಂಕ                            19.05.2019 ( ಆದಿತ್ಯವಾರ )
                                                                 
                                                                 
                                                                 
ಮತ ಎಣಿಕೆ ದಿನಾಂಕ                          23.05.2019 ( ಗುರುವಾರ )  
                                                                 
                                                                 
                                                                 
ಈ ದಿನಾಂಕದೊಳಗೆ ಚುನಾವಣೆ ಪೂರ್ಣಗೊಳಿಸಬೇಕು     27.05.2019 ( ಸೋಮವಾರ )   
                                                                 
                                                                 

    ಮತದಾರರ ಪಟ್ಟಿ


    ಮೇಲ್ಕಾಣಿಸಿದ ವಿಧಾನ ಸಭಾ ಕ್ಷೇತ್ರಗಳಿಗೆ ಸಂಬಂಧಪಟ್ಟಂತೆ 1-1-2019 ನ್ನು ಅರ್ಹತಾ ದಿನಾಂಕವನ್ನಾಗಿಸಿಕೊಂಡು ಮತದಾರರ ಪಟ್ಟಿಯನ್ನು ಪ್ರಕಟಿಸಲಾಗಿದೆ.


    ಇಲೆಕ್ಟ್ರಾನಿಕ್ ಮತ ಯಂತ್ರಗಳು (ಇ.ವಿ.ಎಂ.ಗಳು ) ಮತ್ತು ವಿ.ವಿ.ಪ್ಯಾಟ್ ಗಳು.


    ಉಪಚುನಾವಣೆಯು ನಡೆಯುವ ಎಲ್ಲಾ ಕ್ಷೇತ್ರಗಳಲ್ಲು ಇ.ವಿ.ಎಂ.ಗಳು ಮತ್ತು ವಿ.ವಿ. ಪ್ಯಾಟ್ ಗಳನ್ನು ಬಳಸಲು ಚುನಾವಣಾ ಆಯೋಗವು ತೀರ್ಮಾನಿಸಿದೆ. ಸಾಕಷ್ಟು ಸಂಖ್ಯೆಯಲ್ಲಿ ಇ.ವಿ.ಎಂ. ಗಳು ಮತ್ತು ವಿ.ವಿ. ಪ್ಯಾಟ್ ಗಳನ್ನು ಒದಗಿಸಲು ಕ್ರಮ ಕೈಗೊಳ್ಳಲಾಗಿದೆ, ಮತ್ತು ಈ ಯಂತ್ರಗಳ ಸಹಾಯದಿಂದ ಸುರಳೀತವಾಗಿ ಚುನಾವಣೆ ನಡೆಯುವುದನ್ನು ಖಾತ್ರಿಪಡಿಸಲು ಎಲ್ಲಾ ಅವಶ್ಯ ಕ್ರಮಗಳನ್ನು ಕೈಗೊಳ್ಳಲಾಗಿದೆ.


    ಮತದಾರರ ಗುರುತಿಸುವಿಕೆ


    ಈ ಹಿಂದಿನ ಪದ್ದತಿಯಂತೆ , ಆಯೋಗವು ಈ ಮೇಲ್ಕಾಣಿಸಿದ ಉಪಚುನಾವಣೆ ಸಂದರ್ಭದಲ್ಲಿ ಮತದಾನದ ವೇಳೆ ಮತದಾರರ ಗುರುತಿಸುವಿಕೆ ಕಡ್ದಾಯ ಎಂದು ನಿರ್ಧರಿಸಿದೆ. ಚುನಾವಣಾ ಗುರುತಿನ ಚೀಟಿಗಳು (ಎಪಿಕ್) ಮತದಾರರನ್ನು ಗುರುತಿಸುವ ಪ್ರಮುಖ ದಾಖಲೆ. ಈ ನಿಟ್ಟಿನಲ್ಲಿ , 2019 ರ ಸಾರ್ವತ್ರಿಕ ಚುನಾವಣೆಗಳು ಮತ್ತು ರಾಜ್ಯ ವಿಧಾನ ಸಭಾ ಚುನಾವಣೆಗಳಿಗೆ ಅನ್ವಯಿಸಿ ಆಯೋಗ ಹೊರಡಿಸಿದ ಆದೇಶವು ಮೇಲ್ಕಾಣಿಸಿದ ಉಪ –ಚುನಾವಣೆಗಳ ಸಂದರ್ಭದಲ್ಲಿಯೂ ಮತದಾರರ ಗುರುತಿಸುವಿಕೆಗೆ ಅನ್ವಯವಾಗುತ್ತದೆ.


    ಮಾದರಿ ನೀತಿ ಸಂಹಿತೆ


    ಲೋಕ ಸಭೆಗೆ 2019 ರ ಸಾರ್ವತ್ರಿಕ ಚುನಾವಣೆಗಳ ವೇಳಾಪಟ್ಟಿ 2019 ರ ಮಾರ್ಚ್ 10 ರಂದು ಘೋಷಣೆಯಾದಂದಿನಿಂದ ಎಲ್ಲಾ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಮಾದರಿ ನೀತಿ ಸಂಹಿತೆಯು ಜಾರಿಯಲ್ಲಿದೆ. ಈ ಮಾದರಿ ನೀತಿ ಸಂಹಿತೆಯು ಎಲ್ಲಾ ಅಭ್ಯರ್ಥಿಗಳಿಗೆ, ರಾಜಕೀಯ ಪಕ್ಷಗಳಿಗೆ, ಮತ್ತು ಸಂಬಂಧಿತ ರಾಜ್ಯ ಸರಕಾರಗಳಿಗೆ ಅನ್ವಯಿಸುತ್ತದೆ. ಆಯಾ ರಾಜ್ಯಗಳಿಗೆ ಸಂಬಂಧಿಸಿದ ಜಿಲ್ಲೆಗಳ ಮಟ್ಟದಲ್ಲಿ ಕೇಂದ್ರ ಸರಕಾರಕ್ಕೂ ಈ ನೀತಿ ಸಂಹಿತೆ ಅನ್ವಯಿಸುತ್ತದೆ.


    

    
    (Release ID: 1570335) Visitor Counter : 36
    
    
      Read this release in: English , Urdu , Marathi , Hindi , Bengali