      യു.പി.എസ്.സി

      കമ്പൈന്‍ഡ് ഡിഫന്‍സ് സര്‍വീസസ് 2019 എഴുത്തു പരീക്ഷാ ഫലം പ്രസിദ്ധീകരിച്ചു
      Posted On: 10 APR 2019 1:05PM by PIB Thiruvananthpuram


    യൂണിയന്‍ പബ്ലിക് സര്‍വീസ് കമ്മീഷന്‍ (യു.പി.എസ്.സി) ഈ വര്‍ഷം ഫെബ്രുവരി 3 ന് (2019 ഫെബ്രുവരി 3) നടത്തിയ കമ്പൈന്‍ഡ് ഡിഫന്‍സ് സര്‍വീസസ് എഴുത്തു പരീക്ഷയുടെ ഫലം പ്രസിദ്ധീകരിച്ചു. 7953 ഉദ്യോഗാര്‍ത്ഥികളാണ് എഴുത്തു പരീക്ഷ പാസ്സായി ഇന്റര്‍വ്യൂവിന് യോഗ്യത നേടിയത്. പരീക്ഷാഫലം http://www.upsc.gov.inഎന്ന വെബ്‌സൈറ്റില്‍ ലഭ്യമാണ്. ഡെറാഡൂണിലെ ഇന്ത്യന്‍ മിലിറ്ററി അക്കാദമി, കേരളത്തിലെ ഏഴിമല നാവിക അക്കാദമി, ഹൈദരാബാദിലെ എയര്‍ഫോഴ്‌സ് അക്കാദമി, ചെന്നൈയിലെ ഓഫീസേഴ്‌സ് ട്രെയിനിംഗ് അക്കാദമി എന്നിവിടങ്ങളിലേക്ക് ഈ പരീക്ഷ വഴിയാണ് പ്രവേശനം നല്‍കുന്നത്.


    യോഗ്യത നേടിയ ഉദ്യോഗാര്‍ത്ഥികള്‍ തങ്ങളുടെ പ്രായം, വിദ്യാഭ്യാസ യോഗ്യത എന്നിവ തെളിയിക്കന്നു അസ്സല്‍ സര്‍ട്ടിഫിക്കറ്റുകളും അവയുടെ സാക്ഷ്യപ്പെടുത്തിയ ശരി പകര്‍പ്പും തങ്ങള്‍ ആദ്യ ചോയ്‌സായി തെരഞ്ഞെടുക്കുന്ന കേന്ദ്രത്തിലേക്ക് (സൈനിക ആസ്ഥാനം/നാവിക ആസ്ഥാനം/വ്യോമ ആസ്ഥാനം) അയയ്ക്കണം. യു.പി.എസ്.സി വെബ്‌സൈറ്റില്‍ ഇത് സംബന്ധിച്ച നിര്‍ദ്ദേശങ്ങളും അയക്കേണ്ട വിലാസവും പ്രസിദ്ധീകരിച്ചിട്ടുണ്ട്. സെലക്ഷന്‍ ബോര്‍ഡുകളുടെ ഇന്റര്‍വ്യൂ കഴിഞ്ഞ് രണ്ടാഴ്ചക്കകം ഒറിജിനല്‍ സര്‍ട്ടിഫിക്കറ്റുകള്‍ ഹാജരാക്കണം. ഉദ്യോഗാര്‍ത്ഥികള്‍ അസ്സല്‍ സര്‍ട്ടിഫിക്കറ്റുകള്‍ നേരിട്ട് യു.പി.എസ്.സിക്ക് അയക്കരുത്.


    എഴുത്തു പരീക്ഷയില്‍ യോഗ്യത നേടിയ ഉദ്യോഗാര്‍ത്ഥികള്‍ joinindianarmy.nic.in എന്ന വെബ്‌സൈറ്റില്‍ രണ്ടാഴ്ചക്കകം രജിസ്റ്റര്‍ ചെയ്യേണ്ടതാണ്. രജിസ്റ്റര്‍ ചെയ്യുന്ന ഉദ്യോഗാര്‍ത്ഥികളെ ഇന്റര്‍വ്യൂ തീയതി ഇ-മെയില്‍ വഴി അറിയിക്കും. ഇതു സംബന്ധിച്ച സംശയനിവാരണത്തിനും, ലോഗിന്‍ പ്രശ്‌നങ്ങള്‍ പരിഹരിക്കുന്നതിനുമായി ഉദ്യോഗാര്‍ത്ഥികള്‍ക്ക് dir-recruiting6-mod@nic.in.എന്ന വിലാസത്തിലേക്ക് ഇ-മെയില്‍ അയക്കാവുന്നതാണ്. മേല്‍വിലാസത്തില്‍ എന്തെങ്കിലും മാറ്റമുണ്ടെങ്കില്‍ ഉദ്യോഗാര്‍ത്ഥികള്‍ ത് സംബന്ധിച്ച വിവരം കരസേന/നാവികസേന/വ്യോമസേന ആസ്ഥാനത്ത് നേരിട്ടറിയിക്കണം.


    പരീക്ഷാഫലം സംബന്ധിച്ച സംശയ നിവാരണത്തിനായി ഉദ്യോഗാര്‍ത്ഥികള്‍ക്ക് ന്യൂഡല്‍ഹിയിലെ യു.പി.എസ്.സി ഓഫീസിലെ സേവന കേന്ദ്രത്തില്‍ നേരിട്ടോ, 011-23385271/011-23381125/011-23098543 എന്നീ നമ്പറുകളിലോ ബന്ധപ്പെടാം. പ്രവൃത്തി ദിവസങ്ങളില്‍ രാവിലെ 10 മുതല്‍ വൈകീട്ട് 5 മണിവരെ ഈ സൗകര്യം ലഭ്യമാണ്.
    AM/MRD

    
    
    (Release ID: 1570426) Visitor Counter : 8
    
    
      Read this release in: Bengali , English , Urdu , Hindi