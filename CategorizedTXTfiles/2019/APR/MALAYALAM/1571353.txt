      ഭൗമശാസ്ത്ര മന്ത്രാലയം

      ഫോനി ചുഴലിക്കാറ്റ് അതിതീവ്രതയാര്‍ജ്ജിക്കുന്നു : ഒഡീഷ, പശ്ചിമ ബംഗാള്‍, ആന്ധ്രാതീരം എന്നിവിടങ്ങളില്‍ ജാഗ്രതാ നിര്‍ദ്ദേശം
      Posted On: 30 APR 2019 3:50PM by PIB Thiruvananthpuram


    തെക്ക് കിഴക്കന്‍ ബംഗാള്‍ ഉള്‍ക്കടലില്‍ രൂപം കൊണ്ട ഫോനി ചുഴലിക്കാറ്റ് ഇന്ന് ഉച്ചയോടെ ഒഡീഷയിലെ പുരിക്ക് 800 കിലോമീറ്റര്‍ തെക്കും ആന്ധ്രാ പ്രദേശിലെ വിശാഖപട്ടണത്തിന് 620 കിലോമീറ്റര്‍ തെക്ക്-തെക്ക് കിഴക്കുമായി നിലകൊള്ളുകയാണ്. അടുത്ത 12 മണിക്കൂറിനുള്ളില്‍ ഇത് അതിതീവ്രതയാര്‍ജ്ജിച്ച് വടക്ക് പടിഞ്ഞാറന്‍ ദിശയിലേക്ക് നീങ്ങി നാളെ (2019 മെയ് 1) വൈകിട്ടോടെ ഒഡീഷയിലെ ഗോപാല്‍പൂരിനും ചാന്ദ്ബാലി ക്കുമിടയില്‍ തീരം കടക്കുമെന്ന് കേന്ദ്ര ഭൗമശാസ്ത്ര മന്ത്രാലയം അറിയിച്ചു. ചുഴലിക്കാറ്റിന്‍റെ വേഗം മണിക്കൂറില്‍ 175 മുതല്‍ 205 വരെ കി.മീ. ആകാന്‍ സാധ്യതയുണ്ട്.


    ഇതിന്‍റെ ഭാഗമായി വടക്കന്‍ ആന്ധ്രാ പ്രദേശ്, ഒഡീഷ, പശ്ചിമ ബംഗാള്‍ എന്നിവിടങ്ങളില്‍ മെയ് 4 വരെ കനത്ത മഴയ്ക്ക് സാധ്യതയുണ്ട്. കാറ്റിന്‍റെ വേഗം മണിക്കൂറില്‍ 145 മുതല്‍ 170 കി.മീ വരെ ആയേക്കും. തമിഴ്നാട്, പുതുച്ചേരി, ദക്ഷിണ ആന്ധ്ര തീരങ്ങളിലും ബംഗാള്‍ ഉള്‍ക്കടലിലെ തെക്ക് പടിഞ്ഞാറന്‍ മേഖലയിലും കടല്‍ പ്രക്ഷുബ്ധമായിരിക്കും. ചുഴലിക്കാറ്റ് കരയ്ക്ക് കയറുന്ന വേളയില്‍ വേലിയേറ്റത്തെ തുടര്‍ന്ന് ഒഡീഷയിലെ ഗഞ്ചം, ഖുര്‍ദ്ദ, പുരി, ജഗത്സിംഗ്പൂര്‍ ജില്ലകളിലെ താഴ്ന്ന പ്രദേശങ്ങളില്‍ വെള്ളം കയറാന്‍ ഇടയുണ്ട്.
    ഒഡീഷയിലെ കേന്ദ്രപ്പാറ, ഭദ്രക്, ജാജ്പൂര്‍, ബാലസോര്‍, പശ്ചിമ ബംഗാളിലെ പശ്ചിമ മേദ്രിപൂര്‍, തെക്ക്, വടക്ക് 24 ഫര്‍ഗനാസ്, ഹൗറ, ഹൂഗ്ലി, കൊല്‍ക്കത്ത ജില്ലകള്‍, ആന്ധ്രാപ്രദേശിലെ ശ്രീകാകുളം, വിജയനഗരം ജില്ലകള്‍ എന്നിവിടങ്ങളില്‍ ചുഴലിക്കാറ്റ് നാശം വിതയ്ക്കാന്‍ ഇടയുണ്ട്. ഇവിടങ്ങളിലെ താഴ്ന്ന പ്രദേശങ്ങളില്‍ നിന്ന് ജനങ്ങളെ ഒഴിപ്പിക്കുന്നതുള്‍ പ്പെടെയുള്ള നടപടികള്‍ കൈക്കൊള്ളുവാന്‍ നിര്‍ദ്ദേശം നല്‍കിയിട്ടുണ്ട്.
    

    
    (Release ID: 1571353) Visitor Counter : 1
    
    
      Read this release in: English , Urdu , Hindi , Bengali