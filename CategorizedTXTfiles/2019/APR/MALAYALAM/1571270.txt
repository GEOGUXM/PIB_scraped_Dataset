      PIB Headquarters

      ശ്രീചിത്ര ഇന്‍സ്റ്റിറ്റ്യൂട്ടിന് ദേശീയ അംഗീകാരം
      Posted On: 26 APR 2019 5:12PM by PIB Thiruvananthpuram


    2019-ലെ ദേശീയ ബൗദ്ധിക സ്വത്തവകാശ പുരസ്‌കാരത്തിന്ശ്രീചിത്ര തിരുനാള്‍ ഇന്‍സ്റ്റിറ്റ്യൂട്ട് ഫോര്‍മെഡിക്കല്‍ സയന്‍സസ് ആന്റ്‌ടെക്‌നോളജിയെതിരഞ്ഞെടുത്തു. പേറ്റന്റുകളിലുംവാണിജ്യവത്കരണത്തിലും ഏറ്റവും ഉയര്‍ന്ന ഇന്ത്യന്‍ ആര്‍&ഡി ഇന്‍സ്റ്റിറ്റ്യൂട്ട്/ സ്ഥാപനം എന്ന വിഭാഗത്തിലാണ് ശ്രീചിത്രയ്ക്ക് പുരസ്‌കാരം ലഭിച്ചിരിക്കുന്നത്.


    

    രജിസ്റ്റര്‍ ചെയ്ത ബൗദ്ധിക സ്വത്തവകാശത്തിന്റെ എണ്ണത്തിന് പുറമെ ഇവ ഉപയോഗിച്ച് വാണിജ്യ-വ്യവസായ മേഖലയ്ക്കും അതുവഴി സമൂഹത്തിനും ശ്രീചിത്ര നല്‍കിയ സംഭാവനകള്‍ കൂടി പരിഗണിച്ചാണ് പുരസ്‌കാരം. കേന്ദ്ര വ്യവസായ നയരൂപീകരണ-പ്രോത്സാഹന വകുപ്പ് (Department of Industrial Policy & Promotion),വാണിജ്യ മന്ത്രാലയം എന്നിവയ്ക്ക് കീഴില്‍ പ്രവര്‍ത്തിക്കുന്ന ഐപി ഓഫീസ്, ലോക ബൗദ്ധിക സ്വത്തവകാശ ദിനത്തോട് അനുബന്ധിച്ച് നല്‍കുന്ന പുരസ്‌കാരമാണിത്.
    ന്യൂഡല്‍ഹിയില്‍ഇന്ന് (26-04-2019) നടന്ന ചടങ്ങില്‍കേന്ദ്ര വ്യവസായ വികസന- ആഭ്യന്തര വിപണന വകുപ്പ്-വാണിജ്യ-വ്യവസായ മന്ത്രാലയംസെക്രട്ടറി ശ്രീ. രമേഷ് അഭിഷേകില്‍ നിന്ന് ഇന്‍സ്റ്റിറ്റ്യൂട്ട് ഡയറക്ടര്‍ പ്രൊഫ. ആശാ കിഷോര്‍ പുരസ്‌കാരം ഏറ്റുവാങ്ങി. ഒരു ലക്ഷം രൂപ, പ്രശസ്തിപത്രം, ഫലകം എന്നിവയടങ്ങുന്നതാണ് അവാര്‍ഡ്. അപേക്ഷ സമര്‍പ്പിച്ച/അംഗീകാരം ലഭിച്ച/ രജിസ്റ്റര്‍ ചെയ്ത ബൗദ്ധിക സ്വത്തവകാശങ്ങളുടെഎണ്ണം, കഴിഞ്ഞ മൂന്ന് വര്‍ഷം ഈ മേഖലയില്‍കൈവരിച്ച വളര്‍ച്ച, ഇവ ഉപയോഗിച്ച് നേടിയെടുത്ത വാണിജ്യ ലക്ഷ്യങ്ങള്‍ എന്നിവ മാനദണ്ഡമാക്കിയാണ് പുരസ്‌കാര ജേതാവിനെ തിരഞ്ഞെടുക്കുന്നത്.
    ഇന്‍സ്റ്റിറ്റ്യൂട്ട് സ്വന്തമാക്കിയ ബൗദ്ധിക സ്വത്തവകാശവും (Intellectual Property)
    കൈമാറിയ സാങ്കേതികവിദ്യകളും


    ശ്രീചിത്ര 54 സാങ്കേതികവിദ്യകള്‍ വിവിധ കമ്പനികള്‍ക്ക് കൈമാറുകയും 97 ഇന്ത്യന്‍ പേറ്റന്റുകള്‍ സ്വന്തമാക്കുകയുംചെയ്തു. 127 പേറ്റന്റ് അപേക്ഷകള്‍ അംഗീകാരത്തിനായി സമര്‍പ്പിച്ചിട്ടുമുണ്ട്. 21 വിദേശ പേറ്റന്റിനുള്ള അപേക്ഷകളില്‍ ഇന്‍സ്റ്റിറ്റ്യൂട്ട് അപേക്ഷകനോ സഹ-അപേക്ഷകനോ ആണ്. ഇതിന് പുറമെ 25 ഡിസൈന്‍ രജിസ്‌ട്രേഷനുകളും ഒരു ട്രേഡ്മാര്‍ക്കും ഇന്‍സ്റ്റിറ്റ്യൂട്ടിന്റെ പേരിലുണ്ട്.
    കഴിഞ്ഞ 3 വര്‍ഷം ശ്രീചിത്ര കൈവരിച്ച പ്രധാന നേട്ടങ്ങള്‍
    കൈമാറ്റംചെയ്ത സാങ്കേതികവിദ്യകള്‍- 15
    വാണിജ്യവത്കരിച്ച സാങ്കേതികവിദ്യകള്‍- 1
    ക്ലിനിക്കല്‍ ട്രയലിലേക്ക് കടന്ന സാങ്കേതികവിദ്യകള്‍- 4
    അംഗീകാരം ലഭിച്ച ഇന്ത്യന്‍ പേറ്റന്റുകള്‍- 4
    ഇന്ത്യന്‍ പേറ്റന്റിനുള്ള അപേക്ഷകള്‍- 57
    വിദേശ പേറ്റന്റിനുള്ള അപേക്ഷകള്‍- 3
    ഡിസൈന്‍ രജിസ്‌ട്രേഷന്‍- 13
    രാജ്യത്ത് വൈദ്യശാസ്ത്ര ഉപകരണങ്ങള്‍ വികസിപ്പിക്കുന്നതിനുള്ള നോഡല്‍ ഗവേഷണ കേന്ദ്രമായ ടെക്‌നിക്കല്‍ റിസര്‍ച്ച് സെന്റര്‍ഫോര്‍ ബയോമെഡിക്കല്‍ ഡിവൈസസ് ഇന്‍സ്റ്റിറ്റ്യൂട്ടിലെ ബയോമെഡിക്കല്‍ ടെക്‌നോളജി (ബിഎംടി) വിഭാഗത്തിന് അനുവദിച്ച് 2015-ല്‍ കേന്ദ്ര ശാസ്ത്ര-സാങ്കേതിക വകുപ്പ് ഇന്‍സ്റ്റിറ്റ്യൂട്ടിന്റെ മികവ് അംഗീകരിച്ചിരുന്നു. മെഡിക്കല്‍ ഡിവൈസ്‌റെഗുലേറ്ററി കംപ്ലയന്‍സ് സംവിധാനം, ഇന്‍ഡസ്ട്രി ഇന്‍സ്റ്റിറ്റ്യൂട്ട് പാര്‍ട്ണര്‍ഷിപ്പ് സെല്‍, വൈദ്യശാസ്ത്ര ഉപകരണങ്ങള്‍ക്കും ബയോമെറ്റീരിയലുകള്‍ക്കുംവേണ്ടിയുള്ള ടെക്‌നോളജി ബിസിനസ്സ് ഇന്‍ക്യുബേറ്റര്‍ (ഠകങലറ) എന്നിവ ഉള്‍പ്പെടുന്നതാണ്‌ടെക്‌നിക്കല്‍ റിസര്‍ച്ച് സെന്റര്‍ഫോര്‍ ബയോമെഡിക്കല്‍ ഡിവൈസസ്.
    കേന്ദ്ര ശാസ്ത്ര-സാങ്കേതിക വകുപ്പ്, സംസ്ഥാന വ്യവസായവികസന കോര്‍പ്പറേഷന്‍ (ഗടകഉഇ) എന്നിവയുടെസഹകരണത്തോടെമുന്നോട്ടുപോകുന്ന ടൈമെഡ് 2015 മുതല്‍ വൈദ്യശാസ്ത്ര സാങ്കേതികരംഗത്ത് പ്രവര്‍ത്തിക്കുന്ന ഗവേഷകര്‍ക്കുംസ്റ്റാര്‍ട്ട് അപ്പുകള്‍ക്കും സംരംഭകര്‍ക്കും ആവശ്യമായ പിന്തുണ നല്‍കിവരുന്നു.


    ND/MRL

    
    
    (Release ID: 1571270) Visitor Counter : 1