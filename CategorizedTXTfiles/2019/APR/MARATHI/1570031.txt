      उपराष्ट्रपती कार्यालय

      ऊर्जा सुरक्षा सुनिश्चित करणे, पर्यावरणाचे संरक्षण आणि प्रदूषण कमी करण्यासाठी नवीन आणि नवीकरणीय ऊर्जेला प्रोत्साहन देण्याचे उपराष्ट्रपतींचे आवाहन
      Posted On: 03 APR 2019 5:45PM by PIB Mumbai


    नवी दिल्ली, 3 एप्रिल 201 9


    ऊर्जा सुरक्षा सुनिश्चित करणे, पर्यावरणाचे संरक्षण आणि प्रदूषण कमी करण्यासाठी नवीन आणि नवीकरणीय ऊर्जेला प्रोत्साहन देण्याचे आवाहन उपराष्ट्रपती एम. व्यंकय्या नायडू यांनी केले आहे . नवीकरणीय ऊर्जेतील वाढीमुळे ऊर्जा सुरक्षेचे उद्दिष्ट साध्य होईल, तसेच पर्यावरणीय समस्यांवर तोडगा निघेल, असे ते म्हणाले. नवी दिल्लीत आज ग्रीड टेक 2019 या आंतरराष्ट्रीय प्रदर्शन आणि परिषदेचे उद्‌घाटन केल्यावर ते बोलत होते. भारताची ऊर्जेची मागणी पूर्ण करण्यासाठी तसेच कार्बन उत्सर्जन कमी करण्याबाबत भारताची वचनबद्धता पूर्ण करण्यासाठी नवीकरणीय ऊर्जेचा अधिकाधिक वापर करणारे नवीन तंत्रज्ञान शोधून काढण्याचे आवाहन त्यांनी उपस्थितांना केले.


    इलेक्ट्रीक वाहनांना प्रोत्साहन देण्याचे आवाहन नायडू यांनी केले. या वाहनाच्या वापरामुळे परकीय गंगाजळीत बचत होईल, तसेच कार्बन उत्सर्जनही कमी होण्यास मदत होईल, असे ते म्हणाले. नवीकरणीय ऊर्जेच्या एकात्मिकरणासाठी योग्य पारेषण आणि वितरण व्यवस्था विकसित करण्याची सूचना नायडू यांनी केली.


    N.Sapre/S.Kane /D.Rane


    

    
    (Release ID: 1570031) Visitor Counter : 84
    
    
      Read this release in: English