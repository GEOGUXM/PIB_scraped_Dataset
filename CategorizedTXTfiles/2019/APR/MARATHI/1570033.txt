      माहिती आणि प्रसारण मंत्रालय

      एनएफएआयच्या संग्रहातील सेन्सॉर बोर्ड नोंदींचा खजिना आता ऑनलाईन उपलब्ध
      Posted On: 03 APR 2019 5:47PM by PIB Mumbai


    नवी दिल्ली, 3 एप्रिल 201 9


    1924 मधे डेक्कन पिक्चर्स कॉर्पोरेशन द्वारा निर्मित आणि बीव्ही (मामा) वरेरकर द्वारा दिग्दर्शित ‘पुना रेडेड’ या मुकचित्रपटातील एक दृश्य कापण्यात आले आणि त्यानंतर तत्कालीन सेन्सॉर बोर्डाने या चित्रपटाला मंजूरी दिली. या चित्रपटात मुघल शासक शाहिस्तेखान याने पुण्यावर केलेला हल्ला आणि त्याला शिवाजी महाराजांनी दिलेले चोख प्रत्युत्तर याची कथा सांगण्यात आली आहे. या दृश्यामधे शाहिस्तेखान गुडघ्यात वाकून म्हणतो, ‘अर्धाकृती चंद्र ! कोण याला सैतान म्हणतो ? हा तर देवाचा अवतार आहे’ आणि त्यानंतर शिवाजी महाराजांनी भगवान शंकराचा अवतार घेतल्याचे दृश्य कापण्यात आले. 15 ऑगस्ट 1924 रोजी या चित्रपटाला प्रमाणपत्र देण्यात आले होते.


    द्वेष, हिंसाचार दाखवल्याबद्दल प्रसिद्ध चित्रपट दिग्दर्शक सेसील बी डी मिले यांच्या ‘दी व्होल्गा बोटमन’ या अमेरिकन मुकचित्रपटाला बॉम्बे सेन्सॉर बोर्डाने प्रमाणपत्र नाकारले होते.


    भारतीय चित्रपट उद्योगाच्या सुरुवातीच्या कालखंडातील अशा प्रकारचे किस्से आणि अन्य माहिती आता ऑनलाईन उपलब्ध झाली आहे. राष्ट्रीय चित्रपट संग्रहालयाने http://www/nfai.gov.in या संकेतस्थळावर ही दुर्मिळ आणि ऐतिहासिक माहिती आपल्या संग्रहातून उपलब्ध करुन दिली आहे.


    1920-1950 या कालखंडातील बॉम्बे आणि बेंगॉल सरकारी राजपत्र म्हणून प्रकाशित चित्रपटांच्या नोंदी यामध्ये आहेत. सुमारे 2500 पानांच्या या नोंदींमधे प्रमाणिकरण करण्यात आलेल्या चित्रपटांची नावे, रिळांची संख्या, चित्रपटांची लांबी, प्रमाणिकरणासाठी अर्ज करणाऱ्या कंपनी किंवा व्यक्तीचे नाव, चित्रपट निर्मात्याचे नाव, मुळ देश, प्रमाण करण्याची तारीख, आदी माहिती आहे.


    भारतीय चित्रपट उद्योगाच्या सुरुवातीच्या काळातल्या या ऐतिहासिक नोंदी आहेत. भारतीय सिनेमाबाबत स्वारस्य असलेल्या जगभरातील चित्रपट संशोधकांना ही माहिती नक्की उपयुक्त ठरेल, असे राष्ट्रीय चित्रपट संग्रहालयाचे (NFAI) संचालक प्रकाश मगदुम यांनी म्हटले आहे.


    N.Sapre/S.Kane /D.Rane

    
    
    (Release ID: 1570033) Visitor Counter : 176
    
    
      Read this release in: English