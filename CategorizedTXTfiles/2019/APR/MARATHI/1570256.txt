      भारतीय निवडणूक आयोग

      प्रसारमाध्यमांनी प्रतिबंधित कालावधीत मतदानोत्तर चाचण्यांचे अंदाज कोणत्याही स्वरुपात/प्रकाशित करू नयेत-भारतीय निवडणूक आयोग
      Posted On: 08 APR 2019 9:49PM by PIB Mumbai


      नवी दिल्ली, 8 एप्रिल 201 9


      देशात मुक्त, न्याय्य आणि पारदर्शक निवडणुका व्हाव्यात यासाठी कलम 126 अ अंतर्गत प्रसारमध्यमांनी (इलेक्ट्रॉनिक व मुद्रीत) प्रतिबंधित कालावधीत मतदानोत्तर चाचण्यांचे अंदाज कोणत्याही स्वरुपात प्रसारित/प्रकाशित करू नयेत, असे भारतीय निवडणूक आयोगाने सांगितले आहे.


      प्रतिबंधित कालावधीत ज्योतिषी, टॅरो रिडर्स, राजकीय विश्लेषक किंवा इतर अन्य कुठल्‍याही व्यक्तीद्वारे कुठल्याही प्रकारे निवडणूक निकालाचे अंदाज वर्तवले गेल्यास ज्या मतदारसंघांमध्ये अद्याप मतदान व्हायचे आहे, तिथल्या मतदारांना ते प्रभावित करणारे ठरू शकेल. कलम 126 अ च्या तत्त्वांचे हे उल्लंघन ठरेल.


      लोकसभेच्या सार्वत्रिक निवडणुका, आंध्र प्रदेश, अरुणाचल प्रदेश, ओदिशा आणि सिक्कीम या राज्यांच्या विधानसभा निवडणुका व अनेक राज्यातल्या विधानसभा पोटनिवडणुका लक्षात घेऊन 11 एप्रिल 2019 (गुरुवार) सकाळी 7 वाजल्यापासून 19 मे 2019 (रविवार) च्या संध्याकाळी 6.30 वाजेपर्यंत प्रतिबंधित कालावधीत प्रसारमाध्यमांनी मतदानोत्तर चाचण्यांचे अंदाज कुठल्याही स्वरुपात वर्तवू नयेत, असे निवडणूक आयोगाने सांगितले आहे.


      N.Sapre / S.kakde /P.Kor

    
    
    (Release ID: 1570256) Visitor Counter : 24
    
    
      Read this release in: English