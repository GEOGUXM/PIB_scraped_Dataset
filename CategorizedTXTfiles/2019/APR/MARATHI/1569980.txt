      पोलाद मंत्रालय

      2018-19 या आर्थिक वर्षात एमओआयएल’ने नोंदवली आतापर्यंतची सर्वाधिक उलाढाल
      Posted On: 02 APR 2019 4:55PM by PIB Mumbai


    नवी दिल्ली, 2 एप्रिल 201 9


    एमओआयएल लिमिटेड या देशातल्या सर्वात मोठ्या मँगेनीज उत्पादक आणि मिनीरत्न कंपनीने 2018-19 या आर्थिक वर्षात 1440 कोटी रुपयांची आतापर्यंतची सर्वाधिक उलाढाल नोंदवली. गेल्यावर्षीच्या तुलनेत 9 टक्के वाढ झाली आहे.


    मार्च 2019 पर्यंत कंपनीने 13 लाख मेट्रिक टन उत्पादनाचा टप्पा पार केला आहे. गेल्या 10 वर्षातली ही सर्वात मोठी कामगिरी आहे. देशातल्या मँगेनीज साठ्यामधे एमओआयएलचा हिस्सा 34 टक्के इतका आहे. उत्पादन वाढवण्यासाठी एमओआयएल लिमिटेड खाणींचा विस्तार आणि आधुनिकीकरणावर विशेष भर देत आहे. याशिवाय नागपूर जिल्ह्यातल्या परसोदा इथे विकास आणि उत्पादन सुरु करण्यात आले आहे.


    N.Sapre/S.Kane /D.Rane


    

    
    (Release ID: 1569980) Visitor Counter : 39
    
    
      Read this release in: English