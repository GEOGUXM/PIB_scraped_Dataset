      पंतप्रधान कार्यालय

      मालदीवचे राष्ट्राध्यक्ष इब्राहिम मोहम्मद सोलीह यांचे पंतप्रधानांनी दूरध्वनीवरून केले अभिनंदन
      Posted On: 08 APR 2019 5:22PM by PIB Mumbai


    नवी दिल्ली, 8 एप्रिल 201 9


    पंतप्रधान नरेंद्र मोदी यांनी मालदीवचे राष्ट्राध्यक्ष इब्राहिम मोहम्मद सोलीह यांचे आज दूरध्वनीवरून अभिनंदन केले. मालदीवमध्ये अलिकडेच झालेल्या संसदीय निवडणुकीत सोलीह यांच्या मालदीवीअन डेमॉक्रेटिक पार्टीला (एमडीपी) विजय मिळाला.


    हा विजय म्हणजे मालदीवच्या जनतेसाठी अत्यंत कटिबद्धतेने काम करणाऱ्या नेत्यांच्या प्रयत्नांना आणि धोरणांना मिळालेला पाठिंबा असल्याचे पंतप्रधानांनी म्हटले आहे. मालदीवमध्ये निवडणूक प्रक्रिया यशस्वी झाल्याबद्दल लोकशाही आणि लोकशाही संस्था बळकट होत असल्याचे त्यांनी स्वागत केले.


    ‘शेजारी प्रथम’ या धोरणाप्रती भारताच्या वचनबद्धतेचा पुनरूच्चार पंतप्रधानांनी केला. दोन्ही देशांमधली भागीदारी अधिक वृद्धींगत करण्यासाठी काम करेल आणि मालदीवच्या सामाजिक-आर्थिक विकासासाठी मालदीवच्या गरजेनुरूप सहाय्य करेल, असे त्यांनी सांगितले.


    पंतप्रधानांनी माजी राष्ट्रपती मोहम्मद नशीद यांच्याशीही संवाद साधला आणि मोठ्या विजयाबद्दल अभिनंदन केले. मालदीवमध्ये लोकशाही मूल्ये बळकट करण्यात सहभागी सर्वांचे पंतप्रधानांनी कौतुक केले आणि भारताकडून सर्वतोपरी सहकार्याची ग्वाही दिली.


    N.Sapre /S.Kakde/P.Kor


    

    
    (Release ID: 1573867) Visitor Counter : 4
    
    
      Read this release in: English