      संरक्षण मंत्रालय

      कतारचे नौदल प्रमुख मेजर जनरल अब्दुल्ला हसन एम ए अल-सुलायती यांचा भारत दौरा
      Posted On: 05 APR 2019 4:25PM by PIB Mumbai


    नवी दिल्ली, 5 एप्रिल 201 9


    कतारचे नौदल प्रमुख मेजर जनरल अब्दुल्ला हसन एम ए अल-सुलायती तीन सदस्यीय शिष्टमंडळासह 2 ते 5 एप्रिल 2019 दरम्यान भारत दौऱ्यावर आले होते. दोन्ही देशांदरम्यान द्विपक्षीय नौदल संबंध दृढ करणे, तसेच नौदल सहकार्याच्या नव्या संधींचा शोध घेणे हा या दौऱ्याचा उद्देश होता.


    या दौऱ्यादरम्यान त्यांनी भारतीय नौदल प्रमख ॲडमिरल सुनील लांबा आणि नौदलाच्या अन्य वरिष्ठ अधिकाऱ्यांशी द्विपक्षीय चर्चा केली. त्याचबरोबर संरक्षण मंत्रालय आणि हवाई दलाच्या वरिष्ठ अधिकाऱ्यांशी त्यांनी विविध मुद्यांवर चर्चा केली.


    कतारच्या नौदल प्रमुखांनी कोची आणि एझीमला इथेही भेट दिली आणि दक्षिण नौदल कमांडच्या कमांडर इन चिफ बरोबर चर्चा केली.


    N.Sapre/S.Kane /D.Rane


    

    
    (Release ID: 1570090) Visitor Counter : 66
    
    
      Read this release in: English