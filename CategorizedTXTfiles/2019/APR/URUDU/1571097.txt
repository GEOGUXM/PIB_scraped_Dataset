      نائب صدر جمہوریہ ہند کا سکریٹریٹ

      اصلاحی نظام سے اعلیٰ معیاری تعلیم فراہم ہوگی: نائب صدر جمہوریہ نے یونیورسٹیوں سے کہا
      
      شہری ، دیہی فرق کو ختم کرنے کیلئے ٹیکنالوجی کی صلاحیت میں اضافہ کرنا ہوگا
      
      جدید طرز حیات کی تباہی کا شکار نہ ہوں
      
      انہوں نے سائنس ، ٹیکنالوجی اور جدیدترین مطالعات کے وی ای ایل ایس انسٹی ٹیوٹ کے نویں سالانہ کنونشن سے خطاب کیا
      
      Posted On: 23 APR 2019 7:45PM by PIB Delhi


    نئیدہلی۔ 23 ؍اپریل۔نائب صدر جمہوریہ ہند جناب ایم وینکیانائیڈ ونے یونیورسٹیوں اور اداروں سے کہا ہے کہ وہ نظام کی لگاتار اصلاح کرتے رہیں اور یقین دلائیں کہ اعلیٰ تعلیمی ادارے ، اعلیٰ معیاری تعلیم فراہم کریں ۔


    چنئی میں سائنس ٹیکنالوجی اور جدید ترین مطالعات کے وی ای ایل ایس انسٹی ٹیوٹ کے نویں سالانہ اجلاس سے خطاب کرتے ہوئے جناب نائیڈو نے تیزی سے ارتقاء پذیر دنیا میں بدلتی ہوئی ٹیکنالوجی کا ذکر کیا اور طلباء کو مشورہ دیا کہ وہ لگاتار جدید معلومات اور ہنر حاصل کرتے رہیں تاکہ وہ اپنے پسندیدہ میدان میں مہارت حاصل کرسکیں۔


    اس بات پر زور دیتے ہوئے کہ معیاری اعلیٰ تعلیم ہمارے ملک کی ترقی اور فروغ کو تیز تر بنانے کیلئے ضروری ہے ، نائب صدر جمہوریہ نے خواہش ظاہر کی کہ اعلیٰ تعلیم کے ادارے اپنے یہاں معلومات اور تحقیق کے نئے باب شروع کریں ۔ یہ کہتے ہوئے کہ نئی اونچائیوں پر پہنچنے کی ہماری طلب میں دیہی بھارت کو نظرانداز نہیں کیا جانا چاہئے ، انہوں نے سب کی شمولیت والی او رہمہ جہت ترقی کیلئے کہا۔


    یہ کہتے ہوئے کہ ٹیکنالوجی جمہوریت کا ایک بڑا آلہ ہے، جناب نائیڈو طلباء اور نوجوانوں سے کہا کہ وہ ہمارے گاؤوں ، زراعت اور متعلقہ صنعت کی ٹیکنالوجی پر مبنی ضروریات کا خیال رکھیں۔ انہوں نے دیہی ترقی کے لئے ٹیکنالوجی کی صلاحیت میں اضافہ کرنے ، دیہی اور شہری زندگی کے فرق کو ختم کرنے کیلئے کہا۔


    نائب صدر جمہوریہ نے کہا کہ ٹیکنالوجی کو دیہی زندگی اور معیشت کے معاملات کا حل فراہم کرنا چاہئے۔ انہوں نے یہ بھی کہا کہ بھارت اپنے گاؤوں میں رہتا ہے اور ہمارے ملک کی ترقی دیہی بھارت پر منحصر ہے۔ آپ کا دواسازی کے شعبہ ایک عمدہ شعبہ ہے اور آپ کے ادارے کو چاہئے کہ وہ زراعت ، باغبانی اور مویشیوں سے متعلق سائنس میں پروگرام تیار کرنے کے بارے میں سوچے ۔


    جناب نائیڈو نے طلباء اور نوجوانوں سے کہا کہ وہ جدید طرز حیات کی تباہی کا شکار نہ ہوں اور انہوں نے انہیں مشورہ دیا کہ وہ اپنی صحتمند کو برقرار رکھنے کیلئے ریڑھی پٹری پر بیچا جانے والا کھانا نہ کھائیں۔ غیر متعدی بیماریوں کی روک تھام پر تشویش کا اظہار کرتے ہوئے انہوں نے ہر شخص کو مشورہ دیا کہ وہ اپنا طرز حیات اور کھانے پینے کی عادتوں میں تبدیلی لائے۔


    نائب صدر جمہوریہ نے دفاعی تحقیق وترقی کے محکمے کے سکریٹری ، ڈی آر ڈی او کے چیئرمین ڈاکٹر جی ستیش ریڈی ، بھارت کی ٹریک اور فیلڈ کی ریٹائرڈ ایتھیلٹ محترمہ پی ٹی اوشا اور کیری اندیو لاجسٹک پرائیویٹ لمیٹیڈ کے ایس زیوئر بریٹو کو آنرورِس کوزہ انعامات تقسیم کیے۔


    وی ای ایل ایس یونیورسٹی کے بانی چیئرمین اور چانسلر ڈاکٹر اشاری کے گنیش ، وی ای ایل ایس یونیورسٹی کے وائس چانسلر ڈاکٹر پی سوامی ناتھن، بورڈ آف مینجمنٹ اور تعلیمی کونسل کے ارکان ، طلباء ، ادارے کے اساتذہ اور دیگر بہت سی شخصیتیں بھی اس موقع پر موجود تھیں۔


    نائب صدر جمہوریہ ہند کے خطاب کا متن درج ذیل ہے:


    ’’سائنس ، ٹیکنالوجی اور جدید ترین مطالعات (وی آئی ایس ٹی اے ایس ) کے نویں اجلاس کے اس موقع پر مجھے گریجویٹ نوجوانوں سے مخاطب ہوکر خوشی ہورہی ہے۔ اس سے مجھے ان کے مستقبل کے بارے میں ان کی امنگوں، امیدوں اور خوابوں کے بارے میں جاننے کا موقع ملا اور اپنے خیالات کو مشترک کرنے کا موقع ملا۔ کسی طالب علم کی زندگی میں کنووکیشن ایک سنگ میل کی حیثیت رکھتا ہے۔ یہ ان کی محنت کا نتیجہ ہوتا ہے۔ یہ مرحلہ طالب علمی سے پیشہ ورانہ زندگی میں منتقلی کا مرحلہ ہوتا ہے کہ تعلیم کی سطح سے اوپر اٹھ کر اگلی اونچی سطح پر پہنچتا ہے۔


    مجھے معلوم ہوا ہے کہ آج 68 پی ایچ ڈی اسکالرس ، 145 ایم فل اسکالرس، 363 پوسٹ گریجویٹس اور 1766 گریجویٹس کو ڈگریاں تفویض کی جائیں گی۔ میں ان سبھی طلباء کو مبارکباد دیتا ہوں جو اس یونیورسٹی سے گریجویٹ کررہے ہیں اور ان کے لئے ان کے مستقبل کی ہر کوشش میں کامیابی کی خواہش کرتا ہوں۔ میں ان طلباء کی کامیابی کیلئے ان کے اساتذہ اور والدین کو بھی تہنیت پیش کرتا ہوں۔ اساتذہ اور والدین نوجوانوں کی ذہن سازی کرتے ہیں اور ہمارے معاشرے کی قسمت بناتے ہیں اور ہم ایک قوم کے طور پر ان انتھک اساتذہ کے ہمیشہ شکر گزار ہوتے ہیں جو کل کے ان شہریوں کو خود کو وقف کرتے ہوئے اور ہمدردی کے ساتھ جدید دور کے مطابق ڈھالتے ہیں۔


    نوجوان دوستو،


    یہ ایک ایسا موقع ہے جب آپ کیمپس کی محفوظ زندگی سے باہر نکلیں گے اور کام کی نئی دنیا میں موقع تلاش کریں گے ، یہ ایک ایسا موقع بھی ہے کہ جب آپ اس باوقار ادارے میں قیام کے دوران آپ نے جو اعلیٰ اقدار سیکھی ہیں انہیں اپنے ساتھ لیکر جائیں گے۔


    جیسا کہ آپ کیمپس سے باہر جارہے ہیں آپ اپنے علم کی اشتہا کو ختم نہ ہونے دیں۔ ڈاکٹر بابا صاحب امبیڈکر نے کہا تھا ’’ذہنوں کی آبیاری انسانی وجود کا آخرکار مقصد ہونا چاہئے‘‘۔ لہٰذا ا پنے علم کے ’’وستاس‘‘ کو توسیع دیتے رہیے۔ دانشمندی کے خزانے کے طو رپر ترکورل نے کہا ہے کہ ’’آپ کسی بھی ریتیلی جگہ پر جتنی گہرائی میں جائیں گے اور زیادہ پانی نکلے گا، آپ جتنا گہرا علم حاصل کریں گے آپ کی عقل وفہم اتنی ہی عظمت اختیار کرتی جائے گی‘‘۔


    اپنے علم میں اضافہ آج مزید لازمی ہے کیوں کہ ہم ایک ایسی دنیا میں جی رہے ہیں جہاں ہر ٹیکنالوجی محض عبوری ہے۔ آپ اپنی پیشہ ورانہ زندگی ایک ایسے وقت میں شروع کررہے ہیں جو ایک جوش وجذبے کا وقت ہے۔ آپ ایک ایسے راستے پر تیزی سے گامزن ہیں جو علم کا سائبر راستہ ہے۔ عالمی موقعوں کی ایک نئی دنیا ، ماؤس کے ایک کلک کے ساتھ کھل جاتی ہے۔ آپ کو اپنے علم اور ہنر میں لگاتار اضافہ کرتے رہنے کی ضرورت ہے تاکہ روزگار کے عالمی مارکٹ میں آپ اپنے لئے ایک خاص مقام تخلیق کرسکیں۔


    مجھے یہ کہتے ہوئے خوشی ہورہی ہے کہ آپ کا یہ ادارہ ایک نیا ادارہ ہے جو 2008 میں قائم ہوا تھا اور اس میں اہم ترین میدانوں میں نصابات کی پیشکش کی جارہی ہے۔ یہ خوشی کی بات ہے کہ اس ادارے نے بنیادی علوم اور قابل استعمال سائنس اور ٹیکنالوجی دونوں کو ہی توسیع دی ہے۔


    ایک نئے ادارے کے طور پر بہتری اور تجربوں کی وسیع گنجائش موجود ہے خاص طور پر تحقیق اور پیشہ ورانہ طور طریقوں کے سلسلے میں۔ اعلیٰ تعلیم کے اداروں کیلئے یہ لازمی ہے کہ وہ نئے سرے سے اپنی کھوج کریں اور علم وتحقیق کے نئے ابواب کا آغاز کریں۔


    میں اعلیٰ تعلیم کو سب کی شمولیت والا بنانے میں آپ کے ادارے کے رول کو سراہتا ہوں۔ مجھے یہ کہتے ہوئے خوشی ہورہی ہے کہ انڈر گریجویٹ پروگرام اور پوسٹ گریجویٹ پروگرام میں بہت سے ایسے طلباء موجود ہیں جن کا تعلق سماجی طور پر محروم طبقے سے ہے۔


    دوستو،


    آئین تعلیم کے حق کو ایک بنیادی حق کے طور پر تسلیم کرتا ہے اور چھ سال سے چودہ سال کی عمر تک کے سبھی بچوں کو مفت اور لازمی تعلیم فراہم کرانے کیلئے کہتا ہے ۔ لہٰذا معیاری اعلیٰ تعلیم ملک کی ترقی وفروغ کیلئے لازمی ہے۔


    بھارت میں آزادی سے پہلے اعلیٰ تعلیم تک رسائی محدود تھی اور اسے سماج کا اعلیٰ طبقہ ہی حاصل کرپاتا تھا۔ آزادی کے بعد سے یہ ترقی خاطر خواہ طور پر ہوئی ہے۔ بھارت میں 850 سے زیادہ یونیورسٹیاں اور 4000 سے زیادہ کالج مختلف پروگراموں کی پیشکش کررہے ہیں۔


    اگرچہ ہم نے اعلیٰ تعلیمی اداروں کی تعداد میں کافی اضافہ کیا ہے لیکن اعلیٰ پیشہ ورانہ تعلیم کا معیار اب بھی ایک بڑی تشویش کا سبب ہے۔ مختلف مطالعات اور جائزوں سے تعلیم کے نتائج اور بھارت میں گریجویٹ لوگوں کے روزگار سے متعلق تشویش پیدا ہوئی ہے ، ہمیں ان معاملات کو لازمی طور پر حل کرنا چاہئے اور نظام کی لگاتار اصلاح کرتے رہنا چاہئے۔ نیز یہ یقین دہانی کرنی چاہئے کہ اعلیٰ تعلیمی ادارے اعلیٰ معیار کی تعلیم فراہم کررہے ہیں۔


    دوستو،


    بھارت ایک نوجوان ملک ہے جس میں 65 فیصد آبادی 35 سال سے کم ہے ، ہر سال تقریباً ایک کروڑ نوجوان روزگا رکے میدان میں شامل ہوتے ہیں۔


    ہم چوتھے صنعتی انقلاب سے گزر رہے ہیں، ٹیکنالوجی بہت تیزی سے بدل رہی ہے۔ بلاک چین مصنوعی ذہانت اور تھری ڈی پرنٹنگ جیسی نئے دور کی ٹیکنالوجیاں ہمارے طرز حیات کام کرنے کے انداز کو بدل رہی ہے۔


    ایک اختراع کار ، صنعت کار اور عالمی پیشہ ور کے طور پر اس تبدیلی کو رفتار پکڑنے میں آپ کی ضرورت ہوگی ، ادارے کے ارکان کو جدید ترین ٹیکنالوجی کے فروغ کو اپنانا ہوگا ۔


    تعلیم کو پوری زندگی سیکھتے رہنے کا عمل بنانے کے نظریے سے اور تعلیم کی حدوں کو توسیع دینے کیلئے حکومت نے سوئم آن لائن کورسز شروع کیے ہیں۔ سوئم آن لائن اعلیٰ تعلیم کے موقع فراہم کرا رہی ہے۔ مجھے امید ہے کہ آپ ان سہولیات سے بہرہ مند ہوں گے۔


    مجھے یہ جان کر خوشی ہے کہ ’وستاس ‘ بہت سی غیرملکی یونیورسٹیوں اور اداروں کے ساتھ مفاہمت نامے کیے ہیں۔ بھارت دنیا کے دیگر ملکوں کے ساتھ علم کی شراکت داری کے لئے روایتی طور پر ہمیشہ تیار رہا ہے۔


    زمانوں سے ہم وشو گرو رہے ہیں۔ ہم نے وسیع تر دنیا کے ساتھ اپنے علم کو مشترک کیا ہے اور تکشلا اور نالندہ جیسی ہماری یونیورسٹیوں میں ان کے اسکالروں کو خوش آمدید کہا ہے۔ ہم قدیم ویدک اصول ’’آنو بھدراہ کرتو و ینتو وشوتہ‘‘ پر یقین رکھتے ہیں۔ جس کے معنی ہیں کہ ہمارے باوقار خیالات اور دانشمندی دنیا کی چاروں اطراف سے آئے۔ یہی ایک جذبہ ہے جسے آج ہمیں اپنے تعلیمی اداروں میں سمو دیناچاہئے۔


    دوستو،


    اکثر جب ہم پیشہ ورانہ تعلیم کی بات کرتے ہیں تو ہمیں یہ بھول جانے کی عادت ہے کہ ہمارے گاؤوں، ہماری زراعت اور متعلقہ صنعت کی ٹیکنالوجی کی کیا ضروریات ہیں۔ ٹیکنالوجی کو دیہی زندگی اور معیشت سے متعلق معاملات کو حل فراہم کرنے والا ہونا چاہئے۔ بھار ت گاؤوں میں بستا ہے ۔ ہمارے ملک کی ترقی دیہی بھارت پر منحصر ہے آپ کے پاس دوا سازی میں ایک عہد بند فیکلٹی ہے ، میں مشورہ دوں گا کہ ’وستاس ‘کو چاہئے کہ وہ زراعت، باغبانی اور مویشیوں سے متعلق علوم میں بھی پروگرام شروع کریں۔


    مجھے یہ جان کر بھی خوشی ہوئی ہے کہ ’وستاس‘ ، یوگ کو لازمی او ر نصاب کا حصہ بنایا گیا ہے۔


    مجھے یہ بھی معلوم ہوا ہے کہ ’وستاس‘ قومی سروس اسکیم پر نصاب کے طور پر عمل درآمد کیا جارہا ہے اور ’وستاس‘ نے آس پاس کے گاؤوں کو بھی گود لیا ہے۔ میں آپ کو مبارکباد دیتا ہوں کہ آپ نے ان عوامی مقاصد کیلئے خود کو عہدبستہ کیا۔


    دوستو،


    جبکہ آپ کو خوشیاں منانی چاہئیں اور آپ کامیابیوں کا جشن منارہے ہیں۔ آپ کو یہ بھی محسوس کرنا چاہئے کہ آپ ایک ایسے میدان میں داخل ہورہے ہیں جس کی آپ نے کوئی منصوبہ بندی نہیں کی ہے۔ جو علم اور اقدار آپ نے حاصل کی ہیں وہ آپ کی رہنمائی کریں گی۔ آپ کو چاہئے کہ آپ اپنے مستقبل کے منصوبوں کو کافی غور وفکر کے ساتھ تیار کریں۔ اصل بات یہ ہے کہ آپ ایک خوشحال ذاتی او رپیشہ ورانہ زندگی کس طرح جیتے ہیں اور اپنے آس پاس کے لوگوں کی زندگی کے معیار میں کیا تعاون دیتے ہیں۔ جیسا کہ ’تر کورل‘ نے کہا ہے ’’ وہ سب کچھ سیکھو جو سیکھنا ہے او ر اسے صحیح معنوں میں جیو‘‘۔


    میں آپ کی کوششوں میں ہر طرح کامیابی کا خواہشمند ہوں۔


    شکریہ


    جئے ہند


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ا س۔ع ن


    1956 U-

    
    
    (Release ID: 1571097) Visitor Counter : 4
    
    
      Read this release in: English , Hindi , Bengali