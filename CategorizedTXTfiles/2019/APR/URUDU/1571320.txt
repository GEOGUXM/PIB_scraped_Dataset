      نائب صدر جمہوریہ ہند کا سکریٹریٹ

      میرا دل روتا ہے جب ایوان (راجیہ سبھا) رخنہ اندازی کے نتیجے میں کام نہیں کرتی: نائب صدر جمہوریہ ہند
      
      ہماری قانون سازیہ کی کارروائی میں ہونے والی رخنہ اندازی نے قانون سازیہ کی پیداواریت اور اثرانگیزی کو متاثر کیا ہے
      
      نائب صدر جمہوریہ ہند نے راجیہ سبھا سکریٹریٹ کے کام کی ستائش کی
      
      آر ایس ٹی وی کے تحت یو ٹیوب سبسکرائبروں کی بنیاد بڑھ کر 2.5 ملین سے بھی تجاوز کے پہلو کی ستائش
      Posted On: 29 APR 2019 8:28PM by PIB Delhi


    نئیدہلی۔ 29 ؍اپریل۔یوم راجیہ سبھا تقریبات کااہتمام 29 اپریل 2019 کو جی ایم سی بال یوگی آڈیٹوریم، پارلیمنٹ لائبریری بلڈنگ ، واقع نئی دہلی میں یوم راجیہ سبھا منانے کیلئے کیا گیا۔ واضح رہے کہ یوم راجیہ سبھا کا اہتمام ہر سال راجیہ سبھا سکریٹریٹ میں 3 اپریل کو کیا جاتا ہے۔ یہاں اس بات کا ذکر کیا جاسکتا ہے کہ راجیہ سبھا پہلی مرتبہ 3 اپریل 1952 میں تشکیل پذیر ہوئی تھی۔ بھارت کے نائب صدر جمہوریہ جناب وینکیانائیڈو اور راجیہ سبھا کے چیئرمین مذکورہ تقریب میں بنفس نفیس موجود رہے۔


    1952 میں اپنے آغاز سے لیکر راجیہ سبھا کے اب تک کے قابل ذکر سفر کاحوالہ دیتے ہوئے نائب صدر جمہوریہ ہند نے کہا کہ گزشتہ برسوں میں راجیہ سبھا ہماری پارلیمنٹ کے فعال دوسرے شعبے کے طور پر اُبھر کر سامنے آئی ہے اور اس نے تعمیر قوم کے کام میں اپنا تعاون دیا ہے۔ اپنے گوناگوں کردار کی ادائیگی کے توسط سے راجیہ سبھا نے ہمارے آئین کے بانیان کی توقعات کی تکمیل کی ہے۔


    جنا ب ایم وینکیانائیڈو نے کہا کہ ایک قانون سازیہ سکریٹریٹ اور قانون سازیہ ایک دوسرے کے لئے لازم وملزوم ہوتے ہیں اور دونوں ملکر پارلیمانی جمہوریت کی مؤثر کارکردگی کو ممکن بناتے ہیں اور اسی لحاظ سے سکریٹریٹ ہمیشہ ازحد فعال اور متحرک رہتا ہے تاکہ ایوان کو درکار سکریٹریل حمایت اور امداد فراہم کرسکے ، ساتھ ہی ساتھ اراکین کو ان کے قانون سازی کے اُمور میں مدد دے سکے۔ انہوں نے کہا کہ ہماری قانون سازیہ کی کارروائیوں میں افزوں رخنہ اندازی نے قانون سازیہ پیداواریت اور اثرانگیزی کو متاثر کیا ہے۔ جب ایوان رخنہ اندازی کے نتیجے میں تعطل کا شکار ہوتا ہے تو میرا دل روتا ہے۔


    انہوں نے گزشتہ بجٹ اجلاس کے اختتام کے موقع پر اپنے اختتامی کلمات کاحوالہ دیتے ہوئے کہا کہ انہوں نے کہا تھا کہ ملک کے عوام چاہتے ہیں کہ ہمارا ایوان کارکردہ ایوان بن کر سامنے آئے۔ صرف اراکین ایک مقتدر ایوان کو چاہیں تو کارکردہ ایوان بناسکتے ہیں یا چاہیں تو اسے تعطل کا شکار بھی بناسکتے ہیں۔ یہ پسند اور متبادل اراکین کی مرضی پر منحصر ہے۔ ہم میں سے ہر شخص کو یہ بات ذہن میں رکھنی چاہئے کہ ہمارے عوام کے توقعات ہم سے کیا ہیں اور ان کی توقعات پر ہمیں کھرا اترنا چاہئے۔


    دفتر کو خودکار شکل دینے اور ٹیکنالوجی کے لحاظ سے اسے بہتر بنانے کے معا ملے میں سکریٹریٹ کی حالیہ کوششوں کی ستائش کرتے ہوئے انہوں نے کہا کہ راجیہ سبھا سکریٹریٹ حالیہ اور جدید ترین ٹیکنالوجی سے آراستہ و پیراستہ ہے اور اس کے لئے متعدد اقدامات کیے جارہے ہیں تاکہ کام کاج کے لحاظ سے سکریٹریٹ کو جدید ترین سہولتوں کا حامل سکریٹریٹ بنایا جاسکے اور اس امر کو ترجیح دی جارہی ہے کہ ٹیکنالوجی سے متعلق حاضری کا نظام ، کام کاج کی رفتار اور ای۔ آفس جیسے اُمور اپنائے جاسکیں۔


    پارلیمنٹ کے کثیر نسلی اور کثیر لسانی کردا ر پر روشنی ڈالتے ہوئے نائب صدر جمہوریہ ہند نے کہا کہ راجیہ سبھا میں ڈگر سے ہٹ کر کوششیں کی گئی ہیں اور تمام تر 22 زبانوں میں جن کی تفصیل آئین کے آٹھویں شیڈول میں فراہم کی گئی ہے ، ایک زبان سے دوسرے زبان میں ترجمانی کی سہولتیں اراکین کیلئے فراہم کی گئی ہیں۔ انہوں نے کہا کہ ایک کمیٹی تشکیل دی گئی ہے جو ایوان کی کارروائی کو اچھے ڈھنگ سے چلانے سے متعلق موجودہ قواعد وضوابط کا جائزہ لے گی۔


    جناب نائیڈو نے راجیہ سبھا ٹیلی ویژن (آر ایس ٹی وی) کی ستائش کرتے ہوئے کہا کہ ان کے ذریعے راجیہ سبھا کے چیئرمین کے طور پر اپنا عہدہ سنبھالنے کے بعد سے اس نے اپنے مواد اور اپنی ویورشپ کے معاملے میں اگست 2017 سے بڑے بڑے قدم اٹھائے اور بڑی کامیابی حاصل کی ہیں۔ انہوں نے کہا کہ اگست 2017 میں آر ایس ٹی وی کا یوٹیوب سبسکرائبر بیس یا سبسکرائبروں کی تعداد چار لاکھ کے قریب تھی ، گزشتہ برس ماہ جون میں یہ تعدا د ایک ملین سے تجاویز کرگئی اور اس سال ماہ فروری میں یہ تعداد دو ملین سے بھی تجاوز کرچکی ہے۔ اب راجیہ سبھا ٹی وی کا یوٹیوب سبسکرائبر بیس 2.5 ملین سے زائد ہے اور دیگر بڑے چینلوں سے کہیں زیادہ ہے۔ اس لحاظ سے یو ٹیوب سبسکرائبر بیس میں اگست 2017 سے 500 فیصد سے بھی زائد کا اضافہ ہوا ہے جو قابل تعریف کامیابی ہے۔


    نائب صدر جمہوریہ ہند نے راجیہ سبھا سکریٹریٹ کے ملازمین کی ستائش کرتے ہوئے کہا کہ انہوں نے کسی غیرجانبداری کے بغد بامقصد سکریٹریل خدمات سربراہان ، اراکین ، ایوان اور پارلیمانی کمیٹیوں کو بھی فراہم کی ہیں جو پارلیمنٹ کے کام کاج کے ترقی پسندانہ رول اور کردار سے ہم آہنگ رہی ہیں۔ اس طریقے سے ہمارے جمہوری تعمیر قوم کے عمل میں انہوں نے اپنا تعاون دیا ہے۔


    افتتاحی خطبہ راجیہ سبھا کے سکریٹری جنرل جناب دیش دیپک ورما کی جانب سے پیش کیا گیا اور راجیہ سبھا کے ایڈیشنل سکریٹری جناب مُکل پانڈے نے حاضرین کا شکریہ اداکیا۔ ’’اندردھنش‘‘ نام کا ایک ثقافتی پروگرام بھی اس موقع پر پیش کیا گیا جس میں کتھک دھروہر سمیت مختلف بھارتی کلاسیکی رقصوں کی جھلک پیش کی گئی اور کتھک دھروہر کے فنکاروں کے ساتھ ہی ساتھ پرفارمنگ آرٹ کے ادارے نے اس پروگرام میں اپناتعاون دیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-1992

    
    
    (Release ID: 1571320) Visitor Counter : 2
    
    
      Read this release in: English , Hindi