      بھارتی چناؤ کمیشن

      8 ویلّور پارلیمانی حلقے میں انتخابات منسوخ
      Posted On: 16 APR 2019 9:52PM by PIB Delhi


    نئی دہلی۔ 16 ؍اپریل۔بھارت کے انتخابی کمیشن ، ای سی آئی نے آئین کی دفعہ 324 کی شق 21 کے تحت ، جو جنرل کلاز ایکٹ 1897 کے تحت آتی ہے ، صدر جمہوریہ ہند سے سفارش کی ہے کہ 14 اپریل 2019 کی اس کی کارروائی نمبر 464/ECI/LET/TERR/TN/SS-I/2019 کے مطابق تملناڈو میں 8-ویلّور پارلیمانی حلقے کے انتخابات منسوخ کیے جائیں۔


    ای سی آئی نے یہ سفارش کرنے کا فیصلہ 8-ویلّور پارلیمانی حلقے میں انتخابی عمل کے دوران ووٹروں کو متاثر کرنے کی خاطر ایک منظم طریقہ کار پتہ لگانے کے بعد کیا ہے۔ چنئی میں ڈی جی آئی ٹی (تحقیقات) جناب بی مرلی کمار کی 5اپریل 2019 کی رپورٹ میں 29 او ر30 مارچ 2019 کو رکن اسمبلی دورائی موروگن اور ڈی ایم کے پارٹی کے خزانچی جناب کتھیر آنند ولد دورائی موروگن کی رہائش گاہ پر ، جو ویلّور پارلیمانی حلقے کے امیدوار ہیں، اور دورائی موروگن ایجوکیشنل ٹرسٹ کے ذریعے چلائے جانے والے کنگسٹن میڈیکل کالج پر آئی ٹی ایکٹ کے تحت کی گئی تلاشی اور ضبطی کی کارروائی کی تفصیلات پیش کی تھیں۔ تلاشی کی ٹیم نے اس بات کا مشاہدہ کیا کہ اس مقام سے سی سی ٹی وی اور کمپیوٹر کی ہارڈ ڈسک وغیرہ جیسا مواد ہٹایا گیا ہے۔ اس کے علاوہ سخت نگرانی کے نتیجے میں اس بات کی تصدیق ہوئی ہے کہ ان کی رہائش گاہ اور کالج کے احاطے سے بڑی مقدار میں نقد رقم اور قابل اعتراض مواد باہر لے جایا گیا ہے جبکہ اس وقت تینوں کو اندر داخل ہونے کی اجازت نہیں دی گئی۔


    اس کے علاوہ ڈی جی آئی ٹی رپورٹ مسلسل نگرانی کے دوران حاصل خفیہ معلومات پر مبنی ہے جس میں کے آنند اور ان کے رشتہ داروں کے نشاندہی کی گئی ہے۔ یکم اپریل 2019 کو انکم ٹیکس ڈپارٹمنٹ کی تلاشی کی کارروائی سے 11.48 کروڑ روپئے نقد برآمد کیا گیا ہے جو پلاسٹک کے پیکٹوں میں رکھا گیا تھا اور ان پیکٹوں پر الگ الگ وارڈ کی تفصیلات درج تھی۔ اس کے علاوہ غیراستعمال شدہ لیبل ، ہر ایک وارڈ کیلئے الگ الگ ووٹروں کی تفصیلات اور کنگسٹن انجینئرنگ کالج سے متعلق دستاویزات جناب دامودرن کی رہائش گاہ پر پائے گئے۔ جناب شری نواسن نے 11.48 کروڑ روپئے کی ملکیت کا دعویٰ کیا اور ان کا بیان آئی ٹی ایکٹ کی دفعہ 131 کے تحت درج کیا گیا جس میں یہ کہا گیا ہے کہ یہ رقم ڈی ایم کے کے امیدوار کے حق میں ووٹروں کو راغب کرنے کیلئے رکھی گئی تھی۔ اس حقیقت کو دیکھتے ہوئے کہ رقم کی ملکیت کا دعویٰ کرنے والا شخص آمدنی کے ذرائع کی وضاحت نہیں کرسکا اور اس ادارے میں پائی گئی نقد رقم سے ظاہر ہوتا ہے کہ وہ ڈی ایم کے ، کے امیدوار کے اہل خانہ کی تھی اور اس طرح امیدوار اور ضبط کی گئی رقم کے درمیان تعلق واضح ہوتا ہے۔


    اخراجات کی خصوصی مشاہد محترمہ مدھومہاجن نے 8اپریل 2019 کو ایک رپورٹ درج کی ہے جس میں کہا گیا ہے کہ تلاشی سے ووٹروں پر اثرانداز ہونے کے ایک منظم طریقہ کار کا انکشاف ہوا ہے اور یہ کارروائیاں آر پی ایکٹ 1951 کی دفعہ 123 کے تحت بدعنوانی کی سرگرمیوں میں شامل ہیں۔ اخراجات کی خصوصی مشاہد کا خیال ہے کہ یہ صورتحال آزادانہ اور منصفانہ انتخابات کرانے کے لئے سازگار نہیں ہے۔


    تملناڈو کے سی ای او نے اپنی رپورٹ 12 اپریل 2019 کو پیش کی جس میں کہا گیا ہے کہ 11.48 کروڑ روپئے نقد اور کمپیوٹر کے پرنٹ آؤٹ کی تفصیلات سے واضح ہوتا ہے کہ یہ رقم ویلّور پارلیمانی حلقے کے ووٹروں کو اپنے حق میں راغب کرنے کی خاطر ایک منصوبہ بند طریقے سے خرچ کی جانی تھی۔


    صدر جمہوریہ ہند نے ای سی آئی کی سفارشات کو قبول کرتے ہوئے 19مارچ 2019 کو تملناڈو کے 8-ویلور پارلیمانی حلقے میں انتخابات کے نوٹیفکیشن کو منسوخ کردیا ہے۔


    U-1918

    
    
    (Release ID: 1570885) Visitor Counter : 2
    
    
      Read this release in: English , Hindi