      ارضیاتی سائنس کی وزارت

      سمندری طوفان ’فونی‘ یکم مئی تک شمال مغرب کی جانب بڑھے گا اور اس کے بعد دوبارہ شمال- شمال مشرق میں بڑھتے ہوئے اڈیشہ کے ساحل کی جانب پہنچے گا
      Posted On: 29 APR 2019 5:34PM by PIB Delhi


    نئی دہلی، 29 ؍اپریل،جنوب مشرقی خلیج بنگال اور اس کے آس پاس کل موجود سمندری طوفان فونی 29 اپریل 2019 کو 18 کلو میٹر فی گھنٹہ کی رفتار سے شمال – شمال مغرب کی جانب بڑھ گیا ہے اور آج بھارتی وقت کے مطابق دوپہر ڈھائی بجے اسی خطے میں ترنکومالی (سری لنکا) سے تقریبا 620 کلو میٹر مشرق میں جبکہ چنئی (تمل ناڈو ) سے 810 کلو میٹر دور مشرق – جنوب مشرق میں اور مچھلی پٹنم (آندھراپردیش ) سے 950 کلو میٹر جنوب – جنوب مشرق میں طول البلد 8.57 ڈگری شمال اور ارض البلد 86.9 ڈگری مشرق میں واقع تھا۔اس بات کا قوی امکان ہے کہ اگلے 6 گھنٹوں کے دوران یہ شدید سمندری طوفان کی شکل اختیار کرلے گا اور اس سے اگلے 24 گھنٹوں کے دوران بہت زیادہ شدت کا طوفان بن جائے گا۔ اس بات کا بھی قوی امکان ہے کہ یہ طوفان یکم مئی کی شام تک شمال مغرب کی جانب بڑھے گا اور جس کے بعد یہ رفتہ رفتہ شمال – شمال مشرق کی جانب مڑ جائے گا اور اڈیشہ کے ساحل تک پہنچ جائے گا۔


    سمندر طوفان سے متعلق بیشگوئی اور اس کی شدت کے امکان سے متعلق گوشوارہ مندرجہ ذیل ہے:

                                                                                                                                                              
تاریخ ؍ وقت ( آئی ایس ٹی )  پوزیشن ( طول البلد - شمال، ارض البلد - مشرق )  ہوا کی سطح پر زیادہ سے زیادہ رفتار ( کلو میٹر فی گھنٹہ )  سمندری طوفان کا زمرہ     
                                                                                                                                                              
                                                                                                                                                              
                                                                                                                                                              
29.04.19/0830               9 .7/86. 8                                     85-95 سے 110 تک کی رفتار                                  سمندری طوفان             
                                                                                                                                                              
                                                                                                                                                              
                                                                                                                                                              
29.04.19/1130               10 . 0 /86. 8                                  95-105 سے 120 تک کی رفتار                                 شدید سمندری طوفان        
                                                                                                                                                              
                                                                                                                                                              
                                                                                                                                                              
29.04.19/1730               10. 6 /86. 5                                   110-120 سے 135 تک کی رفتار                                شدید سمندری طوفان        
                                                                                                                                                              
                                                                                                                                                              
                                                                                                                                                              
30 .04.19/2330              1 1 . 2 /86. 2                                 120-130 سے 145 تک کی رفتار                                بہت شدید سمندری طوفان    
                                                                                                                                                              
                                                                                                                                                              
                                                                                                                                                              
30.04.19/0530               11. 7 /85. 7                                   130-140 سے 155 تک کی رفتار                                بہت شدید سمندری طوفان    
                                                                                                                                                              
                                                                                                                                                              
                                                                                                                                                              
30.04.19/1730               1 2 . 6 /84. 6                                 140-150 سے 165 تک کی رفتار                                بہت شدید سمندری طوفان    
                                                                                                                                                              
                                                                                                                                                              
                                                                                                                                                              
01.05.19/0530               1 3 . 2 /8 3 . 8                               150-160 سے 175 تک کی رفتار                                بہت شدید سمندری طوفان    
                                                                                                                                                              
                                                                                                                                                              
                                                                                                                                                              
01.05.19/1730               1 4 . 7 /83. 9                                 160-170 سے 195 تک کی رفتار                                انتہائی شدید سمندری طوفان
                                                                                                                                                              
                                                                                                                                                              
                                                                                                                                                              
02.05.19/0530               1 6 . 1 /8 4 . 1                               170-180 سے 195 تک کی رفتار                                انتہائی شدید سمندری طوفان
                                                                                                                                                              
                                                                                                                                                              
                                                                                                                                                              
02.05.19/1730               14.5/84.0                                      170-180 سے 195 تک کی رفتار                                انتہائی شدید سمندری طوفان
                                                                                                                                                              
                                                                                                                                                              
                                                                                                                                                              
03.05.19/0530               1 7 . 2 /84. 5                                 165-175 سے 190 تک کی رفتار                                انتہائی شدید سمندری طوفان
                                                                                                                                                              
                                                                                                                                                              
                                                                                                                                                              
03.05.19/1730               1 8 . 3 /8 5 . 0                               160-170 سے 185 تک کی رفتار                                انتہائی شدید سمندری طوفان
                                                                                                                                                              
                                                                                                                                                              
                                                                                                                                                              
04.05.19/0530               1 9 . 4 /85. 8                                 155-165 سے 180 تک کی رفتار                                بہت شدید سمندری طوفان    
                                                                                                                                                              
                                                                                                                                                              

    وارننگ:


    1-شید بارش کی وارننگ

      * 29 اور 30 اپریل 2019 کو کیرالہ کے مختلف مقامات پر ہلکی سے متعدل اور کہیں کہیں بھاری بارش ہونے کا امکان ہے۔ اس کے علاوہ تمل ناڈو کے شمالی ساحلی علاقے اور آندھرا پردیش کے جنوبی ساحلی علاقے میں 29 اور 30 اپریل 2019 کو مختلف مقامات پر ہلکی سے معتدل بارش ہونے کا امکان ہے ۔
      * آندھرپردیش کے شمالی ساحلی علاقے اور اڈیشہ کے جنوبی ساحلی علاقے میں 2مئی کو کچھ مقامات پر ہلکی سے معتدل بارش ہوسکتی ہے ۔ بارش میں 3 مئی سے اڈیشہ کے ساحلی علاقوں اور اس سے متصل شمالی ساحلی آندھرا کے اضلاع میں تیزی آنے کا امکان ہے اور کچھ علاقوں میں بھاری بارش ہوسکتی ہے۔ 3 مئی سے مغربی بنگال کے ساحلی اضلاع میں ہلکی سے معتدل بارش جبکہ کہیں کہیں بھاری بارش ہونے کا قوی امکان ہے۔

    2-ہوا سے متعلق وارننگ:

      * جنوب مشرقی خلیج بنگال اور آس پاس کے علاقوں میں 80-90 کلو میٹر فی گھنٹے کی رفتار سے ہوائیں چل رہی ہیں جو 100 کلو میٹر فی گھنٹے کی رفتار تک پہنچ سکتی ہیں۔ اس بات کا قوی امکان ہے کہ 30 اپریل کی صبح سے جنوب مغربی خلیج بنگال میں ہواؤں کی رفتار 120-130 کلو میٹر فی گھنٹے تک پہنچ سکتی ہے اور 145 کلو میٹر کی رفتار سے ہوا کے جھکڑ چل سکتے ہیں۔ اس کے علاوہ خلیج بنگال سے متصل مغربی وسطی علاقے میں شمالی تمل ناڈو اور پڈو چیری اور جنوبی آندھرا پردیش کے علاقوں میں پہلی مئی کو ہوا کی رفتار70-160 سے 185 کلو میٹر فی گھنٹہ تک پہنچ سکتی ہے۔
      * آج 29 اپریل کو تمل ناڈو اور پڈو چیری کے ساحل سے دور کومورین علاقے اور خلیج منار میں ہوا کی رفتار 30 سے 40 کلو میٹر فی گھنٹہ اور تیز ہوا کے جھکڑ کی رفتار 50 کلو میٹر فی گھنٹہ تک پہنچ گئی ہے ، جو 30 تاریخ کی صبح تک 40 سے 50 کلو میٹر فی گھنٹہ تک پہنچ جائے گی اور ہوا کے جھکڑوں کی رفتار 60 کلو میٹر فی گھنٹہ تک پہنچے گی۔ 30 تاریخ کی شام تک شمالی تمل ناڈو ، پڈو چیری اور جنوبی آندھرا پردیش کے ساحلی علاقوں میں ہوا کی رفتار 50 سے 60 کلو میٹر فی گھنٹہ اور ہوا کے تیز جھکڑوں کی رفتار 70 کلو میٹر فی گھنٹہ تک پہنچنے کا قوی امکان ہے۔
      * آج 29 اپریل کو کیرالہ کے ساحل سے دور ہوا کی رفتار 30 سے 40 کلو میٹر فی گھنٹہ اور جھکڑ کی رفتار 50 کلو میٹر فی گھنٹہ تک پہنچ گئی ہے جو 30 تاریخ تک 40 سے 50 کلو میٹر فی گھنٹہ اور ہوا کے جھکڑ کی رفتار 60 کلو میٹر فی گھنٹہ تک پہنچنے کا امکان ہے۔
      * 2 مئی سے شمالی آندھرا پردیش اور اڈیشہ کے ساحلوں سے متصل علاقوں میں ہوا کی رفتار 40 سے 50 کلو میٹر فی گھنٹہ اور جھکڑوں کی رفتار 60 کلو میٹر فی گھنٹہ رہے گی اور یہ 3 مئی کو 50 سے 60 کلو میٹر فی گھنٹہ اور 70 کلو میٹر فی گھنٹے تک پہنچ جائے گی۔

    3-سمندر کی صورت حال:

      * جنوب مشرقی خلیج بنگال اور آس پاس کے علاقوں میں سمندر میں کافی طغیانی ہے ۔ امید ہے کہ 30 تاریخ کی صبح سے سمندر کی صورت حال جنوب مغربی اور مغرب وسطی خلیج بنگال ، شمالی تمل ناڈو ، پڈو چیری اورجنوبی آندھرا پردیش کے ساحلی علاقوں پر مزید خراب ہوگی اور پہلی سے 3 مئی 2019 تک سمندر میں طغیانی رہے گی۔
      * پڈوچیری ، تمل ناڈو اور جنوبی آندھرا پردیش کے ساحلی علاقوں میں پہلی مئی تک سمندر میں طوفان کی کیفیت رہے گی اور پہلی سے 3 مئی تک شمالی آندھرا پردیش کے ساحلی علاقے اور 2 مئی کے بعد اڈیشہ کے ساحلی علاقوں میں سمندر میں طغیانی رہے گی۔

    4-ماہی گیروں کے لئے وارننگ:

      * ماہی گیروں کو مشورہ دیا جاتا ہے کہ وہ آج 29 اپریل 2019 کو جنوب مشرقی خلیج بنگال اور اس سے متصل استوائی بحر ہند ، جنوب مغربی خلیج بنگال اور سری لنکا کے ساحل سے دور سمندر میں نہ جائیں۔ اس کے علاوہ جنوب مغربی اور مغرب وسطی خلیج بنگال اور سری لنکا کے قریب سمندر میں ، پڈو چیری ، تمل ناڈو اور جنوبی آندھرا پردیش کے ساحلی علاقوں میں پہلی مئی تک گہرے سمندر میں نہ جائیں۔ اس کے علاوہ پہلی سے 3 مئی 2019 تک مغرب وسطی خلیج بنگال ، شمالی آندھرا پردیش ، شمال مغربی خلیج بنگال اور 2 مئی سے اڈیشہ کے ساحلی علاقوں سے متصل گہرے سمندر میں جانے سے گریز کریں۔
      * جو لوگ پہلے سے مذکورہ بالا علاقوں کے گہرے سمندر میں گئے ہوئے ہیں ، انہیں مشورہ دیا جاتا ہے کہ وہ فورا ساحل پر لوٹ آئیں۔

    ۔۔۔۔۔۔۔۔۔۔۔۔۔۔


    (م ن-ش ت- ق ر)


    U- 198 8

    
    
    (Release ID: 1571301) Visitor Counter : 5
    
    
      Read this release in: English , Hindi
    
    
    

      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
*