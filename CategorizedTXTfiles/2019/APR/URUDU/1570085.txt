      آبی وسائل، دریائی ترقیات اور گنگا احیاء کی وزارت

      ملک کے 91بڑے آبی ذخائر میں جمع سطح آب میں دوفیصد کی کمی
      Posted On: 05 APR 2019 11:37AM by PIB Delhi


    نئی دہلی ،5اپریل : 4اپریل ، 2019 کو ختم ہونے والے ہفتے میں ملک کے 91بڑے آبی ذخائر میں 48.319بی سی ایم پانی جمع تھا ، جو ان آبی ذخائرمیں پانی جمع کرنے کی کل گنجائش کے 30فیصد کے بقدرہے ۔ پچھلے سال 28 مارچ ،2019کو ختم ہونے والے ہفتے میں ان آبی ذخائرمیں ان کی کل گنجائش کے 31فیصد کے بقدرپانی جمع تھا ۔جب کہ 4اپریل ،2019 کوختم ہونے والے ہفتے کے دوران ان آبی ذخائرمیں جمع پانی کی مقدار پچھلے سال کی اسی مدت کے مقابلے 112فیصد اورپچھلے دس برسوں کی اسی مدت کی اوسط کے مقابلے 110فیصد تھا ۔


    ان آبی ذخائرمیں پانی جمع کرنے کی کل گنجائش 257.812بی سی ایم ہے جب کہ سردست ان 91بڑے آبی ذخائرمیں 161.993بی سی ایم پانی جمع کیاجاسکتاہے جو ان کی کل گنجائش کے 63فیصد کے بقدرہے ۔ بڑے آبی ذخائرمیں سے 37آبی ‍‍‍‍‍ ‍ ذخائر اسیے ہیں جن میں 60میگاواٹ پن بجلی پیداکرنے کی اہلیت موجودہے ۔


    پانی کے ذخیرے کی خطہ وارصورت حال


    شمالی خطہ


    ملک کے شمالی خطے میں ہماچل پردیش پنجاب اورراجستھان کی ریاستیں شامل ہیں ان ریاستوں میں 6بڑے آبی ذخائرواقع ہیں ۔ان آبی ذخائرمیں 18.01بی سی ایم پانی جمع کیاجاسکتاہے ۔ سینٹرل واٹرکمیشن ان آبی ذخائرمیں جمع پانی کی صورت حال پرنظررکھتاہے ۔ سردست ان آبی ذخائرمیں 8.59بی سی ایم پانی موجود ہے جو ان میں پانی جمع کرنے کی کل گنجائش کے 48فیصدکے بقدرہے ۔پچھلے سال کی اسی مدت کے دوران ان آبی ذخائرمیں ان کی کل گنجائش کے 21فیصد کے بقدر پانی جمع تھا جب کہ پچھلے دس برس کی اسی مدت کے اوسط کے مقابلے 26فیصد جمع تھا ، اس طرح پچھلے سال کے مقابلے جاری سال کے دوران ان آبی ذخائرمیں جمع پانی کی صورت حال بہتراور پچھلے دس برس کی اسی مدت کی اوسط کے مقابلے بھی بہترہے ۔


    مشرقی خطہ


    ملک کے مشرقی خطے میں جھارکھنڈ ، اوڈیشہ ، مغربی بنگال اورتریپورہ کی ریاستیں شامل ہیں ۔ ان ریاستوں میں 15بڑے آبی ذخائر موجود ہیں ۔ ان آبی ذخائرمیں 18.83بی سی ایم پانی جمع کیاجاسکتاہے ۔ سینٹرل واٹرکمیشن ان آبی ذخائرمیں جمع پانی کی صورتحال پرنظررکھتاہے ۔ سردست ان آبی ذخائرمیں 7.87بی سی ایم پانی موجود ہے جو ان آبی ذخائر میں پانی جمع کرنے کی کل گنجائش کے 42فیصد کے بقدرہے ۔ پچھلے سال کی اسی مدت کے دوران ان آبی ذخائرمیں ان کی کل گنجائش کے 44فیصد کے بقدرپانی جمع تھا جب کہ پچھلے دس برس کی اسی مدت کے اوسط کے مقابلے ان آبی ذخائرمیں جمع پانی کی گنجائش 40فیصد کے بقدرتھی اس طرح ان آبی ذخائرمیں جمع پانی کی مقدار پچھلے سال کے مقابلے کم لیکن پچھلے دس برس کی اسی مدت کی اوسط کے مقابلے زیادہ رہی ہے ۔


    مغربی خطہ


    ملک کے مغربی خطے میں گجرات اورمہاراشٹرکی ریاستیں شامل ہیں ۔ ان ریاستوں میں 27بڑے آبی ذخائرواقع ہیں ان آبی ذخائرمیں 31.26بی سی ایم پانی جمع کیاجاسکتاہے ۔ سینٹرل واٹرکمیشن ان آبی ذخائرمیں جمع پانی کی صورت حال پرنظررکھتاہے ۔ سردست ان آبی ذخائرمیں 6.83بی سی ایم پانی موجود ہے جو ان آبی ذخائرمیں پانی جمع کرنے کے کل گنجائش کے 22فیصد کے بقدر ہے ۔پچھلے سال کی اسی مدت کے دوران ان آبی ذخائرمیں جمع پانی کی مقدار ان کی کل گنجائش کے 30فیصد کے بقدر تھی ، جب کہ پچھلے دس برس کی اسی مدت کے اوسط کے مقابلے 33فیصد رہی ۔ اس طرح جاری سال کے دوران ان آبی ذخائرمیں جمع پانی کی مقدار پچھلے سال کے مقابلے کم اور پچھلے دس برس کی اسی مدت کے مقابلے بھی کم رہی ہے ۔


    وسطی خطہ


    وسطی خطے میں اترپردیش ، اتراکھنڈ ، مدھیہ پردیش ، اورچھتیس گڑھ کی ریاستیں شامل ہیں ، ان ریاستوں میں 12بڑے آبی ذخائرواقع ہیں جن میں 42.30بی سی ایم پانی جمع کیاجاسکتاہے ۔ سینٹرل واٹرکمیشن ان آبی ذخائرمیں جمع پانی کی صورت حال پرنظررکھتاہے ۔ سردست ان آبی ذخائرمیں 13.93بی سی ایم پانی موجود ہے جو ان آبی ذخائرمیں پانی جمع کرنے کی کل گنجائش کے 33فیصد کے بقدرہے ۔ پچھلے سال کی اسی مدت کے دوران ان ذخائرمیں جمع پانی کی مقدار ان کی کل گنجائش کے 30فیصد کے بقدرتھی جب کہ پچھلے دس برس کی اسی مدت کے اوسط کے مقابلے 32فیصد تھی ، اس طرح ان آبی ذخائرمیں جمع پانی کی صورت حال کے مقابلے بہتر اور پچھلے دس برس کی اسی مدت کے اوسط کے مقابلے 32فیصد تھی ۔ اس طرح ان آبی ذخائرمیں جمع پانی کی صورت حال پچھلے سال کے مقابلے بہتر اور پچھلے دس برس کی اسی مدت کے مقابلے بھی بہتررہی ہے ۔


    جنوبی خطہ


    ملک کے جنوبی خطے میں آندھراپردیش ، تلنگانہ ، اے پی وٹی جی ( دونوں ریاستوں کے دومشترکہ منصوبے ) کرناٹک ، کیرل اورتامل ناڈوکی ریاستیں شامل ہیں ۔ ان ریاستوں میں 31بڑے آبی ذخائرواقع ہیں ، ان میں 50.59بی سی ایم پانی جمع کیاجاسکتاہے ۔ سردست ان آبی ذخائرمیں 11.10بی سی ایم پانی موجود ہے جو ان میں پانی جمع کرنے کی کل گنجائش کے 22فیصد کے بقدر ہے ۔ پچھلے سال کی اسی مدت میں ان آبی ذخائرمیں جمع پانی کی مقدار ان کی کل گنجائش کے 18فیصد کے بقدر تھی جب کہ پچھلے دس برس کی اسی مدت کے مقابلے 22فیصد رہی ۔ اس طرح جاری سال کے دوران ان آبی ذخائرمیں جمع پانی کی صورت حال پچھلے سال کے مقابلے بہتر اور پچھلے دس برس کی اسی مدت کے برابررہی ۔


    جاری سال کے دوران ہماچل پردیش ، پنجاب ، اتراکھنڈ ، مدھیہ پردیش ، اے پی وٹی جی ( دونوں ریاستوں کے دومشترکہ منصوبے ) تلنگانہ ، کرناٹک اور تامل ناڈو کے آبی ذخائرمیں جمع پانی کی صورت حال بہتررہی جب کہ اوڈیشہ اورگجرات کے آبی ذخائرمیں جمع پانی کی مقدار پچھلے سال کے برابر رہی اور راجستھان ، جھارکھنڈ ، مغربی بنگال ، تریپورہ ، مہاراشٹراترپردیش ، چھتیس گڑھ ، آندھررپردیش اور کیرالہ کے آبی ذخائرمیں جمع پانی کی مقدار پچھلے سال کی اسی مدت کے مقابلے کم رہی ۔


    U-1772


    

    
    (Release ID: 1570085) Visitor Counter : 16
    
    
      Read this release in: English , Hindi