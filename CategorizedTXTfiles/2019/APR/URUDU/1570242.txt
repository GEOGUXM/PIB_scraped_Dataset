      بھارتی چناؤ کمیشن

      سروس ووٹرچناؤ کے قریبی مقابلوںمیں اہم کردار اد ا کرسکتے ہیں
      
      اتراکھنڈ میں سروس ووٹروں کی خاطر خواہ تعداد

      Posted On: 08 APR 2019 8:53PM by PIB Delhi

    نئی دہلی 09 اپریل ۔لوک سبھا چناؤ 2019 میں رائے دہندگان کے مختلف حلقوں کے ساتھ ساتھ سروس ووٹروں کا جوش وخروش بھی قابل دیدہوگا۔ الیکشن کمیشن کی ویب سائٹ کے اعداد وشمار کے مطابق اس سال 16لاکھ 62 ہزار 993 سروس ووٹر س نے فہرست رائے دہندگان میں اپنا اندراج کرایا ہے۔ جبکہ سال 2014 کے لوک سبھا چناؤ میں 13 لاکھ 27 ہزار 627 سروس ووٹروں نے فہرست رائے دہندگان میں اپنا اندراج کرایا تھا ، جہاں اترپردیش ، بہار اور راجستھان جیسی ریاستوںمیں سروس ووٹروںکی خاصی تعدادموجودہیں ،وہیں اتراکھنڈ میں بھی 88 ہزار 600 سروس ووٹر س کا اندرا ج موجود ہے ۔ اس میں گڑھوال پارلیمانی حلقے میں سروس ووٹروںکی تعداد سب سے زیادہ ہے ۔ جبکہ ریاست کے دیگر پارلیمانی حلقوںمیں سروس ووٹروں کی تعداد سال 2004 سے اب تک گڑھوال کے پارلیمانی حلقے کے مقابلے کم رہی ہے ۔


    سروس ووٹروں کی تعداد میں یہ اضافہ ریاست کی فہرست رائے دہندگان کے جائزے کے دوران ریاست کے زیادہ سے زیادہ سروس ووٹروں کے اندراج کی کوششوں کا نتیجہ ہے ۔


    ریاست کے سروس ووٹر موجودہ پارلیمانی چناؤ کے ان حلقوں میں اہم کردار ادا کرسکتے ہیں ، جہاں امیدواروںکا مقابلہ قریبی اور کانٹے کا ہے۔ ان سروس ووٹروںمیں حکومت ہند کی مسلح افواج کے جوان ریاست کی مسلح پولیس کے جوان اور حکومت ہند کے وہ ملازمین شامل ہیں جو بیرون ملک ملازمت کررہے ہیں ۔ موجودہ انتظامات کے مطابق ہندوستانی فوج ، بحریہ ،فضائیہ ، بارڈر روڈ آرگنائزیشن ، بی ایس ایف ، آئی ٹی بی پی ، آسا م رائفل ، این ایس جی ،سی آر پی ایف ،سی آئی ایس ایف اور ایس ایس بی کے جوان ریاست کی فہرست رائے دہندگان میں سروس ووٹر کی حیثیت سے اندراج کے اہل ہیں ۔


    سروس ووٹر اپنے حق رائے دہندگی کا استعمال ووٹ دینے کے متبادل طریقے سے بھی کرسکتا ہے ۔ یعنی سروس ووٹر الیکشن کمیشن کی ویب سائٹ پر موجود فارم نمبر 13 پر ریٹرننگ آفیسر کو درخواست دے کر متبادل طریقے سےاپنے حق رائے دہندگی کا استعمال کرسکیں گے ۔اس کے ساتھ ہی کمیشن نے سروس ووٹروںکی امداد کے لئے ایک سروس پورٹل بھی شروع کیا ہے اورچناؤ سے متعلق زیادہ سے زیادہ معلومات : www.servicevoter.nic.in . سروس ووٹر سے حاصل کی جاسکتی ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-1 807

    
    
    (Release ID: 1570242) Visitor Counter : 9
    
    
      Read this release in: English , Hindi , Marathi , Bengali