      صحت اور خاندانی بہبود کی وزارت

      وزارت صحت نے ایک مستحکم انسانی زنجیرہ تیار کیا وزارت نے سب کیلئے صحت کی دیکھ بھال کے تئیں اپنے عہد کی توثیق کی
      
      17،000سے زیادہ آیوشمان بھارت صحت اور صحت مراکز میں کام شروع ہو گیا ہے

      Posted On: 04 APR 2019 4:07PM by PIB Delhi

    نئیدہلی، 4 ؍اپریل۔صحت اور خاندانی فلاح و بہبود کی وزارت نے آج عالمی صحت تنظیم (ڈبلیو ایچ او) کے ساتھ مل کر عالمی یو م صحت کی تقریبات کے ایک حصے کے طور پر ایک مستحکم انسانی زنجیرہ بنایا۔ اِس کا مقصد سب کو صحت کی خدمات کے تحت لانے (یو ایچ سی) کے مقصد کے لئے مل جل کر کام کرنے کے عہد کی توثیق کرنا تھا۔عالمی یوم صحت 2019 کا موضوع ہے ہر ایک کو صحت کی دیکھ بھال کے تحت لانا: ہر ایک کو ، ہر جگہ ۔ تقریب سے خطاب کرتے ہوئے سکریٹری (ہیلتھ) محترمہ پریتی سودن نے کہا کہ یہ موقع ہمارے اس عہد پر زور دینے کا ہے، جس کے تحت تمام لوگوں اور تما م طبقوں کو معیاری صحت خدمات تک رسائی دلانا یعنی جہاں کہیں بھی اور جب کبھی بھی ان خدمات کی ضرورت پڑے، مالی دشواری کے بغیر یہ خدمات فراہم کی جائیں۔ محترمہ پریتی سودن نے عالمی صحت خدمات ہر ایک کو اور ہر جگہ فراہم کرنے کی سمت میں کام کرنے کے لئے حلف دلایا۔


    اس تقریب میں جو شخصیات موجود تھیں، ان میں جناب منوج جھالانی (اے ایس اینڈ ایم ڈی) ، ڈاکٹر ایس وینکٹیش، ڈی جی ایچ ایس، ڈاکٹر ہینک بیکدم، جو ہندوستان میں عالمی صحت تنظیم کے نمائندے ہیں، وزارت کے دیگر سینئر عہدیدار اور عالمی صحت تنظیم کے نمائندے شامل تھے۔


    سکریٹری (ہیلتھ) نے مزید کہا کہ آیوشمان بھارت کے 2 اجزاء ہیں یعنی ثانوی اور تیسری دیکھ بھال کے لئے پرائمری ہیلتھ کیئر اور پردھان منتری جَن آروگیہ یوجنا (پی ایم جے اے وائی) کے سلسلے میں صحت اور صحت مراکز (ایچ ڈبلیو سیز) کا قیام۔ ان اجزاء کا سلسلہ بڑے چیلنجوں سے جڑا ہوا ہے، جن کا مقصد بہتر درجے کی صحت خدمات اور علاج کے لئے مخصوص اسپتالوں میں منتقلی کو یقینی بنانا ہے۔


    محترمہ پریتی سودن نے یہ بھی کہا کہ حکومت نے 1،50،000صحت خدمات کو مستحکم بنا کر صحت اور صحت کی دیکھ بھال کے مراکز میں تبدیل کرنے کا تہیہ کر رکھا ہے، جس کے تحت دیہی اور شہری دونوں علاقوں میں اُن مقامات سے قریب ، جہاں لوگ رہتے ہیں، جامع ابتدائی صحت خدمات فراہم کی جائیں گی۔ محترمہ پریتی سودن نے وضاحت کرتے ہوئے کہا ’’ آج کی تاریخ میں پورے ملک میں 17،000 سے زیادہ ایچ ڈبلیو سیز کام کر رہے ہیں اور غیر متعدی بیماریوں کے لئے صحت خدمات فراہم کر رہے ہیں۔ اس کے علاوہ بچوں کی صحت کی دیکھ بھال اور متعدی بیماریوں وغیرہ کے لئے بھی خدمات فراہم کر رہے ہیں‘‘۔


    اس موقع پر اظہار خیال کرتے ہوئے ہندوستان میں عالمی صحت تنظیم کے نمائندے ڈاکٹر ہینک بیکدم نے کہا کہ ’’ سبھی کو صحت خدمات کے تحت لانے کے لئے سازو سامان سے آراستہ ابتدائی صحت مراکز بہت ضروری ہیں۔ اس سے معیاری صحت دیکھ بھال لوگوں تک پہنچے گی اور محیطی صحت مراکز کو استحکام حاصل ہوگا، جن کا سلسلہ ثانوی اور تیسری دیکھ بھال سے ہے۔ ہمیں چاہئے کہ ہم اس کام میں ہاتھ بٹائیں‘‘۔


    ہر سال 7؍اپریل کو عالمی یوم صحت منایا جاتا ہے۔ اِس مرتبہ خاص توجہ یکسانیت اور استحکام پر ہوگی۔ 1948 میں پہلی ہیلتھ اسمبلی کے بعد اور 1950 سے ہونے والی تقریبات کا مقصد صحت کے بارے میں آگاہی پیدا کرنا رہا ہے۔ صحت کا معاملہ عالمی صحت تنظیم کے لئے ترجیحی معاملہ رہا ہے۔ پچھلے 50 برسوں میں اس تنظیم نے بہت سے صحت مسائل کو اُجاگر کیا ہے ، جن میں دماغی صحت، زچہ و بچہ کی دیکھ بھال اور آب و ہوا کی تبدیلی جیسے مسائل شامل ہیں۔ یہ تقریب صرف ایک دن نہیں چلے گی، بلکہ اس کی سرگرمیاں آج کے بعد بھی جاری رہیں گی اور اس سے عالمی صحت کے عام پہلوؤں پر پوری دنیا کی توجہ مرکوز کرانے کا موقع ملے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔ک ا


    U-1769

    
    
    (Release ID: 1570067) Visitor Counter : 10
    
    
      Read this release in: English , Hindi , Marathi , Bengali