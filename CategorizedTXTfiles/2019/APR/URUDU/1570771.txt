      نائب صدر جمہوریہ ہند کا سکریٹریٹ

      حکمرانی کے پورے طریق کار میں، عمل درآمد کیا جانا اولین ترجیح : نائب صدر جمہوریہ
      
      اس کا مقصد پیشہ ورانہ اہلیت حاصل کرنا اور ٹکنالوجی کا لگاتار حصول ہے
      سیکھتے رہنا ہے اور بھارت کے اندر اور بیرون ملک بہترین طور طریقوں کو اخذ کرنا ہے
      انہوں نے پبلک ایڈمنسٹریشن میں آئی آئی پی اے کے 44ویں جدید ترین پیشہ ورانہ پروگرام سے خطاب کیا
      Posted On: 15 APR 2019 7:04PM by PIB Delhi


    نئیدہلی 16 اپریل ۔ نائب صدر جمہوریہ ہند جناب ایم وینکیا نائیڈو نے کہا ہے کہ حکمرانی کے پورے طریق کار میں اولین ترجیح ، عمل درآمد ہے اور یہ ہے کہ کارکردگی کتنی عمدہ ہے ۔انہوں نے سول سروسز کے سبھی افسران سے کہا کہ وہ مل کر یکجہتی کے ساتھ کام کریں اور کہا کہ اپنی اپنی مہارت اور تجربے سے ایک دوسرےکو واقف کرانے سے وہ رفتار اور سمت حاصل کرنے میں مدد ملے گی ،جس کی بھارت کی ترقی کے لئے سخت ضرورت ہے ۔


    پبلک ایڈ منسٹریشن میں جدید ترین پیشہ ورانہ پروگرام (اے پی پی پی اے ) کے 44ویں پروگرام سے خطاب کرتے ہوئے ،جس کا اہتمام انڈین انسٹی ٹیوٹ آف پبلک ایڈ منسٹریشن نے آج (16.04.2019) کیا تھا، نائب صدر جمہوریہ نے افسران سے کہا کہ وہ جیوں کی تیوںحالت کے تخلیقی متبادل سرگرمی کے ساتھ تلاش کریں نیز عوام کے ساتھ مذاکرات کومستحکم کریں اور قوم کی ترقی میں انہیں شراکتدار بنائیں۔


    اس بات کی طرف اشارہ کرتے ہوئے کہ حکمرانی کے تمام طریق کار کی اولین ترجیح عمل درآمد میں نائب صدر جمہوریہ نے ، گہری نظر رکھنے ،اندازہ لگائے جانے اور لگاتار اصلاح کرتے رہنے کا ماحول تیار کرنے کےلئے اقدام کرنے کو کہا ۔ انہوں نے یہ بھی کہا کہ چاہے کوئی نظام بہترین ہی کیوں نہ ہو، بہتری کا ہمیشہ امکان موجود رہتا ہے ۔


    سردار ولبھ بھائی پٹیل کے قول کو دوہراتے ہوئے جو بھارت کو متحد کرنے والی شخصیت اور بھارت کے مضبوط ڈھانچے کے تخلیق کار تھے ، نائب صدر جمہوریہ نے سول اور دفاع کی نمائندگی کرنے والے افسران سے کہا کہ حکومت کے تکنیکی اور غیر تکنیکی محکموں کی خدمت کے جذبے کےساتھ رہنمائی کی جائے ۔


    یہ کہتےہوئے کہ ملک کے ہرشہری اور فرد کو لازمی طور پر یہ محسوس ہونا چاہئے کہ معیار زندگی میں بہتری کے امکانات موجود ہیں ۔ انہوں نے افسران پر زور دیا کہ وہ عام آدمی کی سہولت کے لئے بہترین طور طریقے اختیار کریں ، اپنائیں اور بہتری کو اپنا شعار بنائیں ۔ انہوں نے افسران سے کہا کہ وہ پیشہ ورانہ اہلیت برقرار رکھیں اور ٹکنالوجی اور پالیسی کے میدان میں لگاتار نئے علوم حاصل کرتے رہیں ۔انہوں نے کہا کہ وہ نجی اور سرکار ی شعبے دونوں میں ہی بھارت کے اندر اور باہر کے بہترین طور طریقوںکو اخذ کرتے رہیں ۔


    نائب صدر جمہوریہ کے سکریٹری ڈاکٹر آئی وی سباراؤ ، آئی آئی پی اے کے ڈائریکٹر جناب ایس ای تر پاٹھی ، آئی آئی پی اے کے پروگرام ڈائریکٹر پروفیسر اشوک وشن داس اور دیگر شخصیات بھی اس موقع پر موجود تھیں۔


    نائب صدر جمہوریہ ہند کے خطبے کا متن حسب ذیل ہے :


    ’’ آج آپ سبھی حضرات سے بات چیت کرکے مجھے خوشی ہورہی ہے ۔


    مجھے خوشی ہے کہ دس مہینے کے اس کورس کا مقصد آپ کی معلومات کو نئےسرے سے تازہ کرنا اور آپ کی انتظامی صلاحیتوںکو تیز کرنا ہے۔


    سول اور دفاع کے ملے جُلے شرکأ ، تکنیکی اور غیر تکنیکی پیشہ وروںکو یکجا کرنا ،گوناگوں تجربات اور معلومات کا ایک بیش بہار خزانہ ہے۔


    میں سمجھتا ہوں کہ اس طرح کے کورسز انتظامیہ کے نظام پر نئے سرے سے گہری نظر ڈالنے اور اس کی اصلاح کرنے کے لئے لازمی ہیں ۔


    آج کی دنیا میں تیزی سے بدلتے ہو ئے سیاسی ، سماجی اور اقتصادی منظر نامے کا تقاضہ ، شہریوں کو فائدہ پہنچانے والی انتظامیہ ہے ۔


    عوام ایک ایسی مستعد اور فعال انتظامیہ چاہتے ہیں جو شفاف اور منصفانہ طریقے سے فوری طور پر ان کی پیشانیوںکو دور کرے ۔


    جیسا کہ میں نے ایک اور متن میں کہا تھا کہ ہمیں اپنے ’سوَراجیہ ‘ کو ’ سوراجیہ‘ میں یا اچھی ، فعال حکمرانی میں بدلنا ہوگا ۔


    عمل درآمد ، کلیدی عنصر ہے ،جس پر ہمیں مزیدتوجہ دینا ہوگی۔


    عزیز بہنواور بھائیو !


    انتظامی ا صلاحات ایک لگاتار عمل ہے ۔ ہمیں ضرورتو ں کے مطابق نظام اور طریق کار کو بہتر بنانے اور اس میں ترمیم کرنے کی ضرورت ہے ۔ نابدلنے والے قوانین اور طریق کار کی ہمارے یہاں کوئی جگہ نہیں ہے ۔اس کے لئے تازہ سوچ ، حالیہ طور طریقوں کے لگاتار جائزے اور تبدیلی کے لئے مشورے اور اس پر عمل درآمد کے حوصلے کی ضرورت ہوتی ہے ۔


    آپ کی کارکردگی کی صورتحال میں مجھے یقین ہے کہ آپ کو نئے اور دشوار چیلنجوں کا سامنا کرنا ہوگا ۔ساتھ ہی ساتھ ہر نئی صورتحال آپ کے لئے ایک اختراعی سوچ کا موقع لے کر آتی ہے اور وسائل کے مثبت استعمال کے ذریعہ فرسودگی سے ہٹ کر کچھ حل لے کر آتی ہے۔


    خدمات کی بہتر اور تیز فراہمی وقت کی ضرورت ہے ۔کسی بھی ترقیاتی ایجنڈے کا مقصدسب کی شمولیت ، ان لوگوں تک پہنچنا جن تک ابھی تک نہیں پہنچا گیا ہے اور نادار لوگوں کو رقوم فراہم کرنا ہے۔


    اس میں کوئی شک نہیں ہے کہ ہمارے ملک کی سول سروسز ، دنیا کی بہترین سروسز میں سے ایک ہیں لیکن بہتری کی ہمیشہ گنجائش رہتی ہے۔


    جیسا کہ آنجہانی سردار ولبھ بھائی پٹیل نے جو بھارت کو متحد کرنے والی شخصیت اور بھارت کے مضبوط ڈھانچے کے تخلیق کار تھے، کہا ہے کہ آپ کو خدمت کے جذبے سے رہنمائی ملنی چاہئے ۔ انہوں نے اس میں پیشہ ورانہ اہلیت اور لگاتار سیکھنے کے جذبے کے دو عناصر کو بھی شامل کیا ہے۔


    سول سروینٹس کو نئی معلومات حاصل کرنی چاہئے ۔تیزی سے بدلتے ہوئے سماجی اورسیاسی ماحول کو اختیار کرنا چاہئے اور موجودہ سماج میں اہم چیلنجوں کو دور کرنا چاہئے۔


    آپ کو پُر امید ہونے کی ضرورت ہے ۔


    آپ کو موجودہ جیوں کی تیوں صورتحال کے تخلیقی متبادل کی سرگرمی سے تلاش کرنی چاہئے ۔


    آج ہمیں جس چیز کی ضرورت ہے ، وہ ہے عوام کے ساتھ مذاکرات کو مستحکم کرنا اور قوم کی ترقی میں عوام کو شراکت دار بنانا ۔


    میں آپ سے زور دے کر کہتا ہوں کہ آپ سیکھتے رہیں اور نجی اور سرکاری شعبے دونوں کے ، بھارت کے اندر اور بیرون ملک کے بہترین طور طریقے اختیار کرتے رہیں ۔آپ کو چاہئے کہ آپ بہترین طور طریقوں کو اختیار کرتے رہیں اور بہتری لاتے رہیں ۔


    آخر کار مقصد یہ ہے کہ : اس ملک میں ہر شہری اور ہرشخص کو یہ محسوس ہونا چاہئے کہ معیارزندگی میں قابل غور بہتری آئی ہے ۔


    آپ کا تعلق مختلف شعبہ ہائے زندگی سے ہے اور آپ مختلف خدمات انجام دے رہے ہیں لیکن آپ واقعی عوامی خدمات کی نمائندگی کرتے ہیں ۔ وہ خدمات جن کا مقصد عوام کی خدمت کرنا ہوتا ہے ۔


    سول سروسز کے سبھی افسران کو مل کر مربوط طور پر ، ایک دوسرے کے کام کی تکمیل کرتے ہوئے اور ایک دوسرے کی اپنے تجربات اور مہارت سے مدد کرتے ہوئے کارکردگی انجام دینے کی ضرورت ہے تاکہ بھارت کی کامیابی کو رفتار اور سمت حاصل ہو، جس کی سخت ضرورت ہے ۔


    حکمرانی کے پورے طریق کار کا مقصد عمل درآمد ہے اور یہ کہ خدمات کی فراہمی کا نظام کتنا اچھا ہے۔


    ہمیں گہری نظررکھنے ،جائزہ لیتے رہنے اور اصلاح کرتے رہنے کا کلچر تشکیل دینا ہے ۔


    نظام چاہے بہترین کیوں نہ ہو ، بہتری کا ہمیشہ امکان موجود رہتا ہے ۔


    میں آپ میں سے ہرایک سے یہ امید کرتا ہوں کہ آپ مینجمنٹ کی ، مستعدی اور مہارت حاصل کرنے کے تئیں لگاتار بنیاد پر ہمارے حکمرانی کے نظام کو بہتر بنائیں گے ۔


    میری طرف سے آپ کےلئے بہترین خواہشات ۔


    جے ہند!‘‘


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اس ۔رم


    U-1891

    
    
    (Release ID: 1570771) Visitor Counter : 4
    
    
      Read this release in: English , Hindi