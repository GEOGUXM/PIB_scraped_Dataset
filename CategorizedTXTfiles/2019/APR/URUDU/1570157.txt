      نیتی آیوگ

      نیتی آیوگ اور آر ایم آئی نے اے ایف اے ایم ای دوئم اسکیم کا تکینکی تجزیہ جاری کیا
      
      رپورٹ میں توانائی ، تیل اورکاربن اخراج کے شعبوںمیں امکانی کفایت شعاری کے پہلوؤں پر احاطہ کیا گیا ہے
      
      Posted On: 05 APR 2019 6:58PM by PIB Delhi


    نئیدہلی۔ 08 اپریل ۔نیتی آیوگ اور راکی ماؤنٹین انسٹی ٹیوٹ (آر ایم آئی ) نے برقی موٹر گاڑیوں دوئم ( ایف اے ایم ای دوئم ) اسکیم کے تحت تیزی سے اس طرح کی موٹر گاڑیاں بنانے اور انہیں زیر استعمال لانے کے سلسلے میں موٹر گاڑی شعبے کے لئے دستیاب مواقع پر مشتمل ایک رپورٹ جاری کی ہے۔


    اس تکنیکی رپورٹ کا عنوان ’’ بھارت کا برقی نقل وحمل تغیر: تاحال ہونے والی پیش رفت اور مستقبل کے مواقع ‘‘ ہے اور اس رپورٹ میں ایف اے ایم ای دوئم کے تحت اپنائی جانے والی گاڑیوں کے نتیجے میں تیل اورکاربن کے سلسلے میں ہونے والی کفایت کے براہ راست فوائد کا اندازہ لگایا گیا ہے ۔ واضح رہے کہ آر ایم آئی ایک بھارتی اور عالمی غیر منافع جاتی ادارہ ہے ، جو وسائل کے احیا جاتی اورموثر استعمال ، جن کا تعلق ڈرائیونگ سے ہے ، پر توجہ مرکوز کئے ہوئے ہے۔


    اس رپورٹ میں مجموعی برقی موٹر گاڑیوں ( ای وی ) منڈی پر ایف اے ایم ای دوئم اوردیگراقدامات کے نتیجے میں مرتب ہونے والے تغیراتی اثرات پر بھی احاطہ کیا گیا ہے۔ تجزیہ کے مطابق اگر سرکاری اور نجی شعبوں میں ایف اے ایم ای دوئم اور دیگر اقدامات نافذ ہوجاتی ہیں ، کامیاب ہوجاتے ہیں تو بھارت میں نجی کاروں کے معاملے میں ای وی سیلز میں 30 فیصد کا اضافہ رونما ہوسکتا ہے اور کاروباری موٹر گاڑیوںکی فروخت میں 70 فیصد کا اضافہ ہوسکتا ہے ۔اسی طریقے سے 2030 تک بسوں کی فروخت میں 40 فیصد اور دو پہیوں اور تین پہہوں کی گاڑیوں کی فروخت میں 80 فیصد تک کا اضافہ ہوسکتا ہے ۔


    اسی رپورٹ سے یہ اندازہ بھی لگایا گیا ہے کہ تیل اور کاربن کے سلسلے میں 2030 تک اگر تمام تر موٹر گاڑیاں زیر استعمال آجاتی ہیں تو اس کے نتیجے میں ہونے والی تیل کی کھپت اور کاربن کی اخراج کی تخفیف ایف اے ایم ای دوئم کی براہ راست کفایت کے مقابلے میں کئی گنازیادہ ہوسکتی ہے ۔ مثال کے طور پر 2030 تک منڈی کا شئیر اور اس سطح کی کامیابی کا حصول اپنے طور پر 846 ملین ٹن سی او ٹو کی کفایت ہوسکتی ہے ۔


    ایف اے ایم ای دوئم اسکیم کی مشتہری مرکزی کابینہ کی جانب سے ماہ فروری 2019 میں عمل میں آئی تھی جس کا مقصد حکومت ہند کے نقل وحمل کے مستقبل کو شفاف بنانے کے عزم کو مہمیز کرنا ہے ، اس سلسلے میں نقل وحمل کی برق کاری کو بنیادی فوکس شعبہ یا توجہ کا شعبہ تسلیم کیا گیا ہے۔ایف اے ایم ای دو ئم کا مقصد یہ ہے کہ برقی موٹر گاڑیوںکو تیزی سے رائج کرنے کے لئے متعلقہ منڈی کو تغیر کے عمل سے ہمکنار کیا جائے تاکہ بھارت کی موٹر گاڑی صنعت کو پائیداراقتصادی ترقی اور عالمی مسابقتی صلاحیت سے ہمکنار کیا جاسکے۔


    اس رپورٹ کی نمایاں جھلکیا ں درج ذیل ہیں:

      * ایف اے ایم ای دوئم کے اثرات ایف اے ایم ای دوئم کے تحت مستحق موٹر گاڑیوں سے بھی آگے کے امکانات کا احاطہ کریں گے۔
      * سی او ٹو کے سلسلے میں خاطر خواہ توانائی ،کفایت دو تین اور چار پہیوں والی موٹر گاڑیوںاور بسوں کے استعمال سے مربوط ہے ،جن پر ایف اے ایم ای دوئم کے ذریعہ احاطہ کیا گیا ہے یعنی ان موٹر گاڑیوںکو ان کی طبعی عمر تک زیر استعمال رکھنے کی بات شامل ہے اور 2030 تک افزوں طور پر برقی موٹر گاڑیوں کو اختیار کرنے کے نتیجے میں رونما ہونے والی امکانی بچت کو بھی مد نظر رکھا گیا ہے۔
      * ایف اے ایم ای دوئم کے تحت احاطہ کی جانے والی برقی بسیں اپنی پوری طبعی عمر کے دوران 3.8 بلین موٹر گاڑی کلومیٹر کے سفر کی بچت کا باعث ثابت ہوں گی۔
      * 2030 میں امکانی مواقع سے استفادہ کرنے کی غرض سے بیٹریوںکو کلیدی توجہ کا نقطہ سمجھا جانا چاہئے کیونکہ برقی موٹر گاڑیوں میں لاگت کم کرنے میں ان کی کلیدی حیثیت برقرار رہے گی۔
      * موٹر گاڑیوں کے سلسلے میں یعنی ایف اے ایم ای دوئم اسکیم کے تحت آنے والی موٹر گاڑیوں کے توسط سے 5.4 ملین ٹن تیل کی بچت کی جاسکتی ہے ۔یعنی پوری عمر میں موٹر گاڑیوں کے ذریعہ 17.2 ہزار کروڑروپے بچائے جاسکیں گے۔
      * برقی موٹر گاڑیاں ، جو 2030 تک فروخت ہوں گی ، ان کے ذریعہ 474 ملین ٹن تیل کی بچت ممکن ہوسکے گی ،جس کی قیمت 15 لاکھ کروڑ روپے کے برابر ہوگی اور خالص سی او ٹو کی بچت آپریشنل لائف ٹائم کے دوران 846 ملین ٹن کے بقدر ہوگی ۔
      * بھارت کو اس امر کی ضرورت ہے کہ یہاں کی موٹر گاڑی کی صنعت آسانی کے ساتھ برقی نقل وحمل نظام کے تغیر کو قبول کرلے
      * موٹر گاڑی اور بیٹری کی صنعتیں صارفین کی بیدار ی میں اضافہ کرسکتی ہیں ۔ گھریلو مینوفیکچرنگ کو فروغ دے سکتی ہیں ۔ نئے کارباری ماڈل کو آگے بڑھاسکتی ہیں ۔برقی موٹر گاڑیوں کے لئے تحقیق وترقیات اور پرزوں کےسلسلے میں کام کرسکتی ہیں اور برقی موٹر گاڑیوںکو فروغ دینے کے لئے نئے کاروباری ماڈل وضع کرسکتی ہیں۔
      * حکومت کو برقی موٹر گاڑیوںکو فروغ دینے کے لئے مرحلہ وار مینوفیکچرنگ کوفروغ دینا چاہئے ، برقی موٹر گاڑیوں اور بیٹریوں کی مینوفیکچرنگ کو مرحلہ وار طریقےسے آگےبڑھانے کے لئے ترغیبات فراہم کرنی چاہئیں ۔ مختلف النوع سرکاری محکموں کے ذریعہ امکانی پالیسیوں مثلاََ خریداری کے سلسلے میں قیمتوں کے تعین میں تخفیف ، زیڈ ای وی کریڈٹ ، نسبتاََ کم اخراج والے ، مخصوص زون ، پارکنگ کی پالیسیوں کی شکل میں صارفین کو برقی موٹر گاڑیاں اپنانے کی ترغیب فراہم کرسکتے ہیں ۔

    بھارت کی برقی موٹر گاڑی منڈی گوناگوں پالیسیوں کے ساتھ ان میں ایف اے ایم ای مرحلہ دوئم اور موٹر گاڑی صنعت کی رضامندی کے ساتھ پورے ملک اور شہریوں کے لئے نقل وحمل کے نئے جوازات کی فراہمی شامل ہے ، ترقی سے ہمکنار ہونے کے لئے کمربستہ ہے۔اس طرح کے تغیر سے بھارت کے شہریوںکے لئے بڑے پیمانے پر اقتصادی ،سماجی اور ماحولیاتی فوائد فراہم ہوں گے۔

      * ۰۰۰۰۰۰۰۰۰۰۰۰۰۰۰۰

  * م ن ۔س ش ۔رم


    1 785 U-

    
    
    (Release ID: 1570157) Visitor Counter : 3
    
    
      Read this release in: English , Hindi
    
    
    

*