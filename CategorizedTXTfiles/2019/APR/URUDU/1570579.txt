      وزارت دفاع

      ہندوستانی فضائیہ نے ہاف میراتھن کا انعقاد کیا
      Posted On: 14 APR 2019 6:27PM by PIB Delhi


    نئی دہلی، 14 /اپریل آنجہانی مارشل آف انڈین ایئرفورس ارجن سنگھ ڈی ایف سی ہندوستانی فضائیہ کے پہلے اور واحد ‘فائیو اسٹار’ رینک کے افسر تھے۔ ہاکی کے کھیل سے انھیں خاص لگاؤ تھا۔ ہندوستانی فضائیہ کی یہ مایۂ ناز شخصیت نہ صرف جنگ کے مورچےپر بلکہ کھیل کے میدان میں بھی فضائی فوجیوں کے لیے ہمیشہ محرک رہی۔


    مارشل ارجن سنگھ کی صد سالہ تقریبات کے لیے 14 اپریل 2019 کو ملک بھر کے 100 ایئرفورس اسٹیشنوں پر ہاف میراتھن کا انعقاد کیا گیا۔ مارشل آف دی انڈین ایئرفورس ارجن سنگھ ڈی ایف سی کے 100ویں یوم پیدائش کے موقع پر دس ہزار سے زیادہ فضائی فوجیوں نے اپنے پہلے فائیو اسٹار رینک کے مارشل کی صد سالہ تقریب میں 100 ایئرفورس اسٹیشنوں میں 2.1 لاکھ کلو میٹر کی دوڑ مکمل کی۔


    دلّی میں ہاف میراتھن کا انعقاد دلّی اور این سی آر میں رہنے والے فضائی فوجیوں کے لیے14 اپریل 2019 کو جواہر لال نہرو اسٹیڈیم میں کیا گیا۔ ایئرمارشل رگھوناتھ نامبیار، پی وی ایس ایم، اے وی ایس ایم، وی ایم اینڈ بار،اے او سی –ان سی، مغربی ایئرکمان نے جواہر لال نہرو اسٹیڈیم نئی دلّی میں میراتھن کو جھنڈی دکھا کر روانہ کیا اور ایئرچیف مارشل بی ایس دھنوؤا، پی وی ایس ایم، اے وی ایس ایم، وائی ایس ایم، وی ایم، اے ڈی سی، چیف آف ایئر اسٹاف، اختتامی تقریب کے دوران مہمان خصوصی رہے۔ اس میراتھن میں 2228 اسکواڈرن کے ایئرکرافٹس مین منوہر، 13 بیس ریپئر ڈپو کے ڈیفنس سکیورٹی کور(ڈی ایس سی) کے سپاہی ایس راجو اور مغربی ایئر کمان کے ڈی ایس سی کے لانس نایک رتن سنگھ نے بتدریج 35 سال اور اس سے کم، 36 سال سے 45 سال تک اور 46 سال کے زمروں میں سونے کے تمغے جیتے۔


    جواہر لال نہرو اسٹیڈیم میں شرکا سے خطاب کرتے ہوئے سی اے ایس نے کہا کہ ‘‘ہندوستانی فضائیہ نے ملک بھر میں ایک ساتھ ہاف میراتھن کا انعقاد کرکے کھیل کود کی سرگرمیوں میں ایک سنگ میل قائم کیا ہے۔ آنجہانی مارشل آف دی انڈین ایئرفورس ارجن سنگھ ڈی ایف سی ایک ماہر کھلاڑی تھے۔ اس ہاف میراتھن کا انعقاد ان کے لیے ایک مناسب خراج عقیدت ہے اور ملک کے لیے ان کی خدمات کے اعتراف میں ہماری ممنونیت کے اظہار کا ایک طریقہ ہے۔یہ تقریب کھیل کود کے لیے سہولت مہیا کرانے کی ہماری عہد بندی کو نمایاں کرتی ہے اور فٹ نس کے اعلیٰ معیارات قائم کرنے میں فضائی فوجیوں کی حوصلہ ازائی کرتی ہے۔’’


    انھوں نے ہندوستان بھر میں ایئرفورس اسٹیشنوں پر ہاف میراتھن میں شرکت کرنے والے تمام فضائی فوجیوں کو مبارکباد دی۔ انھوں نے انعام یافتگان کو بھی مبارکباد دی اور کہا کہ وہ مارشل آف دی انڈین ایئرفورس صد سالہ ہاکی ٹورنامنٹ کا انتظار کر رہے ہیں جو کہ چھتیس گڑھ میں منعقد کیا جائے گا اور آنجہانی مارشل آف دی انڈین ایئرفورس ارجن سنگھ کے لیے ایک مناسب خراج عقیدت ہوگا۔


    ۔ ۔ ۔ ۔ ۔ ۔ ۔ ۔ ۔


    ( م ن ۔ا گ۔ را ۔ 14 - 04 - 2019 )


    U. No. 1858

    
    
    (Release ID: 1570579) Visitor Counter : 7