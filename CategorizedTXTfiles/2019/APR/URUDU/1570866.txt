      بھارتی چناؤ کمیشن

      کرناٹک کی 28 میں سے 14 لوک سبھا نشستوں کے لئے دو مر حلے کی پولنگ 18 اپریل ، 2019 کو
      Posted On: 17 APR 2019 1:24PM by PIB Delhi


    نئی دلّی ، 18 اپریل ؍ عام انتخابات کے دوسرے مرحلے کے تحت ریاست کرناٹک کے 28 پارلیامنی حلقوں میں سے 14 پارلیمانی حلقوں کے لئے 18 اپریل کو ووٹ ڈالے جائیں گے ۔ اس ریاست میں پولنگ دو مرحلوں میں ہو رہی ہے ۔ ریاست میں انتخابات کے اس مرحلے میں ووٹروں کی کل تعداد 2,63,38,277 ہے جس میں مرد رائے دہندگان کی تعداد 1,33,52,234 ہے ۔ خواتین رائے دہندگان کی تعداد 1,29,83,284 ہے اور 2,759 رائے دہندگان کا تعلق تیسری جنس سے ہے ۔ ریاست میں پولنگ کے اس مرحلے کے لئے 30,410 پولنگ اسٹیشن قائم کئے گئے ہیں ۔
    اس مرحلے کے انتخابات کے لئے کل 241 امید وار انتخابی میدا ن میں ہیں جن میں 17 خاتون امید وار ہیں ۔ 28 پارلیمانی حلقوں میں سے دوسرے مر حلے کے تحت 14 نشستوں کے لئے انتخابات ہو رہے ہیں ۔ بھارتیہ جنتا پارٹی نے 13 امید وار میدان میں اتارے ہیں ، جبکہ انڈین نیشنل کانگریس نے 10 امید وار ، جے ڈی ایس ( سیکو لر ) نے 4 ، بی ایس پی نے 14 ، سی پی آئی نے 01 ، سی پی آئی ( مارکسسٹ ) نے 01 ، دیگر نے 65 امید وار کھڑے کئے ہیں اور 133 آزاد امید وار اپنی قسمت آز ما رہے ہیں ۔ اس مرحلے کے انتخابات میں 17 خاتون امید وار اپنی قسمت آز ما رہی ہیں ۔
    عام انتخابات ، 2014 میں ریاست کرناٹک کی 28 پارلیمانی انتخابی نشستوں میں سے 05 نشستیں ایس سی اور 02 نشستیں ایس ٹی کے لئے مخصوص تھیں ۔ 2014 کے دوران بھارتیہ جنتا پارٹی نے 28 میں سے 17 نشستیں حاصل کی تھیں اور ڈالے گئے کل ووٹوں کا 43.83 فیصد حاصل کیا تھا ۔ انڈین نیشنل کانگریس نے 09 نشستیں حاصل کی تھیں اور ڈالے کل ووٹوں کا 41.27 فیصد حاصل کیا تھا جبکہ جے ڈی ایس نے کل دو نشستیں حاصل کی تھیں اور ڈالے گئے کل ووٹوں کا محض 3.17 فیصد ہی حاصل کیا تھا ۔
    ریاست کرناٹک میں عام انتخابات ، 2014 میں شیڈولڈ کاسٹ کے لئے مخصوص پانچ انتخابی نشستوں میں سے بیچ پور سے بھارتیہ جنتا پارٹی کے جناب رمیش جیگاجی ناگی ، حلقہ چام راج نگر سے کانگریس کے آر ۔ دھرو نارائن ، چتر درگا انتخابی حلقے سے کانگریس کے بی این چندرپّا ، گلبرگہ انتخابی حلقے سے کانگریس کے ملیکارجن کھڑگے نے اور کولار سے کے ۔ ایچ ۔ منی اپا نے جیت درج کی تھی ۔
    عام انتخابات ، 2014 میں ریاست کرناٹک میں ایس ٹی کے لئے مخصوص دو پارلیمانی انتخابی نشستوں میں سے بیلاری سے بی جے پی کے بی سری مولا اور رائے چور سے کانگریس کے بی ۔ وی ۔ نائک نے جیت درج کی تھی ۔
    عام انتخابات ، 2014 میں کرناٹک کی چار لوک سبھا نشستوں پر دلچسپ مقابلہ دیکھنے میں آیا جہاں رائے چور ، چک کوڈی ، مانڈیا اور چک بلا پور انتخابی نشستوں پر جیت کا فیصلہ دس ہزار سے بھی کم ووٹوں سے ہوا ۔

    ۔ ۔ ۔ ۔ ۔ ۔


    
    U . 1915
    

    
    (Release ID: 1570866) Visitor Counter : 11
    
    
      Read this release in: English , Hindi