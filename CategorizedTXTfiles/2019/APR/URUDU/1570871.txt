      نائب صدر جمہوریہ ہند کا سکریٹریٹ

      بھگوان مہاویر کی حیات میں عصر حاضر کی دنیا کے لئےاہم سبق موجود ہیں : نائب صدر جمہوریہ
      
      جین مذہب نے بھارت کے روحانی فروغ کے لئے عظیم تعاون دیا
      
      بے شمار قدرتی وسائل کے بے رحمانہ استحصال کو روکا اور صبروتحمل کا مظاہرہ کیا
      
      ترقی کے لئے امن لازمی ہے
      
      انہوں نے بھگوان مہاویر جنم کلیانک مہوتسو سےخطاب کیا
      
      Posted On: 17 APR 2019 1:04PM by PIB Delhi


    نئیدہلی 18 اپریل ۔نائب صدر جمہوریہ ہند جناب این وینکیا نائیڈو نے کہا ہے کہ بھگوان مہاویر کی زندگی اور جین مذہب کے فلسلفے میں عصر حاضر کی دنیا کے لئے بہت سے اہم اسباق موجود ہیں ۔


    بھگوان مہاویر جنم کلیانک مہوتسو کے دوران اجتماع سے خطاب کرتے ہوئے ،جس کا اہتمام حیدرآباد میں 17 اپریل 2019 کو مہاویر جینتی سے متعلق جین سیوا سنگھ نے کیا تھا، نائب صدر جمہوریہ نے کہا کہ ہمارے عہد کے کچھ سنجیدہ سوالات کے جوابات بھگوان مہاویر کے فلسفے ، اصولوں اور تعلیمات میں پنہاں ہیں۔


    نائب صدر جمہوریہ نے کہا کہ عدم تشدد ،سچائی اور آفاقی ہمدردی کے بھگوان مہاویر کے پیغامات سے صحیح راہ پر چلنے اور ایمانداری کا راستہ اجاگر ہوا ہے ۔ انہوں نے کہا کہ بھگوان مہاویر کی ،روحانیت کی روشنی اور اخلاقی خوشبوسےپوری انسانیت کے لئے امن ، ہم آہنگی اور ترقی کے لئے ہر ایک کے دل میں اشتہا ٔ پیدا ہوتی ہے ۔ انہوں نے یہ بھی کہا کہ بھگوان مہاویر اس دنیا میں قدم رکھنے والے سب سے زیادہ نمایاں اور مقبول روحانی مدرسین میں سے ایک ہیں ۔


    جناب نائیڈو نے کہا کہ جین مذہب نے بھارت کے روحانی فروغ میں عظیم تعاون دیا ہے اور انہوں نے سچائی ،عدم تشدد اور امن کے مثالی اصولوں کے تئیں بھارت کے غیر متزلزل عہد کی حفاظت میں مدد کی ہے ۔


    بھارت کی شاندار قدیم تہذیب کا ذکر کرتے ہوئے نائب صدر جمہوریہ نے کہا کہ بھارت کئی پہلوؤں سے دنیا کی رہنمائی کرتا ہے ۔ انہوں نے کہا کہ بھارت دنیا کی ثقافتی راجدھانی ہے ، وہ امن، برداشت اوربھائی چارے کی اعلیٰ ترین انسانی اقدار کا مقام ہے اور دنیا کے لئے عمیق علم ودانش کا عالمی مدرس ہے ۔


    انہوں نے یہ بھی کہا کہ ہمیں دنیا میں قیادت کا اپنا صحیح مقام دوبارہ حاصل کرنا ہے ۔


    یہ ذکر کرتے ہوئے کہ ہم ایک شوروغل کے دور میں زندگی جی رہے ہیں ۔ جناب نائیڈو نے کہا کہ دنیا ایک طرف تو تشدد کی بہت سی شکلوں دہشت گردی ،شورش پسندی اور خانہ جنگی سے نبردآزما ہے اور دوسری طرف قدرتی وسائل کے بے حساب استحصال نیز ترقی کے غیر متوازن اور خراب طور پر منصوبہ بند اقدامات سے دوچار ہے ۔ انہوں نے خبردار کیا ’’ ہمیں یاتو زندگی جینے کا طریقہ بدلنا ہوگا یا اپنے اقدامات کے ناگزیر نتائج کا سامنا کرنے کے لئے تیار رہنا ہوگا۔ ‘‘


    نائب صدر جمہوریہ نے کہا کہ کچھ لوگ ملک اور دنیا کے سماجی تانے بانے کو کمزور کرنے کے لئے دہشت گردی میں ملوث ہیں ۔ انہوں نے سبھی ملکوں سے کہا کہ وہ دہشت گردی کی لعنت سے متحد ہوکر لڑیں ۔ انہوں نے عوام پر زور دیا کہ وہ امن کو فروغ دیں اور اسے اپنائیں کیونکہ یہ ترقی کے لئے لازمی ہے ۔ انہوں نے یہ بھی کہا کہ پُر امن بقائے باہم وقت کی ضرورت ہے ۔


    یہ اشارہ دیتے ہوئے کہ جو کچھ ہمیں ملا ہے ، ہم اس سماجی نظا م اور اُن قدرتی وسائل کے معنوں میں ہمیں جو کچھ ملاہے ،اس کے محض معتمد ہیں ، نائب صدر جمہوریہ نے کہا ’’ یہ ہمارا مقدس فریضہ ہے کہ ہم اسے بہترین حالت میں اپنی اگلی نسل کے سپرد کردیں تاکہ زندگی کے تسلسل میں کوئی رخنہ پیدا نہ ہو۔‘‘


    جناب نائیڈو نے عوام پر زور دیا کہ وہ امن کا مقصد حاصل کرنے کی چاہت رکھیں اور فطرت کے ساتھ اپنے رشتوں میں ہم آہنگی پیدا کرنے کی کوئی کوشش باقی نہ رکھیں ۔ انہوں نے قدرتی وسائل کے گرتے ہوئے معیار پر تشویش کا اظہار کرتے ہوئے کہا ’’ ہمیں بے حساب قدرتی وسائل کے بے رحمانہ استحصال کوروکنا ہوگا اور اپنے طرز حیات میں صبروتحمل سے کام لینا ہوگا۔ انہوں نے کہا کہ یہ عوام کے لئے خود کا محاسبہ کرنے کا وقت ہے نیز قدیم اقدار پر دوبارہ نظر ڈالنے اور اہم مسائل کا حل ڈھونڈنے کے لئے ان میں سے بہترین اقدار کی نشاندہی کرنے کا وقت ہے۔


    یہ کہتے ہوئے کہ بھار ت کے فلسلفے کے بارے میں ہمیشہ یہ خیال کیا جاتا ہے کہ یہ فطرت سے ہم آہنگ ہے ۔ نائب صدر جمہوریہ نے کہا کہ ہمیں واپس اپنی جڑوں سے رجوع کرنا ہوگا نیزفطرت سے محبت کرنا اور اس کے ساتھ زندگی بسر کرنا سیکھنا ہوگا۔


    شری جین سیوا سنگھ کے صدر جناب ونوک قیمتی ، شری جین سیوا سنگھ کے جنرل سکریٹری جناب یو گیش سنگھی ، بھگوان مہاویر جنم کلیانک مہوتسو کے چیف کنوینر جناب اشوک برمیچا ، شری جین سیوا سنگھ کے کنوینر اور رابطہ کار جناب پروین پنڈیا اور دیگر شخصیات بھی ا س موقع پر موجود تھیں۔


    نائب صدر جمہوریہ کے خطاب کا متن حسب ذیل ہے :


    ’’ مجھے خوشی ہے کہ مجھے شری جین سیوا سنگھ کی طرف سے منعقدہ بھگوان مہاویر جنم کلیانک مہوتسومیں شریک ہونے کا موقع حاصل ہوا ہے ۔ مجھے یہ جان کر خوشی ہے کہ شری جین سیوا سنگھ 1960 سے آندھرا پردیش اور تلنگانہ ریاستوں میں رہنے والے سبھی جین مذہب کے لوگوں / فرقوں کی سب سے بڑی تنظیم ہے ۔ یہ واقعی خوشی کا موضوع ہے کہ یہ تنظیم پچھلے 60 برس سے مسلسل ہر سال بھگوان مہاویر جنم کلیانک مہوتسو کا اہتمام کررہی ہے ۔


    مجھے یہ جان کر خوشی ہے کہ آج اس مقدس موقع پر بہت سے جین آچاریہ ، سادھو ،سادھوی ،تپسوی ،دیکشارتھی اور مختلف مقامات سے آئے ہوئے بہت سے قابل احترام مہمان موجود ہیں ۔اس مبارک موقع پر آپ سبھی کو میں اپنی طرف سے دلی نیک خواہشات پیش کرتا ہوں۔


    جین مذہب کے 24 ویں اور اس عہد کے آخری تیرتھنکر شری بھگوان مہاویر ، اس دنیا میں جنم لینے والے سب سے زیادہ غیر معمولی اور اعلیٰ ترین روحانی گروؤں میں سے ایک تھے۔


    بھارت کی سرزمین کو بہت سے مذہبوں کو فروغ دینے کا موقع ملاہے ۔ یہ اس سرزمین کی خوش قسمتی ہی تھی کہ جین مذہب کی ابتدا یہاں سے ہوئی ۔ ایک ایسا مذہب ، جس کی بنیاد امن ، محبت ،ایثار اور امن تشدد کی مثالی خاصیتوں میں پنہاں ہے ۔ بھگوان مہاویر کے ذریعہ تقریباََ 500 قبل مسیح میں قائم یہ مذہب پچھلی 25 صدیوں سے بنی نوع انسان کے لئے جذبے کا وسیلہ رہا ہے ۔


    جین مذہب کا بھارت کے روحانی فروغ میں عظیم تعاون ہے ۔اس مذہب کی وسیع القلب ہدایات نے سچائی ، عدم تشدد اور امن کی مثالی خاصیتوں کے تئیں بھارت کی عقیدت کو اور پختہ کیا ہے ۔


    بہنو اور بھائیو !


    بھگوان مہاویر کی زندگی اور جین مذہب کے فلسلفے نے عہد حاضر کی دنیا کے لئے بہت سے اہم اسباق موجود ہیں۔


    ہم ایک شوروغل کے دور میں زندگی جی رہے ہیں ۔ جناب نائیڈو نے کہا کہ دنیا ایک طرف تو تشدد کی بہت سی شکلوں دہشت گردی ،شورش پسندی اور خانہ جنگی سے نبردآزما ہے اور دوسری طرف قدرتی وسائل کے بے حساب استحصال نیز ترقی کے غیر متوازن اور خراب طور پر منصوبہ بند اقدامات سے دوچار ہے ۔


    دوستو!


    ہماری تہذیب آج بے شک ایک دوراہے پر ہے ۔


    ہمیں یا تو اپنے طرز حیات کو بدلنا ہوگا یا ہمیں اپنے کاموں کے ناگزیر نتائج کا سامنا کرنا ہوگا ۔اس مرحلے پر ہمارے وقت کے کچھ اہم سوالات کے جوابات بھگوان مہاویر کے فلسلفے ، اصولوں اور تعلیمات میں مل سکتے ہیں۔


    یہی وقت ہے کہ جب ہم اپنا محاسبہ کریں کہ کون سی چیز ہمیں بھارتی بناتی ہے ۔ ہم اپنی قدیم اقدار پر دوبارہ نظر ڈالیں ان میں سے بہترین اقدار کی نشاندہی کریں ، ان اقدار کی جو ہمارے اس عہد کے لئے موزوں ترین ہیں اور انہیں اپنی زندگیوں میںشامل کرلیں ۔


    بھگوان مہاویر جی کی جینتی کے موقع پر اتنے خوبصورت اور دلکش خراج عقیدت کی تقریب منعقد کرنے پر میں شر ی جین سیوا سنگھ کا استقبال کرتا ہوں ۔


    میں دعاکرتا ہوں کہ بھگوان مہاویر کا پیدا کیا ہوا جذبہ ہم سب میں ہمیشہ زندہ رہے اور جدید طرزحیات کے مسائل اور تشویش کے دوران ہماری سبھی فکرات کا حل میسر آئے ۔ہماری رہنمائی کرے کہ ہم بنی نوع انسان کے تابناک مستقبل کے لئے صحیح راستہ چُنیں ۔شکریہ !


    ۰۰۰۰۰۰۰۰۰۰۰۰۰۰۰۰۰۰۰۰۰


    U-1 909

    
    
    (Release ID: 1570871) Visitor Counter : 6
    
    
      Read this release in: English , Hindi , Bengali