      ٹیکسٹائلز کی وزارت

      ہوم ایکسپو انڈیا 2019 کا آغاز
      Posted On: 16 APR 2019 3:51PM by PIB Delhi


    نئی دہلی، 16 / اپریل ۔ 2019 کا ہوم ایکسپو انڈیا کاآٹھواں ایڈیشن آج گریٹر نوئیڈا کے انڈیا ایکسپو سینٹر اور مارٹ میں شروع ہوگیا ہے۔دستکاری کے لئے ایکسپورٹ پرموشن کونسل نے اس تین روزہ نمائش کااہتمام کیا ہے۔


    مخصوص نمائش کار، پریمیم پروڈکٹس اور مدعو کئے گئے خریدار اس سال کے ہوم ایکسپو کی توجہ کامرکز ہیں۔امریکہ، یورپ، ارجٹینا، برازیل، چلی، کولمبیا، متحدہ عرب امارات، لبنان، ایران، نائیجریا، گھانا، جنوبی افریقہ، ویتنام اور رومانیہ سمیت 50 سے زیادہ ملکوں کے خریدار اس ہوم ایکسپو(نمائش) میں آئیں گے۔


    ہوم ایکسپو انڈیا میں زیادہ سے زیادہ جن شعبوں کا احاطہ کیاجارہا ہے ان میں فرنیچر، کپڑا، ٹیکسٹائل، فلورننگ، ہوم ڈیکوریشن(گھریلو سجاوٹ کے سامان) وغیرہ شامل ہیں۔مستقل مارٹس میں 50 کمپنیاں کئی زمروں میں اپنے اپنے کلکشن کی نمائش کریں گی۔ جدید طرز کے انڈیا ایکسپو سینٹر اور مارٹس میں ان کلکشن کی نمائش 16 سے 18 اپریل تک ہوگی۔


    ہوم ایکسپو


    انڈیا کے دوران شمال مشرقی خطے کا ایک موضوعی ڈسپلے اور دیگر فنکار مہمانوں کی توجہ کامرکز ہوں گے۔


    فرنیچر اور لوازمات کی برآمدات میں تقریباً 27.13 فیصد،گھر میں استعمال ہونے والی چیزیں اور سجاوٹی سامان کی برآمدات میں 15.19 فیصد، ہوم فرنیشنگ ، فلورننگ اور گھریلو ٹیکسٹائل کی برآمدات میں 6.3 فیصد کا پچھلے سال اضافہ ہوا۔ 2018-19 کے دوران دستکاری کی برآمدات 26590.25 کروڑ روپے تھی۔ اس طرح پچھلے سال کے مقابلے اس سال اس کی برآمدات میں 15.46 فیصد کااضافہ درج کیاگیا۔


    ایکسپورٹ پرموشن کونسل فار ہینڈی کرافٹس(ای پی سی ایچ) ہندوستان میں دستکاری کے لئے ایک نوڈل ایکسپورٹ پرموشن باڈی ہے اور وہ دستکاری کی تجارت کو تقویت دینے کے مقصد کے ساتھ ایک اہم رول ادا کرتی ہے اور ایک قابل بھروسہ سپلائر کی حیثیت سے عالمی مارکیٹ میں ہندوستان کی ساکھ بھی پیش کرتی ہے۔


    *********


    U – 1899

    
    
    (Release ID: 1570779) Visitor Counter : 13
    
    
      Read this release in: English , Hindi , Marathi , Bengali