      نائب صدر جمہوریہ ہند کا سکریٹریٹ

      نائب صدر جمہوریہ ہند نے مادری زبان کے تحفظ اور فروغ کے لئے عوام سے حلف لینے کی تلقین کی
      
      طلباء کو عظیم مجاہدین آزادی کے واقعات سے آگاہ کیا جائے ، لڑکیوں کی تعلیم کی مہم کو عوامی تحریک بنایا جائے
      
      کیسری اسکولوں کی پلاٹینم جوبلی تقریبات سے نائب صدر جمہوریہ ہند کا خطاب
      Posted On: 23 APR 2019 8:10PM by PIB Delhi


    نئی دلّی ، 24 اپریل ؍نائب صدر جمہوریہ ہند جناب ایم ۔ وینکا نائیڈو نے مادری زبان کے تحفظ اور ترقی و فروغ کے لئے عوام سے حلف لینے کی تلقین کی ہے ۔ انہوں نے مادری زبان کے تحفظ کے لئے عوامی مہم چلانے کی ضرورت پر زور دیتے ہوئے کہا کہ ریاستی حکومتوں سے کہا کہ وہ پرائمری اسکول کی سطح تک مادری زبان میں تعلیم کو لازمی بنائیں ۔


    
    نائب صدر جمہوریہ نے مقامی زبانوں کے تحفظ میں اپنی گہری دل چسپی کا اظہار کرتے ہوئے طلباء گھروں میں اپنی مادری زبان میں ہی بات چیت کرنے کی نصیحت کی ۔


    
    جناب نائیڈو نے گزشتہ روز چینئی میں کیسری اسکولوں کی پلاٹینم جوبلی تقریبات کے موقع پر ایک اجتماع سے خطاب کرتے ہوئے تعلیمی اداروں کو نصیحت کی کہ وہ بچوں میں سائنسی افکار اور اختراعات کا جذبہ پیدا کریں ۔


    
    نائب صدر نے طلباء کو ذمہ دار شہری بنانے کے ضمن میں اسکولوں سے کہا کہ وہ خوش گوار ماحول میں سیکھنے کا ماحول پیدا کریں نصاب تعلیم میں ترمیم کر کے عظیم مجاہدین آزادی کے واقعات سے طلباء کو آگاہ کریں اور بھارتی اقدار کی تعلیم دیں ۔


    
    اکیسویں صدی کی دنیا اور کسی بھی قوم کی تیزرفتار ترقی اقتصادی ترقی نالج پر مبنی ہے ، نائب صدر نے بدلتے ہوئے منظر نامے کے پس منظر میں اسکولی سطح سے ہی تکنالوجی کی تربیت پر زور دیا ۔


    
    تعلیم کا مقصد صرف تعلیم یافتہ ہونا ہی نہیں ہونا چاہئیے ، اس ضمن میں نائب صدر نے کہا کہ حقیقی تعلیم سے آراستہ فرد کو سچائی ، نالج اور منطقی خیالات اور ایک دوسرے کے احساسات سے آگاہ ہونا چاہئیے ۔


    
    تعلیم کے ذریعہ غریبوں ، دبے کچلے لوگوں اور سماج کے نظر انداز شدہ اور حاشیہ پر رہنے والے افراد کی زندگیوں میں تبدیلی لائی جا سکتی ہے ، نائب صدر جمہوریہ نے کہا کہ غریبی ، صنفی عدم مساوات ، بے روز گاری ، امتیاز ، ذات پات اور اقتصادی عدم مساوات جیسے چیلنجوں سے صرف تعلیم کے ذریعہ ہی نمٹا جا سکتا ہے ۔


    
    خواتین جو کہ ہماری آبادی کا نصف حصہ ہیں ، انہیں مساوی مواقع حاصل ہونے چاہئیں ، اس ضمن میں نائب صدر جمہوریہ نے کہا کہ بھارت کی ترقی کے لئے لڑکیوں کی تعلیم لازمی عنصر ہے ۔ انہوں نے لڑکیوں کی تعلیم کی مہم کو عوامی تحریک بنانے پر زور دیا ۔


    
    تمل ناڈو کے گورنر جناب بنواری لال پروہت ، کانچی کے شنکر آچاریہ ، جگد گورو وجیندر سرسوتی ، کے ای این سی ای ایس کمپنیوں کے گروپ کے چیئر مین ، جناب کے ۔ نر سا ریڈی ، کیسری ہائر سیکنڈری اسکول کے ہیڈ ماسٹر جناب این ۔ گو پا لئیہہ ، ڈاکٹر کے این کیسری کے پوتے ڈاکٹر کے ۔ را دھا کرشنن اور متعدد دیگر اہم شخصیات بھی اس موقع پر تقریب میں موجود تھیں ۔


    

    ۔ ۔ ۔ ۔ ۔


    
    U . 1953
    
    م ۔ س ش ۔ر ۔ ر۔

    
    
    (Release ID: 1571099) Visitor Counter : 5
    
    
      Read this release in: English , Hindi , Bengali