      نائب صدر جمہوریہ ہند کا سکریٹریٹ

      دیویانگ جنوں یعنی مختلف طور پر اہل افراد کو بااختیار بنانے کیلئے ان کے خلاف برتے جانے والے تفریقی رجحانات کا سد باب پہلا قدم ہونا چاہئے: نائب صدر جمہوریہ ہند
      
      بطور معاشرہ، ہمیں ضرورت اس بات کی ہے کہ ہم معذوری کے ساتھ کسی لعنت یا داغ کو وابستہ نہ کریں
      سماج کی فلاح وبہبود ہندوستان کی سماجی روایات کا نچوڑ رہا ہے
      Posted On: 28 APR 2019 7:47PM by PIB Delhi


    نئیدہلی۔ 28 ؍اپریل۔نائب صدر جمہوریہ ہند جناب ایم وینکیانائیڈو نے کہا ہے کہ مختلف طور پر اہل افراد کو بااختیار بنانے کی کارروائی ان کے خلاف برتی جانے والی تفریق اور رجحانات کے سد باب کے پہلے قدم کے ساتھ عمل میں آنی چاہئے۔


    نائب صدر جمہوریہ ہند موصوف پشپ وہار آیپّا سیوا سمیتی کی جانب سے نئی دہلی میں منعقدہ ایک ایسی ثقافتی کارکردگی تقریب میں خطاب کررہے تھے جہاں ’’پہیوں پر کرشمہ‘‘ کے عنوان سے ثقافتی فنون کے نمونے پیش کیے جارہے تھے۔


    نائب صدر جمہوریہ ہند نے کہا کہ پہیوں پر کرشمہ عنوان کے تحت جن افراد نے یہاں اپنی صلاحیتوں کا مظاہرہ کیا ہے وہ ستائش کے مستحق ہیں۔ انہوں نے کہا کہ حیرت انگیز صلاحیت کے حامل افراد نے یہاں دنیا کے سامنے اپنے فن کا مظاہرہ کیا ہے اور یہ ثابت کردیا ہے کہ کسی بھی طرح کی کوئی بھی معذوری ان کے جذبوں کو ہرگز دبا نہیں سکتی اور وہ اسی جوش جذبے کے ساتھ کامیابیوں کی بلندیوں تک پہنچ سکتے ہیں۔


    انہوں نے سماجی بہبودی پہل قدمیوں کی ستائش کی اور پشپ وہار آیپّا سیواسمیتی کے ذریعے عمل میں لائی گئی سماجی خدمات کی سرگرمیوں اور اقدامات کو سراہا اور کہا کہ مفاد عامہ اور سماج کی فلاح وبہبود کا نظریہ بھارت کی سماجی روایات کا نچوڑ رہا ہے۔ ’’سرو ےجنہ سُکھینو بھونتو‘‘ کااصول بھارتی فلسفے اور نظریات کی روح رواں رہا ہے اور اس میں دوسرے کی نگہداشت اور اس کے ساتھ شرکت ہماری ثقافتی روایات کا محور رہی ہیں۔


    مرکز اور مختلف ریاستی حکومتوں کے ذریعے مختلف طور پر اہل افراد کی فلاح وبہبود کیلئے کیے گئے متعدد اقدامات کے بارے میں گفتگو کرتے ہوئے نائب صدر جمہوریہ ہند نے کہا کہ حکومت اور سماج کی اجتماعی ذمہ داری ہونی چاہئے کہ وہ دیویانگ جنوں کی حمایت کریں اور باوقار زندگی گزارنے کیلئے انہیں بااختیار بنائیں۔


    جناب نائیڈو نے زور دیکر کہا کہ مختلف طور پر اہل افراد کو درد مندی ، حوصلہ افزائی ، ستائش اور اختیارکاری درکار ہوتی ہے۔ انہوں نے کہا کہ دیویانگ جنوں کے خلاف تفریقی رجحانات کا خاتمہ انہیں بااختیار بنانے کے تئیں پہلا قدم ہونا چاہئے۔ بطور معاشرہ ضرورت اس بات کی ہے کہ ہم اس امر کو یقینی بنائیں کہ دیویانگ جنوں کے خلاف کوئی سماجی تفریق یا داغ ملامت اور بدنامی کو نہ جوڑ کر دیکھا جائے اور خصوصی ضروریات کے حامل ان افراد کے اندر مضمر قابل قدر انسانی اثاثوں کو تسلیم کیا جائے اور انہیں بروئے کار لایا جائے۔


    نائب صدر جمہوریہ ہند نے کہا کہ بھارت کے پاس مالامال ثقافتی خزینہ ہے اور اس میں ہم بجا طور پر فخر کرسکتے ہیں۔ انہوں نے وہاں موجود ہر شخص سے اپیل کی کہ وہ بھارت کی اس ثقافتی روایت یعنی ورثے کو منظم کرنے اور اس کی حفاظت کرنے میں آگے آئے اور امن ، رحمدلی اور شمولیت کے پیغام کو عام کرے، کیوں کہ یہی ہماری ثقافتی اور مذہبی روایات کا نچوڑ ہے۔


    انہوں نے امید ظاہر کی کہ پشپ وہار آیپّا سیواسمیتی جیسے ادارے اس طرح کے پروگراموں کااہتمام کرکے انسانی زندگی کے معیار کو بہتر بناتے رہیں گے اور یہ تقریبات ہر انسانی وجود میں مضمر اُلوہی جوش وجذبے کامظہر ہوتی ہے۔ جسٹس (سبکدوش) کے رامامورتی ، پشپ وہار آیپّا سیواسمیتی کے مشاورتی بورڈ کے چیئرمین، جسٹس راجیو شکھدھر ، جسٹس ہائی کورٹ آف دہلی ، دہلی حکومت کے چیف سکریٹری جناب وجئے کمار دیو، سینئر ایڈووکیٹ جناب موہن پراسرن اور تال میل کمیٹی کے چیئرمین یعنی پشپ وہار آیپّا سیواسمیتی کے کوآرڈینیشن کمیٹی کے چیئرمین بھی اس موقع پر موجود تھے۔


    تقریر کا پورا متن درج ذیل ہے:


    مجھے ’پہیوں پر کرشمہ‘ نام کی اس تقریب میں شریک ہوکر ازحد مسرت ہورہی ہے جس کا اہتمام پشپ وہار سری دھرم سنستھا ٹمپل کی تعمیر مکمل ہونے کے موقع پر کیا گیا ہے اور جسے پشپ وہار آیپّا سیواسمیتی نے قائم کیا ہے۔


    ابتدا میں، میں پہیوں پر کرشمہ میں شریک ہونے والے فنکاروں کی ستائش کرنا چاہوں گا جنہوں نے تمام حدود سے اوپر اٹھ کر اپنی قوت ارادی کامظاہرہ کیا۔


    مجھے بتایا گیا ہے کہ یہ ایسے معذور افرا د کا ایک گروپ ہے جو وہیل چیئر کا استعمال کرتا ہے اور وہ آج اپنی کارکردگی پیش کررہا ہے۔ اپنی کارکردگی کے ذریعے افراد کایہ عمدہ اور اعلیٰ صلاحیتوں والا یہ گروپ اس بات کا مظاہرہ کرتارہا ہے کہ اگر کسی مقصد کو حاصل کرنے کیلئے سنجیدگی اور جنون سے کام لیا جائے تو اس کے خوابوں کو حقیقت میں بدلنے سے کوئی نہیں روک سکتا۔


    مجھے خوشی ہے کہ پشپ وہار آیپّا سیواسمیتی کے بورڈ کے ارکان بغیر کسی نسل ، صنف ، ذات پات ، مذہب یا سماجی درجے کی تفریق کے سماج کی خدمت کررہے ہیں۔


    بھارت کی سماجی اقدار کا اصل جوہر سماجی بہبود ہے۔


    ’’سرو ےجنہ سُکھینو بھونتو‘‘ ہمارے تمام تر خیالات اور اقدامات میں اہمیت کاحامل رہا ہے۔ دھیان رکھنا اور دوسروں کو شراکت دار بنانا ہماری ثقافتی روایت کامرکز ہے۔


    جیسا کہ آپ سبھی حضرات واقف ہیں کہ مرکزی حکومت اور ریاستی سرکاروں نے معذور افرا د کی بہبود اور انہیں باوقار زندگی جینے کے لائق بنانے کے لئے بہت سے اقدامات کیے ہیں ۔ اگرچہ بہت سی سول سوسائیٹی کی تنظیمیں حکومت کے ساتھ شراکت داری کررہی ہیں لیکن ابھی بہت کچھ کیا جانا باقی ہے۔ معذور افراد کو ہمدردی ، حوصلہ افزائی ، سہولتوں اور بااختیار بنائے جانے کی ضرورت ہے۔


    تفریق کے رجحان کوختم کرنا معذور افراد کو بااختیار بنانے کی راہ میں پہلا قدم ہونا چاہئے۔ یہ حکومت اور سماج کی اجتماعی ذمہ داری ہونی چاہئے کہ وہ دیویانگ جنوں کی مدد کر یں اور انہیں بااختیار بنائیں تاکہ وہ ایک باوقار زندگی جی سکیں۔


    ایک سماج کے طور پر ہمیں اس یقین دہانی کی ضرورت ہے کہ معذوری کے ساتھ کوئی کلنک وابستہ نہیں ہے اور ہم اُس قابل قدر انسانی اثاثے کی شناخت کرناسیکھیں جو ہمیں معذور افرا د کی شکل میں ملا ہے۔


    میں نابینا گلوکار کیمکولم بابو ، بھکتی گلوکار جناب انوپ اشوکن اور محترمہ ستارا کو آج کے پروگرام میں شامل کرنے پر سمیتی کو مبارکباد دوں گا۔


    اس پروگرام میں معذور افراد کی ایک ایسے مضبوط اور تابناک بھارت کی تعمیر کیلئے قوت ارادی کا مظاہرہ کیا گیا ہے جس میں شہری وقار کے ساتھ زندگی جی سکیں اور بھرپور زندگی گزار سکیں۔


    مجھے یہ کہتے ہوئے بھی خوشی ہورہی ہے کہ سمیتی جو ایک مذہبی تنظیم ہے، سماجی اور ثقافتی پروگرامو ں کے انعقاد میں مصروف ہے۔ مجھے یہ کہتے ہوئے بھی خوشی ہورہی ہے کہ سمیتی کا اصل مقصد معاشی طور پر کمزور طبقوں کی خدمت کرنا ہے۔ یہ سب کچھ انسانیت کی خدمت کے بھارت کے جذبے کے مطابق ہے جو خدا کی خدمت کے مترادف ہے۔ یہ نرسی مہتا جیسے سادھوؤں کی دور اندیشی بھی ہے جنہوں نے مشہور گیت ’’ویشنوجنتو تینے کہیے‘‘ ۔


    بھارت ایک ثقافتی خزانے کامرکز ہے ، ہم اس پر فخر بھی محسوس کرسکتے ہیں۔ آئیے ہم اس کا تحفظ کریں اور امن ، خوشحالی ، ہمدردی اور سب کی شمولیت کے پیغام کو فروغ دیں جو بھارتی مذہبی روایات کا جوہر ہے۔


    میں امید کرتا ہوں کہ پشپ وہار آیپّا سیواسمیتی جیسی مذہبی تنظیم اس طرح کے پروگراموں کے ذریعے انسان کے معیار زندگی کو بہتر بنانا جاری رکھے گی جس سے ہم میں سے ہر ایک کے اندر سے بھکتی کی چنگاری اُجاگر ہوگی۔


    میں سمیتی کو اس کے ایک تابناک مستقبل کیلئے نیک خواہشات پیش کرتا ہوں۔


    جئے ہند


    U-1979

    
    
    (Release ID: 1571249) Visitor Counter : 3
    
    
      Read this release in: English , Hindi , Bengali