      وزارت دفاع

      ہندوستانی بحریہ اور آسٹریلیا کی شاہی بحریہ کے درمیان دو طرفہ بحری مشق ہند-آسٹریلیا مشق( آؤس انڈیکس-19) کے تیسرے ایڈیشن کا آغاز
      Posted On: 02 APR 2019 4:20PM by PIB Delhi


    ہندوستانی بحریہ اور آسٹریلیا کی شاہی بحریہ کے درمیان دو طرفہ بحری مشق آؤس انڈیکس - 19 جو کہ آسٹریلیا اور ہندوستان کی بحریہ مشق کا مخفف ہے ، کا تیسرا ایڈیشن لینڈنگ ہیلی کاپٹر ڈوک ،ایچ ایم اے ایس کیمبرا (ایل02)، ایچ ایم اے ایس نیو کیسٹل (06) اور ایچ ایم اے ایس پارامٹا(154)، دو جنگی جہازوں ایچ ایم اے ایس کولنس، ایک روایتی آبدوز اور ایچ ایم اے ایس سیکسس (او آر304) کی آمد کے ساتھ ہی 2اپریل 2019 کو وشاکھاپٹنم میں شروع ہوگیا ہے۔ دونوں ملکوں کے درمیان اس بحری مشق کا مقصد ‘ہندوستانی بحریہ (آئی این) اور آسٹریلیا کی شاہی بحریہ کے درمیان آپسی اشتراک وتعاون کو وسعت دینا اور ایک ساتھ مل کر آپریشن کرنے کے عمل کو مستحکم کرنا ہے۔ اس مشق سے دونوں ملکوں کی بحریہ کے اہلکاروں کے درمیان خیالات کے باہمی تبادلے اور پیشہ وارانہ افکار کی لین دین کے لئے وسیع مواقع فراہم ہوں گے۔’


    2014 میں سلامتی سے متعلق اشتراک وتعاون کے فریم ورک (ایف ایس سی)کے مطابق دونوں ملکوں کے درمیان دو طرفہ اور دفاعی اشتراک وتعاون کو مزیدمستحکم کرنے کے لئے آسٹریلیا اور ہندوستان کے وزرائے اعظم کے ذریعہ ایک مفاہمت نامے پر دستخط کرنے کا اعلان کیاگیا۔ ہند اور آسٹریلیا کی بحریہ کے درمیان مشق کے پہلے ایڈیشن کا انعقاد ستمبر 2015 میں وشاکھاپٹنم میں کیاگیا تھا، جبکہ اس مشق کے دوسرے ایڈیشن کی میزبانی آسٹریلیا نے جون 2017 میں کی تھی۔ اس مشق کے دوران ہندوستانی بحریہ (آئی این) کے مشرقی بیڑے کے جنگی جہازوں نے آسٹریلیا کی شاہی بحریہ (آر اے این) کے جنگی جہازوں اور آبدوزوں کے ساتھ مل کر مشق کیا ۔


    باہمی اشتراک وتعاون کی طویل تاریخ رقم کرتے ہوئے بشمول گلی پولی اور مغربی حصے سے متصل علاقوں میں پہلی عالمی جنگ کے مشترکہ تجربات کے، آسٹریلیا اور ہندوستان کے درمیان بے حد مثبت دفاعی تعلقات رہے ہیں۔ دونوں ملکوں کے درمیان اِس تعلقات میں سال 2006 میں دفاعی اشتراک وتعاون سے متعلق میمورنڈم کے ذریعہ اور 2009 کے سلامتی سے متعلق اشتراک وتعاون کے لئے مشترکہ اعلانیہ کے سبب مزید بہتری آئی ہے۔ تاہم 2014 کے دو طرفہ ایف ایس سی کے بعد دونوں ملکوں کے درمیان دفاع اور سلامتی کے معاملات سے متعلق باہمی اشتراک وتعاون میں واضح رفتار دیکھنے کو ملی ہیں۔


    گزشتہ چار برسوں کے دوران دو سال میں ایک مرتبہ منعقد ہونے والے دونوں ملکوں کی بحریہ کے اس مشق میں کافی اضافہ ہوا ہے۔ اس مشق کے تیسرے ایڈیشن میں کل تینوں جہتوں میں مشقوں کا انعقاد کیا جائے گا۔ اس مشق کے دوران اے ایس ڈبلیو پر خصوصی توجہ مرکوز رہے گی۔ دونوں ملکوں کی بحریہ کے ذریعہ دوطرفہ بحری مشق کے لئے تعینات کی گئی یونٹوں کی تعداد اب سب سے زیادہ ہے۔ اس بحری مشق میں بڑے پیمانے پر یہ شرکت دونوں ملکوں کی بحریہ کے ذریعہ اس مشق کو دی جارہی اہمیت کو واضح کرتا ہے، جبکہ اعلیٰ سطح کی پیچیدگی دونوں ملکوں کی بحریہ کے مل کر کام کرنے کو عیاں کرتا ہے۔ مجموعی طور پر دونوں ملکوں کی بحریہ کے درمیان یہ مشق ہندوستان کے ساگر (خطے میں سبھی کے لئے سلامتی اور ترقی) کے وژن اور دوستانہ وہم آہنگی کے حامل ملکوں کے ساتھ بحری ڈومین میں بہترین تال میل کو یقینی بنانے کے تئیں دونوں ملکوں کے مشترکہ مقاصد کو اچھی طرح واضح کرتا ہے۔


    *********** ***


    U- 1756

    
    
    (Release ID: 1569983) Visitor Counter : 19
    
    
      Read this release in: English , Marathi , Hindi , Bengali