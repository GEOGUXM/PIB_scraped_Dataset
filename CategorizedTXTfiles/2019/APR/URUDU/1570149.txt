      مکانات اور شہری غریبی کے خاتمے کی وزارت

      پانی ، ہوا، توانائی ، آراضی ، حیاتیاتی گوناگونی کے نایاب وسائل کو زیادہ سے زیادہ بڑے پیمانے پربروئے کارلاکراس کی ہمہ گیر ترقی اور نئی تکنالوجیوں کا استعمال وقت کی ضرورت ہے :درگاشنکر مشرا
      
      سی بی ڈبلیوڈی نے ‘‘ سرسبز علاقہ اور دیدہ زیب مناظر’’ کے موضوع پرقومی مذاکرے کا اہتمام کیا، ماہرین کی جانب سے 40سے زائد مقالے پیش کئے گئے ، اس موقع پر سی پی ڈبلیو ڈی اشاعتوں اور ای موڈیولس کااجرأ بھی عمل میں آیا
      
      Posted On: 05 APR 2019 7:07PM by PIB Delhi


    نئی دہلی ،8اپریل :سرسبز علاقے سماجی اورقدرتی ہمہ گیری میں ایک اہم کردار اداکرتے ہیں اورمعیار حیات کو بہتربناتے ہیں ،اسی موضوع پرسینٹرل پبلک ورکس ڈپاٹمنٹ ( سی پی ڈبلیوڈی) کے زیراہتمام ( سرسبز علاقے اور خوبصورت دیدہ زیب مناظر) کے موضوع پرایک قومی کانفرنس کا اہتمام اس کی ان جاری کوششوں کے ایک حصے کے طورپرکیاگیاہے ،جو سی پی ڈبلیو ڈی سرسبز اورصاف ستھرے ہمہ گیرماحول کی ترقی کے لئے کررہی ہے اس مذاکرے کا افتتاح ہاوسنگ اورشہری امورکی وزارت کے سکریٹری جناب درگاشنکر مشرا کے ذریعہ کیاگیا۔


    ماہرین باغبانی ، ماہرین تعمیرات اورسی پی ڈبلیوڈی کے انجینئرحضرات سمیت دیگر سرکاری اورنجی اداروں سے متعلق افراد نے اس مذاکرے میں شرکت کی ۔ مذاکرے کے لئے 40سے زائد مقالے موصول ہوئے اورمقتدر ماہرین نے اپنی جانب سے پریزنٹیشن پیش کئے ۔ اس مذاکرے کے دوران سی پی ڈبلیوڈی کی اشاعتوں اور ای موڈیولس کو بھی جاری کیاگیا۔


    مندوبین سے خطاب کرتے ہوئے جناب درگاشنکر مشرا نے کہاکہ پانی ، ہوا، توانائی ، آراضی ، حیاتیاتی گوناگونی جیسے نایاب وسائل کو زیادہ سے زیادہ بڑے پیمانے پربروئے کارلاکر ہمہ گیر ترقیات کا راستہ ہموارکیاجاناچاہیئے اور نئی تکنالوجیوں ، قابل احیأ توانائی ، پانی کے تحفظ ، مستعمل پانی کو بروئے کارلانے کا انتظام اس وقت کی ضرورت ہے ۔ انھوں نے سی پی ڈبلیوڈی کو اس کے اپنے کام کاج میں خصوصاًتعمیرات کے شعبے میں عام طورپر ہمہ گیرترقیاتی اقدامات اپنانے پرستائش سے نوازا۔


    جناب پربھاکر سنگھ ڈائرکٹر جنرل سی پی ڈبلیوڈی نے ہمہ گیر ترقیاتی اقدامات ، انسانی وسائل انتظامات تیز رفتار اور معیاری تعمیر ات کے عمل میں سی پی ڈبلیو ڈی کے ذریعہ ماضی قریب میں حاصل کی گئی کامیابیوں پرروشنی ڈالی ۔ انھوں نے کہاکہ سی پی ڈبلیو ڈی نے نئی تکنالوجیاں اپنائی ہیں پروجیکٹوں کو بروقت مکمل کیاہے کفایت شعاری کا انتظام کیاہے ، نئے گراہک پکڑے ہیں ، نئی مفاہمتی عرضداشتوں پردستخط کئے ہیں اور محکمے کی ترقی کے لئے نئے پالیسی اقدامات کئے ہیں اوراس سلسلے میں ہاوسنگ اور شہری امورکی وزارت سے رہنمائی اورمدد حاصل کی ہے ۔


    مذاکرے کے دوران درج ذیل سفارشات پیش کی ہیں :


    *سرسبزشہری علاقہ سماجی اورقدرتی ہمہ گیری میں اضافہ کرتاہے اور معیارحیات کی اصلاح کرتاہے ۔


    *سرسبز علاقہ اورخوب گنجان شجرکاری کے نتیجے میں توانائی کے بچت ہوتی ہے اورعمارت کی ضروریات کی تکمیل ہوتی ہے ۔


    *ہمہ گیرترقیات کو یقینی بنانے ، کثافت سے مبرا ہوا برقراررکھنے کے لئے شجرکاری ضروری ہے ۔


    *آراضی کی لاگت کئی گنابڑھ چکی ہے اوراونچی اونچی عمارتیں تعمیر ہورہی ہیں ۔ عوام کو بڑی مشکل سے کہیں سرسبز علاقہ نظرآتا ہے ۔ اس امرکو پیش نظررکھتے ہوئے پودکاری ، شجرکاری اوردیگر ماحول دوست طریقے اپنا کر منصوبہ بندی کی جانی چاہیئے تاکہ عمارت تک جانے کے لئے ایسا سایہ دار راستہ تیارہوسکے جہاں دونوں جانب کم اونچائی والے درخت بھی ہوں ، چھوٹی چھوٹی جھاڑیاں بھی اگی ہوں ، زمین پرگھاس ہو اور گملے لٹکے ہوں بیلیں لگی ہوں ۔


    *ضرورت اس بات کی ہے کہ زیرتعمیر عمارت میں لکڑی کا زیادہ سے زیادہ استعمال کیاجائے متبادل سازوسامان مثلابانس وغیرہ کا زیادہ استعمال کیاجائے ۔


    *خوبصورت دیدہ زیب ، سرسبز شاداب علاقے ترتیب دینے والوں اورباغبانوں کو اس شعبے میں نئی تکنالوجیوں سے آگاہ کرنے کے لئے باقاعدہ طورپر تربیت فراہم کی جانی چاہیئے ، تاکہ کسی پروجیکٹ کی لاگت اور اس میں محنت سے بچاجاسکے یعنی عرصہ دراز میں اس میں کم لاگت آئے ۔


    *اندورن ملک تیارہوئے پودوں اوربڑے درختوں کو منتقل کرنے اوران کے تحفظ پرزوردیاجاناچاہیئے ۔


    *جڑی بوٹیوں اورادویہ جاتی پودوں کی حوصلہ افزائی کی ضرورت ہے ۔ جڑی بوٹیوں کافروغ زیادہ بہترہے ان سے زندگی سے زیادہ بہتررہتی ہے ۔ صحت بخش اورتغذیہ کے حامل کی فراہمی کے لئے نامیابی دیشی کھاد کے استعمال کا طریقہ فروغ دیاجاناچاہیئے ۔ چھڑکاو والی آب پاشی ، فوارے کے ذریعہ آب پاشی جیسی پانی بچانے والی سینچائی کے طریقہ کاراپنائے جانے چاہیئں ۔


    *سرسبز اقدامات کو ہرملک کو ایک مشن کے طورپر اپنانا چاہیئے ۔ ہرشہر، ہرسماج اور ہرفرد واحد کی ذمہ داری بنتی ہے کہ وہ ایسا کرے تاکہ آنے والی پیڑھیاں پرمسرت طورپر صحت بخش زندگی بسرکرسکیں ۔


    ************


    
    

    ۔م ن ۔ ع آ) 08.04.2019(


    U-1784


    

    
    (Release ID: 1570149) Visitor Counter : 2
    
    
      Read this release in: English , Hindi