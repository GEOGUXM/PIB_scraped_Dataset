      وزارت دفاع

      فوجی کمانڈروں کی کانفرنس: اپریل2019
      Posted On: 06 APR 2019 10:31AM by PIB Delhi


    فوجی کمانڈروں کی شش ماہی کانفرنس 8؍ اپریل 2019 کو شروع ہوگی۔ افتتاحی خطبہ رکشا منتری محترمہ نرملا سیتا رمن دیں گی۔


    فوج کے سربراہ جنرل بپن راوت کی سربراہی میں منعقد ہونے والی اس کانفرنس کے دوران سینئر کمانڈر فوج کی تنظیم اور مجموعی اعتبار سے فوج کے خصوصی معاملات پر اظہارِ خیال کریں گے۔


    اس کانفرنس میں جن اہم موضوعات پر بات چیت کی توقع ہے ان میں سلامتی کی موجودہ صورت حال، سلامتی کو لاحق مستقبل کے خطروں کو کم کرنا اور متوقع پریشانیوں پر قابو پانے کی جنگی مہارت میں اضافہ شامل ہے۔دیگر موضوعات مثلاً شمالی سرحدوں کے ساتھ ساتھ صلاحیت میں اضافے کے لیے بنیادی ڈھانچے کی ترقی، اسٹریٹجک ریلوے لائن پر نظر ثانی اور گولی بارود میں آنے والی کمی کو پورا کئے جانے کو یقینی بنانے کے لیے محدود بجٹ کا بہترین استعمال ، بارڈر روڈ آرگنائزیشن پروجیکٹوں سے متعلق معاملات ، ای سی ایچ ایس کے ساتھ ساتھ کارروائی، انتظام اور فوجی دستوں کی بہبود سے متعلق دیگر متعلقہ معاملات پر بھی منصوبہ بندی اور عمل آوری کے لیے تفصیل سے بات چیت کی جائے گی۔


    فوج کے سربراہ کی سربراہی میں فوجی کمانڈوں کی کانفرنس کا انعقاداعلیٰ افسروں کے مشورے سے اہم پالیسی سے متعلق فیصلے کرنے کے لیے سال میں دو بار کیا جاتا ہے۔ ہندوستانی فوج کی منصوبہ بندی اور عمل آوری کے عمل کے سلسلے میں یہ ایک اہم موقع ہوتا ہے۔


    U. No. 1778

    
    
    (Release ID: 1570130) Visitor Counter : 11
    
    
      Read this release in: English , Hindi