      وزارت خزانہ

      سرکاری اسٹاک کی نیلامی برائے فروخت ( از سر نو اجراء )
      Posted On: 29 APR 2019 10:59AM by PIB Delhi


    نئی دہلی، 29 اپریل / حکومت ہند نے قیمت پر مبنی نیلامی کے ذریعہ( i ) مشتہر رقم 3,000 کروڑ روپئے (کم از کم) کے عوض سرکاری اسٹاک ، 2021 کا 7.00 فی صد ( ii ) مشتہر رقم 3000 کروڑ روپئے (کم از کم) کے عوض سرکاری اسٹاک ، 2026 کا 7.27 فی صد ( iii ) مشتہر رقم 5000 کروڑ روپئے (کم از کم) کے عوض انڈیا فلوٹنگ ریٹ بانڈز ، 2031 ، ( iv ) مشتہر رقم 2000 کروڑ روپئے (کم از کم) کے عوض سرکاری اسٹاک 2039 کا 7.62 فی صد ( v ) منافع پر مبنی نیلامی کے ذریعے مشتہر رقم 4000 کروڑ روپئے کے عوض ‘ نئے سرکاری اسٹاک 2059 ’ کی فروخت کا اعلان کیا ہے۔ نوٹیفائیڈ رقم کی زیادہ سے زیادہ حد 17000 کروڑ روپئے ہے ۔ حکومت ہند کے پاس مذکورہ تمسکات میں سے ایک یا زیادہ کے لئے 1000 کروڑ روپئے تک کی اضافی خریداری کو اپنے پاس رکھنے کا اختیار ہے ۔ یہ نیلامی ملٹی پل پرائز میتھڈ یعنی کئی طرح کی قیمتوں کے طریقۂ کار پر ہو گی ۔ نیلامی کا عمل ریزرو بینک آف انڈیا ، ممبئی آفس ، فورٹ ، ممبئی کے ذریعے 3 مئی ، 2019 ء ( بروز جمعہ ) کیا جائے گا ۔


    اسٹاک کی سیل کے تحت نوٹیفائیڈ رقم کا 5 فی صد حصہ مستحق افراد اور اداروں کو غیر مقابلہ جاتی بنیادوں کی سہولت کی اسکیم کے تحت سرکاری تمسکات نیلامی کے قواعد کے تحت کیا جائے گا ۔


    دونوں یعنی مقابلہ جاتی اور غیر مقابلہ جاتی بولیوں کو الیکٹرانک فارمیٹ میں 3 مئی ، 2019 ء کو ریزرو بینک آف انڈیا کور بینکنگ سولیوشن ( ای ۔ ُکبیر ) کے طریقے سے داخل کی جانی ہیں ۔ غیر مقابلہ جاتی بولیوں کو صبح 11.30 بجے سے لے کر دوپہر 12.00 بجے کے درمیان داخل کیا جانا چاہیئے اور مقابلہ جاتی بولیوں کو صبح 11.30 بجے سے لے کر دوپہر 12.30 کے درمیان تک داخل کیا جانا لازم ہے ۔


    نیلامی کے نتائج کا اعلان 3 ، مئی ، 2019 ء ( بروز جمعہ ) کو کیا جائے گا اور کامیاب طور سے بولی لگانے والے افراد کو 6 مئی ، 2019 ء ( بروز پیر ) ادائیگی کر دینی لازمی ہو گی ۔


    مذکورہ اسٹاک ‘ مرکزی حکومت کے تمسکات سے متعلق سودوں کے قواعد اور رہنما خطوط کے تحت ’ ، ‘‘ جب جاری کئے گئے ’’ کی سہولت سے آراستہ ہوں گے ۔ اس سلسلے میں ریزرو بینک آف انڈیا نے اپنے سرکولر نمبر آر بی آئی / 19-2018 / 25 بتاریخ 24 جولائی ، 2018 ء میں ضروری تفصیلات فراہم کی ہوئی ہیں ، جن میں وقتاً فوقتاً ترمیم ہوتی رہتی ہے ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    U. No. 1986


    

    
    (Release ID: 1571282) Visitor Counter : 10
    
    
      Read this release in: English , Hindi , Bengali