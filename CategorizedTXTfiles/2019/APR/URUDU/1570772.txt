      بھارتی چناؤ کمیشن

      انتخابی کمیشن نے پولنگ کے اگلے مرحلوں کے لئے ویڈیو کانفرنسنگ کے ذریعہ تریپورہ اور مغربی بنگال میں مرکزی مشاہدین کے ساتھ انتخابات کے لئے کئے گئے انتظامات کا جائزہ لیا
      Posted On: 15 APR 2019 7:22PM by PIB Delhi


    نئیدہلی 16 اپریل ۔اعلیٰ انتخابی کمشنر جناب سنیل اروڑہ اور انتخابی کمشنروں جناب اشوک لواسہ اور جناب سشیل چندر کی قیادت میں بھارت کے انتخابی کمیشن کی ٹیم نے آج لوک سبھا انتخابات 2019 کے لئے جاری عام انتخابات کے دوسرے اور تیسرے مرحلے کے تحت کرائی جانے والی پولنگ سے متعلق مغربی بنگال اورتریپورہ کے کچھ مخصوص حلقوں میں انتظامات کا جائزہ لیا۔ یہ جائزہ اُن عام مشاہدین ، پولیس مشاہدین اور اخراجات مشاہدین کے ساتھ ویڈیو کانفرنسنگ کے ذریعہ لیا گیا ،جنہیں مغربی بنگال میں جلپائی گُڑی ،دارجلنگ ، رائے گنج ، بالُر گھاٹ ، مالدہ اتر، مالدہ دکشن ، جنگی پور اور مرشد آباد پارلیمانی حلقوں میں دوسرے اور تیسرے مرحلے کے لئے تعینات کیا گیا ہے اور تریپورہ میں ، تریپورہ مشرقی پارلیمانی حلقے میں دوسرے مرحلے کے لئے تعینات کیا گیا ہے ۔


    عام مشاہدین نے پولنگ اسٹیشنو ں پر کم سے کم یقینی سہولیات ( اے ایم ایف ) پی ڈبلیو ڈی کی نقشہ بندی اور پولنگ اسٹیشنوں پر ان کی سہولیات کے لئے کئے گئے انتظامات ، ووٹروں میں یہ بیداری لائے جانے کہ فوٹو ووٹر پرچیوں ( پی وی ایس ) کو شناختی دستاویز کے طور پر نہیں قبول کیا جائے گا البتہ ووٹر کو بارہ مخصوص شناختی دستاویزات میں سے کوئی ایک دستاویز لاکر پولنگ کے دن پولنگ اسٹیشن پر دکھانی ہوگی،اس سے متعلق تیاریوں کے بارے میں مطلع کیا ۔ اگر سیاسی پارٹیوں وغیرہ سے کوئی شکایت ہے تو کمیشن نے شکایتوں کا جائزہ بھی لیا۔ جیساکہ مشاہدین کو یہ شکایت موصول ہوئی ہیں۔ پریشانی پیدا کرنے والے شناخت شدہ لوگوں اور امکانی طور پر ڈرانے دھمکانے والے لوگوں کے خلاف کئے گئے احتیاطی اقدامات کا بھی جائزہ لیا۔


    کمیشن نے ہرایک پارلیمانی حلقے میں مرکزی مسلح پولیس فورس کی تعیناتی کا بھی تفصیلی جائزہ لیا۔ پولیس مشاہدین نے ضلع سکیورٹی / فورس کی تعیناتی سے متعلق منصوبے کی تیاریوں اور علاقے کے غلبے کے لئے مرکزی نیم فوجی دستوں کے استعمال اور اعتماد سازی کے اقدامات نیز نظم ونسق کی صورتحال کے بارے میں مطلع کیا ۔ مغربی بنگال اور جھارکھنڈ کے لئے خصوصی مرکزی پولیس مشاہد جناب وویک دوبے اور تریپورہ اور میز ورم کے لئے خصوصی مرکزی پولیس مشاہد جناب ایم کے داس بھی میٹنگ میں شریک تھے۔


    اخراجات سے متعلق مشاہدین نے فلائنگ اسکویڈ ز ( ایف ایس ) ْ اسٹیٹک نگراں ٹیموں ( ایس ایس ٹی ) اور ویڈیو نگراں ٹیموں ، شکایتوں پر نظر رکھنے والے سیل ، ایف ایس ، ایس ایس ٹی اور پولیس اور امیدواروں کے کھاتوں کےمعائنے کےبارے میں کمیشن کو مطلع کیا۔


    کمیشن نے سبھی مشاہدین سے زور دےکر کہا کہ وہ لگاتار نگرانی رکھیں اور یقین دہانی کرائیں کہ ووٹ ڈالنے کا کام پوری طرح آزادانہ ،شفاف اور قابل اعتبار طریقے سے جاری ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-1892

    
    
    (Release ID: 1570772) Visitor Counter : 6
    
    
      Read this release in: English , Hindi , Bengali