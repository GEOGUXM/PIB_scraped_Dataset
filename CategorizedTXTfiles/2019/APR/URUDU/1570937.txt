      وزارت دفاع

      تعارفی خاکہ- بحریہ کے کمانڈروں کی کانفرنس 2019/1
      Posted On: 21 APR 2019 1:58PM by PIB Delhi


    نئی دہلی، 21 اپریل بحریہ کے کمانڈروں کی کانفرنس 2019 کا پہلا ایڈیشن نئی دہلی میں 23 سے 25 اپریل، 2019 تک منعقد کی جائے گی۔ یہ کانفرنس بحریہ کے کمانڈروں کے درمیان باہمی بات چیت کے لئے فوج کا سب سے بڑا فورم ہے۔ کمانڈر ان چیف کے ساتھ بحریہ کے سربراہ، گزشتہ چھ ماہ کے دوران کئے گئے اہم آپریشنل، مواد، لوجسٹک، انسانی وسائل، تربیت اور انتظامی سرگرمیوں کا جائزہ لیں گے اور آئندہ چھ ماہ کے دوران آپریشنل کئے جانے والے پروگراموں پر غور وخوض کریں گے۔


    یہ کانفرنس پلوامہ سے متعلق واقعات کے پس منظر میں زیادہ اہمیت کے حامل ہے، جس نے ملک کے دفاع کو توجہ کا مرکز بنا دیا ہے۔ یہ کانفرنس بحریہ کی اعلی قیادت کو سمندری علاقوں میں درپیش چیلنجوں پر غور وفکر کرنے کے لیے ایک پلیٹ فارم بھی فراہم کرے گی اور ارتقا پذیر جیو منصوبہ جاتی ماحول کے تئیں رد عمل کے لئے حکمت عملی کو موزوں بنائے گی۔


    محترمہ وزیر دفاع کا یوم افتتاح پر بحریہ کے کمانڈروں کو خطاب کرنے اور ان سے ساتھ بات چیت کرنے کا پروگرام ہے۔ یہ کانفرنس اعلیٰ سرکاری افسروں کے ساتھ بحریہ کے کمانڈوں ، ادارہ جاتی ہم آہنگی کے لیے ایک پلیٹ فارم کی شکل میں بھی کام کرتی ہے۔


    کانفرنس کے دوران، ہندوستانی افواج اور فضائیہ کے سربراہوں کے ساتھ باہمی بات چیت کو آپریشنل ماحول کا تجزیہ کرنے، تین افواج کے درمیان ہم آہنگی برقرار رکھنے سے متعلق مذاکرات کے لیے استعمال کیا جائے گا۔


    آپریشنل کارکردگی کو بہتر بنانے اور آپٹیمل مائنگ کی سمت میں ہندوستانی بحریہ کی فنکشنل تنظیم نو کے موضوع ہندوستانی بحریہ کے لیے طویل مدتی لائحہ عمل کو حتمی شکل دینے کے لیے غور وخوض کرنے کی بنیاد بنے گی۔


    نئی صلاحیتوں کے حصول، بحریہ کے جنگی شعبوں میں اصلاحات کے لئے ‘‘بگ ڈیٹا انالیٹک ’’ اور ‘‘مصنوعی انٹیلی جنس’’ جیسی نئی تکنیک کے استعمال، نیٹ ورک / اطلاعات کا پھیلاؤ، لاجسٹکس، انتظامی امور اور مسلسل آپریشن کے لئے صحت کی نگرانی کے سازوسامان جیسے امور پر غور وخوض کرنے کی منصوبہ بندی کی گئی ہے۔


    کسی بھی بحران کی صورت میں، آئی او آر میں نیٹ سیکورٹی فراہم کنندہ ہونے اور پہلا رد عمل ظاہر کرنے کی ہندوستانی بحریہ سے توقعات کو دھیان میں رکھتے ہوئے فورم ہندوستانی بحریہ کے ذریعہ حال ہی میں اختتام پذیر ایچ ای ڈی آر آپریشنز اور آئی ایف سی-آئی او آر جیسے متعدد دیگر سمندری تحفظ کی مہم سے سیکھے گئے سبق پر بھی غور وخوض کرے گا۔


    ۔ ۔ ۔ ۔ ۔ ۔ ۔ ۔ ۔


    (م ن ۔ رض۔ را (


    U-1927

    
    
    (Release ID: 1570937) Visitor Counter : 4
    
    
      Read this release in: English , Hindi , Bengali