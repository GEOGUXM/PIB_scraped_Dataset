      وزارت دفاع

      بھارتی بحریہ نے سائنسی اور صنعتی ریسرچ کونسل(سی ایس آئی آر) کے ساتھ مفاہمت نامہ پردستخط کئے
      Posted On: 05 APR 2019 4:24PM by PIB Delhi


    نئی دہلی، 05 / اپریل۔بھارتی بحریہ اور سائنسی اور صنعتی ریسرچ کونسل(سی ایس آئی آر) نے آج بھارتی بحریہ کے لئے مشترکہ ریسرچ کرنے اور ایڈوانسڈ ٹیکنالوجی کو فروغ دینے کے لئے ایک مفاہمت نامہ پر دستخط کئے یہ سی ایس آئی آر، بھارتی بحریہ اور بھارتی صنعت کے درمیان ایک مشترکہ بندوبست ہوگا۔


    مفاہمت نامہ پر دستخط وائس ایڈ مرل جی ایس پیبی پی وی ایس ایم، اے وی ایس ایم، وی ایس ایم چیف آف میٹریل آف انڈین نیوی اور جناب شیکھر سی منڈے، سیکریٹری ڈی ایس آئی آر اور ڈائریکٹر جنرل، سی ایس آئی آر نے کئے۔ دستخط کی تقریب میں 7 سی ایس آئی آر لیب کے ڈائریکٹر، فلیگ آفیسرز اور بھارتی بحریہ کے ڈائریکٹوریٹ اور ممتاز سی ایس آئی آر لیب کے نمایاں سائنس دانوں نے شرکت کی۔


    یہ مفاہمت نامہ بھارتی بحریہ اور سی ایس آئی آر کے درمیان بات چیت کے لئے ایک رسمی فریم ورک فراہم کرتا ہے۔یہ میکنیکل، الیکٹرانکس، کمیونیکشن، کمپیوٹر تعلیم، پروپلزن سسٹم اور مینو ٹیکنالوجی کے متعدد شعبوں میں مشترکہ تحقیق اور ترقی کی سرگرمیوں کا راستہ ہموار کرے گا۔


    اس موقعہ پر خطاب کرتے ہوئے وائس ایڈ مرل جی ایس پیبی نے سی ایس آئی آر کو سائنسی تحقیق اور ترقی کے میدان میں ملک کے تئیں اسکی خدمات کے لئے مبارک باد دی اور تیار کی جانے والی کچھ ٹیکنالوجی کا ذکر کیا۔ جس کا استعمال عملیاتی دستیابی اور بحریہ پلیٹ فارموں کی جنگی صلاحیتوں کو بڑھانے کے لئے کیاجاسکتا ہے۔ انہوں نے مسلح افواج اور سی ایس آئی آر جیسے عالمی سطح کے قومی اداروں کے درمیان اس طرح کی شراکت داریوں کی ضرورت پر زور دیا۔ جس سے ہندوستانی بحریہ کو جدید ترین ٹیکنالوجیز کی سمت میں بڑھنے میں مدد ملے گی اور اسی کے ساتھ ساتھ وہ میک ان انڈیا اور حکومت کے دیگر احتراعی پروگراموں کے تحت مشترکہ طور پر مصروف عمل ہوگی۔ انہوں نے کہا کہ یہ مفاہمت نامہ مستقبل میں نئی ٹیکنالوجیوں کی ترقی اور خیالات کے تبادلے کی بنیاد بنے گا۔جناب شیکھر سی منڈے نے مشترکہ کوششوں کی ستائش کی اور اس بات پر زور دیا کہ سی ایس آئی آر کے لئے دفاع ایک ترجیحی شعبہ ہے۔ جس کا مقصد ایڈوانسڈ ٹیکنالوجی میں خودکفیل ہونا ہے۔


    اس مفاہت نامے کے تحت پیش رفت کی جانے والی کچھ فوری پروجیکٹوں میں متبادل ٹیکنالوجیز کی ترقی اور ریموٹ آپریشن کے لئے وائر لیس ایم ای ایم ایس پر مبنی سینسر کی تنصیب ہے۔


    *********


    U – 1774

    
    
    (Release ID: 1570098) Visitor Counter : 16
    
    
      Read this release in: English , Hindi , Marathi , Bengali , Malayalam