      ارضیاتی سائنس کی وزارت

      جنوب مغربی خلیج اور اس کے قریب جنوب مشرقی خلیجِ بنگال پر شدید سمندری طوفان ‘‘ فونی ’’ اڈیشہ ، مغربی بنگال اورآندھرا پردیش کے سری کاکولم اور وجیا نگرم اضلاع کے لئے طوفان سے متعلق چوکسی کا ییلو میسیج
      Posted On: 30 APR 2019 3:50PM by PIB Delhi


    نئی دہلی، 30 اپریل / جنوب مشرقی اور اس سے متصل جنوب مغربی خلیج بنگال پر موجود شدید قسم کا سمندری طوفان ‘‘ فونی ’’ پچھلے 6 گھنٹوں کے دوران 22 کلو میٹر فی گھنٹے کی رفتار سے شمال مغرب کی جانب پیش رفت کر رہا ہے اور یہ 30 اپریل ، 2019 ء کو بھارتی وقت کے مطابق صبح 11.30 بجے جنوب مغربی خلیجِ بنگال اور اُس سے متصل جنوب مشرقی خلیجِ بنگال میں 12.6 ڈگری شمال ارض البلد اور 85.7 ڈگری مشرق طول البلد میں اڈیشہ کے پوری سے تقریباً 800 کلو میٹر جنوب میں اور آندھرا پردیش کے وشاکھاپٹنم سے 620 کلو میٹر جنوب - جنوب مشرق میں اور سری لنکا کے ٹرنکو مالی سے 660 کلو میٹر شمال – شمال مشرق میں واقع تھا ۔ اس بات کا قوی امکان ہے کہ یہ اگلے 12 گھنٹے کے دوران مزید شدت اختیار کر لے گا ۔ اس بات کی بھی کافی امید ہے کہ یہ طوفان یکم مئی کی شام تک شمال مغرب کی جانب بڑھے گا ، جس کے بعد یہ شمال – شمال مشرق کی جانب مڑ جائے گا اور گوپال پور اور چاند بالی کے درمیان اڈیشہ کا ساحل پار کرے گا اور تقریباً 3 مئی کی سہ پہر پوری کے جنوب میں پہنچے گا ، جس میں اس کی ہواؤں کی رفتار 175 – 185 کلو میٹر فی گھنٹہ ہو گی اور جھکڑوں کی رفتار 205 کلو میٹر فی گھنٹہ تک ہو گی ۔


    سمندری طوفان سے متعلق پیش گوئی اور اس کے رجحان کا گو شوارہ مندرجہ ذیل ہے :

                                                                                                                                                           
تاریخ / وقت ( آئی ایس ٹی )  پوزیشن ( ارض البلد شمال / طول البلد مشرق )  ہواؤں کی زیادہ سے زیادہ رفتار ( کلو میٹر فی گھنٹہ )  سمندری طوفان کا زمرہ         
                                                                                                                                                           
                                                                                                                                                           
                                                                                                                                                           
30.04.19/1130               12.6/85.7                                   145-155 gusting to 170                                بہت شدید سمندری طوفان        
                                                                                                                                                           
                                                                                                                                                           
                                                                                                                                                           
30.04.19/1730               13.1/85.3                                   160-170 gusting to 185                                بہت شدید سمندری طوفان        
                                                                                                                                                           
                                                                                                                                                           
                                                                                                                                                           
30.04.19/2330               13.5/84.7                                   165-175 gusting to 195                                انتہائی بہت شدید سمندری طوفان
                                                                                                                                                           
                                                                                                                                                           
                                                                                                                                                           
01.05.19/0530               13.8/84.3                                   170-180 gusting to 200                                انتہائی بہت شدید سمندری طوفان
                                                                                                                                                           
                                                                                                                                                           
                                                                                                                                                           
01.05.19/1130               14.4/84.0                                   175-185 gusting to 205                                انتہائی بہت شدید سمندری طوفان
                                                                                                                                                           
                                                                                                                                                           
                                                                                                                                                           
01.05.19/2330               15.4/84.0                                   175-185 gusting to 205                                انتہائی بہت شدید سمندری طوفان
                                                                                                                                                           
                                                                                                                                                           
                                                                                                                                                           
02.05.19/1130               16.7/84.2                                   175-185 gusting to 205                                انتہائی بہت شدید سمندری طوفان
                                                                                                                                                           
                                                                                                                                                           
                                                                                                                                                           
02.05.19/2330               18.0/84.7                                   175-185 gusting to 205                                انتہائی بہت شدید سمندری طوفان
                                                                                                                                                           
                                                                                                                                                           
                                                                                                                                                           
03.05.19/1130               19.2/85.3                                   175-185 gusting to 205                                انتہائی بہت شدید سمندری طوفان
                                                                                                                                                           
                                                                                                                                                           
                                                                                                                                                           
03.05.19/2330               20.3/86.2                                   150-160 gusting to 175                                بہت شدید سمندری طوفان        
                                                                                                                                                           
                                                                                                                                                           
                                                                                                                                                           
04.05.19/1130               21.4/87.3                                   125-135 gusting to 150                                بہت شدید سمندری طوفان        
                                                                                                                                                           
                                                                                                                                                           
                                                                                                                                                           
04.05.19/2330               22.5/88.4                                   90-100 gusting to 110                                 شدید سمندری طوفان            
                                                                                                                                                           
                                                                                                                                                           
                                                                                                                                                           
05.05.19/1130               23.5/89.6                                   50-60 gusting to 70                                   ہوا کا کم دباؤ              
                                                                                                                                                           
                                                                                                                                                           

    وارننگ :


    i ۔ شدید بارش کی وارننگ

      * شمالی آندھرا پردیش : شمالی ساحلی آندھرا پردیش میں الگ الگ مقامات پر ہلکی سے معتدل بارش ہو سکتی ہے ۔ 2 مئی کو سری کاکولم اور وجے نگرام اضلاع میں بارش کا امکان ہے ، جب کہ 3 مئی کو کئی مقامات پر بھاری بارش ہو سکتی ہے ۔
      * اڈیشہ : 2 مئی کو اڈیشہ کے جنوبی ساحلی علاقے میں ہلکی سے معتدل اور کچھ مقامات پر بھاری سے بہت بھاری بارش کا امکان ہے ۔ البتہ 3 مئی کو شمالی اڈیشہ اور اور شمالی اڈیشہ کے اندرونی اضلاع اور اڈیشہ کے ساحل پر اکا دکا ّ مقامات پر شدید بارش ہو سکتی ہے ، جب کہ 4 مئی کو شمالی اڈیشہ میں شدید بارش کا امکان ہے ۔
      * مغربی بنگال : 3 مئی کو مغربی بنگال کے ساحلی علاقوں میں مختلف مقامات پر ہلکی سے معتدل بارش ہو سکتی ہے ، جب کہ 4 مئی کو گنگا کی ترائی والے مغربی بنگال کے مختلف مقامات پر انتہائی شدید بارش ہونے کا امکان ہے ۔

    ii ۔ہوا کی وارننگ

      * جنوب مغربی خلیج بنگال اور جنوب مشرقی بنگال پر طوفانی ہوائیں 145-155 کلومیٹر کی رفتار سے چلیں گی اور تیز جھکڑوں کی رفتار 170 کلو میٹر فی گھنٹہ تک ہو سکتی ہے ۔ امید ہے کہ اس میں رفتہ رفتہ اضافہ ہو گا اور ہواؤں کی رفتار 175-185 کلو میٹر فی گھنٹہ تک پہنچ جائے گی ، جب کہ جھکڑوں کی رفتار 205 کلو میٹر فی گھنٹہ تک ہو سکتی ہے ۔ یہ ہوائیں جنوب مغربی خلیج بنگال ، شمالی تمل ناڈو ، پڈو چیری ، جنوبی آندھرا پردیش میں یکم مئی کی صبح سے چلنی شروع ہوں گی ۔
      * 30 اپریل کو تمل ناڈو اور پڈو چیری کے ساحلی علاقوں ، کومورین علاقے اور خلیجِ مناّر میں 50 کلو میٹر فی گھنٹے کی رفتار سے تیز جھکڑ چلیں گے ، جب کہ ہوا کی رفتار 30 سے 40 کلو میٹر فی گھنٹہ تک ہوگی ۔
      * 2 مئی سے آندھرا پردیش اور اڈیشہ کے ساحلوں سے دور سمندر میں ہوا کی رفتار 40-50 کلو میٹر فی گھنٹہ ، جب کہ جھکڑوں کی رفتار 60 کلو میٹر فی گھنٹہ تک پہنچ سکتی ہے ۔ امید ہے کہ 3 مئی کو سمندری ہواؤں کی رفتار 60 سے 70 کلو میٹر فی گھنٹہ تک پہنچ جائے گی ، جب کہ ہوا کے جھکڑوں کی رفتار 85 کلو میٹر فی گھنٹہ ہوگی۔ اس کے علاوہ ، شمالی آندھرا پردیش میں 3 مئی کی شام سے ہوا کی رفتار 90 سے 100 کلو میٹر فی گھنٹہ اور تیز جھکڑوں کی رفتار 115 کلو میٹر فی گھنٹہ تک پہنچ جائے گی ۔
      * مغربی بنگال کے ساحل سے دور 2 مئی کو سمندر طوفان کی رفتار 40 – 50 کلو میٹر فی گھنٹہ ہو گی ، جس میں ہوا کی جھکڑ کی رفتار 60 کلو میٹر فی گھنٹہ تک پہنچنے کا امکان ہے ۔

    iii ۔سمندر کی صورت حال

      * جنوب مغربی خلیج اور اس سے متصل جنوب مشرقی اور مغرب وسطی خلیجِ بنگال میں شمالی تمل ناڈو ، پڈو چیری اور جنوبی آندھرا پردیش کے ساحلوں پر سمندری طوفان کی وجہ سے سمندر میں طغیانی ہو گی ۔ اس بات کا قوی امکان ہے کہ یکم سے 3 مئی ، 2019 ء کے درمیان شمال مغربی خلیج بنگال میں اور مغرب وسطی خلیجِ بنگال میں سمندر کی صورت حال طغیانی پر رہے گی ، جب کہ شمال مغربی خلیج بنگال میں 2 سے 4 مئی کے دوران سمندر میں طغیانی میں شدت آ جائے گی ۔
      * شمالی آندھرا پردیش کے ساحل سے دور یکم سے 3 مئی کے دوران سمندر میں طغیانی رہنے کا امکان ہے ، جب کہ 2 مئی سے 4 مئی کے دوران اڈیشہ اور مغربی بنگال کے ساحلوں سے دور سمندر میں طغیانی رہے گی ۔

    iv ۔سمندری لہروں سے متعلق وارننگ

      * سمندر ی طوفان کے نتیجے میں ڈیڑھ میٹر تک اونچی لہریں آنے کا امکان ہے ، جس سے اڈیشہ کے گنجم ، خوردا ، پوری اور جگت سنگھ پور کے نشیبی علاقوں میں پانی بھر جانے کا امکان ہے ۔

    v ۔ماہی گیروں کے لئے وارننگ

      * ماہی گیروں کو مشورہ دیا جاتا ہے کہ وہ 30 اپریل کو خلیجِ بنگال کے جنوب مشرقی اور جنوب مغربی سمت میں گہرے سمندر میں نہ جائیں؛ یکم مئی تک خلیج بنگال کے جنوب مغرب اور وسط مغربی علاقے ، پڈو چیری ، شمالی تمل ناڈو اور جنوبی آندھرا پردیش کے سمندر میں نہ جائیں ؛ یکم سے 3 مئی ، 2019 ء تک مغرب وسطی خلیج بنگال ، شمالی آندھرا پردیش کے سمندر میں نہ جائیں اور 2 سے 4 مئی کے دوران مغرب وسطی خلیج بنگال اور شمال مغرب کے علاوہ اڈیشہ اور مغربی بنگال کے ساحل سے دور گہرے سمندر میں نہ جائیں ۔
      * جو ماہی گیر مذکورہ بالا علاقوں کے گہرے سمندر میں گئے ہوئے ہیں ، انہیں مشورہ دیا جاتا ہے کہ وہ ساحل پر واپس آ جائیں ۔

    vi ۔( اے ) اڈیشہ کے گنجم ، گج پتی ، خوردا ، پوری اور جگت سنگھ پور اضلاع میں ہونے والی تباہی کا امکان اور کارروائیوں کی تجویز


    ( i )ہرقسم کے کچے مکانوں کے ساتھ ساتھ پرانے بدحال پکے مکانوں کو سخت نقصان پہنچے گا ۔ ہواؤں سے اڑنے والی اشیا سے خطرے کا امکان ہے۔ ( ii )مواصلات اور بجلی کے کھنبے اکھڑنے کا امکان ہے ۔ ( iii ) کئی مقامات پر ریل / سڑک رابطوں میں رکاوٹ آ سکتی ہے ۔ ( iv ) موجودہ فصلوں ، پیڑ پودوں اور باغات کو شدید نقصان پہنچے گا ۔ ( v ) پام اور ناریل کے درخت بڑی تعداد میں گرنے کا امکان ہے ۔ ( vi ) زیادہ جھاڑ والے درخت اکھڑ جائیں گے ۔ ( vii ) بڑی کشتیاں اور جہاز وں کے لنگروں کو نقصان پہنچ سکتا ہے ۔


    مجوزہ کارروائیاں :


    ( i ) ماہی گیری کے کام کو مکمل طور پر معطل کیا جائے ۔ ( ii ) ساحلی علاقوں سے بڑے پیمانے پر لوگوں کو باہر نکالا جائے ۔ ( iii ) ریل اور سڑک ٹریفک کا رخ بدل دیا جائے یا انہیں معطل کر دیا جائے ۔ ( iv ) متاثرہ علاقوں کے لوگ اپنے گھروں کے اندر رہیں ۔ ( v ) موٹر بوٹ اور چھوٹے جہازوں کی آمد و رفت درست نہیں ہو گی ۔


    ( بی ) اڈیشہ کے کیندر پاڑا ، بھدرک ، جاج پور ، بالا سور اضلاع ، مغربی بنگال کے مشرقی و مغربی مدنا پور ، جنوبی اور شمالی چوبیس پرگنہ ، ہاوڑہ ، ہبلی ، کولکاتہ اضلاع اور آندھرا پردیش کے سری کاکولم اور وجیا نگرم اضلاع میں متوقع نقصان اور مجوزہ کارروائی ۔


    ( i )ہرقسم کے کچے مکانوں کے ساتھ ساتھ پرانے بدحال پکے مکانوں کو سخت نقصان پہنچے گا ۔ ہواؤں سے اڑنے والی اشیا سے خطرے کا امکان ہے۔ ( ii )مواصلات اور بجلی کے کھنبے اکھڑنے کا امکان ہے ۔ ( iii ) کئی مقامات پر ریل / سڑک رابطوں میں رکاوٹ آ سکتی ہے ۔ ( iv ) موجودہ فصلوں ، پیڑ پودوں اور باغات کو شدید نقصان پہنچے گا ۔ ( v ) پام اور ناریل کے درخت بڑی تعداد میں گرنے کا امکان ہے ۔ ( vi ) زیادہ جھاڑ والے درخت اکھڑ جائیں گے ۔ ( vii ) بڑی کشتیاں اور جہاز وں کے لنگروں کو نقصان پہنچ سکتا ہے ۔


    مجوزہ کارروائیاں :


    ( i ) ماہی گیری کے کام کو مکمل طور پر معطل کیا جائے ۔ ( ii ) ساحلی علاقوں سے بڑے پیمانے پر لوگوں کو باہر نکالا جائے ۔ ( iii ) ریل اور سڑک ٹریفک کا رخ بدل دیا جائے یا انہیں معطل کر دیا جائے ۔ ( iv ) متاثرہ علاقوں کے لوگ اپنے گھروں کے اندر رہیں ۔ ( v ) موٹر بوٹ اور چھوٹے جہازوں کی آمد و رفت درست نہیں ہو گی ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا )


    U. No. 1996

    
    
    (Release ID: 1571371) Visitor Counter : 2
    
    
      Read this release in: Malayalam , English , Hindi , Bengali
    
    
    

      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
*