      نائب صدر جمہوریہ ہند کا سکریٹریٹ

      بھارت میں عالمی سطح کا اعلیٰ تعلیمی نظام وقت کی اہم ضرورت : نائب صدر جمہوریہ ہند تعلیم کو مزید مساویانہ اور شمولیت پر مبنی بنا یا جائے طلباء کو روزگار دینے والے ہنر سے آراستہ کیا جائے تعلیمی اداروں اور صنعتوں کے درمیان تال میل کو فروغ دیا جائے صدر جمہوریہ ہند نے ریوا یونیورسٹی میں آرکی ٹیکچر بلاک کا افتتاح کیا
      Posted On: 22 APR 2019 7:28PM by PIB Delhi


    
    
    نئی دلّی ، 22 اپریل ؍نائب صدر جمہوریہ ہند جناب ایم ۔ وینکیا نائیڈو نے کہا ہے کہ بھارت میں عالمی سطح کے اعلیٰ تعلیمی نظام کا قیام وقت کی اہم ضرورت ہے ۔ نائب صدر جمہوریہ ہند گزشتہ روز بنگلور میں ریوا یونیورسٹی کے کیمپس میں اسٹیٹ آف دی آرٹ آرکی ٹیکچر بلاک کا افتتاح کرنے کے بعد حاضرین سے خطاب کر رہے تھے ۔ انہوں نے کہا کہ بھارت کی ترقی کے لئے ہماری کوششیں ادھوری رہ جائیں گی اگر ہم صف آخر تک کے لئے اعلیٰ معیاری تعلیم کے لئے مواقع پیدا نہیں کر سکے ۔
    نائب صدر جمہوریہ ہند نے مہارت اور شمولیت کے درمیان تفریق پر تشویش کا اظہار کرتے ہوئے تعلیم کو مزید مساویانہ اور شمولیت پر مبنی بنانے پر زور دیا ۔
    جناب نائیڈو نے کہا کہ ہمارے یہا ں زبردست صلاحیت موجود ہے اور ہمیں اس صلاحیت کو اعلیٰ تعلیمی مواقع نہ ہونے کے باعث ضائع نہیں ہونے دینا چاہئیے ، خصوصاً اعلیٰ تعلیم اور ہنر مندی کی تربیت کو ۔ انہوں نے اعلیٰ تعلیم کو تو سیع دیئے جانے کی حکمت عملی تیار کرنے میں آبادی کے اہم طبقات مثلاً خواتین ، دیگر صلاحیتوں کے حامل افراد اور اقتصادی طور پر پسماندہ طبقات پر توجہ مرکوز کرنے کی ضرورت پر زور دیا ۔
    جناب نائیڈو نے کہا کہ بھارت تیز رفتار صنعت کاری اور اقتصادی ترقی کا باعث 2030 ء تک تقریباً 250 ملین ہنر مند افرادی قوت کے لئے مواقع فراہم کر سکے گااور توقع ظاہر کی کہ بھارت آئندہ برسوں میں عالمی سطح پر ہنر مندی افرادی قوت فراہم کرنے کے قابل بن جائے گا ۔
    نائب صدر جمہوریہ نے کہا کہ آزادی کے وقت سے ہی ترقی کے با وجود بھارت میں اعلیٰ تعلیمی نظام نا کافی بنیادی ڈھانچے اور اکویٹی کی کمی جیسے معاملات کے باعث اب تک پچھڑ رہا ہے ۔
    نائب صدر جمہوریہ نے اعلیٰ تعلیمی اداروں سے خواہش ظاہر کی کہ وہ طلباء کو روزگار فراہم کرانے والے ہنر پر توجہ مرکوز کریں ۔ انہوں نے تعلیمی اداروں اور صنعتوں اور حکومت کو مشورہ دیا کہ وہ نئی نسل کو صنعت کے لئے در کار ہنر مند افراد تیار کرنے کے لئے آپس میں تال میل کا ماحول پیدا کریں ۔
    ریوا یونیورسٹی کے چانسلر ڈاکٹر پی ۔ شیاما راجو ، ریوا یونیورسٹی کے وائس چانسلر ڈاکٹر ایس ۔ یو ۔ کلکرنی ، یو نیورسٹی کے رجسٹرار ڈاکٹر ایم ۔ دھنمجے ، یو نیورسٹی کے ٹرسٹیز جناب بھاسکر راجو اور امیش راجو اور دیگر مقتدر شخصیات اس موقع پر موجود تھیں ۔
    ۔ ۔ ۔ ۔ ۔ ۔
    U . 1947

    

    
    (Release ID: 1571033) Visitor Counter : 5
    
    
      Read this release in: English , Hindi