      وزارت خزانہ

      مارچ2019 کے دوران جی ایس ٹی محصولات کی وصولی ایک لاکھ کروڑ روپے سے تجاوز کرگئی اور یہ مالی برس 2018-19 کے دوران اب تک کی جی ایس ٹی محصولات کی سب سے زیادہ وصولی ہے
      Posted On: 01 APR 2019 3:24PM by PIB Delhi


    نئی دہلی، 01 / اپریل۔ مارچ 2019 میں وصول کیے گیے کل جی ایس ٹی محصولات 1,06,577 کروڑ روپے ہیں،جن میں سی جی ایس ٹی 20,353 کروڑ روپے ، ایس جی ایس ٹی 27,520 کروڑ روپے ، آئی جی ایس ٹی 50,418 کروڑ روپے(بشمول درآمدات سے وصول کیے گیے 23,521 کروڑ روپے) اور سیس 8,286 کروڑ روپے (بشمول در آمدات سے حاصل کیے گیے 891 کروڑ روپے ) ہیں ۔ فروری کے مہینے کے لئے 31 مارچ 2019 تک داخل کئے گئے کل جی ایس ٹی آر 3 بی ریٹرن کی کل تعداد 75.95 لاکھ ہے ۔


    حکومت نے مستقل ادائیگی کے طور پر آئی جی ایس ٹی سے سی سی ایس ٹی کی مد میں 17,261 کروڑ وپے اور ایس جی ایس ٹی کی مد میں


    13,689 کروڑ روپے کی ادائیگی کی ہے۔مزید برآں مرکز اور ریاستوں کے درمیان 50:50 کے تناسب میں عارضی بنیاد پر مرکز کے پاس دستیاب آئی جی ایس ٹی سے 20,000 کروڑ روپے کی ادائیگی کی گئی ہے۔ مارچ 2019 میں مستقل اور عارضی ادائیگی کے بعد مرکزی حکومت اور ریاستی حکومت کے ذریعہ حاصل کیا گیا کل مالیہ سی جی ایس ٹی کے لئے 47,614 کروڑ روپےاور ایس جی ایس ٹی کے لئے 51,209 کروڑ روپے ہیں۔


    جی ایس ٹی کو متعارف کرانے کے بعد سے مارچ 2019 کے دوران جی ایس ٹی محصولات کی یہ سب سے زیادہ وصولی ہے۔ مارچ 2018 میں 92,167 کروڑ روپے کی جی ایس ٹی محصولات کی وصولی ہوئی تھی، جبکہ مارچ 2019 کے دوران کل 1,06,577 کروڑ روپے کی جی ایس ٹی محصولات کی وصولی ہوئی ہے۔ اس طرح سے پچھلے سال کے اسی مہینے کے مقابلے جی ایس ٹی محصولات میں یہ 15.6 فیصد کااضافہ ہے۔مالی برس 2018-19 کے آخری سہ ماہی کے دوران جی ایس ٹی محصولات کی وصولی پچھلے سال کی اسی مدت کے دوران ہوئی وصولی سے 14.3 فیصد زیادہ ہے۔ مالی برس 2018-19 کے دوران جی ایس ٹی محصولات کی ماہانہ اوسط 98.114 کروڑ روپے ہیں جو کہ پچھلے مالی برس 2017-18 کے مقابلے میں 9.2 فیصد زیادہ ہے۔درج ذیل گوشوارہ اس بات کو ظاہر کرتا ہے کہ حالیہ مہینے کے دوران جی ایس ٹی محصولات کی شرح ترقی میں لگاتار اضافہ ہورہا ہے۔ درج ذیل تصویر گزشتہ مالی برس کے مقابلے رواں مالی برس کے دوران جی ایس ٹی محصولات کے رجحانات کو واضح کرتی ہے۔


    

    ********** e


    U – 1749

    
    
    (Release ID: 1569939) Visitor Counter : 14
    
    
      Read this release in: Bengali , English , Hindi , Marathi