      وزارت دفاع

      ہمالیہ کی چوٹیوں پر موٹر سائیکل مہم کا لیہہ میں آغاز
      Posted On: 20 APR 2019 8:39PM by PIB Delhi


    نئیدہلی۔20؍اپریل۔لیہہ سے قراقرم درّے تک گیارہ ارکان پر مشتمل ہمالیائی چوٹیوں کی چودہ روزہ موٹر سائیکل مہم زبردست چیلنجوں کے ساتھ کامیابی کے ساتھ مکمل ہوگئی جسے لیہہ میں داخل ہونے کیلئے آج لیفٹیننٹ جنرل وائی کے جوشی نے جھنڈی دکھاکر روانہ کیا جو فائر اور فیوری کور کے جنرل آفیسر کمانڈنگ ہیں، یہ عدیم المثال مہم 7 اپریل 2019 کو شروع ہوئی تھی جس نے مشرقی لدا خ کی دور دراز کی پہاڑیوں میں 1000 کلو میٹر سے زیادہ کا سفر طے کیا۔ اس مہم نے 17000 فٹ سے زیادہ اونچائی پر لداخ کی پہاڑیوں پر خردنگ لا اور چانگلا درّوں کو پار کیا۔


    یہ مہم جُو ٹیم آرمی سروس کور کے 6 موٹر سائیکل سواروں پر مشتمل ہے جو بھارتی فوج کی ایک بڑی نقل وحمل کی سروس ہے۔ مہم جُو ٹیم میں رائل انفیلڈ اور ہمالین موٹر اسپورٹس ایسوسی ایشن کے 5 سوار ہیں۔ اس ٹیم نے قراقرم کی پہاڑیوں پر قراقرم درّے کو پار کیا جو 8600 فٹ کی اونچائی پر واقع ہے۔ یہ ٹیم یہاں 16 اپریل 2019 کو پہنچی تھی۔ قراقرم درّے پر اس موقع پر اظہار خیال کرتے ہوئے لیفٹیننٹ جنرل وائی کے جوشی نے ان موٹر سائیکل سواروں کے جذبے کو سراہا کہ انہوں نے عدیم المثال کامیابی حاصل کی ۔


    موٹر سائیکل سواروں نے اپنے استقلال، جسمانی صحت اور دماغی صحت کامظاہرہ کرتے ہوئے انتہائی درجے کے کم درجہ حرارت میں اپنے جذبے ، ہنر اور اُمنگ کی تکمیل کی۔ میجر کے رینوکا کی قیادت میں اس مہم جُو ٹیم میں میجر بھوپیش راوت ، کیپٹن اکشے جوشی، کیپٹن جابیز فلپ، کیپٹن ارپت کپلا، کیپٹن نکتا اے نائر، سیپ ابھیجیت، سیپ شیوسنگھ ، سیپ دواکر مشرا، سیپ وجے پرمار، آدتیہ مالاکر، نہال رہیجا اور ہیما چودھری شامل ہیں۔ لداخ میں 1999 میں لڑی گئی کرگل جنگ کے دوران لافانی قربانیوں کو یاد کرتے ہوئے مہم جو ٹیم نے زبردست حوصلے کامظاہرہ کیا۔ لیہہ سے چانگلا درّے تک سفر کرتے ہوئے اس ٹیم نے دربک، تنگسے ، چونگتاش، دولت بیگ اولڈی ، قراقرم درّہ ، خلسار اور خردنگ لا درّے کے عقب کے علاقے کو پار کیا۔


    کرگل وجے دیوس کی 20 سالہ تقریبات کے حصے کے طو رپر لیفٹیننٹ جنرل وائی کے جوشی نے اس کامیابی پر ٹیم کے ارکان کا خیرمقدم کیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-1932

    
    
    (Release ID: 1570953) Visitor Counter : 5
    
    
      Read this release in: English , Hindi