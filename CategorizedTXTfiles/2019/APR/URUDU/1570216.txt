      بھارتی چناؤ کمیشن

      تیز پور ، کالیہ بور ، جورہاٹ، ڈبرو گڑھ اور لکھیم پور کے رائے دہندگان اپنے نمائندوں کا انتخاب 11 اپریل کو کریں گے
      
      پانچ پارلیمانی حلقوں کے لئے 41امیدوار میدان میں ہیں
      
      انتخابات کو صاف ستھرے طریقے پر کرانے کے لئے 9574 پولنگ مرکز قائم کئے گئے ہیں
      Posted On: 08 APR 2019 7:05PM by PIB Delhi


    نئی دہلی، 8 اپریل 2019/ آسام میں عام انتخابات 2019 کے پہلے مرحلے میں ووٹ ڈالے جائیں گے۔ پانچ پارلیمانی حلقوں تیز پور ، کالیہ بور ، جورہاٹ، ڈبرو گڑھ اور لکھیم پورمیں 11 اپریل کو ووٹ ڈالے جائیں گے۔ آسام میں کل 14 پارلیمانی حلقے ہیں جن میں سے پانچ کےلئے دوسرے مرحلے میں جبکہ چار کے لئے تیسرےمرحلے میں ووٹنگ ہوگی۔


    پانچ پارلیمانی حلقوں کے لئے 7603458 ووٹر اپنے حق رائے دہی کا استعمال کریں گے جن میں سے 3865334 مرد ہیں اور 7337970 خواتین ہیں نیز تیسرے عام زمرے میں 154 ووٹر ہیں۔


    پانچ لوک سبھا سیٹوں کے لئے 41 امیدوار ہیں جن میں دو خواتین اور 12آزاد امیدوار بھی شامل ہیں۔


    آسام کے پانچ پارلیمانی حلقوں کے لئے پہلے مرحلے میں 9574 پولنگ مرکز قائم کئے گئے ہیں ۔ ان انتخابات کے لئے نوٹی فکیشن 18 مارچ کو جاری کیا گیا تھا۔ نامزدگی کے کاغذات داخل کرنے کی آخری تاریخ 25 مارچ تھی۔ کاغذات کی جانچ پڑتال 26 مارچ کو ہوئی جب کہ 28 مارچ نام واپس لینے کی آخری تاریخ تھی۔


    ۔۔۔۔۔۔۔۔۔۔۔


    م ن۔ج ۔ ج۔


    U- 1795

    
    
    (Release ID: 1570216) Visitor Counter : 6
    
    
      Read this release in: English , Hindi , Bengali