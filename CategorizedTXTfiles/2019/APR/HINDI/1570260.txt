      निर्वाचन आयोग

      असम में तेजपुर, कलियाबोर, जोरहाट, डिब्रूगढ़ और लखीमपुर के मतदाता 11 अप्रैल को अपने प्रतिनिधि चुनने के लिए मतदान करेंगे
      
      राज्‍य के 5 संसदीय निर्वाचन क्षेत्रों के लिए 41 उम्‍मीदवार मैदान में हैं
      
      चुनाव सुचारू रूप से आयोजित करने के लिए 9,574 मतदान केंद्र बनाए गए हैं
      
      Posted On: 08 APR 2019 7:05PM by PIB Delhi


      असम में आम चुनाव 2019 के लिए पांच सीटों पर पहले चरण में मतदान होगा। तेजपुर , कलियाबोर , जोरहाट , डिब्रूगढ़ और लखीमपुर के 5 संसदीय निर्वाचन क्षेत्रों में 11 अप्रैल को मतदान होगा। असम में 14 संसदीय निर्वाचन क्षेत्र हैं। शेष 5 क्षेत्रों में दूसरे चरण में और 4 क्षेत्रों में तीसरे चरण में मतदान होगा। असम के 7603458 मतदाता , जिनमें 3865334 पुरूष और 3737970 महिलाएं और 154 अन्‍य मतदाता पांच संसदीय निर्वाचन क्षेत्रों से अपने प्रतिनिधि चुनने के लिए मतदान करेंगे। इन 5 लोकसभा सीटों के लिए 41 उम्‍मीदवार मैदान में हैं , जिनमें दो महिलाएं और 12 निर्दलीय उम्‍मीदवार शामिल हैं। पहले चरण में असम की 5 संसदीय निर्वाचन क्षेत्रों के लिए 9574 मतदान केन्‍द्र बनाए गए हैं।


      असम में इन सीटों के लिए चुनाव की अधिसूचना 18 मार्च को जारी की गई थी। नामांकन दाखिल करने की आखिरी तारीख 25 मार्च थी। नामांकनों की जांच 26 मार्च को की गई। नाम वापस लेने की अंतिम तिथि 28 मार्च थी।


      ***


      आर.के.मीणा / आरएनएम/एएम/आईपीएस/वाईबी – 889


    

    
    (Release ID: 1570260) Visitor Counter : 50
    
    
      Read this release in: English , Urdu , Bengali