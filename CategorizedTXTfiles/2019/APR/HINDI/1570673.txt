      फाइनेंस कमीशन

      नीति आयोग द्वारा 15वें वित्‍त आयोग के समक्ष प्रदर्शन आधारित अनुदानों की प्रस्‍तुति
      Posted On: 15 APR 2019 3:23PM by PIB Delhi


    नीति आयोग के साथ 15वें वित्‍त आयोग की दूसरी बैठक आज नई दिल्‍ली हुई। आयोग के उपाध्‍यक्ष डॉ. राजीव कुमार , सदस्‍य , सीईओ और अन्‍य वरिष्‍ठ अधिकारियों सहित आयोग ने वित्‍त आयोग के अध्‍यक्ष एन.के. सिंह , सदस्‍यों और वरिष्‍ठ अधिकारियों के साथ बातचीत की।


    नीति आयोग ने 15वें वित्‍त आयोग के समक्ष कुछ सुझाव रखे और राज्‍यों/क्षेत्रों को प्रदर्शन आधारित अनुदान देने का सुझाव दिया। यह बात कहते हुए कि गरीब राज्‍यों की तुलना में समृद्ध राज्‍य तेजी से आगे बढ़ रहे हैं , नीति आयोग ने वित्‍त आयोग को सुझाव दिया कि केन्‍द्र द्वारा राज्‍यों को संसाधन हस्‍तांतरित किए जाएं। नीति आयोग ने वित्‍त आयोग के विचार के लिए कुछ संभावित संकेतकों की सूची भी , नवोन्‍मेष और कायाकल्‍प कोष के साथ-साथ मध्‍यम अवधि के व्‍यय ढांचे के बारे में अपनी सिफारिशे दीं।


    नीति आयोग के सुझावों की सराहना करते हुए , वित्‍त आयोग के अध्‍यक्ष श्री एन.के. सिंह ने कहा कि कुछ ठोस , नये विचार सामने आए और आयोग निश्चित तौर पर सिफारिशों पर पूरी तरह से गौर करेगा। वित्‍त आयोग के अध्‍यक्ष ने कहा कि चूंकि नीति आयोग केन्‍द्र सरकार का एक महत्‍वपूर्ण और अभिन्‍न अंग है , इसकी सिफारिशें वित्‍त आयोग को केन्‍द्र सरकार द्वारा दिए जाने वाले ज्ञापन पत्र का हिस्‍सा होनी चाहिए।


    सदस्‍यों ने नीति आयोग द्वारा उठाए गए मुद्दों पर विचारों का आदान-प्रदान किया और केन्‍द्र प्रायोजित योजनाओं जैसे महत्‍वपूर्ण मुद्दों पर विचार-विमर्श किया।


    . ***


    आर.के.मीणा/आरएनएम/एएम/केपी/वाईबी-

    
    
    (Release ID: 1570673) Visitor Counter : 321
    
    
      Read this release in: English , Urdu , Marathi