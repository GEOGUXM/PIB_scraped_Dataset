      रेल मंत्रालय

      रेलवे बोर्ड ने रेल भवन में 64वां रेलवे सप्ताह समारोह मनाया
      
      श्री वी. के. यादव ने समारोह की अध्यक्षता की और रनिंग एफिशिएंसी शील्ड, मेरिट सर्टिफिकेट एवं अन्य पुरस्कार प्रदान किए
      Posted On: 12 APR 2019 4:45PM by PIB Delhi


    रेलवे बोर्ड का 64वां रेलवे सप्ताह समारोह आज 12 अप्रैल, 2019 को नई दिल्ली स्थित रेल भवन में मनाया गया। रेलवे बोर्ड के चेयरमैन श्री वी. के. यादव ने समारोह की अध्यक्षता की और वर्ष 2018-19 के दौरान उत्कृष्ट प्रदर्शन के लिए रेलवे बोर्ड के विभिन्न पदाधिकारियों को रनिंग एफिशिएंसी शील्ड , मेरिट सर्टिफिकेट एवं अन्य पुरस्कार प्रदान किए। रेलवे बोर्ड के अन्य सदस्य और वरिष्ठ अधिकारीगण भी इस अवसर पर उपस्थित थे।


    श्री वी. के. यादव ने रेलवे बोर्ड की स्टेशनरी और ओएंडएम शाखाओं (संयुक्त रूप से) को रनिंग एफिशिएंसी शील्ड प्रदान की जिनका चयन दक्षता के उच्च मानकों का पालन करने, मामलों का त्वरित निपटारा करने और अभिलेखों (रिकॉर्ड) का उत्कृष्ट रखरखाव करने के लिए ‘ सर्वश्रेष्ठ रखरखाव वाली शाखा ’ के रूप में किया गया है। इसके अलावा, रेलवे बोर्ड के उत्कृष्ट रखरखाव करने वाले दो अन्य अनुभागों यथा प्रोजेक्ट और ईआरबी- V शाखाओं को मेरिट सर्टिफिकेट और नकद पुरस्कार प्रदान किए गए।


    वर्ष 2018-19 के दौरान उत्कृष्ट प्रदर्शन के लिए रेलवे बोर्ड के 45 पदाधिकारियों को मेरिट सर्टिफिकेट एवं नकद पुरस्कार प्रदान किए गए। इसके अलावा, अंतर-मंत्रालय और ऑल इंडिया सिविल सर्विसेज टूर्नामेंटों में सराहनीय प्रदर्शन को ध्यान में रखते हुए प्रशस्ति पत्रों के साथ 49 नकद पुरस्कार विभिन्न खिलाड़ियों को और 10 नकद पुरस्कार सांस्कृतिक कलाकारों को प्रदान किये गए।


    पुरस्कारों का विवरण

                                              
· सर्वश्रेष्ठ रखरखाव वाले अनुभागों के लिए  4  
                                              
                                              
                                              
· उत्कृष्ट प्रदर्शन के लिए                 45 
                                              
                                              
                                              
· खेल-कूद                                  49@
                                              
                                              
                                              
· सांस्कृतिक गतिविधियां                    10#
                                              
                                              
                                              
कुल पुरस्कार                               108
                                              
                                              

    @ व्यक्तिगत पुरस्कार – 37, समूह पुरस्कार – 12


    # व्यक्तिगत पुरस्कार – 9, समूह पुरस्कार – 01


    पुरस्कार विजेताओं की सूची देखने के लिए अंग्रेजी का अनुलग्नक यहां क्लिक करें


    ***


    आर.के.मीणा/एएम/आरआरएस/ सीएस -928

    
    
    (Release ID: 1570501) Visitor Counter : 287
    
    
      Read this release in: Malayalam , English , Urdu