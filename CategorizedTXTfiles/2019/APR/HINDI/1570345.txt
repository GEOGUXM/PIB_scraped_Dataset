      संघ लोक सेवा आयोग

      सम्मिलित रक्षा सेवा परीक्षा (I) 2019 लिखित परीक्षा के परिणाम की घोषणा के संबंध में
      Posted On: 10 APR 2019 1:05PM by PIB Delhi


    संघ लोक सेवा आयोग द्वारा दिनांक 3 फरवरी, 2019 को आयोजित सम्मिलित रक्षा सेवा परीक्षा ( I ), 2019 के परिणाम के आधार पर निम्‍नलिखित अनुक्रमांक वाले 7953 उम्‍मीदवारों ने ( i ) भारतीय सैन्‍य अकादमी , देहरादून में जनवरी, 2020 में प्रारंभ होने वाले 148वें पाठ्यक्रम ( ii ) भारतीय नौसेना अकादमी, इझीमाला, केरल में जनवरी, 2020 में प्रारंभ होने वाले पाठ्यक्रम ( iii ) वायु सेना अकादमी, हैदराबाद में जनवरी, 2020 में प्रारंभ होने वाले (उड़ान-पूर्व) प्रशिक्षण पाठ्यक्रम (207 एफ)पी) ( iv ) अधिकारी प्रशिक्षण अकादमी, चेन्‍नई में अप्रैल, 2020 में प्रारंभ होने वाले 111वें एसएससी पाठ्यक्रम (एन टी) (पुरुषों के लिए) और ( v ) अधिकारी प्रशिक्षण अकादमी, चेन्‍नई में अप्रैल, 2020 में महिलाओं के लिए प्रारंभ होने वाले 25वें एसएससी (गैर-तकनीकी) पाठ्यक्रम में प्रवेश हेतु रक्षा मंत्रालय के सेवा चयन बोर्ड द्वारा लिए जाने वाले साक्षात्‍कार के लिए अर्हता प्राप्‍त कर ली है।


    2. जिन उम्‍मीदवारों के अनुक्रमांक नि‍म्‍नलिखित सूचियों में दर्शाए गए हैं, उन सभी की उम्‍मीदवारी अनंतिम है। परीक्षा में प्रवेश की शर्तों के अनुसार, उन्हें आयु (जन्‍म की तारीख), शैक्षिक योग्‍यताओं, एनसीसी (सी) (सेना स्‍कंध/सीनियर डिवीजन वायु सेना/नौसेना स्‍कंध) आदि के दावे के समर्थन में अपने मूल प्रमाण पत्र, इनकी साक्ष्‍यांकित छायाप्रतियों के साथ आईएमए/एसएससी को प्रथम विकल्‍प के रूप में चुनने वाले उम्‍मीदवारों को सेना मुख्‍यालय, आईएमए/एसएससी को अपने प्रथम विकल्‍प के रूप में चुनने वाले उम्‍मीदवारों को ए.जी. की शाखा/आरटीजी/पुरुषों के लिए सीडीएसई एन्‍ट्री सेक्‍शन और महिलाओं के लिए एसएससी महिला एन्‍ट्री सेक्शन, वेस्‍ट ब्‍लॉक III , भूतल, स्‍कंध सं. I, आर.के. पुरम , नई दिल्‍ली-110066, नौसेना को अपने प्रथम विकल्‍प के रूप में चुनने वाले उम्‍मीदवारों को नौसेना मुख्‍यालय, डीएमपीआर(ओआई एंड आर अनुभाग), कमरा सं. 204, सी-स्‍कंध, सेना भवन, नई दिल्‍ली-110011 तथा वायु सेना को प्रथम विकल्प के रूप में चुनने वाले उम्मीदवारों को पीओ3 (ए) वायु सेना मुख्‍यालय, ‘जे’ ब्‍लॉक, कमरा नं. 17, वायु भवन के सामने, मोती लाल नेहरू मार्ग, नई दिल्‍ली-110011 को प्रस्‍तुत करने होंगे। मूल प्रमाण-पत्र सेवा चयन बोर्ड के साक्षात्‍कार की समाप्ति के दो सप्‍ताह के भीतर तथा वायु सेना अकादमी में प्रवेश के मामले में 13 नवम्बर, 2019 तक, भारतीय सैन्‍य अकादमी में प्रवेश के मामले में 01 जनवरी, 2020 तक तथा नौसेना अकादमी में प्रवेश के मामले में 01 जनवरी, 2020 तक (केवल एसएससी के मामले में 1 अप्रैल, 2020 तक) भेजने होंगे। उम्‍मीदवार, अपने मूल प्रमाण-पत्र संघ लोक सेवा आयोग को कदापि न भेजें।


    3. लिखित परीक्षा में अर्हक हुए सभी उम्‍मीदवारों से अनुरोध है कि वे लिखित परिणाम की घोषणा के दो सप्‍ताह के भीतर भारतीय सेना की भर्ती संबंधी वेबसाइट joinindianarmy.nic.in पर स्‍वयं को ऑनलाइन पंजी‍कृत करें। इसके पश्‍चात् , सफल उम्‍मीदवारों को चयन केन्‍द्रों और सेवा चयन बोर्ड (एसएसबी) के साक्षात्‍कार हेतु तारीखों का आबंटन किया जाएगा, जिसकी सूचना उन्‍हें पंजीकृत ई-मेल के माध्‍यम से दी जाएगी। यदि किसी उम्‍मीदवार ने पहले ही स्‍वयं को वेबसाइट पर पंजीकृत कर लिया है, तो उसे ऐसा करने की आवश्‍यकता नहीं है । किसी भी स्‍पष्‍टीकरण के लिए अथवा लॉग-इन समस्‍या के संबंध में dir-recruiting6-mod@nic.in पर ई-मेल भेजे जा सकते हैं।


    4. उम्‍मीदवारों को सलाह दी जाती है कि यदि उनके पते में किसी प्रकार का परिवर्तन हुआ हो तो इसकी सूचना, सीधे सेना मुख्‍यालय/नौसेना मुख्‍यालय/वायु सेना मुख्‍यालय, जैसा भी मामला हो, को तुरंत दें।


    5. संघ लोक सेवा आयोग का, अपने परिसर में परीक्षा भवन के नजदीक एक सुविधा केन्‍द्र है। उम्‍मीदवार इस सुविधा केन्द्र से इस परीक्षा से संबंधित कोई भी जानकारी/स्‍पष्‍टीकरण कार्य दिवसों में पूर्वाह्न 10.00 बजे से सायं 5.00 बजे तक स्‍वयं आकर अथवा दूरभाष सं. 011-23385271, 011-23381125 तथा 011-23098543 से प्राप्‍त कर सकते हैं। उम्‍मीदवार, अपने परीक्षा परिणाम आदि से संबंधित जानकारी संघ लोक सेवा आयोग की वेबसाइट http://www.upsc.gov.in से भी प्राप्‍त कर सकते हैं।


    6. जिन उम्‍मीदवारों ने अर्हता प्राप्‍त नहीं की है, उनके अंक-पत्रक, ओटीए के अंतिम परिणाम प्रकाशित होने के 15 दिन के अंदर (एसएसबी साक्षात्‍कारों के आयोजन के बाद) आयोग की वेबसाइट पर उपलब्‍ध होंगे और 30 दिन की अवधि के लिए वेबसाइट पर उपलब्ध रहेंगे।


    पूरी सूची देखने के लिए यहां क्लिक करें


    ****


    आर.के.मीणा/आरएनएम/एएम-910


    

    
    (Release ID: 1570345) Visitor Counter : 403
    
    
      Read this release in: Bengali , English , Urdu , Malayalam