      प्रधानमंत्री कार्यालय

      प्रधानमंत्री ने मालदीव के राष्‍ट्रपति श्री इब्राहिम मोहम्‍मद सोलेह को टेलीफोन पर बधाई दी
      Posted On: 08 APR 2019 4:38PM by PIB Delhi


    प्रधानमंत्री श्री नरेन्‍द्र मोदी ने मालदीव में हाल में सम्‍पन्‍न हुए संसदीय चुनावों में मालदीव की लोकतंत्रिक पार्टी (एमडीपी) की जीत पर राष्‍ट्रपति श्री इब्राहिम मोहम्‍मद सोलेह को बधाई दी है।


    प्रधानमंत्री ने कहा कि एमडीपी की इस विजय से उसके नेताओं की नीतियों और प्रयासों का पता चलता है। पार्टी मालदीव की जनता के कल्‍याण के लिए प्रतिबद्ध है। प्रधानमंत्री ने चुनाव के सफलतापूर्वक सफल होने का स्‍वागत किया और कहा कि मालदीव के लोकतांत्रिक संस्‍थान और देश में लोकतंत्र की बुनियाद मजबूत होगी।


    प्रधानमंत्री ने कहा कि भारत ‘ पड़ोसी पहले ’ की नीति के प्रति कटिबद्ध है और भारत मालदीव के साथ अपनी साझेदारी मजबूत करने के लिए काम करेगा। उन्‍होंने कहा कि भारत मालदीव के सामाजिक-आर्थिक विकास की आवश्‍यकताओं को पूरा करेगा।


    प्रधानमंत्री ने पूर्व राष्‍ट्रपति मोहम्‍मद नशीद से भी बात की और उन्‍हें भारी विजय के लिए बधाई दी। प्रधानमंत्री ने मालदीव में लोकतांत्रिक मूल्‍यों को मजबूत बनाने वाले सभी भागीदारों की सराहना की और भारत की तरफ से हर संभव सहयोग की पेशकश की।


    *****


    आर.के.मीणा / आरएन/एएम/एकेपी/एसएस-8 79

    
    
    (Release ID: 1570187) Visitor Counter : 380
    
    
      Read this release in: Assamese , English , Urdu , Marathi , Gujarati , Gujarati , Tamil , Malayalam