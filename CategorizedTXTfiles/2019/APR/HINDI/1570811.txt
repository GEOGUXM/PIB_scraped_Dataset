      राष्ट्रपति सचिवालय

      राष्‍ट्रपति ने महावीर जयंती की पूर्व संध्‍या पर देशवासियों को बधाई दी
      Posted On: 16 APR 2019 4:56PM by PIB Delhi


    राष्‍ट्रपति रामनाथ कोविंद ने महावीर जयंती की पूर्व संध्‍या पर देशवासियों को बधाई दी है। राष्‍ट्रपति ने अपने संदेश में कहा , ‘ महावीर जयंती के पावन अवसर पर मैं समस्‍त देशवासियों और विशेष रूप से जैन समुदाय के लोगों को बधाई और शुभकामनाएं देता हूं। ’


    उन्‍होंने कहा , ‘ भगवान महावीर के शांति और अहिंसा के संदेश से हमारी सांस्‍कृतिक विरासत समृद्ध हुई है। आज जब विश्‍व के समक्ष कई चुनौतियां खड़ी हैं , तब भगवान महावीर के अहिंसा , सत्‍य और करुणा से युक्‍त दर्शन का महत्‍व और बढ़ गया है। आइए , इस अवसर पर हम सब मिलकर देश और समस्‍त विश्‍व में सौहार्द की भावना के प्रसार का संकल्‍प लें। ’


    *****


    आर.के.मीणा / आरएनएम/एएम/एमएस/वाईबी

    
    
    (Release ID: 1570811) Visitor Counter : 222
    
    
      Read this release in: English , Urdu , Marathi