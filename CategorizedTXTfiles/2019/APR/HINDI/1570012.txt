      रक्षा मंत्रालय

      ऑसिन्डेक्स -19 में भाग लेने के लिए रॉयल ऑस्ट्रेलियन नौसेना के पोत और पनडुब्बी विशाखापत्तनम पहुंचे
      Posted On: 02 APR 2019 8:32PM by PIB Delhi


    हर मेजेस्टीज़ ऑस्ट्रेलियन शिप्स ( एचएमएएस) केनबरा (एल 02), लैंडिंग हेलीकॉप्‍टर डॉक , दोनों बेड़ों-एचएमएएस न्‍यू कॉसल ( 06) और एचएमएएस पेरामेट्टा ( 154); डयुरेंस - क्‍लास मल्‍टी-प्रोडक्‍ट ऑयलर एचएमएएस सक्‍सेस (ओआर 304) और परम्‍परागत पनडुब्‍बी एचएमएएस कॉलिन्‍स भारतीय नौसेना और रॉयल ऑस्ट्रेलियन नौसेना के बीच द्विपक्षीय सामुद्रिक अभ्यास के तीसरे संस्करण ऑसिन्डेक्स - 19 में भाग लेने के लिए 2 अप्रैल, 2019 को विशाखापत्तनम पहुंच गए। इस द्विपक्षीय सामुद्रिक अभ्‍यास का उद्देश्‍य ‘ भारतीय नौसेना और रॉयल ऑस्ट्रेलियन नौसेना के बीच सम्‍पर्क और व्‍यवसायिक विचारों के आदान-प्रदान के अवसर उपलब्‍ध कराने के माध्‍यम से दोनों नौसेनाओं के बीच परस्‍पर सहयोग और अंतर-संचालन को मजबूती देना और उसमें वृद्धि करना है। ’


    2 अप्रैल से 14 अप्रैल, 2019 तक चलने वाले ऑसिन्डेक्स के तीसरे संस्करण में एएसडब्‍ल्‍यू पर केन्द्रित तीनों आयामों वाले अभ्‍यास शामिल किये जाएंगे और इनका आयोजन तीन चरणों में किया जाएगा। 2 से 7 अप्रैल तक विशाखापत्तनम में आयोजित होने वाला हार्बर चरण- ‘ द सिटी ऑफ डेस्टिनी ’ उत्कृष्ट पद्धतियों को साझा करने, खेल-कूद, सामाजिक और सांस्कृतिक सम्पर्क के लिए एक-दूसरे के डेक पर जाने के लिए सब्जेक्ट मेटर एक्सपर्ट एक्सचेंज (एसएमईई) के रूप में व्यवसायिक सम्पर्क का साक्षी बनेगा। समुद्र संबंधी चरण के सुचारू संचालन के लिए परिचालन की योजना से संबंधित सम्मेलन भी इस अवधि के दौरान आयोजित किए जाएंगे। समुद्र चरण 7 अप्रैल से 11 अप्रैल तक बंगाल की खाड़ी में संचालित किया जाएगा। इसके बाद 12 अप्रैल से 14 अप्रैल तक दूसरे हार्बर चरण का आयोजन होगा, जिसमें अभ्यास के बारे में जानकारी दी जाएगी और ऑसिन्डेक्स के अगले संस्करण के लक्ष्यों के निर्धारण के बारे में चर्चा की जाएगी। अगला चरण 2021 में ऑस्ट्रेलिया में आयोजित किए जाने की संभावना है।


    ऑसिन्डेक्स - 19 के दौरान रॉयल ऑस्ट्रेलियन नौसेना का प्रतिनिधित्व जल तथा स्थल पर चलने योग्य युद्ध पोत एचएमएएस केनबरा , दोनों बेड़े-एचएमएएस न्‍यू कॉसल और एचएमएएस पेरामेट्टा ; परम्‍परागत पनडुब्‍बी एचएमएएस कॉलिन्‍स और ऑयलर एचएमएएस सक्‍सेस करेंगे। इन जहाजों पर जहां एमआरएच-90 और एमएच-60आर हेलिकॉप्टर हैं, इस साल पी8ए का ऑस्ट्रेलियन संस्करण और एएसडब्ल्यू हेलिकॉप्टर भी इसमें भाग ले रहे है। भारतीय नौसेना का प्रतिनिधित्व बहुउद्देशीय विनाशक आईएनएस रणविजय, बहुउद्देशीय स्टेल्थ बेड़ा आईएनएस सहृयाद्री, मिसाइल कार्वेट आईएनएस कोरा, एएसडब्ल्यू कार्वेट और परम्परागत पनडुब्बी आईएनएस सिंधुकीर्ति करेंगे। इसके अलावा सीकिंग एमके42बी और चेतक जैसे हेलिकॉप्टर और भारतीय नौसेना के विमानन संघटकों में डॉर्नियर सामुद्रिक गश्ती लड़ाकू विमान, हॉक एडवांस्ड जेट ट्रेनर्स और पी8आई एएसडब्ल्यू लड़ाकू विमान शामिल हैं। इस साल के संस्करण का समुद्र चरण रियल एडमिरल सूरज बैरी एनएम, वीएसएम, फ्लैग ऑफिसर कमांडिग ईस्टर्न फ्लीट की कमान में संचालित किया जा रहा है। रॉयल ऑस्ट्रेलियन नौसेना के सामुद्रिक बेड़ों की कमान ऑस्ट्रेलियन के कमांडर रियल एडमिरल जॉनाथन मीड कर रहे हैं।


    द्विप‍क्षीय अभ्‍यास में दोनों देशों की नौसेनाओं द्वारा अब तक की सर्वाधिक और विविध प्रकार की इकाइयां भाग ले रही हैं और यह दोनों देशों द्वारा इस अभ्‍यास को दिये जा रहे महत्‍व को दर्शाती है , जबकि बढ़ी हुई जटिलता दोनों नौसेनाओं के बीच अंतर-संचालन का संकेत है। वर्तमान अभ्यास समुद्र पर दोनों देशों की पारस्परिक मित्रता को प्रगाढ़ बनाने में योगदान देगा।


    *****


    आर.के.मीणा/एएम/आरके/डीके – 851

    
    
    (Release ID: 1570012) Visitor Counter : 265
    
    
      Read this release in: English , Urdu