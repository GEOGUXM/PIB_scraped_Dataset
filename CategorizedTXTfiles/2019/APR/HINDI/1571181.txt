      सूचना और प्रसारण मंत्रालय

      अबू धाबी अंतर्राष्‍ट्रीय पुस्‍तक मेला 2019 में भारतीय पवेलियन का उद्घाटन
      
      मेले के लिए भारत को गेस्‍ट ऑफ ऑनर नामित किया गया

      Posted On: 25 APR 2019 7:39PM by PIB Delhi

      29वें अबू धाबी अंतर्राष्‍ट्रीय पुस्‍तक मेले में भारतीय पवेलियन का उद्घाटन संयुक्‍त अरब अमीरात के उप प्रधानमंत्री श्री सेफ बिन जायद अल नहायन ने 24 अप्रैल , 2019 को यूएई के संस्‍कृति और बौद्धिक विकास मंत्री श्री नौरा बिन्‍त मोहम्‍मद अल काबी , भारतीय राजदूत श्री नवदीप सूरी और राष्‍ट्रीय पुस्‍तक न्‍यास के अध्‍यक्ष प्रोफेसर गोविंद प्रसाद शर्मा की उप‍स्थिति में किया। पुस्‍तक मेले के लिए भारत को गेस्‍ट ऑफ ऑनर नामित किया गया है। 24 अप्रैल से शुरू यह मेला 30 अप्रैल , 2019 तक चलेगा।


      भारतीय पवेलियन में महात्‍मा गांधी के जीवन और दर्शन पर विशेष जोर दिया गया है। इसमें स्‍वतंत्रता संग्राम पर विभिन्‍न प्रकाशकों की पुस्‍तकों के अलावा ‘ कलेक्‍टेड वर्क्‍स ऑफ महात्‍मा गांधी ’ शीर्षक से 100 पुस्‍तक श्रृंखलाएं रखी गई हैं। पवेलियन में आगंतुकों को विशेष अनुभव कराने के लिए विशेष तरह की लाइट्स , बैनर , संवादमूलक स्‍पर्श पैनल और मल्‍टी मीडिया स्‍क्रीन का इस्‍तेमाल किया जा रहा है। मेले में सूचना एवं प्रसारण मंत्रालय के भारतीय प्रतिनिधिमंडल द्वारा ‘ मेकिंग ऑफ द कलेक्‍टेड वर्क्‍स ऑफ महात्‍मा गांधी ’ पर एक प्रस्‍तुतीकरण भी दिया जाएगा।


      ***


      आर.के.मीणा / आरएनएम/एएम/एके/एसके–1047


    

    
    (Release ID: 1571181) Visitor Counter : 328
    
    
      Read this release in: English , Urdu , Marathi