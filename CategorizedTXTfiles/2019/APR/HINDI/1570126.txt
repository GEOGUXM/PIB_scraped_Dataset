      रक्षा मंत्रालय

      कतर अमीरी नेवल फोर्सेज के नौसेना कमांडर स्टाफ मेजर जनरल अब्दुल्ला हसन एम ए अल-सुलैती का भारत दौरा (02 से 05 अप्रैल 19)
      Posted On: 05 APR 2019 3:03PM by PIB Delhi


    कतर अमीरी नेवल फोर्सेज (क्‍यूईएनएफ) के कमांडर स्टाफ मेजर जनरल (नौसेना) अब्दुल्ला हसन एम ए अल-सुलैती 02 से 05 अप्रैल, 2019 तक भारत दौरे पर थे। उनके साथ कतर नौसेना का तीन सदस्यीय प्रतिनिधिमंडल भी था। इस यात्रा का उद्देश्य भारत और कतर के बीच द्विपक्षीय नौसैनिक संबंध सुदृढ़ करने के साथ ही नौसैनिक सहयोग के नए अवसर तलाशना भी है।


    अपनी यात्रा के दौरान क्यूईएनएफ के कमांडर ने एडमिरल सुनील लांबा, पीवीएसएम, एवीएसएम, एडीसी, स्टाफ कमेटी के चेयरमेन चीफ और नौसेना प्रमुख तथा भारतीय नौसेना के अन्य वरिष्ठ अधिकारियों के साथ द्विपक्षीय चर्चा की। अपनी भारत यात्रा के दौरान कमांडर क्यूईएनएफ ने रक्षा मंत्रालय और भारतीय वायु सेना के वरिष्ठ अधिकारियों के साथ भी कई मुद्दों पर विचार विमर्श किया।


    भारतीय नौसेना कई क्षेत्रों में कतर नौसेना के साथ सहयोग करती है, जिसमें ऑपरेशनल इंटरएक्‍शन, प्रशिक्षण, व्हाइट शिपिंग सूचना का आदान-प्रदान और भारतीय नौसेना अकादमी (आईएनए), एझीमाला में वार्षिक एडमिरल्‍स कप रि‍गाटा में प्रतिभागिता शामिल है। इसके अलावा, भारतीय नौसेना के जहाजों के कतर के बंदरगाहों पर रूकने से उनके साथ रक्षा सहयोग और मजबूत हुआ है। हाल ही में 18 दिसंबर, 2018 को आईएनएस तरंगिनी कतर बंदरगाह पर रूका था।


    नई दिल्ली के अलावा, कमांडर क्‍यूईएनएफ ने कोच्चि और एझिमाला का भी दौरा किया, जहां उन्होंने कमांडर-इन-चीफ, दक्षिणी नौसेना कमान और कमांडेंट, भारतीय नौसेना अकादमी के साथ चर्चा की। जनरल कोच्चि में विभिन्न नौसेना प्रशिक्षण संस्थानों में भी गए और भारतीय नौसेना अकादमी में विभिन्न प्रशिक्षण गतिविधियों का संचालन देखा।


    ......


    आर.के.मीणा/एएम/एमके/एसएस-

    
    
    (Release ID: 1570126) Visitor Counter : 122
    
    
      Read this release in: English , Urdu , Marathi , Bengali , Malayalam