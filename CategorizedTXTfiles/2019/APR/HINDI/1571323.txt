      पृथ्‍वी विज्ञान मंत्रालय

      चक्रवाती तूफान ‘फानी’ 1 मई तक उत्‍तर-पश्चिम की दिशा में बढ़ेगा और उसके बाद ओडिशा तट की ओर उत्‍तर-उत्‍तर पूर्व की दिशा में मुड़ जाएगा
      Posted On: 29 APR 2019 5:34PM by PIB Delhi


    बंगाल की खाड़ी के दक्षिणपूर्व और इसके आसपास से उठा चक्रवाती तूफान ‘ फानी ’ पिछले 6 घंटों के दौरान लगभग 18 किलोमीटर प्रति घंटे की रफ्तार से उत्‍तर - उत्‍तर-पश्चिम दिशा की ओर बढ़ गया। आज 14:30 बजे यह 9.7 डिग्री उत्‍तरी अक्षांश तथा 86.8 डिग्री पूर्वी देशांतर पर बंगाल की खाड़ी में दक्षिण-पूर्व दिशा की ओर श्रीलंका के त्रिंकोमाली (श्रीलंका) से लगभग 620 किलोमीटर पूर्व-उत्‍तर पूर्व में, चेन्‍नई (‍तमिलनाडु) से 810 किलोमीटर दूर पूर्व और दक्षिण-पूर्व तथा आंध्र प्रदेश के मछलीपट्टनम से 950 किलोमीटर दक्षिण-दक्षिणपूर्व में स्थित था। फानी अगले छह घंटों के दौरान भीषण चक्रवाती तूफान तथा अगले 24 घंटों में बेहद भीषण चक्रवाती तूफान में तब्‍दील हो सकता है। फानी 1 मई तक उत्‍तर-पश्चिम दिशा में बढ़ते हुए बाद में धीरे-धीरे उत्‍तर-उत्‍तर-पूर्व दिशा की ओर मुड़ जाएगा।


    निम्न तालिका में तूफान के परिपथ का पूर्वानुमान और तीव्रता दर्शाई गई है:

                                                                                                                                     
तिथि / समय ( आईएसटी )  स्थिति ( अक्षांश . 0 उत्‍तर / देशांतर . 0 पूर्व  अधिकतम अनवरत धरातल                चक्रवाती श्रेणी            
                                                                                                                                     
                                                                                                                                     
                                                                        वायु गति ( किलोमीटर प्रति घंटा )                             
                                                                                                                                     
                                                                                                                                     
                                                                                                                                     
29.04.19/1430          9.7/86.8                                         85-95 से 110                      चक्रवाती तूफान             
                                                                                                                                     
                                                                                                                                     
                                                                                                                                     
29.04.19/1730          10.0/86.8                                        95-105 से 120                     सघन चक्रवाती तूफान         
                                                                                                                                     
                                                                                                                                     
                                                                                                                                     
29.04.19/2330          10.6/86.5                                        110-120 से 135                    सघन चक्रवाती तूफान         
                                                                                                                                     
                                                                                                                                     
                                                                                                                                     
30.04.19/0530          11.2/86.2                                        120-130 से 145                    भीषण चक्रवाती तूफान        
                                                                                                                                     
                                                                                                                                     
                                                                                                                                     
30.04.19/1130          11.7/85.7                                        130-140 से 155                    भीषण चक्रवाती तूफान        
                                                                                                                                     
                                                                                                                                     
                                                                                                                                     
30.04.19/2330          12.6/84.6                                        140-150 से 165                    भीषण चक्रवाती तूफान        
                                                                                                                                     
                                                                                                                                     
                                                                                                                                     
01.05.19/1130          13.2/84.0                                        150-160 से 175                    भीषण चक्रवाती तूफान        
                                                                                                                                     
                                                                                                                                     
                                                                                                                                     
01.05.19/2330          13.8/83.8                                        160-170 से 185                    भीषण चक्रवाती तूफान        
                                                                                                                                     
                                                                                                                                     
                                                                                                                                     
02.05.19/1130          14.7/83.9                                        170-180 से 195                    अत्‍यंत भीषण चक्रवाती तूफान
                                                                                                                                     
                                                                                                                                     
                                                                                                                                     
02.05.19/2330          16.1/84.1                                        170-180 से 195                    अत्‍यंत भीषण चक्रवाती तूफान
                                                                                                                                     
                                                                                                                                     
                                                                                                                                     
03.05.19/1130          17.2/84.5                                        165-175 से 190                    अत्‍यंत भीषण चक्रवाती तूफान
                                                                                                                                     
                                                                                                                                     
                                                                                                                                     
03.05.19/2330          18.3/85.0                                        160-170 से 185                    अत्‍यंत भीषण चक्रवाती तूफान
                                                                                                                                     
                                                                                                                                     
                                                                                                                                     
04.05.19/1130          19.4/85.8                                        155-165 से 180                    भीषण चक्रवाती तूफान        
                                                                                                                                     
                                                                                                                                     

    चेतावनी:


    1. भारी बारिश की चेतावनी

      * तूफान के प्रभाव से 29 और 30 अप्रैल , 2019 को केरल में कई स्‍थानों पर हल्‍की से मध्‍यम और कुछ स्‍थानों पर तेज बारिश हो सकती है। 29 और 30 अप्रैल , 2019 को तटीय तमिलनाडू और दक्षिणी तटीय आंध्र प्रदेश में कुछ स्थानों पर हल्‍की बारिश होने की संभावना है।
      * 2 मई को आंध्र प्रदेश के उत्‍तरी तटीय इलाकों और ओडिशा के दक्षिणी तटीय क्षेत्रों में कुछ स्‍थानों पर हल्‍की से मध्‍यम बारिश हो सकती है। ओडिशा के तटवर्तीय इलाकों और उससे सटे आंध्र प्रदेश के उत्‍तरी तटवर्ती जिलों में 3 मई से तेज से बहुत तेज बारिश हो सकती है। पश्चिम बंगाल के तटवर्ती जिलों में भी 3 मई से कई स्‍थानों पर हल्‍की से मध्‍यम बारिश और कुछ स्‍थानों पर तेज बारिश होने की संभावना है।

     1. हवा की चेतावनी:-


      * बंगाल की खाड़ी के दक्षिण पूर्व और उसके आसपास के क्षेत्रों में 80-90 किलोमीटर प्रति घंटे की रफ्तार से चल रही तेज हवाएं 100 किलोमीटर प्रति घंटे की रफ्तार भी पकड़ सकती है। 30 अप्रैल की सुबह से हवा की रफ्तार बढ़कर दक्षिण पश्चिम बंगाल की खाड़ी के ऊपर 120-130 किलोमीटर प्रति घंटे से लेकर 145 किलोमीटर प्रति घंटे हो सकती है। 1 मई की शाम से तमिलनाडू, पुद्दुचेरी के उत्‍तर बंगाल की खाड़ी के दक्षिण-पश्चिम और आसपास के पश्चिम मध्‍य क्षेत्र में 160-170 किलोमीटर प्रति घंटे से लेकर 185 किलोमीटर प्रति घंटे की रफ्तार से तेज हवाएं चल सकती हैं।

      * आज 29 अप्रैल को तमिलनाडु और पुदुचेरी के तटीय तथा कोमोरिन क्षेत्र और मन्नार की खाड़ी में 30-40 किमी प्रति घंटे से लेकर 50 किमी प्रति घंटे तक की रफ्तार से हवा चल सकती है। 30 अप्रैल की सुबह तक इसकी रफ्तार 40-50 किमी प्रति घंटे से 60 किमी प्रति घंटे तक हो जाने की संभावना है। 30 अप्रैल की शाम से उत्तर - तमिलनाडु एवं पुदुचेरी और इससे सटे दक्षिण आंध्र प्रदेश के जिलों के तटों पर हवा की रफ्तार 50-60 किमी प्रति घंटे रह सकती है जो बढ़कर 70 किमी प्रति घंटे तक पहुंच सकती है।
      * आज 29 अप्रैल को केरल के तटवर्ती क्षेत्रों और आसपास के इलाकों में 30-40 किमी प्रति घंटे से 50 किमी प्रति घंटे की रफ्तार पकड़ सकती है। 30 अप्रैल को हवा की गति 40-50 किमी प्रति घंटे से बढ़कर 60 किमी प्रति घंटे हो सकती है।
      * 2 मई से आंध्र प्रदेश के उत्‍तरी क्षेत्र तथा ओडिशा के तटवर्ती क्षेत्रों में 40-50 किमी प्रति घंटे से 60 किमी प्रति घंटे तक की रफ्तार से हवाएं चलने का अनुमान है। 3 मई से उसी क्षेत्र में हवा की रफ्तार 50-60 किमी प्रति घंटे से 70 किमी प्रति घंटे तक पहुंच सकती है।
     1. समुद्र की स्थिति
      * बंगाल की खाड़ी के दक्षिण पूर्वी हिस्‍से और आसपास के क्षेत्रों में समुद्र की स्थिति खराब है। ऊंची लहरें उठ रही हैं। 30 अप्रैल की सुबह से बंगाल की खाड़ी के दक्षिण-पश्चिम और पश्चिम मध्‍य क्षेत्र , पुद्दुचेरी के पूर्वी हिस्‍से तथा आंध्र प्रदेश के दक्षिण हिस्‍से में समुद्र की स्थिति और खराब हो सकती है। 1 से 3 मई के बीच बंगाल की खाड़ी के पश्चिम मध्‍य क्षेत्र और आंध्रप्रदेश के तटवर्ती इलाकों में समुद्र की स्थिति और खराब होने की आशंका है।
      * 1 मई , 2019 से पुद्दुचेरी , तमिलनाडु और आंध्र प्रदेश के दक्षिणी तटवर्ती क्षेत्रों में तथा 1 से 3 मई तक आंध्र प्रदेश के उत्‍तरी तटवर्ती क्षेत्रों और 2 मई से ओडिशा के तटीय इलाकों में समुद्र की स्थिति काफी खराब होने की आशंका है।
     1. मछुआरों के लिए चेतावनी
      * मछुआरों को आज 29 अप्रैल को बंगाल की खाड़ी के दक्षिण- पश्चिमी और दक्षिण पूर्वी क्षेत्र भूमध्‍यरेखीय हिंद महासागर तथा श्रीलंका से सटे समुद्री क्षेत्र में नहीं जाने की सलाह दी गई है। मछुआरों से कहा गया है कि वे 1 मई तक बंगाल की खाड़ी के दक्षिण-पश्चिम और उससे सटे पश्चिम मध्‍य क्षेत्र पुद्दुचेरी और आंध्र प्रदेश के तटवर्ती इलाकों के तथा श्रीलंका के समुद्री क्षेत्र में न जाएं। उन्‍हें 1-3 मई तक बंगाल की खाड़ी के पश्चिम मध्‍य और आंध्र प्रदेश के उत्‍तरी तटवर्ती क्षेत्रों में भी समुद्र में न जाने की सलाह दी गई है। 2 मई से उन्‍हें ओडिशा के तटवर्ती इलाकों से भी दूरी बनाए रखने को कहा गया है।
      * वे मछुआरे जो अभी गहरे समुद्र में मछली पकड़ने के लिए जा चुके हैं , उन्हें तुरंत वापस लौटने की सलाह दी जाती है।

    आर.के.मीणा / आरएनएम/एएम/एसकेएस/एसके– 1067


    

    
    (Release ID: 1571323) Visitor Counter : 159
    
    
      Read this release in: English , Urdu
    
    
    

      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
*