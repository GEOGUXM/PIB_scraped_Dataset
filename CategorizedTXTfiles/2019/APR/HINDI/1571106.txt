      सूचना और प्रसारण मंत्रालय

      66 वें राष्‍ट्रीय फिल्‍म पुरस्‍कारों की घोषणा आम चुनाव 2019 के खत्‍म हो जाने के बाद की जाएगी
      Posted On: 24 APR 2019 1:12PM by PIB Delhi


      राष्‍ट्रीय फिल्‍म पुरस्‍कारों का चयन एक निष्‍पक्ष और स्‍वतंत्र जूरी द्वारा किया जाता है जिसमें जाने माने प्रख्‍यात फिल्‍म निर्माता और फिल्‍मी हस्तियां शामिल रहती हैं। पुरस्‍कारों की घोषणा हर साल अप्रैल महीने में की जाती है।


      इस साल अप्रैल - मई में 17 वीं लोकसभा तथा 4 राज्‍यों के विधानसभा चुनाव हो रहे हैं। इनमें एक ऐसा राज्‍य भी है जो फिल्‍म निमार्ण के क्षेत्र में अग्रणी है। चुनाव के कारण इस समय चुनाव आचार संहिता लागू है जिसके तहत सभी राजनीतिक दलों और उनके उम्‍मीदवारों को अपनी बात रखने और कहने का समान अवसर दिया गया है लेकिन इसके साथ ही यह भी सुनिश्चित किया गया है कि राजनीतिक दल और उम्‍मीदवार मीडिया की ताकत का इस्‍तेमाल इस तरह नहीं करें जो सामान्‍य आचरण और स्‍तर को प्रभावित करता हो। ऐसे में यह तय किया गया है कि चुनाव प्रक्रिया खत्‍म होने और और आचार संहिता की अवधि समाप्‍त होने के बाद ही राष्‍ट्रीय फिल्‍म पुरस्‍कारों की घोषणा की जाएगी।


      ***


      आर.के.मीणा / आरएनएम/एएम/एमएस/एसके–1031


    

    
    (Release ID: 1571106) Visitor Counter : 411
    
    
      Read this release in: Marathi , English , Malayalam , Urdu , Bengali , Gujarati