      रक्षा मंत्रालय

      भारतीय तटरक्षक पोत सी-441 का जलावतरण
      Posted On: 24 APR 2019 4:06PM by PIB Delhi


    केरल के मुख्‍य सचिव श्री टॉम होजे ने महानिरीक्षक विजय डी. चाफेकर , क्षेत्रीय कमांडर, पश्चिमी क्षेत्र के तत्‍वाधान में आज विहिंगम हार्बर में भारतीय तटरक्षक के नये पोत का जलावतरण किया। इस समारोह के दौरान सेना, नौसेना, वायु सेना, बीएसएफ, पुलिस, विमानपत्‍तन प्राधिकरण, केन्‍द्रीय और राज्‍य प्राधिकरण और एनसीसी के वरिष्‍ठ अधिका‍री मौजूद थे।


    इस समारोह के दौरान बैण्‍ड और तटरक्षकों की रस्‍मी परेड का आयोजन किया गया। भारतीय तटरक्षक पोत सी-441 तटीय निगरानी , रोक , समुद्र में तलाश और बचाव तथा संकट में घिरी नौकाओं और पोतों की सहायता करने जैसे विविध कार्यों को करने में सक्षम है और यह केरल में तलाश और बचाव कार्य की क्षमता में वृद्धि करेगा। इस पोत की कमान सहायक कमांडेंट अमित के. चौधरी कर रहे हैं और इसके चालक दल में 13 सदस्‍य शामिल हैं , जिन्‍हें विभिन्‍न क्षेत्रों में विशेषज्ञता प्राप्‍त है।


    
    ****


    आर.के.मीणा / आरएनएम/एएम/आरके/जीआरएस – 1037

    
    
    (Release ID: 1571134) Visitor Counter : 503
    
    
      Read this release in: English , Urdu , Bengali