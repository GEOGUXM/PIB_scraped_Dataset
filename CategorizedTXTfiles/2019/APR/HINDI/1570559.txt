      राष्ट्रपति सचिवालय

      राष्‍ट्रपति ने डॉ. बी.आर. अम्बेडकर जयंती की पूर्व संध्या पर अपनी शुभकामनाएं दी
      Posted On: 13 APR 2019 7:22PM by PIB Delhi


    राष्ट्रपति श्री राम नाथ कोविंद ने डॉ. बी. आर. अम्बेडकर जयंती की पूर्व संध्या पर देशवासियों को शुभकामनाएं दी हैं।


    अपने संदेश में, राष्ट्रपति ने कहा है, “अम्बेडकर जयंती के अवसर पर, भारत के संविधान के मुख्य वास्तुकार डॉ. भीमराव रामजी अम्बेडकर की जयंती पर मैं सभी नागरिकों को बधाई और शुभकामनाएं देता हूं।


    उन्‍होंने कहा कि डॉ. अम्बेडकर हमारे स्वतंत्रता संग्राम के एक उत्कृष्ट नेता और हमारे समाज के दलित और पारंपरिक रूप से वंचित वर्गों के अधिकारों को दिलाने की दिशा में महत्‍वपूर्ण रूप से कार्य करने वाले एक अग्रणी असाधारण व्‍यक्तित्‍व थे। विद्वान, शिक्षाविद्, कानूनी रूप से प्रबुद्ध, समाज सुधारक और राजनीतिक नेता, डॉ. अम्‍बेडकर का दर्शन और जीवन, साहस और दृढ़ विश्वास का एक प्रेरणादायी मार्ग है।


    डॉ. अम्बेडकर ने एक ऐसे समाज की परिकल्पना की जहां कमजोर और वंचित वर्गों, किसान, श्रमिक और विशेषकर महिलाओं को समान अधिकार और सम्मान मिले। वह लोकतांत्रिक, शांतिपूर्ण, अहिंसक और सामंजस्यपूर्ण साधनों के माध्यम से सभी मुद्दों के समाधान का समर्थन करने वाले एक उत्साही अधिवक्‍ता थे।


    उनके द्वारा दिखाया गया मार्ग भ्रातृत्व, करुणा और समानता की भावना को दृढ़ बनाता है।


    इस दिवस पर आइए हम डॉ. अम्‍बेडकर के जीवन और विचारों से शिक्षा लेने और उनकी शिक्षाओं का पालन करने का संकल्प लें। ”


    हिंदी में राष्ट्रपति के संदेश के लिए यहाँ क्लिक करें।


    *****


    आर.के.मीणा/आरएनएम/एएम/एसएस/एमबी- 940

    
    
    (Release ID: 1570559) Visitor Counter : 357