      पृथ्‍वी विज्ञान मंत्रालय

      भीषण चक्रवाती तूफान ‘फानी’ बंगाल की खाड़ी के दक्षिण-पश्चिम तथा दक्षिण-पूर्व बंगाल के आस-पास, ओडिशा, पश्चिम बंगाल तथा आंध्र प्रदेश तट के श्रीकाकुलम तथा विजयानगरम जिलों के लिए तूफान की चेतावनी : पीत संदेश
      Posted On: 30 APR 2019 3:50PM by PIB Delhi


    बंगाल की खाड़ी के दक्षिण-पूर्व तथा दक्षिण-पश्चिम के ऊपर उठा भीषण चक्रवाती तूफान ‘ फानी ’ पिछले छह घंटों में 22 किलोमीटर प्रति घंटे की रफ्तार से दक्षिण-पश्चिम दिशा की ओर बढ़ गया है और 30 अप्रैल , 2019 को यह चक्रवाती तूफान साढ़े ग्‍यारह बजे 12.6 डिग्री उत्‍तर अक्षांश और देशांतर तथा 85.7 डिग्री पूर्व देशांतर पर दक्षिण-पश्चिम खाड़ी तथा बंगाल के दक्षिण-पर्वू के आस-पास के क्षेत्रों में पुरी (ओडिशा) से लगभग आठ सौ किलोमीटर दक्षिण तथा विशाखापत्‍तनम (आंध्र प्रदेश) के 620 किलोमीटर दक्षिण-दक्षिण पूर्व और त्रिंकोमली (श्रीलंका) के लगभग 660 किलोमीटर उत्‍तर-पूर्व में केन्द्रित था। अगले 12 घंटों में इसके और अधिक तेज होने की संभावना है। यह चक्रवाती तूफान एक मई की शाम तक उत्‍तर-पश्चिम दिशा की ओर बढ़ेगा और उसके बाद उत्‍तर-उत्‍तर-पूर्व की ओर कमजोर पड़ जाएगा और लगभग 3 मई की दोपहर में यह पुरी के दक्षिण में गोपालपुर तथा चांदबाली के बीच ओडिशा तट को पार करेगा और इसकी अधिकतम गति 175-185 किलोमीटर प्रति घंटे से 205 किलोमीटर प्रति घंटे होगी।


    निम्‍नलिखित तालिका में चक्रवाती तूफान के मार्ग और उसकी तीव्रता दिखाई गई है –

                                                                                                                                                 
तिथि/समय (आईएसटी)  स्थिति ( अक्षांश 0 उत्‍तर / देशांतर 0 पूर्व )  अधिकतम निरंतर धरातल वायु गति ( किलोमीटर प्रति घंटा )  चक्रवाती तूफान           
                                                                                                                                                 
                                                                                                                                                 
                                                                                                                                                 
29.04.19/1430      9.7/86.8                                       85-95 से 110                                          भीषण चक्रवाती तूफान      
                                                                                                                                                 
                                                                                                                                                 
                                                                                                                                                 
29.04.19/1730      10.0/86.8                                      95-105 से 120                                         भीषण चक्रवाती तूफान      
                                                                                                                                                 
                                                                                                                                                 
                                                                                                                                                 
29.04.19/2330      10.6/86.5                                      110-120 से 135                                        भीषण चक्रवाती तूफान      
                                                                                                                                                 
                                                                                                                                                 
                                                                                                                                                 
30.04.19/0530      11.2/86.2                                      120-130 से 145                                        भीषण चक्रवाती तूफान Storm
                                                                                                                                                 
                                                                                                                                                 
                                                                                                                                                 
30.04.19/1130      11.7/85.7                                      130-140 से 155                                        भीषण चक्रवाती तूफान      
                                                                                                                                                 
                                                                                                                                                 
                                                                                                                                                 
30.04.19/2330      12.6/84.6                                      140-150 से 165                                        भीषण चक्रवाती तूफान      
                                                                                                                                                 
                                                                                                                                                 
                                                                                                                                                 
01.05.19/1130      13.2/84.0                                      150-160 से 175                                        भीषण चक्रवाती तूफान      
                                                                                                                                                 
                                                                                                                                                 
                                                                                                                                                 
01.05.19/2330      13.8/83.8                                      160-170 से 185                                        भीषण चक्रवाती तूफान      
                                                                                                                                                 
                                                                                                                                                 
                                                                                                                                                 
02.05.19/1130      14.7/83.9                                      170-180 से 195                                        काफी भीषण चक्रवाती तूफान 
                                                                                                                                                 
                                                                                                                                                 
                                                                                                                                                 
02.05.19/2330      16.1/84.1                                      170-180 से 195                                        काफी भीषण चक्रवाती तूफान 
                                                                                                                                                 
                                                                                                                                                 
                                                                                                                                                 
03.05.19/1130      17.2/84.5                                      165-175 से 190                                        काफी भीषण चक्रवाती तूफान 
                                                                                                                                                 
                                                                                                                                                 
                                                                                                                                                 
03.05.19/2330      18.3/85.0                                      160-170 से 185                                        काफी भीषण चक्रवाती तूफान 
                                                                                                                                                 
                                                                                                                                                 
                                                                                                                                                 
04.05.19/1130      19.4/85.8                                      155-165 से 180                                        भीषण चक्रवाती तूफान      
                                                                                                                                                 
                                                                                                                                                 

    चेतावनी :


    भारी वर्षा की चेतावनी

      * उत्‍तर आंध्र प्रदेश : 2 मई को अनेक स्‍थानों पर हल्‍की से मध्‍यम वर्षा तथा उत्‍तर तटीय आंध्र प्रदेश (श्रीकाकुलम तथा विजयानगरम) जिले के छिटपुट स्‍थानों पर भारी से भारी वर्षा होने की संभावना है। 3 मई को अधिकतर स्‍थानों पर वर्षा होगी और कुछ स्‍थानों पर भारी से भारी वर्षा होने की संभावना है।
      * ओडिशा : अनेक स्‍थानों पर हल्‍की से मध्‍यम बारिश होगी और 2 मई को दक्षिण तटीय ओडिशा में तेज वर्षा होगी। तटवर्ती ओडिशा और ओडिशा के भीतरी जिलों में 3 मई को तेज और अत्‍यधिक भारी (20 सेंटीमीटर , 30 सेंटीमीटर ) वर्षा होने की संभावना है। उत्‍तरी ओडिशा में 4 मई को भारी वर्षा की संभावना व्‍यक्‍त की गई है।
      * पश्चिम बंगाल : अधिकतर स्‍थानों पर हल्‍की से मध्‍यम वर्षा होगी और 3 मई को पश्चिम बंगाल के तटीय जिलों में भारी वर्षा हो सकती है। 4 मई को पश्‍चिम बंगाल के गांगेय क्षेत्र में कुछ स्‍थानों पर भारी से काफी भारी वर्षा होने की संभावना है।

    हवा की चेतावनी

      * दक्षिण-पश्चिम खाड़ी तथा बंगाल के दक्षिण-पूर्व के आस-पास के क्षेत्रों में 145-155 से लेकर 170 किलोमीटर प्रति घंटे की रफ्तार से हवा चल रही है। 1 मई की सुबह से पश्चिम-मध्‍य तथा बंगाल की खाड़ी के दक्षिण-पश्चिम और उत्‍तरी तमिलनाडु , पुद्दुचेरी और दक्षिण आंध्र प्रदेश तट में हवा की गति 175-185 किलोमीटर प्रति घंटे से बढ़कर 205 किलोमीटर प्रति घंटा हो सकती है।
      * 30 मई को 30 से 40 किलोमीटर प्रति घंटे की रफ्तार से लेकर 50 किलोमीटर प्रति घंटे की रफ्तार से तमिलनाडु और पुद्दुचेरी तट , कोमोरिन क्षेत्र , मन्‍नार की खाड़ी और केरल में हवा चल सकती है।
      * 2 मई से हवा की रफ्तार उत्‍तर आंध्र प्रदेश से दूर तथा ओडिशा के तटों पर हवा की रफ्तार 40-50 किलोमीटर प्रति घंटे से बढ़कर 60 किलोमीटर प्रति घंटे हो सकती है। 3 मई को सुबह से हवा की रफ्तार 60-70 किलोमीटर प्रति घंटे से बढ़कर 85 किलोमीटर प्रति घंटे हो सकती है और 3 मई की शाम तक ओडिशा तट के ऊपर हवा की रफ्तार 175-184 किलोमीटर प्रति घंटे से बढ़कर 205 किलोमीटर प्रति घंटे हो सकती है। उत्‍तर आंध्र प्रदेश के आस-पास के जिलों में हवा की रफ्तार 90-100 किलोमीटर प्रति घंटे से बढ़कर 115 किलोमीटर प्रति घंटे हो सकती है।
      * 2 मई को पश्चिम बंगाल तट के पास और उससे दूर हवा की रफ्तार 40-50 किलोमीटर प्रति घंटे से बढ़कर 60 किलोमीटर प्रति घंटे हो सकती है। हवा की रफ्तार 3 मई को 60-70 किलोमीटर प्रति घंटे की गति से बढ़कर 85 किलोमीटर प्रति घंटे हो सकती है। 4 मई को सुबह से हवा की गति 90-100 किलोमीटर प्रति घंटे से बढ़कर 115 किलोमीटर प्रति घंटे होने की संभावना है।

    समुद्र की स्थिति

      * बंगाल की खाड़ी के दक्षिण-पूर्वी हिस्‍से तथा आस-पास के दक्षिण-पूर्व तथा पश्चिम मध्‍य और उत्‍तर तमिलनाडु , पुद्दचेरी तथा दक्षिण आंध्र प्रदेश से दूर समुद्र की स्थिति खराब है। 1 से 3 मई 2019 के बीच बंगाल की खाड़ी के पश्चिम-मध्‍य समुद्र की स्थिति और खराब हो सकती है और 2 से 4 मई को बंगाल की खाड़ी के उत्‍तर-पश्चिम में समुद्र की स्थिति और खराब हो सकती है।
      * 1 से 3 मई के बीच उत्‍तर आंध्र प्रदेश के आस-पास और उससे दूर समुद्र की स्थिति बहुत खराब होने की संभावना है और 2 से 4 मई के बीच ओडिशा तथा पश्चिम बंगाल तटों के आस-पास और उससे दूर समुद्र की स्थिति खराब हो सकती है।

    चक्रवाती लहर की चेतावनी

      * ओडिशा के गंजाम , खुर्दा , पुरी तथा जगतसिंह पुर जिलों के निचले इलाकों में 1.5 मीटर की ऊंचाई से लहरें उठ सकती हैं।

    मछुआरों को चेतावनी

      * मछुआरों को सलाह दी गई कि वे 30 मई को बंगाल की खाड़ी के दक्षिण–पश्चिम तथा पड़ोसी दक्षिण-पूर्व क्षेत्र में समुद्र में न जाएं। मछुआरों को सलाह दी गई कि 1 मई तक वे बंगाल की खाड़ी के दक्षिण-पश्चिम तथा दक्षिण मध्‍य के इलाकों मे और पुद्दुचेरी के आस-पास और उससे दूर , उत्‍तर तमिलनाडु तथा दक्षिण आंध्र प्रदेश के तटों में समुद्र में न जाएं। उन्‍हें 1 से 3 मई 2019 के बीच पश्चिम-मध्‍य बंगाल की खाड़ी , आंध्र प्रदेश तट के आस-पास और उत्‍तर में समुद्र में न जाने की सलाह दी गई है। 2 से 4 मई के लिए मछुआरों को सलाह दी गई है कि वे उत्‍तर-पश्चिम तथा निकटवर्ती पश्चिम मध्‍य बंगाल की खाड़ी और ओडिशा तथ पश्चिम बंगाल के तटों से दूर समुद्र में न जाएं।
      * मछली पकड़ने के लिए गहरे समुद्र में गए मछुआरों को सलाह दी गई है कि वे शीघ्र वापस आएं।

    ****


    आर.के.मीणा/आरएन/एएम/एजी/वाईबी-


    

    
    (Release ID: 1571376) Visitor Counter : 358
    
    
      Read this release in: Malayalam , English , Urdu , Bengali
    
    
    

      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
*