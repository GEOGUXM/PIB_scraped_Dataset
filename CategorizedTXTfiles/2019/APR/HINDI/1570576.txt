      रक्षा मंत्रालय

      भारतीय वायुसेना का मार्शल अर्जन सिंह डीएफसी की जयंती के अवसर पर अर्ध मैराथन
      Posted On: 14 APR 2019 4:57PM by PIB Delhi


    भारतीय वायुसेना के विख्‍यात मार्शल (एमआईएएफ) अर्जन सिंह, डिस्टिंगुइश्‍ड फ्लाइंग क्रॉस (डीएफसी) की 100वीं जयंती के अवसर पर 14 अप्रैल 2019 को दिल्‍ली में एक अर्ध मैराथन का आयोजन किया गया। इस कार्यक्रम के आयोजन का उद्देश्‍य देश भर में विख्‍यात एमआईएएफ की उलब्धियों के बारे में जागरूकता का प्रसार करना एवं भारतीय वायुसेना के वायु योद्धाओं के बीच भ्रातृत्‍व एवं साहस की भावना का संचार करना है।


    दिल्‍ली राष्‍ट्रीय राजधानी क्षेत्र में भारतीय वायुसेना के सभी वायुसेना केंद्रों एवं इकाईयों के कुल 800 वायु योद्धाओं ने कार्यक्रम में भाग लिया। अर्ध मैराथन को एयर मार्शल आर. नाम्बियार, पीवीएसएम एवीएसएम वीएम एवं बार एडीसी, पश्चिमी हवाई कमान के एयर ऑफिसर कमांडिंग इन चीफ द्वारा सुबह साढ़े पांच बजे जवाहरलाल नेहरू स्‍टेडियम से रवाना किया गया। कार्यक्रम को एयर चीफ मार्शन बीएस धनोवा पीवीएसएम एवीएसएम वाईएसएम वीएम एडीसी, चीफ ऑफ एयर स्‍टाफ (सीएएस) द्वारा नौ बजे झंडी दिखाई गई। सीएएस ने कार्यक्रम के समापन पर विजेताओं को पदक एवं पुरस्‍कार से सम्‍मानित किया।


    *****


    आर.के.मीणा/आरएनएम/एएम/एसकेजे/एसएस– 944

    
    
    (Release ID: 1570576) Visitor Counter : 150