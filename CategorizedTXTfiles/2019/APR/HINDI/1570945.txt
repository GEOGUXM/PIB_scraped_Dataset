      उप राष्ट्रपति सचिवालय

      कार्यान्‍वयन संपूर्ण शासन तंत्र का मूल आधार है : उपराष्‍ट्रपति
      
      पेशेवर दक्षता कायम रखें और प्रौद्योगिकी को सदैव सीखते रहें
      
      सदैव सीखते रहें और देश-विदेश के सर्वश्रेष्‍ठ प्रचलनों को अपनायें
      
      लोक प्रशासन के क्षेत्र में आईआईपीए के 44वें उन्‍नत व्‍यावसायिक कार्यक्रम को संबोधित किया

      Posted On: 15 APR 2019 7:04PM by PIB Delhi

    उपराष्‍ट्रपति श्री एम. वेंकैया नायडू ने कहा कि कार्यान्वपयन संपूर्ण शासन तंत्र का मूल आधार है। यह इस पर निर्भर है कि वितरण प्रणाली कितने बेहतर अंदाज में काम कर रही है। उन्‍होंने सिविल सेवा अधिकारियों को एकजुट होकर काम करने का आह्वान किया और कहा कि वे अपने-अपने क्षेत्र के विशेष अनुभवों के साथ एक-दूसरे के पूरक बनें। इससे भारत की विकास गाथा को आवश्‍यक गति और दिशा मिलेगी।


    भारतीय लोक प्रशासन संस्‍थान द्वारा प्रायोजित लोक प्रशासन में उन्‍नत व्‍यावसायिक कार्यक्रम (एपीपीपीए) के 44वें बैच को आज नई दिल्‍ली में संबोधित करते हुए, उपराष्‍ट्रपति ने अधिकारियों से कहा कि वे यथास्थिति के स्‍थान पर सक्रियतापूर्वक सृजनशील विकल्‍पों की तलाश करें और लोगों के साथ संपर्क को मजबूत करने के लिए कदम उठायें तथा राष्‍ट्र की प्रगति में उन्‍हें साझेदार बनायें।


    कार्यान्‍वयन को संपूर्ण शासन तंत्र का मूल आधार बताते हुए, उपराष्‍ट्रपति ने निगरानी, मूल्‍यांकन एवं सतत् सुधार की संस्‍कृति विकसित करने के उपायों का आह्वान किया। उन्‍होंने कहा कि सर्वश्रेष्‍ठ प्रणालियों के लिए हमेशा बेहतर बनने की संभावना रहती है।


    भारत की एकता के प्रति और भारतीय इस्‍पात संरचना के निर्माता सरदार वल्‍लभभाई पटेल को उद्धृत करते हुए, उपराष्‍ट्रति ने असैनिक और रक्षा क्षेत्र का प्रतिनिधित्‍व करने वाले अधिकारियों से कहा कि सरकार के तकनीकी और गैर-तकनीकी विभागों को सेवा की भावना से मार्गदर्शित करना चाहिए।


    यह बताते हुए कि देश के प्रत्‍येक नागरिक और व्‍यक्ति को यह महसूस करना चाहिए कि रहन-सहन में महत्‍वपूर्ण सुधार हुआ है, उन्‍होंने अधिकारियों से कहा कि वे आम लोगों की सुविधा के लिए सर्वश्रेष्‍ठ परम्‍पराओं को अपनायें। उन्‍होंने उनसे कहा कि पेशेवर दक्षता कायम रखें और प्रौद्योगिकी तथा नीति को सदैव सीखते रहें तथा लोगों की बेहतर सेवा सुनिश्चित करें। उन्‍होंने कहा कि वे सीखना जारी रखें तथा देश-विदेश के निजी तथा सार्वजनिक क्षेत्रों के श्रेष्‍ठ प्रचलनों को अपनायें।


    इस अवसर पर उपराष्‍ट्रपति के सचिव डॉ. आई.वाई.सुब्‍बा राव, आईआईपीए के निदेशक श्री एस.एन. त्रिपाठी, आईआईपीए के कार्यक्रम निदेशक (एपीपीपीए) प्रो. अशोक विशनदास और अन्‍य गणमान्‍य व्‍यक्ति उपस्थित थे।


    *****


    आर.के.मीणा / आरएनएम/एएम/एसकेएस/एसएस– 1008

    
    
    (Release ID: 1570945) Visitor Counter : 32
    
    
      Read this release in: English , Urdu