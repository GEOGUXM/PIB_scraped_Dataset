      रक्षा मंत्रालय

      सेना कमांडरों का सम्मेलन: अप्रैल 2019
      Posted On: 06 APR 2019 10:31AM by PIB Delhi


    सेना कमांडरों का द्विवार्षिक सम्मेलन 08 अप्रैल, 2019 को शुरू होगा। माननीय रक्षामंत्री श्रीमती निर्मला सीतारमण उद्घाटन संबोधन देंगी।


    सम्मेलन के दौरान सेना प्रमुख जनरल बिपिन रावत की अध्यक्षता में वरिष्ठ कमांडर सेना की व्‍यवस्‍थाओं और संपूर्ण सेना के विशिष्ट मुद्दों पर विचार-विमर्श करेंगे।


    जिन महत्वपूर्ण मुद्दों पर चर्चा होने की संभावना है, वे हैं-मौजूदा सुरक्षा डायनामिक्‍स का प्रबंधन, आगामी सुरक्षा खतरों से निपटना और संभावित विरोधियों के मुकाबले लड़ाकू क्षमता बढ़ाना। इनके अलावा योजना बनाने और उसके कार्यान्‍वयन के लिए उत्तरी सीमाओं पर क्षमता बढ़ाने के लिए बुनियादी ढांचे का विकास, रणनीतिक रेलवे लाइनों की समीक्षा, महत्वपूर्ण गोला-बारूद की कमी को दूर करने के लिए सीमित बजट का अधिकतम उपयोग, सीमा सड़क संगठन परियोजनाओं से संबंधित मुद्दों, ईसीएचएस और संचालन, प्रशासन तथा सैनिकों के कल्याण से जुड़े अन्‍य मामलों पर विस्तार से चर्चा की जाएगी।


    सेनाध्‍यक्ष की अध्‍यक्षता में कॉलेजिएट विचार विमर्श के माध्यम से महत्वपूर्ण नीतिगत निर्णय के लिए सेना कमांडरों का द्विवार्षिक सम्मेलन आयोजित किया जाता है। यह भारतीय सेना की योजना और कार्यान्‍वयन प्रक्रिया के लिए महत्वपूर्ण कार्यक्रम है।


    ***


    आर.के. मीणा/एएम/एमके/एसएस-867


    

    
    (Release ID: 1570128) Visitor Counter : 412
    
    
      Read this release in: English , Urdu