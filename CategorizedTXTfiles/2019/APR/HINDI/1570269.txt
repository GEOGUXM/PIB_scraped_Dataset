      निर्वाचन आयोग

      बिहार में 11 अप्रैल को पहले चरण का मतदान होगा
      
      लोकसभा की 4 सीटों के लिए 44 प्रत्याशी मैदान में
      
      चुनाव के सुचारू संचालन के लिए 7,486 मतदान केंद्र बनाए गए

      Posted On: 08 APR 2019 7:06PM by PIB Delhi

    बिहार में आम चुनाव-2019 के लिए पहले चरण का मतदान 11 अप्रैल को होगा। पहले चरण के अंतर्गत लोकसभा की चार सीटों – औरंगाबाद, गया, नवादा और जमुई के लिए मतदान होगा। शेष 36 लोकसभा सीटों पर अगले छह चरणों में मतदान होगा।


    पहले चरण के लिए मतदाताओं की संख्या 7440324 है, जिनमें पुरुष मतदाता 3894024, महिला मतदाता 3546001 और अन्य श्रेणी (थर्ड जैंडर) के मतदाताओं की संख्या 299 है।


    लोकसभा की 4 सीटों के लिए 44 उम्मीदवार मैदान में है। पहले चरण के मतदान के लिए कुल 7486 मतदान केंद्र बनाए गए हैं।


    चुनाव के लिए 18 मार्च को अधिसूचना जारी की गई थी। नामांकन की अंतिम तिथि 25 मार्च थी। नामांकन पत्रों की जांच 26 मार्च को हुई। नामांकन वापस लेने की तिथि 28 मार्च थी।


    बिहार की अनूठी विशेषता है कि राज्य में सभी मतदाताओं (100 प्रतिशत) के पास मतदाता पहचान पत्र (ईपीआईसी) की सुविधा है।


    ****


    आर.के.मीणा/आरएनएम/एएम/जेके/डीए- 892

    
    
    (Release ID: 1570269) Visitor Counter : 65
    
    
      Read this release in: English , Urdu , Bengali