      रक्षा मंत्रालय

      दूसरे मार्शल अर्जन सिंह स्मारक अंतरराष्ट्रीय हॉकी टूर्नामेंट 2019 का चंडीगढ़ में शुभारंभ
      Posted On: 16 APR 2019 7:21PM by PIB Delhi


      एयरफोर्स स्पोर्ट्स कंट्रोल बोर्ड की ओर से दूसरे मार्शल अर्जन सिंह स्मारक अंतरराष्ट्रीय हॉकी टूर्नामेंट 2019 का आयोजन एस्ट्रो टर्फ हॉकी ग्राउंड, 3 बेस रिपेयर डिपो, वायु सेना, चंडीगढ़ में 16 से 25 अप्रैल, 2019 तक होने जा रहा है। इस हॉकी टूर्नामेंट का आयोजन इस महान शख्सियत को यथोचित श्रद्धांजलि अर्पित करने और राष्ट्र के प्रति उनके योगदान का आभार प्रकट करने का माध्यम है।


      टूर्नामेंट का उद्घाटन 16 अप्रैल, 2019 को एस्ट्रो टर्फ हॉकी ग्राउंड, 3 बेस रिपेयर डिपो, वायु सेना चंडीगढ़ में हुआ। मुख्य अतिथि एयर मार्शल आर के एस शेरा, एवीएसएम, वीएसएम, एयर ऑफिसर कमांडिंग इन चीफ, मेंटेनेंस कमांड ने टूर्नामेंट शुरू होने की घोषणा की।


      पहला मैच भारतीय वायु सेना और श्रीलंका वायु सेना के बीच हुआ। भारतीय वायु सेना ने यह मैच 3-1 से जीत लिया। भारतीय वायु सेना के लिए एयरक्राफ्ट्समेन दमनजीत सिंह ने 3 गोल दागे और श्रीलंकाई वायु सेना की ओर से इकलौता गोल लाहलरू वीरासूरलेया ने किया। दूसरा मैच इंटेग्रल कोच फैक्ट्री (आईसीएफ) चेन्नई और केंद्रीय औद्योगिक सुरक्षा बल (सीआईएसएफ) के बीच खेला गया। आईसीएफ चेन्नई ने यह मैच 6-2 से जीत लिया।


      ***


      आर.के.मीणा/आरएनएम/एएम/आरके/सीएस-986
    

    
    (Release ID: 1570877) Visitor Counter : 142
    
    
      Read this release in: English , Urdu