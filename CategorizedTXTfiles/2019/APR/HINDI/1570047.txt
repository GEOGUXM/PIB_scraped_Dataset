      रक्षा मंत्रालय

      भारतीय सेना के गश्‍ती दल को अरूणाचल प्रदेश से अमेरिकी विमान का द्वितीय विश्‍व युद्ध के समय का मलबा मिला
      Posted On: 04 APR 2019 1:24PM by PIB Delhi


    भारतीय सेना के 12 सदस्‍यीय गश्‍ती दल ने पुलिस के साथ मिलकर 30 मार्च , 2019 को अरूणाचल प्रदेश के रोइंग जिले से अमेरिकी वायुसेना के एक विमान का मलबा खोज निकाला, जो द्वितीय विश्‍व युद्ध के समय का है। सेना के गश्‍ती दल को विमान का मलबा पांच फुट नीचे बर्फ में दबा मिला। मलबे के बारे में निचले दिबांग जिले के स्‍थानीय पर्वतारोहियों से पुलिस के जरिए मिली जानकारी के आधार पर सेना के एक विशेष गश्‍ती दल को रोइंग से 30 किलोमीटर दूर घने जंगलों और बर्फीले इलाके में भेजा गया। गश्‍ती दल को मलबे को खोज निकालने में आठ दिन लग गए। ऐस दुर्गम इलाके में शायद ही कभी कोई पहुंचा था। घनी झाडि़यां होने के कारण वायुमार्ग से भी यह इलाका कटा रहा। विमान के पुराने मलबे और युद्ध में इस्‍तेमाल हुई चीजों के बरामद होने से कुछ अहम ऐतिहासिक जानकारियां मिलने की संभावना है।


    

    
    आर.के.मीणा/एएम/एमएस/एसके-857

    
    
    (Release ID: 1570047) Visitor Counter : 507
    
    
      Read this release in: English , Urdu , Marathi , Bengali