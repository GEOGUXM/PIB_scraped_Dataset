      प्रधानमंत्री कार्यालय

      प्रधानमंत्री ने श्रीलंका के राष्ट्रपति और प्रधानमंत्री से बात की, आतंकी हमलों में जानमाल के नुकसान पर शोक व्यक्त किया
      Posted On: 21 APR 2019 4:51PM by PIB Delhi


    प्रधानमंत्री श्री नरेंद्र मोदी ने श्रीलंका के राष्ट्रपति और प्रधानमंत्री के साथ टेलीफोन पर बातचीत की और श्रीलंका में आज के आतंकी हमले में 150 से अधिक निर्दोष लोगों के मारे जाने पर अपनी ओर से और सभी भारतीयों की ओर से हार्दिक संवेदना व्यक्त की।


    प्रधानमंत्री मोदी ने धार्मिक स्थलों सहित और एक धार्मिक उत्सव के दौरान सिलसिलेवार तरीके से किये गये इन आतंकी हमलों की बेहद कड़े शब्दों में निंदा की। उन्हें निर्मम और पूर्व नियोजित बर्बर कृत्य करार देते हुए उन्होंने कहा कि ये हमले हमारे क्षेत्र और पूरी दुनिया में आतंकवाद द्वारा पूरी मानवता के लिए की गई सबसे गंभीर चुनौती की मनहूस याद दिलाते हैं।


    प्रधानमंत्री ने श्रीलंका को आतंकवाद जैसी हर चुनौती के खिलाफ अपनी सुरक्षा सुनिश्चित करने के लिए हर संभव सहायता और मदद का प्रस्ताव फिर से दोहराया।


    उन्होंने घायलों के शीघ्र स्वस्थ होने की भी कामना की और उनके उपचार के लिए सभी अभीष्ट सहायता की पेशकश की।


    *****


    आर.के.मीणा / आरएनएम/एएम/एसकेजे/एनके– 1007


    

    
    (Release ID: 1570931) Visitor Counter : 364
    
    
      Read this release in: English , Urdu , Marathi , Bengali , Tamil