      रक्षा मंत्रालय

      हिमालयन हाइट्स मोटरसाइकिल अभियान को लेह में झंडी दिखाई गई
      Posted On: 20 APR 2019 8:39PM by PIB Delhi


    14 दिनों के एवं 11 सदस्यीय हिमालयन हाइट्स मोटरसाइकिल अभियान ने लेह से काराकोरम दर्रे तक सफलतापूर्वक अपनी विकट चुनौती पूरी की और आज लेफ्टिनेंट जनरल वाई के जोशी , जनरल ऑफिसर कमांडिंग फायर एंड फ़्यूजन कोर द्वारा लेह में झंडी दिखाई गई। 07 अप्रैल 2019 को शुरू हुए इस अभूतपूर्व अभियान ने पूर्वी लद्दाख के डरावने परिदृश्य में 1000 किलोमीटर से अधिक की चढ़ाई की , 17000 फीट से अधिक ऊंचाई पर लद्दाख रेंज पर शक्तिशाली खारदुंग ला और चांग ला को पार किया।


    अभियान दल में भारतीय सेना की एक प्रमुख लॉजिस्टिक्स सेवा आर्मी सर्विस कॉर्प्स से छह मोटरसाइकिल चालक और रॉयल एनफील्ड और हिमालयन मोटरस्पोर्ट्स एसोसिएशन के पांच सवार शामिल थे। 18600 फीट की ऊँचाई पर स्थित काराकोरम रेंज पर काराकोरम दर्रे की चढ़ाई का ऐतिहासिक श्रेय उन्हें जाता है , जहाँ वे 16 अप्रैल 2019 को पहुँचे थे। काराकोरम दर्रे पर इस अवसर पर बोलते हुए लेफ्टिनेंट जनरल वाई के जोशी ने इस ऐतिहासिक उपलब्धि पर उत्साही मोटरसाइकिल चालकों की प्रशंसा की।


    मोटरसाइकिल चालकों ने धीरज , शारीरिक फिटनेस और मानसिक लचीलापन के उच्च स्तर को प्रदर्शित करते हुए अपने उत्साह , कौशल और प्रेरणा के साथ इस कठोर, अर्ध विकसित क्षेत्र और अत्यधिक तापमान वाले क्षेत्र में यह उपलब्धि हासिल की है। मेजर के. रेणुका की अगुवाई वाली इस टीम में मेजर भूपेश रावत , कैप्टन अक्षय जोशी , कैप्टन जाबेज फिलिप , कैप्टन अर्पित कपिला , कैप्टन निकिता ए नायर , सिपाही अभिजीत , सिपाही शिव सिंह , सिपाही दिवाकर मिश्रा , विजय परमार , आदित्य मालाकर , निहाल रहेजा और हेमा चौधरी शामिल हैं। 1999 में लद्दाख में लड़े गए कारगिल युद्ध के दौरान बलिदान की अमर कहानियों के प्रति अपनी श्रद्धांजलि के रूप में , इस अभियान ने अदम्य साहस और इस्पाती इच्छा शक्ति की सैनिक विशेषताओं को प्रतिबिंबित किया। चांग ला दर्रे पर लेह से शुरू करते हुए , अभियान ने दुरबुक , तांग्त्से , चोंगताश , दौलत बेग ओल्डी , काराकोरम दर्रा , खालसर और वापस खारदुंग ला दर्रे की यात्रा की।


    कारगिल विजय दिवस के 20वें साल का समारोह मनाने के एक हिस्से के रूप में अभियान में झंडी दिखाते हुए , लेफ्टिनेंट जनरल वाई के जोशी ने टीम के सदस्यों को उनकी उपलब्धि के लिए सम्मानित किया। ऑपरेशन विजय के दौरान देश के सशस्त्र बलों द्वारा प्रदर्शित वीरता को याद करते हुए , जीओसी ने आर्मी सर्विस कॉर्प्स के युवा सेना के जवानों को उनकी उच्च स्तर की फिटनेस और दृढ़ता के लिए बधाई दी और कारगिल विजय दिवस की 20वीं वर्षगांठ के अवसर पर भारतीय सेना की अदम्य भावना “ रिमेम्बर, रिज्वाइस और रेन्यू ” में उनके योगदान के लिए रॉयल एनफील्ड और हिमालयन मोटरस्पोर्ट्स एसोसिएशन के सदस्यों की सराहना की।


    *****


    आर.के.मीणा / आरएनएम/एएम/एसकेजे/एनके– 100 6

    
    
    (Release ID: 1570930) Visitor Counter : 174
    
    
      Read this release in: English , Urdu