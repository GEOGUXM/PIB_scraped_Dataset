      वित्‍त मंत्रालय

      जीएसटी पेशेवरो के लिए परीक्षा का आयोजन
      Posted On: 16 APR 2019 5:23PM by PIB Delhi


      राष्ट्रीय सीमा शुल्क, अप्रत्यक्ष कर और स्वापक अकादमी( एनएसीआईएन) को जीएसटी पेशेवर(जीएसटीपी) के नामांकन की पुष्टि के लिए परीक्षा आयोजित करने के लिए अधिकृत किया गया है।


      जीएसटी नेटवर्क में नामांकन किए हुए जीएसटीपी को यह परीक्षा 31 दिसंबर, 2019 से पहले उत्तीर्ण करना आवश्यक है। इससे पूर्व 31 अक्टूबर, 2018 और 17 दिसंबर 2018 को परीक्षा का आयोजन किया जा चुका है। इस संबंध में अगली परीक्षा 14 जून, 2019 को देश भर में निर्धारित परीक्षा केंद्रो पर सुबह 11 बजे से दोपहर 1.30 बजे तक आयोजित की जाएगी।


      यह परीक्षा कंप्यूटर आधारित होगी। परीक्षा के लिए पंजीकरण योग्य जीएसटीपी द्वारा पंजीकरण पोर्टल पर जाएगा। इसका लिंक एनएसीआईएन और सीबीआईसी द्वारा प्रदान किया जाएगा।


      14 जून, 2019 को संपन्न होने वाली परीक्षा के लिए पंजीकरण पोर्टल 21 मई, 2019 को शुरू होगा और 4 जून,2019 तक पंजीकरण किया जा सकेगा। उम्मीदवारो की सहायता के लिए एक सहायता डेस्क की स्थापना की जाएगी, जिसका विवरण पंजीकरण पोर्टल पर दिया जाएगा। इस परीक्षा के लिए आवेदक को 500 रूपए का आनलाइन परीक्षा शुल्क का भुगतान करना होगा।


      परीक्षा का स्वरूप और पाठ्यक्रम


      प्रश्नपत्र : जीएसटी कानून और प्रक्रिया


      परीक्षा का समय- 2 घंटे और 30 मिनट


      बहुविकल्पीय प्रश्नों की संख्या- 100


      प्रश्नो की भाषा- अंग्रेजी और हिंदी


      अधिकतम अंक- 200


      योग्यता प्राप्त करने के लिए न्यूनतम अंक- 100


      कोई नकारात्मक अंक नहीं


      पाठ्यक्रम


      1. केंद्रीय वस्तु एवं सेवा कर अधिनियम,2017


      2. एकीकृत वस्तु एवं सेवा कर अधिनियम,2017


      3. राज्य वस्तु एवं सेवा कर अधिनियम,2017


      4. संघशासित प्रदेश वस्तु एवं सेवा कर अधिनियम, 2017


      5. वस्तु एवं सेवा कर( राज्यों को पूर्ति) अधिनियम,2017


      6. केंद्रीय वस्तु और सेवा कर नियम, 2017


      7. एकीकृत वस्तु और सेवा कर नियम, 2017


      8. सभी राज्य वस्तु और सेवा कर नियम, 2017


      9. समय-समय पर जारी अधिसूचना, परिपत्र और आदेश


      नोट- जीएसटी अधिनियम और प्रक्रिया के निरंतन होने के कारण 1 अप्रैल, 2019 तक उपरोक्त पाठ्यक्रम के विभिन्न अंश इस परीक्षा के लिए विचारित किए जाएंगे।


      **********


      आर.के.मीणा / आरएनएम/एएम/एजे– 992


    

    
    (Release ID: 1570889) Visitor Counter : 106
    
    
      Read this release in: English , Urdu