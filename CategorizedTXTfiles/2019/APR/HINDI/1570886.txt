      पर्यावरण, वन एवं जलवायु परिवर्तन मंत्रालय

      पर्यावरण, वन तथा जलवायु परिवर्तन मंत्रालय द्वारा जलवायु नुकसान और क्षति पर एक दिन की राष्‍ट्रीय कार्यशाला का आयोजन
      
      नुकसान और क्षति केवल छोटे विकासशील देशों की समस्‍या नहीं बल्कि भारत जैसे बड़े देशों के लिए भी महत्‍वपूर्ण समस्‍या हैं : पर्यावरण सचिव

      Posted On: 16 APR 2019 5:16PM by PIB Delhi

    पर्यावरण , वन तथा जलवायु परिवर्तन मंत्रालय ने आज नई दिल्‍ली में जलवायु से संबंधित नुकसान और क्षति की समस्‍या पर एक दिन की राष्‍ट्रीय कार्यशाला का आयोजन किया।


    कार्यशाला का उद्घाटन प्रधानमंत्री के अपर प्रधान सचिव डॉ पी. के. मिश्रा ने किया। उन्‍होंने कहा कि भारत मौसम तथा जलवायु से संबंधित नुकसान तथा क्षति का अनुभव कर रहा है। उन्‍होंने कहा कि केरल की बाढ़ तथा ओखी चक्रवात दुर्लभ घटनाएं हैं। उन्‍होंने कहा कि भविष्‍य के लिए अतीत अब अच्‍छा निर्देशक नहीं रहा। इसलिए इस तरह की कार्यशालाओं का महत्‍व है। उन्‍होंने कहा कि पांच प्रमुख चुनौतियां हैं जिनका समाधान करना होगा। इसमें न केवल कुल नुकसान को समझना बल्कि नुकसान के स्‍थान तथा लिंग और सामाजिक समूहों पर इसके प्रभाव को समझना भी शामिल है। उन्‍होंने जैव विविधता नुकसान पारिस्थितिक प्रणाली के नुकसान पर विचार करने , नुकसान और क्षति के कारणों को दूर करने की आवश्‍यकता पर बल दिया। उन्‍होंने कहा कि भविष्‍य की परिस्थितियों के लिए परिदृश्‍य तैयार करना और यह समझना आवश्‍यक है कि नुकसान और क्षति केवल छोटे द्विपीय विकासशील देशों के लिए ही समस्‍या नहीं है , बल्कि भारत जैसे बड़े देशों के लिए भी महत्‍वपूर्ण समस्‍या है। भारत का समुद्री तट काफी लंबा है और इससे जुड़े अनेक द्वीप और तटीय शहर तथा हिमालय राज्‍य हिमपात के जोखिम से घिरे है। उन्‍होंने कहा कि भारत ने जलवायु न्‍याय सुनिश्चित करने के लिए संकल्‍प व्‍यक्‍त किया है। उन्‍होंने कहा कि विकसित देशों द्वारा कमजोर तथा विकासशील देशों को समर्थन देनेमें और अधिक संकल्‍प दिखाना होगा। इसमें वित्‍तीय तथा क्षमता सृजन समर्थन शामिल है।


    नीति आयोग के सीईओ श्री अमिताभ कांत ने इस कार्यशाला के आयोजन के लिए मंत्रालय की सराहना की और कहा कि नुकसान और क्षति का विषय यूएनएफसीसीसी के अंतर्गत अंतर्राष्‍ट्रीय वार्ताओं का प्रमुख स्‍तंभ हो गया है और वारसा में सीओपी 19 के आयोजन के बाद से इसे महत्‍व मिला है। उन्‍होंने कहा कि भारत 23 यूरोपीय देशों से बड़ा है और भारत विकासशील देशों की तुलना में बड़ी चुनौतियों का सामना कर रहा है। उन्‍होंने कहा कि हमें कम कार्बन वाले सतत मार्ग , गरीबी उपशमन तथा जलवायु परिवर्तन प्रभाव से निपटने के लिए प्राथमिकताएं तय करनी होगी।


    पर्यावरण वन तथा जलवायु परिवर्तन मंत्रालय के सचिव श्री सी.के.मिश्रा ने कहा कि जीएचजी उत्‍सर्जन पर अनेक बार बातचीत हुई है लेकिन इसके लिए प्रणालीबद्ध नियोजन की आवश्‍यकता है। उन्‍होंने विश्‍व समुदाय से नुकसान और क्षति के समाधान के लिए वैश्विक योजना बनाने का आग्रह किया। उन्‍होंने कहा कि यूएनएफसीसीसी , सीओपी 23 में जोखिम अंतरण पर फीजी क्लियरिंग हाऊस की चर्चा की गई । जहां पहली बार जोखिम अंतरण और कमी पर पहली बार अंतर्राष्‍ट्रीयरूप से चर्चा हुई। इसमें यह स्‍पष्‍ट हुआ कि केवल छोटे द्वीपीय राज्‍य ही नहीं बल्कि भारत जैसेदेश भी जलवायु नुकसान और क्षति के जोखिम दायरे में हैं।


    यूएनएफसीसीसी के प्रतिनिधि श्री चैड तूडेनगोंगबु ने वैश्विक संदर्भ में क्षति और नुकसान की समस्‍या को उठाया।


    ***


    आर.के.मीणा/आरएनएम/एएम/एजी/एसके-991


    

    
    (Release ID: 1570886) Visitor Counter : 215
    
    
      Read this release in: English , Urdu