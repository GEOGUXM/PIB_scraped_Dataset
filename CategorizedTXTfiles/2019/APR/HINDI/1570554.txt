      राष्ट्रपति सचिवालय

      राष्ट्रपति ने वैसाखी, विशु, रोंगाली बिहू, नबा बरशा, वैसाखड़ी, पुथंडु पीरप्पु की पूर्व संध्या पर बधाई दी
      Posted On: 13 APR 2019 6:16PM by PIB Delhi


    राष्ट्रपति, श्री राम नाथ कोविंद ने 14-15 अप्रैल, 2019 को मनाए जाने वाले वैसाखी, विशु, रोंगाली बिहू, नबा बरसा, वैसाखड़ी, पुथंडु पीरप्पु की पूर्व संध्या पर लोगों को अपनी शुभकामनाएं दी है। राष्‍ट्रपति ने अपने संदेश में कहा कि :


    “वैसाखी, विशु, रोंगाली बिहू, नाबा बरसा, वैसाखड़ी और पुथंडू पिरप्पु के शुभ अवसर पर, मैं भारत और विदेशों में बसे अपने सभी नागरिकों को हार्दिक बधाई और शुभकामनाएं देता हूं।


    फसल कटाई के रूप में मनाए जाने वाले ये त्‍यौहार हमारे किसानों की मेहनत और प्रयासों के उत्सव है। देश के विभिन्न हिस्सों में मनाए जाने वाले ये त्यौहार भारत की समृद्ध और विविध संस्कृति की झलक प्रस्‍तुत करते हैं।


    प्रसन्‍नता के इस अवसर पर, राष्‍ट्रपति ने कामना करते हुए कहा कि खुशियों से भरे ये त्‍यौहार हमारे राष्‍ट्र की प्रगति और देश के विभिन्‍न क्षेत्रों के लोगों के बीच भाईचारे को मजबूत करने की प्रेरणा दें।


    हिंदी में राष्ट्रपति के संदेश का उपयोग करने के लिए यहां क्लिक करें


    *****


    आर.के.मीणा/आरएनएम/एएम/एसएस/एमबी- 938

    
    
    (Release ID: 1570554) Visitor Counter : 332