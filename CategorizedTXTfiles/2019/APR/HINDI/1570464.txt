      सूचना और प्रसारण मंत्रालय

      क्षेत्रीय आउटरीच ब्यूरो द्वारा अमृतसर में जलियांवाला बाग त्रासदी के सौ साल पूरे होने के अवसर पर फोटो प्रदर्शनी का आयोजन
      Posted On: 11 APR 2019 6:55PM by PIB Delhi


    जलियांवाला बाग हत्याकांड की शताब्दी पूरी होने के उपलक्ष्य में आयोजित कार्यक्रम के तहत सूचना और प्रसारण मंत्रालय के क्षेत्रीय आउटरीच ब्यूरो , चंडीगढ़ ने 11 से 13 अप्रैल , 2019 तक जलियांवाला बाग में एक तीन दिवसीय फोटो प्रदर्शनी लगाई है। इसे स्वतंत्रता संग्राम के बारे में फोटो प्रदर्शनी का नाम दिया गया है। इसमें जलियांवाला बाग हत्याकांड का वर्णन करने वाले चित्रों , अख़बार की कतरनों और लेखों से उद्धरणों को प्रदर्शित किया गया है। एक फोटो में 13 अप्रैल , 1919 को मारे गए लोगों की याद में एक स्मारक बनाने के लिए इस बाग की भूमि का अधिग्रहण करने के लिए लोगों से दान देने की अपील करते हुए महात्मा गांधी और अन्य लोगों को दर्शाया गया है। इस प्रदर्शनी में 1857 में भारत के पहले स्वतंत्रता संग्राम से लेकर स्वतंत्रता हासिल करने तक की विभिन्न घटनाओं को प्रदर्शित किया गया है। एनआरआई सहित इस प्रदर्शनी को देखने वाले लोगों का मत है कि ऐसी प्रदर्शनी न केवल ऐतिहासिक ज्ञान को बढ़ाती हैं बल्कि आगंतुकों को उस काल में भी ले जाती हैं।


    प्रदर्शनी के साथ-साथ भारत के स्वतंत्रता संग्राम और जलियांवाला बाग के बारे में फिल्म्स डिवीजन और दूरदर्शन द्वारा बनाई गई लघु फिल्मों का भी जनता के लिए प्रदर्शन किया जा रहा है।


    *****


    आर.के.मीणा/आरएनएम/एएम/आईपीएस/एमएस- 923

    
    
    (Release ID: 1570464) Visitor Counter : 485
    
    
      Read this release in: English , Urdu