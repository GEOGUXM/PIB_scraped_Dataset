      रक्षा मंत्रालय

      प्रेस विज्ञप्ति काराकोरम दर्रे से प्रथम मोटरसाइकिल अभियान का शुभारंभ
      Posted On: 07 APR 2019 12:57PM by PIB Delhi


    3 इन्फैंट्री डिवीजन के जनरल ऑफिसर कमांडिंग , मेजर जनरल संजीव राय , एसएम , वीएसएम ने आज सुबह 10 बजे कारू सैन्‍य स्टेशन से बहुप्रतीक्षित हिमालयन ऊंचाई (हाइट्स) अभियान का शुभारंभ किया।


    लेह से केके दर्रे तक चलने वाले इस हिमालयन हाइट्स शीतकालीन बाइक अभियान के अंतर्गत 11 मोटरसाइकिलों की मदद से 14 दिन में 1,000 किमी से अधिक की दूरी तय करने के एक स्‍वप्‍न को साकार रूप देते हुए इसके रिकॉर्ड बुक्‍स में शामिल होने की संभावना है। इस सड़क मार्ग को शुरू में अफगान व्यापार मार्ग के रूप में इस्तेमाल किया गया था , जिसे दुनिया के किसी भी मोटर साइकिल संचालक ने कभी नहीं देखा था। इस अभियान का नेतृत्व भारतीय सेना की एक टीम कर रही है , जिसमें सेना सेवा कोर , रॉयल एनफील्ड और हिमालयन मोटरस्पोर्ट्स शामिल हैं।


    यह टीम काराकोरम दर्रे तक के इस विषम मोटरसाइकिल अभियान को पूर्ण करने के लिए इस दुर्गम क्षेत्र और यहां के चरम वातावरण में आने वाली सभी बाधाओं को वीरतापूर्वक पार करने के लिए तैयार है। कारगिल विजय दिवस की 20 वीं वर्षगांठ के अवसर पर भारतीय सेना के बहादुर जवानों और साहसी महिला अधिकारियों के द्वारा की जाने वाली ऐसी जोखिमपूर्ण गतिविधियां भारतीय सेना के साथ मजबूती , दृढ़ इच्‍छा शक्ति और साहसपूर्ण कार्य करने की भावना को फिर से जगाती हैं।


    *****


    आर.के. मीणा/एएम/एसएस/एसएस-872

    
    
    (Release ID: 1570141) Visitor Counter : 383
    
    
      Read this release in: English , Urdu