      PIB Headquarters

      திரைப்பட விமர்சனம் மற்றும் விமர்சன கலைக்கான பயிற்சி வகுப்பு
      Posted On: 10 APR 2019 4:52PM by PIB Chennai


    புனேயில் உள்ள இந்தியத் திரைப்படம் மற்றும் தொலைக்காட்சி நிறுவனம் (எஃப் டி ஐ ஐ) திரைப்பட விமர்சனம் மற்றும் விமர்சன கலைக்கான பயிற்சி வகுப்பினை முதல்முறையாக நடத்துகிறது.


    புதுதில்லியில் உள்ள இந்திய ஊடக தொடர்பியல் நிறுவனத்துடன் இணைந்து இந்த 20 நாள் பயிற்சி வகுப்பை இந்தாண்டு மே மாதம் 28-ம் தேதியிலிருந்து ஜுன் மாதம் 19-ம் தேதி வரை தில்லியில் நடத்துகிறது. இந்தப் பயிற்சி வகுப்பு பற்றி பேசிய இந்திய திரைப்படம் மற்றும் தொலைக்காட்சி நிறுவனத்தின் இயக்குநர் திரு. புபேந்திர கைந்தோலா, நீண்ட காலமாக திரைப்பட விமர்சகர்கள், ஆய்வாளர்கள், வலைப்பதிவர்கள், ஆராய்ச்சி மாணவர்கள் திரைப்படக்கல்வி பயில்வோர் ஆகியோரின் கோரிக்கை இதன் மூலம் நிறைவேற்றப்பட்டுள்ளதாக தெரிவித்தார்.


    திரைப்படங்களை எப்படி ஆய்வு செய்வது என்பது குறித்து இந்தப் பயிற்சி வகுப்பில் விளக்கப்படும். இந்தப் பயிற்சியை இந்தியத் திரைப்படம் மற்றும் தொலைக்காட்சி திறன் மேம்பாட்டு நிறுவனம் நடத்துகிறது என்றும் இந்தத் திட்டத்தின் மூலம் இதுவரை 37 நகரங்களில் 135 குறுகிய காலப் பயிற்சி வகுப்புகள் நடத்தப்பட்டுள்ளன என்றும் தெரிவித்த அவர், 5,800-க்கும் அதிகமானோர் இந்தப் பயிற்சியின் மூலம் பயனடைந்துள்ளதாகவும் கூறினார்.


    இந்தப் பயிற்சியில் வயது வரம்பின்றி அனைவரும் பங்கேற்கலாம். பயிற்சியில் சேர இம்மாதம் 22-ம் தேதிக்குள் விண்ணப்பிக்க வேண்டும். இது குறித்த விவரங்களை www.ftii.ac.in என்ற இணையதளத்தில் தெரிந்துகொள்ளலாம்.

    
    
    (Release ID: 1570371) Visitor Counter : 11