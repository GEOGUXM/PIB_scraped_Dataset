      PIB Headquarters

      நஷ்டத்தில் இயங்கிய ஐஓபி வங்கிக் கிளைகளின் எண்ணிக்கை கணிசமாகக் குறைப்பு: வங்கி தகவல்
      Posted On: 24 APR 2019 5:35PM by PIB Chennai


    சென்னை , ஏப்ரல் 2 4 , 2019


    இந்தியன் ஓவர்சீஸ் வங்கி தொடர்ந்து ஒவ்வொரு காலாண்டிலும் லாபம் ஈட்டி வருகிறது . இதற்கு முக்கிய காரணம் நஷ்டத்தில் இயங்கிவரும் கிளைகளின் எண்ணிக்கை கணிசமாகக் குறைந்துள்ளதுதான் . ஒவ்வொரு வங்கியின் லாபமும் அதன் கிளைகளின் செயல்திறனைச் சாந்துள்ளது . இதன் அடிப்படையில் மேற்கொள்ளப்பட்ட பல்வேறு நிர்வாக நடவடிக்கைகளின் மூலம் நஷ்டத்தில் இயங்கும் கிளைகளின் எண்ணிக்கையானது , மார்ச் 2015- ல் 742- ஆக இருந்தது . மார்ச் 2016- ல் 718- ஆகக் குறைந்தது . இது மேலும் மார்ச் 2017- ல் 536- ஆகவும் , 2018- ல் 371- ஆகவும் குறைந்துள்ளது . மார்ச் 2019- ல் இதன் எண்ணிக்கை 157- ஆக உள்ளது . தற்போது இநத் வங்கியின் பெரும்பாலான கிளைகள் தற்சார்புடன் இயங்குகின்றன .


    இந்தியன் ஓவர்சீஸ் வங்கியின் மொத்த கிளைகளில் 22 சதவீத கிளைகள் 2015- ல் நஷ்டத்தில் இயங்கி வந்தன . மார்ச் 2019- ல் இது ஐந்து சதவீதத்திற்கும் கீழ் குறைந்தது குறிப்பிடத்தக்கது . வாடிக்கையாளர் சேவையை பாதிக்காத வகையில் வங்கிக் கிளைகளை இணைப்பது / மூடுவது , குறைந்த வாடகை , மின்சாரம் , தேவையான இடத்தை மட்டுமே பயன்படுத்துதல் , பணியாளர்களை தேவைக்கேற்ப பணியில் அமர்த்துவது போன்ற நிர்வாக நடவடிக்கைகளின் மூலம் இந்த எண்ணிக்கையை அடைய முடிந்தது .


    மேலும் , நஷ்டத்தில் இயங்கும் வங்கிகளை லாபக் கிளைகளாக மாற்றுவதற்கான ஆய்வுகள் மேற்கொள்ளப்பட்டு , பணியாளர்கள் மேலாண்மை , தேவையற்ற செலவினக் கட்டுப்பாடு , கடன் மீட்பு நடவடிக்கைகளில் அதிக கவனம் போன்ற நடவடிக்கைகளும் மேற்கொள்ளப்படவுள்ளன . வாராக் கடனால் , நஷ்டத்தை சந்தித்து வரும் கிளைகள் , குறு , சிறு , நடுத்தர தொழில்கள் மற்றும் சில்லரை வியாபாரத்திற்கு தவணை முறையில் கடனுதவி அளிப்பதை அதிகரிப்பதுடன் , வாராக் கடன் மீட்பு நடவடிக்கைகளிலும் கவனம் செலுத்துமாறு கேட்டுக் கொள்ளப்பட்டுள்ளன .


    இது குறித்து இந்தியன் ஓவர்சீஸ் வங்கியின் நிர்வாக இயக்குனர் திரு ஏ கே ஸ்ரீவத்சவா கூறுகையில் , “ அடிமட்ட நிலையிலிருந்து லாபத்தை எட்டுவதே வங்கியின் குறிக்கோளாகும் . நஷ்டத்தில் இயங்கிவரும் கிளைகளின் எண்ணிக்கை குறைந்துள்ளதே , வங்கியின் இந்த முயற்சிக்கான சான்றாகும் என்று தெரிவித்தார் .


    இந்தத் தகவலை இந்தியன் ஓவர்சீஸ் வங்கி வெளியிட்டுள்ள செய்திக்குறிப்பு தெரிவித்துள்ளது .


    *****

    
    
    (Release ID: 1571123) Visitor Counter : 63
    
    
      Read this release in: English