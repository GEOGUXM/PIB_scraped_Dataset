      புவி அறிவியல் அமைச்சகம்

      அடுத்த ஆறு மணி நேரத்தில் ஃபோனி புயல் மிக தீவிரம் அடையும்
      Posted On: 29 APR 2019 12:05PM by PIB Chennai


    வங்காள விரிகுடாவின் தென் கிழக்கு மற்றும் அதன் சுற்றுபுறங்களில் மையம் கொண்டு இருந்த ஃபோனி புயல் கடந்த ஆறு மணி நேரத்தில், மணிக்கு 04 கிலோமீட்டர் வேகத்துடன் நகர்ந்து இலங்கையின் திரிகோணமலையிலிருந்து 620 கிலோமீட்டர் தூரத்திலும், சென்னைக்குத் தென் கிழக்கே 870 கிலோ மீட்டர் தூரத்திலும் ஆந்திரப்பிரதேசத்தின் மசூலிப்பட்டினத்திற்குத் தெற்கு தென்கிழக்கே 1,040 கிலோ மீட்டர் தூரத்திலும் மையம் கொண்டுள்ளது. இது அடுத்த ஆறு மணி நேரத்தில், தீவிர புயலாக மாறி பிறகு அடுத்த 24 மணி நேரத்தில் மிகத் தீவிர புயலாக மாறும் என்று எதிர் பார்க்கப்படுகிறது.


    மழையைப் பொறுத்தவரை , தமிழகம் மற்றும் ஆந்திரப் பிரதேசத்தின் கடலோர பகுதிகளில் ஏப்ரல் 29 மற்றும் 30 ஆம் தேதிகளில் லேசான அல்லது மிதமான மழை பெய்யக்கூடும்.


    வங்காள விரிகுடா மற்றும் அதன் சுற்றுப்புறப்பகுதிகளில் தற்போது மணிக்கு 80 முதல் 90 கிலோமீட்டர் வேகத்திற்கு பலத்த காற்று வீசி வருகிறது. 30 ஆம் தேதி காலையில் இது மேலும் 120 முதல் 130 கிலோமீட்டர் வேகத்திற்கு மெல்ல அதிகரித்து வங்காள விரிகுடாவின் தென்மேற்குப் பகுதியில் 145 கிலோமீட்டர் வேகத்தில் வீசக்கூடும். மே 1 ஆம் தேதி மாலை முதல் தென்மேற்குப் பகுதியில் 185 கிலோமீட்டர் வேகத்திலும், அருகில் உள்ள வங்காள விரிகுடாவின் மேற்கு மத்தியப் பகுதியான வடதமிழகம், புதுச்சேரி மற்றும் கிழக்கு ஆந்திரப்பிரதேசத்தின் கடலோரப் பகுதிகளில் 185 கிலோமீட்டர் வேகத்திற்கு காற்று வீசக்கூடும் என்று எதிர்பார்க்கப்படுகிறது.


    இன்று தமிழகம் மற்றும் புதுச்சேரியின் கடலோரப் பகுதிகளில் 30 முதல் 40 கிலோமீட்டர் வேகத்திலிருந்து 50 கிலோமீட்டர் வேகம் வரை வலுவான காற்று வீசக்கூடும் என்று எதிர்பார்க்கப்படுகிறது. இது மேலும் நாளை காலை 40 முதல் 50 கிலோமீட்டர் வேகத்திலிருந்து 60 கிலோமீட்டர் வேகம் வரை வீசக்கூடும் என்று எதிர்பார்க்கப்படுகிறது. மேலும் மாலையில் இது மணிக்கு 70 கிலோமீட்டர் தூரம் வரை வீசக்கூடும்.


    மே 1 ஆம் தேதி வரை புதுச்சேரி, தமிழகம் மற்றும் தெற்கு ஆந்திரப் பிரதேசத்தில் கடல் தீவிர சீற்றத்துடன் காணப்படும்.


    தென் கிழக்கு வங்காள விரிகுடா மற்றும் இந்தியப் பெருங்கடலின் பூமத்திரேகை அருகே உள்ள பகுதிகள் , இலங்கையின் கடலோரப் பகுதிகளில் உள்ள மீனவர்கள் கடலுக்கு செல்லவேண்டாம் என்று அறிவுறுத்தப்பட்டுள்ளது. மேலும் மே 1 ஆம் தேதி வரை தென் மேற்கு மற்றும் வங்காள விரிகுடாவின் மேற்கு மத்தியப் பகுதிகள், இலங்கை, புதுச்சேரி மற்றும் தமிழக மீனவர்களும் கடலுக்கு செல்ல வேண்டாம் என்று கேட்டுக் கொள்ளப்பட்டுள்ளனர். ஏற்கனவே ஆழ்கடலில் உள்ள மீனவர்கள் உடனடியாக கரைக்கு திரும்புமாறும் கேட்டுக் கொள்ளப்பட்டுள்ளனர்.


    **********


    

    
    (Release ID: 1571257) Visitor Counter : 82
    
    
      Read this release in: English , Urdu , Hindi , Bengali , Malayalam