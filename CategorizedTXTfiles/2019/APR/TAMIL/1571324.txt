      புவி அறிவியல் அமைச்சகம்

      ஃபானி மிகத்தீவிர புயலாக மாறியது
      Posted On: 30 APR 2019 11:25AM by PIB Chennai


    தீவிர புயலாக வங்காள விரிகுடாவின் தென் கிழக்கு மற்றும் அதன் சுற்றுப்புறத்தில் உள்ள தென்மேற்கு பகுதிகளில் மையம் கொண்டிருந்த ஃபானி புயல் கடந்த ஆறு மணிநேரத்தில் மணிக்கு 16 கிலோமீட்டர் வேகத்தில் வடக்கு - வடமேற்கை நோக்கி நகர்ந்து மிகத் தீவிர புயலாக மாறியுள்ளது . இது சென்னையின் கிழக்கு - தென்கிழக்கிலிருந்து 690 கிலோமீட்டர் தூரத்திலும் , ஆந்திரப் பிரதேசத்தின் மசூலிப்பட்டினத்தின் தென்கிழக்கிலிருந்து 760 கிலோமீட்டர் தூரத்திலும் , இலங்கையின் திரிகோணமலையின் கிழக்கு - வடகிழக்கிலிருந்து 670 கிலோமீட்டர் தூரத்திலும் மையம் கொண்டுள்ளது . அடுத்த 36 மணிநேரத்தில் இது மிகத்தீவிர புயலாக மாறும் என்று எதிர்பார்க்கப்படுகிறது . மே 1- ஆம் தேதி மாலை வரை வடமேற்கை நோக்கி நகர்ந்து பிறகு ஒடிசா கடலோரப் பகுதியையொட்டி வடக்கு – வடகிழக்கை நோக்கி ஃபானி புயல் நகரும் என்று எதிர்பார்க்கப்படுகிறது .


    தமிழகத்தின் ஒரு சில வடகடலோரப் பகுதிகளிலும் , ஆந்திராவின் தென்கடலோரப் பகுதிகளிலும் அடுத்த 24 மணிநேரத்திற்கு லேசான அல்லது மிதமான மழை பெய்யக்கூடும் .


    தற்போது வங்காள விரிகுடாவின் தென்கிழக்கு மற்றும் அதனைச் சுற்றியுள்ள தென்மேற்கு பகுதிகளில் 100 – 110 கிலோமீட்டர் வேகத்தில் வீசும் காற்று , 125 கிலோமீட்டர் வேகத்தில் வீசக்கூடும் . இன்று காலை முதல் 120 – 130 கிலோமீட்டர் வரை வீசும் காற்று மெதுவாக அதிகரித்து 150 கிலோமீட்டர் வேகம் வரை வீசக்கூடும் . வடதமிழகம் , புதுச்சேரி மற்றும் ஆந்திரப்பிரதேசத்தின் தெற்கு கடலோரப் பகுதிகளான வங்காள விரிகுடாவின் மேற்கு மத்திய மற்றும் அதனை சுற்றியுள்ள தென் மேற்கு பகுதிகளில் மே 1 ஆம் தேதி மாலை முதல் , மணிக்கு 160 - 170 கிலோமீட்டர் வேகம் வரை வீசக்கூடிய காற்று , 190 கிலோமீட்டர் வேகத்தை எட்டும் என்று எதிர்பார்க்கப்படுகிறது .


    மே 1 ஆம் தேதிவரை தமிழகம் , புதுச்சேரி மற்றும் ஆந்திரப்பிரதேசத்தின் தென்கடலோரப் பகுதிகளில் கடல் அதிக சீற்றத்துடன் காணப்படும் .


    வங்காள விரிகுடாவின் தென்மேற்கு மற்றும் அதனைச் சுற்றியுள்ள மேற்கு மத்தியப் பகுதிகளான தமிழகம் , புதுச்சேரி , இலங்கை மற்றும் ஆந்திரப் பிரதேசத்தின் தெற்கு கடலோரப் பகுதிகளில் உள்ள மீனவர்கள் மே 1 ஆம் தேதி வரை கடலுக்கு செல்ல வேண்டாம் என்று அறிவுறுத்தப்பட்டுள்ளது . ஆழ்கடலில் உள்ள மீனவர்கள் கரைக்கு திரும்புமாறும் அறிவுறுத்தப்பட்டுள்ளது .


    *******

    
    
    (Release ID: 1571324) Visitor Counter : 19
    
    
      Read this release in: Malayalam , English , Urdu , Hindi , Bengali