      PIB Headquarters

      கடலூர் - ஒரு பார்வை
      Posted On: 02 APR 2019 1:23PM by PIB Chennai

      * கடலூர் மிகவும் பழமையான வரலாற்று முக்கியத்துவம் வாய்ந்த ஒரு மாவட்டம்.
      * தற்போதைய கடலூர் மாவட்டம் 30 செப்டம்பர் 1993 அன்று தென் ஆற்காடு மாவட்டத்திலிருந்து பிரிக்கப்பட்டு, புதிதாக உருவாக்கப்பட்டது.
      * இந்தத் தொகுதியில் திட்டக்குடி(தனி), விருத்தாச்சலம், நெய்வேலி, பண்ருட்டி, கடலூர், குறிஞ்சிப்பாடி ஆகிய சட்டப்பேரவைத் தொகுதிகள் உள்ளன.
      * 1951-ல் நடைபெற்ற மக்களவைத் தேர்தலில், டி.என்.டி(தமிழ்நாடு உழைப்பாளர் கட்சி)-ஐச் சேர்ந்த திரு. கோவிந்தசாமி கச்சிராயர், 1,86,894 வாக்குகள் பெற்று இத்தொகுதியிலிருந்து தேர்ந்தெடுக்கப்பட்ட முதல் மக்களவை உறுப்பினரானார். இவர் பெற்ற வாக்குகளின் விழுக்காடு 25.26 ஆகும். இந்தத் தேர்தலில் மொத்தம் ஆறு பேர் போட்டியிட்டனர்.
      * 1957-ல் நடைபெற்ற மக்களவைத் தேர்தலில், சுயேச்சையாக போட்டியிட்ட திரு. டி.டி. முத்துகுமாரசாமி நாயுடு, 98,605 வாக்குகள் பெற்று, 42.56 வாக்கு விகிதத்தில் வெற்றி பெற்றார். இந்தத் தேர்தலில் மொத்தம் மூன்று பேர் போட்டியிட்டனர்.
      * 1962 ஆம் ஆண்டு நடைபெற்ற மக்களவைத் தேர்தலில், திமுகவைச் சேர்ந்த திரு. டி.ராமபத்திர நாயுடு, 1,60,811 வாக்குகள் பெற்று வெற்றிபெற்றார். இவர் பெற்ற வாக்குகளின் விழுக்காடு 51.38 ஆகும். இந்தத் தேர்தலில் மொத்தம் நான்கு பேர் போட்டியிட்டனர்.
      * 1967-ல் நடைபெற்ற பொதுத் தேர்தலில் திராவிட முன்னேற்றக் கழகத்தைச் சார்ந்த திரு. வி.கே. கவுண்டர், 2,25,571 வாக்குகள் பெற்று வெற்றி பெற்றார். இவர் பெற்ற வாக்குகளின் விகிதம் 55.95 ஆகும். இந்தத் தேர்தலில் இவருடன் சேர்ந்து இருவர் மட்டுமே போட்டியிட்டனர் என்பது குறிப்பிடத்தக்கது.
      * 1971-ல் நடைபெற்ற மக்களவைத் தேர்தலில், இந்திய தேசிய காங்கிரஸ் கட்சியிலிருந்து போட்டியிட்ட திரு. எஸ். ராதாகிருஷ்ணன், 2,29,934 வாக்குகள் பெற்று வெற்றி பெற்றார். இவர் பெற்ற வாக்குகளின் விகிதம் 54.31 ஆகும். இந்தத் தேர்தலிலும் இவருடன் சேர்த்து இருவர் மட்டுமே போட்டியிட்டனர்.
      * 1977 ஆம் ஆண்டு நடைபெற்ற பொதுத் தேர்தலில் இந்திய தேசிய காங்கிரஸ் கட்சியைச் சார்ந்த திரு. ஜி. பூவராகன், 2,31,128 வாக்குகள் பெற்று வெற்றி பெற்றார். இவர் பெற்ற வாக்குகளின் விகிதம் 55.75 ஆகும். இந்தத் தேர்தலில் மொத்தம் ஐந்து பேர் போட்டியிட்டனர்.
      * 1980-ல் நடைபெற்ற மக்களவைத் தேர்தலில் போட்டியிட்ட எட்டு பேரில் இந்திய தேசிய காங்கிரஸ்(இ) கட்சியைச் சார்ந்த திரு. ஆர். முத்துக்குமரன், 2,62,694 வாக்குகள் பெற்று மக்களவை உறுப்பினரானார். இவர் பெற்ற வாக்குகளின் விகிதம் 59.39.
      * 1984 ஆம் ஆண்டு நடைபெற்ற மக்களவைத் தேர்தலில் இத்தொகுதியில் மொத்தம் நான்கு பேர் போட்டியிட்டனர். அதில் இந்திய தேசிய காங்கிரஸ் கட்சியைச் சார்ந்த திரு. பி.ஆர்.எஸ். வெங்கடேசன், 3,27,393 வாக்குகள் பெற்று வெற்றி பெற்றார். இவர் பெற்ற வாக்குகளின் விகிதம் 61.18 ஆகும்.
      * 1989 ஆம் ஆண்டு மக்களவைத் தேர்தலில் போட்டியிட்ட ஏழு பேரில், இந்திய தேசிய காங்கிரஸ் கட்சியைச் சார்ந்த திரு. பி.ஆர்.எஸ். வெங்கடேசன், 3,31,617 வாக்குகள் பெற்று வெற்றி பெற்றார். இவர் பெற்ற வாக்குகளின் விகிதம் 50.58 ஆகும்.
      * 1991-ல் நடைபெற்ற பொதுத் தேர்தலில் போட்டியிட்ட பத்து வேட்பாளர்களில், இந்திய தேசிய காங்கிரஸ் கட்சியைச் சார்ந்த திரு. பி.பி. கலியபெருமாள், 3,60,445 வாக்குகள் பெற்று வெற்றி பெற்றார். இவர் பெற்ற வாக்குகளின் விகிதம் 58.44 ஆகும்.
      * 1996 ஆம் ஆண்டு நடைபெற்ற மக்களவைத் தேர்தலில் போட்டியிட்டவர்களின் எண்ணிக்கை 15. இதில் த.மா.கா(மூ) கட்சியை சார்ந்த திரு. பி.ஆர்.எஸ். வெங்கடேசன், 3,89,660 வாக்குகள் பெற்று வெற்றி பெற்றார். இவர் பெற்ற வாக்குகளின் விகிதம் 56.20 ஆகும்.
      * 1998-ல் நடைபெற்ற பொதுத் தேர்தலில் போட்டியிட்ட நால்வரில், அதிமுக-வைச் சேர்ந்த திரு. எம்.சி. தாமேதரன், 3,09,985 வாக்குகள் பெற்று மக்களவை உறுப்பினரானார். இவர் பெற்ற வாக்குகளின் விகிதம் 48.84 ஆகும்.
      * 1999-ல் இத்தொகுதியிலிருந்து போட்டியிட்ட ஐந்து வேட்பாளர்களில், திமுகவைச் சேர்ந்த திரு. சங்கர் ஆதி, 3,58,367 வாக்குகள் பெற்று வெற்றி பெற்றார். இவர் பெற்ற வாக்குகளின் விகிதம் 50.49 ஆகும்.
      * 2014-லில் நடைபெற்ற மக்களவைத் தேர்தலில் மொத்தம் 13 வேட்பாளர்கள் போட்டியிட்டனர். இதில் திமுகவைச் சேர்ந்த திரு. கே. வெங்கடபதி, 4,00,059 வாக்குகள் பெற்று வெற்றி பெற்றார். இவர் பெற்ற வாக்குகளின் விகிதம் 52.63 ஆகும்.
      * 2009-ல் நடைபெற்ற மக்களவைத் தேர்தலில் போட்டியிட்ட 11 வேட்பாளர்களில், இந்திய தேசிய காங்கிரஸ் கட்சியைச் சார்ந்த திரு. எஸ். அழகிரி, 3,20,473 வாக்குகள் பெற்று வெற்றி பெற்றார். இவர் பெற்ற வாக்குகளின் விகிதம் 42.78 ஆகும்.
      * 2014-ல் நடைபெற்ற பொதுத் தேர்தலில் போட்டியிட்ட வேட்பாளர்களின் எண்ணிக்கை 17. இதில் அஇஅதிமுக-வைச் சார்ந்த திரு. ஏ. அருண்மொழித் தேவன், 4,81,429 வாக்குகள் பெற்று வெற்றி பெற்றார். இவர் பெற்ற வாக்குகளின் விகிதம் 49.42 ஆகும்.
      * கடலூர் மக்களவைத் தொகுதியில் 1951-ல் 7,45,514 வாக்காளர்கள் இருந்தார்கள். இந்த எண்ணிக்கை படிப்படியாக அதிகரித்து, கடந்த 2014-ல் நடந்த மக்களவைத் தேர்தலின்போது, வாக்காளர்களின் எண்ணிக்கை 12,47,908-ஆக இருந்தது.
      * 1951-ல் 49.63-ஆக இருந்த வாக்குப்பதிவு சதவீதம் 2014-ல் 78.94 ஆக அதிகரித்தது குறிப்பிடத்தக்கது.

    *****

    
    
    (Release ID: 1569961) Visitor Counter : 150
    
    
    
    
    

*