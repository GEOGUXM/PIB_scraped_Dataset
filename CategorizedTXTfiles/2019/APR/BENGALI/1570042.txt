      ভারীশিল্পএবংরাষ্ট্রায়ত্তসংস্থাবিষয়কমন্ত্রক

      নতুন প্রজন্মের যোগাযোগ সংক্রান্ত শীর্ষ বৈঠক ২০১৯
      Posted On: 03 APR 2019 6:01PM by PIB Kolkata


    নয়াদিল্লি, ০৩ এপ্রিল, ২০১৯


    ২০১৯ – এর ২৭ থেকে ২৯ নভেম্বর জাতীয় রাজধানী অঞ্চলের মানেসরে একটি নতুন প্রজন্মের যোগাযোগ বিষয়ে শীর্ষ বৈঠক ২০১৯ – এর আয়োজন করা হবে। ইন্টারন্যাশনাল সেন্টার ফর অটোমোটিভ টেকনোলজি এই শীর্ষ বৈঠকের আয়োজন করবে। যোগাযোগের ক্ষেত্রে নতুন নতুন ধারণা, শিক্ষা, আন্তর্জাতিক অভিজ্ঞতা, উদ্ভাবন, ভবিষ্যতের প্রযুক্তি এবং পরিবেশ-বান্ধব প্রযুক্তি বিষয়ে মতবিনিময়ের লক্ষ্যেই এই শীর্ষ বৈঠকের আয়োজন করা হবে। মার্কিন যুক্তরাষ্ট্র, ইউরোপ, জাপান এবং অন্যান্য এশীয় দেশগুলির বৈজ্ঞানিক ও গবেষণা সংগঠন এবং টেস্টিং ল্যাবরেটরির বিশেষজ্ঞরা এই আন্তর্জাতিক সম্মেলনে যোগাযোগের ক্ষেত্রে অত্যাধুনিক এবং পরিবেশ-বান্ধব প্রযুক্তির অগ্রগতি বিষয়ে সংশ্লিষ্ট সকলকে অবহিত করবেন। এখানে বিভিন্ন দেশের ২,৫০০-রও বেশি বিশেষজ্ঞ অংশগ্রহণ করবেন। এছাড়া, ২৫০টিরও বেশি প্রয়োগমূলক প্রযুক্তি প্রদর্শন করা হবে। এর মাধ্যমে স্বয়ং-চালিত যানবাহন, বিদ্যুৎ-চালিত পরিবহণ, বিকল্প জ্বালানি ব্যবস্থা, অত্যাধুনিক পরিবহণ ব্যবস্থা, হাইড্রোজেন ফুয়েল সেল প্রযুক্তি, হাইড্রোজেন আইসি ইঞ্জিন সহ বিভিন্ন বিষয়ে হাতে-কলমে প্রয়োগমূলক প্রযুক্তি তুলে ধরা হবে।


    CG/PB/SB

    
    
    (Release ID: 1570042) Visitor Counter : 26
    
    
      Read this release in: English