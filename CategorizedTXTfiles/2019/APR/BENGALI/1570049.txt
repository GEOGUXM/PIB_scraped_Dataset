      প্রতিরক্ষামন্ত্রক

      ভারতীয় সেনার টহলদারী বাহিনী রোয়িং-এ খুঁজে পেয়েছে দ্বিতীয় বিশ্বযুদ্ধের ধ্বংসপ্রাপ্ত মার্কিন যুদ্ধবিমান
      Posted On: 04 APR 2019 3:29PM by PIB Kolkata


    নয়াদিল্লি, ৪ এপ্রিল, ২০১৯


    ভারতীয় সেনাবাহিনীর ১২ সদস্যের এক টহলদারী বাহিনী গত ৩০শে মার্চ, ২০১৯-এ অরুণাচল প্রদেশের রোয়িং জেলায় খুঁজে পেয়েছে দ্বিতীয় বিশ্বযুদ্ধে ধ্বংস হওয়া মার্কিন বিমানবাহিনীর একটি বিমান। টহলদারী বাহিনীর সঙ্গে পুলিশের প্রতিনিধিও ছিল। টহলদারী বাহিনী দেখে, ঐ বিমানটির ধ্বংসাবশেষ প্রায় ৫ ফুট বরফের তলায় এবং তার ওপর ঝোপ-জঙ্গল তৈরি হয়ে গেছে। পুলিশের মাধ্যমে নিম্ন দিবাং জেলার স্থানীয় ট্রেকারদের কাছ থেকে খবর পেয়ে সেনার বিশেষ টহলদারী বাহিনী রোয়িং থেকে ৩০ কিলোমিটার দূরে এক দুর্গম জায়গায় ধ্বংসাবশেষের খোঁজ পায়। ঐ স্থানে যেতে টহলদারী বাহিনীকে ৩০ কিলোমিটার পথ পাড়ি দিতে হয় গভীর জঙ্গলের মধ্য দিয়ে বরফে ঢাকা অঞ্চল পেরিয়ে। প্রায় ৮ দিন এভাবে যাওয়ার পর ধ্বংসাবশেষের খোঁজ মেলে। অতীতে, এর আগে কেউ ঐ অঞ্চলে যায়নি। আকাশপথেও জায়গাটির দেখা মেলে না ঘন গাছপালার জন্য। বিমানের ধ্বংসাবশেষ এবং যুদ্ধের অন্যান্য সরঞ্জামের এই খোঁজ পাওয়ার ফলে ইতিহাসের আরও একটি দিক উন্মোচিত হতে পারে।


    CG/AP/DM

    
    
    (Release ID: 1570049) Visitor Counter : 28
    
    
      Read this release in: English