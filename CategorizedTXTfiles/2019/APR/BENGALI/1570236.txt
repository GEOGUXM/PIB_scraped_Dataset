      নির্বাচনকমিশন

      ছত্তিশগড়ের বস্তারে ১১ই এপ্রিল (২০১৯) ভোট গ্রহণ করা হবে
      Posted On: 08 APR 2019 6:55PM by PIB Kolkata


    নয়াদিল্লি, ০৮ এপ্রিল, ২০১৯


    এবারের লোকসভা নির্বাচনে ছত্তিশগড়ে মাত্র একটি লোকসভা কেন্দ্র, বস্তার-এ ভোট গ্রহণ করা হবে। এই কেন্দ্রটি তপশীলি উপজাতিদের জন্য সংরক্ষিত। এখানে মোট ১৩ লক্ষ ৭৭ হাজার ৯৪৬ জন ভোটদাতা রয়েছেন। এদের মধ্যে ৬ লক্ষ ৬২ হাজার ৩৫৫ জন পুরুষ এবং ৭ লক্ষ ১৫ হাজার ৫৫০ জন মহিলা ভোটদাতা রয়েছেন। এছাড়াও ৪১ জন অন্যান্য শ্রেণীর ভোটদাতা আছেন। রাজ্যে মোট ভোট গ্রহণ কেন্দ্রের সংখ্যা ১ হাজার ৮৭৮টি।


    বস্তার লোকসভা কেন্দ্রটিতে ৮টি বিধানসভা খন্ড রয়েছে। বিভিন্ন বিধানসভা কেন্দ্রের জন্য ভিন্ন ভিন্ন সময়ে ভোট গ্রহণের সিদ্ধান্ত নিয়েছে নির্বাচন কমিশন। বস্তার, চিত্রকোট এবং কোন্ডাগাঁও বিধানসভায় সকাল ৭টা থেকে বিকেল ৫টা পর্যন্ত ভোট গ্রহণ চলবে। অন্যদিকে দান্তেওয়াড়া, নারায়নপুর, বিজাপুর এবং কোন্টা বিধানসভা কেন্দ্রে নিরাপত্তাজনিত কারণে সকাল ৭টা থেকে বিকেল ৩টে পর্যন্ত ভোট নেওয়া হবে।


    CG/PD/NS

    
    
    (Release ID: 1570236) Visitor Counter : 19
    
    
      Read this release in: English