      প্রতিরক্ষামন্ত্রক

      চীনে পিপলস্ লিবারেশন আর্মি’স নেভি-পিএলএ (এন) –এর ৭০তম প্রতিষ্ঠা বার্ষিকী উপলক্ষ্যে আন্তর্জাতিক নৌ মহড়ায় অংশ নিল ভারতীয় নৌবাহিনীর যুদ্ধ জাহাজ আইনএস কলকাতা এবং আইএনএস শক্তি
      Posted On: 23 APR 2019 4:53PM by PIB Kolkata


    নয়াদিল্লি, ২৩ এপ্রিল , ২০১৯


    চীনের পিপলস্ লিবারেশন আর্মি ’ স নেভি-পিএলএ (এন) – এর ৭০তম প্রতিষ্ঠা বার্ষিকী উপলক্ষ্যে কুইংদাও আন্তর্জাতিক এক নৌমহড়ায় অংশ নেয় ভারতীয় নৌবাহিনীর দুই যুদ্ধ জাহাজ আইএনএস কলকাতা এবং আইএনএস শক্তি। গত রবিবার ২১শে এপ্রিল চীনের কুইংদাও বন্দরে ভারতীয় যুদ্ধ জাহাজ দুটি পৌঁছলে চীনা নৌবাহিনী ২১টি তোপ ধ্বনি এবং নৌ ব্যান্ডের মাধ্যমে স্বাগত জানায়।


    ভারতীয় নৌবাহিনী এই নিয়ে তিনবার (২০০৯, ২০১৪, ২০১৯) পিপলস্ লিবারেশন আর্মি ’ স নেভি-পিএলএ (এন) আয়োজিত আন্তর্জাতিক নৌ মহড়ায় অংশ নিচ্ছে। ভারত ও চীনের নৌবাহিনীর মধ্যে উপকূলবর্তী এলাকায় সহযোগিতা বৃদ্ধি এবং দু-দেশের মধ্যে বন্ধুত্বপূর্ণ সম্পর্ক অটুট রাখতেই এই মহড়ায় অংশ নেয়।


    নৌ মহড়ার উদ্বোধনী অনুষ্ঠানে দুই বাহিনীর যুদ্ধ জাহাজ সম্ভারের প্রদর্শনী, আলোচনা সভার আয়োজন করা হয়েছিল। পাশাপাশি কুইংদাও বন্দরে নৌজাহাজগুলি থাকার সময় বিখ্যাত মে ফোর্থ স্কোয়ারে নৌ-ব্যান্ড প্রদর্শনেরও আয়োজন করা হয়েছিল। দু-দেশের নৌবাহিনীর সদস্যরা আলাপ-আলোচনা সহ মহড়ার একাধিক অনুষ্ঠানে যোগ দেন। আজ চীনের রাষ্ট্রপতি শি জিংপিং নৌ মহড়া ঘুরে দেখবেন। চীনে ভারতের রাষ্ট্রদূত বিক্রম মিশ্রিকে নৌমহড়ায় স্বাগত জানানো হয়।


    ভারতীয় যুদ্ধ জাহাজ দুটি চীনের এই মহড়ার অংশ নেওয়ার আগে ভিয়েতনামের কাম রান বন্দরে নৌমহড়ায় অংশ নিয়েছিল। এই মহড়া থেকে ফিরতি পথে ভারতীয় যুদ্ধ জাহাজ দুটি দক্ষিণ কোরিয়ার পোর্ট বুশান এবং সিঙ্গাপুরে আয়োজিত পূর্বাঞ্চলীয় নৌমহড়ায় অংশ নেয়। কেন্দ্রীয় সরকারের ‘ পূবে তাকাও নীতি ’ এবং ভারতীয় নৌ বাহিনীর ‘ ইউনিট নেশনস থ্রু দ্যা ওশান ’ কর্মসূচির অঙ্গ হিসেবে পূর্ব এবং দক্ষিণপূর্ব এশিয়ার দেশগুলির মধ্যে সংস্কৃতিক, অর্থনৈতিক ও উপকূলবর্তী অঞ্চলে সহযোগিতা বৃদ্ধির লক্ষ্যে পূর্বাঞ্চলীয় নৌমহড়ায় ভারতের অংশগ্রহণ বিশেষ তাৎপর্যপূর্ণ বলে মনে করা হচ্ছে।


    CG/SS/NS

    
    
    (Release ID: 1571041) Visitor Counter : 224
    
    
      Read this release in: English