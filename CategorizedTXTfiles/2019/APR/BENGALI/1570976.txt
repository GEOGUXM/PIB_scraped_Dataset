      প্রতিরক্ষামন্ত্রক

      নৌ-বাহিনীর কম্যান্ডারদের সম্মেলন ২০১৯/১
      Posted On: 22 APR 2019 4:16PM by PIB Kolkata


    নয়াদিল্লি, ২২ এপ্রিল, ২০১৯


    নৌ-বাহিনীর কম্যান্ডারদের প্রথম সম্মেলন শুরু হচ্ছে নতুন দিল্লিতে আগামী ২৩শে এপ্রিল। এই সম্মেলনে নৌ-বাহিনীর কর্মকাণ্ড, নৌ-সম্ভার, লজিস্টিক্স, মানবসম্পদ, প্রশিক্ষণ, প্রশাসনিক কার্যক্রম নিয়ে বিগত ছ’মাসে কি কাজ হয়েছে এবং আগামী ছ’মাসে কি কাজ করা হবে তা নিয়ে নৌ-বাহিনীর প্রধানরা কম্যান্ডার-ইন-চিফ-এর সঙ্গে আলোচনা করবেন।


    পুলওয়ামা ঘটনার পর এই সম্মেলন বিশেষ তাৎপর্যপূর্ণ বলে মনে করা হচ্ছে। প্রতিরক্ষা মন্ত্রী এই সম্মেলনের উদ্বোধন করে ভাষণ দেবেন। ভারতের তিন বাহিনীর প্রধানরা এই সম্মেলনে উপস্থিত থাকবেন। দেশের সার্বভৌমত্ব অক্ষুণ্ণ রাখতে কিভাবে তিন বাহিনী কাজ করে চলেছে তা নিয়েও সম্মেলনে আলোচনা হবে। এই সম্মেলনের বিষয় ভাবনা হল – ‘কর্মদক্ষতার উন্নতি ঘটিয়ে ভারতীয় নৌ-বাহিনীর কার্যকরী পুনর্গঠন’ এবং ‘অপ্টিমাল ম্যানিং’। ভারতীয় নৌ-বাহিনীর দীর্ঘস্থায়ী ভবিষ্যৎ পরিকল্পনার লক্ষ্যেই এই সম্মেলন। আগামী ২৫শে এপ্রিল পর্যন্ত এই সম্মেলন চলবে।


    CG/SS/DM

    
    
    (Release ID: 1570976) Visitor Counter : 24
    
    
      Read this release in: English