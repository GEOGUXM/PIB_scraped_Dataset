      তথ্যওসম্প্রচারমন্ত্রক

      রুশ প্রতিনিধিদল তথ্য ও সম্প্রচার মন্ত্রকে
      
      সংবাদক্ষেত্রে সহযোগিতার জন্য বার্ষিক ভারত-রুশ ফোরামের প্রস্তাব

      Posted On: 04 APR 2019 6:30PM by PIB Kolkata

    নয়াদিল্লি, ০৪ এপ্রিল, ২০১৯


    নতুন দিল্লীতে আজ তথ্য ও সম্প্রচার মন্ত্রকে সচিব শ্রী অমিত খারের সঙ্গে এক রুশ প্রতিনিধিদল দেখা করলেন। রুশ প্রতিনিধিদলের নেতৃত্ব দেন সেদেশের ডিজিটাল ডেভলপমেন্ট, কমিউনিকেশন মাস মিডিয়ার উপমন্ত্রী মাননীয় শ্রী আলেক্সে ভোলিন। এছাড়া ছিলেন, ভারতে রাশিয়ার রাষ্ট্রদূত সম্মানীয় শ্রী নিকোলে কুদাশেভ।


    মৌখিকভাবে দু-পক্ষই আলোচনায় সম্মত হয়েছেন দু-দেশের সংবাদ এবং জনমনোরঞ্জন ক্ষেত্রে সহযোগিতা প্রক্রিয়াকাকে প্রাতিষ্ঠানিক রূপ দেবার জন্য বার্ষিক ভারত-রুশ ফোরাম ফর মিডিয়া কোয়াপারেশন আয়োজনের ব্যাপারে এই বৈঠক হবে একবার রাশিয়ায়, একবার ভারতে। টেলিভিশন, সংবাদ সংস্হা, ডিজিটাল বিতরণ মঞ্চ, নয়া মাধ্যম, সংবাদ সংগ্রহ, যৌথ অনুষ্ঠান তৈরি, তথ্য ভাগাভাগি এবং পেশাদারদের একে অপরের উদ্দেশে ভ্রমণ এই বিষয়গুলি সহযোগিতার সম্ভাব্য ক্ষেত্র হিসেবে চিহ্নিত হয়েছে।


    দু-দেশেরই সাংবাদিকদের তরুণ প্রজন্মের মধ্যে শক্তিশালী সংযোগ বাড়ানোর বিষয়টিও আলোচনায় প্রাধান্য পায়।


    আলোচনায় শ্রী অমিত খারে বলেন, এ বছরের শেষ দিকে আন্তর্জাতিক চলচিত্র উৎসবের সুবর্ণ জয়ন্তী সংস্করণ অনুষ্ঠিত হতে চলেছে, যেখানে সব দেশেরই সুযোগ থাকবে বিশ্বের সামনে তাদের সৃষ্টিশীলতা এবং চলচ্চিত্র দক্ষতা প্রকাশ করার। তিনি প্রতিনিধিদলটিকে এই উৎসবে যোগদানের আমন্ত্রণ জানান।


    মাননীয় শ্রী আলেক্সি ভোলিন রাশিয়ায় ভারতীয় চলচ্চিত্রের বিপুল জনপ্রিয়তার উল্লেখ করেন। তিনি জানান, রাশিয়ায় বর্তমানে একটি ২৪ ঘন্টার চ্যানেলে শুধুমাত্র ভারতীয় ছায়াছবিই দেখানো হচ্ছে।


    বৈঠকে উপস্হিত ছিলেন প্রসার ভারতীর সিইও শ্রী শশিশেখর ভেম্পতি, পিআইবি-র প্রিন্সিপ্যাল ডিজি শ্রী শীতাংশু কর, তথ্য ও সম্প্রচার মন্ত্রকের সচিব শ্রী বিক্রম সহায়, দূরদর্শনের ডিজি শ্রীমতী সুপ্রীয়া সাহু, অল ইন্ডিয়া রেডিওর ডিজি শ্রী এফ শেহরিয়ার, ডিডি নিউজের ডিজি শ্রী মায়াঙ্ক আগরওয়াল, ডিরেক্টরয়েট অফ ফিল্ম ফেস্টিভেলের অতিরিক্ত ডিজি শ্রী চৈতন্য প্রসাদ এবং এআইআর নিউজের অতিরিক্ত ডিজি শ্রীমতী জে পি মাত্তু সিং।


    CG/AP/NS

    
    
    (Release ID: 1570071) Visitor Counter : 58
    
    
      Read this release in: English