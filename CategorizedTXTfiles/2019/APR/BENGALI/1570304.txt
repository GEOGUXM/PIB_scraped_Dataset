      নির্বাচনকমিশন

      মুখ্য নির্বাচনী আধিকারিক হাওড়া এক্সপ্রেসের আনুষ্ঠানিক যাত্রা সূচনা করলেন
      Posted On: 09 APR 2019 5:47PM by PIB Kolkata


    কলকাতা, ৯ এপ্রিল, ২০১৯


    ট্রেন যাতার মাধ্যমে নির্বাচন সম্পর্কে ভোটদাতাদের মধ্যে সচেতনতা তৈরি করতে পশ্চিমবঙ্গের মুখ্য নির্বাচনী আধিকারিক ডঃ আরিজ আফতাব গতকাল (৮ই এপ্রিল) রাতে হাওড়া স্টেশন থেকে দক্ষিণ-পূর্ব রেলের হাওড়া-আমেদাবাদ এক্সপ্রেসের যাত্রার সূচনা করেন। এই ট্রেনের কামরাগুলির গায়ে নির্বাচনী সচেতনতা সংক্রান্ত নানা বার্তা এবং ছবি দেওয়া আছে। এবারের সাধারণ নির্বাচনে ভোটারদের মধ্যে সচেতনতার প্রসারে ব্যাডমিন্টন খেলোয়াড় সাইনা নেহওয়াল কাজ করছেন। রাজ্যস্তরে এই দায়িত্ব পালন করছেন জিজা ঘোষ। তিনি ভিন্নভাবে সক্ষমদের জন্য কাজ করেন। এই বার্তাগুলি হিন্দি এবং ইংরেজি দুই ভাষাতেই লেখা আছে।


    ২,০৮৭ কিলোমিটার দীর্ঘ হাওড়া থেকে আমেদাবাদ পর্যন্ত যেতে ট্রেনটির সময় লাগে ৩৭ ঘন্টা ৩৫ মিনিট। সুপার ফাস্ট এই ট্রেনটি ছ’টি রাজ্যের ৬৩টি স্টেশনটি থামে। এই রাজ্যগুলি হল – গুজরাট, মহারাষ্ট্র, ছত্তিশগড়, ওড়িশা, ঝাড়খণ্ড এবং পশ্চিমবঙ্গ।


    ট্রেনটি সুরাট, জলগাঁও জংশন, আকোলা, নাগপুর, দুর্গ, বিলাসপুর জংশন, চম্পা, রায়গড়, ঝাড়সুগুদা জংশন, রৌরকেলা, চক্রধরপুর, টাটানগর, খড়্গপুর এবং সাঁতরাগাছির মতো বড় স্টেশনগুলিতে থামে। ১৭টি স্টেশনে ট্রেনটি পাঁচ মিনিট বা তার চেয়েও বেশিক্ষণ দাঁড়ায়। ভোটারদের মধ্যে সচেতনতা প্রসারে ট্রেনটি যে ছয় রাজ্যের মধ্য দিয়ে যাবে, সেখানকার জনগণকে ট্রেনটির ছবি তুলতে উৎসাহ দেওয়া হয়েছে। এই ছবি তাঁরা নানা সোশ্যাল মিডিয়ায় আপলোড করতে পারবেন।


    ইতিমধ্যে, শহরের বিভিন্ন মল এবং মেট্রো রেলের প্ল্যাটফর্মে ভোটারদের মধ্যে সচেতনতার জন্য নিয়মিতভাবে অডিও-ভিস্যুয়াল বার্তা প্রচার করা হচ্ছে।


    CG/CB/DM

    
    
    (Release ID: 1570304) Visitor Counter : 145
    
    
      Read this release in: English