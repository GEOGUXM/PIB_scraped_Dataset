      নির্বাচনকমিশন

      লোকসভা নির্বাচনে ছত্তিশগড়ে প্রথম তিন পর্যায়ে ভোট গ্রহণ করা হবে
      Posted On: 08 APR 2019 6:58PM by PIB Kolkata


    নয়াদিল্লি, ০৮ এপ্রিল, ২০১৯


    সাত দফার সাধারণ নির্বাচন (২০১৯)-এ ছত্তিশগড়ে প্রথম তিনটি পর্বে ভোট গ্রহণ করা হবে। ছত্তিশগড়ে ১১টি সংসদীয় কেন্দ্র রয়েছে। এরমধ্যে ৪টি তপশীলি উপজাতি, ১টি তপশীলি জাতির জন্য সংরক্ষিত এবং বাকি ৬টি সাধারণ শ্রেণীর লোকসভা কেন্দ্র হিসাবে চিহ্নিত। এই রাজ্যে এপ্রিল মাসের ১১, ১৮ এবং ২৩ তারিখে ভোট গ্রহণ করা হবে। ১১ই এপ্রিল ১টি কেন্দ্রে, ১৮ই এপ্রিল ৩টি কেন্দ্রে এবং ২৩শে এপ্রিল ৭টি লোকসভা কেন্দ্রে ভোট নেওয়া হবে।


    ২০১৯-এর লোকসভা নির্বাচনে ছত্তিশগড়ে মোট ভোটদাতার সংখ্যা ১ কোটি ৮৯ লক্ষ ৯৯ হাজার ২৫১ জন। মোট ভোটদাতার ৪৯.৯১ শতাংশ মহিলা। ২০১৪ সালে মোট ভোটারের ৪৯.৩৫ শতাংশ ছিলেন মহিলা। ৯৯.৯৯ শতাংশ ভোটদাতা স্বচিত্র পরিচয়পত্র পেয়েছেন। সারা রাজ্যে মোট ২৩ হাজার ৭২৭টি ভোট গ্রহণ কেন্দ্র থাকবে।


    এবারের ভোটে ১৮ থেকে ১৯ বছর বয়সী ৪ লক্ষ ৯০ হাজার ৬৩৬ জন প্রথম ভোট দেবেন, যা মোট ভোটারের ২.৫৮ শতাংশ। ২০১৪র লোকসভা নির্বাচনে ছত্তিশগড়ে ৬৯.৩৯ শতাংশ ভোট পড়েছিল।


    CG/PB/NS

    
    
    (Release ID: 1570237) Visitor Counter : 28
    
    
      Read this release in: English