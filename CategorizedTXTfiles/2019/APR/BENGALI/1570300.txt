      নির্বাচনকমিশন

      বিহারে প্রথম দফার ভোট গ্রহণ ১১ই এপ্রিল
      
      ৪টি লোকসভা আসনে প্রার্থী ৪৪
      সুষ্ঠুভাবে ভোট পর্ব সম্পন্ন করতে ৭ হাজার ৪৮৬টি ভোট গ্রহণ কেন্দ্র
      Posted On: 09 APR 2019 5:43PM by PIB Kolkata


    নয়াদিল্লি, ০৮ এপ্রিল, ২০১৯


    সপ্তদশ লোকসভা নির্বাচনে বিহারের ৪টি লোকসভা আসনে প্রথম দফার ভোট আগামী ১১ই এপ্রিল। এই দফায় ঔরাঙ্গাবাদ, গয়া, নওয়াদা এবং জামুই লোকসভা আসনের জন্য ভোট গ্রহণ করা হবে । রাজ্যের বাকি ৩৬টি লোকসভা আসনে ৬ দফায় ভোট গ্রহণ করা হবে।


    প্রথম পর্যায়ে ৭৪ লক্ষ ৪০ হাজার ৩২৪ জন ভোটদাতা তাঁদের ভোটাধিকার প্রয়োগ করবেন । এর মধ্যে পুরুষ ভোটার ৩৮ লক্ষ ৯৪ হাজার ২৪ জন এবং মহিলা ভোটার ৩৫ লক্ষ ৪৬ হাজার ১। তৃতীয় লিঙ্গের ভোটদাতা রয়েছেন ২৯৯ জন।


    এই ৪টি লোকসভা আসনে মোট ৪৪ জন প্রার্থী প্রতিদ্বন্দ্বীতার আসরে রয়েছেন। সুষ্ঠুভাবে ভোট পর্ব সম্পন্ন করতে ৭ হাজার ৪৮৬টি ভোট গ্রহণ কেন্দ্র খোলা হচ্ছে।


    রাজ্যে প্রথম পর্যায়ে নির্বাচনের জন্য গত ১৮ই মার্চ বিজ্ঞপ্তি জারি করা হয়। মনোনয়নপত্র পেশ করার শেষ দিন ছিল ২৫শে মার্চ। ২৬শে মার্চ মনোনয়নপত্রগুলি পরীক্ষা করে দেখা হয়। মনোনয়নপত্র প্রত্যাহারের শেষ দিন ছিল ২৮শে মার্চ।


    বিহারে ১০০ শতাংশ ভোটদাতার কাছেই সচিত্র ভোটার পরিচয়পত্র বা এপিক রয়েছে।


    CG/BD/SB

    
    
    (Release ID: 1570300) Visitor Counter : 71
    
    
      Read this release in: English