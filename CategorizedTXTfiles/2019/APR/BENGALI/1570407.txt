      প্রতিরক্ষামন্ত্রক

      নৌ-সেনা জাহাজ শিকারা’তে পুরস্কার প্রদান অনুষ্ঠান
      Posted On: 10 APR 2019 6:15PM by PIB Kolkata


    নয়াদিল্লি, ১০ এপ্রিল, ২০১৯


    সাহসিকতার ক্ষেত্রে অসামান্য সেবার স্বীকৃতি-স্বরূপ ভারতীয় নৌ-বাহিনীর মুম্বাই-ভিত্তিক পশ্চিমাঞ্চলীয় কমান্ডের যুদ্ধ জাহাজ শিকারা’তে আজ এক পুরস্কার প্রদান অনুষ্ঠানের আয়োজন করা হয়। অনুষ্ঠানে এ বছর প্রজাতন্ত্র দিবস উদযাপনের দিন ঘোষিত সাহসিকতা সহ অন্যান্য পুরস্কার নৌ-সেনানীদের হাতে তুলে দেওয়া হয়। এছাড়াও, নৌ-বাহিনীর বিভিন্ন ইউনিটকে বিগত বছরে তাঁদের অসামান্য সেবার জন্য শংসাপত্র দিয়ে সম্মানিত করা হয়। ভারতের রাষ্ট্রপতির পক্ষ থেকে নৌ-সেনা প্রধান অ্যাডমিরাল সুনীল লানবা এই পুরস্কারগুলি প্রাপকদের হাতে তুলে দেন। অনুষ্ঠানে নৌ-বাহিনীর উচ্চ পদস্থ আধিকারিকরা ছাড়াও পুরস্কার-প্রাপক সেনানীদের সদস্যরাও উপস্থিত ছিলেন।


    এর আগে এক কুচকাওয়াজে বাহিনীর ৫০ জন সেনানী নৌ-সেনা প্রধানকে গার্ড অফ অনার দেন। কুচাকাওয়াজ শেষে নৌ-সেনা প্রধান মোট ৪৫টি পদক প্রাপকদের হাতে তুলে দেন। এর মধ্যে রয়েছে – সাহসিকতার জন্য ১৮টি নৌ-সেনা পদক, কর্তব্য পালনে আন্তরিকতা ও দক্ষতার জন্য ৯টি সেনাপদক, বিশিষ্ট সেবার জন্য ১৬টি পদক।


    এই উপলক্ষে অ্যাডমিরাল লানবা বলেন, নৌ-সেনা জওয়ানদের কাছে কর্তব্য পালনে নিষ্ঠা প্রদর্শন ও সাহসিকতার জন্য অসামান্য স্বীকৃতিদানের দিক থেকে এই অনুষ্ঠানের বিশেষ তাৎপর্য রয়েছে। তিনি নৌ-সেনা কর্মীদের বিশিষ্ট সেবায় উৎসাহ দিতে পরিবারের সমর্থনের জন্য সংশ্লিষ্ট সকলকে ধন্যবাদ দেন।


    CG/BD/SB

    
    
    (Release ID: 1570407) Visitor Counter : 15
    
    
      Read this release in: English