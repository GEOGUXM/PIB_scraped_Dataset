      সংস্কৃতিমন্ত্রক

      জালিয়ানওয়ালাবাগ হত্যাকাণ্ডের শতবর্ষ উদযাপন
      Posted On: 12 APR 2019 6:21PM by PIB Kolkata


    কলকাতা, ১২ এপ্রিল, ২০১৯


    জালিয়ানওয়ালাবাগ হত্যাকাণ্ডের শতবর্ষ উদযাপনের উদ্যোগ নিয়েছে কেন্দ্রীয় সরকার। আগামীকাল ১৩ই এপ্রিল থেকে এক বছর ধরে সারা দেশ জুড়ে কুখ্যাত এই হত্যাকাণ্ডের শতবর্ষ উদযাপন উপলক্ষে নানা অনুষ্ঠানের আয়োজন করা হবে। ভারতের রাষ্ট্রপতি শ্রী রাম নাথ কোবিন্দ আগামীকাল অমৃতসরের জালিয়ানওয়ালাবাগ স্মৃতিসৌধে শহীদদের স্মৃতি তর্পণ করবেন। ভারতের নির্বাচন কমিশন এই অনুষ্ঠান আয়োজনের জন্য নির্বাচনী আচরণবিধির নিরিখে ছাড় দিয়েছে।


    দুপুর ২টো ৩০ মিনিট থেকে বিকেল ৪টে ৩০ মিনিট পর্যন্ত আকাশবাণী ও দূরদর্শনের মাধ্যমে অমৃতসর থেকে এই অনুষ্ঠান সরাসরি সম্প্রচারের ব্যবস্থা করা হয়েছে। এছাড়া, ডিজিটাল এবং মুদ্রণ মাধ্যমেও এই অনুষ্ঠান বিষয়ে সংবাদ সম্প্রচারের উদ্যোগ নেওয়া হয়েছে।


    CG/PB/SB

    
    
    (Release ID: 1570528) Visitor Counter : 63