      নির্বাচনকমিশন

      উত্তর প্রদেশে প্রথম দফায় ভোট হতে চলা ৮টি লোকসভা আসনে বিগত ২টি সাধারণ নির্বাচনে শতাংশের হিসাবে ভোটদান
      Posted On: 10 APR 2019 6:13PM by PIB Kolkata


    নয়াদিল্লি, ০৯ এপ্রিল, ২০১৯


    লোকসভার আসন ও ভোটদাতার সংখ্যা উভয় দিক থেকেই ভারতের সর্ববৃহৎ রাজ্য উত্তর প্রদেশে আসন্ন সাধারণ নির্বাচনের প্রথম দফায় ৮টি লোকসভা আসনে ভোট আগামীকাল ১১ই এপ্রিল। রাজ্যে মোট ৭ দফায় ভোট গ্রহণ করা হবে। প্রথম দফায় পশ্চিম উত্তর প্রদেশের যে ৮টি লোকসভা আসনে ভোট হতে চলেছে, সেগুলি হ’ল – শাহরানপুর, কৈরানা, মুজাফফরনগর, বিজনৌর, মীরাট, বাঘপত, গাজিয়াবাদ এবং গৌতম বুদ্ধ নগর।


    নির্বাচন কমিশনের ওয়েবসাইট থেকে পাওয়া সূত্র অনুযায়ী, এই ৮টি লোকসভা আসনে ২০০৯ – এর সাধারণ নির্বাচনের তুলনায় ২০১৪-র নির্বাচনে ভোটদানের হার বেড়েছিল। গত সাধারণ নির্বাচনে এই ৮টি আসনের মধ্যে শাহরানপুরে ভোটদানের হার ছিল ৭৪.২৬ শতাংশ। কৈরানায় গতবার ভোট পড়েছিল ৭৩.১০ শতাংশ এবং ২০০৯ – এ হার ছিল ৫৬.৫৯ শতাংশ। মুজাফফরনগরে ২০১৪ ও ২০০৯ – এর সাধারণ নির্বাচনে ভোট পড়েছিল যথাক্রমে ৬৯.৭৪ শতাংশ ও ৫৪.৪৪ শতাংশ। বিজনৌরে গত ২টি নির্বাচনে এই হার ছিল যথাক্রমে ৬৭.৮৮ শতাংশ এবং ৫৫.০১ শতাংশ। মীরাট লোকসভা কেন্দ্রে ২০১৪’য় ভোট পড়েছিল ৬৩.১২ শতাংশ এবং ২০০৯ – এ ভোটের হার ছিল ৪৮.২৩ শতাংশ। বাঘপত কেন্দ্রে ২০১৪ ও ২০০৯ – এর নির্বাচনে ভোট পড়েছিল যথাক্রমে ৬৬.৭৫ শতাংশ এবং ৪৭.৯৩ শতাংশ। গাজিয়াবাদ আসনে গত দু’বারে লোকসভা আসনে ভোটদানের হার ছিল যথাক্রমে ৫৬.৯৪ শতাংশ এবং ৪৫.৩০ শতাংশ। একইভাবে, গৌতম বুদ্ধ নগর আসনে গত দু’বার ভোট পড়েছিল যথাক্রমে ৬০.৩৯ শতাংশ এবং ৪৮.৫৪ শতাংশ।


    CG/BD/SB

    
    
    (Release ID: 1570406) Visitor Counter : 38
    
    
      Read this release in: English