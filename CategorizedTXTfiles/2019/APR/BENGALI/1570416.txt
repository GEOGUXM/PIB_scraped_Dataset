      প্রতিরক্ষামন্ত্রক

      নৌবাহিনীর প্রশিক্ষণ স্কোয়াড্রনের কয়েকটি জাহাজের সেশেলসের পোর্ট ভিক্টোরিয়া সফর
      Posted On: 10 APR 2019 6:23PM by PIB Kolkata


    নয়াদিল্লি, ১০ এপ্রিল, ২০১৯


    নৌবাহিনীর ফার্স্ট ট্রেনিং স্কোয়াড্রনের জাহাজ আইএনএস তরঙ্গিনী, আইএনএস শার্দুল এবং আইসিজিএস সারথি গত ৬ই এপ্রিল শনিবার সেশেলসের পোর্ট ভিক্টোরিয়া পৌঁছায়। তরঙ্গিনী জাহাজটি কোচি থেকে সফর শুরু করলেও, অন্য তিনটি জাহাজ মোজাম্বিকে ঘূর্ণিঝড় ইডাই দ্বারা বিপর্যস্ত স্হানগুলিতে মানবিক সহায়তা ও বিপর্যয় ত্রাণ অভিযান- অপারেশন সহায়তা-য় অংশ গ্রহণের পর মোজাম্বিকের পোর্ট বেইরা থেকে সেশেলসের উদ্দেশে যাত্রা শুরু করে। সফররত জাহাজগুলিকে নৌবাহিনীর আধিকারিক কমান্ডার বরুন পানিকর ও তাঁর দল উষ্ণ অভ্যর্থনা জ্ঞাপন করেন।


    পরের দিন (৭ এপ্রিল) জাহাজগুলিতে সেশেলসের হাই কমিশনের কর্মীরা একটি যোগাসনের শিবিরের আয়োজন করেন। তারপর সেদিনই প্রশিক্ষণরত আধিকারিকদের মোর্ন ব্লাঁ ও ট্রয়েজ ফেরেজ গিরিপথে ট্রেকে নিয়ে যাওয়া হয়। পোর্ট ভিক্টোরিয়ায় থাকাকালীন প্রতিদিনই ভারতীয় নৌবাহিনীর জাহাজগুলিতে সেশেলস মেরিটাইম অ্যাকাডেমি ডেক ক্যাডেট সহ অন্যান্য দর্শনার্থীদের প্রবেশের অনুমতি দেওয়া হয়।


    ৮ তারিখে প্রশিক্ষণ স্কোয়াড্রনের উচ্চপদস্হ আধিকারিক ক্যাপ্টেন বরুণ সিং-এর নেতৃত্বে প্রশিক্ষার্থীরা ভারতের হাই কমিশনার ডঃ অসাফ সৈইদ সহ সেশেলস সরকারের বহু উচ্চপদস্হ আধিকারিকদের সঙ্গে দেখা করেন। আলাপচারিতার সময় বিশিষ্ট ব্যক্তিরা সম্প্রতি মোজাম্বিকে দুর্বিপাকের সময় ভারতীয় নৌবাহিনীর আপৎকালীন ত্রাণ অভিযানের প্রশংসা করেন। এছাড়া নৌবাহিনীর প্রশিক্ষার্থীরা সেশেলস মেরিটাইম অ্যাকাডেমি, সেশেলসের উপকূলরক্ষীদের শিবির ও বোটানিকাল গার্ডেন দর্শন করেন। এছাড়া সেশেলসের উপকূলরক্ষী বাহিনীর নাবিরকরা আইএনএস শার্দুল-এ অগ্নি বিপর্যয়ের মোকাবিলা ও নিয়ন্ত্রণ সংক্রান্ত প্রশিক্ষণ প্রদান করেন। সেইদিন সন্ধ্যায় আইএনএস সুজাতা ও আইসিজিএস সারথী জাহাজগুলিতে আয়োজিত একটি অনুষ্ঠানে ভারতের হাই কমিশনার সহ দেশের ও বিদেশের বহু বিশিষ্ট ব্যক্তিরা উপস্হিত হন। সেশেলসের রাষ্ট্রদূত ব্যারি ফৌর তাঁর বক্তব্যে ভারত ও সেশেলসের দ্বিপাক্ষিক সুসম্পর্কের কথা বলেন। সেশেলসকে ২০১৮ সালে দ্বিতীয় ডর্নিয়ার উপহার দেওয়ার জন্য তিনি ভারতের কেন্দ্রীয় সরকারের প্রশংসা করেন।


    আজ, অর্থাৎ, ১০ এপ্রিল ফার্স্ট ট্রেনিং স্কোয়াড্রনের কোচির উদ্দেশে রওনা দিয়েছে। এই বিশেষ কর্মসূচিটিতে জাহাজগুলি প্রথমে মরিশাসের পোর্ট লুইস গিয়েছিল এবং তারপর মোজাম্বিকের পোর্ট বেইরাতে ঘূর্ণিঝড় ইডাই-এর ফলে ঘটিত বিপর্যয়ের ত্রাণ অভিযানে জাহাজগুলিকে পাঠানো হয়।


    CG/SC/NS

    
    
    (Release ID: 1570416) Visitor Counter : 48
    
    
      Read this release in: English