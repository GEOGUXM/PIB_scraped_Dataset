      নির্বাচনকমিশন

      পশ্চিমবঙ্গে প্রথম দফায় সাধারণ নির্বাচনে , কোচবিহার (সংরক্ষিত) আসনের জন্য ২০১০ এবং আলিপুরদুয়ার (সংরক্ষিত) আসনের জন্য ১৮৩৪টি ভিভিপ্যাটের ব্যবস্থা করা হয়েছে
      Posted On: 10 APR 2019 9:58PM by PIB Kolkata


    কলকাতা, ১০ এপ্রিল, ২০১৯


    সাধারণ নির্বাচনের প্রথম পর্বে আগামীকাল ১৮টি রাজ্য এবং দুটি কেন্দ্রশাসিত অঞ্চলের ৯১টি আসনের জন্য ভোট নেওয়া হবে । এর মধ্যে পশ্চিমবঙ্গের দুটি লোকসভা আসন রয়েছে । এগুলি হল কোচবিহার (সংরক্ষিত) এবং আলিপুর দুয়ার (সংরক্ষিত)।


    এই দুই কেন্দ্রে অবাধ ও সুষ্ঠু নির্বাচনের জন্য পর্যাপ্ত ব্যবস্থা নেওয়া হয়েছে বলে অতিরিক্ত মুখ্য নির্বাচনী আধিকারিক শ্রী সঞ্জয় বসু আজ সাংবাদিকদের জানিয়েছেন।


    নির্বাচন কমিশন কোচবিহার ( সংরক্ষিত ) আসনের জন্য ২০১০টি বৈদ্যুতিন ভোট য ন্ত্রে র সঙ্গে সমসংখ্যক ভিভিপ্যাট বরাদ্দ করেছে। আলিপুরদুয়ার ( সংরক্ষিত ) কেন্দ্রের জন্য কমিশন ১৮৩৪টি বৈদ্যুতিন ভোটযন্ত্র এবং ওই পরিমাণ ভিভিপ্যাটের ব্যবস্থা করেছে।


    কমিশন মাইক্রো অবজারভার , অফ লাইন সিসি টিভির নজরদারী, ওয়েব কাস্টিং সহ নানা ব্যবস্থা নিয়েছে। শ্রী বসু সাংবাদিকদের জানিয়েছেন , এই দুই কেন্দ্রে ৭৯০ জন মাইক্রো অবজারভারের মধ্যে ৩৫০ জন থাকবেন কোচবিহার ( সংরক্ষিত ) কেন্দ্রের জন্য। বাকি ৪৪০ জন কাজ করবেন আলিপুরদুয়ার ( সংরক্ষিত ) আসনের জন্য। ২২৮টি ভিডিও ক্যামেরা কোচবিহার ( সংরক্ষিত ) কেন্দ্রের জন্য এবং ১৪৬টি ভিডিও ক্যামেরা আলিপুরদুয়ার ( সংরক্ষিত ) আসনের জন্য ౼ অর্থাৎ মোট ৩৭৪টি ক্যামেরা থাকবে। শুধুমাত্র আলিপুরদুয়ার কেন্দ্রের জন্য ১৮০টি অফলাইন সিসিটিভি থাকছে। দুটি কেন্দ্রে ৫৩৩টি ভোটগ্রহণ কেন্দ্রে অনলাইন ওয়েব কাস্টিং এর ব্যবস্থা থাকবে। এর মধ্যে কোচবিহার ( সংরক্ষিত ) আসনের জন্য ২৭৯টি ভোটগ্রহণ কেন্দ্রে এবং আলিপুরদুয়ার ( সংরক্ষিত ) আসনের জন্য ২৫৪টি ভোটগ্রহণ কেন্দ্রে এই নজরদারি থাকছে।


    CG/CB/ SB

    
    
    (Release ID: 1570420) Visitor Counter : 49
    
    
      Read this release in: English