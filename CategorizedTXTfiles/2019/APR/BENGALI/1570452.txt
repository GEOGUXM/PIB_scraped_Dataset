      বিজ্ঞানওপ্রযুক্তিমন্ত্রক

      সিএসআইআর এবং সিএমইআরআই-এর যৌথ উদ্যোগে বৃক্ষরোপণ কর্মসূচি
      Posted On: 11 APR 2019 5:02PM by PIB Kolkata


    কলকাতা, ১১ এপ্রিল ২০১৯


    বিজ্ঞান ও শিল্প গবেষণা পর্ষদ (সিএসআইআর) এবং দূর্গাপুরের সেন্ট্রাল মেকানিকাল ইঞ্জিনিয়ারিং রিসার্চ ইন্সটিটিউট (সিএমইআরআই)-এর যৌথ উদ্যোগে বুধবার এক বৃক্ষরোপণ কর্মসূচির আয়োজন করা হয়। ‘ পরিচ্ছন্ন ও সবুজায়িত ভারত ’ উদ্যোগের অঙ্গ হিসেবে দুই প্রতিষ্ঠানের সহযোগিতায় দূর্গাপুরের ক্যাম্পাসে জৈব ফল চাষাবাদ ও বৃক্ষরোপণের উদ্দেশ্যে এই কর্মসূচির আয়োজন করা হয়। বৃক্ষরোপণ কর্মসূচির সূচনা করেন পশ্চিমবঙ্গ ফরেস্ট সার্ভিসের আঞ্চলিক আধিকারিক শ্রী মৃণাল কান্তি মন্ডল এবং সিএমইআরআই-এর নির্দেশক অধ্যাপক হরিশ হিরানী। এই উপলক্ষ্যে আম, পেঁপে, কাঁঠাল, নারকেল ও আমলা সহ প্রায় দেড়শোটি চারাগাছ রোপণ করা হয়।


    অধ্যাপক হিরানী বলেন, জৈব ফল চাষাবাদ প্রসারে তাঁর প্রতিষ্ঠান অতি ঘনত্ব বিশিষ্ট বৃক্ষরোপণ পদ্ধতি ব্যবহার করবে। এ ধরণের পদ্ধতি জৈব চাষাবাদ সংক্রান্ত যে জাতীয় মানক রয়েছে তার সঙ্গে সঙ্গতিপূর্ণ। তিনি আরও জানান, আগামী ডিসেম্বর নাগাদ আরও ৫০০টি বৃক্ষরোপণ করা হবে। এরফলে বৃক্ষ এবং প্রতিষ্ঠানে কর্মচারির সংখ্যা সমতুল্য হবে।


    অনুষ্ঠানে পশ্চিমবঙ্গ ফরেস্ট সার্ভিসের বিভাগীয় আধিকারিক শ্রী মন্ডল দুই প্রতিষ্ঠানের মধ্যে এ ধরণের অনবদ্য উদ্যোগের উচ্ছসিত প্রশংসা করেন। জাতীয় বনাঞ্চল নীতির ক্ষেত্রে এই উদ্যোগের সাদৃশ্য রয়েছে বলেও তিনি অভিমত প্রকাশ করেন। জাতীয় বনাঞ্চল নীতিতে অরণ্যের পরিধি বাড়িয়ে ৩৩ শতাংশ করার যে উদ্যোগ নেওয়া হয়েছে, শ্রী মন্ডল সেকথাও স্মরণ করিয়ে দেন।


    CG/BD/NS

    
    
    (Release ID: 1570452) Visitor Counter : 68
    
    
      Read this release in: English