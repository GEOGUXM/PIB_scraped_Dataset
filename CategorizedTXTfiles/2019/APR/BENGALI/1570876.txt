      প্রতিরক্ষামন্ত্রক

      হিমালয়ের উচ্চতায় মোটরসাইকেল অভিযান
      Posted On: 18 APR 2019 3:44PM by PIB Kolkata


    নয়াদিল্লি, ১৮ এপ্রিল, ২০১৯


    ১১ সদস্যের মোটরসাইকেল অভিযাত্রীর একটি দল কারাকোরাম রেঞ্জের ১৮ হাজার ১৭৬ ফুট উচ্চতায় অবস্হিত কারাকোরাম পাস-এ পৌঁছায় মঙ্গলবার ১৬ই এপ্রিল। গত ৭ই এপ্রিল রবিবার এই দলটি লে-র কারু থেকে যাত্রা শুরু করে। এই অভিযাত্রী দলে ভারতীয় সেনাবাহিনীর ৬ জন, রয়্যাল এনফিল্ডের ৪ জন এবং হিমালয়ান মোটর স্পোটর্স অ্যাসোসিয়েশনের একজন সদস্য ছিলেন। ১৯৯৯ সালে ভারতীয় সেনাবাহিনীর কার্গিল বিজয় দিবসের ২০ বছর পূর্তি উপলক্ষ্যে এই অভিযানের আয়োজন করা হয়।


    মাইনাস ৪০ ডিগ্রি তাপমাত্রা এবং ঝোড়ো তুষার হাওয়া উপেক্ষা করে এই অভিযাত্রী দলটি যেভাবে লক্ষ্যে পৌঁছেছেন, সেজন্য ভারতীয় সেনাবাহিনী সন্তোষ প্রকাশ করেছে। এই অভিযাত্রী দলের অন্যতম সদস্য ভারতীয় সেনাবাহিনীর জেনারেল অফিসার কম্যান্ডিং-এর লেফ্টন্যান্ট জেনারেল ওয়াই কে জোশি বলেন, এই দলে সেনাবাহিনীর দুজন মহিলা অফিসার এবং রয়্যাল এনফিল্ডের ১ জন মহিলা সদস্য সমানভাবেই দক্ষতা, শক্তি এবং সাহসিকতার পরিচয় দিয়েছেন।


    CG/SS/NS

    
    
    (Release ID: 1570876) Visitor Counter : 26
    
    
      Read this release in: English