      উপ-রাষ্ট্রপতিরসচিবালয়

      উপ-রাষ্ট্রপতি জীবনযাত্রার সঙ্গে যুক্ত রোগ-ব্যাধির বিপদ বিষয়ে মানুষকে সচেতন করার জন্য চিকিৎসকদের প্রতি আহ্বান জানিয়েছেন
      Posted On: 05 APR 2019 6:34PM by PIB Kolkata


    নয়াদিল্লি, ০৫ এপ্রিল, ২০১৯


    উপ-রাষ্ট্রপতি শ্রী এম ভেঙ্কাইয়া নাইডু সংক্রামক নয় – এই ধরণের রোগের প্রদুর্ভাব বৃদ্ধিকে উদ্বেগজনক এক প্রবণতা হিসাবে মন্তব্য করেছেন। তিনি মানুষকে পরিশ্রম বিহীন জীবনযাপনের বিপদ বিষয়ে মানুষকে সচেতন করার জন্য চিকিৎসকদের প্রতি আহ্বান জানিয়েছেন। আজ উত্তর প্রদেশের লক্ষ্ণৌতে সঞ্জয় গান্ধী পোস্ট গ্র্যাজুয়েট ইন্সটিটিউট অফ মেডিকেল সায়েন্সেসে ভারতের হৃদ রোগ চিকিৎসকদের সংগঠন কার্ডিওলজিক্যাল সোসাইটি অফ ইন্ডিয়ার জাতীয় পরিষদের বার্ষিক সভায় বক্তব্য রাখছিলেন। উপ-রাষ্ট্রপতি ভারতীয় চিকিৎসা গবেষণা পর্ষদ (আইসিএমআর) – এর ২০১৭ সালের প্রতিবেদন থেকে উদ্ধৃত করে জানান যে, ১৯৯০ – ২০১৬’র মধ্যে সংক্রামক নয় – এই ধরণের রোগের প্রাদুর্ভাব ৩০ থেকে বেড়ে ৫৫ শতাংশ হয়েছে। অথচ, এই সময়কালে সংক্রামক রোগের প্রদুর্ভাব ৬১ শতাংশ থেকে কমে ৩৩ শতাংশে নেমে গেছে।


    উপ-রাষ্ট্রপতি বলেন, আমাদের দেশে প্রচন্ড চাপের মধ্যে কাজ করা, ডায়াবেটিসের প্রাদুর্ভাব বৃদ্ধি, উচ্চ রক্তচাপ, ধূমপান এবং অতিরিক্ত মদ্যপান, শারীরিক পরিশ্রম এবং পর্যাপ্ত ঘুমের অভাবে মানুষের মধ্যে হৃদ রোগের প্রবণতা বৃদ্ধি পাচ্ছে। জীবনযাপনের পরিবর্তন ঘটিয়ে এই ধরণের রোগের প্রাদুর্ভাব প্রতিরোধ করা সম্ভব বলে তিনি অভিমত প্রকাশ করেন। তিনি দেশে স্বাস্থ্য পরিষেবার উন্নত ব্যবস্থার কথা উল্লেখ করে জানান, ১৯৫১ সালে দেশের মানুষের গড় আয়ু ছিল মাত্র ৩৭ বছর। ২০১১ – ১৫’র মধ্যে গড় আয়ু বৃদ্ধি পেয়ে ৬৮.৩ বছর হয়েছে। উপ-রাষ্ট্রপতি চিকিৎসকদের নতুন কাজের দায়িত্ব নেওয়ার আগে গ্রামাঞ্চলের প্রাথমিক স্বাস্থ্য কেন্দ্রগুলিতে কমপক্ষে তিন বছরের জন্য পরিষেবা দিতে চিকিৎসাবিদ্যার ছাত্রছাত্রীদের পরামর্শ দেন।


    অনুষ্ঠানে উত্তর প্রদেশের রাজ্যপাল শ্রী রাম নায়েক, ভারতের কার্ডিওলজিক্যাল সভাপতি ডঃ কেবল চাঁদ গোস্বামী, সঞ্জয় গান্ধী পোস্ট গ্র্যাজুয়েট ইন্সটিটিউট অফ সায়েন্সের অধিকর্তা ডঃ রাকেশ কাপুর সহ বিশিষ্ট ব্যক্তিবর্গ উপস্থিত ছিলেন।


    ********


    CG/PB/SB

    
    
    (Release ID: 1570118) Visitor Counter : 42
    
    
      Read this release in: English