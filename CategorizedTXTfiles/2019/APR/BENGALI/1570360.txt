      প্রতিরক্ষামন্ত্রক

      দেশজুড়ে বিমানবাহিনীর শতবার্ষিকী ম্যারাথন দৌড় ২০১৯-এর আয়োজন
      Posted On: 10 APR 2019 4:32PM by PIB Kolkata


    কলকাতা, ১০ এপ্রিল ২০১৯


    আগামী ১৪ই এপ্রিল ২০১৯ (রবিবার) পশ্চিমবঙ্গের ব্যারাকপুরে এয়ারফোর্স স্টেশন সহ বিমানবাহিনীর প্রত্যেকটি স্টেশনে বাহিনীর শতবার্ষিকী উদযাপন উপলক্ষ্যে হাফ ম্যারাথন দৌড়ের আয়োজন করা হবে। খ্যাতনামা মার্শাল অফ দি ইন্ডিয়ন এয়ারফোর্স অর্জন সিং-এর কৃতিত্ব সম্বন্ধে বাহিনীর সকল কর্মীদের অবগত করা এবং তাদেরকে একত্রিতভাবে কাজ করা ও খেলোয়াড় সুলভ মনোভাব অর্জনের প্রেরণা যোগানোই এই দৌড়ের উদ্দেশ্য।


    বড় মাপের এই অনুষ্ঠান আয়োজনের আর একটি লক্ষ্য হল সারা দেশের ১০০টি এয়ারফোর্স স্টেশনে ১০০ জনেরও বেশি বিমানবাহিনীর যোদ্ধাকে একই সময় ২১ কিলোমিটার দৌড় প্রতিযোগিতায় অংশ নিতে সক্ষম করে তোলা। এরফলে দেশ জুড়ে একই সময় ১০ হাজার জন ভারতীয় বিমানবাহিনীর কর্মী কোন অনুষ্ঠানে সর্বাধিক অংশগ্রহণের রেকর্ড সৃষ্টি করবেন। পূর্বাঞ্চলীয় এয়ার কমান্ডের আওতায় ব্যারাকপুরের এয়ারফোর্স স্টেশনটি একটি গুরুত্বপূর্ণ এয়ারবেস। ব্যারাকপুরে ম্যারাথন আয়োজনের দায়িত্বে রয়েছেন গ্রুপ ক্যাপ্টেন এ এস পারান্ডেকর।


    মার্শাল অফ দি ইন্ডিয়ন এয়ারফোর্স অর্জন সিং ভারতে সেনাবাহিনীর ইতিহাসে একজন প্রতীকি ব্যক্তিত্ব, যিনি ১৯৬৫ সালের যুদ্ধে দেশের বিমান বাহিনীকে সক্রিয়ভাবে নেতৃত্ব দিয়েছিলেন। যুদ্ধের সময় তাঁর নির্ভীক নেতৃত্বদানের জন্য অর্জন সিং-কে পদ্মবিভূষণে সম্মানিত করা হয়। তিনি একজন নির্ভীক ও অসাধারণ বিমান চালক যিনি ৬০টিরও বেশি নানা ধরণের বিমান চালিয়েছেন এবং বিমানবাহিনীর প্রধান হিসেবে দায়িত্ব গ্রহণ করা পর্যন্ত একইভাবে বিমান চালানোর কাজ করে গেছেন। পরবর্তীকালে তিনি কেন্দ্রীয় সরকারের একজন বিশিষ্ট কূটনৈতিক ব্যক্তিত্ব ও উপদেষ্টা হিসেবেও কাজ করেছেন। স্বশস্ত্র বাহিনীর সব স্তরের কর্মীদের কাছে তিনি সর্বদাই প্রেরণার উৎস হয়ে রয়েছেন।


    CG/SC/NS

    
    
    (Release ID: 1570360) Visitor Counter : 37
    
    
      Read this release in: English