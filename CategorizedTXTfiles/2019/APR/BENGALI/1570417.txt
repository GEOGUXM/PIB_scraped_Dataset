      প্রতিরক্ষামন্ত্রক

      রাফাল যুদ্ধ বিমান ক্রয় মামলায় সুপ্রিম কোর্টের নির্দেশ
      Posted On: 10 APR 2019 6:26PM by PIB Kolkata


    নয়াদিল্লি, ১০ এপ্রিল, ২০১৯


    সুপ্রিম কোর্ট আজ (১০ এপ্রিল ২০১৯) ৩৬টি রাফাল যুদ্ধ বিমান ক্রয় মামলার বিষয়ে একটি আদেশনামা জারি করেছে।


    পুর্নবিবেচনার জন্য দাখিল করা আবেদনগুলিতে, আবেদনকারীরা নথির ওপর নির্ভর করেছেন। তারমধ্যে কয়েকটি নথি জনসমক্ষে পেশ করা সম্ভব হয়নি। কেন্দ্রীয় সরকার এ ব্যাপারে আপত্তি তুলে জানিয়েছে যে, পুর্নবিবেচনার সময় উক্ত নথিগুলিকে গোপন হিসেবে বিচার না-ও করা যেতে পারে।


    সুপ্রিম কোর্ট আজ এক আদেশে জানিয়েছে আদালত আবেদনগুলি পুনর্বিবেচনার সময় নথিগুলি খতিয়ে দেখার সিদ্ধান্ত গ্রহণ করেছে। পুর্নবিবেচনার আবেদনগুলির শুনানী এখনও শুরু হয়নি।


    সর্বোচ্চ আদালত গত ১৪ই ডিসেম্বর তার যুক্তিসঙ্গত এক নির্দেশে ইতিপূর্বেই রিট পিটিশনগুলি খারিজ করে দিয়েছে।


    আবারও উল্লেখ করা হচ্ছে যে আবেদনকারীরা জাতীয় নিরাপত্তা ও প্রতিরক্ষা সংক্রান্ত বিষয়ে অভ্যন্তরীণ গোপন আলাপ-আলোচনার ব্যাপারে কিছু বাছাই করা ও অসম্পূর্ণ ছবি সম্বলিত নথিগুলি পেশ করেছে। কিভাবে সমস্যাগুলির সমাধান করা হয়েছে এবং যথোপযুক্ত কর্তৃপক্ষের প্রয়োজনীয় সম্মতি গ্রহণ করা হয়েছে কিনা, আবেদনকারীরা তা জানাতে ব্যর্থ হয়েছে।


    কেন্দ্রীয় সরকার মহামান্য সুপ্রিম কোর্টের আদেশ অনুযায়ী প্রয়োজনীয় তথ্য আদালত এবং আবেদনকারীদের কাছে পেশ করেছে। তাছাড়া তথ্যগুলি আদালত নির্দেশিত পদ্ধতিতেই পেশ করা হয়েছে। সিএজি-র প্রয়োজনীয় প্রত্যেকটি রেকর্ড এবং ফাইল-ও সরকার জমা করেছে। জনসমক্ষে কিছু স্পর্শকাতর ও গোপন তথ্য ফাঁস হয়ে যাওয়ার বিষয়টিই সরকারের উদ্বেগের কারণ বলে জনানো হয়েছে।


    CG/SC/NS

    
    
    (Release ID: 1570417) Visitor Counter : 32
    
    
      Read this release in: English