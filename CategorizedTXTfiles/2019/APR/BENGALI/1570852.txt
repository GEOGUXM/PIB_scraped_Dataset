      বস্ত্রমন্ত্রক

      হোম এক্সপো ইন্ডিয়া ২০১৯ শুরু হল
      Posted On: 16 APR 2019 6:21PM by PIB Kolkata


    নয়াদিল্লি, ১৬ এপ্রিল, ২০১৯


    গ্রেটার নয়ডার ইন্ডিয়া এক্সপো সেন্টার অ্যান্ড মার্টে আজ থেকে শুরু হল অষ্টম ‘হোম এক্সপো ইন্ডিয়া, ২০১৯’। হস্তশিল্পের রপ্তানি উন্নয়ন পর্ষদ ইপিসিএইচ তিনদিনের এই প্রদর্শনীর আয়োজন করেছে।


    প্রদর্শনীতে বাছাই করা উন্নতমানের সামগ্রী ৫০টিরও বেশি দেশের বিক্রেতাকে দেখানো হচ্ছে। এই দেশগুলির মধ্যে রয়েছে – মার্কিন যুক্তরাষ্ট্র, ইউরোপের নানা দেশ, আর্জেন্টিনা, ব্রাজিল, চিলি, সংযুক্ত আরব আমিরশাহী প্রভৃতি।


    ‘হোম এক্সপো ইন্ডিয়া’তে ঘর সাজানোর জিনিসপত্র, আসবাবপত্র, নানা ধরণের বস্ত্রের ওপর বিশেষ জোর দেওয়া হয়। ৫০০টি কোম্পানি আগামী ১৮ তারিখ পর্যন্ত তাদের উৎপাদিত দ্রব্য এই প্রদর্শনীতে দেখাবে।


    এই প্রদর্শনীতে উত্তর-পূর্ব ভারত সহ অন্যান্য অঞ্চলের শিল্পীদের তৈরি জিনিসপত্র দর্শকদের আকৃষ্ট করে।


    CG/CB/DM

    
    
    (Release ID: 1570852) Visitor Counter : 19
    
    
      Read this release in: English