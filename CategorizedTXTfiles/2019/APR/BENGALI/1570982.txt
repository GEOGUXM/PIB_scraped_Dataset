      নির্বাচনকমিশন

      ২০১৯-এর সাধারণ নির্বাচনে তৃতীয়, চতুর্থ এবং পঞ্চম দফায় জম্মু-কাশ্মীরের অনন্তনাগ লোকসভা কেন্দ্রে ভোটগ্রহণ করা হবে
      Posted On: 22 APR 2019 4:43PM by PIB Kolkata


    নয়াদিল্লি, ২২ এপ্রিল, ২০১৯


    জম্মু-কাশ্মীরের অনন্তনাগ লোকসভা কেন্দ্রে তৃতীয়, চতুর্থ এবং পঞ্চম – এই তিন দফায় ভোটগ্রহণ করা হবে। সারা দেশের মধ্যে এটিই এমন এক লোকসভা কেন্দ্র যেখানে তিনটি পর্যায়ে ভোট নেওয়া হবে। অনন্তনাগ লোকসভা কেন্দ্রের মধ্যে অবস্থিত অনন্তনাগ, কুলগাঁও, সোপিয়ান এবং পুলওয়ামা রয়েছে। এর মধ্যে অনন্তনাগে ২৩শে এপ্রিল, কুলগাঁও-তে ২৯শে এপ্রিল এবং সোপিয়ান ও পুলওয়ামাতে ৬ই মে ভোট নেওয়া হবে। এই সবক’টি বিধানসভা কেন্দ্রই সাধারণ শ্রেণীর মধ্যে পড়ছে।


    জম্মু-কাশ্মীরের মুখ্য নির্বাচনী আধিকারিকের ওয়েবসাইট থেকে প্রাপ্ত তথ্যে জানা গেছে, অনন্তনাগ লোকসভা কেন্দ্রে মোট ১৩ লক্ষ ৯৩ হাজার ২৫১ জন ভোটদাতা রয়েছেন। এঁদের মধ্যে ৭ লক্ষ ২০ হাজার ৩৩৭ জন পুরুষ ভোটদাতা এবং ৬ লক্ষ ৭২ হাজার ৮৭৯ জন মহিলা ভোটদাতা রয়েছেন। তৃতীয় লিঙ্গের মোট ৩৫ জন ভোটদাতাও রয়েছেন। এছাড়াও, ৪,০৪১ জন বিভিন্ন সরকারি চাকরিতে কর্মরত ভোটদাতা এবং ৭,৪৮৩ জন শারীরিক প্রতিবন্ধকতাযুক্ত ভোটদাতাও রয়েছেন। এই কেন্দ্রের জন্য মোট ১,৮৪২ ভোটগ্রহণ কেন্দ্র স্থাপন করা হবে।


    অনন্তনাগ লোকসভা কেন্দ্রে মূল লড়াই হচ্ছে চারটি দলের মধ্যে। এই দলগুলি হল – ভারতীয় জনতা পার্টি, ভারতের জাতীয় কংগ্রেস, জম্মু-কাশ্মীর ন্যাশনাল কনফারেন্স এবং জম্মু-কাশ্মীর পিপ্‌লস ডেমোক্র্যাটিক পার্টি। পিপ্‌লস ডেমোক্র্যাটিক পার্টির হয়ে এই কেন্দ্র থেকে প্রতিদ্বন্দ্বিতা করছেন রাজ্যের প্রাক্তন মুখ্যমন্ত্রী মেহবুবা মুফতি।


    CG/PB/DM

    
    
    (Release ID: 1570982) Visitor Counter : 41
    
    
      Read this release in: English