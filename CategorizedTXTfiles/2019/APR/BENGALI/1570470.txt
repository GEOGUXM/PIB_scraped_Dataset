      নির্বাচনকমিশন

      লোকসভা নির্বাচনের প্রথম পর্বে পশ্চিমবঙ্গে ৮০ শতাংশের ওপর ভোট
      Posted On: 12 APR 2019 11:37AM by PIB Kolkata


    কলকাতা, ১১ এপ্রিল, ২০১৯


    লোকসভা নির্বাচনের প্রথম পর্বে ১৮টি রাজ্য ও ২টি কেন্দ্রশাসিত অঞ্চলের ৯১টি আসনের জন্য আজ ভোট নেওয়া হয়। এর মধ্যে পশ্চিমবঙ্গের ২টি আসনের জন্য ৮০ শতাংশের ওপর ভোট পড়েছে। রাজ্য নির্বাচন দপ্তর সূত্রে এখবর দিয়ে জানানো হয়েছে, কুচবিহার লোকসভা আসনের জন্য ভোট পড়ে ৮০.১১ শতাংশ এবং আলিপুরদুয়ার আসনের জন্য ভোট পড়ে ৮১.৫৫ শতাংশ। রাজ্যের ২টি আসনে মোট ৩৪ লক্ষ ৬২ হাজার ৫৮৩ জন ভোটদাতা তাঁদের ভোটাধিকার প্রয়োগ করেন। এর মধ্যে কুচবিহার আসনের জন্য ভোট দেন ১৮ লক্ষ ১৪ হাজার ২০০ জন এবং আলিপুরদুয়ার আসনের জন্য ভোট দেন ১৬ লক্ষ ৪৮ হাজার ৩৮৩ জন।


    বিচ্ছিন্ন কিছু ঘটনা ছাড়া ভোটপর্ব মোটের ওপর শান্তিপূর্ণ ছিল বলে রাজ্যের মুখ্য নির্বাচনী আধিকারিক ডঃ আরিজ আফতাব কলকাতায় এক সাংবাদিক সম্মেলনে জানিয়েছেন। বিভিন্ন ঘটনায় আজ মোট ৮ জনকে গ্রেফতার করা হয় বলে তিনি জানান।


    CG/SB

    
    
    (Release ID: 1570470) Visitor Counter : 37
    
    
      Read this release in: English