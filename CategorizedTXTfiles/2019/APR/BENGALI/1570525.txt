      প্রতিরক্ষামন্ত্রক

      নৌ-বাহিনীর মোটর র্যাhলি কলকাতায় পৌঁছবে
      Posted On: 12 APR 2019 6:11PM by PIB Kolkata


    কলকাতা, ১২ এপ্রিল, ২০১৯


    ভারতীয় সেনাবাহিনী বিশেষ করে, নৌ-বাহিনীর বিষয়ে তরুণদের মধ্যে উৎসাহ বাড়াতে ২৬শে মার্চ থেকে একটি মোটর র‍্যালির সূচনা হয় । নৌ-বাহিনীর অন্যতম প্রশিক্ষণ কেন্দ্র আইএনএস শিবাজির ৭৫তম বর্ষপূর্তি উপলক্ষে সারা বছর উদযাপনের অঙ্গ হিসেবে এই র‍্যালির আয়োজন করা হয়। তিন বাহিনীর বর্তমান এবং অবসরপ্রাপ্ত সদস্যদের মধ্যে যোগাযোগ আরও বাড়ানোই এই অভিযানের আরেকটি লক্ষ্য।


    মাহিন্দ্রা মোটর্সের সঙ্গে যৌথভাবে আয়োজিত এই র‍্যালিতে নৌ-সেনার নয়জন আধিকারিক, তিনজন নাবিক এবং দু’জন প্রতিরক্ষা কর্মী অংশগ্রহণ করেছেন। এই ১৪ জন ৪০-৪৫ দিনে ছ’টি এসইউভি গাড়িতে ১২ হাজার কিলোমিটার পথ পাড়ি দিয়ে শনিবার (১৩ই এপ্রিল) সকালে কলকাতায় পৌঁছবেন। এই দলটি ভিক্টোরিয়া মেমোরিয়ালের মতো শহরের কিছু দর্শনীয় স্থান ঘুরে আইএনএস নেতাজি সুভাষ-এ যাবে। সেখানে তারা প্রতিরক্ষা বিভাগের সামরিক এবং অসামরিক কর্মীদের সঙ্গে মতবিনিময় করবেন।


    ১৯৪৫ সালের ১৫ই ফেব্রুয়ারি আইএনএস শিবাজি প্রশিক্ষণ কেন্দ্রটি প্রতিষ্ঠিত হয়। প্রতি বছর নৌ-বাহিনীর ৯ হাজারেরও বেশি কর্মী এনবিসিডি এবং অগ্নি নির্বাপণ সহ সামুদ্রিক ইঞ্জিনিয়ারিং-এর নানা বিষয়ে এখানে প্রশিক্ষণ পেয়ে থাকেন।


    CG/CB/DM

    
    
    (Release ID: 1570525) Visitor Counter : 21
    
    
      Read this release in: English