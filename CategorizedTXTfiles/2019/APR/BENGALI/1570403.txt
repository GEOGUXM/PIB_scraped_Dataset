      নির্বাচনকমিশন

      রাজ্য হিসাবে স্বীকৃতি পাওয়ার পর তেলেঙ্গানার ১৭টি সংসদীয় আসনেই প্রথম দফায় ভোট
      
      ১৮ থেকে ১৯ বছর বয়সী নতুন ভোটদাতার সংখ্যা প্রায় ৬ লক্ষ
      
      সুষ্ঠুভাবে ভোটদান পর্ব শেষ করার জন্য রাজ্যে ৩৪ হাজার ৬০৩টি ভোট গ্রহণ কেন্দ্র থাকছে

      Posted On: 10 APR 2019 6:09PM by PIB Kolkata

    নয়াদিল্লি, ০৯ এপ্রিল, ২০১৯


    রাজ্য হিসাবে স্বীকৃতি পাওয়ার পর তেলেঙ্গানার ৩১টি জেলার ১৭টি লোকসভা আসনের সবগুলিতেই প্রথম দফায় আগামী ১১ই এপ্রিল ভোট গ্রহণ করা হবে। রাজ্যে ১৭টি লোকসভা আসনের মধ্যে ৩টি তপশিলি জাতি এবং ২টি তপশিলি উপজাতির জন্য সংরক্ষিত। ভোটদাতাদের সুবিধার্থে রাজ্যে ৩৪ হাজার ৬০৩টি ভোট গ্রহণ কেন্দ্র থাকছে। নির্বাচন কমিশনের তথ্যানুযায়ী, রাজ্যের মোট ভোটদাতা ২ কোটি ৯৫ লক্ষ ৩০ হাজার ৮৩৮। এর মধ্যে পুরুষ ভোটদাতা ১ কোটি ৪৮ লক্ষ ৪২ হাজার ৫৮২ এবং মহিলা ভোটদাতার সংখ্যা ১ কোটি ৪৬ লক্ষ ৭৪ হাজার ২১৭। তৃতীয় লিঙ্গের ভোটদাতা রয়েছেন ২ হাজার ৮৯ জন। রাজ্যে সার্ভিস ভোটার ১০ হাজার ৮২৩ এবং অনাবাসী ভারতীয় ভোটদাতার সংখ্যা ১ হাজার ১২৭।


    লক্ষ্যণীয় বিষয় হ’ল – রাজ্যে ১৮ থেকে ১৯ বছর বয়সী নতুন ভোটদাতার সংখ্যা ৫ লক্ষ ৯৯ হাজার ৯৩৩। এই সংখ্যা পার্শ্ববর্তী রাজ্য অন্ধ্রপ্রদেশের সংখ্যা ৫ লক্ষ্য ৩৯ হাজার ৮০৪ – এর তুলনায় প্রায় ৬০ হাজার বেশি।


    CG/BD/SB

    
    
    (Release ID: 1570403) Visitor Counter : 17
    
    
      Read this release in: English