      প্রতিরক্ষামন্ত্রক

      ভারতীয় উপকূলরক্ষী বাহিনীর সি-৪৪১ জলযানের সূচনা হল
      Posted On: 24 APR 2019 6:07PM by PIB Kolkata


    নয়াদিল্লি, ২৪ এপ্রিল, ২০১৯


    ভারতীয় উপকূলরক্ষী বাহিনীর নতুন জলযান ‘সি-৪৪১’ আজ কেরলের ভিজিনজাম বন্দরে জলে ভাসানো হয়েছে। রাজ্যের মুখ্যসচিব শ্রী টম জোস জলযানটির যাত্রার আনুষ্ঠানিক সূচনা করেন। অনুষ্ঠানে, উপকূলরক্ষী বাহিনীর পশ্চিমাঞ্চলীয় কম্যান্ডের ইনস্পেক্টর জেনারেল বিজয় ডি চাফেকর ছাড়াও সেনাবাহিনী, নৌ-বাহিনী, বিমান বাহিনী, সীমান্তরক্ষী বাহিনী, পুলিশ সহ কেন্দ্র ও রাজ্য সরকারের উচ্চপদস্থ আধিকারিকরা উপস্থিত ছিলেন।


    উপকূলরক্ষী বাহিনীর ‘সি-৪৪১’ জলযানটিকে উপকূল অঞ্চলে নজরদারি চালানোর পাশাপাশি, অনুসন্ধান, ত্রাণ ও উদ্ধার তথা সহায়তা প্রদানে কাজে লাগানো হবে। এছাড়াও, সমুদ্রে দুর্ঘটনাগ্রস্ত নৌকা ও ছোট জলযানকে ‘সি-৪৪১’ সহায়তা করতে পারবে। কেরল লাগোয়া সমুদ্রে অনুসন্ধান ও উদ্ধার সংক্রান্ত কাজেও বাহিনীর এই জলযানটিকে কাজে লাগানো হবে। এই জলযানটির দায়িত্বে রয়েছেন অ্যাসিস্ট্যান্ট কম্যান্ড্যান্ট অমিত কে চৌধুরি। এছাড়াও, এই জলযানে ১৩ জন নাবিকের একসঙ্গে থাকার ব্যবস্থা রয়েছে।


    CG/BD/DM

    
    
    (Release ID: 1571126) Visitor Counter : 25
    
    
      Read this release in: English