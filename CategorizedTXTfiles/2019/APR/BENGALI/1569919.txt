      নির্বাচনকমিশন

      দক্ষিণ-পূর্ব রেলের হাওড়া এক্সপ্রেস ভোটদাতাদের সচেতন করে তোলার বার্তা দেবে
      Posted On: 01 APR 2019 4:32PM by PIB Kolkata


    কলকাতা, ১ এপ্রিল, ২০১৯


    দূরপাল্লার চারটি ট্রেনের যাত্রীদের ভোটদানের সচেতন করে তুলতে নির্বাচন কমিশন এবং ভারতীয় রেল যৌথ উদ্যোগ গ্রহণ করেছে। দক্ষিণ-পূর্ব রেলের হাওড়া-আমেদাবাদ-হাওড়া এক্সপ্রেস ট্রেনটি সহ আরও তিনটি ট্রেনে এই প্রচার চালানো হবে।


    হাওড়া এক্সপ্রেস, আমেদাবাদ পর্যন্ত ছ’টি রাজ্যের ওপর দিয়ে প্রায় ২,০৮৭ কিলোমিটার পথ অতিক্রম করে। আমেদাবাদ পৌঁছতে সময় নেয় প্রায় ৩৭ ঘন্টা ৩৫ মিনিট। দীর্ঘ এই যাত্রাপথে বিভিন্ন রাজ্যের মানুষ এই ট্রেনটিতে সফর করেন। দূরত্ব এবং যাত্রার সময় সহ ১৭টি স্টেশনে যাত্রা বিরতির বিষয়গুলিকে বিবেচনায় রেখেই ভোটদাতাদের সচেতন করে তোলার বার্তা পৌঁছে দিতে এই ট্রেনটিকে চিহ্নিত করা হয়েছে। সফরকারী ব্যক্তিরা ছাড়াও স্টেশনে যাত্রা বিরতির সময় সাধারণ মানুষও এই ট্রেনটির সঙ্গে ছবি তুলতে পারবেন এবং তা সোশ্যাল মিডিয়ায় আপলোড করতে পারবেন।


    অন্যদিকে, রাজ্যের মুখ্য নির্বাচনী আধিকারিক ভোটদাতাদের সচেতন করে তোলার জন্য কলকাতা মেট্রো রেলের সঙ্গেও যৌথ উদ্যোগ গ্রহণ করে বিভিন্ন মেট্রো স্টেশনে সচেতনতামূলক বার্তা প্রচারের কাজ করছে।


    CG/BD/DM

    
    
    (Release ID: 1569919) Visitor Counter : 76
    
    
      Read this release in: English