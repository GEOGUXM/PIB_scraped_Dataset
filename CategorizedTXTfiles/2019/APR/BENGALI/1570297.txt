      নির্বাচনকমিশন

      সাধারণ নির্বাচনের প্রথম দফায় ভোট নাগাল্যান্ডে
      
      নাগাল্যান্ড লোকসভা আসনে ভোটপ্রার্থী ৪
      সুষ্ঠুভাবে ভোটপর্ব শেষ করার জন্য ২ হাজার ২২৭টি ভোট গ্রহণ কেন্দ্র থাকছে
      Posted On: 09 APR 2019 5:39PM by PIB Kolkata


    নয়াদিল্লি, ০৮ এপ্রিল, ২০১৯


    আসন্ন সাধারণ লোকসভা নির্বাচনের প্রথম দফায় নাগাল্যান্ডের একমাত্র সংসদীয় আসনে আগামী ১১ই এপ্রিল ভোট নেওয়া হবে । নাগাল্যান্ড আসনে মোট ভোটদাতার সংখ্যা ১২ লক্ষ ৬ হাজার ২৮৭ জন । এর মধ্যে পুরুষ ভোটদাতার সংখ্যা ৬ লক্ষ ৭ হাজার ৮৫৯ এবং মহিলা ভোটদাতা রয়েছেন ৫ লক্ষ ৯৮ হাজার ৪২৮ জন । ১৮ থেকে ১৯ বছর বয়সী নতুন ভোটদাতার সংখ্যা ২১ হাজার ১৮০।


    নাগাল্যান্ড সংসদীয় নির্বাচনী কেন্দ্রে মোট ৪ জন প্রার্থী প্রতিদ্বন্দ্বিতার আসরে রয়েছেন। সুষ্ঠুভাবে ভোটপর্ব শেষ করার জন্য রাজ্যে ২ হাজার ২২৭টি ভোট গ্রহণ কেন্দ্র খোলা হচ্ছে। রাজ্যে ৯৮.৩৬ শতাংশ ভোটদাতার কাছে সচিত্র ভোটার পরিচয়পত্র (এপিক) রয়েছে।


    নাগাল্যান্ডে নির্বাচনের জন্য গত ১৮ই মার্চ বিজ্ঞপ্তি জারি করা হয়। মনোনয়নপত্র দাখিলের শেষ দিন ছিল ২৫শে মার্চ। ২৬শে মার্চ মনোনয়ন পত্রগুলি খতিয়ে দেখা হয়। জমা পড়া মনোনয়ন প্রত্যাহারের শেষ দিন ছিল ২৮শে মার্চ। ভোট গণনা আগামী ২৩শে মে।


    CG/BD/SB

    
    
    (Release ID: 1570297) Visitor Counter : 21
    
    
      Read this release in: English