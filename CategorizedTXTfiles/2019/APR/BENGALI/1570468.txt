      অর্থ কমিশন

      উচ্চ হারে সার্বিক বিকাশের লক্ষ্যে অর্থ কমিশনের কাছে গ্রামোন্নয়ন মন্ত্রকের প্রস্তাব
      Posted On: 11 APR 2019 6:28PM by PIB Kolkata


    নয়াদিল্লি, ১১ এপ্রিল, ২০১৯


    কেন্দ্রীয় গ্রামোন্নয়ন মন্ত্রকের বিভাগীয় সচিব শ্রী অমরজিৎ সিনহা আজ মন্ত্রকের সার্বিক বিকাশ, সমতা, দক্ষতা এবং স্বচ্ছতা সংক্রান্ত বিভিন্ন পরিকল্পনা সম্পর্কে পঞ্চদশ অর্থ কমিশনের চেয়ারপার্সন এবং সদস্য সহ কমিশনের উচ্চপদস্থ আধিকারিকদের কাছে বিস্তারিত প্রস্তাব পেশ করেন। এই প্রস্তাবে গ্রামীণ অর্থনীতির পরিবর্তনশীল কাঠামো, গ্রাম পঞ্চায়েত-কেন্দ্রিক উন্নয়ন, তথ্য-নির্ভর তথা দায়বদ্ধ উন্নয়নের প্রয়াস, আরও ভালো পরিণামের জন্য প্রশাসনিক সংস্কার সহ গ্রামোন্নয়নের সঙ্গে যুক্ত অন্যান্য কিছু পরিকল্পনার কথা রয়েছে।


    গ্রামীণ ভারতের স্বার্থে অতিরিক্ত সম্পদের ব্যাপারে মন্ত্রক যে প্রস্তাবগুলি রেখেছে তা হল – প্রধানমন্ত্রী গ্রাম সড়ক যোজনা, প্রধানমন্ত্রী আবাস যোজনায় (গ্রামীণ) কেন্দ্র–রাজ্য অংশীদারিত্ব সম্পর্কিত, প্রধানমন্ত্রী আবাস যোজনার (গ্রামীণ) জন্য অতিরিক্ত বাজেট বরাদ্দ, স্বনির্ভর গোষ্ঠীগুলির জন্য অর্থ সহায়তার পরিমান বৃদ্ধি (৮১,০৭৭ কোটি টাকা), গবাদি পশুপালন তথা প্রাণীসম্পদ বিকাশের মাধ্যমে আয় বৃদ্ধি, আয়কর এবং নগদ সুবিধা হস্তান্তর ব্যবস্থার মাধ্যমে অপচয় হ্রাস পাওয়ার দরুণ প্রয়োজনীয় সংস্কারসাধন করে আরও বেশি পরিমাণ অর্থ হস্তান্তর প্রভৃতি রয়েছে।


    এছাড়াও, গ্রাম পঞ্চায়েত উন্নয়ন পরিকল্পনার জন্য প্রয়োজনীয় তহবিল হস্তান্তরের জন্য প্রাক্‌-শর্তাবলীর পরিবর্তন, প্রযুক্তির ব্যবহার, তথ্য-নির্ভর আর্থিক পরিচালন ব্যবস্থা সহ জিও-ট্যাগিং বা ভৌগলিক অবস্থানের ভিত্তিতে পঞ্চায়েতগুলির কাজকর্মে দক্ষতা বৃদ্ধি, গ্রামীণ সড়ক রক্ষণাবেক্ষণের মতো প্রস্তাবের কথাও মন্ত্রকের পক্ষ থেকে অর্থ কমিশনকে জানানো হয়েছে।


    CG/BD/DM

    
    
    (Release ID: 1570468) Visitor Counter : 4
    
    
      Read this release in: English