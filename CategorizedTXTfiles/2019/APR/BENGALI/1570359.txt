      কেন্দ্রীয়লোকসেবাআয়োগ

      ২০১৯-এর কম্বাইন্ড ডিফেন্স সার্ভিসেসের লিখিত পরীক্ষার (১) ফল ঘোষণা
      Posted On: 10 APR 2019 4:27PM by PIB Kolkata


    নয়াদিল্লি, ১০ এপ্রিল, ২০১৯


    ইউনিয়ন পাবলিক সার্ভিস কমিশন (ইউপিএসসি) আয়োজিত গত তেসরা ফেব্রুয়ারি অনুষ্ঠিত কম্বাইন্ড ডিফেন্স সার্ভিসেস পরীক্ষা ২০১৯-এর লিখিত পরীক্ষার ফলাফলের ভিত্তিতে ৭,৯৫৩ জন পরীক্ষার্থী প্রতিরক্ষা মন্ত্রকের সার্ভিস সিলেকশন বোর্ডে মৌখিক পরীক্ষায় বসার সুযোগ পাবেন। এই মৌখিক পরীক্ষায় উত্তীর্ণ ছাত্রছাত্রীরা আগামী শিক্ষাবর্ষে বিভিন্ন প্রতিষ্ঠানে যোগদানের সুযোগ পাবেন। এর মধ্যে (১) দেরাদুনের ইন্ডিয়ান মিলিটারি অ্যাকাডেমিতে ২০২০ সালের জানুয়ারিতে থেকে ১৪৮তম কোর্স, (২) কেরলের ইন্ডিয়ান ন্যাভাল অ্যাকাডেমি, এঝিমালায় ২০২০ সালের জানুয়ারি থেকে কোর্স, (৩) এয়ার ফোর্স অ্যাকাডেমি, হায়দরাবাদে ২০২০ সালের জানুয়ারি থেকে প্রি-ফ্লাইং প্রশিক্ষণ কোর্স (২০৭এফ(পি)), (৪) চেন্নাইয়ের অফিসার্স ট্রেনিং অ্যাকাডেমিতে ২০২০ সালের এপ্রিল থেকে পুরুষদের জন্য ১১১তম এসএসসি কোর্স (নন-টেকনিক্যাল), (৫) চেন্নাইয়ের অফিসার্স ট্রেনিং অ্যাকাডেমিতে ২০২০ সালের এপ্রিল থেকে মহিলাদের জন্য ২৫তম এসএসসি কোর্স (নন-টেকনিক্যাল)-এ যোগদানের সুযোগ পাবেন।


    যে সমস্ত পরীক্ষার্থীর রোল নম্বর আপাতত এই তালিকায় প্রকাশিত হয়েছে, মৌখিক পরীক্ষার সময় তাঁদের বয়সের প্রমাণ, শিক্ষাগত যোগ্যতা সহ সেনাবাহিনী, বায়ুসেনার সিনিয়র ডিভিশন অথবা নৌ-সেনার অধীনে এনসিসি প্রশিক্ষণের শংসাপত্রের আসল এবং প্রত্যায়িত কপি, পুরুষ পরীক্ষার্থীদের ক্ষেত্রে সেনাবাহিনীর সদর দপ্তরের এ.জি. শাখা / আরটিজি / সিডিএসই এন্ট্রি সেকশনে এবং মহিলা পরীক্ষার্থীদের ক্ষেত্রে আর কে পুরমের ওয়েস্ট ব্লক-৩, গ্রাউন্ড ফ্লোর, উইং ১, নতুন দিল্লি – ১১০০৬৬-এ জমা দিতে হবে। যে সমস্ত পরীক্ষার্থী আইএমএ / এসএসসি তাঁদের প্রথম পছন্দ হিসেবে রেখেছেন, তাঁরাই ওপরের ঠিকানায় তাঁদের নথিপত্র জমা দেবেন।


    যে সমস্ত পরীক্ষার্থীর প্রথম পছন্দ নৌ-বাহিনী, তাঁদেরকে প্রতিরক্ষা মন্ত্রকের নৌ-বাহিনী শাখার আইএইচকিউ, ডিএমপিআর (ওআই অ্যান্ড আর সেকশন), রুম নং-২০৪, ‘সি’ উইং, সেনা ভবন, নতুন দিল্লি – ১১০০১১-এ নথিপত্র জমা দিতে হবে।


    যে সমস্ত পরীক্ষার্থীর প্রথম পছন্দ বায়ুসেনা, তাঁরা তাঁদের নথিপত্র জমা দেবেন পিও ৩(এ), এয়ার হেডকোয়ার্টার্স, ‘জে’ ব্লক, রুম নং-১৭, বায়ু ভবনের বিপরীতে, মোতিলাল নেহরু মার্গ, নতুন দিল্লি – ১১০০১১-এ।


    এসএসবি-র মৌখিক পরীক্ষার শেষে আসল শংসাপত্রগুলি দু’সপ্তাহের মধ্যে জমা দিতে হবে। এএফএ-র ক্ষেত্রে ১৩ই নভেম্বরের আগে এগুলি জমা দিতে হবে। আইএমএ-র এবং এনএ-র ক্ষেত্রে এই সময়সীমা ২০২০-র ১ জানুয়ারির আগে পর্যন্ত। এসএসসি-র জন্য এই সময়সীমা ১ এপ্রিল, ২০২০-র আগে পর্যন্ত। প্রার্থীরা তাঁদের কোন আসল শংসাপত্র ইউনিয়ন পাবলিক সার্ভিস কমিশনকে পাঠাবেন না।


    লিখিত পরীক্ষার ফলাফলের দু’সপ্তাহের মধ্যেই সফল পরীক্ষার্থীদের ভারতীয় সেনাবাহিনীর নিয়োগ সংক্রান্ত ওয়েবসাইট joinindianarmy.nic.in-এ অনলাইনে নাম নথিভুক্ত করতে হবে। এসএসবি-র সাক্ষাৎকারের তারিখ এবং কেন্দ্রের বিষয়টি পরীক্ষার্থীরা তাঁদের নথিবদ্ধ ই-মেল ঠিকানায় জানতে পারবেন। যেসব প্রার্থীরা এই ওয়েবসাইটে আগেই নাম নথিভুক্ত করেছেন, তাঁদের নতুন করে নথিভুক্তিকরণের প্রয়োজন নেই। যদি লগইন করতে কোন সমস্যা হয় অথবা কোন প্রশ্ন থাকে তাহলে প্রার্থীরা dir-recruiting6-mod@nic.in –এ ই-মেল পাঠাতে পারেন।


    যদি কোন প্রার্থীর ঠিকানা পরিবর্তন হয়, তাঁকে দ্রুত সেনাবাহিনী / নৌ-সেনা / বায়ুসেনার সদর দপ্তরে তা জানাতে হবে।


    ইউনিয়ন পাবলিক সার্ভিস কমিশন (ইউপিএসসি) পরীক্ষা কেন্দ্রের কাছে একটি সহায়তা কেন্দ্র চালু করেছে। প্রার্থীরা তাঁদের কোন জিজ্ঞাস্য থাকলে যে কোন কাজের দিনে সকাল ১০টা থেকে বিকাল ৫টার মধ্যে ব্যক্তিগতভাবে গিয়ে তা জানতে পারবেন। প্রয়োজনে, ০১১-২৩৩৮৫২৭১, ০১১-২৩৩৮১১২৫ এবং ০১১-২৩০৯৮৫৪৩ নম্বরে ঐ সময়ের মধ্যে ফোন করেও তাঁরা তথ্য জানতে পারবেন। প্রার্থীরা তাঁদের ফলাফলের বিষয়ে ইউপিএসসি-র ওয়েবসাইট http://www.upsc.gov.in থেকে জানতে পারবেন।


    যে সমস্ত প্রার্থীরা এই পরীক্ষায় সফল হননি, তাঁদের মার্কশিট এসএসবি ইন্টারভিউয়ের পর ওটিএ-র চূড়ান্ত ফলাফল প্রকাশ হওয়ার ১৫ দিনের মধ্যে কমিশনের ওয়েবসাইটে দেখতে পাবেন এবং তা ৩০ দিনের জন্য ওয়েবসাইটে থাকবে।


    CG/CB/DM

    
    
    (Release ID: 1570359) Visitor Counter : 148
    
    
      Read this release in: English