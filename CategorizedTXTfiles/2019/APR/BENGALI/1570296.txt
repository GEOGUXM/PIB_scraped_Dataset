      নির্বাচনকমিশন

      নির্বাচনের তীব্র লড়াইয়ে সার্ভিস ভোটারদেরও গুরুত্বপূর্ণ ভূমিকা রয়েছে
      
      উত্তরাখন্ড থেকে সর্বাধিক সংখ্যায় সার্ভিস ভোটার রয়েছেন

      Posted On: 09 APR 2019 5:38PM by PIB Kolkata

    নয়াদিল্লি, ০৮ এপ্রিল, ২০১৯


    সপ্তদশ লোকসভা নির্বাচনে বিভিন্ন শ্রেণীর ভোটদাতা সহ সার্ভিস ভোটারদের মধ্যেও বিপুল উৎসাহ লক্ষ্য করা যাচ্ছে। ভারতের নির্বাচন কমিশনের ওয়েবসাইট থেকে পাওয়া তথ্যানুযায়ী দেশে এবারের সাধারণ নির্বাচনে নথিভুক্ত সার্ভিস ভোটদাতার সংখ্যা ১৬ লক্ষ ৬২ হাজার ৯৯৩। ২০১৪ সালে এই সংখ্যা ছিল ১৩ লক্ষ ২৭ হাজার ৬২৭। উত্তর প্রদেশ, বিহার ও রাজস্থান থেকে বিপুল সংখ্যায় সার্ভিস ভোটদাতা রয়েছেন। কেবল উত্তরাখন্ড থেকেই সার্ভিস ভোটদাতার সংখ্যা ৮৮ হাজার ৬০০। রাজ্যের গাড়োয়াল সংসদীয় নির্বাচনী কেন্দ্রে সর্বাধিক সার্ভিস ভোটার রয়েছেন। এমনকি, রাজ্যের ৫টি লোকসভা আসনের মধ্যে এই আসনেই সার্ভিস ভোটদাতার সংখ্যা সবচেয়ে বেশি।


    নির্বাচনে তীব্র প্রতিদ্বন্দ্বিতার বিষয়টিকে বিবেচনায় রেখে সার্ভিস ভোটাররা গুরুত্বপূর্ণ এবং নির্ণায়ক ভূমিকা নিয়েছেন। এই সার্ভিস ভোটারদের মধ্যে সশস্ত্র বাহিনীগুলির জওয়ানরা যেমন রয়েছেন, তেমনই রাজ্যগুলির সশস্ত্র পুলিশ বাহিনীর কর্মীরাও রয়েছেন। উল্লেখ করা যেতে পারে, একজন সার্ভিস ভোটার প্রক্সি ভোটের মাধ্যমেও তাঁর ভোটাধিকার প্রয়োগ করতে পারেন। প্রক্সি ভোট হ’ল সার্ভিস ভোটার মনোনীত একজন ব্যক্তি, যিনি সংশ্লিষ্ট ভোট গ্রহণ কেন্দ্রে গিয়ে সার্ভিস ভোটারের হয়ে ভোটাধিকার প্রয়োগ করেন। অবশ্য, এ ধরণের ভোট দেওয়ার জন্য নির্বাচন কমিশনের ওয়েবসাইট থেকে পাওয়া ১৩ (এফ) ফর্ম পূরণ করে রিটার্নিং অফিসারের কাছে আবেদন জানাতে হয়। প্রক্সি ভোটারকেও সংশ্লিষ্ট নির্বাচনী কেন্দ্রের নথিভুক্ত ভোটার হতে হবে।


    সার্ভিস ভোটারদের সাহায্যের জন্য একটি পোর্টাল (www.servicevoter.nic.in) চালু করা হয়েছে। এই ওয়েবসাইট থেকে প্রক্সি ভোট সম্পর্কিত বিস্তারিত বিবরণ পাওয়া যাবে।


    CG/BD/SB

    
    
    (Release ID: 1570296) Visitor Counter : 44
    
    
      Read this release in: English