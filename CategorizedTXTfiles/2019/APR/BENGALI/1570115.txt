      নির্বাচনকমিশন

      ২০১৯ – এর ১১ই এপ্রিল সাধারণ নির্বাচনের প্রথম পর্বে পশ্চিমবঙ্গের কুচবিহার (তপশিলি জাতি) এবং আলিপুরদুয়ার (তপশিলি উপজাতি) কেন্দ্রে ভোট গ্রহণ করা হবে
      Posted On: 05 APR 2019 6:31PM by PIB Kolkata


    কলকাতা, ০৫ এপ্রিল, ২০১৯


    আগামী ১১ই এপ্রিল (বৃহস্পতিবার) সাধারণ নির্বাচনের প্রথম দফায় পশ্চিমবঙ্গের দুটি আসন, কুচবিহার (তপশিলি জাতি) এবং আলিপুরদুয়ার (তপশিলি উপজাতি) কেন্দ্রের জন্য ভোট গ্রহণ করা হবে। এই পর্যায়ে মোট ৩৪ লক্ষ ৫৪ হাজার ২৭৪ জন ভোটার তাঁদের মতাধিকার প্রয়োগ করবেন।


    এদের মধ্যে কুচবিহার (তপশিলি জাতি) লোকসভা কেন্দ্রে ১৮ লক্ষ ১০ হাজার ৬৫৮ জন এবং আলিপুরদুয়ার (তপশিলি উপজাতি) লোকসভা কেন্দ্রে ১৬ লক্ষ ৪৩ হাজার ৬১৬ জন ভোটদাতা রয়েছেন। কুচবিহারে ৯ লক্ষ ৪১ হাজার ৪৭৯ জন পুরুষ ভোটদাতা এবং ৮ লক্ষ ৬৯ হাজার ১৭৫ জন মহিলা ভোটদাতা রয়েছেন। এই জেলায় তৃতীয় লিঙ্গের ৬ জন ভোটদাতা রয়েছেন। অন্যদিকে, আলিপুরদুয়ার কেন্দ্রে ৮ লক্ষ ৩১ হাজার ৭১৭ জন পুরুষ ভোটদাতা এবং ৮ লক্ষ ১১ হাজার ৮৭৬ জন মহিলা ভোটদাতা রয়েছেন। এই কেন্দ্রে তৃতীয় লিঙ্গের ২৩ জন ভোটদাতা রয়েছেন।


    এই দুটি কেন্দ্রে দু’জন মহিলা সহ মোট ১৮ জন প্রার্থী রয়েছেন। কুচবিহার কেন্দ্রে ১১ জন প্রার্থীর মধ্যে একজন মহিলা রয়েছেন। অন্যদিকে, আলিপুরদুয়ার কেন্দ্রে ৭ জন প্রার্থীর মধ্যে একজন মহিলা প্রার্থী প্রতিদ্বন্দ্বিতা করছেন।


    কুচবিহারে ২ হাজার ১০টি এবং আলিপুরদুয়ার ১ হাজার ৮শো ৩৪টি ভোট গ্রহণ কেন্দ্র খোলা হবে। আলিপুরদুয়ার কেন্দ্রের জন্য শ্রী বিনোদ কুমার (আইপিএস)-কে এবং কুচবিহার কেন্দ্রের জন্য শ্রী অলোক কুমার রায় (আইপিএস)-কে পুলিশ পর্যবেক্ষক হিসাবে নিযুক্ত করা হয়েছে।


    CG/PB/SB

    
    
    (Release ID: 1570115) Visitor Counter : 186