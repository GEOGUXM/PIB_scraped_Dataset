      শিল্পওবাণিজ্যমন্ত্রক

      ক্ষুদ্র ও মাঝারি উদ্যোগের বিষয়ে একটি পরমর্শমূলক মতবিনিময় অনুষ্ঠান
      Posted On: 24 APR 2019 5:34PM by PIB Kolkata


    কলকাতা, ২৩ এপ্রিল ২০১৯


    মার্চেন্টস চেম্বার অফ কমার্স এন্ড ইন্ডাস্ট্রির পক্ষ থেকে আজ অতিক্ষুদ্র, ক্ষুদ্র এবং মাঝারি উদ্যোগের উন্নয়নে চালিকাশক্তি হিসেবে এফএনসিজি-র ভূমিকা শীর্ষক একটি পরামর্শমূলক মতবিনিময় অনুষ্ঠানের আয়োজন করা হয়। বেঙ্গল কেমিক্যাল্স অ্যান্ড ফার্মাসিউটিক্যাল্স লিমিটেড- বিসিপিএল-এর মহানির্দেশক এবং ডিরেক্টর (অর্থ) শ্রী পি এম চন্দ্রাইয়া এবং অ্যালেন গ্রুপের প্রতিষ্ঠাতা চেয়ারম্যান ডঃ জি পি সরকার এই অনুষ্ঠানে অংশগ্রহণকারীদের বিভিন্ন বিষয় অবগত করেন।


    শ্রী পি এম চন্দ্রাইয়া জানান, বর্তমানে ভারতের মোট অভ্যন্তরীন উৎপাদনের ৬ শতাংশ আসে অতিক্ষুদ্র, ক্ষুদ্র এবং মাঝারি উদ্যোগ-এমএসএমই থেকে। এই ক্ষেত্রে ১২ কোটি মানুষের কর্মসংস্হান হয়। দেশে মোট রপ্তানীর ৪৫ শতাংশই ক্ষুদ্র ও মাঝারি ক্ষেত্র থেকে উৎপাদিত সামগ্রীর মাধ্যমে আসে। অনেক দশক লোকসানের পরে বিসিপিএল এখন আবার লাভের মুখ দেখেছে। ২০১৬-১৭ অর্থবর্ষে কোম্পানী প্রথম লাভ করে। কোম্পানীর লোভ্যাংশ এখন ব্যাঙ্ক এবং সরকারের বকেয়া ঋণ মেটানোর কাজে ব্যবহৃত হচ্ছে। আশা করা যায় ২০২২ সালের মধ্যে বিসিপিএল সমস্ত ঋণ শোধ করতে পারবে। ২০২৩ সালে সংস্হাটি মিনি রত্ন তকমা পেতে পারে।


    অ্যালেন গ্রুপের প্রতিষ্ঠাতা চেয়ারম্যান ডঃ জি পি সরকার জানান, তাঁদের প্রতিষ্ঠান বিভিন্ন এফএনসিজি পণ্য মার্কেটিং করছে, যেগুলি তাঁর নিকট আত্মীয়দের মালিকানাধীন সংস্হা থেকে তৈরি। গত ৫০ বছরে তিনি ব্যক্তিগত অভিজ্ঞতায় দেখেছেন সততা, কঠোর পরিশ্রম এবং একনিষ্ঠতার মাধ্যমে সাফল্য আসে। পশ্চিমবঙ্গে বৃহৎ শিল্পের বদলে এমএসএমই-র মাধ্যমে কাজ করা অপেক্ষাকৃত সহজ বলে তিনি মন্তব্য করেন। ডঃ সরকার বর্তমানে কেন্দ্র ও রাজ্য সরকারের সহযোগিতায় বেঙ্গল ন্যাশনাল চেম্বার অফ কমার্স অ্যান্ড ইন্ডাস্টি-র উদ্যোগে গঠিত ‘এন্টারপ্রাইজ ডেভেলপমেন্ট ইনস্টিটিউট’- ইডিআই-এর চেয়ারম্যান পদের দায়িত্ব পালন করছেন। ইডিআই শীঘ্রই শিল্পোদ্যোগ বিষয়ক একটি এমবিএ পাঠক্রম চালু করবে। পাশাপাশি যেকোন উদ্যোগপতি অথবা ব্যবসায়ী প্রশিক্ষণের জন্য এখানে যোগাযোগ করতে পারেন।


    এই অনুষ্ঠানে এমসিসিআই-এর এমএসএমই-র স্ট্যান্ডিং কমিটির চেয়ারম্যান শ্রী ঋষভ কোঠারি অতিক্ষুদ্র, ক্ষুদ্র এবং মাঝারি শিল্পের দেশ জোড়া সম্ভাবনার দিকটি উল্লেখ করেন।


    CG/CB/NS

    
    
    (Release ID: 1571122) Visitor Counter : 87
    
    
      Read this release in: English