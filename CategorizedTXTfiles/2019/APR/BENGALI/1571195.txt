      ভূ-বিজ্ঞানমন্ত্রক

      ভারত মহাসাগর এবং সংলগ্ন দক্ষিণ-পূর্ব বঙ্গোপসাগরে পূর্ব নিরক্ষীয় রেখার ওপর অবস্থান করছে নিম্নচাপ
      Posted On: 26 APR 2019 2:57PM by PIB Kolkata


    নয়াদিল্লি, ২৬ এপ্রিল, ২০১৯


    সর্বশেষ উপগ্রহ চিত্র ও পর্যবেক্ষণে ধরা পড়েছে, আজ সকাল ৮-৩০ মিনিটে ভারত মহাসাগর এবং সংলগ্ন দক্ষিণ-পূর্ব বঙ্গোপসাগরে পূর্ব নিরক্ষীয় রেখার ওপর একটি নিম্নচাপ অবস্থান করছে। নিম্নচাপটি শ্রীলঙ্কার ত্রিঙ্কোমালির পূর্ব-দক্ষিণ পূর্ব থেকে ১,১৪০ কিলোমিটার, তামিলনাড়ুর চেন্নাইয়ের দক্ষিণ-পূর্ব থেকে ১,৪৯০ কিলোমিটার এবং অন্ধ্রপ্রদেশের মছলিপত্তনমের দক্ষিণ দক্ষিণ-পূর্ব থেকে ১,৭৬০ কিলোমিটার দূরে অবস্থান করছে। আগামী ২৪ ঘন্টায় এটি একটি গভীর নিম্নচাপে পরিণত হবে এবং আগামী ১২ ঘন্টায় ঘুর্ণিঝড়ের রূপ নেবে।


    আগামী ৯৬ ঘন্টায় এটি শ্রীলঙ্কার উত্তর-পশ্চিম উপকূলের দিকে এগোবে এবং তা আগামী ৩০ এপ্রিল সন্ধ্যায় উত্তর তামিলনাড়ু এবং দক্ষিণ অন্ধ্রপ্রদেশের উপকূল এলাকায় পৌঁছবে।


    সতর্কবার্তা :


    আগামী ২৯ এবং ৩০ এপ্রিল কেরল ও ৩০ এপ্রিল এবং ১ মে তামিলনাড়ুর উত্তর উপকূল এলাকায় ভারী বৃষ্টির সম্ভাবনা রয়েছে। অন্ধ্রপ্রদেশের দক্ষিণ উপকূল এলাকায় ভারী বৃষ্টির সম্ভাবনা রয়েছে। অন্ধ্রপ্রদেশের উপকূল এলাকাতেও ১ মে ভারী থেকে অতি ভারী বৃষ্টি হতে পারে।


    ভারত মহাসাগর এবং সংলগ্ন দক্ষিণ-পূর্ব বঙ্গোপসাগরে পূর্ব নিরক্ষীয় রেখার ওপর নিম্নচাপের অবস্থানের জেরে আজ থেকে সমুদ্র উত্তাল থাকবে এবং ৪৫-৫৫ থেকে ৬৫ কিলোমিটার বেগে ঝোড়ো হাওয়া বইতে পারে। নিম্নচাপটি যত এগোবে, ঝোড়ো হাওয়ার গতি তত বাড়বে।


    মৎস্যজীবীদের গভীর সমুদ্রে যেতে নিষেধ করা হয়েছে।


    SSS/SS/DM

    
    
    (Release ID: 1571195) Visitor Counter : 40
    
    
      Read this release in: English