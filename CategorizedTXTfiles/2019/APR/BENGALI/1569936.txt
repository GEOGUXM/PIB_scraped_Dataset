      অর্থমন্ত্রক

      ২০১৯-এর মার্চে পণ্য পরিষেবা কর সংগ্রহ ১ লক্ষ কোটি টাকা ছাড়ালো, যা ২০১৮-১৯ অর্থবর্ষে সর্বাধিক
      Posted On: 01 APR 2019 5:56PM by PIB Kolkata


    নয়াদিল্লি, ০১ এপ্রিল, ২০১৯


    ২০১৯-এর মার্চে পণ্য পরিষেবা কর সংগ্রহের পরিমান দাঁড়িয়েছে ১ লক্ষ ৬ হাজার ৫৭৭ কোটি টাকা। এরমধ্যে কেন্দ্রের জন্য বসানো পণ্য পরিষেবা কর (সিজিএসটি) বাবদ ২০ হাজার ৩৫৩ কোটি, রাজ্যের জন্য বসানো পণ্য পরিষেবা কর (এসজিএসটি) থেকে ২৭ হাজার ৫২০ কোটি এবং সম্মিলিত পণ্য পরিষেবা কর (আইজিএসটি) থেকে ৫০ হাজার ৪১৮ টাকা সংগ্রহ হয়েছে। আইজিএসটি থেকে সংগৃহিত করের মধ্যে রপ্তানী পণ্য থেকে সংগ্রহ হয়েছে ২৩ হাজার ৫২১ কোটি টাকা। এছাড়াও সেস থেকে আদায় হয়েছে ৮ হাজার ২৮৬ কোটি টাকা। এরমধ্যে আমদানি পণ্য থেকে কর আদায় হয়েছে ৮৯১ কোটি টাকা। ২০১৯এর ফেব্রুয়ারী থেকে ৩১শে মার্চের মধ্যে জিএসটিআর থ্রি-বি রিটার্ন জমা পড়েছে ৭৫.৯৫ লক্ষ টাকা।


    এরমধ্যে সরকার, কেন্দ্রের জন্য বসানো পণ্য পরিষেবা কর (সিজিএসটি) বাবদ ১৭ হাজার ২৬১ কোটি এবং রাজ্যের জন্য বসানো পণ্য পরিষেবা কর (এসজিএসটি) বাবদ ১৩ হাজার ৬৮৯ কোটি টাকা সম্মিলিত পণ্য পরিষেবা কর (আইজিএসটি) থেকে ফেরৎ দিয়েছে। এছাড়াও কেন্দ্র ও রাজ্যের মধ্যে ৫০ শতাংশ অনুপাতে ভাগাভাগি অনুযায়ী সম্মিলিত পণ্য পরিষেবা কর সংগ্রহ থেকে ২০ হাজার কোটি টাকা ফেরৎ দিয়েছে। তা সত্ত্বেও কেন্দ্র ও রাজ্য সরকারের ২০১৯এর মার্চ মাসে কেন্দ্রের বসানো পণ্য পরিষেবা কর থেকে ৪৭ হাজার ৬১৪ কোটি এবং রাজ্যের বসানো পণ্য পরিষেবা কর থেকে ৫১ হাজার ২০৯ কোটি টাকা আয় হয়েছে।


    পণ্য পরিষেবা কর চালু হওয়ার পর ২০১৯এর মার্চে সবথেকে বেশি কর সংগ্রহীত হয়েছে। যেখানে ২০১৮ সালে মার্চে ৯২ হাজার ১৬৭ কোটি টাকা আয় হয়েছিল, ২০১৯ সালের মার্চে তা ১৫.৬ শতাংশ বৃদ্ধি পেয়েছে। ২০১৮-১৯ অর্থবর্ষে শেষ তিন মাসে এই কর সংগ্রহের পরিমান ছিল ১৪. ৩ শতাংশ। বিগত কয়েক মাস ধরে কর কাঠামোর ওপর সদর্থক পদক্ষেপ নেওয়ার ফলে এই সাফল্য এসেছে বলে মনে করা হচ্ছে।


    CG/SS/NS

    
    
    (Release ID: 1569936) Visitor Counter : 46
    
    
      Read this release in: English