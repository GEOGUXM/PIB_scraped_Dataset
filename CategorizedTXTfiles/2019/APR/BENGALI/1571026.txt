      নির্বাচনকমিশন

      তৃতীয় পর্যায়ে আগামীকাল পশ্চিমবঙ্গের ৫টি লোকসভা কেন্দ্রে ভোট গ্রহণ করা হবে
      Posted On: 22 APR 2019 6:33PM by PIB Kolkata


    কলকাতা, ২২ এপ্রিল, ২০১৯


    লোকসভা নির্বাচনের তৃতীয় পর্যায়ে আগামীকাল (২৩ এপ্রিল, ২০১৯) পশ্চিমবঙ্গের ৫টি লোকসভা কেন্দ্রের জন্য ভোট গ্রহণ করা হবে। এগুলি হ’ল – বালুরঘাট, মালদহ-উত্তর, মালদহ-দক্ষিণ, জঙ্গিপুর এবং মুর্শিদাবাদ লোকসভা কেন্দ্র। এই পর্যায়ে ৫টি লোকসভা কেন্দ্রে মোট ৮০ লক্ষ ২৩ হাজার ৬৩৪ জন ভোটদাতা তাঁদের মতাধিকার প্রয়োগ করবেন। এর মধ্যে ৪১ লক্ষ ৬ হাজার ১০ জন পুরুষ ভোটদাতা এবং ৩৯ লক্ষ ১৭ হাজার ৬২৪ জন মহিলা ভোটদাতা রয়েছেন। এছাড়া, ২১২ জন তৃতীয় লিঙ্গের ভোটদাতাও রয়েছেন।


    ৫টি লোকসভা কেন্দ্রে মোট ৬১ জন প্রার্থী রয়েছেন প্রতিদ্বন্দ্বীতার আসরে। এর মধ্যে বালুরঘাটে ১৩ জন, মালদহ-উত্তরে ১৬ জন, মালদহ-দক্ষিণে ১০ জন, জঙ্গিপুর ও মুর্শিদাবাদে ১১ জন করে প্রার্থী রয়েছেন। এই পর্যায়ে ৬ জন মহিলা প্রার্থী রয়েছেন। ৫টি কেন্দ্রেই তৃণমূল কংগ্রেস, জাতীয় কংগ্রেস এবং বিজেপি প্রার্থী দিয়েছে। সিপিআইএম – এর প্রার্থী রয়েছেন ৩টি আসনে।


    নির্বাচন কমিশন সূত্রে জানানো হয়েছে তৃতীয় পর্যায়ে মোট ৮,৫২৮টি ভোট গ্রহণ কেন্দ্র খোলা হবে।


    CG/PB//SB

    
    
    (Release ID: 1571026) Visitor Counter : 37