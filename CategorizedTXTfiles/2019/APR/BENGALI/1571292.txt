      রেলমন্ত্রক

      সর্বভারতীয় আন্তঃ রেলওয়ে তথ্যচিত্র প্রতিযোগিতায় দক্ষিণপূর্ব রেল সর্বশ্রেষ্ঠ সৃজনশীলতার পুরস্কার লাভ করল
      Posted On: 29 APR 2019 5:54PM by PIB Kolkata


    কলকাতা, ২৯ এপ্রিল ২০১৯


    ভারতীয় রেলের অন্যতম শাখা দক্ষিণপূর্ব রেল ৬৪তম সর্বভারতীয় আন্তঃ রেলওয়ে তথ্যচিত্র প্রতিযোগিতায় সর্বশ্রেষ্ঠ সৃজনশীলতার পুরস্কার লাভ করল। আমেদাবাদে ২৬এ এপ্রিল এই প্রতিযোগিতা অনুষ্ঠিত হয়। এই তথ্যচিত্রটি সাহসী মহিলাকর্মী শ্রীমতি পুষ্পা সিং-এর ওপর নির্মিত হয়েছে। শ্রীমতি সিং খড়গপুর বিভাগে ইঞ্জিনিয়ারিং শাখায় কি-ম্যান পদে কর্মরতা। দক্ষিণপূর্ব রেলের জেনারেল ম্যানেজার শ্রী পি এস মিশ্র এই অনন্য তথ্যচিত্রটি নির্মাণের পরিকল্পনা করেন। এ বছরের আন্তর্জাতিক মহিলা দিবসে এই তথ্যচিত্রটি মুক্তি পায় রেল বোর্ডের চেয়ারম্যান ঐদিন শ্রীমতি পুষ্পা সিং-কে সম্মানিত করেন। দৃঢ়চেতা শ্রীমতি সিং সমস্ত প্রতিকূলতাকে অতিক্রম করে তাঁর কর্তব্য পালন করে চলেছেন। এই তথ্যচিত্রটিতে সেকথাই উল্লেখ আছে। প্রতিযোগিতা চলার সময় শ্রোতা দর্শকরা তাঁর বিভিন্ন কর্ম তৎপরতা দেখে অভিভূত হয়ে পড়েন। এই প্রতিযোগিতায় রেলের ২০টি শাখা এবং রেলের অধিনস্ত রাষ্ট্রায়ত্ত্ব সংস্হাগুলি অংশ নিয়েছিল।


    CG/CB/NS

    
    
    (Release ID: 1571292) Visitor Counter : 43