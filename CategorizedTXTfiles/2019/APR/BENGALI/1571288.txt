      স্বরাষ্ট্র মন্ত্রক

      ঘূর্ণিঝড় ‘ফণি’: প্রধানমন্ত্রী শ্রী নরেন্দ্র মোদী পরিস্থিতির ওপর নজর রাখছেন, মন্ত্রীসভার সচিবকে পরিস্থিতি মোকাবিলার জন্য জাতীয় বিপর্যয় ব্যবস্থাপনা কমিটির সঙ্গে বৈঠকের প্রস্তাব
      Posted On: 29 APR 2019 5:48PM by PIB Kolkata


    নয়াদিল্লি, ২৯ এপ্রিল, ২০১৯


    ঘূর্ণিঝড় ‘ফণী’ আজ সকালে চেন্নাই-এর থেকে দক্ষিণপূর্বে ৮৮০ কিলোমিটার দুরে কেন্দ্রীভূত হয়। আগামীকাল ৩০ এপ্রিলের মধ্যে এটি আরও শক্তি সঞ্চয় করবে। এই ঝড় উত্তর-পশ্চিম দিকে অগ্রসর হবে এবং পয়লা মে থেকে এটি গতিপথ পরিবর্তন করে উত্তর-পূর্ব দিকে যাবে।


    ভারতীয় আবহাওয়া দপ্তর আইএমডি সূত্রে জানানো হয়েছে, এই ঘূর্ণিঝড়টি তামিলনাড়ু এবং অন্ধ্রপ্রদেশে আছড়ে পড়ার আশঙ্কা নেই। তবে ওড়িশায় এটি আছড়ে পড়বে কি না সেদিকে সতর্ক নজর রাখা হচ্ছে।


    প্রধানমন্ত্রী পরিস্থিতির ওপর নজর রাখছেন। তিনি ক্যাবিনেট সচিবকে জাতীয় বিপর্যয় ব্যবস্থাপনা কমিটি-এনসিএমসির সঙ্গে বৈঠক ডাকার নির্দেশ দিয়েছেন। এই বৈঠকে রাজ্য এবং কেন্দ্রের বিভিন্ন মন্ত্রক ও সংস্হাগুলি থেকে পরিস্হিতি মোকাবিলার জন্য কি ধরণের ব্যবস্হা নেওয়া হয়েছে, তা নিয়ে আলোচনা করা হবে।


    জাতীয় বিপর্যয় মোকাবিলা বাহিনী ও ভারতীয় উপকূলরক্ষী বাহিনীকে চূড়ান্ত সতর্ক থাকার এবং রাজ্য সরকারগুলির সঙ্গে সমন্বয় বজায় রাখার নির্দেশ দেওয়া হয়েছে।


    গত ২৫ এপ্রিল থেকে মৎস্যজীবিদের উদ্দেশে সমুদ্রে না যাওয়ার নিয়মিত সতর্কবার্তা জারি করা হচ্ছে। যারা মাঝ সমুদ্রে রয়েছেন, তাদের ফিরে আসার পরামর্শ দেওয়া হচ্ছে। আবহাওয়া দপ্তর সংশ্লিষ্ট রাজ্যগুলিকে ৩ ঘন্টা অন্তর সর্বশেষ পূর্বাভাস দিচ্ছে। রাজ্য সরকার এবং কেন্দ্রীয় প্রতিষ্ঠানগুলির সঙ্গে কেন্দ্রীয় স্বরাষ্ট্র মন্ত্রকও যোগাযোগ রেখে চলেছে।


    CG/CB/NS

    
    
    (Release ID: 1571288) Visitor Counter : 4
    
    
      Read this release in: English