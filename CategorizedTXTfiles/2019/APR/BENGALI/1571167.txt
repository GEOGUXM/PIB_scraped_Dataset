      প্রতিরক্ষামন্ত্রক

      শেষ হ’ল নৌ-কমান্ডার্স সম্মেলন
      Posted On: 25 APR 2019 6:16PM by PIB Kolkata


    নয়াদিল্লি, ২৫ এপ্রিল, ২০১ ৯


    নতুন দিল্লিতে প্রথম দ্বিবার্ষিক নৌ-কমান্ডার্স সম্মেলন শেষ হ’ল আজ। গত ২৩শে এপ্রিল থেকে এই সম্মেলন শুরু হয়েছিল। সম্মেলনে তিন দিন ধরে বিভিন্ন বিষয়ের ওপর ফলপ্রসূ আলোচনা হয়।


    সম্মেলনে গত ২৩শে এপ্রিল প্রতিরক্ষা মন্ত্রী শ্রীমতী নির্মলা সীতারমন জানান যে, ভারতীয় নৌ-বাহিনী দক্ষতার সঙ্গে যেমন কাজ করছে, তেমনই উপকূল এলাকায় সুরক্ষার কাজও করছে গুরুত্ব সহকারে। তিনি আরও জানান, নৌ-বাহিনী দেশীয় প্রযুক্তিতে বিশেষ গুরুত্ব দিয়েছে এবং সরকারের ‘মেক ইন ইন্ডিয়া’ কর্মসূচিতে যেভাবে যুক্ত হয়েছে, তা প্রশংসনীয়। ডিজিটাল ইন্ডিয়া কর্মসূচির অঙ্গ হিসাবে ‘ডিজিটাল নেভি’ রূপায়ণের ক্ষেত্রে উল্লেখযোগ্য উদ্যোগ নিয়েছে নৌ-বাহিনী। অনুষ্ঠানে প্রতিরক্ষা মন্ত্রী আরও জানান, নৌ-বাহিনীতে আধুনিকীকরণের কাজ চলছে। ভারতীয় নৌ-বাহিনী উপকূলবর্তী অঞ্চলে যে কোনও রকম পরিস্থিতি মোকাবিলা ও সামাল দেওয়ার ক্ষেত্রে যথেষ্ট পারদর্শী বলেও তিনি উল্লেখ করেন ।


    সম্মেলনে উপস্থিত নৌ-বাহিনীর প্রধান সুনীল লাম্বা নৌ-বাহিনীর দক্ষতা, পরিচর্যা, লজিস্টিক, পরিকাঠামো উন্নয়ন এবং মানবসম্পদের বিষয় নিয়ে বক্তব্য রাখেন। নৌ-বাহিনীর দক্ষতা বৃদ্ধি ও ভবিষ্যৎ কর্মপন্থা ছাড়াও ভারত-প্রশান্ত মহাসাগরে নৌ-বাহিনী প্রতিরক্ষা সহযোগিতা, প্রশিক্ষণ এবং তথ্য বিশ্লেষণ সহ একাধিক বিষয় নিয়ে আলাপ-আলোচনা হয়।


    পরবর্তী নৌ-কমান্ডার্স সম্মেলন এ বছরের অক্টোবর/নভেম্বর মাসে অনুষ্ঠিত হবে।


    CG/SS/SB

    
    
    (Release ID: 1571167) Visitor Counter : 33
    
    
      Read this release in: English