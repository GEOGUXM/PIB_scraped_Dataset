      প্রতিরক্ষামন্ত্রক

      ঘূর্ণিঝড় ফনী-র প্রেক্ষিতে ত্রাণ কার্যে সহায়তার জন্য ভারতীয় নৌবাহিনী অত্যন্ত সতর্ক রয়েছে
      Posted On: 30 APR 2019 4:51PM by PIB Kolkata


    নয়াদিল্লি, ৩০ এপ্রিল , ২০১৯


    সামুদ্রিক ঘূর্ণিঝড় ‘ ফনী ’ আরও শক্তি বাড়িয়ে প্রবল ঘূর্ণিঝড়ে পরিণত হচ্ছে। গতকাল বিকেল ৫টা ৩০ মিনিট নাগাদ এই ঘূর্ণিঝড় চেন্নাই থেকে ৭৭০ কিলোমিটার দূরে পূর্ব-দক্ষিণ-পূর্বে বঙ্গোপসাগরের ওপর ঘনীভূত ছিল। ঘূর্নিঝড়ের প্রেক্ষিতে পূর্বাঞ্চলীয় নৌ-কমান্ড প্রয়োজনীয় মানবিক সহায়তা প্রদানে সদা প্রস্তুত রয়েছে। নৌ-বাহিনীর একাধিক জাহাজ সর্বাধিক প্রভাবিত জায়গাগুলিতে মানবিক সহায়তা, উদ্ধার, ত্রাণ ও চিকিৎসা সহায়তা পৌঁছে দিতে বিশাখাপত্তনম ও চেন্নাইয়ে প্রস্তুত রয়েছে। বাহিনীর জাহাজগুলিতে অতিরিক্ত নাবিক ও চিকিৎসক সহ ছোট নৌকা, ত্রাণ সামগ্রী যেমন- খাবার, পোশাক, ওষুধপত্র, চাদর প্রভৃতি পর্যাপ্ত পরিমাণে মজুত করা হয়েছে। এছাড়াও, ত্রাণ ও উদ্ধারকার্যে সহায়তার ব্যবস্হা করা হয়েছে। এছাড়াও, ত্রাণ ও উদ্ধারকার্যে সহায়তার পাশাপাশি নৌসেনা বিমান ঘাঁটিগুলিতে একাধিক যুদ্ধ বিমানকে অনুসন্ধান, হতাহতদের নিরাপদ স্হানে নিয়ে আসা, আকাশ থেকে ত্রাণ সামগ্রী নিক্ষেপ প্রভৃতি কাজের জন্য প্রস্তুত রাখা হয়েছে।


    পূর্বাঞ্চলীয় নৌ-কমান্ড বঙ্গোপসাগরের পরিস্হিতির উপর তীক্ষ্ণ নজর রেখে চলেছে। নৌ-বাহিনীর আধিকারিকরা ত্রাণ ও উদ্ধারকার্যে সহায়তার জন্য সংশ্লিষ্ট রাজ্য-প্রশাসনগুলির সঙ্গে নিরন্তর যোগাযোগ রাখছে।


    CG/BD/NS

    
    
    (Release ID: 1571339) Visitor Counter : 62
    
    
      Read this release in: English