      প্রতিরক্ষামন্ত্রক

      উপকূল এলাকায় নিরাপত্তা নিয়ে সর্বোচ্চ পর্যায়ের বৈঠক
      Posted On: 05 APR 2019 5:50PM by PIB Kolkata


    কলকাতা, ৫ এপ্রিল, ২০১৯


    কলকাতায় আইএনএস নেতাজি সুভাষ-এ আজ পশ্চিমবঙ্গের উপকূলবর্তী এলাকার নিরাপত্তা নিয়ে সর্বোচ্চ পর্যায়ের সপ্তম পর্যালোচনা বৈঠক অনুষ্ঠিত হয়েছে। বৈঠকে অংশ নেন পূর্বাঞ্চলীয় নৌ-বাহিনী কম্যান্ডের ফ্ল্যাগ অফিসার কম্যান্ডিং-ইন-চিফ ভাইস অ্যাডমিরাল করমবীর সিং এবং রাজ্যের মুখ্য সচিব শ্রী মলয় দে। রাজ্য প্রশাসনের শীর্ষ আধিকারিকরা, উত্তর-পূর্বাঞ্চলের উপকূলরক্ষী বাহিনীর কম্যান্ডার, পশ্চিমবঙ্গের নৌ-বাহিনীর দায়িত্বপ্রাপ্ত অফিসার প্রমুখ উপস্থিত ছিলেন।


    বৈঠকে রাজ্যের উপকূল এলাকায় সুরক্ষা সংক্রান্ত নানা ব্যবস্থাপনা নিয়ে আলোচনা হয়। এছাড়া, আন্তঃমন্ত্রক সমন্বয় তথ্যের আদানপ্রদান সহ বিভিন্ন গুরুত্বপূর্ণ বিষয় পর্যালোচনা করা হয়। পাশাপাশি, উপকূলবর্তী অঞ্চলের নিরাপত্তা বৃদ্ধির লক্ষ্যে ন্যাশনাল কমিটি ফর স্ট্রেংদেনিং মেরিটাইম অ্যান্ড কোস্টাল সিকিউরিটির নানা কর্মসূচি রূপায়ণের বিষয় নিয়েও বৈঠকে আলোচনা হয়েছে।


    বৈঠকে উপকূল এলাকার মানচিত্র, অভিন্ন যোগাযোগ কর্মসূচি, বায়োমেট্রিক পরিচয়পত্র বন্টন, মাছ ধরার জায়গা চিহ্নিতকরণ সহ উপকূল সংলগ্ন এলাকায় নিরাপত্তার নানা প্রকল্প দ্রুত বাস্তবায়নের বিষয় নিয়েও কথা হয়েছে। সামুদ্রিক এলাকায় যে কোন বিপদের নজরদারির ওপর উপকূলের মৎস্যজীবীদের সজাগ দৃষ্টি রাখার ওপরও বৈঠকে গুরুত্ব দেওয়া হয়েছে।


    CG/CB/DM

    
    
    (Release ID: 1570100) Visitor Counter : 30
    
    
      Read this release in: English