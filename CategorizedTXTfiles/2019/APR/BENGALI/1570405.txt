      নির্বাচনকমিশন

      সপ্তদশ সাধারণ নির্বাচনের প্রথম দফায় উত্তর প্রদেশের ৮টি লোকসভা আসনে মোট ভোটদাতা দেড় কোটি
      
      রাজ্যের গাজিয়াবাদ লোকসভা আসনে সর্বাধিক ২৬ লক্ষ ৫৬ হাজার ৭৭৯ জন ভোটদাতা
      
      প্রথম দফার ভোটের জন্য ১৬ হাজার ৫১৮টি ভোট গ্রহণ কেন্দ্র

      Posted On: 10 APR 2019 6:12PM by PIB Kolkata

    নয়াদিল্লি, ০৯ এপ্রিল, ২০১৯


    লোকসভার আসন ও ভোটদাতা উভয় দিক থেকেই ভারতের সর্ববৃহৎ রাজ্য উত্তর প্রদেশে আসন্ন সাধারণ নির্বাচনের প্রথম দফায় ৮টি লোকসভা আসনে ভোট আগামীকাল ১১ই এপ্রিল। রাজ্যে মোট ৭ দফায় ভোট গ্রহণ করা হবে। প্রথম দফায় পশ্চিম উত্তর প্রদেশের যে ৮টি লোকসভা আসনে ভোট হতে চলেছে, সেগুলি হ’ল – শাহরানপুর, কৈরানা, মুজাফফরনগর, বিজনৌর, মীরাট, বাঘপত, গাজিয়াবাদ এবং গৌতম বুদ্ধ নগর।


    নির্বাচন কমিশনের ওয়েবসাইট থেকে পাওয়া সূত্র অনুযায়ী, এবারের সাধারণ নির্বাচনে উত্তর প্রদেশের ৮০টি লোকসভা আসনে মোট ভোটদাতার সংখ্যা ১৪ কোটি ৪০ লক্ষ ৬১ হাজার ৮৯২। প্রথম দফায় যে ৮টি আসনে ভোট হতে চলেছে, সেখানে ভোটদাতা রয়েছেন রাজ্যের মোট ভোটদাতার প্রায় ১০.৪৫ শতাংশ ।


    রাজ্যের এই ৮টি নির্বাচনী কেন্দ্রে মোট ভোটদাতার সংখ্যা ১ কোটি ৫০ লক্ষ ৬৫ হাজার ৬৮২। এর মধ্যে পুরুষ ভোটদাতা ৮২ লক্ষ ২৪ হাজার ৮৩৫ এবং মহিলা ভোটদাতা প্রায় ৬৮ লক্ষ ৩৯ হাজার ৮৩৩। গাজিয়াবাদ লোকসভা আসনে সর্বাধিক ২৬ লক্ষ ৫৬ হাজার ৭৭৯ জন ভোটদাতা রয়েছেন। এছাড়াও, বাঘপত আসনে সবচেয়ে কম ১৫ লক্ষ ৯২ হাজার ২৯৭ জন ভোটার রয়েছেন। উল্লেখ করা যেতে পারে, ভোটদাতার সংখ্যার দিক থেকে গাজিয়াবাদ সংসদীয় কেন্দ্র উত্তর প্রদেশের বৃহত্তম নির্বাচনী কেন্দ্র।


    নির্বাচন কমিশনের ওয়েবসাইট থেকে পাওয়া তথ্য অনুযায়ী, ২০১৪’র সাধারণ নির্বাচনে উত্তর প্রদেশের ঐ ৮টি আসনে মোট ভোটদাতা ছিলেন ১ কোটি ৩৯ লক্ষ ৪ হাজার ৩৮১ জন। এবারের নির্বাচনে ভোটদাতার সংখ্যা ১১ লক্ষ ৬১ হাজার ৩০১ জন বা প্রায় ৮.৩৫ শতাংশ বৃদ্ধি পেয়েছে ।


    CG/BD/SB

    
    
    (Release ID: 1570405) Visitor Counter : 177
    
    
      Read this release in: English