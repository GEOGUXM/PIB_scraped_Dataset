      প্রতিরক্ষামন্ত্রক

      সীমান্ত সুরক্ষা বাহিনীর পূর্বাঞ্চলীয় কমান্ডের প্রধান মিজোরাম ও কাছাড় ফ্রন্টিয়ারের প্রস্তুতি পর্যালোচনা করলেন
      Posted On: 05 APR 2019 6:39PM by PIB Kolkata


    কলকাতা, ০৫ এপ্রিল ২০১৯


    সীমান্ত সুরক্ষা বাহিনীর (বিএসএফ) পূর্বাঞ্চলীয় কমান্ডের অতিরিক্ত মহানির্দেশক শ্রী সঞ্জীব কুমার সিং কাছাড় ও করিমগঞ্জ জেলায় ভারত-বাংলাদেশ সীমান্তে এলাকার নিরাপত্তা ব্যবস্হা পর্যালোচনা করতে কাছাড় ও করিমগঞ্জের অগ্রবর্তী এলাকা সফর করেন। শ্রী সিং গত ২-৪ এপ্রিল এই সফরকালে ফ্রন্টিয়ারের ইন্সপেক্টর জেনারেল ডঃ কে সি মহালি ইন্দো-বাংলা সীমান্তে নিরাপত্তা পরিস্হিতি সম্পর্কে তাঁকে অবহিত করেন। নির্বাচনে নিরাপত্তার কাজে বাহিনীর জওয়ানদের মোতায়েন সহ সুষ্ঠু ও অবাধ নির্বাচনে যে সমস্ত পদক্ষেপ গ্রহণ করা হয়েছে, সে সম্পর্কেও শ্রী সিং-কে অবহিত করা হয়। গত বুধবার শ্রী সিং করিমগঞ্জ শহর লাগোয়া কুশিয়ারা নদীবরাবর সাড়ে তিন কিলোমিটার দীর্ঘ ইন্দো-বাংলা সীমান্তে যে অংশে বেড়া দেওয়ার কাজ এখনও শেষ হয়নি সেই অংশ ঘুরে দেখেন এবং বেড়া দেওয়ার কাজে পর্যালোচনা করেন। তিনি এই ফ্রন্টিয়ারের প্রস্তুতির ব্যাপারে সন্তোষ প্রকাশ করেন। এরপর বাহিনীর এডিজি শ্রী সিং বাংলাদেশ বর্ডার গার্ডের এক কমান্ডিং অফিসারের সঙ্গেও বৈঠক করেন। তিনি বৈঠকে সেদেশের আধিকারিককে ভারতে আসন্ন সাধারণ নির্বাচনের সময় সীমান্ত এলাকায় কড়া নজরদারি চালানোর যাওয়ার ব্যাপারে অনুরোধ জানান।


    *********


    CG/BD/NS

    
    
    (Release ID: 1570120) Visitor Counter : 50