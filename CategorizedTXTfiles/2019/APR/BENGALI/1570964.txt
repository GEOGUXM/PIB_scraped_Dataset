      প্রতিরক্ষামন্ত্রক

      কর্মমেলায় ভারতীয় নৌবাহিনীর নিয়োগ সংক্রান্ত তথ্যপূর্ণ স্টল
      Posted On: 22 APR 2019 2:56PM by PIB Kolkata


    কলকাতা, ২১ এপ্রিল ২০১৯


    কলকাতায় বালিগঞ্জে আইস স্কেটিং রিঙ্কে সম্প্রতি দু ’ দিনের ২৮তম কর্মমেলার আয়োজন করা হয়। যুব, ছাত্রছাত্রী এবং সাধারণ মানুষের মধ্যে নৌবাহিনী সম্পর্কে সচেতনতা বৃদ্ধির লক্ষ্যে প্রতি বছরের মতো এবারও ভারতীয় নৌবাহিনী এই মেলায় অংশ নেয়, যাতে আরও বেশি করে এ রাজ্যের ছেলেমেয়েরা নৌবাহিনীতে যোগ দিতে পারে।


    প্রযুক্তি বিষয়ে পাঠরত ছাত্রছাত্রীদের কাছে ভারতীয় নৌবাহিনীতে রোমাঞ্চকর এবং চ্যালেঞ্জিং কর্মজীবন শুরু করার সুযোগ রয়েছে। এই কর্মমেলায় ভারতীয় নৌবাহিনীর তথ্যপূর্ণ স্টলে যেমন ‘ নৌবাহিনীর পোশাক ’ এর সঙ্গে পরিচিত হওয়ার সুযোগ ছিল, তেমনই নৌবাহিনীর আধুনিক যন্ত্রপাতি, ব্যানার, ছবি ও ভিডিও ক্লিপস দেখারও সুযোগ ছিল।


    ছাত্রছাত্রী এবং তাদের অভিভাবকদের নিয়ে প্রায় ১০০রও বেশি দর্শক কর্মমেলায় নৌবাহিনীর স্টল ঘুরে দেখেন। সেখানে উপস্হিত ছিলেন নৌবাহিনীর বিভিন্ন আধিকারিক, আইএনএস নেতাজী সুভাষ নৌ-জাহাজের নাবিক এবং অন্যান্য সদস্যরা।


    CG/SS/NS

    
    
    (Release ID: 1570964) Visitor Counter : 23