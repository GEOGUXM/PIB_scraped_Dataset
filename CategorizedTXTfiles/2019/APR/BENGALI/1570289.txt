      নির্বাচনকমিশন

      তেজপুর, কালিয়াবোড়, জোড়হাট, ডিব্রুগড় এবং লখিমপুরের ভোটাররা ১১ই এপ্রিল তাঁদের প্রতিনিধি নির্বাচন করবেন
      
      ৫টি সংসদীয় আসনে ৪১ জন প্রার্থী ভোটের আসরে রয়েছেন
      
      সুষ্ঠুভাবে ভোটদান পর্ব শেষ করার জন্য ৯ হাজার ৫৪৭টি ভোট গ্রহণ কেন্দ্র স্থাপন করা হচ্ছে

      Posted On: 09 APR 2019 5:32PM by PIB Kolkata

    নয়াদিল্লি, ০৮ এপ্রিল, ২০১৯


    সপ্তদশ লোকসভা নির্বাচনে আসামে প্রথম দফায় আগামী ১১ই এপ্রিল ৫টি সংসদীয় আসনের জন্য ভোট গ্রহণ করা হবে । এই সংসদীয় নির্বাচন কেন্দ্রগুলি হ’ল – তেজপুর, কালিয়াবোড়, জোড়হাট, ডিব্রুগড় এবং লখিমপুর। রাজ্যে মোট ১৪টি লোকসভা আসন রয়েছে। দ্বিতীয় পর্যায়ে ৫টি এবং তৃতীয় পর্যায়ে ৪টি আসনে ভোট গ্রহণ করা হবে।


    প্রথম পর্যায়ের ঐ ৫টি আসনে মোট ভোটদাতার সংখ্যা ৭৬ লক্ষ ৩ হাজার ৪১৮। এর মধ্যে পুরুষ ভোটদাতার সংখ্যা ৩৮ লক্ষ ৬৫ হাজার ৩৩৪ এবং মহিলা ভোটদাতা ৩৭ লক্ষ ৩৭ হাজার ৯৭০। তৃতীয় লিঙ্গের ভোটদাতা রয়েছেন ১৫৪ জন।


    প্রথম দফার এই ৫টি আসনে মোট ৪১ জন প্রার্থী প্রতিদ্বন্দ্বীতার আসরে রয়েছেন। এর মধ্যে ২ জন মহিলা প্রার্থী ১২ জন নির্দল রয়েছেন। সুষ্ঠুভাবে ভোটদান পর্ব শেষ করার জন্য ৯ হাজার ৫৭৪টি ভোট গ্রহণ কেন্দ্র স্থাপন করা হচ্ছে।


    উল্লেখ করা যেতে পারে, রাজ্যের এই ৫টি আসনে নির্বাচনের জন্য গত ১৮ই মার্চ বিজ্ঞপ্তি জারি করা হয়। মনোনয়নপত্র দাখিলের শেষ দিন ছিল ২৫শে মার্চ। ২৬শে মার্চ মনোনয়ন পত্রগুলি খতিয়ে দেখা হয়। মনোনয়নপত্র প্রত্যাহারের শেষ দিন ছিল ২৮শে মার্চ।


    CG/BD/SB

    
    
    (Release ID: 1570289) Visitor Counter : 48
    
    
      Read this release in: English