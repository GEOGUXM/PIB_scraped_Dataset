      নির্বাচনকমিশন

      মিজোরামে এক পর্বে ১১ই এপ্রিল ভোট গ্রহণ
      Posted On: 09 APR 2019 3:08PM by PIB Kolkata


    নয়াদিল্লি, ০৮ এপ্রিল, ২০১৯


    মিজোরামে ভোট গ্রহণ করা হবে আগামী ১১ই এপ্রিল। রাজ্যে একটি লোকসভা কেন্দ্র রয়েছে- মিজোরাম (তপশীলি উপজাতির জন্য সংরক্ষিত)। ৭৮৪৪০৫ জন ভোটদাতা ভোটাধিকার প্রয়োগ করবেন। এদের মধ্যে ৩৮১৯৯১ জন পুরুষ। ৪০২৪০৮ জন মহিলা। ৬ জন অন্যান্য শ্রেণীভুক্ত। মিজোরাম লোকসভা কেন্দ্রে ৬ জন প্রার্থী রয়েছেন।


    ত্রিপুরায় যেসমস্ত ব্রু উদ্বাস্তুরা শিবিরে রয়েছেন, তাঁদের জন্য মিজোরাম-ত্রিপুরা সীমান্তে কানমুন-এ ১৫টি বিশেষ বুথ তৈরি করা হয়েছে। সুষ্ঠু নির্বাচনী প্রক্রিয়ার জন্য ১ হাজার ১৭৫টি ভোটগ্রহণ কেন্দ্র খোলা হয়েছে। মিজোরামে সব ভোটদাতার সচিত্র পরিচয়পত্র রয়েছে।


    এই লোকসভা কেন্দ্রটির ভোট গ্রহণের জন্য বিজ্ঞপ্তি জারি করা হয়েছিল ১৮ই মার্চ। মনোনয়নপত্র জমা দেওয়ার শেষ দিন ছিল ২৫শে মার্চ। পরের দিন সেগুলি পরীক্ষা করে দেখা হয়। মনোনয়নপত্র প্রত্যাহারের শেষ দিন ছিল ২৮শে মার্চ।


    CG/CB/NS

    
    
    (Release ID: 1570263) Visitor Counter : 20
    
    
      Read this release in: English