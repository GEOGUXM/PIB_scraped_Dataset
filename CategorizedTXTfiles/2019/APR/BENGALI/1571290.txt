      স্বরাষ্ট্র মন্ত্রক

      ঘূর্ণিঝড় ‘ফণি’র পরিস্থিতি মোকাবিলায় ক্যাবিনেট সচিবের পৌরহিত্যে জাতীয় বিপর্যয় ব্যবস্থাপনা কমিটির বৈঠক
      Posted On: 29 APR 2019 5:50PM by PIB Kolkata


    নয়াদিল্লি, ২৯ এপ্রিল, ২০১৯


    ঘূর্ণিঝড় ‘ফণি’র মোকাবিলায় কি ধরণের ব্যবস্হা নেওয়া হয়েছে তার পর্যালোচনা করার জন্য আজ নতুন দিল্লীতে ক্যাবিনেট সচিবের পৌরহিত্যে জাতীয় বিপর্যয় ব্যবস্থাপনা কমিটির বৈঠক অনুষ্ঠিত হয়। এই বৈঠকে ভিডিও কনফারেন্সের মাধ্যমে তামিলনাড়ু, অন্ধ্রপ্রদেশ, ওড়িশা এবং পশ্চিমবঙ্গের মুখ্যসচিবরা অংশগ্রহণ করেন। কেন্দ্রীয় মন্ত্রিসভা/সংস্হাগুলির প্রবীণ আধিকারিকরাও বৈঠকে যোগ দেন।


    বৈঠকে সংশ্লিষ্ট রাজ্যসরকারের আধিকারিকরা জানিয়েছেন, এই ঘূর্ণিঝড়ের কারণে সবরকম পরিস্হিতির মোকাবিলায় জন্য তাঁরা প্রস্তুত। রাজ্য সরকারগুলির পক্ষ থেকে আরও জানানো হয়েছে। মৎসজীবিদের সমুদ্রে মাছ ধরতে যেতে তাঁরা অনেক আগে থেকেই নিষেধাজ্ঞা জারি করেছেন। মাছেদের এই সময় প্রজনন ঋতু চলতে থাকায় ১৪ জুন পর্যন্ত মাছ ধরতে যাওয়ার ওপর নিষেধাজ্ঞা বলবৎ রয়েছে। রাজ্য সরকারগুলিকে, এই নিষেধাজ্ঞা যেন সবাই মেনে চলেন, তার ওপর নজর রাখারও পরামর্শ দেওয়া হয়েছে।


    কেন্দ্রীয় স্বরাষ্ট্র মন্ত্রক রাজ্য স্তরের বিপর্যয় মোকাবিলা বাহিনীর প্রথম কিস্তি আগাম দেবার ব্যাপারে রাজ্যগুলির আর্জি পুরণের আশ্বাস দিয়েছে।


    আবহাওয়া দপ্তরের পূর্বাভাস অনুযায়ী ঘূর্ণিঝড় ফণি বর্তমানে চেন্নাই-এ উত্তরপূর্বে ৮৮০ কিলোমিটার দুরে অবস্হান করছে। আগামীকালের মধ্যে এটি শক্তি সঞ্চয় করে আরও তীব্র হবে বলে ধারণা করা হচ্ছে। পয়লা মে পর্যন্ত এই ঘূর্ণিঝড় উত্তর-পশ্চিমে অগ্রসর হবে। এরপর তা ঘুরে উত্তরপূর্ব অভিমুখে যাবে। পূর্ব উপকূলবর্তী রাজ্যগুলিতে এই ঘূর্ণিঝড়ের কি প্রভাব পড়বে, সরকার সেদিকে নজর রেখে চলেছে।


    জাতীয় বিপর্যয় মোকাবিলা বাহিনী ও ভারতীয় উপকূলরক্ষী বাহিনী চূড়ান্ত সতর্ক রয়েছে এবং রাজ্য সরকারগুলির সঙ্গে সমন্বয় বজায় রেখে চলেছে। তারা পরিস্হিতি অনুযায়ী নিজেদের অবস্হান নির্ণয় করছে। গত ২৫ এপ্রিল থেকে মৎস্যজীবিদের উদ্দেশে সমুদ্রে না যাওয়ার নিয়মিত সতর্কবার্তা জারি করা হচ্ছে। যারা মাঝ সমুদ্রে রয়েছেন, তাদের ফিরে আসার পরামর্শ দেওয়া হচ্ছে। আবহাওয়া দপ্তর সংশ্লিষ্ট রাজ্যগুলিকে ৩ ঘন্টা অন্তর সর্বশেষ পূর্বাভাস দিচ্ছে। রাজ্য সরকার এবং কেন্দ্রীয় প্রতিষ্ঠানগুলির সঙ্গে কেন্দ্রীয় স্বরাষ্ট্র মন্ত্রক যোগাযোগ রেখে চলেছে।


    জাতীয় বিপর্যয় ব্যবস্হাপনা কমিটির এই বৈঠক প্রধানমন্ত্রীর নির্দেশে ডাকা হয়েছিল। পরিস্হিতি পর্যালোচনা করার জন্য আগামীকাল আরও একটি বৈঠক হবে। প্রধানমন্ত্রী সমগ্র পরিস্হিতির ওপর নজর রাখছেন।


    CG/CB/NS

    
    
    (Release ID: 1571290) Visitor Counter : 6
    
    
      Read this release in: English