      নির্বাচনকমিশন

      মণিপুরে প্রথম দফার নির্বাচন ১১ই এপ্রিল
      
      আউটার মণিপুর লোকসভা আসনে প্রার্থীসংখ্যা ৮
      
      সুষ্ঠুভাবে নির্বাচন সম্পন্ন করার জন্য ১ হাজার ৫৬২টি ভোট গ্রহণ কেন্দ্র

      Posted On: 09 APR 2019 5:30PM by PIB Kolkata

    নয়াদিল্লি, ০৮ এপ্রিল, ২০১৯


    মণিপুরের আউটার মণিপুর সংসদীয় আসনে প্রথম দফার নির্বাচন ১১ই এপ্রিল। রাজ্যের ইনার মণিপুর সংসদীয় আসনে দ্বিতীয় দফায় ভোট গ্রহণ করা হবে। উল্লেখ করা যেতে পারে, মণিপুরে ২টি লোকসভা আসন রয়েছে।


    আউটার মণিপুর সংসদীয় আসনে মোট ভোটার ১০ লক্ষ ১০ হাজার ৬১৮। এর মধ্যে পুরুষ ভোটার ৪ লক্ষ ৯৫ হাজার ৫৮৩ এবং মহিলা ভোঁটার ৫ লক্ষ ১৫ হাজার ২২। তৃতীয় লিঙ্গের ১৩ জন ভোটদাতা রয়েছেন। এই সংসদীয় আসনে পুরুষ ভোটারের তুলনায় মহিলা ভোটারের সংখ্যা বেশি।


    আউটার মণিপুর সংসদীয় আসনে মোট ৮ জন প্রার্থী প্রতিদ্বন্দ্বীতার আসরে রয়েছেন। সুষ্ঠুভাবে ভোটদান প্রক্রিয়া সম্পন্ন করার জন্য ১ হাজার ৫৬২টি ভোট গ্রহণ কেন্দ্র স্থাপন করা হয়েছে। রাজ্যে প্রথম পর্যায়ে ভোটে সার্ভিস ভোটার রয়েছেন ১১ হাজার ৩৪৭ জন।


    মণিপুরে প্রথম দফায় লোকসভা নির্বাচনের জন্য গত ১৮ই মার্চ বিজ্ঞপ্তি জারি করা হয়। মনোনয়নপত্র দাখিলের শেষ দিন ছিল ২৫ মার্চ। ২৬শে মার্চ মনোনয়ন পত্রগুলি খতিয়ে দেখা হয়। মনোনয়ন প্রত্যাহারের শেষ দিন ছিল ২৮শে মার্চ।


    CG/BD/SB

    
    
    (Release ID: 1570288) Visitor Counter : 15
    
    
      Read this release in: English