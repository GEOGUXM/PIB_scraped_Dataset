      প্রতিরক্ষামন্ত্রক

      কাতার নৌ-বাহিনীর কম্যান্ডার, স্টাফ মেজর জেনারেল (নৌ-বাহিনী) আবদুল্লা হাসান এম এ আল-সুলাইতি-র ২ থেকে ৫ এপ্রিল ভারত সফর
      Posted On: 05 APR 2019 6:06PM by PIB Kolkata


    নয়াদিল্লি, ৫ এপ্রিল, ২০১৯


    কাতার আমিরী নৌ-বাহিনীর (কিউইএনএফ) কম্যান্ডার স্টাফ মেজর জেনারেল (নৌ-বাহিনী) আবদুল্লা হাসান এম এ আল-সুলাইতি সে দেশের নৌ-বাহিনীর তিন সদস্যের প্রতিনিধির সঙ্গে দোসরা এপ্রিল থেকে তিনদিনের ভারত সফর করলেন। এই সফরের প্রধান উদ্দেশ্য হল, উভয় দেশের মধ্যে দ্বিপাক্ষিক নৌ-সম্পর্ক জোরদার করা এবং নৌ-সংক্রান্ত সহযোগিতার নতুন নতুন দিক চিহ্নিত করা।


    সফরের সময় তিনি ভারতীয় নৌ-বাহিনীর প্রধান অ্যাডমিরাল সুনীল লানবা-র সঙ্গে দ্বিপাক্ষিক নানা বিষয় নিয়ে আলোচনা করেন। নতুন দিল্লিতে, ভারতীয় বায়ুসেনা এবং প্রতিরক্ষা বিভাগের প্রবীণ আধিকারিকদের সঙ্গে আল-সুলাইতি সাক্ষাৎ করেন।


    ভারত এবং কাতারের নৌ-বাহিনী প্রশিক্ষণ, জাহাজ চলাচলের নানা তথ্য সহ বিভিন্ন ক্ষেত্রে সহযোগিতা করে থাকে। এছাড়াও, কাতারের সঙ্গে প্রতিরক্ষা সম্পর্কের উন্নয়নে গত বছরের ডিসেম্বরে ভারতীয় নৌ-বাহিনীর জাহাজ আইএনএস তরঙ্গিনীর গুরুত্বপূর্ণ ভূমিকা রয়েছে।


    কিউইএনএফ-এর কম্যান্ডার নতুন দিল্লি ছাড়াও কোচি এবং এঝিমালা সফর করেন। সেখানে তিনি আলাদা আলাদাভাবে নৌ-বাহিনীর দক্ষিণাঞ্চলীয় কম্যান্ডের কম্যান্ডার-ইন-চিফ এবং ইন্ডিয়ান ন্যাভাল অ্যাকাডেমির কম্যান্ড্যান্টের সঙ্গে বৈঠক করেন। তিনি ন্যাভাল অ্যাকাডেমির বিভিন্ন প্রশিক্ষণমূলক কর্মসূচীও ঘুরে দেখেন।


    CG/CB/DM

    
    
    (Release ID: 1570104) Visitor Counter : 25
    
    
      Read this release in: English