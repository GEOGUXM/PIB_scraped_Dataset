      রাষ্ট্রপতিরসচিবালয়

      রাষ্ট্রপতি রামনাথ কোবিন্দের চিলি সফর
      Posted On: 02 APR 2019 2:45PM by PIB Kolkata


    নয়াদিল্লি, ০২ এপ্রিল, ২০১৯


    তিন দেশ সফরের শেষ পর্যায়ে রাষ্ট্রপতি রামনাথ কোবিন্দ চিলি সফর করেন। গত শনিবার ৩০শে মার্চ সন্ধ্যায় তিনি চিলি পৌঁছান। পরের দিন রাষ্ট্রপতি স্যান্টিয়াগোয় পাবলো নেরুদা মিউজিয়াম পরিদর্শন করেন। গান্ধীজি ভারতে প্রথম দেশীয় ফাউন্টেন পেন তৈরিতে যে পরিবারকে উৎসাহিত করেছিলেন তাদের তৈরি একটি বিশেষ পেন মিউজিয়ামে দান করেন রাষ্ট্রপতি। চিলিতে ভারতীয় রাষ্ট্রদূত অনিতা নায়ারের উদ্যোগে আয়োজিত সেদেশে বসবাসকারী ভারতীয় সম্প্রদায়ের এক অনুষ্ঠানেও যোগ দেন তিনি। অনুষ্ঠানে ভারতের উন্নয়ন ও প্রগতির বিভিন্ন দিক তুলে ধরে রাষ্ট্রপতি এই কর্মযজ্ঞে অনাবাসী ভারতীয়দের সামিল হওয়ার আহ্বান জানান।


    পরে রাষ্ট্রপতি মনুমেন্টো আল লিবারটাডোর জেনারেল বেরনারডো ও’ হিগনিস স্হান পরিদর্শন করেন। চিলির রাষ্ট্রপতি স্যাবেস্টিয়ান পিনেরা রাষ্ট্রপতি ভবণ ‘লা মোনেডা’য় রাষ্ট্রপতি রামনাথ কোবিন্দকে আনুষ্ঠানিক অভ্যর্থনা জানান। সেদেশের রাষ্ট্রপতির সঙ্গে দ্বিপাক্ষিক বৈঠক করেন শ্রী কোবিন্দ। দুই দেশের মধ্যে বাণিজ্যিক সম্পর্ক নিয়ে আলোচনা হয়। ভারতীয়দের বৈধ আমেরিকার ভিসা থাকলে চিলিতে অবাধে যাতায়াতের সুবিধা মিলবে বলে চিলি ঘোষনা করে। দ্বিপাক্ষিক বৈঠকে চিলির রাষ্ট্রপতি পুলওয়ামায় জঙ্গি হামলার তীব্র নিন্দা করেন। সন্ত্রাস মোকাবিলায় ভারত ও চিলি একযোগে কাজ করবে বলে জানান শ্রী কোবিন্দ। যুদ্ধক্ষেত্র এবং শান্তি রক্ষায় দুই দেশের সেনা একসঙ্গে প্রশিক্ষণ নেবে বলে সিদ্ধান্ত নেওয়া হয়। পাশাপাশি মেক ইন ইন্ডিয়া কর্মসূচির অঙ্গ হিসেবে দুই দেশ একযোগে সমরাস্ত্রও তৈরি করবে। পরে দু-দেশের রাষ্ট্রপতি ভারত ও চিলির মধ্যে তিনটি সমঝোতাপত্র স্বাক্ষরিত হয়।


    এরপর রাষ্ট্রপতি স্যান্টিয়াগোয় ভারত-চিলি বাণিজ্য সম্মেলনে যোগ দেন। তিনি বলেন, চিলি শুধু ভারতের বাণিজ্যিক বন্ধুই নয়, ল্যাটিন আমেরিকায় প্রবেশের অন্যতম পথও। শক্তিশালী অর্থনীতি গড়ে তুলতে দুই দেশ একে অপরের সহযোগিতায় কাজ করবে বলেও জানান রাষ্ট্রপতি। ভারতের পরিকাঠামো ক্ষেত্রে বিনিয়োগের জন্য আহ্বান জানান তিনি।


    চিলি বিশ্ববিদ্যালয়ের অনুষ্ঠানেও যোগ দেন রাষ্ট্রপতি । ‘যুবদের জন্য গান্ধী’ শীর্ষক বিষয়ের ওপর বক্তব্য রাখেন তিনি। ভাষণেরাষ্ট্রপতি বলেন, সকল সংস্কৃতির মধ্যে মহাত্মা গান্ধী বিরাজমান। গান্ধীজি সব ধর্মের সঙ্গেই প্রাসঙ্গিক। প্রকৃতির সঙ্গে সুসম্পর্ক বজায় রেখে জাতির জনক যে বিশ্বশান্তি ও ভালোবাসার বার্তা দিয়েছেন তা আজও প্রাসঙ্গিক। রাষ্ট্রপতি বলেন, গান্ধীজির আদর্শে পূর্ব থেকে পশ্চিম সকলেই অনুপ্রাণিত।


    চিলি সফর শেষে রাষ্ট্রপতি সোমবার পয়লা এপ্রিল দেশে ফেরার জন্য কেপটাউনের উদ্দেশে রওনা হন। ফেরার পথে কেপটাউনেও ভারতীয় সম্প্রদায়ের এক অনুষ্ঠানে যোগ দেন তিনি।


    CG/SS/NS

    
    
    (Release ID: 1569970) Visitor Counter : 42
    
    
      Read this release in: English