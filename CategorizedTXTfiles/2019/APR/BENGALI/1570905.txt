      উপ-রাষ্ট্রপতিরসচিবালয়

      ভগবান মহাবীরের জীবনাদর্শ বিশ্ব জুড়ে আজও সমান প্রাসঙ্গিক : উপ-রাষ্ট্রপতি
      
      ভারতে আধ্যাত্মিক বোধের অগ্রগতিতে জৈন ধর্মের বিপুল অবদান রয়েছে – শ্রী এম ভেঙ্কাইয়া নাইডু

      Posted On: 18 APR 2019 6:28PM by PIB Kolkata

    নয়াদিল্লি, ১৭ এপ্রিল, ২০১৯


    ভারতের উপ-রাষ্ট্রপতি শ্রী এম ভেঙ্কাইয়া নাইডু বলেছেন, সমসাময়িক বিশ্বে ভগবান মহাবীরের জীবনাদর্শ এবং জৈন ধর্মের আদর্শের প্রাসঙ্গিকতা আজও অটূট। শ্রী নাইডু বুধবার হায়দরাবাদে মহাবীর জয়ন্তী উপলক্ষে জৈন সেবাসঙ্ঘ আয়োজিত ভগবান মহাবীর জন্ম কল্যাণ মহোৎসবে ভাষণ দিচ্ছিলেন। তিনি আরও বলেন, বর্তমান সময়ের অত্যন্ত জরুরি কিছু প্রশ্নের জবাব ভগবান মহাবীরের আদর্শ, নৈতিকতা এবং শিক্ষা থেকে পাওয়া যেতে পারে।


    শ্রী নাইডু বলেন, ভগবান মহাবীরের অহিংসা, বিশ্বাস এবং সর্বজনীন করুণার বার্তা নিরপেক্ষতা ও সততার পথকে আলোকিত করে। ভগবান মহাবীরের আধ্যাত্মিকতাবাদের আলোকশিখা এবং নৈতিক উৎকর্ষ মানবজাতির স্বার্থে শান্তি, সম্প্রীতি ও অগ্রগতির ক্ষেত্রে সকলকে অনুপ্রাণিত করে বলেও তিনি অভিমত প্রকাশ করেন।


    ভারতে আধ্যাত্মিক ভাবধারার অগ্রগতিতে জৈন ধর্মের বিপুল অবদান রয়েছে উল্লেখ করে শ্রী নাইডু বলেন, বিশ্বাস, অহিংসা ও শান্তির আদর্শের প্রতি ভারতের অটল অঙ্গীকারগুলিকে এই ধর্ম-চেতনা আরও শক্তিশালী করেছে।


    ভারতের গৌরবময় প্রাচীন সভ্যতার কথা উল্লেখ করে উপ-রাষ্ট্রপতি বলেন, ভারত বহু ক্ষেত্রে সারা বিশ্বে অগ্রণী ভূমিকা পালন করেছে। সারা বিশ্ব ভারতকে সংস্কৃতির পীঠস্থান হিসাবে গণ্য করে থাকে। মহান এই দেশে ভালোবাসা, শান্তি, সহনশীলতা ও সৌভ্রাতৃত্বের মূল্যবোধগুলি গভীর জ্ঞান ও প্রজ্ঞার গুরুত্বপূর্ণ উৎস, যা ভারতবর্ষকে বিশ্বগুরুর মর্যাদা দিয়েছে। এখন সময় এসেছে অগ্রণী ভূমিকা পালনের ক্ষেত্রে ভারতের গৌরবময় অতীতকে পুনরায় ফিরিয়ে আনার।


    ‘আমরা এক অস্থির সময়ে বাস করছি। সমগ্র বিশ্বই সন্ত্রাসবাদ, হিংসা ও যুদ্ধের মতো সমস্যার মুখোমুখি’ বলে উল্লেখ করে উপ-রাষ্ট্রপতি বলেন, এই সমস্ত সমস্যার সমাধানে, ‘হয় আমাদের জীবনযাত্রা বদলাতে হবে, নয়তো আমাদের কৃতকর্মের অবসম্ভাবী পরিণতির মুখোমুখী হতে হবে’।


    2


    শ্রী নাইডু বলেন, সন্ত্রাসের মদতদাতা কিছু মানুষ দেশ ও সমগ্র বিশ্বের সামাজিক মূল্যবোধগুলিকে দুর্বল করার চেষ্টা করছে। এ ধরণের অশুভ প্রচেষ্টার বিরুদ্ধে তিনি সমস্ত দেশকে এক জোট হওয়ার আহ্বান জানান। সার্বিক অগ্রগতি ও উন্নয়নের পূর্ব শর্ত হিসাবে তিনি সমস্ত মানুষকে শান্তি রক্ষার পরামর্শ দিয়ে বলেন, শান্তিপূর্ণভাবে সহাবস্থান বর্তমান সময়ের চাহিদা।


    প্রাকৃতিক সম্পদের ব্যাপক অবক্ষয়ের প্রেক্ষিতে উদ্বেগ প্রকাশ করে উপ-রাষ্ট্রপতি বলেন, প্রকৃতির সঙ্গে মানুষের যে চিরাচরিত সম্পর্ক রয়েছে, তার সঙ্গে কোনোভাবেই আপষ করা চলবে না। ‘আমাদের প্রাকৃতি সম্পদের বেপরোয়া ব্যবহার অবিলম্বে নিয়ন্ত্রণ করতে হবে। সেই সঙ্গে, এ ধরণের সম্পদের ব্যবহারেও রাশ টানতে হবে’ বলে তিনি অভিমত প্রকাশ করেন।


    ভারতীয় দর্শন সর্বদাই প্রকৃতির সঙ্গে শান্তিপূর্ণ সহাবস্থানে বিশ্বাস করে বলে উল্লেখ করে উপ-রাষ্ট্রপতি বলেন, ‘আমাদের প্রত্যেকের অতীত আত্মবীক্ষণ প্রয়োজন একই সঙ্গে প্রকৃতির প্রতি ভালোবাসা ও সহাবস্থান সংক্রান্ত মূল্যবোধগুলি উপলব্ধি করা আবশ্যক।


    অনুষ্ঠানে শ্রীজৈন সেবা সংঘের সাধারণ সচিব শ্রী যোগেশ সিঙ্ঘী, সংঘের সভাপতি শ্রী ভিনোক কিমতে প্রমুখ উপস্থিত ছিলেন।


    CG/BD/SB

    
    
    (Release ID: 1570905) Visitor Counter : 110
    
    
      Read this release in: English