      পরিবেশওঅরণ্যমন্ত্রক

      ফোর্ট উইলিয়ামে গ্রীনাথন ২০১৯
      Posted On: 05 APR 2019 6:37PM by PIB Kolkata


    কলকাতা, ০৫ এপ্রিল ২০১৯


    পরিবেশ সচেতন নাগরিকরা আজকের দিনে জিনিসপত্রের পুনর্ব্যবহারের ওপর জোর দেন। পরিবেশের প্রাকৃতিক ভারসাম্য বজায় রাখতে যা অত্যন্ত গুরুত্বপূর্ণ, এর মাধ্যমে আমাদের গ্রহে সম্পদ রক্ষা করা সম্ভব। কলকাতা শহরে যে কয়েকটি জায়গায় সবুজ রয়েছে, ফোর্ট উইলিয়াম তারমধ্যে অন্যতম। এজন্য ফোর্ট উইলিয়ামকে শহরের ফুসফুস বলা হয়। পরিবেশ সম্পর্কে সচেতনতা বাড়াতে উদ্দেশে কলকাতায় পূর্বাঞ্চলীয় কমান্ডের সদর দপ্তরের উদ্যোগে ফোর্ট উইলিয়ামে শুরু হয়েছে ‘ গো গ্রীন ’ প্রকল্প। এর মাধ্যমে ফোর্ট উইলিয়ামের ঐতিহ্য রক্ষা করার অঙ্গিকার নেওয়া হয়েছে।


    এই প্রকল্পের আওতায় ফোর্ট উইলিয়ামে বসবাসকারী সমস্ত পরিবার এবং তাদের শিশুদের নিয়ে ৫ই এপ্রিল গ্রীনাথন ২০১৯-এর আয়োজন করা হয়েছিল। ফোর্ট উইলিয়াম চত্ত্বরে গ্রীনাথন ২০১৯-এ অংশগ্রহণকারীরা ৫ কিলোমিটার পদযাত্রা করেন। তাদের পরিবেশ সংক্রান্ত নানা পোস্টার, ব্যানার এবং স্যুভেনির বন্টন করা হয়।


    সকাল ৬টায় এডাব্লুডাব্লুএ-এর আঞ্চলিক সভাপতি শ্রীমতি বীনা নরভানে পতাকা নেড়ে পদযাত্রার সূচনা করেন। তিনি স্বেচ্ছাসেবকদের সঙ্গে পরিবেশ সংক্রান্ত বিষয় নিয়ে মতবিনিময় করেন। কর্মসূচির অঙ্গ হিসেবে ‘ আমাদের পরিবেশ এবং স্বাস্হ্যে দূষণের প্রভাব ’ শীর্ষক একটি আলোচনাসভার আয়োজন করা হয়।


    আগামী প্রজন্মের মধ্যে ‘ বেঁচে থাকার লক্ষ্যে বিশ্ববান্ধব হওয়া ’ - এই ভাবনা সঞ্চারিত করার জন্য গ্রীনাথন ২০১৯ সাহায্য করবে।


    ********


    CG/CB/NS

    
    
    (Release ID: 1570121) Visitor Counter : 25