      প্রতিরক্ষামন্ত্রক

      ভারত-অস্ট্রেলিয়া নৌ-বাহিনীর যৌথ মহড়া শেষ হল
      Posted On: 16 APR 2019 6:18PM by PIB Kolkata


    নয়াদিল্লি, ১৬ এপ্রিল, ২০১৯


    ভারত এবং অস্ট্রেলিয়ার নৌ-বাহিনীর দু’সপ্তাহের যৌথ মহড়া ‘অসইন্ডেক্স ২০১৯’ ১৪ই এপ্রিল শেষ হয়েছে। নৌ-বাহিনীর পূর্বাঞ্চলীয় সেনারা অস্ট্রেলিয়ার জাহাজ ‘ক্যানবেরা’, ‘নিউ ক্যাসেল’, ‘পারমাট্টা’ এবং ‘সাক্সেস’-কে বিদায় জানিয়েছেন।


    এবারের মহড়ায় সর্বোচ্চ চারটি যুদ্ধজাহাজ অংশ নিয়েছিল। এদের সঙ্গে ছিল হেলিকপ্টার, একটি সাবমেরিন এবং পি৮আই ও পি৮এ সহ নানা ধরণের বিমান। দুই বাহিনীর সামুদ্রিক নজরদারিতে ব্যবহৃত সাবমেরিন বিধ্বংসী যুদ্ধ বিমান এই মহড়ায় অংশ নেয়। এই প্রথমবার অস্ট্রেলিয়ার যুদ্ধ জাহাজ থেকে ৫৫ জন মার্কিন সেনা এবং ২০ জন নিউজিল্যান্ডের সেনাবাহিনীর সদস্য মহড়াটি দেখলেন।


    এই মহড়ার তৃতীয় পর্ব শুরু হয়েছিল গত দোসরা এপ্রিল থেকে। এখানে যুদ্ধের সময় সমুদ্রে নৌ-বাহিনীর নানা সমর নৈপুণ্য দেখা হয়। দ্বিপাক্ষিক এই মহড়ার মূল উদ্দেশ্য হল ভারত ও অস্ট্রেলিয়ার নৌ-বাহিনীর মধ্যে পারস্পরিক সহযোগিতা আরও দৃঢ় করা এবং দুই সেনাবাহিনীর মধ্যে মতবিনিময়ের সুযোগ সৃষ্টি করা।


    CG/CB/DM

    
    
    (Release ID: 1570850) Visitor Counter : 80
    
    
      Read this release in: English