      রেলমন্ত্রক

      দক্ষিণ-পূর্ব রেলের ৬৪তম রেল সপ্তাহ উদযাপন
      Posted On: 24 APR 2019 12:57PM by PIB Kolkata


    কলকাতা, ২৩ এপ্রিল ২০১৯


    দক্ষিণ-পূর্ব রেল কলকাতায় ২৩ এপ্রিল ৬৪তম রেল সপ্তাহ পালন করল। বিপুল উৎসাহ-উদ্দীপনায় কর্মী এবং আধিকারিকরা এই অনুষ্ঠানে অংশগ্রহণ করেন।


    অনুষ্ঠানে প্রধান অতিথি হিসেবে উপস্হিত ছিলেন দক্ষিণ-পূর্ব রেলের জেনারেল ম্যানেজার শ্রী পি এস মিশ্র। অন্যান্যদের মধ্যে ছিলেন অতিরিক্ত জেনারেল ম্যানেজার অনুপম শর্মা, বিভিন্ন বিভাগের শীর্ষ কর্মকর্তারা, খড়গপুর, আদ্রা, চক্রধরপুর এবং রাঁচি ডিভিশনের ডিআরএম, বিভিন্ন সংগঠন ও ইউনিয়নের প্রতিনিধিরা।


    এই উপলক্ষ্যে আয়োজিত অনুষ্ঠানে ২০১৮-১৯এ ভালো কাজের স্বীকৃতি স্বরূপ দক্ষিণ-পূর্ব রেলের ১৩৪ জন কর্মী এবং আধিকারিক পুরস্কৃত হন। সব ক্ষেত্রে পারদর্শীতার জন্য সার্বিক দক্ষতার সম্মান ‘ওভারঅল এফিসিএন্সি শিল্ড’ যুগ্মভাবে পেয়েছে খড়গপুর এবং চক্রধরপুর ডিভিশন। এছাড়া বিভিন্ন ডিভিশন, ওয়ার্কশপ, স্টেশন ২৮টি নানা ক্ষেত্রে দক্ষতার পুরস্কার পেয়েছে। খড়গপুর ডিভিশনের দীঘা স্টেশন সবথেকে ভালোভাবে রাখার সম্মান পেয়েছে।


    অনুষ্ঠানে ভাষণ দেওয়ার সময়ে জেনারেল ম্যানেজার শ্রী পি এস মিশ্র ভারতীয় রেলের উন্নয়নে দক্ষিণ-পূর্ব রেলের অংশিদারীত্বের দিকটি উল্লেখ করেন। তিনি এই রেলের কর্মীদের একনিষ্ঠভাবে কর্তব্য পালনের জন্য প্রশংসা করেন। যাত্রী স্বাচ্ছন্দ্য এবং পণ্য পরিবহনের জন্য যাঁরা এই রেলের কাছে আসছেন তাঁদের সন্তুষ্টির দিকে খেয়াল রাখতে তিনি কর্মীদের পরামর্শ দেন। শ্রী মিশ্র বিভিন্ন সংগঠন এবং ট্রেড ইউনিয়নগুলির সহযোগিতার জন্য তাঁদের ভূমিকার প্রশংসা করেন।


    দক্ষিণ-পূর্ব রেলের বিভিন্ন ডিভিশন এবং সদর দপ্তরের সাংস্কৃতিক গোষ্ঠীগুলি এই উপলক্ষ্যে একটি মনোজ্ঞ সাংস্কৃতিক অনুষ্ঠানের আয়োজন করেছিল।


    CG/CB/NS

    
    
    (Release ID: 1571089) Visitor Counter : 88