      কেন্দ্রীয়লোকসেবাআয়োগ

      ইউপিএসসি আয়োজিত পরীক্ষায় সুপারিশ ছাড়া ইচ্ছুক প্রার্থীদের প্রাপ্ত নম্বর এবং অন্যান্য তথ্যাদি জনসমক্ষে প্রকাশ
      Posted On: 03 APR 2019 4:44PM by PIB Kolkata


    নয়াদিল্লি, ৩ এপ্রিল, ২০১৯


    ইউনিয়ন পাবলিক সার্ভিস কমিশন (ইউপিএসসি) আয়োজিত পরীক্ষায় সুপারিশবিহীন ইচ্ছুক প্রার্থীদের প্রাপ্ত নম্বর এবং অন্যান্য তথ্যাদি জনসমক্ষে প্রকাশ করার একটি কর্মসূচি হাতে নেওয়া হয়েছে। যে সমস্ত প্রার্থীরা কমিশন আয়োজিত পরীক্ষার ইন্টারভিউ পর্যায়ে উত্তীর্ণ হতে পারবেন, তাঁদের বিষয়েই তথ্য প্রকাশ করা হবে। এই তথ্যের মধ্যে থাকছে প্রার্থীর নাম, বাবা / স্বামীর নাম, জন্ম তারিখ, শ্রেণীভিত্তিক তথ্যাদি, লিঙ্গ, শিক্ষাগত যোগ্যতা ইত্যাদি। ক্রমিক সংখ্যা অনুযায়ী, এইসব তথ্য প্রকাশিত হবে। এর ফলে, অন্যান্য চাকরিদাতা সংস্থাগুলির পক্ষে যোগ্য প্রার্থী বাছাই করা সুবিধা হবে।


    এক বছরের মেয়াদে কমিশনের ওয়েবসাইটে এই সমস্ত তথ্য সংরক্ষিত থাকবে যেটি শ্রম এবং কর্মসংস্থান মন্ত্রকের ন্যাশনাল কেরিয়ার সার্ভিস পোর্টালের সঙ্গে যুক্ত।


    এই কর্মসূচির আওতায় ২০১৭ সালের কম্বাইন্ড মেডিকেল সার্ভিসেস পরীক্ষা, দ্বিতীয় পর্যায়ের কম্বাইন্ড ডিফেন্স সার্ভিসেস পরীক্ষা, ২০১৮ সালের ইন্ডিয়ান ইকনমিক সার্ভিস, ইন্ডিয়ান স্ট্যাটিস্টিক্যাল সার্ভিস, ইন্ডিয়ান ফরেন সার্ভিস, কম্বাইন্ড জিও-সায়েন্টিস্ট অ্যান্ড জিওলজিস্ট পরীক্ষা এবং প্রথম পর্যায়ের কম্বাইন্ড ডিফেন্স সার্ভিসেস পরীক্ষা থাকবে।


    চিকিৎসা, অর্থনীতি, পরিসংখ্যানতত্ত্ব, ভূ-পদার্থবিদ্যা, হাইড্রোজিওলজি সহ বিভিন্ন বিষয়ে ৪,৩৩৮ জন বিশেষজ্ঞের তথ্য পাওয়া যাবে https://upsc.gov.in/examination/public-disclosure-of-scoresthrough-portal -এ।


    কমিশন আয়োজিত পরীক্ষার ইন্টারভিউ পর্যায়, যা মূল বাছাই পর্ব হিসেবে বিবেচিত হয়, সেখানে এইসব প্রার্থীদের দক্ষতা এবং ক্ষমতা সম্পর্কে ধারণা পাওয়া যাবে।


    যেসব বেসরকারি এবং রাষ্ট্রায়ত্ত প্রতিষ্ঠান এই তথ্য ব্যবহার করবে এবং যেভাবে প্রার্থীদের এইসব বিস্তারিত তথ্য প্রকাশিত হবে, তার দায়ভার কমিশনের থাকবে না।


    CG/CB/DM

    
    
    (Release ID: 1570019) Visitor Counter : 44
    
    
      Read this release in: English