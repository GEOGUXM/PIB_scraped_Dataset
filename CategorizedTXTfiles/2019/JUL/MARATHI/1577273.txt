      अर्थ मंत्रालय

      उत्तम कार्य करणाऱ्या विधी प्रणालीत गुंतवणूक करण्याची आर्थिक सर्वेक्षणात शिफारस
      Posted On: 04 JUL 2019 7:07PM by PIB Mumbai


    नवी दिल्ली , 4 जुलै 2019


    कें द्रीय वित्त आणि कंपनी व्यवहार मंत्री निर्मला सीतारमण यांनी 2018-19 या वर्षाचा आर्थिक पाहणी अहवाल आज संसदेत सादर केला. व्यवसाय सुलभतेत आपली क्रमवारी अधिक सुधारण्यासाठी असलेला एकमेव अडथळा म्हणजे करार अंमलबजावणी असे या अहवालात म्हटले आहे. कराराची अंमलबजावणी करण्यात उशीर हा मोठा अडथळा आहे. न्यायालयात 3.5 कोटी प्रकरणे प्रलंबित आहेत. जिल्हा आणि सत्र न्यायालयात 87.5 टक्के प्रकरणे प्रलंबित आहेत. म्हणूनच या क्षेत्रावर सुधारणांकडे लक्ष देण्याची आवश्यकता अहवालात स्पष्ट करण्यात आली आहे. न्यायिक प्रणालीत तुलनेने कमी गुंतवणूक करून आर्थिक प्रगतीतला मोठा अडथळा दूर करता येऊ शकतो त्याच बरोबर सामाजिक कल्याण साधता येऊ शकते याकडे अहवालात लक्ष वेधण्यात आले आहे.


    दिवाळखोरी आणि नादारी तसेच वस्तू आणि सेवा कर कायदा सरकारने आणल्यामुळे व्यवसाय सुलभता सुधारण्यावर मोठा प्रभाव पडल्याचे या सर्वेक्षणात अधोरेखित करण्यात आले आहे. गेल्या चार वर्षात व्यवसाय सुलभता क्रमवारीत भारताने 142 व्या क्रमांकावरून 77 व्या स्थानापर्यंत झेप घेतलीअसून जागतिक बँकेच्या ईओडीबी 2019 मधे सर्वात मोठी सुधारणा घडवून आणणाऱ्या देशांमध्ये भारताने स्थान मिळवले आहे.


    न्यायिक प्रणालीची उत्पादकता वाढवण्यासाठी कामकाजाचे दिवस वाढवणे , न्यायालयाची कार्य क्षमवाढवण्यासाठी तंत्रज्ञानाचा उपयोग यासारख्या उपाय योजना पाहणी अहवालात सुचवण्यात आल्या आहेत.


    B.Gokhale/N.Chitale/D.Rane

    
    
    (Release ID: 1577273) Visitor Counter : 19
    
    
      Read this release in: English