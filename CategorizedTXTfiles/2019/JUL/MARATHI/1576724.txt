      वाणिज्य आणि उदयोग मंत्रालय

      कृषी क्षेत्रात सहकाराच्या व्यापक चळवळीचे वाणिज्य आणि उद्योग मंत्र्यांचे आवाहन
      Posted On: 02 JUL 2019 6:59PM by PIB Mumbai


    नवी दिल्ली, 2 जुलै 2019


    कृषी क्षेत्रात सहकार बळकट करण्यासाठी व्यापक चळवळीचे आवाहन केंद्रीय वाणिज्य आणि उद्योग मंत्री पियुष गोयल यांनी केले आहे. भारतीय आंतरराष्ट्रीय सहकारी व्यापार प्रदर्शन पूर्व कार्यक्रमात ते आज नवी दिल्लीत बोलत होते. सहकार क्षेत्राची पूर्ण क्षमता उपयोगात आणण्यासाठी वाणिज्य आणि उद्योग मंत्रालय आणि कृषी मंत्रालयाने अतिशय समन्वयाने काम करण्याच्या गरजेवर त्यांनी भर दिला.


    शेतकरी आणि कृषी आधारित उद्योग स्वयंपूर्ण करण्याची गरज त्यांनी अधोरेखित केली. कृषी निर्यात 2.75 लाख कोटी रुपयांवरून 2024-2025 पर्यंत 7 लाख कोटी रुपयांवर नेण्यासाठी, ढाचा उभारण्यासाठी आपण आणि कृषी मंत्री कटीबद्ध असल्याचे गोयल म्हणाले. यासंदर्भात कृषी मंत्री नरेंद्र सिंह तोमर यांच्याशी तीन वेळा चर्चा झाल्याचे त्यांनी नमूद केले.


    सहकार क्षेत्र निर्यात प्रोत्साहन मंच स्थापन करण्याची घोषणा त्यांनी केली. येत्या 11 ते 13 ऑक्टोबर दरम्यान होणाऱ्या भारतीय आंतरराष्ट्रीय सहकारी व्यापार प्रदर्शनाच्या बोधचिन्हाचे अनावरण यावेळी करण्यात आले.


    B.Gokhale/N.Chitale/D.Rane

    
    
    (Release ID: 1576724) Visitor Counter : 25
    
    
      Read this release in: English