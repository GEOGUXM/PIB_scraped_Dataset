      रेल्वे मंत्रालय

      भारतीय रेल्वेकडून निमवैद्यकीय कर्मचाऱ्यांची सर्वात मोठी भर्ती मोहिम
      
      महाराष्ट्रातून 38,097 उमेदवारांचे अर्ज

      Posted On: 18 JUL 2019 1:20PM by PIB Mumbai

    नवी दिल्ली, 18 जुलै 201 9


    भारतीय रेल्वे निमवैद्यकीय कर्मचाऱ्यांची सर्वात मोठी भर्ती मोहीम राबवत आहे. 1,923 जागांसाठी ही भर्ती प्रक्रिया होत आहे. 19 जुलै 2019 ते 21 जुलै 2019 या काळात तीन पाळ्यांमध्ये संगणक आधारित चाचणी (सीबीटी) घेतली जाणार आहे. देशभरातल्या 107 शहरांमधल्या 345 केंद्रांवर होणाऱ्या या चाचणीत 4 लाख 39 हजारांहून अधिक उमेदवार सहभागी होणार आहेत.


    सर्वाधिक अर्ज उत्तर प्रदेशातून (64,596) आले असून त्यापाठोपाठ राजस्थानचा (62,772) क्रमांक आहे. महाराष्ट्रातून 38,097 उमेदवारांनी अर्ज दाखल केले आहेत. त्यापाठोपाठ केरळमधून 35,496 अर्ज प्राप्त झाले आहेत.


    आर्थिकदृष्ट्या मागासवर्गासाठी (ईडब्ल्यूएस) आरक्षण असलेली भारतीय रेल्वेची ही पहिलीच भर्ती प्रक्रिया असून याअंतर्गत 4,654 उमेदवारांनी अर्ज दाखल केले आहेत. अर्ज केलेल्या उमेदवारांमध्ये 62 टक्के महिला आहेत. 28 तृतीयपंथीयांनीही अर्ज दाखल केले आहेत. चाचणी 90 मिनिटांची असेल. दिव्यांग व्यक्तींसाठी 30 मिनिटे अतिरिक्त असतील. इंग्रजी आणि हिंदीसह 15 भाषांमध्ये चाचणीचे प्रश्न उपलब्ध असतील.


    परिचारिका, आहारतज्ज्ञ, आरोग्य आणि मलेरिया निरीक्षक, औषधविक्रेते, रेडिओग्राफर अशा पदांसाठी ही भर्ती होणार आहे.


    B.Gokhale /S.Kakade/P.Kor

    
    
    (Release ID: 1579297) Visitor Counter : 33
    
    
      Read this release in: English