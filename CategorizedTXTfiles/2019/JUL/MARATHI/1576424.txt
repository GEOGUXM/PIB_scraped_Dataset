      उपराष्ट्रपती कार्यालय

      बैठी जीवनशैली आणि आहाराबाबतच्या अपायकारक सवयींमुळे निर्माण होणाऱ्या धोक्याविषयी युवा पिढीमधे जागरूकता आणणे आवश्यक - उपराष्ट्रपती
      Posted On: 01 JUL 2019 2:54PM by PIB Mumbai


    नवी दिल्ली, 1 जुलै 2019


    जनतेमध्ये विशेषतः युवा पिढीमधे, बैठी जीवनशैली आणि आहाराबाबतच्या अपायकारक सवयीमुळे निर्माण होणाऱ्या धोक्याविषयी जनजागृती करण्यासाठी डॉक्टरांनी सक्रीय राहण्याचे आवाहन, उपराष्ट्रपती एम. व्यंकय्या नायडू यांनी केले आहे.


    डॉक्टर दिनानिमित्त दिल्ली वैद्यकीय संघटनेच्या एका शिष्ट मंडळाशी त्यांनी आज संवाद साधला. असंसर्गजन्य रोगांच्या वाढत्या प्रमाणाच्या पार्श्वभूमीवर त्यांनी हे आवाहन केले आहे. डॉक्टरांनी करुणा आणि सहानुभूतीने रुग्णावर उपचार करावेत, असे आवाहन त्यांनी केले.


    माफक दरातल्या आरोग्य सेवेसह समाजातल्या वंचित घटकांपर्यंत पोहोचणे आवश्यक असल्याचे ते म्हणाले. डॉक्टरांनी जवळच्या शैक्षणिक संस्थाना भेट देऊन, बैठी जीवनशैली आणि आहाराच्या अपायकारक सवयींविषयी त्यांच्यात जागृती निर्माण करावी असे आवाहन त्यांनी केले.


    B.Gokhale/N.Chitale/D.Rane

    
    
    (Release ID: 1576424) Visitor Counter : 38
    
    
      Read this release in: English