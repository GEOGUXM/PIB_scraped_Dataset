      अर्थ मंत्रालय

      कामगार कायद्याखालील बंधनांची शिथिलता
      Posted On: 04 JUL 2019 1:41PM by PIB Mumbai


    नवी दिल्ली, 4 जुलै 201 9


    अर्थमंत्री श्रीमती निर्मला सितारामन यांनी आज वित्तीय वर्ष 2018-19 चे आर्थिक सर्वेक्षण संसदेत मांडले. राजस्थान राज्यात अलिकडे कामगार विषयक कायद्यातील बंधने कमी केल्यामुळे रोजगाराच्या संधींमध्ये भरघोस वाढ निर्माण करता येते, असे इतर राज्यांच्या तुलनेने आढळून आले आहे. 2007 ते 2014 या काळात कोणत्याही महत्वाच्या रोजगार सुधारणा सुरू करण्यात आल्या नाहीत, असे सर्वेक्षणात म्हटले आहे. 2014 मध्ये महत्वपूर्ण कामगार कायद्यांमध्ये सुधारणा करणारे राजस्थान हे पहिले राज्य ठरले. त्यानंतर अनेक राज्यांनी राजस्थानचा मार्ग अवलंबिला. कामगार, भांडवल आणि उत्पादकता या निकषांवर उत्पादक कंपन्यांची तुलना केली असता कामगारविषयक कायदे लवचिक असतील तर उद्योग आणि रोजगार निर्मितीसाठी सुयोग्य वातावरण निर्माण होते, असे आढळून आले आहे. जी राज्ये कामगारविषयक कायद्याबद्दल लवचिक भूमिका घेत नाहीत त्यांचे सर्वार्थाने नुकसान होते. ती राज्ये पुरेसा रोजगार निर्माण करू शकत नाहीत किंवा त्यांच्या प्रदेशात पुरेशी भांडवल निर्मितीही करू शकत नाहीत.


    सरासरी पाहु जाता कामगारबहूल उद्योगात आणि कामगारविषयक बाजारपेठेत लवचिकतेकडे झुकणारी राज्ये 25.4 अधिक उत्पादक असतात. याऊलट कामगार क्षेत्रात बदल न घडवून आणणाऱ्या राज्यांची उत्पादकता कमी राहते.


    महत्वाच्या कामगारविषयक कायद्यातील मर्यादा

                                                                                                                                                                                                          
अ.क्र.  कामगार कायदे                                                                                 लागू होणारे उद्योग                                                                                   
                                                                                                                                                                                                          
                                                                                                                                                                                                          
                                                                                                                                                                                                          
1       औद्योगिक तंटाविषयक कायदा 1947, भाग-5 संप, टाळेबंदी, सक्तीची निवृत्ती, कामगार कपातविषयक बाबी  100 किंवा अधिक कामगार संख्या असणारे उद्योग                                                           
                                                                                                                                                                                                          
                                                                                                                                                                                                          
                                                                                                                                                                                                          
2       कामगार संघटना कायदा 2001-कामगार संघटनांची नोंदणी                                             सदस्यत्व 10 टक्के कामगार किंवा 100 कामगार (यापैकी जे कमी असेल ते)                                    
                                                                                                                                                                                                          
                                                                                                                                                                                                          
                                                                                                                                                                                                          
3       औद्योगिक रोजगार (स्थायी स्वरुपाचे आदेश) कायदा 1946                                           100 किंवा अधिक कामगार                                                                                
                                                                                                                                                                                                          
                                                                                                                                                                                                          
                                                                                                                                                                                                          
4       फॅक्टरी ॲक्ट 1948                                                                            विजेचा वापर करणाऱ्या उद्योगात 10 किंवा अधिक कामगार आणि वीज न वापरणाऱ्या उद्योगात 20 किंवा अधिक कामगार
                                                                                                                                                                                                          
                                                                                                                                                                                                          
                                                                                                                                                                                                          
5       कंत्राटी मजूर (नियमन आणि निष्कासन) कायदा 1970                                                कंत्राटी कामगार म्हणून 20 किंवा अधिक जण कामावर असल्यास                                               
                                                                                                                                                                                                          
                                                                                                                                                                                                          
                                                                                                                                                                                                          
6       किमान वेतन कायदा 1948                                                                        1000 हून अधिक कामगार राज्यात सूचीनुसार रोजगारावर असल्यास                                             
                                                                                                                                                                                                          
                                                                                                                                                                                                          
                                                                                                                                                                                                          
7       कर्मचारी राज्य विमा कायदा 1948 इएसआय योजना                                                   21000 रुपयाहून कमी प्रति माह वेतन असलेले 10 किंवा अधिक कामगार                                        
                                                                                                                                                                                                          
                                                                                                                                                                                                          
                                                                                                                                                                                                          
8       कर्मचारी निर्वाह निधी आणि संकीर्ण तरतुदी कायदा 1952                                          20 किंवा अधिक कामगार                                                                                 
                                                                                                                                                                                                          
                                                                                                                                                                                                          

    G.Chippalkatti/P.Kor

    
    
    (Release ID: 1577116) Visitor Counter : 42
    
    
      Read this release in: English