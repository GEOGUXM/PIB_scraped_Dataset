      अर्थ मंत्रालय

      केंद्रीय अर्थसंकल्पात ‘मेक इन इंडिया’ला प्रोत्साहन देण्यासाठी ‘एमएसएमई’ला सशक्त करण्याचा प्रस्ताव
      
      व्याज माफी योजने अंतर्गत 350 कोटी रुपयांचे वाटप
      
      1.5 कोटी पेक्षा कमी वार्षिक उलाढाल करणाऱ्या 3 कोटी किरकोळ व्यापाऱ्यांना व लहान दुकानदारांना प्रधानमंत्री कर्मयोगी मानधन योजने अंतर्गत निवृत्तीवेतन लाभ देण्याचा निर्णय
      
      ‘स्फूर्ती’ अंतर्गत यावर्षी 100 नवीन क्लस्टर्सची स्थापना होईल, 50 हजार कारागिरांना लाभ
      
      यावर्षी कृषि-ग्रामिण उद्योगांमध्ये 75 हजार कुशल उद्योजकांना तयार करण्यासाठी 80 जीवनमान व्यवसाय इन्क्युबेटर्स तर 20 तंत्रज्ञान व्यवसाय इन्क्युबेटर्स

      Posted On: 05 JUL 2019 7:05PM by PIB Mumbai

    नवी दिल्ली , 5 जुलै 2019


    ‘मेक इन इंडिया’ वर यंदाच्या अर्थसंकल्पात प्रामुख्याने लक्ष केंद्रित करण्यात आले आहे. केंद्रीय अर्थ व कंपनी व्यवहार मंत्री निर्मला सीतारामन यांनी आज लोकसभेत 2019-20चा सर्वसाधारण अर्थसंकल्प सादर करताना या क्षेत्राला बळकटी देण्यासाठी विविध प्रस्तावांची घोषणा केली.


    सूक्ष्म , लघु व मध्यम उद्योगांना (एमएसएमई) 59 मिनिटात एक कोटीपर्यंतचे कर्ज सुलभरीत्या मिळावे म्हणून सरकारने ऑन लाइन पोर्टलच्या माध्यमातून एक योजना सुरु केली आहे. व्याज माफी योजने अंतर्गत 2019-20वर्षात सर्व जीएसटी नोंदणीकृत एमएसएमईना नव्या-जुन्या कर्जावर दोन टक्के व्याज माफी करिता 350 कोटी रुपयांचे वाटप झाले आहे.


    सरकारी बिल पेमेंटमधला विलंब टाळण्यासाठी एमएसएमईकरिता सरकारने एक व्यासपीठ तयार करेल , अशी माहिती अर्थमंत्र्यांनी दिली.


    भारत सरकारने नव्याने आणलेल्या ‘प्रधानमंत्री कर्मयोगी मानधन योजने’अंतर्गत 1.5 कोटी पेक्षा कमी वार्षिक व्यापार करणाऱ्या 3 कोटी किरकोळ व्यापाऱ्यांना व लहान दुकानदारांना प्रधानमंत्री कर्मयोगी मानधन योजने अंतर्गत निवृत्तीवेतन लाभ देण्याचा निर्णय घेतला आहे. या योजनेचे लाभार्थी होण्यासाठी केवळ आधार पत्रक , बँक खाते व स्व-घोषणापत्र इतकीच कागदपत्रे आवश्यक असतील.


    ‘परंपरागत उद्योगांचे उन्नयन व पुनरुत्पादन निधी योजना’ (स्फूर्ती) अंतर्गत 2019-20दरम्यान 100 नवीन क्लस्टर बनविले जातील. त्यामुळे 50 हजार कारागीरांना आर्थिक साखळीत सहभागी होण्यासाठी समर्थ केले जाईल. ' स्फूर्ती ' चा उद्देश पारंपारिक उद्योगांना अधिकाधिक उत्पादक , लाभदायक व रोजगाराच्या कायम संधी देणे , हा आहे. बांबू , मध व खादी यावर लक्ष केंद्रित केले गेले आहे , अशी घोषणा अर्थमंत्र्यांनी केली.


    2019-20 सालात 80 जीवनमान व्यवसाय इन्क्युबेटर्स व 20 तंत्रज्ञान व्यवसाय इन्क्युबेटर्स बनविण्यासाठी ‘नूतनीकरण , ग्रामीण उद्योग आणि उद्योजकता वाढ योजना’ (एस्‍पायर)आणण्यात येईल ; जेणेकरून 75 हजार कुशल उद्योजकांना विकसित केले जाईल.


    शेतकऱ्यांच्या शेतातून येणारे पिक व पूरक व्यवसायांच्या मूल्यवर्धनासाठी सरकार खाजगी उद्योगांना मदत करेल. पशुधन उत्पादन , सामान्य खरेदी , प्रक्रिया आणि विपणन यासाठी आधारभूत संरचना तयार करून सहकारिता माध्यमातून दुग्धव्यवसाय प्रोत्साहित केले जातील , असे अर्थसंकल्पात म्हटले आहे.


    केंद्रीय अर्थसंकल्पात ‘मेक इन इंडिया’ला प्रोत्साहन देण्यासाठी अप्रत्यक्ष करांअंतर्गत देखील प्रस्ताव मांडण्यात आले आहेत. ते एमएसएमई क्षेत्राला लाभदायक ठरतील. घरगुती उद्योगाला बळ देण्यासाठी काजू बिया , पीव्हीसी , व्हीनाईल फ्लोरिंग , टाईल्स , मेटल फिटिंग्ज , ऑटो पार्टस् , सिंथेटिक रबराचे काही प्रकार , ओप्टीकल फायबर केबल , सीसीटीव्ही कॅमेरा , आयपी कॅमेरा , डिजिटल व नेटवर्क व्हिडीओ रेकॉर्डर इत्यादी गोष्टींवरील मूलभूत सीमा शुल्क वाढविण्यात येत आहे. तर भारतात बनविल्या जाणाऱ्या काही आयातीत इलेक्ट्रॉनिक वस्तूंवर दिलेल्या सीमा शुल्क सवलती मागे घेतल्या जात आहेत. पाम स्टियरिन , चरबीयुक्त तेलांच्या अंतिम वापर आधारित सवलती मागे घेण्यात येत आहेत. याशिवाय विविध प्रकारच्या कागदांवरील सवलत मागे घेण्यात येत आहे.


    G.Chip p alkatti/S.Phophale/D.Rane

    
    
    (Release ID: 1577569) Visitor Counter : 25
    
    
      Read this release in: English