      अर्थ मंत्रालय

      पंतप्रधानांचे 5 ट्रीलीयन डॉलर्स अर्थव्यवस्थेचे लक्ष्य साध्य करण्यासाठी आर्थिक सर्वेक्षणात धोरणात्मक आराखडा
      
      खाजगी गुंतवणूक, रोजगार, निर्यात आणि मागणी यांचा समावेश असलेले चक्र निर्माण करण्याची आर्थिक सर्वेक्षणात शिफारस

      Posted On: 04 JUL 2019 5:40PM by PIB Mumbai

    नवी दिल्ली , 4 जुलै 2019


    भारताची अर्थव्यवस्था 2025 पर्यंत 5 ट्रीलीयन डॉलर्स ( #Economy@ 5 trillion). करण्याचे पंतप्रधान नरेंद्र मोदी यांनी ठेवलेले लक्ष्य साध्य करण्याच्या दृष्टीने आर्थिक सर्वेक्षणात धोरणात्मक आराखडा मांडण्यात आला आहे.


    केंद्रीय वित्त आणि कंपनी व्यवहार मंत्री निर्मला सीतारामन यांनी 2018- 19 या वर्षासाठीचा आर्थिक सर्वेक्षण अहवाल आज संसदेत मांडला.


    2024- 25 पर्यंत भारताची अर्थव्यवस्था 5 ट्रीलीयन डॉलर्स करण्याचे उद्दिष्ट साध्य करण्यासाठी शाश्वत आर्थिक विकासाकडे वाटचाल करण्याची संकल्पना या सर्वेक्षणात मांडण्यात आली आहे. 5 ट्रीलीयन डॉलर्स अर्थव्यवस्थेचे उद्दिष्ट साध्य करण्यासाठी भारताच्या अर्थव्यवस्थेला अधिक गती देऊन 8 टक्के सकल राष्ट्रीय उत्पादन विकास दर राखणे आवश्यक असल्याचे सर्वेक्षणात म्हटले आहे. अर्थव्यवस्थेकडे पाहण्याच्या पारंपरिक दृष्टीकोनापासून फारकत घेत , आर्थिक विकास , मागणी , निर्यात आणि रोजगार निर्मितीला चालना या राष्ट्रीय प्राधान्यांकडे वेगळे प्रश्न म्हणून न पाहता , व्यापक अर्थव्यवस्थेच्या या संकल्पनाकडे परस्परांना पूरक म्हणून या सर्वेक्षणात पाहिले गेले आहे.


    2018- 19 आर्थिक सर्वेक्षणात ‘नव्या कल्पनांवर भर’ ही संकल्पना केंद्रस्थानी ठेवण्यात आली आहे.


    अनिश्चिततेच्या या युगात , भविष्यकालीन दृष्टी आणि लक्ष्य , ते साध्य करण्यासाठी धोरणात्मक आराखडा आणि साधने या तीन घटकांची आवश्यकता असते. पंतप्रधानांनी यासाठी लक्ष्य ठेवले आहे आणि 2018- 19 च्या सर्वेक्षणात हे लक्ष्य साध्य करण्यासाठीच्या साधनांसह धोरणात्मक आराखडा मांडण्यात आला आहे. जनतेकडे यंत्रमानव म्हणून न पाहता मानव म्हणून पाहणे , करारांच्या अंमलबजावणीसाठी विधी यंत्रणा वृद्धिगत करणे , यासारख्या साधनांची चर्चा करण्यात आल्याचे सर्वेक्षणात नमूद करण्यात आले आहे.


    स्त्री-पुरुष समानता , आरोग्यदायी भारत , बचत , कर विषयक पालन , यासारख्या मुद्याबाबत या सर्वेक्षणात वर्तनात्मक अर्थव्यवस्थेतल्या प्रगतीचा उपयोग करण्यात आला आहे. बेटी बचाओ बेटी पढाओ , स्वच्छ भारत अभियान , जन धन योजना यासारखे उपक्रम यशस्वी ठरण्याच्या दृष्टीने वर्तनात्मक बदल घडवण्यासाठी सामाजिक निकषांच्या भूमिकेची दखल या सर्वेक्षणात घेण्यात आली आहे.


    B.Gokhale/N.Chitale/D.Rane

    
    
    (Release ID: 1577229) Visitor Counter : 16
    
    
      Read this release in: English