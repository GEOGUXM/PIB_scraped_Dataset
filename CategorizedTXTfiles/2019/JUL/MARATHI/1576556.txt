      रेल्वे मंत्रालय

      ‘दृष्टीक्षेप रेल्वे गाड्यांवर’ हे नवे अखिल भारतीय रेल्वे वेळापत्रक जारी
      Posted On: 01 JUL 2019 7:22PM by PIB Mumbai


    नवी दिल्ली, 1 जुलै 2019


    रेल्वे मंत्रालयाने ‘दृष्टीक्षेप रेल्वे गाड्यांवर’ हे नवे अखिल भारतीय रेल्वे वेळापत्रक जारी केले असून, ते आजपासून म्हणजे 1 जुलै 2019 पासून लागू करण्यात आले आहे. या वेळापत्रकाबरोबरच 17 विभागीय रेल्वेनी आपापल्या विभागासाठीची वेळापत्रके जारी केली आहेत. ही वेळापत्रकेही आजपासूनच लागू होत आहेत. भारतीय रेल्वेच्या www.indianrailways.gov.in या अधिकृत संकेत स्थळावर वेळापत्रक उपलब्ध आहे.


    ठळक वैशिष्ट्येः


    भारतीय रेल्वेने नवी दिल्ली ते वाराणसी दरम्यान 'वंदे भारत एक्सप्रेस' ही अर्ध जलद गाडी 14.02.2019 पासून सुरु केली आहे. यामुळे वेळेची 40 टक्‍के बचत होते.


    वंदे भारतसह भारतीय रेल्वे 3600 एक्सप्रेस गाड्या चालवते, यामध्ये राजधानी, हमसफर, तेजस, अंत्योदय, गरीबरथ, शताब्दी यांचा समावेश आहे. याशिवाय 4300 पॅसेंजर आणि 5500 ईएमयु गाड्याही चालवण्यात येतात. रेल्वे दररोज 22.7 दशलक्ष प्रवाश्यांची वाहतूक करते. याशिवाय प्रवाश्यांची गर्दी लक्षात घेऊन 34200 विशेष गाड्या चालवल्या जातात.


    B.Gokhale/N.Chitale/D.Rane

    
    
    (Release ID: 1576556) Visitor Counter : 30