      मंत्रिमंडळ

      संयुक्त राष्ट्रांच्या,मध्यस्थता परिणास्वरूप आंतरराष्ट्रीय निवारण करारावर स्वाक्षऱ्या करण्याला केंद्रीय मंत्रिमंडळाची मंजुरी
      Posted On: 31 JUL 2019 5:16PM by PIB Mumbai


    नवी दिल्ली , 31 जुलै 201 9


    संयुक्त राष्ट्रांच्या , मध्यस्थता परिणाम स्वरूप , आंतरराष्ट्रीय निवारण करारावर स्वाक्षऱ्या करण्याला , पंतप्रधान नरेंद्र मोदी यांच्या अध्यक्षतेखाली झालेल्या केंद्रीय मंत्रिमंडळाच्या आज झालेल्या बैठकीत मंजुरी देण्यात आली. सिंगापूर इथे 7 ऑगस्टला किंवा संयुक्त राष्ट्रांच्या मुख्यालयात , यावर स्वाक्षऱ्या होणार आहेत.


    लाभ:-


    या करारावर स्वाक्षऱ्या केल्यामुळे , गुंतवणूकदारांचा विश्वास वाढण्यासाठी मदत होणार असून , पर्यायी विवाद निवारणाबाबत , भारत आंतरराष्ट्रीय पद्धतीशी कटिबद्ध असल्याचे ठाम संकेत परदेशी गुंतवणूकदारांना मिळणार आहेत.


    पर्यायी विवाद निवारणाला प्रोत्साहन देण्यासाठी पाऊले:-


    भारतात , आंतरराष्ट्रीय वाणिज्यक लवादाला प्रोत्साहन देण्यासाठी , केंद्र सरकार , वैधानिक संस्था म्हणून नवी दिल्ली आंतरराष्ट्रीय लवाद केंद्र उभारत आहे. वाणिज्यक न्यायालय कायदा 2015 मध्ये आणखी सुधारणा करण्यात येत असून लवादासंदर्भातल्या 1996 च्या कायद्यात सुधारणा करण्यासाठी , पाऊले उचलण्यात येत आहेत. भारतात , पर्यायी विवाद निवारणाद्वारे , देशातले तसेच आंतरराष्ट्रीय वाणिज्यक तंटे सोडवण्याला प्रोत्साहन देण्याच्या दृष्टीने या उपाययोजना करण्यात येत आहेत.


    पूर्वपीठिका:-


    संयुक्त राष्ट्रांच्या आम सभेत मध्यस्थीतून आंतरराष्ट्रीय करार पूर्तता यावरच्या संयुक्त राष्ट्र कराराचा 20 डिसेंबर 2018 रोजी स्वीकार करण्यात आला.सिंगापूर इथे 7 ऑगस्ट 2019 ला स्वाक्षऱ्या करण्यासाठी कार्यक्रम होणार असून या वेळी हा करार स्वाक्षरीसाठी खुला ठेवण्यात येणार आहे. त्यानंतर हा करार , मध्यस्थी संदर्भातला सिंगापूर करार म्हणून ओळखला जाईल.


    B.Gokhale/N.Chitale/P.Malandkar


    

    
    (Release ID: 1580885) Visitor Counter : 50
    
    
      Read this release in: English