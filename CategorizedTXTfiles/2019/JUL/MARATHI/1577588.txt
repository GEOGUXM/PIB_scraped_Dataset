      अर्थ मंत्रालय

      केंद्रीय अंदाजपत्रकामध्ये पायाभूत सुविधा, डिजिटल अर्थव्यवस्था आणि लघू तसेच मध्यम उद्योगांमध्ये रोजगाराच्या संधी निर्माण करण्यासाठी मोठ्या प्रमाणावर गुंतवणूक करण्यावर भर
      Posted On: 05 JUL 2019 7:41PM by PIB Mumbai


    नवी दिल्ली , 5 जुलै 2019


    केंद्रीय अंदाजपत्रक 2019-20 मध्ये भारताला 5 ट्रिलियन डॅालरची अर्थव्यवस्था बनवण्याचे उद्दिष्अ पूर्ण करण्यासाठी पायाभूत सुविधा , डिजिटल अर्थव्यवस्था आणि लघू तसेच मध्यम उद्योगांमध्ये रोजगाराच्या संधी निर्माण करण्यासाठी मोठ्या प्रमाणावर गुंतवणूक करण्यावर भर देण्यात आला आहे. आज लोकसभेत अर्थसंकल्पीय भाषण करताना केंद्रीय वित्त आणि कंपनी कार्यमंत्री निर्मला सीतारमण म्हणाल्या , सरकारच्यावतीने करण्यात आलेल्या विविध वित्तीय सुधारणांमुळे गेल्या पाच वर्षात भारताच्या अर्थव्यवस्थेत एका ट्रिलियन डॅालरची भर पडली आहे. आणि या चालू वर्षात 3 ट्रिलियन डॅालरची भर पडण्याची शक्यता आहे. या लक्ष्यपूर्तीसाठी सरकारने ‘मेक इन इंडिया’ वर भर दिला आहे. देशांतर्गत आणि परकीय गुंतवणुकीचा विशिष्ट कालखंड सुरू करण्यासाठी अनेक गोष्टी करण्याचा प्रस्ताव मांडला आहे.


    देशात संपर्क व्यवस्था वाढवण्यासाठी प्रधानमंत्री ग्राम सडक योजना , औद्योगिक पट्टे , फ्रेट कॅारिडॅार , भारतमाला , सागरमाला , जलमार्ग विकास , उडान कार्यक्रम हे कार्यक्रम राबवण्यात आल्याची माहिती निर्मला सीतारमण यांनी भाषणात दिली. हवाई उद्योगाला स्वावलंबी बनवून त्यामध्ये रोजगाराच्या संधी निर्माण करण्यावर भर दिला जात असल्याचं सांगितलं.


    रेल्वे क्षेत्रामध्ये सार्वजनिक आणि खाजगी भागीदारीतून वेगानं विकास करण्याचे प्रस्ताव आहेत. तसेच देशात 657 किलोमीटर मेट्रो रेल्वेचे जाळे निर्माण करण्यासाठी कार्य करण्यात येत आहे. देशातल्या सर्व परिवहन सुविधांमध्ये एकच कार्ड वापरता येईल असे ‘नॅशनल काॅमन मोबिलिटी कार्ड (एनसीएमसी) आणण्यासाठी पायाभूत सुविधा निर्माण करण्यात येत आहेत. या कामाला प्रारंभ झाला आहे , असंही सीतारमण यांनी सांगितलं.


    टप्पा -2 - एफएएमई योजनेमध्ये विद्युतचलित वाहनांचा वापर वाढवण्यासाठी प्रोत्साहन देण्यात येणार आहे. यामध्ये अत्याधुनिक बॅटरी आणि नोंदणीकृत वाहनांना परवाना दिला जाणार आहे. ही वाहने पर्यावरणाला अनुकूल आणि सर्वांना परवडणारी असतील , असंही आज भाषणात सीतारमण यांनी सांगितलं.


    राष्ट्रीय राजमार्ग कार्यक्रमाची सरकार व्यापक फेररचना करणार असून भारतमाला पहिला टप्पा पूर्ण केल्यानंतर दुस-या टप्प्यात राज्यांमधल्या रस्त्यांचे जाळे विकसित करण्यात येईल , असं सीतारमण यांनी सांगितलं.


    घरकूल क्षेत्रामध्ये भाड्याने घर घेण्यासाठी प्रोत्साहन मिळावे यासाठी ‘आदर्श भाडे कायदा’ बनवण्यात येणार अशी घोषणा वित्तमंत्र्यांनी केली.


    सूक्ष्म , लघू आणि मध्यम उद्योगांनी घेतलेल्या कर्जावरील व्याज माफ करण्यासाठी 2019-20 मध्ये 350 कोठींचा निधी राखून ठेवण्यात आला आहे.


    वित्तमंत्री निर्मला सीतारमण यांनी आज ‘प्रधानमंत्री कर्मयोगी मानधन योजना’ या नावाने एक नवीन योजना जाहीर केली. या योजनेचा 1.5 कोटींपेक्षा कमी वार्षिक उलाढाल असलेल्या जवळपास 3 कोटी किरकोळ व्यापाऱ्यांना लाभ मिळू शकणार आहे.


    B.Gokhale/S.Bedekar/D.Rane


    

    
    (Release ID: 1577588) Visitor Counter : 21
    
    
      Read this release in: English