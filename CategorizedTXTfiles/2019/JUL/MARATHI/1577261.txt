      अर्थ मंत्रालय

      भारताचा परकीय चलन साठा सुरक्षित
      
      चालू खात्यातील तूट व्यवस्थापनक्षम स्तरावर
      
      बाह्य कर्ज कमी होण्याच्या मार्गावर
      Posted On: 04 JUL 2019 6:25PM by PIB Mumbai


    नवी दिल्ली , 4 जुलै 2019


    केंद्रीय अर्थ आणि कॉरपोरेट व्यवहार मंत्री , निर्मला सीतारामन यांनी आज संसदेत 2018-19 आर्थिक सर्वेक्षण सादर केले.


    भारताचे बाह्य क्षेत्र स्थिर असल्याचे आर्थिक सर्वेक्षणात नमुद केले आहे. 2017-18 मधील चालू खात्यातील 1.8 टक्के तुटीत वाढ होऊन 2018-19 मध्ये ती सकल देशांतर्गत उत्पनाच्या 2.1 टक्के झाली असली तरीही ती व्यवस्थापनक्षम स्तरावर आहे. व्यापारातील तूट कमी झाल्यामुळे सीएडीचा विस्तार वाढला आहे. 2018-19 मध्ये कच्च्या तेलाच्या किमतीत वाढ झाल्याने व्यापार तूट कमी झाली. सीएडीला वित्तपुरवठा करण्यासाठी , कर्जाची आणि बिगैर कर्जाचे दोघांचे एकूण दायित्व-ते-जीडीपी गुणोत्तर 2015 मधील 43 टक्क्यांवरून घटून 2018 च्या अखेरीस 38 टक्क्यांवर आले आहे. थेट परकीय गुंतवणुकीत वाढ झाली आहे.


    सर्वेक्षणात असे नमूद केले आहे की भारतीय परकीय चलन साठा सहजपणे 400 अब्ज डॉलर्सपेक्षा अधिक ठेवणे शक्य आहे. 2017-18 मध्ये एका डॉलर मागे रुपायची किंमत 65-68 रुपये इतकी होती परंतु 2018-19 मध्ये रुपया 70-74 रुपयांपर्यंत घसरला. कच्या तेलाच्या किंमतीमधील अस्थिरतेमुळे 2018-19 मध्ये विनिमय दर मागील वर्षाच्या तुलनेत अधिक अस्थिर आहे.


    डिसेंबर 2018 अखेरीस भारताचे बाह्य कर्ज 521.1 बिलियन डॉलर्स होते , 2018 मार्च अखेरीच्या तुलनेत ते 1.6 टक्क्यांनी कमी होते. डिसेंबर 2018 अखेरीस दीर्घकालीन कर्ज 2.4 टक्क्यांनी घसरून 417.3 अब्ज डॉलरवर गेले.


    2017-18 प्रमाणेच वर्ष 2018-19 ची आयात निर्यात कायम आहे. 2018-19 मध्ये भारताची व्यापार निर्याती 330.07 अब्ज अमेरिकी डॉलर्सवर गेली. वर्ष 2018-19 दरम्यान भारताची आयात 514.03 अब्ज डॉलर्स होती. या कालावधीत व्यापार तुट 183.96 अब्ज डॉलर इतकी होती. अमेरिका , चीन , हाँगकाँग , संयुक्त अरब अमीरात आणि सौदी अरब हे भारताचे मुख्य व्यापार भागीदार आहेत.


    व्यापार सुविधा


    भारताने एप्रिल 2016 मध्ये व्यापार सुलभीकरणावरील (टीएफए) जागतिक व्यापार संघटनेचा करार मंजूर केला आणि नंतर व्यापार सुलभीकरणावरील (एनसीटीएफ) राष्ट्रीय समिती स्थापन केली ज्यांनी आयात आणि निर्यातीवरील उच्च खर्च कमी करण्यासाठी महत्त्वपूर्ण भूमिका बजावली आहे ज्यामुळे जागतिक मूल्य श्रृंखलेसह आमचा सिमेपारचा व्यापार अबाधित आहे. या प्रयत्नांमुळे सीमापार व्यापार आणि व्यापार सुलभीकरण निर्देशांकात सुधारणा झाली आहे.


    व्यापार संबंधित लॉजिस्टिक


    राष्ट्रीय लॉजिस्टिक पॉलिसीचा एक मसुदा घोषित करण्यात आला आहे ज्यासाठी भारत सरकारकडून राष्ट्रीय लॉजिस्टिक कार्य योजना विकसित केली जात आहे..


    B.Gokhale/S.Mhatre/D.Rane

    
    
    (Release ID: 1577261) Visitor Counter : 29
    
    
      Read this release in: English