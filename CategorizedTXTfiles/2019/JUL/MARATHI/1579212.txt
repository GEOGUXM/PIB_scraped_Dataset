      आर्थिक व्यवहार विषयक मंत्रिमंडळ समिती

      आसाममध्ये रेल्वे जोडणीला प्रोत्साहन
      
      नवे बोंगाईगाव-रंगिया-अगथोरी रेल्वे मार्गाच्या (142.97 किलोमीटर) दुपदरीकरणाला मंजूरी
      
      ही योजना बोंगाईगाव, बक्सा, बारपेटा, नलवाडी व कामरूप या जिल्ह्यातून राबविली जाईल
      
      या प्रकल्पामुळे 34.31 लाख इतके मनुष्यबळ दिवस रोजगार निर्मिती होणार
      
      हा प्रकल्प 2022-23पर्यंत पूर्ण करण्यात येईल व यासाठीचा खर्च अंदाजे 2042.51 कोटी रुपये इतका असेल

      Posted On: 17 JUL 2019 5:51PM by PIB Mumbai

      नवी दिल्ली, 17 जुलै 201 9


      पंतप्रधान नरेंद्र मोदी यांच्या अध्यक्षतेखाली आज झालेल्या अर्थ विषयक समितीच्या बैठकीमध्ये आसाम मधील नवे बोंगाईगाव-रंगिया-अगथोरी रेल्वे मार्गाच्या ( 142.97 किलोमीटर) दुपदरीकरणाला मंजूरी देण्यात आली आहे.


      या योजनेसाठी अंदाजे 2042.51 कोटी रुपये खर्च येईल; तसेच 2022-23 पर्यंत हा प्रकल्प पूर्ण केला जाईल. हा प्रकल्प ‘नॉर्थइस्ट फ्रंटियर रेल्वे’ या बांधकाम संस्थेकडून राबविण्यात येईल.


      या योजनेमुळे पूर्वोत्तर क्षेत्रात वाढणारे दळणवळण सहज व कमी वेळेत होईल. याद्वारे सुमारे 34.31 मनुष्यबळ दिवसाची रोजगार निर्मिती होणार आहे. तसेच ही परियोजना बोंगाईगाव, बक्सा, बारपेटा, नलवाडी व कामरूप या जिल्ह्यातून राबविली जाणार आहे.


      B.Gokhale/S.Kelkar/ P.Kor

    
    
    (Release ID: 1579212) Visitor Counter : 24
    
    
      Read this release in: English