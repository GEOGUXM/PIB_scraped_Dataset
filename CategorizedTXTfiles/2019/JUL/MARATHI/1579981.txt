      वित्त आयोग

      पंधराव्या वित्त आयोगाची जलशक्ती मंत्रालयाबरोबर बैठक
      Posted On: 23 JUL 2019 6:37PM by PIB Mumbai


    नवी दिल्ली , 23 जुलै 201 9


    पंधराव्या वित्त आयोगाचे अध्यक्ष एन के सिंग यांच्यासह आयोगाचे इतर सदस्य आणि वरिष्ठ अधिकाऱ्यांची जलशक्ती मंत्री गजेंद्रसिंह शेखावत यांच्या नेतृत्वाखाली या मंत्रालयाच्या गरजांबाबत चर्चा झाली. आपल्याला आवश्यक असलेल्या विशेषतः जल जीवन मिशन या प्रकल्पाला 2024 पर्यंत एका मोहिमेच्या पद्धतीने पूर्ण करण्यासाठी लागणाऱ्या निधीचा तपशील जलशक्ती मंत्रालयाने सादर केला. यापूर्वी मार्च 2018 मध्ये पंतप्रधान नरेंद्र मोदी यांच्या अध्यक्षतेखाली झालेल्या बैठकीच्या वेळी पंतप्रधानांनी 15 व्या वित्त आयोगाला राज्यांना काही निधी राखून ठेवण्याचे निर्देश देण्याची विनंती करायला सुचवले होते. आरोग्य आणि स्वच्छता क्षेत्रात काही विशिष्ट प्रकल्पांसाठी ही तरतूद असावी , असे त्यांचे म्हणणे होते.


    पंतप्रधानांच्या म्हणण्यानुसार जलशक्ती मंत्रालयाने आज वित्त आयोगाची भेट घेतली आणि आपल्या गरजा आणि केलेल्या कामाची माहिती दिली. जलजीवन मिशन यापूर्वीच्या राष्ट्रीय ग्रामीण पेयजल योजनेपेक्षा वेगळे असल्याचे जलशक्ती मंत्रालयाचे म्हणणे आहे. यामध्ये ग्रामपंचायतींचा समावेश असल्याने त्यांची भूमिका महत्त्वाची ठरणार आहे. पाण्याचा पुरवठा 100 टक्के जलवाहिन्यांद्वारे केला जाणार असल्याने त्यानुसार येणाऱ्या खर्चाची माहिती वित्त आयोगाला देण्यात आली. जलसंपदा , नदी विकास आणि गंगा पुनरुज्जीवन विभागानेही आपल्या गरजांबाबत वित्त मंत्रालयाला माहिती दिली.


    S.Tupe/S.Patil/P.Malandkar


    

    
    (Release ID: 1579981) Visitor Counter : 27
    
    
      Read this release in: English