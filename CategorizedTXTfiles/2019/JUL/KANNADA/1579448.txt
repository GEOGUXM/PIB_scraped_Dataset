      ನಾಗರೀಕ ವಿಮಾನಯಾನ ಸಚಿವಾಲಯ

      ಉಡಾನ್ ಅಡಿಯಲ್ಲಿ ಕಾರ್ಯಾಚರಣಾ ಮಾರ್ಗಗಳ ಸಂಖ್ಯೆ 186 ಕ್ಕೇರಿಕೆ
      Posted On: 18 JUL 2019 6:18PM by PIB Bengaluru


    ಉಡಾನ್ ಅಡಿಯಲ್ಲಿ ಕಾರ್ಯಾಚರಣಾ ಮಾರ್ಗಗಳ ಸಂಖ್ಯೆ 186 ಕ್ಕೇರಿಕೆ


    ಆರ್.ಸಿ.ಎಸ್. ಉಡಾನ್ ನಕಾಶೆಗೆ ದುರ್ಗಾಪುರ ವಿಮಾನ ನಿಲ್ದಾಣ ಇತ್ತೀಚಿನ ಸೇರ್ಪಡೆ.


    ಪ್ರಾದೇಶಿಕ ಸಂಪರ್ಕ ಯೋಜನೆ ( ಅಥವಾ ಉಡೇ ದೇಶ್ಕ ಆಮ್ ನಾಗರಿಕ್/ ಹಿಂದಿಯಲ್ಲಿ ಉಡಾನ್ ) ಅಡಿಯಲ್ಲಿ 12 ಹೊಸ ಮಾರ್ಗಗಳು ಇತ್ತೀಚೆಗೆ ಕಾರ್ಯಾರಂಭ ಮಾಡಿವೆ. ಇದರಿಂದ ಮಂಜೂರಾದ ಒಟ್ಟು 706 ಮಾರ್ಗಗಳಲ್ಲಿ ಉಡಾನ್ ಅಡಿಯಲ್ಲಿ ಕಾರ್ಯಾಚರಿಸುತ್ತಿರುವ ಒಟ್ಟು ಮಾರ್ಗಗಳ ಸಂಖ್ಯೆ 186 ಕ್ಕೇರಿದೆ. (ಇದರಲ್ಲಿ 8 ಪ್ರವಾಸೀ ಆರ್.ಸಿ.ಎಸ್. ಮಾರ್ಗಗಳು ಸೇರಿವೆ.) ದುರ್ಗಾಪುರ ವಿಮಾನ ನಿಲ್ದಾಣವು ಈ ಯೋಜನೆ ಅಡಿಯಲ್ಲಿ ಕಾರ್ಯನಿರ್ವಹಿಸುತ್ತಿರುವ 40 ನೇ ವಿಮಾನ ನಿಲ್ದಾಣವಾಗಿದೆ.


    ದಿನ ನಿತ್ಯ ವಿಮಾನ ಹಾರಾಟ ಕಾರ್ಯಾಚರಣೆ ಆರಂಭಿಸಿರುವ 12 ಮಾರ್ಗಗಳೆಂದರೆ :


    1. ಕೋಲ್ಕತ್ತಾ (ಪಶ್ಚಿಮ ಬಂಗಾಳ) –ಅಲಹಾಬಾದ್ (ಉತ್ತರ ಪ್ರದೇಶ)


    2. ಅಲಹಾಬಾದ್ (ಉ.ಪ್ರ.) –ಕೋಲ್ಕೊತ್ತಾ (ಪ.ಬ.)


    3. ಅಲಹಾಬಾದ್ (ಉ.ಪ್ರ.) – ರಾಯಪುರ (ಸಿ.ಜಿ.)


    4 . ರಾಯಪುರ (ಸಿ.ಜಿ.)- ಅಲಹಾಬಾದ್ (ಉ.ಪ್ರ.)


    5 . ಗ್ವಾಲಿಯರ್ (ಮ.ಪ್ರ.)-ಬೆಂಗಳೂರು (ಕರ್ನಾಟಕ)


    6. ಬೆಂಗಳೂರು (ಕರ್ನಾಟಕ)- ಗ್ವಾಲಿಯರ್ (ಮ.ಪ್ರ.)


    7 ಕೋಲ್ಕೊತ್ತಾ (ಪ.ಬ.)- ಗ್ವಾಲಿಯರ್ (ಮ.ಪ್ರ.)


    8 ಗ್ವಾಲಿಯರ್ (ಮ.ಪ್ರ.)- ಕೋಲ್ಕೊತ್ತಾ (ಪ.ಬ.)


    9 ಮುಂಬಯಿ (ಮಹಾರಾಷ್ಟ್ರ) –ಬೆಳಗಾವಿ (ಕರ್ನಾಟಕ)


    10 ಬೆಳಗಾವಿ (ಕರ್ನಾಟಕ)- ಮುಂಬಯಿ (ಮಹಾರಾಷ್ಟ್ರ)


    11 ಮುಂಬಯಿ (ಮಹಾರಾಷ್ಟ್ರ)-ದುರ್ಗಾಪುರ (ಪ.ಬ.)


    12 ದುರ್ಗಾಪುರ (ಪ.ಬ.)- ಮುಂಬಯಿ (ಮಹಾರಾಷ್ಟ್ರ)


    ನಾಗರಿಕ ವಾಯು ಯಾನ ಸಚಿವಾಲಯ (ಎಂ.ಒ.ಸಿ.ಎ.) ಯು ಪ್ರಾದೇಶಿಕ ಸಂಪರ್ಕ ಯೋಜನೆ (ಆರ್.ಸಿ.ಎಸ್.) –ಉಡೇ ದೇಶ್ಕ ಆಮ್ ಆದ್ಮಿ (ಉಡಾನ್) ಯನ್ನು 21.10.2016 ರಲ್ಲಿ ಪ್ರಾದೇಶಿಕ ವಾಯು ಸಂಪರ್ಕವನ್ನು ಉತ್ತೇಜಿಸುವುದಕ್ಕಾಗಿ ಮತ್ತು ಜನ ಸಮೂಹಕ್ಕೆ ವಾಯು ಯಾನವನ್ನು ಕೈಗೆಟಕುವ ದರದಲ್ಲಿ ಲಭ್ಯವಾಗುವಂತೆ ಮಾಡುವುದಕ್ಕಾಗಿ ಆರಂಭಿಸಿತ್ತು. ಅಂದಿನಿಂದ 3 ಸುತ್ತುಗಳ ಹರಾಜು ಪೂರ್ಣಗೊಂಡಿದೆ. . ಮೊದಲ ಆರ್.ಸಿ.ಎಸ್.-ಉಡಾನ್ ವಿಮಾನ ಹಾರಾಟಕ್ಕೆ 2017 ರ ಏಪ್ರಿಲ್ 27ರಂದು ಶಿಮ್ಲಾದಲ್ಲಿ ಪ್ರಧಾನ ಮಂತ್ರಿ ಅವರು ಚಾಲನೆ ನೀಡಿದ್ದರು. 106 ಆರ್.ಸಿ.ಎಸ್. ವಿಮಾನ ನಿಲ್ದಾಣಗಳು/ಜಲ ವಿಮಾನ ನಿಲ್ದಾಣಗಳನ್ನು ( 76 ಹೊಸ , 20 ಸಾಕಷ್ಟು ಸೌಕರ್ಯ ಇಲ್ಲದ ಮತ್ತು 10 ಜಲ ವಿಮಾನ ನಿಲ್ದಾಣಗಳು) ಮತ್ತು 31 ಹೆಲಿ ನಿಲ್ದಾಣಗಳನ್ನು ಭಾರತದ ಸಣ್ಣ ನಗರಗಳನ್ನು ಆರ್.ಸಿ.ಎಸ್. ವಿಮಾನ ಹಾರಾಟ ಮೂಲಕ ಸಪರ್ಕಿಸಲು ಗುರುತಿಸಲಾಗಿತ್ತು. 46 ಪ್ರವಾಸಿ ಆರ್.ಸಿ.ಎಸ್. ಮಾರ್ಗಗಳ ಸಹಿತ 706 ಆರ್.ಸಿ.ಎಸ್. ಮಾರ್ಗಗಳನ್ನು 19 ಆಯ್ದ ವಿಮಾನ ಯಾನ ಸಂಸ್ಥೆಗಳಿಗೆ ಉಡಾನ್ ಅಡಿಯಲ್ಲಿ ನೀಡಲಾಗಿತ್ತು. 40 ಆರ್.ಸಿ.ಎಸ್. (23 ಹೊಸ, 17 ಸಾಕಷ್ಟು ಸೌಕರ್ಯ ಇರದ ) ವಿಮಾನ ನಿಲ್ದಾಣಗಳಿಂದ ಆರ್.ಸಿ.ಎಸ್. ವಿಮಾನ ಹಾರಾಟಗಳು ಆರಂಭಗೊಂಡವು ಮತ್ತು ದುರ್ಗಾಪುರವು ಆರ್.ಸಿ.ಎಸ್. ಉಡಾನ್ ನಕಾಶೆಯಲ್ಲಿ ಇತ್ತೀಚಿನ ವಿಮಾನ ನಿಲ್ದಾಣವಾಗಿದೆ.

    
    
    (Release ID: 1579448) Visitor Counter : 21
    
    
      Read this release in: English , Urdu , Hindi , Bengali