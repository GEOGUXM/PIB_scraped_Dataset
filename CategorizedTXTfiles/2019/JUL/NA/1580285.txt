      خواتین اور بچوں کی ترقیات کی وزارت

      پوشن ابھیان کا نفاذ
      Posted On: 25 JUL 2019 3:58PM by PIB Delhi


    نئی دہلی، 25 ؍جولائی،خواتین اور بچوں کی ترقی کی وزیر محترمہ اسمرتی زوبین ایرانی نے آج راجیہ سبھا میں ایک سوال کا تحریری جواب دیتے ہوئے ایوان کو مطلع کیا کہ پوشن ابھیان کو حکومت ہند نے 18 دسمبر 2017 کو تین سال کی مدت کے لئے ، جو 18-2017 سے شروع ہوئی ، اس مقصد سے قائم کیا تھا کہ بچوں (صفر-6 سال) میں طبعی بالیدگی میں رکاوٹ کو کم کرنا اور ان میں تغذیہ کی کمی کو دور کرنا اور پیدائش کے وقت بچے کے وزن میں کمی کو دور کرنا اور چھوٹے بچوں (6 سے 59 مہینے کے) ، عورتوں اور نابالغ لڑکیوں میں خون کی کمی کو 3 فیصد سالانہ کی شرح سے کم کرنا ہے۔


    ابھیان میں مختلف پروگراموں کے ساتھ تال میل ، سماجی پروگراموں کا انعقاد اور مقاصد کو حاصل کرنے کے لئے ریاستوں ؍ مرکز کے زیر انتظام علاقوں کو مراعات دینا شامل ہے۔ لوگوں کو تغذیہ کے پہلوؤں کے بارے میں معلومات فراہم کرنے کی خاطر عوامی تحریک اور بیداری پروگراموں کو جن آندولن بنایا گیا۔ اس کے علاوہ بچوں کی صحت سے متعلق طریقہ کار کو مستحکم کرنے کے لئے فیلڈ میں کام کرنے والوں میں اضافہ کیا گیا ۔ ابھیان کے تحت مرحلے وار نفاذ کے لئے تمل ناڈو سمیت 36 ریاستوں ؍ مرکز کے زیر انتظام علاقوں کے تمام اضلاع کا احاطہ کیا گیا ہے۔


    حکومت ہند اور یونیسیف نے جنوری 2018 میں ایک کنٹری پروگرام 2022-2018 پر مشترکہ طور پر دستخط کئے۔ اس معاہدے کے تحت یونیسیف کنٹری پروگرام 2022-2018 کے تحت پوشن ابھیان کے تحت ایم ڈبلیو سی ڈی کو تکنیکی امداد اور مندرجہ امور میں دیگر امداد فراہم کرتا ہے۔

      * تمام رہنما خطوط کی ڈیزائننگ میں امداد
      * پوسٹروں اور ہورڈنگس کی تیاری
      * آڈیو ویژول کی تیاری
      * جن آندولن رہنما خطوط کی تیاری اور ڈیزائننگ میں مدد
      * جن آندولن کے لئے ڈیش بورڈ ؍ گوگل لنک کی تیاری میں مدد

    ۔۔۔۔۔۔۔۔۔۔۔۔۔۔۔۔


    U- 3 422

    
    
    (Release ID: 1580285) Visitor Counter : 6
    
    
      Read this release in: English , Bengali
    
    
    

*