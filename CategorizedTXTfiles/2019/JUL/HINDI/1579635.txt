      वित्‍त मंत्रालय

      डीजीजीआई मुख्यालय ने सामान की आपूर्ति किए बिना ही फर्जी चालान जारी करने वाले व्यक्ति को गिरफ्तार किया
      Posted On: 19 JUL 2019 7:19PM by PIB Delhi


    जीएसटी खुफिया मुख्यालय के महानिदेशक (डीजीजीआई मुख्यालय) ने हरियाणा के सिरसा शहर के स्थायी निवासी अनुपम सिंगला पुत्र श्री कृष्ण कुमार सिंगला को गिरफ्तार किया है। इस व्यक्ति ने किसी भी सामान की आपूर्ति किए बिना ही फर्जी चालान जारी करने के उद्देश्य से 90 फर्जी फर्मे बना रखी थीं। अनुपम सिंगला के दिल्ली निवास और कार्यालयों पर डीजीजीआई द्वारा की गई खोजबीन के दौरान विभिन्न व्यक्तियों से संबंधित 110 डेबिट/क्रेडिट कार्ड, 173 विभिन्न बैंक खातों से संबंधित खाली हस्ताक्षर की हुई चैक बुक / खाली चैक बुक, विभिन्न ट्रांसपोटरों से संबंधित खाली बिल्टी बुक, विभिन्न व्यक्तियों के पहचान सबूत, अनेक मोबाइल सिम कार्ड और अन्य भ्रामक दस्तावेज प्राप्त हुए हैं। अनुपम सिंगला द्वारा खोली गई फर्मों ने परिपत्रित कारोबार मूल्य तथा 660 करोड़ रुपये के जीएसटी घटक के साथ कुल 7,672 करोड़ रुपये मूल्य के चालान जारी किए हैं। अनुपम सिंगला ने सीजीएसटी अधिनियम, 2017 की धारा -132(1) (बी) और 132 (1) (1) के प्रावधानों के तहत अपराध किए हैं जो सीजीएसटी अधिनियम, 2017 की धारा 132 (5) के तहत संज्ञेय और गैर-जमानती हैं। पटिलाया हाउस, नई दिल्ली के चीफ मेट्रोपोलिटन मजिस्ट्रेट ने अनुपम सिंगला को 14 दिन की न्यायिक हिरासत में भेज दिया है।


    ****


    आर.के.मीणा / आरएनएम/एएम/आईपीएस / डीए – 2104


    

    
    (Release ID: 1579635) Visitor Counter : 117
    
    
      Read this release in: English