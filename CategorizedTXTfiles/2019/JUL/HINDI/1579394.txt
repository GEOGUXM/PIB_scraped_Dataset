      रेल मंत्रालय

      आईआरटीएस के 1982 बैच के अधिकारी श्री पी. एस. मिश्रा ने रेलवे बोर्ड के सदस्‍य यातायात का कार्यभार संभाला
      Posted On: 18 JUL 2019 4:39PM by PIB Delhi


    भारतीय रेलवे यातायात सेवा (आईआरटीएस) के 1982 बैच के अधिकारी श्री पूर्णेन्दु एस. मिश्रा ने रेलवे बोर्ड के नए सदस्य यातायात (एमटी) और सरकार के पदेन सचिव का 17 जुलाई को कार्यभार संभाल लिया। इस पद संभालने से पूर्व श्री मिश्रा दक्षिण-पूर्व रेलवे और पूर्वी रेलवे के महाप्रबंधक थे।


    श्री मिश्रा विभिन्न क्षमताओं जैसे महाप्रबंधक (पूर्वी तट रेलवे, भुवनेश्वर), प्रमुख कार्य प्रबंधक (पश्चिम रेलवे, मुम्बई), सलाहकार (सुरक्षा), कार्यकारी निदेशक (कॉरपोरेट समन्वयक), रेलवे बोर्ड, डिवीजनल रेलवे प्रबंधक (दक्षिण पूर्व मध्य रेलवे, रायपुर) और मुख्य परिवहन योजना प्रबंधक (दक्षिण पूर्व रेलवे) में कार्य कर चुके हैं। इसके अलावा श्री मिश्रा पूर्वी तटीय रेलवे और पूर्वी मध्य रेलवे में मुख्य माल ढुलाई प्रबंधक, मुख्य परिवहन योजना प्रबंधक और मुख्य यात्री परिवहन प्रबंधक रह चुके हैं।


    श्री मिश्रा विदेश में विभिन्न प्रशिक्षण कार्यक्रमों में शामिल हो चुके हैं। इनमें पीट्सबर्ग अमेरिका में एडवांस्ड लीडरशिप प्रोग्राम और एडवांस्ड स्ट्रेटेजी मैनेजमेंट प्रोग्राम तथा दक्षिण अफ्रीका में लॉन्ग हॉल ऑपरेशन शामिल है। श्री मिश्रा की खेलों और कल्याणकारी कार्यों में काफी रूचि है।


    ****


    आर.के.मीणा/आरएनएम/एएम/केपी/सीएस-2076


    

    
    (Release ID: 1579394) Visitor Counter : 152
    
    
      Read this release in: Urdu , English