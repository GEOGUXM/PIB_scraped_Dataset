      रक्षा मंत्रालय

      रक्षा मंत्री श्री राजनाथ सिंह ने प्रमुख रक्षा उत्‍पादन कार्यक्रमों की कारगर निगरानी के लिए डैशबोर्ड लांच किया
      Posted On: 25 JUL 2019 5:29PM by PIB Delhi


    रक्षा मंत्री श्री राजनाथ सिंह ने आज यहां रक्षा उत्‍पादन विभाग के विभिन्‍न कार्यक्रमों और योजनाओं की प्रभावी निगरानी में सहायक विभाग का डैशबोर्ड लांच किया।


    रक्षा उत्‍पादन सचिव डॉ. अजय कुमार ने डैशबोर्ड की विशेषताओं और प्रमुख उद्देश्‍यों की जानकारी दी। उन्होंने कहा कि इस पहल से मंत्रालय रक्षा उत्‍पादन के प्रमुख घटकों की निगरानी रख सकेगा। इन घटकों में रक्षा निर्या त , रक्षा ऑफसेट , बौद्धिक संपदा अधिकार (पंजीकृत पेटेंट की संख्‍या) और मिशन रक्षा ज्ञान शक्ति शामिल हैं। उन्‍होंने बताया कि डैशबोर्ड ‘ मेक इन इंडिया ’ कार्यक्रम के अंतर्गत रक्षा परियोजनाओं , रक्षा क्षेत्र में स्‍टार्टअप उत्‍तर प्रदेश तथा तमिलनाडु में रक्षा गलियारों में निवेश और रक्षा क्षेत्र में आर्टिफिशियल इंटे‍लीजेंस परियोजना जैसे विषयों पर संकलित और अनुकूल जानकारी प्रदान करेगा।


    जनसाधारण के लिए यह डैशबोर्ड www.ddpdashboard.gov.in पर उपलब्‍ध है। एक्‍सेस नियंत्रण के अंतर्गत डैशबोर्ड पर कुछ डाटा प्रतिबंधित रूप से देखने के लिए हैं।


    इस अवसर पर रक्षा राज्‍य मंत्री श्री श्रीपद यसो नाईक तथा मंत्रालय के वरिष्‍ठ अधिकारी उपस्थित थे।


    ******


    आर.के.मीणा/आरएनएम/एएम/एजी/एनआर- 2174


    

    
    (Release ID: 1580323) Visitor Counter : 120
    
    
      Read this release in: English , Urdu , Bengali