      पूर्वोत्‍तर क्षेत्र विकास मंत्रालय

      त्रिपुरा के विधायकों के प्रतिनिधिमंडल ने पूर्वोत्‍तर क्षेत्र विकास राज्‍य मंत्री डॉ. जितेंद्र सिंह से मुलाकात की
      Posted On: 15 JUL 2019 6:17PM by PIB Delhi


    त्रिपुरा के राजनीतिक दल इंडीजिनस पीपुल्‍स फ्रंट ऑफ त्रिपुरा के विधायकों के एक प्रतिनिधि‍मंडल ने राज्‍य के दो वरिष्‍ठ मंत्रियों श्री एन.सी. देबबर्मा और श्री मेवार कुमार जमातिया के नेतृत्‍व में पूर्वोत्‍तर क्षेत्र विकास राज्‍य मंत्री , प्रधानमंत्री कार्यालय में राज्‍यमंत्री, कार्मिक, लोक शिकायत, पेंशन, परमाणु ऊर्जा और अंतरिक्ष राज्‍य मंत्री डॉ. जितेंद्र से आज नई दिल्‍ली में मुलाकात की।


    प्रतिनिधिमंडल ने डॉ. जितेंद्र सिंह को एक ज्ञापन सौंपा , जिसमें त्रिपुरा के मूल वासियों से जुड़े सामाजिक, आर्थिक, सांस्‍कृतिक, भाषायी और अन्‍य मुद्दे उठाए गए हैं। प्रतिनिधिमंडल ने सितंबर, 2018 में गृह मंत्रालय द्वारा गठित एक उच्‍चस्‍तरीय समिति का भी उल्‍लेख किया।


    ज्ञापन में भारत के संविधान की छठवीं अनुसूची के संशोधन के लिए उठाए गए कदमों के हवाले से प्रधानमंत्री श्री नरेंद्र मोदी के नेतृत्‍व वाली केंद्र सरकार की सराहना की। संशोधन का मसौदा जनवरी , 2019 में मंत्रिमंडल ने मंजूर किया था। प्रस्‍तावित नए प्रावधानों का स्‍वागत करते हुए ज्ञापन में विभिन्‍न जिला परिषदों के लिए नामकरण के सम्‍बंध में सुझाव दिए गए हैं।


    डॉ. जितेंद्र सिंह ने कहा कि अधिकतर सुझाव गृह मंत्रालय से सम्‍बंधित हैं , इसलिए उन्‍हें सम्‍बंधित मंत्रालय को भेज दिया जाएगा। डॉ. जितेंद्र सिंह ने कहा कि पिछले तीन वर्षों के दौरान त्रिपुरा में विकास गतिविधियों में गति आई है। राज्‍य में सुरक्षा की स्थिति में भी सुधार हुआ है और हिंसा की किसी घटना की सूचना नहीं है। उन्‍होंने अगरतला से अखौरा तक बांग्‍लादेश के लिए महत्‍वाकांक्षी रेल परियोजना का भी उल्‍लेख किया।


    ***


    आर.के.मीणा/आरएनएम/एएम/एकेपी/एसकेपी-2034

    
    
    (Release ID: 1578825) Visitor Counter : 117
    
    
      Read this release in: English , Urdu