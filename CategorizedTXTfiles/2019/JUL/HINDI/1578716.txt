      वाणिज्‍य एवं उद्योग मंत्रालय

      जून, 2019 के लिए थोक मूल्य सूचकांक (आधार वर्ष : 2011-12 = 100) की समीक्षा
      Posted On: 15 JUL 2019 11:57AM by PIB Delhi


    जून , 2019 के दौरान ‘ सभी जिंसों ’ के लिए आधि‍कारिक थोक मूल्‍य सूचकांक (आधार वर्ष: 2011-12=100) पिछले महीने के 121.2 अंक (अनंतिम) से 0.2 प्रतिशत बढ़कर 1 21.5 अंक (अनंतिम) हो गया।


    मुद्रास्‍फीति
    मासिक थोक मूल्‍य सूचकांक (डब्‍ल्‍यूपीआई) पर आधारित मुद्रास्‍फीति की वार्षिक दर जून , 2019 के दौरान (जून , 2018 की तुलना में) 2.02 प्रतिशत (अनंतिम) रही , जबकि इससे पिछले महीने यह 2.45 प्रतिशत (अनंतिम) थी। वहीं , पिछले वर्ष के इसी महीने में यह 5.68 प्रतिशत रही थी। वित्‍त वर्ष में अब तक क्रमिक वृद्धि के साथ मुद्रास्‍फीति की दर 1.33 प्रतिशत आंकी गई है , जबकि पिछले वर्ष की इसी अवधि में क्रमिक वृद्धि के साथ मुद्रास्‍फीति या महंगाई दर 2. 41 प्रतिशत थी।


    विभिन्‍न जिंस समूहों के सूचकांक में उतार-चढ़ाव कुछ इस प्रकार रहे :-


    प्राथमिक वस्तुएं (भारांक 22.62 प्रतिशत)


    इस प्रमुख समूह का सूचकांक पिछले महीने के 139.5 अंक (अनंतिम) से 1.4 प्रतिशत बढ़कर 1 41 .4 अंक (अनंतिम) हो गया। महीने के दौरान जिन समूहों और वस्‍तुओं के सूचकांक में उतार-चढ़ाव देखे गए , वे इस प्रकार हैं :


    ‘ खाद्य उत्‍पाद ’ समूह का सूचकांक पिछले महीने के 150 .1 अंक (अनंतिम) से 1.1 प्रतिशत बढ़कर 151.7 (अनंतिम) रहा। इस दौरान समुद्री मछली (6 प्रतिशत), अरहर, जौ, सुअर मांस, मटर/चावली तथा मूंग ( 4 प्रतिशत) , फल, सब्‍जी तथा उड़द (प्रत्येक 3 प्रतिशत), गौ-मांस, भैस का मांस, मसूर तथा मक्‍का (प्रत्‍येक 2 प्रतिशत) और मांस, मसाले, राजमा और धान (प्रत्येक 1 प्रतिशत) के दाम बढ़ गए। वहीं, इस दौरान पान के पत्‍ते (26 प्रतिशत), चाय (2 प्रतिशत) तथा रागी एवं चिकन (प्रत्येक 1 प्रतिशत) के दाम घट गए।


    ‘अखाद्य पदार्थों’ के समूह का सूचकांक पिछले महीने के 127.8 अंक (अनंतिम) से 0.7 प्रतिशत बढ़कर 128.7 अंक (अनंतिम) रह गया। ऐसा कच्‍चा रबड़ (12 प्रतिशत) पशु चारा (5 प्रतिशत), मूंगफली बीज (4 प्रतिशत ), सूरजमुखी (करडी बीज) (3 प्रतिशत), मेस्‍ता, चमड़ा, सरसों के बीज, सोयाबीन (प्रत्‍येक 2 प्रतिशत), कच्‍चा रेशम, कपास बीज (प्रत्‍येक 1 प्रतिशत) के दाम बढ़ने के कारण हुआ। उधर, पुष्‍प कृषि (8 प्रतिशत), कोपरा (नारियल) (3 प्रतिशत), अरंडी बीज और ग्‍वार बीज ( प्रत्‍येक 2 प्रतिशत) एवं नाइजर सीड, कच्‍चा जूट, उद्योग के लिए लकड़ी तथा सुरजमुखी (प्रत्‍येक 1 प्रतिशत) के दाम घट गए।


    ‘ खनिज ’ समूह का सूचकांक पिछले महीने के 1 38 अंक (अनंतिम) से 14.5 प्रतिशत बढ़कर 158 अंक (अनंतिम) हो गया। ऐसा तांबा सांद्र (41 प्रतिशत), बॉक्‍साइड (6 प्रतिशत) और मैगनीज़ खनिज़ (4 प्रतिशत) के दाम बढ़ने के कारण हुआ। हालांकि चूना पत्‍थर (12 प्रतिशत), सीसा (4 प्रतिशत), जस्‍ता (3 प्रतिशत) और लौह खनिज़ (1 प्रतिशत) के दाम घट गये हैं।


    ईंधन एवं बिजली (भारांक 13.15 प्रतिशत)


    इस प्रमुख समूह का सूचकांक पिछले महीने के 103 .4 अंक (अनंतिम) से 1 .3 प्रतिशत घटकर जून 2019 में 102.1 अंक (अनंतिम) हो गया।


    निर्मित उत्‍पाद (भारांक 64.23 प्रतिशत)


    ‘खाद्य उत्‍पादों के विनिर्माण’ समूह का सूचकांक पिछले महीने के 118.7 के समान स्‍तर पर रहा।


    निर्मित खाद्य उत्‍पादों का सूचकांक 129.2 (अनंतिम) से 0.9 प्रतिशत बढ़कर 130.4 (अनंतिम) हो गया। ऐसा दूध पाउडर (12 प्रतिशत), गुड़ शीरा (11 प्रतिशत), भैस का मांस, ताजा/फ्रोजन (7 प्रतिशत), तैयार पशु आहार तथा प्रसंस्‍कृत चाय (5 प्रतिशत), गुड़ (4 प्रतिशत), मक्‍खन, चावल (गैर बासमती), कॉफी, फल व सब्‍जी का प्रसंस्‍करण तथा संरक्षण (प्रत्‍येक 2 प्रतिशत) और सूजी, घी, कपास बीज तेल, मावा, प्रसंस्‍कृत अन्‍य मांस, आईसक्रीम, कॉफी, मैदा, सुरजमुखी तेल (प्रत्येक 1 प्रतिशत) के दाम बढ़ने के कारण हुआ। हालांकि शहद (6 प्रतिशत), मेकरॉनी, नूडल व ऐसे अन्‍य खाद्य उत्‍पाद (3 प्रतिशत) चिकन, पॉम तेल, स्‍वास्‍थ्‍यवर्धन उत्‍पाद (प्रत्‍येक 2 प्रतिशत) तथा तैयार खाद्य उत्‍पाद निर्माण, नारियल तेल, मसाले (मिश्रित मसाले सहित), मुंगफली तेल, नमक, मछली का प्रसंस्‍करण व संरक्षण, अरंडी तेल तथा चीनी (प्रत्‍येक 1 प्रतिशत) के दाम घट गये।


    ‘पेय पदार्थों के विनिर्माण’ समूह का सूचकांक पिछले महीने के 122.5 अंक (अनंतिम) से 0.7 प्रतिशत बढ़कर 123.3 अंक (अनंतिम) हो गया।


    ‘तम्‍बाकू एवं तम्‍बाकू उत्‍पादों’ के समूह का सूचकांक पिछले महीने के 152.1 अंक (अनंतिम) से 2 प्रतिशत बढ़कर 155.1 अंक (अनंतिम) के स्‍तर पर आ गया।


    जून 2019 में थोक मूल्‍य सूचकांक और महंगाई दर से जुड़ी विस्‍तृत जानकारी पाने के लिए अंग्रेजी का अनुलग्‍नक यहां क्लिक करें


    ***


    आर.के.मीणा /आरएनएम/एएम/जेके / एसएस – 20 27

    
    
    (Release ID: 1578716) Visitor Counter : 745
    
    
      Read this release in: English , Urdu , Marathi , Malayalam