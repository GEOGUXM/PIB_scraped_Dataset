      कौशल विकास एवं उद्यमिता मंत्रालय

      विश्‍व युवा कौशल दिवस के अवसर पर स्किल इंडिया अभियान की चौथी वर्षगांठ मनाई गई: प्रतिवर्ष एक करोड़ से ज्‍यादा युवा कौशल विकास कार्यक्रम से जुड़ रहे हैं
      Posted On: 15 JUL 2019 8:09PM by PIB Delhi


    विश्‍व युवा कौशल दिवस के अवसर पर कौशल विकास और उद्यमिता मंत्रालय ने नई दिल्‍ली में स्किल इंडिया मिशन की चौथी वर्षगांठ मनाई। इस अवसर पर युवाओं को विभिन्‍न क्षेत्रों में कौशल प्रशिक्षण उपलब्‍ध कराने के लिए कई घोषणाएं की गई और समझौता ज्ञापनों पर हस्‍ताक्षर किए गए। विभिन्‍न मंत्रालयों और सरकारी अधिकारियों ने स्किल इंडिया मिशन के प्रति अपनी प्रतिबद्धता व्‍यक्‍त की।


    स्किल इंडिया की चौथी वर्षगांठ पर आयोजित कार्यक्रम में मुख्‍य अतिथि के रूप में वित्‍तमंत्री श्रीमती निर्मला सीतारामन मौजूद थीं। उनके अलावा कानून एवं विधि तथा संचार , इलेक्ट्रॉनिक्स और सूचना प्रौद्यागिकी मंत्री श्री रविशंकर प्रसाद मानव संसाधन विकास मंत्री श्री रमेश पोखरियाल निशंक , कृषि एवं किसान कल्याण और ग्रामीण विकास तथा पंचायती राज मंत्री श्री नरेंद्र सिंह तोमर , कौशल विकास और उद्मिता मंत्री डा महेन्‍द्र नाथ पांडेय , बिजली एंव नवीकरणीय ऊर्जा राज्‍य मंत्री (स्‍वतंत्र प्रभार), तथा कौशल विकास और उद्मिता राज्‍य मंत्री श्री आर के सिंह, राष्‍ट्रीय कौशल विकास निगम के अध्‍यक्ष तथा एलएंडी समूह के अध्‍यक्ष ए एम नाईक, कौशल विकास और उद्मिता मंत्रालय में संयुक्‍त सचिव श्री राजेश अग्रवाल तथा राष्‍ट्रीय कौशल विकास निगम के प्रबंध निदेशक और मुख्‍य कार्यकारी अधिकारी डा मनीष कुमार भी इस अवसर पर उपस्थित थे।


    कौशल विकास और उद्मिता मंत्रालय की ओर से इस अवसर पर कई महत्‍वपूर्ण घोषणांए की गईं-

     1. मंत्रालय ने अप्रेन्टिसशिप में डिग्री ,इलेक्ट्रिक वाहनों पर आईटीआई में नए पाठ्यक्रम तथा उन्‍नत कृषि पर नए पाठ्यक्रमों की घोषणा की ।
     2. प्रतिभागियों के संदर्भ में मुद्दों और उनसे जुड़े संभावित समाधानों पर चर्चा के लिए कौशल युवा सम्‍वाद नाम से युवाओं के लिए राष्‍ट्रीय स्‍तर पर संवाद का आयेाजन।
     3. वित्‍तीय क्षेत्र में अप्रेन्टिसशिप ट्रेंनिंग के लिए भारतीय स्‍टेट बैंक और एचडीएफसी बैंक के साथ सहयोग की घोषणा ; प्रधानमंत्री कौशल विकास योजना के तहत 170,000 ग्रामीण डाक सेवकों को प्रमाण पत्र देने के लिए भारतीय डाक भुगतान बैंक के साथ करार की घोषणा।
     4. महिला सशक्तिकरण के लिए अर्बन क्‍लैप , नेस वाडिया कॉलेज ऑफ कॉमर्स तथा मेकडोनाल्‍ड, श्री शंकरलाल सुदंरबाईशासून जैन कॉलेज फॉर वूमेन, बॉट वीएफएक्‍स लिमिटेड तथा विक्रम ग्रुप, जैसे निजी क्षेत्र की कंपनियों और संस्‍थाओं के साथ समझौता ज्ञापन पर हस्‍ताक्षर। डसॉल्‍ट एविएशन के सहयोग से आईटीआई नागपुर में एयरोस्‍ट्रक्‍चर फिटर और वेल्‍डर प्रशिक्षण कार्यक्रम शुरू करने की घोषणा। आरडीएसडी ई पंजाब तथा ट्राइडेंटग्रुप के साथ भी महिला सशक्तिकरण से जुड़े कार्यक्रामें के लिए करार
     5. 16 से 31 जुलाई तक चलने वाले कौशल विकास पखवाड़े के तहत विभिन्‍न आयोजनों की शुरुआत
     6. रूस में आयोजित होने वाले अंतराष्‍ट्रीय विश्‍व कौशल प्रतिस्‍पर्द्धा के लिए भारतीय दल की घोषणा

    श्रीमती निर्मला सीतारमण ने कार्यक्रम को संबोधित करते हुए कहा , स्किल इंडिया मिशन ने देश के युवाओं को आजीविका के नए अवसर प्रदान किए हैं। उन्‍होंने युवाओं से अपनी महत्वाकांक्षाओं को पूरा करने के लिए पूरी लगन के साथ काम करने का आग्रह करते हुए कहा , ‘ यदि आप किसी विशेष कौशल में दक्षताप्राप्त करना चाहते हैं तो आपको इसके लिए अपनी प्रतिभा का भरपूर इस्‍तेमाल करना चाहिए। उन्‍होंने कहा कि पहले अवसरों की तलाश करना आसान नहीं था , लेकिन आज मंत्रालय की मदद से , सरकार ने प्रशिक्षण की पूरी व्‍यवस्‍था की है ऐसे में आप सभी से आग्रह करती हूं कि सरकार द्वारा उपलब्‍ध अवसरों का भरपूर लाभ उठाएं। ’


    श्री मेहन्‍द्र नाथ पांडेय ने कहा , इस शुभअवसर पर मैं उन सभी को बधाई देना चाहता हूं जो स्किल इंडिया के अभियान में पिछले चार साल से जुड़े हैं। यह एक ऐसी सोच है जो हमारे माननीय प्रधान मंत्री के एक कुशल भारत के दृष्टिकोण के साथ पल्‍लवित हुआ है और अब अपने अगले चरण में पहुँच गया है। यह जरूरी है कि कौशल विकास कार्यक्रमों में सहज सहयोग के लिए हम सभी मंत्रालयों , राज्यों और उद्योगों का समर्थन चाहते हैं। ”


    उन्होंने कहा , हमने आज कई ऐसी पहलों की भी घोषणा की है जो युवाओं को रोजगार के नए अवसर उपलब्ध कराने के लिए विशेष रूप से तैयार किए गए विभिन्न कौशल प्रशिक्षण प्राप्‍त करने में मदद करेंगे। ’


    श्री रविशंकर प्रसाद ने कहा कि कौशल विकास सभी पहलों का मूल आधार है और इसके पीछे प्रेरक शक्ति भारत के युवा हैं। “मेक इन इंडिया, स्टार्ट-अप इंडिया, स्टैंड अप इंडिया, डिजिटल इंडिया सहित अन्य दूरदर्शी योजनाओं के साथ स्किल इंडिया की अवधारणा का एक अनूठा परस्पर संबंध है। इन सभी को सफल होने के लिए आगे बढ़कर काम करना होगा। भारतीय अर्थव्यवस्था कई गुना विकसित होकर अब दुनिया की तीसरी सबसे बड़ी अर्थव्‍यवस्‍था बन गई है। आज, भारत के युवा रोजगार मांगने वाले नहीं बल्कि देने वाले बनना चाहते हैं।


    श्री नरेन्‍द्र सिंह तोमर ने कहा कि कौशल प्रशिक्षण हमेशा से ही भारत की सांस्‍कृतिक और पारंपरिक शिक्षा पद्धति का अभिन्‍न हिस्‍सा रहा है। हमारे आईटीआई संस्‍थानों का बड़ा और विश्‍वसनीय नेटवर्क युवाओं को उनके पसंदीदा क्षेत्रों में कौशल प्रशिक्षण देने का काम कर रहा है।


    मानव संसाधन विकास मंत्री श्री रमेश पोखरियाल ने कहा कि भारत कौशल विकास का एक बड़ा केंद्र बनकर उभरेगा। आने वाले अगले 25 वर्षों में भारत दुनिया का अकेला ऐसा देश होगा जहां की बड़ी आबादी युवाओं की होगी।


    बिजली राज्‍य मंत्री श्री आर के सिंह ने कहा कि आज का दिन हमें देश में कौशल विकास प्रशिक्षण की‍ स्थिति पर विचार करने का अवसर देता है। हमें इस क्षेत्र में अवसरों और कमियों को बारीकी से भी देखने का भी मौका मिल रहा है। तेजी से विकसित हो रही अर्थव्‍यवस्‍था में अक्‍सर यह सवाल पूछा जा रहा है कि क्‍या सरकार देश की बड़ी आबादी को भविष्‍य में रोजगार उपलब्‍ध कराने के लिए पूरा प्रशिक्षण दे पाएगी। इसका जवाब हां में है।


    कौशल विकास और उद्यमिता सचिव डॉ.केपी कृष्‍णन ने कहा कि उनका मंत्रालय कौशल विकास प्रशिक्षणों के लिए विशेष रूप से असंगठित तथा लघु और मझौले उद्यमों पर ध्‍यान देगा ।


    आर.के.मीणा / आरएनएम/एएम /एमएस/एसके-2036

    
    
    (Release ID: 1578871) Visitor Counter : 200
    
    
      Read this release in: English
    
    
    

6.