      पेट्रोलियम एवं प्राकृतिक गैस मंत्रालय

      ‘‘पहल’’ योजना के तहत मार्च, 2019 तक 59,599 करोड़ रुपए की अनुमानित बचत/लाभ
      Posted On: 05 JUL 2019 6:17PM by PIB Delhi


    पैट्रोलियम एवं प्राकृतिक गैस मंत्रालय की ‘‘ पहल ’’ योजना के तहत मार्च 2019 तक 59 , 599 करोड़ रुपए की अनुमानित बचत/लाभ रहा है। आज केंद्रीय वित्‍त एवं कंपनी मामले मंत्री श्रीमती निर्मला सीतारमण द्वारा अन्‍य बजट दस्‍तावेजों के साथ संसद में प्रस्‍तुत राजकोषीय नीति , जैसी कि राजकोषीय उत्‍तरादायित्‍व एवं बजट प्रबंधन अधिनियम 2003 के तहत अपेक्षित है , के विवरण में कहा गया है कि इस डीबीटी योजना के तहत 4.23 करोड डुप्‍लीकेट , नकली/गैर विद्यमान , निष्‍क्रिय एलपीजी कनेक्‍शनों को खत्‍म कर दिया गया है। ‘‘ पहल ’’ योजना के तहत लाभार्थी बाजार मूल्‍य पर एलपीजी सिलेंडर की खरीद करते हैं और उसके बाद अपने बैंक खातों में सीधे सब्सिडी प्राप्‍त करते हैं। प्रत्‍यक्ष लाभ हस्‍तांतरण सरकार की एक ऐतिहासिक पहल है , जो यह सुनिश्चित करती है कि देश की विभिन्‍न कल्‍याण एवं सब्सिडी योजनाओं का लाभ योग्‍य और सुपात्र लाभार्थियों तक पहुंचे। दस्‍तावेज में कहा गया है कि इसके अतिरिक्‍त 1 .03 करोड़ ‘ गिव इट अप ’ उपभोक्‍ताओं सहित 1.86 करोड़ गैर सब्सिडी प्राप्‍त एलपीजी उपभोक्‍ता हैं।


    पीडीएस कैरोसिन में प्रत्‍यक्ष लाभ हस्‍तांतरण के मुद्दे पर राजकोषीय नीति के विवरणों से संकेत मिलता है कि अभी तक 12 राज्‍य सरकारों/केंद्र शासित क्षेत्रों ने स्‍वैच्छिक रूप से डीबीटीके योजना के तहत अपने पीडीएस कैरोसिन आवंटन का परित्‍याग कर दिया है। 8 राज्‍य सरकारों/केंद्र शासित क्षेत्रों ने पहले ही अपने पीडीएस कैरोसिन आवंटन को शून्‍य कर दिया है। 2017-18 के आवंटन की तुलना में वर्ष 2018-19 के लिए आवंटन में 12 प्रतिशत की कुल कमी आई है।


    बजट आकलन में 2019-20 के लिए पैट्रोलियम सब्सिडी के रूप में 37478 करोड़ रुपए की राशि उपलब्‍ध कराई गई है , जबकि 2018-19 के संशोधित आकलन में यह 24833 करोड़ रुपए थी। उपरोक्‍त में से 32989 करोड़ रुपए को एलपीजी सब्सिडी के लिए निर्धारित किया गया है , जबकि 4489 करोड़ रुपए कैरोसिन सब्सिडी के लिए आवंटित किए गए हैं।


    ***


    आर.के.मीणा/आरएनएम/एएम/एसकेजे/एसएस-1938

    
    
    (Release ID: 1577676) Visitor Counter : 537