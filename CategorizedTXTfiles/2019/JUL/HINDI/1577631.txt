      वाणिज्‍य एवं उद्योग मंत्रालय

      सीबीआईसी ने 90 प्रतिशत से अधिक रिफंड दावों का निपटारा किया
      Posted On: 05 JUL 2019 3:18PM by PIB Delhi


    केन्‍द्रीय वित्त एवं कॉरपोरेट कार्य मंत्री श्रीमती निर्मला सीतारमण ने कहा कि दूसरे रिफंड पखवाड़े के दौरान सीबीआईसी के द्वारा आईजीएसटी रिफंड के तौर पर 6,087 करोड़ रुपए और आईटीसी रिफंड के रूप में 1 , 548 करोड़ रुपए को मंजूरी दी गई है। वित्‍त मंत्री श्रीमती निर्मला सीतारमण ने आज संसद में केंद्रीय बजट 2019-20 पेश करते हुए कहा कि भारत से निर्यात होने वाले सामानों के लिए आईजीएसटी रिफंड के मामले में सीबीआईसी द्वारा निपटाए गए रिफंड दावों का प्रतिशत भी 90% से अधिक है।


    वित्त मंत्री ने कहा कि व्यापारी निर्यातकों को निर्यात के लिए घरेलू आपूर्तिकर्ताओं से माल खरीदने के लिए 0.1 प्रतिशत का मामूली जीएसटी चुकाना पड़ता है। यह निर्यात क्षेत्र के विकास को महत्‍वपूर्ण रूप से गति देने और उनकी कार्यशील पूंजी मुद्दों के समाधान हेतु किया गया था। नकदी रुकावट का स्थायी समाधान ई-वॉलेट योजना है जिसका शुभारंभ 01 अप्रैल 2020 से किया जाना प्रस्तावित है।


    वित्‍त मंत्री निर्मला सीतारमण ने कहा कि वस्तुओं के अंतर-राज्यीय आवागमन के लिए ई-वे बिल प्रणाली 01 अप्रैल 2018 से लागू कर दी गई है। राज्यान्तरिक आवागमन के लिए , इस प्रणाली को 16 जून 2018 में व्‍यवस्थित तरीके से लागू किया गया। 31 मई 2019 तक लगभग 66.45 करोड़ ई-वे बिल तैयार किए गए हैं , जिसमें राज्यान्तरिक आवागमन के 37.11 करोड़ रुपए के ई-वे बिल भी शामिल हैं।


    ***


    आर.के.मीणा / आरएनएम/एएम/एसएस/एसएस- 1927


    

    
    (Release ID: 1577631) Visitor Counter : 71
    
    
      Read this release in: English