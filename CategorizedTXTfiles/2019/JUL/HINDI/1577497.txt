      रसायन एवं उर्वरक मंत्रालय

      बजट 2019-20 में उर्वरक सब्सिडी में 10,000 करोड़ रुपये की वृद्धि
      Posted On: 05 JUL 2019 2:24PM by PIB Delhi


    केंद्रीय वित्त और कॉरपोरेट मामलों की मंत्री श्रीमती निर्मला सीतारमण ने आज संसद में केंद्रीय बजट 2019-20 पेश किया।


    केंद्रीय रसायन और उर्वरक मंत्री श्री डी वी सदानन्द गौड़ा ने उर्वरक सब्सिडी में आवंटन बढ़ाने के लिए वित्त मंत्री को धन्यवाद दिया और कहा कि बढ़े हुए आवंटन से किसानों को डीबीटी के माध्यम से सब्सिडी अंतरण सक्षमता बढ़ाने में मदद मिलेगी।


    उवर्रक सब्सिडी आवंटन 70,090.35 करोड़ रुपये (बजट अनुमान 2018-19) से 10,000 करोड़ रुपये बढ़ाकर 79,996 करोड़ रुपये(बजट अनुमान 2019-20) कर दिया गया है। बजट में व्यय प्रोफाइल 2019-20 दस्तावेज के अनुसार इस आवंटन में से यूरिया सब्सिडी 53,629 करोड़ रुपये की तथा पोषाहार आधारित सब्सिडी 26,367 करोड़ रुपये है।


    बजट की वित्त नीति वक्तव्य में बताया गया है कि मार्च 2018 से मई 2019 में डीबीटी योजना के तहत कुल 610.08 लाख मीट्रिक टन उर्वरक की बिक्री हुई है। वक्तव्य में कहा गया है कि इस योजना से फर्जी और नकली लाभार्थी निकाले गए हैं इसलिए डीबीटी योजना लागू होने के बाद से खुदरा विक्रेताओं को उर्वरक की बिक्री में 120.88 की कमी आई।


    राष्ट्रीय फार्मास्यूटिकल शिक्षा और अनुसंधान संस्थान(एनआईपीईआर) के आवंटन में भी वृद्धि की गई है। यह वृद्धि 135 करोड़ रुपये(बजट अनुमान (2018-19) से 150 करोड़ (बजट अनुमान 2019-20) रुपये की हुई है।


    ****


    आर.के.मीणा /आरएनएम/एएम/एजी/एसकेपी-1920

    
    
    (Release ID: 1577497) Visitor Counter : 213
    
    
      Read this release in: English , Bengali , Punjabi