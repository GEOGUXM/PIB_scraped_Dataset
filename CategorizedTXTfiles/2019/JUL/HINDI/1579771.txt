      गृह मंत्रालय

      मानसून 2019 : राहत कार्यों से संबंधित आज 06.00 बजे सायं तक की जानकारी
      
      एनडीआरएफ ने पूरे देश में 124 टीमों की तैनाती की, लगभग 11,800 लोगों को सुरक्षित स्थानों तक पहुंचाया

      Posted On: 19 JUL 2019 8:17PM by PIB Delhi

    प्राकृतिक या मानव-निर्मित किसी भी आपदा पर आपात कार्रवाई के लिए देश के विभिन्न भागों में एनडीआरएफ की 124 टीमों को तैनात किया गया है। मानसून के दौरान बाढ़ के खतरे को देखते हुए 84 टीमों को 23 राज्यों के 71 स्थानों पर पूर्व तैनाती की गई है। 27 क्षेत्रीय केंद्रों (आरआरसी) पर 40 टीमों की स्थायी तैनाती की गई है।


    असम और बिहार में तैनात एनडीआरएफ की टीमें राहत व बचाव कार्य में राज्य प्रशासन को निरंतर सहयोग प्रदान कर रही है। आज एनडीआरएफ की टीमों ने असम के मोरी गांव में फंसे हुए 65 लोगों को सुरक्षित स्थानों तक पहुंचाया। बिहार के दरभंगा और मोतीहारी में एनडीआरएफ की टीमों ने 31 लोगों को सुरक्षित स्थानों तक पहुंचाया। एनडीआरएफ की टीमें राहत सामग्री वितरण में भी राज्य प्रशासन की मदद कर रही हैं।


    एनडीआरएफ की टीमों ने पूरे देश के बाढ़ प्रभावित क्षेत्रों में अब तक 11,800 लोगों को सुरक्षित स्थानों तक पहुंचाया है। एनडीआरएफ की टीमों ने विभिन्न राज्यों में 2400 लोगों को चिकित्सा सुविधा उपलब्ध करायी है।


    एनडीआरएफ इस क्षेत्र की निरंतर निगरानी कर रहा है और केंद्रीय जल आयोग (सीडब्ल्यूसी) तथा भारतीय मौसम विज्ञान विभाग (आईएमडी) से लगातार संपर्क में है। दिल्ली स्थित एनडीआरएफ का नियंत्रण कक्ष 24 x7 कार्य कर रहा है और स्थिति की लगातार निगरानी कर रहा है। नियंत्रण कक्ष विभिन्न एजेंसियों के निरंतर संपर्क में भी है।


    ****


    आर.के.मीणा /आरएनएम/एएम/जेके / डीए – 2127

    
    
    (Release ID: 1579771) Visitor Counter : 17
    
    
      Read this release in: English