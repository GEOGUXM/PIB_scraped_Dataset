      वाणिज्‍य एवं उद्योग मंत्रालय

      वाणिज्य और उद्योग मंत्री ने वित्त वर्ष 2019-20 में जीईएम पर एक लाख करोड़ रुपये जीएमवी प्राप्त करने के लिए कार्य योजना की समीक्षा की
      Posted On: 19 JUL 2019 2:24PM by PIB Delhi


    वाणिज्य एवं उद्योग तथा रेल मंत्री श्री पीयूष गोयल ने एक बैठक में वित्त वर्ष 2019-20 में जीईएम पर एक लाख करोड़ रुपये जीएमवी प्राप्त करने के लिए कार्य योजना की समीक्षा की। वाणिज्य एवं उद्योग राज्य मंत्री श्री सोम प्रकाश भी बैठक में उपस्थित थे। इनके अलावा रेलवे बोर्ड के अध्यक्ष, उद्योग संवर्धन और आंतरिक व्यापार, वाणिज्य और विदेश व्यापार महानिदेशालय सहित पेट्रोलियम और प्राकृतिक गैस, आवासन और शहरी मामलों, नवीन एवं नवीकरणीय ऊर्जा तथा बिजली मंत्रालय के सचिवों ने भी बैठक में हिस्सा लिया।


    श्री पीयूष गोयल ने जीईएम प्लेटफॉर्म के जरिए सार्वजनिक खरीद प्रक्रिया की सराहना की। उन्होंने कहा कि पारदर्शिता सुनिश्चित करने के लिए सभी अधिकारियों को जीईएम प्लेटफॉर्म का इस्तेमाल करना चाहिए। श्री गोयल ने जीईएम प्लेटफॉर्म पर पंजीकरण को आसान बनाने का भी निर्देश दिया, ताकि सार्वजनिक क्षेत्र के बैंक, सार्वजनिक क्षेत्र के उपक्रम, मंत्रालयों और राज्य सरकारों के विभागों को सुविधा हो।


    समीक्षा बैठक के दौरान श्री पीयूष गोयल ने बैठक में मौजूद सचिवों के साथ चर्चा की कि रेल विभाग, सार्वजनिक क्षेत्र के उपक्रमों, स्वास्थ्य क्षेत्र इत्यादि की आवश्यकताओं के लिए तकनीकी विशेषज्ञों की सहायता ली जाए।


    ***


    आर.के.मीणा/आरएनएम/एएम/एकेपी/एमएस-2091

    
    
    (Release ID: 1579493) Visitor Counter : 177
    
    
      Read this release in: Malayalam , English , Urdu , Marathi