      रक्षा मंत्रालय

      रक्षा मंत्री श्री राजनाथ सिंह ने एनसीसी कैडेटों के लिए पुरस्कारों की संख्या बढ़ाने और नकद प्रोत्साहन में वृद्धि की मंजूरी दी
      Posted On: 23 JUL 2019 4:35PM by PIB Delhi


      रक्षा मंत्री श्री राजनाथ सिंह ने राष्ट्रीय कैडेट कोर (एनसीसी) के कैडेटों को दिए जाने वाले विभिन्न पुरस्कारों की संख्या मौजूदा 143 से बढ़ाकर 243 करने और विभिन्न श्रेणियों में नकद प्रोत्साहन में वृद्धि को मंजूरी दे दी है।


      एनसीसी कैडेट अब 30,000 रुपये के दो रक्षा मंत्री पदक प्राप्त करने के पात्र होंगे। पहले 20,000 रुपये मूल्य का एक पदक दिया जाता था। कैडेटों को प्रत्येक 20,000 रुपये के चार रक्षा मंत्री प्रशस्ति पदक दिये जायेंगे। पहले 15,000 रुपये के मूल्य के तीन प्रशस्ति पदक दिये जाते थे। श्री राजनाथ सिंह ने महानिदेशक की प्रशस्ति वतर्मान 102 से 200 करने की मंजूरी दी है।


      रक्षा मंत्री ने विभिन्न श्रेणियों में एनसीसी कैडेटों के लिए 9 नए सर्वश्रेष्ठ कैडेट पुरस्कारों को भी मंजूरी दी है। इस तरह इन पुरस्कारों की संख्या 27 हो गई है। प्रत्येक पुरस्कार के लिए नकद प्रोत्साहन में भी वृद्धि की गई है।


      ये पुरस्कार नई दिल्ली में गणतंत्र दिवस समारोह के दौरान प्रदान किए जाते हैं।


      पुरस्कारों की संख्या और प्रोत्साहन में वृद्धि पुरस्कारों से जुड़े मूल्यों को बढ़ाने और कैडेटों की संख्या 2014 के 11,31,083 कैडेटों की तुलना में 2018 में बढ़कर 13,29,202 होने के कारण की गई है।


      ***


      आर . के . मीणा / आरएनएम / एएम / एजी / सीएस –21 46

    
    
    (Release ID: 1580023) Visitor Counter : 75
    
    
      Read this release in: English , Urdu