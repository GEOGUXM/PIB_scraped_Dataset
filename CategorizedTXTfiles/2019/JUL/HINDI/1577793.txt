      रक्षा मंत्रालय

      आईएनएस तरकश तनजीर, मोरक्‍को पहुंचा
      Posted On: 08 JUL 2019 4:32PM by PIB Delhi


    भारतीय नौसेना का पोत तरकश आज तीन दिवसीय यात्रा पर तनजीर , मोरक्‍को पहुंच गया। य‍ह यात्रा समुद्री तैनाती के संबंध में भारतीय नौसेना की मौजूदा गतिविधि के अंग के रूप में है, जो भूमध्‍य सागर, अफ्रीका और यूरोप में हो रही है। इस यात्रा से भारत और मोरक्‍को के बीच संबंध प्रगाढ़ होंगे।


    आईएनएस तरकश के कमांडर कैप्‍टन सतीश वासुदेव हैं। यह जहाज भारतीय नौसेना का एक उन्‍नत फ्रीगेट है और विभिन्‍न प्रकार के हथियारों तथा दूरसंवेदी उपकरणों से लैस है। यह फ्रीगेट तीन आयामी खतरों से निपटने में कुशल है। यह जहाज भारतीय नौसेना के पश्चिमी बेड़े का अंग है और पश्चिमी नौसेना कमान के फ्लैग ऑफिसर कमां‍डिंग इन चीफ के अधीन है।


    इस यात्रा के दौरान मोरक्‍को के विभिन्‍न सरकारी अधिकारी और गणमान्‍य व्‍यक्तियों के अलावा मोरक्‍को की सेना के वरिष्‍ठ अधिकारी जहाज का दौरा करेंगे। इस दौरान मोरक्‍को की शाही नौसेना के साथ व्‍यावसायिक , सामाजिक और खेल-कूद संबंधी विभिन्‍न गतिविधियां चलाई जाएगी। आईएनएस तरकश मोरक्‍को की शाही नौसेना के जहाजों के साथ समुद्र में अभ्‍यास भी करेगा।


    ****


    आर.के.मीणा / आरएनएम/एएम /एकेपी/जीआरएस – 1947


    

    
    (Release ID: 1577793) Visitor Counter : 342
    
    
      Read this release in: English , Urdu