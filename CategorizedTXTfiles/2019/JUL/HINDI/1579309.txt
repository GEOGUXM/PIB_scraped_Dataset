      रेल मंत्रालय

      भारतीय रेलवे का पैरा मेडिकल स्‍टाफ के लिए सबसे बड़ा भर्ती अभियान
      
      पैरा मेडिकल स्‍टाफ की विभिन्‍न श्रेणियों के 1923 पदों के लिए 19 जुलाई, 2019 से कंप्‍यूटर आधारित परीक्षा आयोजित की जाएगी
      
      आर्थिक रूप से पिछड़े वर्ग के उम्‍मीदवारों के लिए आरक्षण की व्‍यवस्‍था
      
      परीक्षा में 4.39 लाख से ज्‍यादा उम्‍मीदवार हिस्‍सा लेंगे
      
      कुल उम्‍मीदवारों में 62 प्रतिशत महिला उम्‍मीदवार
      
      50 प्रतिशत से ज्‍यादा उम्‍मीदवार स्‍टाफ नर्स के पद के लिए परीक्षा देंगे
      
      परीक्षा के लिए देशभर के 107 छोटे बड़े शहरों में 345 परीक्षा केंद्र बनाए गए हैं

      Posted On: 18 JUL 2019 12:36PM by PIB Delhi

    भारतीय रेलवे द्वारा पैरा मेडिकल स्टाफ के लिए सबसे बड़ा भर्ती अभियान चलाया जाएगा। पैरा मेडिकल स्‍टाफ की विभिन्‍न श्रेणियों के 1923 पदों के लिए 19 जुलाई , 2019 से कंप्‍यूटर आधारित परीक्षा आयोजित की जाएगी। ये परीक्षा 19 से 21 जुलाई तक प्रत्‍येक दिन तीन शिफ्ट में होगी जिसमें 4.39 लाख से ज्‍यादा उम्‍मीदवार शामिल होंगे। परीक्षा के लिए देश के 107 छोटे बड़े शहरों में 345 परीक्षा केंद्र बनाए गए हैं।


    यह पहली बार है जब रेलवे द्वारा आयोजित किसी भर्ती परीक्षा में आर्थिक रूप से कमजोर वर्ग (ईडब्‍ल्‍यूएस) के उम्‍मीदवारों के लिए आरक्षण की व्‍यवस्‍था की गई है। प्रतिवर्ष कुल रिक्त पदों में से 10 प्रतिशत आर्थिक रूप से कमजोर वर्गों (ईडब्‍ल्‍यूएस) के लिए आरक्षित करने की नई व्‍यवस्‍था के तहत इस परीक्षा में 4654 ईडब्‍ल्‍यूएस उम्‍मीदवार हिस्‍सा लेंगे।


    कंप्‍यूटर आधारित यह परीक्षा 90 मिनट की अवधि की होगी जिसमें निशक्‍तजनों को 30 मिनट का अतिरिक्‍त समय दिया जाएगा। परीक्षा में


    पेशे से जुड़े विषयों , सामान्य ज्ञान , अंकगणित , सामान्य विज्ञान तथा तार्किक और बौद्धिक क्षमता आंकने से संबधित बहुविकल्पीय वस्तुनिष्ठ प्रश्न होंगे। परीक्षा में प्रश्‍नपत्र अंग्रेजी और हिंदी सहित 15 अलग - अलग भाषाओं में उपलब्ध होंगे। उम्मीदवार अंग्रेजी के साथ ही परीक्षा के माध्‍यम के रूप में चुनी गई भाषा में भी प्रश्न पत्र प्राप्‍त कर सकेंगे।


    इस परीक्षा में सबसे ज्‍यादा 64,596 उम्‍मीदवार उत्‍तर प्रदेश से , 62,772 उम्‍मीदवार राजस्‍थान से , 38,097 महाराष्‍ट्र से तथा 35496 केरल से शामिल होंगे।


    रेलवे के इस भर्ती अभियान की खास बात यह है इसमें आवेदन करने वाले कुल उम्‍मीदवारों में से महिला उम्‍मीदवारों की संख्‍या पुरूष उम्‍मीदवारों से कहीं ज्‍यादा है। कुल उम्‍मीदवारों में से 62 प्रतिशत महिलाएं हैं। इसके अलावा इसमें 28 ट्रांसजेंडर उम्‍मीदवार भी भाग ले रहे हैं।


    चयनित उम्‍मीदवारों की नियुक्ति स्‍टाफ नर्स , डायटीशियन, स्‍वास्‍थ्‍य एवं मलेरिया जांच इंस्‍पेक्‍टर फार्मासिस्‍ट, ऑप्टोमेट्रिस्ट, और रेडियोग्राफर के पद पर की जाएगी। 50 प्रतिशत से अधिक उम्मीदवार स्‍टाफ नर्स के पद के लिए परीक्षा देंगे।


    ****


    आर.के.मीणा / आरएनएम/एएम /एमएस/एसके-2069


    

    

    
    (Release ID: 1579309) Visitor Counter : 300
    
    
      Read this release in: English , Urdu , Marathi , Punjabi , Tamil , Malayalam