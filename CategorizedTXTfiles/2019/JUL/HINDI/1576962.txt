      गृह मंत्रालय

      पद्म पुरस्कार- 2020 के लिए नामांकन की अंतिम तिथि 15 सितंबर, 2019
      Posted On: 03 JUL 2019 4:16PM by PIB Delhi


    पद्म पुरस्कार-2020 के लिए नामांकन/सिफारिशों की अंतिम तिथि 15 सितंबर, 2019 है जो 1 मई, 2019 से शुरू की गई थी। पद्म पुरस्कारों के लिए नामांकन/ सिफारिशें केवल पद्म पोर्टल https://padm aawards.gov.in पर ऑनलाइन प्राप्त की जाएंगी।


    पद्म पुरस्कार सभी क्षेत्रों/विषयों में प्रतिष्ठित और असाधारण उपलब्धियों/सेवा के लिए दिया जाता है। इन पुरस्कारों के लिए लिये व्यवसाय, स्थिति या लिंग आदि बिना किसी भेदभाव के सभी व्यक्ति पात्र हैं। सरकारी कर्मचारी, सार्वजनिक उपक्रमों के कर्मचारी, डॉक्टर और वैज्ञानिक पद्म पुरस्कार के लिए पात्र नहीं हैं।


    केंद्रीय मंत्रालयों/विभागों, राज्यों/केंद्रशासित प्रदेशों, भारत रत्न और पद्म विभूषण पुरस्कार प्राप्त करने वालों, विशिष्ट संस्थानों से प्रतिभाशाली व्यक्तियों, जिनकी उत्कृष्टता और उपलब्धियों को पहचाना जाना वास्तव में आवश्यक है, की पहचान करने के लिए महत्वपूर्ण प्रयास करने तथा उनका नामांकन करने का अनुरोध किया गया है। यह अनुरोध भी किया गया है कि महिलाओं, समाज के कमजोर वर्गों, अनुसूचित जाति और अनुसूचित जनजाति, दिव्यांग व्यक्तियों और समाज के लिए नि:स्वार्थ सेवा करने वाले व्यक्तियों आदि की पहचान करने का प्रयास किया जाए, जो पुरस्कार के लिए विचार के योग्य हों।


    सभी नागरिक स्व-नामांकन सहित नामांकन/सिफारिशें कर सकते हैं। नामांकन/ सिफारिशों में उपर्युक्त वेबसाइट पर उपलब्ध प्रारूप में निर्दिष्ट सभी प्रासंगिक विवरण शामिल होने चाहिए, जिसमें स्पष्ट रूप से प्रतिष्ठित व्यक्ति की असाधारण उपलब्धियां/सेवा/संबंधित क्षेत्र/अनुशासन तथा उसकी/उसके लिए अनुशंसित उद्धरण (अधिकतम 800 शब्द) शामिल हों।


    इस संबंध में और विवरण गृह मंत्रालय की वेबसाइट (www.mha.gov.in) पर शीर्षक ‘पुरस्कार एवं पदक’ के तहत उपलब्ध हैं। इन पुरस्कारों से संबंधित क़ानून और नियम वेबसाइट https://padmaawards.gov.in/AboutAwards.aspx के लिंक पर उपलब्ध हैं।


    ****


    बी बी/डॉ डी डी / एन.के./ एच एस/ एस एस-

    
    
    (Release ID: 1576962) Visitor Counter : 157
    
    
      Read this release in: English , Malayalam