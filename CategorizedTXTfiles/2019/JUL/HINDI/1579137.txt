      रेल मंत्रालय

      इलाहाबाद और मुगलसराय के बीच रेल संपर्क को बढ़ावा
      
      मंत्रिमंडल ने इलाहाबाद और मुगलसराय (अब पंडित दीनदयाल उपाध्‍याय जंक्शन) के बीच 150 किलोमीटर लंबी तीसरी रेललाइन के निर्माण को मंजूरी दी
      
      प्रस्‍तावित परियोजना इलाहाबाद और मुगलसराय के बीच भविष्‍य में बढ़ते रेल यातायात से निपटने के लिए आवश्‍यक क्षमताओं की कमी को दूर करने में सहायक होगी
      
      परियोजना से रेल यातायात क्षमता में वृद्धि होगी और साथ ही नैनी के पास छिवकी पर रेलगाडियों के जमाव को कम करने में मदद मिलेगी
      
      परियोजना निर्माण के दौरान 36 लाख कार्य दिवस के रूप में प्रत्‍यक्ष रोजगार के अवसर उपलब्‍ध होंगे
      
      कुल 2649.44 करोड़ रुपये की अनुमानित लागत वाली यह परियोजना 2023-24 तक पूरी हो जाएगी

      Posted On: 17 JUL 2019 4:49PM by PIB Delhi

    केंद्र सरकार ने सघन रेल यातायात वाले इलाहाबाद और मुगलसराय (अब पंडित दीनदयाल उपाध्‍याय जंक्‍शन) रेलमार्ग पर 150 किलोमीटर लंबी तीसरी रेललाइन के निर्माण को मंजूरी दे दी है। प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल की आर्थिक मामलों की समिति ने आज इसका अनुमोदन किया। कुल 2649.44 करोड़ रुपये की अनुमानित लागत वाली यह परियोजना 2023-24 तक पूरी हो जाएगी। परियोजना का क्रियान्‍वयन उत्‍तर मध्‍य रेलवे के निर्माण संगठन द्वारा किया जाएगा।


    परियोजना भविष्‍य में बढ़ने वाले रेल यातायात के साथ सहजता से निपटने तथा इसके लिए आवश्‍यक क्षमताओं की कमी को दूर करने में मददगार होगी। वर्तमान में इस रेलमार्ग पर यात्री गाडि़यों और मालगाडि़यों पर क्षमता से अधिक दबाव है जिसके कारण कई बार गाडि़यों की आवाजाही में देरी होती है। प्र‍स्‍तावित परियोजना रेलवे की या‍त्री और माल परिवहन क्षमता को बढ़ाने, रेलगाडि़यों के परिचालन में होने वाली देरी को दूर करने तथा भविष्‍य में बढ़ते रेल यातायात से निपटने में सहायक होगी। इलाहाबाद और मुगलसराय के बीच तीसरी रेललाइन बनने से इस रेलमार्ग पर नैनी के समीप छिवकी में रेलगाडि़यों के जमाव को कम किया जा सकेगा, जिससे राजधानी दिल्‍ली को जोड़ने वाले प्रमुख रेलमार्ग पर यात्री और मालगाडि़यों का समय पर परिचालन किया जा सकेगा।


    परियोजना की निर्माण अवधि में 36 लाख कार्य दिवस के प्रत्‍यक्ष रोजगार के अवसर उपलब्‍ध होंगे।


    *****


    एकेटी/आर.के.मीणा/आरएनएम/एएम/एमएस/एसके

    
    
    (Release ID: 1579137) Visitor Counter : 110
    
    
      Read this release in: English