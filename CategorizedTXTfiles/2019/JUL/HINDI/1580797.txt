      प्रधानमंत्री कार्यालय

      तीन तलाक विधेयक पारित होने पर पीएम ने कहा-यह लैंगिक न्याय की जीत और इससे समाज में समानता बढ़ेगी
      Posted On: 30 JUL 2019 8:53PM by PIB Delhi


      प्रधानमंत्री श्री नरेंद्र मोदी ने संसद के दोनों सदनों में मुस्लिम महिला (विवाह अधिकार संरक्षण) विधेयक, 2019 को पारित कराने में सहयोग देने वाले सभी राजनीतिक दलों और सांसदों का आभार प्रकट किया। उन्होंने कहा कि इससे उनके लिए अवसर बढ़ गए हैं और यह कदम भारत के इतिहास में हमेशा के लिए याद किया जाएगा।


      प्रधानमंत्री ने इस संबंध में कई ट्वीट किए। उन्होंने कहा, ‘ एक पुरातन और मध्यकालीन परंपरा इतिहास में दफन हो गई ! संसद ने तीन तलाक को खत्म कर दिया और मुस्लिम महिलाओं के प्रति हुई ऐतिहासिक गलती को सुधार दिया गया। यह लैंगिक न्याय की जीत है और इससे समाज में समानता को बढ़ावा मिलेगा। भारत आज प्रफुल्लित है !’


      उन्होंने ट्वीट किया, ‘ यह मुस्लिम महिलाओं के असाधारण साहस को सलाम करने का अवसर है, जिन्हें तीन तलाक की प्रथा के कारण भारी मुसीबतों का सामना करना पड़ा। तीन तलाक की प्रथा खत्म होने से महिलाओं के सशक्तिकरण में इजाफा होगा और महिलाओं को समाज में वह गरिमा प्राप्त होगी, जिसकी वे हकदार हैं। ’


      ***


      आर . के . मीणा / आरएनएम / एएम / एमपी – 2235

    
    
    (Release ID: 1580797) Visitor Counter : 359
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Kannada