      पृथ्‍वी विज्ञान मंत्रालय

      17 जुलाई को होगा आंशिक चन्द्रग्रहण
      Posted On: 12 JUL 2019 3:20PM by PIB Delhi


    17 जुलाई को होने वाला आंशिक चन्द्रग्रहण भारत में देखा जा सकेगा। चन्द्रग्रहण भारतीय समयानुसार 1 बजकर 31 मिनट से शुरू होगा और 4 बजकर 30 मिनट पर खत्म हो जाएगा। इस अवधि में चन्द्रमा पर पृथ्वी की छाया धीरे-धीरे बढ़ती जाएगी और सबसे ज्यादा आंशिक चन्द्रग्रहण 3 बजकर 1 मिनट पर देखा जा सकेगा। इस दौरान चन्द्रमा का आधे से थोड़ा ज्यादा हिस्सा पृथ्वी की छाया से पूरी तरह ढक जाएगा।


    अरुणाचल प्रदेश के सुदूर उत्तर-पूर्वी हिस्से को छोड़कर भारत के अन्य सभी स्थानों से आंशिक चन्द्रग्रहण देखा जा सकेगा। इसे ऑस्ट्रेलिया, अफ्रीका तथा दक्षिणी अमेरिका के ज्यादातर हिस्सों, सुदूर उत्तरी स्केंडिनेविया को छोड़कर पूरे यूरोप तथा पूर्वोत्तर को छोड़कर समूचे एशिया में भी देखा जा सकेगा।


    आंशिक चन्द्रग्रहण 2 घंटा 59 मिनट तक रहेगा।


    *****


    आर.के.मीणा /आरएनएम/एएम/एमएस / डीके – 2005

    
    
    (Release ID: 1578516) Visitor Counter : 306
    
    
      Read this release in: Marathi , Urdu , English , Bengali , Malayalam