      उपभोक्‍ता कार्य, खाद्य एवं सार्वजनिक वितरण मंत्रालय

      उपभोक्ता कार्य विभाग ने दिल्ली में टमाटरों के मूल्य और उसकी उपलब्धता की समीक्षा की; मदरडेरी को 40 रूपये प्रति किलो पर बेचने का निर्देश दिया
      Posted On: 19 JUL 2019 5:36PM by PIB Delhi


    उपभोक्ता कार्य विभाग (डीओसीए) ने आज एक उच्च स्तरीय अंतर-मंत्रालयी समिति में साझेदारों के साथ दिल्ली में टमाटर के मूल्य और उसकी उपलब्धता की समीक्षा की। बैठक की अध्यक्षता डीओसीए के सचिव श्री अविनाश के. श्रीवास्तव ने की। बैठक में जानकारी मिली कि 10 जुलाई, 2019 से टमाटर के दाम तेजी से बढ़े हैं। मूल्य वृद्धि पर तत्काल नियंत्रण के लिए निम्नलिखित फैसले किए गए हैं –

     1. मदर डेरी को निर्देश दिया गया है कि वह अपने आउटलेटों के जरिये तत्काल अच्छी गुणवत्ता वाले टमाटर 40 रूपये प्रति किलोग्राम बेचे और बाजार में आपूर्ति बढ़ाए ताकि उपभोक्ताओं को कम कीमत पर गुणवत्ता पूर्ण टमाटर उपलब्ध हो सकें।
     2. दिल्ली सरकार के खाद्य और ऩागरिक आपूर्ति विभाग को भी निर्देश दिया गया है कि वह बढ़ती कीमतों पर तत्काल नियंत्रण के लिए मंडियों में टमाटरों की आपूर्ति बढ़ाने के लिए व्यापारियों पर जोर डालें।

    बागवानी डिवीजन ने संकेत दिया है कि यह स्थिति कुछ समय के लिए है और टमाटरों की आपूर्ति बढ़ाई जा सकती है। बारिश के कारण बाजार में टमाटरों की आपूर्ति सामान्य हो जाएगी।


    ****


    आर.के.मीणा/आरएनएम/एएम/केपी/सीएस-2101


    

    
    (Release ID: 1579606) Visitor Counter : 113
    
    
      Read this release in: English , Urdu
    
    
    

2.