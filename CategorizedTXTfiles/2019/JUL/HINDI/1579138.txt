      रक्षा मंत्रालय

      बांग्लादेश से 32 भारतीय नौकाओं को स्वदेश लाया गया
      Posted On: 17 JUL 2019 2:05PM by PIB Delhi


      बांग्लादेश कोस्ट गार्ड के साथ सम्मिलित ऑपरेशन के तहत भारतीय तटरक्षक बल (आईसीजी) द्वारा 16 जुलाई, 2019 को 516 मछुआरों सहित 32 भारतीय नौकाओं को सफलतापूर्वक स्वदेश लाया गया। बंगाल की खाड़ी में खराब मौसम के कारण भारतीय नौकाएं समुद्र में फंस गई थी। भारतीय नौकाओं ने अंतर्राष्ट्रीय समुद्री सीमा से 135 किलोमीटर दूर बांग्लादेश के पायरा पोर्ट में शरण ली थी।


      बांग्लादेश कोस्ट गार्ड के जहाज मंसूर अली और साधिनी बांग्ला ने भारतीय नौकाओं को अंतर्राष्ट्रीय समुद्री सीमा तक मार्गरक्षण किया और इन्हें आईसीजी के जहाज विजय तथा अनमोल को औपचारिक रूप से सौंप दिया। मछुआरों के साथ नौकाओं को काकद्वीप समुद्र तट लाया जहां उन्हें राज्य मत्स्य प्राधिकरण के हवाले कर दिया गया।


      बांग्लादेश कोस्ट गार्ड ने यह नेक कार्य ऐसे समय में किया है जब बांग्लादेश कोस्ट गार्ड का प्रतिनिधिमंडल कोलकाता में भारत के साथ वार्षिक जोनल/क्षेत्रीय कमांडर बैठक प्रक्रिया में है।


      बांग्लादेश कोस्ट गार्ड/नौसेना जहाज/हवाई जहाज बांग्लादेश समुद्री सीमा में शेष 24 भारतीय मछुआरों की खोज कर रही है। इसके अतिरिक्त भारतीय तटरक्षक बल के जहाज और हवाई जहाज भी पश्चिम बंगाल के समुद्री तट और अंतर्राष्ट्रीय समुद्री सीमा के बीच लापता मछुआरों के खोज अभियान में जुटे है।


      ******


      आर . के . मीणा / आरएनएम / एएम / जेके / डीके – 2059


    

    
    (Release ID: 1579138) Visitor Counter : 180
    
    
      Read this release in: Marathi , English , Urdu , Bengali