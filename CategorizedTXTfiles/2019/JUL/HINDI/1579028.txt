      सूक्ष्‍म, लघु एवं मध्‍यम उद्यम मंत्रालय

      केवीआईसी को 7.03 करोड़ रुपये का नया ऑर्डर मिला
      Posted On: 16 JUL 2019 5:18PM by PIB Delhi


    नई दिल्‍ली में कनॉट प्‍लेस स्थित खादी एवं ग्रामोद्योग आयोग (केवीआईसी) , खादी भवन के प्रमुख स्‍टोर को ऑयल इंडिया लिमिटेड (ओआईएल) से अपने 14,064 कर्मचारियों के लिए खादी गिफ्ट कूपनों के रूप में 7.03 करोड़ रुपये से भी अधिक राशि का ऑर्डर मिला है। ऑयल इंडिया लिमिटेड देश भर में स्थित अपनी यूनिटों में कार्यरत अपने 14,064 कर्मचारियों में से प्रत्‍येक को 5,000 रुपये के खादी कूपन बतौर उपहार देने पर सहमति जताई है। हालांकि, ये कर्मचारी 5,000 रुपये के कूपन से 6,500 रुपये मूल्य के खादी एवं ग्रामोद्योग उत्‍पाद खरीदने में समर्थ होंगे। इन कूपनों को बाकायदा वितरित कर दिया गया है और इनका उपयोग सभी विभागीय विक्रय केन्‍द्रों पर पूरे साल कभी भी किया जा सकता है।


    एक अन्‍य ऑर्डर के तहत ऊर्जा दक्षता ब्‍यूरो (बीईई) ने भी अपने 800 कर्मचारियों के लिए हजार-हजार रुपये के 800 उपहार कूपनों का ऑर्डर दिया है। ये कूपन पहले ही वितरित किए जा चुके हैं और ऊर्जा दक्षता ब्‍यूरो के कर्मचारी 1,000 रुपये के कूपन से 1,300 रुपये मूल्‍य के खादी एवं ग्रामोद्योग उद्योग के उत्‍पाद खरीद सकते हैं।


    केवीआईसी के अध्‍यक्ष श्री विनय कुमार सक्‍सेना ने कहा कि सरकारी एवं सार्वजनिक क्षेत्र उपक्रमों (पीएसयू) से इतनी बड़ी संख्‍या में मिले ऑर्डर से न केवल कारीगरों की आमदनी बढ़ेगी, बल्कि केवीआईसी समूह से हजारों नए कारीगरों के जुड़ने से और ज्‍यादा रोजगारों का सृजन भी निश्चित तौर पर होगा। इन ऑर्डरों से केवीआईसी के लिए विभिन्‍न मंत्रालयों एवं सार्वजनिक क्षेत्र की विभिन्‍न यूनिटों के साथ और ज्‍यादा सामंजस्‍य स्‍थापित करने का मार्ग प्रशस्‍त होगा।


    ***


    आर.के.मीणा/आरएनएम/एएम/आरआरएस/वीके-2052

    
    
    (Release ID: 1579028) Visitor Counter : 138
    
    
      Read this release in: English , Urdu