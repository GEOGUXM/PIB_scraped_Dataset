      रक्षा मंत्रालय

      भारतीय नौसेना के बचाव दलों ने बाढ़ प्रभावित क्षेत्र में ट्रेन में फंसे यात्रियों को सहायता प्रदान की
      Posted On: 27 JUL 2019 6:55PM by PIB Delhi


    मुंबई और आस-पास के इलाकों में पिछले 24 घंटों से हो रही लगातार बारिश के बाद, उल्हास नदी से पटरियों पर पानी पुहंचने के कारण बदलापुर के पास फंसी महालक्ष्मी एक्सप्रेस के यात्रियों को बचाने के लिए आज सुबह 27 जुलाई 2019 को मध्य रेलवे से एक अनुरोध प्राप्त हुआ। भारतीय नौसेना के नौ बाढ़ बचाव दल जिसमें पांच गोताखोर दल राहत सामग्री, हवा वाली नौकाओं और लाइफ जैकेट के साथ जुटे रहे। अग्रिम मूल्यांकन दल के रूप में इलाके में तैनाती के लिए गोताखोरों के साथ एक खोजी हेलीकॉप्टर और ऑटो इन्फ्लेटबल क्राफ्ट का शुभारंभ किया।


    भारी बारिश के बावजूद, बचाव दल मौके पर पहुंचने में कामयाब रहे और फंसे हुए यात्रियों को तत्काल सहायता प्रदान की। खोजी हेलीकॉप्टर और आईएएफ एमआई-17 हेलीकॉप्टर ने हवाई निगरानी प्रदान की और बचाव दलों के बचाव प्रयासों को सहायता दी। राष्ट्रीय आपदा मोचन बल और राज्य सरकार की टीमों के साथ, नौसेना के दलों ने दोपहर तक सभी यात्रियों को सुरक्षित निकाल लिया। पश्चिमी नौसेना कमान राज्य प्रशासन के लगातार संपर्क में थी और जरूरी सहायता प्रदान करने के लिए तत्पर रही।


    ***


    आर.के.मीणा/आरएनएम/एएम/एसके-2214


    

    
    (Release ID: 1580682) Visitor Counter : 37
    
    
      Read this release in: English , Bengali