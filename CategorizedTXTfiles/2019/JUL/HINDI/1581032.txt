      शिक्षा मंत्रालय

      केंद्रीय मानव संसाधन विकास मंत्री श्री रमेश पोखरियाल ‘निशंक’ ने भारतीय प्रबंधन संस्थान, जम्मू के नए ‘लोगो’ और वेबसाइट का अनावरण किया
      Posted On: 31 JUL 2019 6:50PM by PIB Delhi


    केंद्रीय मानव संसाधन विकास मंत्री श्री रमेश पोखरियाल ‘ निशंक ’ ने आज नई दिल्ली में भारतीय प्रबंधन संस्थान , जम्मू के नए ‘ लोगो ’ और वेबसाइट का अनावरण किया। नए ‘ लोगो ’ को नेशनल इंस्टीट्यूट ऑफ डिज़ाइन , अहमदाबाद ने डिजाइन किया है। यह लोगो उड़ते हुए ईगल के गतिशील और तेज नेतृत्व को दर्शाता है। यह आईआईएम जम्मू के मुख्य सिद्धांतों का भी पूरी तरह चित्रण करता है।


    इस अवसर पर उन्होंने कहा कि उन्हें विश्वास है कि आईआईएम जम्मू क्षेत्रीय विकास पर ध्यान देते हुए अनुसंधान के नए युग की शुरूआत करेगा। उन्होंने श्रीनगर में आईआईएम जम्मू का परिसर शुरू होने पर प्रसन्नता जाहिर की। उन्होंने संस्थान की प्रगति की समीक्षा की। श्री निशंक ने वर्तमान बुनियादी ढांचे , रखरखाव और मानव संसाधन से संबंधित विभिन्न पहलुओं की भी समीक्षा की। उन्होंने आईआईएम जम्मू के निदेशक को इस विश्व स्तरीय संस्था के संपूर्ण विकास के लिए अधिक से अधिक सहायता देने का आश्वासन दिया।


    ईगल का एक विशिष्ट गुण , अपने बच्चों का एक अनोखे तरीके से पालन-पोषण करना है। यही गुण संस्थान के दर्शन से संबंधित है। एक युवा ईगल को एक कठिन कठोर लेकिन लाभदायक प्रशिक्षण से गुजरना पड़ता है। यही प्रशिक्षण उसे वास्तविक दुनिया की कठिनाइयों का मुकाबला करने के लिए तैयार करता है। आईआईएम जम्मू भी , एक शैक्षणिक दृष्टिकोण का अनुसरण करता है और जो अकादमिक कठोरता से भरे वातावरण में , अपने छात्रों को गतिशील नेताओं के रूप में उभरने का प्रशिक्षण देता है ताकि वे दुनिया की चुनौतियों से कुशलता पूर्वक निपटने के लिए तैयार हो जाएं।


    ‘ लोगो ’ का डिज़ाइन प्रतीकवाद से परिपूर्ण है। उड़ते हुए ईगल के दोनों पंखों के छह तत्व प्रमुख आईआईएम जम्मू के छह प्रमुख मूल्यों - भारतीय लोकाचार और व्यापार नीतिशास्त्र , उत्कृष्टता , नवाचार और उद्यमिता , समावेश और स्थिरता , अखंडता , और सहयोग में शामिल हैं। शीर्ष पर स्थित चक्र उगते हुए सूरज का प्रतिनिधित्व करता है जो आईआईएम जम्मू के स्नातकों और पूर्व छात्रों के लिए नई संभावनाओं और शुरुआत का संकेत देता है। आईआईएम जम्मू का आदर्श वाक्य , संस्कृत में "साविद्यायाविमुक्तये" है जिसका मतलब है "यह विद्या ही है जो अज्ञानता को दूर करती है ” । उत्कृष्ट मूल्य-आधारित गुणवत्ता युक्त शिक्षा के माध्यम से आर्थिक विकास और समृद्धि के लिए मानवता , समाज , राज्य और राष्ट्र की सेवा का उद्देश्य पूरा होता है। उच्च गुणवत्ता युक्त अनुसंधान , कार्यकारी शिक्षा , परामर्श, मजबूत कॉर्पोरेट के साथ-साथ अंतरराष्ट्रीय संबंध भी इसमें योगदान देते हैं।


    आईआईएम जम्मू की नई आधिकारिक वेबसाइट की भी कार्यक्रम के दौरान शुरूआत की गई। नई वेबसाइट अधिक जीवंत और अधिक संवादमूलक है। यह वेबसाइट संस्थान , प्रशासनिक गतिविधियों , आईआईएम जम्मू द्वारा आयोजित कार्यक्रमों , संकायों की उपलब्धियों छात्र समितियों और क्लबों की गतिविधियों के बारे में जानकारी देने में महत्वपूर्ण साबित होगी। यह नई वेबसाइट एक और मील का पत्थर है जिसे आईआईएम जम्मू को विश्वस्तरीय बी-स्कूल बनाने की रणनीतिक दृष्टि की दिशा में अर्जित किया गया है। इस अवसर पर अनेक गणमान्य व्यक्ति भी उपस्थित थे।


    ***


    आर.के.मीणा/आरएनएम/एएम/ आईपीएस /पीबी- 2263


    

    
    (Release ID: 1581032) Visitor Counter : 158
    
    
      Read this release in: English , Urdu