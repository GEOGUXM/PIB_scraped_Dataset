      फाइनेंस कमीशन

      वित्‍त आयोग ने भारत के नियंत्रक एवं महालेखा परीक्षक से मुलाकात की
      Posted On: 08 JUL 2019 6:39PM by PIB Delhi


    15वें वित्‍त आयोग ने अध्‍यक्ष श्री एन.के.सिंह के नेतृत्‍व में आज भारत के नियंत्रक एवं महालेखा परीक्षक (सीएजी ) श्री राजीव महर्षि और सीएजी कार्यालय के वरिष्ठ अधिकारियों के साथ मुलाकात की।


    बैठक के दौरान जिन मुख्य मुद्दों पर चर्चा की गई उनमें - राजकोषीय पारदर्शिता- आधारभूत अवधारणात्‍मक प्रारूप का अभाव , घाटे, ऋण को कम करके बताना ; लक्ष्य के रूप में राजस्व घाटे की अनुपस्थिति के संभावित जोखिम ; पूंजीगत व्यय की गुणवत्ता ; संपत्ति लेखांकन ; सार्वजनिक व्यय प्रबंधन पर सुझाव ; राजस्व पर जीएसटी का प्रभाव ; स्थानीय निकायों पर चर्चा ; मानकों पर आधारित लेखा के लिए प्रतिबद्धता –जीएएसएबी शामिल है।


    इसके अलावा , केंद्र और राज्य सरकारों की राजकोषीय रिपोर्टिंग में राजकोषीय पारदर्शिता के मुद्दे पर विशेष रूप से ऑफ-बजट और सरकारों द्वारा अतिरिक्त बजटीय संसाधन के बढ़ते रुझान के आलोक में चर्चा की गई। सीएजी ने पारदर्शिता के अभाव के कारण राजकोषीय जोखिमों पर प्रकाश डाला।


    अंतर्राष्ट्रीय मानक और संशोधित एफआरबीएम अधिनियम , 2003 में ऐसे ऑफ-बजट संसाधनों को ऋण की परिभाषा में शामिल किए जाने को निर्धारित किया गया है। हालांकि , वर्तमान स्वरूप में इसकी पूर्णता और विश्वसनीयता सीएजी के लिए चिंता का विषय रहा है।


    *****


    आर.के.मीणा / आरएनएम/एएम/आरके-1952


    

    
    (Release ID: 1577945) Visitor Counter : 385
    
    
      Read this release in: English , Urdu