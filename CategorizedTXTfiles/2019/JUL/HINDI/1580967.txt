      अंतरिक्ष विभाग

      अंतरिक्ष यात्रियों की अंतर्राष्ट्रीय फेडरेशन के प्रतिनिधिमंडल ने डॉ. जितेन्द्र सिंह से मुलाकात की
      Posted On: 31 JUL 2019 6:18PM by PIB Delhi


    अंतरिक्ष यात्रियों की अंतर्राष्ट्रीय फेडरेशन के कार्यकारी निदेशक श्री क्रिश्चियन फैचटिंगर के नेतृत्‍व में फैडरेशन के एक प्रतिनिधिमंडल ने आज नई दिल्‍ली में पूर्वोत्‍तर क्षेत्र विकास , प्रधानमंत्री कार्यालय, कार्मिक, जन शिकायत, पेंशन, परमाणु ऊर्जा और अंतरिक्ष राज्‍य मंत्री डॉ. जितेन्द्र सिंह से मुलाकात की। फैडरेशन की परियोजना प्रबंधक और विशेष सलाहकार सुश्री एलेना फैचटिंगर भी इस अवसर पर मौजूद थीं। बैठक में जाने माने वैज्ञानिक और वीएसएससी , इसरो के निदेशक श्री एस. सोमनाथन, इसरो के वैज्ञानिक सचिव श्री आर. उमामोहश्‍वरन, इसरो मुख्‍यालय में अंतर्राष्‍ट्रीय सहयोग के निदेशक डा. डी. गौरीशंकर और इसरो मुख्‍यालय में अंतर्राष्‍ट्रीय सहयोग की सहयोगी निदेशक सुश्री यू. चन्‍द्रलेखा भी मौजूद थे।


    प्रतिनिधिमंडल ने हाल के चन्‍द्रयान-2 मिशन और गगनयान मिशन की योजना बनाने के लिए भारतीय वैज्ञानिकों को बधाई दी। प्रतिनिधिमंडल ने 21-25 अक्‍तूबर 2019 को वाशिंगटन में होने वाली आगामी इंटरनेशनल एस्‍ट्रोनॉटिकल कांग्रेस (आईएसी) में भाग लेने के लिए डा. सिंह को आमंत्रित किया।


    बैठक के दौरान प्रतिनिधिमंडल ने अंतरिक्ष विभाग के विकास से जुड़े विभिन्‍न मुद्दों के बारे में विचार-विमर्श किया। उन्‍होंने निकट भविष्‍य में भारत में इंटरनेशनल एस्‍ट्रोनॉटिकल कांग्रेस आयोजित करने की संभावना के बारे में भी चर्चा की। भारत को 1988 में बंगलुरू में और 2007 में हैदराबाद में आईएसी की मेजबानी करने का अनुभव है।


    आईएसी दुनिया का सबसे बड़ा वार्षिक अंतरिक्ष कार्यक्रम है जिसमें अंतरिक्ष एजेंसियों और उद्योग के रहनुमा, युवा पेशेवरों और छात्रों सहित 6000 प्रतिनिधि भाग लेते हैं।


    ***


    आर.के.मीणा/आरएनएम/एएम/ केपी /डीए- 2254


    

    
    (Release ID: 1580967) Visitor Counter : 117
    
    
      Read this release in: English , Urdu