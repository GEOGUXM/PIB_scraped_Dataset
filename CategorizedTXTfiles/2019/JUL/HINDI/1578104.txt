      रक्षा मंत्रालय

      भारतीय नौसेना और तटरक्षक बल के लिए एयरबॉर्न टैक्टिशन
      Posted On: 10 JUL 2019 1:51PM by PIB Delhi


    भारतीय नौसेना के 13 अधिकारियों के बैच और भारतीय तटरक्षक बल के 3 अधिकारियों को 10 जुलाई, 2019 को नौसैनिक हवाईअड्डे, आईएनएस गरुड़, कोच्चि में आयोजित एक आकर्षक पासिंग आउट परेड में ‘ पर्यवेक्षकों ’ का दर्जा प्रदान किया गया। दक्षिणी नौसेना कमान के रियर एडमिरल पुनीत कुमार बहल, वीएसएम, चीफ स्टॉफ ऑफिसर (प्रशिक्षण) ने परेड का निरीक्षण किया और पासिंग आउट अधिकारियों को ‘ गोल्डन विंग्स ’ प्रदान किए।


    लेफ्टिनेंट अमन शर्मा को ‘ फर्स्ट इन ओवरऑल ऑर्डर ऑफ मैरिट ’ ठहराए जाने पर उत्तर प्रदेश ट्रॉफी प्रदान की गई। इसके अतिरिक्त ‘ बेस्ट इन फ्लाईंग ’ ठहराए जाने पर फ्लैग ऑफिसर कमांडिंग इन चीफ, पूर्वी नौसेना कमान ट्रॉफी तथा ‘ बेस्ट इन ग्राउंड सब्जेक्ट्स ’ ठहराए जाने पर सब-लेफ्टिनेंट आर.वी. कुंते मेमोरियल बुक पुरस्कार प्रदान किया गया। लेफ्टिनेंट यशवीर को ‘ बेस्ट प्रोजेक्ट ’ प्रस्तुत करने के लिए बुक प्राइज से सम्मानित किया गया।


    89वें नियमित पाठ्यक्रम से संबंधित अधिकारियों को 38 सप्ताहों तक एयर नेविगेशन, उड़ान प्रक्रियाओं, एयर वॉरफेयर में उपयोग होने वाली रणनीतियों, पनडुब्बी-रोधी युद्ध कौशल, और एयरबॉर्न वैमानिकी प्रणालियों के उपयोग सहित विभिन्न विषयों में प्रशिक्षण प्रदान किया गया। उन्हें भारतीय नौसेना और भारतीय तटरक्षक बल में सामुद्रिक टोही अभियान और पनडुब्बी-रोधी युद्ध कौशल के लिए एयरबॉर्न टैक्टिशन के रूप में तैनात किया जाएगा।


    ****


    आर.के.मीणा / आरएनएम/एएम/आरके / डीके – 1974


    

    
    (Release ID: 1578104) Visitor Counter : 189
    
    
      Read this release in: English , Urdu