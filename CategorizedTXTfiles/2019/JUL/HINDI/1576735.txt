      संस्‍कृति मंत्रालय

      केंद्रीय संस्कृति एवं पर्यटन मंत्री (स्वतंत्र प्रभार) श्री प्रहलाद सिंह पटेल ने कैलाश मानसरोवर की यात्रा पर जाने वाले सातवें जत्थे से भेंट की ।
      
      तीर्थ यात्राओं से सकारात्मक ऊर्जा मिलती है - श्री प्रहलाद सिंह पटेल

      Posted On: 02 JUL 2019 8:28PM by PIB Delhi

    केंद्रीय संस्कृति एवं पर्यटन मंत्री (स्वतंत्र प्रभार) श्री प्रहलाद सिंह पटेल ने आज नई दिल्ली में कैलाश मानसरोवर की यात्रा पर जाने वाले 40 यात्रियों के सातवें जत्थे से यात्रा पर रवाना होने से पह्ले भेंट की एवं सभी यात्रियों का माला पहनाकर स्वागत किया। केंद्रीय मंत्री ने सभी यात्रियों को भावी यात्रा के लिए अपनी शुभकामनाएं दी।


    इस अवसर पर केंद्रीय राज्य मंत्री श्री पटेल ने कहा कि हम जब भी यात्रा करते हैं , हमें नए नए अनुभव मिलते हैं। इन अनुभवों का लाभ हमारे जीवन में होता है , लेकिन जब हम आध्यात्मिक या धार्मिक यात्रा करते हैं तो हमें विशेष प्रकार की सकारात्मक ऊर्जा मिलती है।इस ऊर्जा का सदुपयोग हम अपने जीवन के विकास के लिए , शांति के लिए और मोक्ष प्राप्त करने के लिए करते हैं।अतः हम कह सकते हैं कि कैलाश मानसरोवर जैसी यात्राएं हमारे जीवन में महत्वपूर्ण सिद्ध होती है। श्री पटेल ने कहा कि उनका स्वयं का व्यक्तिगत अनुभव है कि इस तरह की धार्मिक यात्राएं हर किसी व्यक्ति के जीवन में नया परिवर्तन लाती है।मंत्री जी आगे कहा कि नई ऊर्जा , नए अनुभव की सरिता को जन्म देती है।


    *****


    नाभ/अकुजै


    

    
    (Release ID: 1576735) Visitor Counter : 162