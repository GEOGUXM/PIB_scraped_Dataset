      फाइनेंस कमीशन

      छत्तीसगढ़ की पंचायती राज संस्थाओं के प्रतिनिधियों के साथ पन्द्रहवें वित्त आयोग की बैठक
      Posted On: 24 JUL 2019 12:46PM by PIB Delhi


      श्री एन. के. सिंह की अध्यक्षता वाले 15वें वित्त आयोग, उसके सदस्यों और वरिष्ठ अधिकारियों की आज छत्तीसगढ़ की पंचायती राज संस्थाओं (पीआरआई) के प्रतिनिधियों के साथ बैठक हुई।


      आयोग को बताया गया कि संविधान की 11वीं अनुसूची में उल्लिखित पीआरआई के 29 कार्यों को छत्तीसगढ़ में पंचायती राज संस्थाओं को हस्तांतरित कर दिया गया है और 2017-18 तक के खातों का रखरखाव किया गया है और 2016-17 तक की लेखा परीक्षा की जा चुकी है।


      छत्तीसगढ़ में कुल 11,149 पंचायती राज्य संस्थाएं हैं, जिनमें से 27 जिला पंचायत, 146 जनपद पंचायत और 10,976 ग्राम पंचायत हैं।


      दूसरे एसएफसी (2012-13 से 2016-17) की प्रमुख सिफारिशों में राज्य के अपने कुल राजस्व के 8 प्रतिशत का हस्तांतरण शामिल है, जिसमें से 6.15 प्रतिशत पंचायती राज्य संस्थाओं और 1.85 प्रतिशत शहरी नगर निकायों को दिए जाने का प्रस्ताव है।


      14वें वित्त आयोग ने 2015-20 अवधि के लिए मूल अनुदान के रूप में छत्तीसगढ़ को 4,719.72 करोड़ रुपये (कुल अनुदान का 2.62 प्रतिशत) और प्रदर्शन आधारित अनुदान के रूप में 524.41 करोड़ रुपये का हस्तांतरण किया गया है।


      आयोग ने अवलोकन किया कि :


      · 15वें वित्त आयोग ने पीआरआई की तीसरे स्तर में आने वाली ग्राम पंचायतों को ही अनुदान की सिफारिश की थी। राज्य सरकार को स्पष्ट करने के लिए कहा जा सकता है कि क्या वह हमारे द्वारा तय अवधि के लिए इस व्यवस्था को जारी रखेगी या अन्य दो स्तरों विकासखंडों और जिला स्तर को भी इसके दायरे में लेना चाहेगी।


      · 2016-17 और 2017-18 में जिला पंचायतों और विकासखंडों का अपना राजस्व (कर राजस्व और गैर कर राजस्व दोनों) नगण्य रहा था।


      रायपुर, भाटपारा, कोटियाल, सरगुजा, अम्बिकापुरम, नारायणपुर, बस्तर, दुर्ग, कोंडागांव और महासमुंद से आए 15 पीआरआई के प्रतिनिधि वित्त आयोग के साथ विचार-विमर्श के दौरान मौजूद रहे।


      जैसा कि आयोग ने उल्लेख किया है, छत्तीसगढ़ में पंचायती राज संस्थाओं की आवश्यकताएं इस प्रकार हैं-


      · नए जल संसाधनों का पता लगाना।


      · जीआईएस आधारित योजना।


      · सभी विकासखंडों में एसएचजी की आजीविका के लिए मल्टी एक्टिविटी सेंटर का विस्तार।


      · इमली, महुआ, काजू की ज्यादा संभावना वाली 261 ग्राम पंचायतों में लघु वन प्रसंस्करण केंद्र।


      · 5वीं अनुसूची क्षेत्रों में 5,055 ग्राम पंचायतों में शौचालय के साथ एसएचजी वर्किंग शेड।


      · सभी गांवों के लिए सड़क संपर्क।


      · पंचायती राज संस्थाओं को मजबूत बनाने के लिए पीआरआई सदस्यों को प्रशिक्षण।


      · जल संरक्षण-सभी पीएमएवाईजी आवासों और सरकारी / पंचायत की इमारतों में बारिश के पानी का संग्रहण।


      · ग्रामीण अर्थव्यवस्था में बदलाव के लिए नरवा, गरुवा, घुरवा, बादी-


      § नरवा-जल संरक्षण कार्य, किसानों की आय दोगुनी करने के वास्ते कृषि के अंतर्गत आने वाले क्षेत्र को दोगुना करने के लिए सिंचाई।


      § गरवा-ग्राम पंचायतों में शौचालय सुविधाओं के साथ गोठानों का विस्तार।


      § घुरवा-जैविक खाद के प्रोत्साहन।


      § बादी-टिकाऊ कृषि के लिए किचन गार्डन को प्रोत्साहन।


      रायपुर, बिलासपुर और जगदलपुर नगर निगमों, कुम्हारी और बलौदाबाजार नगर परिषद, चारामा, लोरमी और जरही नगर पालिकाओं के प्रतिनिधि भी इस अवसर पर मौजूद रहे।


      आयोग ने पीआरआई द्वारा उठाई समस्याओं को दर्ज कर लिया और केंद्र सरकार को भेजी जाने वाली सिफारिशों में उनके समधान का भरोसा दिलाया।


      ******


      आर.के.मीणा/आरएनएम/एएम/एमपी/डीए- 2147


    

    
    (Release ID: 1580105) Visitor Counter : 288
    
    
      Read this release in: English , Urdu