      वित्‍त मंत्रालय

      अपेक्षित घोषणा दाखिल करने वाले स्टार्ट-अप्स और उनके निवेशक शेयर प्रीमियम के मूल्यांकन के संबंध में किसी तरह की जांच नहीं की जाएगी।
      
      निवेशक और उसकी धनराशि के स्रोत की पहचान स्थाटपित करने के लिए ई-मूल्यां्कन व्य्वस्थां का प्रस्तासव
      
      दूरदर्शन के चैनलों में विशेष रूप से स्टाषर्ट-अप्सए के लिए टीवी कार्यक्रम शुरू करने का प्रस्ताथव
      
      सरकार उदीयमान और उन्नलत प्रौद्योगिकी क्षेत्रों में विशाल विनिर्माण संयंत्रों की स्थाापना के लिए अंतरराष्ट्री य कंपनियों को आमंत्रित करने की योजना शुरू करेगी
      
      Posted On: 05 JUL 2019 2:15PM by PIB Delhi


    केन्‍द्रीय वित्‍त एवं कॉरपोरेट कार्य मंत्री श्रीमती निर्मला सीतारामन ने आज लोकसभा में 2019-20 का केन्‍द्रीय बजट पेश करते हुए कहा कि आवश्‍यक घोषणा दाखिल करने वाले और अपनी रिटर्न में जानकारी उपलब्‍ध कराने वाले स्‍टार्ट-अप्‍स तथा उनके निवेशक शेयर प्रीमियम के मूल्‍यांकन के बारे में किसी तरह की जांच नहीं की जाएगी। यह प्रस्‍ताव ‘ एंजल टैक्‍स ’ के मामले को सुलझाने की दृष्टि से किया गया है।


      अपने बजट भाषण में वित्‍त मंत्री ने कहा कि निवेशक और उसकी धनराशि के स्रोत की पहचान स्थापित करने का मामला ई-मूल्यांकन व्यवस्था लागू करने के माध्‍यम से सुलझाया जाएगा। इसके साथ ही स्‍टार्ट-अप्‍स द्वारा जुटाए गए धन के लिए आयकर विभाग द्वारा किसी तरह की जांच की आवश्‍यकता नहीं रहेगी।


      श्रीमती सीतारामन ने कहा कि इसके अलावा स्‍टार्ट-अप्‍स के लंबित आकलनों तथा उनकी शिकायतों के निवारण के लिए केन्‍द्रीय प्रत्‍यक्ष कर बोर्ड द्वारा विशेष प्रशासनिक प्रबंध किए जाएंगे। उन्‍होंने कहा , ‘यह सुनिश्चित किया जाएगा कि आकलन अधिकारी द्वारा अपने सुपरवाइज़री अधिकारी से अनुमति प्राप्‍त किए बिना ऐसे मामलों में किसी भी तरह की जांच अथवा सत्‍यापन नहीं हो सके।‘


      उन्‍होंने कहा कि वर्तमान में स्‍टार्ट-अप्‍स को श्रेणी-1 वैकल्पिक निवेश कोष (एआईएफ) सहित कुछ निवेशकों को जारी किए गए अपने शेयरों के उचित बाजार मूल्‍य को न्‍यायोचित ठहराने की आवश्‍यकता नहीं है। वित्‍त मंत्री ने इस लाभ को श्रेणी-2 वैकल्पिक निवेश कोष (एआईएफ) तक पहुंचाने का भी प्रस्‍ताव रखा है। इसलिए इन धनराशियों के लिए जारी किए गए शेयर का सत्‍यापन किसी तरह की आयकर जांच के दायरे से परे होगा।


      वित्‍त मंत्री ने स्‍टार्ट-अप्‍स के मामले में हानियों को आगे ले जाने और समायोजित करने की कुछ शर्तों में ढील देने का प्रस्‍ताव किया है। उन्‍होंने स्‍टार्ट-अप्‍स में निवेश करने के लिए रिहायशी मकान की बिक्री से उत्‍पन्‍न पूंजीगत लाभ की छूट की अवधि को 31 मार्च , 2021 बढ़ाने तथा इस छूट के लिए कुछ शर्तों में ढील देने का भी प्रस्‍ताव पेश किया है।


      दूरदर्शन के चैनलों पर विशेष रूप से स्‍टार्ट-अप्‍स के लिए टीवी कार्यक्रम


      उपरोक्‍त कर लाभों के अलावा वित्‍त मंत्री ने दूरदर्शन के चैनलों पर विशेष रूप से स्टार्ट-अप्स के लिए टीवी कार्यक्रम शुरू करने की भी पेशकश की है। यह कार्यक्रम स्‍टार्ट-अप्‍स को बढ़ावा देने , उनकी प्रगति को प्रभावित करने वाले मामलों, उद्यम पूंजीपतियों के साथ मिलान और वित्‍त पोषण तथा कर नियोजन जैसे मामलों पर चर्चा करने के मंच का कार्य करेगा। यह स्‍टार्ट-अप्‍स द्वारा ही बनाया और कार्यान्वित किया जाएगा।


      उदीयमान और उन्‍नत प्रौद्योगिकियों के क्षेत्रों में विशाल निवेश


      आर्थिक वृद्धि और मेक इन इंडिया को बढ़ावा देने के लिए वित्‍त मंत्री ने कहा कि सरकार सेमी-कंडक्‍टर फैब्रीकेशन (एफएबी) , सौर फोटो वोल्टिक सेल्‍स , लीथियम भंडारण बैटरियों सोलर इलैक्ट्रिक चार्जिंग इंफ्रास्‍ट्रक्‍चर, कंप्‍यूटर सर्वर, लैपटॉप आदि जैसे क्षेत्रों में उदीयमान और उन्‍नत प्रौद्योगिकी क्षेत्रों में विशाल विनिर्माण संयंत्रों की स्‍थापना के लिए पारदर्शी प्रतिस्‍पर्धी बोली के माध्‍यम से अंतरराष्‍ट्रीय कंपनियों को आमंत्रित करने की योजना शुरू करेगी और उन्‍हें आयकर अधिनियम की धारा 35 एडी और अन्‍य प्रत्‍यक्षकर लाभों के तहत निवेश से जुड़ी आयकर छूट प्रदान करेगी।


      ****


      आर.के.मीणा/आरएनएम/एएम/आरआरएस/जेके/एसकेएस/आईपीएस/केपी/आरके/एमएस/वीके/डीके/डीए/जीआरएस/एमएस/वाईबी/एमबी/आरएन -


    

    
    (Release ID: 1577455) Visitor Counter : 117