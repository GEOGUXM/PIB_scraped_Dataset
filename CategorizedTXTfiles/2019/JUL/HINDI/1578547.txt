      सूक्ष्‍म, लघु एवं मध्‍यम उद्यम मंत्रालय

      श्री नितिन गडकरी ने एमएसएमई तथा उद्योगों से राजमार्गों के आसपास पेड़ लगाने और उनके रखरखाव का आग्रह किया
      Posted On: 12 JUL 2019 2:41PM by PIB Delhi


    केन्‍द्रीय सूक्ष्‍म , लघु, मध्‍यम उद्यम और सड़क परिवहन तथा राजमार्ग मंत्री श्री नितिन गडकरी ने सभी उद्योग संघों तथा पंजीकृत सूक्ष्‍म, लघु, मध्‍यम उद्योगों से मानसून खत्‍म होने से पहले जितनी संख्‍या में पेड़ लगा सकते हैं, उतनी संख्‍या में पेड़ लगाने का आग्रह किया है। उनके सामूहिक संकल्‍प का आह्वान करते हुए श्री गडकरी ने अपने पत्र में सुझाव दिया है कि प्रत्‍येक छोटे उद्यम कम से कम पांच पेड़ लगा सकते हैं और उनकी देखभाल कर सकते हैं, प्रत्‍येक मध्‍यम उद्यम कम से 50 पेड़ तथा सूक्ष्‍म उद्यम संभव संख्‍या में पेड़ लगा सकते हैं और उनकी देखभाल कर सकते हैं। उन्‍होंने कहा कि पेड़ स्‍थानीय किस्‍म के होने चाहिए, जैसे फल के पेड़, नीम, पीपल वृक्ष आदि। ऐसे पेड़ राष्‍ट्रीय तथा राज्‍य के राजमार्गों और जिला सड़कों के आसपास लगाए जा सकते हैं। प्रत्‍येक उद्यम को यह सुनिश्चित करना चाहिए कि पेड़ जीवित रहें और बढ़ें।


    ***


    आर.के.मीणा / आरएनएम/एएम/एजी / आरएन – 2002


    

    
    (Release ID: 1578547) Visitor Counter : 240
    
    
      Read this release in: English , Urdu , Marathi , Gujarati