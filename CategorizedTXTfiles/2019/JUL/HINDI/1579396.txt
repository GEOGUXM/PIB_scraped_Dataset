      संसदीय कार्य मंत्रालय

      नये भारत के निर्माण के लिए विधायिका, कार्यपालिका और न्‍याय पालिका को अपने सभी उत्‍तरदायित्‍व पूर्ण करने चाहिए : लोकसभा अध्‍यक्ष श्री ओम बिरला
      Posted On: 17 JUL 2019 7:06PM by PIB Delhi


    लोकसभा अध्य‍क्ष श्री ओम बिरला ने कहा है कि बदलाव लाने के लिए और नये भारत के निर्माण की दिशा देने के लिए विधायिका, कार्यपालिका और न्या‍य पालिका को अपने सभी उत्तरदायित्‍व पूर्ण करने चाहिए। उन्‍होंने यह विचार भारतीय प्रशासनिक सेवा (आईएएस) के 2017 बैच के अधिकारियों के लिए संसदीय पद्ध‍तियों और प्रक्रियाओं पर ओरिएन्‍टेशन पाठ्यक्रम का उद्घाटन करने के बाद प्रकट किये। श्री बिरला ने अधिकारियों को परामर्श दिया कि वे जनता को तटस्‍थ रूप से न्‍याय दिलाने के लिए खुले दिमाग से आगे बढ़े।


    संसदीय कार्य मंत्री श्री प्रहलाद जोशी ने इस अवसर पर कहा कि अधिकारियों का चयन निष्‍पक्ष प्रतिस्‍पर्धा के जरिये होता है और सांसद आज इस स्थिति में केवल लोकतांत्रिक प्रणाली की वजह से हैं। उन्‍होंने अधिकारियों को सलाह दी कि अपने कर्तव्‍यों का पालन करते समय वे समाज के अंतिम व्‍यक्ति के बारे में सोचें।


    संसदीय कार्य राज्‍य मंत्री श्री अर्जुन राम मेघवाल ने कहा कि लोकतांत्रिक प्रणाली की कार्यपालिका के अंग होने के नाते उन्‍हें जनता के प्रति उत्‍तरदायी होना चाहिए।


    संसदीय कार्य राज्‍य मंत्री श्री वी.मुरलीधरन ने कहा कि अधिकारियों को नये भारत का निर्माण करने के लिए हरसंभव प्रयास करना चाहिए। पाठ्यक्रम के समापन सत्र को सूचना एवं प्रसारण मंत्रालय में सचिव श्री अमित खरे ने संबोधित किया। उन्‍होंने अधिकारियों को संसद/विधानमंडलों को एकदम सही सूचना उपलब्‍ध कराने की सलाह दी। उन्‍होंने कहा कि अधिकारियों को निश्चित रूप से वही काम करना चाहिए, जिसे वे सही मानते और महसूस करते है। संसदीय कार्य मंत्रालय में सचिव श्री सुरेन्‍द्र नाथ त्रिपाठी ने अधिकारियों को जनता के लिए हर समय ऐसे उपलब्‍ध रहने की सलाह दी, जैसे वे वास्‍तव में विनीत रूप से उनकी सेवा में हों।


    संसदीय कार्य मंत्रालय द्वारा इस ओरिएन्‍टेशन पाठ्यक्रम के भाग के रूप में दो तकनीकी सत्रों का आयोजन किया गया। एक सत्र-संसदीय पद्ध‍तियों और प्रक्रियाओं पर था और दूसरा राष्‍ट्रीय ई-विधान परियोजना पर जिसे एनईवीए के नाम से जाना जाता है। इस लघु पाठ्यक्रम का लक्ष्‍य संसदीय पद्धतियों के बारे में इन अधिकारियों के ज्ञान और अनुभव में वृद्धि करना है।


    बाद में, इन अधिकारियों ने लोकसभा की कार्यवाही भी देखी।


    **


    आर . के . मीणा / आरएनएम / एएम / आरके / जीआरएस - 2075

    

    
    (Release ID: 1579396) Visitor Counter : 199
    
    
      Read this release in: English