      नीति आयोग

      भारत और रूस के बीच दूसरे दौर की रणनीतिक-आर्थिक वार्ता 10 जुलाई को होगी
      
      वित्त, परिवहन, कृषि, लघु एवं मध्यम कारोबार, डिजिटल प्रोद्योगिकी तथा पर्यटन एवं संपर्कता सहित 6 प्रमुख क्षेत्रों पर जोर

      Posted On: 09 JUL 2019 4:37PM by PIB Delhi

    राष्ट्रीय भारत परिवर्तन संस्थान (नीति) आयोग के उपाध्यक्ष डॉ. राजीव कुमार और रूसी संघ के आर्थिक विकास उप मंत्री श्री तिमूर मैक्सिमोव की अध्यक्षता में भारत और रूस के बीच दूसरे दौर की रणनीतिक-आर्थिक वार्ता (आईआरएसईडी) 10 जुलाई को नई दिल्ली में आयोजित होगी।


    आईआरएसईडी की दूसरे दौर की वार्ता में परिवहन सुविधा एवं प्रौदयोगिकियों का विकास ; कृषि एवं कृषि प्रसंस्करण क्षेत्र का विकास ; लघु एवं मध्यम कारोबार सहायता ; डिजिटल सुधार एवं अग्रणी प्रौद्योगिकियां; व्यापार, बैंकिंग, वित्त एवं उद्योग के क्षेत्र में सहयोग; तथा पर्यटन एवं संपर्कता जैसे क्षेत्रों में सहयोग के 6 प्रमुख क्षेत्रों पर जोर दिया जायेगा।


    नीति आयोग और रूसी संघ के आर्थिक विकास मंत्रालय के बीच 19वें वार्षिक भारत-रूस द्विपक्षीय सम्मेलन के दौरान समझौता ज्ञापन पर हस्ताक्षर के बाद आईआरएसईडी की स्थापना की गयी थी, जो 5 अक्टूबर, 2018 को आयोजित किया गया था।


    रूसी संघ के आर्थिक विकास मंत्री श्री मैक्सिम ओरेस्किन और नीति आयोग के उपाध्यक्ष डॉ. राजीव कुमार की अध्यक्षता में 25 से 26 नवंबर, 2018 के बीच सेंट पीटर्सबर्ग में भारत और रूस के बीच पहले दौर की रणनीतिक-आर्थिक वार्ता आयोजित की गयी थी।


    आर.के.मीणा /आरएनएम/एएम/एसकेएस / पीबी -196 2

    
    
    (Release ID: 1577973) Visitor Counter : 339
    
    
      Read this release in: English , Urdu , Punjabi , Malayalam