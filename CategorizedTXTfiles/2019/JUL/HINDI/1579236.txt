      रक्षा मंत्रालय

      रक्षा मंत्री ने दो रक्षा औद्योगिक गलियारों की प्रगति की समीक्षा की
      Posted On: 16 JUL 2019 7:45PM by PIB Delhi


    रक्षा मंत्री श्री राजनाथ सिंह ने आज दो रक्षा औद्योगिक गलियारों की प्रगति की समीक्षा की। बैठक के दौरान एक पॉवर प्वाइंट प्रस्तुति दी गई, जिसमें निम्न बिन्दुओं को रेखांकित किया गयाः भारतीय रक्षा बाजार, रक्षा गलियारों की शुरूआत, उत्तर प्रदेश और तमिलनाडु रक्षा गलियारे और इनका पारितंत्र, हितधारकों के विचार, रक्षा उद्योग के लिए नीतिगत समर्थन, तमिलनाडु और उत्तर प्रदेश गलियारे के लिए मुख्य निवेश, विस्तृत परियोजना रिपोर्ट को तैयार करने के लिए सलाहकार की नियुक्ति तथा राज्य सरकारों द्वारा की गई पहले।


    वित्त मंत्री ने अपने बजट भाषण (2018-19) में देश में दो रक्षा औद्योगिक गलियारों के निर्माण की घोषणा की थी। इन दो गलियारों का निर्माण उत्तर प्रदेश और तमिलनाडु में किया जाएगा।


    रक्षा मंत्री ने अधिकारियों से गलियारों के निर्माण की प्रक्रिया को तेज करने का निर्देश दिया। बैठक में रक्षा उत्पादन सचिव डॉ. अजय कुमार, अपर सचिव (डीपी), आर्थिक सलाहकार/डीडीपी भी उपस्थित थे।


    ******


    आर.के.मीणा/आरएनएम/एएम/जेके/डीके – 2065


    

    
    (Release ID: 1579236) Visitor Counter : 34
    
    
      Read this release in: English , Urdu