      उप राष्ट्रपति सचिवालय

      युवाओं को आलस्‍यपूर्ण जीवनशैली और अस्‍वास्‍थ्‍यकर खान-पान की आदतों के खतरों के प्रति सचेत करें: उपराष्‍ट्रपति
      
      डाक्‍टर अपने आसपास के शिक्षण संस्‍थानों में जाएं और बच्‍चों को जीवनशैली से जुड़ी बीमारियों के प्रति जागरुक बनाएं:
      
      दिल्‍ली मेडिकल ऐसोसिएशन के प्रतिनिधिमंडल ने चिकित्‍सक दिवस के अवसर पर उपराष्‍ट्रपति से भेंट की
      
      Posted On: 01 JUL 2019 12:53PM by PIB Delhi


    उपराष्‍ट्रपति श्री एम वेंकैया नायडू ने गैर-संचारी रोगों में हो रही बढ़ोतरी के मद्देनजर डॉक्टरों से लोगों और विशेष रूप से युवाओं को आलस्‍यपूर्ण जीवन शैली तथा अस्‍वास्‍थ्‍यकर खान-पान की आदतों के खतरों के प्रति जागरुक बनाने का आह्वान किया है।


    आज यहां चिकित्‍सक दिवस के अवसर पर दिल्ली मेडिकल एसोसिएशन के एक प्रतिनिधिमंडल के साथ बातचीत करते हुए , श्री नायडू ने उन्‍हें डाक्‍टरों के प्रति लोगों के श्रद्धाभाव का स्‍मरण कराया और चिकित्‍सक समुदाय से अनुरोध किया कि वे पूरी सहानुभूति और करुणाभाव के साथ लोगों की सेवा करें।


    स्‍वास्‍थ्‍य सेवाओं को समाज के दलित और वंचित वर्ग के लिए आसान और सुगम बनाने के महत्‍व पर जोर देते हुए उपराष्‍ट्रपति ने कहा कि वह चाहते हैं कि सभी डाक्‍टर अपने आस पास के इलाकों के शिक्षण संस्‍थानों में जाएं और वहां बच्‍चों को आलस्‍यूपर्ण जीवनी शैली तथा अस्‍वास्‍थ्‍यकर खान-पान की आदतों के खतरों के प्रति सचेत करें।


    ***


    आर.के.मीणा / आरएनएम/एएम/एमएस/एसएस- 1822


    

    
    (Release ID: 1576420) Visitor Counter : 297
    
    
      Read this release in: English , Urdu , Marathi