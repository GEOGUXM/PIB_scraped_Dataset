      उप राष्ट्रपति सचिवालय

      उपराष्‍ट्रपति ने पूर्व केन्‍द्रीय मंत्री श्री एस जयपाल रेड्डी को श्रद्धांजलि अर्पित की
      
      उन्‍होंने अपना जीवन आम लोगों की सेवा में समर्पित कर दिया : उपराष्‍ट्रपति
      
      Posted On: 28 JUL 2019 1:48PM by PIB Delhi


    उपराष्‍ट्रपति श्री एम.वेंकैया नायडू ने पूर्व केन्‍द्रीय मंत्री श्री जयपाल रेड्डी को श्रद्धांजलि अर्पित की है , जिनका आज हैदराबाद में उनके आवास पर निधन हो गया।


    श्री नायडू ने दिवंगत कांग्रेसी नेता के शरीर पर पुष्‍पांजलि अर्पित की और श्री जयपाल रेड्डी की पत्‍नी एवं अन्‍य परिवारजनों के प्रति संवेदना प्रकट की।


    बाद में मीडिया के समक्ष अपनी टिप्‍पणियों में उपराष्‍ट्रपति ने श्री जयपाल रेड्डी के साथ अपने लम्‍बे एवं घनिष्‍ठ सहयोग का स्‍मरण किया जब वे एक साथ आंध्र प्रदेश विधानसभा में विपक्ष में थे।


    उन्‍हें एक महान बु‍द्धिजीवी एवं अंग्रेजी एवं तेलुगु दोनों भाषाओं में एक शानदार वक्‍ता बताते हुए श्री नायडू ने कहा कि श्री रेड्डी एक सच्‍चे इंसान और सत्‍यनिष्‍ठा से जुड़े व्‍यक्ति थे जिन्‍होंने अपना जीवन आम लोगों की सेवा में समर्पित कर दिया। उन्‍होंने कहा कि उन्‍हें लोकतांत्रिक मूल्‍यों को पोषित करने और उन्‍हें आगे बढ़ाने के लिए जाना जाता था।


    उपराष्ट्रपति ने कहा कि श्री जयपाल रेड्डी ने बहस और चर्चा के माध्यम से संसद और राज्य विधानसभा दोनों में महत्वपूर्ण योगदान दिया। उन्होंने कहा, "उन्होंने मूल सिद्धांतों और उनकी मान्यताओं के साथ समझौता किए बिना जिस भी पद पर रहे, वहां नाम और प्रसिद्धि हासिल की।‘’


    ****


    आर.के.मीणा/आरएनएम/एएम/एसकेजे/एमबी – 2200

    
    
    (Release ID: 1580585) Visitor Counter : 185
    
    
      Read this release in: English , Urdu , Marathi , Punjabi