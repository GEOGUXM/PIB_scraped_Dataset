      रक्षा मंत्रालय

      नौसेना प्रमुख पहली बार कोच्चि के दौरे पर
      Posted On: 05 JUL 2019 8:59PM by PIB Delhi


    पीवीएसएम , एवीएसएम , एडीसी , नौसेना प्रमुख एडमिरल करमबीर सिंह , कोच्चि की दो दिवसीय यात्रा पर हैं। एडमिरल करमबीर सिंह आज सुबह 11 बजे भारतीय वायु सेना के विमान से नौसेना के एयर स्‍टेशन आईएनएस गरुड़ पहुंचे। नौसेना प्रमुख की अगुवानी एवीएसएम , एनएम , वीएसएम , दक्षिणी नौसेना कमान (एसएनसी) के फ्लैग ऑफिसर कमांडिंग-इन-चीफ (एफओसी-इन-सी) वाइस एडमिरल ए.के. चावला ने की। नौसेना प्रमुख के आगमन पर पचास नौसैनिकों के द्वारा उन्‍हें गार्ड ऑफ ऑनर दिया गया।


    दोपहर के भोजन के बाद नौसेना प्रमुख को दक्षिणी नौसेना कमान पर एक संक्षिप्त जानकारी दी गई , इसके पश्‍चात उन्होंने नौसेना बेस में विभिन्न प्रशिक्षण स्कूलों और अन्य सुविधाओं का दौरा किया। नौसना प्रमुख ने एसएनसी के सैन्‍य कर्मियों के साथ भी वार्तालाप किया और शाम को सभी अधिकारियों को संबोधित किया।


    06 जुलाई को नौसेना प्रमुख कोच्चि फोर्ट में आईएनएस द्रोणाचार्य (और नौसेना समुद्री संग्रहालय) का दौरा करेंगे। दिन के दौरान एडमिरल कोच्चि में एसएनसी के सभी नाविकों को संबोधित करने के अलावा आईएनएस वेंडुरूथी द्वारा की जा रही विभिन्न पर्यावरण और कल्याणकारी पहलों का भी निरीक्षण करेंगे।


    नौसेना प्रमुख 06 जुलाई को कोच्चि के लिए रवाना होंगे। 31 मई 2019 को भारतीय नौसेना की कमान संभालने के बाद दक्षिणी नौसेना कमान (एसएनसी) के लिए उनकी यह पहली यात्रा है।


    ***


    आर.के.मीणा / आरएनएम/एएम/एसएस/एसएस- 1929


    

    
    (Release ID: 1577635) Visitor Counter : 94
    
    
      Read this release in: English , Urdu