      संस्‍कृति मंत्रालय

      संगीत नाटक अकादमी ने वर्ष 2018 के लिए उस्‍ताद उस्ताद बिस्मिल्लाह खां युवा पुरस्‍कारों की घोषणा की
      Posted On: 16 JUL 2019 3:13PM by PIB Delhi


      संगीत नाटक अकादमी , संगीत , नृत्‍य और नाटक की राष्‍ट्रीय अकादमी है। यह देश में कला प्रदर्शन का शीर्ष निकाय है। इसने 26 जून , 2019 को गुवाहाटी , असम में आयोजित सामान्‍य परिषद की बैठक में उस्‍ताद बिस्मिल्‍लाह खां युवा पुरस्‍कार , 2018 के लिए भारत के उन 32 ( एक संयुक्‍त पुरस्‍कार सहित ) कलाकारों का चयन किया है , जिन्‍होंने कला प्रदर्शन के अपने-अपने क्षेत्रों में युवा प्रतिभाओं के रूप पहचान बनाई है।


      उस्‍ताद बिस्मिल्‍लाह खां युवा पुरस्‍कार कला प्रदर्शन के विविध क्षेत्रों में उत्‍कृष्‍ट युवा प्रतिभाओं की पहचान करने , उन्‍हें प्रोत्‍साहन देने और उन्‍हें जीवन में शीघ्र राष्‍ट्रीय मान्‍यता देने के उद्देश्‍य से 40 वर्ष से कम आयु के कलाकारों को प्रदान किया जाता है। इससे इन कलाकारों को अपने चुने हुए क्षेत्रों में अधिक प्रतिबद्धता और समर्पण से काम करने में मदद मिलती है। पुरस्‍कारों के लिए चुने गए कलाकारों के नाम इस प्रकार हैं – संगीत के क्षेत्र में 8 कलाकरों को ये पुरस्‍कार दिए जा रहे हैं- हिंदुस्तानी वोकल संगीत के लिए समीहान काशेलकर और रुचिरा केदार ; हिंदुस्तानी वाद्य संगीत (सितार) के लिए ध्रुव बेदी ; हिंदुस्तानी वाद्य संगीत (तबला) के लिए शुभ महाराज ; कर्नाटक वोकल संगीत के लिए संदीप नारायण ; कर्नाटक वाद्य संगीत (बांसुरी) के लिए जे.बी. श्रुति सागर ; कर्नाटक वाद्य संगीत (वायलिन) के लिए आर. श्रीधर और संगीत की अन्य प्रमुख परंपराओं- भाव संगीत के लिए एम.डी. पल्‍लवी।


      नृत्‍य के क्षेत्र में 8 कलाकारों को ये पुरस्‍कार दिए जा रहे हैं - भरतनाट्यम के लिए विजना रानी वासुदेवन और राजित बाबू (संयुक्त पुरस्कार) ; कथक के लिए दुर्गेश गंगानी ; कथकली के लिए कलामंडलम वैसाख ; मणिपुरी के लिए मंजू इलांगबम ; ओडिसी के लिए मधुलिता महापात्रा ; सतरिया के लिए अंजलि बोरबोरा बोरठाकुर ; छऊ के लिए राकेश साई बाबू और समकालीन नृत्य के लिए विक्रम मोहन।


      थियेटर के क्षेत्र में 7 पुरस्‍कार दिए जा रहे हैं- निर्देशन के लिए चवन प्रमोद आर ; अभिनय के लिए नम्रता शर्मा ; अभिनय के लिए सुनील पलवल ; अभिनय के लिए प्रीति झा तिवारी ; माइम के लिए कुलदीप पाटगिरी ; सम्‍बद्ध थिएटर कलाओं के लिए सुभदीप गुहा , थिएटर संगीत के लिए कलामंडलम साजिथ विजयन ; थिएटर की अन्य प्रमुख परंपराओं के लिए - कुटियाट्टम।


      पारम्‍परिक/लोक/जनजातीय संगीत / नृत्‍य/थियेटर और कटपुतली क्षेत्र में 8 पुरस्‍कार दिए जा रहे हैं- लोक संगीत-बिहार के लिए चंदन तिवारी , पंथी नृत्य-छत्तीसगढ़ के लिए दिनेश कुमार जांगड़े ; पारम्‍परिक संगीत खोल- असम के लिए मनोज कुमार दास , कठपुतली - गुजरात के लिए चंदानी मानसिंग ज़ाला ; पारंपरिक और लोक संगीत - मणिपुर के लिए ए. एनेशोरी देवी , पारम्‍परिक और लोक संगीत- मणिपुर के लिए पी. राजकुमार , लोकनृत्‍य– तमिलनाडु के लिए मधुश्री हेतल , लोक संगीत (झुमर) - पश्चिम बंगाल के लिए अशोक कुमार , लोक संगीत-उत्तर प्रदेश के लिए एक पुरस्‍कार।


      उस्‍ताद बिस्मिल्‍लाह खां युवा पुरस्‍कार में 25 , 000 रुपये की नकद राशि दी जाती है। ये पुरस्‍कार संगीत नाटक अकादमी के अध्‍यक्ष द्वारा एक विशेष समारोह में प्रदान किए जाएंगे।


      ***


      आर.के.मीणा/आरएनएम/एएम/आईपीएस/वाईबी


    

    
    (Release ID: 1578932) Visitor Counter : 839
    
    
      Read this release in: Malayalam , English , Urdu , Marathi , Bengali