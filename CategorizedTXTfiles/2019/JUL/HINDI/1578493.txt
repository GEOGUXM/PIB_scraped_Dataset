      श्रम और रोजगार मंत्रालय

      बसईदारापुर के ईएसआईसी अस्पताल में आज लगी मामूली आग को तुरंत बुझा दिया गया
      Posted On: 12 JUL 2019 1:36PM by PIB Delhi


    दिल्ली के बसईदारापुर में कर्मचारी राज्य बीमा निगम (ईएसआईसी) अस्पताल में आज सुबह मामूली आग लग गई, जिसे बुझाने के लिए तत्काल कदम उठाए गए और समय रहते आग पर काबू पा लिया गया।


    ईएसआईसी की ओर से मिली सूचना के अनुसार आग लगने की जानकारी मिलते ही अस्पताल के ऑपरेशन थिएटर में मौजूद तकनीशियनों ने तुरंत कार्रवाई करते हुए आग बुझाने का काम किया। इस बीच ऑपरेशन थिएटर में भर्ती मरीजों को अन्य वार्डों में सुरक्षित पहुंचा दिया गया। ऑपरेशन थिएटर से सभी तकनीशियनों अन्य कर्मचारियों को भी सुरक्षित निकाल लिया गया। दमकल गाड़ियों को तुरंत सूचना दी गई, हालांकि उनके आने से पहले ही आग पर काबू पा लिया गया।


    इस दौरान अस्पताल में कामकाज सामान्य दिनों की तरह होता रहा और वहां लाभार्थियों को चिकित्सा सुविधाएं मिलती रही।


    ईएसआईसी के मुताबिक अस्पताल की तीसरी मंजिल पर स्थित ऑपरेशन थिएटर संख्या 3 में सुबह 8 बजकर 50 मिनट पर शॉर्टसर्किट की वजह से आग लग गई थी।


    *****


    आर.के.मीणा / आरएनएम/एएम/एमएस /डीके – 2000


    

    
    (Release ID: 1578493) Visitor Counter : 127
    
    
      Read this release in: English , Urdu