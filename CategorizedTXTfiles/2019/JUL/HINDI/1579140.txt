      रेल मंत्रालय

      असम में रेल कनेक्टिलिटी को प्रोत्साहन
      
      मंत्रिमंडल ने न्यू बोंगाईगांव-अगथोरी वाया रंगिया रेल लाइन (142.97 किलोमीटर) के दोहरीकरण को मंजूरी दी
      
      यह परियोजना बोंगाईगांव, बक्सा, बारपेटा, नलबाड़ी तथा कामरूप जिलों से होकर गुजरेगी
      
      परियोजना से निर्माण के दौरान लगभग 34.31 मानव दिवस के लिए रोजगारसृजन होगा
      
      परियोजना की कुल अनुमानित लागत 2042.51 करोड़ रुपये हैं और यह 2022-23 तक पूरी हो जाएगी
      Posted On: 17 JUL 2019 4:52PM by PIB Delhi


      प्रधानमंत्री श्री नरेन्द्र मोदी की अध्यक्षता में मंत्रिमंडल की आर्थिक समिति ने असम में उत्तर-पूर्व फ्रंटियर रेल की न्यू बोंगाईगांव तथा अगथोरी वाया रंगिया (142.97 किलोमीटर) रेल लाइन के दोहरीकरण की मंजूरी दे दी है। इस परियोजना की अनुमानित लागत 2042.51 करोड़ रुपये है। परियोजना 2022-23 तक पूरी होगी। इसे उत्तर-पूर्व फ्रंटियर रेल के निर्माण संगठन द्वारा क्रियान्वित किया जाएगा।


      न्यू बोंगाईगांव तथा अगथोरी वाया रंगिया के बीच लाइन क्षमता उपयोग 100 प्रतिशत से अधिक है। इस सेक्शन पर यातायात और बढ़ेगा क्योंकि रंगिया-मरगोंगसेलेक बड़ी लाइन 2015-16 में शुरू की गई है और बोगीबिल पुल नई लाइन हाल में चालू की गई है। वर्तमान नेटवर्क की क्षमता बाधाओं को दूर करने तथा बढ़ते ढुलाई और यात्री यातायात से निपटने के लिए न्यू बोंगाईगांव-अगथोरी वाया रंगिया रेल लाइऩ का दोहरीकरण आवश्यक है। दोहरीकरण से न्यू बोंगाईगांव-अगथोरी वाया रंगिया रेल लाइन का समग्र परिचालन प्रदर्शन में सुधार होगा और काफी हद तक इस सेक्शन में भीड़भाड़ में कमी आएगी।


      परियोजना से पूर्वोत्तर क्षेत्र में बढ़ता यातायात सहज होगा तथा प्रस्तावित डबल लाइन सेक्शन से आवाजाही में समय की बचत होगी। इस परियोजना से निर्माण कार्य के दौरान लगभग 34.31 मानव दिवस के लिए रोजगारसृजन होगा।


      बोंगाईगांव-अगथोरी वाया रंगिया (142.97 किलोमीटर) लाइन की दोहरीकरण परियोजना बोंगाईगांव , बक्सा , बारपेटा , नलबाड़ी तथा कामरूप जिलों से गुजरेगी ।


      ***


      एकेटी/आरकेमीणा/आरएनएम/एएम/एजी/सीएस-


    

    
    (Release ID: 1579140) Visitor Counter : 151
    
    
      Read this release in: English