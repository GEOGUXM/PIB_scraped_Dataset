      वाणिज्‍य एवं उद्योग मंत्रालय

      मई, 2019 में आठ कोर उद्योगों के प्रदर्शन की प्रमुख बातें
      Posted On: 01 JUL 2019 6:02PM by PIB Delhi


    आठ कोर उद्योगों के सूचकांक (आईसीआई) ने मई, 2018 की तुलना में मई , 2019 में 5.1 प्रतिशत की वृद्धि दर्ज की है। अप्रैल-मई, 2019-20 के दौरान इन उद्योगों की संचयी वृद्धि दर 5.7 प्रतिशत आंकी गई, जबकि अप्रैल-मई, 2018-19 में यह वृद्धि दर 4.4 प्रतिशत दर्ज की गई थी।


    अप्रैल 2019 के लिए आईसीआई की वृद्धि दर को संशोधित करते हुए 2.6 प्रतिशत से बढ़ाकर 6.3 प्रतिशत कर दिया गया है। कोयला, कच्‍चा तेल, इस्‍पात, सीमेंट और बिजली के उत्‍पादन में बढ़ोतरी होने की बदौलत ही यह संभव हुआ है। संयुक्त संयंत्र समिति (जेपीसी) द्वारा 17.2 प्रतिशत की सर्वाधिक बढ़ोतरी अप्रैल 2019 के इस्‍पात उत्‍पादन में की गई है। जेपीसी ने अप्रैल 2019 से आठ कोर उद्योगों के सूचकांक के संकलन में शामिल करने हेतु अब तैयार इस्‍पात के उत्‍पादन के अंतर्गत जानकारी देने या रिपोर्टिंग करने के लिए ‘सीआर क्‍वायल’ आइटम के तहत ‘एचआरपीओ’ नामक उत्‍पाद को शामिल किया है। इस उत्‍पाद को शामिल करने से अप्रैल 2019 और मई 2019 में इस्‍पात की वृद्धि दर पर उल्‍लेखनीय सकारात्‍मक असर पड़ा है। इसके अलावा, जेपीसी ने ‘एचआर क्‍वायल और नरम इस्‍पात की शीट’ के उत्‍पादन में भी संशो‍धन के बाद बढ़ोतरी की है।


    आठ कोर या प्रमुख उद्योगों में से पांच उद्योगों ने मई 2018 की तुलना में मई 2019 में धनात्‍मक वृद्धि दर दर्ज की है।


    इस्‍पात क्षेत्र ने मई 2018 की तुलना में मई 2019 में 19.9 प्रतिशत की दहाई अंकों वाली वृद्धि दर्ज की है। बिजली क्षेत्र ने मई 2018 की तुलना में मई 2019 में 7.2 प्रतिशत की वृद्धि दर्शाई है, जो पिछले छह महीनों में यानी नवम्‍बर 2018 के बाद सर्वाधिक है। अप्रैल-मई 2019-20 के दौरान बिजली उत्‍पादन 248.1 अरब यूनिटों का हुआ, जबकि पिछले वर्ष की समान अवधि में 232.7 अरब यूनिटों का उत्‍पादन हुआ था।


    सीमेंट और कोयला क्षेत्रों ने मई 2018 की तुलना में मई 2019 में क्रमश: 2.8 तथा 1.8 प्रतिशत की सामान्‍य वृद्धि दर्ज की है। कोयला उत्‍पादन मई 2019 में 58.62 मिलियन टन का हुआ, जबकि अप्रैल 2019 में 56.35 मिलियन टन कोयले का उत्‍पादन हुआ था। सीमेंट उत्‍पादन अप्रैल-मई 2019-20 के दौरान 57.7 मिलियन टन का हुआ, जबकि पिछले वर्ष की समान अवधि में 56.3 मिलियन टन सीमेंट का उत्‍पादन हुआ था।


    प्राकृतिक गैस का उत्‍पादन मई 2018 की तुलना में मई 2019 में 2662.359 मिलियन घन मीटर (एमसीएम) पर अपरिवर्तित या यथावत रहा है।


    हालांकि, कच्‍चे तेल , रिफाइनरी उत्‍पादों और उर्वरकों के उत्‍पादन में मई 2018 की तुलना में मई 2019 के दौरान क्रमश: (-) 6.9, (-) 1.5 और (-) 1.0 प्रतिशत की कमी दर्ज की गई है।


    उद्योगवार वृद्धि दरों (प्रतिशत में) का सार नीचे दिया गया है –

                                                                                                                          
सेक्‍टर           भारांक  2015-16  2016-17  2017-18  2018-19  अप्रैल-मई 18-19  अप्रैल-मई 19-20  मार्च 19  अप्रैल 19  मई 19
                                                                                                                          
                                                                                                                          
                                                                                                                          
कोयला             10.33   4.8      3.2      2.6      7.4      13.6             2.5              9.1       3.2        1.8  
                                                                                                                          
                                                                                                                          
                                                                                                                          
कच्‍चा तेल        8.98    -1.4     -2.5     -0.9     -4.1     -1.9             -6.8             -6.2      -6.7       -6.9 
                                                                                                                          
                                                                                                                          
                                                                                                                          
प्राकृतिक गैस     6.88    -4.7     -1.0     2.9      0.8      2.0              -0.4             1.4       -0.8       0.0  
                                                                                                                          
                                                                                                                          
                                                                                                                          
रिफाइनरी उत्‍पाद  28.04   4.9      4.9      4.6      3.1      3.9              1.3              4.3       4.3        -1.5 
                                                                                                                          
                                                                                                                          
                                                                                                                          
उर्वरक            2.63    7.0      0.2      0.03     0.3      6.6              -2.6             4.3       -4.4       -1.0 
                                                                                                                          
                                                                                                                          
                                                                                                                          
इस्‍पात           17.92   -1.3     10.7     5.6      4.7      1.4              19.4             6.7       19.0       19.9 
                                                                                                                          
                                                                                                                          
                                                                                                                          
सीमेंट            5.37    4.6      -1.2     6.3      13.3     17.3             2.5              15.7      2.3        2.8  
                                                                                                                          
                                                                                                                          
                                                                                                                          
बिजली             19.85   5.7      5.8      5.3      5.2      3.1              6.6              2.1       5.9        7.2  
                                                                                                                          
                                                                                                                          
                                                                                                                          
समग्र सूचकांक     100.00  3.0      4.8      4.3      4.3      4.4              5.7              4.9       6.3        5.1  
                                                                                                                          
                                                                                                                          

    *****


    आर.के.मीणा / आरएनएम/एएम/आरआरएस/जीआरएस –1839

    
    
    (Release ID: 1576561) Visitor Counter : 237
    
    
      Read this release in: English , Urdu