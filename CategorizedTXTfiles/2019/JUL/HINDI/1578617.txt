      कार्मिक, लोक शिकायत एवं पेंशन मंत्रालय

      आईएएस अकादमी, मसूरी के निदेशक डॉ. जितेन्‍द्र सिंह से मिले
      
      लाल बहादुर शास्‍त्री राष्‍ट्रीय प्रशासन अकादमी इस वर्ष हीरक जयंती मनाएगी
      
      Posted On: 12 JUL 2019 5:43PM by PIB Delhi


    केन्‍द्रीय पूर्वोत्‍तर क्षेत्र विकास राज्‍य मंत्री(स्‍वतंत्र प्रभाग) , प्रधानमंत्री कार्यालय में राज्‍यमंत्री कार्मिक, लोक शिकायत, पेंशन, परमाणु ऊर्जा तथा अंतरिक्ष राज्‍यमंत्री श्री जितेन्‍द्र सिंह को आज नई दिल्‍ली में लाल बहादुर शास्‍त्री राष्‍ट्रीय अकादमी(एलबीएसएनएए), मसूरी द्वारा इस वर्ष मनाई जाने वाली हीरक जयंती समारोह के बारे में जानकारी दी गई।


    अकादमी के निदेशक श्री संजीव चोपड़ा ने डॉ. जितेन्‍द्र सिंह को प्रतिष्ठित अकादमी के नई दिल्‍ली स्थित मेटकाफ हाउस से 1959 में चार्लीविले एस्‍टेट मसूरी में जाने से लेकर अब के विकास के बारे में विवरणिका प्रस्‍तुत की गई।


    अकादमी के गौरवशाली 60 वर्षों के लिए एलबीएसएनएए के निदेशक की सराहना की। डॉ. जितेन्‍द्र सिंह ने कहा कि भारतीय प्रशासनिक सेवा(आईएएस) विश्‍व की अग्रणी सिविल सेवाओं के रूप में उभरी है और अन्‍य देशों द्वारा इसका अनुसरण किया जा रहा है। उन्‍होंने कहा कि भूटान जैसे देश अपनी सिविल सेवा के अधिकारियों का प्रशिक्षण भारतीय प्रोबेशनरों के साथ मसूरी अकादमी में प्रदान कर रहे हैं। हाल के वर्षों में अकादमी के स्‍तर पर आदान-प्रदान कार्यक्रमों का लाभ उठाने के लिए अनेक देश भारत के साथ समझौता कर रहे हैं।


    डॉ. जितेन्‍द्र सिंह एलबीएसएनएए अकादमी के प्रभारी मंत्री हैं। श्री संजीव चोपड़ा श्री सिंह से 1 सितम्‍बर को होने वाले अकादमी के वार्षिक समारोह में मुख्‍य अतिथि बनने का अनुरोध किया। डॉ. सिंह को आमंत्रण देते हुए श्री चौपड़ा ने कहा कि वार्षिक दिवस अकादमी की उपलब्धियों को मनाने का एक अवसर होगा।


    ***


    आर.के.मीणा / आरएनएम/एएम/एजी / आरएन – 2011


    

    
    (Release ID: 1578617) Visitor Counter : 447
    
    
      Read this release in: English , Urdu