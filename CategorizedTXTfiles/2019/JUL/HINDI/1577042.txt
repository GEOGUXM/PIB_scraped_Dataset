      वित्‍त मंत्रालय

      भारत 2030 के सतत विकास लक्ष्यों (एसडीजी) के लिए समग्र दृष्टिकोण अपनाता है
      
      एसडीजी अर्जित करने के लिए भारत के विकास मार्ग में मुख्य धारा संसाधन दक्षता दृष्टिकोण का उपयोग- आर्थिक समीक्षा
      
      जलवायु परिवर्तन से निपटने के लिये भारत के राष्ट्रीय रूप से निर्धारित योगदान को लागू करने के लिए अप्रत्याशित पैमाने और आकार में निवेश की जरूरत है
      
      
      Posted On: 04 JUL 2019 12:22PM by PIB Delhi


    केन्‍द्रीय वित्‍त एवं कॉरपोरेट मामलों की मंत्री श्रीमती निर्मला सीतारमन ने आज संसद में आर्थिक समीक्षा 2018-19 पेश की। जिसमें बताया गया है कि भारत अपनी सतत विकास , जलवायु परिवर्तन , संसाधन दक्षता और वायु प्रदूषण से संबंधित विभिन्न नीतियों और उपायों को शुरू और लागू करके अपने आर्थिक प्रगति के लक्ष्य और रख-रखाव लगातार बनाए रखता है।


    समीक्षा में बताया गया कि 2030 का वैश्विक एजेंडा अपनाने में देश गरीबी , लैगिंक भेदभाव , आर्थिक असमानता से मुक्त विश्व के निर्माण के लिए आगे आ रहे हैं जिससे भावी पीड़ियों के लिए स्वस्थ ग्रह सुनिश्चित किया जा सके। यह लक्ष्य बहुआयामी और विभिन्न सामाजिक , आर्थिक और पर्यावरण संबंधी आयामों को एकीकृत करते हैं। भारत अपने 2030 के सतत विकास लक्ष्यों के लिए विभिन्न योजनाओं की शुरूआत करके समग्र पहुंच का अनुशरण करता है। भारत का एसडीजी सूचकांक स्कोर राज्यों के लिये 42 और 69 के बीच केन्द्र शासित प्रदेशों के लिए 57 और 68 के बीच है। केरल और हिमाचल प्रदेश सभी राज्यों में 69 -69 स्कोर के साथ सभी राज्यों में सबसे आगे हैं। चंडीगढ़ और पुदुचेरी सभी केन्द्र शासित प्रदेशों में क्रमशः 68 और 65 स्कोर के साथ आगे हैं।


    सतत विकास के लिये नीति पहल


    समीक्षा में एसडीजी अर्जित करने की दिशा में भारत सरकार की नीतियों का उल्लेख किया गया है। इन नीतियों में स्वच्छ भारत मिशन , बेटी बचाओ बेटी पढ़ाओ , प्रधानमंत्री आवास योजना , स्मार्ट सिटीज , प्रधानमंत्री जनधन योजना , दीनदयाल उपाध्याय ग्राम ज्योति योजना और प्रधानमंत्री उज्जवला योजना तथा अन्य योजनाएं शामिल हैं।


    नमामि गंगे मिशन- एसडीजी 6 अर्जित करने के लिए एक प्रमुख नीतिगत प्राथमिकता की शुरूआत 2015-2020 अवधि के लिए बीस हजार करोड़ रुपये के बजट व्यय के साथ एक प्राथमिकता कार्यक्रम के रूप में की गई थी। इसके प्रमुख घटकों में सीवर परियोजना प्रबंधन , शहरी और ग्रामीण साफ सफाई , औद्योगिक प्रदूषण से निपटना , जल उपयोग निपुणता और गुणवत्ता सुधार , परास्थितिकी संरक्षण और स्वच्छ गंगा निधि शामिल हैं।


    देश में वायु बढ़ते हुए वायु प्रदूषण से व्यापक रूप से निपटने के लिये भारत सरकार ने देश में वायु गुणवत्ता निगरानी नेटवर्क बढ़ाने के अलावा वायु प्रदूषण की रोकथाम नियंत्रण और फैलाव के लिये पैन इंडिया समयबद्ध राष्ट्रीय स्तर की रणनीति के रूप में राष्ट्रीय स्वच्छ वायु कार्यक्रम की शुरूआत की थी।


    इस समीक्षा में बताया गया है कि विविध क्षेत्रों के समाधान के लिये मौजूदा नीतियों के बारे में बनाई गई राष्ट्रीय संसाधन निपुणता नीति को तालमेल के साथ एसडीजी को अर्जित करने के लिये संसाधान निपुणता पहुंच को मुख्य धारा में लाने के लिए तैयार किया जाना चाहिए।


    समानता और सामान्‍य लेकिन विभेदित उत्तरदायित्‍वों और संबंधित क्षमताओं का सिद्धांत


    समीक्षा में बताया गया है कि भारत ने समानता और सामान्य सिद्धांतों के आधार पर जलवायु कार्रवाई लागू करने की अपनी जिम्‍मेदारियों को लगातार प्रदर्शित किया है। प्रधानमंत्री श्री नरेन्‍द्र मोदी का हवाला दिया गया है कि जिसमें बताया गया है कि भारत विश्‍व समुदाय का छठा हिस्‍सा है। हमारी विकास जरूरतें व्‍यापक हैं भारत के लोगों ने आधुनिक सुविधाओं और विकास के साधनों तक पहुंच के लिए बहुत लंबा इंतजार किया है। हम अपेक्षा के मुकाबले जल्‍दी ही इस काम को पूरा करने के लिए प्रतिबद्ध है। हमने यह भी कहा था कि हम स्‍वच्‍छ और हरित तरीके से इस काम को करेंगे।


    जलवायु वित्त और भारत की राष्‍ट्रीय रूप से निर्धारित योगदान


    इस समीक्षा में जलवायु परिवर्तन की वैश्विक प्रतिक्रि‍या को मजबूत बनाने में जलवायु वित्त की भूमिका पर पेरिस अनुबंध में जोर दिया गया है। समीक्षा में अंकटाड 2014 की रिपोर्ट का भी हवाला दिया गया है और कहा गया है कि एसडीजी अर्जित करने के लिए विकासशील देशों के मौजूदा निवेश में प्रतिवर्ष 2.5 ट्रिलियन अमेरिकी डॉलर की कमी है। भारत जैसे विकासशील देश अपने सतत विकास लक्ष्‍यों को ध्‍यान में रखते हुए अपने घरेलू संसाधनों के तहत हरसंभव प्रयास करेंगे। यह विश्‍व समुदाय के लिए जलवायु कार्रवाई के लिए माहौल बनाने में अपनी जिम्‍मेदारी निभाने का उचित समय है।


    ****


    आरकेमीणा/आरएनएम/एएम/जेके/आरके/एमएस/आरआरएस/एजी/आईपीएस/केपी/डीए/जीआरएस/डीके/वीके/एमएस/एम/वाईबी-

    
    
    (Release ID: 1577042) Visitor Counter : 624