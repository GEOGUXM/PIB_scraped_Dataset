      पेट्रोलियम एवं प्राकृतिक गैस मंत्रालय

      श्री धर्मेन्द्र प्रधान ने सऊदी अरब के ऊर्जा,उद्योग और खनिज संसाधन मंत्री से दविपक्षीय सहयोग को ओर बढाने पर विचार विमर्श किया
      Posted On: 25 JUL 2019 7:51PM by PIB Delhi


      केंद्रीय पेट्रोलियम,प्राकृतिक गैस और इस्पात मंत्री श्री धर्मेन्द्र प्रधान ने आज नई दिल्ली में सऊदी अरब के ऊर्जा , उद्योग और खनिज संसाधन मंत्री श्री खालिद एल-फलीह से मुलाकात की। बैठक के दौरान भारत और सऊदी अरब के बीच हाइड्रोकार्बन के क्षेत्र में सहयोग को ओर मजबूत करने पर विचार विमर्श हुआ,जिससे दोनो देशों के बीच सामरिक भागीदारी को सशक्त आधार मिलेगा। इस अवसर पर श्री अल-फलीह ने दविपक्षीय हाईड्रोकार्बन सहयोग में बढ़ते हुए सहयोग का लाभ उठाने पर जोर दिया।


      श्री धर्मेन्द्र प्रधान ने बैठक में वैश्विक तेल और गैस बाजार के ताजा घटनाक्रम पर विचार विमर्श करते हुए भारत की ओर से एशियन प्रीमियम में हाल में हुई बढोत्तरी, हॉर्मुज की खाड़ी में तनाव के कारण तेल और एलएनजी टैंकर के आवागमन में प्रभाव, ओपेक प्लस सदस्यो के उत्पादन में कटौती करने के निर्णय से तेल के मूल्यो में उतार-चढ़ाव पर चिंता व्यक्त की। उन्होंने इसके कारण भारतीय अर्थव्यवस्था पर पड़ने वाले प्रभावो पर भी ध्यान दिलाया। धर्मेन्द्र प्रधान ने उपभोक्ता और तेल उत्पादक देशों के व्यापक हित में जिम्मेदारी और तर्कसंगत रूप से तेल के दाम तय करने की आवश्यकता पर भी जोर दिया।


      बैठक में केंद्रीय मंत्री श्री प्रधान ने भारत और सऊदी अरब के बीच दीर्धकालीन ऊर्जा भागीदारी पर ध्यान दिलाते हुए सऊदी अरब की सरकारी तेल कपंनी आर्मको को भारत के सामरिक पेट्रोलियम आरक्षित कार्यक्रम में भागीदारी करने का प्रस्ताव फिर से दिया।


      दोनो मंत्रियो ने बैठक में भारत में वेस्ट कोस्ट रिफाईनरी सहित तेल और गैस क्षेत्र में सऊदी अरब के निवेश की प्रगति की समीक्षा भी की।


      *******


      आर.के.मीणा/आरएनएम/एएम/एजे –21 78


    

    
    (Release ID: 1580377) Visitor Counter : 152
    
    
      Read this release in: English , Urdu