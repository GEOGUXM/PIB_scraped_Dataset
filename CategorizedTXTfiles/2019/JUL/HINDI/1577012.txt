      वित्‍त मंत्रालय

      व्यावहारिक अर्थशास्त्र का अनुप्रयोग जन नीतियों और कार्यक्रमों की सफलता में महत्वपूर्ण भूमिका निभा सकता है
      
      आर्थिक सर्वेक्षण ने नीति आयोग में एक व्यावहारिक अर्थशास्त्र इकाई स्थापित करने की अनुशंसा की, प्रत्येक कार्यक्रम के लिए ‘व्यावहारिक अर्थशास्त्र लेखा’ का प्रस्ताव दिया

      Posted On: 04 JUL 2019 12:07PM by PIB Delhi

    केन्‍द्रीय वित्‍त एवं कॉरपोरेट मामलों की मंत्री श्रीमती निर्मला सीतारमन ने आज संसद में आर्थिक समीक्षा 2018-19 पेश की। इसमें जन नीतियों और कार्यक्रमों के प्रभाव को बेहतर बनाने के लिए सुझाव दिए गए हैं। इसमें विस्तार से चर्चा की गई है किस प्रकार व्यावहारिक अर्थशास्त्र भारत जैसे देश में परिवर्तन लाने के लिए एक प्रभावी उपाय हो सकता है जहां सामाजिक और धार्मिक नियम व्यवहार को प्रभावित करने में प्रमुख भूमिका निभाते हैं। यह इस अवधारणा पर आधारित है कि वास्तविक लोगों द्वारा लिए गए निर्णय , पारंपरिक अर्थशास्त्र में अव्यावहारिक रोबोटों द्वारा बनाए गए सिद्धांतों से पृथक होते हैं। आर्थिक समीक्षा में कहा गया है कि ‘’ मानवीय व्यवहार के मनोविज्ञान को ध्यान में रखते हुए व्यावहारिक अर्थशास्त्र लोगों को वांछित व्यवहार की ओर प्रेरित करने के लिए दृष्टि प्रदान करता है। “


    हाल के समय में बेटी बचाओ , बेटी पढ़ाओ (बीबीबीपी) और स्‍वच्‍छ भारत मिशन जैसी लोकप्रिय सरकारी योजनाओं की सफलता का हवाला देते हुए आर्थिक समीक्षा में कहा गया है कि इन योजनाओं ने नीति के प्रभाव को व्‍यापक बनाने के लिए व्‍यवहारिक ज्ञान को सफलतापूर्वक लागू किया है। उदाहरण के लिए सोशल मीडिया पर ‘# सेल्‍फी विद डॉटर ’ दुनिया भर में लोकप्रिय हो गया और बालिका के जन्‍म पर खुशियां मनाना जल्‍द ही एक नियम बन गया , जिसका ज्‍यादा से ज्‍यादा लोग पालन करने के इच्‍छुक हो गये। इसी तरह हाल की विभिन्‍न योजनाओं जैसे नमामि गंगे, उज्‍ज्‍वला, पोषण अभियान जैसे सामाजिक और सांस्‍कृतिक पहचान वाले नामों की योजनाओं ने जनता के बीच अपनापन कायम करने में सहायता प्रदान की।


    एसबीएम में स्‍वच्‍छता के समुदाय आधारित दृष्टिकोण ने सत्‍याग्रही से मिलते-जुलते शब्‍द स्‍वच्‍छाग्राहियों की मदद से इस संदेश को लागू करने में सहायता की। एसबीएम के महिला सशक्तिकरण संघटक ने बेटी बचाओ , बेटी पढ़ाओ योजना को पूर्णता प्रदान करने में सहायता की।


    आर्थिक समीक्षा के अनुसार , व्‍यवहारिक अर्थशास्‍त्र के प्रमुख सिद्धान्‍त ‘लाभकारी सामाजिक नियमों पर जोर देने’, ‘पारम्‍परिक विकल्‍प में बदलाव’ और ‘बार-बार बल देना’ हैं।


    आर्थिक समीक्षा की राय है कि जहां अनेक भारतीय कार्यक्रमों ने व्‍यवहारिक अर्थशास्‍त्र के सिद्धांतों को लागू किया है , वही भारत में इन कार्यक्रमों के प्रभाव को व्‍यापक बनाने के लिए इस प्रकार के ज्ञान से लाभ उठाने की अभी भी काफी गुंजाइश बची हुई है। तदनुसार, आर्थिक समीक्षा नीति आयोग ने व्‍यवहारिक अर्थशास्‍त्र इकाई की स्‍थापना की सिफारिश करती है। समीक्षा इस बात की भी जोरदार सिफारिश करती है कि प्रत्‍येक कार्यक्रम के कार्यान्‍वयन से पहले उसे आवश्‍यक तौर पर ‘व्‍यवहारिक आर्थिक लेखा परीक्षा’ से गुजरना चाहिए।


    *****


    आरकेमीणा/आरएनएम / एएम/जेके/आरके/एमएस/आरआरएस/एजी/आईपीएस/केपी/डीए/जीआरएस/डीके/वीके/एमएस/एम/वाईबी-

    
    
    (Release ID: 1577012) Visitor Counter : 269