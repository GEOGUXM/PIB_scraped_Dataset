      गृह मंत्रालय

      केन्‍द्रीय गृहमंत्री श्री अमित शाह ने हैदराबाद का दौरा किया
      Posted On: 06 JUL 2019 8:02PM by PIB Delhi


    केन्‍द्रीय गृह मंत्री श्री अमित शाह ने शनिवार (6 जुलाई , 2019) को हैदराबाद का दौरा किया। गृहमंत्री बनने के बाद हैदराबाद की उनकी यह पहली यात्रा है। तेलंगाना और आंध्रप्रदेश के राज्‍यपाल श्री ईएसएल नरसिम्‍हन , पूर्व केन्‍द्रीय मंत्री श्री बी.दत्‍तात्रेय , तेलंगाना के पुलिस महानिदेशक श्री महेंद्र रेड्डी तथा केन्‍द्रीय औद्योगिक सुरक्षा बल (सीआईएसएफ) और राज्‍य पुलिस के कई अधिकारियों ने हवाई अड्डे पर उनकी अगवानी की।


    इस अवसर पर सीआईएसएफ के अधिकारियों ने गृहमंत्री को हवाई अड्डे पर यात्रियों की उनके चेहरे से पहचान करने वाली नयी प्रणाली के बारे में विस्‍तार से बताया। यह नयी प्रणाली देश में पहली बार हैदराबाद हवाई अड्डे पर लगाई गई है। यह “ आपका चेहरा ही आपका बोर्डिंग कार्ड होगा ” की तर्ज पर काम करती है। यह प्रणाली हवाई अड्डे पर जैसे ही कोई यात्री पहुंचता है और अपनी पहचान के दस्‍तावेज पेश करता है वैसे ही उसके चेहरे से मिलान कर उसके त्‍वरित प्रवेश की प्रक्रिया आसानी से पूरा कर देती है।


    इस अवसर पर केन्‍द्रीय गृह राज्‍य मंत्री श्री जी किशन रेड्डी भी उपस्थि‍त थे।


    *****


    
    आर.के.मीणा / आरएनएम/एएम/एमएस/एसके- 1944

    
    
    (Release ID: 1577711) Visitor Counter : 69
    
    
      Read this release in: English , Urdu , Bengali