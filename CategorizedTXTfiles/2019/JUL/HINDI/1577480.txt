      गृह मंत्रालय

      गृहमंत्री अमित शाह ने बजट को आशाओं और सशक्तिकरण का बजट बताया, जो प्रधानमंत्री श्री नरेंद्र मोदी के भारत-विकास के दृष्टिकोण को व्‍यक्‍त करता है
      
      बजट से भारत के किसानों, युवाओं, महिलाओं और गरीबों को अपने सपने पूरे करने का मौका मिलेगा: श्री अमित शाह
      Posted On: 05 JUL 2019 3:17PM by PIB Delhi


      गृहमंत्री श्री अमित शाह ने बजट 2019-20 को आशाओं और सशक्तिकरण का बजट बताया , जो प्रधानमंत्री श्री नरेंद्र मोदी के भारत-विकास के दृष्टिकोण को व्यक्‍त करता है। इस अवसर पर श्री अमित शाह ने कई ट्वीट किए हैं। अपने ट्वीट में उन्‍होंने कहा कि अर्थव्‍यवस्‍था , आवास , संरचना और सामाजिक क्षेत्रों में पिछले 5 वर्षों के दौरान जो शानदार काम हुए हैं , उनके आधार पर भारत में यह आशा पैदा हुई है कि आने वाले वर्षों में भारत की अर्थव्‍यवस्‍था 5 ट्रिलियन डॉलर की हो जाएगी।


      श्री अमित शाह ने कहा कि बजट 2019-20 सभी सेक्‍टरों के लिए समुचित रोडमैप प्रदान करता है , जिससे हमारे यहां विकास और नवाचार को प्रोत्‍साहन मिलेगा। उन्‍होंने कहा कि स्‍वच्‍छ ऊर्जा और नकद विहीन लेन-देन पर जोर देना सही दिशा में कदम है।


      गृहमंत्री ने कहा कि नये भारत के बजट में प्रत्‍येक नागरिक के जल संबंधी सपने को पूरा करने का ध्‍यान रखा गया है। इसके साथ देश भर में बिजली की उपलब्‍धता और निर्माण क्षेत्र को बढ़ावा देने का भी प्रावधान किया गया है। उन्‍होंने कहा कि इस बजट से भारत स्‍टार्ट-अप के केंद्र के रूप में सक्षम बनेगा।


      गृहमंत्री श्री अमित शाह ने कहा कि बजट भारत के विकास के संबंध में प्रधानमंत्री श्री नरेंद्र मोदी के दृष्टिकोण को प्रकट करता है , जहां किसान समृद्ध होंगे , गरीब सम्‍मान के साथ जीवन व्‍यतीत कर सकेंगे , मध्‍य वर्ग को उनके परिश्रम का सही प्रतिदान प्राप्‍त होगा और भारतीय उद्योग का विकास होगा।


      ****


      आर.के.मीणा / आरएनएम/एएम/एकेपी/एसकेपी-1919

    
    
    (Release ID: 1577480) Visitor Counter : 129
    
    
      Read this release in: Punjabi , English , Punjabi , Gujarati