      वित्‍त मंत्रालय

      आयकर विभाग ने वीवीआईपी हेलीकॉप्‍टर घोटाले से जुड़े समूह की तलाशी ली
      Posted On: 31 JUL 2019 4:10PM by PIB Delhi


    आयकर विभाग ने भूकम्‍प संबंधी आंकड़ों का विश्‍लेषण करने के व्‍यवसाय में शामिल हैदराबाद के एक समूह की 24 जुलाई 2019 को तलाशी ली। कर निर्धरण करने वाला समूह दुबई के एक ऑपरेटर के जरिये बड़े पैमाने पर आयात के चालान बनवाता था जो वीवीआईपी हेलीकॉप्‍टर घोटाले में एक आरोपी है। इस ऑपरेटर के दुबई स्थित खाते में कमाई गई 6 मिलियन अमरीकी डॉलर की अतिरिक्‍त धनराशि इकट्ठा करके रखी गई थी।


    तलाशी के दौरान तलाशी गई कम्‍पनी के प्रमुख निदेशक और दुबई में रह रहे ऑपरेटर के बीच किए गए ई-मेल और मोबाइल पर हुई बातचीत सहित आपत्तिजनक सबूत बरामद हुए जिससे आयात के अधिक चालान बनाने की जानकारी मिली। पूछताछ करने पर सम्‍बद्ध व्‍यक्ति ने अधिक चालान की बात स्‍वीकार की।


    तलाशी के दौरान यूबीएस बैंक स्विटजरलैंड , ओसीबीसी बैंक सिंगापुर, सिटिजन्‍स बैंक, यूएसए और बैंक ऑफ नेविस इंटरनेशनल, सेंट किट्स में कम से कम 4 अतिरिक्त अघोषित विदेशी बैंक खातों का पता चला। साथ ही ब्रिटिश वर्जिन आइलैंड, आइलैंड ऑफ नेविस और सिंगापुर में कर चोरी करके धन रखने वाली हैदराबाद के प्रोमोटर की 3 अघोषित कंपनियों का भी पता लगा।


    तलाशी के दौरान 45 लाख रुपये बरामद हुए जिसका कोई ब्यौरा नहीं है। 3.1 करोड़ रुपये के आभूषण भी बरामद किए गए जिनके सत्यापन की प्रक्रिया चल रही है।


    ***


    आर.के.मीणा/आरएनएम/एएम/ केपी /डीए- 2247


    

    
    (Release ID: 1580935) Visitor Counter : 127
    
    
      Read this release in: English , Urdu