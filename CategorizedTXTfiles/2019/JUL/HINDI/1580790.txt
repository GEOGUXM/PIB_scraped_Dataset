      शिक्षा मंत्रालय

      केन्‍द्रीय माध्‍यमिक शिक्षा बोर्ड (सीबीएसई) ने केन्‍द्रीय अध्‍यापक पात्रता परीक्षा (सीटीईटी)- जुलाई 2019 के परिणाम घोषित किए
      Posted On: 30 JUL 2019 6:35PM by PIB Delhi


    केन्‍द्रीय माध्‍यमिक शिक्षा बोर्ड (सीबीएसई) ने आज नई दिल्‍ली में केन्द्रीय अध्यापक पात्रता परीक्षा (सीटीईटी)- जुलाई 2019 के परिणाम घोषित कर दिए। सीटीईटी के 12वें संस्‍करण की परीक्षा 7 जुलाई , 2019 को देश भर के 104 शहरों के 2,949 केन्‍द्रों में आयोजित की गई थी। परीक्षा के आसान और निष्‍पक्ष संचालन के लिए शहर के 114 समन्‍वयक, 2942 केन्‍द्रीय निरीक्षकों, 4335 पर्यवेक्षकों और सीबीएसई के 827 अधिकारियों को तैनात किया गया था।


    इस परीक्षा के लिए कुल 29.22 लाख उम्‍मीदवारों ने पंजीकरण कराया था, जिनमें से 23.77 लाख उम्‍मीदवार परीक्षा में बैठे।


    परीक्षा का परिणाम रिकॉर्ड 23 दिन में घोषित कर दिया गया, जिसमें 3.52 लाख उम्‍मीदवारों को पात्र घोषित कर दिया गया। 3.52 लाख योग्‍य उम्‍मीदवारों में से 2.15 लाख पेपर-1 (प्राइमरी स्‍कूल) और 1.37 लाख पेपर-2 (जूनियर हाई स्‍कूल) से पात्र घोषित किए गए हैं। परिणाम सीटीईटी की वेबसाइट www.ctet.nic.in और सीबीएसई की वेबसाइट www.cbse.nic.in पर उपलब्‍ध हैं।


    सीटीईटी परीक्षा में बैठने वाले उम्‍मीदवारों की मार्कशीट डिजीलॉकर में उपलब्‍ध होगी। पात्रता प्रमाण-पत्र डीजीलॉकर में अपलोड कर दिए जाएंगे और पात्र उम्‍मीदवारों को उनके पंजीकृत मोबाइल पर लॉगइन विवरण प्रदान कर दिया जाएगा।


    सीटीईटी परीक्षा का विवरण इस प्रकार है –

                                                                                 
          पंजीकृत उम्‍मीदवार  परीक्षा में बैठने वाले उम्‍मीदवार  पात्र उम्‍मीदवार
                                                                                 
                                                                                 
                                                                                 
पेपर -I   1656091             1359478                            214658          
                                                                                 
                                                                                 
                                                                                 
पेपर -II  1266136             1017553                            137172          
                                                                                 
                                                                                 
                                                                                 
कुल       29,22,227           23,77,031                          3,51,830        
                                                                                 
                                                                                 

    उम्‍मीदवारों को सलाह दी जाती है कि वे सीटीईटी और सीबीएसई की वेबसाइट पर लॉग इन कर अपने परिणाम देख लें।


    *****


    आर.के.मीणा/आरएनएम/एएम/केपी/वाईबी


    

    
    (Release ID: 1580790) Visitor Counter : 166
    
    
      Read this release in: English , Urdu , Bengali