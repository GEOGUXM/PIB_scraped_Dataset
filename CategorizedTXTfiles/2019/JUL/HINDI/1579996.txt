      रक्षा मंत्रालय

      भारतीय नौसेना ने चेन्नई में डोरनियर स्क्वैड्रन आईएनएएस 313 को स्क्वैड्रन में शामिल किया
      Posted On: 22 JUL 2019 5:10PM by PIB Delhi


    नौसेना प्रमुख एडमिरल कर्मबीर सिंह पीवीएसएम, एवीएसएम, एडीसी ने आज 22 जुलाई, 2019 को मीनमबक्कम नेवल एयर इंक्लेव में आयोजित शानदार समारोह में भारत के पांचवे डोरनियर विमान स्क्वैड्रन के रूप में नौसेना एयर स्क्वैड्रन (आईएनएएस) 313 को शामिल किया। इस समारोह में वाइस एडमिरल अतुल कुमार जैन एवीएसएम, वीएसएम, फ्लैग ऑफिसर कमांडिंग इन चीफ, पूर्वी नौसेना कमान (ईएमसी), रियर एडमिरल के जे कुमार वीएसएम, फ्लैग ऑफिसर कमांडिंग इन तमिलनाडु तथा पुद्दुचेरी नौसेना क्षेत्र (एफओटीएनए) तथा अन्य गणमान्य व्यक्ति उपस्थित थे।


    समारोह को संबोधित करते हुए एडमिरल कर्मबीर सिंह ने कहा कि आईएनएएस 313 को कमीशन करना समुद्री सुरक्षा बढ़ाने और देश के समुद्री हितों की रक्षा की दिशा में हमारे प्रयासो में एक और मील का पत्थर है। उन्होंने रक्षा तैयारियों में शत्रुओं की तुलना में भारत की बढ़त के महत्व पर बल दिया। उन्होंने कहा कि क्षेत्र में विकसित हो रही भौगोलिक राजनीति पर निरंतर निगरानी आवश्यक है। उन्होंने कहा कि बंगाल की खाड़ी, पाल्क की खाड़ी तथा पड़ौसी क्षेत्रों के ऊपर निगरानी बनाए रखना आवश्यक है। स्क्वैड्रन की रणनीति स्थिति हिंद महासागर के पूर्वोत्तर भाग पर देश को बढ़त दिलाएगा।


    ***


    आर . के . मीणा / आरएनएम / एएम / ए ज ी / सीएस –21 42

    

    
    (Release ID: 1579996) Visitor Counter : 87
    
    
      Read this release in: English , Bengali , Tamil