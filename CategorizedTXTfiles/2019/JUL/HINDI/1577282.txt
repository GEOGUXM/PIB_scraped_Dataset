      पेट्रोलियम एवं प्राकृतिक गैस मंत्रालय

      श्री धर्मेन्‍द्र प्रधान ने रूस के ऊर्जा मंत्री श्री एलेक्‍जेंडर नोवाक से टेलीफोन पर बातचीत की
      Posted On: 04 JUL 2019 9:49AM by PIB Delhi


    पेट्रोलियम तथा प्राकृतिक गैस और इस्‍पात मंत्री श्री धर्मेन्‍द्र प्रधान ने कल शाम रूस के ऊर्जा मंत्री श्री एलेक्‍जेंडर नोवाक से टेलीफोन पर बातचीत की।


    दोनों मंत्रियों ने भारत-रूस ऊर्जा सहयोग को और आगे बढ़ाने तथा हाइड्रोकार्बन क्षेत्र को भारत-रूस विशेष रणनीतिक साझेदारी का महत्‍वपूर्ण स्‍तम्‍भ बनाने के बारे में बातचीत की।


    श्री प्रधान ने पिछले कुछ सप्‍ताहों से कच्‍चे तेल की कीमत में जारी उतार-चढ़ाव पर चिंता व्‍यक्‍त की और रूस से तेल खपत वाले देशों के हितों को ध्‍यान में रखते हुए ओपेक देशों के साथ सहयोग में संतुलन की भूमिका जारी रखने का आग्रह किया।


    पेट्रोलियम और गैस मंत्री ने हाइड्रोकार्बन क्षेत्र में एक-दूसरे को बड़ा निवेशक मानते हुए निवेश की समीक्षा की। श्री प्रधान ने रूस के ईऔरपी क्षेत्र में भारत के काम करने की दिलचस्‍पी व्‍यक्‍त की। श्री धर्मेंद्र प्रधान ने भारत में गैस ढांचा बनाने तथा शहरों के गैस वितरण नेटवर्क के विस्‍तार में काम करने के लिए रूस की तेल तथा गैस कम्‍पनियों को आमंत्रित किया।


    दोनों देशों के मंत्रियों ने दीर्घकालिक परिदृश्‍य को ध्‍यान में रखते हुए हाइड्रोकार्बन क्षेत्र में आने वाले महीनों में और घनिष्‍टता से काम करने पर सहमति व्‍यक्‍त की।


    ******


    आर.के.मीणा/आरएनएम/एएम/एजी/आरएन -1917

    
    
    (Release ID: 1577282) Visitor Counter : 45
    
    
      Read this release in: English , Urdu