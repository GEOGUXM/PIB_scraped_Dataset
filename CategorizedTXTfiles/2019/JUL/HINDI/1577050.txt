      वित्‍त मंत्रालय

      आर्थिक समीक्षा में अच्छे ढंग से काम करने वाली कानूनी प्रणाली में निवेश करने की सिफारिश की गई है ताकि इस प्रणाली के आर्थिक और सामाजिक प्रभाव की क्षमता बढ़ाई जा सके
      Posted On: 04 JUL 2019 12:25PM by PIB Delhi


    केन्‍द्रीय वित्‍त एवं कॉरपोरेट मामलों की मंत्री श्रीमती निर्मला सीतारमन ने आज संसद में आर्थिक समीक्षा 2018-19 पेश की। इसमें बताया गया है कि आर्थिक शासन और कानून के शासन के बीच संबंध बनाने के लिए समीक्षा के ‘ मत्स्यन्याय समाप्त करना ः निचली अदालतों की क्षमता कैसे बढ़ाई जाए ’ में यह बताया गया है कि अनुबंध लागू न करना भारत में कारोबार को सरल बनाने की रैंकिंग को सुधारने में एक सबसे बड़ी बाधा बना हुआ है। समीक्षा में बताया गया है कि इसमें कोई आश्चर्य नही हैं कि अदालतों में साढ़े तीन करोड़ केस लंबित पड़े हैं। यह समस्या अधिकतर जिले और अधीनस्थ न्यायालयों में केन्द्रित है, जहां 87.5 प्रतिशत केस लंबित हैं। इसलिए इस खंड के बारे में सुधार लाने पर ध्यान केन्द्रित किया जाना चाहिए। समीक्षा में बताया गया है कि कानूनी प्रणाली में अपेक्षाकृत कम निवेश से आर्थिक प्रगति की बड़ी बाधा और सामाजिक भलाई को मजबूत किया जा सकता है।


    आर्थिक समीक्षा 2018-19 में इस बड़े प्रभाव पर प्रकाश डाला गया कि सरकार द्वारा दिवालिया और दिवालियापन कोड की शुरुआत करने और वस्तु और सेवाकर को अपनाने से भारत में कारोबार को आसान बनाने के काम में सुधार आया है। देश विश्व बैंक की ईओडीबी 2019 में सबसे बड़ा सुधारकर्ता बन गया है। देश पिछले चार वर्षों में 142वें पायदान से छलांग लगाकर 77वें पायदान पर आ गया है।


    कुशलता अनुकरण के लाभों से अतिरिक्त जजों को पांच वर्षों में लंबित मामलों के बैकलॉग को निपटाने की जरूरत बताते हुए सुझाव दिया गया है कि यह संख्या बहुत बड़ी है लेकिन इसे अर्जित किया जा सकता है। समीक्षा का निष्कर्ष है कि अच्छे ढंग से काम करने वाली कानूनी प्रणाली की आर्थिक संभावना और सामाजिक प्रभाव की क्षमता बढ़ाने के लिए यह सबसे अच्छा निवेश हो सकता है जिसे भारत कर सकता है। समीक्षा में हालांकि यह बताया गया है कि औपचारिक विश्वास की अपेक्षा यह बड़ी समस्या नहीं है। दस्तावेज में यह सुझाव दिया गया है कि निचले न्यायालयों में 2279 जजों , उच्च न्यायालयों में 93 जजों और उच्चतम न्यायालयों में केवल एक जज की नियुक्ति से शत-प्रतिशत ‘ केस क्लीयरेंस रेट ’ (अर्थात शून्य संचय) अर्जित की जा सकती है। यह संख्या पहले से स्वीकृत पदों के अंतर्गत ही है। केवल खाली पदों को भरे जाने की जरूरत है।


    दस्तावेज में आगे यह बताया गया है कि दक्षता लाभों के परिदृश्य विश्लेषण से पिछले पांच वर्षों में बैकलॉक निपटाने की जरूरत है। आवश्यक दक्षता लाभ महत्वाकांक्षी हैं लेकिन इन्हें अर्जित किया जा सकता है। समीक्षा के अनुसार जजों की पूरी स्वीकृत संख्या के अपेक्षित उत्पादकता लाभ निचली अदालतों में 24.5 प्रतिशत उच्च न्यायालयों में 4.3 प्रतिशत उच्चतम न्यायालय में 18 प्रतिशत हैं। आंकड़ों के अनुसार मामलों के विश्लेषण से पता चलता है कि निचली अदालतों ने आपराधिक मामलों की संख्या सबसे अधिक है। 31 मई 2019 के अनुसार आपराधिक मुकदमों का कुल लंबित मामलों में 64 प्रतिशत योगदान है। जबकि निपटान दर 85.3 प्रतिशत है। समीक्षा में यह विश्वास जताया गया है कि कानून के शासन की संस्कृति सुशासन के रूप में कायम होनी चाहिए। इसे नकारात्मक रूप से नहीं सुधारा जा सकता है। दस्तावेज में सिफारिश की गई है कि अतिरिक्त न्यायाधीशों को इस तरह के मामलों को तेजी से निपटाने में दक्ष होने की जरूरत है।


    समीक्षा में बताया गया है कि उत्तर प्रदेश , बिहार , ओडिशा , पश्चिम बंगाल , में विशेष ध्यान दिये जाने की जरूरत है क्योंकि इन राज्यों में निपटान दर कम है। समीक्षा में अतिरिक्त जजों की नियुक्ति को प्राथमिकता देने का सुझाव दिया गया है। न्याय प्रणाली की उत्पादकता बढ़ाने के लिए समीक्षा में कार्य दिवसों की संख्या बढ़ाने , कानून प्रणाली के प्रशासनिक पहलुओं पर ध्यान देते हुए भारतीय न्यायालयों और ट्रिब्यूनल सेवाओं की स्थापना , न्यायालयों की कुशलता में सुधार लाने के लिए विधि और न्याय मंत्रालय द्वारा ई-कोर्ट्स मिशन मोड परियोजना और विभिन्न चरणों में राष्ट्रीय न्यायिक डाटा ग्रिड जैसी प्रौद्योगिकी लागू करने का सुझाव दिया गया है।


    ****


    आरकेमीणा/आरएनएम / एएम/जेके/आरके/एमएस/आरआरएस/एजी/आईपीएस/केपी/डीए/जीआरएस/डीके/वीके/एमएस/एम/वाईबी-

    
    
    (Release ID: 1577050) Visitor Counter : 136