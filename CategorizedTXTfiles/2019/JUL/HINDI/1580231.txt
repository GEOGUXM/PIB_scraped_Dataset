      गृह मंत्रालय

      बाढ़ प्रभावित क्षेत्रो में एनडीआएफ द्वारा बचाव कार्य जारी
      
      देश में एनडीआरएफ की 126 टीमें तैनात,14 हजार से अधिक लोगो को सुरक्षित बचाया गया

      Posted On: 24 JUL 2019 8:27PM by PIB Delhi

    राष्‍ट्रीय आपदा मोचन बल (एनडीआरएफ) द्वारा देश भर में बाढ़ प्रभावित क्षेत्रो में राहत और बचाव कार्य निरंतर जारी है। एनडीआरएफ के बचाव कर्मी अपने आपदा प्रबंधन कौशल और क्षमता द्वारा लोगो की जान बचाने में कार्यरत हैं।


    बारिश के दौरान त्वरित कार्यवाही के लिए देश भर में एनडीआरएफ के 126 से अधिक राहत और बचाव दलो को तैनात किया गया है। अब तक एनडीआरफ ने देश भर में 15 लोगो को सुरक्षित बचाया है और 14 हजार से अधिक लोगो और 130 पशुओ को सुरक्षित स्थान पर पंहुचाया है। इसके साथ ही बल ने 6220 लोगो और 795 पशुओ को स्वास्थ्य सहायता भी प्रदान की है।


    आज सुबह बिहार के बेतिया में पंडाई नदी के तेज बहाव में फंसे 6 लोगो को एनडीआरएफ के विशेष बचाव दस्ते ने त्वरित कार्यवाही कर सुरक्षित बचाया। इसके साथ ही बल ने 35 पशुओ को भी बचाया।


    बाढ़ प्रभावित क्षेत्रो में कार्यवाही जारी रखते हुए एनडीआरएफ ने आज असम के कोकराझार,बारपेटा और बक्सा इलाके से 633 लोगो को सुरक्षित स्थान पर पंहुचाया और 487 लोगो को स्वास्थ्य सहायता भी प्रदान की।


    एनडीआरएफ ने बाढ़ की स्थिति पर सातो दिन, चौबीसो घंटे नजर रखने और आपातस्थिति में अन्य एंजेसियो के साथ संपर्क कर त्वरित कार्यवाही करने के लिए दिल्ली में एक नियंत्रण कक्ष की स्थापना की है। एनडीआरएफ के महानिदेशक श्री एस एन प्रधान व्यक्तिगत रूप से स्थिति पर नजर बनाए हुए हैं।


    ***


    आर.के.मीणा/आरएनएम/एएम/एजे –21 64


    

    
    (Release ID: 1580231) Visitor Counter : 136
    
    
      Read this release in: English , Urdu