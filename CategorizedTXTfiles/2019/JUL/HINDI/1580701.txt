      प्रधानमंत्री कार्यालय

      म्यांमार की रक्षा सेवाओं के कमांडर-इन-चीफ सीनियर जनरल मिन ओंग हलेंग ने प्रधानमंत्री मोदी से मुलाकात की
      Posted On: 29 JUL 2019 7:52PM by PIB Delhi


      म्यांमार की रक्षा सेवाओं के कमांडर-इन-चीफ सीनियर जनरल मिन ओंग हलेंग ने आज प्रधानमंत्री नरेन्द्र मोदी से मुलाकात की।


      सीनियर जनरल ने प्रधानमंत्री मोदी को हालिया संसदीय चुनावों में मिली सफलता पर बधाई दी। उन्होंने पिछले कुछ वर्षों के दौरान भारत की तेज विकास गति का उल्लेख किया और साथ ही रक्षा तथा सुरक्षा सहयोग के क्षेत्र में दोनों पड़ोसियों के बीच अनूठे संबंधों की प्रतिबद्धता को दोहराया।


      प्रधानमंत्री मोदी ने म्यांमार की अपनी यात्रा के दौरान गर्मजोशी से हुए स्वागत को याद किया। उन्होंने म्यामांर के साथ आतंकवाद-रोधी , क्षमता निर्माण , सैन्य संबंधों और समुद्री सहयोग के साथ-साथ आर्थिक क्षेत्र और विकास में शानदार द्विपक्षीय सहयोग का भी उल्लेख किया।


      प्रधानमंत्री ने म्यांमार के साथ अनूठे द्विपक्षीय साझेदारी को और गहरा करने के लिए भारत की मजबूत प्रतिबद्धता को दोहराया।


      ***


      आर.के.मीणा / आरएनएम/एएम/केजे– 22 18

    
    
    (Release ID: 1580701) Visitor Counter : 107
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Kannada , Malayalam