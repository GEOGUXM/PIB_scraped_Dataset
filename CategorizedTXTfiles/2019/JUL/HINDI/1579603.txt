      फाइनेंस कमीशन

      वित्त आयोग छत्तीसगढ़ का दौरा करेगा
      Posted On: 19 JUL 2019 6:23PM by PIB Delhi


    15वां वित्त आयोग, अध्यक्ष श्री एन.के. सिंह के नेतृत्व में 23 से 25 जुलाई, 2019 को छत्तीसगढ़ का दौरा करेगा।


    इस दौरान आयोग राज्य के पंचायतीराज संस्थानों और ग्रामीण स्थानीय निकायों, शहरी स्थानीय निकायों और राज्य के राजनीतिक दलों के प्रतिनिधियों के साथ बैठक करेगा। आयोग राज्य में व्यापार और औद्योगिक संस्थाओं के प्रतिनिधियों से भी मिलेगा। राज्य के अपर मुख्य सचिव (गृह) और पुलिस महानिदेशक आयोग के समक्ष ‘छत्तीसगढ़ में नक्सल उग्रवाद से मुकाबला’ विषय पर प्रस्तुतिकरण देंगे। आयोग के समक्ष नया रायपुर परियोजना (अटल नगर) पर भी प्रस्तुतिकरण दिया जाएगा तथा आयोग नया रायपुर का भी दौरा करेगा।


    दौरे के अंतिम दिन आयोग छत्तीसगढ़ के मुख्यमंत्री श्री भूपेश बघेल और उनके मंत्रिमंडल के सहयोगियों के साथ विस्तृत बैठक करेगा। राज्य का वित्त संबंधी प्रस्तुतिकरण आयोग के समक्ष पेश किया जाएगा और उसके बाद चर्चा की जाएगी।


    ***


    आर.के.मीणा/आरएनएम/एएम/एकेपी/एमएस-2102


    

    
    (Release ID: 1579603) Visitor Counter : 155
    
    
      Read this release in: English