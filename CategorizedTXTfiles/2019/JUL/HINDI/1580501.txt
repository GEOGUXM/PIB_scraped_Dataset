      आवास एवं शहरी कार्य मंत्रालय

      घरों से निकले कचरे को स्रोत से अलग करने, स्वच्छता और हरियाली तथा वर्षा के पानी का संचयन करने के लिए 103 सरकारी कॉलोनियों में 100 दिन का अभियान
      
      दिल्ली की 10 सरकारी कॉलोनियों में 28 जुलाई, 2019 को हरियाली महोत्सव के अंतर्गत एक विशेष पौधारोपण अभियान का आयोजन
      
      Posted On: 26 JUL 2019 5:11PM by PIB Delhi


    आवास और शहरी कार्य मंत्रालय के जुलाई, 2019 से अक्टूबर, 2019 तक चलने वाले अभियान के लिए दिल्ली की 74 कॉलोनियों और देश के विभिन्न भागों की 29 कॉलोनियों को चुना गया है। 100 दिन की योजना के तहत निम्नलिखित कार्यों को अमल में लाया जाएगा।


    घरों से निकलने वाले कचरे को स्रोत से अलग करने और घरेलू खाद बनाने के बारे में लोगों को जागरूक करनाः यह कार्य शहरी स्थानीय निकायों (यूएलबी) और कॉलोनियों में रहने वाले लोगों की मदद से किया जाएगा और लोगों को घरों से निकलने वाले कचरे को अलग-अलग करने तथा जैविक कचरे की खाद बनाने के लिए प्रेरित किया जाएगा। शहरी स्थानीय निकाय कॉलोनियों से कचरे के ढ़ेर को अलग करने, उसे ले जाने और उसका निपटारा सुनिश्चित करेंगे।


    छत पर वर्षा के पानी के संचय के लिए संरचना का निर्माणः इस कार्य को कुछ चुनी हुई कॉलोनी की इमारतों में केन्द्रीय सार्वजनिक कार्य विभाग द्वारा किया जाएगा, ताकि पानी का संरक्षण और उसका उचित इस्तेमाल सुनिश्चित किया जा सके।


    103 कॉलोनियों में सफाई और हरियालीः इन कॉलोनियों में रहने वाले लोगों, रेजीडेंट वेलफेयर एसोसिएशनों (आरडब्ल्यूए), गैर-सरकारी संगठनों (एनजीओ) और अन्य साझेदारों की अधिकतम भागीदारी और सहयोग से इस दौरान पौधारोपण किया जाएगा। दिल्ली की 10 सरकारी कॉलोनियों : (लोधी रोड कॉम्पलेक्स संकरा/सेंट्रल पार्क में सुबह 8.30 बजे; विठ्ठल भाई पटेल हाऊस, रफी मार्ग वी.पी. हाऊस पार्क में सुबह 10.30 बजे; पंडारा रोड सेंट्रल पार्क, पंडारा रोड में सुबह 9.00 बजे; बाबा खड़क सिंह मार्ग स्वतंत्रता सेनानी पार्क, मंदिर के पीछे, हैवलॉक स्कवायर, फेज-। में सुबह 10.00 बजे; चाणक्यपुरी सान मार्टिन पार्क, एस. राधाकृष्णन मार्ग में सुबह 8.00 बजे; लोधी कॉलोनी वीर सावरकर/सेंट्रल पार्क में सुबह 9.00 बजे; काली बाड़ी मार्ग जे-ब्लॉक पार्क में सुबह 10.00 बजे; सेक्टर-8, आर.के. पुरम पार्क में मकान संख्या-353 से 377 के सामने सुबह 10.00 बजे; सादिक नगर, अरबिन्दो पार्क में सुबर 10.30 बजे; शाहजहां रोड सेंट्रल पार्क, शाहजहां रोड पर सुबह 10.00 बजे) और देश भर की 29 कॉलोनियों में 28 जुलाई, 2019 को हरियाली महोत्सव के तहत एक विशेष पौधारोपण अभियान आयोजित किया जाएगा। कम से कम 50 प्रतिशत स्थानीय प्रजातियों के फलों के पौधे लगाए जाएंगे। दिल्ली की कॉलोनियों की सूची सहित इसके बारे में और जानकारी www.epgc.gov.in पर देखी जा सकती है।


    ****


    आर.के.मीणा/आरएनएम/एएम/केपी/एमएस-2186

    
    
    (Release ID: 1580501) Visitor Counter : 234
    
    
      Read this release in: English