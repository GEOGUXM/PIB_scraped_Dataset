      मंत्रिमण्‍डल

      मंत्रिमंडल ने एफएसीटी की 481.79 एकड़ भूमि केरल सरकार को बेचने तथा बिक्री से प्राप्त राशि का एफएसीटी द्वारा उपयोग करने की मंजूरी दी
      Posted On: 24 JUL 2019 4:21PM by PIB Delhi


    ​​​​​ प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने निम्नलिखित प्रस्तावों को मंजूरी दी है :

     1. निम्नलिखित तरीके से फर्टीलाइजर्स एंड केमिकल्स त्रावणकोर लिमिटेड (एफएसीटी) की 481.79 एकड़ भूमि केरल सरकार को बेचना :
      * एक करोड़ रुपये प्रति एकड़ की दर से 150 एकड़ जमीन (बदले में केरल सरकार एफएसीटी को 143.22 एकड़ भूमि का संपूर्ण स्वामित्व अधिकार देने पर सहमत) तथा
      * एर्नाकुलम के जिला कलेक्टर द्वारा निर्धारित 2.4758 करोड़ रुपये प्रति एकड़ की दर से शेष 331.79 एकड़ जमीन।
     1. बिक्री से प्राप्त राशि का उपयोग एफएसीटी द्वारा कार्यशील पूंजी की कमी का समाधान करने, तुलन पत्र सुधारने में किया जाएगा और कंपनी के सतत विकास के लिए क्षमता विस्तार परियोजनाओं को लागू करके कंपनी के वास्तविक और वित्तीय प्रदर्शन की वृद्धि में उपयोग किया जाएगा।

    प्रमुख प्रभाव :


    इस मंजूरी से एफएसीटी को बैंक उधारी कम करने तथा उर्वरक उत्पादन क्षमता बढ़ाने में मदद मिलेगी। इससे उर्वरक उत्पादन क्षमता बढ़ाने और लॉजिस्टिक/ कच्चा माल सुविधा उन्नत बनाने के लिए परियोजनाएं लागू करने में सहायता मिलेगी।


    लाभ :


    एफएसीटी को पुनर्जीवित करने से कंपनी के विस्तार और विविधता के अवसर प्राप्त होंगे और बदले में प्रत्यक्ष और अप्रत्यक्ष रोजगार सृजन में मदद मिलेगी। इससे केरल की अर्थव्यवस्था को प्रोत्साहन मिलेगा और दक्षिण भारत के लिए उर्वरक उपलब्धता में सुधार होगा। उर्वरकों तथा रसायनों की आयात निर्भरता में कमी होगी जिसके परिणामस्वरूप देश की विदेशी मुद्रा बचेगी और उर्वरक तथा खाद्य सुरक्षा में सुधार होगा। जमीन बिक्री कार्य की निगरानी के लिए निर्धारित समय सीमा को शामिल करने से जमीन बिक्री के बाद कार्य प्रदर्शन में प्रबंधन का दायित्व सुनिश्चित होगा। इकाई पहले ही आपूर्ति स्टॉक तथा ईंधन के रूप में स्वच्छ एलएनजी को अपना चुकी है, जिससे इसकी ऊर्जा सक्षमता और पर्यावरण अनुकूलता में सुधार होगा।


    ***


    वीआरआरके/आरकेमीणा/आरकेमीणा/एएम/एजी/सीएस-3

    
    
    (Release ID: 1580093) Visitor Counter : 185
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Telugu , Kannada , Malayalam
    
    
    

1.