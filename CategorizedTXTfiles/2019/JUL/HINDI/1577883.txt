      सड़क परिवहन एवं राजमार्ग मंत्रालय

      भारतीय राष्ट्रीय राजमार्ग प्राधिकरण (एनएचएआई) ने राजमार्ग परियोजनाओं के वित्तपोषण के लिए एनआईआईएफ के साथ समझौता ज्ञापन पर हस्ताक्षर किए
      
      श्री गडकरी ने कहा, सड़क क्षेत्र प्रधानमंत्री के भारत को पांच ट्रिलियन डॉलर की अर्थव्यवस्था बनाने के सपने को साकार करने में मदद कर सकता है

      Posted On: 08 JUL 2019 8:00PM by PIB Delhi

    भारतीय राष्ट्रीय राजमार्ग प्राधिकरण (एनएचएआई) ने आज केंद्रीय सड़क परिवहन और राजमार्ग मंत्री श्री नितिन गडकरी और सड़क परिवहन और राजमार्ग राज्य मंत्री जनरल (सेवानिवृत्त) वी. के. सिंह की उपस्थिति में राष्‍ट्रीय निवेश एवं अवसंरचना कोष (एनआईआईएफ) के साथ एक समझौता ज्ञापन पर हस्ताक्षर किए। एनआईआईएफ एक कोष है जिसका प्रयोग भारत सरकार द्वारा देश में बुनियादी ढांचा क्षेत्र को बढ़ावा देने के लिए किया जाता है। समझौता ज्ञापन एसपीवी के गठन में सहयोग से संबंधित है , ताकि भविष्य में एनएचएआई द्वारा पूरी की जाने वाली बड़े आकार की सड़क परियोजनाओं के लिए फंड व्यवस्था को क्रियान्वित किया जा सके।


    इस अवसर पर संबोधित करते हुए , श्री गडकरी ने कहा , एनएचएआई केवल बजटीय सहायता पर निर्भर नहीं है और अपनी मेगा परियोजनाओं के लिए पैसा जुटा रहा है। इस दिशा में पूर्व में कई फंडिंग मॉडल अपनाए गए थे , जिनके अच्छे परिणाम मिले हैं। उन्होंने एमओयू की सराहना की और उम्मीद जताई कि यह 24,000 किमी की 7.5 लाख करोड़ भारतमाला पारियोजना के लिए नए वित्तीय मॉडल प्रदान करेगा। श्री गडकरी ने विश्वास जताते हुए कहा कि सड़क क्षेत्र प्रधानमंत्री के भारत को पांच ट्रिलियन डॉलर की अर्थव्यवस्था बनाने के सपने को साकार करने में महत्वपूर्ण योगदान दे सकता है।


    जनरल (सेवानिवृत्त) वी. के. सिंह ने दो बड़ी संस्थाओं - एनएचएआई और एनआईआईएफ के एक साथ आने का स्वागत किया और देश में बुनियादी ढाँचे के क्षेत्र की विकास गति पर संतोष व्यक्त किया।


    फंडिंग की यह नई वैकल्पिक स्रोत की व्यवस्था की देखरेख एनएचएआई द्वारा की जा रही है तांकि उन अंतरराष्ट्रीय निवेशकों और फंड हाउसों को आकर्षित किया जा सके जो भारत में सड़क परियोजनाओं में निवेश करने के इच्छुक हैं , लेकिन परियोजना के निष्पादन से संबंधित जोखिम लेने के लिए उत्सुक नहीं हैं। इस व्यवस्था से भारत में राजमार्ग विकास के लिए किफायती दर पर भारी मात्रा में निवेश आने की उम्मीद है।


    ***


    आर.के.मीणा / आरएनएम/एएम/ केजे -195 6


    

    
    (Release ID: 1577883) Visitor Counter : 731
    
    
      Read this release in: English , Urdu