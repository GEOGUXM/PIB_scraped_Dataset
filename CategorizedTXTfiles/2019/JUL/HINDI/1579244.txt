      पर्यटन मंत्रालय

      अतुल्य भारत अभियान पाटा स्वर्ण पुरस्कार 2019 का विजेता बना
      Posted On: 17 JUL 2019 6:37PM by PIB Delhi


    पर्यटन मंत्रालय ने 2018-19 के दौरान अतुल्य भारत “फाइंड द इन्क्रेडेबल यू” अभियान विश्व स्तर पर जारी किया था। इस अभियान को पाटा (पैसेफिक-एशिया ट्रैवल एसोसिएशन) स्वर्ण पुरस्कार 2019 का विजेता घोषित किया गया है। इस वर्ष के लिए 78 संगठनों से 198 आवेदन प्राप्त हुए थे।


    पर्यटन मंत्रालय अतुल्य भारत ब्रांड के तहत अंतर्राष्ट्रीय स्तर पर प्रत्येक वर्ष मीडिया अभियान चलाता है। इस अभियान को टेलीविजन, प्रिंट, डिजिटल और सोशल मीडिया में दिखाया जाता है।


    अभियान को आगे बढ़ाने के लिए अतुल्य भारत 2.0 अभियान को सितंबर, 2017 में लांच किया गया था। इस अभियान की मुख्य विशेषता संभावित बाजार को ध्यान में रखते हुए कंटेंट निर्माण करना था।


    अभियान 2.0 के तहत मंत्रालय के द्वारा पांच नए टेलीविजन कमर्शियल का निर्माण किया गया, जिन्हें टेलीविजन, डिजिटल और सोशल मीडिया पर पूरे विश्व में प्रसारित किया गया।

     1. योगः “रेसट्रैक का योगी”
     2. आरोग्यः “श्रीमान और श्रीमती जोंस का पुनर्जीवन”
     3. विलासिताः “मैनहटन की महारानी”
     4. खान-पानः “मसाला मास्टर शेफ”
     5. वन्यजीवनः “पेरिस में वन्य संरक्षण क्षेत्र”

    अभियान की रणनीति के तहत गंतव्य स्थलों के अनुभव के स्थान पर यात्रियों के अनुभव को विशेष महत्व दिया गया। यात्रियों के अनुभव को यात्रियों की आत्मकथा के रूप में सामने रखा गया। इसकी टैग लाइन थी- “फाइंड द इन्क्रेडेबल यू”।


    एशिया-पैसेफिक क्षेत्र में पर्यटन उद्योग को बढ़ावा देने में उत्कृष्ट योगदान देने के लिए पाटा स्वर्ण पुरस्कार दिए जाते है।


    ******


    आर . के . मीणा / आरएनएम / एएम / जेके / डीके – 2066


    

    
    (Release ID: 1579244) Visitor Counter : 878
    
    
      Read this release in: English , Urdu
    
    
    

5.