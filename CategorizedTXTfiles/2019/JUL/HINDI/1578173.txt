      फाइनेंस कमीशन

      15वें वित्त आयोग के अध्‍यक्ष और सदस्‍यों ने मध्‍य प्रदेश शहरी स्‍थानीय निकायों के प्रतिनिधियों के साथ बैठक की
      Posted On: 03 JUL 2019 5:53PM by PIB Delhi


    15वें वित्त आयोग के अध्‍यक्ष श्री एन. के. सिंह और इसके सदस्‍यों तथा वरिष्‍ठ अधिकारियों ने आज मध्‍य प्रदेश के शहरी स्‍थानीय निकायों (यूएलबी) के प्रतिनिधियों के साथ बैठक की।


    वित्त आयोग ने यह पाया:


    · संविधान की 12वीं अनुसूची में परिकल्पित सभी 18 कार्य मध्य प्रदेश में शहरी स्‍थानीय निकायों (यूएलबी) को सौंप दिए गए हैं।


    · तीसरे राज्‍य वित्त आयोग की सिफारिशों के अनुसार राज्‍य वर्तमान में धनराशि जारी करता रहा है।


    · मध्‍य प्रदेश में कुल मिलाकर 378 यूएलबी हैं जिनमें से 16 नगर निगम , 98 नगरपालिकाएं और 264 नगर परिषद हैं।


    तीसरे राज्‍य वित्त आयोग की सिफारिशों के अनुसार , राज्‍य के शुद्ध कर राजस्‍व का 1 प्रतिशत यूएलबी को हस्‍तांतरित करने की सिफारिश की गई थी जिसे मध्‍य प्रदेश सरकार द्वारा स्‍वीकार कर लिया गया है।


    14वें वित्त आयोग ने वर्ष 2015 से लेकर वर्ष 2020 तक की अवधि के लिए बुनियादी अनुदान (कुल अनुदान का 5.94 प्रतिशत) के रूप में मध्‍य प्रदेश को 4141.27 करोड़ रुपये और प्रदर्शन अनुदान (कुल अनुदान का 5.94 प्रतिशत) के रूप में 1035.32 करोड़ रुपये हस्‍तांतरित करने की सिफारिश की थी।


    वित्त आयोग ने पाया कि मध्‍य प्रदेश तीसरे राज्‍य वित्त आयोग (एसएफसी) की सिफारिशों के अनुसार वर्तमान में धनराशि जारी करता रहा है। चौथे राज्‍य वित्त आयोग की सिफारिशों को स्‍वीकार नहीं किया गया था , जब‍कि पांचवें राज्‍य वित्त आयोग की रिपोर्ट को सौंपे जाने का अब भी इंतजार किया जा रहा है।


    वित्त आयोग ने शहरी स्‍थानीय निकायों के प्रतिनिधियों द्वारा व्‍यक्‍त की गई सभी चिंताओं को नोट किया और केन्‍द्र सरकार के समक्ष पेश की जाने वाली अपनी सिफारिशों में इन चिंताओं का निराकरण करने का वादा किया।


    ****


    आर.के.मीणा /आरएनएम/एएम/आरआरएस/वीके-1980

    
    
    (Release ID: 1578173) Visitor Counter : 15
    
    
      Read this release in: English