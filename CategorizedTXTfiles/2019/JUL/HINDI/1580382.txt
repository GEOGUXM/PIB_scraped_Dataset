      रक्षा मंत्रालय

      भारतीय नौसेना का जहाज आईएनएस तरकश रूस के सेंट पीटर्सबर्ग पहुंचा
      Posted On: 25 JUL 2019 9:45PM by PIB Delhi


    रूस और भारत के बीच ' विशेष और विशेषाधिकार प्राप्त सामरिक साझेदारी ' को मान्यता देने और दोनों देशों के बीच मजबूत संबंधों के लिए , भारतीय नौसेना का जहाज तरकश आज , 25 जुलाई, 2019 को रूसी नौसेना दिवस परेड में भाग लेने के लिए रूस के सेंट पीटर्सबर्ग पहुंचा। स्वागत समारोह के हिस्से के रूप में रूसी नौसेना बैंड के लाइव प्रदर्शन सहित रूसी नौसेना के अधिकारियों द्वारा जहाज का बंदरगाह पर स्वागत किया गया।


    रूसी नौसेना दिवस परेड, 2019 में पश्चिम नौसेना कमान एवं आईएनएस तरकश के फ्लैग ऑफिसर कमांडिंग–इन-चीफ वाइस एडमिरल अजीत कुमार पी. के नेतृत्व में एक प्रतिनिधिमंडल द्वारा भारतीय नौसेना का प्रतिनिधित्व किया जा रहा है। नौसेना दिवस परेड में भाग लेने के अलावा, दोनों देशों की नौसेनाओं के बीच सहयोग की समीक्षा तथा सहयोग के नए क्षेत्रों की तलाश के लिए फ्लैग ऑफिसर कमांडिंग–इन-चीफ वाइस एडमिरल अजीत कुमार पी. रूसी नौसेना के कमांडर-इन-चीफ से भी मुलाकात करेंगे।


    आईएनएस तरकश रूसी संघ के राष्ट्रपति द्वारा समीक्षा के लिए मोबाइल कॉलम का हिस्सा होगा। बंदरगाह में ठहराव के दौरान, जहाज को लेफ्टिनेंट स्मिट एम्बैंक्मेन्ट पर रखा जाएगा और 26 से 27 जुलाई, 2019 तक दर्शकों के लिए खुला रखा जाएगा। दोनों नौसेनाओं के बीच सहयोग बढ़ाने के उद्देश्य से जहाज के चालक दल के सदस्य रूसी नौसेना के साथ अपने अनुभवों को भी साझा करेगा।


    कैप्टन सतीश वासुदेव के कमान वाला आईएनएस तरकश रूस के कैलिनिनग्राद में यानटार शिपयार्ड द्वारा निर्मित अत्याधुनिक टीईजी श्रेणी के युद्धक जहाजों (पी1135.6) में शामिल है। अनेक हथियारों और सेंसरों से सुसज्ज्ति इस जहाज पर 30 अधिकारियों सहित कम से कम 250 कार्मिकों से बने चालक दल के लिए इसमें जगह मौजूद है। इसमें छोटे आकार के राडार, इन्फ्रारेड, एकॉस्टिक और मेग्नेटिक सिग्नेचरों जैसी अत्याधुनिक युद्धक विशेषताएं शामिल हैं, जिनके परिणामस्वरूप दुश्मनों द्वारा समुद्र में इसका पता लगाना मुश्किल होता है।


    आर.के.मीणा / आरएनएम/एएम/एसकेएस / डीके – 2179


    

    
    (Release ID: 1580382) Visitor Counter : 178
    
    
      Read this release in: English , Urdu , Marathi