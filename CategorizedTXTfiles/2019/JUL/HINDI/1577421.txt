      वित्‍त मंत्रालय

      भारतीय अर्थव्यवस्था में नीतिगत उपायों से विकास और रोजगार सृजन को बढ़ावा मिलेगा
      Posted On: 05 JUL 2019 1:58PM by PIB Delhi


      केन्द्रीय वित्त एवं कॉरपोरेट कार्य मंत्री श्रीमती निर्मला सीतारामन ने आज लोकसभा में 2019-20 का केन्द्रीय बजट पेश करते हुए 2024-25 तक भारत को 5 ट्रिलियन डॉलर की अर्थव्यवस्था बनाने के लिए विज़न प्रस्तुत किया। इस विज़न का मुख्य आधार है- निवेश प्रेरित विकास और रोजगार सृजन।


      इस दिशा में कर नीति उपाय निम्न हैं-


      · स्टार्ट-अप के लिए लाभ से जुड़ी छूट की शुरूआत


      · अवसंरचना जैसे कुछ क्षेत्रों को निवेश से जुड़ी छूट


      · आंध्र प्रदेश, बिहार, तेलंगाना और पश्चिम बंगाल के पिछड़े क्षेत्रों में निवेश प्रोत्साहन


      · रोजगार सृजन के छूट के लिए दायरे को बढ़ाया गया, योग्यता की शर्तों में ढील दी गई


      · एमएटी देयता की गणना के लिए लाभ दिया जाना और दिवाला और दिवालियापन संहिता के अंतर्गत घाटे को आगे ले जाना


      · एमएटी ऋण को आगे ले जाने के लिए समयावधि को 10 साल से बढ़ाकर 15 साल किया गया


      घरेलू और विदेश निवेश को बढ़ाने के लिए युक्त पहलों को लागू करने का प्रस्ताव दिया गया है। हमें अवसंरचना, डिजिटल अर्थव्यवस्था तथा लघु और मध्यम कम्पनियों में रोजगार सृजन के लिए भारी निवेश की जरूरत है। मुद्रा ऋण के जरिए आम लोगों के जीवन में बदलाव आया।


      सरकार ने अपना इरादा जाहिर किया है कि वह ढांचागत संरचना के लिए अगले पांच वर्षों में 100 लाख करोड़ रुपये का निवेश करेगी। कनेक्टिविटी को बढ़ावा देने के लिए प्रधानमंत्री ग्राम सड़क योजना, औद्योगिक गलियारे, समर्पित माल ढुलाई गलियारे, भारतमाला और सागरमाला परियोजनाएं, जलमार्ग विकास एवं उड़ान योजनाओं को लागू किया गया है जिससे अर्थव्यवस्था को आवश्यक प्रोत्साहन मिलेगा।


      अवसंरचना वित्त पोषण के लिए पूंजी के स्रोतों को बढ़ाने हेतु उपायः


      · ऋण गारंटी विस्तार निगम का गठन 2019-20 के दौरान किया जाएगा।


      · लम्बी अवधि के बॉन्ड के लिए बाजार के विस्तार हेतु कार्य योजना तैयार की जाएगी, इसके लिए विशेष ध्यान अवसंरचना क्षेत्र पर ध्यान दिया जाएगा।


      · आईडीएफ-एनबीएफसी द्वारा जारी ऋण प्रतिभूतियों में एफआईआई/एफपीआई के निवेश को अनुमति, किसी घरेलू निवेशक द्वारा अधिसूचित लॉक-इन अवधि के अंतर्गत इन्हें हस्तांतरित/बेचा जा सकता है।


      वित्त मंत्री ने कहा कि 2014 की तुलना में 2017-18 के दौरान जारी किए गए पेंटेंटों की संख्या में तीन गुनी वृद्धि हुई।


      अगले दशक के विज़न का उल्लेख बजट में किया गया। इसमें भौतिक और सामाजिक अवसंरचना के निर्माण, मेक इन इंडिया, एमएसएमई, स्टार्ट-अप, रक्षा विनिर्माण, ऑटोमोबाइल, बैटरी, चिकित्सा उपकरण आदि पर विशेष ध्यान दिया जाएगा। इसमें विकास और रोजगार सृजन पर फोकस रहेगा।


      बजट दस्‍तावेज में नए दशक के विजन का उल्‍लेख किया गया है। दस्तावेज में वस्‍तुगत और सामाजिक बुनियादी ढांचे के निर्माण , एमएसएमई , र्स्‍टाटअप्‍स पर विशेष रूप से जोर देकर मेक इन इंडिया , रक्षा विनिर्माण , ऑटोमोबाइल्‍स इलेक्‍ट्रोनिक्‍स , फैब्‍स और बैटरियां , चिकित्‍सा उपकरणों , रोजगार सृजन और विकास पर जोर दिया गया है।


      एमएसएमई के लिए ब्‍याज छूट योजना के तहत वित्‍तवर्ष 2019-20 के लिए 350 करोड़ रुपये आवंटित किए गए हैं। इसमें जीएसटी पंजीकृत एमएसएमई को नए या बढ़ते हुए ऋणों पर 2 प्रतिशत ब्‍याज छूट का प्रावधान है। सरकार एमएसएमई के बिलों का भुगतान करने और सरकारी भुगतानों में देरी को समाप्‍त करने के लिए उन्‍हें अपने ही प्‍लेटफार्म पर भुगतान करने में समर्थ बनाने के लिए एक भुगतान प्‍लेटफार्म बनाएगी। इसके अलावा सरकार लगभग 3 करोड़ खुदरा व्‍यापारियों , छोटे दुकानदारों को , जिनका वार्षिक व्‍यापार 1.5 करोड़ रुपये से कम है , उन्‍हें प्रधानमंत्री कर्मयोगी मानधन योजना के तहत पेंशन के लाभ प्रदान करेगी।


      बजट में 2019-20 के दौरान 100 नए कलस्‍टरों की स्‍थापना की कल्‍पना की गई है। स्‍फूर्ति योजना के तहत आर्थिक मूल्‍य श्रृंखला में शामिल होने के लिए 50 हजार दस्‍तकार सक्षम होंगे। इसके अलावा 10 हजार नए किसान उत्‍पादक संगठनों की स्‍थापना का भी प्रस्‍ताव है ताकि नवाचार , ग्रामीण उद्योग और उद्यमशीलता(एस्‍पायर) योजना के तहत किसानों के लिए पैमाने की अर्थव्‍यवस्‍था सुनिश्चित की जा सके।


      मानव संसाधन के सृजन से जुड़ी समस्याओं के समाधान के लिए, बजट में एक नई राष्ट्रीय शिक्षा नीति का प्रस्ताव किया गया है, जो विद्यालय और उच्चतर शिक्षा में महत्वपूर्ण बदलाव लाने के साथ-साथ बेहतर शासन प्रणाली और अनुसंधान एवं खोज पर और अधिक जोर देगी। इसके अलावा, देश में अनुसंधान के वित्त पोषण, समन्वय और बढ़ावे के लिए एक राष्ट्रीय अनुसंधान प्रतिष्ठान (एनआरएफ) की स्थापना का प्रस्ताव किया गया है।


      वित्त मंत्री ने बताया कि वित्त वर्ष 2019-20 के लिए, ‘ विश्व स्तरीय संस्थान ’ शीर्ष के तहत 400 करोड़ रुपये की धनराशि प्रदान करने का प्रस्ताव है, जो पिछले वर्ष के संशोधित अनुमानों की तुलना में तीन गुना अधिक है।


      श्रीमती सीतारामन ने कहा कि पंजीकरण और विवरणी दाखिले के मानकीकरण एवं सुसंगत बनाने के क्रम में अनेक श्रमिक कानूनों को मिलाकर चार श्रमिक कानूनों का एक सेट बनाने का प्रस्ताव, अर्थव्यवस्था और रोजगार सृजन पर जोर देने के अन्य उपायों में शामिल है। इसके अलावा, विशेष तौर पर स्टार्ट-अप उद्योगों के लिए दूरदर्शन के चैनलों में कार्यक्रम शुरू करने का भी एक प्रस्ताव है।


      ****


      आर.के.मीणा/आरएनएम/एएम/आरआरएस/जेके/एसकेएस/आईपीएस/केपी/आरके/एमएस/वीके/डीके/डीए/जीआरएस/एमएस/वाईबी/एमबी/आरएन -


    

    
    (Release ID: 1577421) Visitor Counter : 164