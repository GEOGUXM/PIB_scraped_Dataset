      स्‍वास्‍थ्‍य एवं परिवार कल्‍याण मंत्रालय

      स्वास्थ्य मंत्रालय ने 2025 तक तपेदिक उन्मूलन पर सहयोग बढ़ाने के लिए तीन मंत्रालयों के साथ समझौते पर हस्ताक्षर किए
      
      तपेदिक उन्मूलन के लिए ‘बहुक्षेत्रीय पहल’ एक प्रमुख रणनीतिः डॉ. हर्षवर्धन
      
      Posted On: 18 JUL 2019 8:08PM by PIB Delhi


    स्वास्थ्य एवं परिवार कल्याण मंत्रालय ने आज वर्ष 2025 तक तपेदिक मुक्त भारत के लिए कई मंत्रालयों के बीच सहयोग बढ़ाने के उद्देश्य से आयुष मंत्रालय, रक्षा मंत्रालय और रेल मंत्रालय के साथ समझौता ज्ञापन का आदान-प्रदान किया। केन्द्रीय स्वास्थ्य एवं परिवार कल्याण मंत्री डॉ. हर्षवर्धन ने समझौता ज्ञापन के आदान-प्रदान के लिए आयोजित कार्यक्रम की अध्यक्षता की। इस कार्यक्रम में केन्द्रीय आयुष राज्य मंत्री (स्वतंत्र प्रभार) एवं रक्षा राज्य मंत्री श्री श्रीपद येसो नाईक और स्वास्थ्य एवं परिवार कल्याण राज्य मंत्री श्री अश्विनी कुमार चौबे भी उपस्थित थे।


    इस अवसर पर डॉ. हर्षवर्धन ने कहा कि प्रधानमंत्री श्री नरेन्द्र मोदी के प्रेरणादायक और दूरद्रष्टा नेतृत्व में, सरकार ने 2025 तक तपेदिक के उन्मूलन के अपने संकल्प के बारे में दुनिया के सामने घोषणा की है, जो वैश्विक लक्ष्य से पांच वर्ष पहले है। डॉ. हर्षवर्धन ने कहा कि उन्हें पूरा विश्वास है कि समन्वित और बहुक्षेत्रीय पहल से प्रमुख हितधारक से अधिक सहायता मिलेगी और 2025 तक तपेदिक के उन्मूलन के भारत के लक्ष्य तक पहुंचने में उनके योगदान की जरूरत है।


    इस कार्यक्रम को केन्द्रीय आयुष राज्य मंत्री (स्वतंत्र प्रभार) एवं रक्षा राज्य मंत्री श्री श्रीपद येसो नाईक और स्वास्थ्य एवं परिवार कल्याण राज्य मंत्री श्री अश्विनी कुमार चौबे ने भी संबोधित किया।


    स्वास्थ्य एवं परिवार कल्याण मंत्रालय में सचिव श्रीमती प्रीति सूदन और आयुष मंत्रालय में सचिव श्री वैद्य कोटेचा द्वारा स्वास्थ्य मंत्रालय और आयुष मंत्रालय के बीच समझौता ज्ञापन का आदान-प्रदान किया गया। स्वास्थ्य एवं परिवार कल्याण मंत्रालय में संयुक्त सचिव श्री विकास शील ने क्रमशः रेलवे के कार्यकारी निदेशक डॉ. के. श्रीधर और रक्षा मंत्रालय के कर्नल बल सिंह सिसोदिया के साथ समझौता ज्ञापन का आदान-प्रदान किया।


    ****


    आर.के.मीणा / आरएनएम/एएम/एसकेएस / डीके – 2086

    
    
    (Release ID: 1579485) Visitor Counter : 116
    
    
      Read this release in: English , Urdu