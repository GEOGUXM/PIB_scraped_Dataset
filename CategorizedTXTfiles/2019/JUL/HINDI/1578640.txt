      संघ लोक सेवा आयोग

      सिविल सेवा (प्रारंभिक) परीक्षा, 2019 का परिणाम
      Posted On: 12 JUL 2019 8:59PM by PIB Delhi


    दिनांक 02 . 06 . 2019 को आयोजित सिविल सेवा ( प्रारंभिक ) परीक्षा , 2019 के परिणाम के आधार पर , निम्नलिखित अनुक्रमांक वाले उम्मीदवारों ने सिविल सेवा ( प्रधान ) परीक्षा , 2019 में प्रवेश के लिए अर्हता प्राप्‍त कर ली है। ( विस् ‍ तृत विवरण के लिए यहाँ क्लिक करें। )


    इन उम्मीदवारों की उम्मीदवारी अनंतिम है। परीक्षा की नियमावली के अनुसार , इन सभी उम्मीदवारों को सिविल सेवा ( प्रधान ) परीक्षा , 2019 के लिए विस्तृत आवेदन प्रपत्र- I (डीएएफ-I) में पुन: आवेदन करना है , जो संघ लोक सेवा आयोग की वेबसाइट ( https://upsconline.nic.in ) पर दिनांक 01 .08.2019 (गुरुवार) से दिनांक 16.08.2019 (शुक्रवार), सायं 6.00 बजे तक उपलब्ध होगा। सभी अर्हक उम्मीदवारों को सलाह दी जाती है कि वे शुक्रवार , 20.09.2019 से आयोजित की जाने वाली सिविल सेवा ( प्रधान ) परीक्षा , 2019 में प्रवेश हेतु डीएएफ- I को ऑनलाइन भरें और उसे ऑनलाइन जमा कर दें। डीएएफ- I भरने और उसे जमा करने संबंधी महत्वपूर्ण अनुदेश भी वेबसाइट पर उपलब्ध रहेंगे। सफल घोषित किए गए उम्मीदवारों को ऑनलाइन डीएएफ- I भरने से पहले , उक्‍त वेबसाइट के संगत पृष्‍ठ पर अपने को पंजीकृत करना होगा। अर्हक उम्मीदवारों को दिनांक 19.02.2019 की कार्मिक एवं प्रशिक्षण विभाग की अधिसूचना के तहत भारत के राजपत्र ( असाधारण ) में प्रकाशित सिविल सेवा परीक्षा , 2019 की नियमावली का अवलोकन करने की भी सलाह दी जाती है।


    उम्‍मीदवार यह नोट करें कि डीएएफ- I को जमा करने मात्र से उन्‍हें सिविल सेवा ( प्रधान ) परीक्षा , 2019 में प्रवेश के लिए स्‍वयमेव अधिकार नहीं मिल जाता। परीक्षा प्रारंभ होने से लगभग 3-4 सप्‍ताह पहले पात्र उम्‍मीदवारों के संदर्भ में प्रधान परीक्षा के लिए समय - सारणी और ई-प्रवेश पत्र आयोग की वेबसाइट पर अपलोड कर दिए जाएंगे। डीएएफ- I को जमा करने के बाद डाक पते या ई - मेल पते या मोबाइल नंबर में हुए परिवर्तन , यदि कोई हों , के बारे में आयोग को तुरन्त सूचित किया जाए।


    उम्‍मीदवारों को यह भी सूचित किया जाता है कि सिविल सेवा (प्रारंभिक) परीक्षा, 2019 के माध्यम से लिए गए स्क्रीनिंग टेस्‍ट के अंक , कट ऑफ अंक और उत्‍तर कुंजी , सिविल सेवा (प्रधान) परीक्षा , 2019 की संपूर्ण प्रक्रिया अर्थात् सिविल सेवा परीक्षा , 201 9 के अंतिम परिणाम की घोषणा के बाद ही आयोग की वेबसाइट https://upsconline.nic.in पर अपलोड किए जाएंगे।


    संघ लोक सेवा आयोग , धौलपुर हाऊस , शाहजहां रोड , नई दिल्ली के परिसर में परीक्षा हॉल भवन के पास सुविधा केन्द्र है। उम्मीदवार , उपर्युक्त परीक्षा के अपने परिणाम के बारे में कोई भी जानकारी/ स्पष्टीकरण इस सुविधा केन्द्र से व्यक्तिगत रूप से या टेलीफोन नं. 011-23385271, 011-23098543 या 011-23381125 पर सभी कार्य दिवसों के दौरान प्रात : 10.00 बजे से सायं 5.00 बजे के बीच प्राप्‍त कर सकते हैं।


    विस् ‍ तृत विवरण के लिए यहाँ क्लिक क रें।


    ********


    BB/NK/AS

    
    
    (Release ID: 1578640) Visitor Counter : 627