      वाणिज्‍य एवं उद्योग मंत्रालय

      वाणिज्य एवं उद्योग मंत्री 24 जुलाई, 2019 को जीआईआई का विमोचन करेंगे
      Posted On: 19 JUL 2019 2:34PM by PIB Delhi


    केन्द्रीय वाणिज्य एवं उद्योग और रेल मंत्री श्री पीयूष गोयल 24 जुलाई, 2019 को नई दिल्ली में ग्लोबल इनोवेशन इंडेक्स (जीआईआई) का विमोचन करेंगे। विश्व बौद्धिक सम्पदा संगठन के महानिदेशक श्री फ्रांसिस गरी भी इस अवसर पर उपस्थित रहेंगे।


    जीआईआई के विमोचन से इस वर्ष के लिए विभिन्न देशों की अर्थव्यवस्थाओं के नए दर्जे और परिणामों का पता चलेगा। यह 125 देशों के लिए 12वां जीआईआई होगा। जीआईआई यह मापन करता है कि किस प्रकार 80 विस्तृत मापदंडों के आधार पर विश्व के देशों की अर्थव्यवस्थाओं का वातावरण नवाचार के अनुकूल है।


    वैश्विक नवाचार का पता लगाने के लिए प्रत्येक वर्ष एक मूल विषय के साथ जीआईआई संचालित होता है। ‘अगले दशक के चिकित्सा नवाचार परिदृश्य का मूल्यांकन’ इस वर्ष का मूल विषय है।


    24 जुलाई, 2019 को ‘एशियाः भविष्य का नवाचार केन्द्र’ जैसे विषयों पर दो सामूहिक परिचर्चाएं होंगी। ‘स्वस्थ जीवन का सृजन-चिकित्सा नवाचार का भविष्य’ पर दूसरी सामूहिक परिचर्चा होगी।


    भारत के अनुसंधान एवं विकास पर व्यय संबंधी वातावरण पर आधारित एक विशेष सत्र भी होगा। इसे विश्व बौद्धिक संपदा संगठन के मुख्य अर्थशास्त्री श्री कार्सटेन फिंक, प्रधानमंत्री की आर्थिक सलाहकार परिषद के सदस्य श्री बी. एन. सतपथी और भारत सरकार के प्रधान वैज्ञानिक सलाहकार प्रो. के. विजयराघवन संबोधित करेंगे।


    नीति आयोग के प्रधान सलाहकार और प्रधानमंत्री की आर्थिक सलाहकार परिषद के सदस्य सचिव श्री रतन पी. वातल भारत के अनुसंधान एवं विकास संबंधी व्यय का वातावरण पर आधारित रिपोर्ट जारी करेंगे।


    ग्लोबल इनोवेशन इंडेक्स 2019 के विमोचन के दौरान उद्योग एवं आंतरिक व्यापार संवर्धन विभाग में सचिव श्री रमेश अभिषेक विशेष भाषण देंगे।


    ****


    आर.के.मीणा/आरएनएम/एएम/एसकेएस/डीके/सीएस – 2092

    
    
    (Release ID: 1579563) Visitor Counter : 239
    
    
      Read this release in: English , Urdu , Malayalam