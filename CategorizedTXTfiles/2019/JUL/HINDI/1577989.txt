      उप राष्ट्रपति सचिवालय

      उपराष्‍ट्रपति ने भूमि पंजीयन को कानूनी विवाद से मुक्‍त बनाने के लिए कानून बनाने का आह्वान किया
      
      भ्रष्‍टाचार को समाप्‍त करने के लिए लोगों और अधिकारियों का मिलना-जुलना कम से कम होना चाहिए : उपराष्‍ट्रपति
      
      पंजीयन प्रकिया को सरल और पारदर्शी बनाया जाना चाहिए
      
      ‘लैंड रजिस्‍ट्रेशन : ग्‍लोबल प्रैक्टि्सिज एंड लेशन फॉर इंडिया’ पुस्‍तक का विमोचन किया
      
      Posted On: 06 JUL 2019 6:45PM by PIB Delhi


    उपराष्‍ट्रपति श्री एम.वेंकैया नायडू ने भूमि पंजीयन हस्‍तांतरण को कानूनी विवाद से मुक्‍त रखने के लिए एक विस्‍तृत और मॉडल कानून बनाने का आह्वान किया है।


    उपराष्‍ट्रपति ने हिमाचल प्रदेश के सचिव श्री बी.के.अग्रवाल द्वारा लिखित पुस्‍तक ‘ लैंड रजिस्ट्रेशन : ग्लोबल प्रैक्टि्सिज एंड लेशन फॉर इंडिया ’ का विमोचन किया। श्री नायडू ने सभी भूमि रिकॉर्ड के डिजिटलीकरण का आह्वान किया , ताकि भूमि पंजीयन से संबंधित प्रत्‍येक कार्य बाधा रहित हो।


    उपराष्‍ट्रपति ने सुझाव दिया कि भूमि से संबंधित मामलों में कानून बनाने के लिए केन्‍द्र और राज्‍य सरकारों को मिलकर काम करना चाहिए।


    श्री नायडू ने कहा कि भारतीय जनसंख्‍या का 50 प्रतिशत आजीविका के लिए कृषि पर निर्भर है , इसलिए भूमि के मालिकाना हक से संबंधित दस्‍तावेज कानूनी रूप से बाध्‍य होने चाहिए।


    उपराष्‍ट्रपति ने कहा कि भ्रष्‍टाचार को समाप्‍त करने के लिए भू‍मि पंजीयन तथा अन्‍य कार्यों के दौरान लोगों और अधिकारियों का मेल-जोल कम से कम होना चाहिए। श्री नायडू ने केन्‍द्र और राज्‍य सरकारों से आग्रह किया कि भूमि पंजीयन की प्रक्रिया को सरल और पारदर्शी बनाया जाना चाहिए।


    श्री नायडू ने प्रधानमंत्री श्री नरेन्‍द्र मोदी के सुधारवादी दृष्टिकोण और नीति आयोग के गठन की सराहना की। उन्‍होंने कहा कि इस बदलाव से लोगों का जीवन बेहतर होगा।


    श्री बी.के. अग्रवाल की पुस्‍तक की सराहना करते हुए श्री नायडू ने कहा कि यह पुस्‍तक आम लोगों , कानून निर्माताओं और नीति निर्माताओं के लिए समान रूप से उपयोगी सिद्ध होगी। यह पुस्‍तक भूमि पंजीयन और रिकॉर्ड के रखरखाव से संबंधित शोध के लिए भी उपयोगी साबित होगी।


    पुस्‍तक विमोचन समारोह के अवसर पर नीति आयोग के सीईओ श्री अमिताभ कांत और भारत के महाधिवक्‍ता श्री तुषार मेहता भी उपस्थित थे।


    ******


    आर.के.मीणा / आरएनएम/एएम/जेके / जीआरएस – 1963


    

    
    (Release ID: 1577989) Visitor Counter : 42
    
    
      Read this release in: English , Urdu