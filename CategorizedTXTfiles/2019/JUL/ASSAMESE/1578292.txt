      কেবিনেট

      
      কেবিনেটৰ পেছাগত সুৰক্ষা, স্বাস্থ্য আৰু কৰ্ম স্থিতি আইন, ২০১৯ত অনুমোদন
      নতুন কোডৰ অধীনত ১৩টা কেন্দ্ৰীয় শ্ৰম আইনৰ প্ৰণয়ন
      Posted On: 10 JUL 2019 6:04PM by PIB Guwahati


    প্ৰধানমন্ত্ৰী নৰেন্দ্ৰ মোদী নেতৃত্বাধীন এনডিএ চৰকাৰৰ ‘ সকলোৰে সৈতে , সকলোৰে বিকাশ ’ আৰু ‘ সকলোৰে বিশ্বাস ’ মূলমন্ত্ৰক সৰোগত কৰি চৰকাৰে বিভিন্ন শ্ৰেণীৰ লোকৰ জীৱনৰ উন্নতিৰ বাবে কাম কৰি আছে৷ এই উদ্দেশ্যৰ সৈতে প্ৰধানমন্ত্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে সংসদত পেছাগত সুৰক্ষা , স্বাস্থ্য আৰু কৰ্ম স্থিতি আইন , ২০১৯ৰ অনুমোদন প্ৰদান কৰিছে৷ এই প্ৰস্তাৱনাৰ দ্বাৰা বৰ্তমানৰ দৃশ্যাৱলীৰ তুলনাত কৰ্মক্ষেত্ৰত সুৰক্ষা , স্বাস্থ্য আৰু কৰ্ম স্থিতিৰ ভালেখিনি উন্নতি হ ’ ব৷


    ১৩টা কেন্দ্ৰীয় শ্ৰম আইনৰ প্ৰাসংগিক ব্যৱস্থাপনাসমূহৰ একত্ৰীকৰণ , সৰলীকৰণ আৰু যুক্তি প্ৰণয়নৰ পিছত নতুন কোডৰ খচৰা প্ৰস্তুত কৰা হৈছেঃ

      * কাৰখানা আইন , ১৯৪৮ ;
      * খনি আইন , ১৯৫২ ; বন্দৰৰ কৰ্মীসকল ( সুৰক্ষা , স্বাস্থ্য আৰু কল্যাণ ) আইন , ১৯৮৬ ;
      * নিৰ্মাণ আৰু অন্যান্য নিৰ্মাণ কৰ্মী ( নিয়োজনৰ নিয়ামক আৰু সেৱাৰ স্থিতি ) আইন , ১৯৯৬ ;
      * বাগিচাৰ শ্ৰম আইন , ১৯৫১ ;
      * ঠিকাভিত্তিক শ্ৰম ( নিয়মীয়াকৰণ আৰু বাতিলকৰণ ) আইন , ১৯৭০ ;
      * আন্তঃৰাজ্যিক প্ৰবাসী কৰ্মী ( নিয়োজনৰ নিয়ামক আৰু সেৱাৰ স্থিতি ) আইন , ১৯৭৯ ;
      * কৰ্মৰত সাংবাদিক আৰু বাতৰিকাকতৰ অন্য কৰ্মচাৰী ( সেৱাৰ স্থিতি আৰু বহুভিত্তিক ব্যৱস্থা ) আইন , ১৯৫৫ ;
      * কৰ্মৰত সাংবাদিক ( স্থিৰ দৰমহা ) আইন , ১৯৫৮ ;
      * মটৰ পৰিবহণ কৰ্মী আইন , ১৯৬১ ;
      * বিক্ৰী প্ৰচাৰ কৰ্মী ( সেৱাৰ স্থিতি ) আইন , ১৯৭৬ ;
      * বিড়ি আৰু চিগাৰ কৰ্মী ( নিয়োজনৰ স্থিতি ) আইন , ১৯৬৬ ; আৰু
      * চিনেমা কৰ্মী আৰু চিনেমা থিয়েটাৰ কৰ্মী আইন ১৯৮১৷ এই কোডৰ আইন প্ৰণয়ন হোৱাৰ পিছত উক্ত সকলো আইন বাতিল কৰা হ ’ ব৷

    পৃষ্ঠভূমিঃ


    শ্ৰমিকসকলৰ সুৰক্ষা , কল্যাণ আৰু উন্নত কৰ্মস্থিতি অনিবাৰ্য আৰু এয়া দেশৰ অৰ্থনৈতিক উন্নতিৰ বাবেও অনিবাৰ্য৷ উক্ত কোড প্ৰণয়নৰ দ্বাৰা দেশৰ সকলো শ্ৰমিকৰ সুৰক্ষা , স্বাস্থ্য আৰু কৰ্মস্থিতি উন্নত হ ’ ব৷


    *****


    AKT/PK/SH/MANN

    
    
    (Release ID: 1578292) Visitor Counter : 4
    
    
      Read this release in: English , Urdu , Marathi , Bengali , Punjabi , Gujarati , Tamil , Telugu , Kannada , Malayalam
    
    
    

  
  
*