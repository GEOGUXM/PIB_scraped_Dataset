      কেবিনেট

      
      শিশুৰ বিৰুদ্ধে যৌন নিৰ্যাতনৰ অপৰাধত চৰম শাস্তি
      শিশুৰ বিৰুদ্ধে যৌন নিৰ্যাতনত শাস্তিৰ বিধান হিচাপে মৃত্যুদণ্ড
      শিশুক যৌন নিৰ্যাতনৰ পৰা সুৰক্ষা আইন (পিঅ’চিএছঅ’) ২০১২ৰ সংশোধনত কেবিনেটৰ অনুমোদন
      Posted On: 10 JUL 2019 6:08PM by PIB Guwahati


    শিশুক যৌন নিৰ্যাতনৰ পৰা সুৰক্ষা দিয়াৰ এক ঐতিহাসিক সিদ্ধান্তৰ ফলস্বৰূপে প্ৰধানমন্ত্ৰী নৰেন্দ্ৰ মোদীৰ নেতৃত্বত কেন্দ্ৰীয় কেবিনেটে শিশুক যৌন নিৰ্যাতনৰ পৰা সুৰক্ষা আইন ( পিঅ ’ চিএছঅ ’) ২০১২ৰ সংশোধনীত অনুমোদন প্ৰদান কৰিছে৷ ইয়াৰ জৰিয়তে শিশুৰ যৌন নিৰ্যাতনকাৰীসকলৰ বাবে মৃত্যুদণ্ডকে ধৰি চৰম শাস্তিৰ ব্যৱস্থা কৰা হৈছে৷ এই সংশোধনীৰ জৰিয়তে শিশুক পৰ্ণ চলচ্চিত্ৰত অভিনয় কৰিবলৈ বাধ্য কৰোৱা সকলকো জৰিমণা তথা কাৰাবাসৰ শাস্তিৰ ব্যৱস্থা কৰা হৈছে৷


    প্ৰভাৱঃ

      * এই সংশোধনীয়ে শিশুৰ যৌন নিৰ্যাতনকাৰীসকলৰ বিৰুদ্ধে শক্তিশালী আইনৰ ৰূপত অৱতীৰ্ণ হ ’ ব৷
      * ইয়াৰ জৰিয়তে অসুৰক্ষিত শিশুসকলৰ প্ৰয়োজনীয় সময়ত সুৰক্ষা আৰু সন্মান নিশ্চিত হ ’ ব৷
      * এই সংশোধনীৰ জৰিয়তে শিশু নিৰ্যাতনকাৰীক শাস্তি প্ৰদানৰ ক্ষেত্ৰত স্পষ্ট বিধান প্ৰদান কৰাৰ লক্ষ্য নিৰ্ধাৰণ কৰা হৈছে৷

    পৃষ্ঠভূমিঃ


    পিঅ ’ চিএছঅ ’ আইন ২০১২ শিশুক যৌন নিৰ্যাতন আৰু পৰ্ণগ্ৰাফিৰ পৰা সুৰক্ষা দিবলৈ প্ৰণয়ন কৰা হৈছিল৷ এই আইনে যিকোনো ওঠৰ বছৰৰ তলৰ ব্যক্তিক শিশু হিচাপে গণ্য কৰি প্ৰতিটো পৰ্যায়তে তেওঁৰ স্বাস্থ্য , আবেগ , বুদ্ধিদীপ্ততা আৰু সামাজিক বিকাশৰ ক্ষেত্ৰত নিশ্চিতি প্ৰদানৰ ব্যৱস্থা কৰিছে৷ এই আইন লিংগ নিৰপেক্ষ৷


    ******


    AKT/PK/SH/MANN

    
    
    (Release ID: 1578291) Visitor Counter : 5
    
    
      Read this release in: English , Urdu , Marathi , Bengali , Gujarati , Tamil , Telugu , Kannada , Malayalam
    
    
    

  
  
  
*