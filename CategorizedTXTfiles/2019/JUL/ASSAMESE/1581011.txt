      কেবিনেট

      মস্কোত ইছৰ’ প্ৰযুক্তিগত সম্পৰ্ক ইউনিট স্থাপনত কেবিনেটৰ অনুমোদন
      Posted On: 31 JUL 2019 3:39PM by PIB Guwahati


    প্ৰধানমন্ত্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে মস্কো , ৰাছিয়াত এটা ইছৰ ’ প্ৰযুক্তিগত সম্পৰ্ক ইউনিট ( আইটিএলইউ ) স্থাপনৰ বাবে অনুমোদন প্ৰদান কৰিছে৷


    বিত্তীয় দায়িত্বঃ


    মস্কো , ৰাছিয়াস্থিত আইটিএলইউৰ বেতন , কাৰ্যালয়ৰ ব্যয় , ভাড়া , কৰ আদিৰ বাবে প্ৰায় ১ . ৫০ কোটি টকা বাৰ্ষিক ব্যয় হ ’ ব৷


    বিৱৰণঃ


    মস্কোত ইছৰ ’ প্ৰযুক্তিগত সম্পৰ্ক ইউনিটে ( আইটিএলইউ ) ইছৰ ’ ৰ কাৰ্যসূচী সম্বন্ধীয় লক্ষ্যসমূহ প্ৰাপ্তিৰ বাবে বিভিন্ন বিষয়ত ৰাছিয়া আৰু চুবুৰীয়া দেশসমূহৰ সৈতে সময়ে সময়ে আলোচনাৰ প্ৰভাৱী প্ৰযুক্তিগত সমন্বয়ক সহজ কৰি তুলিব৷ ইছৰ ’ ৰ দ্বাৰা আইটিএলইউত নিযুক্ত সম্পৰ্ক অধিকাৰীয়ে গৱেষণা আৰু প্ৰযুক্তিগত ক্ষেত্ৰত হোৱা ঘটনাক্ৰমসমূহৰ বিষয়ে প্ৰযুক্তিগত জ্ঞান আৰু সম্বন্ধীয় দেশসমূহৰ গৱেষণাকাৰী , চৰকাৰী এজেন্সী আৰু উদ্যোগসমূহৰ সৈতে বৈঠকত লাভ হোৱা তথ্য প্ৰদান কৰিব৷ তেওঁ মহাকাশ প্ৰযুক্তিত সহযোগিতাৰ দ্বিপাক্ষিক কাৰ্যসূচীসমূহতো সহযোগিতা প্ৰদান কৰিব আৰু সম্বন্ধীয় বিষয়সমূহত ইছৰ ’ ৰ তৰফৰ পৰা কাম কৰিব৷


    লাভঃ


    ইয়াৰ দ্বাৰা ইছৰ ’ ই পৰস্পৰে ভাৰসাম্য বৰ্তাই ৰাখিবলৈ ৰাছিয়া আৰু চুবুৰীয়া দেশসমূহৰ মহাকাশ এজেন্সী / উদ্যোগসমূহৰ সৈতে সহযোগিতাত সক্ষম হৈ উঠিব৷ ইছৰ ’ ৰ গগনযান কাৰ্যসূচীত কিছুমান মুখ্য প্ৰযুক্তিগত বিকাশ আৰু বিশেষ সুবিধা স্থাপনৰ প্ৰয়োজন যি মহাকাশত জীয়াই থকাৰ বাবে আৱশ্যক৷


    গগনযান মানৱ মহাকাশ কাৰ্যসূচীক বাস্তৱায়িত কৰি তোলাৰ বাবে ১৫ আগষ্ট ২০২২ চনৰ সময়সীমা লক্ষ্য ৰাখি আন্তঃৰাষ্ট্ৰীয় মহাকাশ এজেন্সীসমূহৰ সৈতে প্ৰযুক্তিগত সহযোগিতা বৰ্তাই ৰখাটোৱেই হ ’ ল বুধিয়কৰ কাম যি নিজৰ বিশেষ ক্ষেত্ৰত প্ৰযুক্তিগত ক্ষমতাৰ পূৰ্বতেই প্ৰদৰ্শন কৰি থৈছে৷ এই দিশত ৰাছিয়াৰ সৈতে সহযোগিতাৰ যি যোজনা , ই বহুক্ষেত্ৰত গুৰুত্বপূৰ্ণ হৈ পৰিব৷


    প্ৰণয়ন ৰণকৌশলঃ


    আইএলটিইউ মস্কোৰ ব্যৱস্থাপনা ইছৰ ’ ৰ দ্বাৰা ডেপুটেচনত ‘‘ কাউন্সেলৰ ( মহাকাশ )’’ হিচাপে নিযুক্ত ইছৰ ’ বৈজ্ঞানিক / অভিযন্তাৰ দ্বাৰা কৰা হ ’ ব৷ ইয়াৰ সৈতে স্থানীয় পৰ্যায়ত নিযুক্ত কৰ্মচাৰীৰ সহযোগিতা প্ৰদান কৰা হ ’ ব৷ এই প্ৰক্ৰিয়াক স্বীকৃতি প্ৰদান কৰাৰ ৬ মাহৰ ভিতৰত সম্পূৰ্ণ কৰাৰ যোজনা প্ৰস্তুত কৰা হৈছে৷


    প্ৰভাৱঃ


    সম্পৰ্ক অধিকাৰীৰ দ্বাৰা গৱেষণা আৰু প্ৰযুক্তিগত ক্ষেত্ৰত হোৱা ঘটনাক্ৰমসমূহৰ বিষয়ে প্ৰযুক্তিগত জ্ঞান আৰু সম্বন্ধীয় দেশসমূহৰ গৱেষণাকাৰী , চৰকাৰী এজেন্সী আৰু উদ্যোগসমূহৰ সৈতে বৈঠকত লাভ হোৱা তথ্য প্ৰদান কৰা হ ’ ব৷ তেওঁ মহাকাশ প্ৰযুক্তিত সহযোগিতাৰ দ্বিপাক্ষিক কাৰ্যসূচীসমূহতো সহযোগিতা প্ৰদান কৰিব আৰু সম্বন্ধীয় বিষয়সমূহত ইছৰ ’ ৰ তৰফৰ পৰা কাম কৰিব৷


    পৃষ্ঠভূমিঃ


    মহাকাশ বিভাগে ইয়াৰ পূৰ্বে ৱাশ্বিংটন , আমেৰিকা আৰু পেৰিছ , ফ্ৰান্সত ইছৰ ’ প্ৰযুক্তিগত সম্পৰ্ক ইউনিট স্থাপন কৰিছে৷ ইয়াৰ মুখ্য উদ্দেশ্য হ ’ ল আমেৰিকা আৰু ইউৰোপত চৰকাৰ তথা মহাকাশ এজেন্সীসমূহৰ সৈতে সম্বন্ধ বৰ্তাই ৰখা৷ ভাৰত আৰু ৰাছিয়াৰ মাজত মহাকাশ সম্বন্ধ যথেষ্ট শক্তিশালী যি মহাকাশ যুগ আৰম্ভ হোৱাৰ পৰাই চলি আহিছে৷ বৰ্তমান দুয়োখন দেশে মহাকাশ কাৰ্যসূচীৰ বিবিধ ক্ষেত্ৰত সক্ৰিয় ধৰণে বৈঠক সম্পন্ন কৰে৷ ৰাছিয়াৰ সৈতে সহযোগিতা বৃদ্ধিৰ উপৰিও ৰাছিয়াৰ চুবুৰীয়া দেশসমূহৰ সৈতেও মহাকাশ সহযোগিতা বৃদ্ধি কৰা হৈছে৷ ইয়াৰ উদ্দেশ্য হ ’ ল আন্তঃৰাষ্ট্ৰীয় পৰ্যায়ত প্ৰযুক্তিগত সহযোগিতা বৃদ্ধিৰ বাবে সমন্বয় আৰু সহযোগিতা বৰ্তাই ৰখা৷


    ********


    VRRK/PK/SH/MANN

    
    
    (Release ID: 1581011) Visitor Counter : 3
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Telugu , Kannada , Malayalam