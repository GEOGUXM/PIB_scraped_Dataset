      প্ৰধানমন্ত্ৰীৰ কাৰ্যালয়

      ইউএইৰ বৈদেশিক মন্ত্ৰীৰ সৈতে প্ৰধানমন্ত্ৰী মোদীৰ সাক্ষাৎ
      Posted On: 09 JUL 2019 10:46PM by PIB Guwahati


    সংযুক্ত আৰৱ আমীৰশ্বাহীৰ বৈদেশিক মন্ত্ৰী শ্বেইখ আব্দুল্লাহ বিন জায়েদ আল নাহয়নে আজি ভাৰতলৈ এক চৰকাৰী ভ্ৰমণলৈ আগমনৰ পৰিপ্ৰেক্ষিতত প্ৰধানমন্ত্ৰী শ্ৰী নৰেন্দ্ৰ মোদীক সাক্ষাৎ কৰে৷


    বৈদেশিক মন্ত্ৰীগৰাকীয়ে ইউএইৰ ৰাষ্ট্ৰপতি তথা ৰাজকুমাৰৰ হৈ শুভেচ্ছা বিনিময় কৰে৷


    প্ৰধানমন্ত্ৰীয়ে ইউএইত তেওঁৰ ভ্ৰমণৰ অভিজ্ঞতা স্মৰণ কৰি বৈদেশিক মন্ত্ৰীগৰাকীক ইউএইৰ ৰাষ্ট্ৰপতি তথা ৰাজকুমাৰৰ প্ৰতি তেওঁৰ শুভকামনা প্ৰকাশ কৰে৷ যোৱা পাঁচ বছৰত দুয়োখন দেশৰ মাজত উত্তৰণ হোৱা দ্বিপাক্ষিক সম্পৰ্ক সন্দৰ্ভতো তেওঁ সন্তোষ প্ৰকাশ কৰে৷


    বৈদেশিক মন্ত্ৰীগৰাকীয়ে কয় যে পূৰ্বে ভাৰত আৰু ইউএইৰ সম্পৰ্ক ইয়াতকৈ অধিক মধুৰ নাছিল৷ তেওঁ দুয়োখন দেশৰ জনসাধাৰণৰ উন্নতিৰ বাবে তথা শান্তি , সমৃদ্ধি আৰু স্থিৰতাৰ বাবে পাৰস্পৰিক সহযোগিতা বৃদ্ধিত গুৰুত্ব আৰোপ কৰে৷


    প্ৰধানমন্ত্ৰীয়ে ইউএইৰ নেতৃত্বৰ সৈতে সম্বন্ধ গাঢ় কৰি ইয়াক বাণিজ্য , অৰ্থনীতি , শক্তি , পৰ্যটন আদিৰ দিশত নতুন উচ্চতালৈ লৈ যোৱাৰ বাবে নিজৰ প্ৰতিশ্ৰুতি দোহাৰে৷


    *****


    AKT/KP/MANN

    
    
    (Release ID: 1578052) Visitor Counter : 4
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Kannada