      প্ৰধানমন্ত্ৰীৰ কাৰ্যালয়

      
      প্ৰধানমন্ত্ৰীয়ে মুকলি কৰিলে অল ইণ্ডিয়া টাইগাৰ এষ্টিমেচন -২০১৮ৰ চতুৰ্থ চক্ৰৰ ফলাফল
      ২৯৬৭লৈ বৃদ্ধি ভাৰতত বাঘৰ সংখ্যা; ঐতিহাসিক সাফল্য হিচাপে অভিহিত প্ৰধানমন্ত্ৰীৰ
      Posted On: 29 JUL 2019 11:32AM by PIB Guwahati


    আজি বিশ্ব ব্যাঘ্ৰ দিৱস উপলক্ষে প্ৰধানমন্ত্ৰী শ্ৰী নৰেন্দ্ৰ মোদীয়ে নতুন দিল্লীৰ লোক কল্যাণ মাৰ্গত অল ইণ্ডিয়া টাইগাৰ এষ্টিমেচন - ২০১৮ৰ চতুৰ্থ চক্ৰৰ ফলাফল মুকলি কৰে৷


    এই সৰ্বেক্ষণ অনুসৰি ২০১৮ চনত ভাৰতত বাঘৰ সংখ্যা ২৯৬৭লৈ বৃদ্ধি পাইছে৷


    প্ৰধানমন্ত্ৰীয়ে এই ফলাফলক ভাৰতৰ ঐতিহাসিক সাফল্য বুলি অভিহিত কৰি বাঘৰ সুৰক্ষাৰ বাবে ভাৰত প্ৰতিশ্ৰুতিবদ্ধ বুলি মন্তব্য কৰে৷ এই সাফল্য প্ৰাপ্তিৰ সৈতে জড়িত প্ৰত্যেকগৰাকী ষ্টেকহ ’ ল্ডাৰক প্ৰধানমন্ত্ৰীয়ে তেওঁলোকৰ ক্ষীপ্ৰতা তথা নিষ্ঠাৰ বাবে প্ৰশংসা কৰে৷ তেওঁ ইয়াক সংকল্পৰ পৰা সিদ্ধিৰ আটাইতকৈ উত্তম উদাহৰণ বুলি অভিহিত কৰে৷ তেওঁ কয় যে ভাৰতৰ লোকে এবাৰ কোনো এটা কাম কৰাৰ বাবে সিদ্ধান্ত গ্ৰহণ কৰিলে তাক সম্পূৰ্ণ কৰাত কোনেও বাধা দিব নোৱাৰে৷


    প্ৰধানমন্ত্ৰীয়ে কয় যে প্ৰায় ৩০০০টা বাঘৰ সৈতে ভাৰত আজি বিশ্বৰ ভিতৰতে বাঘৰ আটাইতকৈ নিৰাপদ আৰু বৃহৎ স্থল হিচাপে পৰিগণিত হৈছে৷


    শ্ৰী নৰেন্দ্ৰ মোদীয়ে কয় যে আমি ‘‘ ছিলেক্টেভিনেছ ’’ হোৱাতকৈ ‘‘ কালেক্টিভনেছ ’’ হোৱাটো প্ৰয়োজন৷ তেওঁ কয় যে পৰিবেশ সংৰক্ষণৰ বাবে বিস্তৃত আৰু সামূহিক বীক্ষণৰ প্ৰয়োজন৷ বিকাশ আৰু পৰিবেশৰ মাজত সুস্থ ভাৰসাম্য বৰ্তাই ৰখাটো প্ৰয়োজন বুলি তেওঁ মন্তব্য কৰে৷ ‘‘ আমাৰ নীতি , আমাৰ অৰ্থনীতিত , আমি সংৰক্ষণৰ সংৰক্ষণবাদ পৰিৱৰ্তন কৰিব লাগিব ,’’ তেওঁ এইদৰে কয়৷


    ভাৰতে আমাৰ নাগৰিকসকলৰ বাবে অধিক গৃহ নিৰ্মাণ কৰিব আৰু একে সময়তে জন্তুসমূহৰ বাবেও গুণগতমানৰ পৰিবেশ সৃষ্টি কৰিব৷ ভাৰতৰ উজ্বল সামুদ্ৰিক অৰ্থনীতি থকাৰ লগতে সুস্থ সামুদ্ৰিক পৰিস্থিতি তন্ত্ৰও থাকিব৷ এই ভাৰসাম্যতাৰ যোগেদি এক শক্তিশালী তথা সমাহিত ভাৰত নিৰ্মাণ হ ’ ব , প্ৰধানমন্ত্ৰীয়ে এইদৰে কয়৷


    ভাৰতে অৰ্থনৈতিকভাৱে তথা পৰিবেশগতভাৱে উন্নতি কৰিব বুলি তেওঁ আশা প্ৰকাশ কৰে ; তেওঁ কয় যে ভাৰতে অধিক পথ নিৰ্মাণ কৰিব আৰু ভাৰতৰ স্বচ্ছ নদীও থাকিব ; ভাৰতৰ উন্নত ৰে ’ ল সংযোগ ব্যৱস্থা থাকিব আৰু লগতে বৃহৎ বনাঞ্চলো থাকিব৷


    তেওঁ কয় যে যোৱা পাঁচ বছৰত পৰৱৰ্তী প্ৰজন্মৰ বাবে আন্তঃগাঁথনি প্ৰস্তুত কৰাৰ সময়ত দেশৰ বনাঞ্চলো বৃদ্ধি হৈছে৷ ‘‘ সুৰক্ষিত অঞ্চল ’’ ৰ সংখ্যা বৃদ্ধি কৰা হৈছে৷ ২০১৪ চনত সুৰক্ষিত অঞ্চলৰ সংখ্যা আছিল ৬৯২খন আৰু ২০১৯ চনত ইয়াৰ সংখ্যা বৃদ্ধি হৈ ৮৬০ হৈছে৷ ‘‘ সম্প্ৰদায় সংৰক্ষণো ’’ ২০১৪ চনৰ ৪৩খনৰ পৰা বৃদ্ধি হৈ এতিয়া ১০০ হৈছে৷


    তেওঁ কয় যে ভাৰতে ইয়াৰ অৰ্থনীতি ‘‘ স্বচ্ছ - ইন্ধনভিত্তিক ’’ আৰু ‘‘ পুনৰ নৱীকৰণ শক্তি ’’ হিচাপে নিৰ্মাণৰ দিশত অগ্ৰসৰ হৈছে৷ তেওঁ কয় যে ভাৰতৰ শক্তি সুৰক্ষাত ‘‘ আৱৰ্জনা ’’ আৰু ‘‘ বায় ’- মাছ ’’ এক বৃহৎ অংশ হিচাপে পৰিগণিত হৈছে৷ এই সন্দৰ্ভত তেওঁ এলপিজি সংযোগৰ বাবে ‘‘ উজ্বলা ’’ আৰু এলইডি বাল্বৰ বাবে ‘‘ উজলা ’’ আঁচনিৰ কথা উল্লেখ কৰে৷


    ভাষণৰ শেষত প্ৰধানমন্ত্ৰীয়ে বাঘৰ সংৰক্ষণৰ ক্ষেত্ৰত পূৰ্বতকৈও অধিক প্ৰয়াস কৰা হ ’ ব বুলি দোহাৰে৷


    অনুষ্ঠানটোত কেন্দ্ৰীয় পৰিবেশ , বন আৰু জলবায়ু পৰিৱৰ্তন মন্ত্ৰী শ্ৰী প্ৰকাশ জাভেদকাৰ ; ৰাজ্যিক পৰিবেশ বন আৰু জলবায়ু পৰিৱৰ্তন মন্ত্ৰী শ্ৰী বাবুল সুপ্ৰিয় ; পৰিবেশ , বন আৰু জলবায়ু পৰিৱৰ্তন মন্ত্ৰালয়ৰ সচিব শ্ৰী চি . কে . মিশ্ৰাও উপস্থিত আছিল৷


    ***


    VRRK/KP/MANN

    
    
    (Release ID: 1581270) Visitor Counter : 3
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Kannada , Malayalam