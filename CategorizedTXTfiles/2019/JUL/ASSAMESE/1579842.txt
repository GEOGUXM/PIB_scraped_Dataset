      বিত্ত মন্ত্ৰালয়

      ২৪ জুলাইত গুৱাহাটীত আয়কৰ বিভাগৰ আয়কৰ দিৱস পালন
      Posted On: 22 JUL 2019 5:15PM by PIB Guwahati


    অহা ২৪ জুলাইত আয়কৰ বিভাগে ১৮৬০ চনত ভাৰতত আয়কৰ বিভাগৰ সূচনা হোৱাৰ পৰিপ্ৰেক্ষিতত আয়কৰ দিৱস পালনৰ যোঁজা কৰিছে৷ উক্ত দিৱসটো পালনৰ অৰ্থে উত্তৰ পূৰ্বাঞ্চলৰ আয়কৰ বিভাগৰ মুখ্য আয়ুক্ত শ্ৰীমতী কবিতা ঝা , আইআৰএছে বিভিন্ন ধৰণৰ কাৰ্যসূচী যেনে চিত্ৰ প্ৰদৰ্শনী , বাটৰ নাট , বিদ্যালয়ৰ শিক্ষাৰ্থীৰ সৈতে বাৰ্তালাপ , বৃক্ষপুলি ৰোপণ আৰু তথ্যসম্বলিত পুস্তিকা প্ৰেৰণৰ দৰে কাৰ্যসূচীৰ পৰিকল্পনা কৰিছে৷


    কৰদাতাসকল যিকোনো দেশৰ বাবে ভেঁটিস্বৰূপ আৰু আয়কৰ বিভাগে তেওঁলোকক ৰাষ্ট্ৰ নিৰ্মাণৰ সহযোগী হিচাপে গণ্য কৰে৷ এই উদ্দেশ্যে সৰোগত কৰি উত্তৰ পূৰ্বাঞ্চলৰ আয়কৰ বিভাগৰ বিষয়া তথা কৰ্মচাৰীসকলে অসমৰ বানপীড়িত অঞ্চলসমূহত সাহায্য বিতৰণৰ বাবে ১০ , ০০০ কিলোগ্ৰামৰ বান সাহায্য সামগ্ৰী সংগ্ৰহ কৰিছে৷ আয়কৰ দিৱসৰ দিনা এই বান সাহায্যৰ বাহনৰ ফ্লেগ অফ্ কৰিব উত্তৰ পূৰ্বাঞ্চলৰ মুখ্য কাৰ্যালয় আয়কৰ ভৱনৰ পৰা শ্ৰীমতী কবিতা ঝায়ে৷


    ভাৰতত প্ৰত্যক্ষ কৰ আইন যেনে আয়কৰ আইন , ক ’ লা ধন আইন আৰু বেনামী সম্পত্তি লেনদেন প্ৰতিৰোধ আইন আদি নিৰীক্ষণৰ বাবে আয়কৰ বিভাগ দায়বদ্ধ৷ ২০১৮ - ১৯ বিত্তীয় বৰ্ষত ১১ লাখ কোটি টকাৰ সীমা অতিক্ৰম কৰি প্ৰত্যক্ষ কৰ সংগ্ৰহৰ পৰিমাণে অভিলেখ ৰচনা কৰিছিল৷ বিগত কেইটামান বৰ্ষৰ পৰা বিভাগটোৱে কৰ প্ৰদানৰ প্ৰক্ৰিয়া অধিক সৰলীকৰণ তথা নাগৰিক অনুকূল হিচাপে গঢ়ি তোলাৰ বাবে বিভিন্ন পদক্ষেপ গ্ৰহণ কৰিছে৷ এনে ধৰণৰ পদক্ষেপসমূহৰ ভিতৰত কৰৰ ই - ফাইলিং , কৰ ক্ৰেডিটৰ অনলাইন পৰিদৰ্শন , কৰ প্ৰত্যৰ্পণৰ অনলাইন অনুসৰণ , আয়কৰ সেৱা কেন্দ্ৰ আৰু আয়কৰ সম্পৰ্ক কেন্দ্ৰ আদিয়েই প্ৰধান৷

    
    
    (Release ID: 1579842) Visitor Counter : 1
    
    
      Read this release in: English