      কেবিনেট

      
      ভাৰত আৰু মালদ্বীপৰ মাজত জাহাজ চলাচলৰ ক্ষেত্রত স্বাক্ষৰিত বুজাবুজি চুক্তিত কেবিনেটেৰ অনুমোদন
      সামূদ্ৰিক পথেৰে কেৰালাৰ কোচি আৰু মালদ্বীপৰ মালে আৰু কুলহুদুফুশিৰ মাজত ফেৰী চলাচলেৰে সংযোগৰ ক্ষেত্ৰত বুজাবুজি চুক্তি স্বাক্ষৰ
      Posted On: 03 JUL 2019 4:42PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেন্দ্ৰীয় কেবিনেট বৈঠকত ভাৰত আৰু মালদ্বীপৰ মাজত সমুদ্ৰ পথেৰে যাত্রী আৰু সামগ্ৰী পৰিবহণৰ বাবে যোৱা জুনত প্ৰধানমন্ত্রীৰ মালদ্বীপ ভ্ৰমণৰ সময়ত স্বাক্ষৰিত বুজাবুজি চুক্তিত অনুমোদন জনায়৷


    মালদ্বীপৰ উন্নয়নত ভাৰত এক গুৰুত্বপূর্ণ অংশীদাৰ। ভাৰতে মালদ্বীপত বহু গুৰুত্বপূর্ণ প্ৰথম শ্রেণীৰ প্ৰতিষ্ঠান স্থাপন কৰিছে। বর্তমান ভাৰতে মালদ্বীপক ১০০ মিলিয়ন মার্কিন ডলাৰ ঋণ সাহায্য আগবঢ়াইছে। ইয়াৰ ভিতৰত দীর্ঘম্যাদী ঋণৰ উপৰি আছে ৰিভলভিং ঋণৰ সুযোগ৷


    মালদ্বীপৰ ৰাজধানী মালে আটাইটকৈ জনপ্রিয় চহৰ তথা কুলহুদুফুশি হ’ল সেই দেশৰ তৃতীয় জনবসতিপূর্ণ চহৰ। বাণিজ্য আৰু পর্যটনৰ সুবিধার্থে ভাৰতৰ কোচিৰ পৰা দুয়োখন দেশৰ মাজত জাহাজ চলাচলৰ সুবিধা আছে। কোচিৰ পৰা মালেৰ দূৰত্ব ৭০৮ কিলোমিটাৰ আৰু কুলহুদুফুশিৰ দূৰত্ব ৫০৯ কিলোমিটাৰ। কুলহুদুফুশি, মালদ্বীপৰ উত্তৰাঞ্চলৰ ব - দ্বীপ এলেকাত অবস্থিত, যিটো ভাৰতীয়সকলৰ বাবে ভাল পর্যটন কেন্দ্ৰ হৈ উঠাৰ সম্ভাৱনা আছে৷ তাত পর্যটকৰ থকাৰ বাবে বহুতো ৰিজৰ্টো আছে। মালেৰ পৰা তালৈ যোৱাৰ বাবে সমুদ্ৰপথ আৰু বিমান যোগাযোগৰ ব্যৱস্থাও আছে। অন্যহাতে, কোচিৰ সৈতে সমুদ্ৰপথৰ এই যোগাযোগ ব্যৱস্থা গঢ় লৈ উঠিলে স্থানটি ভাৰতীয় পর্যটকৰ বাবে অন্যতম গন্তব্যস্থল হিচাপে পৰিগণিত হ’ব। মালদ্বীপৰ বহু নাগৰিকে দক্ষিণ ভাৰত, বিশেষকৈ কেৰালালৈ শিক্ষা গ্ৰহণৰ বাবে আহে৷


    সেয়েহে বাণিজ্য আৰু যাত্রী পৰিবহণৰ কথাৰ প্ৰতি লক্ষ্য ৰাখি ভাৰত আৰু মালদ্বীপৰ মাজত এই চুক্তি স্বাক্ষৰ কৰা হৈছে৷ জাহাজ চলাচলৰ ফলত দুয়োখন দেশৰ মানুহৰ মাজত যোগাযোগ গঢ় লৈ উঠিব আৰু বাণিজ্যিক সম্পর্ক সুদৃঢ় হ’ব৷


    *****


    AKT/PK/SH/DB

    
    
    (Release ID: 1577295) Visitor Counter : 4
    
    
      Read this release in: Malayalam , English , Urdu , Marathi , Hindi , Bengali , Punjabi , Gujarati , Tamil , Telugu , Kannada