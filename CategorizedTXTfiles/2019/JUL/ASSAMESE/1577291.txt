      কেবিনেট

      ভাৰত আৰু মালদ্বীপৰ মাজত স্বাস্থ্যখণ্ডত স্বাক্ষৰিত বুজাবুজি চুক্তিত কেবিনেটৰ অনুমোদন
      Posted On: 03 JUL 2019 4:41PM by PIB Guwahati


    ২০১৯ৰ ৮ জুনত স্বাস্থ্যখণ্ডত সহযোগিতা বৃদ্ধিৰ লক্ষ্যৰে ভাৰত আৰু মালদ্বীপৰ মাজত স্বাক্ষৰিত পূৰ্বপ্ৰস্তাৱিত বুজাবুজি চুক্তিত কেন্দ্ৰীয় কেবিনেটে অনুমোদন জনায়৷


    এই বুজাবুজি চুক্তিয়ে সামৰি লোৱা বিষয়বোৰ তলত উল্লেখ কৰা হৈছেঃ-


    ১. চিকিৎসকৰ প্ৰশিক্ষণ, বিষয়া, অন্যান্য স্বাস্থ্যসম্পৰ্কীয় বৃত্তি তথা বিশেষজ্ঞৰ বিনিময়;


    ২. চিকিৎসা আৰু স্বাস্থ্য গৱেষণাৰ উন্নয়ন;


    ৩. ঔষধ আৰু চিকিৎসাৰ সৈতে জড়িত সামগ্ৰীৰ নিয়ন্ত্ৰণ আৰু এই সম্পৰ্কীয় তথ্যৰ বিনিময়;


    ৪. সংক্রামক আৰু অসংক্রামক ব্যাধি;


    ৫. ই-স্বাস্থ্য আৰু টেলিমেডিচিন; আৰু


    ৬. পৰস্পৰৰ সিদ্ধান্ত মৰ্মে যিকোনো ধৰণৰ সহযোগিতা৷


    ইয়াৰ সবিশেষভাৱে অধিক বিস্তৃত ব্যাখ্যাৰ সহযোগিতা আগবঢ়োৱা আৰু দুয়ো দেশতে কাৰ্যকৰী কৰাৰ বাবে এটা কৰ্মীগোট গঠন কৰা হ’ব৷


    ********


    AKT/PK/SH /DB

    
    
    (Release ID: 1577291) Visitor Counter : 5
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Telugu , Kannada , Malayalam