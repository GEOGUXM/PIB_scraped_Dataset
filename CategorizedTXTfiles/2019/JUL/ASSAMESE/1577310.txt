      ক্ষুদ্ৰ, লঘূ আৰু মজলীয়া উদ্যম মন্ত্ৰালয়

      অসম বায়’ ৰিফাইনেৰী প্ৰাইভেট লিমিটেডৰ (এবিআৰপিএল)ৰ বায়’ ইথানলৰ প্ৰকল্পৰ বিপণন সহযোগীৰ ৰূপত এনএছআইচি (এনই), গুৱাহাটী
      Posted On: 04 JUL 2019 5:30PM by PIB Guwahati


    নেচনেল স্মল ইণ্ডাষ্ট্ৰীজ কৰ্প ’ ৰেচন লিমিটেড ( এনএছআইচি ) য়ে দেশৰ ক্ষুদ্ৰ , লঘূ আৰু মজলীয়া উদ্যোগসমূহৰ বিপণন , প্ৰযুক্তি , বিত্ত আৰু অন্য সেৱাৰ উত্তৰণৰ ক্ষেত্ৰত অগ্ৰসৰ হৈছে৷ শেহতীয়াকৈ এনএছআইচি ( উত্তৰ পূব ), গুৱাহাটীয়ে অসম বায় ’ ৰিফাইনেৰী প্ৰাইভেট লিমিটেড ( এবিআৰপিএল ) ৰ বিপণন সহযোগীৰ ৰূপত নিযুক্ত হৈছে য ’ ত বায় ’ ইথানল প্ৰকল্প এটাত ৰাজহুৱা খণ্ডৰ তেল উদ্যোগ নুমলীগড় ৰিফাইনাৰী লিমিটেডৰো ৫০ % শ্বেয়াৰ আছে৷


    এই প্ৰকল্পৰ অধীনত এবিআৰপিএলে উত্তৰ পূৰ্বাঞ্চলৰ বিভিন্ন ৰাজ্য যেনে অসম , নাগালেণ্ড , অৰুণাচল প্ৰদেশ আৰু মেঘালয়ৰ পৰা বাঁহ সংগ্ৰহ কৰি অঞ্চলটোত চিপ প্ৰক্ৰিয়াকৰণ ইউনিট স্থাপন কৰি এক নতুন উদ্যমিতা স্থাপনৰ পদক্ষেপ গ্ৰহণ কৰিছে৷ এই চিপিং ইউনিটক বিভিন্ন বাঁহ উৎপাদনকাৰীয়ে প্ৰদান কৰা বাঁহসমূহ চিপিং কৰাৰ বাবে ধন পৰিশোধ কৰা হ ’ ব আৰু এনএছআইচিয়ে এই ক্ষেত্ৰত স্থানীয় পৰ্যায়ৰ উদ্যমীসকলক প্ৰকল্পটোৰ সাফল্যৰ বাবে প্ৰয়োজনীয় আন্তঃগাঁথনি স্থাপনত সহায় কৰাত গুৰুত্বপূৰ্ণ ভূমিকা পালন কৰিব৷


    এই প্ৰকল্পৰ প্ৰণয়নৰ জৰিয়তে দুয়োটা অগ্ৰণী উদ্যোগে অধিক সংখ্যক এমএছএমই উদ্যমী সৃষ্টি কৰিবলৈ সমৰ্থ হোৱাৰ লগতে উত্তৰ পূৰ্বাঞ্চলত নতুন কৰ্ম সংস্থাপনৰো সৃষ্টি কৰিব পাৰিব৷ ২০২১ চনৰ ভিতৰত প্ৰায় ৬৩৫০ গৰাকী প্ৰত্যক্ষ আৰু পৰোক্ষভাৱে , ঠিকা ভিত্তিক তথা নতুন উদ্যমী ইয়াত সংবদ্ধ হোৱাৰ লগতে ২০২৬ চনৰ ভিতৰত অন্য ১৫০০০ গৰাকী উদ্যমী নতুনকৈ জড়িত হোৱাৰ আশা প্ৰকাশ কৰা হৈছে৷


    এনএছআইচিয়ে উত্তৰ পূৰ্বাঞ্চলত এমএছএমইক বিভিন্ন আঁচনিৰ অধীনত নিবনুৱা যুৱসমাজক ঋণ সমৰ্থন , বিপণন সমৰ্থন , দক্ষতা বিকাশ প্ৰশিক্ষণ আদিৰ জৰিয়তে যোৱা কেইটামান দশকৰ পৰা সাহায্য আৰু সমৰ্থন প্ৰদান কৰি আহিছে৷


    তাৰোপৰি এনএছআইচিয়ে এমএছএমইক কেন্দ্ৰ আৰু ৰাজ্যিক পৰ্যায়ৰ পিএছইউ তথা উদ্যোগখণ্ডৰ সৈতে চুক্তিবদ্ধ কৰি ব্যয়সাধ্য মূল্যত বিভিন্ন কেঁচামাল যেনে - এলুমিনিয়াম , লো আৰু তীখা , বিটুমিন , ইমালছন , চিমেণ্ট , তাম , পেৰাফিন , মম , কয়লা আদিৰো নিৰৱচ্ছিন্নভাৱে যোগান ধৰি আহিছে৷


    আলোকচিত্ৰত - শ্ৰী ৰাম মোহন মিশ্ৰ , চিএমডি , এনএছআইচি আৰু এএছ আৰু ডিচি ( এমএছএমই ) আৰু ডঃ অবিনাশ চৌধুৰী , মাণ্ডলিক মহা প্ৰৱন্ধক , এনএছআইচি ( এনইআৰ )

    
    
    (Release ID: 1577310) Visitor Counter : 4
    
    
      Read this release in: English