      PIB Headquarters

      దక్షిణ భారత బ్రిటిష్ కౌన్సిల్ డైరెక్టర్ ని కలిసిన ఇఫ్లూ ఉప కుల‌ప‌తి ప్రొఫెస‌ర్ ఇ. సురేశ్ కుమార్
      Posted On: 19 JUL 2019 7:02PM by PIB Hyderabad


    ఇంగ్లీష్ అండ్ ఫారిన్ లాగ్వేజెస్ యూనివ‌ర్సిటీ (ఇఎఫ్ ఎల్ యు- ఇఫ్లూ) ఉప కుల‌ప‌తి ప్రొఫెస‌ర్ ఇ. సురేశ్ కుమార్ , దక్షిణ భారత బ్రిటిష్ కౌన్సిల్ డైరెక్టర్ శ్రీమతి జనక పుష్పనాథన్ , దక్షిణ భారత బ్రిటిష్ కౌన్సిల్ , ఇంగ్లీష్ అండ్ స్కిల్స్ పాఠశాలల అధిపతి శ్రీమతి అను తంపిని కలిశారు. ఇఎఫ్ఎల్ విశ్వవిద్యాలయంలో ఆంగ్ల భాషా శిక్షణలో నూతన‌ ప్రాజెక్టులకు పరస్పర‌ సహకార౦ అ౦ది౦చే అవకాశ౦పై చర్చించారు. ఆ౦గ్ల భాష‌ బోధన , శిక్షణ మరియు పరిశోధన రంగాల‌లో విశ్వవిద్యాలయం సాధించిన విజయాలే బ్రిటిష్ కౌన్సిల్‌ తో సహకారానికి గొప్ప వనరుగా ఉపయోగపడి౦దని ప్రొఫెస‌ర్ ఇ. సురేశ్ కుమార్ అన్నారు.


    
    
    రెండు సంస్థల మధ్య కొనసాగుతున్న సహకార ప్రాజెక్టుల గురించి శ్రీమతి జనక పుష్పనాథన్ ఉప కుల‌పతికి వివరిస్తూ , భవిష్యత్తులో విద్యార్థుల మార్పిడి కార్యక్రమాల పట్ల ఆసక్తిని వ్యక్తం చేశారు. బ్రిటిష్ కౌన్సిల్ యొక్క యాక్షన్ రీసెర్చ్ మెంటర్ స్కీమ్ (ఎ.ఆర్.ఎమ్.ఎస్) గురించి ప్రస్తావిస్తూ , విశ్వవిద్యాలయంలోని స్కూల్ ఆఫ్ ఇంగ్లీష్ లాంగ్వేజ్ ఎడ్యుకేషన్ ఈ కార్యక్రమంలో పాల్గొనవచ్చని ఆమె సూచించారు. బ్రిటీష్ కౌన్సిల్ స్కాలర్‌షిప్‌లు మరియు రెండు సంస్థలు ప్రస్తుతం నిమగ్నమై ఉన్న సహకార బహుళ భాషా ప్రాజెక్టు గురించి కూడా ఆమె చర్చించారు.


    
    
    ఈ సమావేశంలో ఇంటర్నేషనల్ రిలేషన్స్ డీన్ ప్రొఫెసర్ సురభి భారతి , సెంటర్ ఫర్ కన్సల్టెన్సీ అండ్ లాంగ్వేజ్ ట్రైనింగ్ (సిసిఎల్‌టి) డైరెక్టర్ ప్రొఫెసర్ మీరా శ్రీనివాస్ పాల్గొన్నారు.


    ******


    

    
    (Release ID: 1579594) Visitor Counter : 31
    
    
      Read this release in: English