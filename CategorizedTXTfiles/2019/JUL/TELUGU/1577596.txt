      ఆర్థిక మంత్రిత్వ శాఖ

      భార‌త‌దేశ ఆర్థిక వ్య‌వ‌స్థ లో ఉద్యోగ క‌ల్ప‌న ను, వృద్ధి ని ప్రోత్స‌హించేందుకు విధాన ప‌ర‌మైన చ‌ర్య‌లు
      Posted On: 05 JUL 2019 1:50PM by PIB Hyderabad


    కేంద్ర ఆర్థిక మ‌రియు కార్పొరేట్ వ్య‌వ‌హారాల శాఖ మంత్రి శ్రీమ‌తి నిర్మల సీతారమణ్ ఈ రోజు న ప్ర‌వేశ‌పెట్టిన 2019-20 కేంద్ర బ‌డ్జెటు లో భార‌త‌దేశం 2024-25 క‌ల్లా ఒక 5 ట్రిలియ‌న్ డాల‌ర్ విలువైన ఆర్థిక వ్య‌వ‌స్థ గా ఆవిర్భ‌వించేందుకు ఉద్దేశించినటువంటి ఒక దార్శ‌నిక‌త ను గురించి వివ‌రించారు. పెట్టుబ‌డుల అండ‌దండ‌ల‌ తో వృద్ధి సాధ‌న మ‌రియు ఉద్యోగ క‌ల్ప‌న అనేవి ఈ దార్శ‌నిక‌త కు కీల‌క‌మైన అంశాలు గా ఉన్నాయి.


    ఈ దిశ గా ప‌న్ను విధాన ప‌ర‌మైన చ‌ర్య‌లు దిగువ న పేర్కొన్న విధంగా ఉన్నాయి:


    • స్టార్ట్‌-అప్‌ ల‌కు లాభాల తో ముడిపెట్టిన త‌గ్గింపు ను ప్ర‌వేశ‌పెట్ట‌డమైంది.


    • పెట్టుబ‌డి తో ముడిప‌డిన త‌గ్గింపు యొక్క ప‌రిధి ని విస్త‌రించ‌డం జ‌రిగింది. ఈ క్ర‌మం లో వృద్ధి కి కీల‌క‌మైన‌టువంటి మౌలిక స‌దుపాయాల రంగం తో స‌హా కొన్ని కొత్త రంగాల‌ ను చేర్చ‌డ‌మైంది.


    • ఆంధ్ర ప్ర‌దేశ్ , బిహార్ , తెలంగాణ , ప‌శ్చిమ బెంగాల్ రాష్ట్రాల లోని వెనుక‌బ‌డిన ప్రాంతాల లో ఏర్పాటు చేసిన సంస్థ‌ల‌ కు అధిక అద‌న‌పు త‌రుగుద‌ల‌ ను , అలాగే ఇన్‌వెస్ట్‌ మెంట్‌ అల‌వెన్స్ ను క‌ల్పించ‌డ‌మైంది.


    • ఉద్యోగ క‌ల్ప‌న‌ కు ఇస్తున్న ప్రోత్సాహ‌కాన్ని విస్త‌రించ‌డ‌మైంది. అంతేకాకుండా , ఈ ప్రోత్సాహకాన్ని క్లెయిము చేసుకొనేందుకు గ‌ల అర్హ‌త ష‌ర‌తుల‌ ను స‌డ‌లించ‌డ‌మైంది.


    • ఇన్‌సాల్వన్సి ఎండ్ బ్యాంక్ ర‌ప్ట‌సి కోడ్ (ఐబిసి) ప‌రిధి లోకి వ‌చ్చే కంపెనీల కు న‌ష్టాల‌ను ముందుకు తీసుకొని పోయేందుకు మ‌రియు ఎంఎటి ల‌య‌బిలిటీ గ‌ణ‌న కు ల‌బ్ధి ని కల్పించ‌డం జ‌రిగింది.


    • సేఫ్ హార్బ‌ర్ నిబంధ‌న‌ల‌ ను ప‌రిశ్ర‌మ ప్రమాణాల‌ తో తుల‌ తూగేటట్టు మ‌రింత‌ గా స‌ర‌ళీక‌రించ‌డ‌మైంది.


    • డొమెస్టిక్ ట్రాన్స్‌ ఫ‌ర్ ప్రైసింగ్ నిబంధ‌న‌ల ను లాభం తో ముడిప‌డ్డ త‌గ్గింపుల‌ ను క‌లిగి ఉండే సంస్థ‌ల‌ కు ఒక‌దాని తో మ‌రొక‌టి జ‌రిపే లావాదేవీల‌ కు మాత్ర‌మే ప‌రిమితం చేయ‌డ‌మైంది.


    • కేట‌గిరీ I & II యాల్ట‌ర్‌నేటివ్ ఇన్‌వెస్ట్‌ మెంట్ ఫండ్స్ (ఎఐఎఫ్‌ స్) కు పాస్ త్రూ దర్జా ను క‌ల్పించ‌డ‌మైంది.


    • ఎంఎటి క్రెడిట్ ను ముందుకు తీసుకొని పోయేందుకు ఉద్దేశించిన కాలావ‌ధి ని 10 సంవత్స‌రాల నుండి 15 సంవ‌త్స‌రాల‌ కు పెంచ‌డ‌మైంది.


    పైన ప్ర‌స్తావించిన కార్య‌క్ర‌మాల‌ ను దేశీయ‌ మరియు విదేశీయ పెట్టుబ‌డుల చ‌క్ర భ్ర‌మ‌ణాన్ని వేగ‌వంతం చేసేందుకు ఉద్దేశించిన ఒక ఫ్రేమ్ వ‌ర్క్ లో భాగం గా అమలు చేయాల‌ని ప్ర‌తిపాదించారు. ‘‘మౌలిక స‌దుపాయాల క‌ల్ప‌న లో, డిజిట‌ల్ ఎకాన‌మీ లో, చిన్న‌ సంస్థ లు , మ‌ధ్య త‌ర‌హా సంస్థ‌ల లో ఉద్యోగ క‌ల్ప‌న లో భారీ ఎత్తున పెట్టుబ‌డి పెట్ట‌వ‌ల‌సిన అవ‌స‌రం మ‌న‌కు ఉంది’’ అని ఆర్థిక మంత్రి అన్నారు. సామాన్య మాన‌వుడు వ్యాపారం కొన‌సాగించ‌డం లో అత‌డి కి ముద్ర రుణాల ద్వారా అందించిన స‌హాయం అతడి జీవితాన్ని మార్చి వేసిందని మంత్రి చెప్పారు.


    రానున్న 5 సంవ‌త్స‌రాల కాలం లో మౌలిక స‌దుపాయాల రంగం లో రూ. 100 ల‌క్ష‌ల కోట్లు పెట్టుబ‌డి పెట్టే ఉద్దేశం ఉంద‌ని ప్ర‌భుత్వం ప్ర‌క‌టించిన‌ట్లు ఆర్థిక మంత్రి వెల్ల‌డించారు. ప్ర‌ధాన మంత్రి గ్రామ్ స‌డ‌క్ యోజ‌న, ఇండ‌స్ట్రియ‌ల్ కారిడోర్ లు , డెడికేటెడ్ ఫ్రైట్ కారిడోర్ లు , భార‌త్ మాల‌ , ఇంకా సాగ‌ర్ మాల ప‌థ‌కాలు, జ‌ల మార్గ వికాస్‌ , ఉడాన్ ( UDAN ) ప‌థ‌కాల ద్వారా భౌతిక సంధానానికి సంబంధించిన అన్ని రూపాల‌ కు బ్ర‌హ్మాండ‌మైన రీతి లో ఉత్తేజాన్ని అందించ‌డం జ‌రిగింద‌ని , ఇవి ఆర్థిక వ్య‌వ‌స్థ కు అవ‌స‌ర‌మైన ద‌న్నును ఇస్తాయ‌ని మంత్రి చెప్పారు.


    మౌలిక స‌దుపాయాల రంగ ప్రాజెక్టుల‌ కు ఆర్థిక స‌హాయాన్ని అందించ‌డం కోసం పెట్టుబ‌డి వ‌న‌రుల‌ ను పెంపొందించే దిశ గా చ‌ర్య‌లు:


    • 2019-2020 లో ఒక క్రెడిట్ గ్యారెంటీ ఇన్‌హాన్స్‌ మెంట్ కార్పొరేశన్ ను ఏర్పాటు చేయ‌డం జ‌రుగుతుంది.


    • మౌలిక స‌దుపాయాల రంగం పై ప్ర‌త్యేక శ్ర‌ద్ధ తీసుకొంటూ , దీర్ఘ‌కాలిక బాండ్ ల విప‌ణి ని మ‌రింత‌ గా ప్రోత్స‌హించేందుకు గాను ఒక కార్యాచ‌ర‌ణ ప్ర‌ణాళిక‌ ను అమ‌లులోకి తీసుకొని రావ‌డం జ‌రుగుతుంది.


    • ఐడిఎఫ్‌-ఎన్‌బిఎఫ్‌సి ల ద్వారా జారీ అయిన డెట్ సెక్యూరిటీస్ లో ఎఫ్ఐఐ లు/ఎఫ్‌పిఐ లు పెట్టుబ‌డులు పెట్టేందుకు అనుమ‌తించాల‌ని ప్ర‌తిపాదించ‌డ‌మైంది. వీటి ని నిర్దిష్ట లాక్ ఇన్ పిరియడ్ లోపల ఏ దేశీయ పెట్టుబడి సంస్థ కు అయినా బదలాయించేందుకు/విక్రయించేందుకు వీలు ఉంటుంది.


    ‘‘మేము ప్ర‌క్రియ‌ల‌ ను మ‌రింత స‌ర‌ళ‌తం చేస్తాము. ప‌నితీరు ను బ‌ట్టి ప్రోత్సాహ‌కాల‌ను అందిస్తాము. జాప్యాన్ని త‌గ్గిస్తాము. అంతేకాకుండా సాంకేతిక విజ్ఞానాన్ని ఉత్త‌మ‌మైన రీతిలో ఉప‌యోగించుకుంటాము. ప్ర‌త్యేకించి ప‌రోక్ష ప‌న్ను విధానం లో, బ్యాంక్‌ర‌ప్ట‌సీ మ‌రియు స్థిరాస్తి రంగాల‌ లో నిర్మాణ‌త్మ‌క సంస్క‌ర‌ణ‌ల‌ను అమ‌లు ప‌రుస్తాము’’ అని ఆర్థిక మంత్రి అన్నారు. 2014వ సంవ‌త్స‌రం జారీ చేసిన పేటెంట్ లతో పోలిస్తే , 2017-18 లో జారీ చేసిన పేటెంట్ ల సంఖ్య మూడింత‌లు అయినట్లు ఆమె చెప్పారు.


    బ‌డ్జెటు ప‌త్రం లో పొందుప‌ర‌చిన ‘‘విజ‌న్ ఫ‌ర్ ది నెక్స్‌ ట్‌ డికేడ్’’లో భౌతిక మ‌రియు సామాజిక , మౌలిక స‌దుపాయాల నిర్మాణం పై ప్ర‌త్యేక శ్ర‌ద్ధ వ్య‌క్తం అయింది. అలాగే , మేక్ ఇన్ ఇండియా కార్య‌క్ర‌మం ప‌ట్ల , మ‌రీ ముఖ్యం గా ఎంఎస్ఎంఇ లు , స్టార్ట్‌-అప్ లు, ర‌క్ష‌ణ రంగ త‌యారీ , ఆటో మొబైల్‌ , ఇలెక్ట్రానిక్స్‌ , ఇంకా వైద్య ఉప‌క‌ర‌ణాలు త‌దిత‌ర అంశాల ప‌ట్ల ప్రాధాన్యాన్ని క‌న‌బ‌ర‌చ‌డం జ‌రిగింది. ఇది అటు ఉద్యోగ క‌ల్ప‌న‌ కు, ఇటు వృద్ధి కి పెద్ద పీట వేసిన‌ట్లు సూచిస్తోంది.


    ఎమ్ఎస్ఎమ్ఇ ల‌కు వ‌డ్డీ లో ప్ర‌భుత్వ ఆర్థిక స‌హాయ ప‌థ‌కం లో భాగం గా 2019-20 ఆర్థిక సంవ‌త్స‌రానికి రూ. 350 కోట్ల ను కేటాయించ‌డ‌మైంది. ప్ర‌భుత్వ చెల్లింపుల‌ లో జాప్యాన్ని తొల‌గించ‌డం కోసం ఒక వేదిక‌ ను ఏర్పాటు చేస్తారు. దీనికి తోడు , ‘ప్రధాన మంత్రి క‌ర్మ యోగి మాన్ ధ‌న్ ప‌థ‌కం’ పేరిట ఒక కొత్త ప‌థ‌కాన్ని తీసుకు వ‌చ్చి , అందులో భాగం గా ప్ర‌భుత్వం పెన్ష‌న్ ప్ర‌యోజ‌నాన్ని రూ. 1.5 కోట్ల లోపు వార్షిక ట‌ర్నోవ‌ర్ ను క‌లిగివుండే చిన్న వ్యాపార‌స్తులు , చిన్న దుకాణ‌దారులు దాదాపు మూడు కోట్ల మందికి అందించ‌నుంది.


    2019-20 లో 100 క్ల‌స్ట‌ర్ ల‌ను కొత్త‌గా ఏర్పాటు చేయాల‌ని బ‌డ్జెటు లో ప్ర‌తిపాదించారు. ఇవి స్కీమ్ ఆఫ్ ఫండ్ ఫ‌ర్ అప్‌గ్రెడేశన్ అండ్ రీజ‌న‌రేశన్ ఆఫ్ ట్రెడిశన‌ల్ ఇండ‌స్ట్రీస్ (ఎస్ఎఫ్‌యుఆర్‌టిఐ –‘స్ఫూర్తి’) లో భాగం గా 50 వేల మంది చేతి వృత్తుల వారు ఆర్థిక విలువ శ్రేణి లో చేరేందుకు వీలు క‌ల్పిస్తాయి. అంతేకాదు , కొత్త‌గా 10,000 ఫార్మ‌ర్ ప్రొడ్యూస‌ర్ ఆర్గ‌నైజేశన్స్ (ఎఫ్ పిఒ స్)ను కూడా ఏర్పాటు చేయాల‌ని ప్ర‌తిపాదించ‌డ‌మైంది. స్కీమ్ ఫ‌ర్ ప్ర‌మోశన్ ఆఫ్ ఇన‌వేశ‌న్ రూర‌ల్ ఇండ‌స్ట్రీ అండ్ ఆంట్రప్రిన్యూవర్‌ శిప్ (ఎఎస్‌పిఐఆర్ఇ- ‘యాస్పైర్‌’) ప‌థ‌కం లో భాగం గా రైతుల‌ కు లావాదేవీల స్థాయి తాలూకు ప్ర‌యోజ‌నాల‌ ను అందించాల‌నేది ఎఫ్ పిఒ స్ ధ్యేయం గా ఉంది.


    మాన‌వ వ‌న‌రుల సృష్టి తాలూకు స‌మ‌స్య‌ ను ప‌రిష్క‌రించ‌డం కోసం బ‌డ్జెటు లో ఒక నూత‌న జాతీయ విద్య విధానాన్ని రూపొందించాల‌ని ప్ర‌తిపాదించారు. ఇది ఇటు పాఠ‌శాల విద్య‌ లో, అటు ఉన్న‌త విద్య‌ లో ప్ర‌ధాన‌మైన మార్పుల‌ ను తీసుకు వ‌స్తుంది. ప‌రిశోధ‌న‌ , ఇంకా నూత‌న ఆవిష్క‌ర‌ణ ల‌పై ఇతోధిక శ్ర‌ద్ధ ను వ‌హిస్తుంది. అద‌నంగా , దేశం లో ప‌రిశోధ‌న ల‌కు నిధుల‌ను అందించ‌డం , స‌మ‌న్వ‌యం చేయ‌డం , అలాగే , ప్రోత్స‌హించ‌డం కోసం ఒక నేశనల్ రిస‌ర్చ్ ఫౌండేశ‌న్ (ఎన్ఆర్ఎఫ్‌)ను నెల‌కొల్పాల‌న్న ప్ర‌తిపాద‌న సైతం ఉంది.


    2019-20 ఆర్థిక సంవ‌త్స‌రం లో ‘‘వ‌ర‌ల్డ్ క్లాస్ ఇన్‌స్టిట్యూశన్స్’’ ప‌ద్దు పేరిట రూ. 400 కోట్ల మొత్తాన్ని కేటాయించాల‌ని ప్ర‌తిపాదించ‌డ‌మైంద‌ని ఆర్థిక మంత్రి తెలిపారు. ఇది క్రితం సంవ‌త్స‌రం లో స‌వ‌రించిన‌టువంటి అంచ‌నాల క‌న్నా మూడు రెట్లు ఎక్కువ‌.


    ఉద్యోగ క‌ల్ప‌న‌కు మ‌రియు ఆర్థిక వ్య‌వ‌స్థ కు ఒక ఉత్తేజాన్ని అందించేట‌టువంటి ఇత‌ర చ‌ర్య‌ల లో కార్మిక చ‌ట్టాల ను క్ర‌మ‌బ‌ద్ధీక‌రించే ప్ర‌తిపాద‌న , అలాగే రిటర్నుల దాఖ‌లు మ‌రియు రిజిస్ట్రేష‌న్ ల ప్రామాణికీక‌ర‌ణ సైతం భాగాలు గా ఉన్నాయి. ప్ర‌త్యేకించి స్టార్ట్‌-అప్ ల‌ కోసం అంటూ దూర్ ద‌ర్శ‌న్ చాన‌ల్స్ లో ఒక టెలివిజ‌న్ కార్య‌క్ర‌మాన్ని ప్రారంభించే ప్ర‌తిపాద‌న కూడా ఉన్న‌ట్లు శ్రీ‌మ‌తి సీతార‌మ‌ణ్ వివ‌రించారు.


    **

    
    
    (Release ID: 1577596) Visitor Counter : 125
    
    
      Read this release in: English , Urdu , Marathi