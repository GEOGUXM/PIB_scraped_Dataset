      প্রতিরক্ষামন্ত্রক

      অসমে বন্যা পরিস্থিতির অবনতিতে সেনাবাহিনীর তৎপরতা
      Posted On: 16 JUL 2019 3:00PM by PIB Kolkata


    নয়াদিল্লি, ১৬ জুলাই, ২০১৯


    পূর্বাঞ্চলে বন্যা পরিস্থিতির অবনতিতে ইস্টার্ন কম্যান্ডের সেনা প্রধান লেফটেন্যান্ট জেনারেল এম এম নারাভানে পরিস্থিতি খতিয়ে দেখেন। উদ্ভুত পরিস্থিতি মোকাবিলায় সেনাবাহিনী কিভাবে দ্রুত ত্রাণ ও উদ্ধারকাজে নামবে, তাও তিনি খতিয়ে দেখেন।


    সেনাবাহিনীর অতিরিক্ত ৩১ কলাম সহ মোট ৯৫ কলাম আপৎকালীন পরিস্থিতি মোকাবিলায় প্রস্তুত রাখা হয়েছে। বন্যা প্লাবিত এলাকার পরিস্থিতির ওপর সেনাবাহিনী নজর রাখছে এবং প্রশাসনের সঙ্গে নিরন্তর যোগাযোগ রেখে চলেছে। বন্যা পরিস্থিতি মোকাবিলায় ১৫২টি পর্যবেক্ষণ কেন্দ্রের ব্যবস্থা করা হয়েছে।


    খুব কম সময়ের মধ্যেই ত্রাণ ও উদ্ধারকাজে নেমে পড়ার জন্য সেনাবাহিনীকে প্রস্তুত রাখা হয়েছে। বন্যা কবলিত এলাকার মানুষজনকে যাতে দ্রুত সমস্তরকম সাহায্য পৌঁছে দেওয়া যায় এবং উদ্ধার করা যায় তার জন্য সেনাবাহিনী মহড়া দিয়েছে।


    CG/SS/DM

    
    
    (Release ID: 1578894) Visitor Counter : 22
    
    
      Read this release in: English