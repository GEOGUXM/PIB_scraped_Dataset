      প্রতিরক্ষামন্ত্রক

      পূর্বাঞ্চলীয় সেনা কম্যান্ডের কার্গিল বিজয় দিবসের ২০তম বর্ষপূর্তি উদযাপন
      Posted On: 26 JUL 2019 1:28PM by PIB Kolkata


    কলকাতা, ২৬ জুলাই, ২০১৯


    পূর্বাঞ্চলীয় সেনা কম্যান্ডের পক্ষ থেকে আজ কলকাতায় কার্গিল বিজয় দিবসের ২০তম বর্ষপূর্তি উদযাপন করা হয়। সেনাবাহিনীর পূর্বাঞ্চলীয় প্রধান লেফ্টটেন্যান্ট জেনারেল এম.এম. নরভানে শহীদদের প্রতি শ্রদ্ধা নিবেদনের উদ্দেশ্যে কলকাতার ফোর্ট উইলিয়ামের বিজয় স্মারকে পুষ্পার্ঘ্য নিবেদন করেন। তিনি শহীদদের আত্মবলিদানকে স্মরণ সকলকে দেশের স্বার্থে একনিষ্ঠভাবে কাজ করার আহ্বান জানান।


    ১৯৯৯ সালের আজকের দিনে অপারেশন বিজয় নামে এক সেনা অভিযানে ভারত পাকিস্হানকে কার্গিলের উঁচু এলাকাগুলি থেকে হঠিয়ে দেয়। পাকিস্হানীরা নিয়ন্ত্রণ রেখা পার করে গোপনে ভারতের ওই অংশগুলি দখল করেছিল। দেশ রক্ষার উদ্দেশ্যে শহীদদের এই আত্মবলিদান এবং সশস্ত্র বাহিনীকে শক্তিশালী করার লক্ষ্যে এবছরের উদযাপনের মূল ভাবনা হল “ স্মরণ, আনন্দ এবং পুনর্নবীকরণ ” । কার্গিল বিজয় দিবস উদযাপনের অন্যতম লক্ষ্য হল দেশজুড়ে তরুণদের মধ্যে জাতীয়তাবাদ এবং দেশপ্রেম জাগ্রত করা ও যেসব সৈনিকদের আত্মবলিদানের মধ্যে দিয়ে দেশ এই জয় পেয়েছে, তাঁদের স্মরণ করা।


    আজ সারাদিন এই উপলক্ষ্যে বিভিন্ন স্কুল ও কলেজে ‘ আনন্দের জন্য দৌড় ’ , ‘ এক দৌড় শহীদোঁ কি নাম ’ , প্রেরণামূলক ভাষন সহ নানা অনুষ্ঠানের আয়োজন করা হয়েছে।


    CG/CB /NS

    
    
    (Release ID: 1580381) Visitor Counter : 25
    
    
      Read this release in: English