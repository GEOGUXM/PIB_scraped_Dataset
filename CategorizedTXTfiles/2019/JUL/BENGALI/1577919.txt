      পর্যটনমন্ত্রক

      পর্যটনের প্রসারের জন্য পর্যটন মন্ত্রক বহু দেশের সঙ্গে সমঝোতাপত্রে স্বাক্ষর করেছে : শ্রী প্রহ্লাদ সিং প্যাটেল
      Posted On: 09 JUL 2019 3:32PM by PIB Kolkata


    নয়াদিল্লি, ০৯ জুলাই , ২০১৯


    পর্যটনের ক্ষেত্রে সহযোগিতা বাড়িয়ে তুলতে বিভিন্ন দেশ ও বহুদেশীয় মঞ্চের সঙ্গে পর্যটন মন্ত্রক একাধিক সমঝোতাপত্র স্বাক্ষর করেছে। বিভিন্ন দেশর সঙ্গে এই ক্ষেত্রে সমঝোতা গড়ে তোলার প্রক্রিয়াটি চলতেই থাকে। এর মূল উদ্দেশ্য, দুটি দেশেই পর্যটনের প্রসার সম্ভব করে তোলা। পর্যটন সংক্রান্ত মউ স্বাক্ষরের বিশেষত্বগুলি হল- একে অপরের পর্যটন সংক্রান্ত তথ্য আদান-প্রদান ; হোটেল ও ট্যুর অপারেটর সহ পর্যটন ক্ষেত্রের সংশ্লিষ্টপক্ষদের সঙ্গে সহযোগিতা স্হাপন ; একে অপরের দেশে পর্যটনের প্রসারের জন্য ট্যুর অপারেটর , সংবাদমাধ্যম, বিশিষ্ট ব্যক্তিদের পরিদর্শন ও মতবিনিময় ; পর্যটন ক্ষেত্রে মানবসম্পদ বিকাশের সহযোগিতামূলক বিনিময় কর্মসূচি ; পর্যটন ও আতিথেয়তার ক্ষেত্রে বিনিয়োগ টানা ; পর্যটন গন্তব্যস্হলের উন্নয়ন, নিয়ন্ত্রণ ও বিপণনী সংক্রান্ত বিষয়ে অভিজ্ঞতার আদান-প্রদান ; একে অপরের দেশে পর্যটন সংক্রান্ত মেলা ও প্রদর্শনীগুলিতে অংশগ্রহণ করা। সোমবার লোকসভায় এক প্রশ্নের লিখিত জবাবে এই তথ্য জানান সংস্কৃতি ও পর্যটন মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী প্রহ্লাদ সিং প্যাটেল।


      CG/SC/NS

    
    
    (Release ID: 1577919) Visitor Counter : 28
    
    
      Read this release in: English