      স্বরাষ্ট্র মন্ত্রক

      পুলিশ বাহিনীর আধুনিকীকরণ
      Posted On: 10 JUL 2019 2:38PM by PIB Kolkata


    নয়াদিল্লি, ১০ জুলাই, ২০১৯


    ২০১৭ সালের ২৭শে সেপ্টেম্বর সরকার দ্রুত পুলিশ বাহিনীর আধুনিকীকরণের লক্ষ্য নিয়ে একটি প্রকল্প বাস্তবায়নের কাজ শুরু করেছে। এই প্রকল্পে নকশাল উপদ্রুত জেলা, জম্মু-কাশ্মীর এবং উত্তর-পুর্বের রাজ্যগুলির পাশাপাশি, দেশের অন্যত্র এটি বাস্তবায়নের লক্ষ্যে ২৫,০৬১ কোটি ৯০ লক্ষ টাকা বরাদ্দ করা হয়েছে।


    এই প্রকল্পের দুটি দিক রয়েছে। নির্দিষ্ট কিছু ক্ষেত্রে নিরাপত্তা সংক্রান্ত ব্যয়বরাদ্দ এবং পুলিশ বাহিনীর আধুনিকীকরণ।


    রাজ্য সরকারগুলিকে অস্ত্রশস্ত্র, বিচার প্রক্রিয়ায় সাহায্য, তথ্যপ্রযুক্তি, যোগাযোগ এবং প্রশিক্ষণের ক্ষেত্রে কেন্দ্র সাহায্য করবে। এই প্রকল্পের নকশাল উপদ্রুত জেলা, জম্মু-কাশ্মীর এবং উত্তর-পূর্বের রাজ্যগুলির পুলিশ বাহিনীর গতিশীলতা এবং আবাসন সহ বাহিনীর পরিকাঠামো গঠনে গুরুত্ব দেওয়া হবে। হিমালয়ের তিনটি রাজ্য – জম্মু-কাশ্মীর, উত্তরাখণ্ড ও হিমাচল প্রদেশ এবং সিকিম সহ আটটি উত্তর-পূর্বাঞ্চলীয় রাজ্যে কেন্দ্র ৯০ শতাংশ অর্থ সাহায্য দেবে। বাকি রাজ্যগুলিতে কেন্দ্রীয় অনুদান ৬০ শতাংশ।


    উত্তর-পূর্বাঞ্চলের রাজ্যগুলির জন্য নির্দিষ্ট কিছু প্রকল্প রয়েছে।


    পুরো প্রকল্পে কেন্দ্র ১৮,৬৩৬ কোটি ৩০ লক্ষ টাকা ব্যয় করবে। রাজ্যগুলির ব্যয়ের পরিমাণ ৬,৪২৫ কোটি ৬০ লক্ষ টাকা।


    লোকসভায় এক প্রশ্নের লিখিত জবাবে এই তথ্য জানিয়েছেন স্বরাষ্ট্র প্রতিমন্ত্রী শ্রী জি কিষাণ রেড্ডি।


    CG/CB/DM

    
    
    (Release ID: 1578083) Visitor Counter : 8
    
    
      Read this release in: English