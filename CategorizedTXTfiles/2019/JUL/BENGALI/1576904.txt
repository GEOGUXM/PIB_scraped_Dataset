      কেন্দ্রীয়মন্ত্রিসভা

      ভারত ও মালদ্বীপের মধ্যে স্বাস্থ্যক্ষেত্রে সমঝোতাপত্র স্বাক্ষরে অনুমোদন কেন্দ্রীয় মন্ত্রিসভার
      Posted On: 03 JUL 2019 5:53PM by PIB Kolkata


    নয়াদিল্লি, ৩ জুলাই, ২০১৯


    ভারত ও মালদ্বীপের মধ্যে স্বাস্থ্যক্ষেত্রে সমঝোতাপত্র স্বাক্ষরে অনুমোদন দিল কেন্দ্রীয় মন্ত্রিসভা। প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে আজ এই প্রস্তাব মঞ্জুর হয়। গত ৮ই জুন প্রধানমন্ত্রী শ্রী নরেন্দ্র মোদীর মালদ্বীপ সফরকালে এই সমঝোতা স্বাক্ষরিত হয়েছিল।


    এই সমঝোতাপত্র স্বাক্ষরে অনুমোদনের ফলে দুই দেশের চিকিৎসকরা যেমন একে অপরের দেশে যেতে পারবেন, তেমনই দু’দেশের মধ্যে প্রশিক্ষণ কর্মসূচিও চালানো সম্ভব হবে। স্বাস্থ্যক্ষেত্রে গবেষণার উন্নতিসাধনও হবে। এমনকি, সংক্রামক ও অসংক্রামক ব্যাধির জন্য ওষুধ ও চিকিৎসা সরঞ্জাম এবং সে বিষয়ে তথ্য আদানপ্রদানও সম্ভব হবে। ই-হেল্‌থ এবং টেলি-মেডিসিন ছাড়াও অন্যান্য ক্ষেত্রে দুই দেশের মতবিনিময় করা যাবে।


    CG/SS/DM

    
    
    (Release ID: 1576904) Visitor Counter : 17
    
    
      Read this release in: English