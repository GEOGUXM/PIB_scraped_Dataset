      ক্রেতা, খাদ্যএবংগণবন্টনমন্ত্রক

      বাড়িতে রেশন সরবরাহ
      Posted On: 01 JUL 2019 2:14PM by PIB Kolkata


    নয়াদিল্লি, ০১ জুলাই, ২০১ ৯


    কেন্দ্রীয় খাদ্য দপ্তর প্রবীণ নাগরিক (৬৫ বছরের বেশি), দৈহিকভাবে অসমর্থ ও এ ধরণের অন্যান্য ব্যক্তিদের পক্ষে ন্যায্য মূল্যের দোকানে (রেশন দোকান) যাতায়াতে অসুবিধার বিষয়টিকে বিবেচনায় রেখে তাঁদের প্রাপ্য খাদ্যশস্য বাড়িতে পৌঁছে দেওয়ার ব্যবস্থাপনার বিষয়ে সমস্ত রাজ্য ও কেন্দ্রশাসিত অঞ্চলগুলিকে নির্দেশ দিয়েছে। রাজ্যসভায় শুক্রবার এক লিখিত প্রশ্নের জবাবে এই তথ্য জানান উপভোক্তা বিষয়ক, খাদ্য ও গণবন্টন প্রতিমন্ত্রী শ্রী দানভে রাওসাহেব দাদারাও।


    তিনি আরও জানান, গণবন্টন ব্যবস্থা সুষ্ঠুভাবে পরিচালনার দায়িত্ব যৌথভাবে কেন্দ্র ও রাজ্য সরকারগুলির। ভারতীয় খাদ্য নিগমের বিভিন্ন মজুত ভাণ্ডারে খাদ্যশস্য পৌঁছে দেওয়ার পাশাপাশি, খাদ্যশস্য সংগ্রহ ও তার বরাদ্দের প্রাথমিক দায়িত্ব কেন্দ্রীয় সরকারের। গণবন্টন ব্যবস্থার আওতায় যোগ্য উপভোক্তা বা পরিবারগুলিকে চিহ্নিত করে তাঁদের রেশন কার্ড দেওয়া সহ সুবিধাভোগী প্রত্যেকের বিভিন্ন তথ্যের যথাযথ রক্ষণাবেক্ষণের দায়িত্ব সংশ্লিষ্ট রাজ্য ও কেন্দ্রশাসিত অঞ্চলগুলির বলেও মন্ত্রী জানান।


    CG/ BD/ SB

    
    
    (Release ID: 1576630) Visitor Counter : 4