      সংস্কৃতিমন্ত্রক

      সরকার এবছর গুরু নানক দেবের ৫৫০তম জন্মবার্ষিকী উদযাপন করছে- শ্রী প্রহ্লাদ সিং প্যাটেল
      Posted On: 08 JUL 2019 2:00PM by PIB Kolkata


    নয়াদিল্লি, ০৮ জুলাই , ২০১৯


    কেন্দ্রীয় মন্ত্রিসভার ২০১৮র ২২ নভেম্বর অনুষ্ঠিত বৈঠকে ২০১৯-এর নভেম্বর মাস পর্যন্ত জাতীয় ও আন্তর্জাতিক স্তরে গুরু নানক দেবের ৫৫০তম জন্মবার্ষিকী উদযাপনের সিদ্ধান্ত নেয়। বর্ষব্যাপী এই কর্মসূচির সূচনা হয় পাঞ্জাবের সুলতানপুর লোধিতে গত বছরের ২৩ নভেম্বর। মন্ত্রিসভার বৈঠকে এ প্রসঙ্গে আরও যেসব সিদ্ধান্ত নেওয়া হয় তারমধ্যে রয়েছে-


    · পাঞ্জাবের গুরুদাসপুর জেলায় ডেরাবাবা নানক থেকে আন্তর্জাতিক সীমান্ত পর্যন্ত কর্তারপুর করিডর গড়ে তোলা। উপরাষ্ট্রপতি গত বছরের ২৬ নভেম্বর এই করিডর প্রকল্পের শিলান্যাস করেছেন।


    · ঐতিহাসিক সুলতানপুর লোধি শহরকে স্মার্ট সিটির আদলে হেরিটেজ টাউন হিসেবে গড়ে তোলা।


    · যাবতীয় আধুনিক সুযোগ-সুবিধা সহ সুলতানপুর লোধি রেল স্টেশনের মানোন্নয়ন তথা পুর্ন্যার্থী ও পর্যটকদের সুবিধার্থে শ্রী গুরু নানক দেবের স্মৃতি বিজড়িত পবিত্র জায়গাগুলিকে সংযুক্ত করে একটি ট্রেন চালানো।


    · গুরু নানক দেবের স্মরণে স্মারক ডাকটিকিট ও মুদ্রা প্রকাশ করা।


    · গুরু নানক দেব বিশ্ববিদ্যালয়ে ইন্টার ফেথ স্টাডিজের জন্য একটি সেন্টার গড়ে তোলা এবং গুরু নানক দেবের আদর্শ ও শিক্ষা নিয়ে আর্ন্তজাতিক মানের সেমিনার আয়োজন করা।


    · গ্রেট ব্রিটেন ও কানাডার একটি করে বিশ্ববিদ্যালয়ে গুরু নানক দেব নামাঙ্কিত সাম্মানিক চেয়ার প্রতিষ্ঠা করা।


    · রাজ্য ও কেন্দ্রশাসিত অঞ্চলগুলিতেও যথাযোগ্য মর্যাদায় গুরু নানক দেবের ৫৫০তম জন্মবার্ষিকী উদযাপন করা। সারা দেশগুড়ে বিশেষ করে গুরুদ্বোওয়ারা ও গুরু নানক দেবের স্মৃতি বিজড়িত স্হানগুলিতে কীর্তন, কথা, প্রভাতফেরি ও লঙ্গর স্হাপনের মতো ধর্মীয় কর্মসূচি গ্রহণ করা হবে।


    · গুরু নানক দেবকে নিয়ে বিশেষ অনুষ্ঠান সম্প্রচার করবে দূরদর্শন।


    · ন্যাশনাল বুক ট্রাস্ট একাধিক ভারতীয় ভাষায় গুরবানী প্রকাশ করবে। ইউনেস্কো গুরু নানক দেবের বিভিন্ন লেখা বিশ্বের বিভিন্ন ভাষায় অনুবাদ করে তা প্রকাশ করবে।


    · গুরু নানক দেবের ৫৫০তম জন্মবার্ষিকী উদযাপন উপলক্ষ্যে ভারতীয় মিশনগুলিতেও বিশেষ কর্মসূচির আয়োজন করা হবে।


    যথাযোগ্য মর্যাদায় গুরু নানক দেবের ৫৫০তম জন্মবার্ষিকী উদযাপনের জন্য পৃথক তহবিলের সংস্হান করা হয়েছে। মন্ত্রিসভার বৈঠকে সিদ্ধান্ত হয়েছে, এই খাতে যাবতীয় খরচ সংশ্লিষ্ঠ মন্ত্রকগুলি তাদের বাজেট বরাদ্ধ থেকে ব্যয় করবে।


    লোকসভার চলতি অধিবেশনে এক লিখিত জবাবে কেন্দ্রীয় সংস্কৃতি ও পর্যটন প্রতিমন্ত্রী শ্রী প্রহ্লাদ সিং প্যাটেল একথা জানান।


    SSS/BD /NS

    
    
    (Release ID: 1589920) Visitor Counter : 2
    
    
      Read this release in: English