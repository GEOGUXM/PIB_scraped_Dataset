      ইস্পাতমন্ত্রক

      দুর্গাপুর স্টিল প্ল্যান্ট ডাঃ বি সি রায় – এর ১৩৭তম জন্মবার্ষিকী উদযাপন
      Posted On: 01 JUL 2019 2:23PM by PIB Kolkata


    কলকাতা, ০১ জুলাই, ২০১ ৯


    দুর্গাপুর স্টিল প্ল্যান্টের পক্ষ থেকে আজ কারখানা চত্বরে প্রবাদপ্রতীম চিকিৎসক ও পশ্চিমবঙ্গের প্রাক্তন মুখ্যমন্ত্রী ডাঃ বিধান চন্দ্র রায়ের ১৩৭তম জন্মদিবস যথাযথ মর্যাদায় পালন করা হয়।


    দুর্গাপুরে ইস্পাত ভবনে ডাঃ রায়ের আবক্ষ মূর্তিতে মাল্যার্পণ করে শ্রদ্ধা জানান দুর্গাপুর ইস্পাত কারখানার কার্যনির্বাহী আধিকারিক শ্রী পি কে প্রধান। কারখানার একাধিক উচ্চ পদস্থ আধিকারিক ও কর্মীরা এই উপলক্ষে ডাঃ রায়ের আবক্ষ মূর্তিতে পুষ্পার্ঘ্য অর্পণ করে শ্রদ্ধা জানান।


    কারখানার প্রধান হাসপাতালের চিকিৎসক ও কর্মীরাও এই উপলক্ষে বিশেষ অনুষ্ঠানের আয়োজন করেন।


    ইস্পাত নগরীর আশেপাশে বহু সামাজিক সংগঠন ডাঃ রায়ের জন্মবার্ষিকী উদযাপন উপলক্ষে বিভিন্ন অনুষ্ঠানের আয়োজন করে তাঁর প্রতি সম্মান জানাচ্ছে।


    CG/ BD/ SB

    
    
    (Release ID: 1576637) Visitor Counter : 2