      পর্যটনমন্ত্রক

      বর্তমানে স্বদেশ দর্শন প্রকল্পে একাধিক বিশেষ বিশেষ পর্যটন কেন্দ্র গড়ে তুলছে পর্যটন মন্ত্রক : পর্যটনমন্ত্রী
      Posted On: 09 JUL 2019 3:33PM by PIB Kolkata


    নয়াদিল্লি, ০৯ জুলাই , ২০১৯


    দেশজুড়ে বিভিন্ন পর্যটন বিকাশের সম্ভাবনা রয়েছে এমন, বিশেষভাবে চিহ্নিত স্হানগুলিকে নিয়ে এক একটি পর্যটনকেন্দ্র গড়ে তোলা হচ্ছে। স্বদেশ দর্শন প্রকল্পের আওতায় পর্যটন মন্ত্রক এইসব চিহ্নিত পর্যটনকেন্দ্রগুলিতে, পরিকল্পনা মাফিক ও গুরুত্ব অনুযায়ী, পর্যটনের উপযুক্ত পরিকাঠামো গড়ে তুলছে। দেশজুড়ে প্রত্যেকটি ধর্মীয় বা দার্শনিক স্হানগুলিকে এক একটি বিশেষ পর্যটন কেন্দ্রের আওতায় এনে সেইসব স্হানে উন্নয়নমূলক কাজ করা হচ্ছে। এইরকম ১৫টি ধর্মীয় পর্যটনকেন্দ্রের তালিকায় রয়েছে দার্শনিক পর্যটনকেন্দ্র, রামায়ণ পর্যটনকেন্দ্র, কৃষ্ণ পর্যটনকেন্দ্র, বৌদ্ধ পর্যটনকেন্দ্র, তীর্থঙ্কর পর্যটনকেন্দ্র ও সুফি পর্যটনকেন্দ্র।


    রামায়ণ পর্যটনকেন্দ্রের বিকাশের জন্য ২০১৬-১৭ সালে চিত্রকূট ও শ্রীংভেরপুরের জন্য ৬৯.৪৫ কোটি টাকা এবং ২০১৭-১৮তে অযোধ্যার উন্নয়নের খাতে ১৩৩.৩১ কোটি টাকা বরাদ্দ করা হয়েছে। ভগবান শ্রীকৃষ্ণের গল্প-গাথায় উল্লিখিত স্হানগুলির মধ্যে ২০১৬-১৭ সালে হরিয়ানার কুরুক্ষেত্রের সংশ্লিষ্ট স্হানগুলির জন্য ৯৭.৩৫ কোটি টাকা ও রাজস্হানের জয়পুরে গোবিন্দ দেবজির মন্দির, শিখরের খাটুশ্যামজি মন্দির ও রাজসমন্ডের নাথদ্বারের জন্য ৯১.৪৫ কোটি টাকা বরাদ্দ করা হয়েছিল। ২০১৬-১৭ সালে বৌদ্ধ পর্যটনকেন্দ্রের আওতায় মধ্যপ্রদেশের কয়েকটি পর্যটনস্হলের জন্য ৭৪.৯৪ কোটি টাকা, উত্তরপ্রদেশের পর্যটনস্হলের জন্য ৯৯.৯৭ কোটি টাকা এবং বিহারের সংশ্লিষ্ট স্হানগুলির জন্য ৯৮.৭৩ কোটা টাকা বরাদ্দ করা হয়েছিল। ২০১৭-১৮তে গুজরাট ও অন্ধ্রপ্রদেশ মিলিয়ে বৌদ্ধ পর্যটনকেন্দ্রের একাধিক স্হানের উন্নয়নের খাতে মোট ৮৮.৩৩ কোটি টাকা বরাদ্দ করা হয়। বিহারে তীর্থঙ্কর পর্যটনকেন্দ্রের বিকাশের খাতে ২০১৬-১৭তে ৫২.৩৯ কোটি টাকা বরাদ্দ করা হয়েছিল।


    আজ লোকসভায় এক প্রশ্নের লিখিত জবাবে এই তথ্য জানান সংস্কৃতি ও পর্যটন মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী প্রহ্লাদ সিং প্যাটেল।


    CG/SC/NS

    
    
    (Release ID: 1577923) Visitor Counter : 54
    
    
      Read this release in: English