      নারীওশিশুবিকাশমন্ত্রক

      পোষণ অভিযানের রূপায়ণ
      Posted On: 25 JUL 2019 9:20PM by PIB Kolkata


    নয়াদিল্লি, ২৫ জুলাই , ২০১৯


    কেন্দ্রীয় সরকার ২০১৭ সালের ১৮ই ডিসেম্বর তিন বছরের জন্য পোষণ অভিযানের সূচনা করে। দেশে শূন্য থেকে ছ বছর বয়সী শিশু মৃত্যুর হার কমানো, অপুষ্টি জনিত সমস্যা রোধ, প্রতি বছর অন্তত দু শতাংশ হারে কম ওজনের শিশু জন্মানো রোধ, ছ থেকে ৫৯ মাসের মধ্যে শিশুদের এবং মহিলা ও যুবতীদের মধ্যে প্রতি বছর অন্তত তিন শতাংশ হারে অ্যানিমিয়া প্রতিরোধের লক্ষ্যে এই পোষণ অভিযান চালু হয়েছিল।


    এই লক্ষ্যপূরণের জন্য রাজ্য সরকারগুলিকে সঙ্গে নিয়ে একাধিক কর্মসূচি পালন করা হয়ে থাকে। সচেতনতামূলক কর্মসূচির মাধ্যমে জন-আন্দোলন গড়ে তুলে পুষ্টির বিষয়ে সাধারণ মানুষকে শিক্ষিত করে তোলা হয়েছে। ৩৬টি রাজ্য এবং কেন্দ্রশাসিত অঞ্চলের সব জেলাতেই এই অভিযান চলছে।


    কেন্দ্রীয় সরকার দেশজুড়ে ২০১৮-২২ এর মধ্যে এই কর্মসূচি চালাতে গতবছর জানুয়ারী মাসে ইউনিসেফের সঙ্গে যৌথ চুক্তিতে স্বাক্ষর করে। এই চুক্তি অনুযায়ী ইউনিসেফ পোষণ অভিযানে পোস্টার, হোর্ডিং, দৃশ্য-শ্রাব্য ছবি, জন-আন্দোলনের নীতি-নির্দেশিকা তৈরিতে সাহায্য করবে।


    রাজ্যসভায় আজ এক প্রশ্নের লিখিত জবাবে এই তথ্য জানান কেন্দ্রীয় নারী ও শিশুকল্যাণ দপ্তরের মন্ত্রী স্মৃতি যুবিন ইরানী।


    CG/SS/NS

    
    
    (Release ID: 1580353) Visitor Counter : 114
    
    
      Read this release in: English