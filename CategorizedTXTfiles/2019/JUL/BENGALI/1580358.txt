      কর্মী, জন-অভিযোগএবংপেনশনমন্ত্রক

      লোকপাল প্রতিষ্ঠানের কাজকর্ম
      Posted On: 25 JUL 2019 9:29PM by PIB Kolkata


    নয়াদিল্লি, ২৫ জুলাই, ২০১৯


    ২০১৩’র লোকপাল ও লোকায়ুক্ত আইনের ৪ (১) ধারা অনুযায়ী গঠিত সিলেকশন কমিটির সুপারিশের ভিত্তিতে ভারতের রাষ্ট্রপতি গত ১৯শে মার্চ লোকপালের চেয়ারম্যান ও ৮ জন সদস্য (৪ জন বিচার বিভাগীয় সদস্য সহ) নিয়োগ করেছেন। লোকপালের অধ্যক্ষ গত ২৩শে মার্চ এবং সদস্যরা গত ২৭শে মার্চ নিজেদের দায়িত্বভার গ্রহণ করেছেন। বর্তমানে লোকপাল প্রতিষ্ঠানের কাজকর্ম চালু রয়েছে। লোকপালের চেয়ারম্যান ও সদস্যরা হলেন –


    বিচারপতি শ্রী পিনাকী চন্দ্র ঘোষ – চেয়ারম্যান


    বিচারপতি শ্রী দিলীপ বাবাসাহেব ভোঁসলে – সদস্য (বিচার বিভাগীয়)


    বিচারপতি শ্রী প্রদীপ কুমার মহান্তি - সদস্য (বিচার বিভাগীয়)


    বিচারপতি শ্রীমতী অভিলাষা কুমারী - সদস্যা (বিচার বিভাগীয়)


    বিচারপতি শ্রী অজয় কুমার ত্রিপাঠী - সদস্য (বিচার বিভাগীয়)


    শ্রী দীনেশ কুমার জৈন – সদস্য


    শ্রীমতী অর্চনা রামাসুন্দরম – সদস্যা


    শ্রী মাহেন্দর সিং – সদস্য এবং


    ডঃ ইন্দ্রজিৎ প্রসাদ গৌতম – সদস্য


    ২০১৩’র লোকপাল ও লোকায়ুক্ত আইনে কেন্দ্রে লোকপাল এবং রাজ্যগুলিতে লোকায়ুক্ত প্রতিষ্ঠান গঠনের সংস্থান রয়েছে। এ ধরণের প্রতিষ্ঠান নির্দিষ্ট কিছু সরকারি কর্তাব্যক্তির বিরুদ্ধে দুর্নীতিমূলক অভিযোগের তদন্ত করতে পারে । লোকসভায় এক প্রশ্নের লিখিত জবাবে এই তথ্য জানিয়েছেন কেন্দ্রীয় কর্মচারী, গণঅভিযোগ ও পেনশন দপ্তরের প্রতিমন্ত্রী ডঃ জিতেন্দ্র সিং।


    CG/BD/SB

    
    
    (Release ID: 1580358) Visitor Counter : 59
    
    
      Read this release in: English