      বিজ্ঞানওপ্রযুক্তিমন্ত্রক

      সিএসআইআর – সিএমইআরআই’তে জিজ্ঞাসা উদ্যোগের আওতায় শিক্ষা তথা সচেতনতামূলক কর্মসূচি
      Posted On: 23 JUL 2019 9:32PM by PIB Kolkata


    কলকাতা, ২৩ জুলাই, ২০১৯


    কেন্দ্রীয় বিজ্ঞান ও শিল্প গবেষণা পর্ষদের (সিএসআইআর) দুর্গাপুরের সেন্ট্রাল মেকানিক্যাল ইঞ্জিনিয়ারিং রিসার্চ ইন্সটিটিউটে আজ অন্ডাল কেন্দ্রীয় বিদ্যালয় এবং পানাগড় কেন্দ্রীয় বিদ্যালয়ের ছাত্রছাত্রীদের নিয়ে জিজ্ঞাসা কর্মসূচির আয়োজন করা হয়। এই কর্মসূচিতে প্রায় ১০০ জন পড়ুয়া ছাড়াও শিক্ষক-শিক্ষিকারা অংশ নেন। সিএসআইআর – সিএমইআরআই কলোনী ক্যাম্পাসে পুরসভার কঠিন বর্জ্য পরিচালনার জন্য যে প্ল্যান্ট বসানো হয়েছে, সে সম্পর্কে ছাত্রছাত্রীদের অবহিত করতেই এই কর্মসূচির আয়োজন।


    অনুষ্ঠানে সিএসআইআর – সিএমইআরআই – এর নির্দেশক অধ্যাপক হরিশ হিরানি ছাত্রছাত্রী ও দেশের যুবসম্প্রদায়ের মধ্যে কঠিন বর্জ্য পদার্থের বিষয়ে স্পষ্ট ধারণা গড়ে তোলার ওপর গুরুত্ব দেন। তিনি বলেন, কঠিন বর্জ্য পরিচালনা সম্পর্কে ছাত্রছাত্রীদের মনে স্পষ্ট ধারণা গড়ে তুলতে এ ধরণের কর্মসূচির বিশেষ গুরুত্ব রয়েছে। পুর এলাকায় কঠিন বর্জ্য পদার্থের ক্রমাগত বাড়বাড়ন্ত নিয়ন্ত্রণের ক্ষেত্রে গুরুত্বপূর্ণ ভূমিকা গ্রহণেও এ ধরণের কর্মসূচি ছাত্রছাত্রীদের সাহায্য করবে বলে অধ্যাপক হিরানি অভিমত প্রকাশ করেন। তিনি আরও বলেন, সুনাগরিক ও দায়িত্ব পরায়ণ মনোভাব একটি জাতির ইতিবাচক ভাবমূর্তি গঠনে অত্যন্ত জরুরি। জ্ঞান ও দক্ষতার বার্তাবাহক হয়ে ওঠার জন্য অধ্যাপক হিরানি ছাত্রছাত্রীদের আবেদন জানান। এই কর্মসূচির অঙ্গ হিসাবে আয়োজিত মতবিনিময় সভায় ছাত্রছাত্রীরা কঠিন বর্জ্য পরিচালনা সম্পর্কে তাঁদের গভীর আগ্রহের কথা প্রকাশ করেন। এই উপলক্ষে সিএসআইআর – সিএমইআরআই – এর মুখ্য বিজ্ঞানী অধ্যাপক দেবজ্যোতি বন্দ্যোপাধ্যায় এবং প্রবীণ বিজ্ঞানী ডঃ অমিত গাঙ্গুলী উপস্থিত ছিলেন।


    CG/BD/SB

    
    
    (Release ID: 1580016) Visitor Counter : 40
    
    
      Read this release in: English