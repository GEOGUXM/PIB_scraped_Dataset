      শ্রমওকর্মসংস্থানমন্ত্রক

      শ্রম ক্ষেত্রে সংস্কার সংক্রান্ত বিল
      Posted On: 08 JUL 2019 10:16PM by PIB Kolkata


    নয়াদিল্লি, ০৮ জুলাই, ২০১৯


    দেশে বর্তমানে কার্যকর কেন্দ্রীয় শ্রম আইনগুলির বিভিন্ন ধারায় পরিবর্তন, সংশোধন এবং আরও সরল করে তোলার মাধ্যমে কেন্দ্রীয় শ্রম ও কর্মসংস্থান মন্ত্রক শ্রমিকদের বেতন; শ্রমিক-শিল্প সম্পর্ক; সামাজিক নিরাপত্তা সহ পেশাগত নিরাপত্তা, স্বাস্থ্য এবং কর্ম ক্ষেত্রের পরিবেশ - এই ৪টি শ্রম সংক্রান্ত বিধির খসড়া প্রণয়নের লক্ষ্যে প্রয়োজনীয় উদ্যোগ গ্রহণ করেছে। এই ৪টি শ্রমবিধিতে শ্রমিকদের বেতন, সামাজিক সুরক্ষা, নিরাপত্তা, স্বাস্থ্য ও বিবাদ নিষ্পত্তি ব্যবস্থা সংক্রান্ত বিভিন্ন ধারার উল্লেখ রয়েছে। খসড়া শ্রমবিধি রূপায়ণের উদ্যোগ কার্যকর হলে শ্রমিক শ্রেণীর বেতন, নিরাপত্তা, সামাজিক সুরক্ষা সহ কর্মক্ষেত্রে নিরাপদ ও আদর্শ পরিবেশ বহুলাংশে সুনিশ্চিত হবে। লোকসভায় আজ প্রশ্নোত্তরপর্বে এক প্রশ্নের লিখিত জবাবে এই তথ্য দিয়েছেন শ্রম ও কর্মসংস্থান প্রতিমন্ত্রী শ্রী সন্তোষ কুমার গাঙ্গোয়ার।


    তিনি আরও জানান, কর্মচারী রাজ্য বিমা নিগম এবং কর্মচারী ভবিষ্যনিধি সংগঠনকে অন্যান্য কেন্দ্রীয় প্রকল্পগুলির সঙ্গে মিশিয়ে দেওয়ার কোনও প্রস্তাব বর্তমানে নেই। এমনকি, সামাজিক সুরক্ষা তহবিলের বেসরকারিকরণেরও কোনও প্রস্তাব মন্ত্রকের কাছে নেই বলে মন্ত্রী স্পষ্ট জানান।


    CG/BD/SB

    
    
    (Release ID: 1577865) Visitor Counter : 50
    
    
      Read this release in: English