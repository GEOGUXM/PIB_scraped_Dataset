      যুবওক্রীড়াবিষয়কমন্ত্রক

      ক্রীড়া প্রতিভার সন্ধানের উদ্দেশ্যে পোর্টাল
      Posted On: 11 JUL 2019 4:10PM by PIB Kolkata


    নয়াদিল্লি, ১১ জুলাই, ২০১৯


    দেশের বিভিন্ন স্থানে প্রতিভাবান ক্রীড়াবিদদের সন্ধান চালাতে ২০১৭ সালের আগস্ট মাসে যুব বিষয়ক ও ক্রীড়া মন্ত্রক স্পোর্টস অথরিটি অফ ইন্ডিয়ার (এসএআই) মাধ্যমে ন্যাশনাল ট্যালেন্ট সার্চ পোর্টাল চালু করে। এই পোর্টালে ক্রীড়াবিদরা নিজস্ব প্রোফাইল আপলোড করে এসএআই-এর প্রশিক্ষণ কেন্দ্র কিংবা স্পেশাল এরিয়া গেম্‌সগুলিতে ভর্তির জন্য অনলাইনে আবেদন করতে পারেন। এখনও পর্যন্ত মোট ৪ লক্ষ ৬২ হাজার ৮৩ জন ক্রীড়াবিদ এই পোর্টালটি কাজে লাগিয়েছেন এবং ৪১ জন ক্রীড়া প্রশিক্ষার্থীকে বাছাই করা হয়েছে। ক্রীড়াবিদরা, যাঁরা এসএআই কেন্দ্রগুলিতে ভর্তি হতে চান, তাঁরা যে কোন সময়েই পোর্টালের মাধ্যমে আবেদন জমা দিতে পারেন। আবেদনগুলি পোর্টালের বিশেষ সেল খতিয়ে দেখার পর উপযুক্ত প্রার্থীদের আবেদন তাঁদের কাঙ্খিত এসএআই প্রশিক্ষণ কেন্দ্রে পাঠানো হয়।


    লোকসভায় এক প্রশ্নের লিখিত জবাবে এই তথ্য জানিয়েছেন যুব বিষয়ক ও ক্রীড়া প্রতিমন্ত্রী (স্বাধীন দায়িত্বপ্রাপ্ত) শ্রী কিরেন রিজিজু।


    CG/SC/DM

    
    
    (Release ID: 1578379) Visitor Counter : 24
    
    
      Read this release in: English