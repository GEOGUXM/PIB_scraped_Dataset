      যুবওক্রীড়াবিষয়কমন্ত্রক

      দুঃসাহসিক ক্রীড়া
      Posted On: 11 JUL 2019 2:28PM by PIB Kolkata


    নয়াদিল্লি, ১১ জুলাই, ২০১৯


    ভূমিতে, জলে বা আকাশে যেসব ক্রীড়ায় যথেষ্ট ঝুঁকি নিয়ে অংশগ্রহণ করতে হয়, সেই ক্রীড়াগুলিকে অ্যাডভেঞ্চার স্পোর্টস বা দুঃসাহসিক ক্রীড়া হিসেবে গণ্য করা হয়। পর্বতারোহন, ট্রেকিং, রক ক্লাইম্বিং, ক্রীড়ামূলক আরোহন, ক্যাম্পিং, স্নো-স্কিয়িং, মাউন্টেন বাইকিং, জিপলাইন, প্যারাগ্লাইডিং, প্যারাসেলিং, স্কাই ডাইভিং, প্যারাশ্যুটিং ও হট এয়ার বেলুনিং, হোয়াইট ওয়াটার র‍্যাফটিং, গভীর সমুদ্রে ডাইভিং-এর মতো ক্রীড়াগুলিকে এই তালিকায় ধরা হয়। দেশ জুড়ে বিভিন্ন স্থানে এইসব জনপ্রিয় অ্যাডভেঞ্চার স্পোর্টসে অংশগ্রহণের সুযোগ রয়েছে।


    এইসব বিভিন্ন অ্যাডভেঞ্চার স্পোর্টসের বিকাশের জন্য কেন্দ্রীয় সরকার নিয়মিতভাবে এই সংক্রান্ত ক্রীড়া প্রতিষ্ঠানকে আর্থিক সহায়তা দিয়ে থাকে। ইন্ডিয়ান মাউন্টেনিয়ারিং ফাউন্ডেশন, ন্যাশনাল অ্যাডভেঞ্চার ফাউন্ডেশন, সি-এক্সপ্লোরার্স ইনস্টিটিউট-এর মতো প্রতিষ্ঠানগুলি জাতীয় যুব ও বয়ঃসন্ধিকালীন কর্মসূচির আওতায় নানা রকম ক্রীড়া কর্মসূচি, প্রশিক্ষণ ও সচেতনতা শিবির, সেমিনার, কর্মশিবির, চলচ্চিত্র ও তথ্যচিত্র প্রদর্শনীর আয়োজন করে থাকে। দুঃসাহসিক ক্রীড়া প্রসার কর্মসূচির আওতায় দার্জিলিং-এর হিমালয়ান মাউন্টেনিয়ারিং ইনস্টিটিউট এবং জম্মু-কাশ্মীরের পহলগামে অবস্থিত জওহর ইনস্টিটিউট অফ মাউন্টেনিয়ারিং অ্যান্ড উইন্টার স্পোর্টসকে নিয়মিতভাবে অর্থ বরাদ্দ করা হয়। দেশে পর্বতারোহন নিয়ন্ত্রণ সংক্রান্ত সর্বোচ্চ প্রতিষ্ঠান ইন্ডিয়ান মাউন্টেনিয়ারিং ইনস্টিটিউট দেশের সীমানার মধ্যে বিভিন্ন পর্বতারোহন অভিযান নিয়ন্ত্রণের দায়িত্বে রয়েছে। বিদেশ মন্ত্রক ও স্বরাষ্ট্র মন্ত্রকের পরামর্শক্রমে এই প্রতিষ্ঠান দেশের মধ্যে পর্বতশৃঙ্গ আরোহনের কর্মসূচি নিয়ন্ত্রণ করে থাকে।


    লোকসভায় এক প্রশ্নের লিখিত জবাবে এই তথ্য জানিয়েছেন যুব বিষয়ক ও ক্রীড়া প্রতিমন্ত্রী (স্বাধীন দায়িত্বপ্রাপ্ত) শ্রী কিরেন রিজিজু।


    CG/SC/DM

    
    
    (Release ID: 1578334) Visitor Counter : 37
    
    
      Read this release in: English