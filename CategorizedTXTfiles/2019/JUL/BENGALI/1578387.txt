      রেলমন্ত্রক

      ভারতীয় রেলে দিব্যাঙ্গ যাত্রীদের জন্য সুবিধা
      Posted On: 11 JUL 2019 4:38PM by PIB Kolkata


    নয়াদিল্লি, ১১ জুলাই , ২০১৯


    ভারতীয় রেল ৮ হাজার ৭০০রও বেশি স্টেশনে সাধারণ যাত্রী সহ দিব্যাঙ্গ যাত্রীদের জন্য বিশেষ সুযোগ-সুবিধা দেওয়ার ব্যবস্হা করেছে। সমস্ত স্টেশনে দিব্যাঙ্গ যাত্রীরা যাতে অতিরিক্ত সুযোগ-সুবিধা পেতে পারেন তাও দেখা হচ্ছে। দিব্যাঙ্গ যাত্রীদের জন্য শহরতলির রেল স্টেশন সহ সমস্ত স্টেশনে স্বল্প মেয়াদী এবং দীর্ঘ মেয়াদী পরিকল্পনায় সুযোগ-সুবিধা দেওয়া হচ্ছে।


    স্বল্প মেয়াদী সুবিধায় এ পর্যন্ত দিব্যাঙ্গ যাত্রীদের জন্য আনুমানিক ২ হাজার ৬৭০টি রেল স্টেশনে প্রবেশের জন্য বিশেষ সিঁড়ির ব্যবস্হা করা হয়েছে। আনুমানিক ১ হাজার ৬০৪টি রেল স্টেশনে অন্তত দুটি করে পার্কিং লটের ব্যবস্হা করা হয়েছে। এমনকি স্টেশন থেকে পার্কিং লটে যাওয়ার জন্য আনুমানিক ১ হাজার ৫৫৭টি রেল স্টেশনে বিশেষ ব্যবস্হা করা হয়েছে। আনুমানিক ২ হাজার ১৮৪টি রেল স্টেশনে দিব্যাঙ্গদের জন্য পানীয় জলের ব্যবস্হা করেছে রেল কর্তৃপক্ষ। দিব্যাঙ্গদের জন্য আনুমানিক ২ হাজার ৭৫৭টি রেল স্টেশনে একটি করে শৌচালয়েরও ব্যবস্হা করা হয়েছে। মে-আই-হেল্প-ইউ বুথ খোলা হয়েছে আনুমানিক ১ হাজার ৩২২টি রেল স্টেশনে।


    দীর্ঘ মেয়াদী সুবিধায় এ পর্যন্ত আনুমানিক ১ হাজার ৯৩৯টি রেল স্টেশনে দিব্যাঙ্গ যাত্রীদের প্ল্যাটফর্মে যাতায়াতের জন্য বিশেষ ব্যবস্হা করা হয়েছে। এমনকি এক প্ল্যাটফর্ম থেকে অন্য প্ল্যাটফর্মে যাওয়ার জন্য আনুমানিক ১ হাজার ২৮৮টি রেল স্টেশনে বিশেষ সুযোগ-সুবিধার ব্যবস্হা করা হয়েছে। এ পর্যন্ত ২৪০টি রেল স্টেশনে ৬৬৯টি চলমান সিঁড়ি এবং ২১৪টি স্টেশনে ৪৯৩টি লিফ্ট চালু করা হয়েছে। ‘ যাত্রী মিত্র সেবা ’ পরিষেবা বেশিরভাগ রেল স্টেশনে চালু করা হয়েছে। এর সাহায্যে দিব্যাঙ্গ যাত্রীরা স্টেশনে হুইল চেয়ার বুক করতে পারবেন। এমনকি আইআরসিটিসি-র www.irctc.co.in. পোর্টালে র মাধ্যমে দিব্যাঙ্গ যাত্রীরা ই-হুইল চেয়ারও অনলাইনে বুক করতে পারবেন। এছাড়াও দিব্যাঙ্গ যাত্রীরা এই পোর্টালে র মাধ্যমে ক্যাব, কোচ এবং কুলি পরিষেবা অনলাইনে বুক করতে পারবেন। এই পরিষেবা হাওড়া, জয়পুর, লক্ষ্মৌ, গয়া, নতুন দিল্লী সহ একাধিক রেল স্টেশন পাওয়া যাচ্ছে।


    লোকসভায় গতকাল এক প্রশ্নের লিখিত জবাবে এই তথ্য জানান, কেন্দ্রীয় রেল এবং বাণিজ্য শিল্পমন্ত্রী শ্রী পীযুষ গোয়েল।


    CG/ SS/NS

    
    
    (Release ID: 1578387) Visitor Counter : 34
    
    
      Read this release in: English