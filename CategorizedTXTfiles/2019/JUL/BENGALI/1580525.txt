      মানবসম্পদবিকাশমন্ত্রক

      অনবাসী মেধাবী ভারতীয় ছাত্রছাত্রীদের দেশে ফিরিয়ে এনে দেশের উচ্চ শিক্ষা প্রতিষ্ঠানগুলিতে গবেষণার কাজে সুযোগ-সুবিধা প্রদানে একাধিক পদক্ষেপ
      Posted On: 26 JUL 2019 9:44PM by PIB Kolkata


    নয়াদিল্লি, ২৬ জুলাই, ২০১৯


    দেশের অগ্রণী শিক্ষা প্রতিষ্ঠানগুলি থেকে উত্তীর্ণ ছাত্রছাত্রীদের বিদেশে যাওয়াই নয়, বরং অনাবাসী ভারতীয় ছাত্রছাত্রীদেরকেও দেশে ফিরিয়ে এনে উচ্চ শিক্ষা প্রতিষ্ঠানগুলিতে গবেষণার কাজে সুযোগ-সুবিধা প্রদানে সরকার একাধিক পদক্ষেপ নিয়েছে। রাজ্যসভায় বৃহস্পতিবার এক লিখিত জবাবে এই তথ্য জানিয়েছেন কেন্দ্রীয় মানবসম্পদ উন্নয়ন মন্ত্রী ডঃ রমেশ পোখরিয়াল ‘নিশাঙ্ক’ । তিনি আরও জানান, ভারতীয় প্রতিষ্ঠানগুলিতে গবেষণা ও উন্নয়নমূলক কাজে উচ্চ দক্ষতাসম্পন্ন গবেষকদের আকৃষ্ট করতে একাধিক পদক্ষেপ নেওয়া হয়েছে। এর মধ্যে রয়েছে – ফ্যাকাল্টি রিসার্চ প্রোগ্রাম, রামানুজম ফেলোশিপ, জগদীশ চন্দ্র বসু ফেলোশিপ, স্বর্ণ জয়ন্তী ফেলোশিপ, তরুণ বিজ্ঞানী পুরস্কার, বিজ্ঞান ও প্রযুক্তি দপ্তর পরিচালিত মহিলা বিজ্ঞানী কর্মসূচি প্রভৃতি। এছাড়াও, মানবসম্পদ উন্নয়ন মন্ত্রক বিশ্বের বিভিন্ন উচ্চ শিক্ষা প্রতিষ্ঠানের মধ্যে নেটওয়ার্ক গড়ে তুলতে এক কর্মসূচির সূচনা করেছে। উদ্দেশ্য হ’ল – ভারতীয় বংশোদ্ভূত সহ বিদেশের বিজ্ঞানী ও গবেষকদের ভারতে টেনে আনা।


    CG/BD/SB

    
    
    (Release ID: 1580525) Visitor Counter : 32
    
    
      Read this release in: English