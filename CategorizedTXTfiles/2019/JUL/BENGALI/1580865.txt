      স্বরাষ্ট্র মন্ত্রক

      সংসদে মুসলিম মহিলা (বিবাহ অধিকার সুরক্ষা) বিল, ২০১৯ পাশ হল
      Posted On: 31 JUL 2019 4:52PM by PIB Kolkata


    নয়াদিল্লি, ৩০ জুলাই, ২০১৯


    সংসদে আজ মুসলিম মহিলা (বিবাহ অধিকার সুরক্ষা) বিল, ২০১৯ পাশ হয়েছে।


    বিল পাশের ঐতিহাসিক মুহূর্তে সন্তোষ প্রকাশ করে কেন্দ্রীয় স্বরাষ্ট্র মন্ত্রী শ্রী অমিত শাহ প্রধানমন্ত্রী শ্রী নরেন্দ্র মোদীকে তাঁর আরও একটি অঙ্গীকার পূরণ হওয়ার জন্য অভিনন্দন জানান। শ্রী শাহ বলেন, তিন তালাক প্রথার বর্জন এই বিলে সুনিশ্চিত করা হয়েছে।


    মুসলিম মহিলাদের অভিনন্দন জানিয়ে স্বরাষ্ট্র মন্ত্রী বলেন, তিন তালাকের অভিশাপ থেকে মুক্ত হওয়ার জন্য আমি দেশের সমস্ত মুসলিম বোনেদের অভিনন্দন জানাই। এই আইন এক পশ্চাদগামী পরম্পরার অভিশাপ থেকে মুসলিম মহিলাদের মুক্ত করবে।


    শ্রী শাহ আরও বলেন, মহিলাদের অধিকার সুরক্ষা ও তাঁদের ক্ষমতায়নে মোদী সরকার অঙ্গীকারবদ্ধ। মুসলিম মহিলাদের মর্যাদার সুরক্ষায় এই বিল এক ঐতিহাসিক পদক্ষেপ। এমনকি, বিলে মুসলিম মহিলাদের মর্যাদা সুরক্ষিত করার বিষয়টিকেও গুরুত্ব দেওয়া হয়েছে। এই বিল মুসলিম মহিলাদের জীবনে আশা ও সম্মানের এক নতুন যুগের সূচনা করবে। এখন থেকে মুসলিম মহিলাদের জন্য বিপুল সম্ভাবনার দ্বার খুলে যাবে এবং ‘নতুন ভারত’ গঠনে তাঁরাও গুরুত্বপূর্ণ ভূমিকা পালন করবেন।


    ভারতের গণতন্ত্রে আজ এক মহৎ দিন বলে উল্লেখ করে শ্রী শাহ বলেন, “আমি এই ঐতিহাসিক বিল পাশে সমর্থন জানানোর জন্য সমস্ত দলকে ধন্যবাদ জানাই।”


    CG/BD/DM

    
    
    (Release ID: 1580865) Visitor Counter : 15
    
    
      Read this release in: English