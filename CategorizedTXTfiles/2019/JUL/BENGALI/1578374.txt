      স্বাস্থ্যওপরিবারকল্যাণমন্ত্রক

      বিনামূল্যে জীবনদায়ী ও জেনেরিক ওষুধ
      Posted On: 11 JUL 2019 4:02PM by PIB Kolkata


    নয়াদিল্লি, ১১ জুলাই, ২০১৯


    জনস্বাস্থ্য ও হাসপাতাল পরিষেবা রাজ্যের এক্তিয়ারভুক্ত বিষয়। জনস্বাস্থ্য কেন্দ্রগুলিতে বিনামূল্যে জীবনদায়ী ও জেনেরিক ওষুধ বিতরণ সহ স্বাস্থ্য পরিষেবা ব্যবস্থার মানোন্নয়নে প্রয়োজনীয় পদক্ষেপ গ্রহণের দায়িত্ব সংশ্লিষ্ট রাজ্য ও কেন্দ্রশাসিত অঞ্চলের। অবশ্য, রাজ্য ও কেন্দ্রশাসিত অঞ্চলগুলিকে তাদের স্বাস্থ্য পরিচর্যা ব্যবস্থার মানোন্নয়ন সহ বিনামূল্যে অত্যাবশ্যকীয় ওষুধপত্র যোগান দেওয়ার কাজে জাতীয় স্বাস্থ্য মিশনের আওতায় আর্থিক ও কারিগরি সহায়তা দেওয়া হয়ে থাকে। সমস্ত রাজ্য ও কেন্দ্রশাসিত অঞ্চলের পক্ষ থেকে জানানো হয়েছে যে, তারা নিজেদের ভৌগোলিক এলাকায় বিনামূল্যে ওষুধপত্র বিতরণের নীতি জনসমক্ষে প্রকাশ করেছে।


    রাজ্যসভায় বুধবার এক প্রশ্নের লিখিত জবাবে এই তথ্য দিয়েছেন স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে। তিনি আরও জানান, হাসপাতালগুলিতে ওষুধপত্র সরবরাহের বিষয়টিতে ড্রাগ অ্যান্ড ভ্যাকসিন ডিস্ট্রিবিউশন ম্যানেজমেন্ট ব্যবস্থার আওতায় নজরদারি রাখা হয়। জেলা ও রাজ্যস্তরের সমস্ত স্বাস্থ্য পরিষেবা কেন্দ্রে ওষুধপত্র যোগানের ওপর নজর রাখা ও তার সুষ্ঠু পরিচালনার জন্য এই ব্যবস্থায় বিশেষ বন্দোবস্ত রয়েছে। আঞ্চলিক ও জেলাস্তরীয় ওষুধের মজুত ভাণ্ডার, জেলা হাসপাতাল, সার্বজনীন স্বাস্থ্য কেন্দ্র এবং প্রাথমিক স্বাস্থ্য কেন্দ্রগুলির সঙ্গে এই ব্যবস্থার যোগসূত্র গড়ে তোলা হয়েছে।


    সুলভ মূল্যে গুণগত মানের জেনেরিক ওষুধ সকলের কাছে সকলের কাছে পৌঁছে দিতে প্রধানমন্ত্রী ভারতীয় জনঔষধি পরিযোজনা চালু হয়েছে। কর্মসূচির আওতায় গুণগত মানের জেনেরিক ওষুধ সরবরাহের জন্য প্রধানমন্ত্রী ভারতীয় জনঔষধি কেন্দ্র খোলা হয়। গত জুন মাস পর্যন্ত দেশে এ ধরণের কেন্দ্রের সংখ্যা ৫ হাজার ৩৬৫টি।


    শ্রী চৌবে আরও জানান, দেশে স্বাস্থ্য পরিচর্যা পরিষেবা ক্ষেত্রে অত্যাবশ্যকীয় ওষুধপত্রের জাতীয় তালিকা এক গুরুত্বপূর্ণ হাতিয়ার। এই তালিকায় ওষুধের সহজলভ্যতা, সুলভ মূল্যে ওষুধ সহ বিভিন্ন বিষয় অন্তর্ভুক্ত করা হয়েছে।


    CG/BD/SB

    
    
    (Release ID: 1578374) Visitor Counter : 33
    
    
      Read this release in: English