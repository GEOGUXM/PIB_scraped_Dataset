      ক্রেতা, খাদ্যএবংগণবন্টনমন্ত্রক

      আধার কার্ডের অপব্যবহার
      Posted On: 17 JUL 2019 11:33AM by PIB Kolkata


    নয়াদিল্লি, ১৬ জুলাই, ২০১৯


    কেন্দ্র ও রাজ্য সরকারগুলি যৌথভাবে সুনির্দিষ্ট গণবন্টন ব্যবস্থা পরিচালনার দায়িত্ব বহন করে থাকে। ভারতীয় খাদ্য নিগমের মজুত ভান্ডারগুলিতে খাদ্যশস্য পৌঁছে দেওয়া সহ খাদ্যশস্য সংগ্রহ ও তার যথাযথ বন্টনের দায়িত্ব কেন্দ্রীয় সরকারের। রাজ্য ও কেন্দ্রশাসিত অঞ্চলের ভৌগোলিক এলাকায় খাদ্যশস্য বরাদ্দ ও বন্টন, বৈধ উপভোক্তা ও পরিবারগুলির চিহ্নিতকরণ, রেশন কার্ড প্রদান সহ ন্যায্য মূল্যের দোকানগুলিতে নজরদারি চালানোর দায়িত্ব সংশ্লিষ্ট রাজ্য ও কেন্দ্রশাসিত অঞ্চলগুলির। লোকসভায় আজ এক লিখিত জবাবে এই তথ্য জানিয়েছেন কেন্দ্রীয় গ্রাহক বিষয়ক, খাদ্য ও গণবন্টন প্রতিমন্ত্রী শ্রী দানভে রাওসাহেব দাদারাও। এক পরিসংখ্যান দিয়ে তিনি আরও জানান, ভর্তুকি মূল্যে খাদ্যশস্য বন্টনের সময় আধার – এর অপব্যবহার সংক্রান্ত কিছু অভিযোগ দপ্তরের হাতে এসে পৌঁছেছে। এই অভিযোগগুলির বিরুদ্ধে রাজ্য ও কেন্দ্রশাসিত অঞ্চলগুলির প্রশাসন যথাযথ ব্যবস্থা গ্রহণ করেছে। তিনি জানান, আধারের অপব্যবহারের ৮৫৯টি ঘটনায় ৫১৭টি এফআইআর দায়ের করা হয়েছে। এমনকি, ৫৫৭টি ন্যায্য মূল্যের দোকান সাসপেন্ড হয়েছে এবং ৯৮৪টি দোকানকে বাতিল করা হয়েছে। এ ধরণের অসাধু ঘটনার সঙ্গে ৭ জন কর্মী জড়িত রয়েছে বলে জানা গেছে । ৩টি ক্ষেত্রে যথাযথ ব্যবস্থা গ্রহণ করা হয়েছে এবং ৪ জন কর্মীকে বরখাস্ত করা হয়েছে।


    CG/BD/SB

    
    
    (Release ID: 1579050) Visitor Counter : 35
    
    
      Read this release in: English