      স্বরাষ্ট্র মন্ত্রক

      দেশে উগ্র বামপন্থা পরিস্থিতি সংক্রান্ত স্বরাষ্ট্র সচিবের পর্যালোচনা বৈঠক
      Posted On: 03 JUL 2019 3:56PM by PIB Kolkata


    নয়াদিল্লি, ২ জুলাই, ২০১৯


    কেন্দ্রীয় স্বরাষ্ট্র সচিব গত মঙ্গলবার নতুন দিল্লিতে উগ্র বামপন্থা অধ্যুষিত রাজ্যগুলির মুখ্য সচিব, ডিজিপি, ডিআইবি ও সশস্ত্র বাহিনীর মহানির্দেশকদের সঙ্গে পর্যালোচনা বৈঠক করেন।


    বৈঠকে গত পাঁচ বছরে হিংসার ঘটনা ক্রমশ হ্রাস পেয়েছে এবং উগ্র বাম প্রভাবিত এলাকার ভৌগোলিক বিস্তারও যথেষ্ট কমেছে। ২০১৮ সালে উগ্র বাম প্রভাবিত জেলাগুলির পরিস্থিতি পর্যালোচনা হয়। সেই বৈঠকে গৃহীত সিদ্ধান্ত অনুযায়ী বিভিন্ন নিষেধাজ্ঞা জারি হওয়ার জেলার সংখ্যা ১২৬ থেকে কমিয়ে ৮২টি করা হয়েছে। তবে সাবধানতা অবলম্বন করতে আটটি নতুন জেলাকে এই তালিকায় অন্তর্ভুক্ত করা হয়েছে।


    বৈঠকে সকলে বিস্তারিতভাবে তাঁদের মত প্রকাশ করেন। রাজ্যগুলির নিরাপত্তা সংক্রান্ত উদ্বেগ ও প্রয়োজনীয় উপদেশের ওপর গুরুত্ব আরোপ করা হয়। মোবাইল সংযোগ ব্যবস্থাকে আরও জোরদার করা ও উগ্র বামপন্থা অধ্যুষিত স্থানগুলিতে কর্মরত নিরাপত্তা বাহিনীর কাজের পরিবেশ-পরিস্থিতি উন্নত করার বিষয়গুলি নিয়েও আলোচনা হয়।


    উগ্র বামপন্থার সমস্যা সমাধানে ২০১৫ সালের জাতীয় নীতি ও কর্মপরিকল্পনা রূপায়ণের কাজ এগিয়ে নিয়ে যাওয়ার পক্ষে সিদ্ধান্ত গ্রহণ করা হয়েছে।


    রাজ্য ও কেন্দ্রীয় বাহিনীর প্রয়াসের প্রশংসা করেন কেন্দ্রীয় স্বরাষ্ট্র সচিব। একইভাবে কাজকর্ম চালিয়ে যাওয়া ও নিরাপত্তার ফাঁক-ফোকর বন্ধ করার বিষয়গুলিও তিনি উল্লেখ করেন। এর জন্য রাজ্য ও কেন্দ্রীয় সশস্ত্র বাহিনী প্রয়োজনীয় সবরকম সহায়তা দেওয়ারও আশ্বাস দেন।


    CG/SC/DM

    
    
    (Release ID: 1576822) Visitor Counter : 6
    
    
      Read this release in: English