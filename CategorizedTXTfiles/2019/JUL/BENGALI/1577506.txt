      প্রধানমন্ত্রীরদপ্তর

      প্রধানমন্ত্রী কেন্দ্রীয় বাজেট ২০১৯-২০’র প্রশংসা করেছেন
      
      এই বাজেট একুশ শতকে ভারতের বিকাশকে ত্বরান্বিত করবে : প্রধানমন্ত্রী

      Posted On: 05 JUL 2019 5:18PM by PIB Kolkata

    নয়াদিল্লি, ০৫ জুলাই, ২০১৯


    প্রধানমন্ত্রী শ্রী নরেন্দ্র মোদী আজ ২০১৯-২০’র কেন্দ্রীয় বাজেট নতুন ভারত গঠনের বাজেট বলে উল্লেখ করেছেন।


    সংসদে অর্থমন্ত্রী ২০১৯-২০’র বাজেট পেশ করার পরে, প্রধানমন্ত্রী একটি বিবৃতিতে বলেন, এই বাজেট দেশের দরিদ্রদের ক্ষমতা বৃদ্ধি করবে এবং যুবকদের উন্নত ভবিষ্যৎ গঠনে সাহায্য করবে।


    বাজেটের সম্ভাব্য সুযোগ-সুবিধাগুলি তুলে ধরে প্রধানমন্ত্রী বলেন, এই বাজেট দেশের বিকাশকে ত্বরান্বিত করবে এবং মধ্যবিত্ত শ্রেণী বিশেষভাবে উপকৃত হবে । “এই বাজেট কর প্রক্রিয়াকে সরল করবে এবং দেশের আধুনিকীকরণ ও পরিকাঠামো গঠনে সাহায্য করবে” বলেও প্রধানম্নত্রী উল্লেখ করেন ।


    শ্রী মোদী বলেন যে, এই বাজেট শিল্প ও শিল্পোদ্যোগীদের সহায়ক হবে। তিনি বলেন, বাজেট দেশের বিকাশে মহিলাদের অংশগ্রহণ আরও বেশি সম্ভব করবে। ভারতের কৃষি ক্ষেত্রের রূপান্তরের রেখাচিত্র রয়েছে এই বাজেটে, বলেন প্রধানমন্ত্রী।


    ২০১৯-২০’র বাজেটকে প্রধানমন্ত্রী আশায় পরিপূর্ণ বলে আখ্যা দিয়েছেন। তিনি বলেন যে, এই বাজেট একুশ শতকে ভারতের বিকাশকে ত্বরান্বিত করবে।


    প্রধানমন্ত্রী বলেন যে, কেন্দ্রীয় সরকার দেশের দরিদ্র, কৃষক, দলিত, শোষিত ও পিছিয়ে পড়া শ্রেণীর মানুষদের ক্ষমতায়নের সবরকম পদক্ষেপ গ্রহণ করেছে। তিনি বলেন যে, আগামী পাঁচ বছরে এই ক্ষমতায়ন তাঁদেরকে শক্তির আধার করে তুলবে। এই শ্রেণীর কাছ থেকে দেশ ৫ ট্রিলিয়ন ডলার অর্থনীতির স্বপ্ন পূরণের শক্তি অর্জন করবে বলেও জানান প্রধানমন্ত্রী।


    CG/SC/SB

    
    
    (Release ID: 1577506) Visitor Counter : 100
    
    
      Read this release in: English