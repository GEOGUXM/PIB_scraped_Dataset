      যুবওক্রীড়াবিষয়কমন্ত্রক

      প্রতিভাবান ও সম্ভাবনাময় তরুণদের খেলাধূলার প্রতি আকৃষ্ট করতে আর্থিক সাহায্য
      Posted On: 08 JUL 2019 10:18PM by PIB Kolkata


    নয়াদিল্লি, ০৮ জুলাই, ২০১৯


    খেলাধূলা রাজ্যের এক্তিয়ারভুক্ত বিষয়। তাই ক্রীড়া সংস্কৃতির প্রসার ও ক্রীড়া প্রশিক্ষণ কেন্দ্র চালু করার বিষয়টি প্রাথমিকভাবে সংশ্লিষ্ট রাজ্য সরকারের দায়িত্বের মধ্যে পড়ে। কেন্দ্রীয় সরকার বিভিন্ন প্রকল্পের মাধ্যমে রাজ্য সরকার ও জাতীয় ক্রীড়া সংগঠনগুলিকে সাহায্য করে থাকে। খেলো ইন্ডিয়া প্রকল্পের মাধ্যমে দীর্ঘ মেয়াদী ভিত্তিতে অ্যাথলিট গড়ে তোলার জন্য প্রতিভাবান ও সম্ভাবনাময় তরুণদের প্রশিক্ষণ সহ অন্যান্য সুযোগ-সুবিধা দেওয়া হয়ে থাকে। বর্তমানে এই প্রকল্পের আওতায় – তীরন্দাজি, অ্যাথলেটিক্স, ব্যাড মিন্টন, বাস্কেট বল, বক্সিং, সাইকেল চালনা, ফুটবল, জিমনাস্টিক, হকি, জুডো, কাবাডি, শ্যুটিং, সাঁতার, টেবিল টেনিস, ভলিবল, ভারোত্তলন, কুস্তি সহ ২০টি খেলা রয়েছে। রাজ্যসভায় আজ প্রশ্নোত্তর পর্বে এক লিখিত প্রশ্নের জবাবে একথা জানান কেন্দ্রীয় ক্রীড়া প্রতিমন্ত্রী শ্রী কিরেণ রিজিজু। তিনি আরও জানান, খেলো ইন্ডিয়া প্রকল্পের আওতায় দীর্ঘ মেয়াদী ভিত্তিতে অ্যাথলিট গড়ে তোলার উদ্যোগে চিহ্নিত প্রতিভাবান ও সম্ভাবনাময় তরুণদের বার্ষিক ৫ লক্ষ টাকা আর্থিক সাহায্য দেওয়া হয়ে থাকে।


    CG/BD/SB

    
    
    (Release ID: 1577866) Visitor Counter : 23
    
    
      Read this release in: English