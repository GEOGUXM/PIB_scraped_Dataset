      ক্রেতা, খাদ্যএবংগণবন্টনমন্ত্রক

      এক দেশ-এক রেশন কার্ড প্রকল্প বাস্তবায়ন
      Posted On: 19 JUL 2019 8:49PM by PIB Kolkata


    নয়াদিল্লি, ১৯ জুলাই, ২০১৯


    ২০১৮-১৯ এবং ২০১৯-২০-র মধ্যে খাদ্য এবং গণবন্টন দপ্তর ‘গণবন্টন ব্যবস্থার সুসংহত ব্যবস্থাপনা’ (আইএম-পিডিএস) প্রকল্প বাস্তবায়িত করছে। এর মাধ্যমে গণবন্টন ব্যবস্থার সংস্কার করা হচ্ছে। পুরো প্রক্রিয়াটি কম্পিউটারের মাধ্যমে করা হচ্ছে। এই প্রকল্পের মূল উদ্দেশ্য হল, ২০১৩ সালের জাতীয় খাদ্য নিরাপত্তা আইন অনুযায়ী দেশের সর্বত্র ব্যবহার করা যাবে এরকম রেশন কার্ড চালু করা। এর ফলে, দেশের যে কোন প্রান্তে নতুন রেশন কার্ড না নিয়েই উপভোক্তারা তাঁদের প্রয়োজনীয় খাদ্যশস্য যে কোন রেশন দোকান থেকে তুলতে পারবেন। জাতীয় খাদ্য নিরাপত্তা আইনের আওতায় ‘এক দেশ-এক রেশন কার্ড’ ব্যবস্থা জাতীয় স্তরে প্রযোজ্য হবে।


    গণবন্টন ব্যবস্থার সুসংহত ব্যবস্থাপনার আওতায় রেশন কার্ড পরিবর্তনের কোন প্রয়োজন হবে না। এ পর্যন্ত ২০টি রাজ্য এবং কেন্দ্রশাসিত অঞ্চলের সমস্ত রেশন দোকানে বৈদ্যুতিন ব্যবস্থার মাধ্যমে আর্থিক লেনদেন করা যাবে। দেশের বাকি অংশে পর্যায়ক্রমে এই ব্যবস্থা চালু হবে।


    রাজ্যসভায় এক প্রশ্নের লিখিত জবাবে এ তথ্য জানান খাদ্য ও গণবন্টন দপ্তরের প্রতিমন্ত্রী শ্রী দাঁভে রাওসাহেব দাদারাও।


    CG/CB/DM

    
    
    (Release ID: 1579620) Visitor Counter : 73
    
    
      Read this release in: English