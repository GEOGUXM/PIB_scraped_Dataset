      শিল্পওবাণিজ্যমন্ত্রক

      সহজে ব্যবসা করার অনুকূল পরিবেশের অগ্রগতি
      Posted On: 12 JUL 2019 7:24PM by PIB Kolkata


    নয়াদিল্লি, ১২ জুলাই , ২০১৯


    শিল্প এবং অভ্যন্তরীণ বাণিজ্য বর্ধন দপ্তর (ডিপিআইআইটি) সংশ্লিষ্ট মন্ত্রক এবং রাজ্যগুলির সঙ্গে নিয়মিত যোগাযোগের মাধ্যমে সহজে ব্যবসা করার অনুকূল পরিবেশের বিভিন্ন দিক মূল্যায়ণ করে।


    ডিপিআইআইটি মূল্যায়ণের পর বিভিন্ন সমস্যার সমাধানের জন্য বেশকিছু পদক্ষেপ নিয়েছে। সহজে ব্যবসা করার অনুকূল পরিবেশ সৃষ্টির জন্য টাস্ক ফোর্স বা কর্মীগোষ্ঠী গঠন করা হয়েছে। বিভিন্ন দপ্তরকে চিহ্নিত করে ব্যবসা-বাণিজ্যের সংস্কারের লক্ষ্যে নানা উদ্যোগ নেওয়া হয়েছে। এই উদ্যোগগুলি যথাযথভাবে বাস্তবায়িত হচ্ছে কি না তা নিয়ে নিয়মিত পর্যালোচনা করা হয়। সংশ্লিষ্ট মহলে সচেতনতা বৃদ্ধির জন্য বিভিন্ন কর্মসূচি পালন করা হয়।


    বিশ্ব ব্যাঙ্কের ‘ ডুইং বিজনেস রিপোর্টস ’ (ডিবিআর) অনুযায়ী নির্মাণ শিল্পের জন্য সহজে ব্যবসা করার সূচকের নিরিখে ২০১৫ সালে ভারতে স্হান ছিল ১৮৪। ২০১৯ সালে তা এগিয়ে এসে ৫২তম স্হানে পৌঁছেছে। বিদ্যু ৎ সংযোগ পাওয়ার ক্ষেত্রে আন্তর্জাতিক নিরিখে ২০১৫ সালে ভারতের স্হান ছিল ১৩৭। ২০১৯এ তা এগিয়ে এসে ২৪শে পৌঁছেছে। সীমান্ত পারের ব্যবসার ক্ষেত্রে ২০১৫ সালে ১২৬-তম স্হান থেকে বর্তমান বছরে তা ৮০তম স্হানে পৌঁছেছে। ব্যবসা শুরু করার ক্ষেত্রে আন্তর্জাতিক স্তরে ২০১৫ সালে ভারতের স্হান ছিল ১৫৮। ২০১৯এ তা এগিয়ে এসে ১৩৭এ দাঁড়িয়েছে। ঋণ পাওয়ার ক্ষেত্রে বর্তমানে ভারতের স্হান ২২। ২০১৫ সালে তা ছিল ৩৬তম স্হানে।


    বিশ্বব্যাঙ্কের ২০১৮র ৩১শে অক্টোবর ডিবিআর অনুযায়ী ১৯০টি দেশের মধ্যে সহজে ব্যবসা করার ক্ষেত্রে ভারতের স্হান ৭৭, যা আগে ছিল ১০০তম স্হানে।


    রাজ্যসভায় কেন্দ্রীয় শিল্প ও বাণিজ্যমন্ত্রী শ্রী পীযুষ গোয়েল এক লিখিত প্রশ্নের জবাবে আজ এই তথ্য জানিয়েছেন।


    SSS/CB/NS

    
    
    (Release ID: 1578623) Visitor Counter : 26
    
    
      Read this release in: English