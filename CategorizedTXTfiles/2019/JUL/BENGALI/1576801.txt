      কৃষিমন্ত্রক

      দেশজুড়ে কৃষি পণ্যের বাজার তৈরি
      Posted On: 03 JUL 2019 2:39PM by PIB Kolkata


    নয়াদিল্লি , ০৩ জুলাই , ২০১৯


    বিগত ২০১৬ সালের ১৪ই এপ্রিল সরকার অনলাইনে জাতীয় কৃষি বাজার ই-ন্যাম প্রকল্প চালু করে। এই প্রকল্পের উদ্দেশ্য হল, কৃষকরা যাতে তাদের উৎপাদিত ফসলের যথাযথ দাম পান তা নিশ্চিত করতে অনলাইনে স্বচ্ছ প্রতিযোগিতামূলক প্রক্রিয়ায় মূল্য নির্ধারণ করা। এই প্রকল্পের আওতায় ২৫ জুন পর্যন্ত ১,৬৪,৪৭,৯২৪ জন কৃষক তাঁদের নাম নথিভুক্ত করেছেন। এই সময়ের মধ্যে ই-ন্যামের মাধ্যমে ২,৫৭,৯২,৩১১.৭৬ মেট্রিকটন শস্যের বাণিজ্যিক লেনদেন হয়েছে, যার মোট আর্থিক মূল্য ৭০,৭৮৪.২৩ কোটি টাকা।


    প্রাথমিক পর্যায়ে স্হানীয় মান্ডিগুলি থেকে ব্যাবসায়ীরা এই প্রকল্পের বিরেধীতা করেছিলেন। কিন্তু সচেতনতা তৈরি, প্রশিক্ষণ এবং উৎসাহ দানের মধ্যমে ই-ন্যাম প্রক্রিয়ায় ব্যাবসায়ীরা ধীরে ধীরে অংশগ্রহণ করতে শুরু করেছেন।


    ৩১শে মে ভারতীয় আবহাওয়া দপ্তর দীর্ঘমেয়াদী পূর্বাভাস দিয়েছে, সেই অনুয়ায়ী চলতি বছরে দক্ষিণ-পশ্চিম মৌসুমি বায়ুর প্রভাবে জুন থেকে সেপ্টেম্বরের মধ্যে বৃষ্টিপাতের পরিমাণ ৯৬ থেকে ১০৪ শতাংশ থাকার কথা।


    সরকার ই-ন্যাম প্রক্রিয়ায় আন্তঃরাজ্য বাণিজ্য এবং আন্তঃ মান্ডি বাণিজ্যে উৎসাহ দিয়ে আসছে। পণ্য সামগ্রীর যথাযথ মান পরীক্ষা অনলাইনে লেনদেনের সুবিধা সহ বৈদ্যুতিনভাবে ব্যাবসার নানা সুযোগ ই-ন্যম মান্ডিগুলিতে আরও জোরদার করার জন্য রাজ্যগুলিকে পরামর্শ দেওয়া হয়েছে। লেনদেন এবং বৈদ্যুতিন প্রক্রিয়ায় বাণিজ্য মোবাইল অ্যাপের মাধ্যমে বাড়ানোর ক্ষেত্রে গুরুত্ব দেওয়া হয়েছে। কেন্দ্র এই মান্ডিগুলিতে মান নির্ধারণ, পরিকাঠামো তৈরি সহ বিনামূল্যে সফ্টওয়্যারের সুযোগ পাওয়ার বিষয়টি নিশ্চিত করেছে। নতুন পরিকাঠামোর মধ্যে থাকছে- কৃষিজাত পণ্যের পরিস্কার, মান নির্ধারণ, বাছাই এবং প্যাকেজজাত করার ব্যবস্হা। ই-ন্যামের সফল বাস্তবায়নের লক্ষ্যে এই প্রকল্পের আওতায় কৃষক, ব্যাবসায়ী সহ সংশ্লিষ্ট সকলকে নানাকরমের প্রশিক্ষণ এবং সচেতনতা কর্মসূচিতে অংশগ্রহণ নিশ্চিত করা হয়।


    লোকসভায় মঙ্গলবার কৃষি এবং কৃষক কল্যাণ মন্ত্রী শ্রী নরেন্দ্র সিং তোমর এক লিখিত প্রশ্নের উত্তরে এই তথ্য জানিয়েছেন।


      CG/CB/NS

    
    
    (Release ID: 1576801) Visitor Counter : 26
    
    
      Read this release in: English