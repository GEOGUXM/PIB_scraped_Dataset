      শ্রমওকর্মসংস্থানমন্ত্রক

      ন্যাশনাল কেরিয়ার্স সার্ভিস (এনসিএস) পোর্টাল কর্মপ্রার্থী ও নিয়োগকারীদের এক উপযুক্ত মঞ্চ
      Posted On: 08 JUL 2019 10:15PM by PIB Kolkata


    নয়াদিল্লি, ০৮ জুলাই, ২০১৯


    কর্মপ্রার্থীদের দক্ষতা বৃদ্ধির পাশাপাশি, সরকার কর্মসংস্থান সৃষ্টিতে অগ্রাধিকার দিয়ে থাকে। দেশে কর্মসংস্থানের সুযোগ তৈরি করতে সরকার বিভিন্ন উদ্যোগ গ্রহণ করেছে। এই উদ্যোগে বেসরকারি সংস্থাগুলিকে উৎসাহিত করা হচ্ছে। কর্মসংস্থান বাড়াতে সরকার প্রধানমন্ত্রীর কর্মসংস্থান সৃষ্টি কর্মসূচি, মহাত্মা গান্ধী জাতীয় গ্রামীণ কর্মসংস্থান সুনিশ্চিতকরণ প্রকল্প, পণ্ডিত দীনদয়াল উপাধ্যায় গ্রামীণ কৌশল্যা যোজনা এবং দীনদয়াল অন্ত্যোদয় যোজনা – জাতীয় শহরাঞ্চল জীবনজীবিকা মিশন রূপায়ণ করছে। লোকসভায় আজ প্রশ্নোত্তর পর্বে এক প্রশ্নের লিখিত জবাবে এই তথ্য দেন শ্রম ও কর্মসংস্থান প্রতিমন্ত্রী শ্রী সন্তোষ কুমার গাঙ্গোয়ার।


    তিনি আরও জানান, কর্মসংস্থান বৃদ্ধির লক্ষ্যে নিয়োগ কর্তাদের উৎসাহিত করতে শ্রম ও কর্মসংস্থান মন্ত্রক প্রধানমন্ত্রী রোজগার প্রত্যুৎসাহ যোজনা চালু করেছে। এই কর্মসূচির আওতায় সরকার সমস্ত নতুন কর্মচারীদের ইপিএফ এবং ইপিএস বাবদ নিয়োগকর্তার হয়ে ১২ শতাংশ পর্যন্ত প্রিমিয়াম জমা করে থাকে। স্বনিযুক্তির ক্ষেত্রে কর্মপ্রার্থীদের উৎসাহিত করতে ও সুবিধা প্রদানে প্রধানমন্ত্রী মুদ্রা যোজনা রূপায়িত হচ্ছে। এই যোজনার মাধ্যমে ক্ষুদ্র ও ছোট ব্যবসার ক্ষেত্রে ১০ লক্ষ টাকা পর্যন্ত ঋণ সহায়তা দেওয়া হয়। এনসিএস প্রসঙ্গে মন্ত্রী বলেন, জাতীয় স্তরে এটি এমন একটি প্ল্যাটফর্ম, যা কর্মপ্রার্থী ও নিয়োগকর্তা উভয়েই নিজেদের পছন্দ মতো কাজ বা কাজের জায়গা বেছে নিতে পারেন। এছাড়াও, নতুন শিল্প স্থাপনের অনুকূল বাতাবরণ গড়ে তুলতে সরকার ফ্ল্যাগশিপ কর্মসূচি হিসাবে স্টার্ট আপ ইন্ডিয়া গঠন করছে। এই উদ্যোগের লক্ষ্য হ’ল কর্মসংস্থানের সুযোগ-সুবিধা বাড়িয়ে আরও বেশি সংখ্যায় কর্মী নিয়োগে উৎসাহিত করা।


    CG/BD/SB

    
    
    (Release ID: 1577864) Visitor Counter : 166
    
    
      Read this release in: English