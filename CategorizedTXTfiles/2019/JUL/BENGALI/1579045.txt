      ক্রেতা, খাদ্যএবংগণবন্টনমন্ত্রক

      খাদ্যশস্যের মজুতভাণ্ডার
      Posted On: 17 JUL 2019 11:21AM by PIB Kolkata


    নয়াদিল্লি, ১৬ জুলাই, ২০১৯


    লোকসভায় এক প্রশ্নের লিখিত জবাবে আজ কেন্দ্রীয় ক্রেতা সুরক্ষা, খাদ্য ও গণবন্টন প্রতিমন্ত্রী শ্রী দানভে রাওসাহেব দাদারাও জানিয়েছেন, গত তিন বছরে দেশে খাদ্যশস্য উৎপাদন বেড়েছে। একইসঙ্গে, সরকারি সংস্থার দ্বারা ন্যূনতম সহায়ক মূল্যে কৃষকদের কাছ থেকে খাদ্যশস্য কেনার পরিমাণও বেড়েছে। ২০১৮-১৯ অর্থবর্ষে ধান উৎপাদিত হয়েছে ১,১৫৬.৩০ লক্ষ মেট্রিক টন এবং কেনা হয়েছে ৪৩৭.৮৮ লক্ষ মেট্রিক টন, গম উৎপাদিত হয়েছে ১,০১২ লক্ষ মেট্রিক টন এবং কেনা হয়েছে ৩৪১.৩২ মেট্রিক টন, জোয়ার, বাজরা, ভুট্টা, রাগি উৎপাদিত হয়েছে ৪১২.৪০ লক্ষ মেট্রিক টন এবং কেনা হয়েছে ২.০৫ লক্ষ মেট্রিক টন। ঐ একই সময়ে ডাল উৎপাদিত হয়েছে ২৩২.২০ লক্ষ মেট্রিক টন এবং কেনা হয়েছে ১৯.৩৮ লক্ষ মেট্রিক টন।


    ভারতের খাদ্য নিগম, সেন্ট্রাল ওয়্যারহাউজিং কর্পোরেশন এবং রাজ্যের বিভিন্ন সংস্থার খাদ্যশস্য মজুতের পরিমাণও বেড়েছে। চলতি অর্থবর্ষে এই সমস্ত সংস্থায় ৮৬২.৪৫ লক্ষ মেট্রিক টন খাদ্যশস্য মজুত রয়েছে যার মধ্যে সবচেয়ে বেশি ১৫৭.৮০ লক্ষ মেট্রিক টন খাদ্যশস্য মজুত রয়েছে মধ্যপ্রদেশে। পশ্চিমবঙ্গে খাদ্যশস্য মজুতের পরিমাণ ১৯.২৪ লক্ষ মেট্রিক টন।


    গত তিন বছরে ভারতের খাদ্য নিগম তাদের মজুতভাণ্ডারের ক্ষমতার পূর্ণ সদ্ব্যবহার করেছে ধান, গম এবং ডালের মজুতের ক্ষেত্রে।


    CG/SS/DM

    
    
    (Release ID: 1579045) Visitor Counter : 88
    
    
      Read this release in: English