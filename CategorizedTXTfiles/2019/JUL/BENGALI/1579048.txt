      ক্রেতা, খাদ্যএবংগণবন্টনমন্ত্রক

      রেশন কার্ডের সঙ্গে আধারের সংযোগ প্রসঙ্গে
      Posted On: 17 JUL 2019 11:30AM by PIB Kolkata


    নয়াদিল্লি, ১৬ জুলাই, ২০১৯


    রেশন কার্ডের সঙ্গে আধারের সংযুক্তিকরণ না হওয়ার ফলে জাতীয় খাদ্য সুরক্ষা আইনের সুফলভোগীরা তাঁদের প্রাপ্য খাদ্যশস্য পাওয়ার ক্ষেত্রে সমস্যার সম্মুখীণ হচ্ছেন বলে এক শ্রেণীর সংবাদ মাধ্যমে খবর প্রকাশিত হয়েছে। এ প্রসঙ্গে রাজ্য সরকারগুলির কাছ থেকে পাওয়া তথ্য ও পরিসংখ্যানের ভিত্তিতে জানানো হচ্ছে যে, ক্ষুধার কারণে সংবাদ মাধ্যমে প্রকাশিত মৃত্যুর খবরের সঙ্গে খাদ্য সুরক্ষা আইনের সুফলভোগীদের প্রাপ্য খাদ্যশস্য পাওয়ার কোনও সম্পর্ক নেই। লোকসভায় আজ এক লিখিত জবাবে এই তথ্য জানিয়েছেন কেন্দ্রীয় গ্রাহক বিষয়ক, খাদ্য ও গণবন্টন প্রতিমন্ত্রী শ্রী দানভে রাওসাহেব দাদারাও। তিনি আরও জানান, ২০১৩’র জাতীয় খাদ্য সুরক্ষা আইনের আওতায় সমস্ত বৈধ উপভোক্তাই ভর্তুকি মূল্যে খাদ্যশস্য পেয়ে থাকেন। আধার নম্বর না থাকা অথবা আধারের জন্য নাম নথিভুক্তকরণ করা না হলেও সুফলভোগীরা ভর্তুকি মূল্যে খাদ্যশস্য পেতে পারেন। অবশ্য, এজন্য আধার নথিভুক্তিকরণের আবেদন জানাতে হবে। রেশন কার্ডের সঙ্গে আধারের সংযুক্তি হলে উপভোক্তাদের চিহ্নিতকরণ যেমন সম্ভব হয়, তেমনই তাঁদের ভর্তুকি মূল্যে খাদ্যশস্য যথাযথভাবে সরবরাহ করাও সম্ভব হবে ।


    শ্রী দাদারাও আরও জানান, আধার নম্বর না থাকার কারণে যোগ্য উপভোক্তা বা পরিবারকে ভর্তুকি মূল্যে খাদ্যশস্য বা নগদ হস্তান্তরের সুবিধা থেকে বঞ্চিত করা যাবে না বলে সমস্ত রাজ্য ও কেন্দ্রশাসিত অঞ্চলগুলিকে মন্ত্রকের পক্ষ থেকে স্পষ্টভাবে জানিয়ে দেওয়া হয়েছে। আরও বলা হয়েছে যে, বৈধ উপভোক্তা তাঁর বায়োমেট্রিক বা আধার প্রমাণীকরণে ব্যর্থ হলেও তাঁকে প্রাপ্য খাদ্যশস্য সরবরাহে সুবিধা থেকে বঞ্চিত করা যাবে না। সুনির্দিষ্ট গণবন্টন ব্যবস্থার বিন্যাস ও মানোন্নয়ন এক ধারাবাহিক প্রক্রিয়া। গণবন্টন ব্যবস্থায় স্বচ্ছতা বজায় রাখতে পোর্টাল চালু করা হয়েছে এবং অভিযোগ নিষ্পত্তির পাশাপাশি ন্যায্য মূল্যের দোকানগুলিতে পয়েন্ট অফ সেলিং যন্ত্রও বসানো হয়েছে।


    CG/BD/SB

    
    
    (Release ID: 1579048) Visitor Counter : 110
    
    
      Read this release in: English