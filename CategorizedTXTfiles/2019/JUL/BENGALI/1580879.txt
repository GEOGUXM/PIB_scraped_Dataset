      শ্রমওকর্মসংস্থানমন্ত্রক

      লোকসভা মজুরি সংক্রান্ত নির্দেশিকা বিল ২০১৯ পাস করল
      Posted On: 31 JUL 2019 4:59PM by PIB Kolkata


    নয়াদিল্লি, ৩১ জুলাই , ২০১৯


    লোকসভায় মজুরি সংক্রান্ত নির্দেশিকা বিল ২০১৯ পাস হয়েছে। শ্রম ও রোজগার দপ্তরের প্রতিমন্ত্রী শ্রী সন্তোষ কুমার গাঙ্গোয়ার মঙ্গলবার বিলটি উত্থাপন করে আলোচনার সুত্রপাত করেন। তিনি বলেন, ঐতিহাসিক এই বিলটি পুরনো ও অপ্রচলিত শ্রম আইনগুলির প্রয়োজনীয় পরিবর্তন ঘটাবে। বর্তমানে ১৭ % শ্রম আইন ৫০ বছরের পুরানো। কয়েকটি আইন প্রাক-স্বাধীনতা যুগে তৈরি হয়েছিল।


    মজুরি সংক্রান্ত নির্দেশিকা বিলে যে চারটি আইন অর্ন্তভুক্ত হয়েছে তার মধ্যে রয়েছে প্রাক-স্বাধীনতা যুগের ‘ ১৯৩৬ সালের দ্য পেমেন্ট অফ ওয়েজেস অ্যাক্ট ’ , ৭১ বছরের পুরনো ১৯৪৮ সালের ‘ দ্য মিনিমাম ওয়েজেস অ্যাক্ট ’ । এছাড়া আছে ‘ ১৯৬৫ সালের দ্য পেমেন্ট অফ বোনাস অ্যাক্ট ’ এবং ‘ ১৯৭৬ সালের দ্য ইক্যুয়াল রেমুনারেশন অ্যাক্ট ’ ।


    মন্ত্রী জানান বিভিন্ন ট্রেড ইউনিয়ন, নিয়োগকর্তা, রাজ্য সরকারদের সঙ্গে এই বিলের বিষয়ে বিস্তারিত আলোচনা হয়েছে। ২০১৫ সালের ১০ই মার্চ ও ১৩ই এপ্রিল ত্রিপাক্ষিক আলোচনার মাধ্যমে নানা সিদ্ধান্ত গ্রহণ করা হয়। মন্ত্রকের ওয়েবসাইটে বিলের খসড়াটি দেখে অনেকেই তাঁদের মূল্যবান পরামর্শ জানিয়েছেন। ২০১৭র ১০ই আগস্ট বিলটি লোকসভায় পেশ করা হয়। এরপর তা সংসদীয় স্ট্যান্ডিং কমিটিতে পাঠানো হয়। কমিটি ২০১৮র ১৮ই ডিসেম্বর তার প্রতিবেদন জমা দেয়। ওই প্রতিবেদনের ২৪টি সুপারিশের মধ্যে ১৭টি সরকার গ্রহণ করেছে। শ্রী গাঙ্গোয়ার জানান, এই বিলের মাধ্যমে সব কর্মী ও শ্রমিকদের নির্দিষ্ট সময়ে ন্যূনতম মজুরী পাওয়া নিশ্চিত হবে। কৃষিক্ষেত্রে শ্রমিক, রঙের মিস্ত্রি, রেস্তোরাঁ, ধাবার কর্মচারী, পাহারাদার সহ অসংগঠিত ক্ষেত্রের শ্রমিকরা এরফলে উপকৃত হবেন। বিল পাশ হলে কর্মচারীরা পরের মাসের ৭ তারিখের মধ্যে মাইনে পাবেন। যারা সপ্তাহের হিসেবে মাইনে পান, তারা সপ্তাহের শেষ দিন এবং দিনমজুররা প্রতিদিনই তাদের প্রাপ্য অর্থ পাবেন।


    মন্ত্রী আশা করেন এই বিলের মাধ্যমে ৫০ কোটি অসংগঠিত শ্রমিকের জীবনযাত্রার মান উন্নত হবে।


    নতুন এই আইনে বৈদ্যুতিন প্রক্রিয়ায় শ্রমিকদের স্বার্থে সুরক্ষিত হচ্ছে কিনা তা যাচাই করা যাবে। আগে শ্রমিকদের নানা দাবী উত্থাপন করার সময়সীমা কম ছিল। বর্তমানে তা বাড়িয়ে তিন বছর করা হচ্ছে। এছাড়া ন্যূনতম বেতন, বোনাস সহ নানা দাবী পেশের সময়সীমা ৬ মাস থেকে ২ বছরের মধ্যে করার সংস্হান এই বিলি থাকছে।


    CG/CB/NS

    
    
    (Release ID: 1580879) Visitor Counter : 313
    
    
      Read this release in: English