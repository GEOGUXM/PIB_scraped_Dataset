      সংস্কৃতিমন্ত্রক

      সঙ্গীত নাটক অ্যাকাডেমির জেনারেল কাউন্সিল ২০১৮ সালের সঙ্গীত নাটক অ্যাকাডেমি ফেলোশিপ (অ্যাকাডেমি রত্ন) এবং সঙ্গীত নাটক অ্যাকাডেমি পুরস্কার (অ্যাকাডেমি পুরস্কার ঘোষণা করেছে
      Posted On: 17 JUL 2019 11:26AM by PIB Kolkata


    নয়াদিল্লি, ১৬ জুলাই, ২০১৯


    দেশে সঙ্গীত, নৃত্য এবং নাটকের জাতীয় অ্যাকাডেমি, সঙ্গীত নাটক অ্যাকাডেমির জেনারেল কাউন্সিলের বৈঠক অনুষ্ঠিত হয় গত ২৬শে জুন অসমের গুয়াহাটিতে। এই বৈঠকে চারজন বিশিষ্ট শিল্পী – জাকির হোসেন, সোনাল মানসিং, যতীন গোস্বামী এবং কে কল্যাণসুন্দরম পিল্লাই-এর নাম সঙ্গীত নাটক অ্যাকাডেমি ফেলোর (অ্যাকাডেমি রত্ন) নির্বাচিত করা হয়েছে।


    অ্যাকাডেমির এই ফেলোশিপ সবচেয়ে গর্বের এবং সম্মানের। এই সম্মান সর্বোচ্চ ৪০ জনকে দেওয়া হয়ে থাকে। এই চারজন নির্বাচিত হওয়ার ফলে সঙ্গীত নাটক অ্যাকাডেমির ফেলোর সংখ্যা দাঁড়াল ৪০।


    একইসঙ্গে, জেনারেল কাউন্সিল সঙ্গীত, নৃত্য, নাটক, প্রথাগত বা লোক বা আদিবাসী সঙ্গীত / নৃত্য / নাটক, পুতুল নাচের জন্য ৪৪ জন শিল্পীকে নির্বাচিত করেছে। তাঁদেরকে ২০১৮-র সঙ্গীত নাটক অ্যাকাডেমি পুরস্কার (অ্যাকাডেমি পুরস্কার) প্রদান করা হবে।


    ভারতের রাষ্ট্রপতি এক বিশেষ অনুষ্ঠানে এই সঙ্গীত নাটক অ্যাকাডেমি পুরস্কার প্রদান করবেন।


    সঙ্গীতের ক্ষেত্রে যে ১১ জন শিল্পী এই পুরস্কারের জন্য নির্বাচিত হয়েছেন তাঁরা হলেন – মণি প্রসাদ (হিন্দুস্তানী কন্ঠ সঙ্গীত), মধুপ মুদগল (হিন্দুস্তানী কন্ঠ সঙ্গীত), তরুণ ভট্টাচার্য (সন্তুর), তেজেন্দ্র নারায়ণ মজুমদার (সরদ), আলামেলু মণি (কর্ণাটকী কন্ঠ সঙ্গীত), মাল্লাড়ি সুরিবাবু (কর্ণাটকী কন্ঠ সঙ্গীত), এস কাসিম এবং এস বাবু যুগ্মভাবে পুরস্কৃত (নাগেশ্বরম)। এছাড়াও, গণেশ এবং কুমারেশ যুগ্মভাবে ভায়োলিনের জন্য যুগ্মভাবে পুরস্কৃত। সুরেশ ওয়াড়কর (সুগম সঙ্গীত), শান্তি হিরানন্দ (সুগম সঙ্গীত), এইচ আশাঙ্গবি দেবী (মণিপুরের নট সংকীর্তন)।


    নৃত্য ক্ষেত্রে যে নয়জন শিল্পী ২০১৮-র অ্যাকাডেমি পুরস্কারের জন্য নির্বাচিত হয়েছেন তাঁরা হলেন – রাধা শ্রীধর (ভারতনাট্যম), ইশিরা এবং মৌলিক শাহ যুগ্মভাবে কত্থকের জন্য, আখাম লক্ষ্মী দেবী (মণিপুরী), পসুমূর্তি রামলিঙ্গ শাস্ত্রী (কুচিপুড়ি), সুরূপা সেন (ওড়িশি), তারকেশ্বর হাজারিকা বরবায়েন (সত্রিয়), গোপিকা ভার্মা (মোহিনীয়াট্টাম), তপন কুমার পট্টনায়েক (ছৌ) এবং দীপক মজুমদার (আধুনিক নৃত্য)।


    নাট্য ক্ষেত্রে যে ন’জন শিল্পী ২০১৮-র অ্যাকাডেমি পুরস্কারের জন্য নির্বাচিত হয়েছেন তাঁরা হলেন – রাজীব নায়েক (নাট্য রচয়িতা), লাটলুয়াঙ্গিয়ানা খৈয়িঙ্গতে (নাট্য রচয়িতা), সঞ্জয় উপাধ্যায় (নির্দেশনা), এস রঘুনন্দন (নির্দেশনা), সুহাস যোশী (অভিনয়), তিখম যোশী (অভিনয়), স্বপন নন্দী (মুকাভিনয়), ভগবৎ এ এস নাঞ্জাপ্পা (যক্ষগণ) এবং এ এম পরমেশ্বরন কুট্টান চাক্কিয়ার (কুটিয়াট্টাম)।


    প্রথাগত বা লোক বা আদিবাসী সঙ্গীত / নৃত্য / নাটক, পুতুল নাচের জন্য দশজন শিল্পীকে নির্বাচিত করা হয়েছে। এঁরা হলেন – উত্তরপ্রদেশের মালিনী অবস্থী (লোকসঙ্গীত), রাজস্থানের গাজি খান বার্না (খরতাল), উত্তরাখণ্ডের নরেন্দর সিং নেগি (লোকসঙ্গীত), জম্মু ও কাশ্মীরের মহম্মদ সাদিক ভগৎ (লোকনাট্য, ভান্দ পাথের), অন্ধ্রপ্রদেশের কোটা সচিদানন্দন শাস্ত্রী (হরিকথা), মধ্যপ্রদেশের অর্জুন সিং ধ্রুবে (লোকনৃত্য), হিমাচল প্রদেশের সোমনাথ বাট্টু (লোকসঙ্গীত), কর্ণাটকের অনুপমা হোসকেরে (পুতুল নাচ) এবং অসমের হেম চন্দ্র গোস্বামী (মুখোশ তৈরি)।


    পারফরমিং আর্টে অবদানের জন্য ২০১৮-র অ্যাকাডেমি পুরস্কারের জন্য মনোনীত হয়েছেন দিওয়ান সিং বাজেলি এবং পুরু দাধিচ।


    ১৯৫২ সাল থেকে এই পুরস্কার প্রদান করা হয়ে আসছে। অ্যাকাডেমি ফেলোর জন্য ৩ লক্ষ টাকা এবং অ্যাকাডেমি পুরস্কারের জন্য ১ লক্ষ টাকা পুরস্কার হিসেবে দেওয়া হয়ে থাকে। এছাড়াও, তাম্রপত্র ও অঙ্গবস্ত্রও এর সাথে দেওয়া হবে।


    CG/SS/DM

    
    
    (Release ID: 1579047) Visitor Counter : 252
    
    
      Read this release in: English