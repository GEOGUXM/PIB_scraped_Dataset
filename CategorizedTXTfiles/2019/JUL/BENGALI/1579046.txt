      সংস্কৃতিমন্ত্রক

      সঙ্গীত নাটক অ্যাকাডেমি ২০১৮ সালের জন্য উস্তাদ বিসমিল্লা খান যুব পুরস্কার ঘোষণা করেছে
      Posted On: 17 JUL 2019 11:24AM by PIB Kolkata


    নয়াদিল্লি, ১৬ জুলাই, ২০১৯


    দেশে সঙ্গীত, নৃত্য এবং নাটকের জাতীয় অ্যাকাডেমি, সঙ্গীত নাটক অ্যাকাডেমির জেনারেল কাউন্সিলের বৈঠক অনুষ্ঠিত হয় গত ২৬শে জুন অসমের গুয়াহাটিতে। এই বৈঠকে দেশের ৩২ জন শিল্পীকে (একজন যুগ্মভাবে) তাঁদের নিজ নিজ ক্ষেত্রে অনবদ্য অবদানের জন্য ২০১৮-র উস্তাদ বিসমিল্লা খান যুব পুরস্কারের জন্য নির্বাচিত করা হয়েছে।


    উস্তাদ বিসমিল্লা খান যুব পুরস্কার ৪০ বছরের নিচে শিল্পীদের প্রদান করা হয়ে থাকে যাতে এই যুব শিল্পীরা নিজ নিজ ক্ষেত্রে তাঁদের কাজ করতে আরও বেশি উৎসাহ বোধ করেন, তাঁদের কর্মদক্ষতার আরও প্রসার ঘটে এবং জাতীয় পরিচিতি গড়ে ওঠে। শিল্পীদের যেসব ক্ষেত্রে নির্বাচিত করা হয়েছে সেগুলি হল –


    সঙ্গীতের ক্ষেত্রে যে আটজন শিল্পী যুব পুরস্কার পাচ্ছেন তাঁরা হলেন সামীহান কাশালকার এবং রুচিরা কেদার (হিন্দুস্তানী কন্ঠ সঙ্গীত), ধ্রুব বেদী (সেতার), শুভ মহারাজ (তবলা), সন্দীপ নারায়ণ (কর্ণাটকি কন্ঠ সঙ্গীত), জে বি শ্রুতি সাগর (বাঁশী), আর শ্রীধর (ভায়োলিন) এবং এম ডি পল্লবী (ভাব সঙ্গীত)।


    নৃত্যের ক্ষেত্রে যে আটজন যুব পুরস্কার পাচ্ছেন তাঁরা হলেন, বিজ্ঞ রানি বসুদেবন এবং রাজিত বাবু যুগ্মভাবে (ভারতনাট্যম) এই পুরস্কার পাচ্ছেন। দুর্গেশ গঙ্গানি (কত্থক), কলামণ্ডলম বৈশাখ (কথাকলি), মঞ্জু এলাঙ্গবাম (মণিপুরী), মধুলিতা মহাপাত্র (ওড়িশি), অঞ্জলি বোরবোরা বরঠাকুর (সত্রিয়), রাকেশ সাই বাবু (ছৌ) এবং বিক্রম মোহন (আধুনিক নৃত্য)।


    যে সাতজন নাটকের জন্য এই পুরস্কার পাচ্ছেন তাঁরা হলেন, চবন প্রোমোদ আর (নির্দেশনা), নম্রতা শর্মা (অভিনয়), সুনীল পালওয়াল (অভিনয়), প্রীতি ঝা তিওয়ারি (অভিনয়), কুলদীপ পটগিরি (মুকাভিনয়), শুভদীপ গুহ (নাটকের জন্য সঙ্গীত), কলামণ্ডলম সাজিত বিজয়ন (কুটিয়াট্টাম)।


    প্রথাগত বা লোক বা আদিবাসী সঙ্গীত, নৃত্য, নাটক এবং পুতুল নাচের জন্য যে আটজন পুরস্কার পাচ্ছেন তাঁরা হলেন, বিহারের চন্দন তিওয়ারি (লোকসঙ্গীত), ছত্তিশগড়ের দীনেশ কুমার জাঙ্গড়ে (পন্থি নৃত্য), অসমের মনোজ কুমার দাস (খোল), গুজরাটের চন্দানি মানসিং জালা (পুতুল নাচ), মণিপুরের এ আনেশোরি দেবী (প্রথাগত ও লোকসঙ্গীত), তামিলনাড়ুর পি রাজকুমার (লোক নৃত্য), পশ্চিমবঙ্গের মধুশ্রী হাইতাল (ঝুমুর লোকসঙ্গীত) এবং উত্তরপ্রদেশের অশোক কুমার (লোকসঙ্গীত)।


    উস্তাদ বিসমিল্লা খান যুব পুরস্কারের অর্থমূল্য ২৫ হাজার টাকা। সঙ্গীত নাটক অ্যাকাডেমির চেয়ারম্যান বিশেষ অনুষ্ঠানে এই যুব পুরস্কার প্রদান করবেন।


    CG/SS/DM

    
    
    (Release ID: 1579046) Visitor Counter : 159
    
    
      Read this release in: English