      স্বরাষ্ট্র মন্ত্রক

      বিএসএফ এবং ডিআরআই-এর আইজল শাখার আধিকারিকরা প্রায় ২৮ লক্ষ টাকার বিদেশী পাখি/বন্যপ্রাণী উদ্ধার করলেন
      Posted On: 08 JUL 2019 3:37PM by PIB Kolkata


    কলকাতা, ০৮ জুলাই, ২০১৯


    সীমান্ত সুরক্ষা বাহিনী (বিএসএফ) এবং ডিআরআই-এর আইজল শাখার আধিকারিকরা শনিবার ৬ই জুলাই মিজোরামে কোলাশিব অঞ্চলে সাইরাং এবং কাউনপুই রোডের মধ্যবর্তী জায়গায় একটি যৌথ অভিযান চালায়। সেইসময় সন্দেহভাজন দুটি গাড়িতে তল্লাশী চালিয়ে বিদেশী বিপন্ন প্রজাতির ২৬টি পাখি উদ্ধার করা হয়। এই পাখিগুলি ২৬টি বাক্সে রাখা ছিল ওই পাখিগুলি মায়ানমার থেকে চোরাপথে কেরালায় নিয়ে যাওয়া হচ্ছিল। এই ঘটনার সঙ্গে জড়িত সন্দেহে চারজনকে আটক করা হয়েছে। এরা সকলেই কেরালার বাসিন্দা। যে গাড়িগুলি করে পাখিগুলিকে পাচার করা হচ্ছিল, সেই দুটি গাড়ির চালক এবং সহ-চালককেও আটক করা হয়েছে। এই ২৬টি পাখির মধ্যে একটি এমু, দুটি মুকুটওয়ালা পায়রা এবং ২৩টি হলদে ঝুঁটির কাকাতুয়া রয়েছে। এই পাখিগুলি ২৩টি ছোট এবং তিনটি বড় বাক্সে রাখা ছিল। এই পাখিগুলির বাজারদর প্রায় ২৮ লক্ষ টাকা। ভারত-মায়ানমার সীমান্ত অঞ্চলে অবৈধ চোরাচালানের ঘটনা ঘটে থাকে। চলতি বছরে আইজলে দ্বিতীয়বার এরকম অবৈধ চোরাচালানের ঘটনা রুখল পুলিশ।


    CG/CB/NS

    
    
    (Release ID: 1577731) Visitor Counter : 7
    
    
      Read this release in: English