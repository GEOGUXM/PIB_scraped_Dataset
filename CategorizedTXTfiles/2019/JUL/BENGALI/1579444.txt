      কর্মী, জন-অভিযোগএবংপেনশনমন্ত্রক

      পেনশনভোগীদের অভিযোগ নিষ্পত্তির জন্য কল সেন্টার
      Posted On: 18 JUL 2019 9:32PM by PIB Kolkata


    নয়াদিল্লি, ১৭ জুলাই, ২০১৯


    কেন্দ্রীয় সরকারি পেনশনভোগীদের জন্য গত ২০শে জুন একটি কল সেন্টারের উদ্বোধন করা হয়েছে। ১২ই জুলাই পর্যন্ত প্রাপ্ত তথ্যানুযায়ী কল সেন্টারে ৭৬২টি অভিযোগ জমা পড়েছে। তার মধ্যে ২১৭টি অভিযোগের নিষ্পত্তি হয়েছে। অভিযোগের বিষয়গুলির মধ্যে রয়েছে – পেনশন বা ফ্যামিলি পেনশন ও অন্যান্য অবসরকালীন সুযোগ-সুবিধা সঠিকভাবে না দেওয়া বা বিলম্ব হওয়া, পেনশন ও অন্যান্য অবসরকালীন সুযোগ-সুবিধার এরিয়ার না দেওয়া, পেনশন অর্ডারের সংশোধন, যোগ্যতা সংক্রান্ত বিষয়, চিকিৎসা সংক্রান্ত সুযোগ-সুবিধা সম্বন্ধে অভিযোগ, সপ্তম বেতন কমিশন সংক্রান্ত বিষয়, ভবিষ্যনিধি, নতুন পেনশন প্রকল্প ইত্যাদি।


    রাজ্যসভায় এক প্রশ্নের লিখিত জবাবে এ তথ্য জানিয়েছেন উত্তর-পূর্বাঞ্চল উন্নয়ন দপ্তরের স্বাধীন দায়িত্বপ্রাপ্ত, প্রধানমন্ত্রীর দপ্তর, কর্মী, জন-অভিযোগ ও পেনশন, আণবিক শক্তি ও মহাকাশ দপ্তরের প্রতিমন্ত্রী শ্রী জিতেন্দ্র সিং।


    CG/SC/DM

    
    
    (Release ID: 1579444) Visitor Counter : 55
    
    
      Read this release in: English