      স্বরাষ্ট্র মন্ত্রক

      বাংলাদেশ থেকে অনুপ্রবেশ রুখতে ব্যবস্থা গ্রহণ
      Posted On: 03 JUL 2019 1:29PM by PIB Kolkata


    নয়াদিল্লি, ০২ জুলাই, ২০১৯


    দেশে বেআইনি অনুপ্রবেশকারী রুখতে কেন্দ্রীয় সরকার আন্তর্জাতিক সীমায় যথাযথ নজরদারির ব্যবস্থা করেছে । সীমান্ত বরাবর কাটাতারের ব্যবস্থা করা এবং একই সঙ্গে সীমান্ত বরাবর ফ্ল্যাড লাইট বা সীমান্ত সড়ক নির্মাণ করা এবং এর পাশাপাশি সীমান্তে চৌকি নির্মাণ করা হয়েছে । বিভিন্ন অরক্ষিত সীমান্তগুলির পরিস্থিতি নিয়মিত পর্যালোচনা করে অতিরিক্ত পুলিশ মোতায়েন করে এবং একই সঙ্গে বিশেষ নজরদারি যন্ত্রপাতির ব্যবস্থা করে পুলিশ চৌকিগুলির শক্তি বৃদ্ধি করা হয়েছে । এছাড়া বেশ কিছু অরক্ষিত পুলিশ চৌকিতে প্রযুক্তিগতভাবে সুসংহত সীমান্ত ব্যবস্থাপনা রূপায়ণ করা হয়েছে।


    প্রসঙ্গত, সীমান্ত সেনাবাহিনী নিয়মিতভাবে সীমান্তে পাহারা দিয়ে চলেছে। রয়েছে পাকা ব্যবস্থাও। তৎসত্ত্বেও বাংলাদেশ সংলগ্ন আন্তর্জাতিক সীমান্ত বরাবর নদনদী থাকায় কিছু কিছু অনুপ্রবেশকারী চোরাগোপ্তা উপায়ে ভারতে প্রবেশ করে। কত সংখ্যক অনুপ্রবেশকারী ভারতে ঢুকছে তার কোনও সঠিক কেন্দ্রীয় তথ্য নেই।


    স্বরাষ্ট্র মন্ত্রক বিভিন্ন রাজ্যকে নির্দেশ দিয়েছে যাতে কোনও বেআইনি অনুপ্রবেশকারীকে আধার কার্ড না দেওয়া হয়। একই সঙ্গে বেআইনিভাবে তাদের ভোটার কার্ড দেওয়া হয়ে থাকলেও সেগুলিকে বাতিল করার নির্দেশ দেওয়া হয়েছে।


    আজ লোকসভায় এক প্রশ্নের লিখিত জবাবে এই তথ্য জানান স্বরাষ্ট্র প্রতিমন্ত্রী শ্রী জি কিষাণ রেড্ডি।


    CG/SSS/SB

    
    
    (Release ID: 1576786) Visitor Counter : 7
    
    
      Read this release in: English