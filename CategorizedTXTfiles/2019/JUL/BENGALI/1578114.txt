      স্বাস্থ্যওপরিবারকল্যাণমন্ত্রক

      ঋতুস্রাব সংক্রান্ত স্বাস্থ্যবিধি মেনে চলার ব্যাপারে সচেতনতা
      Posted On: 10 JUL 2019 3:59PM by PIB Kolkata


    নয়াদিল্লি, ৯ জুলাই, ২০১৯


    ঋতুস্রাবের সময় বয়ঃসন্ধির মেয়েদের স্বাস্থ্যবিধি মেনে চলার জন্য যে প্রস্তাবগুলি বিভিন্ন রাজ্য এবং কেন্দ্রশাসিত অঞ্চল থেকে এসেছে, সেগুলি রূপায়ণের ব্যাপারে কেন্দ্রীয় সরকার সহমত পোষণ করেছে।


    এই প্রকল্পের আওতায় রয়েছে – ঋতুস্রাবের সময় স্বাস্থ্যবিধি মেনে চলার ব্যাপারে বয়ঃসন্ধির মেয়েদের ওয়াকিবহাল করা, উচ্চমানের স্যানিটারি ন্যাপকিন ব্যবহারের সুযোগ, বিশেষ করে গ্রামাঞ্চলের মেয়েদের সুবিধা দেওয়া, ন্যাপকিন ব্যবহারের পর পরিবেশ-বান্ধব উপায়ে তা বর্জন করা এবং বয়ঃসন্ধির মেয়েদের নিয়ে যাতে আশা কর্মীরা প্রতি মাসে আলোচনায় মিলিত হতে পারেন, তার জন্য অর্থ বরাদ্দ করা।


    বিভিন্ন ধরনের আইইসি সামগ্রী দ্বারা ঋতুস্রাব সংক্রান্ত স্বাস্থ্যবিধি বিষয়ে বয়ঃসন্ধির মেয়েদের সচেতন করার প্রয়াস সরকার গ্রহণ করেছে। এর মধ্যে রয়েছে – শ্রাব্য, দৃশ্য এবং পাঠসামগ্রী ও আশা কর্মীদের এ বিষয়ে সাহায্য করার জন্য প্রয়োজনীয় সহায়ক সামগ্রী।


    এই প্রকল্পের আওতায় বিনামূল্যে ন্যাপকিন বিতরণের কোন পরিকল্পনা নেই। আশা কর্মীদের মাধ্যমে ভর্তুকিতে ন্যাপকিনগুলি মেয়েদের দেওয়া হয়।


    রাজ্যসভায় এক প্রশ্নের লিখিত জবাবে এই তথ্য জানিয়েছেন কেন্দ্রীয় স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে।


    CG/SSS/DM

    
    
    (Release ID: 1578114) Visitor Counter : 27
    
    
      Read this release in: English