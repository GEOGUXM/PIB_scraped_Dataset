      স্বরাষ্ট্র মন্ত্রক

      পুলিশবাহিনীর আধুনিকীকরণ
      Posted On: 03 JUL 2019 12:54PM by PIB Kolkata


    নয়াদিল্লি, ২ জুলাই, ২০১৯


    পুলিশবাহিনীর আধুনিকীকরণ সংক্রান্ত একটি প্রকল্প, কেন্দ্র ২০১৭ সালের ২৭শে সেপ্টেম্বর অনুমোদন করে। এই প্রকল্পে নির্দিষ্ট কিছু ক্ষেত্রে নিরাপত্তা সংক্রান্ত ব্যয়বরাদ্দ ধার্য করা হয়েছে। অস্ত্র ক্রয়, বিভিন্ন ঘটনার তদন্তের জন্য প্রয়োজনীয় পরিকাঠামো নির্মাণ, তথ্যপ্রযুক্তি, যোগাযোগ ব্যবস্থা, প্রশিক্ষণ সহ বিভিন্ন ক্ষেত্রে রাজ্য সরকারগুলিকে কেন্দ্র এর মাধ্যমে সহায়তা দেবে। এই প্রকল্পে জম্মু ও কাশ্মীর, উত্তর-পূর্বের নাশকতার সমস্যায় উপদ্রুত রাজ্যগুলি এবং উগ্র বামপন্থা প্রভাবিত জেলাগুলিতে পুলিশবাহিনীর পরিকাঠামোর উন্নয়ন ঘটানো হবে। জম্মু ও কাশ্মীর, উত্তরাখণ্ড, হিমাচল প্রদেশ, সিকিম সহ আটটি উত্তর-পূর্বাঞ্চলীয় রাজ্যে এই প্রকল্পের আওতায় বিভিন্ন প্রকল্পের বাস্তবায়নের জন্য যে ব্যয় করা হবে, তার ৯০ শতাংশ কেন্দ্রীয় সরকার বহন করবে। বাকি রাজ্যগুলির ক্ষেত্রে এই হার হবে ৬০ শতাংশ। উত্তর-পূর্বাঞ্চলীয় এলাকাগুলিতে নির্দিষ্ট প্রকল্পে এই অর্থ ব্যয় করা হবে। এর জন্য ২০১৭-১৮ অর্থবর্ষ থেকে ২০১৯-২০-র অর্থবর্ষ পর্যন্ত ৭,৩৮০ কোটি টাকা অর্থ বরাদ্দ করা হয়েছে।


    ২০১৯-২০ অর্থবর্ষে ২৫টি রাজ্যের পুলিশবাহিনীকে আধুনিকীকরণের জন্য উচ্চ ক্ষমতাসম্পন্ন কমিটি যে অর্থ বরাদ্দ করেছে তার আওতায় পশ্চিমবঙ্গ ২৮ কোটি ৯০ লক্ষ টাকা, অসম ২৬ কোটি ৪০ লক্ষ টাকা এবং ত্রিপুরাকে ৭ কোটি ৮৪ লক্ষ টাকা দেওয়া হবে।


    লোকসভায় এক প্রশ্নের লিখিত জবাবে এই তথ্য জানিয়েছেন স্বরাষ্ট্র দপ্তরের প্রতিমন্ত্রী শ্রী জি কিষাণ রেড্ডি।


    CG/CB/DM

    
    
    (Release ID: 1576770) Visitor Counter : 9
    
    
      Read this release in: English