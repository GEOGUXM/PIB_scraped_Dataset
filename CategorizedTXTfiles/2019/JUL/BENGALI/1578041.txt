      পেট্রোলিয়ামওপ্রাকৃতিকগ্যাসমন্ত্রক

      প্রধানমন্ত্রী উজ্জ্বলা যোজনা
      Posted On: 09 JUL 2019 8:49PM by PIB Kolkata


    নয়াদিল্লি, ০৯ জুলাই, ২০১৯


    প্রধানমন্ত্রী উজ্জ্বলা যোজনার মাধ্যমে দরিদ্র পরিবারের একজন প্রাপ্তবয়স্ক মহিলার নামে বিনামূল্যে রান্নার গ্যাসের সংযোগ দেওয়া হয়। সুফলভোগী গ্রাহক তাঁর পছন্দ মতো রান্নার গ্যাসের জন্য ১৪ কিলো ২০০ গ্রাম বা ৫ কিলোগ্রাম ওজনবিশিষ্ট সিলিন্ডার গ্রহণ করতে পারেন। যোজনার আওতায় ২০১৯ – এর পয়লা জুলাই পর্যন্ত ১০ কোটি ২৭ লক্ষেরও বেশি গ্রাহক তাঁদের কেওয়াইসি ফর্ম দাখিল করেছে। এর মধ্যে ৭ কোটি ৩০ লক্ষেরও বেশি ক্ষেত্রে গ্যাস সংযোগ দেওয়ার অনুমতি দেওয়া হয়েছে।


    পশ্চিমবঙ্গে ৩ লক্ষ ৪৭ হাজার ২০৯ জন গ্রাহক স্বেচ্ছায় সিলিন্ডার বাবদ ভর্তুকি ত্যাগ করেছেন। প্রধানমন্ত্রী উজ্জ্বলা যোজনার আওতায় গত পয়লা জুলাই পর্যন্ত রাজ্যে ৮১ লক্ষ ৮ হাজার ৮০৬টি রান্নার গ্যাসের সংযোগ দেওয়া হয়েছে।


    লোকসভায় সোমবার এক লিখিত জবাবে এই তথ্য জানান পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান। তিনি আরও জানান, ২০১৯ – এর ২৭শে জুন পর্যন্ত ১ কোটিরও বেশি রান্নার গ্যাসের গ্রাহক ‘গিভ ইট আপ’ অভিযানের আওতায় সিলিন্ডার-পিছু তাঁদের প্রাপ্য ভর্তুকি ছেড়ে দিয়েছেন। ২০১৮-১৯ – এ এই অভিযানের মাধ্যমে ২ হাজার ৯৩০ কোটি টাকা সাশ্রয় হয়েছে বলে তিনি জানান। রান্নার গ্যাসের গ্রাহকদের ভর্তুকিযুক্ত মূল্যে সিলিন্ডার সরবরাহের জন্য ‘পহল’ কর্মসূচি শুরু করেছে। উদ্দেশ্য হ’ল ভর্তুকি বাবদ অর্থের অপচয় দূর করে সমগ্র ভর্তুকি ব্যবস্থাকে আরও যুক্তিসঙ্গত করে তোলা। শ্রী প্রধান জানান, করযোগ্য আয়ের পরিমাণ ১০ লক্ষ বা তার ওপরে এমন রান্নার গ্যাসের গ্রাহকদের ভর্তুকির সুবিধা থেকে বাদ দেওয়ার সিদ্ধান্ত নিয়েছে। এছাড়াও, রান্নার গ্যাসের ভর্তুকি স্বেচ্ছায় ছেড়ে দিতেও গ্রাহকদের উৎসাহিত করা হচ্ছে।


    CG/BD/SB

    
    
    (Release ID: 1578041) Visitor Counter : 501
    
    
      Read this release in: English