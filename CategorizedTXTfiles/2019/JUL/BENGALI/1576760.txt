      স্বাস্থ্যওপরিবারকল্যাণমন্ত্রক

      দেশে ক্যানসার রোগ নিরাময় কেন্দ্র
      Posted On: 03 JUL 2019 12:33PM by PIB Kolkata


    নয়াদিল্লি , ০২ জুলাই , ২০১৯


    দেশের বিভিন্ন প্রান্তে রাজ্য ক্যানসার ইন্সটিটিউট (এসসিআই)এবং ক্যানসার রোগ নিরাময় শাখা কেন্দ্র (টিসিসিসি) গড়ে তোলার জন্য কেন্দ্রীয় সরকার ‘ ক্যানসার রোগ নিরাময় সুবিধা কেন্দ্র প্রকল্প ’ চালু করেছে। এখনও পর্যন্ত ১৬টি রাজ্য ক্যানসার ইন্সটিটিউট এবং ২০টি ক্যানসার রোগ নিরাময় শাখা কেন্দ্র গড়ে তোলার প্রস্তাব অনুমোদিত হয়েছে।


    জাতীয় ক্যানসার প্রতিরোধ কার্যক্রমে ইতিমধ্যেই ২৭টি আঞ্চলিক ক্যানসার রোগ নিরাময় কেন্দ্র গড়ে তোলা হয়েছে। নতুন এইমস তৈরির সময় ওনকোলজি বিভাগকে বিশেষ গুরুত্ব দেওয়া হচ্ছে। প্রধানমন্ত্রী স্বাস্হ্য সুরক্ষা যোজনার আওতায় অনেক স্বাস্হ্যকেন্দ্রকে উন্নীত করা হয়েছে। হরিয়ানার ঝাঁঝরে জাতীয় ক্যানসার ইন্সটিটিউট এবং কলকাতায় চিত্তরঞ্জন জাতীয় ক্যানসার ইন্সটিটিউটের দ্বিতীয় ক্যাম্পাস তৈরির অনুমোদন দেওয়া হয়েছে।


    ক্যানসার রোগ নিরাময় সুবিধা কেন্দ্র প্রকল্পে পশ্চিমবঙ্গের বর্ধমান সরকারি মেডিক্যাল কলেজে ক্যানসার রোগ নিরাময় শাখা কেন্দ্র (টিসিসিসি) গড়ে তোলার জন্য ৩৯.৫৪ কোটি টাকা অনুমোদিত হয়েছে। যারমধ্যে কেন্দ্র প্রথম পর্যায়ে দিয়েছে ২২.২৪ কোটি টাকা। মুর্শিদাবাদের বহরমপুরে মুর্শিদাবাদ মেডিক্যাল কলেজ ও হাসপাতালে ক্যানসার রোগ নিরাময় শাখা কেন্দ্র (টিসিসিসি)গড়ে তোলার জন্য ৩২.১৫ কোটি টাকা অনুমোদিত হয়েছে। এরমধ্যে প্রথম পর্যায়ে কেন্দ্র দিয়েছে ১০.৯৮ কোটি টাকা। কলকাতা সাগর দত্ত মেমোরিয়াল কলেজ ও হাসপাতালে ক্যানসার রোগ নিরাময় শাখা কেন্দ্র (টিসিসিসি) গড়ে তোলার জন্য ৪৫ কোটি টাকা অনুমোদিত হয়েছে। যারমধ্যে প্রথম পর্যায়ে কেন্দ্র দিয়েছে ২০.২৫ কোটি টাকা।


    রাজ্যসভায় আজ এক প্রশ্নের লিখিত জবাবে একথা জানিয়েছেন কেন্দ্রীয় স্বাস্হ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে।


    CG/SS/NS

    
    
    (Release ID: 1576760) Visitor Counter : 9
    
    
      Read this release in: English