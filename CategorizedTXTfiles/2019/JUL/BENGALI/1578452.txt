      নারীওশিশুবিকাশমন্ত্রক

      নারী ক্ষমতায়ন
      Posted On: 12 JUL 2019 10:55AM by PIB Kolkata


    নয়াদিল্লি, ১১ জুলাই, ২০১৯


    সারা দেশে নারীদের ক্ষমতায়নের জন্য নারী ও শিশুবিকাশ মন্ত্রক বিভিন্ন কর্মসূচি রূপায়ণ করছে। প্রধান প্রধান কর্মসূচিগুলি হল :


    Ø মহিলা শক্তি কেন্দ্র : ছাত্রী স্বেচ্ছাসেবীদের যুক্ত করে সামাজিক কাজে অংশগ্রহণের মাধ্যমে গ্রামীণ মহিলাদের ক্ষমতায়ন করা হবে।


    Ø স্বধার গৃহ : কোন দুর্ভাগ্যজনক পরিস্থিতির শিকার যেসব মহিলা, তাঁদের পুনর্বাসনের জন্য সংস্থাগত সহায়তা দেওয়া।


    Ø উজ্জ্বলা : এই কর্মসূচির লক্ষ্য মহিলা এবং শিশু পাচার রোধ করা, উদ্ধার হওয়া মহিলাদের সুরক্ষার বন্দোবস্ত করা এবং তাঁদের পুনর্বাসনের ব্যবস্থা করা। এর পাশাপাশি, সমাজের মূলস্রোতে তাঁদের ফেরানোর জন্য পদক্ষেপ নেওয়া হয়। কোন কোন ক্ষেত্রে অন্য দেশ থেকে পাচার হওয়া মহিলাদের স্বদেশে ফিরিয়ে দেওয়ারও ব্যবস্থা করা হয়।


    Ø কর্মরতা মহিলাদের হস্টেল : এর লক্ষ্য, কর্মরতা মহিলাদের জন্য সুলভে সুরক্ষিত বসবাসের ব্যবস্থা করা। এইসব হস্টেলে আবাসিকদের সন্তানদের জন্য ডে-কেয়ারের সুযোগও থাকে। মন্ত্রক অসরকারি সংস্থা অথবা রাজ্য সরকারকে এই ধরনের হস্টেল গড়ার জন্য আর্থিক সহায়তা দিয়ে থাকে।


    Ø বেটি বাঁচাও, বেটি পড়াও : এই কর্মসূচিটি মহিলা ও শিশুবিকাশ, স্বাস্থ্য ও পরিবারকল্যাণ এবং মানবসম্পদ উন্নয়ন মন্ত্রক – এই তিন মন্ত্রকের যৌথ উদ্যোগে মহিলাদের বিশেষ কয়েকটি জেলায় শিক্ষার বন্দোবস্ত এবং প্রসূতি ও সন্তানসম্ভবাদের জন্য কল্যাণমূলক কর্মসূচি ও সেই সম্পর্কে সচেতনতা বৃদ্ধির জন্য পদক্ষেপ নেওয়া হয়। এই কর্মসূচির মূল লক্ষ্যটি হল লিঙ্গ বৈষম্য দূর করা, শিশুকন্যাদের রক্ষা করা এবং তাদের জন্য শিক্ষার বন্দোবস্ত করা।


    Ø ওয়ান স্টপ সেন্টার : এই কর্মসূচির মাধ্যমে হিংসার শিকার মহিলাদের পুলিশ, চিকিৎসা, আইন, মানসিক চিকিৎসা এবং সাময়িক আশ্রয় সহ বিভিন্ন ধরনের সহায়তা বা পরিষেবা দেওয়া হয় একটি জায়গা থেকে। এর জন্য খরচ নির্বাহ করা হয় ‘নির্ভয়া’ তহবিলের মাধ্যমে।


    Ø মহিলাদের জন্য হেল্পলাইন : এই কর্মসূচিটি রূপায়িত হয়ে আসছে ২০১৫-র পয়লা এপ্রিল থেকে। ২৪ ঘন্টাই জরুরি বা সাধারণভাবে হিংসার শিকার মহিলাদের জন্য প্রয়োজনীয় ব্যবস্থা নেওয়া হয়। ‘১৮১’ – এই একটিমাত্র নম্বরের সাহায্যে গোটা দেশেই এই সুবিধা দেওয়া হয়।


    Ø মহিলা পুলিশ ভলান্টিয়ার : এই কর্মসূচিটি রূপায়িত হয় স্বরাষ্ট্র মন্ত্রকের সাহায্যে। রাজ্য ও কেন্দ্রশাসিত অঞ্চলগুলিতে পুলিশ এবং সমাজের মধ্যে সংযোগ সূত্র হিসেবে মহিলা পুলিশ স্বেচ্ছাসেবকদের ব্যবহার করা হয় এবং দুস্থ মহিলাদের সাহায্য করা হয়।


    এছাড়া, নারী ও শিশুবিকাশ মন্ত্রক অন্য কয়েকটি উদ্যোগ নিয়েছে :


    · এর আওতায় রাজ্য এবং কেন্দ্রশাসিত অঞ্চলগুলির পুলিশ বাহিনীতে মহিলাদের প্রতিনিধিত্ব বৃদ্ধি করার পরামর্শ দিয়েছে মন্ত্রক। ১৭টি রাজ্য ও কেন্দ্রশাসিত অঞ্চল তাদের পুলিশ বাহিনীতে মহিলাদের জন্য ৩৩ শতাংশ বা তার বেশি সংরক্ষণের ব্যবস্থা করেছে।


    · নির্বাচিত মহিলা প্রতিনিধিদের দক্ষতা বৃদ্ধি করা যাতে প্রশাসনিক প্রক্রিয়ায় কার্যকরীভাবে মহিলারা অংশ নিতে সক্ষম হন। ২০১৭-১৮ এবং ২০১৮-১৯-এ সারা দেশে ৩৩,৩৩২ জন নির্বাচিত মহিলা প্রতিনিধিকে প্রশিক্ষণ দেওয়া হয়েছে।


    রাজ্যসভায় এক প্রশ্নের লিখিত জবাবে এই তথ্য জানিয়েছেন মহিলা ও শিশুবিকাশ মন্ত্রী শ্রীমতি স্মৃতি জুবিন ইরানি।


    CG/AP/DM

    
    
    (Release ID: 1578452) Visitor Counter : 165
    
    
      Read this release in: English