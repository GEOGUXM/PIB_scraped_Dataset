      পর্যটনমন্ত্রক

      ১৭টি স্থাপত্য ভাস্কর্য সম্বলিত পর্যটন ক্ষেত্রের ১২টি ক্লাস্টারের উন্নয়ন : শ্রী প্রহ্লাদ সিং প্যাটেল
      Posted On: 24 JUL 2019 2:21PM by PIB Kolkata


    নয়াদিল্লি, ২৩ জুলাই, ২০১৯


    পর্যটন মন্ত্রক দেশের ১৭টি স্থাপত্য ভাস্কর্য সম্বলিত পর্যটন কেন্দ্রের ১২টি ক্লাস্টারের উন্নয়নের সিদ্ধান্ত নিয়েছে। এগুলি হল – উত্তরপ্রদেশের তাজমহল ও ফতেহপুর সিক্রি, মহারাষ্ট্রের অজন্তা ও ইলোরা, দিল্লির হুমায়ুনের স্মৃতিসৌধ লালকেল্লা ও কুতুব মিনার, গোয়ার কোলভা, রাজস্থানের আমের দুর্গ, গুজরাটের সোমনাথ ও ধোলাভিরা, মধ্যপ্রদেশের খাজুরাহ, কর্ণাটকের হাম্পি, তামিলনাড়ুর মহাবলীপুরম, অসমের কাজিরাঙা, কেরলের কুমারাকম এবং বিহারের মহাবোধি মন্দির।


    মন্ত্রক এগুলির সার্বিক উন্নয়নের জন্য রাজ্য সরকার, স্থানীয় প্রশাসন এবং বিভিন্ন কেন্দ্রীয় মন্ত্রকের সঙ্গে একযোগে কাজ করবে। এর ফলে ঐ জায়গাগুলিতে পৌঁছনোর জন্য যোগাযোগ ব্যবস্থার উন্নয়ন, পর্যটকদের প্রয়োজনীয় স্বাচ্ছন্দ্য, দক্ষতা উন্নয়ন, স্থানীয় জনগোষ্ঠীকে এই কর্মসূচিতে অন্তর্ভুক্ত করা এবং সংশ্লিষ্ট পর্যটন কেন্দ্রগুলির প্রচারের জন্য বেসরকারি বিনিয়োগ আহ্বান করা হবে।


    রাজ্যসভায় এক প্রশ্নের জবাবে এ তথ্য দেন কেন্দ্রীয় সংস্কৃতি ও পর্যটন দপ্তরের স্বাধীন দায়িত্বপ্রাপ্ত প্রতিমন্ত্রী শ্রী প্রহ্লাদ সিং প্যাটেল।


    CG/CB/DM

    
    
    (Release ID: 1580040) Visitor Counter : 61
    
    
      Read this release in: English