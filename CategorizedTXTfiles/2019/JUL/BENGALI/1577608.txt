      অর্থমন্ত্রক

      পরিকাঠামো ক্ষেত্রে সম্পদের উৎস বাড়াতে একাধিক পদক্ষেপের প্রস্তাব দেওয়া হয়েছে কেন্দ্রীয় বাজেটে
      Posted On: 05 JUL 2019 9:39PM by PIB Kolkata


    নয়াদিল্লি, ৫ জুলাই, ২০১৯


    ২০১৯-২০ অর্থবর্ষে ক্রেডিট গ্যারান্টি এনহ্যান্সমেন্ট কর্পোরেশন তৈরি করা হবে। আজ সংসদে ২০১৯-২০ অর্থবর্ষের বাজেট প্রস্তাব পেশ করে এ কথা জানান কেন্দ্রীয় অর্থ ও কর্পোরেট বিষয়ক মন্ত্রী শ্রীমতী নির্মলা সীতারমন।


    তিনি বলেন, লগ্নি-নির্ভর বিকাশের ক্ষেত্রে অন্যতম শর্ত হল কম মূলধনী ব্যয়। ভারতে প্রত্যেক বছর গড়ে ২০ লক্ষ কোটি টাকা বিনিয়োগের প্রয়োজন। পরিকাঠামো ক্ষেত্রে সম্পদের উৎস বাড়াতে কেন্দ্রীয় সরকার একাধিক পদক্ষেপ নিয়েছে বলে অর্থমন্ত্রী জানান। ২০১৯-২০ অর্থবর্ষে ক্রেডিট গ্যারান্টি এনহ্যান্সমেন্ট কর্পোরেশন গঠনের জন্য ভারতের রিজার্ভ ব্যাঙ্ক বিজ্ঞপ্তি জারি করেছে। পরিকাঠামো ক্ষেত্রে বিনিয়োগের ওপর বিশেষভাবে নজর দিতে এবং বাজারের ওপর নির্ভর করে দীর্ঘমেয়াদি বন্ড ছাড়ার সিদ্ধান্ত নেওয়া হয়েছে। বিদেশি বিনিয়োগকারীরা ঋণপত্রে তাদের বিনিয়োগ দেশীয় বিনিয়োগকারীদের কাছে নির্ধারিত সময়সীমার পূর্বেই বিক্রি বা হস্তান্তর করতে পারবে বলে বাজেটে প্রস্তাব রাখেন কেন্দ্রীয় অর্থ ও কর্পোরেট বিষয়ক মন্ত্রী।


    CG/SS/DM

    
    
    (Release ID: 1577608) Visitor Counter : 11
    
    
      Read this release in: English