      মানবসম্পদবিকাশমন্ত্রক

      ২০১৯-২০ শিক্ষাবর্ষ থেকে সিবিএসই ছাত্রছাত্রীদের জন্য গবেষনামূলক শিক্ষা পদ্ধতি চালু করেছে : শ্রী রমেশ পোখরিয়াল
      Posted On: 09 JUL 2019 4:49PM by PIB Kolkata


    নয়াদিল্লি, ০৯ জুলাই , ২০১৯


    শিক্ষার বিষয়টি সংবিধানের অনষঙ্গ এবং দেশের বিদ্যালয়গুলির অধিকাংশই সংশ্লিষ্ট রাজ্যের আওতাভুক্ত। রাজ্য অথবা কেন্দ্রশাসিত অঞ্চলে বিদ্যালয়গুলির পরিচালনা এবং কাউন্সিলিং-এর সুবিধার জন্য ‘ সমগ্র শিক্ষা ’ প্রকল্প ২০১৮-১৯ শিক্ষাবর্ষ থেকে চালু করা হয়েছে। শিক্ষকরা যাতে বিদ্যালয়গুলিতে গুনমানের শিক্ষা দাতে পারেন সে ব্যাপারে উৎসাহ দিতে কেন্দ্রীয় সরকার ২০১৯-২০ অর্থবর্ষ থেকে রাজ্য অথবা কেন্দ্রশাসিত অঞ্চলের বিদ্যালয়গুলিতে অর্থ-সাহায্য করার প্রস্তাবও দিয়েছে। একইসঙ্গে বয়ঃসন্ধির কিশোর-কিশোরীদের শিক্ষার জন্য রাজ্য পরিচালিত নির্দিষ্ট প্রকল্পগুলিতে অর্থ বরাদ্দ করা হয়েছে।


    শিক্ষা পদ্ধতিকে আরও বেশি করে ছাত্রছাত্রীদের উপযোগী করে তুলতে সিবিএসই একাধিক পদক্ষেপ নিয়েছে। সিবিএসই নির্দেশিকায় বলেছে, ছাত্রছাত্রীদের পাঠ্যক্রম এমনভাবে তৈরি করতে হবে যাতে তারা পড়াশোনার বিষয়ে আগ্রহী হয় এবং তাদের জ্ঞান বৃদ্ধি পায়।


    শিক্ষকদের নির্দিষ্ট নির্দেশিকা মেনে ছাত্রছাত্রীদের পড়াতে বলা হয়েছে। সিবিএসই ২০১৯-১০ শিক্ষাবর্ষে ছাত্রছাত্রীদের জন্য গবেষনামূলক শিক্ষা পদ্ধতি চালু করেছে। বিদ্যালয়গুলিতে এমনভাবে পাঠ্যক্রম রচনা করতে বলা হয়েছে যাতে ছাত্রছাত্রীরা শিক্ষার সঙ্গে নিজেদের জীবন এবং বিশ্বের সঙ্গে সামঞ্জস্য রাখতে পারে। শিক্ষকদের বিশেষ প্রশিক্ষণের ব্যবস্হাও করা হয়েছে এনসিইআরটি নিয়মানুয়ায়ী।


    ছাত্রছাত্রীদের পড়াশোনার বোঝা এবং উদ্বেগ লাঘব করতে এনসিইআরটি জাতীয় পাঠ্যক্রম কর্মসূচি (এনসিএফ ২০০৫)তেও পরিবর্তন এনেছে। একাদশ শ্রেণীর মনোবিজ্ঞান পাঠ্যক্রম বইতে ‘ প্রেরণা এবং আবেগ ’ বিষয়টি অন্তর্ভুক্ত করেছে। একইসঙ্গে ছাত্রছাত্রীদের সুস্হ স্বাস্হ্যের দিকে তাকিয়ে দ্বাদশ শ্রেণীর মনোবিজ্ঞান পাঠ্যক্রমের বইতে তিন নম্বর চ্যাপ্টারে ‘ জীবনের সমস্যার সম্মুখীন ’ শীর্ষক বিষয়টি অন্তর্ভুক্ত করা হয়েছে, যাতে ছাত্রছাত্রীরা যেকোন ধরণের সমস্যার মোকাবিলা করতে পারে। যেসব ছাত্রছাত্রীরা জীবনের গুরুত্বপূর্ণ মুহূর্তে দাঁড়িয়ে রয়েছে, তাদের দক্ষতা বৃদ্ধির উদ্দেশ্যে কিশোর কিশোরী শিক্ষা কর্মসূচির মাধ্যমে শিক্ষাদানের ব্যবস্হা করেছে এনসিআরটি।


    প্রাথমিক স্তর থেকে মাধ্যমিক ও উচ্চমাধ্যমিক স্তর পর্যন্ত ছাত্রছাত্রীদের যাতে স্বাস্হ্যের উন্নতি ও মানসিক বিকাশ ঘটে তারজন্য বিশেষ নজর দেওয়া হয়েছে।


    লোকসভায় এক প্রশ্নের লিখিত জবাবে এই তথ্য জানান কেন্দ্রীয় মানবসম্পদ উন্নয়ন মন্ত্রী ডঃ রমেশ পোখরিয়াল নিশাঙ্ক ।


    CG/SS/NS

    
    
    (Release ID: 1577959) Visitor Counter : 92
    
    
      Read this release in: English