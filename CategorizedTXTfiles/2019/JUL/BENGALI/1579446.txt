      মানবসম্পদবিকাশমন্ত্রক

      আইআইটি খড়গপুরে যুব উদ্ভাবন কর্মসূচি ২০১৯এর সূচনা
      Posted On: 18 JUL 2019 9:35PM by PIB Kolkata


    কলকাতা, ১৮ জুলাই, ২০১৯


    বাস্তব জীবনের প্রতিবন্ধকতাগুলিকে উদ্ভাবনীর মাধ্যমে সমাধানের উদ্দেশ্যে বিশ্ব বিজ্ঞান এবং প্রযুক্তি প্রতিযোগিতায় যুবদের ক্ষমতায়ণের লক্ষ্যে আইআইটি খড়গপুর যুব উদ্ভাবন কর্মসূচি ২০১৯এর সূচনা করেছে। তৃতীয় এই জনপ্রিয় কর্মসূচি শুরু হয়েছে আজ থেকে।


    যুব উদ্ভাবন কর্মসূচি আইআইটি খড়গপুরে একটি বিশেষ অনুষ্ঠান। এর লক্ষ্যই হল স্কুলের ছোট ছোট ছেলেমেয়েদের মনের ভিতর উদ্ভাবনী শক্তিকে জাগিয়ে তোলা। ক্লাস এইট থেকে মাধ্যমিক পর্যন্ত ছাত্রছাত্রীদের বিজ্ঞানমনস্ক করে তোলা। এবছরে যুব উদ্ভাবন কর্মসূচি থিমের মধ্যে রয়েছে পরিবেশ, স্বাস্হ্য, শক্তি, পরিচ্ছন্নতা, হার্ডওয়্যার মডেলিং, পণ্যের নকশা, বিপর্যয় মোকাবিলা, আর্থিক অর্ন্তভুক্তি।


    ছাত্রছাত্রীরা এই কর্মসূচির প্রথম রাউন্ডে তাদের উদ্ভাবনী বিষয়গুলিকে তুলে ধরবেন। এখান থেকে যারা দ্বিতীয় রাউন্ডের জন্য নির্বাচিত হবেন, তারা তাদের প্রস্তাবিত বিষয়গুলিকে ভিডিও উপস্হাপনার মাধ্যমে পেশ করবেন। সেমি-ফাইনাল এবং ফাইনাল রাউন্ড অনুষ্ঠিত হবে এবছরের ৮ ও ৯ নভেম্বরে আইআইটি খড়গপুরে। সেখানে ছাত্রছাত্রীরা তাদের তৈরি করা মডেলগুলি কিভাবে কাজ করছে তা হাতেকলমে দেখাবেন।


    ছাত্রছাত্রীরা বিভিন্ন পর্যায়ে আইআইটি খড়গপুরে শিক্ষক, গবেষক এবং সেখানকার ছাত্রছাত্রীদের কাছ থেকে পরামর্শ নেওয়ার সুযোগ পাবেন। এবারের অনুষ্ঠানে আর্থিক অর্ন্তভুক্তির থিমটি বিশেষ আর্কষণের। এই থিমটিকে আইসিআইসিআই ব্যাঙ্ক সহযোগিতা করছে।


    আইআইটি খড়গপুরের মেকানিক্যাল ইঞ্জিনিয়ারিং ডিপার্টমেন্টের শিক্ষক এবং আন্তর্জাতিক সম্পর্কের অ্যাসোসিয়েট ডিন আনন্দরূপ ভট্টাচার্য জানান ‘ নেতা এবং উদ্ভাবন ক্ষেত্রে প্রত্যেক জায়গায় আমরা উজ্জ্বল, যুব মনস্কদের দেখতে চাই। এই যুব উদ্ভাবন কর্মসূচির মধ্যে দিয়ে যেকোন বাধা ও সমস্যা দূর করে যুবদের উদ্ভাবনী উদ্যম বাড়াতে চাইছি আমরা। এই নব-যুবরাই পরবর্তী প্রজন্মের সমস্যার সমাধান করবে ’ ।


    খড়গপুর আইআইটি এই যুব উদ্ভাবনী কর্মসূচী ২০১৭ সালে শুরু হয়েছিল। মাত্র ২ বছরেই সারা দেশেই নয়, বাইরেও এর জনপ্রিয়তা ছড়িয়ে পড়েছে। গত বছর ২ হাজারেরও বেশি ছাত্রছাত্রী এতে অংশ নিয়েছিলেন। এবছর আর্ন্তজাতিক স্কুলগুলি অংশ নেওয়ায় এই সংখ্যা প্রায় দ্বিগুন হয়ে যাবে।


    CG/SS/NS

    
    
    (Release ID: 1579446) Visitor Counter : 40