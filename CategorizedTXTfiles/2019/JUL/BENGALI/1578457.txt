      জাহাজচলাচলমন্ত্রক

      জলপথে পণ্য পরিবহণ ২০১৮-১৯-এ বেড়ে হয়েছে ৭২.৩১ মিলিয়ন টন
      Posted On: 12 JUL 2019 11:03AM by PIB Kolkata


    নয়াদিল্লি, ১১ জুলাই, ২০১৯


    কেন্দ্রীয় সরকার দেশের ১১১টি জাতীয় জলপথে পণ্য পরিবহণের ক্ষেত্রে উন্নতি ঘটিয়েছে। ২০১৬-১৭ অর্থবর্ষে ৫৫.০৩ মিলিয়ন টন পণ্য পরিবহণ করা হয়েছিল যা বেড়ে ২০১৮-১৯ অর্থবর্ষে হয়েছে ৭২.৩১ মিলিয়ন টন। অন্তর্দেশীয় জলপথের উন্নয়নে একাধিক পদক্ষেপ নিয়েছে কেন্দ্রীয় সরকার। এর ফলে বেড়েছে পণ্য পরিবহণ। প্রধান বন্দরগুলিতে পণ্য পরিবহণের ক্ষেত্রে ন্যূনতম ৪০ শতাংশ ছাড়ের ব্যবস্থা করা হয়েছে। কেন্দ্রীয় সার ও রসায়ন মন্ত্রক এবং শিল্পোন্নয়ন ও অন্তর্দেশীয় বাণিজ্য দপ্তর উত্তর-পূর্বাঞ্চলের নতুন শিল্প কেন্দ্রগুলির জন্য সার, কাঁচা মাল এবং উৎপাদিত পণ্য জলপথে চলাচলের ক্ষেত্রে ভর্তুকি দিতে রাজি হয়েছে। ১৯৫৮-র মার্চেন্ট শিপিং আইনের ৪০৬ ও ৪০৭ নম্বর ধারায় সার, কৃষিজ পণ্য, মৎস্যজাত পণ্য, ইত্যাদি ক্ষেত্রে ভারতের এক বন্দর থেকে অন্য বন্দরে জলপথে আনার ক্ষেত্রে লাইসেন্স প্রথায় ছাড় দেওয়া হয়েছে। শ্রীলঙ্কা, বাংলাদেশ, মায়ানমারের জলসীমা ব্যবহার এবং সার পরিবহণের ক্ষেত্রে ভাড়ায় ভর্তুকির মতো একাধিক পদক্ষেপ নিয়েছে সরকার।


    লোকসভায় এক প্রশ্নের লিখিত জবাবে এই তথ্য জানিয়েছেন জাহাজ চলাচল (স্বাধীন দায়িত্বপ্রাপ্ত) ও রসায়ন ও সার মন্ত্রী শ্রী মনসুখ মাণ্ডব্য।


    CG/SS/DM

    
    
    (Release ID: 1578457) Visitor Counter : 38
    
    
      Read this release in: English