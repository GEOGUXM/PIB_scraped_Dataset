      সারওরসায়নমন্ত্রক

      সারের ভর্তুকিতে প্রত্যক্ষ সুবিধা হস্তান্তরের দ্বিতীয় পর্যায়ের সূচনা
      Posted On: 10 JUL 2019 5:08PM by PIB Kolkata


    নয়াদিল্লি, ১০ জুলাই, ২০১৯


    সারের ভর্তুকিতে প্রত্যক্ষ সুবিধা হস্তান্তরের (ডিবিটি) দ্বিতীয় পর্যায়ের আজ সূচনা হয়েছে। কেন্দ্রীয় রসায়ন ও সার মন্ত্রী শ্রী ডিভি সদানন্দ গৌড়া এই সুবিধা হস্তান্তরের দ্বিতীয় পর্যায়ের সূচনা করে বলেন, এর ফলে সমগ্র ব্যবস্থা একদিকে যেমন আরও স্বচ্ছ ও সরল হয়ে উঠবে, অন্যদিকে তেমনই দেশে সারে ভর্তুকির পরিব্যপ্তি আরও বাড়বে। প্রধানমন্ত্রী শ্রী নরেন্দ্র মোদীর ‘ন্যূনতম সরকারি হস্তক্ষেপ, অধিকতর সুশাসন’ দৃষ্টিভঙ্গীর কথা উল্লেখ করে শ্রী গৌড়া বলেন, প্রশাসনিক ব্যবস্থায় স্বচ্ছতা নিয়ে আসা গেলেই সরকার সাধারণ মানুষের জীবনযাত্রায় ইতিবাচক পরিবর্তন-সাধন করতে পারে। সারের ভর্তুকি ক্ষেত্রে প্রত্যক্ষ সুবিধা হস্তান্তর এই লক্ষ্যেই একটি কার্যকর পদক্ষেপ। কৃষকদের জীবনযাপনের মানোন্নয়নে ভর্তুকি প্রদান ব্যবস্থায় আধুনিক প্রযুক্তির প্রয়োগ, অপচয় রোধ, চুরি ও কালো বাজারি বন্ধে যথাযথ ব্যবস্থা গ্রহণ করা হয়েছে বলেও শ্রী গৌড়া জানান।


    সারের ভর্তুকিতে দ্বিতীয় পর্যায়ে প্রত্যক্ষ সুবিধা হস্তান্তর উদ্যোগে উল্লেখযোগ্য বৈশিষ্ট্যগুলির মধ্যে রয়েছে –


    ডিবিটি ড্যাশবোর্ড – জাতীয়, রাজ্য ও জেলাস্তরে বিভিন্ন ধরণের সারের চাহিদা, সরবরাহ ও যোগান সম্পর্কে প্রকৃত তথ্য সংগ্রহ এবং সিদ্ধান্ত প্রণয়ন ব্যবস্থাকে আরও সরল করে তুলতে কেন্দ্রীয় সার দপ্তর ডিবিটি সংক্রান্ত ড্যাশবোর্ড তৈরি করেছে। এই ড্যাশবোর্ড থেকে বিভিন্ন বন্দর, কারখানা, রাজ্য ও জেলাস্তরে সারের বর্তমান মজুত পরিমাণ সম্পর্কে জানা যাবে। একটি মরশুমের জন্য সম্ভাব্য সারের চাহিদা সহ বিভিন্ন স্তরে সারের মজুত সম্পর্কে তথ্য পাওয়া যাবে। এছাড়াও, অগ্রণী ২০ জন ক্রেতা, নিয়মিত ক্রেতা সম্পর্কিত তথ্য ড্যাশবোর্ডে থাকছে। এই ধরণের তথ্যের ফলে প্রতিটি রাজ্য ও কেন্দ্রশাসিত অঞ্চলে সারের যোগান ও বিক্রির ওপর নিরন্তর নজর রাখা সম্ভব হবে। সাধারণ মানুষ কেন্দ্রীয় সার দপ্তরের ই-উর্বরক ওয়েবসাইটে ( www.urvarak.nic.in ) গিয়ে এই ড্যাশবোর্ড দেখতে পারবেন।


    পিওএস ৩.০ সফটওয়্যার – ডিবিটি ব্যবস্থায় নাম নথিভুক্তকরণ, লগইন এবং বিক্রয় সম্পর্কিত কাজকর্মের জন্য বহুভাষিক পিওএস ৩.০ সফটওয়্যারটিকে ব্যবহার করা যেতে পারে। আধার-ভিত্তিক বিকল্প পরিচিতি গড়ে তোলার সুবিধাও এই সফটওয়্যারে রয়েছে। সয়েল হেলথ কার্ড সংক্রান্ত তথ্যের ওপর ভিত্তি করে অঞ্চল-ভিত্তিক, ফসল-ভিত্তিক পরামর্শ দানের ব্যবস্থাও এই সফটওয়্যার থেকে পাওয়া যাবে।


    ২


    ডেক্সটপ পিওএস ভার্সন – পয়েন্ট অফ সেলিং বা পিওএস বিক্রেতার সীমিত সংখ্যা, ব্যাপক চাহিদার মরশুমে অধিক পরিমাণে বিক্রয় সহ বিভিন্ন কার্যপরিচালনাগত চ্যালেঞ্জের বিষয় বিবেচনায় রেখে কেন্দ্রীয় সার দপ্তর পয়েন্ট অফ সেলিং ডিভাইস বা যন্ত্রগুলিতে অতিরিক্ত ব্যবস্থা বা বিকল্প বন্দোবস্ত হিসাবে এক বহু ভাষা-ভিত্তিক ডেক্সটপ ভার্সন তৈরি করেছে। যে সমস্ত বিক্রেতা ল্যাপটপ বা কম্প্যুটার ব্যবহার করেন, তাঁরা হাইস্পীড ব্রডব্যান্ড পরিষেবা ব্যবহার করে অনলাইনে সার বিক্রি করতে পারবেন। নতুনভাবে তৈরি এই ডেক্সটপ সফটওয়্যার ভার্সনটি অনেক বেশি নিরাপদ ও ব্যবহার-বান্ধব কারণ, এই সফটওয়্যারে বিভিন্ন অ্যাপ্লিকেশন সরাসরি সার দপ্তরের সদর কার্যালয়ের একটি বিশেষজ্ঞ দল পরিচালনা করে থাকেন।


    উল্লেখ করা যেতে পারে, সারের ভর্তুকির ক্ষেত্রে প্রত্যক্ষ সুবিধা হস্তান্তরের দ্বিতীয় পর্যায়ের রূপায়ণের জন্য একটি আদর্শ প্রণালী সুপারিশ করতে কেন্দ্রীয় সার দপ্তরের অনুরোধের প্রেক্ষিতে নীতি আয়োগের অধীনে একটি কমিটি গঠন করা হয়। বর্তমানে চালু প্রত্যক্ষ সুবিধা হস্তান্তরের বিভিন্ন বিষয়ের ওপর নজর রাখার জন্য দেশের সমস্ত রাজ্যে ২৪ জন রাজ্য কো-অর্ডিনেটর নিয়োগ করা হয়েছে। এছাড়াও, এই সুবিধা হস্তান্তরের রূপায়ণে নজরদারির জন্য কেন্দ্রীয় সার দপ্তরে একটি প্রোজেক্ট মনিটারিং সেল গঠন করা হয়েছে।


    অনুষ্ঠানে কেন্দ্রীয় সার ও রসায়ন প্রতিমন্ত্রী শ্রী মনসুখ লাল মান্ডাভিয়া সহ সার দপ্তরের সচিব শ্রী ছবিলেন্দ্র রাউল, অতিরিক্ত সচিব শ্রী ধরম পাল এবং দপ্তরের উচ্চ পদস্থ আধিকারিকরাও উপস্থিত ছিলেন।


    CG/BD/SB

    
    
    (Release ID: 1578157) Visitor Counter : 45
    
    
      Read this release in: English