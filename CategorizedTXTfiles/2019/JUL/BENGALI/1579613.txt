      তথ্যওসম্প্রচারমন্ত্রক

      প্রকাশ জাভড়েকর দশম জাগরণ চলচ্চিত্র উৎসবের সূচনা করলেন
      Posted On: 19 JUL 2019 8:40PM by PIB Kolkata


    নয়াদিল্লি, ১৮ জুলাই, ২০১৯


    নতুন দিল্লির সিরি ফোর্ট অডিটোরিয়ামে কেন্দ্রীয় মন্ত্রী শ্রী প্রকাশ জাভড়েকর দশম জাগরণ চলচ্চিত্র উৎসবের উদ্বোধন করেন। এই উপলক্ষে আয়োজিত অনুষ্ঠানে শ্রী জাভড়েকর গোয়ায় আন্তর্জাতিক চলচ্চিত্র উৎসবের সুবর্ণ জয়ন্তী অনুষ্ঠানে স্টিয়ারিং কমিটির বৈঠক নিয়ে আলোচনা করেন। তিনি উপস্থিত বিশিষ্টজনেদের আন্তর্জাতিক চলচ্চিত্র উৎসবে আমন্ত্রণ জানান।


    এই অনুষ্ঠানে মানবজীবনে চলচ্চিত্রের গুরুত্ব এবং তার প্রভাব নিয়ে আলোচনায় শ্রী জাভড়েকর বলেন, চলচ্চিত্রের মাধ্যমে মানুষের মধ্যে যোগাযোগ গড়ে ওঠে। ভারতে চলচ্চিত্রের উন্নয়ন এবং চলচ্চিত্রের মাধ্যমে সারা পৃথিবী জুড়ে ভারতের বার্তা ছড়িয়ে পড়ার প্রসঙ্গ তিনি উল্লেখ করেন।


    তথ্য ও সম্প্রচার মন্ত্রী আরও জানান, ভারতে চলচ্চিত্র নির্মাণের জন্য তাঁর মন্ত্রক বেশ কিছু পদক্ষেপ নিয়েছে। এর মধ্যে রয়েছে, ফিল্ম ফেসিলিটেশন অফিসে ‘এক জানালা’ পদ্ধতির মাধ্যমে এ দেশে সহজে চলচ্চিত্র নির্মাণের অনুমতিদানের উদ্যোগ। ভারতীয় চলচ্চিতের ওপর জাতীয় সংগ্রহশালার সম্প্রসারণের প্রসঙ্গ উল্লেখ করে তিনি বলেন, প্রধানমন্ত্রী শ্রী নরেন্দ্র মোদী এ বছরের গোড়ায় এই চলচ্চিত্র সংগ্রহশালাটির উদ্বোধন করেন।


    দেশে চলচ্চিত্রের উন্নয়নের জন্য তাঁর মন্ত্রক অঙ্গীকারবদ্ধ বলে উল্লেখ করে শ্রী জাভড়েকর বলেন, উপযুক্ত পরিবেশ গড়ে তোলার জন্য বিভিন্ন পদক্ষেপ নেওয়া হয়েছে। এই অনুষ্ঠানে শ্রী অনিল কাপুর, শ্রী কেতন মেহতা, শ্রীমতী ফারহা খান, শ্রী সবু ইয়ারলাগাড্ডা, শ্রী রাজীব মাসান্দ সহ চলচ্চিত্র জগতের বিশিষ্টজনেরা উপস্থিত ছিলেন।


    CG/CB/DM

    
    
    (Release ID: 1579613) Visitor Counter : 75
    
    
      Read this release in: English