      প্রধানমন্ত্রীরদপ্তর

      ২০১৭ ব্যাচের আইএএস অ্যাসিস্ট্যান্ট সেক্রেটারি পদমর্যাদাসম্পন্ন আধিকারিকদের বৈঠকে উদ্বোধনী ভাষণ প্রধানমন্ত্রীর
      Posted On: 03 JUL 2019 3:16PM by PIB Kolkata


    নয়াদিল্লি, ০২ জুলাই, ২০১৯


    প্রধানমন্ত্রী শ্রী নরেন্দ্র মোদী আজ নতুন দিল্লিতে ১৬০ জন যুব আইএএস আধিকারিকদের সঙ্গে মতবিনিময় করেছেন । এই আইএএস আধিকারিকরা সম্প্রতি কেন্দ্রীয় সরকারের অ্যাসিস্ট্যান্ট সেক্রেটারি পদে নিযুক্ত হয়েছেন।


    বৈঠকে প্রধানমন্ত্রী নতুন আধিকারিকদের মুসৌরিতে প্রশিক্ষণের কথা স্মরণ করিয়ে দেন।


    আধিকারিকরাও প্রধানমন্ত্রীর সঙ্গে আলোচনায় তাঁদের হাতেকলমে প্রশিক্ষণের কথা ভাগ করে নেন। মুসৌরিতে প্রশিক্ষণের সময়ে ক্লাস রুমের অভিজ্ঞতার কথাও প্রধানমন্ত্রীকে জানান যুব আধিকারিকরা। যে সমস্ত আধিকারিক প্রশিক্ষণের সময়ে পিছিয়ে পড়া জেলাগুলিতে কাজ করেছেন, বর্তমানে সেখানে উন্নয়নের জন্য কী পদক্ষেপ নেওয়া হয়েছে, সেকথাও তুলে ধরেন তাঁরা।


    আগামী তিন মাস আধিকারিকদের সরকারের সঙ্গে যুক্ত হয়ে সুচিন্তিত মতামত দেওয়ার জন্য বলেন প্রধানমন্ত্রী। এছাড়া, এই সময়ে প্রত্যেক আধিকারিক সরকারের যে কোনও নীতি-নির্ধারণের সুযোগ নিতে পারেন বলেও প্রধানমন্ত্রী উল্লেখ করেন ।


    যে কোনও সমস্যার সমাধানে আধিকারিকদের নতুন দিশা, পন্থা, পরিকল্পনা জানতে আহ্বান জানান প্রধানমন্ত্রী শ্রী নরেন্দ্র মোদী।


    তিনি বলেন, নতুন চিন্তাধারা নিয়ে যে কোনও প্রকল্পের কাজে এগিয়ে আসতে হবে, যাতে সরকারের কাজে অভিনবত্ব আসে। জনগণের অভিজ্ঞতা ও অভিনবত্ব সরকারি ব্যবস্থাপনার ক্ষেত্রে সুফল নিয়ে আসবে বলেও জানান তিনি।


    প্রধানমন্ত্রী বলেন, নাগরিক-কেন্দ্রিক দৃষ্টিকোণ থেকে আধিকারিকদের যে কোনও কাজে এগিয়ে আসতে হবে।


    প্রধানমন্ত্রী বলেন, কোনও আধিকারিক সমস্যায় পড়লে, সেই সমস্যার সার্বিক সমাধানের প্রয়োজন।


    বৈঠকে প্রধানমন্ত্রী দপ্তরে প্রতিমন্ত্রী ডঃ জিতেন্দ্র সিং এবং অন্যান্য আধিকারিকরাও উপস্থিত ছিলেন।


    অনুষ্ঠানে সর্দার বল্লভ ভাই প্যাটেলের জীবন কাহিনীর ওপর একটি তথ্যচিত্র প্রদর্শিত হয়।


      CG/SS/SB

    
    
    (Release ID: 1576807) Visitor Counter : 31
    
    
      Read this release in: English