      কর্মী, জন-অভিযোগএবংপেনশনমন্ত্রক

      কর্মক্ষেত্রে উদাসীনতা এবং কর্তব্যে গাফিলতির জন্য কর্মচারীদের বিরুদ্ধে ব্যবস্থা
      Posted On: 24 JUL 2019 10:39PM by PIB Kolkata


    নয়াদিল্লি, ২৪ জুলাই, ২০১৯


    ফান্ডামেন্টাল রুলের ৫৬ (জে), সেন্ট্রাল সিভিল সার্ভিসেস (পেনশন) রুল ১৯৭২ এবং অল ইন্ডিয়া সার্ভিসেস (মৃত্যু তথা অবসরকালীন সুযোগ-সুবিধা) রুল ১৯৫৮’র ১৬ (৩) (সংশোধিত) ধারার আওতায় সরকারি কর্মচারীদের কাজকর্মের পর্যালোচনা এবং মেয়াদ পূর্ণ হওয়ার আগেই অবসর সংক্রান্ত নীতিগুলির উল্লেখ রয়েছে। নিয়মিতভাবে এ সংক্রান্ত নীতিগুলি পর্যালোচনা করে কর্তব্যে গাফিলতি বা দুর্নীতি পরায়ণ কর্মচারীদের বিরুদ্ধে যথাযোগ্য ব্যবস্থা গ্রহণ করা হয়ে থাকে। লোকসভায় আজ এক প্রশ্নের লিখিত জবাবে এই তথ্য জানিয়েছেন কর্মচারী, গণঅভিযোগ ও পেনশন বিষয়ক প্রতিমন্ত্রী ডঃ জিতেন্দ্র সিং।


    তিনি আরও বলেন, ২০১৪’র জুলাই থেকে ২০১৯ – এর মে মাস পর্যন্ত সময়ে ফান্ডামেন্টাল রুলের ৫৬ (জে) এবং এ ধরণের অন্যান্য আইনগুলির বিভিন্ন ধারায় গ্রুপ-এ পদমর্যাদার ৩৬ হাজার ৭৫৬ জন আধিকারিক এবং গ্রুপ-বি পদমর্যাদার ৮২ হাজার ৬৫৪ জন আধিকারিকের কাজকর্ম পর্যালোচনা করা হয়েছে। গ্রুপ-এ পদমর্যাদার ১২৫ জন আধিকারিক এবং গ্রুপ-বি পদমর্যাদার ১৮৭ জন আধিকারিকের বিরুদ্ধে ব্যবস্থা গ্রহণের প্রস্তাব করা হয়েছে বলেও মন্ত্রী জানান।


    CG/BD/SB

    
    
    (Release ID: 1580202) Visitor Counter : 29
    
    
      Read this release in: English