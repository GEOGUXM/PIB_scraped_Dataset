      মন্ত্রিসভারঅর্থনৈতিকবিষয়সংক্রান্তকমিটি

      আগামী পয়লা আগস্ট থেকে ২০২০-র ৩১শে জুলাই পর্যন্ত চিনির ৪০ লক্ষ মেট্রিক টন অতিরিক্ত মজুতভাণ্ডার গড়ে তোলার প্রস্তাবে কেন্দ্রীয় মন্ত্রিসভার অনুমোদন
      Posted On: 24 JUL 2019 5:54PM by PIB Kolkata


    নয়াদিল্লি, ২৪ জুলাই, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি কিছু প্রস্তাব অনুমোদন করেছে। আগামী পয়লা আগস্ট থেকে এক বছরের জন্য চিনির ৪০ লক্ষ টন অতিরিক্ত মজুতভাণ্ডার গড়ে তোলা হবে। এর জন্য ১,৬৭৪ কোটি টাকা অর্থের সংস্থান রাখা হয়েছে। তবে, বাজারে চিনির সহজলভ্যতা এবং মূল্যের ওপর ভিত্তি করে খাদ্য ও গণবন্টন দপ্তর পরিস্থিতির পর্যালোচনা করে যে কোন সময়ে এগুলির পুনর্মূল্যায়ন অথবা পরিবর্তন ঘটাতে পারে। চিনি কলগুলিকে এই প্রকল্পের আওতায় তিন মাস অন্তর প্রাপ্য অর্থ মিটিয়ে দেওয়া হবে। চিনি কলগুলি কৃষকদের আখ বিক্রির অর্থ তাঁদের অ্যাকাউন্টে সরাসরি পাঠিয়ে দেবে।


    এই সিদ্ধান্তের ফলে, চিনি কলগুলিতে অর্থের যোগানের উন্নতি হবে, চিনির অতিরিক্ত মজুত হ্রাস পাবে। অভ্যন্তরীণ চিনির বাজারে এই সিদ্ধান্তের ফলে দামের স্থিতাবস্থা বজায় থাকবে এবং কৃষকরা তাঁদের আখের দাম নির্দিষ্ট সময়ে পেয়ে যাবেন। আখ উৎপাদনকারী রাজ্যগুলির আখের বকেয়া দাম মিটিয়ে ফেলার মাধ্যমে চিনি কলগুলি লাভবান হবে।


    CG/CB/DM

    
    
    (Release ID: 1580137) Visitor Counter : 37
    
    
      Read this release in: English