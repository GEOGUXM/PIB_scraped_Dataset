      প্রধানমন্ত্রীরদপ্তর

      জামাইকার প্রধানমন্ত্রী টেলিফোনে ভারতের প্রধানমন্ত্রীকে অভিনন্দন জানালেন
      Posted On: 05 JUL 2019 12:43PM by PIB Kolkata


    নয়াদিল্লি, ০৪ জুলাই, ২০১৯


    জামাইকার প্রধানমন্ত্রী মিঃ অ্যান্ড্রু মাইকেল হোলনেস টেলিফোনে ভারতের প্রধানমন্ত্রী শ্রী নরেন্দ্র মোদীকে নির্বাচনে ঐতিহাসিক জয়ের জন্য অভিনন্দন জানিয়েছেন।


    প্রধানমন্ত্রী মোদীও ঊষ্ণ শুভেচ্ছা ও আগাম অভিনন্দনমূলক চিঠির জন্য মিঃ হোলনেস’কে ধন্যবাদ দেন। শ্রী মোদী বলেন, জামাইকা সহ সমস্ত ক্যারিবিয়ান অঞ্চলের সঙ্গেই অভিন্ন সম্পর্ককে ভারত উচ্চ অগ্রাধিকার দিয়ে থাকে। ক্যারিবিয়ান অঞ্চলের সঙ্গে আর্থিক যোগসূত্র নিবিড়তর করার জন্য চলতি বছরের গোড়ার দিকে ক্যারিকম উন্নয়ন তহবিলের আন্তর্জাতিক উন্নয়নমূলক অংশীদার হয়ে ওঠার লক্ষ্যে ভারতের আগ্রহের কথাও তিনি প্রসঙ্গত উল্লেখ করেন।


    জামাইকা ও ক্যারিবিয়ান অঞ্চলের সঙ্গে সম্পর্ক মজবুত করার ক্ষেত্রে ভারতের আগ্রহকে প্রধানমন্ত্রী হোলনেস স্বাগত জানিয়েছেন। জলবায়ু পরিবর্তনজনিত বিভিন্ন চ্যালেঞ্জের কার্যকর মোকাবিলা সহ পারস্পরিক স্বার্থ সংশ্লিষ্ট সমস্ত ক্ষেত্রেই দ্বিপাক্ষিক সম্পর্ককে আরও সুদৃঢ় করতে তিনি প্রধানমন্ত্রী শ্রী মোদীর সঙ্গে একযোগে কাজ করার ব্যাপারে আগ্রহ প্রকাশ করেন।


    CG/BD/SB

    
    
    (Release ID: 1577351) Visitor Counter : 29
    
    
      Read this release in: English