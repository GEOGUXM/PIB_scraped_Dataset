      যুবওক্রীড়াবিষয়কমন্ত্রক

      দেশে জাতীয় ক্রীড়া বিশ্ববিদ্যালয়
      Posted On: 01 JUL 2019 4:23PM by PIB Kolkata


    নয়াদিল্লি , ০১ জুলাই , ২০১৯


    মনিপুরের ইম্ফলে দেশের একমাত্র জাতীয় ক্রীড়া বিশ্ববিদ্যালয়টি স্হাপন করা হচ্ছে। এই বিশ্ববিদ্যালয়ে দুটি স্নাতক পর্যায়ের এবং একটি স্নাতকোত্তর ডিগ্রি পাঠ্যক্রম চালু করা হয়েছে। এই পাঠ্যক্রমগুলির জন্য এখনই কোনও প্রশিক্ষকের প্রয়োজন নেই।


    কেন্দ্রীয় ক্রীড়া প্রতিমন্ত্রী (স্বাধীন দায়িত্বপ্রাপ্ত) কিরেন রিজিজু আজ রাজ্যসভায় এক প্রশ্নের লিখিত জবাবে একথা জানিয়ে বলেন, ভারতের ক্রীড়া কর্তৃপক্ষ (সাই)চুক্তির ভিত্তিতে জাতীয় ক্রীড়া ফেডারেশনগুলির জন্য প্রশিক্ষক নিয়োগ করে থাকে। তিনি জানান, এক্ষেত্রে কেন্দ্রীয় সরকারের কোনও ভুমিকা নেই। ভারতের ক্রীড়া কর্তৃপক্ষ বর্তমানে নিয়মিত ভিত্তিতে ৮৮২ জন এবং চুক্তির ভিত্তিতে ১২৬ জন প্রশিক্ষককে নিয়োগ করেছে।


    মন্ত্রী জানান, ভারতীয় প্রশিক্ষকদের কর্মদক্ষতা বৃদ্ধির লক্ষ্যে সরকারের পক্ষ থেকে জাতীয় ক্রীড়া ফেডারেশনগুলিকে সহায়তা করা হচ্ছে। পাতিয়ালায় ন্যাশনাল ইন্সটিটিউট অফ স্পোর্টস এবং মনিপুরের জাতীয় ক্রীড়া বিশ্ববিদ্যালয়ে প্রশিক্ষক তুলে আনার জন্য পাঠ্যক্রম চালু করা হয়েছে। এছাড়া সরকার ন্যাশনাল সেন্টার ফর স্পোর্টস সায়েন্স অ্যান্ড রিসার্চ নামে একটি সংগঠন তৈরি করার সিদ্ধান্ত নিয়েছে বলে মন্ত্রী জানান।


    CG/PB /NS/…

    
    
    (Release ID: 1576465) Visitor Counter : 18