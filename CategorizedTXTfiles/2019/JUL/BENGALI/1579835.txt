      যুবওক্রীড়াবিষয়কমন্ত্রক

      সাই কেন্দ্রগুলিতে নতুন প্রকল্প
      Posted On: 22 JUL 2019 9:36PM by PIB Kolkata


    নয়াদিল্লি, ২২ জুলাই, ২০১৯


    স্পোর্টস অথরিটি অফ ইন্ডিয়া (সাই)-র অধীনস্থ ১২টি আঞ্চলিক কেন্দ্র এবং উপ-কেন্দ্রগুলির বাজেট চাহিদা একত্রিত করে বিবেচনা করা হয়ে থাকে। সাই – এর প্রস্তাব বিবেচনার পর সরকার বাজেট বরাদ্দ করে। বিগত তিন বছরে সাই-কে বরাদ্দের পরিমাণ ২০১৬-১৭’তে ৪৩৮ কোটি ২০ লক্ষ টাকা, ২০১৭-১৮’তে ৪৯৫ কোটি ৭৩ লক্ষ টাকা, ২০১৮-১৯ – এ ৩৯৫ কোটি টাকা এবং ২০১৯-২০’তে ৪৫০ কোটি টাকা করা হয়েছে। রাজ্যসভায় আজ এক লিখিত জবাবে এই তথ্য জানিয়েছেন কেন্দ্রীয় ক্রীড়া প্রতিমন্ত্রী শ্রী কিরেণ রিজিজু। তিনি আরও জানান, সাই – এর আর্থিক চাহিদা মন্ত্রকের পক্ষ থেকে পর্যায়ক্রমে অনুদান সাহায্যের মাধ্যমে মেটানো হয়। এর পর, সাই তার বিভিন্ন কেন্দ্রের চাহিদা ও প্রয়োজনীয়তার বিষয়টিকে বিবেচনায় রেখে অর্থ বরাদ্দ করে থাকে। ২০১৬-১৭’তে কলকাতায় সাই – এর পূর্বাঞ্চলীয় নেতাজী সুভাষ প্রশিক্ষণ কেন্দ্রের চারপাশে দেওয়ার গড়ে তোলার জন্য ১ কোটি ৩৭ লক্ষ ৮৯ হাজার টাকা দেওয়া হয়েছিল। এছাড়াও, ২০১৭-১৮’তে সিন্থেটিক হকি সারফেসের পরিবর্তে নতুন টার্ফ বসাতে ৪ কোটি ৬৮ লক্ষ টাকা এবং নতুন সিন্থেটিক অ্যাথলেটিক ট্র্যাকের জন্য ৬ কোটি ১০ লক্ষ টাকা দেওয়া হয়। চলতি অর্থবর্ষে কলকাতা সাই কেন্দ্রে প্রশিক্ষণাধীন খেলোয়াড়দের অস্থায়ী নিবাস গড়ে তোলার পরিকল্পনা নেওয়া হয়েছে।


    CG/BD/SB

    
    
    (Release ID: 1579835) Visitor Counter : 29
    
    
      Read this release in: English