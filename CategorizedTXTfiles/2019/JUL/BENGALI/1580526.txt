      প্রতিরক্ষামন্ত্রক

      কার্গিল বিজয় দিবসের ২০তম বার্ষিকী উদযাপন উপলক্ষে জাতীয় যুদ্ধ স্মারকে শহীদদের প্রতি শ্রদ্ধা জানালেন প্রতিরক্ষা মন্ত্রী শ্রী রাজনাথ সিং
      Posted On: 26 JUL 2019 9:49PM by PIB Kolkata


    নয়াদিল্লি, ২৬ জুলাই, ২০১৯


    প্রতিরক্ষা মন্ত্রী শ্রী রাজনাথ সিং আজ কার্গিল বিজয় দিবসের ২০তম বার্ষিকী উদযাপন উপলক্ষে নতুন দিল্লিতে জাতীয় যুদ্ধ স্মারকে আয়োজিত এক অনুষ্ঠানে শহীদদের প্রতি শ্রদ্ধা জানান।


    জাতীয় যুদ্ধ স্মারকে ভিজিটর্স বুকে প্রতিরক্ষা মন্ত্রী লেখেন ‘ভারতের সম্মান, মর্যাদা ও গর্বের জন্য কার্গিল যুদ্ধে যাঁরা জীবনদান করেছেন, সেইসব বীর সেনাদের শ্রদ্ধা জানাই। এই সেনানীদের বীরত্ব ও আত্মবলিদান প্রত্যেক ভারতবাসীর কাছে প্রেরণাদায়ক। কার্গিল বিজয় দিবসের ২০তম বার্ষিকীতে আমরা শপথ নিই যে, দেশের সম্মানে সর্বোচ্চ আত্মত্যাগকারী সৈনিকদের কৃতজ্ঞ জাতি কখনও বিস্মৃত হবে না’।


    অনুষ্ঠানে উপস্থিত প্রতিরক্ষা প্রতিমন্ত্রী শ্রী শ্রীপাদ যশো নায়েক, উপ-সেনাপ্রধান লেঃজেঃ দেবরাজ আনবু, উপ-নৌসেনা প্রধান ভাইস অ্যাডমিরাল জি অশোক কুমার এবং উপ-বায়ুসেনা প্রধান এয়ার মার্শাল রাকেশ কুমার সিং জাতীয় যুদ্ধ স্মারকে ‘অপারেশন বিজয়’ – এর বীর সেনানীদের অদম্য সাহসিকতা, বীরত্ব ও আত্মত্যাগের প্রতি শ্রদ্ধা জানান।


    উল্লেখ করা যেতে পারে, নিয়ন্ত্রণরেখা বরাবর পশ্চিমে জোজিলা থেকে পূর্বে তুরটক পর্যন্ত অত্যন্ত প্রতিকূল পার্বত্য এলাকায় ১৯৯৯ সালের মে-জুলাই মাসে ভারত ও পাকিস্তানের মধ্যে কার্গিল যুদ্ধ হয়েছিল। পাকিস্তানী বাহিনীর অনুপ্রবেশ, খালি পড়ে থাকা পর্বত শিখর জোর করে দখল, ভারতের জাতীয় মহাসড়কে নজরদারি ও ভীতি প্রদর্শনের পাশাপাশি, দেশের ভৌগোলিক অখন্ডতা লঙ্ঘন করার ফলেই এই যুদ্ধ হয়েছিল। ভারতীয় সেনাবাহিনীর যোদ্ধারা কাশ্মীরের দ্রাস, কাকসার, বাতালিক ও তুরটক সেক্টরে সমুদ্র পৃষ্ঠ থেকে ১২ হাজার ফুটের বেশি উচ্চতায় অসম্ভব মানসিক দৃঢ়তা ও আত্মসংযমের নিদর্শন রেখে ঐতিহাসিক যুদ্ধের মুখোমুখী হয়েছিলেন। এই যুদ্ধে ভারতীয় বিমান বাহিনীও গুরুত্বপূর্ণ ভূমিকা পালন করেছিল।


    CG/BD/SB

    
    
    (Release ID: 1580526) Visitor Counter : 169
    
    
      Read this release in: English