      অসামরিকবিমানপরিবহণমন্ত্রক

      উড়ান প্রকল্পে ১৮৬টি রুট কার্যকর হয়েছে
      
      দূর্গাপুর আরসিএস উড়ানের মানচিত্রে সর্বশেষ সংযোজন

      Posted On: 19 JUL 2019 8:38PM by PIB Kolkata

    নয়াদিল্লি, ১৯ জুলাই , ২০১৯


    আঞ্চলিক সংযোগ প্রকল্প- ‘ উড়ে দেশ কা আম নাগরিক / উড়ান ’ শুরু হবার পর, ১৮৬টি রুটে বিমান চলাচল শুরু হয়েছে। এরমধ্যে ৮টি পর্যটন ক্ষেত্রগুলির সংযোগ রক্ষাকারী রুট। এই প্রকল্পের আওতায় ৭০৬টি রুটের অনুমোদন দেওয়া হয়েছে। দুর্গাপুর বিমানবন্দর এই প্রকল্পের আওতায় ৪০তম বিমানবন্দর হিসেবে সংযোজিত হয়েছে।


    প্রতিদিন যে ১২টি রুটে বিমান চলাচল করে সেগুলি হল-


    ১)পশ্চিমবঙ্গের কলকাতা থেকে উত্তরপ্রদেশের এলাহাবাদ


    ২)উত্তরপ্রদেশের এলাহাবাদ থেকে পশ্চিমবঙ্গের কলকাতা


    ৩)উত্তরপ্রদেশের এলাহাবাদ থেকে ছত্তিশগড়ের রায়পুর


    ৪)ছত্তিশগড়ের রায়পুর থেকে উত্তরপ্রদেশের এলাহাবাদ


    ৫)মধ্যপ্রদেশের গোয়ালিওর থেকে কর্ণাটকের ব্যাঙ্গালোর


    ৬)কর্ণাটকের ব্যাঙ্গালোর থেকে মধ্যপ্রদেশের গোয়ালিওর


    ৭)পশ্চিমবঙ্গের কলকাতা থেকে মধ্যপ্রদেশের গোয়ালিওর


    ৮)মধ্যপ্রদেশের গোয়ালিওর থেকে পশ্চিমবঙ্গের কলকাতা


    ৯)মহারাষ্ট্রের মুম্বাই থেকে কর্ণাটকের বেলগাঁও


    ১০)কর্ণাটকের বেলগাঁও থেকে মহারাষ্ট্রের মুম্বাই


    ১১)মহারাষ্ট্রের মুম্বাই থেকে পশ্চিমবঙ্গের দূর্গাপুর


    ১২)পশ্চিমবঙ্গের দূর্গাপুর থেকে মহারাষ্ট্রের মুম্বাই


    বিমান পরিবহনকে সর্বসাধারণের আয়ত্বের মধ্যে আনতে এবং আঞ্চলিক বিমান সংযোগ বাড়ানোর লক্ষ্যে ২০১৬ সালের ২১ অক্টোবর থেকে অসামরিক বিমান পরিবহণ মন্ত্রক আঞ্চলিক সংযোগ প্রকল্প (আরসিএস) ‘ উড়ে দেশ কা আম নাগরিক / উড়ান ’ চালু করে। এ পর্যন্ত তিনবার নিলামের ডাক হয়েছে। ২০১৭র ২৭ এপ্রিল সিমলায় প্রধানমন্ত্রী নরেন্দ্র মোদী উড়ান প্রকল্পের আওতায় প্রথম বিমান চলাচলের সূচনা করেন। দেশের ছোট ছোট শহরগুলির মধ্যে উড়ান প্রকল্পের আওতায় বিমান পরিবহণ বাড়াতে, ১০৬টি আরসিএস বিমানবন্দর এবং ৩১টি হেলিকপ্টার উড়ানের বন্দর চিহ্নিত করা হয়েছে। এই ১০৬টি বিমানবন্দরের মধ্যে ৭৬টি বন্দরে বিমান ওঠানামা করতো না। ২০টি বিমানবন্দর নির্ধারিত ক্ষমতা থেকে কম ব্যবহৃত হত। বাকিগুলি ওয়াটারড্রোম। এই প্রকল্পে ১৯টি বিমান সংস্হাকে ৭০৬টি রুটে বিমান চালনার দায়িত্ব দেওয়া হয়েছে। এরমধ্যে ৪৬টি রুট পর্যটনের জন্য চিহ্নিত। বর্তমানে ৪০টি বিমানবন্দর থেকে উড়ান প্রকল্পের বিমান ওঠানামা শুরু হয়েছে। যারমধ্যে ২৩টি বিমানবন্দরে আগে বিমান পরিবহন হত না। ১৭টিতে কম বিমান ওঠানামা করতো। আরসিএস উড়ানের মানচিত্রে দূর্গাপুর সর্বশেষ সংযোজন।


    CG/CB/NS

    
    
    (Release ID: 1579612) Visitor Counter : 142
    
    
      Read this release in: English