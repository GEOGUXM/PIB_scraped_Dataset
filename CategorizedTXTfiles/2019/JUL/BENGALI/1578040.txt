      অর্থমন্ত্রক

      আয়কর বিভাগে প্রযুক্তির ব্যবহার বাড়াতে বিভিন্ন উদ্যোগ
      Posted On: 09 JUL 2019 8:48PM by PIB Kolkata


    নয়াদিল্লি, ০৯ জুলাই, ২০১৯


    আয়কর বিভাগে প্রযুক্তির ব্যবহার বাড়াতে সরকার ধারাবাহিকভাবে বিভিন্ন উদ্যোগ গ্রহণ করে থাকে। বিভাগের নিত্যনৈমিত্তিক কাজকর্মে প্রযুক্তি প্রয়োগের বিষয়টিকে দেখাশোনার জন্য পৃথক ‘ডাইরেক্টরেট অফ সিস্টেম’ শাখা রয়েছে। আয়কর রিটার্ন ও টিডিএস রিটার্নের জন্য সেন্ট্রালাইজড্‌ প্রসেসিং সেন্টার রয়েছে। এ ধরণের প্রসেসিং সেন্টারগুলি কর দাখিল সহ কর সংক্রান্ত বিভিন্ন বিষয় কম্প্যুটার-চালিত পদ্ধতির মাধ্যমে যাচাই করে থাকে। এমনকি, করদাতাদের ফেরৎযোগ্য প্রাপ্য অর্থ সরাসরি তাঁদের ব্যাঙ্ক অ্যাকাউন্টে পাঠানোর সঙ্গে যুক্ত প্রক্রিয়ারও পরিচালনা হয়ে থাকে প্রসেসিং সেন্টারগুলির মাধ্যমে। কর দাখিল ব্যবস্থাকে সহজ ও সরল করে তোলার ফলে করদাতাদের স্বেচ্ছায় কর জমা দেওয়ার সংখ্যা অনেক বেড়েছে। লোকসভায় সোমবার এক প্রশ্নের লিখিত জবাবে এই তথ্য জানান অর্থ প্রতিমন্ত্রী শ্রী অনুরাগ সিং ঠাকুর। তিনি আরও জানান, আয়কর বিভাগের কাজকর্মের উন্নতিতে প্রযুক্তির প্রয়োগ যেহেতু একটি ধারাবাহিক প্রক্রিয়া, তাই বিভিন্ন উদ্যোগের রূপায়ণের ক্ষেত্রে নির্দিষ্ট সময়সীমা স্থির করা সম্ভব নয়।


    CG/BD/SB

    
    
    (Release ID: 1578040) Visitor Counter : 23
    
    
      Read this release in: English