      অর্থমন্ত্রক

      আর্থিক প্রতারণা রুখতে ব্যাঙ্কিং ব্যবস্থায় সংস্কার
      Posted On: 10 JUL 2019 5:00PM by PIB Kolkata


    নয়াদিল্লি, ১০ জুলাই, ২০১৯


    আর্থিক ব্যবস্থায় শিথিলতার দরুণ প্রতারণার মতো ঘটনা ঘটে থাকে। বড় ধরণের প্রতারণার ঘটনা চিহ্নিত, খবরাখবর পেশ এবং তদন্তের জন্য সরকার বিশেষ কিছু ব্যবস্থা গ্রহণ করেছে । এর মধ্যে রয়েছে –


    ১) অনুৎপাদক সম্পদের পরিমাণ পদ্ধতি অনুযায়ী ও সুসংবদ্ধ উপায়ে বিশ্লেষণের জন্য রাষ্ট্রায়ত্ত ব্যাঙ্কগুলিতে সময়োপযোগী ও অনুসন্ধানমূলক কাঠামো গঠন।


    ২) অনুৎপাদক সম্পদ হিসাবে শ্রেণীবদ্ধ করা হয়েছে এমন ৫০ কোটি টাকার বেশি সমস্ত অ্যাকাউন্ট সংশ্লিষ্ট ব্যাঙ্ক কর্তৃপক্ষ প্রতারণার সম্ভাবনা রয়েছে এই দৃষ্টিভঙ্গীতে যাচাই করে দেখবে । এ সংক্রান্ত রিপোর্ট ব্যাঙ্কের অনুৎপাদক সম্পদ সংক্রান্ত পর্যালোচনা কমিটির কাছে পেশ করবে।


    ৩) প্রতারণা হয়েছে এই খবর রিজার্ভ ব্যাঙ্কের পক্ষ থেকে জানানোর পরেই অনতিবিলম্বে ইচ্ছাকৃত প্রতারকদের বিরুদ্ধে কার্যকর পদক্ষেপ গ্রহণ করা হবে।


    ৪) যদি কোনও অ্যাকাউন্ট অনুৎপাদক সম্পদে পরিণত হয়, সেক্ষেত্রে কেন্দ্রীয় অর্থনৈতিক গোয়েন্দা কর্তৃপক্ষের কাছ থেকে ঋণ গ্রহীতা সম্পর্কে তথ্য চাওয়া হবে।


    ৫) ভারতীয় আইনকে সুকৌশলে এড়িয়ে গিয়ে বিদেশে পলাতক আর্থিক অপরাধীদের ন্যায়-বিচারের আঙিনায় নিয়ে আসতে ফেরার অর্থনৈতিক অপরাধী আইন, ২০১৮ কার্যকর করা হয়েছে।


    ৬) ভারতীয় রিজার্ভ ব্যাঙ্কের নীতি-নির্দেশিকা অনুযায়ী ৫০ কোটি টাকার বেশি ঋণ গ্রহণকারী কোম্পানিগুলির স্বীকৃত হস্তাক্ষর সহ সংশ্লিষ্ট সংস্থার প্রোমোটার বা ডাইরেক্টরদের পাসপোর্ট সংক্রান্ত প্রত্যয়িত নকল, ব্যাঙ্কগুলিকে নিজেদের কাছে রাখার পরামর্শ দেওয়া হয়েছে। রাষ্ট্রায়ত্ত ব্যাঙ্কগুলির প্রধানদের ইচ্ছাকৃত আর্থিক প্রতারকদের ছবি প্রকাশ সহ লুকআউট সার্কুলার জারি করার ক্ষমতা দেওয়া হয়েছে।


    ৭) হিসেব-নিকেশের গুণমান বজায় রাখতে সরকার এক নিরপেক্ষ নিয়ন্ত্রণমূলক সংস্থা হিসাবে ন্যাশনাল ফিনান্সিয়াল রিপোর্টিং অথরিটি গঠন করেছে।


    ৮) রাষ্ট্রায়ত্ত ব্যাঙ্কগুলিকে ইচ্ছাকৃত প্রতারকদের ছবি প্রকাশ করার সিদ্ধান্ত নিজেদের ওপর ছেড়ে দেওয়া হয়েছে।


    ৯) বৃহদায়তন আর্থিক ব্যবস্থায় স্বচ্ছতা ও দায়বদ্ধতা নিয়ে আসতে বিগত দুটি অর্থবর্ষে ৩ লক্ষ ৩৮ হাজার নিষ্ক্রিয় সংস্থার ব্যাঙ্ক অ্যাকাউন্ট বন্ধ করে দেওয়া হয়েছে।


    গত জুন মাসে রিজার্ভ ব্যাঙ্কের পক্ষ থেকে প্রকাশিত আর্থিক স্থিতিশীলতা প্রতিবেদনে উপরোক্ত পদক্ষেপগুলির প্রভাব লক্ষ্য করা যাচ্ছে।


    লোকসভায় মঙ্গলবার প্রশ্নোত্তর পর্বে এক লিখিত জবাবে এই তথ্য জানিয়েছেন অর্থ প্রতিমন্ত্রী শ্রী অনুরাগ সিং ঠাকুর। তিনি আরও জানান, এক পরিসংখ্যান দিয়ে মন্ত্রী আরও জানান, ২০১৬-১৭’তে ১ হাজার ৭৪৫টি, ২০১৭-১৮’তে ১ হাজার ৫৪৫টি এবং ২০১৮-১৯ – এ ৭৩৯টি ব্যাঙ্ক প্রতারণার ঘটনা ঘটেছে। উল্লিখিত এই তিন বছরে ব্যাঙ্ক প্রতারণার সঙ্গে যুক্র অর্থের পরিমাণ ছিল যথাক্রমে – ২৪ হাজার ২৯১ কোটি টাকা, ৬ হাজার ৯১৬ কোটি টাকা এবং ৫ হাজার ১৪৯ কোটি টাকা।


    CG/BD/SB

    
    
    (Release ID: 1578154) Visitor Counter : 33
    
    
      Read this release in: English