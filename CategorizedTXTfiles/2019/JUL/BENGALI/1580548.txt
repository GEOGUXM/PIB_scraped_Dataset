      প্রতিরক্ষামন্ত্রক

      পানাগড় মিলিটারি স্টেশনে কার্গিল বিজয় দিবস উদযাপন
      Posted On: 27 JUL 2019 3:23PM by PIB Kolkata


    কলকাতা, ২৭ জুলাই, ২০১৯


    দেশ জুড়ে কার্গিল বিজয় দিবসের ২০তম বর্ষপূর্তিতে নানা অনুষ্ঠানের আয়োজন করা হয়েছিল। পানাগড় মিলিটারি স্টেশনে ১৭ কর্পসের জেনারেল অফিসার কমান্ডিং লেঃজেঃ এস এস মিশ্র এই উপলক্ষে আয়োজিত অনুষ্ঠানে যুদ্ধস্মারকে পুষ্পার্ঘ্য অর্পণ করেন।


    এই অনুষ্ঠানে শহীদদের উদ্দেশে শ্রদ্ধা নিবেদন করা হয়। জাতীয় সংহতির চেতনায় ছাত্রছাত্রীদের উদ্বুদ্ধ করার লক্ষ্যে দুর্গাপুর, মসিমপুর, বাঁকুড়া, বর্ধমান, নবগ্রাম, বহরমপুর এবং পুরুলিয়ার বিভিন্ন শিক্ষা প্রতিষ্ঠানের ছাত্রছাত্রীরা প্রেরণাদায়ক ভাষণ এবং দৌড় প্রতিযোগিতায় অংশ নেয় ।


    যুবসম্প্রদায়ের মধ্যে জাতীয়তা বোধ এবং স্বদেশ প্রেম জাগ্রত করার লক্ষ্যেই এই অনুষ্ঠানগুলির আয়োজন করা হয়েছিল। ছাত্রছাত্রীরা সেনাবাহিনীতে কাজের নানা সুযোগ সম্পর্কেও এই অনুষ্ঠানে জানতে পেরেছে।


    CG/CB/SB

    
    
    (Release ID: 1580548) Visitor Counter : 22
    
    
      Read this release in: English