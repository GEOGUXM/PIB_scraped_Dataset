      রেলমন্ত্রক

      দক্ষিণ-পূর্ব রেলের কেন্দ্রীয় হাসপাতালে সিসিটিভি এবং হাসপাতাল সংক্রান্ত তথ্য ব্যবস্থার সূচনা
      Posted On: 08 JUL 2019 10:08PM by PIB Kolkata


    কলকাতা, ০৮ জুলাই, ২০১৯


    দক্ষিণ-পূর্ব রেলের সদর দপ্তর গার্ডেনরিচের কেন্দ্রীয় হাসপাতালে গত শুক্রবার নজরদারি ক্যামেরা (সিসিটিভি) এবং হাসপাতাল সংক্রান্ত তথ্য পরিচালন ব্যবস্থার সূচনা হয়েছে। এই রেলের জেনারেল ম্যানেজার শ্রী পি এস মিশ্র নতুন এই ব্যবস্থাপনার সূচনা করে বলেন, রেলের হাসপাতালের ক্ষেত্রে এই ধরণের ব্যবস্থার যথেষ্ট তাৎপর্য রয়েছে। নতুন এই ব্যবস্থার ফলে চিকিৎসক, সেবিকা, আধা-চিকিৎসক এবং হাসপাতাল কর্মীদের কাজের প্রতি নিষ্ঠা আরো বাড়বে। এমনকি, কর্তব্য পালনের সময়ে তাঁরাও সর্বদা সতর্ক থাকবেন।


    হাসপাতাল সংক্রান্ত তথ্য পরিচালনা ব্যবস্থা শুরু হওয়ার ফলে বহির্বিভাগের (ওপিডি) রোগীদের বিভিন্ন তথ্য, হাসপাতালে চিকিৎসাধীন রোগীর তথ্য এবং আরোগ্যলাভের পর ছুটির তারিখ, হাসপাতালের ওষুধের মজুত ভান্ডার, বিভিন্ন পরীক্ষা-নিরীক্ষার রিপোর্ট হস্তান্তর প্রভৃতি সহজেই দেখভাল করা সম্ভব হবে। এছাড়াও, নতুন এই ব্যবস্থায় কাগজের ব্যবহার কমবে। এমনকি, পরবর্তী সময়ে সংশ্লিষ্ট তথ্য পেতে সুবিধা হবে।


    হাসপাতালে নজরদারি ও নিরাপত্তা বজায় রাখার জন্য বিভিন্ন ওয়ার্ড, মূল প্রবেশদ্বার ও হাসপাতালের অভ্যন্তরীণ যাতায়াতের পথগুলিতে মোট ২৯টি সিসিটিভি ক্যামেরা বসানো হয়েছে। এই উদ্যোগের ফলে হাসপাতালের কাজকর্মের ওপর দিবারাত্রি ২৪ ঘন্টা নজর রাখা সম্ভব হবে।


    CG/BD/SB

    
    
    (Release ID: 1577863) Visitor Counter : 25
    
    
      Read this release in: English