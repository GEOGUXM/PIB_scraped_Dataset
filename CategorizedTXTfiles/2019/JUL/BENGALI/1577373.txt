      মানবসম্পদবিকাশমন্ত্রক

      বিশ্ববিদ্যালয় মঞ্জুরি কমিশন এবং অখিল ভারতীয় প্রযুক্তি শিক্ষা পর্ষদ দক্ষতা বিকাশের বিভিন্ন পাঠ্যক্রম চালু করেছে – মানবসম্পদ উন্নয়ন মন্ত্রী
      Posted On: 05 JUL 2019 1:28PM by PIB Kolkata


    নয়াদিল্লি, ৪ জুলাই, ২০১৯


    তরুণ সম্প্রদায়ের মধ্যে কর্মসংস্থানের সুযোগ সৃষ্টির লক্ষ্যে বিশ্ববিদ্যালয় মঞ্জুরি কমিশন (ইউজিসি) এবং অখিল ভারতীয় প্রযুক্তি শিক্ষা পর্ষদ (এআইসিটিই) কমিউনিটি কলেজ, ব্যাচেলার অফ ভোকেশনাল কোর্সেস (বি. ভিওসি) এবং দীনদয়াল উপাধ্যায় কৌশল কেন্দ্রগুলির মাধ্যমে বিভিন্ন দক্ষতা বিকাশমূলক পাঠ্যক্রম চালু করেছে। কেন্দ্রীয় মানবসম্পদ উন্নয়ন মন্ত্রকের পরামর্শক্রমে এই পাঠ্যক্রমগুলি চালু হয়েছে। দেশের সব বিশ্ববিদ্যালয় এবং মহাবিদ্যালয় এই পাঠ্যক্রমগুলি চালু করতে পারবে। বর্তমানে, ৫৫৬টি প্রতিষ্ঠানে ১,১০৯টি পাঠ্যক্রম পড়ানো হচ্ছে। এর মধ্যে ৩০০টি বি.ভিওসি, ১৮৮টি কমিউনিটি কলেজ এবং ৬৮টি দীনদয়াল উপাধ্যায় কৌশল কেন্দ্র। ৩৮,৪১৪ জন ছাত্রছাত্রী এখান থেকে দক্ষতা সংক্রান্ত প্রশিক্ষণ পেয়েছেন।


    মানবসম্পদ উন্নয়ন মন্ত্রক এবং দক্ষতা উন্নয়ন ও শিল্পোদ্যোগ মন্ত্রকের মধ্যে এই সংক্রান্ত কোন সমঝোতা চুক্তি স্বাক্ষরিত হয়নি। কিন্তু উভয় মন্ত্রকই কারিগরি শিক্ষা সংক্রান্ত পাঠ্যক্রম উন্নয়ন এবং সেগুলি বাস্তবায়নের লক্ষ্যে কাজ করে চলেছে। এই পাঠ্যক্রমগুলি মানবসম্পদ উন্নয়ন মন্ত্রকের অধীন প্রতিষ্ঠানগুলি বাস্তবায়িত করছে এবং দক্ষতা উন্নয়ন এবং শিল্পোদ্যোগ মন্ত্রকের সেক্টর স্কিল কাউন্সিল এই উদ্যোগে সহায়তা করছে।


    রাজ্যসভায় এক প্রশ্নের লিখিত জবাবে এ তথ্য জানান কেন্দ্রীয় মানবসম্পদ উন্নয়ন মন্ত্রক ডঃ রমেশ পোখরিয়াল ‘নিশাঙ্ক’।


    CG/CB/DM

    
    
    (Release ID: 1577373) Visitor Counter : 27
    
    
      Read this release in: English