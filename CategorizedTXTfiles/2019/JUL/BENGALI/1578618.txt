      স্বাস্থ্যওপরিবারকল্যাণমন্ত্রক

      ঋতুস্রাব সংক্রান্ত স্বাস্থ্যবিধি
      Posted On: 12 JUL 2019 7:18PM by PIB Kolkata


    নয়াদিল্লি, ১২ জুলাই, ২০১৯


    বয়ঃসন্ধিকালীন মেয়েদের ঋতুকালীন স্বাস্থ্য আরও উন্নত করতে তারা যাতে দেশের যে কোন স্থান থেকেই স্যানিটারি ন্যাপকিন সংগ্রহ করতে পারে, তা সুনিশ্চিত করতে বিভিন্ন রাজ্য ও কেন্দ্রশাসিত অঞ্চল যেসব কর্মসূচি হাতে নিয়েছে, জাতিয় স্বাস্থ্য মিশনের মাধ্যমে কেন্দ্রীয় সরকার সেগুলিকে সহায়তা করছে।


    এই প্রকল্পের আওতায় রয়েছে বয়ঃসন্ধির মেয়েদের ঋতুস্রাব সংক্রান্ত স্বাস্থ্যবিধি সম্পর্কে সচেতন করে তোলা, গ্রামাঞ্চলের অল্পবয়সী মেয়েদের হাতে উচ্চমানের ন্যাপকিন তুলে দেওয়ার ব্যবস্থা, ব্যবহৃত স্যানিটারি ন্যাপকিনগুলির নিরাপদ এবং পরিবেশ-বান্ধব বর্জনের ব্যবস্থা করা, ঋতুস্রাব সংক্রান্ত স্বাস্থ্যবিধি সম্পর্কে আলাপ-আলোচনার জন্য আশা কর্মীদের হাতে মাসিক বৈঠক পরিচালনা করার অর্থ প্রদান ইত্যাদি।


    প্রসঙ্গত, কেন্দ্রীয় সরকার স্যানিটারি ন্যাপকিনের সহজলভ্যতা বজায় রাখতে এবং একইসঙ্গে তথ্য, শিক্ষা এবং সংযোগমূলক কাজকর্ম বাড়ানোর জন্য কর্মসূচি পরিকল্পনা ও রূপায়ণের মাধ্যমে জাতীয় স্বাস্থ্য মিশনের অর্থ রাজ্য ও কেন্দ্রশাসিত অঞ্চলগুলির হাতে তুলে দিচ্ছে। স্বাস্থ্য যেহেতু রাজ্যের বিষয়, এ ধরনের কার্যকলাপে কোন স্বেচ্ছাসেবী বা বেসরকারি সংস্থার অংশগ্রহণের ক্ষেত্রে রাজ্য বা কেন্দ্রশাসিত অঞ্চলগুলির প্রশাসন সিদ্ধান্ত নেয়।


    আজ লোকসভায় এক প্রশ্নের লিখিত জবাবে এ তথ্য জানান কেন্দ্রীয় স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে।


    CG/SSS/DM

    
    
    (Release ID: 1578618) Visitor Counter : 56
    
    
      Read this release in: English