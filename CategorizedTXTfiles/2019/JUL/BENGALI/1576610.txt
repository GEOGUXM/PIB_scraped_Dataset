      নীতিআয়োগ

      ‘ভারতীয় কৃষিক্ষেত্রে সংস্কার’ এর লক্ষে মহারাষ্ট্রের মুখ্যমন্ত্রীর তত্ত্ববধানে মূখ্যমন্ত্রীদের উচ্চক্ষমতা সম্পন্ন একটি কমিটি গঠন করা হয়েছে
      Posted On: 02 JUL 2019 12:35PM by PIB Kolkata


    নয়াদিল্লী , ০১ জুলাই , ২০১৯


    প্রধানমন্ত্রী শ্রী নরেন্দ্র মোদীর নেতৃত্বে এনডিএ সরকার কৃষি , গ্রামোন্নয়ণ , জল সংরক্ষণ এবং তার যথাযথ ব্যবহারকে সর্বোচ্চ অগ্রাধিকার দিয়ে থাকে। প্রধানমন্ত্রী তাঁর প্রতিশ্রুতি রক্ষার জন্য এবং নীতি আয়োগের পরিচালন পর্ষদের বৈঠকে বিভিন্ন সিদ্ধান্ত বাস্তবায়িত করার লক্ষে ‘ ভারতীয় কৃষিক্ষেত্রে পরিবর্তন ’ এর উদ্দেশ্যে মুখ্যমন্ত্রীদের একটি উচ্চক্ষমতা সম্পন্ন কমিটি গঠন করেছেন। এই কমিটি ২ মাসের মধ্যে তাদের রিপোর্ট জমা দেবেন।


    এই কমিটির সদস্যরা হলেনঃ -


    ১ । শ্রী দেবেন্দ্র ফড়নবিশ , মুখ্যমন্ত্রী , মহারাষ্ট্র ( আহ্বায়ক )


    ২ । শ্রী এইচ ডি কুমারস্বামী , মুখ্যমন্ত্রী , কর্ণাটক ( সদস্য )


    ৩ । শ্রী মনোহরলাল খাট্টার , মুখ্যমন্ত্রী , হরিয়ানা , ( সদস্য )


    ৪ । শ্রী পেমা খান্ডু , মুখ্যমন্ত্রী , অরুণাচল প্রদেশ , ( সদস্য )


    ৫ । শ্রী বিজয় রূপানী , মুখ্যমন্ত্রী , গুজরাট , ( সদস্য )


    ৬ । শ্রী যোগী আদিত্যনাথ , মুখ্যমন্ত্রী , উত্তরপ্রদেশ , ( সদস্য )


    ৭ । শ্রী কমল নাথ , মুখ্যমন্ত্রী , মধ্যপ্রদেশ , ( সদস্য )


    ৮ । শ্রী নরেন্দ্র সিং তোমর , কেন্দ্রীয় কৃষি , গ্রামোন্নয়ন ও পঞ্চায়েতিরাজ মন্ত্রী , ( সদস্য )


    ৯ । শ্রী রমেশ চাঁদ , সদস্য , নীতি আয়োগ ( সদস্য - সচিব )

    এই কমিটি যে বিষয়গুলি নিয়ে কাজ করবে সেগুলি হল ,


    ১ । কৃষিক্ষেত্রে সংস্কার এবং কৃষকদের আয়বৃদ্ধির জন্য নানা পদ্ধতি নিয়ে আলোচনা করা। আলোচনার থেকে যে সিদ্ধান্তগুলি পাওয়া যাবে সেগুলি রাজ্য / কেন্দ্রশাসিত অঞ্চলগুলির মাধ্যমে নির্দিষ্ট সময়ে বাস্তবায়ন


    ২ । ১৯৫৫ সালের নিত্যপ্রয়োজনীয় আইনের বিভিন্ন দিক বিশ্লেষণ করে তার মধ্যে কিছু পরিবর্তন আনা , যার ফলে কৃষি বিপণনে এবং পরিকাঠামোয় বেসরকারি বিনিয়োগকে আকৃষ্ট করা যাবে


    ৩ । ই - ন্যাম , গ্রাম সহ কেন্দ্রের প্রাসঙ্গিক নানা যোজনার সঙ্গে বিপণনের সংস্কারের বিভিন্ন পন্থা পদ্ধতি র নানা পরামর্শ


    ৪ । কৃষিপণ্যের রপ্তানী , খাদ্য প্রক্রিয়াকরণ , আধুনিক বাজার পরিকাঠামোর জন্য বিনিয়োগ বৃদ্ধির লক্ষে নতুন নীতির পরামর্শ


    ৫ । আন্তর্জাতিক মানের কৃষি - প্রযুক্তির ব্যবহার এবং কৃষিক্ষেত্রে অগ্রণী রাষ্ট্রগুলি উন্নত মানের যে সব বীজ ও রোপণ সংক্রান্ত জিনিষ ব্যবহার করে সেগুলির এদেশে সহজলভ্যতার লক্ষে নানা পরামর্শ


    ৬ । কৃষকদের আয়বৃদ্ধি ও কৃষিক্ষেত্রে সংস্কারের লক্ষে প্রাসঙ্গিক নানা পরামর্শ


    মুখ্যমন্ত্রীদের উচ্চক্ষমতাসম্পন্ন এই কমিটির জন্য প্রয়োজনীয় পরিষেবা নীতি আয়োগ থেকে পাওয়া যাবে।


    CG/CB

    
    
    (Release ID: 1576610) Visitor Counter : 34
    
    
      Read this release in: English