      স্বাস্থ্যওপরিবারকল্যাণমন্ত্রক

      ডায়াবেটিস নিয়ন্ত্রণে খাদ্যাভাসে পরিবর্তন
      Posted On: 23 JUL 2019 9:34PM by PIB Kolkata


    নয়াদিল্লি, ২৩ জুলাই, ২০১৯


    আইসিএমআর – ইন্ডিয়াবি সমীক্ষা অনুযায়ী ২০১১’য় ২০ বছর বয়সের নীচে যেসব মানুষ ডায়াবেটিস রোগের শিকার হয়েছেন তার সংখ্যা ৬২.৪ মিলিয়ন। ২০১৮’তে তা বেড়ে হয় ৭৩ মিলিয়ন।


    ডায়াবেটিস-সহ অন্যান্য সাধারণ অসংক্রামক রোগের কারণগুলির মধ্যে রয়েছে – অস্বাস্থ্যকর খাবার, কায়িক শ্রম না করা, তামাকজাত পণ্য সেবন এবং বার্ধক্যজনিত অসুবিধাগুলি। উচ্চ পরিমাণে স্যাচুরেটেড ফ্যাটযুক্ত খাদ্য গ্রহণ এবং এর পাশাপাশি, ফ্রি সুগার বা সল্ট বা এই দুটি সংযোগে কায়িক শ্রমের অভাব ডায়াবেটিস এবং স্থূলতা এনে দিতে পারে।


    ক্যান্সার নিবারণ এবং নিয়ন্ত্রণের স্বার্থে কেন্দ্রীয় সরকার একটি জাতীয় কর্মসূচি রূপায়ণ করছে। পাশাপাশি, ডায়াবেটিস ও হৃদযন্ত্রের ব্যাধি নিবারণ করার জন্য-ও এই কর্মসূচিটি জেলাস্তর পর্যন্ত রূপায়িত হচ্ছে। কর্মসূচিটির লক্ষ্য হ’ল – মানুষের ব্যবহারিক জীবনযাপনে পরিবর্তন আনা। দ্রুত রোগ নির্ণয় করে, তার চিকিৎসার পাশাপাশি, উল্লিখিত বিষয়গুলিকেও গুরুত্ব দেওয়া প্রয়োজন।


    প্রসঙ্গত, দেশের খাদ্য নিরাপত্তা এবং মানক কর্তৃপক্ষ বা এফএসএসআই বিভিন্ন পদক্ষেপ নিয়েছে, যাতে অতিরিক্ত চর্বিযুক্ত খাবার পরিহার ছাড়াও খাদ্যপণ্যে অতিরিক্ত লবণ ও চিনির ব্যবহার কমানো যায়। এজন্য একটি খসড়া নিয়মাবলীর বিজ্ঞপ্তি জারি করা হয় গত ২৭শে জুন। এই নিয়মাবলীর আওতায় প্যাকেটজাত খাদ্যপণ্য প্রস্তুতকারী সংস্থাগুলিকে পুষ্টিগত তথ্য খাদ্যপণ্যের লেবেলে জানিয়ে দিতে হবে।


    এফএসএসআই এছাড়াও ‘আজ সে থোরা কম’ শীর্ষক একটি অভিযান শুরু করেছে, যাতে অতিরিক্ত চর্বি বা লবণ এবং চিনি যুক্ত খাদ্য গ্রহণ করা এড়ানো যায়। নিরাপদ এবং স্বাস্থ্যকর খাদ্যাভাস গড়ে তোলার প্রয়াসে এই মানক সংস্থা জনসচেতনতামূলক ব্যবস্থাও নিয়েছে, যেমন – ‘ইট রাইট’ ওয়েবসাইটটি প্রস্তুত করা বা ‘ইট রাইট’ ওয়েবসাইটটিকে কেন্দ্র করে ভিডিও লাইব্রেরি গড়ে তোলা প্রভৃতি।


    আজ রাজ্যসভায় এক প্রশ্নের লিখিত জবাবে এই তথ্য জানিয়েছেন কেন্দ্রীয় স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে।


    CG/SSS/SB

    
    
    (Release ID: 1580017) Visitor Counter : 36
    
    
      Read this release in: English