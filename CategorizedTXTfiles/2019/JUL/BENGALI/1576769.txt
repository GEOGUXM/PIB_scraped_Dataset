      স্বাস্থ্যওপরিবারকল্যাণমন্ত্রক

      দেশে অসংক্রামক ব্যাধি বিষয়ে তথ্য
      Posted On: 03 JUL 2019 12:51PM by PIB Kolkata


    নয়াদিল্লি , ০২ জুলাই , ২০১৯


    ইন্ডিয়ান কাউন্সিল অফ মেডিক্যাল রিসার্চ (আইসিএমআর)-এর প্রকাশিত ‘ ইন্ডিয়া : হেল্থ অফ দ্যা নেশনস স্টেটস ’ অনুযায়ী সারা দেশে অসংক্রামক ব্যাধিতে মৃত্যুর হার বেড়েছে। ১৯৯০ সালে অসংক্রামক ব্যাধিতে মৃত্যুর হার ছিল যেখানে ৩৭.৯ শতাংশ, ২০১৬ সালে তা বেড়ে হয়েছে ৬১.৮ শতাংশ। কেরালা, গোয়া, তামিলনাড়ুর মতো রাজ্যে মহামারির কারণে সংক্রামক ব্যাধিতে মৃত্যুর কিছু তথ্য নথিভুক্ত হয়েছে। তবে অপুষ্টিজনিত রোগ, মাতৃত্বকালীন ও নবজাতক মৃত্যুর ফলে এধরণের মৃত্যুর হার বেড়েছে। অসংক্রামক ব্যাধির মধ্যে রয়েছে- উচ্চ রক্তচাপ, মধুমেহ রোগ, কোলেস্ট্রেরলের মতো রোগ। স্বাস্হ্যের বিষয়টি যদিও রাজ্য সরকারের আওতাভুক্ত, তবে কেন্দ্রীয় সরকার রাজ্য সরকারগুলিকে জনস্বাস্হ্য পরিষেবায় যথাযথ সাহায্য করে থাকে। ক্যান্সার, মধুমেহ, হার্ট অ্যাটাক এবং স্ট্রোকের মতো রোগ প্রতিরোধে জাতীয় স্বাস্হ্য মিশনের আওতায় একাধিক পদক্ষেপ নেওয়া হয়েছে। দেশের বিভিন্ন প্রান্তে রাজ্য ক্যান্সার ইন্সটিটিউট (এসসিআই)এবং ক্যান্সার রোগ নিরাময় শাখা কেন্দ্র (টিসিসিসি) গড়ে তোলার জন্য কেন্দ্রীয় সরকার ‘ ক্যান্সার রোগ নিরাময় সুবিধা কেন্দ্র প্রকল্প ’ চালু করেছে। নতুন এইমস তৈরির সময় ওনকোলজি বিভাগকে বিশেষ গুরুত্ব দেওয়া হচ্ছে। প্রধানমন্ত্রী স্বাস্হ্য সুরক্ষা যোজনার আওতায় অনেক স্বাস্হ্যকেন্দ্রকে উন্নীত করা হয়েছে। ক্যান্সার এবং হার্ট অ্যাটাকের মতো রোগে যাতে সুলভে ওষুধ পাওয়া যায় তারজন্য ১৫৯টি হাসপাতাল বা প্রতিষ্ঠানে সুলভ ওষুধ বিক্রয় কেন্দ্র খোলা হয়েছে।


    রাজ্যসভায় আজ এক প্রশ্নের লিখিত জবাবে একথা জানিয়েছেন কেন্দ্রীয় স্বাস্হ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে।


    CG/SS/NS

    
    
    (Release ID: 1576769) Visitor Counter : 72
    
    
      Read this release in: English