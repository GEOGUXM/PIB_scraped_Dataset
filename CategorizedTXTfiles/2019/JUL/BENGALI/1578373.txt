      যুবওক্রীড়াবিষয়কমন্ত্রক

      ক্রীড়াবিদদের প্রতিভা বিকাশের কর্মসূচি
      Posted On: 11 JUL 2019 3:58PM by PIB Kolkata


    নয়াদিল্লি, ১১ জুলাই, ২০১৯


    ‘ক্রীড়া’ রাজ্যের আওতাধীন বিষয় বলে গ্রামাঞ্চলের ক্রীড়াবিদদের প্রতিভার বিকাশ সংক্রান্ত কর্মসূচি রূপায়ণ এবং তাঁদের জাতীয় ও আন্তর্জাতিক ক্রীড়ানুষ্ঠানগুলিতে অংশগ্রহণের জন্য সহায়তার দায়িত্ব বর্তায় রাজ্য ও কেন্দ্রশাসিত অঞ্চলের সরকারগুলি ওপর। রাজ্যস্তরের এই প্রয়াসে তাদেরকে জাতীয় ক্রীড়া ফেডারেশন, স্পোর্টস অথরিটি অফ ইন্ডিয়ায় প্রশিক্ষণ গ্রহণ ও ‘খেলো ইন্ডিয়া’ প্রকল্পের মাধ্যমে সহায়তা প্রদান করে থাকে কেন্দ্রীয় সরকার।


    ‘খেলো ইন্ডিয়া’ কর্মসূচির আওতাধীন ‘ক্রীড়া প্রতিভার সন্ধান ও বিকাশ’ কর্মসূচিতে দেশের গ্রামাঞ্চল ও জেলাগুলি থেকে বিভিন্ন ধরনের ক্রীড়ার সম্ভাবনাময় ক্রীড়াবিদদের চিহ্নিত করে তাঁদের বিকাশের জন্য ৮ বছর সময়কালের জন্য বার্ষিক ৫ লক্ষ টাকা আর্থিক সহায়তা প্রদান করা হয়। ‘খেলো ইন্ডিয়া’ প্রকল্পের আওতায় এখনও পর্যন্ত ২,৪৩৭ জন প্রতিভাবান ক্রীড়াবিদকে চিহ্নিত করে সহায়তা প্রদান করা হচ্ছে।


    লোকসভায় এক প্রশ্নের লিখিত জবাবে এই তথ্য জানিয়েছেন যুব বিষয়ক ও ক্রীড়া প্রতিমন্ত্রী (স্বাধীন দায়িত্বপ্রাপ্ত) শ্রী কিরেন রিজিজু।


    CG/SC/DM

    
    
    (Release ID: 1578373) Visitor Counter : 14
    
    
      Read this release in: English