      মহাকাশদপ্তর

      অন্য গ্রহে প্রাণের সন্ধান
      Posted On: 03 JUL 2019 10:19PM by PIB Kolkata


    নয়াদিল্লি, ০৩ জুলাই, ২০১৯


    ভারতীয় মহাকাশ গবেষনা সংস্থা বা ইসরো’র গ্রহ সংক্রান্ত অভিযানগুলির সাহায্যে গ্রহপৃষ্ঠ ও বায়ুমণ্ডলের গঠন সম্পর্কে অনুসন্ধান চালানো হয়। দূরসংবেদী যন্ত্রপাতি এবং উচ্চ মানের নির্ণয়কারী প্রতিবিম্ব ব্যবস্থার সাহায্যে ভূখন্ড ও তার ভৌগোলিক বিবরণ সম্পর্কে ধারণা করা সম্ভব হয়েছে। সৌর জগতে দেশের আগামী অভিযানগুলির সাহায্যে অন্য গ্রহে প্রাণের অস্তিত্ব সম্পর্কে অনুসন্ধান চালানো হবে।


    মহাকাশ দপ্তর ইতিমধ্যেই জয়পুরের এমএনআইটি-তে মহাকাশ সংক্রান্ত একটি আঞ্চল জ্ঞান-ভিত্তিক কেন্দ্র বা আরএসি – এস গড়ে তুলেছে। এছাড়াও, মহাকাশ দপ্তর মহাকাশ বিজ্ঞান সংক্রান্ত আরও একটি কেন্দ্র গড়ে তোলার তাগিদে জম্মুর কেন্দ্রীয় বিশ্ববিদ্যালয়ের সঙ্গে একটি সমঝোতাপত্র স্বাক্ষর করেছে। আরএসি – এস - কে এই খাতে ২ কোটি টাকাও দেওয়া হয়েছে এবং প্রকল্পটির অগ্রগতি অনুযায়ী অর্থ বরাদ্দ বাড়তে পারে।


    আজ লোকসভায় এক প্রশ্নের লিখিত জবাবে এই তথ্য জানান স্বাধীন দায়িত্বপ্রাপ্ত কেন্দ্রীয় উত্তর-পূর্বাঞ্চল উন্নয়ন, প্রধানমন্ত্রীর দপ্তর, কর্মচারী, গণঅভিযোগ এবং পেনশন, আনবিক শক্তি ও মহাকাশ প্রতিমন্ত্রী ডঃ জিতেন্দ্র সিং।


    CG/SSS/SB

    
    
    (Release ID: 1576993) Visitor Counter : 37
    
    
      Read this release in: English