      অর্থমন্ত্রক

      ২০১৯-২০ অর্থবর্ষে ১ লক্ষ ৫ হাজার কোটি টাকা বিলগ্নিকরণের বর্ধিত লক্ষ্যমাত্রা রাখল কেন্দ্রীয় সরকার
      Posted On: 05 JUL 2019 5:11PM by PIB Kolkata


    নয়াদিল্লি, ৫ জুলাই, ২০১৯


    সংসদে আজ ২০১৯-২০-র কেন্দ্রীয় বাজেট পেশ করে অর্থ ও কর্পোরেট বিষয়ক মন্ত্রী শ্রীমতী নির্মলা সীতারমন বলেন, সরকার ২০১৯-২০ অর্থবর্ষে ১ লক্ষ ৫ হাজার কোটি টাকা বিলগ্নিকরণের বর্ধিত লক্ষ্যমাত্রা রেখেছে। তিনি এছাড়াও জানান, সরকার কিছু কিছু রাষ্ট্রায়ত্ত সংস্থা কৌশলগতভাবে বিক্রি করার চিন্তাভাবনা করছে এবং অর্থ-বহির্ভূত ক্ষেত্রের রাষ্ট্রায়ত্ত সংস্থাগুলির সমন্বয়সাধনের প্রচেষ্টা চালিয়ে যাবে।


    অর্থমন্ত্রী বলেন, সরকার অর্থ-বহির্ভূত ক্ষেত্রের রাষ্ট্রায়ত্ত ক্ষেত্রের সংস্থাগুলিতে বিলগ্নিকরণের নীতি গ্রহণ করেছে এবং সরকারি অংশীদারিত্ব যাতে ৫১ শতাংশের কম না হয় তার ওপর ক্রমাগত নজর রাখবে। প্রসঙ্গত, সরকার ৫১ শতাংশ সরকারি অংশীদারিত্ব বজায় রাখার ব্যাপারে যে নীতিটি রয়েছে সেটি পরিবর্তনেরও সিদ্ধান্ত নিয়েছে বলে সীতারমন জানান। তিনি আরও বলেন, সরকার নির্বাচিত কেন্দ্রীয় রাষ্ট্রায়ত্ত উদ্যোগগুলির কৌশলগত বিলগ্নিকরণ অবশ্যই চালিয়ে যাবে। বর্তমান অর্থনৈতিক পরিস্থিতিতে সরকার এয়ার ইন্ডিয়ার কৌশলগত বিলগ্নিকরণের প্রচেষ্টাও চালাবে বলে মন্ত্রী জানান।


    CG/SSS/DM

    
    
    (Release ID: 1577500) Visitor Counter : 55
    
    
      Read this release in: English