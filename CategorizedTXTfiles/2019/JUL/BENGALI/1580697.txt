      সংখ্যালঘুবিষয়কমন্ত্রক

      দ্বিতীয় দফায় ক্ষমতা গ্রহণের পর মোদী সরকারের প্রথম ৫০ দিন
      
      “সারে জাহাঁ সে আচ্ছা হিন্দুস্তান হামারা” গঠনের লক্ষ্যে আমাদের সরকার কাজ করে চলেছে

      Posted On: 29 JUL 2019 9:11PM by PIB Kolkata

    *মুখতার আব্বাস নাকভি


    মোদী সরকারের দ্বিতীয় দফার প্রথম ৫০ দিনকে নির্দিষ্ট অভিমুখে কাজ করা সরকার বলা যায়। কেন্দ্র ভারতের অর্থনীতিকে ৫ লক্ষ কোটি মার্কিন ডলারের সমতুল অর্থনীতিতে পরিণত করার লক্ষ্যে পরিকাঠামো এবং বাণিজ্যে গুরুত্ব দেওয়ার পাশাপাশি, কৃষকদের আয় দ্বিগুণ করা ও সকলের ক্ষমতায়ন নিশ্চিত করার লক্ষ্যে কাজ করে চলেছে।


    সরকার সকলের ক্ষমতায়নের জন্য অঙ্গীকারবদ্ধ। ‘সবকা সাথ, সবকা বিকাশ, সবকা বিশ্বাস’ - এই লক্ষ্য নিয়ে দরিদ্র মানুষদের জন্য ‘প্রধানমন্ত্রী আবাস যোজনা (গ্রামীণ)’-এর আওতায় ২০১৯-২০ থেকে ২০২১-২২ অর্থবর্ষের মধ্যে ১ কোটি ৯৫ লক্ষ বাড়ি তৈরির লক্ষ্যমাত্রা ধার্য করা হয়েছে। ২০২২ সালে স্বাধীনতার ৭৫তম বর্ষপূর্তিতে গ্রামের প্রতিটি পরিবার যেন বিদ্যুৎ ও রান্নার গ্যাসের সংযোগ পায়, সরকার সেই লক্ষ্য কাজ করে চলেছে।


    ‘জল জীবন মিশন’ যোজনার আওতায় গ্রামের প্রতিটি বাড়িতে ২০২৪ সালের মধ্যে নিরাপদ পানীয় জল সরবরাহ করা হবে। ‘প্রধানমন্ত্রী কর্মযোগী মানধন যোজনা’ আওতায় ৩ কোটি ক্ষুদ্র ব্যবসায়ী ও ছোট দোকানদারকে পেনশন প্রকল্পের আওতায় আনা হবে যার বার্ষিক পরিমাণ কম করে ১ কোটি ৫০ লক্ষ টাকা। স্বনির্ভর গোষ্ঠীগুলির একজন মহিলা যেন ‘মুদ্রা’ যোজনার আওতায় ১ লক্ষ টাকা ঋণ পান তা নিশ্চিত করা হচ্ছে। ভর্তুকিবিহীন রান্নার গ্যাসের দাম সিলিন্ডার পিছু ১০০ টাকা কমানো হয়েছে।


    মোদী সরকার ২০১৯ সালের বাজেটে বাণিজ্যের প্রসারের লক্ষ্যে যে সমস্ত সংস্থাগুলির বার্ষিক লেনদেনের পরিমাণ ৪০০ কোটি টাকার মধ্যে, তাদের কর্পোরেট করের হার ২৫ শতাংশ ধার্য করেছে। এর আগে এই সুযোগ যে সমস্ত সংস্থাগুলির বার্ষিক লেনদেনের হার ২৫০ কোটি টাকার মধ্যে সীমাবদ্ধ ছিল তারাই পেত। এর ফলে, ৯৯.৩ শতাংশ সংস্থা উপকৃত হবে। তপশিলি জাতি ও উপজাতি গোষ্ঠীভুক্ত মানুষদের শিল্পোদ্যোগে উৎসাহিত করতে ২০২৫ সাল পর্যন্ত ‘স্ট্যান্ড-আপ ইন্ডিয়া’ প্রকল্পটি কার্যকর থাকবে।


    শ্রী নরেন্দ্র মোদীর নেতৃত্বাধীন সরকার কৃষকদের কল্যাণের ওপর জোর দিচ্ছে। কৃষকদের রোজগার দ্বিগুণ করার লক্ষ্যে ‘জিরো বাজেট ফার্মিং’ সহ প্রথাগত পদ্ধতিতে চাষবাসে উৎসাহিত করা হচ্ছে। সরকার ৫ কোটি ক্ষুদ্র এবং প্রান্তিক চাষিকে স্বেচ্ছা পেনশন প্রকল্পের আওতায় আনার লক্ষ্যমাত্রা ধার্য করেছে। কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি কৃষকরা যেন তাঁদের শস্য উৎপাদন খরচের দেড়গুণ অর্থ বিক্রির সময় পান, তা নিশ্চিত করার জন্য খরিফ শস্যের ন্যূনতম সহায়ক মূল্য বৃদ্ধি করেছে।


    কৃষকদের সামাজিক সুরক্ষা দানের ক্ষেত্রে আগামী তিন বছর কেন্দ্র ১০,৭৭৪ কোটি ৫০ লক্ষ টাকা ব্যয় করবে। ‘পিএম-কিষাণ’ যোজনার আওতায় এখন থেকে সব কৃষক পরিবারই অন্তর্ভুক্ত হবে। এর ফলে, ১৪ কোটি ৫০ লক্ষ কৃষক উপকৃত হবেন।


    কেন্দ্র সিদ্ধান্ত নিয়েছে রেল স্টেশনগুলির আধুনিকীকরণ এবং পরিকাঠামো ক্ষেত্রে উন্নয়নের জন্য আগামী পাঁচ বছর ১০০ লক্ষ কোটি টাকা বিনিয়োগ করবে।


    ‘নয়া ভারত’ গড়ার লক্ষ্যে মোদী সরকার আরও বেশ কিছু সিদ্ধান্ত নিয়েছে। এর মধ্যে রয়েছে, ৫০ কোটি শ্রমিকের সুবিধার জন্য মজুরি বিল অনুমোদন করা যার ফলে, যে কোন ক্ষেত্রের শ্রমিকরা সময়মতো তাঁদের মজুরি পাবেন। সকলের জন্য নিরাপদ পানীয় জলের ব্যবস্থার লক্ষ্যে জলশক্তি মন্ত্রক গঠন করা হয়েছে। দেশ-বিদেশের পর্যটকদের আকৃষ্ট করার লক্ষ্যে ১৭টি স্থাপত্য ভাস্কর্য্য সম্বলিত পর্যটন কেন্দ্রকে আন্তর্জাতিক মানে উন্নীত করা হবে। লিঙ্গ বৈষম্য দূর করতে এবং মুসলিম মহিলাদের ন্যায়ের লক্ষ্যে কেন্দ্রীয় মন্ত্রিসভা তিন তালাক বিল অনুমোদন করেছে। শিশুদের ওপর যৌন অত্যাচার হলে অপরাধীকে মৃত্যুদণ্ড পর্যন্ত দেওয়ার সংস্থান সম্বলিত আইন আনা হয়েছে।


    ‘চন্দ্রযান-২’-এর সফল উৎক্ষেপণের মাধ্যমে ভারত মহাকাশ ক্ষেত্রে শক্তিধর রাষ্ট্র হিসবে পরিণত হয়েছে।


    গত তিন দশক ধরে যাদের খামখেয়ালিপনায় কাশ্মীর উপত্যকা এবং জম্মু-কাশ্মীরের রাজনীতি সঙ্কটের মুখে পড়েছে, মোদী সরকার তাদের বিরুদ্ধে কঠোর ব্যবস্থা নিচ্ছে।


    জম্মু-কাশ্মীরে আন্তর্জাতিক সীমান্তের কাছাকাছি যেসব নাগরিকরা বাস করেন, তাঁদের সুবিধার জন্য জম্মু-কাশ্মীর সংরক্ষণ (সংশোধন) বিল আনা হয়েছে। এর ফলে, এখন থেকে ঐ নাগরিকরা চাকরি ক্ষেত্রে এবং বিভিন্ন শিক্ষার পাঠ্যক্রমে সংরক্ষণের সুবিধা পাবেন।


    কালো টাকার বিরুদ্ধে কড়া ব্যবস্থা নেওয়া হচ্ছে। আমলাতন্ত্রে দুর্নীতিগ্রস্থদের বিরুদ্ধে কঠোর পদক্ষেপ নেওয়া শুরু হয়েছে।


    ‘স্বচ্ছ ভারত’ মিশন এবং ‘বেটি বাঁচাও বেটি পড়াও’ কর্মসূচি আজ আন্তর্জাতিক স্তরে সমাদৃত।


    এই সরকারের প্রথম ৫০ দিনে আন্তর্জাতিক স্তরে ভারতের সম্মান বৃদ্ধি পেয়েছে। ২১শে জুন গোটা পৃথিবী জুড়ে প্রবল উৎসাহ-উদ্দীপনায় যোগ দিবস পালিত হয়েছে। কুলভূষণ যাদব মামলায় আন্তর্জাতিক ন্যায়ালয় যথেষ্ট সুবিধাজনক রায় দিয়েছে। “প্রতিবেশীই প্রথম” – সরকারের এই বিদেশ নীতির প্রতিফলন ঘটেছে শ্রীলঙ্কায় ইস্টারের দিন ভয়ঙ্কর জঙ্গি হানার পর প্রথম বিদেশি নেতা হিসেবে প্রধানমন্ত্রী নরেন্দ্র মোদীর সে দেশ সফর।


    সংখ্যালঘু উন্নয়ন মন্ত্রক সংখ্যালঘুদের উন্নয়নের জন্য বিভিন্ন পদক্ষেপ গ্রহণ করেছে। ওয়াকফ সম্পত্তির ডিজিটালাইজেশনের মধ্য দিয়ে স্বচ্ছতা আনা হয়েছে এবং সমাজের উন্নয়নে ওয়াকফ সম্পত্তির আরও ভালো ব্যবহার এর মাধ্যমে সম্পন্ন হবে। ইতিমধ্যেই ৮৩ শতাংশ ওয়াকফ সম্পত্তির ডিজিটালাইজেশনের কাজ সম্পন্ন হয়েছে। বাকি কাজ আগামী ৫০ দিনের মধ্যে শেষ হবে।


    দেশের নানা প্রান্তে ১০০টি কমন সার্ভিস সেন্টার গঠন করা হয়েছে। এই পরিষেবা কেন্দ্রগুলি থেকে সংখ্যালঘুরা এবং অন্যান্য দরিদ্র শ্রেণীর মানুষরা বিভিন্ন বৃত্তি এবং কল্যাণমূলক প্রকল্পগুলির বিষয়ে যাবতীয় তথ্য পাবেন। রাজ্য সরকারগুলির সঙ্গে সমন্বয় আরও জোরদার করা হয়েছে। সরকারি বিভিন্ন দপ্তরের মধ্যে যোগাযোগ আরও বাড়ানো হয়েছে।


    *লেখক : শ্রী মুখতার আব্বাস নাকভি, সংখ্যালঘু উন্নয়ন দপ্তরের মন্ত্রী


    CG/CB /DM

    
    
    (Release ID: 1580697) Visitor Counter : 75