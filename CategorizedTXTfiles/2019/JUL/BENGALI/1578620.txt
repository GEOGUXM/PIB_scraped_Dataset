      স্বাস্থ্যওপরিবারকল্যাণমন্ত্রক

      চিকিৎসায় ব্যবহৃত যন্ত্রপাতির জন্য আইন
      Posted On: 12 JUL 2019 7:21PM by PIB Kolkata


    নয়াদিল্লি, ১২ জুলাই , ২০১৯


    চিকিৎসায় ব্যবহৃত যন্ত্রপাতির জন্য একটি পৃথক আইন প্রণয়নের উদ্দেশ্যে ২০১৩-র ২৯শে আগস্ট রাজ্যসভায় বিল আনা হয়েছিল। ড্রাগস অ্যান্ড কসমেটিক্স (অ্যামেন্ডমেন্ট) বিলটির কিছু পরিবর্তনের জন্য সেটি স্ট্যান্ডিং কমিটির কাছে পাঠানো হয়। কমিটি ওই বিলে কিছু পরিবর্তনের সুপারিশ করেছে।


    এই প্রস্তাব অনুযায়ী ড্রাগস অ্যান্ড কসমেটিক্স (অ্যামেন্ডমেন্ট) বিল ২০১৩ প্রত্যাহার করে মন্ত্রিগোষ্ঠীর কাছে ২০১৬-র ১১ই ফেব্রুয়ারী ড্রাগস অ্যান্ড কসমেটিক্স (অ্যামেন্ডমেন্ট) বিল ২০১৫ বিবেচনার জন্য জমা দেওয়া হয়। মন্ত্রিগোষ্ঠী এই বিলটি বিবেচনার পর সিদ্ধান্ত নেয় ১৯৪০ সালের ড্রাগস অ্যান্ড কসমেটিক্স অ্যাক্টসের সঙ্গে সাযুজ্য রেখে স্বাস্হ্য এবং পরিবার কল্যাণ মন্ত্রক চিকিৎসায় ব্যবহৃত যন্ত্রপাতির জন্য একটি পৃথক আইন প্রণয়ন করতে পারে।


    এরপরই চিকিৎসায় ব্যবহৃত যন্ত্রপাতির জন্য মেডিক্যাল ডিভাইসেস রুলস ২০১৭ তৈরি করা হয়। এই নীতি-নির্দেশিকাগুলি ২০১৭য় ৩১শে জানুয়ারি বিজ্ঞাপিত করা হয়। ২০১৮র পয়লা জানুয়ারি থেকে তা কার্যকর করা হয়।


    চিকিৎসায় ব্যবহৃত যন্ত্রপাতি ১৯৪০ সালের ড্রাগস অ্যান্ড কসমেটিক্স অ্যাক্টস এবং মেডিক্যাল ডিভাইসেস রুলস ২০১৭-র মাধ্যমে নিয়ন্ত্রণ করা হয়। প্রয়োজন অনুসারে এই যন্ত্রপাতি পরিদর্শন করা যাবে। সেগুলি বিদেশ থেকে আমদানি করা হলে অথবা দেশে উৎপাদন করলে পরিদর্শনের নিয়ম সবক্ষেত্রে একই থাকবে।


    চিকিৎসায় ব্যবহৃত কোনও যন্ত্রপাতিতে ত্রুটি দেখা দিলে, কেন্দ্রীয় লাইসেন্স কর্তৃপক্ষ সেক্ষেত্রে ওই যন্ত্রপাতিগুলি বিক্রির ওপর নিষেধাজ্ঞা জারি করবে। এই যন্ত্রপাতিগুলি যে ব্যাচে তৈরি করা হয়েছে ওই ব্যাচের সমস্ত যন্ত্রপাতিই বাতিল করতে হবে। যদি সেই যন্ত্র কোনও হাসপাতালে বিক্রি হয়ে যায় তাহলে সেটিকেও সংশ্লিষ্ট কোম্পানীকে ফেরত নিতে হবে। ২০১৮ সালের ২৯শে নভেম্বর ড্রাগস টেকনিক্যাল অ্যাডভাইজারি বোর্ডের ৮১তম বৈঠকের সিদ্ধান্ত অনুযায়ী ওই ত্রুটিপূর্ণ যন্ত্রপাতি ব্যবহারের ফলে কেউ ক্ষতিগ্রস্হ হলে তাকে ক্ষতিপূরণ দেবার সংস্হানও থাকছে।


    লোকসভায় আজ এক লিখিত প্রশ্নের জবাবে স্বাস্হ্য এবং পরিবার কল্যাণ প্রতিমন্ত্রী শ্রী অশ্বিনী কুমার চৌবে এই তথ্য জানিয়েছেন।


    CG/CB/NS

    
    
    (Release ID: 1578620) Visitor Counter : 21
    
    
      Read this release in: English