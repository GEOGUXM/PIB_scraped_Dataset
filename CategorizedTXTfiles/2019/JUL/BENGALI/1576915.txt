      কেন্দ্রীয়মন্ত্রিসভা

      আমেদাবাদ, লক্ষ্ণৌ ও ম্যাঙ্গালুরু বিমানবন্দরগুলি সরকারি – বেসরকারি অংশীদারিত্বের মাধ্যমে লিজ দেওয়ার প্রস্তাবে মন্ত্রিসভার সায়
      Posted On: 03 JUL 2019 6:01PM by PIB Kolkata


    নয়াদিল্লি, ০৩ জুলাই, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে আজ আমেদাবাদ, লক্ষ্ণৌ ও ম্যাঙ্গালুরু বিমানবন্দরগুলি লিজ দেওয়ার ব্যাপারে ভারতের বিমানবন্দর কর্তৃপক্ষের প্রস্তাবটি অনুমোদিত হয়েছে। সরকারি-বেসরকারি অংশীদারিত্বে বিমানবন্দরগুলির কাজ চালানো, নিয়ন্ত্রণ ও উন্নয়নের জন্য সর্বোচ্চ দর দিয়েছে আদানী সংস্থা। নিলামের শর্ত অনুযায়ী এই সংস্থা আগামী ৫০ বছর এই তিনটি বিমানবন্দর নিয়ন্ত্রণের দায়িত্বে থাকবে।


    প্রসঙ্গত, এই কর্মসূচিগুলি বিমানবন্দর চালনার কাজে দক্ষতা ও পেশাদারিত্ব আনবে। এছাড়া, এই সিদ্ধান্ত গ্রহণের ফলে সরকারি ক্ষেত্রে অতি প্রয়োজনীয় বেসরকারি বিনিয়োগও আসতে চলেছে। এর ফলে, ভারতের বিমানবন্দর কর্তৃপক্ষের আয় বৃদ্ধি হবে, যার ফলস্বরূপ আগামী দিনে দ্বিতীয় ও তৃতীয় শ্রেণীর শহরগুলিতে বিমানবন্দর কর্তৃপক্ষ আরও বেশি করে বিনিয়োগ করতে পারবে এবং সেসব স্থানে কর্মসংস্থান ও এর সংশ্লিষ্ট পরিকাঠামো গঠনের মতো অর্থনৈতিক বিকাশ ঘটবে।


    CG/SC/SB

    
    
    (Release ID: 1576915) Visitor Counter : 22
    
    
      Read this release in: English