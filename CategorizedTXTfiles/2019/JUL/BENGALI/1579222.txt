      কর্মী, জন-অভিযোগএবংপেনশনমন্ত্রক

      প্রশাসনে স্বচ্ছতা আনতে কেন্দ্রের বিভিন্ন উদ্যোগ
      Posted On: 17 JUL 2019 5:56PM by PIB Kolkata


    নয়াদিল্লি, ১৭ জুলাই, ২০১৯


    প্রশাসনের দৈনন্দিন কাজকর্মে স্বচ্ছতা আনতে সরকার প্রযুক্তিগত বিভিন্ন ব্যবস্থা গ্রহণ করেছে। এর মধ্যে রয়েছে ই-অফিস, ই-লিভ ব্যবস্থাপনা, কর্মচারী সংক্রান্ত তথ্য ব্যবস্থা, স্মার্ট পারফরমেন্স অ্যাপ্রাইজাল রিপোর্ট রেকর্ডিং উইন্ডো (স্প্যারো), আধার-ভিত্তিক বায়োমেট্রিক উপস্থিতির ব্যবস্থা, পেনশন অনুমোদন ও বেতনের খবরাখবর সংক্রান্ত ব্যবস্থা (ভবিষ্য), পাবলিক ফিনান্সিয়াল ম্যানেজমেন্ট ব্যবস্থা বা পিএফএমএস, গভর্নমেন্ট ই-মার্কেট বা জেম ইত্যাদি।


    দপ্তর সংক্রান্ত অন্যান্য তথ্য সংশ্লিষ্ট দপ্তরের ওয়েবসাইটে পাওয়া যাচ্ছে। আধার-ভিত্তিক বায়োমেট্রিক ব্যবস্থার মাধ্যমে কর্মীদের উপস্থিতি এবং সময়ানুবর্তিতার বিষয়টি সুনিশ্চিত করা যায়। বর্তমানে ৬৬ লক্ষ কোটি টাকার প্রায় ৪৬.৪ লক্ষ দরপত্র কেন্দ্রীয় গণ-সংগ্রহ পোর্টাল বা সিপিপিপি-র মাধ্যমে প্রক্রিয়া করা হয়েছে। এ বছর ৩০ জুন এই প্রক্রিয়া চালু হয়। এ বছর জুন মাসে ১.০২ লক্ষ কোটি টাকায় ১.১২ লক্ষ দরপত্র সিপিপিপি-র মাধ্যমে প্রক্রিয়া করা হয়েছে। এর পাশাপাশি, সরকারি ই-মার্কেট প্লেস বা জেম-এর মাধ্যমে ২০১৬ থেকে শুরু করে এখন পর্যন্ত ১৮,৭০০ কোটি টাকা সংগ্রহ করা হয়েছে।


    প্রসঙ্গত, ভারতের মহাহিসাব নিয়ামক ও নিরীক্ষকের প্রতিবেদনগুলি সংসদ এবং বিধানসভায় পেশ করার পর সিএজি-র ওয়েবসাইটে আপলোড করা হয়েছে।


    লোকসভায় এক প্রশ্নের লিখিত জবাবে এই তথ্য জানান স্বাধীন দায়িত্বপ্রাপ্ত কেন্দ্রীয় উত্তর-পূর্বাঞ্চল উন্নয়ন, প্রধানমন্ত্রীর দপ্তর, কর্মচারী গণ-অভিযোগ ও পেনশন, আণবিক শক্তি ও মহাকাশ প্রতিমন্ত্রী ডঃ জিতেন্দ্র সিং।


    CG/SSS/DM

    
    
    (Release ID: 1579222) Visitor Counter : 102
    
    
      Read this release in: English