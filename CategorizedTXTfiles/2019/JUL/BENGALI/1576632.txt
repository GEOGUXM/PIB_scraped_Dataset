      স্বাস্থ্যওপরিবারকল্যাণমন্ত্রক

      জাতীয় মহাসড়কের নিকটবর্তী স্থানে ট্রমা সেন্টার স্থাপন
      Posted On: 01 JUL 2019 2:15PM by PIB Kolkata


    নয়াদিল্লি, ০১ জুলাই, ২০১ ৯


    স্বাস্থ্য পরিষেবা রাজ্যের এক্তিয়ারভুক্ত। অবশ্য, কেন্দ্রীয় স্বাস্থ্য ও পরিবার কল্যাণ মন্ত্রক জাতীয় মহাসড়ক সংলগ্ন সরকারি হাসপাতালগুলিতে ট্রমা পরিচর্যা ব্যবস্থা গড়ে তুলতে বিশেষ কর্মসূচি রূপায়ণ করে থাকে। এই কর্মসূচির আওতায় বিগত তিন বছরে (২০১৬-১৭ থেকে ২০১৮-১৯ পর্যন্ত) জাতীয় মহাসড়ক সংলগ্ন সরকারি হাসপাতালগুলিতে ৪৫টি ট্রমা পরিচর্যা ব্যবস্থা গড়ে তোলার অনুমোদন দেওয়া হয়। লোকসভায় গত শুক্রবার প্রশ্নোত্তরপর্বে এক প্রশ্নের লিখিত জবাবে এই তথ্য দেন স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে।


    তিনি আরও জানান, ২০১৬-১৭ থেকে ২০১৯-২০ পর্যন্ত মহাসড়ক সংলগ্ন সরকারি হাসপাতালগুলিতে ট্রমা পরিচর্যা ব্যবস্থা গড়ে তুলতে বিশেষ কর্মসূচির আওতায় পশ্চিমবঙ্গে চারটি এ ধরণের পরিচর্যা কেন্দ্র গড়ে তোলার অনুমতি দেওয়া হয়েছে। এগুলি হ’ল – ডায়মন্ড হারবার, নদীয়ার রাণাঘাট মহকুমা হাসপাতাল, উত্তর দিনাজপুরে রায়গঞ্জ জেলা হাসপাতাল এবং মুর্শিদাবাদ মেডিকেল কলেজ ও হাসপাতাল। রাজ্য এবং স্বাস্থ্য পরিষেবা সংক্রান্ত আঞ্চলিক মহানির্দেশকের কার্যালয় থেকে প্রাপ্ত তথ্যের ভিত্তিতে এখনও পর্যন্ত ১২টি ট্রমা পরিচর্যা কেন্দ্রের নির্মাণ কাজ শেষ হয়েছে। কেন্দ্রীয় স্বাস্থ্য ও পরিবার কল্যাণ মন্ত্রক রাজ্য সরকারগুলিকে এ ধরণের পরিচর্যা কেন্দ্র গড়ে তোলার বাকি কাজ দ্রুত শেষ করার অনুরোধ জানিয়েছে। উদ্দেশ্য, আগামী মার্চ মাস নাগাদ এ ধরণের পরিচর্যা কেন্দ্রগুলিকে পুরোদমে চালু করা। শ্রী চৌবে আরও জানান, জাতীয় মহাসড়কের প্রতি ১০০ কিলোমিটার অংশে সরকারি স্বাস্থ্য পরিচর্যা কেন্দ্রগুলির পরিকাঠামো, সরঞ্জাম ও মানবসম্পদের চাহিদা পূরণ করে, সেখানে একটি করে ট্রমা পরিচর্যা ব্যবস্থা গড়ে তোলাই এই কর্মসূচির উদ্দেশ্য।


    CG/ BD/ SB

    
    
    (Release ID: 1576632) Visitor Counter : 2