      পরমাণুশক্তিদপ্তর

      নতুন আনবিক শক্তি কেন্দ্র
      Posted On: 03 JUL 2019 10:16PM by PIB Kolkata


    নয়াদিল্লি, ০৩ জুলাই, ২০১৯


    বিগত তিন বছর এবং চলতি বছরে, কেন্দ্রীয় সরকার সবমিলিয়ে ১২টি নতুন আনবিক শক্তি কেন্দ্র গঠনের জন্য প্রশাসনিক অনুমোদন ও অর্থ বরাদ্দ করেছে। রাশিয়ার সঙ্গে সহযোগিতার মাধ্যমে ১০টি ৭০০ মেগাওয়াটের প্রেসারাইসড হেভি ওয়াটার রিঅ্যাক্টর এবং ২টি লাইট ওয়াটার রিঅ্যাক্টর স্থাপন করা হবে। এর ফলে, দেশের আনবিক শক্তির ক্ষমতা বৃদ্ধি পাবে।


    বর্তমানে আনবিক শক্তি দপ্তরের অধীনস্থ ২টি রাষ্ট্রায়ত্ত সংস্থা, নিউক্লিয়ার পাওয়ার কর্পোরেশন (এনপিসিআইএল) এবং ভারতীয় নভিকিয়া বিদ্যুৎ নিগম লিমিটেড (ভাবিনি) দেশে আনবিক শক্তি উৎপাদনের কাজে যুক্ত রয়েছে। সরকার আনবিক শক্তি আইনের সংশোধনও এনেছে, যাতে রাষ্ট্রায়ত্ত সংস্থাগুলি যৌথ উদ্যোগের মাধ্যমে আনবিক শক্তি কর্মসূচিগুলি চালু করতে পারে।


    তবে বর্তমানে আনবিক শক্তি উৎপাদনের ক্ষেত্রে বেসরকারি সংস্থাকে কাজে অনুমতি দেওয়ার কোনও প্রস্তাব নেই। বেসরকারি সংস্থা এই ক্ষেত্রে কেবল আনবিক শক্তি কেন্দ্রের বিভিন্ন সরঞ্জাম, যন্ত্রপাতি, দ্রব্যসামগ্রী ও পরিষেবা সরবরাহের কাজে অংশ নিতে পারে।


    আজ লোকসভায় এক প্রশ্নের লিখিত জবাবে এই তথ্য জানান উত্তর-পূর্বাঞ্চল উন্নয়ন (স্বাধীন দায়িত্বপ্রাপ্ত), প্রধানমন্ত্রীর দপ্তর, কর্মী, গণঅভিযোগ ও পেনশন, আনবিক শক্তি এবং মহাকাশ প্রতিমন্ত্রী ডঃ জিতেন্দ্র সিং।


    CG/SC/SB

    
    
    (Release ID: 1576991) Visitor Counter : 37
    
    
      Read this release in: English