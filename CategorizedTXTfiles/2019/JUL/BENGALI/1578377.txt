      পরমাণুশক্তিদপ্তর

      নিউক্লিয়ার ইনস্যুরেন্স পুল
      Posted On: 11 JUL 2019 4:07PM by PIB Kolkata


    নয়াদিল্লি, ১১ জুলাই, ২০১৯


    সরকার ২০১৫’র ১২ই জুন ইন্ডিয়ান নিউক্লিয়ার ইনস্যুরেন্স পুল (আইএনআইপি) গঠন করেছে। জেনারেল ইনস্যুরেন্স কর্পোরেশন অফ ইন্ডিয়া এবং আরও অনেকগুলি ভারতীয় বিমা সংস্থা এই আইএনআইপি’র সূচনা করেছে। ১ হাজার ৫০০ কোটি টাকার মূলধন ব্যবহার হবে নিউক্লিয়ার ড্যামেজ আইন, ২০১০ – এর জন্য নাগরিক দায়িত্বের অধীনে নির্দেশিত দায় মেটাতে। নতুন পারমাণবিক বিদ্যুৎ প্রকল্প গঠনে সুবিধার জন্য এই পদক্ষেপ।


    বর্তমানে ২২টি চুল্লিতে পরমাণু বিদ্যুৎ উৎপাদনের ক্ষমতা ৬ হাজার ৭৮০ মেগাওয়াট। ৯টি চুল্লি আছে যার ক্ষমতা ৬ হাজার ৭০০ মেগাওয়াট, সেগুলি নির্মীয়মান স্তরে আছে। এর মধ্যে ৫০০ মেগাওয়াট পিএফবিআর রূপায়ণ করছে ‘ভাবিনি’। সরকার ২০১৭ সালে প্রশাসনিক অনুমোদনের পাশাপাশি, আর্থিক বরাদ্দ করে ১২টি পরমাণু বিদ্যুৎ কেন্দ্রের জন্য, যার উৎপাদন ক্ষমতা ৯ হাজার মেগাওয়াট। এগুলির কাজ সম্পূর্ণ হলে ২০২০’র মধ্যে ৮ হাজার ১৮০ মেগাওয়াট এবং ২০৩১ – এর মধ্যে ২২ হাজার ৪৮০ মেগাওয়াটে পৌঁছবে উৎপাদন ক্ষমতা।


    আজ লোকসভায় লিখিত জবাবে এই তথ্য জানিয়েছেন উত্তর-পূর্বাঞ্চল দপ্তর, প্রধানমন্ত্রীর দপ্তর, কর্মীবর্গ, গণঅভিযোগ, পেনশন, পরমাণু বিদ্যুৎ এবং মহাকাশ দপ্তরের স্বাধীন দায়িত্বপ্রাপ্ত প্রতিমন্ত্রী ডঃ জিতেন্দ্র সিং।


    CG/AP/SB

    
    
    (Release ID: 1578377) Visitor Counter : 36
    
    
      Read this release in: English