      নীতিআয়োগ

      অটল উদ্ভাবন মিশনের অধীনে আগামীকাল কমিউনিটি ইনোভেশন কর্মসূচির সূচনা
      Posted On: 30 JUL 2019 6:04PM by PIB Kolkata


    নয়াদিল্লি, ৩০ জুলাই, ২০১৯


    ভারতে উদ্ভাবনের প্রসারে নীতি আয়োগের ফ্ল্যাগশিপ উদ্যোগ ‘অটল উদ্ভাবন মিশন’-এর অধীনে আগামীকাল নতুন দিল্লিতে কমিউনিটি ইনোভেশন বা সার্বজনীন উদ্ভাবন নামে নতুন একটি কর্মসূচির সূচনা করা হবে। কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল নিশাঙ্ক এবং কেন্দ্রীয় পেট্রোলিয়াম, প্রাকৃতিক গ্যাস ও ইস্পাত মন্ত্রী শ্রী ধর্মেন্দ্র প্রধান যৌথভাবে এই কর্মসূচির সূচনা করবেন।


    অভিনব এ ধরনের উদ্যোগ গ্রহণের উদ্দেশ্যই হল দেশে উদ্ভাবনের প্রসারে সাধারণ মানুষকে উৎসাহিত করা। এই উদ্যোগ প্রসঙ্গে অটল উদ্ভাবন মিশনের প্রধান শ্রী আর রামানান বলেন, কমিউনিটি ইনোভেশনের উদ্দেশ্য সমাজে উদ্ভাবনের অনুকূল পরিবেশ এবং দেশব্যাপী উদ্ভাবনের জন্য সমান সুযোগ-সুবিধাসম্পন্ন পরিকাঠামো গড়ে তোলা। তিনি জোর দিয়ে বলেন, নতুন এই কর্মসূচি মেট্রো শহর, টিয়ার-২ ও টিয়ার-৩ শ্রেণীর শহর, স্মার্ট সিটি, উন্নয়নে আগ্রহী জেলা, উত্তর-পূর্ব, জম্মু ও কাশ্মীর সহ দেশের গ্রাম ও আদিবাসী অঞ্চলের জন্য তৈরি করা হয়েছে।


    আগামীকাল কমিউনিটি ইনোভেশন বা সার্বজনীন উদ্ভাবন কর্মসূচির সূচনা অনুষ্ঠানে নীতি আয়োগের উপাধ্যক্ষ ডঃ রাজীব কুমার, আয়োগের কার্যনির্বাহী আধিকারিক শ্রী অমিতাভ কান্ত, অটল উদ্ভাবন মিশনের প্রধান শ্রী আর রামানান সহ উচ্চপদস্থ আধিকারিকরা উপস্থিত থাকবেন।


    CG/BD/DM

    
    
    (Release ID: 1580764) Visitor Counter : 32
    
    
      Read this release in: English