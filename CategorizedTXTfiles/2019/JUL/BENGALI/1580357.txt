      স্বরাষ্ট্র মন্ত্রক

      ফেরার অর্থনৈতিক অপরাধীদের কড়া হাতে মোকাবিলার জন্য সরকারের কঠোর নির্দেশ
      Posted On: 25 JUL 2019 9:28PM by PIB Kolkata


    নয়াদিল্লি, ২৫ জুলাই, ২০১৯


    ইচ্ছাকৃত ব্যাঙ্ক ঋণ খেলাপী বা ফেরার অর্থনৈতিক অপরাধীদের কড়া হাতে মোকাবিলার জন্য সরকারের পক্ষ থেকে কঠোর নির্দেশ জারি করা হয়েছে। এই নির্দেশের অঙ্গ হিসাবে, স্বীকৃত যে কোনও প্রতিষ্ঠানের প্রতিনিধির অনুরোধের প্রেক্ষিতে ভারতীয় বা বিদেশি নাগরিকের বিরুদ্ধ্বে অভিবাসন দপ্তর লুকআইট সার্কুলার জারি করতে পারে। স্বীকৃত প্রতিষ্ঠানের প্রতিনিধিরা হলেন – ভারত সরকারের উপ-সচিব পদমর্যাদার আধিকারিক বা রাজ্য সরকারের যুগ্মসচিব পদমর্যাদার আধিকারিক অথবা জেলাশাসক বা জেলা পুলিশ প্রধান বা আইন বলবৎকারী ও নিরাপত্তা এজেন্সির পদস্থ আধিকারিক বা ইন্টারপোলের পদস্থ আধিকারিক কিংবা সমস্ত রাষ্ট্রায়ত্ত ব্যাঙ্কের চেয়ারম্যান/ম্যানেজিং ডাইরেক্টর/মুখ্য নির্বাহী আধিকারিক। এমনকি, দেশের যে কোনও ফৌজদারি আদালতের নির্দেশ অনুযায়ী লুকআউট সার্কুলার জারি করা যেতে পারে। লুকআউট সার্কুলার জারি করা হয়েছে এমন যে কোনও ব্যক্তির বিরুদ্ধে অভিবাসন দপ্তর দেশ ছেড়ে পালানো বা ইচ্ছাকৃত ঋণ খেলাপীদের দেশেই আটকে রাখার ব্যবস্থা নিতে পারে। এখনও পর্যন্ত ব্যাঙ্কগুলির নির্দেশ অনুযায়ী অভিবাসন দপ্তর ৮৩টি ক্ষেত্রে লুকআউট নোটিশ জারি করেছে।


    রাজ্যসভায় বুধবার এক প্রশ্নের লিখিত জবাবে এই তথ্য জানিয়েছেন কেন্দ্রীয় স্বরাষ্ট্র প্রতিমন্ত্রী শ্রী নিত্যানন্দ রাই। তিনি আরও জানান, ভারতীয় ভূ-সীমা ছেড়ে পালানো অর্থনৈতিক অপরাধীদের বিরুদ্ধে কার্যকর ব্যবস্থা গ্রহণের জন্য ফেরার অর্থনৈতিক অপরাধী আইন, ২০১৮ বলবৎ হয়েছে। এই আইন বলে অর্থনৈতিক অপরাধীদের সম্পত্তি আটক ও বাজেয়াপ্ত করা ছাড়াও আরও কিছু ব্যবস্থা গ্রহণের সংস্থানও রয়েছে। এছাড়াও, ৫০ কোটি টাকার বেশি ঋণ গ্রহণের ক্ষেত্রে কোম্পানিগুলির প্রোমোটার বা ডাইরেক্টর অথবা সংশ্লিষ্ট সংস্থা স্বীকৃত ব্যক্তির পাসপোর্টের প্রত্যয়িত কপি ব্যাঙ্কগুলিকে নিজেদের হেফাজতে রাখার পরামর্শও দেওয়া হয়েছে।


    CG/BD/SB

    
    
    (Release ID: 1580357) Visitor Counter : 7
    
    
      Read this release in: English