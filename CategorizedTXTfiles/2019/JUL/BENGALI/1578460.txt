      নারীওশিশুবিকাশমন্ত্রক

      জাতীয় ক্রেশ প্রকল্পের রূপায়ণ
      Posted On: 12 JUL 2019 11:10AM by PIB Kolkata


    নয়াদিল্লি, ১১ জুলাই, ২০১৯


    জাতীয় নমুনা সমীক্ষা কার্যালয়ের ৬৮তম সমীক্ষা প্রতিবেদন অনুযায়ী, গ্রামাঞ্চলে গৃহস্থালীর কাজে মহিলাদের যুক্ত হওয়ার অনুপাত ২০০৪-০৫ সালের ৩৫.৩ শতাংশ থেকে বেড়ে ২০১১-১২’তে ৪২.২ শতাংশ হয়েছে। একইভাবে, শহরাঞ্চলেও গৃহস্থালীর কাজে মহিলাদের অংশগ্রহণের অনুপাত ২০০৪-০৫ – এর ৪৫.৬ শতাংশ থেকে বেড়ে ২০১১-১২’তে ৪৮.২ শতাংশে পৌঁছেছে। রাজ্যসভায় আজ এক প্রশ্নের লিখিত জবাবে এই তথ্য জানিয়েছেন মহিলা ও শিশু কল্যাণ মন্ত্রী শ্রীমতী স্মৃতি জুবিন ইরানি। তিনি আরও জানান, সরকার অঙ্গনওয়াড়ি পরিষেবা এবং প্রধানমন্ত্রী মাতৃবন্দনা যোজনার মতো বিভিন্ন কর্মসূচি রূপায়ণের মাধ্যমে পৌষ্টিক সহায়তা ও শিশুদের যথাযথ পরিচর্যার জন্য মায়েদের প্রত্যক্ষ বা পরোক্ষভাবে অর্থ বা অন্যান্য সুবিধা দিয়ে থাকে।


    কর্মরত মহিলাদের শিশুদের (ছয় মাস থেকে ছয় বছর বয়স পর্যন্ত) দিবাকালীন পরিচর্যা-পরিষেবার জন্য জাতীয় স্তরে কেন্দ্রীয় সহায়তাপুষ্ট প্রকল্প হিসাবে রাজ্য ও কেন্দ্রশাসিত অঞ্চলগুলির সহায়তায় ক্রেশ কর্মসূচি রূপায়ণ করছে। এই কর্মসূচির মাধ্যমে পরিপূরক পুষ্টি সহ টিকা, পোলিও, মৌলিক স্বাস্থ্য পরীক্ষা, ৩ থেকে ৬ বছর বয়সী শিশুদের প্রাক্‌-বিদ্যালয় পড়াশুনার মতো পরিষেবা দেওয়া হয়ে থাকে। জুন অন্তক দেশে চালু ক্রেশের সংখ্যা ৭ হাজার ৯৩০।


    CG/BD/SB

    
    
    (Release ID: 1578460) Visitor Counter : 39
    
    
      Read this release in: English