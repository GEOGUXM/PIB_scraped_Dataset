      পেট্রোলিয়ামওপ্রাকৃতিকগ্যাসমন্ত্রক

      রাষ্ট্রায়ত্ত ইন্ডিয়ান অয়েল দেশের তৃতীয় শক্তিশালী ব্র্যান্ড
      Posted On: 25 JUL 2019 9:32PM by PIB Kolkata


    কলকাতা, ২৫ জুলাই, ২০১৯


    রাষ্ট্রায়ত্ত ইন্ডিয়ান অয়েল সাম্প্রতিক এক সমীক্ষায় দেশে তৃতীয় শক্তিশালী ব্র্যান্ডের স্বীকৃতি পেয়েছে। লন্ডন-ভিত্তিক ব্যবসায়িক মূল্যায়ন ও কৌশল প্রণয়ন সংক্রান্ত নিরপেক্ষ সংস্থা ব্র্যান্ড ফিনান্স সম্প্রতি দেশে কর্পোরেট সংস্থাগুলিকে নিয়ে এক সমীক্ষা চালায়। এই সমীক্ষার ফলাফলের ভিত্তিতে রাষ্ট্রায়ত্ত সংস্থাটি তৃতীয় স্থান অর্জন করেছে। কর্পোরেট সংস্থার বিপণনগত বিনিয়োগ, স্কেটহোল্ডার ইক্যুয়িটি এবং ব্যবসায়িক কাজকর্মের নিরীখে সমীক্ষা চালানো হয়। ব্র্যান্ড স্ট্রেন্থ সূচক অনুযায়ী রাষ্ট্রায়ত্ত ইন্ডিয়ান অয়েল ১০০’র মধ্যে ৮৪.৬ স্কোর করেছে। এই সাফল্যই ভারতে তেল ও প্রাকৃতিক গ্যাস বিপণনের ক্ষেত্রে সংস্থাটিকে শক্তিশালী ব্র্যান্ডে পরিণত করেছে। উল্লেখ করা যেতে পারে, গত বছর যে সমীক্ষা প্রকাশিত হয়েছিল, সেখানে ইন্ডিয়ান অয়েলের স্কোর ছিল ৭৭.২।


    দেশের আর্থ-সামাজিক উন্নয়নকে এগিয়ে নিয়ে যেতে ইন্ডিয়ান অয়েল সর্বদাই গুরুত্বপূর্ণ ভূমিকা পালন করে আসছে। সংস্থার কর্মী সংখ্যা ৩৩ হাজারেরও বেশি। পেট্রোজাত পণ্যের শোধন এবং বিপণনের ক্ষেত্রে দেশকে আত্মনির্ভর এবং দেশের শক্তি নিরাপত্তা সুনিশ্চিত করতে বিগত ছয় দশক ধরে এই সংস্থাটি লক্ষ লক্ষ মানুষের সেবায় নিয়োজিত। সংস্থার বিপুল সংখ্যক কর্মী ছাড়াও একাধিক পরিশোধনাগার, পেট্রোজাত পণ্যের বন্টন ও বিপণনের প্রয়োজনীয় কাঠামো এবং আধুনিক গবেষণা ও উন্নয়ন কেন্দ্র রয়েছে। দেশের বিভিন্ন জায়গায় ৫০ হাজারেরও বেশি গ্রাহক পরিষেবা কেন্দ্রের মাধ্যমে সংস্থাটি নিরন্তর দেশের অগ্রগতিতে কাজ করে চলেছে। ২০১৮-১৯ - এ সংস্থার বার্ষিক লেনদেনের পরিমাণ ছিল ৬ হাজার ৫ হাজার ৯২৪ কোটি টাকা এবং মুনাফার পরিমাণ দাঁড়ায় ১৬ হাজার ৮৯৪ কোটি টাকা।


    লন্ডন-ভিত্তিক বাণিজ্যিক মূল্যায়ন ও কৌশল প্রণয়ন সংক্রান্ত ব্র্যান্ড ফিনান্স সংস্থাটি ভারতীয় সংস্থাগুলিকে নিয়ে প্রতি বছর সমীক্ষা চালিয়ে থাকে। সংস্থাটি প্রতি বছর বিশ্বের ৫ হাজার বড় সংস্থার আর্থিক অবস্থা মূল্যায়ন করে থাকে। ২০১৯ – এ সংস্থার পক্ষ থেকে ভারতের ১০০টি সংস্থাকে নিয়ে সমীক্ষা চালায় এবং তাদের মূল্যায়ন নিরূপণ করে। এই মূল্যায়নের ভিত্তিতেই রাষ্ট্রায়ত্ত ইন্ডিয়ান অয়েলকে তৃতীয় শক্তিশালী ব্র্যান্ডের মর্যাদা দেওয়া হয়েছে।


    CG/BD/SB

    
    
    (Release ID: 1580360) Visitor Counter : 34
    
    
      Read this release in: English