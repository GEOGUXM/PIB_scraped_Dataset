      মানবসম্পদবিকাশমন্ত্রক

      কেন্দ্রীয় মানবসম্পদ উন্নয়ন মন্ত্রী স্মার্ট ইন্ডিয়া হ্যাকাথন- ২০১৯ (হার্ডওয়্যার এডিশন)এর ৫ দিনের গ্রান্ড ফাইনালের উদ্বোধন করেছেন
      Posted On: 09 JUL 2019 3:35PM by PIB Kolkata


    নয়াদিল্লি, ০৯ জুলাই , ২০১৯


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল নিশাঙ্ক নতুন দিল্লীতে গতকাল স্মার্ট ইন্ডিয়া হ্যাকাথন- ২০১৯ (হার্ডওয়্যার এডিশন)এর উদ্বোধন করেছেন। স্মার্ট ইন্ডিয়া হ্যাকাথন- ২০১৯এর দ্বিতীয় পর্বে গ্রান্ড ফাইনাল হার্ডওয়্যার এডিশন সারা দেশজুড়ে চলবে আগামী ১২ই জুলাই পর্যন্ত।


    উদ্বোধনী অনুষ্ঠানে কেন্দ্রীয় মানবসম্পদ উন্নয়ন মন্ত্রী স্মার্ট ইন্ডিয়া হ্যাকাথন- ২০১৯এর অংশগ্রহণকারী ছাত্রছাত্রীদের সঙ্গে ভিডিও কনফারেন্সের মাধ্যমে কথা বলেন। কেন্দ্রীয় মন্ত্রী বলেন, এই স্মার্ট ইন্ডিয়া হ্যাকাথন- ২০১৯ হল এমন একটি জায়গা যেখানে ছাত্রছাত্রীরা নিত্যদিনের সমস্যা সমাধানে এগিয়ে আসতে পারে। তিনি বলেন, গবেষণা এবং প্রযুক্তির সঠিক প্রয়োগে নতুন উদ্ভবনের মাধ্যমে দেশকে আরও উন্নত ও এগিয়ে নিয়ে যেতে পারে ছাত্রছাত্রীরা। এবারে স্মার্ট ইন্ডিয়া হ্যাকাথন তৃতীয় বর্ষে পদার্পন করেছে। বিশ্বে এটি বৃহত্তম মুক্ত প্রতিযোগিতা। মন্ত্রী জানান, স্মার্ট ইন্ডিয়া হ্যাকাথন ২০১৭ সালে ৫০ হাজার ছাত্রছাত্রী অংশ নিয়েছিল। ২০১৮ সালে অংশগ্রহণকারী ছাত্রছাত্রীর সংখ্যা লাখে পৌঁছায়। এবছর এই অনুষ্ঠানে দু-লক্ষের বেশি প্রতিযোগী অংশ নিয়েছে। স্মার্ট ইন্ডিয়া হ্যাকাথন-২০১৯ (হার্ডওয়্যার এডিশন)এ এবার আইআইটি এবং এনআইটি সহ ১৭৮টি কলেজের ২ হাজর জন প্রতিযোগী আড়াইশোটি দলে ভাগ হয়ে অংশ নিয়েছে। কেন্দ্রীয় মন্ত্রী আরও বলেন, এবারের স্মার্ট ইন্ডিয়া হ্যাকাথন মহিলা প্রতিযোগীদের বিশেষ উৎসাহ দেওয়া হচ্ছে।


    অনুষ্ঠানে উপস্হিত কেন্দ্রীয় মানবসম্পদ উন্নয়ন প্রতিমন্ত্রী শ্রী সঞ্জয় ধোতরি বলেন, প্রধানমন্ত্রী নরেন্দ্র মোদীর নতুন ভারত গঠনের স্বপ্নের প্রকল্প হল স্মার্ট ইন্ডিয়া হ্যাকাথন। তিনি বলেন, এই হ্যাকাথনের মাধ্যমে ছাত্রছাত্রীদের নির্দিষ্ট চিন্তা-সীমার বাইরে বেরিয়ে প্রযুক্তি নির্ভর, সহজ, কর্মোপযোগীভাবে ভাবনা-চিন্তার সুযোগ তৈরি হয়েছে এবং স্টার্ট আপের মাধ্যমে বাণিজ্যিকভাবে তা পণ্য উৎপাদনে সাহায্য করেছে।


    স্মার্ট ইন্ডিয়া হ্যাকাথন- ২০১৯ (হার্ডওয়্যার এডিশন)এ এবার কৃষি ও গ্রামীণ এলাকার উন্নয়ন, খাদ্য প্রক্রিয়াকরণ, পরিশ্রুত পানীয় জল, পুনর্নীবকরণ শক্তি, স্বাস্হ্য, বায়োমেডিক্যাল ডিভাইস, প্রতিরক্ষা, পর্যবেক্ষণ, যোগাযোগ-এর মতো বিষয়গুলির ওপর সমস্যা সমাধানের ওপর বিশেষ জোর দেওয়া হয়েছে। সমস্যার ধরণ এবং তার সমাধানে করতে পারলে প্রতিযোগিতায় অংশগ্রহণকারী দলকে পুরস্কৃত করা হবে। সহজ সমস্যা সমাধানে ৫০ হাজার টাকা, জটিল সমস্যা সমাধানে ৭৫ হাজার, দুরূহ সমস্যা সমাধানে ১ লক্ষ টাকা পর্যন্ত পুরস্কৃত করা হবে।


    CG/SS/NS

    
    
    (Release ID: 1577927) Visitor Counter : 36
    
    
      Read this release in: English