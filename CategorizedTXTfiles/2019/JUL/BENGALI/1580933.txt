      কেন্দ্রীয়মন্ত্রিসভা

      অনুসন্ধান চালানো ও শান্তিপূর্ণ উদ্দেশ্যে বহির্মহাবিশ্বের ব্যবহারের লক্ষ্যে ভারত ও বাহারিনের মধ্যে সমঝোতাপত্র স্বাক্ষরে মন্ত্রিসভার অনুমোদন
      Posted On: 31 JUL 2019 6:17PM by PIB Kolkata


    নয়াদিল্লি, ৩১ জুলাই, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ মন্ত্রিসভার বৈঠকে অনুসন্ধান চালানো ও শান্তিপূর্ণ উদ্দেশ্য বহির্মহাবিশ্বের ব্যবহারের লক্ষ্যে ভারত ও বাহারিনের মধ্যে স্বাক্ষরিত সমঝোতাপত্র বা মউ-এ অনুমতি পাওয়া গেছে। উল্লেখ করা যেতে পারে, ২০১৯ – এর ১১ই মার্চ ব্যাঙ্গালুরুতে ভারতের পক্ষে এবং গত ২৮শে মার্চ বাহারিনের মানামা-তে সেদেশের পক্ষে সমঝোতাপত্রে স্বাক্ষর করা হয়।


    এই চুক্তি স্বাক্ষরের ফলে ভূ-পৃষ্ঠে দূর নিয়ন্ত্রিত ব্যবস্থা, উপগ্রহ-ভিত্তিক যোগাযোগ, উপগ্রহ নির্ভর দিক-নির্দেশ, মহকাশ বিজ্ঞান এবং বহির্মহাবিশ্বে অনুসন্ধানের ক্ষেত্রে আরও গতি আসবে। এছাড়াও, মহাকাশ বিজ্ঞান, প্রযুক্তি ও তার প্রয়োগ সহ দূর নিয়ন্ত্রিত ব্যবস্থা, উপগ্রহ-ভিত্তিক যোগাযোগ, দিক-নির্দেশের মতো বিভিন্ন ক্ষেত্রে সহযোগিতার সম্ভাব্য দিগন্ত খুলে দেবে। স্বাক্ষরিত সমঝোতাপত্রে ইসরো এবং বাহারিনের জাতীয় মহাকাশ বিজ্ঞান সংস্থার আধিকারিকদের নিয়ে একটি যৌথ কর্মীগোষ্ঠী গঠনেরও প্রস্তাব রয়েছে। এই গোষ্ঠী কর্মপরিকল্পনা প্রণয়নের পাশাপাশি, নির্দিষ্ট সময়সীমার মধ্যে পরিকল্পনা রূপায়ণের কাজ করবে। পরিকল্পনা রূপায়ণ খাতে ব্যয় ভার যৌথভাবে বহন করা হবে। মহাকাশ প্রযুক্তির প্রয়োগের ক্ষেত্রে যৌথ কর্মপরিকল্পনা প্রণয়নে স্বাক্ষরিত এই সমঝোতাপত্রটি দু’দেশের মধ্যে সহযোগিতা গড়ে তুলবে এবং এরফলে সমগ্র মানবজাতি উপকৃত হবে।


    CG/BD/SB

    
    
    (Release ID: 1580933) Visitor Counter : 9
    
    
      Read this release in: English