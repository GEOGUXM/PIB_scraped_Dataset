      স্বাস্থ্যওপরিবারকল্যাণমন্ত্রক

      ‘লক্ষ্য’ কর্মসূচি
      Posted On: 12 JUL 2019 7:30PM by PIB Kolkata


    নয়াদিল্লি, ১২ জুলাই, ২০১৯


    জনস্বাস্থ্য পরিষেবা কেন্দ্রগুলিতে প্রসব কক্ষ এবং মাতৃত্বকালীন অস্ত্রপচার কক্ষ বা অপারেশন থিয়েটারগুলির মানোন্নয়নের লক্ষ্যে ‘লক্ষ্য’ (প্রসব কক্ষের গুণগত মানোন্নয়নের উদ্যোগ) কর্মসূচি শুরু করেছে। বহুমুখী এই কর্মসূচিতে মাতৃত্বকালীন ও নবজাতক মৃত্যু হার কমানো, প্রসব কক্ষগুলিতে শিশুর জন্মকালীন উপযুক্ত পরিষেবা, মাতৃত্বকালীন অপারেশন থিয়েটার এবং মাতৃত্বকালীন পরিচর্যায় যথাযথ গুরুত্ব আরোপের মতো বিষয়গুলিতে অগ্রাধিকার দেওয়া হয়। এই কর্মসূচি রূপায়ণের জন্য সরকারি মেডিকেল কলেজ ও হাসপাতাল, জেলা হাসপাতাল বা সমগোত্রীয় স্বাস্থ্য কেন্দ্র, সর্বজনীন স্বাস্থ্য কেন্দ্রগুলিকে চিহ্নিত করা হয়েছে।


    লোকসভায় এক লিখিত জবাবে এই তথ্য জানিয়েছেন স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে। এক পরিসংখ্যান দিয়ে তিনি আরও জানান, এখনও পর্যন্ত সারা দেশে ২ হাজার ৪২৭টি জনস্বাস্থ্য পরিষেবা কেন্দ্রকে ‘লক্ষ্য’ কর্মসূচি রূপায়ণের জন্য চিহ্নিত করা হয়েছে। কর্মসূচির আওতায় চিহ্নিত পশ্চিমবঙ্গের ১৩টি মেডিকেল কলেজ, ২১টি জেলা হাসপাতাল, ৩৪টি মহকুমা হাসপাতাল, ২০টি সর্বজনীন স্বাস্থ্য কেন্দ্র এবং ২২টি অন্যান্য স্বাস্থ্য কেন্দ্র রয়েছে।


    CG/BD/SB

    
    
    (Release ID: 1578627) Visitor Counter : 23
    
    
      Read this release in: English