      অর্থমন্ত্রক

      ব্যাঙ্ক পরিষেবা বাবদ মাশুল
      Posted On: 09 JUL 2019 8:43PM by PIB Kolkata


    নয়াদিল্লি, ০৯ জুলাই, ২০১৯


    ভারতীয় রিজার্ভ ব্যাঙ্কের বর্তমান নীতি-নির্দেশিকা অনুযায়ী, অ্যাকাউন্টে ন্যূনতম ব্যালেন্স না থাকলেও সেভিংস ব্যাঙ্ক ডিপজিট অ্যাকাউন্টগুলিতে নিম্নলিখিত মৌলিক সুযোগ-সুবিধা বিনামূল্যে পাওয়া যায় : -


    ১) ব্যাঙ্ক শাখা সহ এটিএম বা ক্যাশ ডিপোজিট মেশিনগুলিতে টাকা জমা।


    ২) বৈদ্যুতিন পদ্ধতিতে টাকা জমার রশিদ বা কেন্দ্র ও রাজ্য সরকারগুলির এজেন্সি মারফৎ প্রদেয় চেক – এর বিনিময়ে টাকা জমা বা তোলা।


    ৩) একটি মাসে টাকা জমা করার সংখ্যা বা তার পরিমাণে কোনও সীমা নেই।


    ৪) এটিএম সহ একটি মাসে অ্যাকাউন্ট থেকে চার বার অর্থ তোলা।


    ৫) এটিএম কার্ড বা এটিএম তথা ডেবিট কার্ড।


    লোকসভায় সোমবার এক প্রশ্নের লিখিত জবাবে এই তথ্য দেন অর্থ প্রতিমন্ত্রী শ্রী অনুরাগ সিং ঠাকুর। তিনি আরও জানান, ২০১৯ – এর মার্চ অন্তক ৫৭ কোটি ৩০ লক্ষ সেভিংস ব্যাঙ্ক ডিপোজিট অ্যাকাউন্টের ক্ষেত্রে উপরোক্ত ঐ ৫টি সুবিধা নিঃশুল্ক প্রদান করা হয়েছে। এই ব্যাঙ্ক অ্যাকাউন্টগুলির মধ্যে ৩৫ কোটি ২৭ লক্ষ ব্যাঙ্ক অ্যাকাউন্ট প্রধানমন্ত্রী জন ধন যোজনার অন্তর্ভুক্ত।


    তিনি আরও জানান, উপরোক্ত ৫টি নিঃশুল্ক পরিষেবা ছাড়াও ব্যাঙ্কগুলি অতিরিক্ত মূল্য সংযুক্ত পরিষেবা প্রদান করতে পারে। এর মধ্যে অন্যতম চেক বুক প্রদান। রিজার্ভ ব্যাঙ্কের মাস্টার সার্কুলার অনুযায়ী, ব্যাঙ্কগুলি বিভিন্ন পরিষেবার ক্ষেত্রে নির্দিষ্ট পরিষেবা মাশুল ধার্য করতে পারে। ব্যাঙ্কগুলি পরিচালন পর্ষদের সিদ্ধান্ত অনুযায়ী এই মাশুল ধার্য করা হয়। তবে, রিজার্ভ ব্যাঙ্কের পক্ষ থেকে যুক্তিসঙ্গত উপায়ে মাশুল ধার্য করার বিষয়ে পরামর্শ দেওয়া হয়ে থাকে।


    মন্ত্রী আরও জানান, রিজার্ভ ব্যাঙ্ক গত ১১ই জুন জারি করা এক সার্কুলারে বলেছে, ন্যাশনাল ইলেকট্রনিক ফান্ডস্‌ ট্রান্সফার (এনইএফটি) এবং রিয়েল টাইম গ্রস সেটেলমেন্ট (আরটিজিএস) ব্যাবস্থার ক্ষেত্রে পয়লা জুলাই থেকে যাবতীয় মাশুল প্রত্যাহার করা হচ্ছে। রিজার্ভ ব্যাঙ্কের এই সিদ্ধান্তের ফলে ব্যাঙ্কগুলি এনইএফটি ব্যবস্থায় লেনদেন করার জন্য যে মাশুল ধার্য করতো, তা হ্রাস পাওয়ার ফলে গ্রাহকরা উপকৃত হবেন এবং ডিজিটাল পদ্ধতি ব্যবহার করে আর্থিক লেনদেন বৃদ্ধি পাবে।


    CG/BD/SB

    
    
    (Release ID: 1578038) Visitor Counter : 38
    
    
      Read this release in: English