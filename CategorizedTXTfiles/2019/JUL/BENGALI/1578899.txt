      মানবসম্পদবিকাশমন্ত্রক

      সংগ্রহালয় অনুদান প্রকল্পের আওতায় আঞ্চলিক সংগ্রহালয়গুলির উন্নয়নে সংস্কৃতি মন্ত্রকের আর্থিক সাহায্য
      Posted On: 16 JUL 2019 3:24PM by PIB Kolkata


    নয়াদিল্লি, ১৬ জুলাই, ২০১৯


    সংগ্রহালয় অনুদান প্রকল্পের আওতায় সংস্কৃতি মন্ত্রক আঞ্চলিক, রাজ্য ও জেলাস্তরে চালু সংগ্রহালয়গুলির আধুনিকীকরণ ও মানোন্নয়ন সহ নতুন সংগ্রহালয় স্থাপনের জন্য রাজ্য সরকারের পাশাপাশি, সোসাইটিজ অ্যাক্টের অধীন বিভিন্ন সমিতি, স্বশাসিত সংস্থা, স্থানীয় সংস্থা এবং ট্রাস্ট বা অছি পরিষদগুলিকে আর্থিক সাহায্য দিয়ে থাকে। লোকসভায় সোমবার এক প্রশ্নের লিখিত জবাবে এই তথ্য জানিয়েছেন কেন্দ্রীয় সংস্কৃতি প্রতিমন্ত্রী শ্রী প্রহ্লাদ সিং প্যাটেল। তিনি আরও জানান, সুনির্দিষ্ট নীতি-নির্দেশিকা মেনে এবং প্রয়োজনীয় যাবতীয় নথিপত্র পেশ করে আর্থিক সাহায্যের জন্য মন্ত্রকের কাছে আবেদন জানানো যায়। এর পর, বিশেষজ্ঞ কমিটি আর্থিক সাহায্যের প্রস্তাবগুলি খতিয়ে দেখে থাকে। তিনি আরও জানান, প্রকল্প খাতে মোট খরচের ৮০ শতাংশ পর্যন্ত আর্থিক সহায়তা হিসাবে পাওয়া যায় । সিকিম সহ উত্তর-পূর্বাঞ্চলীয় রাজ্যগুলির জন্য সাহায্যের পরিমাণ ৯০ শতাংশ। বাকি ২০ শতাংশ খরচ সংশ্লিষ্ট সংগঠন বা প্রতিষ্ঠানগুলিকে বহন করতে হয়। কর্পোরেট সামাজিক দায়িত্ব পালনের মাধ্যমে আর্থিক সহায়তা পাওয়ার কোনও সংস্থান প্রকল্পের আওতায় নেই বলেও শ্রী প্যাটেল জানান।


    CG/BD/SB

    
    
    (Release ID: 1578899) Visitor Counter : 15
    
    
      Read this release in: English