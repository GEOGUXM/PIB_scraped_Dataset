      তথ্যওসম্প্রচারমন্ত্রক

      সাংবাদিকতায় উৎকর্ষের জন্য জাতীয় পুরস্কার, ২০১৯ আবেদনপত্র আহ্বান করছে প্রেস কাউন্সিল
      Posted On: 18 JUL 2019 5:04PM by PIB Kolkata


    কলকাতা, ১৮ জুলাই, ২০১৯


    সংবাদপত্রে বিশেষ অবদানের জন্য সাংবাদিক এবং চিত্র সাংবাদিকদের স্বীকৃতি দিতে ভারতীয় নাগরিক সাংবাদিক ফ্রিল্যান্সারদের কাছ থেকে আবেদনপত্র আহ্বান করছে দ্য প্রেস কাউন্সিল অফ ইন্ডিয়া। আবেদন জানানো যাবে ৩০শে অগাস্টের মধ্যে।


    সাংবাদিকতার মান বৃদ্ধি এবং এর স্বাধীনতা বজায় রাখার জন্য প্রেস কাউন্সিলকে নির্দেশ দিয়েছে সংসদ। ‘দায়িত্বের সঙ্গে স্বাধীনতা’ – এই মূল্যবোধের ভিত্তিতে সংবাদ জগতকে তাদের কর্তব্য পালনে উদ্বুদ্ধ করার জন্য দ্য প্রেস কাউন্সিল অফ ইন্ডিয়া একটি বিধিবদ্ধ সংস্থা হিসেবে এই নির্দেশ পালন করে থাকে। তাই, জাতীয় প্রেস দিবসে বিশিষ্ট সাংবাদিক ও চিত্র সাংবাদিকদের সম্মান জানানোর জন্য জাতীয় পুরস্কারের প্রবর্তন করা হয়েছে। ১৬ই নভেম্বর জাতীয় প্রেস দিবসে সংবাদপত্রের বিভিন্ন ক্ষেত্রে উল্লেখযোগ্য অবদানের জন্য সাংবাদিক ও চিত্র সাংবাদিকদের সম্মানিত করা হয়।


    আটটি বিভাগে এই পুরস্কার দেওয়া হয়। নগদ পুরস্কারের পাশাপাশি দেওয়া হয় প্রশস্তিপত্র। www.presscouncil.nic.in-এ এ সম্পর্কে বিস্তারিত দেওয়া রয়েছে।


    CG/AP/DM

    
    
    (Release ID: 1579379) Visitor Counter : 53