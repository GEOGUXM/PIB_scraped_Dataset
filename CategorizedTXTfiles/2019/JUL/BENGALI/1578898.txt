      অর্থমন্ত্রক

      কৃষকদের ঋণ সহায়তায় সুদ ছাড়
      Posted On: 16 JUL 2019 3:23PM by PIB Kolkata


    নয়াদিল্লি, ১৬ জুলাই, ২০১৯


    কেন্দ্রীয় সরকার প্রতি বছর ব্যাঙ্কিং ক্ষেত্রের জন্য কৃষি ঋণ বন্টনের পরিমাণ স্থির করে দেয়। নাবার্ডের পক্ষ থেকে বিগত তিন বছরে কৃষি ক্ষেত্রে ঋণ দানের পরিমাণ ছিল নিম্নরূপ –


    ২০১৬ – ১৭ ---- ৯ লক্ষ ১৫ হাজার ৫০৯ কোটি ৯২ লক্ষ টাকা


    ২০১৭ – ১৮ ---- ১০ লক্ষ ৬৫ হাজার ৭৫৫ কোটি ৬৭ লক্ষ টাকা


    ২০১৮ – ১৯ ---- ১২ লক্ষ ৫৪ হাজার ৭৬২ কোটি ২০ লক্ষ টাকা (প্রাথমিক হিসাব)


    কৃষকদের ৭ শতাংশ সুদের হারে কৃষি ঋণ সহায়তার জন্য কেন্দ্রীয় কৃষি সহযোগিতা ও কৃষক কল্যাণ দপ্তর ৩ লক্ষ টাকা পর্যন্ত স্বল্প মেয়াদী শস্য ঋণের ক্ষেত্রে সুদ ছাড়ের সুবিধা দিয়ে থাকে। ব্যাঙ্কগুলি তাদের নিজস্ব সম্পদ কাজে লাগিয়ে বার্ষিক ২ শতাংশ হারে সুদ ছাড় দিয়ে থাকে। এছাড়াও, দ্রুত ঋণ পরিশোধের ক্ষেত্রে কৃষকদের অতিরিক্ত ৩ শতাংশ সুদ ছাড় দেওয়ার কর্মসূচি রয়েছে। লোকসভায় সোমবার এক প্রশ্নের লিখিত জবাবে এই তথ্য জানিয়েছেন কেন্দ্রীয় অর্থ প্রতিমন্ত্রী শ্রী অনুরাগ সিং ঠাকুর। তিনি আরও জানান, উপরোক্ত সুদ ছাড় প্রকল্পগুলির আওতায় প্রাকৃতিক দুর্যোগের কারণে ক্ষতিগ্রস্ত কৃষকদের সাময়িক রেহাই দিতে ব্যাঙ্কগুলি প্রদেয় শস্য ঋণের ক্ষেত্রে প্রথম বছর ২ শতাংশ সুদ ছাড়ের সুবিধা দিয়ে থাকে। এছাড়াও, কিষাণ ক্রেডিট কার্ড প্রকল্পের মাধ্যমে বীজ,সার, কীটনাশক প্রভৃতি সরঞ্জাম ক্রয়ের ক্ষেত্রে সুবিধা পান। ছোট ও প্রান্তিক চাষীদের প্রথাগত ঋণ দান ব্যবস্থার আওতায় নিয়ে আসতে ভারতীয় রিজার্ভ ব্যাঙ্ক এক থেকে দেড় লক্ষ টাকা পর্যন্ত ঋণ গ্রহণের ক্ষেত্রে জামানতের প্রয়োজন নেই বলে জানিয়েছেন।


    CG/BD/SB

    
    
    (Release ID: 1578898) Visitor Counter : 343
    
    
      Read this release in: English