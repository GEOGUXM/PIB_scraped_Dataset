      মহাকাশদপ্তর

      মহাকাশ মন্ত্রকের নতুন বাণিজ্যিক প্রতিষ্ঠান নিউ স্পেস ইন্ডিয়া লিমিটেড গঠন করা হবে- অর্থমন্ত্রী
      Posted On: 05 JUL 2019 4:55PM by PIB Kolkata


    নয়াদিল্লি, ০৫ জুন , ২০১৯


    কেন্দ্রীয় অর্থ এবং কর্পোরেট বিষয়ক মন্ত্রী শ্রীমতি নির্মলা সীতারমন সংসদে আজ ২০১৯-২০ অর্থবর্ষের কেন্দ্রীয় বাজেট পেশ করে জানান, ভারতীয় মহাকাশ গবেষণা সংস্হা- ইসরোর গবেষণা এবং উন্নয়নমূলক কাজের সুফল জনগণ যাতে পায়, সেই লক্ষ্যে একটি রাষ্ট্রায়ত্ত্ব সংস্হা গঠন করা হবে। নিউ স্পেস ইন্ডিয়া লিমিটেড নামে এই সংস্হাটি উৎক্ষেপক বাহনের উৎপাদন, প্রযুক্তি হস্তান্তর এবং মহাকাশ সংক্রান্ত পণ্য বাজারজাত করার লক্ষ্যে কাজ করবে। মন্ত্রী জানান, মহাকাশ ক্ষেত্রে ভারত এক গুরুত্বপূর্ণ অংশীদার হয়ে উঠেছে। বর্তমানে কৃত্রিম উপগ্রহ উৎক্ষেপণ সহ মহাকাশ সংক্রান্ত বিভিন্ন কর্মসূচি কম খরচে ভারত করতে পারছে।


    ২০১৯-২০ অর্থবর্ষে মহাকাশ দপ্তরের জন্য বাজেট বরাদ্দ ধার্য করা হয়েছে ১২,৪৭৩.২৬ কোটি টাকা। ২০১৮-১৯ অর্থবর্ষে এই পরিমাণ ছিল ১১ হাজার ২০০ কোটি টাকা।


    গগনযান সহ মহাকাশ প্রযুক্তিতে এই বাজেটে ৮৪০৮ কোটি টাকা বরাদ্দ করা হয়েছে। মহাকাশ বিজ্ঞানের প্রযুক্তি সংক্রান্ত বিভিন্ন প্রয়োগের জন্য ১৮৮৫ কোটি টাকা এবং ইনস্যাট কৃত্রিম উপগ্রহের জন্য ৮৮৪ কোটি টাকা বরাদ্দের প্রস্তাব করা হয়েছে।


    CG/CB/NS

    
    
    (Release ID: 1577490) Visitor Counter : 35
    
    
      Read this release in: English