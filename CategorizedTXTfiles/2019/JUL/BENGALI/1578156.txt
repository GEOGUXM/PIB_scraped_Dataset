      অর্থমন্ত্রক

      অর্থ প্রদানকারী মেশিনগুলির সুরক্ষা
      Posted On: 10 JUL 2019 5:06PM by PIB Kolkata


    নয়াদিল্লি, ১০ জুলাই, ২০১৯


    ভারতীয় রিজার্ভ ব্যাঙ্ক দেশের সমস্ত ব্যাঙ্ককে অর্থ প্রদানকারী মেশিনগুলির সুরক্ষা ব্যবস্থা নিশ্চিত করতে কার্যকর পদক্ষেপ গ্রহণের নির্দেশ দিয়েছে। রিজার্ভ ব্যাঙ্কের তরফে জানানো হয়েছে যে, অর্থ প্রদানকারী মেশিন বা এটিএম-গুলিতে টাকা ভরার সময় সংশ্লিষ্ট ঘরের দরজা বন্ধ করে দিতে হবে। লোকসভায় মঙ্গলবার প্রশ্নোত্তর পর্বে এক লিখিত জবাবে এই তথ্য জানিয়েছেন অর্থ প্রতিমন্ত্রী শ্রী অনুরাগ সিং ঠাকুর। তিনি আরও জানান, রিজার্ভ ব্যাঙ্ক সূত্রে জানানো হয়েছে যে, ২০১৭-১৮’তে এটিএম-গুলিতে ৩০৩টি চুরি-ডাকাতির ঘটনা এবং ২০১৮-১৯ – এ ৫১৫টি এ ধরণের ঘটনা ঘটেছে।


    এটিএম-গুলির সুরক্ষা ও নিরাপত্তা বাড়াতে সমস্ত ব্যাঙ্ককে রিজার্ভ ব্যাঙ্কের পক্ষ থেকে একাধিক পরামর্শ দেওয়া হয়েছে। এর মধ্যে রয়েছে – এককালীন কম্বিনেশন ডিজিটাল লক সহ টাকা ভরার সময় এটিএম-গুলিকে খোলা হবে। এটিএম কক্ষে পর্যাপ্ত সংখ্যায় নজরদারি ক্যামেরা বা সিসিটিভি বসাতে হবে। সময় মতো সতর্কবার্তা জারি এবং দ্রুত জবাবি ব্যবস্থা গ্রহণের জন্য এটিএম-গুলিতে ই-নজরদারি ব্যবস্থা চালু করার পরামর্শ ব্যাঙ্কগুলিকে দেওয়া হয়েছে বলে মন্ত্রী জানান।


    এক পরিসংখ্যানে মন্ত্রী জানান, ২০১৭-১৮’তে সারা দেশে এটিএম-গুলিতে চুরি-ডাকাতির ৩০৩টি ঘটনা ঘটেছে। এই ঘটনাগুলিতে চুরি হওয়া অর্থের পরিমাণ ছিল ১১ কোটি ২২ লক্ষ টাকা। ২০১৮-১৯ – এ চুরি-ডাকাতির ৫১৫টি ঘটনায় ২৫ কোটি ৪৭ লক্ষ টাকা লোকসান হয়েছে।


    CG/BD/SB

    
    
    (Release ID: 1578156) Visitor Counter : 25
    
    
      Read this release in: English