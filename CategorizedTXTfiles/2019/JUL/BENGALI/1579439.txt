      নারীওশিশুবিকাশমন্ত্রক

      পক্সো আইনে সংশোধন
      Posted On: 18 JUL 2019 9:21PM by PIB Kolkata


    নয়াদিল্লি, ১৮ জুলাই, ২০১৯


    যৌন হেনস্থা থেকে শিশুদের সুরক্ষা সংক্রান্ত পক্সো সংশোধনী বিল, ২০১৯ সংসদে বিশেষ মর্যাদা পেয়েছে। কেন্দ্রীয় সহায়তাপুষ্ট শিশু সুরক্ষা পরিষেবা কর্মসূচির আওতায় কেন্দ্রীয় সরকার রাজ্য ও কেন্দ্রশাসিত অঞ্চলগুলিকে অনুদান হিসাবে আর্থিক সহায়তা দিচ্ছে। আর্ত শিশু সহ যৌন হেনস্থার শিকার শিশুদের প্রাতিষ্ঠানিক বা প্রতিষ্ঠান বহির্ভূত পরিচর্যার জন্য কেন্দ্র এই আর্থিক সহায়তা দিয়ে থাকে। রাজ্যসভায় আজ এক প্রশ্নের লিখিত জবাবে এই তথ্য জানিয়েছেন কেন্দ্রীয় মহিলা ও শিশু কল্যাণ মন্ত্রী শ্রীমতী স্মৃতি জুবিন ইরানি। তিনি আরও জানান, ২০১৬-১৭’তে ভিক্টিম কম্পেনসেশন তহবিলের মাধ্যমে রাজ্য ও কেন্দ্রশাসিত অঞ্চলগুলির জন্য এককালীন ২০০ কোটি টাকা বরাদ্দ করা হয়েছে। এক পরিসংখ্যানে তিনি আরও জানান, শিশু সুরক্ষা পরিষেবা কর্মসূচির আওতায় ২০১৬-১৭ সালে পশ্চিমবঙ্গকে ৬ হাজার ৭৬৩ লক্ষ ৮৭ হাজার টাকা দেওয়া হয়েছিল। এই টাকার মধ্যে ৩ হাজার ৫২২ লক্ষ ৬০ হাজার টাকা খরচ করা হয়েছে। পরবর্তী দুটি আর্থিক বছরে ২০১৭-১৮ এবং ২০১৮-১৯ বর্ষে পশ্চিমবঙ্গকে যথাক্রমে ৫ হাজার ৭৩ লক্ষ ৫৬ হাজার টাকা এবং ২ হাজার ৩৭২ লক্ষ ১৩ হাজার টাকা দেওয়া হয়। আলোচ্য দুটি বর্ষে প্রদেয় অর্থের মধ্যে রাজ্য খরচ করেছে যথাক্রমে ৪ হাজার ২৩২ লক্ষ ৬৭ হাজার টাকা এবং ৩ হাজার ৩৯১ লক্ষ ৩ হাজার টাকা।


    CG/BD/SB

    
    
    (Release ID: 1579439) Visitor Counter : 24
    
    
      Read this release in: English