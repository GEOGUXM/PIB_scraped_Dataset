      ক্ষুদ্র, অতিক্ষুদ্রওমাঝারিশিল্পমন্ত্রক

      আন্তর্জাতিক সহযোগিতা কর্মসূচি
      Posted On: 11 JUL 2019 4:12PM by PIB Kolkata


    নয়াদিল্লি, ১১ জুলাই, ২০১৯


    অতিক্ষুদ্র, ক্ষুদ্র এবং মাঝারি শিল্পোদ্যোগ মন্ত্রক আন্তর্জাতিক সহযোগিতা কর্মসূচি রূপায়ণ করছে। এর লক্ষ্য, এই উদ্যোগগুলির ক্ষমতা বৃদ্ধি, এদের উৎপাদিত পণ্যের জন্য নতুন বাজার তৈরি, উৎপাদন দক্ষতা বাড়াতে নতুন প্রযুক্তির ব্যবহার, ইত্যাদি। এই কর্মসূচিতে আর্থিক সহায়তা দেওয়া হয়ে থাকে ফেরতের শর্তে। এগুলি পাওয়ার জন্য যোগ্য সংস্থাগুলি হল রাজ্য সরকারি ও কেন্দ্র সরকারি সংস্থা, নথিভুক্ত সংস্থা অ্যাসোসিয়েশন বা সোসাইটি বা ট্রাস্ট যেগুলি অতিক্ষুদ্র, ক্ষুদ্র ও মাঝারি শিল্পোদ্যোগ ক্ষেত্রের জন্য আন্তর্জাতিক, প্রদর্শনী ইত্যাদিতে সহায়তা করে থাকে। অতিক্ষুদ্র, ক্ষুদ্র ও মাঝারি শিল্পোদ্যোগ ক্ষেত্রের জন্য দেশে-বিদেশে আন্তর্জাতিক সম্মেলন ও কর্মশালারও আয়োজন করে এই সংস্থাগুলি। মন্ত্রকের ওয়েবসাইটে ২০১৮-র ৫ই জুন দেওয়া বিজ্ঞপ্তি অনুযায়ী নীতি-নির্দেশিকাগুলি দেখা যাবে।


    ২০১৬-১৭-য় ১,১০২টি অতিক্ষুদ্র, ক্ষুদ্র ও মাঝারি শিল্পোদ্যোগকে দেওয়া হয়েছিল ৪ কোটি ৯৮ লক্ষ টাকা, ২০১৭-১৮-য় ৭২৩টি অতিক্ষুদ্র, ক্ষুদ্র ও মাঝারি শিল্পোদ্যোগকে দেওয়া হয়েছিল ৪ কোটি ৮ লক্ষ টাকা এবং ২০১৮-১৯-এ ৫৯০টি এই ধরনের সংস্থাকে দেওয়া হয়েছিল ৪ কোটি ৮০ লক্ষ টাকা। এই কর্মসূচিতে অতিক্ষুদ্র, ক্ষুদ্র ও মাঝারি শিল্পোদ্যোগগুলিকে আন্তর্জাতিক পরিচিতির সুযোগ দেওয়া হয় যাতে তারা আন্তর্জাতিক বাণিজ্য নেটওয়ার্কে সামিল হতে পারে, প্রযুক্তির আধুনিকীকরণ করতে পারে, প্রতিযোগিতামুখী হয় এবং উৎপাদন ক্ষেত্রের খুঁটিনাটি বিষয়ে সচেতন হতে পারে।


    লোকসভায় এক প্রশ্নের লিখিত জবাবে এই তথ্য জানিয়েছেন অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রী শ্রী নীতিন গড়করি।


    CG/AP/DM

    
    
    (Release ID: 1578381) Visitor Counter : 17
    
    
      Read this release in: English