      প্রতিরক্ষামন্ত্রক

      ভারতীয় উপকূল রক্ষী বাহিনী মাছ ধরার নৌকা থেকে আট জনকে উদ্ধার করল
      Posted On: 08 JUL 2019 10:03PM by PIB Kolkata


    কলকাতা, ০৮ জুলাই, ২০১৯


    ভারতীয় উপকূল রক্ষী বাহিনী গত শনিবার মাঝ সমুদ্রে আটকে পড়া একটি মাছ ধরার নৌকা থেকে ৮ জন মৎস্যজীবীকে উদ্ধার করেছে। উল্লেখ করা যেতে পারে, গত ২১শে জুন মাছ ধরার নৌকা ইয়োহানা দেভুদু মাঝ সমুদ্রে পাড়ি দেয়। ২৬শে জুন এই নৌকাটির সঙ্গে নৌকার মালিকের যোগাযোগ বিচ্ছিন্ন হয়ে যায়। এরপর, নিখোঁজ নৌকাটির হদিশ পেতে ভারতীয় উপকূল রক্ষী বাহিনীর সঙ্গে গত ৫ই জুলাই যোগাযোগ করা হয়। বাহিনীর জলযান সরোজিনী নাইডু নিখোঁজ মাঝ ধরার নৌকাটির উদ্দেশ্যে তল্লাশি শুরু করে। তল্লাশির কাজে বাহিনীর দ্রোণ ব্যবহার করা হয়। ৬ই জুলাই নিখোঁজ নৌকাটির হদিশ পাওয়া যায় এবং নৌকাটির চালকের সঙ্গে যোগাযোগ স্থাপন সম্ভব হয়। মাঝ সমুদ্রে আটকে পড়া নৌকাটির প্রত্যেককে খাবার ও পানীয় জল সহ ওষুধ দেওয়া হয়। সমুদ্রে দুর্যোগপূর্ণ আবহাওয়া সত্ত্বেও বাহিনীর জলযান গত ৬ই জুলাই মাঝ সমুদ্রে আটকে পড়া নৌকাটির ৮ জনকে উদ্ধার করে। পরদিন ৭ই জুলাই পারাদ্বীপ বন্দরে নৌকাটিকে ফিরিয়ে নিয়ে যায়। বন্দরে পৌঁছনোর পর আটকে পড়া নৌকাটির সকলেরই স্বাস্থ্য পরীক্ষা করে দেখা হয় এবং পরীক্ষা শেষে জানানো হয় তাঁরা প্রত্যেকেই সুস্থ রয়েছেন।


    CG/BD/SB

    
    
    (Release ID: 1577862) Visitor Counter : 15
    
    
      Read this release in: English