      পেট্রোলিয়ামওপ্রাকৃতিকগ্যাসমন্ত্রক

      খনিজ তেলে ভেজাল নিয়ন্ত্রণে পদক্ষেপ
      Posted On: 01 JUL 2019 4:27PM by PIB Kolkata


    নয়াদিল্লি , ০১ জুলাই , ২০১৯


    রাষ্ট্রায়ত্ত তেল বিপণন সংস্হাগুলি খনিজ তেলে ভেজাল নিয়ন্ত্রণে পদক্ষেপ গ্রহণ করে থাকে। ইন্ডিয়ান অয়েল কর্পোরেশন লিমিটেড, ভারত পেট্রোলিয়াম কর্পোরেশন লিমিটেড এবং হিন্দুস্হান পেট্রোলিয়াম কর্পোরেশন লিমিটেড ডিলার ও খুচরো ব্যবসায়ীদের সঙ্গে চুক্তির শর্ত এবং বিপণনের নীতি-নির্দেশিকা অনুসারে দোষীদের বিরুদ্ধে ব্যবস্হা নিয়ে থাকে। এছাড়া কেন্দ্রীয় সরকার ১৯৫৫ সালের নিত্য প্রয়োজনীয় পণ্য আইনের অধীনে ২০০৫ সালে মোটর স্পিরিট এবং হাইস্পীড ডিজেলের সরবরাহ নিয়ন্ত্রণ, বিতরণ এবং অনিয়ম প্রতিরোধে একটি নির্দেশনামা জারি করে। এতে পেট্রোপণ্যে ভেজালের বিরুদ্ধে শাস্তিমূলক ব্যবস্হার সংস্হান রয়েছে।


    কেন্দ্রীয় পেট্রোলিয়াম ও প্রাকৃতিক গ্যাস দপ্তরের মন্ত্রী শ্রী ধর্মেন্দ্র প্রধান এক প্রশ্নের লিখিত জবাবে একথা জানিয়ে বলেন, তেল বিপণন কোম্পানীগুলির ভেজাল প্রতিরোধে খুচরো বিক্রয় কেন্দ্রে নজরদারির ব্যবস্হা রয়েছে। এছাড়া খুচরো বিক্রয় কেন্দ্রগুলিতে অতর্কিতে পরিদর্শন চালিয়ে পরীক্ষা করা হয়। মন্ত্রকের একটি কোয়ালিটি অ্যাসিওরেন্স সেল বিভিন্ন সময়ে পরিদর্শন চালায়। অন্যদিকে অনুমোদিত ল্যাবরোটারিতে পেট্রোল পাম্পগুলি থেকে সংগৃহিত নমুনা পরীক্ষা করা হয়। অন্যদিকে তেলবাহি ট্যাঙ্কারগুলিকে সিল করে রাস্তায় ভেজাল মেশানো এবং তেল চুরি প্রতিরোধের উদ্যোগ নেওয়া হয়। বিভিন্ন সময় ডিলার ও খুচরো বিক্রেতাদের দোষ প্রমাণিত হওয়ায় তাদের সঙ্গে তেল বিপণন সংস্হাগুলির চুক্তি বাতিল করার ব্যবস্হাও রয়েছে বলেও মন্ত্রী জানান।


    CG/PB /NS/…

    
    
    (Release ID: 1576467) Visitor Counter : 27