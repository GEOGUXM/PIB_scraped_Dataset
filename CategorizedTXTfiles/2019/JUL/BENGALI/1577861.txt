      স্বরাষ্ট্র মন্ত্রক

      কেন্দ্রীয় স্বরাষ্ট্র মন্ত্রী শ্রী অমিত শাহের হায়দ্রাবাদ সফর
      Posted On: 08 JUL 2019 10:02PM by PIB Kolkata


    নয়াদিল্লি, ০৮ জুলাই, ২০১৯


    কেন্দ্রীয় স্বরাষ্ট্র মন্ত্রী হিসাবে দায়িত্ব গ্রহণের পর শ্রী অমিত শাহ শনিবার প্রথমবার হায়দ্রাবাদ সফর করেন।


    বিমানবন্দরে তাঁকে স্বাগত জানান তেলেঙ্গানা ও অন্ধ্রপ্রদেশের রাজ্যপাল শ্রী ইএসএল নরসিংহন, প্রাক্তন কেন্দ্রীয় মন্ত্রী শ্রী বন্দারু দত্তাত্রেয়, তেলেঙ্গানার পুলিশ প্রধান শ্রী মহেন্দর রেড্ডি সহ কেন্দ্রীয় শিল্প নিরাপত্তা বাহিনী (সিআইএসএফ) এবং রাজ্য পুলিশের আধিকারিকরা।


    দেশের বিমানবন্দরগুলির নিরাপত্তায় সিআইএসএফ – এর ভূমিকা সম্পর্কে শ্রী শাহ-কে বিস্তারিতভাবে অবহিত করেন বাহিনীর অতিরিক্ত মহানির্দেশক শ্রী এমএ গণপতি।


    পরে, সিআইএসএফ আধিকারিকরা হায়দ্রাবাদ বিমানবন্দরে নতুন চালু করা মুখাবয়ব পরিচিতি ব্যবস্থা সম্পর্কে মন্ত্রীকে বিস্তারিত জানান। উল্লেখ করা যেতে পারে, দেশে এই প্রথমবার বিমানবন্দরে এ ধরণের ব্যবস্থা চালু করা হ’ল। নতুন এই ব্যবস্থায় বিমানযাত্রীর মুখাবয়বই তাঁর যাত্রার অনুমতি দেবে। উড়ান সফরের জন্য বিমানবন্দরে একজন যাত্রী প্রবেশ করার পর তাঁর পরিচিতিপত্র ও বৈধ পরিচিতি সম্বলিত ছবি নিরাপত্তার দায়িত্বে থাকা কর্তৃপক্ষের কাছে পেশ করার অব্যবহিত পরেই তিনি দ্রুত বিমানে চড়ার অনুমতি পাবেন।


    এই উপলক্ষে কেন্দ্রীয় স্বরাষ্ট্র প্রতিমন্ত্রী শ্রী জি কিষাণ রেড্ডি উপস্থিত ছিলেন।


    CG/BD/SB

    
    
    (Release ID: 1577861) Visitor Counter : 3
    
    
      Read this release in: English