      অর্থমন্ত্রক

      প্রযুক্তি ব্যবহারের মাধ্যমে জীবনযাপনের মানোন্নয়নে সরকার সচেষ্ট
      Posted On: 05 JUL 2019 9:52PM by PIB Kolkata


    নয়াদিল্লি, ০৫ জুলাই, ২০১৯


    সাধারণ মানুষের জীবনযাত্রার মানোন্নয়নে সরকার সচেষ্ট। ডিজিটাল পদ্ধতিতে লেনদেন সর্বত্রই সাদরে স্বীকৃতি পাচ্ছে। সরকারও ডিজিটাল লেনদেনে অগ্রাধিকার দিচ্ছে। জীবনযাপনে মানোন্নয়ন সুনিশ্চিত করতে প্রযুক্তির ব্যবহার একটি কার্যকর পদ্ধতি। সংসদে আজ ২০১৯-২০’র কেন্দ্রীয় বাজেট পেশ করে একথা বলেন অর্থ তথা কর্পোরেট বিষয়ক মন্ত্রী শ্রীমতী নির্মলা সীতারমন।


    তিনি আরও জানান, প্রধানমন্ত্রী শ্রমযোগী মানধন যোজনায় প্রায় ৩০ লক্ষ শ্রমিক সামিল হয়েছেন। এই কর্মসূচির আওতায় অসংগঠিত ও অপ্রচলিত ক্ষেত্রের সঙ্গে যুক্ত কোটি কোটি শ্রমিককে ৬০ বছর বয়স অতিক্রম করলে মাসিক তিন হাজার টাকা পেনশন হিসাবে দেওয়ার সংস্থান রয়েছে। প্রধানমন্ত্রী আমেদাবাদে গত ৫ই মার্চ এই কর্মসূচির সূচনা করেন।


    সহজে এবং মর্যাদার সঙ্গে উন্নত মানের জীবনযাপনের জন্য দূষণমুক্ত পরিবেশ এবং সুস্থায়ী শক্তির ব্যবহার অত্যন্ত গুরুত্বপূর্ণ। এ প্রসঙ্গে শ্রীমতী সীতারমন বলেন, পরিবারে এলইডি আলোর বিপুল ব্যবহারে উৎসাহ দিতে যে কর্মসূচি গ্রহণ করা হয়েছিল, তার ফলস্বরূপ দেশে প্রচলিত বাতি ও সিএফএল আলোর ব্যবহার কমে এসেছে। উজালা যোজনার মাধ্যমে প্রায় ৩৫ কোটি এলইডি ল্যাম্প বন্টন করা হয়েছে। এর ফলে, বিদ্যুতের খরচ কমিয়ে বার্ষিক ১৮ হাজার ৩৪১ কোটি টাকা সাশ্রয় হয়েছে। ভারতে শীঘ্রই প্রচলিত বাতির ব্যবহার বন্ধ হবার পথে। সিএফএল বাতির ব্যবহারও প্রায় কমে এসেছে। এলইডি বাল্বের পাশাপাশি, দেশে সৌরবিদ্যুৎ - চালিত স্টোভ এবং ব্যাটারি চার্জারের ব্যবহার বাড়ানোর ওপর গুরুত্ব দেওয়া হচ্ছে বলেও মন্ত্রী জানান।


    রেল স্টেশনগুলির আধুনিকীকরণের জন্য এ বছর এক গুরুত্বপূর্ণ কর্মসূচি গ্রহণ করা হবে, সাধারণ নাগরিকদের জন্য রেলযাত্রা সুখকর এবং সন্তোষজনক হয়ে উঠবে ।


    CG/BD/SB

    
    
    (Release ID: 1577615) Visitor Counter : 33
    
    
      Read this release in: English