      উপ-রাষ্ট্রপতিরসচিবালয়

      শিশুদের ভারতীয় ঐতিহ্য, সংস্কৃতি এবং পরম্পরার শিক্ষাদানে উপ-রাষ্ট্রপতির পরামর্শ
      Posted On: 12 JUL 2019 2:31PM by PIB Kolkata


    নয়াদিল্লি, ১২ জুলাই, ২০১৯


    উপ-রাষ্ট্রপতি শ্রী এম ভেঙ্কাইয়া নাইডু শিশুদের ভারতীয় ঐতিহ্য, সংস্কৃতি এবং পরম্পরাগত শিক্ষাদানের ওপর গুরুত্ব আরোপ করেছেন।


    পোল্যান্ড এবং ইউক্রেনে আয়োজিত ‘ব্রেভ কিড্‌স ফেস্টিভ্যাল, ২০১৯’-এ অংশগ্রহণকারী শিশুদের সঙ্গে উপ-রাষ্ট্রপতি মতবিনিময় করছিলেন। শ্রী নাইডু অভিভাবক ও শিক্ষক-শিক্ষিকাদের অনুরোধ করেন, তাঁরা যেন শিশুদের ভারতীয় ঐতিহ্য ও সংস্কৃতির শিক্ষাদানের ওপর গুরুত্ব দেন। ছাত্রছাত্রীরা যেন বিভিন্ন সমাজ সেবামূলক কাজে এনএসএস, এনসিসি এবং স্কাউট্‌স অ্যান্ড গাইড্‌স-এর মাধ্যমে যুক্ত থাকে সেই লক্ষ্যে বিদ্যালয়গুলির বিশেষ ভূমিকা নিতে হবে।


    শিশুদের মধ্যে পরস্পরের সংস্কৃতিকে শ্রদ্ধা এবং সৌভ্রাতৃত্ববোধ গড়ে তুলতে ‘ব্রেভ কিড্‌স ইন্টারন্যাশনাল ফেস্টিভ্যাল’-এ তাদের অংশগ্রহণ একটি বড় ভূমিকা নিয়ে থাকে। উপ-রাষ্ট্রপতি আশা করেন, এই ধরনের অনুষ্ঠানে অংশগ্রহণের মাধ্যমে শান্তিপূর্ণ এবং স্থিতিশীল বিশ্ব গড়ে তোলা সম্ভব হবে।


    শ্রী নাইডু ছাত্রছাত্রীদের সুস্বাস্থ্যের জন্য বিদ্যালয়গুলিতে খেলাধূলা এবং যোগাভ্যাসের ওপর গুরুত্ব আরোপ করেছেন। ‘ব্রেভ কিড্‌স ফেস্টিভ্যাল’-এ ছাত্রছাত্রীরা ভাঙরা, ডান্ডিয়ার মতো বিভিন্ন ভারতীয় সংস্কৃতির নিদর্শন তুলে ধরায় উপ-রাষ্ট্রপতি ভারতীয় সংস্কৃতিকে বিশ্ব দরবারে পৌঁছে দেওয়ার জন্য তাদেরকে অভিনন্দন জানান। তিনি অংশগ্রহণকারীদের “ভারতের সাংস্কৃতিক দূত” হিসেবে অভিহিত করেন।


    দেরাদুনের নানহি দুনিয়া সংস্থার ছয় খুদে সদস্য - খুশি, সানিয়া, আঁচল, মণীষ, সক্ষম, রাহুল এবং তাদের শিক্ষক আশু শতভিকা গোয়েল ও দলনেতা হরসিৎ আজকের এই অনুষ্ঠানে উপস্থিত ছিলেন।


    CG/CB/DM

    
    
    (Release ID: 1578499) Visitor Counter : 33
    
    
      Read this release in: English