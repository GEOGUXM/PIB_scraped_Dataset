      আয়ুষ

      আয়ুষ ব্যবস্হাপনায় ওষুধকে আরও উন্নীত করে তুলতে কেন্দ্রীয় সরকার একাধিক পদক্ষেপ নিয়েছে
      Posted On: 19 JUL 2019 8:47PM by PIB Kolkata


    নয়াদিল্লি, ১৯ জুলাই , ২০১৯


    আয়ুষ ব্যবস্হাপনাকে আরও উন্নত করে তুলতে একাধিক পদক্ষেপ নিয়েছে কেন্দ্রীয় সরকার। আয়ুষ ক্ষেত্রকে আরও বেশি শক্তিশালী করতে২০১৭ সালে জাতীয় আয়ুষ মিশন কর্মসূচি এবং জাতীয় স্বাস্হ্য নীতি কার্যকর করা হয়েছে। বিভিন্ন রাজ্যে সরকারি হাসপাতালে আয়ুষ বিভাগের পরিকাঠামোগত উন্নয়ন এবং সেখানে ঠিকমতো ওষুধ সরবরাহের জন্য আর্থিক সাহায্য দেওয়া হয়েছে। এর জন্য কেন্দ্রীয় নিয়ন্ত্রণাধীন পর্ষদ, কেন্দ্রীয় গবেষনা পর্ষদ, জাতীয় প্রতিষ্ঠান, সর্বভারতীয় প্রতিষ্ঠান, ন্যাশনাল মেডিক্যাল প্ল্যান্টস বোর্ড, ফার্মাকোপিয়া কমিশন অফ ইন্ডিয়ান মেডিসিন অ্যান্ড হোমিওপ্যাথি এবং ফার্মাকোপিয়া ল্যাবেরোটরিজ গড়ে তোলা হয়েছে। জাতীয় আয়ুষ মিশনের মাধ্যমে বিভিন্ন জেলা হাসপাতাল কমিউনিটি হেল্থ সেন্টার (সিএইচসি) এবং প্রাথমিক স্বাস্হ্যকেন্দ্রে আয়ুষ পরিষেবা ব্যবস্হাকে উন্নত করা হয়েছে। এ পর্যন্ত ৫০৬টি জেলা হাসপাতাল, ৩৭৪টি উপ জেলা হাসপাতাল, ২ হাজার ১৭১টি সিএইচসিএস, ৮ হাজার ৯৯৫ টি প্রাথমিক স্বাস্হ্যকেন্দ্র এবং ৫ হাজার ৭১৬টি অন্যান্য স্বাস্হ্যকেন্দ্র এই আয়ুষ পরিষেবা দেওয়া হচ্ছে। এখনও পর্যন্ত ৭ লক্ষ ৯৯ হাজার ৮৭৯ জন আয়ুষ প্রশিক্ষণকারী হিসেবে নাম নথিভুক্ত করেছেন। ৭০২টি স্নাতকস্তরের কলেজে বছরে ৪৬৮৩৭ জন ছাত্রছাত্রীর ভর্তির সুযোগ রয়েছে। ২১২টি স্নাতকোত্তর কলেজের মোট আসনসংখ্যা ৪ হাজার ৮৭৬। আয়ুষ ব্যবস্হাপনাকে বিশ্বমানের করে তুলতে আয়ুষ মন্ত্রক ১৮টি দেশের সঙ্গে সমঝোতাপত্র স্বাক্ষর করেছে।


    লোকসভায় আজ এক প্রশ্নের লিখিত জবাবে এই তথ্য জানান কেন্দ্রীয় আয়ুষ মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রীপাদ ইয়েসো নায়েক।


    CG/SS/NS

    
    
    (Release ID: 1579618) Visitor Counter : 29
    
    
      Read this release in: English