      প্রতিরক্ষামন্ত্রক

      অর্ডন্যান্স ফ্যাক্টরিগুলির স্থাপন
      Posted On: 16 JUL 2019 10:55AM by PIB Kolkata


    নয়াদিল্লি, ১৫ জুলাই, ২০১৯


    সশস্ত্র বাহিনী, কেন্দ্রীয় আধা সামরিক বাহিনী এবং রাজ্য পুলিশকে অস্ত্র, সামরিক সম্ভার, আর্টিলারি বন্দুক, ট্যাঙ্ক, কমব্যাট যান, সেনানীদের প্রয়োজনীয় সামগ্রী, বাই মডিউলার চার্জ সিস্টেম, ছোট আকারের অস্ত্রশস্ত্র ও অন্যান্য প্রয়োজনীয় সামগ্রী সরবরাহ করতে ২০১৪ সালের আগে দেশ জুড়ে ৪১টি অর্ডন্যান্স ফ্যাক্টরি স্থাপন করা হয়। পশ্চিমবঙ্গে অস্ত্রশস্ত্র তৈরির ৪টি ফ্যাক্টরি রয়েছে। ১৮০১ সালে প্রতিস্থাপিত গান অ্যান্ড শেল ফ্যাক্টরিতে মিডিয়াম ক্যালিবার বন্দুক, সামরিক সম্ভারের হার্ডওয়্যার, পয়েন্ট ৩২ ইঞ্চির পিস্তল এবং ৮৪ মিলিমিটারের রকেট লঞ্চার তৈরি করা হয়। ১৮৭২ সালে চালু হওয়া মেটাল ও স্টিল ফ্যাক্টরিতে লোহা ও লোহা ব্যতিত নানারকম কাস্টিং প্রস্তুত করা হয়। ইছাপুরের রাইফেল ফ্যাক্টরিতে ৫.৫৬ মিমি ইন্সাস বন্দুক, ৯ মিমি অটো পিস্তল, .৩১৫ ফিট ও .২২ ইঞ্চির স্পোর্টিং রাইফেল তৈরি হয়। দমদমের কারখানায় ১৮৪৬ সাল থেকে গোলাবারুদের হার্ডওয়্যার তৈরি হচ্ছে।


    ২০১৪ সালের পরে আর কোনও নতুন করে অর্ডন্যান্স ফ্যাক্টরি খোলা হয়নি। অর্ডন্যান্স ফ্যাক্টরিগুলি চলতি সামগ্রী সরবরাহের পাশাপাশি, ২০২৫ সালের মধ্যে কয়েকটি নতুন নতুন অর্ডার পেয়েছে। ১৫৫ মিমি X ৪৫ সিএএল আর্টিলারি বন্দুক ধনুষ ও ১৫৫ মিমি ক্যালিবারের ১৩০টি বন্দুক প্রস্তুত করা হবে। আজ এক প্রশ্নের লিখিত জবাবে এই তথ্য জানিয়েছেন প্রতিরক্ষা প্রতিমন্ত্রী শ্রী শ্রীপাদ নায়েক।


    CG/SC/SB

    
    
    (Release ID: 1578850) Visitor Counter : 99
    
    
      Read this release in: English