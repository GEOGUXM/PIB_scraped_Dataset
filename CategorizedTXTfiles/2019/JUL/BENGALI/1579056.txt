      স্বাস্থ্যওপরিবারকল্যাণমন্ত্রক

      বধিরতা প্রতিরোধের জাতীয় কর্মসূচি
      Posted On: 17 JUL 2019 11:42AM by PIB Kolkata


    নয়াদিল্লি, ১৬ জুলাই , ২০১৯


    জাতীয় স্বাস্হ্য মিশনের নীতি-নির্দেশিকা অনুযায়ী বধিরতা প্রতিরোধ ও নিয়ন্ত্রণের জাতীয় কর্মসূচি রূপায়ণে ব্যয় কেন্দ্র ও রাজ্য ৬০ : ৪০ অনুপাতে বহন করবে। কেবল উত্তর-পূর্বাঞ্চল ও হিমালয়ের রাজ্যগুলিতে কেন্দ্র ও রাজ্যের ব্যয় বহনের অনুপাত হবে ৯০ : ১০। কেন্দ্রশাসিত অঞ্চলের ক্ষেত্রে ব্যয়ের পুরোটাই কেন্দ্র বহন করবে, তবে দিল্লী ও পুডুচেরির মতো বিধানসভা থাকা কেন্দ্রশাসিত অঞ্চলে এই অনুপাত ৬০ : ৪০-ই থাকবে।


    বধিরতা প্রতিরোধ ও নিয়ন্ত্রণের জাতীয় কর্মসূচির আওতায় প্রত্যেকটি জেলায় প্রশিক্ষণপ্রাপ্ত কর্মী পাঠানো হয়, যাঁরা প্রাথমিক পর্যায়ে বধিরতা চিহ্নিত করা ও নিয়ন্ত্রণের কাজ করেন। বধিরতা সম্বন্ধে সচেতনতা সৃষ্টির জন্য প্রচারমূলক কর্মসূচি আয়োজনের খাতে প্রত্যেকটি রাজ্য বা কেন্দ্রশাসিত অঞ্চলকে বার্ষিক ২০ লক্ষ টাকা করে দেওয়া হয় এবং কর্মসূচি রূপায়ণকারী জেলাগুলিকে ২ লক্ষ টাকা করে দেওয়া হয়। ইএনটি শল্যচিকিৎসক, মহিলারোগ বিশেষজ্ঞ, শিশুরোগ বিশেষজ্ঞ, মেডিক্যাল অফিসার, প্যারা-মেডিক্যাল কর্মী ও শিক্ষকদের এবং অভিভাবকদেরকেও বধিরতা সম্বন্ধে সচেতন করে তোলার প্রশিক্ষণ দেওয়া হয়। এছাড়া, রাষ্ট্রীয় বাল স্বাস্হ্য কর্মসূচির মাধ্যমে এবং একযোগে বিভিন্ন স্হানে জনসংখ্যার মধ্যে শ্রবণশক্তিহীনতা চিহ্নিত করার জন্য চিকিৎসা শিবিরের আয়োজন করা হয়। প্রত্যেকটি রাজ্য ও কেন্দ্রশাসিত অঞ্চলে এই কর্মসূচি রূপায়ণকারী জেলাগুলির বসবাসকারীদের শ্রবণশক্তি সংক্রান্ত পরিষেবা নিখরচায় দেওয়া হয়।


    আজ রাজ্যসভায় এক প্রশ্নের লিখিত জবাবে এই তথ্য জানান কেন্দ্রীয় স্বাস্হ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে।


      CG/SC/NS

    
    
    (Release ID: 1579056) Visitor Counter : 34
    
    
      Read this release in: English