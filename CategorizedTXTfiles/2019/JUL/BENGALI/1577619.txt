      ভারীশিল্পএবংরাষ্ট্রায়ত্তসংস্থাবিষয়কমন্ত্রক

      নির্ধারিত রাষ্ট্রায়ত্ত সংস্থাগুলির (সিপিএসইএস) বিলগ্নিকরণ নীতিতে সরকার গুরুত্ব দিয়েছে
      Posted On: 05 JUL 2019 9:59PM by PIB Kolkata


    নয়াদিল্লি, ০৫ জুলাই, ২০১৯


    কেন্দ্রীয় অর্থ তথা কর্পোরেট বিষয়ক মন্ত্রী শ্রীমতী নির্মলা সীতারমন আজ সংসদে বাজেট পেশ করে বলেছেন, নির্ধারিত রাষ্ট্রায়ত্ত সংস্থাগুলির বিলগ্নীকরণ নীতির বিষয়টিকে সরকার অগ্রাধিকার দিচ্ছে । বর্তমান বৃহৎ অর্থনীতির মাপকাঠিতে সরকার শুধুমাত্র এয়ার ইন্ডিয়ার ক্ষেত্রেই বিলগ্নীকরণ নীতি গ্রহণ করেনি, অন্যান্য রাষ্ট্রায়ত্ত সংস্থাগুলিতেও বেসরকারি অংশীদারিত্বের নীতি নিয়েছে।


    রাষ্ট্রায়ত্ত সংস্থাগুলির কৌশলগত বিক্রি ছাড়াও আর্থিকভাবে ক্ষতির সম্মুখীণ রাষ্ট্রায়ত্ত সংস্থাগুলিকে একত্রীকরণের কাজ চলছে। কেন্দ্রীয় অর্থমন্ত্রী আরও জানান, সরকার কোনও কোনও ক্ষেত্রে বিলগ্নীকরণ ৫১ শতাংশের নীচে বেঁধে নিয়ন্ত্রণ বজায় রেখেছে। তবে, কেন্দ্রীয় সরকার বর্তমানের এই নিয়ন্ত্রণ নীতিতে পরিবর্তন আনার সিদ্ধান্ত নিয়েছে। শ্রীমতী সীতারমন বলেন, রাষ্ট্রায়ত্ত সংস্থাগুলিতে অংশীদারিত্ব বাড়ানোর সিদ্ধান্তও নেওয়া হয়েছে । এক্সচেঞ্জ ট্রেডেড ফান্ডস্‌ (ইটিএফ) প্রমাণ করে খুচরো বিনিয়োগকারীদের বিনিয়োগের সুযোগ তৈরি হয়েছে এবং রাষ্ট্রায়ত্ত সংস্থাগুলির বিলগ্নিকরণ কর্মসূচি সঠিক পথে এগোচ্ছে।


    CG/SS/SB

    
    
    (Release ID: 1577619) Visitor Counter : 98
    
    
      Read this release in: English