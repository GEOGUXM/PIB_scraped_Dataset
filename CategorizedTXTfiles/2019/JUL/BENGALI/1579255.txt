      কেন্দ্রীয়মন্ত্রিসভা

      পঞ্চদশ অর্থ কমিশনের মেয়াদ ৩০শে নভেম্বর পর্যন্ত বাড়ানোর প্রস্তাবে কেন্দ্রীয় মন্ত্রিসভার সায়
      Posted On: 17 JUL 2019 8:55PM by PIB Kolkata


    নয়াদিল্লি, ১৭ জুলাই, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার আজকের বৈঠকে পঞ্চদশ অর্থ কমিশনের মেয়াদ ৩০শে নভেম্বর পর্যন্ত বাড়ানোর প্রস্তাব অনুমোদিত হয়েছে। মন্ত্রিসভার এই সিদ্ধান্তের ফলে অর্থ ব্যবস্থায় সংস্কারের প্রেক্ষিতে সংশ্লিষ্ট ক্ষেত্রে তুলনামূলক হিসেব-নিকেশ করা এবং ২০২০ থেকে ২০২৫ সময়কালে কমিশনের প্রস্তাবগুলি চূড়ান্ত করার কাজও সহজ হবে।


    উল্লেখ করা যেতে পারে, সংবিধানের ২৮০ নম্বর ধারার ১ নম্বর উপধারা এবং ১৯৫১’র অর্থ কমিশন আইন অনুযায়ী রাষ্ট্রপতি ২০১৭’র ২৭শে নভেম্বর পঞ্চদশ অর্থ কমিশন গঠন করেন। বিচার্য বিষয়ের ওপর ভিত্তি করে কমিশনের রিপোর্ট জমা দেওয়ার তারিখ ছিল ২০১৯ সালের ৩০শে অক্টোবর। বিগত চার বছরে কেন্দ্রীয় সরকার আর্থিক ক্ষেত্রে একাধিক সংস্কারমূলক পদক্ষেপ গ্রহণ করার প্রেক্ষিতে কমিশন গঠিত হয়েছিল। কেন্দ্র ও রাজ্য সরকারগুলির আয়-ব্যয় নির্ধারণের কাজের বিষয়টিকে বিবেচনায় রেখে কমিশনের মেয়াদ বৃদ্ধির প্রস্তাব কেন্দ্রীয় মন্ত্রিসভা অনুমোদন করেছে।


    CG/BD/SB

    
    
    (Release ID: 1579255) Visitor Counter : 31
    
    
      Read this release in: English