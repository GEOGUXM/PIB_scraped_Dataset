      প্রতিরক্ষামন্ত্রক

      চীন সীমান্ত বরাবর পরিবহণ ব্যবস্থা
      Posted On: 16 JUL 2019 10:53AM by PIB Kolkata


    নয়াদিল্লি, ১৫ জুলাই, ২০১৯


    সীমান্ত বরাবর কৌশলগত পরিকাঠামো উন্নয়নের কাজকর্ম সুসংহতভাবে চালানো হচ্ছে। এর আওতায় রয়েছে - সড়ক নির্মাণ, রেল লাইন নির্মাণ, সূড়ঙ্গ নির্মাণ ইত্যাদি। সীমান্তবর্তী এলাকায় যে কোনও আবহাওয়ায় যাতায়াতের সুবিধার্থে এবং প্রতিরক্ষা প্রস্তুতি বজায় রাখতেই সার্বিক এই উদ্যোগ নেওয়া হচ্ছে ।


    এজন্য ২০১৮ – ১৯ থেকে ২০২২ – ২৩ পর্যন্ত সীমা সড়ক সংস্থার কর্মপরিকল্পনায় সংশোধন এনে ২৭২টি সড়ক নির্মাণ বা সংস্কারের জন্য ১৪ হাজার ৫৪৫ কিলোমিটার রাস্তা নির্মাণের পরিকল্পনা হাতে নেওয়া হয়েছে। এই ২৭২টি সড়কের মধ্যে ৩৩২৩.৫৭ কিলোমিটার দৈর্ঘ্যের ৬১টি সড়ককে কৌশলগত সড়ক চিহ্নিত করা হয়েছে। ২৩০৪.৬৫ কিলোমিটার রাস্তার কাজ ইতিমধ্যে সম্পন্ন হয়েছে এবং বাকি রাস্তা নির্মাণের কাজে প্রগতিও এসেছে।


    উল্লিখিত সড়কগুলির নির্মাণ সম্পন্ন হলে সীমান্ত এলাকায় যাতায়াত সহজ হবে। রাজ্যসভায় আজ এক প্রশ্নের লিখিত জবাবে এই তথ্য জানিয়েছেন প্রতিরক্ষা প্রতিমন্ত্রী শ্রী শ্রীপাদ নায়েক।


    CG/SSS/SB

    
    
    (Release ID: 1578848) Visitor Counter : 22
    
    
      Read this release in: English