      কেন্দ্রীয়মন্ত্রিসভা

      ভারত ও মার্কিন যুক্তরাষ্ট্রের মধ্যে ওষুধ ক্ষেত্রে আন্তঃপ্রাতিষ্ঠানিক চুক্তিতে কেন্দ্রীয় মন্ত্রিসভার অনুমোদন
      Posted On: 17 JUL 2019 8:57PM by PIB Kolkata


    নয়াদিল্লি, ১৭ জুলাই, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে ভারত ও মার্কিন যুক্তরাষ্ট্রের মধ্যে ওষুধ, ত্রিমাত্রিক-বায়োপ্রিন্টিং, নতুন প্রযুক্তি, বৈজ্ঞানিক ধ্যানধারণা ও তথ্যের আদান-প্রদান সহ বিজ্ঞানমূলক পরিকাঠামো ক্ষেত্রে পারস্পরিক সহযোগিতার লক্ষ্যে স্বাক্ষরিত আন্তঃপ্রাতিষ্ঠানিক চুক্তিটিতে মন্ত্রিসভার কর্মপরবর্তী অনুমোদন মিলেছে।


    মন্ত্রিসভার এই সিদ্ধান্তের ফলে যৌথ গবেষণাধর্মী উদ্যোগ গ্রহণ কনফারেন্স ও সেমিনার আয়োজন করা সম্ভব হবে। এমনকি, এই চুক্তির ফলে ওষুধের কার্যকরিতা বাড়ানো, ত্রিমাত্রিক বায়োপ্রিন্টিং ক্ষেত্রে বিজ্ঞানধর্মী গবেষণা ও প্রযুক্তিগত মানোন্নয়নের ক্ষেত্রে সহযোগিতা গড়ে উঠবে । এর ফলে মেধাগত সম্পত্তি, এ ধরণের সম্পত্তির সুদক্ষ পরিচালনা ও ব্যবহারের ক্ষেত্রে দক্ষতা বৃদ্ধি পাবে। এই চুক্তির উদ্দেশ্য হ’ল – শিক্ষা প্রতিষ্ঠানগুলির মধ্যে সহযোগিতার মাধ্যমে গবেষণাধর্মী কাজকর্ম ও শিক্ষা ক্ষেত্রের সার্বিক বিকাশ ঘটানো। উল্লেখ করা যেতে পারে, বিজ্ঞান ও প্রযুক্তি ক্ষেত্রে ভারত ও মার্কিন যুক্তরাষ্ট্রের মধ্যে পারস্পরিক সহযোগিতার লক্ষ্যে দীর্ঘ মেয়াদী ভিত্তিতে নিবিড় সম্পর্ক গড়ে তুলতে আন্তঃপ্রাতিষ্ঠানিক চুক্তি স্বাক্ষরিত হয়েছে।


    CG/BD/SB

    
    
    (Release ID: 1579256) Visitor Counter : 13
    
    
      Read this release in: English