      কর্মী, জন-অভিযোগএবংপেনশনমন্ত্রক

      আমলাতন্ত্রের পুনর্বিন্যাস
      Posted On: 10 JUL 2019 9:42PM by PIB Kolkata


    নয়াদিল্লি, ১০ জুলাই, ২০১৯


    আমলাতন্ত্রের সংস্কারের উদ্দেশ্যে ‘সংস্কার, সম্পাদনা এবং রূপান্তর’ নীতি মেনে সরকার বিভিন্ন পদক্ষেপ নিয়েছে। সর্ব ভারতীয় চাকরিতে যে সমস্ত আধিকারিকরা কর্মরত, তাঁদের বিরুদ্ধে এক তরফা সাময়িক বরখাস্ত আটকাতে পর্যাপ্ত ব্যবস্থা গ্রহণ, সংশ্লিষ্ট আধিকারিকদের বিরুদ্ধে কোন অভিযোগ উঠলে নির্দিষ্ট সময়সীমার মধ্যে সেই অভিযোগের ভিত্তি, কড়া নজরদারি ব্যবস্থা চালু, কাজের মূল্যায়ন ব্যবস্থায় স্বচ্ছতা আনা, পদোন্নতির জন্য যথাযথ নিয়ম মানা সহ বিভিন্ন ক্ষেত্রে সংস্কারের জন্য সম্প্রতি বেশ কিছু পদক্ষেপ নেওয়া হয়েছে। এর মধ্যে রয়েছে প্রার্থীদের স্বপ্রত্যয়ন সংক্রান্ত তথ্য, পুলিশের মাধ্যমে যাচাই করার আগে শর্তসাপেক্ষে নিয়োগ, উচ্চপদে নিয়োগ সংক্রান্ত নীতির পরিবর্তন এবং অধস্তন পদে নিয়োগের সময় চাকরি সংক্রান্ত সাক্ষাৎকার বন্ধ করা।


    উচ্চপদে বিভিন্ন সময় নির্দিষ্ট কাজ সম্পাদনের জন্য বিশিষ্টজনেদের নিয়োগ করা হয়েছে। এঁদের মধ্যে ছিলেন, ডঃ মনমোহন সিং, ডঃ মনটেক সিং আলুওয়ালিয়া, শ্রী বিজয় কেলকার, শ্রী বিমল জালান, শ্রী শঙ্কর আচার্য্য, শ্রী রাকেশ মোহন, শ্রী অরবিন্দ ভিরমানি, শ্রী অরবিন্দ পানাগারিয়া, শ্রী অরবিন্দ সুব্রহ্মনিয়ম, শ্রী বৈদ্য রাজেশ কোটেচা, শ্রী পরমেশ্বর আয়ার, শ্রী রাম বিনয় শাহি, শ্রী আর রামানন এবং ডঃ শেখর বোনু। এই ধরনের নিয়োগের ফলে সরকারি আধিকারিকদের মধ্যে কোন বিরূপ প্রতিক্রিয়া দেখা যায়নি।


    নীতি আয়োগ, ২০১৭-১৮ থেকে ২০১৯-২০ – এই সময়ের মধ্যে নির্দিষ্ট সময়ের চুক্তির ভিত্তিতে এ ধরনের নিয়োগে বিশিষ্টজনেদের নেওয়ার পক্ষে মত দিয়েছে। সচিবদের বিভিন্ন গোষ্ঠী (এসজিওএস)-এর সুপারিশক্রমে সরকার যুগ্ম সচিব পদে দশজনকে এভাবে নিয়োগ করেছে, যার মূল উদ্দেশ্য নতুন মেধা নিয়োগের মাধ্যমে দক্ষ কর্মী বাড়ানো।


    সরকার পরিচালিত শিক্ষা প্রতিষ্ঠানে অ্যাসিস্ট্যান্ট / অ্যাসোসিয়েট পর্যায়ে অধ্যাপক নিয়োগের ক্ষেত্রে যাঁরা শিক্ষা প্রতিষ্ঠানের সঙ্গে যুক্ত নন, তাঁরাও এই সুযোগ পাবেন।


    লোকসভায় এক প্রশ্নের লিখিত জবাবে এই তথ্য জানিয়েছেন উত্তর-পূর্বাঞ্চলের স্বাধীন দায়িত্বপ্রাপ্ত ও প্রধানমন্ত্রীর দপ্তর, কর্মী, জন-অভিযোগ এবং পেনশন, আনবিক শক্তি এবং মহাকাশ দপ্তরের প্রতিমন্ত্রী ডঃ জিতেন্দ্র সিং।


    CG/CB/DM

    
    
    (Release ID: 1578287) Visitor Counter : 45
    
    
      Read this release in: English