      জাহাজচলাচলমন্ত্রক

      সাগর ও মহাসাগরে দূষণ রোধে ব্যবস্থা
      Posted On: 26 JUL 2019 9:50PM by PIB Kolkata


    নয়াদিল্লি, ২৬ জুলাই, ২০১৯


    কেন্দ্রীয় সরকার সাগর ও মহাসাগরে দূষণ রোধে বিভিন্ন কার্যকর পদক্ষেপ গ্রহণ করেছে। লোকসভায় বৃহস্পতিবার এক প্রশ্নের লিখিত জবাবে একথা জানান কেন্দ্রীয় জাহাজ চলাচল তথা রসায়ন ও সার প্রতিমন্ত্রী শ্রী মনসুখ মান্ডাভিয়া। তিনি আরও জানান, সাগর ও মহাসাগরে দূষণ প্রতিরোধ সংক্রান্ত আন্তর্জাতিক কনভেনশন এমএআরপিওএল – এর সদস্য দেশ ভারত। এছাড়াও, সমুদ্র ও মহাসাগরে দূষণ রোধে মার্চেন্ট শিপিং রুল ২০০৯ কার্যকর কার হয়েছে।


    তিনি আরও জানান, সাগরে দূষণ রোধে উপরোক্ত আইনগুলি মেনে চলা হচ্ছে কিনা, তা দেখার জন্য ভারতীয় জলযানগুলি নির্দিষ্ট সময়ের ব্যবধানে নজরদারি চালিয়ে থাকে। বিদেশি জাহাজগুলি থেকে দূষণের ঘটনা ঘটলে আন্তর্জাতিক নিয়ম-কানুন মেনে বিপুল পরিমাণ অর্থ জরিমানা করা হয়।


    সাগরে ও মহাসাগরে প্লাস্টিক দূষণের সমস্যা মোকাবিলায় কেন্দ্রীয় পরিবেশ, বন ও জলবায়ু পরিবর্তন মন্ত্রক অন্যান্য মন্ত্রক ও দপ্তরের সংশ্লিষ্ট সমস্ত পক্ষকে নিয়ে একটি স্টিয়ারিং কমিটি গঠন করেছে। এই কমিটি প্লাস্টিক দূষণের সমস্যা মোকাবিলায় কি ধরণের নীতি প্রণয়ন, পরিকল্পনা, প্রযুক্তির প্রয়োগ ও অনুসন্ধানমূলক কাজকর্ম চালানো যায়, সে ব্যাপারে সংশ্লিষ্ট সমস্ত মন্ত্রক ও দপ্তরের সঙ্গে সমন্বয় বজায় রেখে কাজ করবে এবং প্রয়োজনীয় পরামর্শ ও মতামত দেবে।


    CG/BD/SB

    
    
    (Release ID: 1580527) Visitor Counter : 40
    
    
      Read this release in: English