      ক্ষুদ্র, অতিক্ষুদ্রওমাঝারিশিল্পমন্ত্রক

      এমএসএমই-র বিকাশে বিভিন্ন প্রকল্প
      Posted On: 08 JUL 2019 6:05PM by PIB Kolkata


    নয়াদিল্লি, ০৮ জুলাই, ২০১৯


    অতিক্ষুদ্র, ক্ষুদ্র এবং মাঝারি শিল্পোদ্যোগ মন্ত্রক দেশজুড়ে সংশ্লিষ্ট শিল্পোদ্যোগীদের উৎসাহদান এবং উন্নয়নের লক্ষ্যে বিভিন্ন প্রকল্প চালু করেছে। এরমধ্যে রয়েছে, প্রধানমন্ত্রী কর্মসংস্হান সৃষ্টির প্রকল্প (পিএমইজিপি), ঐতিহ্যশালী শিল্পকে পুনর্জীবিকরণের লক্ষ্যে তহবিল প্রকল্প (এসএফইউআরটিআই), উদ্ভাবন, গ্রামীণ শিল্প উদ্যোগের জন্য (এএসপিআইআরই) প্রকল্প, ক্রেডিট গ্যারান্ডি স্কিম, ক্রেডিট লিঙ্কড ক্যাপিট্যাল সাবসিডি স্কিম (সিএলসিএসএস) ইত্যাদি।


    সরকার আর্থিক সুবিধা পাওয়ার জন্য বিভিন্ন পদক্ষেপ নিয়েছে। এরমধ্যে রয়েছে ৫৯ মিনিটের মধ্যে অতিক্ষুদ্র, ক্ষুদ্র এবং মাঝারি শিল্পোদ্যোগীদের ঋণ পাওয়ার জন্য একটি পোর্টাল চালু করা, পণ্য পরিষেবা করের আওতায় থাকা সংস্হাগুলির জন্য ২ শতাংশ সুদ অর্থ সাহায্য হিসেবে প্রদান, রপ্তানীকারকদের ক্ষেত্রে ৩-৫ শতাংশ সুদ ছাড়ের প্রস্তাব, ৫০০ কোটি টাকার বেশি বার্ষিক লেনদেন যেসমস্ত সংস্হায় হয় তাদের টিআরইডিএস-এর আওতায় ঋণ গ্রহণের সুযোগ, সিজিটিএনএসই প্রকল্পের আওতায় ঋণের নিশ্চয়তা তহবিল থেকে যারা অর্থ সাহায্য পায়, তাদের ঋণের পরিমাণ ১ কোটি থেকে বৃদ্ধি করে ২ কোটি টাকা এবং পিএমইজিপি-র আওতায় সফল উদ্যোগীদের দ্বিতীয় কিস্তিতে আরও ১ কোটি টাকার ঋণ পাওয়ার সুবিধা। অতিক্ষুদ্র, ক্ষুদ্র এবং মাঝারি শিল্পোদ্যোগ মন্ত্রক এই প্রকল্পগুলিকে কেন্দ্রীয় স্তরে বাস্তবায়িত করে থাকে। এর কারণে কোনও রাজ্যভিত্তিক অনুদান চিহ্নিত করা হয়না। ২০১৯-২০ অর্থবর্ষে বিভিন্ন প্রকল্প রূপায়িত করতে ৭০১১.২৯ কোটি টাকা বাজেটে বরাদ্দ করা হয়েছে।


    রাজ্যসভায় অতিক্ষুদ্র, ক্ষুদ্র এবং মাঝারি শিল্পোদ্যোগ মন্ত্রী শ্রী নিতীন গড়করি আজ এক লিখিত প্রশ্নের উত্তরে এই তথ্য জানিয়েছেন।


    CG/CB/NS

    
    
    (Release ID: 1577812) Visitor Counter : 54
    
    
      Read this release in: English