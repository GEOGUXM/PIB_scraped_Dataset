      প্রতিরক্ষামন্ত্রক

      দ্বিতীয় বিশ্ব যুদ্ধের প্রাক্তনীদের জন্য ইসিএইচএস-এর সুবিধা
      Posted On: 03 JUL 2019 10:11PM by PIB Kolkata


    নয়াদিল্লি, ৩ জুলাই, ২০১৯


    দ্বিতীয় বিশ্ব যুদ্ধের সৈনিক, এমার্জেন্সি কমিশন্‌ড অফিসার্স (ইসিও), শর্ট সার্ভিস কমিশন্‌ড অফিসার্স (এসএসসিও) ও সময়ের আগেই অবসর গ্রহণ করেছেন যেসব সৈনিক, তাঁদেরকেও পেনশন সংক্রান্ত কিছু শর্তসাপেক্ষে প্রাক্তন সমরকর্মীদের জন্য স্বাস্থ্য পরিষেবা, ইসিএইচএস-এর সদস্য করা হয়েছে। ইসিএইচএস-এর চিকিৎসা সংক্রান্ত সুযোগ-সুবিধা পেতে হলে প্রাক্তন সমরকর্মীদের কয়েকটি শর্তাবলী মেনে চলতে হবে। এই প্রকল্পে এককালীন প্রদেয় অর্থের বিনিময়ে সদস্য হওয়া যায়। তবে, যুদ্ধক্ষেত্রে শহীদদের বিধবাদের ক্ষেত্রে এই এককালীন অর্থ প্রদানের প্রয়োজন নেই। অন্য কোন সরকারি স্বাস্থ্য পরিষেবার উপভোক্তারা ইসিএইচএস-এর সুবিধা পাবেন না।


    দ্বিতীয় বিশ্ব যুদ্ধের প্রাক্তনী ও ইসিও এবং তাঁদের ওপর নির্ভরশীল পরিবারের সদস্যরা ইসিএইচএস-এর আওতায় চিকিৎসা এবং এই প্রকল্পের আওতাধীন হাসপাতালগুলিতে চিকিৎসার সুবিধা পাবেন।


    সরকারি এই সিদ্ধান্তের ফলে প্রায় ৪৩ হাজার প্রাক্তন সেনাকর্মী ও তাঁদের পরিবার উপকৃত হবেন।


    আজ লোকসভায় এক প্রশ্নের লিখিত জবাবে এ তথ্য জানান প্রতিরক্ষা প্রতিমন্ত্রী শ্রী শ্রীপাদ নায়েক।


    CG/SC/DM

    
    
    (Release ID: 1576987) Visitor Counter : 18
    
    
      Read this release in: English