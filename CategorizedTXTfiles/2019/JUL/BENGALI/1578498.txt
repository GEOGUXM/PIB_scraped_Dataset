      ক্ষুদ্র, অতিক্ষুদ্রওমাঝারিশিল্পমন্ত্রক

      কম পুঁজির অতিক্ষুদ্র, ক্ষুদ্র এবং মাঝারি শিল্পে কর্মসংস্হানের বেশি সুযোগ
      Posted On: 12 JUL 2019 2:23PM by PIB Kolkata


    নয়াদিল্লি, ১২ জুলাই , ২০১৯


    পরিসংখ্যান এবং কর্মসূচি রূপায়ণ মন্ত্রকের রাষ্ট্রীয় নমুনা সমীক্ষা দপ্তর (এনএসএসও)-এর ৭৩তম সমীক্ষা অনুযায়ী, ২০১৫-১৬ সালে অসংগঠিত, কৃষিভিত্তিক নয় এরকম অতিক্ষুদ্র, ক্ষুদ্র এবং মাঝারি শিল্পের সংস্হাগুলিতে ১২ কোটি ১০ লক্ষ লোক কর্মরত। এইসব সংস্হাগুলি, ১৯৪৮ সালের কারখানা আইনের ২এম( i ) এবং (ii) , ১৯৫৬ সালের কোম্পানী আইন এবং ২০০৮এর ন্যাশনাল ইন্ডাস্ট্রিয়াল ক্লাসিফিকেশন-এর এফ শাখায় নথীভুক্ত।


    প্রধানমন্ত্রী কর্মসংস্হান সৃষ্টি কর্মসূচি (পিএমইজিপি) অনুযায়ী ২০১৪-১৫, ২০১৫-১৬, ২০১৬-১৭, ২০১৭-১৮ এবং ২০১৮-১৯ অর্থবর্ষে যথাক্রমে ৩ লক্ষ ৫৮ হাজার, ৩ লক্ষ ২৩ হাজার, ৪ লক্ষ ৮ হাজার, ৩ লক্ষ ৮৭ হাজার এবং ৫ লক্ষ ৮৭ হাজার কর্মসংস্হান সৃষ্টি হয়েছে।


    কম পুঁজির অতিক্ষুদ্র, ক্ষুদ্র এবং মাঝারি শিল্প সংস্হায় বেশি সংখ্যক কর্মসংস্হানের সুযোগ সৃষ্টি হয়েছে। পিএমইজিপি-র রূপায়ণে পরিসংখ্যান এবং কর্মসূচি রূপায়ণ মন্ত্রক কাজ করছে। ঋণে ভর্তুকি দেওয়ার ফলে স্বনির্ভর কর্মসংস্হানের সুযোগ সৃষ্টি হচ্ছে।


    এই কর্মসূচির আওতায় ২০১৬-১৭ অর্থবর্ষে পশ্চিমবঙ্গে ২২৭২০, ত্রিপুরায় ৯০৭২, অসমে ২০০১৬, আন্দামান-নিকোবরে ৮০০ কর্মসংস্হান সৃষ্টির লক্ষ্যমাত্রা ধার্য করা হয়। সেখানে পশ্চিমবঙ্গে ২৬,৬০৪, ত্রিপুরায় ১৭,৯৬১, অসমে ৩১,৪৯৮ এবং আন্দামান-নিকোবরে ৯২৮টি কর্মসংস্হান সৃষ্টির লক্ষ্যমাত্রা ধার্য করা হয়েছিল। এ পর্যন্ত পাওয়া তথ্যে পশ্চিমবঙ্গে ১৯,৩০৪, ত্রিপুরায় ৯৪৩২, অসমে ২৯,৮৯৬ এবং আন্দামান-নিকোবরে ১৮৩২টি কর্মসংস্হান সৃষ্টি হয়েছে।


    অতিক্ষুদ্র, ক্ষুদ্র এবং মাঝারি শিল্পোদ্যোগ মন্ত্রক এই ক্ষেত্রে কর্মসৃষ্টির লক্ষ্যে পিএমইজিপি, ক্ষুদ্র ও অতিক্ষুদ্র শিল্পোদ্যোগ ক্লাস্টার উন্নয়ন কর্মসূচি (এমএসইসিডিপি), উত্তর পূর্বাঞ্চল এবং সিকিমে এই ধরণের শিল্পে উৎসাহদান কর্মসূচি, টুল রুম ও প্রযুক্তিকেন্দ্র, মিশন সৌর চরখা, এসএফইউআরটিআই, অতিক্ষুদ্র এবং ক্ষুদ্র এবং মাঝারি শিল্পোদ্যোগ ঋণদান কর্মসূচি, ভর্তুকিযুক্ত ঋণদান এবং প্রযুক্তি উন্নয়ন কর্মসূচির আওতায় নানা উদ্যোগ নিচ্ছে। রাষ্ট্রায়ত্ত ব্যাঙ্কগুলি থেকে ঋণদান ছাড়াও কেন্দ্র অতিক্ষুদ্র ক্ষুদ্র এবং মাঝারি শিল্পোদ্যোগের জন্য ঋণদানের লক্ষ্যে সিজিটিএসএসই তহবিল গঠন করেছে।


    CG/CB/NS

    
    
    (Release ID: 1578498) Visitor Counter : 32
    
    
      Read this release in: English