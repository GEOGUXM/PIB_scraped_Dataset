      ক্রেতা, খাদ্যএবংগণবন্টনমন্ত্রক

      এক দেশ – এক রেশন কার্ড প্রকল্প
      Posted On: 26 JUL 2019 9:53PM by PIB Kolkata


    নয়াদিল্লি, ২৬ জুলাই, ২০১৯


    সুনির্দিষ্ট গণবন্টন ব্যবস্থা সম্পূর্ণ কম্প্যুটার-চালিত করে সংস্কারের ধারা অব্যাহত রাখতে কেন্দ্রীয় খাদ্য ও গণবন্টন দপ্তর গণবন্টন ব্যবস্থার সসংহত পরিচালনার জন্য একটি নতুন কর্মসূচি চালু করেছে। এই কর্মসূচি ২০১৮-১৯ থেকে ২০১৯-২০ পর্যন্ত রূপায়ণের পরিকল্পনা রয়েছে। এ ধরণের কর্মসূচি রূপায়ণের উদ্দেশ্য হ’ল – ২০১৩’র জাতীয় খাদ্য সুরক্ষা আইনের আওতায় রেশন কার্ডধারীদের জন্য দেশ জুড়ে যে কোনও ন্যায্য মূল্যের দোকান থেকে রেশন কার্ড পেশ করা ছাড়াই প্রাপ্য খাদ্যশস্য সংগ্রহ করতে সাহায্য করা। এই কর্মসূচিকে কার্যকর করতে বর্তমানে চালু গণবন্টন ব্যবস্থা, রাজ্য ও কেন্দ্রশাসিত অঞ্চলের পোর্টালগুলি কেন্দ্রীয় ব্যবস্থা বা পোর্টাল একত্রীকরণের কাজ চলছে। রাজ্যসভায় আজ এক লিখিত জবাবে এই তথ্য জানিয়েছেন কেন্দ্রীয় গ্রাহক বিষয়ক, খাদ্য ও গণবন্টন প্রতিমন্ত্রী শ্রী দানভে রাওসাহেব দাদারাও।


    তিনি আরও জানান, কয়েকটি রাজ্যে সুসংহত উপায়ে গণবন্টন ব্যবস্থা রূপায়ণের ক্ষেত্রে বর্তমান অগ্রগতির বিষয়টিকে বিবেচনায় রেখে সিদ্ধান্ত হয়েছে যে, শীঘ্রই পরীক্ষামূলকভাবে ন্যায্য মূল্যের দোকান থেকে রেশন কার্ড ছাড়াই প্রাপ্য খাদ্যশস্য বন্টন শুরু হবে। এর ফলে, এক রাজ্যের রেশন কার্ডধারী ব্যক্তি অন্য রাজ্যে গিয়ে রেশন তুলতে পারবেন। উল্লেখ করা যেতে পারে,বর্তমানে সারা দেশে জাতীয় খাদ্য সুরক্ষা আইনের আওতায় প্রায় ৮১ কোটি মানুষ গণবন্টন ব্যবস্থার সুযোগ-সুবিধা পাচ্ছেন। পশ্চিমবঙ্গে ৬ কোটি ১ লক্ষ ৮৪ হাজার মানুষ এই প্রকল্পে লাভবান হয়েছেন।


    CG/BD/SB

    
    
    (Release ID: 1580529) Visitor Counter : 127
    
    
      Read this release in: English