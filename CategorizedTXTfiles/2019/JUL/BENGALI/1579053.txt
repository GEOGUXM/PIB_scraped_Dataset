      স্বাস্থ্যওপরিবারকল্যাণমন্ত্রক

      স্বাস্থ্য সুবিধা সংক্রান্ত তথ্য সংযুক্তি
      Posted On: 17 JUL 2019 11:36AM by PIB Kolkata


    নয়াদিল্লি, ১৬ জুলাই, ২০১৯


    কেন্দ্রীয় স্বাস্থ্য মন্ত্রকের অন্তর্গত সরকারি স্বাস্থ্য পরিষেবা দপ্তর দ্বাদশ পঞ্চবার্ষিকী পরিকল্পনায় জাতীয় সড়কের ধারে অবস্থিত সরকারি হাসপাতালগুলিতে ট্রমা সেন্টার গড়ে তোলার উদ্দেশ্যে “ক্যাপাসিটি বিল্ডিং ফর ডেভেলপিং ট্রমা কেয়ার ফেসিলিটিস ইন গভর্নমেন্ট হসপিটাল অন ন্যাশনাল হাইওয়েজ’ শীর্ষ কর্মসূচি রূপায়ণ করে। এর অন্যতম লক্ষ্য ছিল ন্যাশনাল ট্রমা ইনজুরি সার্ভেইলান্স অ্যান্ড ক্যাপাসিটি বিল্ডিং সেন্টার বা এনআইএসসি কেন্দ্র গড়ে তোলা।


    এই প্রেক্ষিতে দিল্লির রাম মনোহর লোহিয়া হাসপাতালে এনআইএসসি গড়ে তোলা হয়েছে, যাতে এখান থেকে পাওয়া তথ্যের ভিত্তিতে তা সঠিকভাবে বিশ্লেষণ করে নীতি-নির্ধারণ এবং প্রতিরোধমূলক ব্যবস্থা গ্রহণ করা যায়।


    এনআইএসসি গড়ে তোলার উদ্দেশ্য পূরণ করার জন্য এবং একই সঙ্গে সরকারি হাসপাতালগুলি থেকে আঘাত সংক্রান্ত তথ্য সংগ্রহের জন্য বিশেষজ্ঞরা হু ইনজুরি সার্ভেইলান্স বিধিটি পর্যালোচনা করে থাকেন এবং সেই মতো ন্যাশনাল ইনজুরি সার্ভেইলান্স কাঠামোটি ভারতের প্রেক্ষাপটে চূড়ান্ত করা হয়। বর্তমানে, এ ধরণের তথ্য দেশের ৪৭টি ‘ট্রমা কেয়ার’ কেন্দ্রের কাছ থেকে সংগ্রহ করা হয়।


    আজ রাজ্যসভায় এক প্রশ্নের লিখিত জবাবে এই তথ্য জানিয়েছেন কেন্দ্রীয় স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে।


    CG/SSS/SB

    
    
    (Release ID: 1579053) Visitor Counter : 18
    
    
      Read this release in: English