      শ্রমওকর্মসংস্থানমন্ত্রক

      গত ৫ বছরে ৩,২০,৪৮৮ জন শিশু শ্রমিক উদ্ধার
      Posted On: 08 JUL 2019 6:06PM by PIB Kolkata


    নয়াদিল্লি, ০৮ জুলাই, ২০১৯


    গত ৫ বছরে জাতীয় শিশু শ্রমিক প্রকল্প (এনসিপিএল)এর আওতায় ডিসট্রিক্ট প্রজেক্ট সোসাইটি থেকে প্রাপ্ত তথ্য অনুযায়ী ৩,২০,৪৮৮ জন শিশু শ্রমিককে উদ্ধার করে এদের প্রথাগত শিক্ষা ব্যবস্হার আওতায় আনা হয়েছে।


    বিভিন্ন রাজ্যসরকার এবং কেন্দ্রশাসিত অঞ্চলের প্রশাসনের থেকে প্রাপ্ত তথ্য অনুযায়ী শিশু এবং কিশোর শ্রম (নিষিদ্ধকরণ এবং নিয়ন্ত্রণ) আইন ১৯৮৬ অনুসারে ২০১৪ সালে ৫ হাজার ৫৯৫টি আইন লঙ্ঘনের অভিযোগ এসেছিল। ২০১৮ সালে এই সংখ্যা ৯৪২এ দাঁড়িয়েছে। ২০১৪ সালে ২ হাজার ৯২৩টি মামলা দায়ের করে ৯৯৮ জনকে দোষী সাব্যস্ত করা গেছে হয়েছে। ২০১৮ সালে ৬২৪টি মামলার রায়ে ৫৮৬ জনকে দোষী সাব্যস্ত করা হয়।


    দারিদ্র, অর্থনৈতিক দিক থেকে পিছিয়ে পড়া এবং নিরক্ষরতার মতো বিভিন্ন আর্থ-সামাজিক কারণে শিশু শ্রমিকদের দেখা যায়। নিষেধাজ্ঞা সত্ত্বেও দেশের সর্বত্র এই ব্যবস্হা চালু রয়েছে। ২০১৬ সালের শিশু শ্রম বিরোধী আইন অনুযায়ী ১৪ কম বয়সী নিচে কাউকে দিয়ে কাজ করানো যায় না। ১৪-১৮ বছরের মধ্যে কিশোরদের কোনও বিপজ্জনক কাজে নিযুক্ত করা যাবেনা। এই আইন লঙ্ঘন করলে সংশ্লিষ্ট কর্তৃপক্ষের বিরুদ্ধে কঠোর শাস্তিমূলক ব্যবস্হা নেওয়া হবে। জাতীয় শিশু শ্রমিক প্রকল্প অনুযায়ী ৯-১৪ বছর বয়সী শিশু শ্রমিকদের উদ্ধার করে যথাযথ শিক্ষা, কারিগরি প্রশিক্ষণ, মিড-ডে-মিল, স্বাস্হ্য পরিষেবার মাধ্যমে তাদের জন্য নানা কল্যাণমূলক ব্যবস্হা নেওয়া হয়েছে। ৫-৮ বছর বয়সী শিশু শ্রমিকদের সর্বশিক্ষা অভিযানের আওতায় নিয়ে আসা হয়েছে। জাতীয় শিশু শ্রমিক প্রকল্পের আওতায় শিশু শ্রমরোধী একটি পোর্টাল ‘পেন্সিল’ ২০১৭র ২৬এ নভেম্বর থেকে চালু করা হয়েছে।


    শ্রম এবং কর্মসংস্হান দপ্তরের স্বাধীন দায়িত্বপ্রাপ্ত প্রতিমন্ত্রী শ্রী সন্তোষ কুমার গাঙ্গোয়ার আজ লোকসভায় এক লিখিত প্রশ্নের জবাবে এই তথ্য জানিয়েছেন।


    CG/CB/NS

    
    
    (Release ID: 1577813) Visitor Counter : 23
    
    
      Read this release in: English