      ক্রেতা, খাদ্যএবংগণবন্টনমন্ত্রক

      জাতীয় খাদ্য নিরাপত্তা আইন
      Posted On: 03 JUL 2019 1:05PM by PIB Kolkata


    নয়াদিল্লি, ২ জুলাই, ২০১৯


    পয়লা জুনের হিসাব অনুযায়ী, ৭৪১.৪১ লক্ষ টন খাদ্যশস্য বর্তমানে কেন্দ্রীয় ভাণ্ডারে সঞ্চিত রয়েছে। এর মধ্যে চালের পরিমাণ ২৭৫.৪১ লক্ষ টন এবং গমের পরিমাণ ৪৬৫.৬ লক্ষ টন।


    ২০১৩-র জুলাই মাসে কেন্দ্রীয় সরকার জাতীয় খাদ্য নিরাপত্তা আইন বলবৎ করে। এর ফলে, মোট জনসংখ্যার ৬৭ শতাংশ বিপুল পরিমাণে ভর্তুকিযুক্ত খাদ্যশস্য পেয়ে থাকেন। এদের মধ্যে গ্রামীণ এলাকার ৭৫ শতাংশ এবং শহরের ৫০ শতাংশ মানুষ এই আইনের সুবিধা পান। অন্ত্যোদয় অন্ন যোজনার আওতায় চিহ্নিত পরিবারের প্রত্যেক সদস্য মাসে ৫ কেজি খাদ্যশস্য পেয়ে থাকেন। প্রতিটি পরিবারের ক্ষেত্রে এই পরিমাণ প্রতি মাসে ৩৫ কেজি। এর আওতায় ডাল জাতীয় শস্য ১ টাকা কেজি দরে, গম ২ টাকা কেজি দরে এবং চাল ৩ টাকা কেজি দরে পরিবারগুলি পেয়ে থাকে। বর্তমানে দেশের ৩৬টি জেলায় ৮১ কোটি ৩৫ লক্ষ মানুষ এই আইনের আওতায় সুবিধা পেয়ে থাকেন। জাতীয় খাদ্য নিরাপত্তা আইন এবং অন্যান্য কল্যাণমূলক প্রকল্পে বর্তমানে বার্ষিক ৬১০ লক্ষ মেট্রিক টন খাদ্যশস্য বরাদ্দ করা হয়।


    ২০১৩ সালের জুন মাসে চিনির ভর্তুকি প্রকল্প চালু হয় যার মাধ্যমে অন্ত্যোদয় অন্ন যোজনার সুবিধাভোগীরা সহ দারিদ্রসীমার নিচে থাকা নাগরিকরা স্বল্প মূল্যে চিনি পেয়ে থাকেন। উত্তর-পূর্বাঞ্চলীয় রাজ্য, বিশেষ সুবিধাভোগী রাজ্য, পার্বত্য রাজ্য এবং দ্বীপাঞ্চলে থাকা জনগণ এই সুবিধা পান। কেন্দ্রীয় সরকার অন্ত্যোদয় অন্ন যোজনার সুবিধাভোগী পরিবারগুলিকে মাসে প্রতি কেজি চিনির জন্য ১৮.৫০ টাকা ভর্তুকিবাবদ ফেরত দেয়।


    লোকসভায় এক প্রশ্নের লিখিত জবাবে এই তথ্য জানিয়েছেন উপভোক্তা বিষয়ক, খাদ্য ও গণ-বন্টন দপ্তরের প্রতিমন্ত্রী শ্রী দাঁভে রাওসাহেব দাদারাও।


    CG/CB/DM

    
    
    (Release ID: 1576774) Visitor Counter : 41
    
    
      Read this release in: English