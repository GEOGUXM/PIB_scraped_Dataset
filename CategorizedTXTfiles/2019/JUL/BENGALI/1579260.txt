      মন্ত্রিসভারঅর্থনৈতিকবিষয়সংক্রান্তকমিটি

      এলাহাবাদ এবং মুঘলসরাইয়ের মধ্যে রেল যোগাযোগ সম্প্রসারণ
      Posted On: 17 JUL 2019 9:02PM by PIB Kolkata


    নয়াদিল্লি, ১৭ জুলাই, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ অর্থনৈতিক বিষয়ক ক্যাবিনেট কমিটি এলাহাবাদ এবং মুঘলসরাই (পণ্ডিত দীনদয়াল উপাধ্যায় জংশন)-এর মধ্যে তৃতীয় লাইন নির্মাণের অনুমোদন দিয়েছে। এই রেল লাইন নির্মাণে ২,৬৪৯ কোটি ৪৪ লক্ষ টাকা খরচ ধরা হয়েছে। এই প্রকল্পটির কাজ শেষ হবে ২০২৩-২৪-এ। এই রেল লাইন নির্মাণ করবে উত্তর-মধ্য রেলের নির্মাণ সংস্থা।


    এই রেল প্রকল্প ভবিষ্যতের রেল চলাচল সমস্যার অনেকটাই সমাধান করবে। বর্তমানে এই শাখায় যাত্রী ও পণ্যবাহী ট্রেনের সংখ্যা ক্ষমতার তুলনায় অধিক যার ফলে, ট্রেনগুলি বিভিন্ন স্টেশনে অধিক সময়ের জন্য দাঁড় করিয়ে রাখতে হয়। এই প্রকল্পটি রূপায়িত হলে ঐ শাখায় ক্ষমতা বাড়বে, সময় বাঁচবে এবং রেল চলাচলে গতি আসবে। এলাহাবাদ এবং মুঘলসরাই-এর মধ্যে তৃতীয় লাইন নির্মাণের অনুমোদনের ফলে চেওকি, নৈনি প্রভৃতি স্টেশনে রেল চলাচল সংক্রান্ত যানজট কমবে এবং জাতীয় রাজধানীর সঙ্গে সংযোগকারী রেলপথে বিভিন্ন পণ্য এবং যাত্রীবাহী ট্রেনগুলির সময়ানুবর্তিতা রক্ষিত হবে। এই প্রকল্পটির নির্মাণকালে প্রত্যক্ষ কর্মসংস্থানেরও যথেষ্ট সুযোগ রয়েছে।


    CG/SSS/DM

    
    
    (Release ID: 1579260) Visitor Counter : 22
    
    
      Read this release in: English