      স্বরাষ্ট্র মন্ত্রক

      সাইবার অপরাধ এবং সাইবার নিরাপত্তা বিষয়ে পদক্ষেপ
      Posted On: 18 JUL 2019 3:17PM by PIB Kolkata


    নয়াদিল্লি, ১৭ জুলাই, ২০১৯


    সাইবার অপরাধ সম্পর্কে সচেতনতা বৃদ্ধি করতে কেন্দ্রীয় সরকার বেশ কিছু পদক্ষেপ নিয়েছে। এই ধরনের অপরাধের মোকাবিলা এবং দ্রুত তদন্ত করতে সতর্কতা জারি করেছে, পুলিশের দক্ষতা বৃদ্ধি করতে প্রশিক্ষণ দিয়েছে, বিচার ব্যবস্থা ঢেলে সাজানো হয়েছে, সাইবার ফরেন্সিক ব্যবস্থারও উন্নতিসাধন করা হয়েছে। সরকার, সাইবার অপরাধ সম্পর্কে জানাতে একটি অনলাইন পোর্টাল চালু করেছে। সেটি হল – www.cybercrime.gov.in। এতে শিশুদের নিয়ে অশ্লীল চিত্র, শিশুদের বিরুদ্ধে যৌন অপরাধ, গণ-ধর্ষণ অথবা অশ্লীল কোন বস্তু সম্পর্কে অভিযোগ জানানো যাবে। ইন্ডিয়ান সাইবার ক্রাইম কো-অর্ডিনেশন সেন্টার গঠনের জন্য কেন্দ্রীয় সরকার একটি কর্মসূচি চালু করেছে। এর কাজ হবে দেশে সাইবার অপরাধের বিষয়ে সার্বিক ব্যবস্থা নেওয়া।


    ভারতীয় সংবিধান অনুসারে, পুলিশ এবং জন-আইন ব্যবস্থা রাজ্যের বিষয়। রাজ্য ও কেন্দ্রশাসিত অঞ্চলগুলির প্রাথমিকভাবে দায়িত্ব আইনি ব্যবস্থার মাধ্যমে অপরাধ দমন, তদন্ত এবং মামলা করা। সাইবার অপরাধে যুক্ত ব্যক্তিদের বিরুদ্ধে আইনি সংস্থান মাফিক তদন্তকারী সংস্থা আইনি ব্যবস্থা নিয়ে থাকে।


    এছাড়াও, সরকার সাইবার নিরাপত্তা বজায় রাখতে অনেকগুলি পদক্ষেপ নিয়েছে। তার মধ্যে রয়েছে :


    i. দেশের গুরুত্বপূর্ণ তথ্য পরিকাঠামো রক্ষায় ন্যাশনাল ক্রিটিক্যাল ইনফরমেশন ইনফ্রাস্ট্রাকচার প্রোটেকশন সেন্টার (এনসিআইআইপিসি) গঠন।


    ii. ডিজিটাল পরিষেবা দেয় এমন সংস্থাগুলিকে বলা হয়েছে সাইবার নিরাপত্তা সংক্রান্ত দ্রুত সিইআরটি-ইন-কে জানাতে।


    iii. অশ্লীল বিষয়ের সম্প্রচারের খোঁজ এবং ঐ ধরনের সম্প্রচার বন্ধ করার জন্য সাইবার স্বচ্ছতা কেন্দ্র (বটনেট ক্লিনিং অ্যান্ড ম্যালওয়্যার অ্যানালিসিস সেন্টার) খোলা হয়েছে।


    iv. সাইবার হুমকি এবং সিইআরটি-ইন-এর পদক্ষেপ বিষয়ে সতর্কতা এবং পরামর্শ জারি।


    v. মুখ্য তথ্য নিরাপত্তা আধিকারিকদের তাঁদের গুরুত্বপূর্ণ ভূমিকা এবং দায়িত্ব সম্পর্কে নীতি-নির্দেশিকা জারি।


    vi. নিয়মিতভাবে সরকারি ওয়েবসাইট এবং অ্যাপ্‌সগুলির নিরীক্ষার সংস্থান।


    vii. তথ্য সুরক্ষা রূপায়ণে নিরাপত্তা নিরীক্ষা সংস্থাগুলির তালিকাভুক্তিকরণ।


    viii. সাইবার হামলা এবং সাইবার সন্ত্রাসের মোকাবিলায় বিপর্যয় ব্যবস্থাপনা ও পরিকল্পনা তৈরি।


    ix. নিয়মিতভাবে সাইবার নিরাপত্তার মহড়া ও অনুশীলন এবং সরকারি সংস্থাগুলির প্রস্তুতি খতিয়ে দেখা।


    x. নেটওয়ার্ক বা সিস্টেম অ্যাডমিনিস্ট্রেটর এবং মুখ্য তথ্য নিরাপত্তা আধিকারিকদের জন্য নিয়মিত প্রশিক্ষণের বন্দোবস্ত।


    রাজ্যসভায় এক প্রশ্নের লিখিত জবাবে একথা জানিয়েছেন স্বরাষ্ট্র প্রতিমন্ত্রী শ্রী জি কিষাণ রেড্ডি।


    CG/AP/DM

    
    
    (Release ID: 1579329) Visitor Counter : 13
    
    
      Read this release in: English