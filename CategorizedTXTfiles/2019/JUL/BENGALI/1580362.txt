      নারীওশিশুবিকাশমন্ত্রক

      ডিগ্রি সার্টিফিকেট ও পাসপোর্টে পিতার নাম উল্লেখ প্রসঙ্গে
      Posted On: 25 JUL 2019 9:35PM by PIB Kolkata


    নয়াদিল্লি, ২৫ জুলাই, ২০১৯


    কেন্দ্রীয় মহিলা ও শিশু কল্যাণ মন্ত্রক ২০১৭’র ১১ই এপ্রিল কেন্দ্রীয় মানবসম্পদ উন্নয়ন মন্ত্রককে পাঠানো চিঠিতে ছাত্রছাত্রীদের ডিগ্রি সার্টিফিকেট দেওয়ার সময় সার্টিফিকেটে প্রয়োজন ব্যতীত পিতার নাম উল্লেখ না করতে বলেছে। এছাড়াও, মন্ত্রক ২০১৬’র ১৫ই এপ্রিল বিদেশ মন্ত্রককে লেখা এক চিঠিতে অনুরোধ জানায় যে, মা এবং শিশুর ইচ্ছা ছাড়া পাসপোর্টে বাবার নাম যেন উল্লেখ না করা হয়। এর আগে ২০১৬’র ২৪শে জুন বিদেশ মন্ত্রককে লেখা এক চিঠিতে, একজন মহিলা ভিসা সংগ্রহের সময় তাঁর স্বামী বা সন্তানের বাবার নাম উল্লেখ করার ক্ষেত্রে যে সমস্যার মুখোমুখী হন, মন্ত্রক তার কথাও উল্লেখ করেছে। একইভাবে, বিবাহ বিচ্ছেদ মহিলা যদি তাঁর প্রাক্তন স্বামীর কাছ থেকে ‘নো অবজেকশন সার্টিফিকেট’ নিয়ে পাসপোর্ট সংগ্রহ করেন, সেক্ষেত্রে কি সমস্যা দেখা দিতে পারে, তাও চিঠিতে উল্লিখিত হয়েছে।


    মহিলা ও শিশু কল্যাণ মন্ত্রকের চিঠিগুলিতে বিবাহের পর পৃথক হয়ে যাওয়া মহিলা বা বিবাহ বিচ্ছেদের পর সেই মহিলা যে সমস্যার সম্মুখীন হন, সেকথাই তুলে ধরা হয়েছে। আরও উল্লেখ করা হয়েছে যে, সন্তানের সার্টিফিকেট, পাসপোর্ট বা ভিসা সংগ্রহের সময় পিতার নাম উল্লেখ না করলে কি ধরণের সম্মুখীন হতে হয়েছে।


    রাজ্যসভায় আজ এক লিখিত জবাবে এই তথ্য জানিয়েছেন কেন্দ্রীয় মহিলা ও শিশু কল্যাণ মন্ত্রী শ্রীমতী স্মৃতি জুবিন ইরানি।


    CG/BD/SB

    
    
    (Release ID: 1580362) Visitor Counter : 42
    
    
      Read this release in: English