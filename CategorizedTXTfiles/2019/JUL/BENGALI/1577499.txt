      অর্থমন্ত্রক

      বাজেটে নতুন রেললাইন বসানোর কাজ দ্রুততর করা, রেলের কামরা নির্মাণ এবং যাত্রী ও পণ্য পরিষেবায় গতি আনতে কেন্দ্রীয় বাজেটে সরকারি-বেসরকারি অংশিদারিত্বের প্রস্তাব
      
      শহরতলির রেল পরিষেবায় বিশেষ ধরণের বাহনের প্রস্তাব করা হয়েছে
      
      ২০২০ সালের মধ্যে ডেডিকেটেড ফ্রেট করিডরের প্রকল্প শেষ করা হবে

      Posted On: 05 JUL 2019 4:59PM by PIB Kolkata

    নয়াদিল্লি, ০৫ জুন, ২০১৯


    কেন্দ্রীয় অর্থ এবং কর্পোরেট বিষয়ক মন্ত্রী শ্রীমতি নির্মলা সীতারমন সংসদে আজ ২০১৯-২০ অর্থবর্ষের কেন্দ্রীয় বাজেট পেশ করে জানান, নতুন রেললাইন বসানোর কাজ দ্রুততর করা, রেলের কামরা নির্মাণ এবং যাত্রী ও পণ্য পরিষেবায় গতি আনতে কেন্দ্রীয় বাজেটে সরকারি-বেসরকারি অংশিদারিত্বের প্রস্তাব করা হয়েছে।


    অর্থমন্ত্রী বলেন, রেলের পরিকাঠামোর জন্য ২০১৮-৩০ সালের মধ্যে ৫০ লক্ষ কোটি টাকা বিনিয়োগের প্রয়োজন। বর্তমানে প্রতি বছরে রেল দেড় থেকে ১.৬ লক্ষ কোটি টাকা ব্যয় করতে পারে। ফলে সমস্ত প্রকল্পগুলি শেষ হতে বছরের পর বছর সময় লেগে যাবে।


    অর্থমন্ত্রী বলেন, শহরতলি এবং দূরপাল্লার রেল পরিষেবার জন্য বিভিন্ন পরিকল্পনা নেওয়া হয়েছে। দিল্লী-মেরঠ রুটে দ্রুত আঞ্চলিক পরিবহণ ব্যবস্হা আরআরটিএস-এর ধাঁচে শহরতলির রেল পরিষেবার জন্য স্পেশাল পারপাস ভেহিকল- বিশেষ ধরণের বাহন ব্যবহার করার জন্য ভারতীয় রেলকে উৎসাহ দেওয়া হচ্ছে। মেট্রো রেল সহ রেলের বিভিন্ন কাজে গতি আনতে অর্থমন্ত্রী সরকারি, বেসরকারি অংশিদারিত্বে আরও বেশি করে অংশগ্রহণের প্রস্তাব করেছেন। তিনি বলেন, ২০২২ সালের মধ্যে ডেডিকেটেড ফ্রেট করিডর প্রকল্প শেষ করতে হবে। এরফলে বর্তমানের কিছু রেল রুট শুধুমাত্র যাত্রীবাহি ট্রেন পরিষেবার জন্য ব্যবহার করা হবে। রেলযাত্রাকে আরও সুখকর করতে এবং সাধারণ মানুষ যেন রেল পরিষেবায় সন্তুষ্ট হন, সেই লক্ষ্যে রেল স্টেশনগুলির আধুনিকীকণের লক্ষ্যে বেশ কিছু কর্মসূচি হাতে নেওয়া হয়েছে।


    CG/CB/NS

    
    
    (Release ID: 1577499) Visitor Counter : 40
    
    
      Read this release in: English