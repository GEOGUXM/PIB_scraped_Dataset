      প্রতিরক্ষামন্ত্রক

      ভারতীয় উপকূলরক্ষী বাহিনী এবং বাংলাদেশী উপকূলরক্ষী বাহিনীর কমান্ডার পর্যায়ের বৈঠক
      Posted On: 15 JUL 2019 3:46PM by PIB Kolkata


    কলকাতা, ১৫ জুলাই, ২০১৯


    বাংলাদেশের উপকূলরক্ষী বাহিনীর দক্ষিণাঞ্চলীয় কমান্ড্যার ক্যাপ্টেন শাহ মহম্মদ মৈইন উদ্দিনের নেতৃত্বে একটি প্রতিনিধিদল ভারতীয় উপকূলরক্ষী বাহিনীর উত্তরপূর্বাঞ্চলীয় সদর কার্যালয়ে আজ থেকে আগামী ১৮ই জুলাই পর্যন্ত আঞ্চলিক স্তরে কমান্ডার পর্যায়ের বৈঠকে যোগ দিচ্ছেন। বাংলাদেশ উপকূলরক্ষী বাহিনী এবং সেদেশের স্বরাষ্ট্র মন্ত্রকের উচ্চপদস্হ আধিকারিকরা এই প্রতিনিধি দলে রয়েছেন।


    এই সফরে বাংলাদেশের উপকূলরক্ষী বাহিনীর দক্ষিণাঞ্চলীয় কমান্ড্যার, ভারতীয় উপকূলরক্ষী বাহিনীর উত্তরপূর্বাঞ্চলীয় কমান্ড্যার, ইন্সপেক্টর জেনারেল রাজন বারগোত্র এবং অন্যান্য আধিকারিকদের সঙ্গে মতবিনিময় করবেন।


    দুই দেশের মৎস্যজীবিদের জলসীমা পেরিয়ে মাছ ধরার মতো স্পর্শকাতর বিষয়, তথ্যের দ্রুত আদান-প্রদান, সামুদ্রিক নানান গুরুত্বপূর্ণ বিষয় সহ বিভিন্ন গুরুত্বপূর্ণ বিষয় নিয়ে দু-দেশের উপকূলরক্ষী বাহিনীর সদস্যদের মধ্যে ১৬ তারিখ বৈঠক হবে। এই বৈঠকে বাংলাদেশ উপকূলরক্ষী বাহিনীর সদস্যদের প্রশিক্ষণ এবং বিশেষজ্ঞদের অভিজ্ঞতা বিনিময় নিয়েও আলোচনা হবে। পশ্চিমবঙ্গ এবং ওড়িশায় সামুদ্রিক নিরাপত্তার ক্ষেত্রে বিভিন্ন ব্যবস্হাপনা বিষয়গুলিও বৈঠকে পর্যালোচনা করা হবে।


    এই প্রতিনিধি দলটি ১৭ তারিখ হলদিয়া সফর করবে। সফরকালে তারা হোভারক্রাফ্ট পরিচালনার অভিজ্ঞতা সঞ্চয় করতে ভারতীয় উপকূলরক্ষী বাহিনীর হোভারক্রাফ্টে প্রশিক্ষণ নেবেন।


    উদ্ধারকাজ ও তল্লাশীর সময় পারস্পরিক সহযোগিতা এবং দূষণ সংক্রান্ত বিভিন্ন সমস্যার মোকাবিলায় দু-দেশের উপকূলরক্ষী বাহিনীর মধ্যে বিগত ২০১৫ সালে একটি চুক্তি স্বাক্ষরিত হয়। এই চুক্তিতে বঙ্গোপসাগরের উত্তরাঞ্চলে সামুদ্রিক নিরাপত্তার বিষয়টিও স্হান পেয়েছে। এই সমঝোতাপত্র বাস্তবায়নের লক্ষে উভয় দেশের উপকূলরক্ষী বাহিনীর মধ্যে ২০১৭ সালের এপ্রিলে স্ট্যান্ডার্ড অপারেটিং প্রসিডিওর মেনে চলার সিদ্ধান্ত নেওয়া হয়েছে।


    CG/CB/NS

    
    
    (Release ID: 1578754) Visitor Counter : 45