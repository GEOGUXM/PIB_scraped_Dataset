      কেন্দ্রীয়মন্ত্রিসভা

      ন্যাশনাল ইনস্টিটিউট অফ মাইনার্স হেল্‌থ-কে আইসিএমআর-ন্যাশনাল ইনস্টিটিউট অফ অক্যুপেশনাল হেল্‌থ-এর সঙ্গে একত্রিকরণের সিদ্ধান্তে মন্ত্রিসভার অনুমোদন
      Posted On: 24 JUL 2019 6:05PM by PIB Kolkata


    নয়াদিল্লি, ২৪ জুলাই, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভা খনি মন্ত্রকের অধীন স্বশাসিত সংস্থা ন্যাশনাল ইনস্টিটিউট অফ মাইনার্স হেল্‌থ (এনআইএমএইচ)-কে বন্ধ করে দেওয়ার সিদ্ধান্ত নিয়েছে। এই সংস্থাটিকে স্বাস্থ্য ও পরিবারকল্যাণ মন্ত্রকের আমেদাবাদের আইসিএমআর-ন্যাশনাল ইনস্টিটিউট অফ অক্যুপেশনাল হেল্‌থ (এনআইওএইচ)-এর সঙ্গে সংযুক্ত করা হবে। সংযুক্তিকরণের এই প্রক্রিয়ায় এনআইএমএইচ-এর সমস্ত সম্পত্তি এবং কর্মচারীরা এনআইওএইচ-এর আওতায় চলে যাবেন। এনআইএমএইচ-এর কর্মীদের বেতন অপরিবর্তিত থাকবে। এই সংযুক্তিকরণের প্রক্রিয়ায় স্বাস্থ্য ও পরিবারকল্যাণ মন্ত্রকের বিভিন্ন সংস্থা প্রয়োজনীয় পদক্ষেপ নেবে।


    এই সংযুক্তিকরণের ফলে পেশাগত কারণে স্বাস্থ্যজনিত নানা সমস্যার সমাধানে দুটি প্রতিষ্ঠানের অভিজ্ঞতা এবং জনগণের টাকার দক্ষ ব্যবহার সম্ভব হবে।


    CG/CB/DM

    
    
    (Release ID: 1580145) Visitor Counter : 27
    
    
      Read this release in: English