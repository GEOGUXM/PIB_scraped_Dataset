      রেলমন্ত্রক

      বেআইনি জলের বোতল ধরতে আরপিএফ – এর অভিযান
      Posted On: 11 JUL 2019 4:03PM by PIB Kolkata


    নয়াদিল্লি, ১১ জুলাই, ২০১৯


    প্রবল গরমের সময় পানীয় জলের খুব চাহিদা বাড়ে। স্কুল বন্ধ থাকায় এবং উৎসব ও বিয়ের মরশুম হওয়ায় রেলযাত্রীর সংখ্যা বাড়ে। সেই সঙ্গে বাড়ে পানীয় জলের চাহিদা।


    রেল চত্বরে বেআইনি বোতলজাত পানীয় জল রুখতে ৮ই ও ৯ই জুলাই আরপিএফ – এর ডিজি’র নির্দেশে সারা দেশ জুড়ে অপারেশন থার্স্ট অভিযান শুরু হ’ল। রেল বোর্ডের তরফে সব অঞ্চলের মুখ্য নিরাপত্তা আয়ুক্ত’কে এই বেআইনি কার্যকলাপের বিরুদ্ধে অভিযান চালাতে বলা হ’ল সবকটি বড় বড় রেল স্টেশনে।


    অভিযানে ধরা পড়ল ১ হাজার ৩৭১ জন। রেলওয়ে আইনে ১৪৪ ও ১৫৩ ধারায় ব্যবস্থা নেওয় আহ’ল তাঁদের বিরুদ্ধে। ৬৯ হাজার ২৯৪টি জাল বোতলের জল বাজেয়াপ্ত করা হ’ল। দোষীদের কাছ থেকে জরিমানা বাবদ আদায় করা হ’ল ৬ লক্ষ ৮০ হাজার ৮৫৫ টাকা। ৪ জন প্যান্ট্রিকার ম্যানেজারও এই বেআইনি বোতলের জল বিক্রিতে যুক্ত থাকায় গ্রেপ্তার করা হয় তাঁদের। অনেক প্ল্যাটফর্মেই দেখা যায় বিক্রি হচ্ছে বেআইনি জলের বোতল।


    এই জাল পানীয় জল চক্রের মাথাদের খুঁজতে তদন্ত শুরু হয়েছে। দোষীদের খুঁজে পাওয়া গেলে ব্যবস্থা নেওয়া হবে নিয়ম মতো। বিশেষ অভিযানেই অভিযান সীমাবদ্ধ থাকবে না, পাশাপাশি চলবে নিয়মিত নজরদারি।


    CG/AP/SB

    
    
    (Release ID: 1578375) Visitor Counter : 34
    
    
      Read this release in: English