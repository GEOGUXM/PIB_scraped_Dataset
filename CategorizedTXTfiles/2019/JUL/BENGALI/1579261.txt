      মন্ত্রিসভারঅর্থনৈতিকবিষয়সংক্রান্তকমিটি

      অসমে রেল সংযোগের সম্প্রসারণ
      Posted On: 17 JUL 2019 9:04PM by PIB Kolkata


    নয়াদিল্লি, ১৭ জুলাই, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ অর্থনীতি বিষয়ক ক্যাবিনেট কমিটি রঙ্গিয়া হয়ে নিউ বঙ্গাইগাঁও এবং আগথোরির (১৪২.৯৭ কিলোমিটার) মধ্যে রেল লাইন ডবল করার প্রকল্পটি অনুমোদন করেছে। অসমের উত্তর-পূর্ব সীমান্ত রেলের এই রেলপথটি ডবল করার কাজে হিসাব মতো খরচ হবে ২,০৪২ কোটি ৫১ লক্ষ টাকা। আগামী ২০২২-২৩ নাগাদ প্রকল্পটির কাজ সম্পূর্ণ হবে। উত্তর-পূর্ব সীমান্ত রেলের একটি নির্মাণ সংস্থা এই প্রকল্পটির কাজ করবে।


    প্রসঙ্গত, রঙ্গিয়া হয়ে নিউ বঙ্গাইগাঁও এবং আগথোরির মধ্যে থাকব রেলপথ ১০০ শতাংশ ব্যবহার করা হয়। এই শাখায় ট্রেন চলাচল আরও বৃদ্ধি পাবে কারণ ২০১৫-১৬-তেই রঙ্গিয়া-মুরকংসেলেক ব্রড গেজ লাইনটি চালু হয়ে গিয়েছে। সম্প্রতি বগিবিল সেতুর নতুন লাইনটিও চালু হয়েছে। যাত্রী এবং পণ্য পরিবহণ সংক্রান্ত সমস্যা মোকাবিলার জন্য রঙ্গিয়া হয়ে নিউ বঙ্গাইগাঁও-আগথোরির মধ্যে রেলপথটি ডবল করা প্রয়োজন ছিল।


    এই প্রকল্প উত্তর-পূর্বাঞ্চলে রেল চলাচলে গতি আনবে এবং প্রকল্পটির রূপায়ণে কর্মসংস্থানেরও সৃষ্টি হবে। এই রেলপথটি ডবল করার ফলে অসমের বঙ্গাইগাঁও, বাকসা, বরপেটা, নলবাড়ি এবং কামরূপ জেলা উপকৃত হবে যেহেতু রেলপথটি এই স্থানগুলির ওপর দিয়েই যাবে।


    CG/SSS/DM

    
    
    (Release ID: 1579261) Visitor Counter : 169
    
    
      Read this release in: English