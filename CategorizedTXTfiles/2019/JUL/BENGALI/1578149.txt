      অর্থমন্ত্রক

      বেসরকারি ও রাষ্ট্রায়ত্ত ব্যাঙ্কগুলিতে জন ধন অ্যাকাউন্ট
      Posted On: 10 JUL 2019 4:48PM by PIB Kolkata


    নয়াদিল্লি, ১০ জুলাই, ২০১৯


    ব্যাঙ্কিং ব্যবস্থার সুযোগ-সুবিধা দেশের মানুষের কাছে পৌঁছে দেওয়ার লক্ষ্যে ২০১৪’র আগস্টে প্রধানমন্ত্রী জন ধন যোজনার সূচনা হয়। ব্যাঙ্কগুলির পক্ষ থেকে জানানো হয়েছে যে, যোজনার আওতায় শুরু হওয়া ৩৫ কোটি ৯৯ লক্ষ অ্যাকাউন্টের মধ্যে ২৬শে জুন ২০১৯ পর্যন্ত ২৯ কোটি ৫৪ লক্ষ অ্যাকাউন্ট সক্রিয় রয়েছে। লোকসভায় মঙ্গলবার প্রশ্নোত্তর পর্বে এক প্রশ্নের লিখিত জবাবে এই তথ্য জানিয়েছেন অর্থ প্রতিমন্ত্রী শ্রী অনুরাগ সিং ঠাকুর।


    তিনি আরও জানান, যোজনার আওতায় অ্যাকাউন্ট খোলার জন্য বেসরকারি ব্যাঙ্কগুলিকেও অনুমতি দেওয়া হয়েছে। দেশের অগ্রণী বেসরকারি ব্যাঙ্কগুলিতে যোজনার আওতায় ১ কোটি ২৬ লক্ষ অ্যাকাউন্ট খোলা হয়েছে। রাষ্ট্রায়ত্ত ও বেসরকারি ব্যাঙ্কের পক্ষ থেকে আরও জানানো হয়েছে যে, জন ধন অ্যাকাউন্টের জন্য কোনও মাশুল ধার্য হয় না। রাষ্ট্রায়ত্ত ব্যাঙ্কগুলিতে ২৬শে জুন, ২০১৯ পর্যন্ত যোজনার অধীন ব্যাঙ্ক অ্যাকাউন্টের সংখ্যা ৩৪ কোটি ৭৩ লক্ষ।


    CG/BD/SB

    
    
    (Release ID: 1578149) Visitor Counter : 20
    
    
      Read this release in: English