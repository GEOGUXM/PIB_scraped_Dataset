      নারীওশিশুবিকাশমন্ত্রক

      মহিলাদের সুরক্ষা ও নিরাপত্তায় হেল্পলাইন
      Posted On: 16 JUL 2019 10:49AM by PIB Kolkata


    নয়াদিল্লি, ১৫ জুলাই, ২০১৯


    দেশে মহিলাদের সুরক্ষা ও নিরাপত্তার বিষয়টিতে সরকার সর্বোচ্চ অগ্রাধিকার দিয়ে থাকে। মহিলাদের সুরক্ষা ও নিরাপত্তা বাড়াতে অভিনব কর্মসূচি ও প্রকল্প রূপায়ণের জন্য নির্ভয়া তহবিল গঠন করা হয়েছে। কেন্দ্রীয় মহিলা ও শিশু কল্যাণ মন্ত্রক হিংসা বা নির্যাতনের শিকার মহিলাদের সাহার্য্যার্থে ‘ওয়ান স্টপ সেন্টার’ কর্মসূচি রূপায়ণের পাশাপাশি, মহিলা হেল্পলাইন এবং মহিলা পুলিশ স্বেচ্ছাসেবক কর্মসূচিও রূপায়ণ করছে।


    লোকসভায় শুক্রবার এক প্রশ্নের লিখিত জবাবে এই তথ্য জানিয়েছেন কেন্দ্রীয় মহিলা ও শিশু কল্যাণ মন্ত্রী শ্রীমতী স্মৃতি জুবিন ইরানি। তিনি আরও জানান, হিংসা ও নির্যাতনের শিকার মহিলাদের এক ছাতার তলায় পুলিশি সহায়তা, চিকিৎসাগত সুবিধা, আইনি পরামর্শ, মনস্তাত্ত্বিক উপদেশ ও সাময়িক থাকার জায়গা করে দিতে ‘ওয়ান স্টপ সেন্টার’ প্রকল্প রূপায়িত হয়েছে। এছাড়াও, মহিলাদের দিবারাত্রি ২৪ ঘন্টা সুরক্ষা ও নিরাপত্তায় সর্বজনীন মহিলা হেল্পলাইন চালু রয়েছে। মহিলাদের ওপর নির্যাতন সংক্রান্ত ঘটনাগুলির ব্যাপারে জানতে ও তথ্য সংগ্রহে সাধারণ মানুষ ও পুলিশের মধ্যে পারস্পরিক সমন্বয় গড়ে তোলার লক্ষ্যে মহিলা পুলিশ স্বেচ্ছাসেবী কর্মসূচি রূপায়ণ করা হয়।


    CG/BD/SB

    
    
    (Release ID: 1578844) Visitor Counter : 50
    
    
      Read this release in: English