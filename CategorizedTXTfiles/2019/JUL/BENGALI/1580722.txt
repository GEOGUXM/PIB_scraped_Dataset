      প্রতিরক্ষামন্ত্রক

      গার্ডেনরিচ শিপ বিল্ডার্স অ্যান্ড ইঞ্জিনিয়ারিং লিমিটেডের ১০০তম রণতরী এলসিইউএল-৫৬ বিশাখাপত্তনমে ভারতীয় নৌবাহিনীতে অর্ন্তভুক্ত হয়েছে
      Posted On: 30 JUL 2019 3:11PM by PIB Kolkata


    নয়াদিল্লি, ৩০ জুলাই , ২০১৯


    মার্ক -IV শ্রেণীভুক্ত অবতরণ নৈপুন্য উপযোগী (ল্যান্ডিং ক্র্যাফট ইউটিলিটি)র ষষ্ঠ জাহাজ এলসিইউএল এল-৫৬কে বিশাখাপত্তনমে ভারতীয় নৌবাহিনীতে অন্তর্ভুক্ত করলেন পূর্বাঞ্চলীয় নৌসেনার ফ্ল্যাগ অফিসার কমান্ডিং ইন-চিফ ভাইস অ্যাডমিরাল অতুল কুমার জৈন। এটি গার্ডেনরিচ শিপ বিল্ডার্স অ্যান্ড ইঞ্জিনিয়ারিং লিমিটেড (জিআরএসই)-এর তৈরি ১০০তম রণতরী।


    এলসিইউ- IV জাহাজটি প্রধানত যুদ্ধ ট্যাঙ্ক, সেনাগাড়ি, সৈন্যদল এবং যুদ্ধের সরঞ্জাম জাহাজ থেকে উপকূলে পৌঁছে দিতে সাহায্য করবে। এই জাহাজটিকে আন্দামান-নিকোবরে পাঠানো হয়েছে। সেখানে সৈকত এলাকায় তল্লাশী, উদ্ধারকাজ, ত্রাণ ও উদ্ধার কাজে ব্যবহার করা হবে এই জাহাজটিকে।


    এই জাহাজটি ২১৬ জন নাবিক, দুটি দেশীয় পদ্ধতিতে তৈরি সিআরএন৯১ বন্দুক বহনে সক্ষম। একইসঙ্গে ইন্টিগ্রেটেড ব্রিজ সিস্টেম (আইবিএস) এবং ইন্টিগ্রেটেড প্ল্যাটফর্ম ম্যানেজমেন্ট সিস্টেমের মতো অত্যাধুনিক প্রযুক্তি ব্যবস্হাপনা রয়েছে এই জাহাজটিতে।


    দেশীয় প্রযুক্তিতে তৈরি এই মার্ক -IV এলসিইউ রণতরীটি মার্ক- III এলসিইউ রণতরীর থেকে উন্নত সংস্করণ হিসেবে ভারতীয় নৌবাহিনীতে অন্তর্ভুক্ত হয়েছে। বর্তমানে জিআরএসই-র হাতে ২৭ হাজার ৫০০ কোটি টাকার মতো প্রকল্প রয়েছে। বর্তমানে ২২টি যুদ্ধ জাহাজ তৈরির কাজ বিভিন্ন পর্যায়ে রয়েছে। খুব শীঘ্রই এগুলি ভারতীয় নৌবাহিনী এবং উপকূলরক্ষী বাহিনীর হাতে তুলে দেওয়া হবে।


    CG/SS/NS

    
    
    (Release ID: 1580722) Visitor Counter : 28
    
    
      Read this release in: English