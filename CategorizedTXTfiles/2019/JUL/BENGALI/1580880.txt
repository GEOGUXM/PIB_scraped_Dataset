      মন্ত্রিসভারঅর্থনৈতিকবিষয়সংক্রান্তকমিটি

      ফসফেট এবং পটাশযুক্ত সারের জন্য ২০১৯-২০ অর্থবর্ষে পুষ্টি উপাদান-ভিত্তিক ভর্তুকি প্রদানের প্রস্তাবে কেন্দ্রীয় মন্ত্রিসভার অনুমোদন
      Posted On: 31 JUL 2019 5:02PM by PIB Kolkata


    নয়াদিল্লি, ৩১ জুলাই, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি ফসফেট এবং পটাশযুক্ত সারের জন্য ২০১৯-২০ অর্থবর্ষে পুষ্টি উপাদান-ভিত্তিক ভর্তুকি (এনবিএস) প্রদানের ক্ষেত্রে সার মন্ত্রকের প্রস্তাব অনুমোদন করেছে। এ সংক্রান্ত বিজ্ঞপ্তি জারির দিন থেকে এনবিএস-এর অনুমোদিত এই হার কার্যকর হবে।


    নাইট্রোজেন-ভিত্তিক সারের ক্ষেত্রে প্রতি কেজিতে ভর্তুকির হার ১৮.৯০১ টাকা। ফসফরাসের ক্ষেত্রে এই পরিমাণ ১৫.২১৬ টাকা। পটাশ-ভিত্তিক সারের ক্ষেত্রে প্রতি কেজিতে ভর্তুকির হার ১১.১২৪ টাকা এবং সালফারের ক্ষেত্রে এই পরিমাণ ৩.৫৬২ টাকা। প্রতি কেজিতে ভর্তুকির হারের এই পরিমাণ ২০১৮-১৯ অর্থবর্ষের প্রদেয় হারের সমান। এর ফলে, ২০১৯-২০ অর্থবর্ষে ভর্তুকিবাবদ ২২,৮৭৫ কোটি ৫০ লক্ষ টাকা ব্যয় হবে।


    এর ফলে, ২০১৯-২০ অর্থবর্ষে সার উৎপাদনকারী সংস্থা এবং আমদানিকারী সংস্থাগুলি কৃষকদের জন্য প্রয়োজনীয় সার সরবরাহ করতে পারবে।


    সরকার সার উৎপাদক এবং আমদানিকারকদের মাধ্যমে কৃষকদের মধ্যে ইউরিয়া এবং ২১ রকমের ফসফেট এবং পটাশযুক্ত সার ভর্তুকি মূল্যে দিতে পারবে। এনবিএস যোজনা অনুযায়ী ২০১০-এর পয়লা এপ্রিল থেকে এই ভর্তুকির ব্যবস্থা করা হয়েছে।


    CG/CB/DM

    
    
    (Release ID: 1580880) Visitor Counter : 75
    
    
      Read this release in: English