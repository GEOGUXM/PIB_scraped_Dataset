      স্বাস্থ্যওপরিবারকল্যাণমন্ত্রক

      সিজিএইচএস-এর পদ্ধতির সরলীকরণ
      Posted On: 19 JUL 2019 8:43PM by PIB Kolkata


    নয়াদিল্লি, ১৯ জুলাই, ২০১৯


    সেন্ট্রাল গভর্নমেন্ট হেল্‌থ স্কিম (সিজিএইচএস) চিকিৎসাকেন্দ্রগুলি থেকে প্রাথমিক স্বাস্থ্য পরিষেবা পাওয়া যায়। এই প্রকল্পের অধীনে সুবিধাভোগীরা সিজিএইচএস-এর তালিকাভুক্ত সরকারি ও বেসরকারি হাসপাতালগুলির বিশেষজ্ঞ চিকিৎসকদের কাছে প্রয়োজনে চিকিৎসা পেতে পারেন। আপৎকালীন পরিস্থিতিতে সিজিএইচএস স্বাস্থ্যকেন্দ্র থেকে কোন সুপারিশ ছাড়াই এই ধরনের চিকিৎসা বা রোগ নির্ণয়ের পরীক্ষানিরীক্ষা করা যায়। তবে, স্বাভাবিক পরিস্থিতিতে এবং যে সমস্ত রোগের চিকিৎসা অথবা পরীক্ষা তালিকাভুক্ত নয়, সেগুলির ক্ষেত্রে সিজিএইচএস স্বাস্থ্যকেন্দ্র থেকে সুপারিশের প্রয়োজন হয়।


    সিজিএইচএস-এর যেসব সুবিধাভোগীর বয়স ৭৫ বছর কিংবা তার বেশি, তাঁদের তালিকাভুক্ত হাসপাতালগুলির বিশেষজ্ঞ চিকিৎসকদের থেকে পরামর্শ পাওয়ার জন্য কোন সুপারিশের প্রয়োজন নেই। স্বাভাবিক পরিস্থিতিতে এবং যে সমস্ত রোগের চিকিৎসা অথবা পরীক্ষা তালিকাভুক্ত নয়, সেগুলির ক্ষেত্রেই সুপারিশের প্রয়োজন।


    এই সুপারিশ গ্রহণের জন্য প্রয়োজনীয় নীতি-নির্দেশিকা ২০১৮ সালের ১০ই ডিসেম্বরের বিজ্ঞপ্তি অনুযায়ী মেনে চলা হয়। এই বিজ্ঞপ্তি মোতাবেক একই হাসপাতালে ৩০ দিনের মধ্যে সর্বোচ্চ তিনবার পরামর্শ নেওয়া যাবে। প্রতিবার হাসপাতালে চিকিৎসার জন্য সর্বোচ্চ তিনজন বিশেষজ্ঞ চিকিৎসকের পরামর্শ নেওয়া যাবে।


    সিজিএইচএস-এর সুপারিশ ছাড়াই আপৎকালীন পরিস্থিতিতে তালিকাভুক্ত বেসরকারি হাসপাতালের বিশেষজ্ঞ চিকিৎসকদের পরামর্শ অনুযায়ী রোগ নির্ণয় সংক্রান্ত পরীক্ষানিরীক্ষা করা যাবে।


    লোকসভায় এক প্রশ্নের লিখিত জবাবে এ তথ্য জানান স্বাস্থ্য ও পরিবারকল্যাণ মন্ত্রকের প্রতিমন্ত্রী শ্রী অশ্বিনী কুমার চৌবে।


    CG/CB/DM

    
    
    (Release ID: 1579615) Visitor Counter : 15
    
    
      Read this release in: English