      সংস্কৃতিমন্ত্রক

      সাহিত্য একাডেমির গল্প ও কবিতা পাঠের অনুষ্ঠান ‘অস্মিতা’
      Posted On: 19 JUL 2019 8:42PM by PIB Kolkata


    কলকাতা, ১৯ জুলাই, ২০১৯


    সাহিত্য একাডেমির কলকাতার আঞ্চলিক দপ্তর আয়োজিত ‘ অস্মিতা ’ অনুষ্ঠান বৃহস্পতিবার পাঁচজন মহিলা সাহিত্যিক তাঁদের গল্প ও কবিতা পাঠের অনুষ্ঠানে যোগ দেন। ‘ অস্মিতা ’ অনুষ্ঠানের সূচনায় একাডেমির আঞ্চলিক সচিব ডঃ দেবেন্দ্র কুমার দেবেশ আমন্ত্রিত অতিথি ও দর্শকদের উপস্হিত কবি-সাহিত্যিকদের সঙ্গে পরিচয় করিয়ে দেয়। কবি মিতুল দত্ত ‘ জাতিঘর ’ , ‘ উইক এন্ড ’ , ‘ স্নানযাত্রা ’ ও ‘ ডিএনএ ’ - সমেত বেশ কয়েকটি কবিতা পাঠ করেন। ডিজিটাল মিডিয়া মানুষের জীবনে কি ধরণের কুপ্রভাব বিস্তার করছে, তৃষ্ণা বসাক তাঁর ছোট গল্প ‘ টকিং মালতি ’ তে সেটি তুলে ধরেন। দীপন্বিতা সরকার ‘ ভাষা ’ , ‘ নিরপেক্ষ ’ , ‘ তুমি যাচ্ছ ’ এবং স্রোতস্বিনী চট্টোপাধ্যায়ের ‘ গোধুলি কুহক ’ , ‘ ফাঁদ ’ সহ বেশ কয়েকটি কবিতা শ্রোতা-দর্শকদের শোনান। বয়স্কদের প্রতি সন্তান-সন্ততির মনোভাব সুন্দরভাবে ফুটিয়ে তুলেছেন বিনতা রায়চৌধুরী তার ‘ চেনা ছবির ভেতরে ’ গল্পে। ডঃ দেবেন্দ্র কুমার দেবেশ অনুষ্ঠানের শেষে ধন্যবাদসূচক ভাষণ দেন।


    CG/CB/NS

    
    
    (Release ID: 1579614) Visitor Counter : 49