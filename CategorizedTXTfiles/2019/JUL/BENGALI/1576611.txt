      শ্রমওকর্মসংস্থানমন্ত্রক

      ১৫কোটি ৪৫ লক্ষ ইউনিভার্সাল অ্যাকাউন্ট নম্বর দেওয়া হয়েছে
      Posted On: 02 JUL 2019 12:37PM by PIB Kolkata


    নয়াদিল্লী , ০১ জুলাই ২০১৯


    

    ২৫শে জুনের মধ্যে ১৫ কোটি ৪৯লক্ষ কর্মচারী ইউনিভার্সাল অ্যাকাউন্ট নাম্বার ( ইউএএন ) পেয়েছেন। এই যোজনার আওতায় কোন আবেদন বকেয়া নেই। আধার ( আর্থিক ও অন্যান্য ভর্তুকি নির্দিষ্ট ভাবে প্রদানের লক্ষে , উপকৃত এবং পরিষেবা ) আইন ২০১৬ র সপ্তম ধারা অনুযায়ী কেন্দ্রের চার এপ্রিল ২০১৭র এস ও ২৬ ( ই ) বিজ্ঞপ্তিতে যাঁদের নাম কর্মচারী অবসরভাতা প্রকল্প ( ইপিএস )- এ নথীভুক্ত রয়েছে , তাঁরা যদি এই প্রকল্পের আওতায় কেন্দ্রীয় সরকারের অনুদান এবং ভর্তুকি ভবিষ্যতেও পেতে চান , সেক্ষেত্রে তাঁদের আধারের তথ্য জমা দিতে হবে। কর্মচারী ভবিষ্য নিধি সংগঠন ( ইপিএফও ) আধারের মাধ্যমে সনাক্তকরণের যে পন্থা পদ্ধতি নির্ধারণ করেছে , সেই মত পুরো প্রক্রিয়া মেনে চলা হবে।


    এক্ষেত্রে একটি শংসাপত্র ওই কর্মী পাবেন , যেখানে তাঁর অবসরকালীনভাতার সুবিধেযুক্ত কর্মজীবন , মাইনে এবং যেদিন তিনি কোন সংস্থা থেকে কাজ ছেড়ে দেবেন , সেই দিনের হিসেবে অবসরভাতার পরিমাণ ౼ এইসমস্ত তথ্য দেওয়া থাকবে। এর ফলে যখন ওই কর্মচারী তাঁর কাজের জায়গা পরিবর্তন করবেন , তখন সেই শংসাপত্রের মাধ্যমে অবসরকালীন সুবিধের কথা বোঝা যাবে। আসল শংসাপত্র অনুযায়ী বোঝা যাবে ওই ব্যক্তি তাঁর অবসরভাতার তহবিল থেকে আগে কোন অর্থ তুলেছিলেন কি না । ২৫শে জুনের হিসেব অনুযায়ী কর্মচারী ভবিষ্য নিধি সংগঠনের বিভিন্ন দপ্তরে এই শংসাপত্র পাওয়ার জন্য ১৯ , ১১৭টি আবেদনের নিষ্পত্তি বকেয়া রয়েছে।


    এই শংসাপত্রগুলির আবেদন গ্রহণ এবং সেগুলির নিষ্পত্তি ইপিএফও - র দপ্তরগুলিতে একটি চলমান প্রক্রিয়া। যথাযথ তথ্য এবং নথি না জমা দেওয়ায় কিছু আবেদনের নিষ্পত্তি বকেয়া রয়েছে।


    কেন্দ্রীয় শ্রম ও কর্মসংস্থান প্রতিমন্ত্রী শ্রী সন্তোষ কুমার গাঙ্গোয়ার আজ লোকসভায় এক লিখিত প্রশ্নের উওরে এই তথ্য জানান।


    CG/CB

    
    
    (Release ID: 1576611) Visitor Counter : 21
    
    
      Read this release in: English