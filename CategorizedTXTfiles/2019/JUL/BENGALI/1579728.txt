      তথ্যওসম্প্রচারমন্ত্রক

      সরকারের প্রথম পঞ্চাশ দিনের রিপোর্ট কার্ড পেশ করলেন প্রকাশ জাভড়েকর
      Posted On: 22 JUL 2019 3:45PM by PIB Kolkata


    নয়াদিল্লি, ২২ জুলাই , ২০১৯


    কেন্দ্রীয় মন্ত্রী শ্রী প্রকাশ জাভড়েকর আজ কেন্দ্রীয় সরকারের প্রথম ৫০ দিনের কাজকর্মের রিপোর্ট কার্ড পেশ করেছেন। নতুন দিল্লীতে আজ বই কার্ড পেশ করে সংবাদিকদের সঙ্গে আলাপচারিতার সময় তিনি বলেন, সরকারের দ্বিতীয় মেয়াদকালের শুরু থেকেই ‘ সবকা সাথ, সবকা বিকাশ ’ লক্ষ্যপূরণের প্রচেষ্টা চালানো হয়েছে। সংস্কার, জনকল্যাণ ও সুবিচারের দৃষ্টিভঙ্গী সরকারের চালিকাশক্তি হিসেবে কাজ করেছে। কৃষক, সৈনিক, যুব-সম্প্রদায়, শ্রমজীবি, ব্যবসায়ী, গবেষক, প্রতিবেশী দেশের সঙ্গে সম্পর্ক, বিনিয়োগ, পরিকাঠামো গঠন, দুর্নীতিরোধ ও সামাজিক ন্যায়ের মতো বিষয়গুলির ওপর সরকার বিশেষভাবে জোর দিয়েছে বলে শ্রী জাভড়েকর উল্লেখ করেন।


    সরকারের বেশ কিছু গুরুত্বপূর্ণ সিদ্ধান্তের কথা মন্ত্রী পুনরায় উল্লেখ করেন। এখন থেকে প্রত্যেক কৃষককে ৬ হাজর টাকা করে দেওয়া হবে। বহু কৃষিপণ্যের ন্যূনতম সহায়ক মৃল্য বৃদ্ধি করা হয়েছে। কিছু ক্ষেত্রে এই মূল্য ২০১৪র তুলনায় তিনগুন করা হয়েছে। ১০ হাজারটি কৃষক উৎপাদক সংস্হা গঠন করা হচ্ছে। শ্রম আইনে পরিবর্তনের ফলে অসংগঠিত ক্ষেত্রের ৪০ কোটি শ্রমিক বেতন ও শ্রম সংক্রান্ত নিরাপত্তা ব্যবস্হায় উপকৃত হবেন। এই প্রথমবার, ব্যবসায়ীদের পেনশন দেওয়া হচ্ছে। মন্ত্রী আরও উল্লেখ করেন, ইএসআই-তে জমার হার, কর্মচারী ও নিয়োগকর্তা দুপক্ষের জন্যই কমানো হয়েছে।


    দেশে বিনিয়োগ টানার জন্য গৃহীত পদক্ষেপগুলির কথা মন্ত্রী উল্লেখ করেন। সরকারি ব্যাঙ্কগুলিকে ৭০ হাজার কোটি টাকা দেওয়া হয়েছে। তিনি বলেন, ভারত একটি ৫ ট্রিলিয়ন ডলার অর্থনীতি হয়ে ওঠার চেষ্টা চালাচ্ছে। স্টার্ট-আপ সংস্হাগুলির জন্য একটি বিশেষ টিভি চ্যানেল শীঘ্রই চালু করা হবে। কেন্দ্রীয় স্বশস্ত্র বাহিনীর আধিকারিকদের নন-ফাংশনাল ফিনানসিয়াল আপগ্রেডেশন দেওয়া হয়েছে।


    তিনি বলেন আগামী ৫ বছরে, পরিকাঠামো গঠনের জন্য ১০০ লক্ষ কোটি টাকা বিনিয়োগ করা হবে। জলশক্তি মন্ত্রালয় স্হাপনের মাধ্যমে সরকার জল সংক্রান্ত সমস্যা সমাধানের ওপর গুরুত্ব দিচ্ছে বলেও তিনি উল্লেখ করেন।


    জম্মু ও কাশ্মীরে বিচ্ছিন্নতাবাদী কার্যকলাপ রুখতে সরকার যে পদক্ষেপগুলি গ্রহণ করেছে, তার সাফল্যের কথাও মন্ত্রী তুলে ধরেন। বিমস্টেক ও জি-২০র মাধ্যমে ভারত বিশ্বে অগ্রণী ভুমিকা পালন করছে বলেও তিনি জানান। প্রধানমন্ত্রীর মালদ্বীপ ও শ্রীলঙ্কা সফরের গুরুত্বও তিনি উল্লেখ করেন।


    চন্দ্রযান-২ এর সাফল্যমন্ডিত উত্থান সম্বন্ধে শ্রী জাভড়েকর আস্হা প্রকাশ করে জানান যে ২০২২ সালে ভারতীয় নভোচরদের নিয়ে গগনযান মহাকাশ অভিযানে পাড়ি দেবে।


    আমলাতন্ত্রের ক্ষেত্রে সরকার দুর্নীতির বিরুদ্ধে দৃঢ় পদক্ষেপ গ্রহণ করছে তিনি উল্লেখ করেন। আর্থিক অপরাধীদের বিরুদ্ধেও কড়া ব্যবস্হা নেওয়া হয়েছে। বেআইনী আর্থিক লেনদেন সংস্হাগুলির বিরুদ্ধে পদক্ষেপ গ্রহণের জন্য বিল আনা হবে বলেও তিনি জানান।


    পকসো আইনে সংশোধনের মাধ্যমে শিশুদেরকে যৌন অপরাধের হাত থেকে রক্ষা করতে সরকার বদ্ধপরিকর বলে শ্রী জাভড়েকর জানান। দেশের চিকিৎসা শিক্ষার ক্ষেত্রে সংস্কারসাধন ও এক্ষেত্রে প্রশাসনিক স্বচ্ছতা, দায়বদ্ধতা ও মানোন্নয়ন নিশ্চিত করতে যে পদক্ষেপগুলি গ্রহণ করা হচ্ছে, মন্ত্রী তারও উল্লেখ করেন।


    ভারতকে ৫ ট্রিলিয়ন ডলার অর্থনীতি হিসেবে গড়ে তোলা কেবল একটি স্বপ্নই নয় বলে মন্ত্রী জানান। সরকারের প্রথম ৫০ দিনের মধ্যে এই লক্ষ্যপূরণের জন্য রোড ম্যাপ তৈরি করা হয়েছে বলেও শ্রী জাভড়েকর জানান।


    CG/SC/NS

    
    
    (Release ID: 1579728) Visitor Counter : 43
    
    
      Read this release in: English