      স্বাস্থ্যওপরিবারকল্যাণমন্ত্রক

      সিজিএইচএস চিকিৎসা কেন্দ্রগুলির অপ্রতুল ব্যবস্হাপনা
      Posted On: 26 JUL 2019 9:35PM by PIB Kolkata


    নয়াদিল্লি, ২৬ জুলাই , ২০১৯


    সরকার সিজিএইচএস সুবিধাভোগীদের কাছ থেকে এবং অন্যান্য সূত্র থেকে কেন্দ্রীয় সরকারি স্বাস্হ্য প্রকল্প (সিজিএইচএস)এর বিষয়ে নানা তথ্য পেয়ে থাকে। এরমধ্যে রয়েছে সিজিএইচএস চিকিৎসা কেন্দ্রগুলির কর্মীসংখ্যার স্বল্পতা, সিজিএইচএস কেন্দ্রগুলিতে চিকিৎসা করতে গিয়ে দীর্ঘক্ষণ অপেক্ষা করা ও বিশেষজ্ঞ চিকিৎসকদের থেকে পরিষেবা পাওয়ার সময় নানা সমস্যার সম্মুখীন হওয়ার মতো বিষয়গুলি। সিজিএইচএস এবং এর চিকিৎসা কেন্দ্রগুলি যাতে যথাযথভাবে কাজ করতে পারে ও এগুলির পরিষেবা উন্নত করা যায় সেজন্য ওই তথ্যগুলি বিবেচনা করে প্রয়োজনীয় ব্যবস্হা নেওয়া হয়ে থাকে।


    সিজিএইচএস পরিষেবার সম্প্রসারণ করতে গত এক বছর ধরে এই প্রকল্পের সুবিধাপ্রাপ্ত শহরগুলির সংখ্যা ৩৩ থেকে বাড়িয়ে ৭০ করা হয়েছে। সরকার সিজিএইচএস সুবিধাভোগীদের পরিষেবা দেওয়ার লক্ষ্যে ২৭টি নতুন হোমিওপ্যাথিক এবং ২৬টি আর্য়ুবেদিক কেন্দ্র গড়ে তোলার সিদ্ধান্ত নিয়েছে। সুবিধাভোগীরা এখন থেকে অনলাইনে অ্যাপয়েন্টমেন্ট ও ওষুধ পাওয়ার সুবিধা পাবেন। স্বাস্হ্যকেন্দ্রগুলি চিকিৎসার জন্য সিজিএইচএস তালিকাভুক্ত হাসপাতালগুলিতে কাউকে পাঠালে সেখানকার বিশেষজ্ঞ চিকিৎসকদের থেকে পরামর্শ পাওয়ার সংস্হান এই ব্যবস্হায় থাকছে। স্বাস্হ্যকেন্দ্রগুলিতে জেনেরিক ওষুধ পাওয়া নিশ্চিত করতে অর্ন্তবর্তী ব্যবস্হা হিসেবে এইচএলএল লাইফ কেয়ার লিমিটেডের সঙ্গে একটি ব্যবস্হা গড়ে তোলা হয়েছে। সিজিএইচএস-এর অতিরিক্ত নির্দেশকদের এইচএলএল লাইফ কেয়ার লিমিটেডের থেকে জনৌষধী কেন্দ্রের দাম অনুযায়ী জেনেরিক ওষুধ পাওয়ার জন্য প্রয়োজনীয় ক্ষমতা দেওয়া হয়েছে। যেসমস্ত সিজিএইচএস সুবিধাভোগীদের বয়স ৭৫ কিংবা তার বেশি, তাদের তালিকাভুক্ত বেসরকারি হাসপাতালে বিশেষজ্ঞ চিকিৎসকদের পরামর্শ পাওয়ার জন্য স্বাস্হ্যকেন্দ্রগুলি থেকে কোনও সুপারিশের প্রয়োজন হবেনা। স্বাস্হ্যকেন্দ্রগুলিতে নতুন ফার্মাসিস্ট নিয়োগের পাশাপাশি অবসরপ্রাপ্ত চিকিৎসকদের চুক্তির ভিত্তিতে নিয়োগ করা হচ্ছে। এরফলে সুবিধাভোগীরা এখান থেকে নিরবচ্ছিন্ন পরিষেবা পাবেন।


    লোকসভায় আজ স্বাস্হ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে এক লিখিত প্রশ্নের জবাবে এই তথ্য জানিয়েছেন।


    CG/CB/NS

    
    
    (Release ID: 1580522) Visitor Counter : 31
    
    
      Read this release in: English