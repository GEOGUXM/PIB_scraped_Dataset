      মন্ত্রিসভারঅর্থনৈতিকবিষয়সংক্রান্তকমিটি

      উত্তরপ্রদেশে রেল সংযোগের সম্প্রসারণ
      Posted On: 17 JUL 2019 9:06PM by PIB Kolkata


    নয়াদিল্লি, ১৭ জুলাই, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে অর্থনৈতিক বিষয়ক ক্যাবিনেট কমিটি আজ শাহজানওয়া এবং দোহরিঘাটের (৮১.১৭ কিলোমিটার রেলপথ) মধ্যে একটি নতুন রেললাইন নির্মাণের অনুমোদন দিয়েছে। এর জন্য খরচ ধরা হয়েছে ১,৩১৯ কোটি ৭৫ লক্ষ টাকা। এই প্রকল্পটির কাজ শেষ হবে ২০২৩-২৪ নাগাদ এবং এই রেল লাইন নির্মাণ করবে উত্তর-পূর্ব রেলের নির্মাণ সংস্থা।


    প্রকল্প এলাকাটি ঘন বসতিপূর্ণ এবং অর্থনৈতিকভাবে পিছিয়ে থাকা ঐ অঞ্চলে। সড়ক পরিবহণ ব্যবস্থাও অপ্রতুল। প্রস্তাবিত প্রকল্পটি রূপায়িত হলে এই রেল লাইনের আওতায় যেসব এলাকা রয়েছে সেখানকার মানুষজন রেল সংযোগের আওতায় চলে আসবে এবং এর ফলে ঐ এলাকায় ক্ষুদ্র মানের শিল্প সংস্থা গড়ে উঠবে। এই রেল প্রকল্পের ফলে কর্মসংস্থানেরও যথেষ্ট সুযোগ সৃষ্টি করবে।


    প্রসঙ্গত, শাহজানওয়া এবং দোহরিঘাট এলাকাটি গোরক্ষপুর জেলার অন্তর্গত এবং এই দুটি জায়গা কিছুমাত্রায় উত্তরপ্রদেশের মউ জেলারও অন্তর্গত। ইতিমধ্যেই ইন্দারা-দোহরিঘাট লাইনে গেজ পরিবর্তনের কাজ অনুমোদিত হয়েছে। দোহরিঘাট-শাহজানওয়া নতুন রেলপথ নির্মাণ অনুমোদিত হওয়ায় সংযোগ ব্যবস্থায় থাকা ঘাটতি দূর হবে।


    এই রেল সংযোগ নির্মাণ সম্পূর্ণ হলে ছাপরা থেকে লক্ষ্ণৌ পর্যন্ত বিকল্প রেল সংযোগ ব্যবস্থা গড়ে উঠবে এবং গোরক্ষপুরে রেল না গিয়ে বিকল্প রুটে এই যাত্রা সম্পূর্ণ করা সম্ভব হবে।


    CG/SSS/DM

    
    
    (Release ID: 1579262) Visitor Counter : 23
    
    
      Read this release in: English