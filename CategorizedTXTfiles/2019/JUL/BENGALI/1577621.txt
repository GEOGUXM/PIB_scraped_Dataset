      নারীওশিশুবিকাশমন্ত্রক

      মহিলাদের জীবনযাত্রার মানোন্নয়নে উৎসাহ দান
      Posted On: 05 JUL 2019 10:02PM by PIB Kolkata


    নয়াদিল্লি, ০৫ জুলাই, ২০১৯


    গ্রামীণ পরিবারের মহিলাদের জীবনযাত্রায় আমূল পরিবর্তন এবং সহজে জীবনযাত্রার মনোন্নয়নের লক্ষ্যে ‘উজ্জ্বলা যোজনা’ এবং ‘সৌভাগ্য যোজনা’ নামে দুটি প্রকল্প চালু করেছে। কেন্দ্রীয় অর্থ তথা কর্পোরেট বিষয়ক মন্ত্রী শ্রীমতী নির্মলা সীতারমন আজ সংসদে বাজেট পেশ করে একথা জানান। প্রত্যেক ঘরে ধোঁয়ামুক্ত রান্নার গ্যাস পৌঁছে দেওয়ার প্রকল্প ব্যাপকভাবে নেওয়া হয়েছে। এরই অঙ্গ হিসাবে এ পর্যন্ত ৭ লক্ষ এলপিজি’র সংযোগ দেওয়া হয়েছে। প্রতিটি গ্রামে প্রত্যেক বাড়িতে ১০০ শতাংশ বিদ্যুৎ সংযোগ দেওয়া হয়েছে। প্রত্যেক গ্রামীণ পরিবারে এখনও পর্যন্ত, যাঁরা বিদ্যুৎ সংযোগ নেননি এবং এলপিজি গ্যাসের সংযোগ পৌঁছায়নি, ২০২২ সালের মধ্যে ভারতের স্বাধীনতার ৭৫ বছর পূর্তিতে এই সংযোগ তাঁদের দেওয়া হবে। মুদ্রা যোজনা, স্টার্ট আপ ইন্ডিয়া এবং স্বনির্ভর গোষ্ঠীতে মহিলাদের অংশগ্রহণ বৃদ্ধির জন্য কেন্দ্রীয় সরকার একাধিক উদ্যোগ গ্রহণ করেছে। প্রতিটি জেলায় স্বনির্ভর গোষ্ঠীতে মহিলাদের অংশগ্রহণ যাতে বৃদ্ধি পায়, সেজন্য বাজেটে বিশেষ সুবিধার কথা বলা হয়েছে। স্বনির্ভর গোষ্ঠীর সদস্যাদের জন ধন অ্যাকাউন্টের মাধ্যমে ৫ হাজার টাকা করে দেওয়া হবে। স্বনির্ভর গোষ্ঠীর প্রত্যেক সদস্যারা মুদ্রা যোজনার মাধ্যমে ১ লক্ষ টাকা পর্যন্ত ঋণ নিতে পারবেন। আইসিডিএস প্রকল্পে ২০১৮-১৯ অর্থবর্ষে যেখানে ২৩ হাজার ৩৫৭ কোটি টাকা বরাদ্দ হয়েছিল, ২০১৯-২০ অর্থবর্ষে তা বাড়িয়ে করা হয়েছে ২৭ হাজার ৫৮৪ কোটি টাকা


    CG/SS/SB

    
    
    (Release ID: 1577621) Visitor Counter : 64
    
    
      Read this release in: English