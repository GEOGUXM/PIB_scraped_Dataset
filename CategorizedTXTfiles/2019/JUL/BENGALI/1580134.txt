      শিল্পওবাণিজ্যমন্ত্রক

      ই-বাণিজ্য সংক্রান্ত খসড়া জাতীয় নীতি
      Posted On: 24 JUL 2019 5:52PM by PIB Kolkata


    নয়াদিল্লি, ২৪ জুলাই , ২০১৯


    ই-বাণিজ্য ক্ষেত্রের সঙ্গে যুক্ত বিভিন্ন বিষয়কে অন্তর্ভুক্ত করে খসড়া জাতীয় ই-বাণিজ্য নীতি প্রকাশ করা হয়েছে। এই খসড়া বাণিজ্য নীতির বিভিন্ন ধারা সম্পর্কে ই-বাণিজ্যের সঙ্গে যুক্ত সংশ্লিষ্ট সকল পক্ষের মতামত বা পরামর্শ পাওয়া গিয়েছে। প্রাপ্ত মতামত বা পরামর্শগুলি বর্তমানে বিবেচনাধীন রয়েছে। লোকসভায় আজ এক লিখিত প্রশ্নের জাবাবে একথা জানিয়েছেন কেন্দ্রীয় বাণিজ্য ও শিল্পমন্ত্রী শ্রী পীযুষ গোয়েল।


    তিনি আরও জানান, ই-বাণিজ্য ক্ষেত্রে প্রত্যক্ষ বিদেশী বিনিয়োগের বিভিন্ন দিক খতিয়ে দেখতে শিল্প ও অভ্যন্তরীণ প্রসার দপ্তরের অতিরিক্ত সচিবের নেতৃত্বে গত ১২ই জুলাই একটি কমিটি গঠন করা হয়। কমিটির সদস্য হিসেবে রয়েছেন কেন্দ্রীয় বাণিজ্য, গ্রাহক বিষয়ক, আইন বিষয়ক দপ্তর সহ ক্ষুদ্র ও মাঝারি শিল্পোদ্যোগ মন্ত্রকের আধিকারিকরা।


    দেশে ডিজিটাল অর্থনীতির বিকাশে সুগম্য ভারত অভিযান, ভীম, ডিজি, ধন অভিযান, ডিজিটাইজ ইন্ডিয়া, ই-বিজ, ইলেক্ট্রনিক ডেভেলপমেন্ট ফান্ড এবং গভর্নমেন্ট ই-মার্কেটের মতো একাধিক উদ্যোগ গ্রহণ করা হয়েছে। এছাড়াও, সরকার ডিজিটাল অর্থনীতির প্রসারে ন্যাশনাল পলিসি অন ইলেকট্রনিক্স এবং ন্যাশনাল পলিসি অন সফ্টওয়্যার প্রোডাক্স শুরু করেছে। এই নীতিগুলি সম্পর্কিত বিস্তারিত বিবরণ ইলেকট্রনিক্স ও তথ্যপ্রযুক্তি মন্ত্রকের ওয়েবসাইটে ( https://meity.gov.in/ ) দেওয়া রয়েছে।


    CG/BD/NS

    
    
    (Release ID: 1580134) Visitor Counter : 31
    
    
      Read this release in: English