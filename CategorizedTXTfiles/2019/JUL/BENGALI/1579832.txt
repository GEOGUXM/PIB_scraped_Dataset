      যুবওক্রীড়াবিষয়কমন্ত্রক

      জাতীয় যুব নীতি
      Posted On: 22 JUL 2019 9:33PM by PIB Kolkata


    নয়াদিল্লি, ২২ জুলাই, ২০১৯


    ২০১৪’র জাতীয় যুব নীতি যে কয়েকটি ক্ষেত্রে কাজকর্মের জন্য চিহ্নিত হয়েছে, তার মধ্যে রয়েছে – শিক্ষা, রোজগার, দক্ষতা বিকাশ, উদ্যোগ গ্রহণ, স্বাস্থ্য ও স্বাস্থ্যকর জীবনশৈলী, ক্রীড়া, সামাজিক মূল্যবোধ, সামাজিক আদান-প্রদান, রাজনীতি ও প্রশাসনিক কাজে অংশগ্রহণ, যুবকদের কাজকর্মে সামিল করা এবং সামাজিক ন্যায়ের মতো বিষয়গুলি। এই নীতি প্রণয়ন সম্বন্ধীয় বিভিন্ন মন্ত্রকের দেওয়া তথ্যের ভিত্তিতে উপরোক্ত বিষয়গুলি নিয়ে কর্মপরিকল্পনা গ্রহণ করা হয়েছে। এই কর্মপরিকল্পনা সংশ্লিষ্ট মন্ত্রকগুলিকে রূপায়ণের জন্য পাঠানো হয়েছে। শারীরিক অক্ষমতা, আর্থ-সামাজিক পরিস্থিতি ও আঞ্চলিক বিষয়গুলি বিচার করেই নীতি প্রণয়ন করা হয়েছে। বিশেষভাবে সক্ষম ব্যক্তিদের জন্য দপ্তর, মানবসম্পদ উন্নয়ন মন্ত্রক, উপজাতি বিষয়ক মন্ত্রক, স্বরাষ্ট্র মন্ত্রকের মতো সংশ্লিষ্ট অন্যান্য পক্ষের সঙ্গেও নীতি সম্বন্ধে আলাপ-আলোচনা করা হয়েছে। জাতীয় যুব নীতি ২০১৪’র সঙ্গে সামঞ্জস্য বজায় রেখে রাজ্যে যুব নীতি তৈরি করতে কেন্দ্রীয় সরকার রাজ্যগুলিকে পরামর্শ দিয়েছে।


    আজ রাজ্যসভায় এক প্রশ্নের লিখিত জবাবে এই তথ্য জানিয়েছেন স্বাধীন দায়িত্বপ্রাপ্ত প্রতিমন্ত্রী শ্রী কিরেণ রিজিজু।


    CG/SC/SB

    
    
    (Release ID: 1579832) Visitor Counter : 26
    
    
      Read this release in: English