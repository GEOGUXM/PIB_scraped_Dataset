      কৃষিমন্ত্রক

      ভারত আন্তর্জাতিক সমবায় বাণিজ্য মেলা
      Posted On: 01 JUL 2019 6:09PM by PIB Kolkata


    নয়াদিল্লি , ০১ জুলাই , ২০১৯


    ২০১৮ সালে কৃষিপণ্য রপ্তানী নীতি, যা ভারতের কৃষিপণ্য রপ্তানীকে দ্বিগুন করার লক্ষ্যে ঘোষণা করা হয়, তার সঙ্গে সামঞ্জস্য রেখে এই প্রথম ভারত আন্তর্জাতিক সমবায় বাণিজ্য মেলার আয়োজন করা হচ্ছে। চলতি বছরের অক্টোবর মাসের ১১-১৩ তারিখ দিল্লীর প্রগতি ময়দানে এই মেলার আয়োজন করা হবে। একটি আন্তর্জাতিক সংগঠন, তিনটি মন্ত্রক, চারটি রাজ্য সরকার এবং বেশ কয়েকটি শীর্ষ স্হানীয় ভারতীয় সমবায় সংগঠনের সহযোগিতায় এই মেলার আয়োজন করা হচ্ছে। দেশ ও বিদেশে সমবায় সংগঠনগুলি এই মেলায় যোগ দেবে বলে আশা করা হচ্ছে। কৃষি এবং সংশ্লিষ্ট ক্ষেত্রের সমবায় সংগঠনগুলি এই মেলায় বিভিন্ন বিষয়ে নিজেদের সমস্যা নিয়ে মতবিনিময় করবে। ডেয়ারী, আবহাওয়া নিরপক্ষ কৃষি, প্রক্রিয়াকরণ, প্যাকেজিং, সংরক্ষণ, বিপণন, খুচরো ব্যাবসা, বীমা, অর্থের যোগান প্রভৃতি নানান বিষয়ে এই মেলায় আলাপ-আলোচনা হবে। ২০২২ সালের মধ্যে দেশে কৃষিপণ্যের রপ্তানী এখনকার ৩ হাজার কোটি ডলার থেকে বাড়িয়ে ৬ হাজার কোটি ডলারে নিয়ে যাওয়ার ক্ষেত্রে সমবায়ের যে ভূমিকা রয়েছে, এই মেলার মাধ্যমে তার ওপরেই জোর দেওয়া হবে বলে সরকারি সূত্রে জানানো হয়েছে।


    CG/PB /NS/…

    
    
    (Release ID: 1576528) Visitor Counter : 25