      প্রতিরক্ষামন্ত্রক

      বন্যা কবলিত এলাকায় ট্রেনে আটকে থাকা যাত্রীদের উদ্ধারের কাজে ভারতীয় নৌ-বাহিনীর সহায়তা
      Posted On: 29 JUL 2019 4:50PM by PIB Kolkata


    নয়াদিল্লি, ২৭ জুলাই, ২০১৯


    মুম্বাই এবং সংলগ্ন এলাকায় প্রবল বর্ষণের পর ২৭শে জুলাই সকালে বদলাপুরের কাছে মহালক্ষ্মী এক্সপ্রেসে আটকে থাকা যাত্রীদের উদ্ধারের জন্য মধ্য রেলের অনুরোধের প্রেক্ষিতে ভারতীয় নৌ-বাহিনীর ন’টি উদ্ধারকারী দল আটকে থাকা যাত্রীদের বের করার কাজে হাত লাগায়। উল্লাস নদীর জল উপচে ঐ এলাকা ভাসিয়ে দিয়েছিল। এই দলে বেশ কয়েকজন ডুবুরি ছিলেন। তাঁদের সঙ্গে ছিল নৌকা এবং লাইফ জ্যাকেট সহ উদ্ধার কাজে ব্যবহৃত নানা জিনিসপত্র। একটি সি-কিং হেলিকপ্টার ডুবুরিদের ঐ এলাকায় নামিয়ে দেয়। সঙ্গে ছিল হাওয়া ভর্তি ভেলা।


    প্রবল বৃষ্টি সত্ত্বেও উদ্ধারকারী দল নির্দিষ্ট জায়গায় পৌঁছতে সক্ষম হন। তারা আটকে থাকা যাত্রীদের বের করে আনার কাজ শুরু করে। সি-কিং হেলিকপ্টার এবং ভারতীয় বায়ুসেনার এমআই-১৭ হেলিকপ্টার আকাশপথে পুরো প্রক্রিয়াটির ওপর নজরদারি চালায়। জাতীয় বিপর্যয় মোকাবিলা বাহিনী এবং রাজ্য সরকারের উদ্ধারকারী দলগুলির সঙ্গে সন্ধ্যার মধ্যে নৌ-বাহিনীর সদস্যরা সমস্ত যাত্রীদের নিরাপদে বের করে আনেন। নৌ-বাহিনীর পশ্চিমাঞ্চলীয় কম্যান্ড পুরো প্রক্রিয়ায় রাজ্য প্রশাসনের সঙ্গে যোগাযোগ রেখে চলেছিল। তারা যে কোনরকম সাহায্যের জন্য সদা সতর্ক ছিল।


    CG/CB /DM

    
    
    (Release ID: 1580647) Visitor Counter : 35
    
    
      Read this release in: English