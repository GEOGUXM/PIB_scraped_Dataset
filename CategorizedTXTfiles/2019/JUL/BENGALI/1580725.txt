      কর্মী, জন-অভিযোগএবংপেনশনমন্ত্রক

      আইএএস আধিকারিকদের ই-প্রশাসনিক তালিকা, ২০১৯ প্রকাশ করলেন ডঃ জিতেন্দ্র সিং
      Posted On: 30 JUL 2019 3:48PM by PIB Kolkata


    নয়াদিল্লি, ২৯ জুলাই, ২০১৯


    কেন্দ্রীয় কর্মচারী, গণ-অভিযোগ ও পেনশন বিষয়ক প্রতিমন্ত্রী ডঃ জিতেন্দ্র সিং সোমবার নতুন দিল্লিতে এক অনুষ্ঠানে আইএএস আধিকারিকদের ই-প্রশাসনিক তালিকা, ২০১৯ প্রকাশ করেছেন। উল্লেখ করা যেতে পারে, ই-প্রশাসনিক তালিকার এটি ৬৪তম সংস্করণ। এই প্রথম ই-প্রশাসনিক তালিকায় আইএএস আধিকারিকদের ছবিও রয়েছে।


    আইএএস আধিকারিকদের প্রশাসনিক তালিকায় আধিকারিকদের ব্যাচ, ক্যাডার, বর্তমান কর্মস্থল, বেতনক্রম, শিক্ষাগত যোগ্যতা এবং তাঁদের অবসর গ্রহণের দিনক্ষণ সহ ক্যাডার-ভিত্তিক সংখ্যা উল্লেখ রয়েছে। কর্মচারী ও প্রশিক্ষণ দপ্তর আইএএস আধিকারিকদের ক্যাডার নিয়ন্ত্রণ করে থাকে। রাজ্য ক্যাডারগুলি থেকে পাওয়া তথ্যের ভিত্তিতেই আধিকারিকদের এই প্রশাসনিক তালিকা তৈরি করা হয়েছে। মন্ত্রকের ওয়েবসাইট http:persmin.nic.in-এ আইএএস আধিকারিকদের ই-প্রশাসনিক তালিকা আপলোড করা হয়েছে।


    এ ধরনের তালিকা প্রকাশে কেন্দ্রীয় কর্মচারী ও প্রশিক্ষণ দপ্তরের উদ্যোগের প্রশংসা করে ডঃ জিতেন্দ্র সিং বলেন, সরকারি কাজকর্ম রূপায়ণে ডিজিটাল পদ্ধতি ব্যবহারের লক্ষ্যে প্রধানমন্ত্রী যে অগ্রাধিকার দিয়েছেন, তা বিবেচনায় রেখে এ ধরনের উদ্যোগ এক গুরুত্বপূর্ণ পদক্ষেপ। মন্ত্রকের ওয়েবসাইটে ই-প্রশাসনিক তালিকার যে লিঙ্ক ( https://easy.nic.in/civilListIAS/YrCurr/StartCL.htm ) রয়েছে সেখান থেকে আধিকারিকদের বিভিন্ন তথ্য সাধারণ মানুষ যে কোন সময় যে কোন স্থান থেকে দেখতে ও জানতে পারবেন। মন্ত্রী আরও জানান, অন্যান্য দপ্তর ও মন্ত্রকগুলিকেও এ ধরনের উদ্যোগ গ্রহণে উৎসাহিত করা হবে। রাজ্য সরকারগুলিকেও তাদের সিভিল সার্ভিস আধিকারিকদের তথ্য সুসংবদ্ধভাবে জনসমক্ষে প্রকাশ করার জন্য এ ধরনের মডেল গ্রহণের আহ্বান জানান ডঃ সিং।


    অনুষ্ঠানে মন্ত্রকের সচিব শ্রী কে ভি ইপেন সহ উচ্চপদস্থ আধিকারিকরা উপস্থিত ছিলেন।


    CG/BD/DM

    
    
    (Release ID: 1580725) Visitor Counter : 32
    
    
      Read this release in: English