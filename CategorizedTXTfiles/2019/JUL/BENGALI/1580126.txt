      মন্ত্রিসভারঅর্থনৈতিকবিষয়সংক্রান্তকমিটি

      ২০১৯-২০ চিনি মরশুমে চিনি কলগুলির প্রদেয় আখের ন্যায্য ও লাভজনক মূল্য নির্ধারণের বিষয়ে কেন্দ্রীয় মন্ত্রিসভার অনুমোদন
      Posted On: 24 JUL 2019 5:46PM by PIB Kolkata


    নয়াদিল্লি, ২৪ জুলাই, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে অর্থনীতি বিষয়ক ক্যাবিনেট কমিটি আজ ২০১৯-২০ চিনি মরশুমে চিনি কলগুলির প্রদেয় আখের ন্যায্য ও লাভজনক মূল্য নির্ধারণের বিষয়টি অনুমোদন করল।


    কৃষি মূল্য নির্ধারণের জন্য নির্দিষ্ট কমিশন তার ২০১৮’র আগস্টের প্রতিবেদনের ভিত্তিতে যে সুপারিশগুলি করেছে, তার ভিত্তিতেই ২০১৯-২০’র চিনি মরশুমের ন্যায্য ও লাভজনক মূল্য স্থির করা হয়। এছাড়াও, অর্থনীতি বিষয়ক ক্যাবিনেট কমিটি ১০ শতাংশের ওপরে প্রত্যেক ০.১ শতাংশ বৃদ্ধির জন্য ক্যুইন্টাল প্রতি ২ টাকা ৭৫ পয়সা প্রিমিয়াম দেওয়ার বিষয়টিও অনুমোদন করেছে। এই অনুমোদনের ফলে আখচাষীরা সঠিক মূল্য পাবেন চিনি কলগুলি থেকে। এটি দেশের সর্বত্র প্রযোজ্য।


    প্রসঙ্গত, আখচাষীদের স্বার্থেই ন্যায্য ও লাভজনক মূল্যটি নির্ধারিত হয়, যাতে তাঁরা তাঁদের উৎপাদনের ন্যায্য মূল্য পান। ১৯৬৬ সালের আখ নিয়ন্ত্রণ আইনের সংস্থান মেনেই আখের এফআরপি নির্ধারণের বিষয়টি স্থির করা হয়, যা সারা দেশেই প্রযোজ্য হয়ে থাকে।


    CG/SSS/SB

    
    
    (Release ID: 1580126) Visitor Counter : 14
    
    
      Read this release in: English