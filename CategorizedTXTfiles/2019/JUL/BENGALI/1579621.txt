      তথ্যওসম্প্রচারমন্ত্রক

      কেব্‌ল টিভি পরিষেবায় দূরদর্শনের চ্যানেল
      Posted On: 19 JUL 2019 8:50PM by PIB Kolkata


    নয়াদিল্লি, ১৯ জুলাই, ২০১৯


    সরকারের বিভিন্ন নীতি এবং কর্মসূচির বিষয়ে সঠিক তথ্য প্রদান, আর্থ-সামাজিক ক্ষেত্রে দ্রুত পরিবর্তন, জাতীয় সংহতি এবং বিজ্ঞান জগতের নানা কর্মকাণ্ড প্রচারের ক্ষেত্রে উল্লেখযোগ্য ভূমিকার প্রেক্ষিতে সব কেব্‌ল টিভি নেটওয়ার্কে এবার দূরদর্শনের চ্যানেলগুলির অনুষ্ঠান সম্প্রচার করতে হবে। কিন্তু দেখা যাচ্ছে, বর্তমান নিয়মকে অগ্রাহ্য করে বিভিন্ন কেব্‌ল অপারেটররা দূরদর্শনের চ্যানেলগুলি সম্প্রচার করছে না।


    এই কারণে সিদ্ধান্ত নেওয়া হয়েছে, বর্তমান কেব্‌ল অপারেটর এবং নতুন কেব্‌ল অপারেটরদের কাছ থেকে একটি হলফনামা নেওয়া হবে। এই হলফনামায় কেব্‌ল অপারেটরকে ঘোষণা করতে হবে তারা লোকসভা এবং রাজ্যসভা টিভি চ্যানেলের পাশাপাশি দূরদর্শনের ২৪টি চ্যানেলের সবক’টি সম্প্রচার করবে। এই হলফনামাটি বিজ্ঞপ্তি জারির এক মাসের মধ্যে জমা দিতে হবে।


    হলফনামার খসড়া www.mib.gov.in এবং www.digitalindiamib.com ওয়েবসাইট থেকে পাওয়া যাবে। হলফনামা জমা দেওয়া যাবে www.broadcastseva.gov.in ওয়েবসাইটের মাধ্যমে।


    CG/CB/DM

    
    
    (Release ID: 1579621) Visitor Counter : 24
    
    
      Read this release in: English