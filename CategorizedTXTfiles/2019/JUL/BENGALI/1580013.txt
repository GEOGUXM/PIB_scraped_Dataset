      স্বাস্থ্যওপরিবারকল্যাণমন্ত্রক

      বিদ্যালয় সংলগ্ন এলাকায় তামাকজাত পণ্য বিক্রি
      Posted On: 23 JUL 2019 9:28PM by PIB Kolkata


    নয়াদিল্লি, ২৩ জুলাই, ২০১৯


    সিগারেট ও অন্যান্য তামাকজাত পণ্য (বিজ্ঞাপন বর্জন সহ এ ধরণের পণ্যসামগ্রীর বাণিজ্যিক লেনদেন, উৎপাদন, সরবরাহ এবং বন্টন) আইন, ২০০৩ – এর ৬ নম্বর ধারা অনুযায়ী ১৮ বছরের কম বয়সী যে কোনও ব্যক্তিকে অথবা শিক্ষা প্রতিষ্ঠানের ১০০ গজ ব্যাসার্ধের মধ্যে সিগারেট এবং অন্যান্য তামাকজাত পণ্যের বিক্রয় নিষিদ্ধ করা হয়েছে। রাজ্যসভায় আজ এক লিখিত জবাবে এই তথ্য জানিয়েছেন কেন্দ্রীয় স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে। তিনি আরও জানান, সিগারেট ও তামাকজাত পণ্য বিক্রয় সংক্রান্ত এই আইনটি রূপায়ণের দায়িত্ব রাজ্য ও কেন্দ্রশাসিত অঞ্চলগুলির। তিনি আরও জানান, এই আইন লঙ্ঘনের দায়ে ৪ ও ৬ নম্বর ধারা অনুযায়ী জরিমানা আদায়ের সংস্থান রয়েছে। আইনটির কার্যকর রূপায়ণ সুনিশ্চিত করতে কেন্দ্রীয় সরকার বিভিন্ন দপ্তরের আধিকারিকদের নির্দেশ দিয়েছেন। রাজ্য ও কেন্দ্রশাসিত অঞ্চলগুলিকেও আইনের রূপায়ণ সুনিশ্চিত করতে নির্দিষ্ট সময়ের ব্যবধানে প্রয়োজনীয় পরামর্শ দেওয়া হয়ে থাকে। উল্লেখ করা যেতে পারে, মন্ত্রক গত ৩১শে মে তামাক সেবন মুক্ত শিক্ষা প্রতিষ্ঠান সংক্রান্ত সংশোধিত নীতি-নির্দেশিকা জারি করেছে।


    CG/BD/SB

    
    
    (Release ID: 1580013) Visitor Counter : 31
    
    
      Read this release in: English