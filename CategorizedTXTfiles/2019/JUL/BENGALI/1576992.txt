      মহাকাশদপ্তর

      মহাকাশ প্রযুক্তি
      Posted On: 03 JUL 2019 10:18PM by PIB Kolkata


    নয়াদিল্লি, ০৩ জুলাই, ২০১৯


    চলতি বছরের ১৩ই মে ভারতের মহাকাশ গবেষণা সংস্থা বা ইসরো বার্ষিক ‘তরুণ বিজ্ঞানী’ কর্মসূচি (জুবিকা – ২০১৯) চালু করে। বিভিন্ন রাজ্য ও কেন্দ্রশাসিত অঞ্চল থেকে মোট ১১১ জন ছাত্রছাত্রীকে ইসরো’র ৪টি কেন্দ্রে ১৫ দিনের জন্য আনা হয়। মহাকাশ প্রযুক্তি, মহাকাশ বিজ্ঞান প্রভৃতি বিষয়ে মৌলিক জ্ঞান প্রদানের উদ্দেশে এই কর্মসূচিটি গ্রহণ করা হয়। বিখ্যাত মহাকাশ বিজ্ঞানীদের সঙ্গেও একটি বিশেষ অধিবেশন রাখা হয়।


    ন্যানো উপগ্রহের বিকাশের স্বার্থে ইসরো ‘উন্নতি’ কর্মসূচিটিও গ্রহণ করে। এই কর্মসূচির প্রথম ব্যাচটির কাজকর্ম গত ১৫ই মার্চ শেষ হয়। এর ফলে, ১৭টি দেশের ২৯ জন অংশগ্রহণকারী উপকৃত হয়েছেন।


    আজ লোকসভায় এক প্রশ্নের লিখিত জবাবে এই তথ্য জানান স্বাধীন দায়িত্বপ্রাপ্ত কেন্দ্রীয় উত্তর-পূর্বাঞ্চল উন্নয়ন, প্রধানমন্ত্রীর দপ্তর, কর্মচারী, গণঅভিযোগ এবং পেনশন, আনবিক শক্তি ও মহাকাশ প্রতিমন্ত্রী ডঃ জিতেন্দ্র সিং।


    CG/SSS/SB

    
    
    (Release ID: 1576992) Visitor Counter : 20
    
    
      Read this release in: English