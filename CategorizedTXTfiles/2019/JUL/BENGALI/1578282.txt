      মন্ত্রিসভারঅর্থনৈতিকবিষয়সংক্রান্তকমিটি

      গ্রামীণ সড়ক যোগাযোগ ব্যবস্হার বিকাশ
      
      ১,২৫,০০০ কিলোমিটার দীর্ঘ সড়ক নির্মাণের প্রস্তাব
      
      আনুমানিক খরচ ৮০,২৫০ কোটি টাকা
      
      প্রধানমন্ত্রী গ্রাম সড়ক যোজনার তৃতীয় পর্যায়ের সূচনায় মন্ত্রিসভায় সায়

      Posted On: 10 JUL 2019 9:34PM by PIB Kolkata

    নয়াদিল্লি , ১০ জুলাই ,, ২০১৯


    দেশের গ্রামীণ সড়ক যোগাযোগ ব্যবস্হার বিকাশে, প্রধানমন্ত্রী শ্রী নরেন্দ্র মোদীর পৌরহিত্যে আজ অনুষ্ঠিত কেন্দ্রীয় মন্ত্রিসভার অর্থনৈতিক বিষয়ক কমিটি প্রধানমন্ত্রী গ্রাম সড়ক যোজনার তৃতীয় পর্যায়ের কাজ শুরুর প্রস্তাব অনুমোদন করেছে। এই প্রকল্পে গ্রামীণ কৃষিবাজার, উচ্চমাধ্যমিক বিদ্যালয় এবং হাসপাতালগুলিকে জনপদগুলির সঙ্গে সড়কপথে যুক্ত করার প্রস্তাব রয়েছে।


    প্রকল্পের আওতায় বিভিন্ন রাজ্যে ১,২৫,০০০ কিলোমিটার দীর্ঘ সড়ক নির্মাণের প্রস্তাব করা হয়েছে। মন্ত্রিসভার এই সিদ্ধান্তের ফলে গ্রামীণ কৃষিবাজার, উচ্চমাধ্যমিক বিদ্যালয় এবং হাসপাতালগুলির সঙ্গে দ্রুত যোগাযোগ ব্যবস্হা গড়ে উঠবে। এমনকি প্রকল্পের আওতায় নির্মিত সড়কের উপযুক্ত রক্ষণাবেক্ষণও সম্ভব হবে। এই গ্রামীণ সড়ক প্রকল্প রূপায়ণে খরচ ধরা হয়েছে আনুমানিক ৮০,২৫০ কোটি টাকা। এরমধ্যে কেন্দ্রীয় সরকার ৫৩ হাজার ৮০০ কোটি টাকার ব্যয় বহন করবে। অবশিষ্ট ২৬ হাজার ৪৫০ কোটি টাকা খরচ যোগাবে সংশ্লিষ্ট রাজ্যগুলি।


    ২০২৪-২৫ নাগাদ প্রকল্প রূপায়ণের কাজ শেষ হবে বলে মনে করা হচ্ছে। এই প্রকল্পের সূচনার আগে রাজ্যগুলির সঙ্গে সমঝোতাপত্র বা মউ স্বাক্ষর করা হবে। উদ্দেশ্য, প্রকল্পের আওতায় নির্মিত সড়কের পরবর্তী ৫ বছর সময়কালে রক্ষণাবেক্ষণের জন্য পর্যাপ্ত তহবিল সংরক্ষণ করা। উল্লেখ করা যেতে পারে, গ্রামীণ সড়ক যোজনার প্রথম এবং দ্বিতীয় পর্যায়ে গত এপ্রিল মাস পর্যন্ত প্রায় ৬ লক্ষ কিলোমিটার দীর্ঘ সড়ক নির্মাণ করা হয়েছে। কেন্দ্রীয় অর্থমন্ত্রী ২০১৮-১৯এর বাজের ভাষণে গ্রামীণ সড়ক যোজনার তৃতীয় পর্যায়ের সূচনার কথা ঘোষণা করেছিলেন।


    CG/BD/NS

    
    
    (Release ID: 1578282) Visitor Counter : 27
    
    
      Read this release in: English