      পরিসংখ্যানএবংকর্মসূচিরূপায়ণমন্ত্রক

      অর্থনৈতিক সমীক্ষা ২০১৯ – ভারতের ৫ ট্রিলিয়ন ডলারের অর্থনীতিধর দেশ হয়ে ওঠার লক্ষ্যে এক দিশা-নির্দেশ : ভারতের মুখ্য পরিসংখ্যানবিদ
      Posted On: 04 JUL 2019 9:38PM by PIB Kolkata


    নয়াদিল্লি, ০৪ জুলাই, ২০১৯


    ভারতের মুখ্য পরিসংখ্যানবিদ এবং পরিসংখ্যান তথা কর্মসূচি রূপায়ণ মন্ত্রকের সচিব শ্রী প্রবীণ শ্রীবাস্তব অর্থনীতির বিভিন্ন ক্ষেত্রে গুরুত্বদান এবং ৫ ট্রিলিয়ন মার্কিন ডলারের অর্থনীতিধর দেশ হয়ে ওঠার লক্ষ্যে ২০১৯ – এর অর্থনৈতিক সমীক্ষায় যে দিশা-নির্দেশ দেওয়া হয়েছে, তাকে তিনি সমর্থন জানিয়েছেন। তিনি আরও বলেছেন, আর্থিক অগ্রগতির বিভিন্ন ক্ষেত্রে লগ্নি বৃদ্ধির বিভিন্ন কৌশল জ্বালানি হিসাবে কাজ করবে। এর ফলে, উৎপাদনশীলতা যেমন বাড়বে, তেমনই ক্রয় ক্ষমতা বৃদ্ধি পাবে এবং বিনিয়োগের মাধ্যমে সঞ্চয়ের সম্ভাবনা তৈরি হবে।


    শ্রী শ্রীবাস্তব অন্যান্য বিকাশশীল অর্থনীতিধর দেশগুলির আর্থিক বুনিয়াদী ব্যবস্থার সঙ্গে ভারতের তুলনা করে বলেছেন, এবারের অর্থনৈতিক সমীক্ষায় সার্বিক উন্নতির দৃষ্টিভঙ্গী বজায় রেখে অর্থনৈতিক ভারসাম্য অর্জনের পন্থা দেখানো হয়েছে। সমীক্ষায় সরকারের ‘বেটি বাঁচাও, বেটি পড়াও’, ‘স্বচ্ছ ভারত মিশন’ প্রভৃতি সফল কর্মসূচিগুলির কথাও বিশেষভাবে উল্লেখ করা হয়েছে। সমীক্ষায় ক্ষুদ্র ও মাঝারি শিল্প সংস্থাগুলির জন্য বিনিয়োগের পাশাপাশি, উৎপাদনশীলতা ও কর্মসংস্থান সৃষ্টির লক্ষ্যে শ্রম সংস্কারের কথাও উল্লেখ করা হয়েছে বলে তিনি জানান। সাধারণ মানুষের ক্ষমতায়নের মাধ্যমে অর্থনীতির বিকাশ ঘটতে পারে বলে সমীক্ষায় যে কথা উল্লেখ করা হয়েছে, তার প্রেক্ষিতে মন্ত্রক ইতিমধ্যেই একাধিক পদক্ষেপ গ্রহণ করেছে।


    CG/BD/SB

    
    
    (Release ID: 1577327) Visitor Counter : 26
    
    
      Read this release in: English