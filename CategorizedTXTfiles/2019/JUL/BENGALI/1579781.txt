      শ্রমওকর্মসংস্থানমন্ত্রক

      দক্ষতা বিকাশ কর্মসূচির আওতায় ৩৬২০ জন বিড়ি শ্রমিককে প্রশিক্ষণ
      Posted On: 22 JUL 2019 5:40PM by PIB Kolkata


    নয়াদিল্লি, ২২ জুলাই , ২০১৯


    দক্ষতা বিকাশ ও উদ্যোগ মন্ত্রক এবং জাতীয় দক্ষতা বিকাশ নিগমের যৌথ উদ্যোগে বিড়ি শ্রমিক এবং তাদের পরিবারের নির্ভরশীলদের জন্য একটি দক্ষতা বিকাশ কর্মসূচি গ্রহণ করা হয়েছে।


    এই কর্মসূচির আওতায় ৩১ রকমের প্রশিক্ষণ দেওয়া হয়। এগুলি হল ট্যালির মাধ্যমে অ্যাকাউন্টস-এর কাজ শেখানো, সিএমসি অপারেটর, হোটেল ম্যানেজমেন্টের আওতায় ফ্রন্ট অফিসের সহযোগীর কাজ, সেলাই মেশিন ব্যবহার, খাদ্য ও পানীয় পরিষেবা প্রদান, এসি ও ফ্রিজ মেকানিক, কাস্টমার কেয়ার এক্সিকিউটিভ, সোলার প্যানেল বসানো, দর্জির কাজ, সোলার পিভি বসানো, সহকারী ইলেকট্রিশিয়ান, সহকারী বিউটি থেরাপিস্ট, কম্পিউটারের প্রাথমিক পাঠ্যক্রম, জেনারেল ডিউটি অ্যাসিসটেন্ট, মাঠ পর্যায়ের প্রযুক্তিবিদ, গাড়ি শিল্পের মেরামতির কাজ, জলের কলের কাজ, বিউটিশিয়ান, মাশরুমের চাষ, ব্যাঙ্কিং ও অ্যাকাউন্টেন্সি, মেডিকেল ও নার্সিং পাঠ্যক্রম, সীবন শিল্প, জ্যাম ও জেলি তৈরি, কম্পিউটার হার্ডওয়্যার, আচার তৈরি, সেলাইয়ের কাজ, সফ্ট টয় তৈরি, ধূপবাতি তৈরি, ব্যাগ তৈরি, এলইডি এবং সিসিটিভি প্রযুক্তি শেখানো।


    কলকাতা অঞ্চলে ১৬,৭৪,২৪৯ জন এবং গুয়াহাটিতে ৯৭৪৭ জন সহ গোটা দেশে মোট ৫৫,৮৬৬২৩ জন বিড়ি শিল্পের সঙ্গে যুক্ত শ্রমিক রয়েছেন। ৩ হাজার ৬২০ জন বিড়ি শ্রমিক দক্ষতা বিকাশ কর্মসূচির আওতায় প্রশিক্ষিত হয়েছেন। এদের মধ্যে ৪৬১ জন বিকল্প জীবিকা বেছে নিয়েছেন।


    লোকসভায় আজ এক লিখিত প্রশ্নের জবাবে শ্রম এবং কর্মসংস্হান দপ্তরের স্বাধীন দায়িত্বপ্রাপ্ত প্রতিমন্ত্রী শ্রী সন্তোষ কুমার গাঙ্গোয়ার এই তথ্য জানিয়েছেন।


      CG/CB/NS

    
    
    (Release ID: 1579781) Visitor Counter : 40
    
    
      Read this release in: English