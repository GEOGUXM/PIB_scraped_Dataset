      ক্ষুদ্র, অতিক্ষুদ্রওমাঝারিশিল্পমন্ত্রক

      প্রধানমন্ত্রী কর্মসংস্হান সৃষ্টি যোজনার আওতায় দক্ষতা উন্নয়ন
      Posted On: 08 JUL 2019 10:27PM by PIB Kolkata


    নয়াদিল্লি, ০৮ জুলাই , ২০১৯


    সরকার প্রধানমন্ত্রী কর্মসংস্হান সৃষ্টি যোজনার (পিএমইজিপি)আওতায় দক্ষতা উন্নয়নের লক্ষ্যে সরকার বিভিন্ন উদ্যোগ নিয়েছে। এই যোজনার সুবিধাভোগীদের শিল্পোদ্যোগ উন্নয়ন কর্মসূচির (ইডিপি)মাধ্যমে বিভিন্ন প্রশিক্ষণের ব্যবস্হা করা হচ্ছে। ইডিপি কর্মসূচির মাধ্যমে শিল্পোদ্যোগীদের অর্থ, উৎপাদন, বাজারজাত, ব্যাঙ্কিং পরিষেবা, হিসাব রক্ষার মতো বিভিন্ন বিষয়ে প্রশিক্ষণ দেওয়া হয়। ১০ দিনের ইডিপি প্রশিক্ষণের সফল গ্রামীণ শিল্পোদ্যোগী এবং ব্যাঙ্ক কর্তৃপক্ষের সঙ্গে মতবিনিময়ের সুযোগ করে দেওয়া হয়। পিএমইজিপি-র আওতায় স্বচ্ছ ভারত অর্থ বরাদ্দের লক্ষ্যে বরাদ্দকৃত অর্থ অনলাইনের মাধ্যমে সংশ্লিষ্ট ব্যাঙ্কের শাখায় পাঠিয়ে দেওয়া হয়। বর্তমানে পিএমইজিপি এবং মুদ্রা যোজনার আওতায় দ্বিতীয় পর্যায়ে আর্থিক সহায়তার সংস্হান করা হয়েছে। উৎপাদিত পণ্যের বাজারজাত করার ক্ষেত্রে উত্তরপূর্বাঞ্চল, নকশাল প্রভাবিত জেলাগুলি এবং আন্দামান ও নিকোবর দ্বীপপুঞ্জে ১০ শতাংশ অর্থ-সাহায্য করা হবে। খাদি পণ্যের খুচরো ব্যবসার জন্য পিএমইজিপি এবং এসএফইউআরটিআই-এর আওতায় কেভিআইসি-র থেকে শংসাপত্র পাওয়া সংস্হাগুলিকে ১০ শতাংশ অর্থ-সাহায্য করা হবে। খাদি এবং গ্রামশিল্প কমিশন (কেভিআইসি) ২০১৯-২০ অর্থবর্ষে ৫৮,৫৯৩০ জনের কর্মসংস্হানের পরিকল্পনা করেছে। ইতিমধ্যে ২৬শে জুনের প্রাপ্ত তথ্য অনুযায়ী ৩৬ হাজার ৯০৪ জন এই উদ্যোগের ফলে উপকৃত হয়েছেন।


    রাজ্যসভায় অতিক্ষুদ্র, ক্ষুদ্র এবং মাঝারি শিল্পোদ্যোগ মন্ত্রী শ্রী নিতীন গড়করি আজ এক লিখিত প্রশ্নের উত্তরে এই তথ্য জানিয়েছেন।


    CG/CB/NS

    
    
    (Release ID: 1577871) Visitor Counter : 17
    
    
      Read this release in: English