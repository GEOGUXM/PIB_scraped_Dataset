      অর্থমন্ত্রক

      সোনা এবং অন্যান্য ধাতুর সীমাশুল্ক ১০ শতাংশ থেকে বেড়ে ১২.৫ শতাংশ হল
      Posted On: 05 JUL 2019 9:42PM by PIB Kolkata


    নয়াদিল্লি, ০৫ জুন , ২০১৯


    সংসদে আজ ২০১৯-২০-র কেন্দ্রীয় বাজেট পেশ করে কেন্দ্রীয় অর্থ এবং কর্পোরেট বিষয়ক মন্ত্রী শ্রীমতি নির্মলা সীতারমন বেশ কয়েকটি কর প্রস্তাবনার ঘোষণা করেন যাতে স্টার্ট আপ উদ্যোগগুলিতে বিনিয়োগ বাড়ানোর সুযোগ রয়েছে। অর্থনৈতিক বিকাশ এবং ‘ মেক ইন ইন্ডিয়া ’ প্রকল্পকে উৎসাহ দিতে একটি বিশেষ প্রকল্পের সূচনা করা হবে যাতে বিশ্বের বিভিন্ন সংস্হা স্বচ্ছতা বজায় রেখে প্রতিযোগিতামূলক নিলামের সাহায্যে বৃহৎ উৎপাদনকেন্দ্র স্হাপন করতে পারে। এর মধ্যে সৌরশক্তি প্রয়োগের ফোটো ভোল্টেক যন্ত্রাংশ, লিথিয়াম স্টোরেজ ব্যাটারি, সৌর ও বৈদ্যুতিক ইন্ধনযুক্ত পরিকাঠামোর সৃষ্টি, কম্পিউটার সার্ভার ও ল্যাপটপ তৈরি সহ অন্যান্য কারখানা রয়েছে। এই সংস্হাগুলির ক্ষেত্রে আয়কর আইনের ৩৫এডি ধারার আওতায় বিনিয়োগ যুক্ত আয়কর এবং অন্যান্য অপ্রত্যক্ষ করের সুযোগ দেওয়া হবে।


    স্বল্প মূল্যে আবাসন


    ২০২০-র ৩১ মার্চ পর্যন্ত ৪৫ লক্ষ টাকা পর্যন্ত যেসব বাড়ি কেনার সুযোগ রয়েছে, সেইসব বাড়ি কেনার ক্ষেত্রে ২ লক্ষ টাকা সুদ ছাড়াও ১.৫ লক্ষ টাকা অতিরিক্ত কর ছাড় দেওয়ার প্রস্তাব দেওয়া হয়েছে এই বাজেটে।


    কর কাঠামো


    বাজেট পেশের সময় শ্রীমতি সীতারমন বলেন, প্রত্যক্ষ কর সংক্রান্ত রাজস্ব আয় বিগত বেশ কয়েক বছরে উল্লেখযোগ্যভাবে বেড়েছে। ২০১৩-১৪ অর্থবর্ষের ৬.৩৮ লক্ষ কোটি টাকা থেকে এটি ৭৮ শতাংশেরও বেশি বেড়ে ২০১৮-১৯এ এই আয় ১১.৩৭ লক্ষ কোটি টাকায় পৌঁছেছে।


    ২ কোটি টাকা থেকে ৫ কোটি টাকা পর্যন্ত আয়কর প্রদানকারী ব্যক্তিদের এবার থেকে ৩ শতাংশ সারচার্জ দিতে হবে। ৫ কোটি টাকার উর্দ্ধে আয় এমন ব্যক্তিদের ক্ষেত্রে এই সারচার্জের হার হবে ৭ শতাংশ।


    কর্পোরেট কর


    বর্তমানে, যেসব সংস্হা বার্ষিক ২৫০ কোটি টাকা পর্যন্ত ব্যবসায়িক লেনদেন করেন, বছরে তাদের ২৫ শতাংশ হারে কর্পোরেট কর দিতে হয়। এবার থেকে ৪০০ কোটি টাকার লেনদেনকারি বাণিজ্যিক সংস্হাকেও এই সুযোগের আওতায় আনা হবে।


    সীমাশুল্কের প্রস্তাবনা


    অভ্যন্তরীণ শিল্পের অন্তর্গত ৩৬টি দ্রব্যে সীমাশুল্ক বাড়ানো হয়েছে এবারের বাজেটে। এরমধ্যে রয়েছে, কাজুবাদাম, ফ্যাটি অ্যাসিড, পলিভিনাইল ক্লোরাইড, প্লাস্টিকের মেঝের ঢাকনা, ক্লোরোবিউটাইল বা ব্রোমোবিউটাইল রাবার, ছাদে বসানোর সেরামিকের টাইল, স্টেনলেস স্টিলের বাসন, স্লিট বাতানুকুল যন্ত্রের অভ্যন্তরীণ এবং বহির্আস্তরণ, লাউড স্পিকার, সিসিটিভি ও আইপি ক্যামেরা, অপটিক্যাল ফাইবার, কাঁচের আয়না ইত্যাদি।


    জিএসটি


    জিএসটি প্রয়োগ হওয়ার পর থেকে ১৭টি কর ব্যবস্হা এবং ১৩টি সেস ব্যবস্হাকে একটি করে পরিণত করা হয়েছে। শ্রীমতি সীতারমন বলেন, জিএসটি হার কমানোর ফলে বছরে ৯২ হাজার কোটি টাকা সাশ্রয় হবে।


    CG/SSS/NS

    
    
    (Release ID: 1577609) Visitor Counter : 36
    
    
      Read this release in: English