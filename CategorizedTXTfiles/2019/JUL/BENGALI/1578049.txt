      শিল্পওবাণিজ্যমন্ত্রক

      ভারতের অর্থনীতিকে ৫ ট্রিলিয়ন ডলারে পৌঁছে নিয়ে যেতে সরকারি-বেসরকারি অংশিদারিত্বের প্রয়োজন : রাজীব কুমার
      Posted On: 09 JUL 2019 9:02PM by PIB Kolkata


    কলকাতা, ০৯ জুলাই, ২০১৯


    ভারত আগামী ২০২৪এর মধ্যে তিন ট্রিলিয়ন ডলার অর্থনীতিতে পৌঁছানোর লক্ষ্যমাত্রা নিয়েছে। এই লক্ষ্য পূরণের জন্য পরিকাঠামোগত সংস্কারের প্রয়োজন বলে জানালেন নীতি আয়োগের ভাইস প্রসিডেন্ট শ্রী রাজীব কুমার। কলকাতায় বণিকসভা ইন্ডিয়ান চেম্বার অফ কমার্সের ৯১তম বার্ষিক সাধারণ সভায় তিনি বলেন, গত ৫ বছরে অপ্রত্যক্ষ কর, দেউলিয়া ব্যবস্হাপনা, রিয়েল এসটেটের ক্ষেত্রে অনেক পরিবর্তন আনা হয়েছে। সরকারি-বেসরকারি অংশিদারিত্বের ওপর জোর দিয়ে শ্রী কুমার বলেন, বেসরকারি সংস্হাগুলির উচিত সরকারের সঙ্গে একযোগে কাজ করা, যাতে ভারতের অর্থনীতি আমেরিকা ও চীনের পর তৃতীয় বৃহত্তম অর্থনীতিতে উঠে আসতে পারে। তিনি বলেন, পরিকাঠমো ক্ষেত্রে বিনিয়োগ, ডিজিটাল ইকোনমি এবং ক্ষুদ্র ও মাঝারি শিল্পে কর্মসংস্হান এই লক্ষ্য পূরণ করতে পারে। ভারতীয় শিল্প ও পরিকাঠামো ক্ষেত্রে বেসরকারি বিনিয়োগ প্রকৃতই পরিবর্তন আনতে পারে বলে তিনি অভিমত প্রকাশ করেন। তিনি আরও বলেন, ভারতের রপ্তানী নির্ভর অর্থনীতির প্রয়োজন। তিনি বলেন, চীন এবং পূর্ব এশিয়ায় বিনিয়োগ বৃদ্ধির ফলে উৎপাদন বৃদ্ধি পেয়েছে। রপ্তানী নির্ভর এই মডেল অনুসরণ করেই এই দেশগুলি আন্তর্জাতিক বাজারে প্রতিযোগিতায়টিকে থাকতে পেরেছে।


    কেন্দ্রের একাধিক প্রকল্পের কথা উল্লেখ করে তিনি বলেন, সরকারের লক্ষ্যই হল দরিদ্র এবং সাধারণ মানুষের মধ্যে প্রাথমিক পুষ্টি, ন্যূনতম স্বাস্হ্য পরিষেবা, সকলের জন্য গৃহ, শৌচালয়, বিদ্যুৎ, পানীয় জলের মতো সমস্তরকম সুযোগ-সুবিধা পৌঁছে দেওয়া।


    কেন্দ্রীয় অর্থমন্ত্রকের অর্থ সংক্রান্ত দপ্তরের মুখ্য আর্থিক উপদেষ্টা শ্রী সঞ্জীব সান্যাল বলেন, আর্থিক সমীক্ষা এবং বর্তমানে সম্প্রতি কেন্দ্রীয় বাজেটের মাধ্যমে দেশের অর্থনীতিকে শক্তিশালী করার বিষয়টি তুলে ধরা হয়েছে। কিছু সমস্যা রয়েছে, সেগুলিও দূর করা প্রয়োজন। বিচারকের শূন্যস্হান পূরণ এবং দ্রুত মামলার নিষ্পত্তি করে আদালতে ন্যায়বিচারের কাজ বৃদ্ধি প্রয়োজন।


    অনুষ্ঠানে বণিকসভা আইসিসি-র পক্ষ থেকে ভারতের প্রাক্তন ক্রিকেটার জীবনকৃতি সম্মান প্রদান করা হয়।


    নীতি আয়োগের প্রাক্তন ভাইস প্রেসিডেন্ট ডঃ অরবিন্দ পানাগরিয়া, এল কাটাটন এশিয়া অ্যাডভাইজারির চেয়ারম্যান এবং ম্যানেজিং পার্টনার শ্রী রবি ঠাকরন, আইসিসি-র সভাপতি শ্রী রুদ্র চ্যাটার্জী সহ বিশিষ্টজন উপস্হিত ছিলেন।


    CG/SS /NS

    
    
    (Release ID: 1578049) Visitor Counter : 61
    
    
      Read this release in: English