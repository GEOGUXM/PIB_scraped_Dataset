      নারীওশিশুবিকাশমন্ত্রক

      ধর্ষিত শিশুদের পুনর্বাসন
      Posted On: 15 JUL 2019 12:28PM by PIB Kolkata


    নয়াদিল্লী, ১৪ জুলাই , ২০১৯


    শিশুদের নিরাপত্তা, সম্ভ্রম ও কল্যাণ নিশ্চিত করার লক্ষে ২০১৫ সালে জুভেনাইল জাস্টিস ( শিশুদের যত্ন ও রক্ষা ) আইন প্রণয়ন করা হয়েছে। এই আইন অনুযায়ী ধর্ষিত যে সব শিশুর নিরাপত্তার প্রয়োজন এবং যারা দ্বন্দ্ব-বিবাদের শিকার তাদের যথাযথ যত্ন, নিরাপত্তা, চিকিৎসা এবং সমাজের মূল স্রোতে আবারো ফিরিয়ে আনার উদ্যোগ নেওয়া হয়। শিশুদের প্রয়োজন অনুযায়ী তাদের যত্ন এবং নিরাপত্তার দিকটি খেয়াল রাখার কথাও এই আইনে রয়েছে।


    এই আইন প্রয়োগের দায়িত্ব মূলত রাজ্য সরকারের হাতে রয়েছে। এই আইনের আওতায় ২০১৬ সালে একটি মডেল নীতি নির্দেশিকা তৈরি করা হয়েছে। যেখানে এইসব শিশুদের জন্য বিভিন্ন পরিকাঠামো, পরিধান সামগ্রী, থাকার জায়গা, খাদ্য ও পুষ্টির মানের বিষয়ে স্পষ্ট উল্লেখ আছে।


    এই ধরণের শিশুদের জন্য নিরাপদ পরিবেশ সৃষ্টি করতে , তাদের সার্বিক বিকাশের উদ্দেশ্যে রাজ্য সরকার এবং কেন্দ্রশাসিত অঞ্চলের প্রশাসনকে “শিশু রক্ষা পরিষেবা” (সি পি এস) এর (যেটি আগে সুসংহত শিশু রক্ষা কর্মসূচী হিসেবে পরিচিত ছিল) আওতায় নারী ও শিশু বিকাশ মন্ত্রক অর্থ সাহায্য দিয়ে থাকে । এই অর্থে শিশুদের যত্ন নেওয়ার নানা সংস্থা তৈরি করে সেগুলি রক্ষণাবেক্ষণ করা হয়।


    লোকসভায় এক লিখিত প্রশ্নের জবাবে নারী ও শিশু বিকাশ মন্ত্রী শ্রীমতী স্মৃতি জুবিন ইরানী এই তথ্য জানিয়েছেন।


    CG/CB

    
    
    (Release ID: 1578703) Visitor Counter : 26
    
    
      Read this release in: English