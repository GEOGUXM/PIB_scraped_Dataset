      স্বরাষ্ট্র মন্ত্রক

      বিমানবন্দরে ই-ভিসা ব্যবস্হা
      Posted On: 17 JUL 2019 1:39PM by PIB Kolkata


    নয়াদিল্লি, ১৭ জুলাই , ২০১৯


    কেন্দ্রীয় সরকার ২০১৪-র ২৭শে নভেম্বর থেকে ই-ভিসা কর্মসূচি চালু করেছে। বর্তমানে দিল্লী, মুম্বাই, ব্যাঙ্গালোর, চেন্নাই, গোয়া, কলকাতা, কোচিন, হায়দ্রাবাদ, আমেদাবাদ, ত্রিবান্দম, কালিকট, লক্ষ্ণৌ, অমৃতসর, ত্রিচি, জয়পুর, ম্যাঙ্গালোর, পুণে, নাগপুর, কোয়েম্বাতুর, গয়া, বাগডোগরা, গুয়াহাটি, বারাণসী, চন্ডিগড়, বিশাখাপত্তনম, মাদুরাই, ভুবনেশ্বর এবং পোর্টব্লেয়ার - এই ২৮টি বিমানবন্দর এবং মুম্বাই, কোচিন, ম্যাঙ্গালোর, গোয়া এবং চেন্নাই - এই ৫টি সামুদ্রিক বন্দরে এই সুবিধা পাওয়া যাচ্ছে। অভিবাসনের অতিরিক্ত চেকপোস্টগুলিতে ই-ভিসার সুবিধা পাওয়ার বিষয়টি একটি ধারাবাহিক প্রক্রিয়া। তবে সেখানে প্রয়োজনীয় লোকবল এবং যান্ত্রিক ও বৈদ্যুতিন পরিকাঠামো থাকতে হবে।


    লোকসভায় আজ এক লিখিত প্রশ্নের জবাবে স্বরাষ্ট্র প্রতিমন্ত্রী শ্রী নিত্যানন্দ রাই এই তথ্য জানিয়েছেন।


    CG/CB/NS

    
    
    (Release ID: 1579063) Visitor Counter : 12
    
    
      Read this release in: English