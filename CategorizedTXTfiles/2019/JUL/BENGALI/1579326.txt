      স্বরাষ্ট্র মন্ত্রক

      রাজ্যসভায় সর্বসম্মতভাবে পাশ হল জাতীয় তদন্ত সংস্থা (সংশোধনী) বিল, ২০১৯
      Posted On: 18 JUL 2019 3:15PM by PIB Kolkata


    নয়াদিল্লি, ১৭ জুলাই, ২০১৯


    রাজ্যসভায় সর্বসম্মতভাবে পাশ হল জাতীয় তদন্ত সংস্থা (সংশোধনী) বিল, ২০১৯। দুটি কক্ষেই একসঙ্গে পাশ হওয়ায় এখন থেকে এনআইএ কোন ভারতীয় বা বিদেশে ভারতের স্বার্থ জড়িত এমন ক্ষেত্রে সন্ত্রাসের ঘটনার তদন্ত করার ক্ষমতা পাবে।


    এনআইএ সংশোধী বিল নিয়ে রাজ্যসভায় সাংসদদের বিভিন্ন প্রশ্নের জবাবে কেন্দ্রীয় স্বরাষ্ট্র মন্ত্রী শ্রী অমিত শাহ বলেন, এটা সংসদের দায়িত্ব বিশ্বের সামনে এনআইএ-র একটি দৃঢ় ভাবমূর্তি গড়ে তোলা। তিনি বলেন, রাজনৈতিক স্বার্থে এনআইএ-কে ছোট করা উচিৎ নয়।


    স্বরাষ্ট্র মন্ত্রকের তথ্য অনুযায়ী, এ বছর ৩০শে জুন পর্যন্ত ২,০৭২টি দায়ের করা মামলার মধ্যে ১৯৯টিতে আরোপপত্র দায়ের করা হয়েছে। ৫১টি মামলায় সাজা হয়েছে ও ৪৬টি মামলায় দণ্ড হয়েছে।


    বিরোধীরা সমঝোতা বিস্ফোরণের ঘটনাটি উত্থাপন করলে স্বরাষ্ট্র মন্ত্রী হস্তক্ষেপ করেন। তিনি বলেন, ঐ মামলাটি ধর্মীয় কারণে রাজনৈতিক উদ্দেশ্যপ্রণোদিত এবং দোষীদের বিরুদ্ধে আদালত কোন প্রমাণ পায়নি। মানুষকে মিথ্যা মামলায় জড়ানো হয়েছে। স্বরাষ্ট্র মন্ত্রী প্রশ্ন করেন, তাঁদের বা তাঁদের পরিবারের কি মানবাধিকার নেই?


    তদন্ত সংস্থার স্বাধীনতার পক্ষে স্বরাষ্ট্র মন্ত্রী বলেন, বর্তমান সরকারের আমলে তদন্ত এবং মামলা স্বাধীনভাবেই সম্পাদন হয়। কখনই তার অপব্যবহার হয় না। তাদের কাজকর্ম রাজনৈতিক মতের ওপর নির্ভর করে না, করে আইনের ওপর। সভাকে এই বলে শ্রী শাহ আশ্বস্ত করেন যে, এই সরকারের আমলে কোন সংস্থারই অপব্যবহার করা হয়নি।


    শ্রী শাহ বলেন, এখনও পর্যন্ত বিদেশে ভারতীয়দের বিরুদ্ধে কোন সন্ত্রাসবাদী ঘটনায় মামলা করার ক্ষমতা নেই ভারতের। সব দলের সমর্থনেই এই নতুন বিল পাশ হওয়া উচিৎ এবং সারা বিশ্বের কাছে এই বার্তা যাওয়া উচিৎ যে ভারত একটি রাষ্ট্র হিসেবে ও সাংসদদের ঐক্যমত্যের ভিত্তিতে সন্ত্রাস মোকাবিলায় এনআইএ-কে আরও শক্তিশালী করে গড়ে তুলতে পারে।


    CG/AP/DM

    
    
    (Release ID: 1579326) Visitor Counter : 10
    
    
      Read this release in: English