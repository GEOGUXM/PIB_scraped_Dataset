      প্রতিরক্ষামন্ত্রক

      প্রতিরক্ষা সরঞ্জাম তৈরিতে ভারত স্বনির্ভরতার দিকে এগোচ্ছে
      Posted On: 15 JUL 2019 12:30PM by PIB Kolkata


    কলকাতা , ১৪ এপ্রিল ,২০১৯


    যে কোন দেশের সামরিক ক্ষমতার মাপকাঠির একটি নিদর্শন হল প্রতিরক্ষা সরঞ্জাম তৈরিতে স্বনির্ভর হওয়া । সরকার প্রতিরক্ষা সামগ্রী উৎপাদনের যে নীতি অনুসরণ করছে, তার অন্যতম লক্ষ হল সামরিক ক্ষেত্রে প্রয়োজনীয় অস্ত্র সহ নানা সরঞ্জাম তৈরির জন্য দেশেই সেগুলির নকশা বানিয়ে, উন্নয়ন ঘটিয়ে, উৎপাদন করা। প্রতিরক্ষা মন্ত্রকের সামরিক সরঞ্জাম উৎপাদন বিভাগের সচিব, ডঃ অজয় কুমার কলকাতায় গতকাল জানিয়েছেন, এক্ষেত্রে বেসরকারি প্রতিষ্ঠানের অংশ গ্রহণকে উৎসাহিত করা এবং দেশে প্রতিরক্ষা সরঞ্জাম উৎপাদনের জন্য গবেষণা ও উন্নয়নে অতি ক্ষুদ্র, ক্ষুদ্র এবং মাঝারি শিল্পোদ্যগকে শামিল করা সরকারের অন্যতম লক্ষ ।


    কলকাতায় ভারত চেম্বার অফ কমার্স (বিসিসি) আয়োজিত “ ডিফেন্স প্রোডাকশন পলিসিঃ টুওয়ার্ডস সেলফ রিলায়েন্স” শীর্ষক আলোচনায় ডঃ কুমার এই প্রসঙ্গে সরকারের নানা উদ্যোগের কথা জানান। তিনি বলেন সরকারী-বেসরকারী যৌথ অংশীদারিত্বে মেক ইন ইন্ডিয়া কর্মসূচীর আওতায় দেশীয় প্রযুক্তিতে নকশা তৈরি করে, তার থেকে নির্মাণের জন্য উৎসাহ দিতে নানা উদ্যোগ নেওয়া হয়েছে। এর মধ্যে রয়েছে প্রতিরক্ষা সরঞ্জাম সংগ্রহের জন্য ভারতীয় প্রতিষ্ঠানগুলিকে অগ্রাধিকার দেওয়া, এর জন্য প্রয়োজনীয় বিধি নিষেধ শিথিল করা, প্রতিরক্ষা ক্ষেত্রে প্রত্যক্ষ বিদেশী বিনিয়োগের পরিমাণ বাড়ানোর জন্য সংস্থাগুলির শেয়ারের অনুপাত বৃদ্ধি করা, রপ্তানী পদ্ধতির সরলীকরণ । সরকার স্বচ্ছ এবং প্রতিযোগিতামূলক পরিবেশে ভারতীয় প্রতিষ্ঠানগুলির সঙ্গে দীর্ঘমেয়াদী “কৌশলগত অংশীদারিত্বে” যাওয়ার পরিকল্পনা করেছে। পরবর্তীকালে দেশে এই ধরণের জিনিষ উৎপাদন করে তা সরবরাহ করার লক্ষে আন্তর্জাতিক সংস্থাগুলির থেকে প্রযুক্তি আমদানি করার জন্য চুক্তিবদ্ধ হওয়ার জন্য ওই নীতিতে জোর দেওয়া হয়েছে।

    
    
    শ্রী কুমার জানিয়েছেন, প্রতিরক্ষা ক্ষেত্রে রাষ্ট্রায়ত্ত সংস্থাগুলিকে আরো সক্রিয় করার লক্ষে বেশ কিছু পদক্ষেপ নেওয়া হয়েছে। অর্ডন্যান্স ফ্যাক্টরি বোর্ড এবং এই রাষ্ট্রয়ত্ত্ব সংস্থাগুলিকে তাদের কাজের বেশ কিছু অংশ ক্ষুদ্র ও মাঝারী শিলপ সংস্থাগুলিকে আউটসোর্স করতে বলা হয়েছে। এর ফলে দেশেই সামরিক সরঞ্জাম তৈরির একটি বাতাবরণ তৈরি হবে। যার মাধ্যমে দীর্ঘমেয়াদী জাতীয় নিরাপত্তার স্বার্থে এই ক্ষেত্রে স্থিতিশীল উন্নয়ন আনা সম্ভব হবে।


    
    
    শ্রী অজয় কুমার আশা করেন, প্রতিরক্ষা সরঞ্জাম তৈরির ক্ষেত্রে পূর্ব ভারতেও নানা উদ্যোগ দেখা দেবে এবং ছোট ছোট প্রতিষ্ঠানগুলি এখানে সক্রিয় অংশ নেবে।


    
    
    যে সব অতি ক্ষুদ্র, ক্ষুদ্র এবং মাঝারী শিল্পোদ্যগীরা প্রতিরক্ষা সরঞ্জাম নির্মাণের এই ক্ষেত্রে উৎসাহী হবেন তাঁদের সহযোগিতার জন্য ডঃ কুমার ভারত চেম্বার ডিফেন্স সেক্টর ফেসিলিটেশন সেন্টারেরও সুচনা করেন।
    
    
    অনুষ্ঠানে বায়ুসেনার প্রাক্তন প্রধান এয়ার মার্শাল অরূপ রাহা, অবসরপ্রাপ্ত লেফট্যান্যান্ট জেনারেল অনিরূদ্ধ চক্রবর্তী, টীটাগড় ওয়াগন লিমিটেডের এক্সিকিউটিভ চেয়ারম্যান শ্রী জে পি চৌধুরী, ভারত চেম্বার ডিফেন্স সেক্টর ফেসিলিটেশন সেন্টারের উপদেষ্টা ডঃ রাজীব চক্রবর্তী, বিসিসির সভাপতি শ্রী সীতারাম শর্মা অন্যান্যদের মধ্যে উপস্থিত ছিলেন।


    CG/CB

    
    
    (Release ID: 1578704) Visitor Counter : 152
    
    
      Read this release in: English