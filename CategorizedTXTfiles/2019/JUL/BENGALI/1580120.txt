      সামাজিকন্যায়ওক্ষমতায়নমন্ত্রক

      ‘দিব্য কলা শক্তি, ভিন্নভাবে সক্ষমদের ক্ষমতা প্রদর্শন’ অনুষ্ঠানে অংশগ্রহণকারী ভিন্নভাবে সক্ষম শিশুদের সঙ্গে রাষ্ট্রপতির মতবিনিময়
      Posted On: 24 JUL 2019 5:39PM by PIB Kolkata


    নয়াদিল্লি, ২৪ জুলাই, ২০১৯


    রাষ্ট্রপতি শ্রী রামনাথ কোবিন্দ আজ নতুন দিল্লির পণ্ডিত দীনদয়াল উপাধ্যায় সংস্থান ন্যাশনাল ইনস্টিটিউট ফর পার্সন্‌স উইথ ফিজিক্যাল ডিস্যাবিলিটি (পিডিডিইউএনআইপিপিডি)-তে ভিন্নভাবে সক্ষম শিশুদের সাংস্কৃতিক অনুষ্ঠান ‘দিব্য কলা শক্তি : ভিন্নভাবে সক্ষমদের ক্ষমতা প্রদর্শন’ অনুষ্ঠানে উপস্থিত ছিলেন। ঐ অনুষ্ঠানে অংশগ্রহণকারী শিশুদের সঙ্গে তিনি কথা বলেন। সংসদ ভবনে জি.এম.সি. বালাযোগী প্রেক্ষাগৃহে আয়োজিত এই অনুষ্ঠানে রাষ্ট্রপতি ছাড়াও উপ-রাষ্ট্রপতি, প্রধানমন্ত্রী, মন্ত্রিসভার সদস্য এবং সাংসদরাও উপস্থিত ছিলেন। সামাজিক ন্যায় ও ক্ষমতায়ন মন্ত্রকের ভিন্নভাবে সক্ষমদের স্বশক্তিকরণ দপ্তর এই অনুষ্ঠানের আয়োজন করে।


    ভিন্নভাবে সক্ষম যুবক-যুবতীদের সঙ্গে মতবিনিময়ের সময় রাষ্ট্রপতি ছাড়াও দপ্তরের মন্ত্রী শ্রী থাওয়ার চাঁদ গেহলত, প্রতিমন্ত্রী শ্রী রামদাস আথাওয়ালে এবং সচিব শ্রীমতী শকুন্তলা ডি গ্যামলিন উপস্থিত ছিলেন।


    বিভিন্ন রাজ্যে ভিন্নভাবে সক্ষম শিশুদের নিয়ে কাজ করে এরকম গোষ্ঠীর সমন্বয়াকরা রাষ্ট্রপতির কাছে এই শিশুদের বিভিন্ন প্রতিভার বিষয়ে জানান। অনুষ্ঠানে, এইসব শিশুরা তাদের তৈরি নানা সৃজনশীল সামগ্রী রাষ্ট্রপতিকে উপহার দিয়েছে। রাষ্ট্রপতি তাদের সৃজনশীলতার প্রশংসা করেন এবং এক সফল ভবিষ্যতের প্রার্থনা করেন।


    বিভিন্ন রাজ্যের নানা সাংস্কৃতিক গোষ্ঠীর ১৭৫ জন শিল্পীর উপস্থাপনায় এই অনুষ্ঠানটিতে জাতীয়তাবাদের চেতনা ফুটে ওঠে। ভিন্নভাবে সক্ষমদের স্বশক্তিকরণ দপ্তর এই অনুষ্ঠানের জন্য যাবতীয় সমস্ত উদ্যোগ নিয়েছিল। দপ্তর দেশের আটটি জাতীয় প্রতিষ্ঠানের মাধ্যমে ভিন্নভাবে সক্ষমদের পুনর্বাসনের লক্ষ্যে নিয়মিত প্রশিক্ষণ, শিক্ষার ব্যবস্থা এবং নানাবিধ গবেষণা করে থাকে। রাজ্য সরকার এবং বিভিন্ন বেসরকারি প্রতিষ্ঠানগুলিও এ ধরনের সচেতনতামূলক বিভিন্ন কর্মসূচিতে অংশগ্রহণ করে। ২০১৬ সালের ভিন্নভাবে সক্ষমদের অধিকার সংক্রান্ত আইনটি ২০১৭-র ১৯শে এপ্রিল বলবৎ হয়। ঐ আইনের ২৯ নম্বর ধারায় ভিন্নভাবে সক্ষমদের জন্য সাংস্কৃতিক ও বিনোদনমূলক অনুষ্ঠান আয়োজনের সংস্থান রয়েছে।


    CG/CB/DM

    
    
    (Release ID: 1580120) Visitor Counter : 29
    
    
      Read this release in: English