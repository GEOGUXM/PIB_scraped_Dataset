      অর্থমন্ত্রক

      পরিকাঠামো খাতে লগ্নি
      Posted On: 09 JUL 2019 8:46PM by PIB Kolkata


    নয়াদিল্লি, ০৯ জুলাই, ২০১৯


    ভারত প্রতি বছর পরিকাঠামো খাতে ১ লক্ষ কোটি টাকার বেশি লগ্নি করে আসছে। উদাহরণ-স্বরূপ বলা যায়, ২০১৮-১৯ – এ পরিকাঠামো ক্ষেত্রে সরকারি লগ্নির বাজেট হিসাব ছিল প্রায় ৬ লক্ষ কোটি টাকা। ২০১৯ – ২০’র অন্তর্বর্তী বাজেটে ভারতকে আগামী পাঁচ বছরে ৫ লক্ষ কোটি ডলারের অর্থনীতিতে পরিণত করার পরিকল্পনা করা হয়েছে। এর পরবর্তী আট বছরে ভারতকে ১০ লক্ষ কোটি ডলারের অর্থনীতিতে উন্নীত করার লক্ষ্য রয়েছে। স্বাভাবিকভাবেই এই লক্ষ্য পূরণে প্রয়োজন পরিকাঠামো খাতে বিপুল লগ্নির।


    এই লক্ষ্যকে সামনে রেখে পরিকাঠামো খাতে লগ্নি বৃদ্ধি করতে সরকার একাধিক উদ্যোগ গ্রহণ করেছে। এই উদ্যোগগুলির মধ্যে রয়েছে – সড়ক ব্যবস্থার মানোন্নয়নে ভারতমালা পরিযোজনা, বন্দর-কেন্দ্রিক উন্নয়নের প্রসারে সাগরমালা প্রকল্প, আকাশপথে আঞ্চলিক যোগাযোগ বাড়াতে উড়ান প্রকল্প, বিদ্যুৎ বন্টন সংস্থাগুলির আর্থিক অবস্থা মজবুত করে লাভজনক করে তুলতে উজ্জ্বলা ডিসকম নিশ্চয়তা প্রকল্প রয়েছে। লোকসভায় সোমবার এক প্রশ্নের লিখিত জবাবে একথা জানান অর্থ প্রতিমন্ত্রী শ্রী অনুরাগ সিং ঠাকুর। তিনি আরও জানান, বিভিন্ন ক্ষেত্রে অর্থ সহায়তা বাড়াতে সরকার পরিকাঠামো ঋণ তহবিল, পরিকাঠামো বিনিয়োগ তহবিল, রিয়েল এস্টেট বিনিয়োগ ট্রাস্ট, সরকারি-বেসরকারি অংশীদারিত্বের আরও সুবিন্যাস তথা জাতীয় বিনিয়োগ ও পরিকাঠামো তহবিল গঠনে প্রয়োজনীয় উদ্যোগ গ্রহণ করেছে।


    CG/BD/SB

    
    
    (Release ID: 1578039) Visitor Counter : 23
    
    
      Read this release in: English