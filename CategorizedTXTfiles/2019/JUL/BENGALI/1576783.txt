      ক্রেতা, খাদ্যএবংগণবন্টনমন্ত্রক

      আইএসআই ছাপ থাকা সামগ্রীর ওপর নজরদারি
      Posted On: 03 JUL 2019 1:25PM by PIB Kolkata


    নয়াদিল্লি, ০২ জুলাই, ২০১৯


    ভারতীয় মানক ব্যুরো’র (বিআইএস) লাইসেন্স-প্রাপকদের দ্রব্য সামগ্রীর মান নির্ণয়ের জন্য নির্দিষ্ট সময় অন্তর কয়েকটি বিশেষ পরীক্ষা করাতে হয়। বিআইএস – এর পক্ষ থেকে লাইসেন্সপ্রাপ্ত উৎপাদকদের কারখানা পরিদর্শন করা হয়। পরিদর্শনকালে খতিয়ে দেখা হয় লাইসেন্স-প্রাপকরা ভারতীয় মান বজায় রেখে কাজ করছে কিনা। দ্রব্যসামগ্রীর নমুনা নিয়ে বিআইএস – এর পরীক্ষণাগার বা বিআইএস স্বীকৃত পরীক্ষাগারে পাঠিয়ে দেখা হয়, সেগুলি নির্দিষ্ট মান বজায় রেখেছে কিনা। এছাড়াও, বাজার থেকে বিআইএস চিহ্নিত দ্রব্যসামগ্রী ক্রয় করে সেগুলি পরীক্ষাগারে পাঠিয়ে মান নির্ণয় করা হয়। নির্দিষ্ট মান বজায় না থাকলে বিআইএস (মান যাচাই) নিয়ন্ত্রণ, ২০১৮ নিয়মানুযায়ী উৎপাদকের বিরুদ্ধে ব্যবস্থা গ্রহণ করা হয়।


    বিআইএস আরও জানিয়েছে যে, যারা লাইসেন্সধারী নয়, তাদের কারখানাগুলিতে তল্লাশি চালানো হয়। বিআইএস চিহ্নের বেআইনি ব্যবহার দেখলে, তার নমুনা সংগ্রহ করে উপযুক্ত আইনি ব্যবস্থা নেওয়া হয়। বিআইএস আইনের ২৯ নম্বর ধারা অনুযায়ী, বিআইএস চিহ্ন অপব্যবহারের ক্ষেত্রে উপযুক্ত আইনি ব্যবস্থা গ্রহণের সংস্থা রয়েছে। এখনও পর্যন্ত দেশের বিভিন্ন আদালতে এ সংক্রান্ত ১ হাজার ৭৮টি ফৌজ মামলা বিচারাধীন রয়েছে। ২০১৮-১৯ – এ এরকম ১৪৭টি মামলা দাখিল করা হয়েছে।


    আজ লোকসভায় এক প্রশ্নের লিখিত জবাবে এই তথ্য জানান কেন্দ্রীয় উপভোক্তা বিষয়ক, খাদ্য ও গণবন্টন প্রতিমন্ত্রী শ্রী দানভে রাওসাহেব দাদারাও।


    CG/SC/SB

    
    
    (Release ID: 1576783) Visitor Counter : 33
    
    
      Read this release in: English