      তথ্যওসম্প্রচারমন্ত্রক

      ঊর্দুতে স্নাতকোত্তর পর্যায়ে সাংবাদিকতার ডিপ্লোমা কোর্সে ভর্তির জন্য আইআইএমসি’র পক্ষ থেকে আবেদনপত্র আহ্বান
      Posted On: 18 JUL 2019 9:24PM by PIB Kolkata


    কলকাতা, ১৮ জুলাই, ২০১৯


    ঊর্দু ভাষায় স্নাতকোত্তর পর্যায়ে সাংবাদিকতায় ডিপ্লোমা কোর্সে ভর্তির জন্য নতুন দিল্লির ইন্ডিয়ান ইন্সটিটিউট অফ মাস কম্যুনিকেশন (আইআইএমসি) – এর পক্ষ থেকে আবেদনপত্র আহ্বান করা হয়েছে। যে কোনও শাখায় স্নাতক ডিগ্রিধারীরা এই কোর্সে পঠন-পাঠনের জন্য আবেদন জানাতে পারবেন। আবেদন জানানোর শেষ তারিখ আগামী ২৯শে জুলাই (সোমবার)। কোর্সে ভর্তির পরীক্ষা ও ইন্টারভিউ আগামী ৩১শে জুলাই বুধবার দিল্লির আইআইএমসি ক্যাম্পাসে নেওয়া হবে।


    স্নাতকোত্তর পর্যায়ে ঊর্দু সাংবাদিকতা কোর্সে ১৭টি আসন রয়েছে। আগ্রহী প্রার্থীদের কোর্স ও ভর্তি প্রক্রিয়া সম্পর্কে বিস্তারিত জানার জন্য আইআইএমসি’র ওয়েবসাইট ( www.iimc.gov.in ) দেখার অনুরোধ করা হচ্ছে।


    CG/BD/SB

    
    
    (Release ID: 1579440) Visitor Counter : 20