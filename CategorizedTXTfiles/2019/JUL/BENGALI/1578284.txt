      কেন্দ্রীয়মন্ত্রিসভা

      পেশাগত সুরক্ষা, স্বাস্হ্য ও কর্মক্ষেত্রের পরিবেশ সংক্রান্ত বিল ২০১৯এ মন্ত্রিসভার অনুমোদন
      
      নতুন বিলে ১৩টি কেন্দ্রীয় শ্রম আইনকে একত্রিত করার প্রস্তাব

      Posted On: 10 JUL 2019 9:39PM by PIB Kolkata

    নয়াদিল্লি , ১০ জুলাই ,, ২০১৯


    সবকা সাথ, সবকা বিকাশ এবং সবকা বিশ্বাস-এর মন্ত্রকে সামনে রেখে প্রধানমন্ত্রী শ্রী নরেন্দ্র মোদীর নেতৃত্বে পরিচালিত এনডিএ সরকার সমাজের বিভিন্ন শ্রেণীর মানুষের কল্যাণে নিরন্তর কাজ করে চলেছে। এই উদ্দেশ্য পূরণের লক্ষ্যেই প্রধানমন্ত্রীর পৌরহিত্যে আজ অনুষ্ঠিত কেন্দ্রীয় মন্ত্রিসভার বৈঠকে পেশাগত সুরক্ষা, স্বাস্হ্য ও কর্মক্ষেত্রের পরিবেশ সংক্রান্ত বিল ২০১৯ সংসদের চলতি অধিবেশনেই পেশ করার প্রস্তাবে অনুমতি মিলেছে। মন্ত্রিসভার এই সিদ্ধান্তের ফলে, কর্মক্ষেত্রে সুরক্ষা, স্বাস্হ্য ও কাজকর্মের উপযুক্ত পরিবেশ বহুগুন বৃদ্ধি পাবে।


    বর্তমানে চালু ১৩টি কেন্দ্রীয় শ্রম আইনের বিভিন্ন ধারা সহজ-সরল ও যুক্তিসঙ্গত করে তোলার পর নতুন বিধির খসড়া রচনা করা হয়েছে। নতুন এই বিধি কার্যকর হলে কর্মীদের কর্মক্ষেত্রে সুরক্ষা ও স্বাস্হ্যগত পরিবেশের মান বৃদ্ধি পাবে। এরফলে দেশের অর্থ-ব্যবস্হারও বিকাশ ঘটবে এবং সামগ্রিকভাবে উৎপাদনশীলতা বৃদ্ধি পাবে। কর্মক্ষেত্রে কর্মীদের উপযুক্ত পরিবেশ এবং দূর্ঘটনার সংখ্যা হ্রাস পেলে নিয়োগ কর্তারা আর্থিক দিক থেকে লাভবান হবেন। ৯টি গুরুত্বপূর্ণ ক্ষেত্রের সঙ্গে যুক্ত সংস্হায় ১০ জন বা তার বেশি কর্মচারি রয়েছেন এমন সমস্ত প্রতিষ্ঠানের সঙ্গে যুক্ত কর্মীদের সুরক্ষা, স্বাস্হ্য ও কর্মক্ষেত্রে উপযুক্ত পরিবেশ এই নতুন বিধির ফলে আরও বৃদ্ধি পাবে বলে মনে করা হচ্ছে।


    CG/BD/NS

    
    
    (Release ID: 1578284) Visitor Counter : 82
    
    
      Read this release in: English