      PIB Headquarters

      സംസ്ഥാന പിന്നാക്ക വിഭാഗ കമ്മീഷന് ജുഡീഷ്യല്‍ അധികാരം നല്‍കാന്‍ ശുപാര്‍ശ ചെയ്യും- ദേശീയ പിന്നാക്ക വിഭാഗ കമ്മീഷന്‍ അധ്യക്ഷന്‍ ഡോ. ഭഗ്‌വാന്‍ ലാല്‍ സാഹ്നി
      Posted On: 12 JUL 2019 5:00PM by PIB Thiruvananthpuram


    സംസ്ഥാനത്ത് പിന്നാക്ക വിഭാഗങ്ങള്‍ക്കായുള്ള വിവിധ പദ്ധതികളുടെ നടത്തിപ്പിലെ പുരോഗതിദേശീയ പിന്നാക്ക വിഭാഗ കമ്മീഷന്‍ അധ്യക്ഷന്‍ ഡോ. ഭഗ്‌വാന്‍ ലാല്‍ സാഹ്നി തിരുവനന്തപുരത്ത് മുതിര്‍ന്ന ഉദ്യോഗസ്ഥരുടെയോഗത്തില്‍ അവലോകനം ചെയ്യുന്നു.


    സംസ്ഥാന പിന്നാക്ക വിഭാഗ കമ്മീഷന് ജുഡീഷ്യല്‍ അധികാരം നല്‍കാന്‍ ശുപാര്‍ശ ചെയ്യുമെന്ന് ദേശീയ പിന്നാക്ക വിഭാഗ കമ്മീഷന്‍ അധ്യക്ഷന്‍ ഡോ. ഭഗ്‌വാന്‍ ലാല്‍ സാഹ്നി പറഞ്ഞു. നിലവില്‍ പിന്നാക്ക വിഭാഗങ്ങളുടെ അവസ്ഥയെകുറിച്ച് പഠിക്കാനും റിപ്പോര്‍ട്ട് സമര്‍പ്പിക്കാനും മാത്രമേസംസ്ഥാന പിന്നാക്ക വിഭാഗ കമ്മീഷന് (കെ.എസ്.സി.ബി.സി) കഴിയുന്നുള്ളൂ. അവര്‍ നേരിടുന്ന പ്രശ്‌നങ്ങളില്‍ ഫലപ്രദമായി ഇടപെടുന്നതിനുള്ള അധികാരം കമ്മീഷന് ലഭ്യമാകുന്നില്ല. ജുഡീഷ്യല്‍ അധികാരം ലഭിച്ചാല്‍ ഈ പ്രശ്‌നം പരിഹരിക്കാനാവുമെന്ന് ഡോ. ഭഗ്‌വാന്‍ ലാല്‍ സാഹ്നിതിരുവനന്തപുരത്ത് വാര്‍ത്താ സമ്മേളനത്തില്‍വ്യക്തമാക്കി. നേരത്തെ ദേശീയ പിന്നാക്ക വിഭാഗ കമ്മീഷനും ജുഡീഷ്യല്‍ അധികാരമില്ലായിരുന്നു. ജുഡീഷ്യല്‍ അധികാരം ലഭ്യമായതോടെദേശീയ പിന്നാക്ക വിഭാഗ കമ്മീഷന്റെ പ്രവര്‍ത്തനത്തിലുണ്ടായ ഉണര്‍വ് അദ്ദേഹംചൂണ്ടിക്കാട്ടി.


    ക്രീമിലെയര്‍ പരിധി ഉയര്‍ത്തുന്നത് സംബന്ധിച്ച് നിരവധി നിവേദനങ്ങളാണ് കമ്മീഷന് ലഭിക്കുന്നത്. ക്രീമിലെയര്‍ പരിധി നിലവിലെ 8 ലക്ഷത്തില്‍നിന്ന് 12 ലക്ഷമാക്കി ഉയര്‍ത്തണമെന്ന്‌ദേശീയ പിന്നാക്ക വിഭാഗ കമ്മീഷന്‍ നേരത്തെ തന്നെ ഗവണ്‍മെന്റിനോട് ആവശ്യപ്പെട്ടിട്ടുള്ളതാണ്. ഇത് 15 ലക്ഷമാക്കണമെന്നാണ് നിലവില്‍ ഉയരുന്ന ആവശ്യം. ഇതു സംബന്ധിച്ച് ലഭിച്ച നിവേദനങ്ങളും ആവശ്യങ്ങളും പഠിച്ച് ഉടന്‍തന്നെ കേന്ദ്ര ഗവണ്‍മെന്റിന് റിപ്പോര്‍ട്ട് നല്‍കുമെന്നും അദ്ദേഹംഅറിയിച്ചു. പിന്നാക്ക വിഭാഗങ്ങള്‍ക്ക് വരുമാനപരിധി നിശ്ചയിച്ച് ഭരണഘടന വാഗ്ദാനം ചെയ്യുന്ന സംവരണ ആനുകൂല്യം നിഷേധിക്കുന്നത് നീതീകരിക്കാനാവില്ലെന്നുംഡോ. ഭഗ്‌വാന്‍ ലാല്‍ സാഹ്നി പറഞ്ഞു.


    സ്വാതന്ത്ര്യം ലഭിച്ച് 70 വര്‍ഷം പിന്നിട്ടിട്ടും രാജ്യത്തെ പിന്നാക്ക വിഭാഗങ്ങളില്‍ ഭൂരിപക്ഷവും സാമ്പത്തികമായി മോശംഅവസ്ഥയില്‍ തുടരുകയാണെന്ന്‌ഡോ. ഭഗ്‌വാന്‍ ലാല്‍ സാഹ്നി പറഞ്ഞു. പിന്നാക്ക വിഭാഗങ്ങള്‍ക്കായുള്ള പദ്ധതികള്‍ നടപ്പിലാക്കുന്നതില്‍ മികച്ച പ്രവര്‍ത്തനമാണ്‌കേരള ഗവണ്‍മെന്റ് നടത്തുന്നതെന്നുംദേശീയ പിന്നാക്ക വിഭാഗ കമ്മീഷന്‍ അധ്യക്ഷന്‍ വ്യക്തമാക്കി. ദേശീയ പിന്നാക്ക വിഭാഗ കമ്മീഷന്‍ അംഗം ശ്രീ. ആചാരി തല്ലോജുവുംവാര്‍ത്താ സമ്മേളനത്തില്‍ പങ്കെടുത്തു.


    നേരത്തെ, തിരുവനന്തപുരത്തെതൈക്കാട് ഗവണ്‍മെന്റ്ഗസ്റ്റ്ഹൗസില്‍ചേര്‍ന്ന സംസ്ഥാന പിന്നാക്കവിഭാഗ കമ്മീഷനിലെയും, പിന്നോക്ക വിഭാഗ വികസന വകുപ്പിലെയുംമുതിര്‍ന്ന ഉദ്യോഗസ്ഥരുടെയോഗത്തില്‍ സംസ്ഥാനത്ത് പിന്നോക്ക വിഭാഗങ്ങള്‍ക്കായുള്ള വിവിധ പദ്ധതികളുടെ നടത്തിപ്പിലെ പുരോഗതിഡോ. ഭഗ്‌വാന്‍ ലാല്‍ സാഹ്നി അവലോകനം ചെയ്തു. സംവരണത്തിന്റെ ആനുകൂല്യം പിന്നാക്ക വിഭാഗങ്ങള്‍ക്ക് ലഭ്യമാകുന്നുണ്ടെന്നുറപ്പുവരുത്തണമെന്ന് അദ്ദേഹം ഉദ്യോഗസ്ഥരോട് നിര്‍ദ്ദേശിച്ചു. മൂന്ന്‌കേന്ദ്രാവിഷ്‌കൃത പദ്ധതികളടക്കം 15 പദ്ധതികള്‍ പിന്നാക്ക വിഭാഗങ്ങളുടെ ക്ഷേമത്തിനായി നിലവില്‍കേരളത്തില്‍ നടപ്പിലാക്കുന്നുണ്ടെന്ന് ഉദ്യോഗസ്ഥര്‍ വിശദീകരിച്ചു. പിന്നാക്ക വിഭാഗങ്ങളുടെ സംവരണത്തില്‍ ദക്ഷിണേന്ത്യന്‍ സംസ്ഥാനങ്ങള്‍ മികച്ച പ്രവര്‍ത്തനമാണ് നടത്തുന്നതെന്ന് കമ്മീഷന്‍ നിരീക്ഷിച്ചു.


    കെ.എസ്.സി.ബി.സി ചെയര്‍മാന്‍ ശ്രീ. ജസ്റ്റിസ്ജി ശശിധരന്‍, കെ.എസ്.സി.ബി.സി അംഗം ഡോ. എ.വി ജോര്‍ജ്ജ്, പട്ടികജാതി/പട്ടിക വര്‍ഗ്ഗ/ പിന്നാക്ക വിഭാഗ വികസന വകുപ്പ് (ബി.സി.ഡി.ഡി) സ്‌പെഷ്യല്‍സെക്രട്ടറി ശ്രീ. അലി അസ്ഗര്‍ പാഷ ഐ.എ.എസ്, ബി.സി.ഡി.ഡിഡെപ്യൂട്ടി ഡയറക്ടര്‍ ശ്രീ. ആര്‍.ഷിബു, കേരള പിന്നാക്ക വിഭാഗ വികസന കോര്‍പറേഷന്‍ (കെ.എസ്.ബി.സി.ഡി.സി) മാനേജിംഗ് ഡയറക്ടര്‍ ശ്രീ. ബാലഭാസ്‌കര്‍, സാമൂഹ്യക്ഷേമ വകുപ്പ് അഡീഷണല്‍ സെക്രട്ടറി ശ്രീമതി. കെ.എംലീലാമണി, കെ.എസ്.ബി.സി.ഡി.സി ജനറല്‍ മാനേജര്‍ ശ്രീ. എസ്.സാബു, പൊലീസ്‌ഹെഡ്ക്വാര്‍ട്ടേഴ്‌സ്‌സ്‌പെഷ്യല്‍സെല്‍ എസ്.പി ശ്രീ. വി. അജിത്, സംസ്ഥാന പിന്നാക്ക വിഭാഗ കമ്മീഷന്‍ രജിസ്ട്രാര്‍ ശ്രീ. ടി.രമേഷ്തുടങ്ങിയവര്‍അവലോകന യോഗത്തില്‍പങ്കെടുത്തു.
    AM/MRL

    
    
    (Release ID: 1578697) Visitor Counter : 5