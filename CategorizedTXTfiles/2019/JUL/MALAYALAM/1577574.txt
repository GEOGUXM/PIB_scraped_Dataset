      ധനകാര്യ മന്ത്രാലയം

      മേക്ക് ഇന്‍ ഇന്ത്യ ശക്തിപ്പെടുത്താനായി സൂക്ഷ്മ ചെറുകിട ഇടത്തരം സംരംഭങ്ങള്‍ ശക്തിപ്പെടുത്തുന്നതിന് കേന്ദ്ര ബജറ്റ് നിര്‍ദ്ദേശം
      
      പലിശ ഇളവ് പദ്ധതിക്ക് കീഴില്‍ 350 കോടി രൂപ അനുവദിച്ചു
      3 കോടി ചില്ലറ വ്യാപാരികള്‍ക്ക് പെന്‍ഷന്‍ ആനുകൂല്യങ്ങള്‍, ഒന്നര;ക്കോടി രൂപ വാര്‍ഷിക വിറ്റുവരവുള്ള ചെറിയ കടയുടമകള്‍ക്ക് പ്രധാനമന്ത്രി കര്‍മ്മ യോഗി മാന്‍ധന്‍ പദ്ധതി.
      സ്ഫുര്‍ത്തിക്ക് കീഴില്‍ 100 പുതിയ ക്ലസ്റ്ററുകള്‍ ആരംഭിക്കും; 50,000 കരകൗശല തൊഴിലാളികള്‍ക്ക് നേട്ടം
      കാര്‍ഷിക-വ്യവസായ മേഖലയില്‍ വൈദഗ്ധ്യമുള്ള 75,000 സംരംഭകരെ വികസിപ്പിക്കുന്നതിനായി 80 ജീവനോപാധി വ്യാപാര ഇന്‍ക്യുബേറ്റേഴ്‌സും 20 സാങ്കേതിക വ്യാപാര ഇന്‍ക്യൂബേറ്റേഴ്‌സും

      Posted On: 05 JUL 2019 1:38PM by PIB Thiruvananthpuram

    സൂക്ഷ്മ, ചെറുകിട, ഇടത്തരം സംരംഭങ്ങള്‍ക്ക് പ്രത്യേക ഊന്നല്‍ നല്‍കികൊണ്ട് 'മേക്ക് ഇന്‍ ഇന്ത്യ' യ്ക്കായിരുന്നു ഇക്കൊല്ലത്തെ കേന്ദ്ര ബജറ്റില്‍ പ്രധാന ഊന്നല്‍ നല്‍കിയത്. ഈ മേഖലയെ ശക്തിപ്പെടുത്തുന്നത് ലക്ഷ്യമാക്കികൊണ്ടുള്ള നിരവധി നിര്‍ദ്ദേശങ്ങള്‍ ഇന്ന് പാര്‍ലമെന്റില്‍ ബജറ്റ് അവതരിപ്പിച്ചുകൊണ്ട് കേന്ദ്ര ധനകാര്യ കോര്‍പ്പറേറ്റ് കാര്യ മന്ത്രി ശ്രീമതി നിര്‍മ്മലാ സീതാരാമന്‍ പ്രഖ്യാപിച്ചു.
    സൂക്ഷ്മ ചെറുകിട ഇടത്തരം സംരംഭകര്‍ക്ക് വായ്പ ലഭിക്കുന്നത് സുഗമമാക്കുന്നതിനായി ഒരു കോടി രൂപയുടെ വരെ വായ്പ 59 മിനിട്ടിനുള്ളില്‍ ഒരു സമര്‍പ്പിത ഓണ്‍ലൈന്‍ പോര്‍ട്ടലിലൂടെ ലഭ്യമാക്കുന്ന പദ്ധതി അവതരിപ്പിച്ചു. പലിശ സഹായ പദ്ധതിക്ക് കീഴില്‍ 2019-20 വര്‍ഷത്തേക്ക് 350 കോടി രൂപ അനുവദിച്ചു. ജി.എസ്.ടിയില്‍ രജിസ്റ്റര്‍ ചെയ്തിട്ടുള്ള എല്ലാ സൂക്ഷ്മ ചെറുകിട ഇടത്തരം സംരഭകരുടെ പുതിയ വായ്പയ്ക്ക് 2% പലിശ ഇളവ് നല്‍കുന്നതിനാണിത്.
    ഗവണ്‍മെന്റുമായുള്ള പണമിടപാടുകളിലെ കാലതാമസംഒഴിവാക്കുന്നതിനായി സൂക്ഷ്മ ചെറുകിട ഇടത്തരം സംരംഭകര്‍ക്ക് ഒരു പണമിടപാട് വേദി സൃഷ്ടിക്കുന്നതിനുള്ള ഗവണ്‍മെന്റിന്റെ താല്‍പര്യം ധനമന്ത്രി പ്രഖ്യാപിച്ചു. സക്ഷ്മചെറുകിട ഇടത്തരം സംരംഭകര്‍ക്ക് ഇതിലൂടെ ബില്ലുകള്‍ സമര്‍പ്പിക്കാനും പണമടയ്ക്കാനും കഴിയും.
    പ്രധാനമന്ത്രി കര്‍മ്മ യോഗ മാന്‍ധന്‍ പദ്ധതിക്ക് കീഴിലുള്ള പെന്‍ഷന്‍ ആനുകൂല്യം വാര്‍ഷിക വിറ്റുവരവ് ഒന്നരക്കോടിക്ക് താഴെയുള്ള 3 കോടി ചില്ലറവ്യാപാരികള്‍ക്കും, ചെറിയ കടയുടമകള്‍ക്കും കൂടി വ്യാപിപ്പിക്കാന്‍ ഗവണ്‍മെന്റ് തീരുമാനിച്ചതായി മന്ത്രി അറിയിച്ചു. ഈ പദ്ധതിയില്‍ ചേരുന്നതിനുള്ള നടപടികള്‍ ലളിതമായിരിക്കും. ആധാറും ബാങ്ക് അക്കൗണ്ടും മതിയാകും, ബാക്കിയുള്ളതെല്ലാം സ്വയം സാക്ഷ്യപ്പെടുത്തുന്ന വിജ്ഞാപനത്തിലൂടെയായിരിക്കും.
    പരമ്പരാഗത വ്യാപാരങ്ങളുടെ പുനരുജ്ജീവനവും മെച്ചപ്പെടുത്തലും പദ്ധതി ഫണ്ടി (സ്ഫുര്‍ത്തി)ന് കീഴില്‍ 50,000 കരകൗശല തൊഴിലാളികള്‍ക്ക് ധനകാര്യ മൂല്യശൃംഖലയില്‍ ചേരുന്നതിനായി 100 പുതിയ ക്ലസ്റ്ററുകള്‍ 2019-20 വര്‍ഷം ആരംഭിക്കുമെന്ന് ധനമന്ത്രി പ്രഖ്യാപിച്ചു. പരമ്പരാഗത വ്യവസായങ്ങളെ കൂടുതല്‍ ആദായകരവും, ഉല്‍പ്പാദനക്ഷമവും, സുസ്ഥിര തൊഴിലവസരങ്ങള്‍ സൃഷ്ടിക്കുന്നതിന് ശേഷിയുള്ളതുമാക്കുന്നതിന് വേണ്ട ക്ലസ്റ്റര്‍ അധിഷ്ഠിത വികസന സൗകര്യമൊരുക്കുന്ന പൊതു സൗകര്യ കേന്ദ്രങ്ങള്‍ (സി.എഫ.എസികള്‍) ആരംഭിക്കുന്നതാണ് സ്ഫുര്‍ത്തി ലക്ഷ്യമാക്കുന്നത്. മുള, തേന്‍, ഖാദി ക്ലസ്റ്ററുകള്‍ എന്നിവയ്ക്കാണ് ഊന്നല്‍ നല്‍കുന്നത്.
    കാര്‍ഷിക-വ്യവസായ മേഖലയില്‍ വൈദഗ്ധ്യമുള്ള 75,000 സംരംഭകരെ വികസിപ്പിക്കുന്നതിനായി 80 ജീവനോപാധി വ്യാപാര ഇന്‍ക്യുബേറ്റേഴ്‌സും 20 സാങ്കേതിക വ്യാപാര ഇന്‍ക്യൂബേറ്റേഴ്‌സും 2019-20ല്‍ ഗ്രാമീണ വ്യവസായ സംരംഭകത്യ പ്രോത്സാഹനവും മുന്‍കൈകളും (ആസ്‌പെയര്‍) പദ്ധതിയിലൂടെ നടപ്പാക്കുമെന്നും മന്ത്രിപ്രഖ്യാപിച്ചു.
    മേക്ക് ഇന്‍ ഇന്ത്യയെ പ്രോത്സാഹിപ്പിക്കുന്നതിന് കേന്ദ്ര ബജറ്റ് പരോക്ഷനികുതിയില്‍ ചില നിര്‍ദ്ദേശങ്ങളും മുന്നോട്ടുവച്ചിട്ടുണ്ട്, അത് സൂക്ഷ്മചെറുകിട ഇടത്തരം സംരംഭങ്ങള്‍ക്കും ഗുണകരമാകും. ഉദാഹരണത്തിനായി ആഭ്യന്തര വ്യവസായങ്ങള്‍ക്ക് പ്രവര്‍ത്തിക്കുന്നതിനുള്ള വഴിയൊരുക്കുന്നതിനായി അണ്ടിപ്പരിപ്പ്, പി.വി.സി, വിനൈല്‍ ഫ്ളോറിംഗ്, ടൈല്‍സ്, ലോഹ ഫിറ്റിംഗുകള്‍, ഫര്‍ണിച്ചര്‍ മൗണ്ടിംഗുകള്‍, ഓട്ടോ പാര്‍ട്ടുകള്‍, ചിലതരം സിന്തറ്റിക്ക് റബ്ബറുകള്‍, മാര്‍ബിള്‍ സ്ലാബുകള്‍, ഒപ്റ്റിക്കല്‍ ഫൈബറുകള്‍, സി.സി.ടി.വി കാമറകള്‍, ഐ.പി. കാമറകള്‍, ഡിജിറ്റലും നെറ്റ്‌വര്‍ക്ക് വിഡിയോ റെക്കാര്‍ഡുകള്‍ എന്നിവയ്ക്കുള്ള അടിസ്ഥാന കസ്റ്റംസ് തിരുവയില്‍ ലവര്‍ദ്ധന വരുത്തിയിട്ടുണ്ട്. ഇന്ത്യയില്‍ ഇപ്പോള്‍ ഉല്‍പ്പാദിപ്പിക്കുന്ന ചില ഇലക്‌ട്രോണിക് ഉല്‍പ്പന്നങ്ങള്‍ക്ക് നല്‍കി വന്നിരുന്ന കസ്റ്റംസ് തിരുവ ഇളവ് പിന്‍വലിക്കുകയും ചെയ്തു. പാം സ്‌ട്രേയിന്‍, ഫാറ്റി ഓയിലുകള്‍ എന്നിവയ്ക്ക് അന്തിമ ഉപയോഗത്തിന്റെ അടിസ്ഥാനത്തില്‍ നല്‍കിയിരുന്ന ഇളവുകളും പിന്‍വലിച്ചു. വിവിധ തരം പേപ്പറുകള്‍ക്ക് നല്‍കിയിരുന്ന ഇളവുകളും പിന്‍വലിച്ചു
    ***

    
    
    (Release ID: 1577574) Visitor Counter : 6
    
    
      Read this release in: English , Marathi , Bengali , Punjabi