      ധനകാര്യ മന്ത്രാലയം

      ആദായ നികുതി വകുപ്പിന്റെ പരിശോധനയില്‍ 200 കോടി രൂപയുടെ കണക്കില്‍പ്പെടാത്ത വിദേശ സ്വത്ത് കണ്ടെത്തി
      Posted On: 29 JUL 2019 10:13AM by PIB Thiruvananthpuram


    ഡല്‍ഹി, ഹരിയാന, ഹിമാചല്‍ പ്രദേശ് എന്നീ സംസ്ഥാനങ്ങളിലായി 13 ഇടങ്ങളില്‍ ഈ മാസം 23 ന് (2019 ജൂലൈ 23) ആദായ നികുതി വകുപ്പ് നടത്തിയ പരിശോധനയില്‍ 200 കോടിരൂപ മതിക്കുന്ന, കണക്കില്‍പ്പെടാത്ത വിദേശസ്വത്തു വകകളും 30 കോടിയിലധികംരൂപയുടെ ആഭ്യന്തര നികുതിവെട്ടിപ്പും കണ്ടെത്തി. 2015 ലെ കള്ളപ്പണ നിയമത്തിനു കീഴില്‍ഗുരുതരമായ ക്രിമിനല്‍ കുറ്റമാണിത്.
    ഗണ്യമായ രാഷ്ട്രീയ സാധ്വീനമുള്ള ഒരു ഗ്രൂപ്പിനു കീഴിലുള്ള സ്ഥാപനങ്ങളിലാണ് പരിശോധന നടന്നത്. പതിറ്റാണ്ടുകളായി ഈ ഗ്രൂപ്പ് കണക്കില്‍പ്പെടാത്ത വലിയ ഒരുതുക സമ്പാദിച്ചതായാണ് നിഗമനം. വസ്തു ഇടപാട്, നിര്‍മാണം എന്നീ മേഖലകളില്‍നിന്നാണ് കണക്കില്‍പ്പെടാത്ത പണം സമ്പാദിച്ചതെന്നാണ്‌തെളിവുകള്‍ സൂചിപ്പിക്കുന്നത്. ഇന്ത്യയില്‍വിവിധ മാര്‍ഗങ്ങളിലൂടെ സമ്പാദിച്ച കള്ളപ്പണം ഉപയോഗിച്ച്‌വിദേശത്ത് വസ്തുവകകള്‍ വാങ്ങിക്കൂട്ടി. കുറഞ്ഞ നികുതി നിരക്കുള്ളവിദേശ രാജ്യങ്ങളിലെ ട്രസ്റ്റ്/കമ്പനികള്‍ എന്നിവയുടെ പേരിലാണ് ഇവ വാങ്ങിയത്. ബ്രിട്ടീഷ് വിര്‍ജിന്‍ ഐലന്റ്‌സ്, പനാമ, ബ്രിട്ടണ്‍, യു.എ.ഇ, ജഴ്‌സിദ്വീപ് എന്നിവിടങ്ങളിലായായിരുന്നു കള്ളപ്പണ നിക്ഷേപം. അന്വേഷണ പരിധിയിലുള്ള ഒരുവ്യക്തി ഒരു കരീബിയന്‍ ദ്വീപിലെ പൗരത്വത്തിനായി ശ്രമിക്കുകയായിരുന്നു.
    AM/MRD

    
    
    (Release ID: 1580747) Visitor Counter : 7
    
    
      Read this release in: English , Urdu , Hindi , Marathi