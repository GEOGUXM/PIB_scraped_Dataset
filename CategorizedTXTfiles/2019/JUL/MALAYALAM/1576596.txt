      PIB Headquarters

      ഡിജിറ്റല്‍ ഇന്ത്യ പദ്ധതിയുടെ വിജയത്തിന് വകുപ്പുകള്‍ തമ്മിലുള്ള ഏകോപനം നിര്‍ണായകം:ഐ.ടിസെക്രട്ടറി എം. ശിവശങ്കര്‍
      Posted On: 01 JUL 2019 5:25PM by PIB Thiruvananthpuram


    വിവിധ ഗവണ്‍മെന്റ് വകുപ്പുകള്‍ തമ്മിലുള്ള ഏകോപനം കൂടുതല്‍ മെച്ചപ്പെട്ടാലേ ഡിജിറ്റല്‍ ഇന്ത്യ പദ്ധതിയുടെ പ്രയോജനം പൂര്‍ണമായി ലഭ്യമാകൂവെന്ന്‌സംസ്ഥാന ഇലക്ട്രോണിക്‌സ്,ഐ.ടിസെക്രട്ടറി ശ്രീ. എം. ശിവശങ്കര്‍ഐ.എ.എസ് പറഞ്ഞു. ഡിജിറ്റല്‍ ഇന്ത്യ പദ്ധതിയുടെ നാലാംവാര്‍ഷികത്തോടനുബന്ധിച്ച് നാഷണല്‍ ഇന്‍ഫര്‍മാറ്റിക്‌സ്‌സെന്റര്‍തിരുവനന്തപുരത്തെ സെന്റര്‍ഫോര്‍ഡെവലപ്‌മെന്റ്ഓഫ് അഡ്വാന്‍സ്ഡ് കമ്പ്യൂട്ടിംഗില്‍ (സി-ഡാക്) സംഘടിപ്പിച്ച പരിപാടിയില്‍മുഖ്യാതിഥിയായി പങ്കെടുക്കുകയായിരുന്നു അദ്ദേഹം. ഗവണ്‍മെന്റും പൗരന്‍മാരും തമ്മിലുള്ള ഇടപാടുകള്‍ വഴി ഉല്‍പ്പാദിപ്പിക്കപ്പെടുന്ന വലിയ അളവിലുള്ള ഡാറ്റ എങ്ങനെ കൈകാര്യംചെയ്യണമെന്നത് വളരെ പ്രാധാന്യമര്‍ഹിക്കുന്ന വിഷയമാണെന്ന് അദ്ദേഹംചൂണ്ടിക്കാട്ടി. ഓരോവകുപ്പും തങ്ങളുടെ പക്കലുള്ള ഡിജിറ്റല്‍ ഡാറ്റ മറ്റു വകുപ്പുകളുമായി പങ്കുവെക്കാന്‍ തയാറാകണം. ഇതുവഴിസേവനങ്ങളുടെഗുണനിലവാരം ഉറപ്പാക്കാനാകുമെന്ന് അദ്ദേഹം പറഞ്ഞു.


    മൊബൈല്‍ഫോണ്‍ സാന്ദ്രത കൂടിയ സംസ്ഥാനമായ കേരളത്തില്‍ ഇനി സേവനങ്ങള്‍ മൊബൈല്‍ വഴി നല്‍കുന്നതിനാകണം പ്രാധാന്യം നല്‍കേണ്ടതെന്ന് ശ്രീ. എം. ശിവശങ്കര്‍ പറഞ്ഞു. ഇതിനനുസരിച്ചുള്ള മാറ്റം ഗവേഷണ, വികസന പ്രവൃത്തികളിലുണ്ടാകണം. സാധാരണക്കാരന് ഗവണ്‍മെന്റ്‌സേവനങ്ങള്‍ അവന്റെവാതില്‍പ്പടിയില്‍ എത്തിക്കുക എന്നതാണ് ഡിജിറ്റല്‍ ഇന്ത്യ പദ്ധതിയുടെ ലക്ഷ്യമെന്ന് അദ്ദേഹംചൂണ്ടിക്കാട്ടി. അതേസമയം, തന്നെ അവന്റെസ്വകാര്യതയുംസുരക്ഷയുംഉറപ്പു വരുത്തേണ്ടതുണ്ട്. ഇതിനായിവിവിധ ഗവണ്‍മെന്റ് വകുപ്പുകളും എന്‍.ഐ.സിയും ചേര്‍ന്നു പ്രവര്‍ത്തിക്കണമെന്ന് അദ്ദേഹം പറഞ്ഞു.
    എന്‍.ഐ.സി വിവിധ വകുപ്പുകള്‍ക്ക് നല്‍കുന്ന സേവനങ്ങള്‍ യോഗത്തില്‍ ചര്‍ച്ച ചെയ്തു. വിവിധ വകുപ്പ് മേധാവികള്‍, ഐ.ടി നോഡല്‍ഓഫീസര്‍മാര്‍ എന്നിവര്‍യോഗത്തില്‍ പങ്കെടുത്തു.
    എന്‍.ഐ.സി ഡെപ്യൂട്ടി ഡയറക്ടര്‍ ജനറലുംസ്റ്റേറ്റ് ഇന്‍ഫര്‍മാറ്റിക്‌സ് ഓഫീസറുമായ ശ്രീ. ടി .മോഹന ദാസും ചടങ്ങില്‍ സംബന്ധിച്ചു.
    ചിത്രങ്ങള്‍ കൂടെച്ചേര്‍ക്കുന്നു.
    അടിക്കുറിപ്പ്;
    ഡിജിറ്റല്‍ ഇന്ത്യ പദ്ധതിയുടെ നാലാംവാര്‍ഷികത്തോടനുബന്ധിച്ച് നാഷണല്‍ ഇന്‍ഫര്‍മാറ്റിക്‌സ്‌സെന്റര്‍തിരുവനന്തപുരത്തെ സെന്റര്‍ഫോര്‍ഡെവലപ്‌മെന്റ്ഓഫ് അഡ്വാന്‍സ്ഡ് കമ്പ്യൂട്ടിംഗില്‍ (സി-ഡാക്) സംഘടിപ്പിച്ച പരിപാടിയില്‍സംസ്ഥാന ഇലക്ട്രോണിക്‌സ്,ഐ.ടിസെക്രട്ടറി ശ്രീ. എം. ശിവശങ്കര്‍ഐ.എ.എസ്മുഖ്യാതിഥിയായി പങ്കെടുക്കുന്നു.
    AM MRL-169
    ***


    

    
    (Release ID: 1576596) Visitor Counter : 5