      റെയില്‍വേ മന്ത്രാലയം

      റെയില്‍വേയില്‍ പാരാമെഡിക്കല്‍ തസ്തികകളിലേയ്ക്കുള്ള ഏറ്റവും വലിയ റിക്രൂട്ട്‌മെന്റിന് നാളെ തുടക്കം
      കേരളത്തില്‍നിന്ന് 35,496 ഉദ്യോഗാര്‍ത്ഥികള്‍

      Posted On: 18 JUL 2019 12:36PM by PIB Thiruvananthpuram

    ഇന്ത്യന്‍ റെയില്‍വേയിലെ പാരാ മെഡിക്കല്‍ വിഭാഗത്തിലെ 1923 തസ്തികകളിലേക്ക് നിയമനത്തിനായി നടത്തുന്ന കമ്പ്യൂട്ടര്‍ അധിഷ്ഠിത പരീക്ഷയ്ക്ക് നാളെ (2019 ജൂലൈ 19) തുടക്കമാകും. നാളെമുതല്‍മൂന്നു ദിവസങ്ങളിലായാണ് പരീക്ഷ നടത്തുന്നത്. ഒരുദിവസം മൂന്നു ഷിഫ്റ്റുകളിലായാണ് പരീക്ഷ നടത്തുക. രാജ്യത്തെ 107 നഗരങ്ങളിലെ 345 കേന്ദ്രങ്ങളിലായി 4.39 ലക്ഷം ഉദ്യോഗാര്‍ത്ഥികളാണ് പരീക്ഷ എഴുതുന്നത്. സ്റ്റാഫ് നഴ്‌സ്, ഡയറ്റീഷ്യന്‍, ഹെല്‍ത്ത് ആന്റ് മലേരിയ ഇന്‍സ്‌പെക്ടര്‍, ഫാര്‍മസിസ്റ്റ്, ഒപ്‌റ്റോമെട്രിസ്റ്റ്, റേഡിയോഗ്രാഫര്‍ തുടങ്ങിയ തസ്തികകളിലേക്കാണ് ഈ പരീക്ഷ വഴി നിയമനം നടത്തുന്നത്. 50% ഉദ്യോഗാര്‍ത്ഥികളുംസ്റ്റാഫ് നഴ്‌സ് തസ്തികയിലേക്കാണ് അപേക്ഷിച്ചിരിക്കുന്നത്. പാരാമെഡിക്കല്‍ തസ്തികകളിലേക്ക് റെയില്‍വേ നടത്തുന്ന ഏറ്റവും വലിയ റിക്രൂട്ട്‌മെന്റാണിത്.


    സാമ്പത്തികമായി പിന്നാക്കം നില്‍ക്കുന്നവര്‍ക്ക് സംവരണം നല്‍കുന്ന റെയില്‍വേയുടെ ആദ്യ പരീക്ഷകൂടിയാണിത്. മൊത്തം ഒഴിവുകളുടെ 10 ശതമാനം സാമ്പത്തികമായി പിന്നാക്കം നില്‍ക്കുന്നവര്‍ക്കായി നീക്കിവെച്ചിരിക്കുന്നു. ഈ വിഭാഗത്തില്‍പ്പട്ട 4654 ഉദ്യോഗാര്‍ത്ഥികളാണ് പരീക്ഷയെഴുതുന്നത്.
    90 മിനിറ്റാണ് പരീക്ഷയുടെദൈര്‍ഘ്യം. പ്രൊഫഷനല്‍ ശാഖ, പൊതുവിജ്ഞാനം, പൊതു ഗണിതം, പൊതുവായസാമര്‍ത്ഥ്യവുംമാനസിക ശേഷിയും, ശാസ്ത്രംതുടങ്ങിയ മേഖലകളില്‍ നിന്നുള്ള ഒബ്ജക്റ്റീവ് മാതൃകയിലുള്ള മള്‍ട്ടിപ്പിള്‍ചോയിസ്‌ചോദ്യങ്ങള്‍ പരീക്ഷയില്‍ഉള്‍പ്പെടുത്തിയിട്ടുണ്ട്.ഇംഗ്ലീഷ്, ഹിന്ദി എന്നിവഉള്‍പ്പെടെ 15 വ്യത്യസ്ത ഭാഷകളില്‍ചോദ്യങ്ങള്‍ തയ്യാറാക്കിയിട്ടുണ്ട്. ഉദ്യോഗാര്‍ത്ഥികള്‍ക്ക് ഇംഗ്ലീഷിലും തങ്ങള്‍ തിരഞ്ഞെടുത്ത ഒരു ഭാഷയിലുംചേദ്യങ്ങള്‍ കാണാനാകും.


    ഏറ്റവുംകൂടുതല്‍ ഉദ്യോഗാര്‍ത്ഥികള്‍ അപേക്ഷിച്ചിട്ടുള്ളത് ഉത്തര്‍ പ്രദേശില്‍ നിന്നാണ്- 64596 പേര്‍. രണ്ടാം സ്ഥാനത്തുള്ള രാജസ്ഥാനില്‍ നിന്ന് 62,772 ഉദ്യോഗാര്‍ത്ഥികളുംമൂന്നാംസ്ഥാനത്തുള്ള മഹാരാഷ്ട്രയില്‍ നിന്ന് 38097 ഉദ്യോഗാര്‍ത്ഥികളുമാണുള്ളത്. കേരളത്തില്‍നിന്ന് 35,496 ഉദ്യോഗാര്‍ത്ഥികളാണ് പരീക്ഷയെഴുതുന്നത്. ഈ പരീക്ഷക്കായി അപേക്ഷിച്ചവരില്‍ 62 ശതമാനവും വനിതകളാണ്. 28 ഭിന്നലിംഗക്കാരും അപേക്ഷകരില്‍പ്പെടുന്നു.
    AM/MRD

    
    
    (Release ID: 1579705) Visitor Counter : 3
    
    
      Read this release in: English , Urdu , Hindi , Marathi , Punjabi , Tamil