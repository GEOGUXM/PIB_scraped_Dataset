      PIB Headquarters

      സ്റ്റാമ്പ് ശേഖരണം പ്രോത്സാഹിപ്പിക്കുന്നതിനായി സ്‌കോളര്‍ഷിപ്പ്
      Posted On: 11 JUL 2019 5:17PM by PIB Thiruvananthpuram


      സ്റ്റാമ്പ് ശേഖരണം പ്രോത്സാഹിപ്പിക്കുന്നതിനായി തപാല്‍ വകുപ്പ് ദീന്‍ ദയാല്‍ സ്പര്‍ശ് യോജന സ്‌കോളര്‍ഷിപ്പ് പദ്ധതി ആരംഭിച്ചു. പ്രതിവര്‍ഷം 6000 രൂപയാണ് സ്‌കോളര്‍ഷിപ്പ് തുക. ഇന്ത്യയിലെ അംഗീകൃത സ്‌കൂളുകളില്‍ ആറ് മുതല്‍ ഒന്‍പത് വരെ ക്ലാസ്സുകളില്‍ പഠിക്കുന്ന വിദ്യാര്‍ത്ഥികള്‍ക്ക് സ്‌കോളര്‍ഷിപ്പിനായി അപേക്ഷിക്കാം. ഫിലാറ്റലി ക്ലബ്ബുള്ള സ്‌കൂളുകളിലെ ക്ലബ്ലില്‍ അംഗമായ വിദ്യാര്‍ത്ഥികളും, ക്ലബ്ബില്ലാത്ത സ്‌കൂളുകളിലെ സ്വന്തമായി ഫിലാറ്റലി ഡെപ്പോസിറ്റ് അക്കൗണ്ടുള്ള വിദ്യാര്‍ത്ഥികളുമാണ് അപേക്ഷിക്കേണ്ടത്.

      
      മുന്‍പ് നടന്ന പരീക്ഷയില്‍ 60 ശതമാനം മാര്‍ക്കോ, തത്തുല്യമായ ഗ്രേഡോ അപേക്ഷാര്‍ത്ഥികള്‍ നേടിയിരിക്കണം, എസ്‌സി, എസ്ടി വിഭാഗക്കാര്‍ക്ക് അഞ്ച് ശതമാനം ഇളവുണ്ടായിരിക്കും. രണ്ട് ഘട്ടങ്ങളിലായി നടക്കുന്ന തെരഞ്ഞെടുപ്പ് പ്രക്രിയയിലെ ആദ്യ ഘട്ടത്തില്‍ ഫിലാറ്റലി എഴുത്ത് ക്വിസ് മത്സരവും, രണ്ടാം ഘട്ടത്തില്‍ ഫിലാറ്റലി പ്രോജക്ട് സമര്‍പ്പണവും ആണുള്ളത്. 2019 ജൂലൈ 31 ആണ് അപേക്ഷ സമര്‍പ്പിക്കാനുള്ള അവസാന തീയതി. കൂടുതല്‍ വിവരങ്ങള്‍ക്ക് അടുത്തുള്ള പോസ്റ്റ് ഓഫീസുമായി ബന്ധപ്പെടുക.
      
      AB(11.07.19)
    
    
    (Release ID: 1578489) Visitor Counter : 2