      മന്ത്രിസഭ

      കേരള ഗവണ്‍മെന്റിന് എഫ്എസിടിയുടെ 481. 79 ഏക്കര്‍ ഭൂമി വില്‍ക്കാനുള്ള തീരുമാനത്തിന് കേന്ദ്രമന്ത്രിസഭയുടെ അംഗീകാരം
      വില്‍പ്പന നടപടികളുമായി ഫാക്ടിനു മുന്നോട്ടു പോകാം

      Posted On: 24 JUL 2019 4:21PM by PIB Thiruvananthpuram

    

    കേരള ഗവണ്‍മെന്റിന് എഫ്എസിടിയുടെ 481. 79 ഏക്കര്‍ ഭൂമി വില്‍ക്കാനുള്ള തീരുമാനത്തിന് പ്രധാനമന്ത്രി ശ്രീ. നരേന്ദ്ര മോദിയുടെ അധ്യക്ഷതയില്‍ചേര്‍ന്ന കേന്ദ്രമന്ത്രിസഭയുടെ അനുമതി. ഇതില്‍ 150 ഏക്കര്‍ ഭൂമി ഏക്കറിന് ഒരുകോടിരൂപ നിരക്കിലായിരിക്കുംവില്‍ക്കുക. 143. 22 ഏക്കര്‍ ഭൂമി ഫാക്ടിനു സ്വതന്ത്രമായിവിനിയോഗിക്കാവുന്നതാണ്എന്നുകേരള ഗവണ്‍മെന്റ് സമ്മതിച്ചിട്ടുണ്ട്. ബാക്കി 331. 79 ഏക്കറിന്റെവില 2.4758 കോടിരൂപയാണ് എന്നാണ് എറണാകുളംജില്ലാ കളക്ടര്‍ കണക്കാക്കിയിരിക്കുന്നത്.
    പ്രവര്‍ത്തന മൂലധനക്കുറവ് പരിഹരിക്കുന്നതിനും നഷ്ടം നികത്താനും കമ്പനിയുടെസുസ്ഥിര വളര്‍ച്ചയ്ക്ക് ആവശ്യമായ ശേഷിവികസന പദ്ധതികള്‍ നടപ്പാക്കുന്നതിന് പ്രവര്‍ത്തനപരവും സാമ്പത്തികവുമായ പ്രകടനം മെച്ചപ്പെടുത്തുന്നതിനുമാണ് ഭൂമി വില്‍ക്കാന്‍ ഫാക്ട് തീരുമാനിച്ചത്.
    ഫാക്ടിനു ബാങ്കുകളിലെ ബാധ്യതകള്‍ തീര്‍ക്കാനും വളം ഉല്‍പ്പാദന ശേഷിവര്‍ധിപ്പിക്കാനുള്ള പദ്ധതികള്‍ നടപ്പാക്കാനും അസംസ്‌കൃത വസ്തുക്കള്‍ കൈകാര്യംചെയ്യാനുള്ള സൗകര്യങ്ങള്‍ വര്‍ധിപ്പിക്കാനും ഇത് സഹായകമാകും.
    ഫാക്ടിന്റെ പുനരുജ്ജീവനം കമ്പനിയുടെവികസനത്തിനും വൈവിധ്യവല്‍ക്കരണത്തിനുമുള്ള അവസരങ്ങള്‍ സൃഷ്ടിക്കും. ഇത് നേരിട്ടും പരോക്ഷമായുംകൂടുതല്‍ തൊഴിലവസരങ്ങള്‍ സൃഷ്ടിക്കും. കേരളത്തില്‍സ്ഥിതിചെയ്യുന്ന ഈ പൊതുമേഖലാസ്ഥാപനം മെച്ചപ്പെടുന്നത് ദക്ഷിണേന്ത്യയില്‍ വളംലഭ്യത വര്‍ധിപ്പിക്കും. വളം ഇറക്കുമതിയെ ആശ്രയിക്കുന്നത് കുറയും. വളത്തിന്റെലഭ്യത വര്‍ധിക്കുന്നത് ഭക്ഷ്യസുരക്ഷയ്ക്കുംഗുണകരമാകും. ഭൂമി വില്‍പ്പനയ്ക്കു ശേഷം മാനേജ്‌മെന്റിന്റെ പ്രകടന മികവ്കൂടുതല്‍ ഉറപ്പാകും. സ്ഥാപനത്തിന്റെഊര്‍ജ്ജക്ഷമത മെച്ചപ്പെടുത്തുകയും പരിസ്ഥിതിസൗഹൃദപരമാക്കുകയുംചെയ്യുന്ന വിധത്തില്‍ എല്‍എന്‍ജി ഇന്ധന വിനിയോഗത്തിലേക്ക് ഇപ്പോള്‍ത്തന്നെ മാറിക്കഴിഞ്ഞു.


    PSR/MRD

    
    
    (Release ID: 1580229) Visitor Counter : 6
    
    
      Read this release in: Assamese , English , Urdu , Marathi , Hindi , Bengali , Punjabi , Gujarati , Tamil , Telugu , Kannada