      ന്യൂനപക്ഷകാര്യ മന്ത്രാലയം

      ഇന്ത്യയില്‍നിന്ന് ഇത്തവണ 2 ലക്ഷം ഹജ്ജ് തീര്‍ത്ഥാടകര്‍; ആദ്യ സംഘത്തിന്റെ യാത്ര കേന്ദ്ര ന്യൂനപക്ഷകാര്യമന്ത്രി ഫ്‌ളാഗ് ഓഫ് ചെയ്തു
      Posted On: 04 JUL 2019 3:52PM by PIB Thiruvananthpuram


    

    ഇന്ത്യയില്‍ നിന്നുള്ള ഹജ്ജ് തീര്‍ത്ഥാടകരുടെ ആദ്യ സംഘം ന്യൂഡല്‍ഹിയില്‍നിന്നും ഇന്നലെ യാത്ര തിരിച്ചു. 202 വനിതകളടക്കം 419 തീര്‍ത്ഥാടകരാണ് ആദ്യ വിമാനത്തിലുള്ളത്. ഉത്തര്‍ പ്രദേശിലെ അലിഗഢ്, ആഗ്ര, മീററ്റ്, രാംപൂര്‍, ബുലന്ദ്ഷഹര്‍ എന്നിവിടങ്ങളില്‍നിന്നുള്ളവരാണ് ഈ തീര്‍ത്ഥാടകര്‍. കേന്ദ്ര ന്യൂനപക്ഷകാര്യമന്ത്രി ശ്രീ.മുഖ്താര്‍ അബ്ബാസ് നഖ്‌വി ന്യൂഡല്‍ഹി ഇന്ദിരാഗാന്ധി അന്താരാഷ്ട്ര വിമാനത്താവളത്തില്‍ യാത്ര ഫ്‌ളാഗ് ഓഫ് ചെയ്തു. രാജ്യത്തിന്റെ സുരക്ഷയ്ക്കും പുരോഗതിയ്ക്കും വേണ്ടി പ്രാര്‍ത്ഥിക്കാന്‍ ശ്രീ. നഖ്‌വി തീര്‍ത്ഥാടകരോടഭ്യര്‍ത്ഥിച്ചു.
    സ്വാതന്ത്ര്യത്തിനുശേഷം ഇന്ത്യയില്‍ നിന്ന് ഇതാദ്യമായി 2 ലക്ഷം മുസ്‌ലിംങ്ങള്‍ സബ്‌സിഡിയില്ലാതെ ഹജ്ജ് കര്‍മ്മത്തിനായി യാത്ര തിരിക്കുകയാണെന്ന് ശ്രീ. നഖ്‌വി ചൂണ്ടിക്കാട്ടി. കേന്ദ്ര ഗവണ്‍മെന്റ് വികസിപ്പിച്ച സത്യസന്ധവും സുതാര്യവുമായ സംവിധാനം, ഹജ്ജ് സബ്‌സിഡി ഒഴിവാക്കിയാലും തീര്‍ത്ഥാടകരുടെ മേല്‍ അനാവശ്യമായ സാമ്പത്തിക ബാധ്യതകളൊന്നും വരുന്നില്ലെന്ന് ഉറപ്പുവരുത്തുന്നുണ്ടെന്ന് അദ്ദേഹം പറഞ്ഞു.
    മെഹ്‌റാം (ബന്ധുവായ പുരുഷന്‍) ഇല്ലാതെ ഇന്ത്യയില്‍നിന്ന് ഇത്തവണ 2,340 മുസ്ലിം വനിതകള്‍ ഹജ്ജ് കര്‍മ്മത്തിനായി യാത്രതിരിക്കുന്നുണ്ടെന്ന് കേന്ദ്ര ന്യൂനപക്ഷകാര്യ മന്ത്രി അറിയിച്ചു. കഴിഞ്ഞ തവണ 1180 വനിതകളാണ് മെഹ്‌റാം ഇല്ലാതെ ഹജ്ജ്ിനു പോയത്. ഇന്ത്യയില്‍ നിന്നുള്ള ഹജ്ജ് തീര്‍ത്ഥാടകരില്‍ 48 ശതമാനം വനിതകളാണ്.
    ഇന്ന് ഡല്‍ഹി, ഗയ, ഗുവാഹതി, ശ്രീനഗര്‍ എന്നിവിടങ്ങളില്‍നിന്ന് ഹജ്ജ് വിമാനങ്ങള്‍ സര്‍വീസ് നടത്തുന്നുണ്ട്.
    ഡല്‍ഹിയില്‍നിന്നുള്ളവര്‍ക്കു പുറമെ, ഉത്തര്‍ പ്രദേശ്, ഹരിയാന, ഉത്തരാഖണ്ഡ്, ജമ്മു കാശ്മീര്‍, പഞ്ചാബ്, ചണ്ഡിഗഢ്, ഹിമാചല്‍ പ്രദേശ് എന്നിവിടങ്ങളില്‍നിന്നുള്ള തീര്‍ത്ഥാടകര്‍ക്കും ഡല്‍ഹിയാണ് എംബാര്‍ക്കേഷന്‍ പോയിന്റ്. രാജ്യത്താകെ 21 എംബാര്‍ക്കേഷന്‍ പോയിന്റുകളാണ് ഇത്തവണയുള്ളത്.
    AM/ND MRD – 382
    ***


    
    

    
    (Release ID: 1577304) Visitor Counter : 4
    
    
      Read this release in: English , Urdu