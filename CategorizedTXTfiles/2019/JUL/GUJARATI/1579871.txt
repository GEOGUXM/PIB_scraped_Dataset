      ઉપરાષ્ટ્રપતિ સચિવાલય

      ઉપરાષ્ટ્રપતિએ ચંદ્રયાન-2ના સફળ પ્રક્ષેપણ માટે ઇસરોને શુભેચ્છા પાઠવી
      
      આ વિજ્ઞાન અને પ્રૌદ્યોગિકીના ક્ષેત્રમાં ભારતની ઝડપી પ્રગતિનું જીવંત પ્રમાણ છે - ઉપરાષ્ટ્રપતિ
      
      ઉપરાષ્ટ્રપતિએ આ સિદ્ધિને બાહ્ય અંતરિક્ષ સંશોધનના ક્ષેત્રમાં લાંબી છલાંગ ગણાવી
      Posted On: 22 JUL 2019 5:51PM by PIB Ahmedabad


    ઉપરાષ્ટ્રપતિ શ્રી એમ. વૈંકેયા નાયડૂએ ચંદ્રયાન-2ના સફળ પ્રક્ષેપણ માટે ભારતીય અંતરિક્ષ અનુસંધાન સંગઠન (ઇસરો) અને અંતરિક્ષ વિભાગના વૈજ્ઞાનિકો અને કર્મચારીઓને શુભેચ્છા પાઠવી હતી.


    ઉપરાષ્ટ્રપતિએ એ વાતની ખૂબ પ્રસંશા કરી હતી કે ચંદ્રયાન-2 અને પ્રક્ષેપણ વાહન સંપૂર્ણપણે ભારતમાં જ નિર્માણ પામ્યા છે. તેમણે કહ્યું, “ આ નિશ્ચિત રૂપે વિજ્ઞાન અને પ્રૌદ્યોગિકીના ક્ષેત્રમાં ભારતની પ્રગતિનો સોનેરી અધ્યાય અને સીમાચિન્હ રૂપ પગલું છે. ”


    ઉપરાષ્ટ્રપતિએ કહ્યું, તેમને વિશ્વાસ છે કે ચંદ્રમાની સપાટી પર ઉતરીને ચંદ્રયાન-2 પરિયોજના સફળતાપૂર્વક પૂર્ણ થશે, જ્યાં અત્યાર સુધી કોઈપણ માનવ નિર્મિત વસ્તુ નથી પહોંચી શકી.


    શ્રી નાયડૂએ કહ્યું, “ આ પહેલી બાહ્ય અંતરિક્ષ શોધમાં ભારતના યોગદાનને ધ્યાનમાં રાખતા એક મોટી છલાંગ છે તથા ભારત એ ત્રણ દેશોમાં સામેલ થઈ ગયો છે, જેમણે આ પ્રકારના પડકારરૂપ અભિયાનોનું આયોજન કર્યું છે. એ સુનિશ્ચિત રૂપે ગયા ત્રણ વર્ષો દરમિયાન વિજ્ઞાન અને પ્રૌદ્યોગિકીમાં દેશની ઝડપી પ્રગતિનું જીવંત પ્રમાણ છે. ”


    શ્રી નાયડૂએ ટ્વીટર અને ફેસબુક પર પણ ભારતીય અંતરિક્ષ વૈજ્ઞાનિકોની ઉપલબ્ધિની પ્રસંશા કરી હતી.

    
    
    (Release ID: 1579871) Visitor Counter : 54
    
    
      Read this release in: English , Urdu , Hindi , Marathi , Punjabi