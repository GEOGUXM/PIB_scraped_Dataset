      રાષ્ટ્રપતિ સચિવાલય

      ભારતીય વન સેવાના તાલીમાર્થી અધિકારીઓએ રાષ્ટ્રપતિ સાથે મુલાકાત કરી
      Posted On: 23 JUL 2019 12:33PM by PIB Ahmedabad


    નવી દિલ્હી, 23-07-2019


    ભારતીય વન સેવા (2018-20 બેચ)ના તાલીમાર્થી અધિકારીઓએ રાષ્ટ્રપતિ શ્રી રામનાથ કોવિંદ સાથે આજે (23 જુલાઈ, 2019) રાષ્ટ્રપતિ ભવનમાં મુલાકાત કરી.


    તાલીમાર્થી અધિકારીઓને સંબોધતા રાષ્ટ્રપતિએ જણાવ્યું કે ભારત સરકાર અને રાજ્ય સરકાર આપણા દેશની વન સંપત્તિની રક્ષા અને હરિયાળીના વ્યાપને વધારવા માટે ઘણા પ્રયત્નો કરી રહી છે. જો કે પારિસ્થિતિક પુનર્સ્થાપના, સંરક્ષણની નિરંતરતા અને સફળતા સામૂહિક જાગૃતિ પર નિર્ભર કરે છે. આપણા દેશના જંગલો અને તેની આસપાસ આદિવાસીઓ સહિત મોટી સંખ્યામાં ગરીબ લોગો વસે છે. જંગલોના માધ્યમથી જ તેઓ ભોજન અને ચારાથી પોતાની મૂળભૂત જરૂરિયાતો પૂર્ણ કરે છે. આ લોકો સરળ અને પરિશ્રમી હોવાની સાથે સાથે ખૂબ બુદ્ધિશાળી પણ હોય છે. તેઓ પોતાની પરંપરાઓ અને માન્યતાઓ અંતર્ગત જંગલોનું સન્માન કરે છે. વનના રક્ષણ માટેનો કોઈપણ ઉપાય આ લોકોની મૂળભૂત જરૂરિયાતો પ્રત્યે સંવેદનશીલ હોવો જોઈએ અને તેમને ભાગીદારના રૂપમાં સામેલ કરવા જોઈએ.


    રાષ્ટ્રપતિએ કહ્યું કે ભારતના સંયુક્ત વન પ્રબંધન મોડલમાં જંગલોની જાળવણીમાં સ્થાનિક લોકો અને સમુદાયોની સાથે કાર્ય કરવાની પરિકલ્પના કરી છે. સ્થાનિક લોકોની અસરકારક ભાગીદારી સુનિશ્ચિત કરવા માટે સંરક્ષણના પ્રયાસોની સાથે આજીવિકાના અવસરો જોડવા મહત્વપૂર્ણ છે. રાષ્ટ્રપતિએ કહ્યુ કે એક વખત જ્યારે લોકો અને સમુદાય વન વ્યવસ્થાના પ્રયાસોમાં સામેલ થઈ જાય છે ત્યારે વન અધિકારી જેવું સમાધાન ઈચ્છે, તેના કરતા તે વધુ ટકાઉ અને અસરકારક થઈ જાય છે.


    રાષ્ટ્રપતિના પ્રવચન માટે અહીં ક્લિક કરો..


    DK/NP/J.Khunt/GP

    
    
    (Release ID: 1579880) Visitor Counter : 77
    
    
      Read this release in: English , Urdu , Marathi , Hindi , Punjabi , Tamil