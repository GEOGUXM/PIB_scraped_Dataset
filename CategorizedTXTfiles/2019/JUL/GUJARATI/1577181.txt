      નાણા મંત્રાલય

      જમીનની ઉત્પાદકતાથી સિંચાઇ જળ ઉત્પાદકતા તરફ જવાની રાષ્ટ્રીય પ્રાથમિકતા હોવી જોઇએ
      Posted On: 04 JUL 2019 12:11PM by PIB Ahmedabad


    નવી દિલ્હી , 04-07-2019


    આર્થિક સમીક્ષા 2018-19 માં કહેવામાં આવ્યું છે કે જમીનની ઉત્પાદકતાથી સિંચાઇ જળ ઉત્પાદકતા તરફ જવાની રાષ્ટ્રીય પ્રાથમિકતા હોવી જોઇએ . નીતિઓમાં સુધારો લાવીને ખેડૂતો માટે સંવેદનશીલ બનવું પડશે અને પાણીના ઉપયોગમાં સુધારો રાષ્ટ્રીય પ્રાથમિકતા હોવી જોઇએ . એશિયન વોટર ડેવલપમેન્ટ આઉટલુક 2016 અનુસાર અંદાજે 89 ટકા ભૂગર્ભ જળનો ઉપયોગ સિંચાઇ માટે કરવામાં આવે છે . સિંચાઇના વર્તમાન ચલણના કારણે ભૂર્ગભ જળનું સ્તર નિરંતર નીચેની તરફ ખસી રહ્યું છે જે ચિંતાનો વિષય છે . કેન્દ્રીય નાણાં અને કોર્પોરેટ બાબતોના મંત્રી શ્રીમતી નિર્મલા સીતારમણે આજે આર્થિક સમીક્ષા અહેવાલ 2018-19 સંસદમાં રજૂ કર્યો હતો .


    આર્થિક સમીક્ષામાં કહેવામાં આવ્યું છેકે સિંચાઇ માટે 89 ટકા ભૂગર્ભ જળનો ઉપયોગ કરવામાં આવે છે . દેશમાં ધાન્ય અને શેરડીના પાકમાં ઉપલબ્ધ પાણીના 60 ટકાથી વધારે હિસ્સાનું પાણી જતું રહે છે જેનાથી અન્ય પાકો માટે પાણીની ઉપલબ્ધતા ઓછી રહે છે .


    છેલ્લા કેટલાક વર્ષમાં કૃષિ ક્ષેત્રે સંખ્યાબંધ પ્રકારની સમસ્યાઓ સામે આવી રહી છે . કૃષિની જમીનની વહેંચણી અને જળ સ્રોતો ઘટવાનું સંકટ વધી રહ્યું છે . તેની સામે , અપનાવામાં આવેલા નવા અસરકારક સ્રોતો અને જળવાયુને અનુકૂળ માહિતી તેમજ ટૅકનોલોજી ના ઉપયોગથી કૃષિ ક્ષેત્ર સ્માર્ટ બન્યું છે . કૃષિ લાયક જમીનની અછતના કારણે ભારતે સીમાંત ખેડૂતો માટે યોગ્ય સ્રોતો અપનાવવા પર ભાર મૂક્યો છે .


    આર્થિક સમીક્ષા અનુસાર કૃષિ અને સંબંધિત ક્ષેત્રમાં ગ્રોસ કેપિટલ ફોર્મેશનના ટકાના રૂપમાં ગ્રોસ કેપિટલ ફોર્મેશન ( જીસીએફ ) માં વર્ષ 2013-14 માં 17.7 ટકાનો વધારો નોંધાયો છે , પરંતુ તે પછીના વર્ષ 2017-18 માં તે ઘટીને 15.5 ટકા થઇ ગયો છે . 2012-13 નું ગ્રોસ કેપિટલ ફોર્મેશન 2,51,904 કરોડથી વધીને 2017-18 માં તે 2,73,555 કરોડ થઇ ગયું છે .


    આર્થિક સમીક્ષા અનુસાર મહિલાઓ પાક ઉત્પાદન , પશુપાલન , બાગકામ , કાપણી પછીની કામગીરીઓ કૃષિ / સામાજિક , વનસંવર્ધન , મત્સ્ય પાલન વગેરે ક્ષેત્રોમાં મહત્વપૂર્ણ ભૂમિકા નિભાવે છે . મહિલાઓ દ્વારા ઉપયોગમાં લેવામાં આવી રહેલી ક્રિયાશીલ કૃષિ લાયક જમીનોનો હિસ્સો 2005-06 માં 11.7 ટકા હતો તે 2015-16 માં વધીને 13.9 ટકા થઇ ગયો છે . મહિલા ખેડૂતો દ્વારા સંચાલિત સીમાંત અને નાની કૃષિ લાયક જમીનોનો હિસ્સો વધીને 27.9 ટકા થઇ ગયો છે .


    DK/NP/ J.Khunt/ GP

    
    
    (Release ID: 1577181) Visitor Counter : 75
    
    
      Read this release in: Punjabi , English , Marathi , Bengali , Tamil