      પ્રધાનમંત્રીની આર્થિક સલાહકાર પરિષદ

      ઈસી-પીએમએ આર્થિક સમીક્ષામાં નાણાંકીય મજબૂતી, નાણાંકીય શિસ્તપાલન અને રોકાણ પર મૂકાયેલા ભારતને આવકાર્યો
      આર્થિક સમીક્ષામાં આગામી પાંચ વર્ષ માટે વિકાસ અને રોજગારીની બ્લ્યૂ-પ્રિન્ટ: ડૉ. બિબેક દેબરાય
      
      ડૉ. બિબેક દેબરાયે કહ્યું કે સરકારનો દ્રષ્ટિકોણ સંઘવાર, વ્યયમાં સુધારો, એમએસએમઇ માટે નીતિઓ, જીએસટી અને પ્રત્યક્ષ કરવેરામાં સુધારા દ્વારા ઉજાગર થાય છે
      
      ન્યાયિક સુધારા અને ડેટાની ભૂમિકા આવકાર્ય; ઇસી-પીએમ અધ્યક્ષ
      Posted On: 04 JUL 2019 2:00PM by PIB Ahmedabad


    નવી દિલ્હી, 0 4-0 7 -2019


    પ્રધાનમંત્રીની આર્થિક સલાહકાર પરિષદ ( ઇસી - પીએમ ) ના અધ્યક્ષ ડૉ . બિબેક દેબરાયે આર્થિક સમીક્ષામાં નાણાકીય મજબૂતી , નાણાકીય શિસ્તપાલન અને રોકાણ પર મૂકવામાં આવેલા આગ્રહને આવકાર્યો છે . છેલ્લા પાંચ વર્ષમાં ભારતનો વાસ્તવિક ગ્રોસ ડોમેસ્ટિક પ્રોડક્ટનો સરેરાશ દર 7.5 રહ્યો છે . આર્થિક સમીક્ષાનું આકલન છે કે 4 ટકા વાર્ષિક ઇન્ફ્લેશન સાથે 2024-25 સુધીમાં અર્થતંત્ર 5 ટ્રિલિયન અમેરિકી ડૉલર થઇ જશે જેમાં વાસ્તવિક ગ્રોસ ડોમેસ્ટિક પ્રોડક્ટ 8 ટકા રહેશે . આ લક્ષ્ય હાંસલ થઇ શકે છે પરંતુ આપણે નાણાકીય મજબૂતના માર્ગથી હટવાનું નથી , જે મધ્યકાલિન નાણાકીય નીતિમાં વ્યક્ત કરવામાં આવ્યું છે . તેને નાણા ખાધ / ગ્રોસ ડોમેસ્ટિક પ્રોડક્ટ ગુણોત્તર અને દેવું / ગ્રોસ ડોમેસ્ટિક પ્રોડક્ટ ગુણોત્તરમાં પણ દર્શાવવામાં આવ્યો છે . વધેલી ખોટથી ખાનગી રોકાણને નુકસાન પહોંચે છે , ખાનગી મૂડીના ખર્ચમાં વધારો થાય છે અને સ્થાનિક ક્ષેત્ર નાણાકીય બચતમાં અવરોધ આવે છે . આકલન અનુસાર 2018-19 માં ભારતનો વિકાસદર 6.8 ટકા રહેશે તેમજ ચક્રીય જાહેર ખર્ચ ઓછો કરવાની તક મળશે . આથી ડૉ . બિબેક દેબરાયે સમીક્ષામાં નાણાકીય મજબૂતી અને રોકાણને પ્રોત્સાહન આપવા અને ખાસ કરીને ખાનગી રોકાણને પ્રોત્સાહન આપવા માટે કરવામાં આવેલી જોગવાઇઓને આવકારી છે .


    સમીક્ષામાં આગામી પાંચ વર્ષ દરમિયાન વિકાસ અને રોજગારીની બ્લ્યૂ - પ્રિન્ટ રજૂ કરવામાં આવી છે . આ 2014 અને 2019 દરમિયાન પહેલી નરેન્દ્ર મોદી સરકાર દ્વારા લેવામાં આવેલા પગલાંને અનુરૂપ છે , જેમાં વ્યવહારમાં પરિવર્તનની પહેલોને સામેલ કરવામાં આવી છે . વર્ષ 2014 થી 2019 દરમિયાન નીતિઓમાં નિરંતરતા છે અને 2019 થી 2024 સુધી પ્રસ્તાવિત નીતિઓ તેમાં સામેલ છે . સમીક્ષાથી સંઘવાદ , વ્યયમાં સુધારો , એમએસએમઈ માટે નીતિઓ , જીએસટી અને પ્રત્યક્ષ કરમાં સુધારા દ્વારા સરકારનો દ્રષ્ટિકોણ ઉજાગર થાય છે . ડૉ . બિબેક દેબરાયે કહ્યું હતું કે , આ વર્ષની આર્થિક સમીક્ષામાં એક અભિનવ અને આવકાર્ય પક્ષ એ છે કે , તે અંતર્ગત ન્યાયિક સુધારા અને ડેટાની ભૂમિકાની જોગવાઇ કરવામાં આવી છે . એકંદરે સમીક્ષામાં અતિતથી દૂર હટીને કામ કરવાના દ્રષ્ટિકોણનો હવાલો આપવામાં આવ્યો છે , જેને સંસ્કૃતના ઉદાહરણોથી વ્યક્ત કરવામાં આવ્યો છે . આ ઉદાહરણોમાં શિસ્ત સંબંધિત અનેક માહિતીઓ ઉપલબ્ધ છે અને સમીક્ષા પૂરી કરવા માટે માત્ર કૌટિલ્યનું ઉદાહરણ આપવા સુધી સીમિત નથી રહેવાનું પરંતુ કમંડકીય નીતિસાર પણ ધ્યાનમાં રાખવાનો છે .


    DK/NP/ J.Khunt/ GP

    
    
    (Release ID: 1577223) Visitor Counter : 68
    
    
      Read this release in: Malayalam , English , Urdu , Hindi , Kannada