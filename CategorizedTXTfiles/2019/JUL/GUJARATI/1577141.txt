      નાણા મંત્રાલય

      2040માં ભારતની વસતિનું સ્વરૂપ: 21મી સદી માટે જન કલ્યાણ યોજનાઓ
      દેશમાં લોકોની અપેક્ષિત આયુષ્યમાં વૃદ્ધિની સંભાવનાને ધ્યાનમાં રાખીને આર્થિક સમીક્ષામાં સેવા નિવૃત્તિ માટેની ઉંમર વધારવાની ભલામણ

      Posted On: 04 JUL 2019 12:12PM by PIB Ahmedabad

    નવી દિલ્હી , 04-07-2019


    કેન્દ્રીય નાણા અને કોર્પોરેટ બાબતોના મંત્રી શ્રીમતી નિર્મલા સીતારમણ દ્વારા આજે સંસદમાં ર જૂ કરવામાં આવેલ 2018-19 ની આર્થિક સમીક્ષામાં ભારતની વસતિ પર પ્રકાશ ફેંકતા જણાવવામાં આવ્યું છે કે આવનારા બે દાયકાઓમાં દેશની વસતિ વૃદ્ધિ દરમાં ખાસ્સો ઘટાડો જોવા મળશે . જો કે મોટી સંખ્યામાં યુવા વસતિના કારણે દેશને જન સંખ્યાકીય લાભાંશનો ફાયદો મળતો રહેશે , પરંતુ 20 ૩૦ની શરૂઆતથી કેટલાક રાજ્યોમાં વસતિના સ્વરૂપમાં પરિવર્તનથી વધુ ઉંમરના લોકોની સંખ્યા વધશે . આ રાજ્યોની આબાદીમાં પરિવર્તનની પ્રક્રિયા ઘણી આગળ વધી ગઈ છે . વર્ષ 2041 માટે રાષ્ટ્રીય અને રાજ્ય સ્તર પર વસતિનું અનુમાન એ દર્શાવે છે કે ભારત વસતિના સ્વરુપમાં પરિવર્તનના આગામી તબક્કામાં પહોંચી ગયું છે . આવનારા બે દાયકાઓમાં વસતિ વૃદ્ધિ દરમાં ભારે ઘટાડો , કુલ ગર્ભધારણ દરમાં તાજેતરના વર્ષોમાં આવેલ ઘટાડા અને 2021 સુધી તેમાં હજુ વધારે ઘટાડો તેના મુખ્ય કારણો હશે . એવા સમયે જ્યા રે બધા જ પ્રમુખ રાજ્યોમાં વસતિ વૃદ્ધિ દરમાં ઘટાડો જોવા મળી રહ્યો છે ત્યારે બિહાર , ઉત્તર પ્રદેશ , રાજસ્થાન અને હરિયાણામાં તે હજુ પણ ખાસ્સા ઊંચા સ્તર પર છે .


    આવનારા બે દાયકામાં દેશમાં વસતિ અને લોકોની ઉંમર સંરચનાના પૂર્વાનુમાન નીતિ નિર્ધારકો માટે સ્વાસ્થ્ય સેવા , વૃદ્ધોની સારસંભાળ , શાળાની સુવિધાઓ , સેવા નિવૃત્તિ સાથે સંબંધિત નાણાકીય સેવાઓ , પેન્શન કોષ , આવકવેરા મહેસૂલ , શ્રમ બળ , શ્રમિકોની ભાગીદારીનો દર તેમજ સેવા નિવૃત્તિની ઉંમર જેવા મુદ્દાઓ સાથે જોડાયેલ નીતિઓ બનાવવી એ એક બહુ મોટું કામ હશે .


    આર્થિક સમીક્ષામાં જનસંખ્યાના સ્વરૂપ અને જનસંખ્યા વૃદ્ધિના પ્રવાહો અંગે જણાવવામાં આવ્યું છે કે દેશમાં રાજ્ય સ્તર પર તેમાં વિભિન્નતા જોવા મળશે . જે રાજ્યોમાં વસતિનું સ્વરૂપ ઝડપથી બદલાઈ રહ્યું છે ત્યાં વસતિ વૃદ્ધિ દર 2031-41 સુધી લગભગ શૂન્ય થઇ જશે . જે રાજ્યોમાં વસતિ સંરચના બદલાવ ધીમો છે ત્યાં પણ 2021-41 સુધી વસતિ વૃદ્ધિ દરમાં ઘણો ઘટાડો જોવા મળશે .


    સમીક્ષા અનુસાર દેશમાં ગર્ભધારણ ક્ષમતા દરમાં આવેલા ઘટાડાના કારણે ૦ -19 વર્ષની ઉંમર વર્ગવાળા લોકોની વસતિ આશ્ચર્યજનક રૂપે વધી છે . દેશમાં ટીએફઆર દર 2021 સુધી ભરપાઈ ના કરી શકવાના સ્તર સુધી ઘટી જશે . વસતિમાં ૦ -19 વર્ષ ઉંમર વર્ગના યુવાનોની સંખ્યા 2011 ના ઉચ્ચતમ સ્તર 41 ટકાથી ઘટીને 2041 માં 25 ટકા રહી જશે . બીજી બાજુ વસતિમાં 60 વર્ષની ઉંમર વર્ગ વાળા લોકોની સંખ્યા 2011 ના 8.6 ટકાથી વધીને 2041 સુધી 16 ટકા સુધી પહોંચી જશે . કામદાર વસતિની સંખ્યા 2021-31 ની વચ્ચે 9.7 મીલીયન પ્રતિ વર્ષના દરે વધશે અને 2031-41 ની વચ્ચે તે ઘટીને 4.2 મીલીયન પ્રતિ વર્ષ રહી જશે .


    આર્થિક સ મી ક્ષામાં કામદાર વસતિના પ્રભાવો પર કહેવામાં આવ્યું છે કે તેમની સંખ્યા શ્રમ બળ અને એક રાજ્યમાંથી બીજા રાજ્યમાં વિસ્થાપનમાં મોટી ભૂમિકા નિભાવશે . 2021-41 ના સમયગાળામાં શ્રમ બળની ભાગીદારીના પ્રવાહોના હિસાબે સરકારને વધારાના રોજગારના અવસર સર્જિત કરવા પડશે જેથી કરીને શ્રમ બળમાં થઇ રહેલ વાર્ષિક વૃદ્ધિના હિસાબે રોજગાર પણ ઉપલબ્ધ કરાવી શકાય .


    વસતિના સ્વરૂપમાં બદલાવથી અનેક પ્રકારની નીતિગત મુશ્કેલીઓ ઉત્પન્ન થશે , તેમાં શાળાઓ , સ્વાસ્થ્ય સેવાઓ અને સેવા નિવૃત્તિની આયુ નક્કી કરવા જેવી બાબતો હશે . 2021-41 ની વચ્ચે દેશમાં શાળાએ જનારા બાળકોની સંખ્યા 18.4 ટકા ઘટી જશે . તેના મોટા આર્થિક સામાજિક પરિણામ જોવા મળશે . પ્રાથમિક શાળાઓમાં બાળકોની સંખ્યા ઘટવાથી વિદ્યાર્થીઓની સરખામણીએ શાળાઓની સંખ્યા વધી જશે તેનાથી અનેક પ્રાથમિક શાળાઓને એક સાથે ભેળવવી પડશે .


    સ્વાસ્થ્ય સેવાઓ આજે પણ દેશમાં એક મોટો પડકાર છે . જો દેશમાં દવાખાનાની સુવિધાઓ વર્તમાન સ્તર સુધી બની રહેશે તો આગામી બે દાયકામાં વસતિ વૃદ્ધિ દરમાં ઘટાડો થવા છતાં વધતી વસતિના કારણે વ્યક્તિદીઠ દવાખાનાની પથારીઓની ઉપલબ્ધતા ખુબ ઓછી થઇ જશે . એવામાં રાજ્યો માટે ચિકિત્સા સુવિધાઓનો વિસ્તાર ખુબ જરૂરી થઇ જશે .


    ભારતમાં અપેક્ષિત જીવન અવધિ સરેરાશ 60 વર્ષ થવા લાગી છે એટલે કે 60 વર્ષની ઉંમરના લોકો પણ હવે સંપૂર્ણ રીતે સ્વસ્થ રહે છે . મહિલા અને પુરુષોની અપેક્ષિત જીવન અવધિમાં સતત થઇ રહેલી વૃદ્ધિ અન્ય દેશોને અનુરૂપ છે . એવામાં આ પેન્શન પ્રણાલીની વ્યવહારિકતા અને મહિલા શ્રમ બળમાં વૃદ્ધિમાં મોટી ભૂમિકા નિભાવી શકે છે .


    DK/NP/ J.Khunt/ GP

    
    
    (Release ID: 1577141) Visitor Counter : 254
    
    
      Read this release in: Marathi , Tamil , English