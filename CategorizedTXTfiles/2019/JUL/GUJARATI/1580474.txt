      સંરક્ષણ મંત્રાલય

      સંરક્ષણ મંત્રાલય દ્વારા કારગિલ યુદ્ધ પર ઑનલાઈન પ્રશ્નોત્તરી સ્પર્ધાની આજથી શરૂઆત
      Posted On: 26 JUL 2019 3:46PM by PIB Ahmedabad

      * દિલ્હી, 26-07-2019

    સંરક્ષણ મંત્રાલયે MyGov.in ના સહયોગથી કારગિલ યુદ્ધ પર એક ઑનલાઈન સ્પર્ધાની શરૂઆત કરી છે. આ સ્પર્ધાનો ઉદ્દેશ યુવાનો અને લોકોમાં દેશભક્તિની ભાવના જગાવવાનો છે. આ સ્પર્ધા 26 જુલાઈ થી 4 ઓગસ્ટ, 2019 સુધી ચાલશે. સ્પર્ધાનું સંચાલન MyGov.in ( https://quiz.mygov.in ) પ્લેટફોર્મ પર કરાશે અને આ બંને – હિંદી અને અંગ્રેજી ભાષાઓમાં ઉપલબ્ધ છે. સ્પર્ધાનો સમયગાળો 5 મીનિટ રહશે અને તેમાં 20 પ્રશ્નો પૂછવામાં આવશે.

      * સ્પર્ધા માટે 10 રોકડ પુરસ્કાર અપાશે. જેની વિગતો નીચે મુજબ છે.
      * પહેલો પુરસ્કાર 25,000 રૂપિયા
      * બીજો પુરસ્કાર 15,000 રૂપિયા
      * ત્રીજો પુરસ્કાર 10,000 રૂપિયા
      * આશ્વાસન પુરસ્કાર (સાત) 5,000 રૂપિયા (પ્રત્યેકને)

    પહેલા 100 વિજેતાઓને સંરક્ષણ મંત્રાલય પ્રમાણપત્ર એનાયત કરશે અને તેમને સ્વતંત્રતા દિવસ પર લાલ કિલ્લામાં આયોજિત થનારા સ્વતંત્રતા દિવસ સમારોહ, 2019માં પણ આમંત્રિત કરાશે.


    નિયમ તેમજ શરતો –

          + 14 વર્ષ અથવા તેનાથી ઓછી ઉમંમરના માત્ર ભારતીય નાગરિકો જ આ સ્પર્ધામાં ભાગ લઈ શકે છે.
          + વિજેતાઓની પસંદગીનો આધાર – ઓછામાં ઓછા સમયમાં વધુમાં વધુ જવાબ આપનાર. પાંચ મીનિટના સમયમાં 20 પ્રશ્નો પૂછાશે.
          + એક વ્યક્તિ સ્પર્ધામાં એક જ વાર ભાગ લઈ શકે છે.
          + સ્પર્ધકે પોતાનું નામ, માતા / પિતાનું નામ, જન્મ તારીખ, પત્ર વ્યવહારનું સરનામું, ઈ-મેઈલ અને મોબાઈલ નંબરની વિગત આપવાની રહેશે.
          + સ્પર્ધાના પરિણામની જાહેરાત બાદ વિજેતાઓને પોતાની ઓળખ, ઉંમર, સરનામું વગેરેના મૂળ પ્રમાણપત્ર જમા કરાવવાના રહેશે. જમા ન કરવાની સ્થિતિમાં પસંદગી રદ ગણાશે.
          + સ્પર્ધામાં ભાગ લેવા માટે એક મોબાઈલ નંબર અને એક ઈ-મેઈલનો ઉપયોગ ફરી વખત કરી શકાશે નહિં.
          + કોઈપણ અનુચિત / કે ખોટી રીતની માહિતી મળવા પર સ્પર્ધકની ઉમેદવારીને રદ ગણવામાં આવશે. આ સંબંધમાં સ્પર્ધાના આયોજકોનો નિર્ણય અંતિમ ગણાશે.

    DK/NP/J.Khunt/GP

    
    
    (Release ID: 1580474) Visitor Counter : 96
    
    
      Read this release in: English , Urdu , Hindi , Bengali
    
    
    

+