      ગૃહ મંત્રાલય

      ગુહમંત્રી અમિત શાહે બજેટને આશાઓ અને સશક્તિકરણનું બજેટ ગણાવ્યું, જે પ્રધાનમંત્રી શ્રી નરેન્દ્ર મોદીના ભારત-વિકાસના દ્રષ્ટિકોણને વ્યક્ત કરે છે
      બજેટથી ભારતના ખેડૂતો, યુવાનો, મહિલાઓ અને ગરીબોને પોતાના સપનાં પૂરા કરવાની તક મળશેઃ શ્રી અમિત શાહ

      Posted On: 05 JUL 2019 3:17PM by PIB Ahmedabad

    નવી દિલ્હી , 05-07-2019


    ગૃહમંત્રી શ્રી અમિત શાહે બજેટ 2019-20 ને આશાઓ અને સશક્તિકરણનું બજેટ ગણાવ્યું છે , જે પ્રધાનમંત્રી શ્રી નરેન્દ્ર મોદીના ભારત - વિકાસ દ્રષ્ટિકોણને વ્યક્ત કરે છે . આ પ્રસંગે શ્રી અમિત શાહે અનેક ટ્વિટ કર્યા છે . તેમને પોતાના ટ્વિટમાં જણાવ્યું છે કે અર્થવ્યવસ્થા , આવાસ , માળખાકીય અને સામાજિક ક્ષેત્રોમાં પાછલા 5 વર્ષો દરમિયાન જે શાનદાર કામગીરી થઇ છે , તેના આધાર પર ભારતમાં તે આશા પેદા થઇ છે કે આવનારા વર્ષોમાં ભારતની અર્થવ્યવસ્થા 5 ટ્રિલિયન ડોલરની બની જશે .


    શ્રી અમિત શાહે જણાવ્યું કે બજેટ 2019-20 તમામ ક્ષેત્રો માટે સંકલિત રોડમેપ પ્રદાન કરે છે , જેના દ્વારા આપણાં દેશમાં વિકાસ અને સંશોધનને પ્રોત્સાહન મળશે . તેમણે જણાવ્યું છે કે સ્વચ્છ ઉર્જા અને રોકડ વિહિન લેવડ - દેવડ ઉપર મૂકાયેલો ભાર યોગ્ય દિશામાં લેવાયેલું પગલું છે .


    ગૃહમંત્રીએ જણાવ્યું છે કે નવા ભારતના બજેટમાં પ્રત્યેક નાગરિકના જળ સંબંધિત સપનાંને પૂર્ણ કરવાનું ધ્યાન રખાશે . તેની સાથે સમગ્ર દેશમાં વીજળી ઉત્પાદકતા અને નિર્માણ ક્ષેત્રને આગળ વધારવા માટે પણ જોગવાઇ કરવામાં આવી છે . તેમણે જણાવ્યું છે કે આ બજેટથી ભારત સ્ટાર્ટ - અપના કેન્દ્ર સ્વરૂપે સક્ષમ બનશે .


    ગૃહમંત્રી શ્રી અમિત શાહે જણાવ્યું હતું કે બજેટ ભારતના વિકાસ સંબંધિત પ્રધાનમંત્રી શ્રી નરેન્દ્ર મોદીના દ્રષ્ટિકોણને વ્યક્ત કરે છે , જે થકી ખેડૂતો સમૃદ્ધ થશે , ગરીબ સન્માનપૂર્ણ રીતે જીવન વ્યક્તિ કરી શકશે , મધ્યમ વર્ગને તેમની મહેનતનું યોગ્ય વળતર પ્રાપ્ત થશે અને ભારતીય ઉદ્યોગોનો વિકાસ થશે .


    DK/NP/ J.Khunt/ GP

    
    
    (Release ID: 1577519) Visitor Counter : 35
    
    
      Read this release in: Punjabi , English , Hindi , Punjabi