      ગૃહ મંત્રાલય

      ત્રણ તલાક બિલ 2019 સંસદમાં પસાર
      
      મુસ્લિમ બહેનોને ત્રણ તલાકના અભિશાપમાંથી મુક્તિ મળી – કેન્દ્રીય મંત્રી શ્રી અમિત શાહ
      
      કેન્દ્રીય ગૃહ મંત્રીએ કહ્યું કે આજે ઐતિહાસિક દિવસ છે, મુસ્લિમ મહિલાઓના જીવનમાં આશા અને સન્માનના એક નવા યુગનો પ્રારંભ
      
      મોદી સરકાર મહિલા સશક્તીકરણ અને મહિલા અધિકારોના રક્ષણ માટે સમર્પિત છે – શ્રી અમિત શાહ
      
      Posted On: 30 JUL 2019 8:47PM by PIB Ahmedabad


    શ્રી અમિત શાહે કહ્યું કે ત્રણ તલાક વિધેયક – 2019 પાસ થવાથી મુસ્લિમ મહિલાઓ માટે અનેક સંભાવનાઓના દ્વાર ખૂલ્યા છે જેનાથી તેઓ ન્યૂ ઈન્ડિયાના નિર્માણમાં અસરકારક ભૂમિકા અદા કરી શકશે. તેમનું કહેવું હતું કે આ વિધેયક મુસ્લિમ મહિલાઓની ગરિમાને સુનિશ્ચિત કરશે અને તેને અકબંધ રાખવા માટે ઉઠાવાયેલ એક ઐતિહાસિક પગલું છે.


    શ્રી શાહે કહ્યું કે શ્રી નરેન્દ્ર મોદીની સરકાર મહિલા સશક્તીકરણ અને મહિલા અધિકારોની રક્ષા માટે સમર્પિત છે અને ત્રણ તલાકની નાબૂદી આ દિશામાં ઉઠાવાયેલ એક મહત્વપૂર્ણ પગલું છે. તેમણે ઉમેર્યું હતું કે આ બિલ મુસ્લિમ મહિલાઓના જીવનમાં આશા અને સન્માનનો એક નવો યુગ લાવશે. શ્રી અમિત શાહે ત્રણ તલાક વિરોધી બિલ પાસ થવા પર દેશભરની મુસ્લિમ બહેનોને ત્રણ તલાકના અભિશાપથી છુટકારો મળવા પર શુભેચ્છા પાઠવી હતી તથા સંસદમાં બિલના સમર્થન માટે દરેક સભ્યોનો આભાર માન્યો હતો.


    શ્રી શાહે એમ પણ કહ્યું કે ભારતીય લોકતંત્ર માટે આ દિવસ અત્યંત મહત્વપૂર્ણ છે. આ ઐતિહાસિક નિર્ણયથી મોદી સરકારે દેશની મુસ્લિમ મહિલાઓ માટે અભિષાપ બનેલા ત્રણ તલાકથી તેમને મુક્તિ અપાવી સમાજમાં સન્માનથી જીવવાનો અધિકાર આપ્યો છે.

    
    
    (Release ID: 1580947) Visitor Counter : 63
    
    
      Read this release in: English , Urdu , Hindi , Marathi , Bengali