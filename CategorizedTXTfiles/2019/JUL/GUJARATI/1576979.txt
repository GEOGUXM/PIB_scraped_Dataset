      મંત્રીમંડળ

      મંત્રીમંડળે કેન્દ્રીય સશસ્ત્ર પોલીસ દળના ગ્રૂપ ‘એ’ કાર્યકારી કેડર અધિકારીઓને સંગઠિત સમૂહ ‘એ’ સેવા ને મળવાપાત્ર ગ્રાન્ટ પ્રદાન કરવાનાં પ્રસ્તાવને મંજૂરી આપી દીધી છે.
      Posted On: 03 JUL 2019 4:37PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં યોજાયેલી કેન્દ્રીય મંત્રીમંડળની બેઠકમાં કેન્દ્રીય સશસ્ત્ર દળોનાં ગ્રૂપ ‘ એ ’ કાર્યકારી કેડર અધિકારીઓને સંગઠિત સમૂહ ‘ એ ’ સેવા (ઓજીએએસ) ને મળવાપાત્ર ગ્રાન્ટ પ્રદાન કરવાની દરખાસ્તને મંજૂરી આપી દીધી છે. નોન-ફંક્શનલ ફાઇનાન્શિયલ અપગ્રેડેશન (એનએફએફયુ) અને નોન-ફંક્શનલ સિલેક્શન ગ્રેડ (એનએફએસજી) નો લાભ હવે એમને મળશે.


    લાભ:


    a. આ મંજૂરીને પરિણામે સીએપીએફનાં લાયકાત ધરાવતાં ગ્રૂપ ‘ એ ’ એક્ઝિક્યુટિવ કેડર અધિકારીઓને ઉપરોક્ત લાભ મળશે ; અને


    b. આ નિર્ણયથી , 30 ટકાનાં સંવર્ધિત દરે એનએફએસજીનો લાભ સીએપીએફનાં ગ્રૂપ ‘ એ ’ એક્ઝિક્યુટિવ કેડર અધિકારીઓને પણ મળશે


    પૃષ્ઠભૂમિ:


    સર્વોચ્ચ અદાલતે ફેબ્રુઆરી , 2019માં આપેલા આદેશો મુજબ આ નિર્ણય લેવામાં આવ્યો છે. સર્વોચ્ચ અદાલતે નોન-ફંક્શનલ ફાઇનાન્શિયલ અપગ્રેડેશન (એનએફએફયુ) અને નોન-ફંક્શનલ સિલેક્શન ગ્રેડ (એનએફએસજી)નાં ફાયદા વધારવાથી લઈને દિલ્હી હાઈ કોર્ટે આપેલા ચુકાદાને જાળવી રાખ્યો છે. કેન્દ્રીય સશસ્ત્ર પોલીસ દળોનાં લાયકાત ધરાવતાં અધિકારીઓને એનએફએફયુ અને એનએફએસજીનો લાભ મળશે. મંત્રીમંડળનાં આ નિર્ણયથી 10 લાખ કર્મચારીઓને લાભ મળશે , જેમાં ગ્રૂપ ‘ એ ’ નાં 12,000 કેડરનાં અધિકારીઓ પણ સામેલ છે.


    DK/NP/GP

    
    
    (Release ID: 1576979) Visitor Counter : 49
    
    
      Read this release in: Punjabi , Urdu , Kannada , Assamese , English , Marathi , Hindi , Bengali , Tamil , Telugu