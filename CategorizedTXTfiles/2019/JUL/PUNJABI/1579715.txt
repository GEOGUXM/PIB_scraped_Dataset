      ਖੇਤੀਬਾੜੀ ਮੰਤਰਾਲਾ

      ਸ਼੍ਰੀ ਨਰੇਂਦਰ ਸਿੰਘ ਤੋਮਰ ਨੇ ਅਰਜਨਟੀਨਾ ਦੇ ਖੇਤੀ -ਉਦਯੋਗ ਸਟੇਟ ਸਕੱਤਰ ਡਾਕਟਰ ਲੁਈਸ ਮਿਗੁਇਲ ਐੱਚਵੀਹੇਰੇ (DR LUIS MIGUEL ETCHEVEHERE) ਨਾਲ ਮੁਲਾਕਾਤ ਕੀਤੀ
      Posted On: 18 JUL 2019 7:25PM by PIB Chandigarh


    ਕੇਂਦਰੀ ਖੇਤੀਬਾੜੀ ਅਤੇ ਕਿਸਾਨ ਭਲਾਈ ਮੰਤਰੀ , ਸ਼੍ਰੀ ਨਰੇਂਦਰ ਸਿੰਘ ਤੋਮਰ ਨੇ ਨਵੀਂ ਦਿੱਲੀ ਵਿੱਚ ਅਰਜਨਟੀਨਾ ਗਣਰਾਜ ਦੇ ਖੇਤੀ ਉਦਯੋਗ ਸਟੇਟ ਸਕੱਤਰ ਡਾਕਟਰ ਲੁਈਸ ਮਿਗੁਇਲ ਐੱਚਵੀਹੇਰੇ ਨਾਲ ਮੁਲਾਕਾਤ ਕੀਤੀ । ਫਰਵਰੀ 2019 ਵਿੱਚ ਦੋਹਾਂ ਦੇਸ਼ਾਂ ਲਈ ਇੱਕ ਕਾਰਜਯੋਜਨਾ ਤਿਆਰ ਕੀਤੀ ਗਈ ਸੀ । ਮੀਟਿੰਗ ਵਿੱਚ ਪਸ਼ੂ ਅਤੇ ਪੌਦਿਆਂ ਦੀ ਸਿਹਤ ਸਬੰਧੀ ਗਠਿਤ ਕਾਰਜ ਉਪ ਸਮੂਹ 'ਤੇ ਵਿਚਾਰ ਵਟਾਂਦਰਾ ਕੀਤਾ ਗਿਆ । ਕਾਰਜ ਉਪ ਸਮੂਹ ਤੋਂ ਆਪਸੀ ਵਪਾਰ ਨੂੰ ਮਜ਼ਬੂਤ ਕਰਨ ਵਿੱਚ ਮਦਦ ਮਿਲੇਗੀ । ਚੁਣੇ ਹੋਏ ਖੇਤਰਾਂ ਵਿੱਚ ਆਪਸੀ ਸਹਿਯੋਗ ਨੂੰ ਵਧਾਉਣ ਵਿੱਚ ਸਮੂਹ ਮਹੱਤਵਪੂਰਨ ਭੂਮਿਕਾ ਨਿਭਾਵੇਗਾ ।


    ਭਾਰਤ ਤੋਂ ਅਰਜਨਟੀਨਾ ਨੂੰ ਹੋਣ ਵਾਲੀ ਬਰਾਮਦ ਗਵਾਰ ਤੇ ਮੋਟੇ ਅਨਾਜ ਅਤੇ ਅਰਜਨਟੀਨਾ ਤੋਂ ਭਾਰਤ ਨੂੰ ਦਰਾਮਦ ਹੋਣ ਵਾਲੇ ਨਿੰਬੂ ਅਤੇ ਚੀਆਸੀਡਜ਼ ਨੂੰ ਸਵੱਛਤਾ ਅਤੇ ਸਵੱਛਤਾ ਪ੍ਰਵਾਨਗੀ ਮਿਲਣ ਉੱਤੇ ਸ਼੍ਰੀ ਤੋਮਰ ਨੇ ਖੁਸ਼ੀ ਦਾ ਪ੍ਰਗਟਾਵਾ ਕੀਤਾ । ਉਨ੍ਹਾਂ ਕਿਹਾ ਕਿ ਦੋਹਾਂ ਦੇਸ਼ਾਂ ਨੂੰ ਖੇਤੀ ਉਤਪਾਦਾਂ ਲਈ ਬਜ਼ਾਰ ਤੱਕ ਪਹੁੰਚ ਬਣਾਉਣ ਲਈ ਲਗਾਤਾਰ ਕੋਸ਼ਿਸ਼ਾਂ ਕਰਨੀਆਂ ਚਾਹੀਦੀਆਂ ਹਨ ।


    ਸ਼੍ਰੀ ਤੋਮਰ ਨੇ ਕਿਹਾ ਕਿ ਉਤਪਾਦਨ ਵਧਾਉਣ , ਫਸਲ ਕਟਾਈ ਵਿੱਚ ਹੋਣ ਵਾਲੇ ਨੁਕਸਾਨ ਨੂੰ ਘਟਾਉਣ ਅਤੇ ਜਲਵਾਯੂ ਦੇ ਅਨੁਕੂਲ ਪ੍ਰਜਾਤੀਆਂ ਨੂੰ ਵਿਕਸਤ ਕਰਨ ਲਈ ਟੈਕਨੋਲੋਜੀ ਦੀ ਅਦਲਾ ਬਦਲੀ ਵਾਸਤੇ ਦੁਵੱਲੇ ਸਹਿਯੋਗ ਨੂੰ ਬਿਹਤਰ ਬਣਾਉਣਾ ਚਾਹੀਦਾ ਹੈ । ਸ਼੍ਰੀ ਤੋਮਰ ਨੇ ਅਰਜਨਟੀਨਾ ਦੇ ਬਿਹਤਰ ਖੇਤੀ ਪਿਰਤਾਂ , ਭੰਡਾਰਨ ਦੀ ਟੈਕਨੋਲੋਜੀ ਅਤੇ ਪ੍ਰੋਸੈਸਿੰਗ ਵਿੱਚ ਆਪਸੀ ਸਹਿਯੋਗ ਦਾ ਸੁਝਾਅ ਦਿੱਤਾ ।


    *********


    ਏਪੀਐੱਸ / ਜੇਪੀ
    

    
    (Release ID: 1579715) Visitor Counter : 6
    
    
      Read this release in: English