      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਸ਼੍ਰੀ ਪ੍ਰਕਾਸ਼ ਜਾਵਡੇਕਰ ਨੇ ਪਬਲੀਕੇਸ਼ਨ ਡਿਵੀਜ਼ਨ ਦੇ ਕਈ ਈ-ਪ੍ਰੋਜੈਕਟ ਲਾਂਚ ਕੀਤੇ
      ਲੋਕਾਂ 'ਚ ਪੜ੍ਹਨ ਦੇ ਸੱਭਿਆਚਾਰ ਨੂੰ ਮੁੜ ਸੁਰਜੀਤ ਕੀਤਾ ਜਾਵੇ; ਪ੍ਰਕਾਸ਼ ਜਾਵਡੇਕਰ

      Posted On: 31 JUL 2019 12:56PM by PIB Chandigarh

    ਕੇਂਦਰੀ ਮੰਤਰੀ ਸ਼੍ਰੀ ਪ੍ਰਕਾਸ਼ ਜਾਵਡੇਕਰ ਨੇ ਅੱਜ ਨਵੀਂ ਦਿੱਲੀ ਸਥਿਤ ਸੂਚਨਾ ਭਵਨ ਵਿਖੇ ਪਬਲੀਕੇਸ਼ਨ ਡਿਵੀਜ਼ਨ ਦੇ ਕਈ ਈ - ਪ੍ਰੋਜੈਕਟ ਲਾਂਚ ਕੀਤੇ । ਪੁਸਤਕ ਗੈਲਰੀ ਦੇ ਦੌਰੇ ਦੌਰਾਨ ਸ਼੍ਰੀ ਜਾਵਡੇਕਰ ਨੇ ਡਿਵੀਜ਼ਨ ਦੀ ਮੁੜ ਡਿਜ਼ਾਈਨ ਕੀਤੀ ਡਾਇਨਾਮਿਕ ਵੈੱਬਸਾਈਟ , ਮੋਬਾਇਲ ਐਪ ' ਡਿਜੀਟਲ ਡੀਪੀਡੀ ', ਰੋਜ਼ਗਾਰ ਸਮਾਚਾਰ ਦੇ ਈ - ਸੰਸਕਰਨ ਅਤੇ ਈ - ਪੁਸਤਕ ' ਸੱਤਿਆਗ੍ਰਹਿ ਗੀਤਾ ' ਲਾਂਚ ਕੀਤੇ ।


    https://youtu.be/zVBb12GOkLc


    ਇਸ ਮੌਕੇ ' ਤੇ ਸ਼੍ਰੀ ਜਾਵਡੇਕਰ ਨੇ ਕਿਹਾ ਕਿ '' ਮਨ ਕੀ ਬਾਤ '' 2.0 ਪ੍ਰੋਗਰਾਮ ' ਚ ਪ੍ਰਧਾਨ ਮੰਤਰੀ ਮੋਦੀ ਵੱਲੋਂ ਨਾਗਰਿਕਾਂ ਨੂੰ ਪੜ੍ਹਨ ਦੀ ਆਦਤ ਦੇ ਸੱਦੇ ਵਾਂਗ ਸਾਨੂੰ ਪੜ੍ਹਨ ਦਾ ਸੱਭਿਆਚਾਰ ਮੁੜ ਸੁਰਜੀਤ ਕਰਨਾ ਚਾਹੀਦਾ ਹੈ । ਉਨ੍ਹਾਂ ਨੇ ਪੜ੍ਹਨ ਦੇ ਸੱਭਿਆਚਾਰ ' ਚ ਸੁਧਾਰ ਲਿਆਉਣ ਲਈ ਗੁਆਂਢ ' ਚ ਰੀਡਿੰਗ ਕਲੱਬ ਬਣਾਉਣ ਦੀ ਤਾਕੀਦ ਕੀਤੀ । ਸ਼੍ਰੀ ਜਾਵਡੇਕਰ ਨੇ ਕਿਹਾ ਕਿ ਰੋਜ਼ਗਾਰ ਸਮਾਚਾਰ ' ਚ ਪ੍ਰਾਈਵੇਟ ਨੌਕਰੀਆਂ ਸਮੇਤ ਸਾਰੀਆਂ ਨੌਕਰੀਆਂ ਦੀ ਸੂਚੀ ਸ਼ਾਮਲ ਕਰਕੇ ਅਖ਼ਬਾਰ ਦੀ ਭੂਮਿਕਾ ਸੁਧਾਰੀ ਜਾ ਸਕਦੀ ਹੈ । ਉਨ੍ਹਾਂ ਨੇ ਸੁਝਾਅ ਦਿੱਤਾ ਕਿ ਰੋਜ਼ਗਾਰ ਸਮਾਚਾਰ ਜਦ ਕਾਲਜਾਂ ' ਚ ਵੰਡਿਆ ਜਾਵੇਗਾ ਤਾਂ ਇਸ ਨਾਲ ਵਿਦਿਆਰਥੀਆਂ ਨੂੰ ਆਪਣਾ ਹੁਨਰ ਵਧਾਉਣ ਅਤੇ ਖੁਦ ਨੂੰ ਨੌਕਰੀਆਂ ਦੇ ਬਜ਼ਾਰ ਲਈ ਬਿਹਤਰ ਬਣਾਉਣ ' ਚ ਮਦਦ ਮਿਲੇਗੀ । ਉਨ੍ਹਾਂ ਕਿਹਾ ਕਿ ਪਬਲੀਕੇਸ਼ਨ ਡਿਵੀਜ਼ਨ ਦੀ ਨਵੇਂ ਸਿਰੇ ਤੋਂ ਤਿਆਰ ਵੈੱਬਸਾਈਟ ਆਕਰਸ਼ਕ ਅਤੇ ਡਾਇਨਾਮਿਕ ਦਿਸਦੀ ਹੈ । ਇਸ ਨੂੰ ਰੋਜ਼ਾਨਾ ਅੱਪਡੇਟ ਕਰਨ ਨਾਲ ਲੋਕ ਜਲਦੀ - ਜਲਦੀ ਇਸ ਵੈੱਬਸਾਈਟ ਨੂੰ ਦੇਖਣਗੇ । ਪਬਲੀਕੇਸ਼ਨ ਡਿਵੀਜ਼ਨ ਲਈ ਇੱਕ ਮੋਬਾਈਲ ਐਪ ਸ਼ੁਰੂ ਕਰਨ ' ਤੇ ਪ੍ਰਸੰਨਤਾ ਪ੍ਰਗਟ ਕਰਦਿਆਂ ਉਨ੍ਹਾਂ ਨੇ ਕਿਹਾ ਕਿ ਇਸ ਨਾਲ ਈ - ਪੁਸਤਕਾਂ ਅਤੇ ਕਿੰਡਲ ( Kindle ) ਦੇ ਯੁਗ ' ਚ ਲੋਕਾਂ ਦੀਆਂ ਪੜ੍ਹਨ ਦੀਆਂ ਆਦਤਾਂ ਨੂੰ ਸੁਧਾਰਨ ' ਚ ਮਦਦ ਮਿਲੇਗੀ ।


    

    ਈ - ਪ੍ਰੋਜੈਕਟਾਂ ਦਾ ਵੇਰਵਾ ਇਸ ਪ੍ਰਕਾਰ ਹੈ :


    1) ਮੁੜ ਡਿਜ਼ਾਈਨ ਕੀਤੀ ਡਾਇਨਾਮਿਕ ਵੈੱਬਸਾਈਟ : ਨਵੀਂ ਡਾਇਨਾਮਿਕ ਵੈੱਬਸਾਈਟ 'ਤੇ (www.publicationsdivision.nic.in) ਪਬਲੀਕੇਸ਼ਨ ਡਿਵੀਜ਼ਨ ਦੀਆਂ ਪੁਸਤਕਾਂ ਅਤੇ ਅਖ਼ਬਾਰਾਂ ਬਾਰੇ ਨਵੀਨਤਮ ਜਾਣਕਾਰੀ ਦੇ ਨਾਲ-ਨਾਲ ਖਰੀਦਣ ਦੀ ਸਹੂਲਤ ਪ੍ਰਦਾਨ ਕੀਤੀ ਗਈ ਹੈ । ਇਸ ਵੈੱਬਸਾਈਟ ਨਾਲ ਖਰੀਦਦਾਰੀ ਅਸਾਨ ਹੋ ਜਾਵੇਗੀ । ਵੈੱਬਸਾਈਟ ' ਤੇ ਉਪਲੱਬਧ ਸਾਰੀਆਂ ਕਿਤਾਬਾਂ ਅਤੇ ਰਸਾਲਿਆਂ ਦੀ ਵਿਕਰੀ ਲਈ ਭੁਗਤਾਨ ਭਾਰਤ ਕੋਸ਼ ਰਾਹੀਂ ਹੋਵੇਗਾ । ਵੈੱਬਸਾਈਟ ਦੀ ਦਿੱਖ ਅਤੇ ਅਹਿਸਾਸ ' ਚ ਆਕਰਸ਼ਕ ਹੈ ਅਤੇ ਇਸ ਦੀ ਚੰਗੀ ਯੋਜਨਾਬੱਧ ਆਰਕੀਟੈਕਚਰ ਹੈ । ਕਿਤਾਬਾਂ ਦੀ ਸੂਚੀ ਅਤੇ ਨਵੀਂ ਜਾਣਕਾਰੀ ਅਤੇ ਨਵੀਆਂ ਜਾਰੀ ਕਿਤਾਬਾਂ ਨੂੰ ਕਲਾਤਮਿਕ ਤਰੀਕੇ ਨਾਲ ਪੇਸ਼ ਕੀਤਾ ਗਿਆ ਹੈ । ਇਨ੍ਹਾਂ ' ਚ ਚੰਗੇ ਦਿਸਣ ਵਾਲੇ ਰੰਗਾਂ ਦਾ ਇਸਤੇਮਾਲ ਕੀਤਾ ਗਿਆ ਹੈ ਅਤੇ ਪਿੱਠਭੂਮੀ ਅਤੇ ਮੂਲ ਪਾਠ ਦੇ ਵਿੱਚ ਸ਼ਾਨਦਾਰ ਡਿਜ਼ਾਈਨ ਅਤੇ ਚਿੱਤਰਾਂ ਨੂੰ ਰੱਖਿਆ ਗਿਆ ਹੈ । ਜਾਣਕਾਰੀ ਵੱਖ-ਵੱਖ ਵਰਗਾਂ ਅਤੇ ਸ਼੍ਰੇਣੀਆਂ ' ਚ ਹੈ ਜੋ ਸਾਰੇ ਹਿਤਧਾਰਕਾਂ, ਜਿਵੇਂ ਕਿ ਪਾਠਕਾਂ , ਲੇਖਕਾਂ , ਹੋਰਨਾਂ ਪ੍ਰਕਾਸ਼ਕਾਂ , ਪ੍ਰਿੰਟਰਾਂ , ਏਜੰਟਾਂ ਆਦਿ ਦੀਆਂ ਜ਼ਰੂਰਤਾਂ ਨੂੰ ਪੂਰਾ ਕਰਦੀ ਹੈ । ਇਸ ਵਿੱਚ ਸ਼ਾਮਲ ਸਮੱਗਰੀ ਨੂੰ ਅਸਾਨੀ ਨਾਲ ਸਮਝਿਆ ਜਾ ਸਕਦਾ ਹੈ ।


    ਵੈੱਬਸਾਈਟ ਵਰਤੋਂਕਾਰਾਂ (ਯੂਜ਼ਰਸ) ਲਈ ਢੁਕਵੀਂ ਹੈ ਜਿਸ ਨੂੰ ਸੋਸ਼ਲ ਮੀਡੀਆ ' ਤੇ ਅਸਾਨੀ ਨਾਲ ਚਲਾਇਆ ਜਾ ਸਕਦਾ ਹੈ । ਇਸ ਵੈੱਬਸਾਈਟ ' ਚ ਕਿਸੇ ਤਰ੍ਹਾਂ ਦੀ ਬਦ ਇੰਤਜ਼ਾਮੀ ਨਹੀਂ ਹੈ ਅਤੇ ਜਾਣਕਾਰੀ ਹਾਸਲ ਕਰਨ ਦੀ ਅਸਰਦਾਰ ਵਿਵਸਥਾ ਹੈ । ਸਰਲ ਇੰਟਰਫੇਸ ਹਿੰਦੀ ਅਤੇ ਅੰਗਰੇਜ਼ੀ ' ਚ ਅਸਾਨੀ ਨਾਲ ਦੇਖਣ ਦੀ ਸਹੂਲਤ ਪ੍ਰਦਾਨ ਕਰਦਾ ਹੈ । ਇਸ ਨੂੰ ਨੇਤਰਹੀਣ ( ਸਕਰੀਨ ਰੀਡਰ ਦੇ ਨਾਲ ) ਸਮੇਤ ਸਾਰੇ ਲੋਕ ਦੇਖ ਸਕਦੇ ਹਨ । ਫੇਸਬੁੱਕ ਅਤੇ ਟਵਿੱਟਰ ' ਤੇ ਮਿਲਣ ਵਾਲੇ ਸੁਝਾਵਾਂ ਲਈ ਇਸ ਨੂੰ ਸੋਸ਼ਲ ਮੀਡੀਆ ਨਾਲ ਜੋੜਿਆ ਗਿਆ ਹੈ । ਇਸ ਵਿੱਚ ਗਾਂਧੀ @ 150 'ਤੇ ਇੱਕ ਵਿਸ਼ੇਸ਼ ਭਾਗ ਹੈ । ਇਸ ਭਾਗ ' ਚ ਮਹਾਤਮਾ ਗਾਂਧੀ ਅਤੇ ਹੋਰ ਗਾਂਧੀਵਾਦੀ ਪ੍ਰਕਾਸ਼ਨਾਂ ਦੇ ਸਮੂਹਿਕ ਕਾਰਜਾਂ ਦੀਆਂ ਪੁਸਤਕਾਂ (ਵੋਲਿਊਮਸ) ਨੂੰ ਪੜ੍ਹਨ ਲਈ ਵਿਸ਼ੇਸ਼ ਗਾਂਧੀ ਕੈਟਾਲੌਗ , ਗਾਂਧੀ ਹੈਰੀਟੇਜ ਪੋਰਟਲ ਖ਼ਾਸ ਵਿਸ਼ੇਸ਼ਤਾਵਾਂ ਦੇ ਨਾਲ ਸ਼ਾਮਲ ਕੀਤਾ ਗਿਆ ਹੈ ।


    2) ਮੋਬਾਈਲ ਐਪ ' ਡਿਜੀਟਲ ਡੀਪੀਡੀ ': ਇਹ ਗੂਗਲ ਪਲੇਅ ਸਟੋਰ ' ਤੇ ਮੁਫ਼ਤ ਡਾਊਨਲੋਡ ਲਈ ਉਪਲਬਧ ਹੈ ਅਤੇ ਮੋਬਾਈਲ ਦੀਆਂ ਵਧਦੀਆਂ ਵਪਾਰਕ ਸੰਭਾਵਨਾਵਾਂ ਨੂੰ ਦੇਖਦਿਆਂ ਇਹ ਸੁਣਨ ਨੂੰ ਸਰਲ ਬਣਾਏਗਾ । ਮੋਬਾਈਲ ਐਪ ਨੂੰ ਡਿਜੀਟਲ ਅਧਿਕਾਰ (ਰਾਈਟਸ) ਪ੍ਰਬੰਧਨ ਪ੍ਰਣਾਲੀ ਨਾਲ ਜੋੜਿਆ ਗਿਆ ਹੈ ਤਾਕਿ ਸਾਹਿਤਕ ਚੋਰੀ ' ਤੇ ਰੋਕ ਲਗਾਈ ਜਾ ਸਕੇ ਅਤੇ ਅਸਾਨੀ ਨਾਲ ਭੁਗਤਾਨ ਲਈ ਭਾਰਤ ਕੋਸ਼ ਭੁਗਤਾਨ ਗੇਟ ਵੇ ਨਾਲ ਇਸ ਨੂੰ ਜੋੜਿਆ ਜਾ ਸਕੇ ।


    3) ਰੋਜ਼ਗਾਰ ਸਮਾਚਾਰ ਦਾ ਈ - ਸੰਸਕਰਨ : ਇੰਪਲਾਇਮੈਂਟ ਨਿਊਜ਼ ( ਅੰਗਰੇਜ਼ੀ ) ਦਾ ਹਿੰਦੀ ਸੰਸਕਰਨ ਰੋਜ਼ਗਾਰ ਸਮਾਚਾਰ ਜਨਤਕ ਖੇਤਰ ਦੇ ਉੱਦਮਾਂ ਸਮੇਤ ਕੇਂਦਰ ਸਰਕਾਰ ' ਚ ਨੌਕਰੀਆਂ ਦੇ ਮੌਕਿਆਂ ਬਾਰੇ ਜਾਣਕਾਰੀ ਪ੍ਰਦਾਨ ਕਰਦਾ ਹੈ । ਇਹ ਮਾਹਰਾਂ ਵੱਲੋਂ ਲਿਖੇ ਗਏ ਕਰੀਅਰ ਸਬੰਧੀ ਲੇਖਾਂ ਰਾਹੀਂ ਵੱਖ-ਵੱਖ ਖੇਤਰਾਂ ' ਚ ਦਾਖ਼ਲੇ ਅਤੇ ਕਰੀਅਰ ਦੇ ਮੌਕਿਆਂ ਬਾਰੇ ਜਾਣਕਾਰੀ ਦਿੰਦਾ ਹੈ ਅਤੇ ਮਾਰਗ ਦਰਸ਼ਨ ਕਰਦਾ ਹੈ ।


    ਈ - ਰੋਜ਼ਗਾਰ ਸਮਾਚਾਰ, ਅਖ਼ਬਾਰ ਨੂੰ ਡਿਜੀਟਲ ਰੂਪ ' ਚ ਪੇਸ਼ ਕਰੇਗਾ ਅਤੇ ਇਹ 400 ਰੁਪਏ ਦੀ ਸਲਾਨਾ ਚੰਦੇ ' ਤੇ ਉਪਲੱਬਧ ਹੈ । ਉਮੀਦ ਹੈ ਕਿ ਈ - ਰੋਜ਼ਗਾਰ ਸਮਾਚਾਰ ਨੌਜਵਾਨ ਪਾਠਕਾਂ ਦੀਆਂ ਵਧਦੀਆਂ ਜ਼ਰੂਰਤਾਂ ਨੂੰ ਪੂਰਾ ਕਰੇਗਾ ਅਤੇ ਸੰਚਾਰ ਦੇ ਇਲੈਕਟ੍ਰੌਨਿਕ ਮੋਡ ਵੱਲ ਵਧੇਗਾ ।


    4) ਈ - ਪੁਸਤਕ ' ਸੱਤਿਆਗ੍ਰਹਿ ਗੀਤਾ ': ਮੰਨੀ - ਪ੍ਰਮੰਨੀ ਮਹਿਲਾ ਕਵੀ ਡਾ . ਕਸ਼ਮਾ ਰਾਓ ਵੱਲੋਂ 1930 ' ਚ ਸੰਸਕ੍ਰਿਤ ਦੇ ਛੰਦਾਂ ' ਚ ਲਿਖੀ ਗਈ ਵਿਰਾਸਤ ਨਿਧੀ ਪੁਸਤਕ ' ਚ ਗਾਂਧੀ ਜੀ ਦੇ ਜੀਵਨ ਅਤੇ ਉਨ੍ਹਾਂ ਨਾਲ ਜੁੜੀਆਂ ਘਟਨਾਵਾਂ ਪੇਸ਼ ਕੀਤੀਆਂ ਗਈਆਂ ਹਨ । ਗਾਂਧੀ @ 150 ਸਮਾਰਕ ਦੇ ਤਹਿਤ ਡੀਪੀਡੀ ਨੇ ਪੁਸਤਕ ਦਾ ਪੀਡੀਐੱਫ ਵਰਜਨ ਖ਼ਰੀਦਿਆ ਹੈ ਅਤੇ ਪੁਸਤਕ ਦਾ ਈ - ਵਰਜਨ ਤਿਆਰ ਕੀਤਾ ਹੈ । ਇਸ ਦੀ ਵਿਸ਼ਾਲ ਪਹੁੰਚ ਯਕੀਨੀ ਬਣਾਉਣ ਲਈ ਅੰਗਰੇਜ਼ੀ ਅਨੁਵਾਦ ਵੀ ਸ਼ਾਮਲ ਕੀਤਾ ਗਿਆ ਹੈ । ਅਠਾਰਾਂ ਅਧਿਆਇਆਂ ' ਚ ਵੰਡੀ ( ਸ਼੍ਰੀ ਮਦ ਭਗਵਤ ਗੀਤਾ ਦੇ ਅਧਿਆਇਆਂ ਦੀ ਤਰ੍ਹਾਂ ), ਸੱਤਿਆਗ੍ਰਹਿ ਗੀਤਾ ਵਿੱਚ ਗਾਂਧੀ ਦੇ ਵਿਚਾਰਾਂ , ਜੀਵਨ ਦੇ ਦਰਸ਼ਨ ਅਤੇ ਸੰਸਕ੍ਰਿਤ ਦੇ ਛੰਦਾਂ ' ਚ ਉਨ੍ਹਾਂ ਦੇ ਕੰਮ ਦੇ ਤਰੀਕਿਆਂ , ਗਾਂਧੀ ਦੇ ਚਰਿੱਤਰ ਅਤੇ ਨੀਤੀਆਂ ਨੂੰ ਸ਼ਾਮਲ ਕੀਤਾ ਗਿਆ ਹੈ ।


    ***


    ਏਕੇ
    

    
    (Release ID: 1581621) Visitor Counter : 2
    
    
      Read this release in: English