      ਉਪ ਰਾਸ਼ਟਰਪਤੀ ਸਕੱਤਰੇਤ

      ਦਿੱਵਿਯਾਂਗ ਬੱਚਿਆਂ ਬਾਰੇ ਯੂਨੈੱਸਕੋ ਸਿੱਖਿਆ ਰਿਪੋਰਟ ਉਪ ਰਾਸ਼ਟਰਪਤੀ ਨੂੰ ਸੌਂਪੀ
      
      ਉਪ ਰਾਸ਼ਟਰਪਤੀ ਨੇ ਸਮਾਵੇਸ਼ੀ ਸਿੱਖਿਆ ਦੇ ਮਹੱਤਵ ਉੱਤੇ ਜ਼ੋਰ ਦਿੱਤਾ;
      ਭਾਰਤ ਦੇ ਵਿਸ਼ਵ ਵਿਰਾਸਤ ਸਥਾਨਾਂ ਦਾ ਨਕਸ਼ਾ ਵੀ ਉਪ ਰਾਸ਼ਟਰਪਤੀ ਨੂੰ ਦਿੱਤਾ
      Posted On: 10 JUL 2019 1:23PM by PIB Chandigarh


    ਸ਼੍ਰੀ ਏਰਿਕ ਫਾਲਟ (Mr. Eric Falt) ਦੇ ਅਗਵਾਈ ਵਿੱਚ ਯੂਨੈੱਸਕੋ ਦੇ ਇੱਕ ਵਫ਼ਦ ਨੇ ਅੱਜ ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਨਾਲ ਮੁਲਾਕਾਤ ਕੀਤੀ ਅਤੇ ਉਨ੍ਹਾਂ ਨੂੰ ‘ ਭਾਰਤ ਦੀ ਸਿੱਖਿਆ ਸਥਿਤੀ 2019 - ਦਿੱਵਿਯਾਂਗ ਬੱਚੇ ’ ਰਿਪੋਰਟ ਦਿੱਤੀ ।


    ਰਿਪੋਰਟ ਪ੍ਰਾਪਤ ਕਰਦਿਆਂ ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਸਰਕਾਰ ਨਵੀਂ ਸਿੱਖਿਆ ਨੀਤੀ ਬਣਾ ਰਹੀ ਹੈ । ਸਰਕਾਰ ਦਿੱਵਿਯਾਂਗ ਬੱਚਿਆਂ ਦੀ ਸਿੱਖਿਆ ਉੱਤੇ ਵਿਸ਼ੇਸ਼ ਧਿਆਨ ਦੇ ਰਹੀ ਹੈ ਅਤੇ ਦੇਸ਼ ਨਿਰੰਤਰ ਸਮਾਵੇਸ਼ੀ ਅਤੇ ਸਮਾਨ ਗੁਣਵੱਤਾ ਵਾਲੀ ਸਿੱਖਿਆ ਵਿਵਸਥਾ ਵੱਲ ਵਧ ਰਿਹਾ ਹੈ ।


    ਇਹ ਵਿਸ਼ਵਾਸ ਪ੍ਰਗਟ ਕਰਦਿਆਂ ਕਿ ਇਹ ਰਿਪੋਰਟ ਲਾਭਦਾਇਕ ਯੋਗਦਾਨ ਪ੍ਰਦਾਨ ਕਰੇਗੀ, ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਦੁਨੀਆ ਦੀਆਂ ਬਿਹਤੀਨ ਪਿਰਤਾਂ ਨੂੰ ਅਪਣਾਉਣ ਵਿੱਚ ਵਿਸ਼ਵਾਸ ਰੱਖਦਾ ਹੈ । ਉਨ੍ਹਾਂ ਕਿਹਾ ਕਿ ਸਮਾਵੇਸ਼ੀ ਸਿੱਖਿਆ ਨੂੰ ਪ੍ਰੋਤਸਾਹਿਤ ਕਰਨਾ ਸਮੇਂ ਦੀ ਜ਼ਰੂਰਤ ਹੈ ਅਤੇ ਆਸ ਪ੍ਰਗਟਾਈ ਕਿ ਰਿਪੋਰਟ ਵਿੱਚ ਦਿੱਤੇ ਗਏ ਸੁਝਾਵਾਂ ਉੱਤੇ ਸਰਕਾਰ ਗੰਭੀਰਤਾ ਨਾਲ ਵਿਚਾਰ ਕਰੇਗੀ , ਕਿਉਂਕਿ ਨਵੀਂ ਰਾਸ਼ਟਰੀ ਸਿੱਖਿਆ ਨੀਤੀ ਉੱਤੇ ਵਿਚਾਰ-ਵਿਮਰਸ਼ ਚਲ ਰਿਹਾ ਹੈ ।


    ਰਿਪੋਰਟ ਵਿੱਚ 10 ਸਿਫ਼ਾਰਸਾਂ ਕੀਤੀਆਂ ਗਈਆਂ ਹਨ । ਇਨ੍ਹਾਂ ਵਿੱਚ ਸਿੱਖਿਆ ਦੇ ਅਧਿਕਾਰ ਐਕਟ ਨੂੰ ਦਿੱਵਿਯਾਂਗ ਵਿਅਕਤੀਆਂ ਦੇ ਅਧਿਕਾਰ ( ਆਰਪੀਡਬਲਿਊਡੀ ) ਐਕਟ ਨਾਲ ਜੋੜਿਆ ਜਾਣਾ ਸ਼ਾਮਲ ਹੈ ।


    ਸ਼੍ਰੀ ਫਾਲਟ ਨੇ ਉਪ ਰਾਸ਼ਟਰਪਤੀ ਨੂੰ ਭਾਰਤ ਦੇ ਵਿਸ਼ਵ ਵਿਰਾਸਤ ਸਥਾਨਾਂ ਦਾ ਨਕਸ਼ਾ ਵੀ ਸੌਂਪਿਆ ।


    ***


    ਏਕੇਟੀ/ਬੀਕੇ/ਐੱਮਐੱਸ/ਆਰਕੇ

    
    
    (Release ID: 1578347) Visitor Counter : 5
    
    
      Read this release in: English