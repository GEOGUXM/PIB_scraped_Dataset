      ਵਿੱਤ ਮੰਤਰਾਲਾ

      ‘ਜ਼ਮੀਨ ਦੀ ਉਤਪਾਦਕਤਾ’ ਤੋਂ ‘ਸਿੰਚਾਈ ਜਲ ਉਤਪਾਦਕਤਾ’ ਵੱਲ ਜਾਣਾ ਰਾਸ਼ਟਰੀ ਪਹਿਲ ਹੋਣੀ ਚਾਹੀਦੀ ਹੈ
      Posted On: 04 JUL 2019 12:15PM by PIB Chandigarh


    ਆਰਥਿਕ ਸਮੀਖਿਆ 2018-19 ਵਿੱਚ ਕਿਹਾ ਗਿਆ ਹੈ ਕਿ ‘ਜ਼ਮੀਨ ਦੀ ਉਤਪਾਦਕਤਾ’ ਤੋਂ ‘ਸਿੰਚਾਈ ਜਲ ਉਤਪਾਦਕਤਾ’ ਵੱਲ ਜਾਣ ਦੀ ਰਾਸ਼ਟਰੀ ਪਹਿਲ ਹੋਣੀ ਚਾਹੀਦੀ ਹੈ । ਨੀਤੀਆਂ ਵਿੱਚ ਸੁਧਾਰ ਕਰਦਿਆਂ ਕਿਸਾਨਾਂ ਨੂੰ ਇਸ ਲਈ ਸੰਵੇਦਨਸ਼ੀਲ ਬਣਾਉਣਾ ਹੋਵੇਗਾ ਅਤੇ ਜਲ ਪ੍ਰਯੋਗ ਵਿੱਚ ਸੁਧਾਰ ਰਾਸ਼ਟਰੀ ਪਹਿਲ ਹੋਣੀ ਚਾਹੀਦੀ ਹੈ । ਏਸ਼ੀਅਨ , ਵਾਟਰ ਡਿਵੈਲਪਮੈਂਟ ਆਊਟਲੁੱਕ 2016ਅਨੁਸਾਰ ਕਰੀਬ 89 % ਜ਼ਮੀਨ ਹੇਠਲੇ ਪਾਣੀ ਦਾ ਇਸਤੇਮਾਲ ਸਿੰਚਾਈ ਲਈ ਕੀਤਾ ਜਾਂਦਾ ਹੈ । ਸਿੰਚਾਈ ਦੇ ਮੌਜੂਦਾ ਤਰੀਕਿਆਂ ਜ਼ਮੀਨ ਹੇਠਲੇ ਦੇ ਚਲਣ ਕਰਕੇ ਪਾਣੀ ਦਾ ਪੱਧਰ ਲਗਾਤਾਰ ਡਿੱਗਦਾ ਜਾ ਰਿਹਾ ਹੈ , ਜੋ ਚਿੰਤਾ ਦਾ ਵਿਸ਼ਾ ਹੈ । ਕੇਦਰੀਂ ਵਿੱਤ ਤੇ ਕਾਰਪੋਰੇਟ ਮਾਮਲੇ ਮੰਤਰੀ, ਸ਼੍ਰੀਮਤੀ ਨਿਰਮਲਾ ਸੀਤਾਰਮਣ ਨੇ ਅੱਜ ਆਰਥਿਕ ਸਮੀਖਿਆ 2018-19 ਸੰਸਦ ਵਿੱਚ ਪੇਸ਼ ਕੀਤੀ ।


    ਆਰਥਿਕ ਸਮੀਖਿਆ ਵਿੱਚ ਕਿਹਾ ਗਿਆ ਹੈ ਕਿ ਸਿੰਚਾਈ ਲਈ 89 % ਜ਼ਮੀਨ ਹੇਠਲੇ ਪਾਣੀ ਦੀ ਵਰਤੋਂ ਕੀਤੀ ਜਾਂਦੀ ਹੈ । ਦੇਸ਼ ਵਿੱਚ ਝੋਨਾ ਤੇ ਗੰਨਾ ਮੌਜੂਦ ਪਾਣੀ ਦਾ 60 % ਤੋਂ ਵੱਧ ਪਾਣੀ ਲੈ ਲੈਂਦੇ ਹਨ , ਜਿਸ ਨਾਲ ਹੋਰ ਫਸਲਾਂ ਲਈ ਘੱਟ ਪਾਣੀ ਉਪਲੱਬਧ ਰਹਿੰਦਾ ਹੈ ।


    ਪਿਛਲੇ ਕੁਝ ਵਰ੍ਹਿਆਂ ਵਿੱਚ ਖੇਤੀਬਾੜੀ ਖੇਤਰ ਵਿੱਚ ਕਈ ਤਰ੍ਹਾਂ ਦੀਆਂ ਸਮੱਸਿਆਵਾਂ ਉੱਭਰ ਕੇ ਸਾਹਮਣੇ ਆਈਆਂ ਹਨ । ਖੇਤੀ ਭੂਮੀ ਦੀ ਵੰਡ ਅਤੇ ਜਲ ਸੰਸਾਧਨਾਂ ਦੀ ਘਾਟ ਹੋਣ ‘ਤੇ ਸੰਕਟ ਵਧਿਆ ਹੈ , ਜਦ ਕਿ ਅਪਣਾਏ ਗਏ ਨਵੇਂ ਪ੍ਰਭਾਵਸ਼ਾਲੀ ਸੰਸਾਧਨਾਂ ਤੇ ਜਲਵਾਯੂ ਦੇ ਅਨੁਕੂਲ ਸੂਚਨਾ ਅਤੇ ਟੈਕਨੋਲੋਜੀ ਦੇ ਇਸਤੇਮਾਲ ਨਾਲ ਖੇਤੀਬਾੜੀ ਖੇਤਰ ਸਮਾਰਟ ਹੋਇਆ ਹੈ । ਖੇਤਾਂ ਦੇ ਛੋਟੇ ਹੋਣ ਸਦਕਾ ਭਾਰਤ ਨੇ ਸੀਮਾਂਤ ਕਿਸਾਨਾਂ ਲਈ ਲੋੜੀਂਦੇ ਸੰਸਾਧਨਾਂ ਨੂੰ ਅਪਣਾਉਣ ‘ਤੇ ਜ਼ੋਰ ਦਿੱਤਾ ਹੈ ।


    ਆਰਥਿਕ ਸਮੀਖਿਆ ਅਨੁਸਾਰ ਖੇਤੀਬਾੜੀ ਤੇ ਸਬੰਧਤ ਖੇਤਰ ਵਿੱਚ ਕੁੱਲ ਪੂੰਜੀ ਨਿਰਮਾਣ ਦੇ ਪ੍ਰਤੀਸ਼ਤ ਦੇ ਰੂਪ ਵਿੱਚ ਕੁੱਲ ਪੂੰਜੀ ਨਿਰਮਾਣ (ਜੀਸੀਐੱਫ਼) ਵਿੱਚ ਸਾਲ 2013-14 ਵਿੱਚ 17. 7% ਦਾ ਵਾਧਾ ਦਿਖਾਈ ਦਿੰਦਾ ਹੈ ਪਰ ਉਸ ਤੋਂ ਬਾਅਦ ਸਾਲ 2017-18 ਵਿੱਚ ਇਹ ਘਟ ਕੇ 15. 5 % ਹੋ ਗਿਆ । 2012-13 ਦਾ ਕੁੱਲ ਪੂੰਜੀ ਨਿਰਮਾਣ 2,51,904 ਕਰੋੜ ਤੋਂ ਵਧ ਕੇ 2017-18 ਵਿੱਚ ਇਹ 2,73,555 ਕਰੋੜ ਹੋ ਗਿਆ ।


    ਆਰਥਿਕ ਸਮੀਖਿਆ ਅਨੁਸਾਰ ਔਰਤਾਂ ਫਸਲ ਉਤਪਾਦਨ , ਪਸ਼ੂ-ਪਾਲਣ , ਬਾਗ਼ਬਾਨੀ , ਕਟਾਈ ਤੋਂ ਬਾਅਦ ਦੇ ਕੰਮਕਾਰ , ਖੇਤੀਬਾੜੀ , ਸਮਾਜਿਕ , ਫੋਰੈਸਟਰੀ , ਮੱਛੀ ਪਾਲਣ ਆਦਿ ਦੇ ਖੇਤਰ ਵਿੱਚ ਅਹਿਮ ਭੂਮਿਕਾ ਨਿਭਾਉਂਦੀਆਂ ਹਨ । ਔਰਤਾਂ ਵੱਲੋਂ ਵਰਤੋਂ ਵਿੱਚ ਲਿਆਂਦੀਆਂ ਜਾ ਰਹੀਆਂ ਕਿਰਿਆਸ਼ੀਲ ਜੋਤਾਂ ਦਾ ਹਿੱਸਾ ਸਾਲ 2005-06 ਵਿੱਚ 11. 7 % ਤੋਂ ਵਧ ਕੇ 2015-16 ਵਿੱਚ 13 .9 % ਹੋ ਗਿਆ । ਮਹਿਲਾ ਕਿਸਾਨਾਂ ਵੱਲੋਂ ਚਲਾਏ ਜਾ ਰਹੇ ਸੀਮਾਂਤ ਤੇ ਛੋਟੀਆਂ ਜੋਤਾਂ ਦਾ ਅੰਸ਼ ਵਧ ਕੇ 27 . 9% ਹੋ ਗਿਆ ਹੈ ।


    *****


    ਡੀਐੱਸਐੱਮ/ਆਰਐੱਮ/ਆਰਪੀਐੱਸ/ਏਐੱਸਐੱਸਆਰ

    
    
    (Release ID: 1577259) Visitor Counter : 6
    
    
      Read this release in: English