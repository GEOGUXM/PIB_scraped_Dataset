      ਵਣਜ ਤੇ ਉਦਯੋਗ ਮੰਤਰਾਲਾ

      ਪ੍ਰੋਜੈਕਟ ਮੈਨੇਜਮੈਂਟ ਯੂਨਿਟ ਦੀ ਸਥਾਪਨਾ ਲਈ ਜੀਈਐੱਮ ਅਤੇ ਸੇਲ ਨੇ ਸਮਝੌਤੇ ’ਤੇ ਦਸਤਖ਼ਤ ਕੀਤੇ
      Posted On: 18 JUL 2019 7:15PM by PIB Chandigarh


    ਭਾਰਤ ਸਰਕਾਰ ਦੇ ਵਣਜ ਤੇ ਉਦਯੋਗ ਮੰਤਰਾਲੇ ਦੇ ਵਣਜ ਵਿਭਾਗ ਦੇ ਤਹਿਤ ਸਰਕਾਰੀ ਈ - ਮਾਰਕਿਟਪਲੇਸ ( ਜੀਈਐੱਮ ) ਅਤੇ ਭਾਰਤੀ ਇਸਪਾਤ ਅਥਾਰਟੀ ( ਸੇਲ ) ਨੇ ਨਵੀਂ ਦਿੱਲੀ ਵਿੱਚ ਗਵਰਨਮੈਂਟ ਈ ਮਾਰਕਿਟ (ਜੀਈਐੱਮ) ਸੰਗਠਨਾਤਮਕ ਰੁਪਾਂਤਰਣ ਟੀਮ ( ਜੀਓਟੀਟੀ ) ਪ੍ਰੋਜੈਕਟ ਮੈਨੇਜਮੈਂਟ ਇਕਾਈ ( ਪੀਐੱਮਯੂ ) ਦੀ ਸਥਾਪਨਾ ਲਈ ਇੱਕ ਐੱਮਓਯੂ ਤੇ ਦਸਖ਼ਤ ਕੀਤੇ । ਇਸ ਮੌਕੇ ‘ ਤੇ ਇਸਪਾਤ ਮੰਤਰਾਲੇ ਦੇ ਸਕੱਤਰ ਬਿਨੌਏ ਕੁਮਾਰ ਅਤੇ ਵਣਜ ਮੰਤਰਾਲੇ ਦੇ ਸਕੱਤਰ ਅਨੂਪ ਵਧਾਵਨਅ ਤੇ ਸੇਲ ਦੇ ਸੀਐੱਮਡੀ ਅਨਿਲ ਚੌਧਰੀ ਵੀ ਮੌਜੂਦ ਸਨ । ਐੱਮਓਯੂ ਤੇ ਜੀਈਐੱਮ ਦੇ ਵਧੀਕ ਮੁੱਖ ਕਾਰਜਕਾਰੀ ਅਧਿਕਾਰੀ ਸ਼੍ਰੀ ਐੱਸ ਸੁਰੇਸ਼ ਕੁਮਾਰ ਅਤੇ ਸੇਲ ਦੇ ਡਾਇਰੈਕਟਰ ( ਤਕਨੀਕੀ ) ਸ਼੍ਰੀ ਹਰੀਨੰਦ ਰਾਏ ਨੇ ਦਸਤਖ਼ਤ ਕੀਤੇ ।


    ਜਨਤਕ ਖਰੀਦ ਸਿਸਟਮ ਸਰਕਾਰ ਦੇ ਪ੍ਰਭਾਵੀ ਅਤੇ ਕੁਸ਼ਲ ਕੰਮਕਾਜ ਲਈ ਮਹੱਤਵਪੂਰਨ ਹੈ , ਕਿਉ ਕਿ ਇਹ ਸਰਕਾਰ ਦੇ ਵੱਖ ਵੱਖ ਪੱਧਰਾਂ ਉੱਤੇ ਸਾਰੇ ਖੇਤਰਾਂ ਦੇ ਪ੍ਰਦਰਸ਼ਨ ਨੂੰ ਮਜ਼ਬੂਤੀ ਦਿੰਦਾ ਹੈ । ਜੀਈਐੱਮ / ਰਾਸ਼ਟਰੀ ਖਰੀਦ ਮੰਚ ਦੀ ਸ਼ੁਰੂਆਤ ਅਗਸਤ 2016 ਵਿੱਚ ਯੋਜਨਾਵਾਂ ਠੀਕ ਤੋਂ ਨਾ ਬਣਨ , ਘੱਟ ਮੁਕਾਬਲੇਬਾਜ਼ੀ ਖਰੀਦ ਪ੍ਰਕਿਰਿਆ ਵਿੱਚ ਦੇਰੀ , ਉੱਚ ਟੈਂਡਰ ਪ੍ਰੀਮੀਅਮ / ਬੁਨਿਆਦੀ ਢਾਂਚੇ ਦੀ ਉੱਚ ਲਾਗਤ , ਭ੍ਰਿਸ਼ਟਾਚਾਰ ਦੇ ਦੋਸ਼ ਅਤੇ ਮਾੜੀ ਸ਼ਿਕਾਇਤਾਂ ਨਿਵਾਰਨ ਵਿਵਸਥਾ ਵਰਗੀਆਂ ਕਮੀਆਂ ਦੂਰ ਕਰਨ ਲਈ ਕੀਤੀ ਗਈ ਸੀ । ਜੀਈਐੱਮ ਜਨਤਕ ਖ਼ਰੀਦ ਦੀਆਂ ਸਾਰੀਆਂ ਜ਼ਰੂਰਤਾਂ ਲਈ ਟੈਕਨੋਲੋਜੀ ਅਤੇ ਡੋਮੇਨ ਡਾਟਾ ਬੇਸ ਦਾ ਲਾਭ ਲੈਂਦਿਆਂ ਹੋਇਆ ਇੱਕ ਖੁੱਲਾ ਸਮਾਵੇਸ਼ੀ ਤੇ ਪ੍ਰਭਾਵਸ਼ਾਲੀ ਸਮਾਧਾਨ ਪ੍ਰਦਾਨ ਕਰਦਾ ਹੈ ।


    ਸਰਕਾਰੀ ਦਫ਼ਤਰਾਂ ਨੂੰ ਬਜ਼ਾਰ ਅਧਾਰਤ ਜਨਤਕ ਖਰੀਦ ਨਾਲ ਜੋੜਨ ਲਈ ਵਿੱਤ ਮੰਤਰਾਲੇ ਦੇ ਖ਼ਰਚ ਵਿਭਾਗ ਨੇ ਪਿਛਲੇ ਮਹੀਨੇ ਕੇਂਦਰ ਅਤੇ ਰਾਜ ਸਰਕਾਰਾਂ ਦੇ ਮੰਤਰਾਲਿਆਂ ਅਤੇ ਵਿਭਾਗਾਂ ਨੂੰ ਜੀਓਟੀਟੀ ਦੀਆਂ ਸੇਵਾਵਾਂ ਲੈਣ ਉੱਤੇ ਵਿਚਾਰ ਕਰਨ ਦੀ ਅਪੀਲ ਕੀਤੀ ਸੀ ।


    ਇਸ ਐੱਮਓਯੂ ਨਾਲ ਸੇਲ, ਜੀਓਟੀਟੀ ਸਥਾਪਿਤ ਕਰਨ ਵਾਲੀ ਪਬਲਿਕ ਖੇਤਰ ਦੀ ਪਹਿਲੀ ਕੰਪਨੀ ਬਣ ਗਈ ਹੈ ।


    ਇਹ ਅਨੁਮਾਨ ਹੈ ਕਿ ਜੀਓਟੀਟੀ ਪੀਐੱਮਯੂ ਦੀ ਪਹਿਲ ਨਾਲ ਸੇਲ ਪਹਿਲੇ ਵਰੇ ਵਿੱਚ 1700 ਕਰੋੜ ਰੁਪਏ ਦਾ ਲੈਣ ਦੇਣ ( ਸਲਾਨਾ ਕੁੱਲ ਖ਼ਰੀਦ ਮੁੱਲ - ਜੀਐੱਮਵੀ ) ਕਰਨ ਵਿੱਚ ਕਾਮਯਾਬ ਹੋਵੇਗੀ । ਆਉਣ ਵਾਲੇ ਵਰ੍ਹਿਆਂ ਵਿੱਚ ਕੁੱਲ ਲੈਣ ਦੇਣ 9 ਹਜ਼ਾਰ ਕਰੋੜ ਰੁਪਏ ਤੱਕ ਹੋਣ ਦੀ ਆਸ ਹੈ । ਇਸ ਤਰਾਂ ਕੰਪਨੀ ਆਪਣੀ ਜਨਤਕ ਖ਼ਰੀਦ ਦਾ ਸਫ਼ਲਤਾ ਨਾਲ ਆਯੋਜਨ ਅਤੇ ਮੁਦਰੀਕਰਨ ਕਰ ਸਕੇਗੀ ।


    ------


    
    ਐੱਮਐੱਮ / ਐੱਸਬੀ

    
    
    (Release ID: 1579783) Visitor Counter : 1
    
    
      Read this release in: English