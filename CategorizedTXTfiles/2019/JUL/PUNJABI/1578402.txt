      ਰੇਲ ਮੰਤਰਾਲਾ

      ਅਣਅਧਿਕਾਰਿਤ ਪਾਣੀ ਦੀਆਂ ਬੋਤਲਾਂ ਦੀ ਵਿੱਕਰੀ ਉੱਤੇ ਰੋਕ ਲਈ ਆਰਪੀਐੱਫ ਵੱਲੋਂ ਦੇਸ਼ ਭਰ ਵਿੱਚ ‘ਅਪਰੇਸ਼ਨ ਥਰਸਟ’ ਸ਼ੁਰੂ
      
      ਮੁਹਿੰਮ ਦੌਰਾਨ ਅਣਅਧਿਕਾਰਿਤ ਬ੍ਰਾਂਡ ਵਾਲੀਆਂ ਪਾਣੀ ਦੀਆਂ ਬੋਤਲਾਂ ਵੇਚਣ ਦੇ ਮਾਮਲੇ ਵਿੱਚ 1371 ਲੋਕ ਗ੍ਰਿਫਤਾਰ ਕੀਤੇ ਗਏ
      ਅਣਅਧਿਕਾਰਿਤ ਬ੍ਰਾਂਡ ਵਾਲੀਆਂ ਕੁੱਲ 69294 ਪਾਣੀ ਦੀਆਂ ਬੋਤਲਾਂ ਜ਼ਬਤ ਕੀਤੀਆਂ ਗਈਆਂ
      Posted On: 11 JUL 2019 12:47PM by PIB Chandigarh


    ਸਿਖਰ ਦੀ ਗਰਮੀ ਦੇ ਮੌਸਮ ਦੌਰਾਨ ਪੀਣ ਵਾਲੇ ਪਾਣੀ ਦੀ ਭਾਰੀ ਮੰਗ ਹੁੰਦੀ ਹੈ। ਸਕੂਲਾਂ ਦੇ ਬੰਦ ਹੋ ਜਾਣ ਅਤੇ ਤਿਉਹਾਰਾਂ/ਸ਼ਾਦੀਆਂ ਦਾ ਸੀਜ਼ਨ ਹੋਣ ਕਾਰਨ ਰੇਲਵੇ ਰਾਹੀਂ ਯਾਤਰਾ ਕਰਨ ਵਾਲੇ ਯਾਤਰੀਆਂ ਦੀ ਗਿਣਤੀ ਵੀ ਵਧ ਜਾਂਦੀ ਹੈ ਅਤੇ ਇਸੇ ਲਈ ਪੀਣ ਵਾਲੇ ਪਾਣੀ ਦੀ ਮੰਗ ਵੀ ਵਧ ਜਾਂਦੀ ਹੈ।


    ਰੇਲਵੇ ਪਰਿਸਰ ਵਿੱਚ ਅਣਅਧਿਕਾਰਿਤ ਬ੍ਰਾਂਡ ਵਾਲੀਆਂ ਪਾਣੀ ਦੀਆਂ ਬੋਤਲਾਂ ਧੜੱਲੇ ਨਾਲ ਵੇਚੇ ਜਾਣ ਦੇ ਮਾਮਲਿਆਂ ਉੱਤੇ ਰੋਕ ਲਗਾਉਣ ਲਈ “ਅਪਰੇਸ਼ਨ ਥਰਸਟ” ਨਾਮ ਦੀ ਇੱਕ ਦੇਸ਼ ਵਿਆਪੀ ਮੁਹਿੰਮ 08/09 ਜੁਲਾਈ 2019 ਨੂੰ ਡਾਇਰੈਕਟਰ ਜਨਰਲ / ਰੇਲਵੇ ਸੁਰੱਖਿਆ ਬਲ ( DG/RPF) / ਰੇਲਵੇ ਬੋਰਡ , ਨਵੀਂ ਦਿੱਲੀ ਦੇ ਨਿਰਦੇਸ਼ ਉੱਤੇ ਸ਼ੁਰੂ ਕੀਤੀ ਗਈ ਜਿਸ ਤਹਿਤ ਪ੍ਰਿੰਸੀਪਲ ਚੀਫ ਸਕਿਓਰਿਟੀ ਕਮਿਸ਼ਨਰਾਂ ਨੂੰ ਇਨ੍ਹਾਂ ਅਣਅਧਿਕਾਰਿਤ ਗਤੀਵਿਧੀਆਂ ਉੱਤੇ ਲਗਾਮ ਲਗਾਉਣ ਦਾ ਆਦੇਸ਼ ਦਿੱਤਾ ਗਿਆ । ਮੁਹਿੰਮ ਦੌਰਾਨ ਭਾਰਤੀ ਰੇਲਵੇ ਦੇ ਲਗਭਗ ਸਾਰੇ ਪ੍ਰਮੁੱਖ ਸਟੇਸ਼ਨਾਂ ਨੂੰ ਕਵਰ ਕੀਤਾ ਗਿਆ ਸੀ ।


    ਅਪਰੇਸ਼ਨ ਥਰਸਟ ਦੌਰਾਨ 1371 ਵਿਅਕਤੀਆਂ ਨੂੰ ਅਣਅਧਿਕਾਰਿਤ ਬ੍ਰਾਂਡਾਂ ਦੇ ਪਾਣੀ ਦੀਆਂ ਬੋਤਲਾਂ ਵੇਚਣ ਦੇ ਮਾਮਲੇ ਵਿੱਚ ਰੇਲਵੇ ਐਕਟ ਦੀ ਧਾਰਾ 144 ਅਤੇ 153 ਤਹਿਤ ਗ੍ਰਿਫਤਾਰ ਕੀਤਾ ਗਿਆ ਸੀ । ਇਸ ਦੌਰਾਨ ਪੈਕੇਜਡ ਪੀਣ ਦੇ ਪਾਣੀ ਦੀਆਂ ਕੁੱਲ 69294 ਬੋਤਲਾਂ ਜ਼ਬਤ ਕੀਤੀਆਂ ਗਈਆਂ ਅਤੇ ਅਪਰਾਧੀਆਂ ਤੋਂ ਜੁਰਮਾਨੇ ਦੇ ਤੌਰ ਉੱਤੇ ਕੁੱਲ 6,80,855 ਰੁਪਏ ਵਸੂਲ ਕੀਤੇ ਗਏ । ਗ਼ੈਰ ਕਾਨੂੰਨੀ ਵਿੱਕਰੀ ਗਤੀਵਿ‍ਧੀਆਂ ਵਿੱਚ ਸ਼ਾਮਲ ਹੋਣ ਦੇ ਦੋਸ਼ (ਆਰੋਪ) ਵਿੱਚ 4 ਪੈਂਟਰੀ - ਕਾਰ ਪ੍ਰਬੰਧਕਾਂ ਨੂੰ ਵੀ ਗ੍ਰਿਫਤਾਰ ਕੀਤਾ ਗਿਆ । ਪਲੇਟਫਾਰਮਾਂ ਉੱਤੇ ਲੱਗੇ ਸਟਾਲਾਂ ਵਿੱਚ ਵੀ ਅਜਿਹੇ ਬ੍ਰਾਂਡਾਂ ਦੀਆਂ ਪੇਅਜਲ ਬੋਤਲਾਂ ਵਿਕਦੀਆਂ ਮਿਲੀਆਂ , ਜੋ ਰੇਲਵੇ ਦੁਆਰਾ ਅਧਿਕਾਰਿਤ ਨਹੀਂ ਹਨ ।


    ਇਨ੍ਹਾਂ ਗ਼ੈਰ ਕਾਨੂੰਨੀ ਗਤੀਵਿਧੀਆਂ ਦੀ ਤਹਿ ਤੱਕ ਪਹੁੰਚਣ ਲਈ ਅਜਿਹੇ ਮਾਮਲਿਆਂ ਵਿੱਚ ਹੋਰ ਜਾਂਚ ਕੀਤੀ ਜਾ ਰਹੀ ਹੈ ਅਤੇ ਇਸ ਵਿੱਚ ਸ਼ਾਮਲ ਲੋਕਾਂ ਖ਼ਿਲਾਫ਼ ਕਾਨੂੰਨ ਅਨੁਸਾਰ ਕਾਰਵਾਈ ਕੀਤੀ ਜਾਵੇਗੀ । ਇਸ ਵਿਸ਼ੇਸ਼ ਮੁਹਿੰਮ ਦੇ ਬਾਅਦ ਸਬੰਧਤ ਪੀਸੀਐੱਸਸੀ (PCSCS) ਵੱਲੋਂ ਅੱਗੇ ਵੀ ਨਿਰੰਤਰ ਕਾਰਵਾਈ ਜਾਰੀ ਰੱਖੀ ਜਾਵੇਗੀ ।


    ------


    ਐੱਸਵੀਐੱਸ/ਐੱਮਕੇਵੀ/ਈਐੱਨਐੱਸ

    
    
    (Release ID: 1578402) Visitor Counter : 4
    
    
      Read this release in: English