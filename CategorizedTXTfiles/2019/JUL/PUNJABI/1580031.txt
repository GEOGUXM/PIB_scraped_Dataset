      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਸ੍ਰੀਨਗਰ ਗੜਵਾਲ ਦੇ ਸੁਮਾੜੀ ਪਿੰਡ ਵਿੱਚ ਸਥਾਪਿਤ ਹੋਵੇਗਾ ਐਨ ਆਈ ਟੀ ਉੱਤਰਾਖੰਡ - ਸ੍ਰੀ ਰਮੇਸ਼ ਪੋਖਰਿਯਾਲ “ ਨਿਸ਼ੰਕ ”
      
      Posted On: 22 JUL 2019 9:02PM by PIB Chandigarh


    ਸਤੰਬਰ ਮਹੀਨੇ ਦੇ ਪਹਿਲੇ ਹਫ਼ਤੇ ਵਿੱਚ ਸੁਮਾੜੀ ਵਿੱਚ ਰੱਖਿਆ ਜਾਵੇਗਾ ਐੱਨਆਈਟੀ ਉੱਤਰਾਖੰਡ ਦੇ ਸਥਾਈ ਕੰਪਲੈਕਸ ਦਾ ਨੀਂਹ ਪੱਥਰ - ਸ਼੍ਰੀ ਰਮੇਸ਼ ਪੋਖਰਿਯਾਲ “ ਨਿਸ਼ੰਕ ”


    ਕੇਂਦਰੀ ਮਾਨਵ ਸੰਸਾਧਨ ਵਿਕਾਸ ਮੰਤਰੀ ਸ਼੍ਰੀ ਰਮੇਸ਼ ਪੋਖਰਿਯਾਲ ਨਿਸ਼ੰਕ ਨੇ ਐੱਨਆਈਟੀ ਉੱਤਰਾਖੰਡ ਦੇ ਸਥਾਈ ਕੰਪਲੈਕਸ ਸਬੰਧੀ ਅੱਜ ਉੱਤਰਾਖੰਡ ਦੇ ਉੱਚ ਸਿੱਖਿਆ ਮੰਤਰੀ ਡਾਕਟਰ ਧਨ ਸਿੰਘ ਰਾਵਤ ਅਤੇ ਪੌੜੀ ਗੜਵਾਲ ਤੋਂ ਮੈਂਬਰ ਪਾਰਲੀਮੈਂਟ ਤੀਰਥ ਸਿੰਘ ਰਾਵਤ ਨਾਲ ਮੀਟਿੰਗ ਕੀਤੀ । ਮੀਟਿੰਗ ਤੋਂ ਬਾਅਦ ਸ਼੍ਰੀ ਨਿਸ਼ੰਕ ਨੇ ਸਪੱਸ਼ਟ ਕੀਤਾ ਕਿ ਸੁਮਾੜੀ ਪਿੰਡ ( ਸ੍ਰੀਨਗਰ ਗੜਵਾਲ ) ਵਿੱਚ ਹੀ ਰਾਸ਼ਟਰੀ ਟੈਕਨੋਲੋਜੀ ਸੰਸਥਾਨ ( ਐੱਨਆਈਟੀ )ਸਥਾਪਿਤ ਕੀਤਾ ਜਾਵੇਗਾ ।


    
    ਕੇਂਦਰੀ ਮੰਤਰੀ ਨੇ ਕਿਹਾ ਕਿ 309 ਏਕੜ ਵਿੱਚੋਂ 203 ਏਕੜ ਨੂੰ ਕੰਪਲੈਕਸ ਦੇ ਨਿਰਮਾਣ ਲਈ ਉਚਿਤ ਪਾਇਆ ਗਿਆ ਹੈ । ਉਹਨਾਂ ਕਿਹਾ ਕਿ ਇਸ ਸਥਾਨ ਵਿੱਚ ਸਥਾਈ ਕੰਪਲੈਕਸ ਦਾ ਨਿਰਮਾਣ ਕੀਤਾ ਜਾਵੇਗਾ ।


    
    ਸ਼੍ਰੀ ਨਿਸ਼ੰਕ ਨੇ ਦੱਸਿਆ ਕਿ ਮੀਟਿੰਗ ਵਿੱਚ ਸਹਿਮਤੀ ਬਣੀ ਹੈ ਕਿ ਅਗਲਾ ਸੈਸ਼ਨ ਸ੍ਰੀਨਗਰ ਦੇ ਅਸਥਾਈ ਕੰਪਲੈਕਸ ਵਿੱਚ ਹੀ ਸ਼ੁਰੂ ਕੀਤਾ ਜਾਵੇਗਾ ਅਤੇ ਐੱਨਆਈਟੀ ਜੈਪੁਰ ਤੋਂ ਬੱਚਿਆਂ ਨੂੰ ਲਿਆਉਣ ਲਈ ਇਕ ਉੱਚ ਪੱਧਰੀ ਕਮੇਟੀ ਬਣਾਈ ਜਾਵੇਗੀ । ਉਹਨਾਂ ਅੱਗੇ ਦੱਸਿਆ ਕਿ ਅਗਲੇ ਸੈਸ਼ਨ ਤੋਂ ਦਾਖ਼ਲੇ ਦੀ ਪੂਰੀ ਪ੍ਰਕ੍ਰਿਆ ਸ਼੍ਰੀਨਗਰ ਵਿੱਚ ਹੋਵੇਗੀ ।


    
    ਸ਼੍ਰੀ ਨਿਸ਼ੰਕ ਨੇ ਇਸ ਗੱਲ ਨੂੰ ਦੁਹਰਾਇਆ ਕਿ ਸੁਮਾੜੀ , ਉੱਤਰਾਖੰਡ ਵਿੱਚ ਜੰਗੀ ਪੱਧਰ ਤੇ ਕੰਮ ਕਰਵਾ ਕੇ ਐੱਨਆਈਟੀ ਦਾ ਸਥਾਈ ਕੰਪਲੈਕਸ ਬਣਾਇਆ ਜਾਵੇਗਾ ।


    
    ਕੇਂਦਰੀ ਮੰਤਰੀ ਨੇ ਆਸ ਪ੍ਰਗਟਾਈ ਕਿ ਉੱਤਰਾਖੰਡ ਵਿੱਚ ਐਨ ਆਈ ਟੀ ਦਾ ਮਾਮਲਾ ਸੁਲਝਣ ਨਾਲ ਸਥਾਨਕ ਲੋਕਾਂ ਨੂੰ ਵੱਡੀ ਰਾਹਤ ਮਿਲੇਗੀ ਅਤੇ ਵਿਦਿਆਰਥੀਆਂ ਨੂੰ ਖੁਦ ਆਪਣੇ ਕੈਂਪਸ ਵਿੱਚ ਪੜ੍ਹਨ ਦਾ ਮੌਕਾ ਮਿਲੇਗਾ ।


    ਮੰਤਰੀ ਜੀ ਨੇ ਦੱਸਿਆ ਕਿ ਸਤੰਬਰ ਮਹੀਨੇ ਦੇ ਪਹਿਲੇ ਹਫ਼ਤੇ ਵਿੱਚ ਸੁਮਾੜੀ ਵਿਖੇ ਐੱਨਆਈਟੀ ਉੱਤਰਾਖੰਡ ਦੇ ਸਥਾਈ ਕੰਪਲੈਕਸ ਦਾ ਨੀਂਹ ਪੱਥਰ ਰੱਖਣ ਦਾ ਫੈਸਲਾ ਲਿਆ ਗਿਆ ਹੈ ।


    -----


    ਐੱਨਬੀ/ਏਕੇਜੇ/ਏਕੇ

    
    
    (Release ID: 1580031) Visitor Counter : 3
    
    
      Read this release in: English