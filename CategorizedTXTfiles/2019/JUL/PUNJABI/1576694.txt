      ਉਪ ਰਾਸ਼ਟਰਪਤੀ ਸਕੱਤਰੇਤ

      ਕਾਲੇ ਧਨ ਬਾਰੇ ਸਾਰੇ ਰਾਸ਼ਟਰਾਂ ਦਰਮਿਆਨ ਸੂਚਨਾ ਦਾ ਸਹਿਜ ਤੇ ਸਰਲ/ਆਟੋਮੈਟਿਕ ਅਦਾਨ ਪ੍ਰਦਾਨ ਹੋਵੇ-ਉਪ ਰਾਸ਼ਟਰਪਤੀ
      
      ਆਰਥਿਕ ਭਗੌੜਿਆਂ ਦੀ ਤੁਰੰਤ ਸਪੁਰਦਗੀ ਲਈ ਉਪ ਰਾਸ਼ਟਰਪਤੀ ਦਾ ਸੱਦਾ;
      ਉਪ ਰਾਸ਼ਟਰਪਤੀ ਨੇ ਸਨਦੀ ਲੇਖਾਕਾਰ ਨੂੰ ਉੱਚ ਨੈਤਿਕ ਮਾਨਦੰਡਾਂ ਦੀ ਪਾਲਣਾ ਕਰਨ ਦਾ ਸੱਦਾ ਦਿੱਤਾ, ਦੋਸ਼ੀਆਂ ਨੂੰ ਅਲੱਗ-ਥਲੱਗ ਕਰਨ ਦੀ ਤਾਕੀਦ ਕੀਤੀ;
      ਉਪ ਰਾਸ਼ਟਰਪਤੀ ਨੇ ਇੰਸਟੀਟਿਊਟ ਆਵ੍ ਚਾਰਟਰਡ ਅਕਾਊਂਟੈਂਟਸ ਆਵ੍ ਇੰਡੀਆ ਦੇ ਪਲੈਟੀਨਮ ਜੁਬਲੀ ਸਮਾਰੋਹ ਨੂੰ ਸੰਬੋਧਨ ਕੀਤਾ
      Posted On: 01 JUL 2019 7:29PM by PIB Chandigarh


    ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਨੇ ਅੱਜ ਰਾਸਟਰਾਂ ਨੂੰ ਸੱਦਾ ਦਿੱਤਾ ਕਿ ਉਹ ਕਾਲੇ ਧਨ ਬਾਰੇ ਰਾਸ਼ਟਰਾਂ ਦਰਮਿਆਨ ਸੂਚਨਾ ਦੇ ਕੇਸਵਤ (ਆਟੋਮੈਟਿਕ): ਅਦਾਨ ਪ੍ਰਦਾਨ ਨੂੰ ਸਰਲ ਤੇ ਸਹਿਜ ਬਣਾਉਣ ਅਤੇ ਆਰਥਿਕ ਭਗੌੜਿਆਂ ਦੇ ਤੁਰੰਤ ਸਪੁਰਦਗੀ ਨੂੰ ਅਸਾਨ ਬਣਾਉਣ ਲਈ ਨਾਲ ਇਕੱਠੇ ਹੋਕੇ ਅੱਗੇ ਆਉਣ ।


    ਅੱਜ ਨਵੀਂ ਦਿੱਲੀ ਸਥਿਤ ਵਿਗਿਆਨ ਭਵਨ ਵਿੱਚ ਆਯੋਜਿਤ ਇੰਸਟੀਟਿਊਟ ਆਵ੍ ਚਾਰਟਰਡ ਅਕਾਊਂਟੈਂਟਸ ਆਵ੍ ਇੰਡੀਆ ਦੇ ਪਲੈਟੀਨਮ ਜੁਬਲੀ ਸਮਾਰੋਹ ਨੂੰ ਸੰਬੋਧਨ ਕਰਦੇ ਹੋਏ ਉਨ੍ਹਾਂ ਨੇ ਦੇਸ਼ ਵਿੱਚ ਕਾਰਪੋਰੇਟ ਭ੍ਰਿਸ਼ਟਾਚਾਰ ਦੇ ਸੰਦਰਭ ਵਿੱਚ ਚਾਰਟਰਡ ਅਕਾਊਂਟੈਂਟਸ (ਸਨਦੀ ਲੇਖਾਕਾਰਾਂ) ਦੀ ਵਧਦੀ ਭੂਮਿਕਾ ‘ਤੇ ਜ਼ੋਰ ਦਿੱਤਾ । ਉਨ੍ਹਾਂ ਕਿਹਾ ਕਿ ਦੇਸ਼ ਚਾਰਟਰਡ ਅਕਾਊਂਟੈਂਟਸ (ਸਨਦੀ ਲੇਖਾਕਾਰਾਂ) ਨਾ ਕੇਵਲ ਭ੍ਰਿਸ਼ਟਾਚਾਰ ਦੀ ਜਾਂਚ ਕਰਕੇ ਉਨ੍ਹਾਂ ਤੋਂ ਰਿਪੋਰਟ ਕਰਨ ਦੀ ਉਮੀਦ ਰੱਖਦਾ ਹੈ ਬਲਕਿ ਭ੍ਰਿਸ਼ਟਾਚਾਰ ਦੀ ਰੋਕਥਾਮ ਦੇ ਉਪਾਅ ਸੁਝਾਉਣ ਦੀ ਉਮੀਦ ਵੀ ਕਰਦਾ ਹੈ


    ਉਨ੍ਹਾਂ ਨੇ ਚਾਰਟਰਡ ਅਕਾਊਂਟੈਂਟਸ (ਸਨਦੀ ਲੇਖਾਕਾਰ) ਸਮੁਦਾਇ ਨੂੰ ਅਪੀਲ ਕੀਤੀ ਕਿ ਉਹ ਆਪਣੇ ਇੱਥੋਂਵੀ ਭ੍ਰਸ਼ਟ ਲੋਕਾਂ ਦੀ ਪਹਿਚਾਣ ਕਰਕੇ ਅਲੱਗ - ਥਲੱਗ ਕਰਨ ਅਤੇ ਉਨ੍ਹਾਂ ਦੇ ਖਿਲਾਫ਼ ਕਾਰਵਾਈ ਵੀ ਕਰਨ। ਉਪ ਰਾਸ਼ਟਰਪਤੀ ਨੇ ਆਸ ਜਤਾਈ ਕਿ ਸਨਦੀ ਲੇਖਾਕਾਰ ਇੰਸਟੀਟਿਊਟ ਅਤੇ ਉਸ ਦੇ ਮੈਂਬਰ ਦੇਸ਼ ਦੀਆਂ ਉਮੀਦਾਂ ਅਤੇ ਉੱਚ ਨੈਤਿਕ ਮਾਨਦੰਡਾਂ ‘ ਤੇ ਖਰੇ ਉਤਰਨਗੇ।


    ਸਰਕਾਰ ਦੁਆਰਾ ਕੀਤੇ ਜਾ ਰਹੇ ਆਰਥਿਕ ਸੁਧਾਰਾਂ ਦੀ ਚਰਚਾ ਕਰਦੇ ਹੋਏ, ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਇਸ ਨਾਲ ਦੇਸ਼ ਵਿੱਚ ਉੱਦਮੀਆ ਨੂੰ ਹੁਲਾਰਾ ਮਿਲੇਗਾ ਅਤੇ ਵਪਾਰ ਦੇ ਨਵੇਂ ਅਵਸਰ ਖੁੱਲਣਗੇ। ਇਸ ਸੰਦਰਭ ਵਿੱਚ ਉਨ੍ਹਾਂ ਨੇ ICAI ਜਿਹੀਆਂ ਸੰਸਥਾਵਾਂ ਤੋਂ ਉਮੀਦ ਜਤਾਈ ਕਿ ਉਹ ਆਰਥਿਕ ਉਦਾਰੀਕਰਨ ਨੂੰ ਸਫਲ ਬਣਾਉਣ ਲਈ , ਪੇਸ਼ਾਵਾਰ ਨੈਤਿਕਤਾ ਦੇ ਮਾਨਦੰਡਾਂ ਦੀ ਖੁਦ ਵੀ ਪਾਲਣਾ ਕਰਨ ਅਤੇ ਉੱਦਮੀਆ ਦੁਆਰਾ ਵੀ ਪੇਸ਼ਾਵਰ ਨੈਤਿਕਤਾ ਦੀ ਉਲੰਘਣਾ ਨੂੰ ਰੋਕ ।


    ਉਨ੍ਹਾਂ ਨੇ ਕਿਹਾ ਕਿ ਚਾਰਟਰਡ ਅਕਾਊਂਟੈਂਸੀ (ਸਨਦੀ ਲੇਖਾਕਾਰੀ) ਹੁਣ ਮਾਤਰ ਅੰਕੜਿਆਂ ਅਤੇ ਖਾਤਿਆਂ ਦੀ ਸਮੀਖਿਆ ਤੱਕ ਹੀ ਸੀਮਿਤ ਨਹੀਂ ਹੈ , ਅਰਥਵਿਵਸਥਾ ਵਿੱਚ ਪਰਿਵਰਤਨ ਦੇ ਨਾਲ ਇਸ ਪੇਸ਼ੇ ਦੀ ਭੂਮਿਕਾ ਹੋਰ ਮਹੱਤਵਪੂਰਨ ਹੋਈ ਹੈ। ਉਨ੍ਹਾਂ ਨੇ ਕਿਹਾ ਚਾਰਟਰਡ ਅਕਾਊਂਟੈਂਟ (ਸਨਦੀ ਲੇਖਾਕਾਰ) ‘ ਜਨਤਾ ਦੇ ਵਿਸ਼ਵਾਸ ’ ਅਤੇ ‘ ਅਰਥਵਿਵਸਥਾ ਦੀ ਚੇਤਨਾ ’ ਦੇ ਰੱਖਿਅਕ ਹਨ ।


    ਸਫਲਤਾਪੂਰਵਕ ਜੀਐੱਸਟੀ ਲਾਗੂ ਹੋਣ ਦੀ ਚਰਚਾ ਕਰਦੇ ਹੋਏ, ਉਪ ਰਾਸ਼ਟਰਪਤੀ ਨੇ ਸਨਦੀ ਲੇਖਾਕਾਰਾਂ (ਚਾਰਟਰਡ ਅਕਾਊਂਟੈਂਟਸ) ਨੂੰ ਜੀਐੱਸਟੀ ਬਾਰੇ ਉਨ੍ਹਾਂ ਦੇ ਸੁਝਾਵਾਂ ਅਤੇ ਉਨ੍ਹਾਂ ਦੇ ਸਮਰਥਨ ਲਈ ਧੰਨਵਾਦ ਕੀਤਾ।


    ***


    ਏਕੇਟੀ/ਬੀਕੇ/ਐੱਮਐੱਸ/ਆਰਕੇ

    
    
    (Release ID: 1576694) Visitor Counter : 11
    
    
      Read this release in: English