      ਨੀਤੀ ਆਯੋਗ

      ਭਾਰਤ ਅਤੇ ਰੂਸ ਦਰਮਿਆਨ ਦੂਜੀ ਰਣਨੀਤਕ ਆਰਥਿਕ ਵਾਰਤਾ 10 ਜੁਲਾਈ ਨੂੰ ਹੋਵੇਗੀ
      
      ਵਿੱਤ, ਟ੍ਰਾਂਸਪੋਰਟ, ਖੇਤੀਬਾੜੀ, ਲਘੂ ਅਤੇ ਦਰਮਿਆਨੇ ਕਾਰੋਬਾਰ, ਡਿਜੀਟਲ ਟੈਕਨੋਲੋਜੀਆਂ ਅਤੇ ਟੂਰਿਜ਼ਮ (ਸੈਰ-ਸਪਾਟਾ) ਤੇ ਕਨੈਕਟੀਵਿਟੀ ਸਹਿਤ 6 ਪ੍ਰਮੁੱਖ ਖੇਤਰਾਂ 'ਤੇ ਜ਼ੋਰ

      Posted On: 09 JUL 2019 5:23PM by PIB Chandigarh

    ਨੈਸ਼ਨਲ ਇੰਸਟੀਟਿਊਸ਼ਨ ਫਾਰ ਟਰਾਂਸਫਾਰਮਿੰਗ ਇੰਡੀਆ (ਨੀਤੀ ) ਆਯੋਗ ਦੇ ਵਾਈਸ-ਚੇਅਰਮੈਨ, ਡਾ. ਰਾਜੀਵ ਕੁਮਾਰ ਅਤੇ ਰੂਸੀ ਸੰਘ ਦੇ ਆਰਥਿਕ ਵਿਕਾਸ ਉਪ ਮੰਤਰੀ, ਸ਼੍ਰੀ ਤਿਮੂਰ ਮੈਕਸਿਮੋਵ ( Mr. Timur Maksimov ) ਦੀ ਪ੍ਰਧਾਨਗੀ ਹੇਠ ਭਾਰਤ ਅਤੇ ਰੂਸ ਦਰਮਿਆਨ ਦੂਜੀ ਰਣਨੀਤਕ-ਆਰਥਿਕ ਵਾਰਤਾ (ਆਈਆਰਐੱਸਈਡੀ) 10 ਜੁਲਾਈ ਨੂੰ ਨਵੀਂ ਦਿੱਲੀ ਵਿੱਚ ਆਯੋਜਿਤ ਹੋਵੇਗੀ।


    ਆਈਆਰਐੱਸਈਡੀ ਦੀ ਮੀਟਿੰਗ ਟ੍ਰਾਂਸਪੋਰਟ ਸੁਵਿਧਾ ਅਤੇ ਟੈਕਨੋਲੋਜੀਆਂ ਦਾ ਵਿਕਾਸ ; ਖੇਤੀਬਾੜੀ ਤੇ ਐਗਰੋ ਪ੍ਰੋਸੈਸਿੰਗ ਖੇਤਰ ਦਾ ਵਿਕਾਸ ; ਲਘੂ ਅਤੇ ਦਰਮਿਆਨੇ ਕਾਰੋਬਾਰ ਨੂੰ ਸਮਰਥਨ ; ਡਿਜੀਟਲ ਸੁਧਾਰ ਅਤੇ ਪ੍ਰਮੁੱਖ ਟੈਕਨੋਲੋਜੀਆਂ ; ਵਪਾਰ , ਬੈਂਕਿੰਗ , ਵਿੱਤ ਅਤੇ ਉਦਯੋਗ ਦੇ ਖੇਤਰ ਵਿੱਚ ਸਹਿਯੋਗ ; ਅਤੇ ਟੂਰਿਜ਼ਮ (ਸੈਰ-ਸਪਾਟਾ) ਤੇ ਕਨੈਕਟੀਵਿਟੀ ਜਿਹੇ ਖੇਤਰਾਂ ਵਿੱਚ ਸਹਿਯੋਗ ਦੇ 6 ਪ੍ਰਮੁੱਖ ਖੇਤਰਾਂ ਉੱਤੇ ਫੋਕਸ ਕਰੇਗੀ।


    ਆਈਆਰਐੱਸਈਡੀ ਦੀ ਸਥਾਪਨਾ ਨੀਤੀ ਆਯੋਗ ਅਤੇ ਰੂਸੀ ਸੰਘ ਦੇ ਆਰਥਿਕ ਵਿਕਾਸ ਮੰਤਰਾਲੇ ਦਰਮਿਆਨ 19ਵੀਂ ਸਲਾਨਾ ਭਾਰਤ-ਰੂਸ ਦੁਵੱਲੀ ਸਿਖਰ ਵਾਰਤਾ ਦੌਰਾਨ ਦੁਵੱਲੇ ਸਹਿਮਤੀ ਪੱਤਰ ਉੱਤੇ ਹਸਤਾਖਰਾਂ ਤੋਂ ਬਾਅਦ ਕੀਤੀ ਗਈ ਸੀ । ਇਹ ਸਿਖਰ ਵਾਰਤਾ 5 ਅਕਤੂਬਰ , 2018 ਨੂੰ ਨਵੀਂ ਦਿੱਲੀ ਵਿੱਚ ਆਯੋਜਿਤ ਕੀਤੀ ਗਈ ਸੀ।


    ਰੂਸੀ ਸੰਘ ਦੇ ਆਰਥਿਕ ਵਿਕਾਸ ਮੰਤਰੀ, ਸ਼੍ਰੀ ਮੈਕਸਿਮ ਓਰੇਸ਼ਕਿਨ ( Mr. Maxim Oreshkin ) ਅਤੇ ਨੀਤੀ ਆਯੋਗ ਦੇ ਵਾਈਸ-ਚੇਅਰਮੈਨ ਡਾ. ਰਾਜੀਵ ਕੁਮਾਰ ਦੀ ਪ੍ਰਧਾਨਗੀ ਵਿੱਚ 25-26 ਨਵੰਬਰ , 2018 ਨੂੰ ਵਿੱਚ ਸੇਂਟ ਪੀਟਰਸਬਰਗ ਵਿੱਚ ਭਾਰਤ ਅਤੇ ਰੂਸ ਦਰਮਿਆਨ ਪਹਿਲੀ ਰਣਨੀਤਕ-ਆਰਥਿਕ ਵਾਰਤਾ ਆਯੋਜਿਤ ਕੀਤੀ ਗਈ ਸੀ।


    *****


    ਏਕੇਟੀ/ਕੇਪੀ/ਐੱਸਬੀਪੀ

    
    
    (Release ID: 1578098) Visitor Counter : 1
    
    
      Read this release in: English