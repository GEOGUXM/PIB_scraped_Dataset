      ਵਣਜ ਤੇ ਉਦਯੋਗ ਮੰਤਰਾਲਾ

      ਨਿਵੇਸ਼ਕਾਂ ਅਤੇ ਕੰਪਨੀਆਂ ਦੀ ਸੁਵਿਧਾ ਲਈ ਭਾਰਤ ਤੇ ਇਟਲੀ ਨੇ ਫਾਸਟ ਟਰੈਕ ਪ੍ਰਣਾਲੀ ਸਥਾਪਿਤ ਕੀਤੀ
      Posted On: 16 JUL 2019 7:44PM by PIB Chandigarh


    ਭਾਰਤ ਵਿੱਚ ਇਟਲੀ ਦੀਆਂ ਕੰਪਨੀਆਂ ਅਤੇ ਇਟਲੀ ਵਿੱਚ ਭਾਰਤੀ ਕੰਪਨੀਆਂ ਤੇ ਨਿਵੇਸ਼ਕਾਂ ਦੀ ਸੁਵਿਧਾ ਲਈ ਦੋਹਾਂ ਦੇਸ਼ਾਂ ਦੀਆਂ ਕੰਪਨੀਆਂ ਤੇ ਨਿਵੇਸ਼ਕਾਂ ਲਈ ਫਾਸਟ ਟਰੈਕ ਪ੍ਰਣਾਲੀ ਸਥਾਪਿਤ ਕਰਨ ਦਾ ਫੈਸਲਾ ਕੀਤਾ ਗਿਆ ਹੈ।


    ਭਾਰਤ ਵਿੱਚ ਫਾਸਟ ਟਰੈਕ ਪ੍ਰਣਾਲੀ ਦਾ ਮੁੱਖ ਉਦੇਸ਼ ਭਾਰਤ ਵਿੱਚ ਇਟਲੀ ਦੀਆਂ ਕੰਪਨੀਆਂ ਤੇ ਨਿਵੇਸ਼ਕਾਂ ਦੇ ਸਾਹਮਣੇ ਉਨ੍ਹਾਂ ਦੇ ਕੰਮਕਾਜ ਵਿੱਚ ਆਉਣ ਵਾਲੀਆਂ ਸਮੱਸਿਆਵਾਂ ਦੀ ਪਛਾਣ ਕਰਨ ਤੇ ਉਨ੍ਹਾਂ ਦੇ ਸਮਾਧਾਨ ਦਾ ਮਾਰਗ ਖੋਲ੍ਹਣਾ ਹੈ। ਇਹ ਪ੍ਰਣਾਲੀ ਭਾਰਤ ਵਿੱਚ ਕਾਰੋਬਾਰ ਨੂੰ ਅਸਾਨ ਬਣਾਉਣ ਦੇ ਸਬੰਧ ਵਿੱਚ ਇਟਲੀ ਦੀਆਂ ਕੰਪਨੀਆਂ ਤੇ ਨਿਵੇਸ਼ਕਾਂ ਦੇ ਨਜ਼ਰੀਏ ਤੋਂ ਮਿਲਣ ਵਾਲੇ ਆਮ ਸੁਝਾਵਾਂ ਉੱਤੇ ਵਿਚਾਰ-ਵਟਾਂਦਰੇ ਲਈ ਇੱਕ ਮੰਚ ਵਜੋਂ ਕੰਮ ਕਰੇਗੀ।


    ਉਦਯੋਗ ਅਤੇ ਇੰਟਰਨਲ ਵਪਾਰ ਸੰਵਰਧਨ (ਪ੍ਰਮੋਸ਼ਨ) ਵਿਭਾਗ (ਡੀਪੀਆਈਆਈਟੀ) ਇਨਵੈਸਟ ਇੰਡੀਆ ਨਾਲ ਕਰੀਬੀ ਸਹਿਯੋਗ ਕਰਕੇ ਭਾਰਤ ਵਿੱਚ ਇਸ ਪ੍ਰਣਾਲੀ ਦੇ ਭਾਰਤੀ ਪੱਖ ਦੀ ਅਗਵਾਈ ਕਰੇਗਾ। ਡੀਪੀਆਈਆਈਟੀ ਹੋਰ ਮਹੱਤਵਪੂਰਨ ਮੰਤਰਾਲਿਆਂ ਅਤੇ ਅਥਾਰਟੀਆਂ ਦੀ ਹਿੱਸੇਦਾਰੀ ਵਧਾਏਗਾ। ਇਨਵੈਸਟ ਇੰਡੀਆ ਵੱਖ-ਵੱਖ ਮਾਮਲਿਆਂ ਨੂੰ ਜਾਰੀ ਰੱਖਣ ਅਤੇ ਉਨ੍ਹਾਂ ਦੀ ਨਿਗਰਾਨੀ ਲਈ ਜ਼ਿੰਮੇਵਾਰ ਏਜੰਸੀ ਹੋਵੇਗਾ। ਡੀਪੀਆਈਆਈਟੀ ਵੱਲੋਂ ਲਗਾਤਾਰ ਸਮੀਖਿਆ ਕੀਤੀ ਜਾਵੇਗੀ।


    ਭਾਰਤ ਵਿੱਚ ਇਟਲੀ ਦਾ ਦੂਤਾਵਾਸ ਇਟਲੀ ਦੀ ਵਪਾਰ ਏਜੰਸੀ ਅਤੇ ਇਟਲੀ ਦੇ ਮਹੱਤਵਪੂਰਨ ਮੰਤਰਾਲਿਆਂ ਦੇ ਸਹਿਯੋਗ ਨਾਲ ਭਾਰਤ ਵਿੱਚ ਇਸ ਪ੍ਰਣਾਲੀ ਦੇ ਇਤਾਲਵੀ ਪੱਖ ਦੀ ਪ੍ਰਤੀਨਿੱਧਤਾ ਕਰੇਗਾ। ਇਟਲੀ ਦਾ ਦੂਤਾਵਾਸ ਭਾਰਤ ਵਿੱਚ ਇਟਲੀ ਦੀਆਂ ਕੰਪਨੀਆਂ ਅਤੇ ਨਿਵੇਸ਼ਕਾਂ ਦੀਆਂ ਸਬੰਧਤ ਚਿੰਤਾਵਾਂ ਦੀ ਲਗਾਤਾਰ ਸੂਚੀ ਅਤੇ ਭਾਰਤ ਵਿੱਚ ਫਾਸਟ ਟਰੈਕ ਪ੍ਰਣਾਲੀ ਦਾ ਅਧਾਰ ਤਿਆਰ ਕਰੇਗਾ।


    ਫਾਸਟ ਟਰੈਕ ਪ੍ਰਣਾਲੀ ਦੀ ਡੀਪੀਆਈਆਈਟੀ ਦੀ ਸਕੱਤਰ ਅਤੇ ਭਾਰਤ ਵਿੱਚ ਇਟਲੀ ਦੇ ਰਾਜਦੂਤ ਦੇ ਪੱਧਰ 'ਤੇ ਸਾਲ ਵਿੱਚ ਦੋ ਵਾਰ ਸਮੀਖਿਆ ਕੀਤੀ ਜਾਵੇਗੀ। ਇਟਲੀ ਦੇ ਦੂਤਾਵਾਸ ਅਤੇ ਡੀਪੀਆਈਆਈਟੀ ਜ਼ਰੂਰਤ ਪੈਣ 'ਤੇ ਪ੍ਰਗਤੀ ਦੀ ਸਮੀਖਿਆ ਲਈ ਥੋੜ੍ਹੇ ਸਮੇਂ ਬਾਅਦ ਬੈਠਕ ਕਰੇਗਾ।


    ਇਟਲੀ ਵਿੱਚ ਭਾਰਤੀ ਦੂਤਾਵਾਸ ਡੀਪੀਆਈਆਈਟੀ ਅਤੇ ਭਾਰਤ ਦੇ ਮਹੱਤਵਪੂਰਨ ਮੰਤਰਾਲਿਆਂ ਦੇ ਸਹਿਯੋਗ ਨਾਲ ਇਟਲੀ ਵਿੱਚ ਇਸ ਪ੍ਰਣਾਲੀ ਦੇ ਭਾਰਤੀ ਪੱਖ ਦੀ ਪ੍ਰਤੀਨਿੱਧਤਾ ਕਰੇਗਾ।


    ਭਾਰਤੀ ਕੰਪਨੀਆਂ ਅਤੇ ਇਟਲੀ ਵਿੱਚ ਨਿਵੇਸ਼ਕਾਂ ਦੀਆਂ ਮਹੱਤਵਪੂਰਨ ਚਿੰਤਾਵਾਂ ਦੀ ਅੱਪਡੇਟਿਡ (ਨਵਿਆਈ ਗਈ) ਸੂਚੀ ਭਾਰਤੀ ਦੂਤਾਵਾਸ ਵੱਲੋਂ ਤਿਆਰ ਕੀਤੀ ਜਾਵੇਗੀ।


    ਫਾਸਟ ਟਰੈਕ ਪ੍ਰਣਾਲੀ ਆਰਥਿਕ ਵਿਕਾਸ ਮੰਤਰਾਲੇ , ਇਟਲੀ ਦੇ ਅੰਤਰਰਾਸ਼ਟਰੀਕਰਨ ਅਤੇ ਵਪਾਰ ਸੰਵਰਧਨ (ਪ੍ਰਮੋਸ਼ਨ) ਦੇ ਡਾਇਰੈਕਟਰ ਜਨਰਲ ਤੇ ਇਟਲੀ ਵਿੱਚ ਭਾਰਤੀ ਦੂਤਾਵਾਸ ਦੇ ਪੱਧਰ 'ਤੇ ਸਾਲ ਵਿੱਚ ਦੋ ਵਾਰ ਸਮੀਖਿਆ ਕੀਤੀ ਜਾਵੇਗੀ। ਭਾਰਤੀ ਦੂਤਾਵਾਸ ਅਤੇ ਆਰਥਿਕ ਵਿਕਾਸ ਮੰਤਰਾਲਾ ਇਟਲੀ ਜ਼ਰੂਰਤ ਪੈਣ 'ਤੇ ਪ੍ਰਗਤੀ ਦੀ ਸਮੀਖਿਆ ਲਈ ਥੋੜ੍ਹੇ ਸਮੇਂ 'ਤੇ ਮੀਟਿੰਗ ਕਰਨਗੇ।


    ਪੰਜ ਇਤਾਲਵੀ ਕੰਪਨੀਆਂ ਦੇ ਮੁੱਦਿਆਂ 'ਤੇ ਵਿਚਾਰ-ਵਟਾਂਦਰੇ ਲਈ ਦਿੱਲੀ ਵਿੱਚ ਅੱਜ ਇੱਕ ਮੀਟਿੰਗ ਆਯੋਜਿਤ ਕੀਤੀ ਗਈ। ਇਸ ਮੀਟਿੰਗ ਵਿੱਚ ਭਾਰਤ ਵਿੱਚ ਇਟਲੀ ਦੇ ਰਾਜਦੂਤ ਲਾਰੈਂਜੋ ਐਂਜਲੋਨੀ (Lorenzo Angeloni) ਅਤੇ ਡੀਪੀਆਈਆਈਟੀ ਸਕੱਤਰ ਰਮੇਸ਼ ਅਭਿਸ਼ੇਕ ਤੇ ਦੋਹਾਂ ਪੱਖਾਂ ਦੇ ਹੋਰ ਸੀਨੀਅਰ ਅਧਿਕਾਰੀ ਮੌਜੂਦ ਸਨ।


    ***


    ਐੱਮਐੱਮ/ਐੱਸਬੀ

    
    
    (Release ID: 1579217) Visitor Counter : 2
    
    
      Read this release in: English