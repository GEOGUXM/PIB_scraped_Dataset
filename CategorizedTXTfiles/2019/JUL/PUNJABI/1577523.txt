      ਵਿੱਤ ਕਮਿਸ਼ਨ

      ਕੇਂਦਰੀ ਬਜਟ ਵਿੱਚ ਭਾਰਤ ਨੂੰ ਇਲੈਕਟ੍ਰਿਕ ਵਾਹਨਾਂ ਦੇ ਨਿਰਮਾਣ ਦਾ ਗਲੋਬਲ ਕੇਂਦਰ ਬਣਾਉਣ ਦਾ ਟੀਚਾ
      ਫੇਮ ਯੋਜਨਾ ਵਿੱਚ ਸੋਲਰ ਸਟੋਰੇਜ ਬੈਟਰੀ ਅਤੇ ਚਾਰਜਿੰਗ ਦੀ ਸੁਵਿਧਾ ਵਾਲੇ ਬੁਨਿਆਦੀ ਢਾਂਚੇ ਦੇ ਸਮਾਵੇਸ਼ ਨਾਲ ਉਤਪਾਦਨ ਨੂੰ ਪ੍ਰੋਤਸਾਹਨ ਮਿਲੇਗਾ
      
      ਸਰਕਾਰ ਇਲੈਕਟ੍ਰਿਕ ਵਾਹਨਾਂ ‘ਤੇ ਜੀਐੱਸਟੀ ਨੂੰ 12% ਤੋਂ ਘਟਾਕੇ 5%ਕਰਨਾ ਚਾਹੁੰਦੀ ਹੈ
      
      ਇਲੈਕਟ੍ਰਿਕ ਵਾਹਨਾਂ ਦੀ ਖਰੀਦ ਲਈ ਪ੍ਰਾਪਤ ਕਰਜ਼ਿਆਂ ਦੇ ਵਿਆਜ ਭੁਗਤਾਨ ਵਿੱਚ ਸਰਕਾਰ ਵੱਲੋਂ 1.5 ਲੱਖ ਰੁਪਏ ਦੀ ਹੋਰ ਆਮਦਨ ਕਰ (ਇਨਕਮ ਟੈਕਸ) ਛੋਟ ਦਿੱਤੀ ਜਾਵੇਗੀ।

      Posted On: 05 JUL 2019 2:00PM by PIB Chandigarh

    ਕੇਂਦਰੀ ਬਜਟ ਵਿੱਚ ਭਾਰਤ ਨੂੰ ਇਲੈਕਟ੍ਰਿਕ ਵਾਹਨਾਂ ਦੇ ਨਿਰਮਾਣ ਦਾ ਗਲੋਬਲ ਕੇਂਦਰ ਬਣਾਉਣ ਦਾ ਟੀਚਾ


    ਫੇਮ ਯੋਜਨਾ ਵਿੱਚ ਸੋਲਰ ਸਟੋਰੇਜ ਬੈਟਰੀ ਅਤੇ ਚਾਰਜਿੰਗ ਦੀ ਸੁਵਿਧਾ ਵਾਲੇ ਬੁਨਿਆਦੀ ਢਾਂਚੇ ਦੇ ਸਮਾਵੇਸ਼ ਨਾਲ ਉਤਪਾਦਨ ਨੂੰ ਪ੍ਰੋਤਸਾਹਨ ਮਿਲੇਗਾ


    ਸਰਕਾਰ ਇਲੈਕਟ੍ਰਿਕ ਵਾਹਨਾਂ ‘ਤੇ ਜੀਐੱਸਟੀ ਨੂੰ 12% ਤੋਂ ਘਟਾਕੇ 5%ਕਰਨਾ ਚਾਹੁੰਦੀ ਹੈ

    ਇਲੈਕਟ੍ਰਿਕ ਵਾਹਨਾਂ ਦੀ ਖਰੀਦ ਲਈ ਪ੍ਰਾਪਤ ਕਰਜ਼ਿਆਂ ਦੇ ਵਿਆਜ ਭੁਗਤਾਨ ਵਿੱਚ ਸਰਕਾਰ ਵੱਲੋਂ 1.5 ਲੱਖ ਰੁਪਏ ਦੀ ਹੋਰ ਆਮਦਨ ਕਰ (ਇਨਕਮ ਟੈਕਸ) ਛੋਟ ਦਿੱਤੀ ਜਾਵੇਗੀ।


    

    ਕੇਂਦਰੀ ਵਿੱਤ ਅਤੇ ਕਾਰਪੋਰੇਟ ਮਾਮਲੇ ਮੰਤਰੀ, ਸ਼੍ਰੀਮਤੀ ਨਿਰਮਲਾ ਸੀਤਾਰਾਮਣ ਨੇ ਅੱਜ ਲੋਕ ਸਭਾ ਵਿੱਚ 2019-20 ਦਾ ਕੇਂਦਰੀ ਬਜਟ ਪੇਸ਼ ਕਰਦੇ ਹੋਏ ਕਿਹਾ ਕਿ ਫੇਮ ਯੋਜਨਾ ਦੇ ਦੂਜੇ ਪੜਾਅ ਵਿੱਚ ਆਧੁਨਿਕ ਬੈਟਰੀ ਅਤੇ ਪੰਜੀਕ੍ਰਿਤ ਈ-ਵਾਹਨ ਦੀ ਖਰੀਦ ਲਈ ਛੋਟ ਦਿੱਤੀ ਜਾਵੇਗੀ । ਫੇਮ ਯੋਜਨਾ ਦਾ ਦੂਜਾ ਪੜਾਅ 1 ਅਪ੍ਰੈਲ , 2019 ਤੋਂ ਸ਼ੁਰੂ ਹੋ ਗਿਆ ਹੈ । ਇਸ ਯੋਜਨਾ ਤਹਿਤ ਤਿੰਨ ਸਾਲਾਂ ਲਈ 10 , 000 ਕਰੋੜ ਰੁਪਏ ਦੀ ਰਕਮ ਨਿਰਧਾਰਿਤ ਕੀਤੀ ਗਈ ਹੈ। ਇਸ ਯੋਜਨਾ ਦਾ ਮੁੱਖ ਉਦੇਸ਼ ਇਲੈਕਟ੍ਰਿਕ ਵਾਹਨ ਅਪਣਾਉਣ ਨੂੰ ਪ੍ਰੋਤਸਾਹਨ ਦੇਣਾ ਹੈ। ਇਸ ਲਈ ਇਲੈਕਟ੍ਰਿਕ ਵਾਹਨਾਂ ਦੀ ਖਰੀਦ ਅਤੇ ਇਲੈਕਟ੍ਰਿਕ ਵਾਹਨਾਂ ਨੂੰ ਚਾਰਜ ਕਰਨ ਦਾ ਬੁਨਿਆਦੀ ਢਾਂਚਾ ਸਥਾਪਿਤ ਕਰਨ ਲਈ ਰਿਆਇਤ ਦਿੱਤੀ ਜਾਵੇਗੀ । ਇਸ ਯੋਜਨਾ ਤਹਿਤ ਕੇਵਲ ਆਧੁਨਿਕ ਬੈਟਰੀਆਂ ਅਤੇ ਪੰਜੀਕ੍ਰਿਤ ਈ-ਵਾਹਨਾਂ ਨੂੰ ਹੀ ਰਿਆਇਤ ਦਿੱਤੀ ਜਾਵੇਗੀ। ਇਸ ਯੋਜਨਾ ਦਾ ਟੀਚਾ ਲੋਕਾਂ ਨੂੰ ਕਿਫ਼ਾਇਤੀ ਅਤੇ ਵਾਤਾਵਰਣ ਅਨੁਕੂਲ ਜਨਤਕ ਟ੍ਰਾਂਸਪੋਰਟ ਦਾ ਵਿਕਲਪ ਪ੍ਰਦਾਨ ਕਰਨਾ ਹੈ।


    ਫੇਮ ਯੋਜਨਾ ਵਿੱਚ ਸੋਲਰ ਸਟੋਰੇਜ ਬੈਟਰੀ ਅਤੇ ਚਾਰਜਿੰਗ ਬੁਨਿਆਦੀ ਢਾਂਚੇ ਨੂੰ ਸ਼ਾਮਲ ਕਰਨ ਨਾਲ ਨਿਰਮਾਣ ਨੂੰ ਹੁਲਾਰਾ ਮਿਲੇਗਾ। ਇਨ੍ਹਾਂ ਵਾਹਨਾਂ ਦੇ ਨਿਰਮਾਣ ਨਾਲ ਭਾਰਤ ਇਲੈਕਟ੍ਰਿਕ ਵਾਹਨਾਂ ਦੇ ਗਲੋਬਲ ਨਿਰਮਾਣ ਕੇਂਦਰ ਦੇ ਰੂਪ ਵਿੱਚ ਵਿਕਸਿਤ ਹੋਵੇਗਾ।


    ਵਿੱਤ ਮੰਤਰੀ ਨੇ ਕਿਹਾ ਕਿ ਸਰਕਾਰ ਨੇ ਇਲੈਕਟ੍ਰਿਕ ਵਾਹਨਾਂ ‘ਤੇ ਲਗਣ ਵਾਲੇ ਜੀਐੱਸਟੀ ਦੀ ਦਰ ਨੂੰ 12% ਤੋਂ ਘਟਾ ਕੇ 5 % ਕਰਨ ਦਾ ਪ੍ਰਸਤਾਵ ਦਿੱਤਾ ਹੈ। ਇਨ੍ਹਾਂ ਵਾਹਨਾਂ ਨੂੰ ਕਿਫ਼ਾਇਤੀ ਬਣਾਉਣ ਲਈ ਸਰਕਾਰ, ਇਲੈਕਟ੍ਰਿਕ ਵਾਹਨਾਂ ਦੀ ਖਰੀਦ ਲਈ ਪ੍ਰਾਪਤ ਕਰਜ਼ਿਆ ਦੇ ਵਿਆਜ ਭੁਗਤਾਨ ਵਿੱਚ 1.5 ਲੱਖ ਰੁਪਏ ਦੀ ਹੋਰ ਛੋਟ ਦੇਵੇਗੀ । ਕਰਦਾਤਾ ਨੂੰ ਇਲੈਕਟ੍ਰਿਕ ਵਾਹਨ ਦੀ ਖਰੀਦ ‘ਤੇ ਲਗਭਗ 2.5 ਲੱਖ ਰੁਪਏ ਦਾ ਲਾਭ ਮਿਲੇਗਾ।


    ਇਲੈਕਟ੍ਰਿਕ ਵਾਹਨਾਂ ਦੇ ਕੁਝ ਕੁੱਲ ਪੁਰਜ਼ਿਆਂ ਨੂੰ ਕਸਟਮ ਡਿਊਟੀ ਤੋਂ ਮੁਕਤ ਰੱਖੇ ਜਾਣ ਦਾ ਪ੍ਰਸਤਾਵ ਹੈ ।


    ******


    ਡੀਐੱਸਐੱਮ/ਆਰਐੱਮ/ਬੀਬੀ/ਐੱਨਪੀ/ਆਰਐੱਸ
    

    
    (Release ID: 1577523) Visitor Counter : 3