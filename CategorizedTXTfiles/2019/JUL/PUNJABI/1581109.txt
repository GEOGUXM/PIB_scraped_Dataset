      PIB Headquarters

      ਕੇਂਦਰੀ ਗ੍ਰਿਹ ਰਾਜ ਮੰਤਰੀ ਜੀ ਕਿਸ਼ਨ ਰੈੱਡੀ ਨੇ ਐੱਨਐੱਸਜੀ ਗੈਰੀਸਨ, ਮਾਨੇਸਰ ਦਾ ਦੌਰਾ ਕੀਤਾ
      Posted On: 31 JUL 2019 12:28PM by PIB Chandigarh


    ਕੇਂਦਰੀ ਗ੍ਰਿਹ ਰਾਜ ਮੰਤਰੀ ਜੀ ਕਿਸ਼ਨ ਰੈੱਡੀ ਨੇ ਐੱਨਐੱਸਜੀ ਗੈਰੀਸਨ , ਮਾਨੇਸਰ ਦਾ ਦੌਰਾ ਕੀਤਾ


    
    
    ਕੇਂਦਰੀ ਗ੍ਰਿਹ ਰਾਜ ਮੰਤਰੀ ਸ਼੍ਰੀ ਜੀ ਕਿਸ਼ਨ ਰੈੱਡੀ ਨੇ 29 ਜੁਲਾਈ , 2019 ਨੂੰ ਐੱਨਐੱਸਜੀ ਗੈਰੀਸਨ , ਮਾਨੇਸਰ ਵਿਖੇ ਮਾਊਂਟ ਐਵਰੈਸਟ ਸਰ ਕਰਨ ਵਾਲੀ ਐੱਨਐੱਸਜੀ ਦੀ ਟੋਲੀ ਦੇ ਸਵਾਗਤ ਲਈ ਮੁੱਖ ਮਹਿਮਾਨ ਵਜੋਂ ਪਹੁੰਚੇ । ਕੇਂਦਰੀ ਮੰਤਰੀ ਨੇ ਆਪਣੀ ਯਾਤਰਾ ਉਨ੍ਹਾਂ ਸਹੀਦਾਂ ਨੂੰ ਸ਼ਰਧਾਂਜਲੀ ਦੇ ਕੇ ਸ਼ੁਰੂ ਕੀਤੀ ਜਿਨ੍ਹਾਂ ਨੇ ਕਿ ਆਪਣੀ ਮਾਤ ਭੂਮੀ ਦੀ ਰਾਖੀ ਕਰਦੇ ਹੋਏ ਆਪਣੀਆਂ ਜਾਨਾਂ ਕੁਰਬਾਨ ਕਰ ਦਿੱਤੀਆਂ ਸਨ । ਆਪਣੇ ਮਾਨੇਸਰ ਦੌਰੇ ਦੌਰਾਨ ਕੇਂਦਰੀ ਗ੍ਰਿਹ ਰਾਜ ਮੰਤਰੀ ਨੇ ਐੱਨਐੱਸਜੀ ਦੀ ਕਾਰਗੁਜ਼ਾਰੀ ਦਾ ਜਾਇਜ਼ਾ ਲਿਆ । ਉਨ੍ਹਾਂ ਨੂੰ ਡਾਇਰੈਕਟਰ ਜਨਰਲ ਸੁਦੀਪ ਲਖਟਕੀਆ ਨੇ ਵਿਸਥਾਰ ਨਾਲ ਐੱਨਐੱਸਜੀ ਦੀ ਕਾਰਜਪ੍ਰਣਾਲੀ ਬਾਰੇ ਜਾਣੂ ਕਰਵਾਇਆ । ਉਨ੍ਹਾਂ ਨੇ ਐੱਨਐੱਸਜੀ ਦੀ ਮਈ 2019 ਵਿੱਚ ਮਾਊਂਟ ਐਵਰੈਸਟ ਉੱਤੇ ਗਈ ਟੋਲੀ ਦੇ ਕਮਾਂਡੋਜ਼ ਨੂੰ ਵੀ ਸੰਬੋਧਨ ਕੀਤਾ । ਕੁੱਲ 11 ਕਮਾਂਡੋ ਨੇ ਆਪਣੇ ਪਹਿਲੇ ਯਤਨ ‘ਚ ਹੀ ਮਾਊਂਟ ਐਵਰੈਸਟ ਚੋਟੀ ਸਰ ਕੀਤਾ ਅਤੇ ਧਰਤੀ ‘ਤੇ ਇਸ ਸਰਬਉੱਚ ਚੋਟੀ ਉੱਤੇ ਐੱਨਐੱਸਜੀ ਦਾ ਝੰਡਾ ਫਹਿਰਾਇਆ ।


    
    ਕੇਂਦਰੀ ਗ੍ਰਿਹ ਰਾਜ ਮੰਤਰੀ ਅਤੇ ਐੱਨਐੱਸਜੀ ਦੇ ਸਾਬਕਾ ਡਾਇਰੈਕਟਰ ਜਨਰਲਾਂ ਦਾ ਸਵਾਗਤ ਕਰਦੇ ਹੋਏ ਐੱਨਐੱਸਜੀ ਦੇ ਡਾਇਰੈਕਟਰ ਜਨਰਲ ਸ਼੍ਰੀ ਸੁਦੀਪ ਲਖਟਕੀਆ , ਆਈਪੀਐੱਸ ਨੇ ਇਸ ਬਲ ਦੀ ਸਥਾਪਨਾ ਦੇ ਪਿਛੋਕੜ ਅਤੇ ਇਸ ਦੀ ਪਿਛਲੀ 35 ਸਾਲ ਦੀ ਯਾਤਰਾ ਬਾਰੇ ਮਾਣਯੋਗ ਮੰਤਰੀ ਨੂੰ ਉਨ੍ਹਾਂ ਦੇ ਇੱਥੋਂ ਦੇ ਪਲੇਠੇ ਦੌਰੇ ਦੌਰਾਨ ਜਾਣਕਾਰੀ ਦਿੰਦੇ ਹੋਏ ਦੱਸਿਆ ਕਿ ਐੱਨਐੱਸਜੀ ਉਹ ਕੁਝ ਕਰ ਸਕਦਾ ਹੈ ਜੋ ਦੂਸਰੇ ਬਲ ਨਹੀਂ ਕਰ ਸਕਦੇ । ਇਸ ਦੇ 19 ਕਮਾਂਡੋਆਂ ਨੇ ਆਪਣੇ ਫਰਜ਼ਾਂ ਦੀ ਪਾਲਣਾ ਕਰਦੇ ਹੋਏ ਆਪਣੀਆਂ ਜਾਨਾਂ ਵਾਰੀਆਂ ਹਨ । ਉਨ੍ਹਾਂ ਦੀ ਦਲੇਰੀ ਅਤੇ ਬਹਾਦਰੀ ਨੂੰ ਮਾਨਤਾ ਪ੍ਰਦਾਨ ਕਰਦੇ ਹੋਏ ਰਾਸ਼ਟਰ ਨੇ ਉਨ੍ਹਾਂ ਨੂੰ ਤਿੰਨ ਅਸ਼ੋਕ ਚੱਕਰ , ਦੋ ਕੀਰਤੀ ਚੱਕਰ , ਤਿੰਨ ਸ਼ੌਰੀਆ ਚੱਕਰ , ਇੱਕ ਪਰਮ ਵਸ਼ਿਸ਼ਟ ਸੇਵਾ ਮੈਡਲ , ਇੱਕ ਅਤੀ ਵਸ਼ਿਸਟ ਸੇਵਾ ਮੈਡਲ , 44 ਸੈਨਾ ਮੈਡਲ ਅਤੇ 10 ਪੁਲਿਸ ਮੈਡਲ ਪ੍ਰਦਾਨ ਕੀਤੇ ਹਨ । ਸ਼੍ਰੀ ਸੁਦੀਪ ਲਖਟਕੀਆ ਡਾਇਰੈਕਟਰ ਜਨਰਲ (ਡੀਜੀ) , ਐੱਨਐੱਸਜੀ ਨੇ ਜ਼ੋਰ ਦੇ ਕੇ ਕਿਹਾ ਕਿ ਇਸ ਵੇਲ ਕੋਈ ਰਵਾਇਤੀ ਜੰਗ ਨਹੀਂ ਚਲ ਰਹੀ , ਪਰ ਖਾੜਕੂ ਸੱਭਿਅਤਾ , ਸਿਵਲ ਸੁਸਾਇਟੀ ਅਤੇ ਦੇਸ਼ ਦੇ ਲੋਕਰਾਜੀ ਢਾਂਚੇ ਨੂੰ ਨੁਕਸਾਨ ਪਹੁੰਚਾਉਣ ਦੇ ਯਤਨ ਵਿੱਚ ਹਨ । ਅਜਿਹੀਆਂ ਚੁਣੌਤੀਆਂ ਨਾਲ ਨਜਿੱਠਣ ਲਈ ਸਾਨੂੰ ਤੇਜ਼ ਅਪ੍ਰੇਸ਼ਨ ਚਲਾਉਣ ਦੀ ਲੋੜ ਹੈ , ਜਿਨ੍ਹਾਂ ਵਿੱਚ ਆਪਣਾ ਨੁਕਸਾਨ ਘੱਟ ਤੋਂ ਘੱਟ ਹੋਵੇ । ਐੱਨਐੱਸਜੀ ਜ਼ੀਰੋ ਗਲਤੀ ਨਾਲ ਇਨਾਂ ਚੁਣੌਤੀਆਂ ਨਾਲ ਨਜਿੱਠਣ ਦੀ ਸਮਰੱਥਾ ਰੱਖਦਾ ਹੈ । ਡੀ ਜੀ , ਐੱਨਐੱਸਜੀ ਨੇ ਮੰਤਰੀ ਨੂੰ ਯਕੀਨ ਦਿਵਾਇਆ ਕਿ ਐੱਨਐੱਸਜੀ ਪੂਰੀ ਤਰ੍ਹਾਂ ਤਿਆਰ - ਬਰ - ਤਿਆਰ ਹੈ 24 ਘੰਟੇ ਚੌਕਸ ਰਹਿ ਕੇ ਕਿਸੇ ਵੀ ਸੰਕਟ ਜਾਂ ਅਗਵਾ ਵਰਗੀ ਸਥਿਤੀ ਨਾਲ ਨਜਿੱਠ ਸਕਦਾ ਹੈ ।
    
    ਆਪਣੇ ਸੰਬੋਧਨ ਵਿੱਚ ਰਾਜ ਮੰਤਰੀ ਨੇ ਅੰਮ੍ਰਿਤਸਰ ਵਿੱਚ ਅਪਰੇਸ਼ਨ ਅਸਵਮੇਘ , ਅਕਸ਼ਰਧਾਮ ਮੰਦਿਰ ਵਿਖੇ ਵਜਰ ਸ਼ਕਤੀ , 26/11 ਦੇ ਬਲੈਕ ਥੰਡਰ ਦੌਰਾਨ ਅਤੇ ਪਠਾਨਕੋਟ ਵਿਖੇ ਢਾਂਗੂ ਅਪ੍ਰੇਸ਼ਨ ਦੌਰਾਨ ਐੱਨਐੱਸਜੀ ਵਲੋਂ ਕੀਤੀਆਂ ਕਾਰਵਾਈਆਂ ਅਤੇ ਪ੍ਰਾਪਤੀਆਂ ਦੀ ਪ੍ਰਸੰਸ਼ਾ ਕੀਤੀ ਅਤੇ ਕਿਹਾ ਕਿ ਇਨਾਂ ਅਪ੍ਰੇਸ਼ਨਾਂ ਨੇ ਰਾਸ਼ਟਰ ਨੂੰ ਮਾਣ ਮਹਿਸੂਸ ਕਰਵਾਇਆ । ਉਨ੍ਹਾਂ ਨੇ ' ਬਲੈਕ ਕੈਟਸ ' ਦੀ ਟੀਮ ਵਲੋਂ ਮਾਊਂਟ ਐਵਰੈਸਟ ਨੂੰ ਫਤਿਹ ਕਰਨ ਦੀ ਵੀ ਪ੍ਰਸ਼ੰਸਾ ਕੀਤੀ । ਉਨ੍ਹਾਂ ਨੇ ਮਾਊਂਟ ਐਵਰੈਸਟ ਉੱਤੇ ਜਾਣ ਵਾਲੀ ਟੀਮ ਦੀ ਵੀ ਪ੍ਰਸੰਸ਼ਾ ਕੀਤੀ ਅਤੇ ਡੀਜੀ ਅਤੇ ਹੁਣ ਜਾਣ ਵਾਲੀ ਸਾਰੀ ਐੱਨਐੱਸਜੀ ਟੀਮ ਨੂੰ ਵਧਾਈ ਦਿਤੀ । ਮੰਤਰੀ ਨੇ ਕਮਾਂਡੋਜ਼ ਵਲੋਂ ਦਿਖਾਏ ਗਏ ਕਰਤੱਬ ਵੀ ਦੇਖੇ ਜਿਨ੍ਹਾਂ ਵਿੱਚ ਦਹਿਸ਼ਤਵਾਦ ਵਿਰੁੱਧ ਕਾਰਵਾਈ , ਨਜ਼ਦੀਕੀ ਸੁਰੱਖਿਆ , ਬੀ ਡੀ , ਕੇ -9, ਅਪ੍ਰੇਸ਼ਨ ਅਤੇ ਆਧੁਨਿਕ ਹਥਿਆਰਾਂ ਦੀ ਵਰਤੋਂ ਦਾ ਪ੍ਰਦਰਸ਼ਨ ਵੀ ਦੇਖਿਆ ਅਤੇ ਸਭ ਦੀ ਸ਼ਲਾਘਾ ਵੀ ਕੀਤੀ । ਉਨ੍ਹਾਂ ਨੇ ਕੇਂਦਰ ਸਰਕਾਰ ਦਾ ਸਟੈਂਡ ਸਪਸ਼ਟ ਕੀਤਾ ਕਿ ਸਭ ਤਰ੍ਹਾਂ ਦੀਆਂ ਅੰਦਰੂਨੀ ਸੁਰੱਖਿਆ ਸਮੱਸਿਆਵਾਂ ਨੂੰ ਸਖਤੀ ਨਾਲ ਨਜਿੱਠਿਆ ਜਾਵੇਗਾ । ਸ਼੍ਰੀ ਰੈੱਡੀ ਨੇ ਕਿਹਾ ਕਿ ਸਰਕਾਰ ਫੌਜੀ ਨੂੰ ਹਰ ਤਰ੍ਹਾਂ ਦੇ ਟੈਕਨੀਕਲ ਯੰਤਰ , ਆਧੁਨਿਕ ਹਥਿਆਰ ਮੁਹੱਈਆ ਕਰਵਾਏਗੀ ਅਤੇ ਐੱਨਐੱਸਜੀ ਦੀ ਭਲਾਈ ਦੇ ਮੁੱਦਿਆਂ ਨੂੰ ਧਿਆਨ ਵਿੱਚ ਰੱਖੇਗੀ । ਸ਼੍ਰੀ ਰੈੱਡੀ ਨੇ ਐੱਨਐੱਸਜੀ ਦੇ ਸਾਬਕਾ ਡਾਇਰੈਕਟਰ ਜਨਰਲਾਂ , ਜਵਾਨਾਂ ਅਤੇ ਅਧਿਕਾਰੀਆਂ ਨਾਲ ਗੱਲਬਾਤ ਕੀਤੀ ।

    
    
    (Release ID: 1581109) Visitor Counter : 1