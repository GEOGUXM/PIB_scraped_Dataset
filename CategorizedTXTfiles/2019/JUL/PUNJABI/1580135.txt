      ਖਾਣ ਮੰਤਰਾਲਾ

      ਮੰਤਰੀ ਮੰਡਲ ਨੇ ਰਾਸ਼ਟਰੀ ਖਾਣ ਮਜ਼ਦੂਰ ਸਿਹਤ ਸੰਸਥਾਨ ਦੀ ਆਈਸੀਐੱਮਆਰ-ਰਾਸ਼ਟਰੀ ਕਿੱਤਾਕਾਰੀ ਸਿਹਤ ਸੰਸਥਾਨ ਨਾਲ ਵਿਲੀਨਤਾ/ਏਕੀਕਰਨ ਨੂੰ ਮਨਜ਼ੂਰੀ ਦਿੱਤੀ
      Posted On: 24 JUL 2019 4:55PM by PIB Chandigarh


    ਪ੍ਰਧਾਨ ਮੰਤਰੀ ਨਰਿੰਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਦਰੀ ਮੰਤਰੀ ਮੰਡਲ ਨੇ ਖਾਣ ਮੰਤਰਾਲੇ ( MoM ) ਦੇ ਤਹਿਤ ਇੱਕ ਖੁਦਮੁਖਤਿਆਰ ਸੰਸਥਾ ਰਾਸ਼ਟਰੀ ਖਾਣ ਮਜ਼ਦੂਰ ਸਿਹਤ ਸੰਸਥਾਨ ( NIMH) ਨੂੰ ਭੰਗ ਕਰਨ ਅਤੇ ਸਾਰੇ ਅਸਾਸਿਆਂ ਤੇ ਦੇਣਦਾਰੀਆਂ ਸਹਿਤ ਇਸ ਦੀ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲੇ ਦੇ ਅੰਤਰਗਤ ਆਈਸੀਐੱਮਆਰ- ਰਾਸ਼ਟਰੀ ਕਿੱਤਾਕਾਰੀ ਸਿਹਤ ਸੰਸਥਾਨ (ਐੱਨਆਈਓਐੱਚ) ਅਹਿਮਦਾਬਾਦ ਨਾਲ ਵਿਲੀਨਤਾ/ਏਕੀਕਰਨ ਨੂੰ ਮਨਜ਼ੂਰੀ ਦੇ ਦਿੱਤੀ ਹੈ। ਮੰਤਰੀ ਮੰਡਲ ਨੇ ਐੱਨਆਈਐੱਮਐੱਚ ਦੇ ਸਾਰੇ ਕਰਮਚਾਰੀਆਂ ਨੂੰ ਸਮਾਨ ਪੋਸਟਾਂ/ਪੇਅ ਸਕੇਲ ਨਾਲ ਐੱਨਆਈਓਐੱਚ ਵਿੱਚ ਵਿਲੀਨ ਕਰਨ ਅਤੇ ਉਨ੍ਹਾਂ ਦੀਆਂ ਤਨਖ਼ਾਹਾ ਸੁਰੱਖਿਅਤ ਰੱਖਣ ਨੂੰ ਵੀ ਮਨਜ਼ੂਰੀ ਦੇ ਦਿੱਤੀ ਹੈ। ਐੱਨਆਈਐੱਮਐੱਚ ਨੂੰ ਭੰਗ ਕਰਨ ਅਤੇ ਇਸ ਦੀ ਐੱਨਆਈਓਐੱਚ ਵਿੱਚ ਵਿਲੀਨਤਾ/ਏਕੀਕਰਨ ਲਈ ਜ਼ਰੂਰੀ ਕਦਮ ਐੱਨਆਈਐੱਮਐੱਚ, ਆਈਸੀਐੱਮਆਰ, ਐੱਨਆਈਓਐੱਚ, ਖਾਣ ਮੰਤਰਾਲੇ ਅਤੇ ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲੇ ਦੇ ਸਿਹਤ ਖੋਜ ਵਿਭਾਗ ਉਠਾਉਣਗੇ।


    ਪ੍ਰਭਾਵ:


    ਐੱਨਆਈਐੱਮਐੱਚ ਦੀ ਐੱਨਆਈਓਐੱਚ ਨਾਲ ਵਿਲੀਨਤਾ/ਏਕੀਕਰਨ ਕਰਕੇ ਦੋਹਾਂ ਸੰਸਥਾਨਾਂ ਨੂੰ ਜਨਤਕ ਧਨ ਦੇ ਸਮਰੱਥ ਪ੍ਰਬੰਧਨ ਤੋਂ ਇਲਾਵਾ ਕਿੱਤਾਕਾਰੀ ਸਿਹਤ ਵਿੱਚ ਮੁਹਾਰਤ ਵਧਾਉਣ ਵਿੱਚ ਲਾਭ ਮਿਲੇਗਾ।


    ***********


    ਵੀਆਰਆਰਕੇ/ਪੀਕੇ/ਐੱਸਐੱਚ

    
    
    (Release ID: 1580135) Visitor Counter : 4
    
    
      Read this release in: English