      ਗ੍ਰਹਿ ਮੰਤਰਾਲਾ

      ਨੈਸ਼ਨਲ ਜਾਂਚ ਏਜੰਸੀ (ਸੋਧ) ਬਿਲ 2019 ਰਾਜ ਸਭਾ ਵਿੱਚ ਸਰਬ ਸੰਮਤੀ ਨਾਲ ਪਾਸ
      
      ਰਾਜਨੀਤਕ ਅਧਾਰ ‘ਤੇ ਐੱਨਆਈਏ ਦੀ ਕੁਸ਼ਲਤਾ ਨੂੰ ਢਾਹ ਲਾਈ ਜਾਣੀ ਚਾਹੀਦੀ : ਸ਼੍ਰੀ ਅਮਿਤ ਸ਼ਾਹ

      Posted On: 17 JUL 2019 8:15PM by PIB Chandigarh

    
    ਨੈਸ਼ਨਲ ਜਾਂਚ ਏਜੰਸੀ (ਸੋਧ) ਬਿਲ 2019 ਨੂੰ ਰਾਜ ਸਭਾ ਵਿੱਚ ਅੱਜ ਸਰਬ ਸੰਮਤੀ ਨਾਲ ਪਾਸ ਕਰ ਦਿੱਤਾ ਗਿਆ । ਕੇਂਦਰੀ ਗ੍ਰਿਹ ਮੰਤਰੀ ਸ਼੍ਰੀ ਅਮਿਤ ਸ਼ਾਹ ਨੇ ਕਿਹਾ ਕਿ ਦੁਨੀਆ ਵਿੱਚ ਜਿੱਥੇ ਵੀ ਭਾਰਤੀਆਂ ਖ਼ਿਲਾਫ਼ ਦਹਿਸ਼ਤਵਾਦੀ ਹਮਲਾ ਹੋਵੇਗਾ ਐੱਨਆਈਏ ਜਾਂਚ ਕਰ ਸਕੇਗੀ ।


    ਸ੍ਰੀ ਅਮਿਤ ਸ਼ਾਹ ਨੇ ਕਿਹਾ ਕਿ ਦਹਿਸ਼ਤਵਾਦ ਖਿਲਾਫ਼ ਕਾਰਵਾਈ ਕਰਨ ਵਾਲੀ ਏਜੰਸੀ ਨੂੰ ਵਿਸ਼ਵ ਦੇ ਸਾਮ੍ਹਣੇ ਇੱਕ ਮਜ਼ਬੂਤ ਸੰਸਥਾ ਵਜੋਂ ਉਭਾਰਨਾ ਚਾਹੀਦਾ ਹੈ ਤੇ ਹੋਰ ਤਾਕਤ ਦੇਣ ਦੀ ਗੱਲ ਹੋਵੇ ਤਾਂ ਸਦਨ ਨੂੰ ਇਕਮਤ ਹੋਣਾ ਚਾਹੀਦਾ ਹੈ ਅਤੇ ਇਸ ‘ਤੇ ਕਿਸੇ ਤਰ੍ਹਾਂ ਦੀ ਸਿਆਸਤ ਨਹੀਂ ਹੋਣੀ ਚਾਹੀਦੀ ਹੈ। ਉਨ੍ਹਾਂ ਨੇ ਕਿਹਾ ਕਿ ਸਿਆਸੀ ਅਧਾਰ ‘ਤੇ ਐੱਨਆਈਏ ਦੀ ਕੁਸ਼ਲਤਾ ਤੇ ਸਵਾਲ ਨਹੀਂ ਚੁੱਕਣੇ ਚਾਹੀਦੇ ।


    ਗ੍ਰਿਹ ਮੰਤਰਾਲੇ ਦੇ ਡੇਟਾ ਅਨੁਸਾਰ 30- 6-2019 ਤੱਕ ਐੱਨਆਈਨੇ 272 ਮਾਮਲੇ ਦਰਜ ਕੀਤੇ ਹਨ । ਉਨ੍ਹਾਂ ਵਿਚੋਂ 199 ਵਿੱਚ ਚਾਰਜਸ਼ੀਟ ਦਾਖ਼ਲ ਕੀਤੀ ਜਾ ਚੁੱਕੀ ਹੈ । 51 ਮਾਮਲਿਆਂ ਵਿੱਚ ਫ਼ੈਸਲਾ ਸੁਣਾਇਆ ਜਾ ਚੁੱਕਾ ਹੈ । ਇਨ੍ਹਾਂ ਵਿਚੋਂ 46 ਮਾਮਲਿਆਂ ਵਿੱਚ ਦੋਸ਼ੀਆਂ ਨੂੰ ਸਜ਼ਾ ਹੋਈ ਹੈ ।


    ਜਦ ਵਿਰੋਧੀ ਦਲ ਨੇ ਸਮਝੌਤਾ ਬਲਾਸਟ ਦਾ ਮੁੱਦਾ ਉਠਾਇਆ ਤਾਂ ਗ੍ਰਿਹ ਮੰਤਰੀ ਨੇ ਦਖ਼ਲ ਦਿੱਤਾ। ਉਨ੍ਹਾਂ ਕਿਹਾ ਕਿ ਮਾਮਲਾ ਧਾਰਮਿਕ ਅਧਾਰ ‘ਤੇ ਸਿਆਸਤ ਤੋਂ ਪ੍ਰੇਰਿਤ ਸੀ ਅਤੇ ਮੁਕੱਦਮੇ ਦੌਰਾਨ ਦੋਸ਼ੀਆਂ ਖਿਲਾਫ਼ ਕੋਈ ਸਬੂਤ ਨਹੀਂ ਮਿਲੇ। ਗ੍ਰਿਹ ਮੰਤਰੀ ਨੇ ਪੁੱਛਿਆ ਕੀ ਇਨ੍ਹਾਂਨਿਰਦੋਸ਼ ਲੋਕਾਂ ਅਤੇ ਉਨ੍ਹਾਂ ਦੇ ਪਰਿਵਾਰਾਂ ਦੇ ਮਨੁੱਖੀ ਅਧਿਕਾਰ ਨਹੀਂ ਸਨ ?


    -----


    ਵੀਜੀ/ਵੀਐੱਮ

    
    
    (Release ID: 1579420) Visitor Counter : 1
    
    
      Read this release in: English