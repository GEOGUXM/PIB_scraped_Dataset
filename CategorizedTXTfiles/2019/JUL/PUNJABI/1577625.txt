      ਵਿੱਤ ਮੰਤਰਾਲਾ

      ਬਜਟ ਭਾਸ਼ਣ ਸਾਰਾਂਸ਼- ਭਾਗ ਏ
      Posted On: 05 JUL 2019 2:12PM by PIB Chandigarh


    ਬਜਟ ਭਾਸ਼ਣ ਸਾਰਾਂਸ਼- ਭਾਗ ਏ


    ਕੇਂਦਰੀ ਵਿੱਤ ਤੇ ਕਾਰਪੋਰੇਟ ਮਾਮਲੇ ਮੰਤਰੀ , ਸ਼੍ਰੀਮਤੀ ਨਿਰਮਲਾ ਸੀਤਾਰਮਣ ਨੇ ਅੱਜ ਲੋਕ ਸਭਾ ਵਿੱਚ 2019-20 ਦਾ ਕੇਂਦਰੀ ਬਜਟ ਪੇਸ਼ ਕਰਦਿਆਂ ਕਿਹਾ ਕਿ ਭਾਰਤੀ ਅਰਥਵਿਵਸਥਾ ਇਸ ਵਰ੍ਹੇ 3 ਟ੍ਰਿਲੀਅਨ ਡਾਲਰ ਦੀ ਹੋ ਰਹੀ ਹੈ । ਖਰੀਦ ਸ਼ਕਤੀ ਦੀ ਸਮਾਨਤਾ ਦੇ ਰੂਪ ਵਿੱਚ ਇਹ ਦੁਨੀਆ ਦੀ ਤੀਜੀ ਸਭ ਤੋਂ ਵੱਡੀ ਅਰਥਵਿਵਸਥਾ ਹੈ । ਸਰਕਾਰ ਦੀ ਅਗਲੇ 5 ਸਾਲਾਂ ਵਿੱਚ ਬੁਨਿਆਦੀ ਢਾਂਚੇ ਵਿੱਚ ਇੱਛਾ 100 ਲੱਖ ਕਰੋੜ ਰੁਪਏ ਦਾ ਨਿਵੇਸ਼ ਕਰਨਾ , 2019-20 ਵਿੱਚ ਇਕ ਲੱਖ 5 ਹਜ਼ਾਰ ਕਰੋੜ ਰੁਪਏ ਦੇ ਵਿਨਿਵੇਸ਼ ਟੀਚੇ ਨੂੰ ਵਧਾਉਣਾ , ਕ੍ਰੈਡਿਟ ਨੂੰ ਵਧਾਉਣ ਲਈ ਪੀਐੱਸਬੀ ਨੂੰ 70 ਹਜ਼ਾਰ ਕਰੋੜ ਰੁਪਏ ਉਪਲੱਬਧ ਕਰਵਾਉਣ ਦੀ ਤਜਵੀਜ਼ , ਅੰਤਿਮ 5 ਵਰ੍ਹਿਆਂ ਵਿੱਚ ਖੁਰਾਕ ਸੁਰੱਖਿਆ ਬਜਟ ਨੂੰ ਦੁੱਗਣਾ ਕਰਨਾ , 10 ਹਜ਼ਾਰ ਕਰੋੜ ਰੁਪਏ ਦੇ ਖ਼ਰਚ ਨਾਲ ਇਲੈਕਟ੍ਰਿਕ ਮੋਟਰ ਗੱਡੀਆਂ ਨੂੰ ਤੇਜ਼ੀ ਨਾਲ ਅਪਣਾਉਣਾ , ਅਫ਼ਰੀਕਾ ਵਿੱਚ 18 ਨਵੇਂ ਭਾਰਤੀ ਦੂਤਾਵਾਸ ਮਿਸ਼ਨ ਖੋਲ੍ਹਣਾ , ਵਿਸ਼ਵ ਪੱਧਰੀ ਸੈਰ-ਸਪਾਟਾ ਥਾਂਵਾਂ ਵਿਚੋਂ 17 ਅਹਿਮ ਸੈਰਸਪਾਟਾ ਥਾਂਵਾਂ ਦਾ ਵਿਕਾਸ ਅਤੇ 1 , 2 , 5 , 10 ਅਤੇ 20 ਰੁਪਏ ਦੇ ਸਿੱਕਿਆਂ ਦੀ ਨਵੀਂ ਸੀਰੀਜ਼ ਜਾਰੀ ਕਰਨਾ । ਅੱਜ ਕੇਂਦਰੀ ਵਿੱਤ ਤੇ ਕਾਰਪੋਰੇਟ ਮਾਮਲੇ ਮੰਤਰੀ, ਸ਼੍ਰੀਮਤੀ ਨਿਰਮਲਾ ਸੀਤਾਰਮਣ ਵੱਲੋਂ ਸੰਸਦ ਵਿੱਚ ਪੇਸ਼ ਕੇਂਦਰੀ ਬਜਟ 2019-20 ਦੀਆਂ ਕੁਝ ਅਹਿਮ ਗੱਲਾਂ ਹਨ ।


    ਆਪਣੇ ਪਹਿਲੇ ਬਜਟ ਭਾਸ਼ਣ ਵਿੱਚ ਵਿੱਤ ਮੰਤਰੀ ਨੇ ਕਿਹਾ ਕਿ ਜਲ ਜੀਵਨ ਮਿਸ਼ਨ ਤਹਿਤ 2024 ਤੱਕ ਸਾਰੇ ਗ੍ਰਾਮੀਣ ਪਰਿਵਾਰਾਂ ਦੇ ਘਰਾਂ ਨੂੰ ਪਾਣੀ ਮੁਹੱਈਆ ਕਰਵਾਇਆ ਜਾਵੇਗਾ , 2022 ਤੱਕ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ਗ੍ਰਾਮੀਣ ਤਹਿਤ ਸਾਰਿਆਂ ਨੂੰ ਮਕਾਨ ਦਿੱਤੇ ਜਾਣਗੇ । ਅਗਲੇ 5 ਵਰ੍ਹਿਆਂ ਵਿੱਚ ਪੀਐੱਮਜੀਐੱਸਵਾਈ- 3 ਤਹਿਤ 80 ਹਜਾਰ ਕਰੋੜ ਰੁਪਏ ਤੋਂ ਵੱਧ ਦੀ ਲਾਗਤ ਨਾਲ 125000 ਕਿਲੋਮੀਟਰ ਲੰਬੀਆਂ ਗ੍ਰਾਮੀਣ ਸੜਕਾਂ ਬਣਾਈਆਂ ਜਾਣਗੀਆਂ । ਇਨ੍ਹਾਂ ਸੜਕਾਂ ਦੀ ਹਰ ਮੌਸਮ ਵਿੱਚ ਕਨੈਕਟੀਵਿਟੀ 97% ਤੋਂ ਵੱਧ ਹੋਵੇਗੀ । ਬਾਂਸ , ਸ਼ਹਿਦ ਅਤੇ ਖਾਦੀ ਕਲਸਟਰਾਂ ਲਈ ਸਫੁਰਤੀ ਤਹਿਤ ਆਮ ਸੁਵਿਧਾ ਕੇਂਦਰਾਂ ਦੀ ਸਥਾਪਨਾ , ਖੇਤੀ , ਗ੍ਰਾਮੀਣ ਉਦਯੋਗ ਖੇਤਰ ਵਿੱਚ 75 ਹਜ਼ਾਰ ਸਕਿੱਲਡ ਉਦਮੀਆਂ ਦੇ ਵਿਕਾਸ ਲਈ 2019-20 ਦੌਰਾਨ 20 ਅਜੀਵਿਕਾ ਵਪਾਰ ਕੇਂਦਰਾਂ ਅਤੇ 20 ਤਕਨੀਕੀ ਵਪਾਰ ਕੇਂਦਰਾਂ ਦੀ ਸਥਾਪਨਾ , ਅਰਥਚਾਰੇ ਦੇ ਗ੍ਰਾਮੀਣ ਅਤੇ ਖੇਤੀ ਖੇਤਰਾਂ ਵਿੱਚ ਕੀਤੇ ਜਾਣ ਵਾਲੇ ਅਹਿਮ ਤੇ ਨਵੇਂ ਕਾਰਜ ਹਨ ।


    ਸ਼੍ਰੀਮਤੀ ਨਿਰਮਲਾ ਸੀਤਾਰਮਨ ਨੇ ਕਿਹਾ ਕਿ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਐੱਨਡੀਏ ਸਰਕਾਰ ਦਾ ਪਹਿਲਾ ਕਾਰਜਕਾਲ ਕੰਮ ਕਰਨ ਵਾਲੀ ਸਰਕਾਰ ਵਜੋਂ ਰਿਹਾ ਹੈ । ਇਸ ਦਾ ਲਾਭ ਆਖਰੀ ਮੀਲ ਤੱਕ ਫਾਇਦਾ ਦੇਣ ਵਾਲਾ ਰਿਹਾ ਹੈ । 2014- 19 ਦੌਰਾਨ ਸਰਕਾਰ ਨੇ ਨਵੀਨ ਕੇਂਦਰ ਰਾਜ ਗਤੀਸ਼ੀਲਤਾ , ਸਹਿਕਾਰੀ ਸੰਘਵਾਦ , ਜੀਐੱਸਟੀ ਪਰਿਸ਼ਦ ਅਤੇ ਮਾਲੀ ਵਿਸ਼ੇ ਵਿੱਚ ਕਾਫੀ ਗੰਭੀਰ ਪ੍ਰਤੀਬੱਧਤਾ ਉਪਲੱਬਧ ਕਰਵਾਈ ਹੈ । ਇਸ ਨਾਲ ਨਵੇਂ ਭਾਰਤ ਦੇ ਨਿਰਮਾਣ ਦੀ ਗਤੀ ਨੂੰ ਰਾਹ ਮਿਲਿਆ ਹੈ । ਨੀਤੀ ਆਯੋਗ ਵੱਲੋਂ ਤਿਆਰ ਅਤੇ ਮਦਦ ਨਾਲ ਇੱਕ ਵਿਆਪਕ ਅਧਾਰ ਵਾਲੇ ਥਿੰਕਟੈਂਕ ਨੇ ਅਜਿਹੇ ਕੰਮ ਵਾਲੇ ਪ੍ਰਦਰਸ਼ਨ ਕੀਤੇ ਹਨ ਕਿ ਰਿਫੌਰਮ , ਪ੍ਰਫੌਰਮ ਅਤੇ ਟ੍ਰਾਂਸਫੌਰਮ ਦੇ ਸਿਧਾਂਤ ਸਫ਼ਲ ਹੋ ਸਕੇ ਹਨ ।


    ਅਨੇਕ ਪ੍ਰੋਗਰਾਮਾਂ ਤੇ ਪਹਿਲਾਂ ਵਿੱਚ ਸਰਕਾਰ ਨੇ ਵੱਡੇ ਪੱਧਰ ਤੇ ਕੰਮ ਕੀਤਾ ਹੈ । ਵਿੱਤ ਮੰਤਰੀ ਨੇ ਕਿਹਾ ਕਿ ਪਿਛਲੇ 5 ਵਰ੍ਹਿਆਂ ਦੌਰਾਨ ਸ਼ੁਰੂ ਕੀਤੇ ਗਏ ਵੱਡੇ ਪ੍ਰੋਗਰਾਮਾਂ ਅਤੇ ਦਿੱਤੀਆਂ ਗਈਆਂ ਸੇਵਾਵਾਂ ਨੂੰ ਹੋਰ ਗਤੀ ਦਿੱਤੀ ਜਾਵੇਗੀ ਤੇ ਪ੍ਰਕਿਰਿਆਵਾਂ ਨੂੰ ਹੋਰ ਅਸਾਨ ਬਣਾਉਣ , ਕਾਰਜ ਪ੍ਰਦਰਸ਼ਨ ਨੂੰ ਪ੍ਰੋਤਸਾਹਤ ਕਰਨ , ਲਾਲ ਫੀਤਾਸ਼ਾਹੀ ਘਟਾਉਣ ਅਤੇ ਤੈਅ ਟੀਚੇ ਹਾਸਲ ਕਰਨ ਲਈ ਤਕਨਾਲੋਜੀ ਦਾ ਵੱਧ ਤੋਂ ਵੱਧ ਉਪਯੋਗ ਕਰਨ ਲਈ ਕੋਸ਼ਿਸ਼ਾਂ ਕੀਤੀਆਂ ਜਾਣਗੀਆਂ।


    ਵਿੱਤ ਮੰਤਰੀ ਨੇ ਕਿਹਾ ਕਿ ਚਾਲੂ ਵਰ੍ਹੇ ਦੌਰਾਨ ਭਾਰਤੀ ਅਰਥਵਿਵਸਥਾ ਵਿੱਚ ਤਰੱਕੀ ਹੋਵੇਗੀ ਅਤੇ ਇਹ 3 ਟ੍ਰਿਲੀਅਨ ਡਾਲਰ ਦੀ ਅਰਥ ਵਿਵਸਥਾ ਬਣ ਜਾਵੇਗੀ । ਅਗਲੇ 5 ਵਰ੍ਹਿਆਂ ਵਿੱਚ ਇਹ 5 ਟ੍ਰਿਲੀਅਨ ਡਾਲਰ ਦੀ ਅਰਥਵਿਵਸਥਾ ਬਣ ਕੇ ਇਹ ਪ੍ਰਧਾਨ ਮੰਤਰੀ ਦੇ ਵਿਜ਼ਨ ਤੱਕ ਪਹੁੰਚ ਜਾਵੇਗੀ । ਹੁਣ ਇਹ ਦੁਨੀਆ ਵਿੱਚ 6 ਵੀਂ ਸਭ ਤੋਂ ਵੱਡੀ ਅਰਥਵਿਵਸਥਾ ਹੈ । 2014 ਵਿੱਚ ਇਹ 11 ਵੇਂ ਨੰਬਰ ਤੇ ਸੀ । ਖਰੀਦ ਸ਼ਕਤੀ ਦੀ ਸਮਾਨਤਾ ਦੇ ਤੌਰ ਤੇ ਅਸਲ ਵਿੱਚ ਅਸੀਂ ਚੀਨ ਅਤੇ ਅਮਰੀਕਾ ਤੋਂ ਬਾਅਦ ਪਹਿਲਾਂ ਤੋਂ ਹੀ ਤੀਜੀ ਸਭ ਤੋਂ ਵੱਡੀ ਅਰਥਵਿਵਸਥਾ ਹਾਂ । ਉਨ੍ਹਾਂ ਕਿਹਾ ਕਿ ਇਹ ਅਤੇ ਇਸ ਤੋਂ ਵੱਧ ਪੱਧਰ ਨੂੰ ਹਾਸਲ ਕਰਨ ਲਈ ਸਾਨੂੰ ਲਗਾਤਾਰ ਕਈ ਢਾਂਚਾਗਤ ਸੁਧਾਰ ਕਰਨ ਦੀ ਜ਼ਰੂਰਤ ਹੈ । ਜਿਵੇਂ ਪਿਛਲੇ 5 ਵਰ੍ਹਿਆਂ ਦੌਰਾਨ ਅਸੀਂ ਖਾਸ ਤੌਰ ‘ ਤੇ ਅਪ੍ਰਤੱਖ ਟੈਕਸ , ਦਿਵਾਲੀਆਪਨ ਅਤੇ ਰੀਅਲ ਇਸਟੇਟ ਵਿੱਚ ਕਈ ਵੱਡੇ ਸੁਧਾਰ ਦੇਖੇ ਹਨ । ਮੁਦਰਾ ਕਰਜ਼ ਰਾਹੀਂ ਆਮ ਲੋਕਾਂ ਦੇ ਜੀਵਨ ਵਿੱਚ ਕਾਫੀ ਬਦਲਾਅ ਆਇਆ ਹੈ । ਅਨੇਕ ਪ੍ਰੋਗਰਾਮਾਂ ਤਹਿਤ ਇਹ ਵੀ ਯਕੀਨੀ ਕੀਤਾ ਗਿਆ ਹੈ ਕਿ ਉਨ੍ਹਾਂ ਦੀ ਰਸੋਈ ਧੂੰਏ ਤੋਂ ਮੁਕਤ ਹੋਵੇ , ਉਨ੍ਹਾਂ ਦੇ ਘਰਾਂ ਵਿੱਚ ਬਿਜਲੀ ਦੇ ਕਨੈਕਸ਼ਨ ਹੋਣ ਅਤੇ ਉਨ੍ਹਾਂ ਦੇ ਘਰ ਦੀਆਂ ਔਰਤਾਂ ਦੇ ਸਨਮਾਨ ਲਈ ਘਰਾਂ ਵਿੱਚ ਪਖ਼ਾਨਿਆਂ ਦੇ ਨਿਰਮਾਣ ਨੂੰ ਯਕੀਨੀ ਬਣਾਇਆ ਗਿਆ ਹੈ।


    ਉਨ੍ਹਾਂ ਕਿਹਾ ਕਿ ਨੀਤੀ ਨੂੰ ਲਕਵਾ ਮਾਰਨ ਅਤੇ ਲਾਇਸੈਂਸ ਕੋਟਾ ਕੰਟਰੋਲ ਰਾਜ ਦੇ ਦਿਨ ਬੀਤ ਚੁੱਕੇ ਹਨ । ਅਸੀਂ ਮਿਲ ਕੇ ਆਪਸੀ ਭਰੋਸੇ ਤੋਂ ਫਾਇਦਾ ਲੈ ਸਕਦੇ ਹਾਂ । ਵਿਕਾਸ ਨੂੰ ਤੇਜ਼ੀ ਨਾਲ ਕਰਦਿਆਂ ਲਗਾਤਾਰ ਰਾਸ਼ਟਰੀ ਪ੍ਰਗਤੀ ਹਾਸਲ ਕਰ ਸਕਦੇ ਹਾਂ । ਮੈਂ ਘਰੇਲੂ ਅਤੇ ਵਿਦੇਸ਼ੀ ਨਿਵੇਸ਼ ਦੇ ਮਹੱਤਵਪੂਰਨ ਚੱਕਰ ਦੀ ਸ਼ੁਰੂਆਤ ਲਈ ਇਕ ਰੂਪਰੇਖਾ ਦੇ ਹਿੱਸੇ ਵਜੋਂ ਕਈ ਪਹਿਲਾਂ ਦਾ ਪ੍ਰਸਤਾਵ ਕਰਨਾ ਚਾਹੁੰਦੀ ਹਾਂ।


    ਵਿੱਤ ਮੰਤਰੀ ਨੇ ਕਿਹਾ ਕਿ ਦੁਨੀਆ ਦੇ ਤੀਜੇ ਸਭ ਤੋਂ ਵੱਡੇ ਘਰੇਲੂ ਹਵਾਬਾਜ਼ੀ ਬਜ਼ਾਰ ਵਜੋਂ ਹੁਣ ਭਾਰਤ ਲਈ ਹਵਾਬਾਜ਼ੀ ਖੇਤਰ ਨੂੰ ਮਾਲੀ ਮਦਦ ਦੇਣ ਅਤੇ ਜਹਾਜ਼ਾਂ ਨੂੰ ਪਟੇ ਤੇ ਦੇਣ ਦੀਆਂ ਸਰਗਰਮੀਆਂ ਵਿੱਚ ਸ਼ਾਮਲ ਹੋਣ ਦਾ ਸਮਾਂ ਆ ਗਿਆ ਹੈ । ਸ਼੍ਰੀਮਤੀ ਸੀਤਾਰਮਣ ਨੇ ਕਿਹਾ ਕਿ ਦੇਸ਼ ਵਿੱਚ ਰੱਖ-ਰਖਾਅ ਅਤੇ ਮੁਰੰਮਤ ਨਾਲ ਜੁੜੇ ਹਵਾਈ ਇੰਡਸਟਰੀਜ਼ ਲਈ ਬਿਹਤਰ ਕਾਰੋਬਾਰੀ ਮਾਹੌਲ ਉਪਲੱਬਧ ਕਰਾਉਣ ਅਤੇ ਇਸ ਵਿੱਚ ਆਤਮਨਿਰਭਰਤਾ ਹਾਸਲ ਕਰਨ ਲਈ ਇੰਜੀਨੀਅਰਿੰਗ ਖੇਤਰ ਵਿੱਚ ਭਾਰਤ ਦੀ ਸਮਰੱਥਾ ਦਾ ਲਾਭ ਉਠਾਉਣ ਦੀ ਤਜਵੀਜ਼ ਕੀਤੀ ਗਈ ਹੈ । ਉਨ੍ਹਾਂ ਕਿਹਾ ਕਿ ਸਰਕਾਰ (ਐੱਮਆਰਓ) ਖੇਤਰ ਦੇ ਵਿਕਾਸ ਲਈ ਅਨੁਕੂਲ ਨੀਤੀਆਂ ਬਣਾਵੇਗੀ।


    ਰੇਲਵੇ ਦਾ ਉਲੇਖ਼ ਕਰਦਿਆਂ ਵਿੱਤ ਮੰਤਰੀ ਸ਼੍ਰੀਮਤੀ ਸੀਤਾਰਮਣ ਨੇ ਕਿਹਾ ਕਿ 2018-2030 ਦੇ ਦਰਮਿਆਨ ਰੇਲ ਦੇ ਬੁਨਿਆਦੀ ਢਾਂਚੇ ਦੇ ਵਿਕਾਸ ਲਈ 50 ਲੱਖ ਕਰੋੜ ਰੁਪਏ ਦੀ ਪੂੰਜੀਕਾਰੀ ਦੀ ਜ਼ਰੂਰਤ ਹੋਵੇਗੀ। ਇਸ ਨੂੰ ਦੇਖਦਿਆਂ ਰੇਲਵੇ ਦਾ ਪੂੰਜੀ ਖ਼ਰਚਾ ਹਰ ਸਾਲ 1. 5 ਤੋਂ 1 .6 ਲੱਖ ਕਰੋੜ ਰੁਪਏ ਰੱਖਿਆ ਗਿਆ ਹੈ । ਉਨ੍ਹਾਂ ਕਿਹਾ ਕਿ ਸਾਰੇ ਮਨਜ਼ੂਰ ਪ੍ਰੋਜੈਕਟਾਂ ਨੂੰ ਪੂਰਾ ਕਰਨ ਵਿੱਚ ਕਈ ਦਹਾਕੇ ਲਗ ਜਾਣਗੇ ਇਸ ਲਈ ਇਹ ਤਜਵੀਜ਼ ਕੀਤੀ ਜਾਂਦੀ ਹੈ ਕਿ ਪੱਟੜੀਆਂ ਵਿਛਾਉਣ , ਰੇਲਿੰਗ ਸਟਾਫ਼ ਵਿਨਿਰਮਾਣ ਅਤੇ ਯਾਤਰੀ ਮਾਲ ਭਾੜਾ ਸੇਵਾਵਾਂ ਦੀ ਸਪੁਰਦਗੀ ਲਈ ਸਰਕਾਰੀ ਨਿਜੀ ਹਿੱਸੇਦਾਰੀ ਦੀ ਵਰਤੋਂ ਕੀਤੀ ਜਾਵੇ।


    ਵਿੱਤ ਮੰਤਰੀ ਨੇ ਦੱਸਿਆ ਕਿ ਕਨੈਕਟੀਵਿਟੀ ਦੇ ਢਾਂਚੇ ਨੂੰ ਅਗਲੇ ਪੱਧਰ ਤੱਕ ਲਿਜਾਉਣ ਲਈ ਇੱਕ ਦੇਸ਼ , ਇੱਕ ਗਰਿੱਡ ਜਿਸ ਨਾਲ ਸਾਰਿਆਂ ਰਾਜਾਂ ਨੂੰ ਸਸਤੀ ਦਰ ਤੇ ਬਿਜਲੀ ਦੀ ਉਪਲੱਬਧਤਾ ਯਕੀਨੀ ਹੋਈ ਹੈ । ਉਨ੍ਹਾਂ ਕਿਹਾ ਕਿ ਇਸ ਕਾਮਯਾਬ ਬਿਜਲੀ ਕਨੈਕਟੀਵਿਟੀ ਮਾਡਲ ਨੂੰ ਅਪਣਾਇਆ ਜਾਵੇਗਾ । ਉਨ੍ਹਾਂ ਗੈਸ ਗਰਿੱਡ , ਜਲ ਗਰਿੱਡ , ਆਈ ਵੇਅ ਅਤੇ ਖੇਤਰੀ ਹਵਾਈ ਅੱਡਿਆਂ ਦੇ ਵਿਕਾਸ ਲਈ ਇਸ ਸਾਲ ਇੱਕ ਬਲਿਊ ਪ੍ਰਿੰਟ ਲਿਆਉਣ ਦੀ ਤਜਵੀਜ਼ ਵੀ ਪੇਸ਼ ਕੀਤੀ।


    ਬਜਟ ਪੇਸ਼ ਕਰਦਿਆਂ ਵਿੱਤ ਮੰਤਰੀ ਨੇ ਕਿਹਾ ਕਿ ਲੋਕਾਂ ਦੀ ਜ਼ਬਰਦਸਤ ਪ੍ਰਤੀਕਿਰਿਆ ਤੋਂ ਉਤਸ਼ਾਹਿਤ ਹੋ ਕੇ ਭਾਰਤ ਸਰਕਾਰ ਨੇ ਪ੍ਰਧਾਨ ਮੰਤਰੀ ਕਰਮਯੋਗੀ ਮਾਨ ਧਨ ਯੋਜਨਾ ਨਾਮੀ ਨਵੀਂ ਸਕੀਮ ਤਹਿਤ 1 .5 ਕਰੋੜ ਰੁਪਏ ਤੋਂ ਘੱਟ ਸਲਾਨਾ ਕਾਰੋਬਾਰ ਕਰਨ ਵਾਲੇ ਤਕਰੀਬਨ 3 ਕਰੋੜ ਛੋਟੇ ਕਾਰੋਬਾਰੀਆਂ ਤੇ ਦੁਕਾਨਦਾਰਾਂ ਨੂੰ ਪੈਨਸ਼ਨ ਲਾਭ ਦੇਣ ਦਾ ਫੈਸਲਾ ਕੀਤਾ ਹੈ । ਇਸ ਯੋਜਨਾ ਵਿੱਚ ਨਾਮਾਂਕਣ ਦੀ ਪ੍ਰਕਿਰਿਆ ਨੂੰ ਸਧਾਰਨ ਰੱਖਿਆ ਜਾਵੇਗਾ ਜਿਸ ਵਿੱਚ ਸਿਰਫ ਆਧਾਰ ਅਤੇ ਬੈਂਕ ਖਾਤਿਆਂ ਦੀ ਲੋੜ ਹੋਵੇਗੀ ਅਤੇ ਸਵੈ ਘੋਸ਼ਣਾ (ਸੈਲਫ ਡੈਕਲਾਰੇਸ਼ਨ) ‘ ਤੇ ਨਿਰਭਰ ਕਰੇਗਾ।


    ਵਿੱਤ ਮੰਤਰੀ ਨੇ ਭਾਸ਼ਣ ਦੌਰਾਨ ਦੱਸਿਆ ਕਿ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਉਜਵਲਾ ਯੋਜਨਾ ਅਤੇ ਸੌਭਾਗਯਾ ਯੋਜਨਾ ਨਾਮੀ 2 ਅਹਿਮ ਪਹਿਲਾਂ ਨੇ ਹਰ ਗ੍ਰਾਮੀਣ ਪਰਿਵਾਰ ਦੇ ਜੀਵਨ ਨੂੰ ਬਦਲ ਦਿੱਤਾ ਹੈ । ਉਨ੍ਹਾਂ ਦੇ ਜੀਵਨ ਨੂੰ ਅਸਾਨ ਬਣਾਉਣ ਵਿੱਚ ਕਾਫੀ ਸੁਧਾਰ ਆਇਆ ਹੈ । ਸਵੱਛ ਰਸੋਈ ਗੈਸ ਪਰਿਵਾਰ ਨੂੰ ਮਿਲਣ ਵਿੱਚ 7 ਕਰੋੜ ਤੋਂ ਵੱਧ ਐੱਲਪੀਜੀ ਕਨੈਕਸ਼ਨ ਦੇਣ ਦੀ ਵਿਵਸਥਾ ਰਾਹੀਂ ਬੇਮਿਸਾਲ ਵਿਸਤਾਰ ਹੋਇਆ ਹੈ । ਸਾਰੇ ਪਿੰਡਾਂ ਅਤੇ ਦੇਸ਼ ਭਰ ਵਿੱਚ ਲਗਭਗ 100% ਨੂੰ ਬਿਜਲੀ ਦਿੱਤੀ ਗਈ ਹੈ।


    ਉਨ੍ਹਾਂ ਕਿਹਾ ਕਿ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ਗ੍ਰਾਮੀਣ ਦਾ ਟੀਚਾ 2022 ਤੱਕ ਸਭ ਲਈ ਮਕਾਨ ਦੇ ਉਦੇਸ਼ ਨੂੰ ਹਾਸਲ ਕਰਨਾ ਹੈ । ਪਿਛਲੇ 5 ਵਰ੍ਹਿਆਂ ਵਿੱਚ ਕੁੱਲ 1 .5 4 ਕਰੋੜ ਗ੍ਰਾਮੀਣ ਮਕਾਨ ਪੂਰੇ ਕੀਤੇ ਗਏ ਨੇ ਜਦ ਕਿ ਪੀਐੱਮਏਵਾਈਜੀ ਦੇ ਦੂਜੇ ਗੇੜ ਵਿੱਚ 2019- 20 ਤੋਂ 2021 -22 ਦੌਰਾਨ ਯੋਗ ਲਾਭਪਾਤਰੀਆਂ ਨੂੰ 1 . 95 ਕਰੋੜ ਮਕਾਨ ਮੁਹੱਈਆ ਕਰਾਉਣ ਦੀ ਤਜਵੀਜ਼ ਹੈ । ਇਹ ਮਕਾਨ ਪਖ਼ਾਨੇ , ਬਿਜਲੀ ਅਤੇ ਐੱਲਪੀਜੀ ਕਨੈਕਸ਼ਨ ਦੀਆਂ ਸੁਵਿਧਾਵਾਂ ਨਾਲ ਦਿੱਤੇ ਜਾ ਰਹੇ ਹਨ ।


    ਪ੍ਰਧਾਨ ਮੰਤਰੀ ਗ੍ਰਾਮ ਸੜਕ ਯੋਜਨਾ ਨਾਲ ਗ੍ਰਾਮੀਣ ਖੇਤਰਾਂ ਨੂੰ ਬਹੁਤ ਸਮਾਜਿਕ ਆਰਥਿਕ ਲਾਭ ਮਿਲੇ ਹਨ । ਯੋਗ ਅਤੇ ਹੋਰ ਬਸਤੀਆਂ ਨੂੰ ਜੋੜਨ ਦੇ ਟੀਚੇ ਨੂੰ 2022 ਤੋਂ ਪਹਿਲਾਂ 2019 ਵਿੱਚ ਪੂਰਾ ਕਰਨਾ ਤੈਅ ਕੀਤਾ ਗਿਆ ਹੈ ਕਿਉਂਜੋ ਅਜਿਹੀਆਂ 97% ਬਸਤੀਆਂ ਨੂੰ ਹਰ ਮੌਸਮ ਵਿੱਚ ਸੰਪਰਕ ਦੀ ਸੁਵਿਧਾ ਦਿੱਤੀ ਗਈ ਹੈ । ਅਜਿਹਾ ਪਿਛਲੇ ਇਕ ਹਜ਼ਾਰ ਦਿਨਾਂ ਵਿੱਚ ਤੇਜ਼ ਗਤੀ ਤੇ ਰੋਜ਼ਾਨਾ 130 ਤੋਂ 133 ਕਿਲੋਮੀਟਰ ਸੜਕ ਨਿਰਮਾਣ ਸਦਕਾ ਸੰਭਵ ਹੋਇਆ ਹੈ । ਵਿੱਤ ਮੰਤਰੀ ਨੇ ਕਿਹਾ ਕਿ ਪੀਐੱਮਜੀਐੱਸਵਾਈ- iii 80250 ਕਰੋੜ ਰੁਪਏ ਦੀ ਅਨੁਮਾਨਿਤ ਲਾਗਤ ਨਾਲ ਅਗਲੇ 5 ਵਰ੍ਹਿਆਂ ਵਿੱਚ 12500 ਕਿਲੋਮੀਟਰ ਸੜਕਾਂ ਨੂੰ ਅੱਪਗ੍ਰੇਡ ਕਰਨ ਦਾ ਟੀਚਾ ਮਿੱਥਿਆ ਗਿਆ ਹੈ।


    ਵਿੱਤ ਮੰਤਰੀ ਨੇ ਕਿਹਾ ਕਿ ਦੇਸ਼ ਵਿੱਚ ਜਲ ਸੁਰੱਖਿਆ ਯਕੀਨੀ ਬਣਾਉਣਾ ਅਤੇ ਸਾਰੇ ਦੇਸ਼ਵਾਸੀਆਂ ਲਈ ਸ਼ੁੱਧ ਤੇ ਜ਼ਰੂਰੀ ਮਾਤਰਾ ਵਿੱਚ ਪੀਣ ਵਾਲਾ ਪਾਣੀ ਉਪਲੱਬਧ ਕਰਵਾਉਣਾ ਸਰਕਾਰ ਦੀ ਪ੍ਰਾਥਮਿਕਤਾ ਹੈ। ਸ਼੍ਰੀਮਤੀ ਸੀਤਾਰਮਣ ਨੇ ਕਿਹਾ ਕਿ ਜਲ ਸੰਸਾਧਨ , ਨਦੀ ਵਿਕਾਸ ਅਤੇ ਗੰਗਾ ਕਾਇਆਕਲਪ ਮੰਤਰਾਲੇ ਅਤੇ ਪੇਯਜਲ ਤੇ ਸਵੱਛਤਾ ਮੰਤਰਾਲੇ ਨੂੰ ਆਪਸ ਵਿੱਚ ਜੋੜ ਕੇ ਜਲ ਸ਼ਕਤੀ ਮੰਤਾਰਲੇ ਬਣਾਉਣਾ ਇਸ ਵੱਲ ਇੱਕ ਅਹਿਮ ਕਦਮ ਹੈ। ਇਹ ਨਵਾਂ ਮੰਤਰਾਲਾ ਇੱਕ ਸਮੁੱਚੇ ਅਤੇ ਇਕੱਠੇ ਤੌਰ ‘ ਤੇ ਸਾਡੇ ਜਲ ਸੌਮਿਆਂ ਦੇ ਪ੍ਰਬੰਧਨ ਤੇ ਜਲ ਸਪਲਾਈ ਦੀ ਦੇਖਰੇਖ ਕਰੇਗਾ ਨਾਲ ਹੀ ਜਲ ਜੀਵਨ ਮਿਸ਼ਨ ਅਧੀਨ 2024 ਤੱਕ ਸਾਰੇ ਗ੍ਰਾਮੀਣ ਪਰਿਵਾਰਾਂ ਲਈ ' ਹਰ ਘਰ ਜਲ ' ਯਕੀਨੀ ਬਣਾਉਣ ਲਈ ਰਾਜਾਂ ਨਾਲ ਮਿਲ ਕੇ ਕੰਮ ਕਰੇਗਾ । ਸਰਕਾਰ ਨੇ ਜਲ ਸ਼ਕਤੀ ਅਭਿਆਨ ਲਈ 256 ਜ਼ਿਲ੍ਹਿਆਂ ਦੇ ਅਜਿਹੇ 1592 ਬਲਾਕਾਂ ਦੀ ਪਛਾਣ ਕੀਤੀ ਹੈ ਜਿੱਥੇ ਜਲ ਸੰਕਟ ਹੈ । ਉਨ੍ਹਾਂ ਕਿਹਾ ਕਿ ਇਸ ਉਦੇਸ਼ ਨੂੰ ਹਾਸਲ ਕਰਨ ਲਈ ਵੱਖ-ਵੱਖ ਯੋਜਨਾਵਾਂ ਤਹਿਤ ਉਪਲੱਬਧ ਰਕਮ ਦਾ ਇਸਤੇਮਾਲ ਕਰਨ ਤੋਂ ਇਲਾਵਾ ਸਰਕਾਰ (ਸੀਏਐੱਮਪੀ ) ਯੋਜਨਾ ਤਹਿਤ ਉਪਲੱਬਧ ਹੋਰ ਰਕਮ ਦੇ ਇਸਤੇਮਾਲ ਦੀ ਸੰਭਾਵਨਾ ਵੀ ਲੱਭੇਗੀ।


    ਪ੍ਰਧਾਨ ਮੰਤਰੀ ਗ੍ਰਾਮੀਣ ਡਿਜੀਟਲ ਸਾਖ਼ਰਤਾ ਅਭਿਆਨ ਤਹਿਤ ਹੁਣ ਤੱਕ 2 ਕਰੋੜ ਤੋਂ ਅਧਿਕ ਗ੍ਰਾਮੀਣਾਂ ਨੂੰ ਡਿਜੀਟਲ ਤੌਰ ਤੇ ਸਾਖ਼ਰ ਬਣਾਇਆ ਗਿਆ ਹੈ । ਗ੍ਰਾਮੀਣ ਸ਼ਹਿਰੀ ਡਿਜੀਟਲ ਅੰਤਰ ਨੂੰ ਘਟਾਉਣ ਲਈ ਭਾਰਤ ਨੈੱਟ ਦੇਸ਼ ਦੀ ਹਰ ਪੰਚਾਇਤ ਦੇ ਸਥਾਨਕ ਸੰਸਥਾਵਾਂ ਵਿੱਚ ਇੰਟਰਨੈੱਟ ਕਨੈਕਟੀਵਿਟੀ ਦੇ ਰਿਹਾ ਹੈ।


    ਮਹਾਤਮਾ ਗਾਂਧੀ ਦੇ ਆਦਰਸ਼ਾਂ ਪ੍ਰਤੀ ਖੁਦ ਨੂੰ ਸਮਰਪਿਤ ਕਰਨ ਲਈ ਉਨ੍ਹਾਂ ਦੀ 150 ਵੀਂ ਵਰ੍ਹੇਗੰਢ ਇਕ ਸਹੀ ਮੌਕਾ ਹੈ । 2 ਅਕਤੂਬਰ 2019 ਤੱਕ ਭਾਰਤ ਨੂੰ ਖੁੱਲ੍ਹੇ ਵਿੱਚ ਪਖਾਨੇ ਜਾਣ ਤੋਂ ਮੁਕਤ ਕਰਨ ਲਈ ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਨੇ ਸਵੱਛ ਭਾਰਤ ਦੇ ਗਾਂਧੀ ਜੀ ਦੇ ਤਹੱਈਏ ਨੂੰ ਹਾਸਲ ਕਰਨ ਦਾ ਸੰਕਲਪ ਲਿਆ ਹੈ । ਮੈਨੂ ਖੁਸ਼ੀ ਹੈ ਕਿ ਇਹ ਟੀਚਾ 2 ਅਕਤੂਬਰ ਤੋਂ ਪਹਿਲਾਂ ਹਾਸਲ ਕਰ ਲਿਆ ਜਾਵੇਗਾ।


    ਵਿੱਤ ਮੰਤਰੀ ਨੇ ਕਿਹਾ ਕਿ ਸਰਕਾਰ ਦੇਸ਼ ਦੀ ਉੱਚ ਸਿੱਖਿਆ ਪ੍ਰਣਾਲੀ ਨੂੰ ਦੁਨੀਆ ਦੀ ਇਕ ਸ਼ਾਨਦਾਰ ਸਿੱਖਿਆ ਪ੍ਰਣਾਲੀ ਬਣਾਉਣ ਲਈ ਨਵੀਂ ਰਾਸ਼ਟਰੀ ਸਿੱਖਿਆ ਨੀਤੀ ਲੈ ਕੇ ਆਵੇਗੀ। ਇਸ ਨਵੀਂ ਨੀਤੀ ਤਹਿਤ ਸਕੂਲਾਂ ਅਤੇ ਉੱਚ ਸਿੱਖਿਆ ਦੋਹਾਂ ਵਿੱਚ ਵੱਡੇ ਬਦਲਾਅ ਦੀ ਤਜਵੀਜ਼ ਕੀਤੀ ਗਈ ਹੈ । ਪੰਜ ਸਾਲ ਪਹਿਲਾਂ ਤੱਕ ਦੇਸ਼ ਦਾ ਇਕ ਵੀ ਸਿੱ Î ਖਿਆ ਅਦਾਰਾ ਦੁਨੀਆ ਦੀਆਂ 200 ਉਘੀਆਂ ਯੂਨੀਵਰਸਿਟੀਆਂ ਵਿੱਚ ਆਪਣੀ ਥਾਂ ਨਹੀਂ ਬਣਾ ਸਕਿਆ ਸੀ । ਸਿੱਖਿਆ ਅਦਾਰਿਆਂ ਵੱਲੋਂ ਆਪਣੇ ਪੱਧਰ ਵਿੱਚ ਸੁਧਾਰ ਲਿਆਉਣ ਤੇ ਬੇਹਤਰ ਭਰੋਸੇਯੋਗਤਾ ਕਾਰਨ ਅੱਜ ਦੇਸ਼ ਦੇ 2 ਆਈ ਆਈ ਟੀ ਅਤੇ ਬੰਗਲੁਰੂ ਦਾ ਰਾਸ਼ਟਰੀ ਸਾਇੰਸ ਅਦਾਰਾ ਦੁਨੀਆ ਦੇ ਚੋਟੀ ਦੇ 200 ਸਿੱਖਿਆ ਅਦਾਰਿਆਂ ਵਿੱਚ ਆਪਣੀ ਥਾਂ ਬਣਾ ਚੁੱਕੇ ਹਨ ।


    ਸ਼੍ਰੀਮਤੀ ਸੀਤਾਰਮਣ ਨੇ ਕਿਹਾ ਕਿ ਪ੍ਰਧਾਨ ਮੰਤਰੀ ਕੌਸ਼ਲ ਵਿਕਾਸ ਯੋਜਨਾ ਰਾਹੀਂ ਉਦਯੋਗਾਂ ਲਈ ਜ਼ਰੂਰੀ ਸਕਿੱਲ ਸਿਖਲਾਈ ਲੈਣ ਲਈ ਤਕਰੀਬਨ 10 ਮਿਲੀਅਨ ਨੌਜਵਾਨਾਂ ਨੂੰ ਯੋਗ ਬਣਾਇਆ ਗਿਆ ਹੈ । ਉਨ੍ਹਾਂ ਦੱਸਿਆ ਕਿ ਸਰਕਾਰ ਨੇ ਮੁਦਰਾ , ਸਟੈਂਡਅੱਪ ਇੰਡੀਆ ਅਤੇ ਸਵੈ ਸਹਾਇਤਾ ਸਮੂਹ ਪ੍ਰੋਗਰਾਮਾਂ ਵਰਗੀਆਂ ਵੱਖ-ਵੱਖ ਯੋਜਨਾਵਾਂ ਰਾਹੀਂ ਔਰਤਾਂ ਨੂੰ ਕੰਮਕਾਜ ਵਿੱਚ ਮਦਦ ਦਿੱਤੀ ਹੈ । ਸਾਰਿਆਂ ਜ਼ਿਲ੍ਹਿਆਂ ਵਿੱਚ ਔਰਤ ਸਵੈ ਸਹਾਇਤਾ ਸਮੂਹ ਵਰਗੇ ਪ੍ਰੋਗਰਾਮਾਂ ਦੇ ਵਿਸਤਾਰ ਦੀ ਤਜਵੀਜ਼ ਹੈ । ਇਸ ਤੋਂ ਇਲਾਵਾ ਜਨ ਧਨ ਬੈਂਕ ਖਾਤਾ ਧਾਰਕ ਹਰ ਪ੍ਰਮਾਣਿਤ ਮਹਿਲਾ ਸਵੈ ਸਹਾਇਤ ਸਮੂਹ ਮੈਂਬਰ ਨੂੰ 5 ਹਜ਼ਾਰ ਰੁਪਏ ਦੇ ਓਵਰ ਡਰਾਫ਼ਟ ਦੀ ਇਜਾਜ਼ਤ ਹੋਵੇਗੀ । ਹਰ ਸਵੈ ਸਹਾਇਤਾ ਸਮੂਹ ਵਿੱਚ ਇਕ ਔਰਤ ਨੂੰ ਮੁਦਰਾ ਯੋਜਨਾ ਤਹਿਤ ਇਕ ਲੱਖ ਰੁਪਏ ਤੱਕ ਕਰਜ਼ ਦਿੱਤਾ ਜਾਵੇਗਾ।


    <><><><><><><><><><><><>


    ਡੀਐੱਸਐੱਮ / ਆਰਐੱਮ / ਬੀਬੀ / ਐੱਸਐੱਨਸੀ

    
    
    (Release ID: 1577625) Visitor Counter : 3