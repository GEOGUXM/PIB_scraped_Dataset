      ਉਪ ਰਾਸ਼ਟਰਪਤੀ ਸਕੱਤਰੇਤ

      ਉਪ ਰਾਸ਼ਟਰਪਤੀ ਨੇ ਡਾਟਾ ਸੁਰੱਖਿਆ ਨੂੰ ਲੈਕੇ ਇਕਜੁਟਤਾ ਲਈ ਦੇਸ਼ਾਂ ਨੂੰ ਸੱਦਾ ਦਿੱਤਾ
      
      ਬਹੁਪੱਖੀ ਡਾਟਾ-ਸ਼ੇਅਰਿੰਗ ਫਰੇਮਵਰਕ ਵਿਕਸਿਤ ਕਰਨਾ ਜ਼ਰੂਰੀ:ਉਪ ਰਾਸ਼ਟਰਪਤੀ
      
      ਤੱਥਹੀਣ, ਅਸਪਸ਼ਟ ਗਲਤ ਵਿਵਰਣ ਅਤੇ ਫਰਜ਼ੀ ਖ਼ਬਰਾਂ ਨੂੰ ਲੈਕੇ ਚੇਤਾਇਆ
      
      ‘ਨਿਊ-ਏਜ ਟੈਕਨੋਲੋਜੀ ਐਂਡ ਇੰਡਸਟ੍ਰੀਅਲ ਰੈਵੇਲਿਊਸ਼ਨ 4.0’ ਨਾਮੀ ਪੁਸਤਕ ਜਾਰੀ ਕੀਤੀ
      Posted On: 25 JUL 2019 8:16PM by PIB Chandigarh


    ਭਾਰਤ ਦੇ ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਨੇ ਕਿਹਾ ਕਿ ਵਰਤਮਾਨ ਯੁਗ ਵਿੱਚ ਡਾਟਾ ਸੁਰੱਖਿਆ ਅਤੇ ਸ਼ੇਅਰਿੰਗ ਨੂੰ ਲੈਕੇ ਅੰਤਰਰਾਸ਼ਟਰੀ ਇਕਜੁਟਤਾ ਕਾਇਮ ਕਰਨਾ ਸਾਰੇ ਦੇਸ਼ਾਂ ਲਈ ਅਤਿ ਜ਼ਰੂਰੀ ਹੈ।


    ਇਹ ਮੰਨਦੇ ਹੋਏ ਕਿ ਸਾਈਬਰ ਸੁਰੱਖਿਆ ਅਤੇ ਡਾਟਾ ਸੁਰੱਖਿਆ ਬਹੁਤ ਮਹੱਤਵਪੂਰਨ ਹੋ ਗਏ ਹਨ, ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਯੋਗਤਾ ਅਤੇ ਆਪਸਦਾਰੀ ਦੇ ਸਿਧਾਂਤਾਂ ‘ਤੇ ਅਧਰਿਤ ਇੱਕ ਬਹੁ-ਪੱਖੀ ਡਾਟਾ-ਸ਼ੇਅਰਿੰਗ ਫਰੇਮਵਰਕ ਵਿਕਸਿਤ ਕਰਨ ਦੀ ਤਤਕਾਲ ਜ਼ਰੂਰਤ ਹੈ।


    ਰਾਜ ਸਭਾ ਮੈਂਬਰ ਡਾ. ਨਰੇਂਦਰ ਜਾਧਵ ਦੁਆਰਾ ਲਿਖੀ ‘ ਨਿਊ-ਏਜ ਟੈਕਨੋਲੋਜੀ ਐਂਡ ਇੰਡਸਟ੍ਰੀਅਲ ਰੈਵੇਲਿਊਸ਼ਨ 4.0 ’ ਨਾਮੀ ਪੁਸਤਕ ਅੱਜ ਨਵੀਂ ਦਿੱਲੀ ਵਿੱਚ ਉਪ ਰਾਸ਼ਟਰਪਤੀ ਭਵਨ ਵਿੱਚ ਜਾਰੀ ਕਰਦੇ ਹੋਏ , ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਵਿਸ਼ਵ ਭਰ ਵਿੱਚ ਟੈਕਨੋਲੋਜੀ ਵਿਕਾਸ ਦੇ ਲਾਭ ਨੂੰ ਅਤੇ ਜ਼ਿਆਦਾ ਸਮਾਵੇਸ਼ੀ ਬਣਾਉਣ ਦੇ ਕ੍ਰਮ ਵਿੱਚ ਦੇਸ਼ਾਂ ਦਰਮਿਆਨ ਡਿਜੀਟਲ ਡਿਵਾਈਡ ਨੂੰ ਸਮਾਪਤ ਕਰਨਾ ਅਤਿ ਜ਼ਰੂਰੀ ਹੈ ।


    ਸ਼੍ਰੀ ਨਾਇਡੂ ਨੇ ਜ਼ੋਰ ਦੇਕੇ ਕਿਹਾ ਕਿ ਬੁਨਿਆਦੀ ਢਾਂਚਾ , ਊਰਜਾ , ਜਲ , ਕਚਰਾ ਪ੍ਰਬੰਧਨ , ਟ੍ਰਾਂਸਪੋਰਟ , ਭੂ-ਸੰਪਦਾ ਅਤੇ ਸ਼ਹਿਰੀ ਯੋਜਨਾਬੰਦੀ ਜਿਹੇ ਵੱਖ-ਵੱਖ ਖੇਤਰਾਂ ਦੀਆਂ ਚੁਣਤੀਆਂ ਦੇ ਸਮਾਧਾਨ ਲਈ ਉੱਨਤ ਟੈਕਨੋਲੋਜੀਆਂ ਦਾ ਇਸਤੇਮਾਲ ਕਰਨਾ ਜ਼ਰੂਰੀ ਹੈ । ਉਨ੍ਹਾਂ ਨੇ ਇਹ ਵੀ ਦੱਸਿਆ ਕਿ ਆਲਮੀ ਤਪਸ਼ ਅਤੇ ਜਲਵਾਯੂ ਪਰਿਵਰਤਨ ਦੇ ਬੁਰੇ ਪ੍ਰਭਾਵਾਂ ਨੂੰ ਰੋਕਣ ਵਿੱਚ ਨਵੀਂ ਟੈਕਨੋਲੋਜੀ ਦਾ ਇਸਤੇਮਾਲ ਕੀਤਾ ਜਾਣਾ ਚਾਹੀਦਾ ਹੈ ।


    ਉਪ ਰਾਸ਼ਟਰਪਤੀ ਨੇ ਤੱਥਹੀਣ , ਅਸਪਸ਼ਟ ਗਲਤ ਵਿਵਰਣ ਅਤੇ ਫਰਜ਼ੀ ਖ਼ਬਰਾਂ ਨੂੰ ਰੋਕੇ ਜਾਣ ਦੀ ਜ਼ਰੂਰਤ ‘ਤੇ ਵੀ ਜ਼ੋਰ ਦਿੱਤਾ। ਉਨ੍ਹਾਂ ਨੇ ਨਵੇਂ ਯੁੱਗ ਦੀ ਟੈਕਨੋਲੋਜੀ ਲਾਗੂ ਹੋਣ ਦੇ ਕਾਰਨ ਰੋਜ਼ਗਾਰ ਵਿੱਚ ਕਮੀ ਹੋਣ ਨੂੰ ਲੈਕੇ ਚਿੰਤਾ ਪ੍ਰਗਟ ਕਰਦਿਆਂ, ਪ੍ਰੋਫੈਸ਼ਨਲਾਂ ਨੂੰ ਨਵੇਂ ਕੌਸ਼ਲ (ਹੁਨਰ) ਪ੍ਰਦਾਨ ਕਰਨ ਦੀ ਜ਼ਰੂਰਤ ‘ਤੇ ਜ਼ੋਰ ਦਿੱਤਾ।


    ਇਸ ਮੌਕੇ ‘ਤੇ, ਕੋਣਾਰਕ ਪਬਲੀਸ਼ਰਸ ਦੇ ਚੇਅਰਮੈਨ, ਸ਼੍ਰੀ ਕੇ.ਪੀ.ਆਰ.ਨਾਇਰ, ਸ਼੍ਰੀਮਤੀ ਵਸੁੰਧਰਾ ਜਾਧਵ ਅਤੇ ਹੋਰ ਪਤਵੰਤੇ ਹਾਜ਼ਰ ਸਨ।


    ***


    ਆਰਆਰ/ਬੀਕੇ/ਐੱਮਐੱਸ/ਆਰਕੇ

    
    
    (Release ID: 1580735) Visitor Counter : 3
    
    
      Read this release in: English