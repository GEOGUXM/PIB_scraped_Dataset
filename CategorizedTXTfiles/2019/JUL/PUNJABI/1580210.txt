      ਵਿੱਤ ਕਮਿਸ਼ਨ

      15ਵੇਂ ਵਿੱਤ ਆਯੋਗ ਨੇ ਜਲ ਸ਼ਕਤੀ ਮੰਤਰਾਲੇ ਨਾਲ ਮੀਟਿੰਗ ਕੀਤੀ
      Posted On: 23 JUL 2019 5:33PM by PIB Chandigarh


    15 ਵੇਂ ਵਿੱਤ ਆਯੋਗ ਦੇ ਮੁਖੀ ਸ਼੍ਰੀ ਐੱਨਕੇ ਸਿੰਘ ਦੀ ਪ੍ਰਧਾਨਗੀ ਹੇਠ ਕਮਿਸ਼ਨ ਦੇ ਮੈਂਬਰਾਂ ਅਤੇ ਸੀਨੀਅਰ ਅਧਿਕਾਰੀਆਂ ਨੇ ਜਲ ਸ਼ਕਤੀ ਮੰਤਰੀ ਸ਼੍ਰੀ ਗਜੇਂਦਰ ਸਿੰਘ ਸ਼ੇਖਾਵਤ ਦੀ ਅਗਵਾਈ ਵਾਲੇ ਦਲ ਨਾਲ ਅੱਜ ਇੱਕ ਮੀਟਿੰਗ ਕੀਤੀ। ਜਲ ਸ਼ਕਤੀ ਮੰਤਰਾਲੇ ਨੇ ਸਾਲ 2024 ਤੱਕ ਇੱਕ ਮਿਸ਼ਨ ਮੋਡ ਵਿੱਚ ਖਾਸ ਤੌਰ ਤੇ ਜਲ ਜੀਵਨ ਮਿਸ਼ਨ ਲਈ ਫੰਡ ਜ਼ਰੂਰਤਾਂ ਸੰਬੰਧੀ ਆਪਣਾ ਵੇਰਵਾ ਪੇਸ਼ ਕੀਤਾ ।


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਮਾਰਚ 2018 ਵਿੱਚ ਹੋਈ ਮੀਟਿੰਗ ਵਿੱਚ ਇਹ ਨਿਰਦੇਸ਼ ਦਿੱਤਾ ਗਿਆ ਸੀ ਕਿ 15 ਵੇਂ ਵਿੱਤ ਆਯੋਗ ਨੂੰ ਇਹ ਅਪੀਲ ਕੀਤੀ ਜਾਵੇ ਕਿ ਉਹ ਰਾਜਾਂ ਨੂੰ ਕੁਝ ਖਾਸ ਖੇਤਰਾਂ ਅਤੇ ਸਿਹਤ ਤੇ ਸਵੱਛਤਾ ਵਿੱਚ ਦਖ਼ਲ ਲਈ ਕੁਝ ਵਿਸ਼ੇਸ਼ ਰਾਸ਼ੀ ਨਿਰਧਾਰਤ ਕਰਨ ਦਾ ਨਿਰਦੇਸ਼ ਦੇਵੇ । ਅੱਜ ਜਲ ਸ਼ਕਤੀ ਮੰਤਰਾਲੇ ਨੇ ਹੁਣ ਤੱਕ ਦੀਆਂ ਆਪਣੀ ਪ੍ਰਾਪਤੀਆਂ ਅਤੇ ਆਪਣੀਆਂ ਜ਼ਰੂਰਤਾਂ ਬਾਰੇ ਵਿੱਤ ਆਯੋਗ ਨੂੰ ਜਾਣਕਾਰੀ ਦਿੱਤੀ ।


    ਮੰਤਰਾਲੇ ਅਨੁਸਾਰ ਜਲ ਜੀਵਨ ਮਿਸ਼ਨ ( ਜੇਜੇਐੱਮ ) ਪਹਿਲਾਂ ਵਾਲੇ ਰਾਸ਼ਟਰੀ ਗ੍ਰਾਮੀਣ ਪੇਅਜਲ ਪ੍ਰੋਗਰਾਮ ( ਐੱਨਆਰਡੀਡਬਲਿਊਪੀ ) ਤੋਂ ਵੱਖਰਾ ਹੈ , ਕਿਉਂਕਿ ਇਸ ਵਿੱਚ ਪ੍ਰੋਜੈਕਟ ਬਣਾਉਣ ਅਤੇ ਲਾਗੂ ਕਰਨ ਵਿੱਚ ਪੇਂਡੂ ਪੰਚਾਇਤਾਂ ਨੂੰ ਵੀ ਸ਼ਾਮਲ ਕੀਤਾ ਜਾਂਦਾ ਹੈ । ਜੇਜੇਐੱਮ ਵਿੱਚ ਮਾਲੀ ਮਦਦ ਨਤੀਜੇ ਦੇ ਮੁਤਾਬਿਕ ਹੈ । ਚੰਗਾ ਕਾਰਜ ਪ੍ਰਦਰਸ਼ਨ ਕਰਨ ਵਾਲੇ ਰਾਜਾਂ ਨੂੰ ਜ਼ਿਆਦਾ ਰਕਮ ਮਿਲਦੀ ਹੈ , ਜਦਕਿ ਕਮਜ਼ੋਰ ਪ੍ਰਦਰਸ਼ਨ ਕਰਨ ਵਾਲੇ ਰਾਜਾਂ ਦਾ ਹਿੱਸਾ ਘਟ ਜਾਂਦਾ ਹੈ । ਇਸ ਤੋਂ ਇਲਾਵਾ ਸਥਿਰਤਾ ਉੱਤੇ ਵੱਧ ਧਿਆਨ ਕੇਂਦਰਿਤ ਕੀਤਾ ਗਿਆ ਹੈ ਅਤੇ ਓ ਐਂਡ ਐੱਮ ਦੇ ਵਿੱਤ ਪੋਸ਼ਣ ਅਤੇ ਮੈਨੇਜਮੈਂਟ ਵਿੱਚ ਭਾਈਚਾਰਕ ਭਾਗੀਦਾਰੀ ਹੈ । ਜਲ ਸੰਰੱਖਣ ਲਈ ਆਈਈਸੀ ਉੱਤੇ ਜ਼ੋਰ ਦਿੱਤਾ ਗਿਆ ਹੈ ।


    ਮੰਤਰਾਲੇ ਨੇ ਅਨੁਮਾਨ ਲਗਾਇਆ ਹੈ ਕਿ ਸੌ% ਪਾਈਪ ਜਲ ਸਪਲਾਈ ( ਪੀਡਬਲਿਊਐੱਸ ) ਦੀ ਅਨੁਮਾਨਿਤ ਲਾਗਤ 7.88 ਕਰੋੜ ਰੁਪਏ ( ਰਾਜ ਤੋਂ ਵਾਸਤਵਿਕ ਡੀਪੀਆਰ ਤੇ ਅਧਾਰਤ ) ਹੈ । ਮੰਤਰਾਲੇ ਨੇ 15 ਵੇਂ ਵਿੱਤ ਆਯੋਗ ਰਾਹੀਂ ਜਲ ਸਵੱਛਤਾ ਅਤੇ ਸਾਫ਼ ਸਫ਼ਾਈ ਦੇ ਵਿੱਤ ਪੋਸ਼ਣ ਦੀ ਜ਼ਰੂਰਤ ਉੱਤੇ ਜ਼ੋਰ ਦਿੱਤਾ ਹੈ । ਜਲ ਸੰਸਾਧਨ, ਨਦੀ ਵਿਕਾਸ ਅਤੇ ਗੰਗਾ ਕਾਇਆਕਲਪ ਵਿਭਾਗ ਨੇ ਵੀ ਆਪਣੇ ਪੈਸੇ ਦੀ ਜ਼ਰੂਰਤ ਲਈ ਆਯੋਗ ਸਾਹਮਣੇ ਪੇਸ਼ਕਾਰੀ ਕੀਤੀ । ਕਮਿਸ਼ਨ ਨੇ ਜਲ ਸ਼ਕਤੀ ਮੰਤਰੀ ਅਤੇ ਉਸ ਦੇ ਦਲ ਵੱਲੋਂ ਪੇਸ਼ ਕੀਤੇ ਵੇਰਵੇ ਨੂੰ ਨੋਟ ਕੀਤਾ ਹੈ ਅਤੇ ਕੇਂਦਰ ਸਰਕਾਰ ਨੂੰ ਭੇਜੀ ਜਾਣ ਵਾਲੀ ਆਪਣੀ ਰਿਪੋਰਟ ਵਿੱਚ ਸਾਰੀਆਂ ਸਿਫ਼ਾਰਸ਼ਾਂ ਬਾਰੇ ਧਿਆਨ ਪੂਰਵਕ ਵਿਚਾਰ ਕਰਨ ਦਾ ਵਾਅਦਾ ਕੀਤਾ ਹੈ ।


    -----


    ਐੱਮਸੀ

    
    
    (Release ID: 1580210) Visitor Counter : 3
    
    
      Read this release in: English