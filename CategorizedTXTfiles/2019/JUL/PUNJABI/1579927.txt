      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤੀ ਵਣ ਸੇਵਾ ਦੇ ਪ੍ਰੋਬੇਸ਼ਨਰਜ਼ ਨੇ ਰਾਸ਼ਟਰਪਤੀ ਨਾਲ ਮੁਲਾਕਾਤ ਕੀਤੀ
      Posted On: 23 JUL 2019 1:03PM by PIB Chandigarh


    ਭਾਰਤੀ ਵਣ ਸੇਵਾ (2018-20 ਬੈਚ) ਦੇ ਪ੍ਰੋਬੇਸ਼ਨਰਜ਼ ਨੇ ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਨਾਲ ਅੱਜ (23 ਜੁਲਾਈ, 2019) ਰਾਸ਼ਟਰਪਤੀ ਭਵਨ ਵਿੱਚ ਮੁਲਾਕਾਤ ਕੀਤੀ।


    ਪ੍ਰੋਬੇਸ਼ਨਰਜ਼ ਨੂੰ ਸੰਬੋਧਨ ਕਰਦਿਆਂ ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਸਰਕਾਰ ਅਤੇ ਰਾਜ ਸਰਕਾਰਾਂ ਸਾਡੇ ਦੇਸ਼ ਦੀ ਵਣ ਸੰਪਦਾ ਦੀ ਰੱਖਿਆ ਅਤੇ ਗ੍ਰੀਨ ਕਵਰ ਨੂੰ ਵਧਾਉਣ ਲਈ ਕਾਫੀ ਯਤਨ ਕਰ ਰਹੀਆਂ ਹਨ । ਫਿਰ ਵੀ ਚੌਗਿਰਦੇ ਦੀ ਪੁਨਰ ਸਥਾਪਨਾ ਅਤੇ ਸਾਂਭ ਸੰਭਾਲ ਦੀ ਸਫ਼ਲਤਾ ਅਤੇ ਸਥਿਰਤਾ ਸਮੂਹਿਕ ਗਤੀਸ਼ੀਲਤਾ ' ਤੇ ਨਿਰਭਰ ਕਰਦੀ ਹੈ । ਸਾਡੇ ਦੇਸ਼ ਦੇ ਜੰਗਲਾਂ ਅਤੇ ਉਨ੍ਹਾਂ ਦੇ ਆਸਪਾਸ ਆਦਿ -ਵਾਸੀਆਂ ਸਹਿਤ ਵੱਡੀ ਸੰਖਿਆ ਵਿੱਚ ਗਰੀਬ ਲੋਕ ਰਹਿੰਦੇ ਹਨ । ਜੰਗਲਾਂ ਦੇ ਮਾਧਿਆਮ ਤੋਂ ਹੀ ਉਹ ਭੋਜਨ ਅਤੇ ਚਾਰੇ ਦੀਆਂ ਆਪਣੀਆਂ ਬੁਨਿਆਦੀ ਜ਼ਰੂਰਤਾਂ ਨੂੰ ਪੂਰਾ ਕਰਦੇ ਹਨ। ਇਹ ਲੋਕ ਸਰਲ ਅਤੇ ਉੱਦਮੀ ਹੋਣ ਦੇ ਨਾਲ-ਨਾਲ ਬਹੁਤ ਸੂਝਵਾਨ ਵੀ ਹੁੰਦੇ ਹਨ। ਉਹ ਆਪਣੀਆਂ ਪਰੰਪਰਾਵਾਂ ਅਤੇ ਮਾਨਤਾਵਾਂ ਦੇ ਤਹਿਤ ਜੰਗਲਾਂ ਦਾ ਸਨਮਾਨ ਕਰਦੇ ਹਨ। ਵਣਾਂ ਦੀ ਰੱਖਿਆ ਲਈ ਕੋਈ ਵੀ ਉਪਾਅ ਇਨ੍ਹਾਂ ਲੋਕਾਂ ਦੀਆਂ ਬੁਨਿਆਦੀ ਜ਼ਰੂਰਤਾਂ ਦੇ ਮੱਦੇ ਨਜ਼ਰ ਕੀਤਾ ਜਾਣਾ ਹੈ ਅਤੇ ਉਨ੍ਹਾਂ ਨੂੰ ਇਸ ਵਿੱਚ ਭਾਗੀਦਾਰ ਦੇ ਰੂਪ ਵਿੱਚ ਸ਼ਾਮਲ ਕਰਨਾ ਚਾਹੀਦਾ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਦੇ ਸੰਯੁਕਤ ਵਣ ਪ੍ਰਬੰਧਨ ਮਾਡਲ ਨੇ ਵਣ ਦੇ ਪ੍ਰਬੰਧਨ ਵਿੱਚ ਸਥਾਨਕ ਲੋਕਾਂ ਅਤੇ ਭਾਈਚਾਰੀਆਂ ਨਾਲ ਮਿਲਕੇ ਕੰਮ ਕਰਨ ਦਾ ਵਿਚਾਰ ਕੀਤਾ ਹੈ। ਸਥਾਨਕ ਲੋਕਾਂ ਦੀ ਪ੍ਰਭਾਵਸ਼ਾਲੀ ਭਾਗੀਦਾਰੀ ਸੁਨਿਸ਼ਚਿਤ ਕਰਨ ਲਈ ਸੁਰੱਖਿਆ ਦੇ ਯਤਨਾਂ ਦੇ ਨਾਲ ਰੋਜ਼ਗਾਰ ਦੇ ਅਵਸਰਾਂ ਨੂੰ ਜੋੜਨਾ ਵੀ ਮਹੱਤਵਪੂਰਨ ਹੈ। ਰਾਸ਼ਟਰਪਤੀ ਨੇ ਕਿਹਾ ਕਿ ਇੱਕ ਵਾਰ ਜਦੋ ਲੋਕ ਅਤੇ ਭਾਈਚਾਰੇ ਵਣ ਪ੍ਰਬੰਧਨ ਦੇ ਯਤਨਾਂ ਵਿੱਚ ਸ਼ਾਮਲ ਹੋ ਜਾਂਦੇ ਹਨ ਤਾਂ ਵਣ ਅਧਿਕਾਰੀ ਜਿਹੜੇ ਸਮਾਧਾਨ ਚਾਹੁੰਦੇ ਹਨ, ਉਹ ਅਧਿਕ ਟਿਕਾਊ ਅਤੇ ਪ੍ਰਭਾਵਸ਼ਾਲੀ ਹੋ ਜਾਣਗੇ ।


    ਰਾਸ਼ਟਰਪਤੀ ਦੇ ਭਾਸ਼ਣ ਲਈ ਇੱਥੇ ਕਲਿੱਕ ਕਰੋ


    http://164.100.117.97/WriteReadData/userfiles/Call%20on%20by%20Indian%20Forest%20Service%20Officers.pdf


    ***


    ਵੀਆਰਆਰਕੇ/ਐੱਸਐੱਚ/ਏਕੇ

    
    
    (Release ID: 1579927) Visitor Counter : 1
    
    
      Read this release in: English