      ਵਿੱਤ ਕਮਿਸ਼ਨ

      ਸਰਕਾਰ ਭਾਰਤੀ ਪਾਸਪੋਰਟ ਵਾਲੇ ਪ੍ਰਵਾਸੀ ਭਾਰਤੀਆਂ ਐੱਨਆਰਆਈਜ਼ ਨੂੰ ਆਧਾਰ ਕਾਰਡ ਜਾਰੀ ਕਰਨ ਬਾਰੇ ਵਿਚਾਰ ਕਰੇਗੀ
      2019-20 ਦੌਰਾਨ ਸਰਕਾਰ 4 ਨਵੇਂ ਦੂਤਘਰ ਖੋਲ੍ਹੇਗੀ
      
      17 ਪ੍ਰਮੁੱਖ ਸੈਲਾਨੀ ਕੇਂਦਰਾਂ ਨੂੰ ਵਿਸ਼ਵ ਪੱਧਰੀ ਸੈਰ-ਸਪਾਟਾ ਮੰਜ਼ਿਲਾਂ ਦੇ ਰੂਪ ਵਿੱਚ ਵਿਕਸਿਤ ਕੀਤਾ ਜਾਵੇਗਾ
      
      ਭਾਰਤੀ ਵਿਕਾਸ ਸਹਾਇਤਾ ਯੋਜਨਾ (ਆਈਡੀਐੱਫਈਐੱਸ) ਵਿੱਚ ਤਬਦੀਲੀ ਕੀਤੀ ਜਾਵੇਗੀ

      Posted On: 05 JUL 2019 1:40PM by PIB Chandigarh

    ਸਰਕਾਰ ਭਾਰਤੀ ਪਾਸਪੋਰਟ ਵਾਲੇ ਪ੍ਰਵਾਸੀ ਭਾਰਤੀਆਂ ਐੱਨਆਰਆਈਜ਼ ਨੂੰ ਆਧਾਰ ਕਾਰਡ ਜਾਰੀ ਕਰਨ ਬਾਰੇ ਵਿਚਾਰ ਕਰੇਗੀ


    2019-20 ਦੌਰਾਨ ਸਰਕਾਰ 4 ਨਵੇਂ ਦੂਤਘਰ ਖੋਲ੍ਹੇਗੀ


    17 ਪ੍ਰਮੁੱਖ ਸੈਲਾਨੀ ਕੇਂਦਰਾਂ ਨੂੰ ਵਿਸ਼ਵ ਪੱਧਰੀ ਸੈਰ-ਸਪਾਟਾ ਮੰਜ਼ਿਲਾਂ ਦੇ ਰੂਪ ਵਿੱਚ ਵਿਕਸਿਤ ਕੀਤਾ ਜਾਵੇਗਾ


    ਭਾਰਤੀ ਵਿਕਾਸ ਸਹਾਇਤਾ ਯੋਜਨਾ (ਆਈਡੀਐੱਫਈਐੱਸ) ਵਿੱਚ ਤਬਦੀਲੀ ਕੀਤੀ ਜਾਵੇਗੀ


    ਕੇਂਦਰੀ ਵਿੱਤ ਅਤੇ ਕਾਰਪੋਰੇਟ ਮਾਮਲੇ ਮੰਤਰੀ, ਸ਼੍ਰੀਮਤੀ ਨਿਰਮਲਾ ਸੀਤਾਰਮਣ ਨੇ ਅੱਜ ਸੰਸਦ ਵਿੱਚ 2019-20 ਦਾ ਕੇਂਦਰੀ ਬਜਟ ਪੇਸ਼ ਕਰਦੇ ਹੋਏ ਕਿਹਾ ਕਿ ਸਰਕਾਰ ਭਾਰਤੀ ਪਾਸਪੋਰਟ ਵਾਲੇ ਪ੍ਰਵਾਸੀ ਭਾਰਤੀਆਂ (ਐੱਨਆਰਆਈਜ਼) ਨੂੰ ਆਧਾਰ ਕਾਰਡ ਜਾਰੀ ਕਰਨ ਬਾਰੇ ਵਿਚਾਰ ਕਰੇਗੀ । ਉਨ੍ਹਾਂ ਨੇ ਇੱਕ ਮਿਸ਼ਨ ਸ਼ੁਰੂ ਕਰਨ ਦਾ ਪ੍ਰਸਤਾਵ ਰੱਖਿਆ ਜੋ ਭਾਰਤੀ ਰਵਾਇਤੀ ਕਾਰੀਗਰਾਂ ਅਤੇ ਉਨ੍ਹਾਂ ਦੇ ਉਤਪਾਦਾਂ ਨੂੰ ਵਿਸ਼ਵ ਬਜ਼ਾਰ ਨਾਲ ਜੋੜੇਗਾ । ਜਿੱਥੇ ਵੀ ਲੋੜ ਹੋਵੇਗੀ ਇਨ੍ਹਾਂ ਲਈ ਪੇਟੈਂਟ ਅਤੇ ਭੂਗੋਲਿਕ ਸੰਕੇਤਕ ਪ੍ਰਾਪਤ ਕੀਤੇ ਜਾਣਗੇ ।


    ਭਾਰਤ ਦੇ ਸਾਫਟ ਪਾਵਰ ਦੀਆਂ ਵੱਖ-ਵੱਖ ਤਰੀਕਿਆਂ ਨਾਲ ਸ਼ਲਾਘਾ ਕੀਤੀ ਜਾ ਰਹੀ ਹੈ । ਪਿਛਲੇ ਤਿੰਨ ਸਾਲਾਂ ਦੌਰਾਨ 192 ਦੇਸ਼ਾਂ ਵਿੱਚ ਅੰਤਰਰਾਸ਼ਟਰੀ ਯੋਗ ਦਿਵਸ ਦਾ ਆਯੋਜਨ ਕੀਤਾ ਗਿਆ । ਮਹਾਤਮਾ ਗਾਂਧੀ ਦਾ ਪਸੰਦੀਦਾ ਭਜਨ ' ਵੈਸ਼ਨਵ ਜਨ ਤੋ ਤੇਨੇ ਕਹੀਏ ' ਨੂੰ 40 ਦੇਸ਼ਾਂ ਵਿੱਚ ਉਨ੍ਹਾਂ ਦੇ ਪ੍ਰਮੁੱਖ ਕਲਾਕਾਰਾਂ ਵੱਲੋਂ ਗਾਇਆ ਜਾ ਰਿਹਾ ਹੈ । ਸਲਾਨਾ ' ਭਾਰਤ ਨੂੰ ਜਾਣੋ ' ਕੁਇਜ਼ ਮੁਕਾਬਲੇ ਵਿੱਚ ਨਾ ਸਿਰਫ ਪ੍ਰਵਾਸੀ ਭਾਰਤੀ (ਐੱਨਆਰਆਈ) ਸਗੋਂ ਵਿਦੇਸ਼ੀ ਵੀ ਹਿੱਸਾ ਲੈ ਰਹੇ ਹਨ ।


    4 ਨਵੇਂ ਦੂਤਘਰ


    ਵਿੱਤ ਮੰਤਰੀ ਨੇ ਕਿਹਾ ਕਿ ਅੰਤਰਰਾਸ਼ਟਰੀ ਭਾਈਚਾਰੇ ਵਿੱਚ ਭਾਰਤ ਦੇ ਵਧ ਰਹੇ ਪ੍ਰਭਾਵ ਅਤੇ ਲੀਡਰਸ਼ਿਪ ਨੂੰ ਮਜ਼ਬੂਤੀ ਪ੍ਰਦਾਨ ਕਰਨ ਲਈ ਸਰਕਾਰ ਨੇ ਦੂਤਘਰ ਅਤੇ ਹਾਈ ਕਮਿਸ਼ਨ ਉਨ੍ਹਾਂ ਦੇਸ਼ਾਂ ਵਿੱਚ ਸਥਾਪਿਤ ਕਰਨ ਦਾ ਫੈਸਲਾ ਕੀਤਾ ਹੈ ਜਿੱਥੇ ਅਜੇ ਤੱਕ ਭਾਰਤ ਦਾ ਰੈਜ਼ੀਡੈਂਟ ਡਿਪਲੋਮੈਟਿਕ ਮਿਸ਼ਨ ਨਹੀਂ ਹੈ । ਵਿੱਤ ਸਾਲ 2019-20 ਦੌਰਾਨ ਸਰਕਾਰ 4 ਨਵੇਂ ਦੂਤਘਰ ਸਥਾਪਿਤ ਕਰੇਗੀ । ਇਸ ਨਾਲ ਵਿਦੇਸ਼ ਵਿੱਚ ਭਾਰਤ ਦੀ ਹਾਜ਼ਰੀ ਵਿੱਚ ਵਾਧਾ ਹੋਵੇਗਾ ਅਤੇ ਦੂਤਘਰ ਸਥਾਨਕ ਭਾਰਤੀ ਭਾਈਚਾਰੇ ਨੂੰ ਬਿਹਤਰ ਸੇਵਾਵਾਂ ਪ੍ਰਦਾਨ ਕਰਨਗੇ ।


    ਮਾਰਚ , 2018 ਵਿੱਚ ਸਰਕਾਰ ਨੇ ਅਫਰੀਕਾ (ਰਵਾਂਡਾ , ਦਿਜੀਬਾਊਤੀ , ਇਕਵੇਟੇਰੀਅਲ ਗਵੀਨੀਆ , ਗਵੀਨੀਆ , ਕਾਂਗੋ ਗਣਰਾਜ , ਬੁਰਕੀਨਾ ਫਾਸੋ , ਕੈਮਰੂਨ , ਮਾਰੀਟੇਨੀਆ , ਕੇਪ ਵਰਦੇ , ਸੀਅਰਾ ਲਿਓਨ , ਚਾਡ , ਸਾਓ ਤੋਮ ਅਤੇ ਪ੍ਰਿੰਸਿਪ , ਇਰੀਟੀਰੀਆ , ਸੋਮਾਲੀਆ , ਗਵੀਨੀਆ ਬਿਸਾਓ , ਸਵਾਜ਼ੀਲੈਂਡ , ਲਾਇਬੇਰੀਆ ਅਤੇ ਟੋਗੋ ( Togo ) ਵਿੱਚ 18 ਨਵੇਂ ਭਾਰਤੀ ਡਿਪਲੋਮੈਟਿਕ ਮਿਸ਼ਨ ਕਾਇਮ ਕਰਨ ਦੀ ਮਨਜ਼ੂਰੀ ਦਿੱਤੀ । ਬੀਤੇ ਸਾਲ 2018-19 ਦੌਰਾਨ ਰਵਾਂਡਾ , ਦਿਜੀਬਾਊਤੀ , ਇਕਵੇਟੇਰੀਆ ਗਵੀਨੀਆ , ਗਵੀਨੀਆ ਗਣਰਾਜ ਅਤੇ ਬੁਰਕੀਨਾ ਫਾਸੋ ਵਿੱਚ 5 ਦੂਤਘਰ ਖੋਲ੍ਹੇ ਜਾ ਚੁੱਕੇ ਹਨ ।


    ਆਈਡੀਆਜ਼


    ਵਿੱਤ ਮੰਤਰੀ ਨੇ ਕਿਹਾ ਕਿ ਪੁਰਾਣੀ ਬੁੱਧੀਮਤਾ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਭਾਰਤ ਨੇ ਦੁਵੱਲੇ ਅਤੇ ਖੇਤਰੀ ਸਹਿਯੋਗ ਦੇ ਜ਼ਰੀਏ ਦੇਸ਼ਾਂ ਨਾਲ ਆਰਥਿਕ ਸਹਿਯੋਗ ਦੀ ਨੀਤੀ ਦੀ ਪਾਲਣਾ ਕੀਤੀ ਹੈ । ਭਾਰਤੀ ਅਰਥ ਵਿਵਸਥਾ ਦੁਨੀਆ ਦੀ 6ਵੀਂ ਸਭ ਤੋਂ ਵੱਡੀ ਅਰਥਵਿਵਸਥਾ ਹੈ । ਸਰਕਾਰ ਬਦਲਵੇਂ ਵਿਕਾਸ ਮਾਡਲਾਂ ਉੱਤੇ ਧਿਆਨ ਦੇਵੇਗੀ । ਇਨ੍ਹਾਂ ਵਿੱਚ ਨਿੱਜੀ ਖੇਤਰ ਦੀ ਭਾਈਵਾਲੀ , ਬਹੁ-ਪੱਖੀ ਵਿੱਤ ਪੋਸ਼ਣ , ਕਾਰਪੋਰੇਟ ਅਤੇ ਪ੍ਰਵਾਸੀ ਭਾਰਤੀਆਂ ਦਾ ਯੋਗਦਾਨ ਸ਼ਾਮਲ ਹੈ । ਮੰਤਰੀ ਨੇ ਪ੍ਰਸਤਾਵ ਰੱਖਿਆ ਕਿ ਆਈਡੀਆਜ਼ ਯੋਜਨਾ ਦਾ ਚਾਲੂ ਮਾਲੀ ਸਾਲ ਵਿੱਚ ਪੁਨਰਗਠਨ ਕੀਤਾ ਜਾਵੇਗਾ । ਭਾਰਤੀ ਵਿਕਾਸ ਸਹਾਇਤਾ ਯੋਜਨਾ (ਆਈਡੀਆਜ਼) ਵਿਕਾਸਸ਼ੀਲ ਦੇਸ਼ਾਂ ਵਿੱਚ ਢਾਂਚਾਗਤ ਢਾਂਚਾ ਵਿਕਾਸ ਅਤੇ ਸਮਰੱਥਾ ਨਿਰਮਾਣ ਦੇ ਪ੍ਰੋਜੈਕਟਾਂ ਲਈ ਰਿਆਇਤੀ ਦਰ ਉੱਤੇ ਰਕਮ ਮੁਹੱਈਆ ਕਰਵਾਉਂਦਾ ਹੈ ।


    ਪ੍ਰਮੁੱਖ ਸੈਰ ਸਪਾਟਾ ਕੇਂਦਰ


    ਵਿੱਤ ਮੰਤਰੀ ਨੇ ਕਿਹਾ ਕਿ ਸਰਕਾਰ 17 ਪ੍ਰਮੁੱਖ ਸੈਰ-ਸਪਾਟਾ ਕੇਂਦਰਾਂ ਨੂੰ ਵਿਸ਼ਵ ਪੱਧਰੀ ਮੰਜ਼ਿਲਾਂ ਦੇ ਰੂਪ ਵਿੱਚ ਵਿਕਸਤ ਕਰ ਰਹੀ ਹੈ , ਜੋ ਹੋਰ ਸੈਲਾਨੀ ਕੇਂਦਰਾਂ ਲਈ ਇਕ ਆਦਰਸ਼ ਕੇਂਦਰ ਸਿੱਧ ਹੋਣਗੇ । ਇਸ ਨਾਲ ਸੈਲਾਨੀਆਂ ਦਾ ਅਨੁਭਵ ਬਿਹਤਰ ਹੋਵੇਗਾ ਅਤੇ ਇਨ੍ਹਾਂ ਥਾਵਾਂ ਉੱਤੇ ਘਰੇਲੂ ਅਤੇ ਅੰਤਰਰਾਸ਼ਟਰੀ ਸੈਲਾਨੀਆਂ ਦੀ ਗਿਣਤੀ ਵਿੱਚ ਵਾਧਾ ਹੋਵੇਗਾ ।


    ਕਬਾਇਲੀ ਸੱਭਿਆਚਾਰਕ ਵਿਰਾਸਤ ਦਾ ਡਿਜੀਟਲ ਭੰਡਾਰ


    ਵਿੱਤ ਮੰਤਰੀ ਨੇ ਐਲਾਨ ਕੀਤਾ ਕਿ ਖੁਸ਼ਹਾਲ ਕਬਾਇਲੀ ਸੱਭਿਆਚਾਰਕ ਵਿਰਾਸਤ ਦੀ ਰਾਖੀ ਕਰਨ ਲਈ ਡਿਜੀਟਲ ਭੰਡਾਰ ਵਿਕਸਿਤ ਕੀਤਾ ਜਾ ਰਿਹਾ ਹੈ ਜਿੱਥੇ ਦਸਤਾਵੇਜ਼ , ਲੋਕ ਗੀਤ , ਤਸਵੀਰਾਂ ਅਤੇ ਵੀਡੀਓ ਡਿਜੀਟਲ ਰੂਪ ਵਿੱਚ ਰੱਖੇ ਜਾਣਗੇ । ਡਿਜੀਟਲ ਭੰਡਾਰ ਵਿੱਚ ਕਬੀਲਿਆਂ ਦੇ ਵਿਕਾਸ , ਜੀਵਨ ਪ੍ਰਣਾਲੀ , ਵਿੱਦਿਅਕ ਪੱਧਰ , ਰਵਾਇਤੀ ਕਲਾ , ਲੋਕ ਨਾਚ ਆਦਿ ਦੀ ਰਾਖੀ ਕੀਤੀ ਜਾਵੇਗੀ ।


    *****


    ਡੀਐੱਸਐੱਮ/ਆਰਐੱਮ/ਬੀਬੀ/ਐੱਮਐੱਮ/ਐੱਸਬੀ
    

    
    (Release ID: 1577627) Visitor Counter : 2