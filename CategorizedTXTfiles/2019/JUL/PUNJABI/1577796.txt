      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਕੇਂਦਰੀ ਮਾਨਵ ਸੰਸਾਧਨ ਮੰਤਰੀ ਸ਼੍ਰੀ ਰਮੇਸ਼ ਪੋਖਰਿਯਾਲ ਨੇ ਆਈਆਈਟੀ ਗੁਵਾਹਾਟੀ ਪਰਿਸਰ (ਕੈਂਪੱਸ) ਦਾ ਦੌਰਾ ਕੀਤਾ
      
      ਕੇਂਦਰੀ ਮਾਨਵ ਸੰਸਾਧਨ ਵਿਕਾਸ ਮੰਤਰੀ ਡਾ. ਸ਼੍ਰੀ ਰਮੇਸ਼ ਪੋਖਰਿਯਾਲ ‘ਨਿਸ਼ੰਕ’ ਨੇ ਆਈਆਈਟੀ ਗੁਵਾਹਾਟੀ ਨੂੰ QS (ਕਿਊਐੱਸ) ਵਿਸ਼ਵ ਰੈਂਕਿੰਗ ਵਿੱਚ 491ਵਾਂ ਸਥਾਨ ਪ੍ਰਾਪਤ ਕਰਨ ‘ਤੇ ਵਧਾਈ ਦਿੱਤੀ

      Posted On: 07 JUL 2019 7:15PM by PIB Chandigarh

    ਕੇਂਦਰੀ ਮਾਨਵ ਸੰਸਾਧਨ ਮੰਤਰੀ ਡਾ. ਰਮੇਸ਼ ਪੋਖਰਿਯਾਲ ‘ਨਿਸ਼ੰਕ’ ਨੇ ਆਈਆਈਟੀ ਗੁਵਾਹਾਟੀ ਨੂੰ ਕਿਊਐੱਸ ਰੈਂਕ ਵਿੱਚ 491ਵਾਂ ਸਥਾਨ ਪ੍ਰਾਪਤ ਕਰਨ ‘ਤੇ ਵਧਾਈ ਦਿੱਤੀ। ਕੇਂਦਰੀ ਮੰਤਰੀ ਨੇ ਯੁਵਾ ਸੰਸਥਾਨਾਂ ਦੀ QS (ਕਿਊਐੱਸ) ਵਿਸ਼ਵ ਰੈਂਕਿੰਗ ਵਿੱਚ ਆਈਆਈਟੀ ਗੁਵਾਹਾਟੀ ਨੂੰ 79ਵਾਂ ਸਥਾਨ ਪ੍ਰਾਪਤ ਕਰਨ ਲਈ ਵੀ ਫੈਕਲਟੀ, ਵਿਦਿਆਰਥੀਆਂ ਅਤੇ ਖੋਜਕਰਤਾਵਾਂ ਦਾ ਅਭਿਨੰਦਨ ਕੀਤਾ। ਕੇਂਦਰੀ ਮੰਤਰੀ ਨੇ ਇਹ ਵਧਾਈ ਆਪਣੀ ਆਈਆਈਟੀ ਗੁਵਾਹਾਟੀ ਦੀ ਸੰਖੇਪ ਯਾਤਰਾ ਦੌਰਾਨ ਦਿੱਤੀ। ਡਾ. ਨਿਸ਼ੰਕ ਨੇ ਆਪਣੀ ਯਾਤਰਾ ਦੌਰਾਨ ਸੰਸਥਾਨ ਦੀ ਪਰਿਸਰ (ਕੈਂਪੱਸ) ਵਿੱਚ ਇੱਕ ਪੌਦਾ ਲਗਾਇਆ।


    ਡਾ. ਨਿਸ਼ੰਕ ਨੇ ਵਿਸ਼ਵਾਸ ਜਤਾਇਆ ਕਿ ਆਉਣ ਵਾਲੇ ਸਾਲਾਂ ਵਿੱਚ ਆਈਆਈਟੀ ਗੁਵਾਹਾਟੀ ਦੇ ਰੈਂਕ ਵਿੱਚ ਹੋਰ ਅਧਿਕ ਸੁਧਾਰ ਹੋਵੇਗਾ। ਉਨ੍ਹਾਂ ਨੇ ਵਿਸ਼ਵਾਸ ਦਿਵਾਇਆ ਕਿ ਸੰਸਥਾ ਨੂੰ ਢਾਂਚਾਗਤ ਸਥਾਪਨਾ ਲਈ ਜੋ ਵੀ ਸੰਸਾਧਨ ਚਾਹੀਦੇ ਹਨ ਉਹ ਸੰਸਾਧਨ ਉਨ੍ਹਾਂ ਨੂੰ ਉਪਲੱਬਧ ਕਰਵਾਏ ਜਾਣਗੇ । ਉਨ੍ਹਾਂ ਕਿਹਾ ਕਿ ਇਸ ਸੰਸਥਾਨ ਦੇ ਉੱਪਰ ਪੂਰੇ ਉੱਤਰ-ਪੂਰਬ ਨੂੰ ਵਿਕਸਿਤ ਕਰਨ ਦੀ ਜ਼ਿੰਮੇਦਾਰੀ ਹੈ ਅਤੇ ਉੱਤਰ-ਪੂਰਬ ਦੇ ਰਾਜਾਂ ਦਾ ਵਿਕਾਸ ਸਰਕਾਰ ਦੀ ਪ੍ਰਾਥਮਿਕਤਾ ਹੈ।


    ਕੇਂਦਰੀ ਮੰਤਰੀ ਨੇ ਕਿਹਾ ਕਿ ਸਾਨੂੰ ਆਈਆਈਟੀ ਗੁਵਾਹਾਟੀ ਨੂੰ ਇੱਕ ਸਿਖ਼ਰਲੇ ਖੇਤਰੀ ਸੰਸਥਾਨ ਦੇ ਰੂਪ ਵਿੱਚ ਵਿਕਸਿਤ ਕਰਕੇ ਉੱਤਰ-ਪੂਰਬ ਦੇ ਦੂਰ-ਦੁਰਾਡੇ ਅਤੇ ਕਠਿਨ ਭੂਗੋਲਿਕ ਖੇਤਰ ਦੇ ਉੱਤਮ ਵਿਕਾਸ ਲਈ ਕੋਸ਼ਿਸ਼ ਕਰਨੀ ਚਾਹੀਦੀ ਹੈ। ਡਾ ਨਿਸ਼ੰਕ ਨੇ ਆਈਆਈਟੀ ਗੁਵਾਹਾਟੀ ਨੂੰ ਦੱਸਿਆ ਕਿ ਮੰਤਰਾਲੇ ਨੇ QS ਅੰਤਰਰਾਸ਼ਟਰੀ ਰੈਂਕਿੰਗ ਸੰਸਥਾ ਦੇ ਪ੍ਰਤੀਨਿਧੀਆਂ ਨਾਲ ਮੁਲਾਕਾਤ ਕੀਤੀ ਅਤੇ ਉਨ੍ਹਾਂ ਨੂੰ ਕਿਹਾ ਕਿ ਰੈਂਕਿੰਗ ਪ੍ਰਣਾਲੀ ਵਿੱਚ ਭਾਰਤੀ ਪਰਿਸਥਿਤੀਆਂ ਦੇ ਹਿਸਾਬ ਨਾਲ ਪੈਰਾਮੀਟਰਾਂ ‘ਤੇ ਵਿਚਾਰ ਕਰਨ।


    ਸ਼੍ਰੀ ਪਖੋਰਿਯਾਲ ਨੇ ਕਿਹਾ ਕਿ ਆਈਆਈਟੀ ਗੁਵਾਹਾਟੀ ਉੱਨਤ ਖੋਜ ਕਰਨ ਲਈ ਵਿਸ਼ਵ ਪੱਧਰ ਦੇ ਬੁਨਿਆਦੀ ਢਾਂਚੇ ਨੂੰ ਬਣਾਉਣ ਦੇ ਸਮਰੱਥ ਹੋਇਆ ਹੈ ਅਤੇ ਇਸ ਨੂੰ ਅਤਿ-ਆਧੁਨਿਕ ਵਿਗਿਆਨਕ ਤੇ ਇੰਜੀਨੀਅਰਿੰਗ ਉਪਕਰਣਾਂ ਨਾਲ ਲੈਸ ਕੀਤਾ ਗਿਆ ਹੈ। ਉਨ੍ਹਾਂ ਨੇ ਉਮੀਦ ਜਤਾਈ ਕਿ ਆਉਂਦੇ ਵਰ੍ਹਿਆਂ ਵਿੱਚ ਇਹ ਸੰਸਥਾ ਸਿਖ਼ਰ ‘ਤੇ ਪਹੁੰਚੇਗੀ ਅਤੇ ਸਿੱਖਿਆ ਦੇ ਖੇਤਰ ਵਿੱਚ ਵਿਸ਼ਵ ਲੀਡਰ ਬਣੇਗੀ।


    ******


    ਐੱਨਬੀ/ਏਕੇਜੇ/ਏਕੇ

    
    
    (Release ID: 1577796) Visitor Counter : 3
    
    
      Read this release in: English