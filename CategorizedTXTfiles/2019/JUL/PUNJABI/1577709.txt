      ਰਸਾਇਣ ਤੇ ਖਾਦ ਮੰਤਰਾਲਾ

      ਬਜਟ 2019-20 ਵਿੱਚ ਖਾਦ ਸਬਸਿਡੀ ਵਿੱਚ ਲਗਭਗ 10,000 ਕਰੋੜ ਰੁਪਏ ਦਾ ਵਾਧਾ
      Posted On: 05 JUL 2019 3:20PM by PIB Chandigarh


    ਕੇਂਦਰੀ ਵਿੱਤ ਅਤੇ ਕਾਰਪੋਰੇਟ ਮਾਮਲੇ ਮੰਤਰੀ, ਸ਼੍ਰੀਮਤੀ ਨਿਰਮਲਾ ਸੀਤਾਰਮਣ ਨੇ ਅੱਜ ਸੰਸਦ ਵਿੱਚ ਕੇਂਦਰੀ ਬਜਟ 2019-20 ਪੇਸ਼ ਕੀਤਾ ।


    ਕੇਂਦਰੀ ਰਸਾਇਣ ਅਤੇ ਖਾਦ ਮੰਤਰੀ, ਸ਼੍ਰੀ ਡੀਵੀ ਸਦਾਨੰਦ ਗੌੜਾ ਨੇ ਖਾਦ ਸਬਸਿਡੀ ਵਿੱਚ ਐਲੋਕੇਸ਼ਨ ਵਧਾਉਣ ਲਈ ਵਿੱਤ ਮੰਤਰੀ ਦਾ ਧੰਨਵਾਦ ਕੀਤਾ ਅਤੇ ਕਿਹਾ ਕਿ ਵਧੀ ਹੋਈ ਐਲੋਕੇਸ਼ਨ ਨਾਲ ਕਿਸਾਨਾਂ ਨੂੰ ਡੀਬੀਟੀ ਰਾਹੀਂ ਸਬਸਿਡੀ ਤਬਾਦਲਿਆਂ ਦੀ ਕੁਸ਼ਲਤਾ ਵਧਾਉਣ ਵਿੱਚ ਮਦਦ ਮਿਲੇਗੀ ।


    ਖਾਦ ਸਬਸਿਡੀ ਐਲੋਕੇਸ਼ਨ 70,090.35 ਕਰੋੜ ਰੁਪਏ (ਬਜਟ ਅਨੁਮਾਨ 2018-19) ਤੋਂ 10,000 ਕਰੋੜ ਰੁਪਏ ਵਧਾ ਕੇ 79,996 ਕਰੋੜ ਰੁਪਏ (ਬਜਟ ਅਨੁਮਾਨ 2019-20) ਕਰ ਦਿੱਤੀਆਂ ਗਈਆਂ ਹਨ । ਬਜਟ ਵਿੱਚ ਖਰਚ ਪ੍ਰੋਫਾਈਲ 2019-20 ਦਸਤਾਵੇਜ਼ ਅਨੁਸਾਰ ਇਸ ਐਲੋਕੇਸ਼ਨ ਵਿੱਚੋਂ ਯੂਰੀਆ ਸਬਸਿਡੀ 53,629 ਕਰੋੜ ਰੁਪਏ ਦੀ ਅਤੇ ਪੌਸ਼ਟਿਕਤਾ ਅਧਾਰਤ ਸਬਸਿਡੀ 26,367 ਕਰੋੜ ਰੁਪਏ ਹੈ ।


    ਬਜਟ ਦੇ ਵਿੱਤ ਨੀਤੀ ਬਿਆਨ ਵਿੱਚ ਕਿਹਾ ਗਿਆ ਹੈ ਕਿ ਮਾਰਚ , 2018 ਤੋਂ ਮਈ , 2019 ਵਿੱਚ ਡੀਬੀਟੀ ਯੋਜਨਾ ਅਧੀਨ ਕੁੱਲ 610.08 ਲੱਖ ਮੀਟ੍ਰਿਕ ਟਨ ਖਾਦ ਦੀ ਵਿਕਰੀ ਹੋਈ । ਬਿਆਨ ਵਿੱਚ ਦੱਸਿਆ ਗਿਆ ਹੈ ਕਿ ਇਸ ਯੋਜਨਾ ਨਾਲ ਫਰਜ਼ੀ ਅਤੇ ਨਕਲੀ ਲਾਭਕਾਰੀ ਬਾਹਰ ਕਰ ਦਿੱਤੇ ਗਏ ਹਨ । ਇਸ ਲਈ ਡੀਬੀਟੀ ਯੋਜਨਾ ਲਾਗੂ ਹੋਣ ਤੋਂ ਬਾਅਦ ਪ੍ਰਚੂਨ ਵਿਕਰੇਤਾਵਾਂ ਨੂੰ ਖਾਦ ਦੀ ਵਿਕਰੀ ਵਿੱਚ 120.88 ਲੱਖ ਮੀਟ੍ਰਿਕ ਟਨ ਦੀ ਕਮੀ ਆਈ ।


    ਰਾਸ਼ਟਰੀ ਫਾਰਮਾਸਿਊਟੀਕਲ ਸਿੱਖਿਆ ਅਤੇ ਖੋਜ ਸੰਸਥਾਨ (ਐੱਨਆਈਪੀਈਆਰ) ਦੀ ਐਲੋਕੇਸ਼ਨ ਵਿੱਚ ਵਾਧਾ ਕੀਤਾ ਗਿਆ ਹੈ । ਇਹ ਵਾਧਾ 135 ਕਰੋੜ ਰੁਪਏ (ਬਜਟ ਅਨੁਮਾਨ 2018-19) ਤੋਂ 150 ਕਰੋੜ (ਬਜਟ ਅਨੁਮਾਨ 2019-20) ਰੁਪਏ ਦਾ ਹੋਇਆ ਹੈ ।


    -------


    ਕੇਐੱਸਪੀ/ਵੀਐੱਮ

    
    
    (Release ID: 1577709) Visitor Counter : 3
    
    
      Read this release in: English