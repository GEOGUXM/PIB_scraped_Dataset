      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼ਟਰਪਤੀ ਨੇ ਸੁਪਰੀਮ ਕੋਰਟ ਦੇ ਐਡੀਸ਼ਨਲ ਬਿਲਡਿੰਗ ਕੰਪਲੈਕਸ ਦਾ ਉਦਘਾਟਨ ਕੀਤਾ
      Posted On: 17 JUL 2019 8:12PM by PIB Chandigarh


    ਭਾਰਤ ਦੇ ਰਾਸ਼ਟਰਪਤੀ, ਸ਼੍ਰੀ ਰਾਮ ਨਾਥ ਕੋਵਿੰਦ ਨੇ ਕੱਲ੍ਹ ( ਜੁਲਾਈ 17 , 2019 ) ਦਿੱਲੀ ਵਿੱਚ ਸੁਪਰੀਮ ਕੋਰਟ ਦੇ ਐਡੀਸ਼ਨਲ ਬਿਲਡਿੰਗ ਕੰਪਲੈਕਸ ਦਾ ਉਦਘਾਟਨ ਕੀਤਾ। ਉਨ੍ਹਾਂ ਨੇ ਕਈ ਖੇਤਰੀ ਭਾਸ਼ਾਵਾਂ ਵਿੱਚ ਸੁਪਰੀਮ ਕੋਰਟ ਦੇ 100 ਫ਼ੈਸਲਿਆਂ ਦੇ ਕਾਪੀ ਵੀ ਪ੍ਰਾਪਤ ਕੀਤੀ। ਇਸ ਮੌਕੇ ’ ਤੇ ਬੋਲਦਿਆਂ ਰਾਸ਼ਟਰਪਤੀ ਨੇ ਕਿਹਾ ਕਿ ਨੌਂ ਭਾਰਤੀ ਭਾਸ਼ਾਵਾਂ ਵਿੱਚ ਜੋ 100 ਫੈਸਲੇ ਅਨੁਵਾਦਿਤ ਹੋਏ ਹਨ , ਉਹ ਇੱਕ ਸ਼ੁਰੂਆਤ ਦੀ ਪ੍ਰਤੀਨਿਧਤਾ ਕਰਦੇ ਹਨ। ਉਨ੍ਹਾਂ ਨੋਟ ਕੀਤਾ ਕਿ ਕਿਰਤ ਕਾਨੂੰਨਾਂ, ਉਪਭੋਗਤਾ ਸੁਰੱਖਿਆ, ਪਰਿਵਾਰ ਤੇ ਵਿਅਕਤੀਗਤ ਕਾਨੂੰਨਾਂ, ਭੂਮੀ ਅਧਿਗ੍ਰਹਿਣ ਤੇ ਕਿਰਾਏ ਸਬੰਧੀ ਵਿਵਾਦਾਂ ਅਤੇ ਅਜਿਹੇ ਹੀ ਹੋਰ ਖੇਤਰਾਂ ਨਾਲ ਸਬੰਧਤ ਫੈਸਲਿਆਂ ਨੂੰ ਅਹਿਮੀਅਤ ਦਿੱਤੀ ਗਈ ਹੈ- ਕਿਉਂਕਿ ਇਹ ਆਮ ਲੋਕਾਂ ਨਾਲ ਸਬੰਧਤ ਹਨ। ਉਨ੍ਹਾਂ ਕਿਹਾ ਕਿ ਪ੍ਰੋਜੈਕਟ ਦਾ ਕਾਰਜ ਖੇਤਰ ਅਤੇ ਟੀਚਾ ਉਪਯੋਗੀ ਉਦੇਸ਼ਾਂ ਕਰਕੇ ਸੀਮਤ ਨਹੀਂ ਹੋਣਾ ਚਾਹੀਦਾ। ਟੀਚਾ ਇਹ ਹੋਣਾ ਚਾਹੀਦਾ ਹੈ ਕਿ ਸੁਪਰੀਮ ਕੋਰਟ ਅਤੇ ਹਾਈ ਕੋਰਟ ਦੇ ਵੱਧ ਤੋਂ ਵੱਧ ਫੈਸਲਿਆਂ ਨੂੰ ਮੁੱਖ ਭਾਰਤੀ ਭਾਸ਼ਾਵਾਂ ਵਿੱਚ ਉਪਲੱਬਧ ਕਰਵਾਉਣਾ ਯਕੀਨੀ ਬਣਾਇਆ ਜਾਵੇ। ਇਸ ਵਿੱਚ ਗੰਭੀਰ ਸੰਵਿਧਾਨਿਕ ਮਾਮਲਿਆਂ ਦੇ ਫੈਸਲੇ ਵੀ ਸ਼ਾਮਲ ਹੋਣੇ ਚਾਹੀਦੇ ਹਨ।


    ਉਨ੍ਹਾਂ ਕਿਹਾ ਕਿ ਸ਼ੁਰੂਆਤੀ ਸਮੇਂ ਵਿੱਚ ਇਹ ਮੁਕੱਦਮੇਬਾਜ਼ਾਂ ਲਈ ਇੱਕ ਵਰਦਾਨ ਹੋਵੇਗਾ - ਪਰ ਆਖਰਕਾਰ ਇਸ ਨਾਲ ਕਾਨੂੰਨੀ ਸਿੱਖਿਆ ਦੀ ਪ੍ਰਕਾਸ਼ ਨੂੰ ਫੈਲਾਉਣ ਵਿੱਚ ਮਦਦ ਮਿਲੇਗੀ ਅਤੇ ਸਾਡੇ ਦੇਸ਼ ਵਿੱਚ ਦੇ ਕਾਨੂੰਨ ਦੀ ਸੂਖ਼ਮਤਾ ਸਮਝਣ ਵਿੱਚ ਮਦਦ ਮਿਲੇਗੀ। ਇਹ ਇੱਕ ਕਾਨੂੰਨੀ ਤੌਰ ‘ਤੇ ਜਾਗਰੂਕ ਅਤੇ ਗਿਆਨਵਾਨ ਸਮਾਜ ਬਣਾਉਣ ਵਿੱਚ ਸਹਾਇਤਾ ਕਰੇਗਾ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਨਿਆਂ ਪ੍ਰਣਾਲੀ ਦਾ ਕਾਰਜਕੁਸ਼ਲ ਹੋਣਾ ਅਤੇ ਜਵਾਬਦੇਹ ਹੋਣਾ ਗੁਣਵੱਤਾ ਅਤੇ ਮਾਤਰਾ (ਸੰਖਿਆ)ਦੋਹਾਂ ' ਤੇ ਹੀ ਨਿਰਭਰ ਕਰਦਾ ਹੈ। ਹਾਲਾਂਕਿ ਸਾਡੇ ਜੱਜਾਂ ਦੀ ਗੁਣਵੱਤਾ ਅਤੇ ਸਾਡੀ ਨਿਆਂਪਾਲਿਕਾ ਦੀ ਅਜ਼ਾਦੀ ਨੂੰ ਵਿਸ਼ਵ ਭਰ ਵਿੱਚ ਮਾਨਤਾ ਪ੍ਰਾਪਤ ਹੈ ਫਿਰ ਵੀ ਸਮੇਂ-ਸਮੇਂ ’ ਤੇ ਸੰਖਿਆ ਅਤੇ ਅਸਾਮੀਆਂ ਦੀ ਸਮੱਸਿਆ ਉਤਪੰਨ ਹੋਈ ਹੈ। ਫਿਰ ਵੀ , ਅੱਜ ਅਸੀਂ ਖੁਸ਼ਹਾਲ ਸਥਿਤੀ ਵਿੱਚ ਹਾਂ ਕਿ ਸੁਪਰੀਮ ਕੋਰਟ ਦੀਆਂ ਸਾਰੀਆਂ 31 ਅਸਾਮੀਆਂ ਯੋਗ ਜੱਜਾਂ ਨਾਲ ਭਰੀਆਂ ਗਈਆਂ ਹਨ। ਇਹ ਪੂਰੇ ਇੱਕ ਦਹਾਕੇ ਦੇ ਬਾਅਦ ਵਾਪਰਿਆ ਹੈ। ਉਨ੍ਹਾਂ ਨੇ ਇਸ ਉਪਲੱਬਧੀ ਲਈ ਕਾਲਜੀਅਮ ( Collegium )ਅਤੇ ਸਰਕਾਰ ਨੂੰ ਵਧਾਈ ਦਿੱਤੀ।


    ਰਾਸ਼ਟਰਪਤੀ ਦਾ ਭਾਸ਼ਣ ਦੇਖਣ ਲਈ ਇੱਥੇ ਕਲਿੱਕ ਕਰੋ।


    http://164.100.117.97/WriteReadData/userfiles/Inauguration%20of%20Supreme%20Court%20Building.pdf


    ----


    ਏਕੇਟੀ/ਐੱਸਐੱਚ/ਐੱਸਕੇਐੱਸ

    
    
    (Release ID: 1579401) Visitor Counter : 1
    
    
      Read this release in: English