      ਪ੍ਰਮਾਣੂ ਊਰਜਾ ਵਿਭਾਗ

      ਨਿਊਕਲੀਅਰ ਬੀਮਾ ਪੂਲ
      Posted On: 10 JUL 2019 5:22PM by PIB Chandigarh


    ਸਰਕਾਰ ਨੇ 12 ਜੂਨ , 2015 ਨੂੰ ਕ ਭਾਰਤੀ ਪ੍ਰਮਾਣੂ ਬੀਮਾ ਪੂਲ (ਆਈਐੱਨਆਈਪੀ) ਦੀ ਸਥਾਪਨਾ ਕੀਤੀ ਸੀ । ਮੈਸਰਜ਼ ਜਨਰਲ ਇੰਸ਼ੋਰੈਂਸ ਕਾਰਪੋਰੇਸ਼ਨ ਆਵ੍ ਇੰਡੀਆ (ਜੀਆਈਸੀ-ਆਰਈ) ਨੇ ਹੋਰ ਕਈ ਭਾਰਤੀ ਬੀਮਾ ਕੰਪਨੀਆਂ ਨਾਲ ਮਿਲ ਕੇ ਭਾਰਤੀ ਪ੍ਰਮਾਣੂ ਬੀਮਾ ਪੂਲ (ਆਈਐੱਨਆਈਪੀ) ਦੀ ਸ਼ੁਰੂਆਤ ਕੀਤੀ ਸੀ । ਇਸ ਦੀ ਸਮਰੱਥਾ ₹ 500 ਕਰੋੜ ਰੁਪਏ ਦੀ ਸੀ ਅਤੇ ਉਦੇਸ਼ ਦੇਣਦਾਰੀ ਨੂੰ ਕਵਰ ਕਰਨ ਲਈ ਬੀਮਾ ਪ੍ਰਦਾਨ ਕਰਨਾ ਸੀ ਜਿਸ ਬਾਰੇ ਸਿਵਲ ਲਾਇਬਿਲਿਟੀ ਫਾਰ ਨਿਊਕਲੀਅਰ ਡੈਮੇਜ (ਸੀਐੱਲਐੱਨਡੀ) ਐਕਟ , 2010 ਵਿੱਚ ਜ਼ਿਕਰ ਹੈ । ਇਸ ਨੇ ਸਿਵਲ ਲਾਇਬਿਲਿਟੀ ਫਾਰ ਨਿਊਕਲੀਅਰ ਡੈਮੇਜ (ਸੀਐਲਐਨਡੀ) ਨਾਲ ਸਬੰਧਤ ਕਈ ਮੁੱਦਿਆਂ ਨੂੰ ਹੱਲ ਕੀਤਾ ਅਤੇ ਨਵੇਂ ਪ੍ਰਮਾਣੂ ਪ੍ਰੋਜੈਕਟ ਕਾਇਮ ਕਰਨ ਦਾ ਕੰਮ ਸੁਖਾਲਾ ਕੀਤਾ ।


    ਇਸ ਵੇਲੇ ਭਾਰਤ ਵਿੱਚ 6780 ਮੈਗਾਵਾਟ ਪ੍ਰਮਾਣੂ ਊਰਜਾ ਸਮਰੱਥਾ ਹੈ ਜਿਸ ਲਈ 22 ਰੀਐਕਟਰ ਲੱਗੇ ਹੋਏ ਹਨ । 9 ਰੀਐਕਟਰ , ਜਿਨ੍ਹਾਂ ਦੀ 6700 ਮੈਗਾਵਾਟ ਦੀ ਪ੍ਰਮਾਣੂ ਸਮਰੱਥਾ ਹੈ (ਜਿਸ ਵਿੱਚ 500 ਮੈਗਾਵਾਟ ਦਾ ਪੀਐੱਫਬੀਆਰ ਵੀ ਸ਼ਾਮਲ ਹੈ , ਨੂੰ ਭਾਵਿਨੀ ( Bhavini ) ਵੱਲੋਂ ਲਾਗੂ ਕੀਤਾ ਜਾ ਰਿਹਾ ਹੈ । ) । ਇਹ ਪ੍ਰੋਜੈਕਟ ਉਸਾਰੀ ਅਧੀਨ ਹੈ । 2017 ਵਿੱਚ ਸਰਕਾਰ ਨੇ 12 ਪ੍ਰਮਾਣੂ ਬਿਜਲੀ ਪਲਾਂਟਾਂ ਦੀ ਸਥਾਪਨਾ ਲਈ ਪ੍ਰਸ਼ਾਸਕੀ ਪ੍ਰਵਾਨਗੀ ਅਤੇ ਵਿੱਤੀ ਮਨਜ਼ੂਰੀ ਦਿੱਤੀ ਸੀ ਜਿਨ੍ਹਾਂ ਦੀ ਕੁੱਲ ਸਮਰੱਥਾ 9000 ਮੈਗਾਵਾਟ ਹੈ । ਉਨ੍ਹਾਂ ਦੇ ਉਸਾਰੂ ਢੰਗ ਨਾਲ ਮੁਕੰਮਲ ਹੋਣ 'ਤੇ 2020 ਤੱਕ ਸਥਾਪਤ ਪ੍ਰਮਾਣੂ ਸਮਰੱਥਾ 8180 ਮੈਗਾਵਾਟ ਤੱਕ ਅਤੇ 2031 ਤੱਕ 22480 ਮੈਗਾਵਾਟ ਤੱਕ ਪਹੁੰਚ ਜਾਵੇਗੀ ।


    ਇਹ ਸੂਚਨਾ ਕੇਂਦਰੀ ਉੱਤਰ ਪੂਰਬੀ ਖੇਤਰ (ਡੋਨਰ) (ਸੁਤੰਤਰ ਚਾਰਜ) , ਪ੍ਰਧਾਨ ਮੰਤਰੀ ਦਫ਼ਤਰ , ਪ੍ਰਸੋਨਲ ਅਤੇ ਜਨ ਸ਼ਿਕਾਇਤ ਅਤੇ ਪੈਨਸ਼ਨਾਂ , ਪ੍ਰਮਾਣੂ ਊਰਜਾ ਅਤੇ ਪੁਲਾੜ ਰਾਜ ਮੰਤਰੀ ਡਾ. ਜਿਤੇਂਦਰ ਸਿੰਘ ਨੇ ਲੋਕ ਸਭਾ ਵਿੱਚ ਇਕ ਸਵਾਲ ਦੇ ਲਿਖਤੀ ਜਵਾਬ ਵਿੱਚ ਦਿੱਤੀ ।


    -----


    ਬੀਬੀ/ਐੱਨਕੇ/ਐੱਸਐੱਸ

    
    
    (Release ID: 1578253) Visitor Counter : 2
    
    
      Read this release in: English