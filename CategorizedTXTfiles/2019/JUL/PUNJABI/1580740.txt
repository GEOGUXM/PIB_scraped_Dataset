      ਨਵੀਂਨ ਅਤੇ ਨਵਿਆਉਣਯੋਗ ਊਰਜਾ ਮੰਤਰਾਲਾ

      ਐੱਮਐੱਨਆਰਈ ਨੇ ਪੌਣ ਊਰਜਾ ਪ੍ਰੋਜੈਕਟਾਂ ਲਈ ਬੋਲੀ ਦੇ ਦਿਸ਼ਾ - ਨਿਰਦੇਸ਼ਾਂ ਵਿੱਚ ਸੋਧ ਕੀਤੀ
      
      ਪੌਣ ਊਰਜਾ ਪ੍ਰੋਜੈਕਟਾਂ ਲਈ ਜ਼ਮੀਨ ਹਾਸਲ ਕਰਨ ਲਈ ਸਮਾਂ ਸੀਮਾ 7 ਮਹੀਨੇ ਤੋਂ ਵਧਾ ਕੇ ਹੁਣ 18 ਮਹੀਨੇ ਕੀਤੀ ਗਈ

      Posted On: 25 JUL 2019 1:25PM by PIB Chandigarh

    ਪੌਣ ਊਰਜਾ ਪ੍ਰੋਜੈਕਟਾਂ ਤੋਂ ਬਿਜਲੀ ਹਾਸਲ ਕਰਨ ਲਈ ਟੈਰਿਫ ਅਧਾਰਤ ਮੁਕਾਬਲੇ ਦੀ ਬੋਲੀ ਦੀ ਪ੍ਰਕਿਰਿਆ ਬਾਰੇ 8 ਦਸੰਬਰ , 2017 ਨੂੰ ਦਿਸ਼ਾ - ਨਿਰਦੇਸ਼ ਜਾਰੀ ਕੀਤੇ ਗਏ ਸਨ । ਬੋਲੀ ਦੇ ਤਜਰਬੇ ਅਤੇ ਉਸ ਤੋਂ ਬਾਅਦ ਦੇ ਭਾਈਵਾਲਾਂ ਨਾਲ ਸਲਾਹ ਮਸ਼ਵਰੇ ਦੇ ਅਧਾਰ ਉੱਤੇ ਪੌਣ ਊਰਜਾ ਪ੍ਰੋਜੈਕਟ ਦੇ ਮਿਆਰੀ ਬੋਲੀ ਦਿਸ਼ਾ - ਨਿਰਦੇਸ਼ਾਂ ਵਿੱਚ ਹੇਠ ਲਿਖੀ ਸੋਧ ਕੀਤੀ ਗਈ ਹੈ -


    ਪੌਣ ਊਰਜਾ ਪ੍ਰੋਜੈਕਟਾਂ ਲਈ ਜ਼ਮੀਨ ਹਾਸਲ ਕਰਨ ਲਈ ਸਮਾਂ ਸੀਮਾ 7 ਮਹੀਨੇ ਤੋਂ ਵਧਾ ਕੇ ਹੁਣ 18 ਮਹੀਨੇ ਕਰ ਦਿੱਤੀ ਗਈ ਹੈ , ਜਿਸ ਨਾਲ ਉਨ੍ਹਾਂ ਰਾਜਾਂ ਵਿੱਚ , ਜਿੱਥੇ ਜ਼ਮੀਨ ਹਾਸਲ ਕਰਨ ਉੱਤੇ ਜ਼ਿਆਦਾ ਸਮਾਂ ਲਗ ਜਾਂਦਾ ਹੈ , ਅਜਿਹੇ ਪ੍ਰੋਜੈਕਟਾਂ ਵਿਕਸਿਤ ਕਰਨ ਵਾਲਿਆਂ ਨੂੰ ਮਦਦ ਮਿਲੇਗੀ ।


    ਐਲਾਨੇ ਗਏ ਸਮਰੱਥਾ ਵਰਤੋਂ ਦੇ ਫੈਕਟਰ (ਸੀਯੂਐੱਫ) ਵਿੱਚ ਸੋਧ ਕਰਕੇ ਇਸ ਨੂੰ 3 ਸਾਲ ਤੱਕ ਕਰ ਦਿੱਤਾ ਗਿਆ ਹੈ । ਐਲਾਨਿਆ ਹੋਏ ਸੀਯੂਐੱਫ ਨੂੰ ਹੁਣ ਉਨ੍ਹਾਂ ਦੇ ਕਮਰਸ਼ੀਅਲ ਅਪ੍ਰੇਸ਼ਨ ਦੀ ਤਰੀਕ ਤੋਂ 3 ਸਾਲ ਵਿੱਚ ਇੱਕ ਵਾਰ ਸੋਧਣ ਦੀ ਇਜਾਜ਼ਤ ਮਿਲੇਗੀ । ਪਹਿਲਾਂ ਇਹ ਇਜਾਜ਼ਤ ਇੱਕ ਸਾਲ ਵਿੱਚ ਇੱਕ ਵਾਰ ਦਿੱਤੀ ਜਾਂਦੀ ਸੀ ।


    ਘੱਟੋ - ਘੱਟ ਸੀਯੂਐੱਫ ਵਿੱਚ ਊਰਜਾ ਦੀ ਕਮੀ ਉੱਤੇ ਜੁਰਮਾਨਾ ਹੁਣ ਪੀਪੀਏ ਦੀ ਦਰ ਉੱਤੇ 50% ਦੀ ਦਰ (ਪੰਜਾਹ %) ਨਾਲ ਮਿੱਥਿਆ ਗਿਆ ਹੈ ਜੋ ਕਿ ਪੌਣ ਊਰਜਾ ਪੈਦਾ ਕਰਨ ਵਾਲੇ ਵੱਲੋਂ ਹਾਸਲ (ਖਰੀਦ) ਕਰਨ ਵਾਲੇ ਨੂੰ ਅਦਾ ਕੀਤਾ ਜਾਵੇਗਾ । ਇਸ ਤੋਂ ਇਲਾਵਾ ਇਹ ਜੁਰਮਾਨਾ ਵਿਚੋਲੇ ਖਰੀਦਦਾਰ ਵੱਲੋਂ ਸਭ ਤੋਂ ਆਖਰੀ ਖਰੀਦਦਾਰ ਨੂੰ ਦਿੱਤਾ ਜਾਵੇਗਾ । ਅਜਿਹਾ ਕਰਨ ਵੇਲੇ ਉਹ ਆਪਣੇ ਨੁਕਸਾਨ ਦੀ ਰਕਮ ਨੂੰ ਵਿੱਚੋਂ ਕੱਟ ਲਵੇਗਾ ।


    ਅਧੂਰੀ ਸਥਾਪਨਾ ਦੇ ਮਾਮਲੇ ਵਿੱਚ ਬਿਜਲੀ ਹਾਸਲ ਕਰਨ ਵਾਲਾ ਪੈਦਾ ਹੋਈ ਬਿਜਲੀ ਪੂਰੇ ਪੀਪੀਏ ਦੀ ਦਰ ਉੱਤੇ ਖਰੀਦ ਸਕਦਾ ਹੈ । ਪੌਣ ਊਰਜਾ ਪ੍ਰੋਜੈਕਟਾਂ ਨੂੰ ਸਥਾਪਤ ਕਰਨ ਦਾ ਸ਼ਡਿਊਲ 18 ਮਹੀਨੇ ਦਾ ਹੋਵੇਗਾ । ਇਹ ਸਮਾਂ ਪੀਪੀਏ ਜਾਂ ਪੀਐੱਸਏ ਵੱਲੋਂ ਇਸ ਨੂੰ ਲਾਗੂ ਕਰਨ , ਜੋ ਵੀ ਬਾਅਦ ਵਿੱਚ ਹੋਵੇ , ਦੇ ਹਿਸਾਬ ਨਾਲ ਮਿਥਿਆ ਜਾਵੇਗਾ ।


    ਇਹ ਸੋਧਾਂ ਜ਼ਮੀਨ ਪ੍ਰਾਪਤੀ ਅਤੇ ਸੀਯੂਐੱਫ ਨਾਲ ਸਬੰਧਤ ਨਿਵੇਸ਼ ਜੋਖਿਮ ਨੂੰ ਘਟਾਉਣ ਲਈ ਹੀ ਨਹੀਂ ਹੋਣਗੀਆਂ ਸਗੋਂ ਪ੍ਰੋਜੈਕਟਾਂ ਦੇ ਕੁਝ ਹਿੱਸੇ ਨੂੰ ਜਲਦੀ ਲਾਗੂ ਕਰਨ ਉੱਤੇ ਇਨਾਮ ਦੇਣ ਲਈ ਵੀ ਹੋਣਗੀਆਂ । ਜੁਰਮਾਨਾ ਅਦਾ ਕਰਨ ਦੇ ਮਾਮਲੇ ਵਿੱਚ ਭਾਗੀਦਾਰੀ ਦੀਆਂ ਧਾਰਾਵਾਂ ਨੂੰ ਸਮਾਪਤ ਕਰ ਦਿੱਤਾ ਗਿਆ ਹੈ ਅਤੇ ਜੁਰਮਾਨੇ ਦੀਆਂ ਦਰਾਂ ਫਿਕਸ ਕਰ ਦਿੱਤੀਆਂ ਗਈਆਂ ਹਨ । ਪੀਐੱਸਏ ਉੱਤੇ ਦਸਤਖਤ ਕਰਨ ਵਿੱਚ ਹੋਈ ਦੇਰੀ ਦੇ ਮਾਮਲੇ ਵਿੱਚ ਪੌਣ ਊਰਜਾ ਵਿਕਸਿਤ ਕਰਨ ਵਾਲੇ ਦਾ ਜੋਖਿਮ ਘਟਾ ਦਿੱਤਾ ਗਿਆ ਹੈ ਕਿਉਂਕਿ ਪੀਪੀਏ ਜਾਂ ਪੀਐੱਸਏ ਉੱਤੇ ਦਸਤਖਤ ਕਰਨ ਦੀ ਤਰੀਕ ਵਿੱਚੋਂ ਜੋ ਵੀ ਬਾਅਦ ਵਿੱਚ ਆਵੇਗੀ , ਉਸ ਲਈ ਟਾਈਮਲਾਈਨ ਓਹੀ ਹੋਵੇਗੀ ।


    -----


    ਆਰਸੀਜੇ ਐੱਮਐੱਸ

    
    
    (Release ID: 1580740) Visitor Counter : 2
    
    
      Read this release in: English