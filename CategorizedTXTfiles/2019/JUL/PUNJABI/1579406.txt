      ਰੇਲ ਮੰਤਰਾਲਾ

      ਭਾਰਤੀ ਰੇਲਵੇ ਵੱਲੋਂ ਪੈਰਾ-ਮੈਡੀਕਲ ਸਟਾਫ ਲਈ ਸਭ ਤੋਂ ਵੱਡਾ ਭਰਤੀ ਅਭਿਆਨ
      
      ਪੈਰਾ-ਮੈਡੀਕਲ ਸ਼੍ਰੇਣੀਆਂ ਦੀਆਂ 1923 ਅਸਾਮੀਆਂ ਦੀ ਭਰਤੀ ਲਈ ਕੰਪਿਊਟਰ ਅਧਾਰਿਤ ਟੈਸਟ 19 ਜੁਲਾਈ, 2019 ਤੋਂ ਸ਼ੁਰੂ ਹੋਣਗੇ
      
      ਆਰਥਿਕ ਤੌਰ ‘ਤੇ ਕਮਜ਼ੋਰ ਵਰਗਾਂ ਦੇ ਉਮੀਦਵਾਰਾਂ ਲਈ ਰਾਖਵੇਂਕਰਨ ਦੀ ਵਿਵਸਥਾ
      
      ਟੈਸਟ ਵਿੱਚ 4.39 ਲੱਖ ਤੋਂ ਵੱਧ ਉਮੀਦਵਾਰ ਹਿੱਸਾ ਲੈਣਗੇ
      
      ਕੁੱਲ ਉਮੀਦਵਾਰਾਂ ਵਿੱਚ 62% ਮਹਿਲਾ ਉਮੀਦਵਾਰ
      
      50% ਤੋਂ ਵੱਧ ਉਮੀਦਵਾਰ ਸਟਾਫ ਨਰਸ ਦੇ ਅਹੁਦੇ ਲਈ ਹਿੱਸਾ ਲੈਣਗੇ
      
      ਟੈਸਟ ਲਈ ਦੇਸ਼ ਭਰ ਦੇ 107 ਨਗਰਾਂ / ਸ਼ਹਿਰਾਂ ਵਿੱਚ 345 ਟੈਸਟ ਸੈਂਟਰਾਂ ‘ਤੇ ਹੋਵੇਗਾ
      
      Posted On: 18 JUL 2019 2:02PM by PIB Chandigarh


    ਭਾਰਤੀ ਰੇਲਵੇ ਵੱਲੋਂ ਪੈਰਾ-ਮੈਡੀਕਲ ਸ਼੍ਰੇਣੀਆਂ ਲਈ ਸਭ ਤੋਂ ਵੱਡਾ ਭਰਤੀ ਅਭਿਆਨ ਚਲਾਇਆ ਜਾਵੇਗਾ। ਪੈਰਾ-ਮੈਡੀਕਲ ਵਰਗ ਦੀਆਂ 1923 ਅਸਾਮੀਆਂ ਦੀ ਭਰਤੀ ਲਈ ਕੰਪਿਊਟਰ ਅਧਾਰਿਤ ਟੈਸਟ (ਸੀਬੀਟੀ) 19.07.2019 ਤੋਂ ਸ਼ੁਰੂ ਹੋਵੇਗਾ। ਇਹ ਟੈਸਟ 19.07.2019 ਤੋਂ 21.07.2019 ਤੱਕ ਤਿੰਨ ਦਿਨਾਂ ਵਿੱਚ ਕਰਵਾਇਆ ਜਾਵੇਗਾ ਅਤੇ ਹਰੇਕ ਦਿਨ ਤਿੰਨ ਸ਼ਿਫਟਾਂ ਹੋਣਗੀਆਂ। ਇਸ ਭਰਤੀ ਪ੍ਰਕਿਰਿਆ ਵਿਚ , ਪੂਰੇ ਦੇਸ਼ ਵਿਚ 107 ਨਗਰਾਂ/ ਸ਼ਹਿਰਾਂ ਦੇ 345 ਟੈਸਟ ਸੈਂਟਰਾਂ ਕੇਂਦਰਾਂ ਵਿਚ 4.39 ਲੱਖ ਤੋਂ ਵੱਧ ਉਮੀਦਵਾਰ ਟੈਸਟ ਦੇਣਗੇ। ਇਹ ਭਾਰਤੀ ਰੇਲਵੇ ਦੀ ਪਹਿਲੀ ਭਰਤੀ ਹੈ ਜਿਸ ਵਿੱਚ ਯੋਗ ਉਮੀਦਵਾਰਾਂ ਲਈ ਆਰਥਿਕ ਤੌਰ ਤੇ ਕਮਜ਼ੋਰ ਵਰਗਾਂ (ਈ.ਡਬਲਿਊ.ਐੱਸ.) ਦੀ ਰਿਜ਼ਰਵੇਸ਼ਨ ਉਪਲੱਬਧ ਹੋਵੇਗੀ। ਹਰ ਸਾਲ ਕੁੱਲ ਖਾਲੀ ਅਸਾਮੀਆਂ ਵਿੱਚੋਂ 10% ਆਰਥਿਕ ਤੌਰ ’ ਤੇ ਕਮਜ਼ੋਰ ਵਰਗਾਂ ਲਈ ਰਾਖਵੀਆਂ ਹੋਣ ਦੀ ਨਵੀਂ ਵਿਵਸਥਾ ਤਹਿਤ 4654 ਈਡਬਲਿਊਐੱਸ ਉਮੀਦਵਾਰਾਂ ਦੇ ਟੈਸਟ ਵਿੱਚ ਹਿੱਸਾ ਲੈਣ ਦੀ ਉਮੀਦ ਹੈ। ਕੰਪਿਊਟਰ ਅਧਾਰਿਤ ਟੈਸਟ 90 ਮਿੰਟ ਦਾ ਹੋਵੇਗਾ ਅਤੇ ਬੈਂਚਮਾਰਕ ਡਿਸਏਬਿਲਿਟੀਜ਼ (ਵਿਸ਼ੇਸ਼ ਰੂਪ ਨਾਲ ਦਿੱਵਯਾਂਗ)(ਪੀਡਬਲਿਊਬੀਡੀ) ਵਾਲੇ ਵਿਅਕਤੀਆਂ ਲਈ 30 ਮਿੰਟ ਵਾਧੂ ਹੋਣਗੇ। ਇਨ੍ਹਾਂ ਟੈਸਟਾਂ ਵਿੱਚ ਪ੍ਰੋਫੈਸ਼ਨਲ ਸਟ੍ਰੀਮ , ਸਧਾਰਨ ਅਵੇਅਰਨੈੱਸ , ਜਨਰਲ ਅੰਕਗਣਿਤ , ਜਨਰਲ ਇੰਟੈਲੀਜੈਂਸ ਤੇ ਰੀਜ਼ਨਿੰਗ ਅਤੇ ਜਨਰਲ ਸਾਇੰਸ ਦੇ ਪ੍ਰਸ਼ਨ ਸ਼ਾਮਲ ਹੋਣਗੇ। ਮਲਟੀਪਲ ਚੁਆਇਸ ਵਾਲੇ ਅਬਜੈਕਟਿਵ ਪ੍ਰਸ਼ਨ ਹੋਣਗੇ। ਟੈਸਟ ਦੇ ਪ੍ਰਸ਼ਨ ਅੰਗਰੇਜ਼ੀ ਅਤੇ ਹਿੰਦੀ ਸਹਿਤ 15 ਵੱਖ-ਵੱਖ ਭਾਸ਼ਾਵਾਂ ਵਿੱਚ ਉਪਲੱਬਧ ਹੋਣਗੇ । ਉਮੀਦਵਾਰ ਅੰਗਰੇਜ਼ੀ ਦੇ ਨਾਲ ਟੈਸਟ ਦੇ ਮਾਧਿਅਮ ਵਜੋਂ ਚੁਣੀ ਗਈ ਭਾਸ਼ਾ ਵਿੱਚ ਵੀ ਪ੍ਰਸ਼ਨ ਪੱਤਰ ਦੇਖ ਸਕਦੇ ਹਨ।


    ਇਸ ਭਰਤੀ ਲਈ ਉਮੀਦਵਾਰਾਂ ਦੀ ਸਭ ਤੋਂ ਵੱਡੀ ਗਿਣਤੀ ਉੱਤਰ ਪ੍ਰਦੇਸ਼ (64 , 596)ਤੋਂ ਹੈ ਅਤੇ ਉਸ ਤੋਂ ਬਾਅਦ ਉਮੀਦਵਾਰਾਂ ਦੀ ਸੰਖਿਆ , ਰਾਜਸਥਾਨ (62 , 772) , ਮਹਾਰਾਸ਼ਟਰ (38 , 097) ਅਤੇ ਕੇਰਲਾ ਤੋਂ (35 , 496) ਹੈ।


    ਇਸ ਭਰਤੀ ਅਭਿਆਨ ਦੀ ਵਿਸ਼ੇਸ਼ਤਾ ਇਹ ਹੈ ਕਿ ਇਸ ਵਿੱਚ ਮਹਿਲਾ ਉਮੀਦਵਾਰਾਂ ਦੀ ਗਿਣਤੀ ਪੁਰਸ਼ ਉਮੀਦਵਾਰਾਂ ਤੋਂ ਅਧਿਕ ਹੈ , ਜੋ ਕੁੱਲ ਉਮੀਦਵਾਰਾਂ ਦਾ 62 % ਹੈ। ਇਸ ਤੋਂ ਇਲਾਵਾ , 28 ਟ੍ਰਾਂਸਜੈਂਡਰ (ਟੀਜੀ) ਉਮੀਦਵਾਰ ਵੀ ਹਿੱਸਾ ਲੈ ਰਹੇ ਹਨ।


    ਚੁਣੇ ਗਏ ਉਮੀਦਵਾਰਾਂ ਦੀ ਨਿਯੁਕਤੀ , ਸਟਾਫ ਨਰਸ , ਡਾਇਟੀਸੀਅਨ , ਸਿਹਤ ਅਤੇ ਮਲੇਰੀਆ ਜਾਂਚ ਇੰਸਪੈਕਟਰ , ਫਰਮਾਸਿਸਟ , ਔਪਟੋਮੈਟਰਿਸਟ ਅਤੇ ਰੇਡੀਓਗ੍ਰਾਫਰ ਦੇ ਅਹੁਦੇ ’ ਤੇ ਕੀਤੀ ਜਾਵੇਗੀ। 50% ਤੋਂ ਵੱਧ ਉਮੀਦਵਾਰ ਸਟਾਫ ਨਰਸ ਦੇ ਅਹੁਦੇ ਲਈ ਟੈਸਟ ਦੇਣਗੇ।


    ----


    ਐੱਸਵੀਐੱਸ / ਐੱਮਕੇਵੀ / ਏਪੀ

    
    
    (Release ID: 1579406) Visitor Counter : 4
    
    
      Read this release in: English