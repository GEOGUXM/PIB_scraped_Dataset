      ਪ੍ਰਧਾਨ ਮੰਤਰੀ ਦਫਤਰ

      27 ਜੁਲਾਈ, 2019 ਨੂੰ ਕਰਗਿਲ ਵਿਜੈ ਦਿਵਸ ਯਾਦਗਾਰੀ ਸਮਾਰੋਹ ਸਮੇਂ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ-ਪਾਠ
      Posted On: 28 JUL 2019 1:17PM by PIB Chandigarh


    ਰੱਖਿਆ ਮੰਤਰੀ , ਸ੍ਰੀਮਾਨ ਰਾਜਨਾਥ ਸਿੰਘ ਜੀ , ਰਾਜ ਰੱਖਿਆ ਮੰਤਰੀ ਸ੍ਰੀਪਦ ਨਾਇੱਕ ਜੀ , ਤਿੰਨੇ ਸੈਨਾਵਾਂ ਦੇ ਮੁਖੀ , ਦੂਸਰੇ ਸੀਨੀਅਰ ਅਧਿਕਾਰੀ ਸਾਹਿਬਾਨ , ਕਰਗਿਲ ਦੇ ਪ੍ਰਾਕਰਮੀ ਸੇਨਾਲੀ ਅਤੇ ਉਨ੍ਹਾਂ ਦੇ ਪਰਿਵਾਰਕ ਮੈਂਬਰ , ਇੱਥੇ ਮੌਜੂਦ ਹੋਰ ਸੱਜਣੋ ਅਤੇ ਮੇਰੇ ਪਿਆਰੇ ਭਾਈਓ ਅਤੇ ਭੈਣੋ ।
    ਕਰਗਿਲ ਵਿਜੈ ਦਿਵਸ ਦੇ ਇਸ ਅਵਸਰ ' ਤੇ ਅੱਜ ਹਰ ਦੇਸ਼ਵਾਸੀ ਬਹਾਦਰੀ ਅਤੇ ਰਾਸ਼ਟਰ ਲਈ ਸਮਰਪਣ ਦੀ ਇੱਕ ਪ੍ਰੇਰਣਾਦਾਇਕ ਗਾਥਾ ਨੂੰ ਯਾਦ ਕਰ ਰਿਹਾ ਹੈ । ਅੱਜ ਦੇ ਇਸ ਅਵਸਰ ' ਤੇ ਮੈਂ ਉਨ੍ਹਾਂ ਸਾਰੇ ਸੂਰਬੀਰਾਂ ਨੂੰ ਸ਼ਰਧਾ ਸੁਮਨ ਅਰਪਿਤ ਕਰਦਾ ਹਾਂ , ਜਿਨ੍ਹਾਂ ਨੇ ਕਰਗਿਲ ਦੀਆਂ ਚੋਟੀਆਂ ਤੋਂ ਤਿਰੰਗੇ ਨੂੰ ਉਤਾਰਨ ਦੀ ਸਾਜ਼ਿਸ਼ ਨੂੰ ਅਸਫਲ ਕੀਤਾ । ਆਪਣਾ ਖੂਨ ਵਗਾ ਕੇ ਜਿਨ੍ਹਾਂ ਨੇ ਆਪਣਾ ਸਭ ਕੁਝ ਵਾਰ ਦਿੱਤਾ , ਉਨ੍ਹਾਂ ਸ਼ਹੀਦਾਂ ਨੂੰ , ਉਨ੍ਹਾਂ ਨੂੰ ਜਨਮ ਦੇਣ ਵਾਲੀਆਂ ਬਹਾਦਰ ਮਾਵਾਂ ਨੂੰ ਵੀ ਮੈਂ ਨਮਨ ਕਰਦਾ ਹਾਂ । ਕਰਗਿਲ ਸਹਿਤ ਜੰਮੂ - ਕਸ਼ਮੀਰ ਦੇ ਸਾਰੇ ਨਾਗਰਿਕਾਂ ਦਾ ਅਭਿਨੰਦਰ , ਜਿਨ੍ਹਾਂ ਨੇ ਰਾਸ਼ਟਰ ਪ੍ਰਤੀ ਆਪਣੇ ਫਰਜ਼ਾਂ ਨੂੰ ਨਿਭਾਇਆ ।
    ਸਾਥੀਓ , 20 ਵਰ੍ਹੇ ਪਹਿਲਾਂ ਕਰਗਿਲ ਦੀਆਂ ਚੋਟੀਆਂ ' ਤੇ ਜੋ ਵਿਜੈ - ਗਾਥਾ ਲਿਖੀ ਗਈ , ਉਹ ਸਾਡੀਆਂ ਪੀੜ੍ਹੀਆਂ ਨੂੰ ਪ੍ਰੇਰਿਤ ਕਰਦੀ ਰਹੇਗੀ ਅਤੇ ਉਸੇ ਪ੍ਰੇਰਣਾ ਨਾਲ ਬੀਤੇ ਦੋ ਤਿੰਨ ਹਫਤਿਆਂ ਤੋਂ ਦੇਸ਼ ਦੇ ਅਲੱਗ-ਅਲੱਗ ਹਿੱਸਿਆਂ ' ਚ ਵਿਜੈ ਦਿਵਸ ਨਾਲ ਜੁੜੇ ਪ੍ਰੋਗਰਾਮ ਆਯੋਜਿਤ ਕੀਤੇ ਜਾ ਰਹੇ ਹਨ । ਦੇਸ਼ ਦੇ ਸਾਰੇ military stations ਤੋਂ ਲੈ ਕੇ ਸੀਮਾਵਰਤੀ ਇਲਾਕਿਆਂ , ਤਟੀ ਇਲਾਕਿਆਂ ਵਿੱਚ ਵੀ ਅਨੇਕ ਪ੍ਰੋਗਰਾਮ ਹੋਏ ਹਨ ।
    ਥੋੜ੍ਹੀ ਦੇਰ ਪਹਿਲਾਂ ਇੱਥੇ ਵੀ ਸਾਡੇ ਸਪੂਤਾਂ ਦੀ ਉਸ ਬਹਾਦਰੀ ਦੀ ਯਾਦ ਤਾਜ਼ਾ ਕੀਤੀ ਗਈ । ਅਤੇ ਅੱਜ ਦੀ ਇਸ ਪੇਸ਼ਕਾਰੀ ਵਿੱਚ ਅਨੁਸ਼ਾਸਨ , ਸਖ਼ਤ ਮਿਹਨਤ , ਵੀਰਤਾ , ਤਿਆਗ ਅਤੇ ਬਲੀਦਾਨ ਦੀ ਪਰੰਪਰਾ , ਸੰਕਲਪ ਵੀ ਸੀ ਅਤੇ ਸੰਵੇਦਨਾਵਾਂ ਨਾਲ ਭਰੇ ਹੋਏ ਪਲ ਵੀ ਸਨ । ਕਦੇ ਵੀਰਤਾ ਅਤੇ ਪ੍ਰਾਕਰਮ ਦਾ ਦ੍ਰਿਸ਼ ਦੇਖ ਕੇ ਤਾੜੀਆਂ ਗੂੰਜ ਉੱਠਦੀਆਂ ਸਨ , ਤਾਂ ਕਦੇ ਉਸ ਮਾਂ ਨੂੰ ਦੇਖ ਕੇ ਹਰ ਕਿਸੇ ਦੀ ਅੱਖ ' ਚੋਂ ਅੱਥਰੂ ਵਹਿ ਰਹੇ ਸਨ । ਇਹ ਸ਼ਾਮ ਉਤਸ਼ਾਹ ਵੀ ਭਰਦੀ ਹੈ , ਵਿਜੈ ਦਾ ਵਿਸ਼ਵਾਸ ਵੀ ਭਰਦੀ ਹੈ ਅਤੇ ਤਿਆਗ ਅਤੇ ਤਪੱਸਿਆ ਪ੍ਰਤੀ ਸਿਰ ਝੁਕਾਉਣ ਲਈ ਮਜਬੂਰ ਵੀ ਕਰਦੀ ਹੈ ।
    ਭਾਈਓ ਅਤੇ ਭੈਣੋਂ , ਕਰਗਿਲ ' ਚ ਵਿਜੈ ਭਾਰਤ ਦੇ ਵੀਰ ਬੇਟੇ - ਬੇਟਿਆਂ ਦੇ ਅਦੁੱਤੀ ਸਾਹਸ ਦੀ ਜਿੱਤ ਸੀ , ਕਰਗਿਲ ' ਚ ਵਿਜੈ ਭਾਰਤ ਦੇ ਸੰਕਲਪਾਂ ਦੀ ਜਿੱਤ ਸੀ , ਕਰਗਿਲ ' ਚ ਵਿਜੈ ਭਾਰਤ ਦੀ ਸਮਰੱਥਾ ਅਤੇ ਸੰਜਮ ਦੀ ਜਿੱਤ ਸੀ , ਕਰਗਿਲ ' ਚ ਵਿਜੈ ਭਾਰਤ ਦੀ ਮਰਿਆਦਾ ਅਤੇ ਅਨੁਸ਼ਾਸਨ ਦੀ ਜਿੱਤ ਸੀ , ਕਰਗਿਲ ' ਚ ਵਿਜੈ ਹਰੇਕ ਦੇਸ਼ਵਾਸੀ ਦੀਆਂ ਉਮੀਦਾਂ ਅਤੇ ਫਰਜ਼ਸ਼ਨਾਸੀ ਦੀ ਜਿੱਤ ਸੀ ।
    ਸਾਥੀਓ , ਯੁੱਧ ਸਰਕਾਰਾਂ ਨਹੀਂ ਲੜਦੀਆਂ , ਯੁੱਧ ਪੂਰਾ ਦੇਸ਼ ਲੜਦਾ ਹੈ । ਸਰਕਾਰਾਂ ਆਉਂਦੀਆਂ - ਜਾਂਦੀਆਂ ਰਹਿੰਦੀਆਂ ਹਨ , ਲੇਕਿਨ ਦੇਸ਼ ਦੇ ਲਈ ਜੋ ਜੀਊਣ ਅਤੇ ਮਰਨ ਦੀ ਪਰਵਾਹ ਨਹੀਂ ਕਰਦੇ , ਉਹ ਅਜਰ - ਅਮਰ ਹੁੰਦੇ ਹਨ । ਸੈਨਿਕ ਅੱਜ ਦੇ ਨਾਲ ਹੀ ਆਉਣ ਵਾਲੀ ਪੀੜ੍ਹੀ ਲਈ ਆਪਣਾ ਜੀਵਨ ਬਲੀਦਾਨ ਕਰਦੇ ਹਨ । ਸਾਡਾ ਆਉਣ ਵਾਲਾ ਕੱਲ੍ਹ ਸੁਰੱਖਿਅਤ ਰਹੇ , ਇਸ ਲਈ ਉਹ ਆਪਣਾ ਅੱਜ ਸਵਾਹ ਕਰ ਦਿੰਦਾ ਹੈ । ਸੈਨਿਕ ਜ਼ਿੰਦਗੀ ਅਤੇ ਮੌਤ ' ਚ ਭੇਦ ਨਹੀਂ ਕਰਦੇ , ਉਨ੍ਹਾਂ ਲਈ ਤਾਂ ਕਰਤੱਵ ਹੀ ਸਭ ਕੁਝ ਹੁੰਦਾ ਹੈ । ਦੇਸ਼ ਦੇ ਪ੍ਰਾਕਰਮ ਨਾਲ ਜੁੜੇ ਇਨ੍ਹਾਂ ਜਵਾਨਾਂ ਦਾ ਜੀਵਨ ਸਰਕਾਰਾਂ ਦੇ ਕਾਰਜਕਾਲ ਨਾਲ ਬੱਝਿਆਂ ਨਹੀਂ ਹੁੰਦਾ । ਸ਼ਾਸਕ ਅਤੇ ਪ੍ਰਸ਼ਾਸਕ ਕੋਈ ਵੀ ਹੋ ਸਕਦਾ ਹੈ , ਪਰ ਪ੍ਰਾਕਰਮੀ ਅਤੇ ਉਨ੍ਹਾਂ ਦੇ ਪ੍ਰਾਕਰਮ ' ਤੇ ਹਰ ਹਿੰਦੁਸਤਾਨੀ ਦਾ ਹੱਕ ਹੁੰਦਾ ਹੈ ।
    ਭਾਈਓ ਅਤੇ ਭੈਣੋਂ , 2014 ' ਚ ਮੈਨੂੰ ਸਹੁੰ ਚੁੱਕਣ ਦੇ ਕੁਝ ਹੀ ਮਹੀਨੇ ਬਾਅਦ ਕਰਗਿਲ ਜਾਣ ਦਾ ਅਵਸਰ ਮਿਲਿਆ ਸੀ । ਵੈਸੇ ਮੈਂ 20 ਸਾਲ ਪਹਿਲਾਂ ਕਰਗਿਲ ਉਦੋਂ ਵੀ ਗਿਆ ਸੀ , ਜਦੋਂ ਯੁੱਧ ਆਪਣੇ ਸਿਖਰਾਂ ਤੇ ਸੀ । ਦੁਸ਼ਮਣ ਉੱਚੀਆਂ ਚੋਟੀਆਂ ' ਤੇ ਬੈਠ ਕੇ ਆਪਣਾ ਖੇਲ ਖੇਡ ਰਿਹਾ ਸੀ । ਮੌਤ ਸਾਮ੍ਹਣੇ ਸੀ ਫਿਰ ਵੀ ਸਾਡਾ ਹਰ ਜਵਾਨ ਤਿਰੰਗਾ ਲੈ ਕੇ ਸਭ ਤੋਂ ਪਹਿਲਾਂ ਘਾਟੀ ਤਕ ਪਹੁੰਚਣਾ ਚਾਹੁੰਦਾ ਸੀ । ਇੱਕ ਸਧਾਰਨ ਨਾਗਰਿਕ ਦੇ ਤੌਰ ' ਤੇ ਮੈਂ ਮੋਰਚੇ ' ਤੇ ਜੁਟੇ ਆਪਣੇ ਸੈਨਿਕਾਂ ਦੀ ਬਹਾਦਰੀ ਨੂੰ ਉਸ ਮਿੱਟੀ ' ਚ ਜਾ ਕੇ ਨਮਨ ਕੀਤਾ ਸੀ । ਕਰਗਿਲ ਵਿਜੈ ਦਾ ਸਥਲ ਮੇਰੇ ਲਈ ਤੀਰਥ ਸਥਲ ਦਾ ਅਹਿਸਾਸ ਕਰਾ ਰਿਹਾ ਸੀ ।
    ਸਾਥੀਓ , ਯੁੱਧ ਭੂਮੀ ਵਿੱਚ ਤਾਂ ਜੋ ਮਾਹੌਲ ਸੀ ਉਹ ਸੀ , ਪੂਰਾ ਦੇਸ਼ ਆਪਣੇ ਸੈਨਿਕਾਂ ਦੇ ਨਾਲ ਖੜ੍ਹਾ ਹੋ ਗਿਆ ਸੀ , ਨੌਜਵਾਨ ਖੂਨ ਦਾਨ ਲਈ ਕਤਾਰਾਂ ' ਚ ਖੜੇ ਹੋ ਗਏ ਸਨ , ਬੱਚਿਆਂ ਨੇ ਆਪਣੇ ਗੋਲਕ ਵੀਰ ਜਵਾਨਾਂ ਲਈ ਖੋਲ ਦਿੱਤੇ ਸਨ , ਤੋੜ ਦਿੱਤੇ ਸਨ । ਇਸੇ ਦੌਰ ' ਚ ਅਟਲ ਬਿਹਾਰੀ ਵਾਜਪੇਈ ਜੀ ਨੇ ਦੇਸ਼ਵਾਸੀਆਂ ਨੂੰ ਇੱਕ ਭਰੋਸਾ ਦਿੱਤਾ ਸੀ । ਉਨ੍ਹਾਂ ਕਿਹਾ ਕਿ ਸੀ ਕਿ ਜਿਹੜੇ ਦੇਸ਼ ਲਈ ਜਾਨ ਦਿੰਦੇ ਹਨ , ਅਸੀਂ ਉਨ੍ਹਾਂ ਦੀ ਜੀਵਨ ਭਰ ਦੇਖ ਭਾਲ ਵੀ ਨਾ ਕਰ ਸਕੀਏ ਤਾਂ ਮਾਤ - ਭੂਮੀ ਪ੍ਰਤੀ ਆਪਣਾ ਕਰੱਤਵ ਨਿਭਾਉਣ ਦੇ ਅਧਿਕਾਰੀ ਨਹੀਂ ਸਮਝੇ ਜਾਵਾਂਗੇ ।
    ਮੈਨੂੰ ਤਸੱਲੀ ਹੈ ਕਿ ਅਟਲ ਜੀ ਦੇ ਉਸ ਭਰੋਸੇ ਨੂੰ ਆਪ ਸਭ ਦੇ ਅਸ਼ੀਰਵਾਦ ਨਾਲ ਅਸੀਂ ਮਜ਼ਬੂਤ ਕਰਨ ਦੀ ਨਿਰੰਤਰ ਕੋਸ਼ਿਸ਼ ਕਰ ਰਹੇ ਹਾਂ । ਬੀਤੇ ਪੰਜ ਵਰ੍ਹਿਆਂ ' ਚ ਸੈਨਿਕਾਂ ਅਤੇ ਸੈਨਿਕਾਂ ਦੇ ਪਰਿਵਾਰਾਂ ਦੀ ਭਲਾਈ ਨਾਲ ਜੁੜੇ ਅਨੇਕ ਮਹੱਤਵਪੂਰਨ ਫੈਸਲੇ ਲਏ ਗਏ ਹਨ । ਅਜ਼ਾਦੀ ਦੇ ਬਾਅਦ ਦਹਾਕਿਆਂ ਤੋਂ ਜਿਸ ਦਾ ਇੰਤਜ਼ਾਰ ਸੀ , ਉਸ one rank one pension ਨੂੰ ਲਾਗੂ ਕਰਨ ਦਾ ਕੰਮ ਸਾਡੀ ਹੀ ਸਰਕਾਰ ਨੇ ਪੂਰਾ ਕੀਤਾ ।
    ਇਸ ਵਾਰ ਸਰਕਾਰ ਬਣਦੇ ਹੀ ਪਹਿਲਾ ਫੈਸਲਾ ਸ਼ਹੀਦਾਂ ਦੇ ਬੱਚਿਆਂ ਦੀ scholarship ਵਧਾਉਣ ਦਾ ਕੀਤਾ ਗਿਆ । ਇਸ ਤੋਂ ਇਲਾਵਾ National War Memorial ਵੀ ਅੱਜ ਸਾਡੇ ਵੀਰਾਂ ਦੀਆਂ ਗਾਥਾਵਾਂ ਨਾਲ ਦੇਸ਼ ਨੂੰ ਪ੍ਰੇਰਿਤ ਕਰ ਰਿਹਾ ਹੈ । ਕਈ ਦਹਾਕਿਆਂ ਤੋਂ ਉਸ ਦਾ ਵੀ ਇੰਤਜ਼ਾਰ ਸੀ , ਉਸ ਇੰਤਜ਼ਾਰ ਨੂੰ ਵੀ ਸਮਾਪਤ ਕਰਨ ਦਾ ਸੁਭਾਗ ਆਪ ਸਾਰਿਆਂ ਨੇ ਸਾਨੂੰ ਦਿੱਤਾ ।
    ਭਾਈਓ ਅਤੇ ਭੈਣੋਂ , ਪਾਕਿਸਤਾਨ ਸ਼ੁਰੂ ਤੋਂ ਹੀ ਕਸ਼ਮੀਰ ਨੂੰ ਲੈ ਕੇ ਛਲ ਕਰਦਾ ਰਿਹਾ । 1948 ' ਚ , 1965 ' ਚ , 1971 ' ਚ , ਉਸਨੇ ਇਹੀ ਕੀਤਾ । ਪਰ 1999 ' ਚ ਉਸ ਦਾ ਛਲ , ਪਹਿਲਾਂ ਦੀ ਤਰ੍ਹਾਂ ਫਿਰ ਇੱਕ ਵਾਰ ਉਸ ਦੇ ਛਲ ਦੀ ਛਲਨੀ ਕਰ ਦਿੱਤੀ ਗਈ । ਅਸੀਂ ਉਸ ਤੋਂ ਧੋਖਾ ਨਹੀਂ ਖਾਧਾ । ਉਸ ਸਮੇਂ ਅਟਲ ਜੀ ਨੇ ਕਿਹਾ ਸੀ , ' ਸਾਡੇ ਗੁਆਂਢੀ ਨੂੰ ਲਗਦਾ ਸੀ ਕਿ ਕਰਗਿਲ ਨੂੰ ਲੈ ਕੇ ਭਾਰਤ ਪ੍ਰਤੀਰੋਧ ਕਰੇਗਾ , ਵਿਰੋਧ ਪ੍ਰਗਟ ਕਰੇਗਾ ਅਤੇ ਤਣਾਅ ਤੋਂ ਦੁਨੀਆ ਡਰ ਜਾਵੇਗੀ । ਦਖਲ ਦੇਣ ਲਈ , ਪੰਚਾਇਤ ਕਰਨ ਲਈ ਕੁਝ ਲੋਕ ਕੁੱਦ ਪੈਣਗੇ ਅਤੇ ਇੱਕ ਨਵੀਂ ਰੇਖਾ ਖਿੱਚਣ ' ਚ ਉਹ ਸਫਲ ਹੋਣਗੇ । ਲੇਕਿਨ ਅਸੀਂ ਜਵਾਬ ਦੇਵਾਂਗੇ , ਪ੍ਰਭਾਵਸ਼ਾਲੀ ਜਵਾਬ ਦੇਵਾਂਗੇ , ਇਸ ਦੀ ਉਮੀਦ ਉਨ੍ਹਾਂ ਨੂੰ ਨਹੀਂ ਸੀ’ ।
    ਸਾਥੀਓ , ਰੋਣ ਤੇ ਤਰਲੇ ਕਰਨ ਦੀ ਬਜਾਏ ਪ੍ਰਭਾਵੀ ਜਵਾਬ ਦੇਣ ਦਾ ਇਹੀ ਰਣਨੀਤਕ ਬਦਲਾਅ ਦੁਸ਼ਮਣ ' ਤੇ ਭਾਰਾ ਪੈ ਗਿਆ । ਇਸ ਤੋਂ ਪਹਿਲਾਂ ਅਟਲ ਜੀ ਦੀ ਸਰਕਾਰ ਨੇ ਗੁਆਂਢੀ ਦੇ ਨਾਲ ਜੋ ਸ਼ਾਂਤੀ ਦੀ ਪਹਿਲ ਕੀਤੀ ਸੀ , ਉਸ ਦੇ ਕਾਰਨ ਹੀ ਦੁਨੀਆ ਦਾ ਨਜ਼ਰੀਆ ਬਦਲਣ ਲਗਾ ਸੀ । ਉਹ ਦੇਸ਼ ਵੀ ਸਾਡੇ ਪੱਖ ਨੂੰ ਸਮਝਣ ਲੱਗੇ ਸਨ , ਜੋ ਪਹਿਲਾਂ ਸਾਡੇ ਗੁਆਂਢੀ ਦੀਆਂ ਹਰਕਤਾਂ ' ਤੇ ਅੱਖਾਂ ਮੀਟੀ ਰੱਖਦੇ ਸਨ ।
    ਭਾਈਓ ਅਤੇ ਭੈਣੋਂ , ਭਾਰਤ ਦਾ ਇਤਿਹਾਸ ਗਵਾਹ ਹੈ ਕਿ ਭਾਰਤ ਕਦੇ ਹਮਲਾਵਰ ਨਹੀਂ ਰਿਹਾ । ਮਾਨਵਤਾ ਦੇ ਹਿਤ ' ਚ ਸ਼ਾਂਤੀਪੂਰਨ ਆਚਰਣ( ਵਰਤਾਰਾ )- ਇਹ ਸਾਡੇ ਸੰਸਕਾਰਾਂ ' ਚ ਹੈ । ਸਾਡਾ ਦੇਸ਼ ਇਸੇ ਨੀਤੀ ' ਤੇ ਚਲਿਆ ਹੈ । ਭਾਰਤ ' ਚ ਸਾਡੀ ਸੈਨਾ ਦਾ ਅਕਸ ਦੇਸ਼ ਦੀ ਰੱਖਿਆ ਦਾ ਹੈ ਤਾਂ ਸਾਰੇ ਵਿਸ਼ਵ ਵਿੱਚ ਮਾਨਵਤਾ ਅਤੇ ਸ਼ਾਂਤੀ ਦੇ ਰੱਖਿਆ ਦਾ ਵੀ ਹੈ ।
    ਜਦੋਂ ਮੈਂ ਇਜ਼ਰਾਈਲ ਜਾਂਦਾ ਹਾਂ ਤਾਂ ਉੱਥੋਂ ਦੇ ਨੇਤਾ ਮੈਨੂੰ ਉਹ ਤਸਵੀਰ ਦਿਖਾਉਂਦੇ ਹਨ ਜਿਸ ਵਿੱਚ ਭਾਰਤ ਦੇ ਸਿਪਾਹੀਆਂ ਨੇ ਹਾਇਫਾ ਨੂੰ ਮੁਕਤ ਕਰਵਾਇਆ । ਜਦੋਂ ਮੈਂ ਫ੍ਰਾਂਸ ਜਾਂਦਾ ਹਾਂ ਤਾਂ ਉੱਥੋਂ ਦਾ ਸਮਾਰਕ ਵਿਸ਼ਵ ਯੁੱਧ ਸਮੇਂ ਭਾਰਤੀਆਂ ਦੇ ਬਲੀਦਾਨ ਦੀ ਗਾਥਾ ਗਾਉਂਦਾ ਹੈ ।
    ਵਿਸ਼ਵ ਯੁੱਧ ' ਚ ਪੂਰੀ ਮਾਨਵਤਾ ਲਈ ਇੱਕ ਲੱਖ ਤੋਂ ਜ਼ਿਆਦਾ ਭਾਰਤੀ ਜਵਾਨਾਂ ਦੀ ਸ਼ਹਾਦਤ ਨੂੰ ਭੁਲਾਇਆ ਨਹੀਂ ਜਾ ਸਕਦਾ ਅਤੇ ਵਿਸ਼ਵ ਇਹ ਵੀ ਨਹੀਂ ਭੁੱਲ ਸਕਦਾ ਕਿ ਸੰਯੁਕਤ ਰਾਸ਼ਟਰ ਪੀਸ ਕੀਪਿੰਗ ਮਿਸ਼ਨ ' ਚ ਸਰਬ - ਉੱਚ ਬਲੀਦਾਨ ਦੇਣ ਵਾਲਿਆਂ ' ਚ ਸਭ ਤੋਂ ਵੱਡੀ ਸੰਖਿਆ ਭਾਰਤੀ ਸੈਨਿਕਾਂ ਦੀ ਹੀ ਹੈ । ਕੁਦਰਤੀ ਆਫਤਾਂ ' ਚ ਸੈਨਾ ਦੇ ਸਮਰਪਣ ਅਤੇ ਸੇਵਾ ਦੀ ਭਾਵਨਾ , ਸੰਵੇਦਨਸ਼ੀਲ ਭੂਮਿਕਾ ਅਤੇ ਜਨ - ਜਨ ਤਕ ਪਹੁੰਚਣ ਦੀ ਸਮਰੱਥਾ ਨੇ ਸਾਲ - ਦਰ - ਸਾਲ ਹਰ ਭਾਰਤੀ ਦਾ ਦਿਲ ਛੂਹਿਆ ਹੈ ।
    ਸਾਥੀਓ , ਸਾਡੇ ਸੂਰਬੀਰ , ਸਾਡੀ ਪ੍ਰਾਕਰਮੀ ਸੈਨਾ ਪਰੰਪਰਾਗਤ ਯੁੱਧ ' ਚ ਮਾਹਿਰ ਹੈ । ਲੇਕਿਨ ਅੱਜ ਪੂਰਾ ਵਿਸ਼ਵ ਜਿਸ ਸਥਿਤੀ ' ਚੋਂ ਗੁਜਰ ਰਿਹਾ ਹੈ ਉਸ ਵਿੱਚ ਯੁੱਧ ਦਾ ਰੂਪ ਬਦਲ ਗਿਆ ਹੈ । ਅੱਜ ਵਿਸ਼ਵ , ਮਾਨਵਤਾ ਜਾਤ ਪ੍ਰੋਕਮੀ ਯੁੱਧ ਦਾ ਸ਼ਿਕਾਰ ਹੈ , ਜਿਸ ਵਿੱਚ ਆਤੰਕ ਪੂਰੀ ਮਾਨਵਤਾ ਲਈ ਇੱਕ ਬਹੁਤ ਵੱਡੀ ਚੁਣੌਤੀ ਦੇ ਰਿਹਾ ਹੈ । ਆਪਣੀਆਂ ਆਪਣੀਆਂ ਸਾਜ਼ਿਸ਼ਾਂ ਦੌਰਾਨ ਜੰਗ ' ਚ ਹਾਰੇ ਕੁਝ ਲੋਕ ਪ੍ਰੋਕਮੀ ਯੁੱਧ ਦੇ ਸਹਾਰੇ ਆਪਣਾ ਸਿਆਸੀ ਮਕਸਦ ਪੂਰਾ ਕਰਨ ਦੀ ਕੋਸ਼ਿਸ਼ ਕਰ ਰਹੇ ਹਨ , ਆਤੰਕ ਨੂੰ ਹੁਲਾਰਾ ਦੇ ਰਹੇ ਹਨ ।
    ਅੱਜ ਸਮੇਂ ਦੀ ਮੰਗ ਹੈ ਕਿ ਮਾਨਵਤਾ ' ਚ ਵਿਸ਼ਵਾਸ ਰੱਖਣ ਵਾਲੀਆਂ ਸਾਰੀਆਂ ਸ਼ਕਤੀਆਂ ਹਥਿਆਰਬੰਦ ਬਲਾਂ ਦੇ ਸਮਰਥਨ ' ਚ ਖੜ੍ਹੀਆਂ ਹੋਣ , ਤਾਂ ਹੀ ਆਤੰਕ ਦਾ ਪ੍ਰਭਾਵੀ ਤੌਰ ' ਤੇ ਮੁਕਾਬਲਾ ਕੀਤਾ ਜਾ ਸਕਦਾ ਹੈ ।
    ਭਾਈਓ ਅਤੇ ਭੈਣੋਂ , ਅੱਜ ਦੀਆਂ ਲੜਾਈਆਂ ਪੁਲਾੜ ਤਕ ਪਹੁੰਚ ਗਈਆਂ ਹਨ ਅਤੇ ਸਾਈਬਰ ਵਰਲਡ ' ਚ ਵੀ ਲੜੀਆਂ ਜਾਂਦੀਆਂ ਹਨ । ਇਸ ਲਈ ਸੈਨਾ ਨੂੰ ਆਧੁਨਿਕ ਬਣਾਉਣਾ , ਸਾਡੀ ਜ਼ਰੂਰਤ ਹੈ , ਸਾਡੀ ਪ੍ਰਾਥਮਿਕਤਾ ਵੀ ਹੈ । ਆਧੁਨਿਕਤਾ ਸਾਡੀ ਸੈਨਾ ਦੀ ਪਹਿਚਾਣ ਬਣਨੀ ਚਾਹੀਦੀ ਹੈ । ਜਲ ਹੋਵੇ , ਥਲ ਹੋਵੇ , ਆਸਮਾਨ ਹੋਵੇ , ਸਾਡੀ ਸੈਨਾ ਆਪਣੇ ਆਪਣੇ ਖੇਤਰ ' ਚ ਸਭ ਤੋਂ ਉੱਚੇ ਸਿਖਰ ਨੂੰ ਪ੍ਰਾਪਤ ਕਰਨ ਦੀ ਸਮਰੱਥਾ ਰੱਖੇ ਅਤੇ ਆਧੁਨਿਕ ਬਣੇ , ਇਹ ਸਾਡੀ ਕੋਸ਼ਿਸ਼ ਹੈ ।
    ਰਾਸ਼ਟਰ ਦੀ ਸੁਰੱਖਿਆ ਲਈ ਨਾ ਕਿਸੇ ਦੇ ਦਬਾਅ ' ਚ ਕੰਮ ਹੋਵੇਗਾ , ਨਾ ਪ੍ਰਭਾਵ ' ਚ ਅਤੇ ਨਾ ਹੀ ਕਿਸੇ ਅਭਾਵ ' ਚ । ਭਾਵੇਂ ' ਅਰਿਹੰਤ ' ਦੇ ਜ਼ਰੀਏ ਪ੍ਰਮਾਣੂ ਤ੍ਰਿਕੋਣ ਦੀ ਸਥਾਪਨਾ ਹੋਵੇ ਜਾਂ ਫਿਰ ‘A-SAT’ ਪਰੀਖਣ , ਭਵਿੱਖ ਦੀਆਂ ਰੱਖਿਆ ਜ਼ਰੂਰਤਾਂ , ਆਪਣੇ ਸੰਸਾਧਨਾਂ ਦੀ ਸੁਰੱਖਿਆ ਲਈ ਦਬਾਵਾਂ ਦੀ ਪਰਵਾਹ ਕੀਤੇ ਬਿਨਾ ਅਸੀਂ ਕਦਮ ਉਠਾਏ ਹਨ ਅਤੇ ਉਠਾਉਂਦੇ ਰਹਾਂਗੇ ।
    ਗਹਿਰੇ ਸਮੁੰਦਰ ਤੋਂ ਲੈ ਕੇ ਅਸੀਸ ਪੁਲਾੜ ਤਕ , ਜਿਥੇ - ਜਿਥੇ ਵੀ ਭਾਰਤ ਦੇ ਹਿਤਾਂ ਦੀ ਰਾਖੀ ਦੀ ਜ਼ਰੂਰਤ ਹੋਵੇਗੀ , ਭਾਰਤ ਆਪਣੀ ਸਮਰੱਥਾ ਦੀ ਭਰਪੂਰ ਵਰਤੋਂ ਕਰੇਗਾ । ਇਸੇ ਸੋਚ ਦੇ ਨਾਲ ਦੇਸ਼ ' ਚ ਸੈਨਾ ਦੇ ਆਧੁਨਿਕੀਕਰਨ ਦਾ ਕੰਮ ਵੀ ਤੇਜੀ ਨਾਲ ਚਲ ਰਿਹਾ ਹੈ ।
    ਆਧੁਨਿਕ ਰਾਈਫਲਾਂ ਤੋਂ ਲੈ ਕੇ ਟੈਂਕ , ਤੋਪਾਂ ਅਤੇ ਲੜਾਕੂ ਜਹਾਜ਼ਾਂ ਤੱਕ , ਅਸੀਂ ਭਾਰਤ ' ਚ ਤੇਜ਼ੀ ਨਾਲ ਬਣਾ ਰਹੇ ਹਾਂ । ਡਿਫੈਂਸ ' ਚ ਮੇਕ ਇਨ ਇੰਡੀਆ ਲਈ ਪ੍ਰਾਈਵੇਟ ਸੈਕਟਰ ਦੀ ਅਧਿਕ ਭਾਗੀਦਾਰੀ ਅਤੇ ਵਿਦੇਸ਼ੀ ਨਿਵੇਸ਼ ਲਈ ਵੀ ਅਸੀਂ ਕੋਸ਼ਿਸ਼ ਤੇਜ਼ ਕਰ ਦਿੱਤੀਆਂ ਹਨ । ਜ਼ਰੂਰਤ ਦੇ ਅਨੁਸਾਰ ਆਧੁਨਿਕ ਅਸਤਰ-ਸ਼ਸਤਰ( ਹਥਿਆਰ) ਵੀ ਮੰਗਵਾਏ ਜਾ ਰਹੇ ਹਨ ।
    ਆਉਣ ਵਾਲੇ ਸਮੇਂ ' ਚ ਸਾਡੀ ਸੈਨਾ ਨੂੰ ਦੁਨੀਆ ਦਾ ਆਧੁਨਿਕਤਮ ਸਾਜੋ ਸਮਾਨ ਮਿਲਣ ਵਾਲਾ ਹੈ । ਲੇਕਿਨ ਸਾਥੀਓ , ਸੈਨਾ ਦੇ ਪ੍ਰਭਾਵੀ ਹੋਣ ਲਈ ਆਧੁਨਿਕਤਾ ਦੇ ਨਾਲ ਹੀ ਇੱਕ ਹੋਰ ਗੱਲ ਮਹੱਤਵਪੂਰਨ ਹੈ । ਇਹ ਹੈ jointness. ਭਾਵੇਂ ਵਰਦੀ ਕਿਸੇ ਵੀ ਤਰ੍ਹਾਂ ਦੀ ਹੋਵੇ , ਉਸ ਦਾ ਰੰਗ ਕੋਈ ਵੀ ਹੋਵੇ , ਕੋਈ ਵੀ ਪਹਿਨੇ , ਲੈਕਿਨ ਮਕਸਦ ਇੱਕੋ ਹੁੰਦਾ ਹੈ , ਮਨ ਇੱਕ ਹੀ ਹੁੰਦਾ ਹੈ । ਜਿਵੇਂ ਸਾਡੇ ਦੇਸ਼ ਦੇ ਝੰਡੇ ' ਚ ਤਿੰਨ ਅਲੱਗ-ਅਲੱਗ ਰੰਗ ਹਨ , ਲੇਕਿਨ ਉਹ ਤਿੰਨ ਰੰਗ ਇਕੱਠੇ ਹੋ ਕੇ ਜੋ ਝੰਡਾ ਬਣਦਾ ਹੈ , ਜੋ ਜੀਉਣ - ਮਰਨ ਦੀ ਪ੍ਰੇਰਣਾ ਦਿੰਦਾ ਹੈ । ਉਸੇ ਤਰ੍ਹਾਂ ਸਾਡੀ ਸੈਨਾ ਦੇ ਤਿੰਨੇ ਅੰਗਾਂ ਨੂੰ ਆਧੁਨਿਕ ਸਮਰੱਥਾਵਾਨ ਹੋਣ ਦੇ ਨਾਲ ਹੀ ਵਿਵਹਾਰ ਅਤੇ ਵਿਵਸਥਾ ਵਿੱਚ ਆਪਸ ' ਚ ਜੁੜਨਾ , ਇਹ ਸਮੇਂ ਦੀ ਮੰਗ ਹੈ ।
    ਸਾਥੀਓ , ਸੈਨਾ ਦੇ ਸਸ਼ਕਤੀਕਰਨ ਦੇ ਨਾਲ - ਨਾਲ ਅਸੀਂ ਸੀਮਾ ਨਾਲ ਲਗਦੇ ਪਿੰਡਾਂ ਨੂੰ ਵੀ ਰਾਸ਼ਟਰ ਦੀ ਸੁਰੱਖਿਆ ਅਤੇ ਵਿਕਾਸ ' ਚ ਭਾਗੀਦਾਰ ਬਣਾ ਰਹੇ ਹਾਂ । ਭਾਵੇਂ ਦੂਸਰੇ ਦੇਸ਼ਾਂ ਨਾਲ ਲਗੀ ਸਾਡੀ ਸਰਹੱਦ ਹੋਵੇ ਜਾਂ ਫਿਰ ਸਮੁੰਦਰੀ ਤਟ ' ਤੇ ਵਸੇ ਪਿੰਡ , infrastructure ਨੂੰ ਮਜ਼ਬੂਤ ਕੀਤਾ ਜਾ ਰਿਹਾ ਹੈ । ਸਾਨੂੰ ਇਹ ਚੰਗੀ ਤਰ੍ਹਾਂ ਅਹਿਸਾਸ ਹੈ ਕਿ ਸੀਮਾ ' ਤੇ ਵਸੇ ਪਿੰਡਾਂ ਨੂੰ ਪਰੇਸ਼ਾਨੀ ਦਾ ਸਾਮ੍ਹਣਾ ਕਰਨਾ ਪੈਂਦਾ ਹੈ । ਮੁਸ਼ਕਿਲ ਹਾਲਾਤ ਦੇ ਕਾਰਨ ਸੀਮਾ ' ਤੇ ਵਸੇ ਲੋਕਾਂ ਨੂੰ ਹਿਜਰਤ(ਪਲਾਇਨ) ਲਈ ਮਜਬੂਰ ਹੋਣਾ ਪੈਂਦਾ ਹੈ ।
    ਇਸ ਸਥਿਤੀ ਨੂੰ ਬਦਲਣ ਲਈ ਬੀਤੇ ਪੰਜ ਵਰ੍ਹਿਆਂ ' ਚ Border Area Development Program ਨੂੰ ਸਸ਼ਕਤ( ਮਜ਼ਬੂਤ) ਕੀਤਾ ਗਿਆ । ਦੇਸ਼ ਦੇ 17 ਰਾਜਾਂ ਨੂੰ ਸਾਢੇ ਚਾਰ ਹਜ਼ਾਰ ਕਰੋੜ ਤੋਂ ਅਧਿਕ ਦੀ ਮਦਦ ਇਸੇ ਇੱਕ ਕੰਮ ਲਈ ਦਿੱਤੀ ਗਈ ਹੈ ।
    ਜੰਮੂ - ਕਸ਼ਮੀਰ ' ਚ ਅੰਤਰਰਾਸ਼ਟਰੀ ਸੀਮਾ ਨਾਲ ਲਗਦੇ ਲੋਕਾਂ ਨੂੰ ਰਾਖਵਾਂਕਰਨ – ਇਹ ਵੀ ਇਸੇ ਕੜੀ ' ਚ ਲਿਆ ਗਿਆ ਇੱਕ ਅਹਿਮ ਫੈਸਲਾ ਹੈ । ਮੈਨੂੰ ਪੂਰਾ ਵਿਸ਼ਵਾਸ ਹੈ ਕਿ ਦੇਸ਼ ਦੇ ਹਰ ਨਾਗਰਿਕ ਅਤੇ ਆਪਣੇ ਸੂਰਬੀਰਾਂ ਦੀਆਂ ਸਾਂਝੀਆਂ ਕੋਸ਼ਿਸ਼ਾਂ ਨਾਲ ਦੇਸ਼ ਦੀ ਸੁਰੱਖਿਆ ਅਖੰਡ ( ਮਜ਼ਬੂਤ) ਹੈ ਅਤੇ ਅਖੰਡ( ਮਜ਼ਬੂਤ) ਰਹੇਗਾ । ਜਦੋਂ ਦੇਸ਼ ਸੁਰੱਖਿਅਤ ਰਹੇਗਾ , ਤਾਂ ਹੀ ਵਿਕਾਸ ਦੀਆਂ ਨਵੀਆਂ ਉਚਾਈਆਂ ਨੂੰ ਛੂਹ ਸਕੇਗਾ । ਪਰ ਰਾਸ਼ਟਰ ਨਿਰਮਾਣ ਦੇ ਪਥ ' ਤੇ ਸਾਨੂੰ ਕੁਝ ਗੱਲਾਂ ਦਾ ਵੀ ਧਿਆਨ ਰਖਣਾ ਹੋਵੇਗਾ ।
    ਭਾਈਓ ਅਤੇ ਭੈਣੋ , 1947 ' ਚ ਕੀ ਸਿਰਫ਼ ਇੱਕ ਭਾਸ਼ਾ ਵਿਸ਼ੇਸ਼ ਬੋਲਣ ਵਾਲੇ ਆਜ਼ਾਦ ਹੋਏ ਸਨ ਜਾਂ ਸਿਰਫ਼ ਇੱਕ ਪੰਥ ਦੇ ਲੋਕ ਆਜ਼ਾਦ ਹੋਏ ਸਨ ? ਕੀ ਸਿਰਫ਼ ਇੱਕ ਜਾਤ ਦੇ ਲੋਕ ਆਜ਼ਾਦ ਹੋਏ ਸਨ ? ਜੀ ਨਹੀਂ , ਪੂਰਾ ਭਾਰਤ ਆਜ਼ਾਦ ਹੋਇਆ ਸੀ ।
    ਜਦੋਂ ਅਸੀਂ ਆਪਣਾ ਸੰਵਿਧਾਨ ਲਿਖਿਆ ਸੀ ਤਾਂ ਕੀ ਸਿਰਫ਼ ਇੱਕ ਭਾਸ਼ਾ , ਪੰਥ ਜਾਂ ਜਾਤ ਦੇ ਲੋਕਾਂ ਲਈ ਲਿਖਿਆ ਸੀ ? ਜੀ ਨਹੀਂ , ਪੂਰੇ ਭਾਰਤ ਲਈ ਲਿਖਿਆ ਸੀ । ਅਤੇ ਜਦੋਂ 20 ਸਾਲ ਪਹਿਲਾਂ ਸਾਡੇ 500 ਤੋਂ ਅਧਿਕ ਵੀਰ ਸੈਨਾਨੀਆਂ (ਬਹਾਦਰ ਜੋਧਿਆਂ) ਨੇ ਕਰਗਿਲ ਦੀਆਂ ਬਰਫ਼ੀਲੀਆਂ ਪਹਾੜੀਆਂ ' ਚ ਕੁਰਬਾਨੀਆਂ ਦਿੱਤੀਆਂ ਸਨ , ਤਾਂ ਕਿਸ ਦੇ ਲਈ ਦਿੱਤੀਆਂ ਸਨ ? ਵੀਰ ਚੱਕਰ ਹਾਸਲ ਕਰਨ ਵਾਲੇ ਤਮਿਲਨਾਡੂ ਦੇ ਰਹਿਣ ਵਾਲੇ , ਬਿਹਾਰ ਰੈਜੀਮੈਂਟ ਦੇ ਮੇਜਰ ਸਰਵਾਣਨਹੀਰੇ ਆਵ੍ ਬਟਾਲਿਕ ਨੇ ਕਿਸ ਦੇ ਲਈ ਸ਼ਹੀਦੀ ਦਿੱਤੀ ਸੀ ? ਵੀਰ ਚੱਕਰ ਹਾਸਲ ਕਰਨ ਵਾਲੇ , ਦਿੱਲੀ ਦੇ ਰਹਿਣ ਵਾਲੇ ਰਾਜਪੂਤਾਨਾ ਰਾਈਫਲਸ ਦੇ ਕੈਪਟਨ ਹਨੀਫ ਉਦਦੀਨ ਨੇ ਕਿਸ ਦੇ ਲਈ ਕੁਰਬਾਨੀ ਦਿੱਤੀ ਸੀ ? ਅਤੇ ਪਰਮਵੀਰ ਚੱਕਰ ਹਾਸਲ ਕਰਨ ਵਾਲੇ , ਹਿਮਾਚਲ ਪ੍ਰਦੇਸ਼ ਦੇ ਸਪੂਤ , ਜੰਮੂ ਐਂਡ ਕਸ਼ਮੀਰ ਰਾਈਫਲਸ ਦੇ ਕੈਪਟਨ ਵਿਕਰਮ ਬੱਤਰਾ ਨੇ ਜਦੋਂ ਕਿਹਾ ਸੀ - ਯੇ ਦਿਲ ਮਾਂਗੇ ਮੋਰ , ਤਾਂ ਉਨ੍ਹਾਂ ਦਾ ਦਿਲ ਕਿਸ ਦੇ ਲਈ ਮੰਗ ਰਿਹਾ ਸੀ ? ਆਪਣੇ ਲਈ ਨਹੀਂ , ਕਿਸੇ ਇੱਕ ਭਾਸ਼ਾ , ਧਰਮ ਜਾਂ ਜਾਤ ਲਈ ਨਹੀਂ , ਪੂਰੇ ਭਾਰਤ ਲਈ ; ਮਾਂ ਭਾਰਤੀ ਲਈ ।
    ਆਓ , ਅਸੀਂ ਸਾਰੇ ਮਿਲ ਕੇ ਧਾਰ ਲਈਏ ਕਿ ਇਹ ਬਲੀਦਾਨ , ਇਹ ਕੁਰਬਾਨੀਆਂ ਅਸੀਂ ਵਿਅਰਥ ਨਹੀਂ ਜਾਣ ਦਿਆਂਗੇ । ਅਸੀਂ ਉਨ੍ਹਾਂ ਤੋਂ ਪ੍ਰੇਰਣਾ ਲਵਾਂਗੇ ਅਤੇ ਉਨ੍ਹਾਂ ਦੇ ਸੁਪਨਿਆਂ ਦਾ ਭਾਰਤ ਬਣਾਉਣ ਲਈ ਅਸੀਂ ਵੀ ਆਪਣੀ ਜ਼ਿੰਦਗੀ ਖਪਾਉਂਦੇ ਰਹਾਂਗੇ ।
    ਅੱਜ ਇਸ ਕਰਗਿਲ ਦੇ ਵਿਜੈ ਪਰੁਬ ' ਤੇ ਅਸੀਂ ਵੀਰਾਂ ਤੋਂ ਪ੍ਰੇਰਣਾ ਲੈਂਦੇ ਹੋਏ , ਉਨ੍ਹਾਂ ਬਹਾਦਰ ਮਾਵਾਂ ਤੋਂ ਪ੍ਰੇਰਣਾ ਲੈਂਦੇ ਹੋਏ , ਦੇਸ਼ ਲਈ ਆਪਣੇ ਕਰਤੱਵਾਂ ( ਫਰਜ਼ਾਂ) ਨੂੰ ਅਸੀਂ ਆਪਣੇ ਆਪ ਨੂੰ ਸਮਰਪਿਤ ਕਰੀਏ । ਇਸੇ ਇੱਕ ਭਾਵ ਨਾਲ ਉਨ੍ਹਾਂ ਵੀਰਾਂ ਨੂੰ ਨਮਨ ਕਰਦੇ ਹੋਏ ਆਪ ਸਭ ਮੇਰੇ ਨਾਲ ਬੋਲੋ :
    ਭਾਰਤ ਮਾਤਾ ਕੀ - ਜੈ
    ਭਾਰਤ ਮਾਤਾ ਕੀ – ਜੈ
    ਭਾਰਤ ਮਾਤਾ ਕੀ – ਜੈ


    ਬਹੁਤ-ਬਹੁਤ ਧੰਨਵਾਦ।


    -----------------


    ਵੀਆਰਆਰਕੇ/ਐੱਚਐੱਚ/ਐੱਨਐੱਸ

    
    
    (Release ID: 1580672) Visitor Counter : 3
    
    
      Read this release in: English