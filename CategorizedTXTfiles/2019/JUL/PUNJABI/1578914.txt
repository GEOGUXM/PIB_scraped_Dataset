      ਮਾਈਕਰੋ , ਸਮਾਲ ਅਤੇ ਮੀਡੀਅਮ ਉੱਦਮ ਮੰਤਰਾਲਾ

      ਕੇਵੀਆਈਸੀ ਨੇ ਦੁਆਰਕਾ ਦੇ ਐੱਸਪੀਜੀ ਪਰਿਸਰ ਵਿੱਚ ਮਧੂਮੱਖੀ ਪਾਲਣ ਵਾਲੇ ਬਕਸੇ ( Bee Boxes) ਲਗਾਏ
      ਕੇਵੀਆਈਸੀ ਮਧੂਮੱਖੀ ਬਕਸਿਆਂ ਕਰਕੇ ਪਿਛਲੇ ਡੇਢ ਵਰ੍ਹੇ ਦੌਰਾਨ 11,000 ਨਵੇਂ ਰੋਜ਼ਗਾਰ ਹੋਏ ਅਤੇ 4 ਕਰੋੜ ਰੁਪਏ ਦੇ ਸ਼ਹਿਦ ਦਾ ਉਤਪਾਦਨ ਹੋਇਆ

      Posted On: 15 JUL 2019 4:30PM by PIB Chandigarh

    ਸਪੈਸ਼ਲ ਪ੍ਰੋਟੈਕਸ਼ਨ ਗਰੁੱਪ ( ਐੱਸਪੀਜੀ ) ਨੇ ਆਪਣੇ ਪਰਿਸਰ ਵਿੱਚ ਬੀ-ਬਾਕਸ (ਮਧੂਮੱਖੀਆਂ ਪਾਲਣ ਵਾਲੇ ਬਕਸੇ) ਲਗਾਏ ਹਨ । ਇਨ੍ਹਾਂ ਬਕਸਿਆਂ ਨੂੰ ਖਾਦੀ ਅਤੇ ਗ੍ਰਾਮ ਉਦਯੋਗ ਕਮਿਸ਼ਨ ( ਕੇਵੀਆਈਸੀ ) ਨੇ ਉਪਲੱਬਧ ਕਰਵਾਇਆ ਹੈ । ਇਨ੍ਹਾਂ ਬਕਸਿਆਂ ਨੂੰ ਐੱਸਪੀਜੀ ਦੇ ਦੁਆਰਕਾ ਸਥਿਤ ਹੈੱਡਕੁਆਰਟਰ ਵਿੱਚ ਲਗਾਇਆ ਗਿਆ ਹੈ । ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਹਾਲ ਹੀ ਵਿੱਚ ਜਦੋਂ ਐੱਸਪੀਜੀ ਹੈੱਡਕੁਆਰਟਰ ਦੇ ਦੌਰੇ ਉੱਤੇ ਗਏ ਸਨ , ਤਦ ਉਨ੍ਹਾਂ ਨੇ ਇਸ ਦੀ ਸਲਾਹ ਦਿੱਤੀ ਸੀ । ਸ਼ਹਿਦ ਉਤਪਾਦਨ ਦੇ ਇਲਾਵਾ ਪਰਿਸਰ ਵਿੱਚ ਫੁੱਲ - ਬੂਟਿਆਂ ਨੂੰ ਪ੍ਰੋਤਸਾਹਨ ਮਿਲੇਗਾ , ਕਿਉਂਕਿ ਮਧੂਮੱਖੀਆਂ ਫੁੱਲਾਂ ਦਾ ਪਰਾਗ ਜਮ੍ਹਾਂ ਕਰਦੀਆਂ ਹਨ । ਪਰਾਗ ਕਣਾਂ ਤੋਂ ਫੁੱਲ ਖਿੜਦੇ ਹਨ ਅਤੇ ਸ਼ਹਿਦ ਵੀ ਪ੍ਰਾਪਤ ਹੁੰਦਾ ਹੈ ।


    ਐੱਸਪੀਜੀ ਅਧਿਕਾਰੀਆਂ ਨੇ ਮਾਰਗਦਰਸ਼ਨ ਅਤੇ ਸਿਖਲਾਈ ਲਈ ਕੇਵੀਆਈਸੀ ਨਾਲ ਹਾਲ ਹੀ ਵਿੱਚ ਸੰਪਰਕ ਕੀਤਾ ਸੀ , ਤਾਕਿ ਉਨ੍ਹਾਂ ਦੇ ਪਰਿਸਰ ਵਿੱਚ ਇਹ ਵਿਵਸਥਾ ਹੋ ਸਕੇ । ਕੇਵੀਆਈਸੀ ਦੇ ਚੇਅਰਮੈਨ ਸ਼੍ਰੀ ਵਿਨੈ ਕੁਮਾਰ ਸਕਸੈਨਾ ਨੇ ਦੱਸਿਆ ਕਿ ਮਧੂਮੱਖੀਆਂ ਦੇ ਛੱਤਿਆਂ ਦੀ ਜਾਂਚ ਕਰਨ , ਮਧੂਮੱਖੀ ਪਾਲਣ ਸਬੰਧੀ ਉਪਕਰਣਾਂ ਤੋਂ ਜਾਣੂ ਕਰਾਉਣ , ਮਧੂਮੱਖੀਆਂ ਦੇ ਰੋਗਾਂ ਅਤੇ ਉਨ੍ਹਾਂ ਨੂੰ ਨੁਕਸਾਨ ਪਹੁੰਚਉਣ ਵਾਲੇ ਕਾਰਨਾਂ ਦੀ ਪਹਿਚਾਣ ਕਰਨ , ਸ਼ਹਿਦ ਕੱਢਣ , ਮੋਮ ਨੂੰ ਸਾਫ਼ ਕਰਨ ਅਤੇ ਬਸੰਤ , ਗਰਮੀ , ਮੌਨਸੂਨ ਅਤੇ ਸਰਦੀਆਂ ਦੇ ਮੌਸਮ ਵਿੱਚ ਛੱਤਿਆਂ ਨੂੰ ਸਹੇਜਣ ਬਾਰੇ ਐੱਸਪੀਜੀ ਦੇ 3 ਮਾਲੀਆਂ ਨੂੰ ਕੇਵੀਆਈਸੀ ਦੇ ਟ੍ਰੇਨਿੰਗ ਸੈਂਟਰ ਵਿੱਚ ਟ੍ਰੇਨਿੰਗ ਦਿੱਤੀ ਗਈ ਸੀ । ਇਸ ਦੇ ਬਾਅਦ ਐੱਸਪੀਜੀ ਅਧਿਕਾਰੀਆਂ ਦੀ ਹਾਜ਼ਰੀ ਵਿੱਚ ਬਕਸੇ ਪਰਿਸਰ ਵਿੱਚ ਲਗਾਏ ਗਏ ਸਨ ।


    ਸ਼੍ਰੀ ਸਕਸੈਨਾ ਨੇ ਦੱਸਿਆ ਕਿ ਕੇਵੀਆਈਸੀ ਨੇ ਪਿਛਲੇ ਡੇਢ ਸਾਲ ਵਿੱਚ ਦੇਸ਼ ਭਰ ਵਿੱਚ 1.10 ਲੱਖ ਤੋਂ ਅਧਿਕ ਬੀ - ਬਕਸੇ ਵੰਡੇ ਹਨ । ਇਨ੍ਹਾਂ ਕਾਰਨ ਕਿਸਾਨਾਂ , ਬੇਰੋਜ਼ਗਾਰ ਨੌਜਵਾਨਾਂ ਅਤੇ ਕਬਾਇਲੀ ਭਾਈਚਾਰਿਆਂ ਲਈ 11 , 000 ਤੋਂ ਅਧਿਕ ਨਵੇਂ ਰੋਜ਼ਗਾਰ ਪੈਦਾ ਹੋਏ : ਕੇਵਲ ਇਨ੍ਹਾਂ ਬਕਸਿਆਂ ਤੋਂ ਹੀ 4 ਕਰੋੜ ਰੁਪਏ ਦੇ ਮੁੱਲ ਦਾ 430 ਮੀਟ੍ਰਿਕ ਟਨ ਸ਼ਹਿਦ ਪ੍ਰਾਪਤ ਕੀਤਾ ਗਿਆ ਹੈ ।


    *****


    ਐੱਨਪੀ/ਐੱਸਕੇਪੀ/ਆਈਏ

    
    
    (Release ID: 1578914) Visitor Counter : 2
    
    
      Read this release in: English