      PIB Headquarters

      சென்னை அண்ணா சாலை தலைமை அஞ்சலகத்தில் முகவர்களை தேர்வு செய்ய நேர்முகத் தேர்வு
      Posted On: 11 JUL 2019 12:00PM by PIB Chennai


    சென்னை அண்ணா சாலை தலைமை அஞ்சலக , முதன்மை அதிகாரி திரு.வி.கனகராஜன் விடுத்துள்ள அறிக்கையில் கூறியிருப்பதாவது:-


    அஞ்சலக ஆயுள் காப்பீட்டு திட்டங்களை விற்பனை செய்வதற்கான பட்டியலிடுதல் குழு உறுப்பினர்கள் மற்றும் நேரடி முகவர்களை தேர்வு செய்வதற்காக, நேர்முகத்தேர்வு சென்னை அண்ணா சாலை தலைமை அஞ்சலகத்தில் வரும் 17.07.2019 அன்று காலை 11 மணிக்கு நடைபெறவுள்ளது. இதில் பங்கேற்க விருப்பமுள்ளவர்கள் பின்வரும் தகுதிகளைக் கொண்டவர்களாக இருக்க வேண்டும்.


    தகுதிகள் விவரம்:


    1. 5000-த்திற்கும் குறைவான மக்கள் தொகையைக் கொண்ட


    பகுதியில் வசிக்கும் விண்ணப்பதாரர்கள் 10ஆம் வகுப்பு தேர்ச்சி பெற்றிருக்க வேண்டும். 5000-த்திற்கும் மேற்பட்ட மக்கள் தொகையைக் கொண்ட பகுதியில் வாழும் விண்ணப்பதாரர்கள் 12ஆம் வகுப்பு தேர்ச்சி பெற்றிருக்க வேண்டும்.


    2. வயது : 18 முதல் 60 வரை


    3. வகைகள் : ஆயுள் காப்பீட்டு முன்னாள் ஆலோசகர்கள் / ஆயுள் காப்பீட்டு நிறுவனத்தின் முன்னாள் முகவர்கள் / அங்கன்வாடி பணியாளர்கள், மகிளா மண்டல் பணியாளர்கள், சுய உதவிக்குழுவினர், முன்னாள் ராணுவத்தினர், ஓய்வு பெற்ற ஆசிரியர்கள், வேலைவாய்ப்பு இல்லாதவர்கள் / சுயவேலையில் ஈடுபட்டுள்ள இளைஞர்கள் அல்லது மேற்கண்ட தகுதிகளைக் கொண்ட விருப்பமுள்ளவர்கள். (எந்த ஒரு காப்பீட்டு நிறுவனத்திலும் தற்போது முகவர்கள் / ஆயுள் காப்பீட்டு ஆலோசகர்களாக பணியாற்றுபவர்கள், இந்த நேர்முகத் தேர்வில் பங்கேற்க தகுதியில்லை)


    4. விரும்பத்தக்கது: காப்பீட்டுத் திட்டங்களை விற்பதில் அனுபவம் மிக்கவர்கள், கணினி அறிவு பெற்றவர்கள், பணியாற்றும் பகுதியைப் பற்றி நன்கு தெரிந்தவர்கள்.


    விண்ணப்பதாரர்கள் தங்களது தகுதி பற்றிய குறிப்புகள், 2 பாஸ்போர்ட் அளவு புகைப்படங்கள், வயது / கல்வித்தகுதி / தேவையான சான்றிதழ்கள் மற்றும் அனுபவ தகவல்களுடன் நேரில் வரலாம்.


    இவ்வாறு அறிக்கையில் கூறப்பட்டுள்ளது.


    ----

    
    
    (Release ID: 1578404) Visitor Counter : 90
    
    
      Read this release in: English