      குடியரசுத் தலைவர் செயலகம்

      இந்திய வனவியல் பணி பயிற்சி அதிகாரிகள் குடியரசுத் தலைவருடன் சந்திப்பு
      Posted On: 23 JUL 2019 12:33PM by PIB Chennai


    இந்திய வனவியல் பணி (2018-20 தொகுப்பு)பயிற்சி அதிகாரிகள், குடியரசுத்தலைவர் திரு.ராம் நாத் கோவிந்தை இன்று (ஜூலை 23, 2019) குடியரசுத்தலைவர் மாளிகையில் சந்தித்தனர்.


    அவர்களிடயே பேசிய குடியரசுத் தலைவர், நாட்டின் வன வளத்தை பாதுகாக்கவும், பசுமை படலத்தை அதிகரிக்கவும் மத்திய - மாநில அரசுகள் பல்வேறு முயற்சிகளை மேற்கொண்டு வருவதாக கூறினார். எனினும், மக்கள் சக்தியை திரட்டுவதன் மூலமே, சுற்றுச்சூழலை சீரமைத்து, நீண்ட நாட்களுக்கு பாதுகாக்க முடியும் என்றார். வனப்பகுதிகள் மற்றும் அதனை ஒட்டிய பகுதிகளில், பழங்குடியினர் உள்ளிட்ட ஏழை மக்கள் ஏராளமானோர் வசித்து வருவதையும் அவர் சுட்டிக்காட்டினார். வனப்பகுதிகளில் இருந்துதான் அவர்களது உணவு மற்றும் கால்நடை தீவன தேவைகள் பூர்த்தி செய்யப்பட்டு வருவதாகவும் குடியரசுத் தலைவர் குறிப்பிட்டார். எளிமையான, கடின உழைப்பாளிகளான இவர்கள், அறிவில் சிறந்தவர்கள் என்றும் அவர் தெரிவித்தார். வனப்பகுதிகளைத்தான் இவர்கள் தங்களது பாரம்பரியம் மற்றும் நம்பிக்கைக்குரிய பகுதிகளாக கருதி வணங்கி வருவதாகவும் அவர் கூறினார். எனவே, வனப்பகுதிகளை பாதுகாக்க மெற்கொள்ளப்படும் எந்த ஒரு நடவடிக்கையும், பழங்குடியின மக்களின் அடிப்படை தேவைகளை பாதிக்காத வகையில் அமைவதோடு, இதுபோன்ற திட்டங்களில் அவர்களையும் பங்கு பெறச்செய்ய வேண்டும் என்று திரு ராம் நாத் கோவிந்த் கேட்டுக்கொண்டார்.


    கூடுதல் விவரங்களுக்கு www.pib.nic.in இணையதளத்தைக் காணவும்


    *******

    
    
    (Release ID: 1579915) Visitor Counter : 33
    
    
      Read this release in: English , Urdu , Marathi , Hindi , Punjabi , Gujarati