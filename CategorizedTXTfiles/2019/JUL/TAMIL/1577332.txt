      நிதி அமைச்சகம்

      பொருளாதார மற்றும் சமூக வளர்ச்சிக்கு உதவும் சட்டத் துறை செயல்பாடுகளில் முதலீடு செய்யுமாறு பொருளாதார ஆய்வறிக்கை பரிந்துரை
      Posted On: 04 JUL 2019 12:10PM by PIB Chennai


    மத்திய நிதி மற்றும் பெருநிறுவன விவகாரத் துறை அமைச்சர் திருமதி. நிர்மலா சீதாராமன் , 2018-19 ஆம் ஆண்டுக்கான பொருளாதார ஆய்வறிக்கையை இன்று நாடாளுமன்றத்தில் சமர்ப்பித்தார். பொருளாதார ஆளுமை மற்றும் சட்டத்தின் ஆட்சிக்கு இடையில் உள்ள தொடர்பு பற்றி இதில் விவரிக்கப் பட்டுள்ளது. ``குழப்பங்களுக்கு முடிவு கட்டுதல்: நீதித் துறையில் கீழமை நிலையில் செயல்திறனை எப்படி அதிகரிப்பது'' என்ற தலைப்பில் இதுபற்றி குறிப்பிடப் பட்டுள்ளது. தொழில் செய்வதற்கு உகந்த எளிமையான சூழ்நிலை என்ற அம்சத்தை மேம்படுத்துவதில், ஒப்பந்த அமலாக்கம் என்ற விஷயம் தான் பெரிய தடையாக இருக்கிறது. ``ஒப்பந்த அமலாக்கம் மற்றும் சர்ச்சைகளை தீர்த்து வைத்தல் ஆகியவற்றில் ஏற்படும் தாமதம் தான் , இந்தியாவில் தொழில் செய்வதற்கு உகந்த எளிமையான சூழ்நிலை என்ற அம்சத்துக்கு தனிப்பட்ட மிகப் பெரிய தடையாக இருக்கிறது என்பது உண்மயானதாக இருக்கிறது'' என்று அறிக்கையில் தெரிவிக்கப்பட்டுள்ளது. ``நீதிமன்றங்களில் 3.5 கோடி வழக்குகள் நிலுவையில் உள்ளன என்பதால் இதில் ஆச்சர்யம் எதுவும் இல்லை. 87.5 சதவீத வழக்குகள் நிலுவையில் இருக்கும் மாவட்ட மற்றும் துணை நீதிமன்றங்களில் தான் இவை அதிகமாக உள்ளன'' என்றும் அறிக்கையில் தெரிவிக்கப் பட்டுள்ளது. எனவே, சீர்திருத்தங்களில், இந்தத் துறையில் கவனம் செலுத்தப்பட வேண்டும் என்று அறிக்கையில் குறிப்பிடப் பட்டுள்ளது. சட்ட நடைமுறையில் சிறிய முதலீடு செய்வதன் மூலம் பொருளாதார வளர்ச்சி மற்றும் சமூக நலன் வளர்ச்சியில் உள்ள பெரிய தடைகள் நீக்கப்படும் என்று அறிக்கையில் சுட்டிக்காட்டப் பட்டுள்ளது.


    வங்கிக் கடனுக்கு திவால்நிலை அறிவிப்புக்கான நடைமுறைகள் அறிவிப்பு , ஜிஎஸ்டி அமலாக்கம் போன்ற முயற்சிகள் காரணமாக, தொழில் செய்வதற்கு உகந்த எளிமையான சூழ்நிலை (EoDB) என்ற அம்சத்தில் முன்னேற்றம் ஏற்பட்டிருப்பது குறித்து 2018-19 ஆம் ஆண்டு பொருளாதார அறிக்கையில் குறிப்பிடப் பட்டுள்ளது. தொழில் செய்வதற்கு உகந்த எளிமையான சூழ்நிலை குறித்த 2019 ஆம் ஆண்டுக்கான உலக வங்கியின் அறிக்கையில் அதிக `முன்னேற்றம்' கண்ட நாடாக இந்தியா உள்ளது. கடந்த நான்கு ஆண்டுகளில் 142வது இடத்தில் இருந்து இந்தியா 77வது இடத்துக்கு முன்னேறியுள்ளது.


    .


    *****

    
    
    (Release ID: 1577332) Visitor Counter : 59
    
    
      Read this release in: English , Marathi , Bengali , Malayalam