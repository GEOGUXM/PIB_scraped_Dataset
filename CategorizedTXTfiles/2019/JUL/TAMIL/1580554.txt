      PIB Headquarters

      கார்கில் வெற்றி தின 20 ஆம் ஆண்டு கொண்டாட்டம்
      Posted On: 27 JUL 2019 5:43PM by PIB Chennai


    கார்கில் போரின் 20 ஆவது ஆண்டினை நினைவுகூரும் வகையில், தாம்பரம் விமானப்படை நிலையத்தில் “கார்கில் வெற்றி தினம்” கொண்டாடப்பட்டது. இதையொட்டி, ஆயுதப்படைகளின் வீர-தீர சாகச நிகழ்ச்சிகளுக்க ஏற்பாடு செய்யப்பட்டிருந்தது. கார்கில் வெற்றிச் செய்தியைப் பரப்பும் விதமாக நடத்தப்பட்ட “வெற்றி ஓட்டத்தில்” இந்த நிலையத்தின் அனைத்து ஊழியர்களும் பங்கேற்றனர். “கார்கில் வெற்றி” என்பதை மையப்பொருளாகக் கொண்டு பள்ளிகளுக்கு இடையேயோன ஓவியப்போட்டி நடத்தப்பட்டது. இதில் ஏராளமான மாணவர்கள் ஆர்வத்துடன் பங்கேற்றனர்.


    இந்திய விமானப்படையில் பயன்படுத்தப்படும் போர்விமான ஆயுதங்கள், பாதுகாப்பு மற்றும் பந்தோபஸ்த்து கருவிகள் பொதுமக்கள் பார்வையிட காட்சிக்கு வைக்கப்பட்டிருந்தன. பல்வேறு பள்ளிகளைச் சேர்ந்த மாணவர்களுக்கு இவற்றின் செயல்பாடுகள் குறித்து விமானப்படை அதிகாரிகள் விவரித்தனர்.


    இந்த நிகழ்வுகள் அனைத்தையும் விமானப்படை நிலையத்தின் ஏர் கமாடோர் மான்சிங் அவானா கொடியசைத்துத் தொடங்கி வைத்தார். மாணவர்களுடன் கலந்துரையாடிய அவர், விமானப்படையில் சேர அவர்களை ஊக்கப்படுத்தினார்.


    ******

    
    
    (Release ID: 1580554) Visitor Counter : 59
    
    
      Read this release in: English