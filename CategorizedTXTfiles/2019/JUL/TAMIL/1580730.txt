      PIB Headquarters

      ஊழியர் வருங்கால வைப்பு நிதி அலுவலகத்தின் குறைதீர்ப்பு முகாம்
      Posted On: 30 JUL 2019 4:06PM by PIB Chennai


    ஊழியர் வருங்கால வைப்பு நிதித் திட்டத்தின் சந்தாதாரர்கள் மற்றும் நிறுவனங்களின் குறைகளையும், புகார்களையும் கேட்டறிவதற்காக ஆகஸ்ட் 13 ஆம் தேதியன்று சென்னையில் குறைதீர்ப்பு முகாம் ஒன்று நடைபெறுகிறது. ஊழியர் வருங்கால வைப்பு நிதி பிராந்திய அலுவலகம் ஏற்பாடு செய்துள்ள இந்த முகாம் எண்- 37, ராயப்பேட்டை நெடுஞ்சாலை, சென்னை – 14 என்ற முகவரியில் உள்ள பிராந்திய அலுவலகத்தில் நடைபெறுகிறது.


    சந்தாதாரர்கள், உறுப்பினர்கள், ஓய்வூதியதாரர்கள் ஆகஸ்ட் 13 ஆம் தேதியன்று காலை 10.30 முதல் பிற்பகல் 1 மணி வரையும், நிறுவனங்கள் பிற்பகல் 3 மணி முதல் மாலை 4 மணிவரையும், விலக்கு அளிக்கப்பட்ட அமைப்புகள் மாலை 4 மணி முதல் 5 மணி வரையும் கலந்து கொண்டு தமது குறைகளை த் தெரிவிக்கலாம்.


    நீண்ட நாட்களாக நிலுவையில் உள்ள தமது குறைகள் மற்றும் பிற ஆலோசனைகளைத் தெரிவிக்க விரும்பும் சந்தாதாரர்களும், நிறுவனங்களும், தமது பி.எஃப் எண், கணக்கு எண், குறையின் தன்மை ஆகியவற்றை குறிப்பிட்டு வருங்கால வைப்பு நிதி அலுவலகத்தின் மக்கள் தொடர்பு அதிகாரியிடம் ஆகஸ்ட் 6 ஆம் தேதியோ அல்லது அதற்கு முன்பாகவோ பதிவு செய்து கொள்ள வேண்டும். இந்தத் தகவலை சென்னை பிராந்திய வருங்கால வைப்பு நிதி ஆணையர் திரு சலீல் சங்கர் வெளியிட்டுள்ள செய்திக்குறிப்பில் தெரிவித்துள்ளார்.


    ***************

    
    
    (Release ID: 1580730) Visitor Counter : 44
    
    
      Read this release in: English