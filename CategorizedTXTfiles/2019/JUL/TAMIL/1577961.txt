      PIB Headquarters

      அஞ்சலக குறைதீர்ப்பு முகாம்
      Posted On: 09 JUL 2019 4:32PM by PIB Chennai


    வரும் 15.07.2019 (திங்கட்கிழமை) அன்று காலை 11.00 மணியளவில் தியாகராய நகர், வடக்கு உஸ்மான் சாலையில் உள்ள தியாகராய நகர் வடக்கு அஞ்சலக அலுவலக வளாகத்தில் உள்ள சென்னை மாநகர தெற்கு கோட்ட முதுநிலை அஞ்சல் கண்காணிப்பாளர் அலுவலகத்தில் குறைதீர்ப்பு முகாம் நடைபெற உள்ளது.


    தபால் சேவைகள் , அதாவது மணியார்டர் / பதிவுத்தபால் / சேமிப்பு வங்கி / சேமிப்பு பத்திரங்கள் முதலிய சேவைகளை பெற்றுவரும் பயனாளிகள், சேவைகளில் ஏதேனும் குறைகள் இருப்பின் அவற்றை நேரிலோ, தபால் வாயிலாகவோ அல்லது மின் அஞ்சல் ( dochennaicitysouth.tn@indiapost.govt.in ) வாயிலாகவோ தமது குறைகளைத் தெரிவிக்கலாம்.


    சென்னை மாநகர் தெற்கு அஞ்சல் கோட்டத்திற்கு உட்பட்ட வடபழனி, விருகம்பாக்கம், கோடம்பாக்கம், மேற்கு மாம்பலம், அசோக்நகர், கே.கே.நகர், செயின்ட் தாமஸ் மவுண்ட், கிண்டி தொழிற்பேட்டை, சைதாப்பேட்டை, அடையாறு, திருவான்மியூர், பெசன்ட்நகர், மடிப்பாக்கம், நங்கநல்லூர், சோழிங்கநல்லூர் அஞ்சலகங்களுக்கு உட்பட்ட பகுதிகளில் வசிக்கும் மக்கள், 12.07.2019 அன்றோ அல்லது அதற்கு முன்பாகவோ, “குறைதீர்வு முகாம்” என்ற தலைப்பில் கடிதத்தை மின்னஞ்சலில் அனுப்பி வைக்கலாம்.


    **********

    
    
    (Release ID: 1577961) Visitor Counter : 33
    
    
      Read this release in: English