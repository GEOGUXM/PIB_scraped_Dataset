      PIB Headquarters

      “தமிழ்நாட்டில் காந்திஜியின் முதல் அடிச்சுவடு” எனும் கருப்பொருளில் சிறப்புத் அஞ்சல் உறை மற்றும் சிறப்பு அஞ்சல் முத்திரை வெளியீடு
      Posted On: 26 JUL 2019 4:31PM by PIB Chennai


    “தமிழ்நாட்டில் காந்திஜியின் முதல் அடிச்சுவடினை” நினைவுகூரும் வகையில், முதல் அஞ்சல் உறையை தமிழ்நாடு அஞ்சல் வட்டத்தின் தலைமை இயக்குனர் திரு. எம்.சம்பத் இன்று (26.07.2019) சென்னை தலைமை அஞ்சல் அலுவலகத்தில் வெளியிட்டார்.


    அவரது 150-வது பிறந்த நாள் கொண்டாட்டங்களின் ஒரு பகுதியாக, இம்மாதம் 26-ஆம் தேதி முதல், அடுத்த மாதம் 2-ஆம் தேதிவரை தமிழ்நாடு தபால் வட்டம், காந்திஜியின் வரலாற்றுச் சிறப்புமிக்க வருகையின் முக்கியத்துவத்தை சிறப்பிக்கும் வகையில், இணைப்பு தாங்கிய சிறப்பு உறைகளும், சிறப்பு அஞ்சல் முத்திரையும் வெளியிடப்படுகின்றன.


    மகாத்மா காந்தியின் 150-வது பிறந்த நாளை குறிக்கும் வகையில், தபால்துறை பல்வேறு நிகழ்ச்சிகளுக்கு ஏற்பாடு செய்து வருகிறது. 2018-ஆம் ஆண்டு அக்டோபர் 2-ஆம் தேதியன்று ஏழு வட்ட தபால்தலைகளின் வெளியீட்டோடு கொண்டாட்டங்கள் தொடங்கின. மகாத்மா காந்தியின் 150-வது பிறந்த நாளை குறிக்கும் வகையில், உலகெங்கிலும் சுமார் 25 நாடுகள் தபால்தலைகளை வெளியிட்டுள்ளன.


    1896-முதல் 1946-வரை தமிழ்நாட்டிற்கு பலமுறை வருகை தந்த காந்திஜி, மாநிலத்தின் பல்வேறு நகரங்களுக்குச் சென்றார். அதில், 1896-ஆம் ஆண்டு ஏப்ரல் மாதம் சென்னை வந்தபோது, தமிழ்நாட்டில் அவரது முதல் அடிச்சுவடு பதிவானது.


    முன்னதாக, மகாத்மாவிற்கு அஞ்சலியை செலுத்தும் முகமாக, தமிழ்நாடு அஞ்சல் வட்டம், இவ்வருடம் பிப்ரவரி மாதம் முதல் தேதியிலிருந்து 3-ஆம் தேதிவரை புதுச்சேரியில் பிரமாண்டமான, மாநில அளவிலான அஞ்சல்தலை கண்காட்சியை ஏற்பாடு செய்தது.


    ******

    
    
    (Release ID: 1580426) Visitor Counter : 137
    
    
      Read this release in: English