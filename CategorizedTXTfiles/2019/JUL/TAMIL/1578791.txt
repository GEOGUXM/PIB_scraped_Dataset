      PIB Headquarters

      மகளிர் சுயஉதவிக்குழு நிதியுதவி இந்தியன் ஓவர்சீஸ் வங்கிக்கு நபார்டு வங்கி விருது
      Posted On: 15 JUL 2019 5:32PM by PIB Chennai


    தமிழ்நாட்டில் சுயஉதவிக் குழு – வங்கி இணைப்புத் திட்டத்தின் கீழ், இந்தியன் ஒவர்சீஸ் வங்கி தொடர்ந்து மிகச் சிறப்பாக பணியாற்றி வருகிறது. குறிப்பாக கிராமப்புற பெண்களுக்கு முக்கியத்துவம் அளித்து, மகளிர் சுயஉதவிக்குழு இணைப்பு மூலம் அவர்களை வங்கி சேவைக்குக் கொண்டு வந்துள்ளது. இதற்கு அங்கீகாரம் அளிக்கும் விதமாக, தமிழ்நாட்டில் 2018-19ஆம் ஆண்டில், தமிழ்நாட்டில், சுயஉதவிக்குழு - வங்கி இணைப்புத் திட்டத்தின் கீழ், பொதுத்துறை வங்கிகளில் மிகச் சிறப்பாக பணியாற்றிய வங்கிக்கான இரண்டாம் பரிசை, நபார்டு வங்கி, இந்தியன் ஓவர்சீஸ் வங்கிக்கு வழங்கியுள்ளது.


    நபார்டு வங்கியின் 38-வது ஆண்டு தொடக்கவிழாவை முன்னிட்டு சென்னையில் 13.07.2019 அன்று நடைபெற்ற விழாவில், தமிழக மீன்வளத்துறை, பணியாளர் மற்றும் நிர்வாக சீர்திருத்தத் துறை அமைச்சர் திரு டி ஜெயகுமார் இந்த விருதை வழங்க, இந்தியன் ஓவர்சீஸ் வங்கியின் செயல் இயக்குநர் திரு அஜய் குமார் ஸ்ரீவஸ்தவா பெற்றுக் கொண்டார்.


    தமிழக மீன்வளத்துறை, பணியாளர் மற்றும் நிர்வாக சீர்திருத்தத் துறை அமைச்சர் திரு டி.ஜெயகுமார், விருது மற்றும் பாராட்டுச் சான்றிதழை வழங்க, இந்தியன் ஓவர்சீஸ் வங்கியின் செயல் இயக்குநர் திரு அஜய் குமார் ஸ்ரீவஸ்தவா பெற்றுக் கொண்டார். நபார்டு வங்கியின் சென்னை வட்டார தலைமைப் பொது மேலாளர் திருமதி பத்மா ரகுநாதன், இந்தியன் ஓவர்சீஸ் வங்கியின் பொது மேலாளர் உமா மகேஸ்வரி ஆகியோர் உடனுள்ளனர்.


    -----


    

    
    (Release ID: 1578791) Visitor Counter : 52
    
    
      Read this release in: English