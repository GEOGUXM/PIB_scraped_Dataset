      PIB Headquarters

      பீடி, சுண்ணாம்புக்கல் மற்றும் டோலமைட் சுரங்கத் தொழிலாளர்கள், சினிமா தொழிலாளர்களின் குழந்தைகளுக்கு கல்வி உதவித் தொகை பெறுவதற்கான விண்ணப்பங்கள் வரவேற்கப்படுகின்றன
      Posted On: 18 JUL 2019 12:40PM by PIB Chennai


    தமிழ்நாடு மற்றும் பாண்டிச்சேரி மத்திய நல ஆணையர் திரு. பழ.ராஜேந்திரன் விடுத்துள்ள அறிக்கையில் கூறியிருப்பதாவது:-


    மத்திய அரசின், தொழிலாளர் மற்றும் வேலைவாய்ப்பு அமைச்சகத்தின் கீழ், பீடி, சுண்ணாம்புக்கல் மற்றும் டோலமைட் சுரங்கத் தொழிலாளர்கள் மற்றும் சினிமா தொழிலாளர்களின், ஒன்றாம் வகுப்பு முதல் தொழில் முறை படிப்புகள் வரை பயிலும் குழந்தைகளுக்கு , 2019-20 ஆம் நிதிஆண்டில், ரூ. 250/- முதல் ரூ.15,000/ வரை, கல்வி உதவித் தொகை பெறுவதற்காக , மின்னணு முறையில் விண்ணப்பங்கள் வரவேற்கப்படுகின்றன.

     1. www.scholarships.gov.in என்ற , தேசிய கல்வி உதவித் தொகை வலைத் தளத்தில் , பூர்த்தி செய்யப்பட்ட விண்ணப்பங்களை , 15/07/2019 ஆம் தேதி முதல் மாணவர்கள் சமர்ப்பிக்கலாம் .
     2. ஒவ்வொரு மாணவரும் , தங்களுக்கென தனியாக , தேசிய மயமாக்கப்பட்ட வங்கியின் , மைய வங்கி அமைப்பு என்ற தொழில் நுட்ப முறையில் , தங்களுடைய சேமிப்புக் கணக்கானது , தேசிய மின்னணு பரிவர்த்தனை வசதிகளை ப் பெற்றிருக்க வேண்டும் .
     3. விண்ணப்பதாரர்கள் , தங்களது ஆதார் எண்ணை , தங்களுடைய சேமிப்பு வங்கி கணக்குடன் இணைத்திருந்தால் மட்டுமே , கல்வி உதவித் தொகை பெறுவதற்கு தகுதியுடையவராக க் கருதப்படுவர் .
     4. இத்திட்டத்தின்கீழ் , கல்விநிதி உதவித் தொகை பெறுவதற்கு , விண்ணப்பதாரர்கள் , தங்களது ஆதார் எண்ணை பயன்படுத்துவதற்கு , மின்னணு முறையில் ஒப்புதல் வழங்கவேண்டும் .

     1. கல்வி நிறுவனங்களின் தலைவர்களின் பங்களிப்பு , மிகவும் முக்கியமானதாகும் . பதிவு செய்யப்படாத பள்ளிகள் , மற்றும் கல்லூரிகள் , www.scholarships.gov.in என்ற , தேசிய கல்வி உதவித் தொகை வலைத்தளத்தில் , முதலில் பதிவு செய்தல் வேண்டும் . பின்பு , மேற் குறிப்பிட்ட வலைத்தளத்தில் , குறிப்பிடப்பட்டுள்ள வழி காட்டுதல்களின் படி , அனைத்து விண்ணப்பங்களையும் ஆராய்ந்து , ஒப்புதல் வழங்கி , தங்களது கல்வி நிறுவனங்களின் பதிவு செய்யப்பட்ட முகவரியில் இருந்து சமர்ப்பிக்க வேண்டும் .


    ஒருவேளை , கல்வி நிறுவனங்கள் , மின்னணு விண்ணப்பங்களை தங்களின் பதிவு செய்யப்பட்ட முகவரியில் இருந்து சரிபார்க்காமல் , அடுத்தகட்ட சரிபார்க்கும் முறைக்கு சமர்ப்பிக்கும் பட்சத்தில் , அந்த விண்ணப்பங்களை மேற்கொண்டு கல்வி உதவித்தொகை பெறுவதற்கு செயல்படுத்த இயலாது .


    விண்ணப்பங்கள் வந்து சேர வேண்டிய கடைசி நாள் 31/10/2019 ஆகும்.


    மேற்கொண்டு விளக்கங்கள் மற்றும் உதவி பெறுவதற்கு , மத்தியநல ஆணையர் அலுவலகம் , தொழிலாளர் நல அமைப்பு , 8-2A, செயிண்ட் தாமஸ் சாலை , மேட்டுதிடல் , பாளையம்கோட்டை , திருநெல்வேலி – 627011 என்ற முகவரியை அணுகவும். மின்னஞ்சல் - scholarship201718tvl@gmail.com தொலைபேசி எண் : 0462 - 2578266


    இவ்வாறு அறிக்கையில் கூறப்பட்டுள்ளது.


    ***********

    
    
    (Release ID: 1579285) Visitor Counter : 186
    
    
      Read this release in: English
    
    
    

1.