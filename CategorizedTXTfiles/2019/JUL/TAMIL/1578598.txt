      PIB Headquarters

      தமிழ்நாடு வட்டார அஞ்சல் குறைதீர்ப்புக் கூட்டம்
      Posted On: 12 JUL 2019 6:20PM by PIB Chennai


    தமிழ்நாடு அஞ்சல் வட்டார அளவிலான குறைதீர்ப்புக் கூட்டம் (தாக் அதாலத்) சென்னை அண்ணாசாலையில் உள்ள தமிழ்நாடு வட்டார தலைமை அஞ்சல் அதிகாரியின் அலுவலகத்தில் 05.08.2019 அன்று காலை 11.30 மணிக்கு ஏற்பாடு செய்யப்பட்டுள்ளது.


    அஞ்சல் துறை வாடிக்கையாளர்களின் குறைகளைக் கேட்டறிந்து அவற்றுக்கு தீர்வு காண்பதே அதாலத் நிகழ்ச்சியின் நோக்கமாகும். வாடிக்கையாளர்கள் அஞ்சல் சேவைகள் பற்றிய தங்களது குறைகளை திருமதி. எம்.விஜயலட்சுமி, உதவி இயக்குனர் (சேமிப்பு வங்கி மற்றும் நிதி சேவைகள்) தலைமை அஞ்சல் அதிகாரியின் அலுவலகம், தமிழ்நாடு வட்டாரம், சென்னை 600 002 என்ற முகவரிக்கு 24.07.2019-க்குள் அனுப்ப வேண்டும். வாடிக்கையாளர்கள் தங்களது குறைகளை “தாக் அதாலத்” என்ற பெயரில் pg.tn@indiapost.gov.in என்ற மின்னஞ்சலுக்கும் அனுப்பலாம்.


    மணியார்டர், பதிவுத் தபால், விரைவு தபால், காப்பீடு செய்யப்பட்ட பொருட்கள் பற்றிய வாடிக்கையாளர்களின் குறைகளை பொருளின் எண்., பதிவு செய்யப்பட்ட தேதி மற்றும் அலுவலகம், அனுப்பியவர், அனுப்பப்பட்டவர் ஆகியோரின் முழு முகவரி போன்ற முழுமையான விவரங்களுடன் அனுப்ப வேண்டும். சேமிப்புத் திட்டம் அல்லது அஞ்சல் ஆயுள் காப்பீடு பற்றிய குறைகள் இருந்தால் அவற்றின் கணக்கு எண்., அஞ்சல் ஆயுள் காப்பீட்டுத் திட்ட எண்., பணம் செலுத்துபவரின் பெயர் மற்றும் முகவரி, காப்பீட்டு அமைப்பு, அஞ்சல் அலுவலகத்தின் பெயர், மீட்புப் பற்றிய விவரங்கள் மற்றும் அஞ்சல் துறை பற்றிய விவரங்களோடு அனுப்ப வேண்டும் என்று தமிழ்நாடு வட்டார தலைமை அஞ்சல் அதிகாரி வெளியிட்டுள்ள செய்திக் குறிப்பில் தெரிவித்துள்ளார்.


    ********


    

    
    (Release ID: 1578598) Visitor Counter : 20