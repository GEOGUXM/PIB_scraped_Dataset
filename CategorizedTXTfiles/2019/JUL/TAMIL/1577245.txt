      நிதி அமைச்சகம்

      இந்திய ரயில்வே துறையில் ரயில்கள் மோதிக் கொள்ளும் சம்பவங்கள் 2018-19ல் இல்லாமல் போய்விட்டன என்கிறது 2018-19 ஆம் ஆண்டுக்கான பொருளாதார ஆய்வறிக்கை
      Posted On: 04 JUL 2019 12:13PM by PIB Chennai


    ரயில் விபத்துகளின் எண்ணிக்கை குறித்த பிரிவு வாரியான தகவல்களின்படி , 2018-19 ஆம் ஆண்டில் இந்திய ரயில்வே துறையில் ரயில்கள் மோதிக் கொள்ளும் சம்பவங்கள் நடக்கவில்லை என்று தெரிய வந்துள்ளது. அதேபோல ரயில்கள் தடம்புரண்ட சம்பவங்கள் 2016-17ல் 78 என்ற நிலையில் இருந்து 2018-19ல் 46 என குறைந்துள்ளது. மத்திய நிதி மற்றும் பெரு நிறுவன விவகாரங்களுக்கான அமைச்சர் திருமதி நிர்மலா சீதாராமன் நாடாளுமன்றத்தில் இன்று சமர்ப்பித்த 2018-19 ஆம் ஆண்டுக்கான பொருளாதார ஆய்வறிக்கையில் இந்தத் தகவல்கள் தெரிவிக்கப் பட்டுள்ளன.


    2017-18 ஆம் ஆண்டில் வருமானம் ஈட்டும் சரக்குகள் ஏற்றுதல் அளவு (கொங்கண் ரயில்வே சரக்கு ஏற்றுதல் இல்லாமல்) 1159.55 மில்லியன் டன்களாகக் குறிப்பிடப்பட்டுள்ளது.


    2018-19 ஆம் ஆண்டில் 1221.39 மில்லியன் டன்கள் அளவுக்கு வருமானம் ஈட்டும் சரக்குகளை க் கையாண்டிருப்பதாக 2018-19 ஆம் ஆண்டுக்கான பொருளாதார ஆய்வறிக்கை தெரிவித்துள்ளது. 2017-18 ஆம் ஆண்டைவிட இது 61.84 மில்லியன் டன்கள் அதிகம். அதாவது 5.33 சதவீதம் அதிகமாகும்.


    தூய்மை ரயில் இணையதள தகவலின்படி , `ஏ' தரநிலையில் உள்ள ரயில் நிலையங்களில், தூய்மையான ரயில் நிலையப் பட்டியலில் `பீஸ்' ரயில் நிலையம் முதலாவது இடத்தில் உள்ளது. `ஏ1' பிரிவில் உள்ள ரயில் நிலையங்களின் பட்டியலில் தூய்மையானவற்றில் விசாகப்பட்டினம் ரயில் நிலையம் முதலிடத்தைப் பிடித்துள்ளது. மின்சாரம் மற்றும் தண்ணீர் சிக்கனத்திலும் இந்திய ரயில்வே துறை நல்ல முயற்சிகளை மேற்கொண்டிருக்கிறது. `பசுமை ரேட்டிங்' பெறுவதற்கு ரயில் நிலையங்களுக்கு இடையே போட்டி ஏற்பட்டிருக்கிறது.


    இதுவரை இந்திய தொழில் கூட்டமைப்பு மூலமாக 10 ரயில் நிலையங்கள் , 34 பணிமனைகள் மற்றும் 4 உற்பத்திப் பிரிவுகளுக்கு பசுமை சான்றிதழ்கள் வழங்கப் பட்டிருப்பதாக 2018-19 ஆம் ஆண்டுக்கான பொருளாதார ஆய்வறிக்கையில் தெரிவிக்கப் பட்டுள்ளது.


    *****

    
    
    (Release ID: 1577245) Visitor Counter : 43
    
    
      Read this release in: Marathi , English , Urdu