      PIB Headquarters

      அஞ்சல் குறைதீர்க்கும் நாள்
      Posted On: 18 JUL 2019 4:09PM by PIB Chennai


    தமிழ்நாடு வட்ட அஞ்சல்துறை சார்பில், வட்டார அளவிலான “அஞ்சல் குறை தீர்க்கும்” நாள், சென்னை அண்ணாசாலையில் உள்ள தமிழ்நாடு வட்ட தலைமை அஞ்சல்துறை தலைவர் அலுவலகத்தில், 05.08.2019 (திங்கட்கிழமை) காலை 11.30 மணியளவில் நடைபெறவுள்ளது.


    அஞ்சலக வாடிக்கையாளர்களின் குறைகளைக் கேட்டறிந்து, அவற்றுக்கு தீர்வு காண்பதற்காக இந்த குறைதீர்க்கும் நிகழ்ச்சி நடத்தப்படுகிறது. வாடிக்கையாளர்கள் தங்களது குறைகளை திருமதி எம்.விஜயலஷ்மி, உதவி இயக்குநர் (SB & FS), தலைமை அஞ்சல்துறை தலைவர் அலுவலகம், தமிழ்நாடு வட்டம், சென்னை-600 002 என்ற முகவரிக்கு 24.07.2019-க்குள் அனுப்பி வைக்குமாறு தமிழ்நாடு வட்ட முதன்மை அஞ்சல்துறைத் தலைவர் கேட்டுக் கொண்டுள்ளார். வாடிக்கையாளர்கள் தங்களது குறைகளை pg.tn@indiapost.gov.in என்ற மின்னஞ்சல் முகவரிக்கும், DAK ADALAT என்ற தலைப்பிட்டு அனுப்பி வைக்கலாம்.


    மணியார்டர் / பதிவுத்தபால் / விரைவுத் தபால் / விபி / காப்பீட்டு வசதியுடன் அனுப்பப்பட்ட பொருட்கள் தொடர்பான புகார்களை, அவை அனுப்பப்பட்ட தேதி, எண், பதிவு செய்த அலுவலகம் போன்ற முழுவிவரங்களுடன் வாடிக்கையாளர்கள் அனுப்பி வைக்க வேண்டும். அஞ்சலக சேமிப்பு அல்லது அஞ்சலக ஆயுட்காப்பீடு போன்றவை தொடர்பான புகார்களை, கணக்கு எண், காப்பீட்டு பாலிசி எண், முதலீட்டாளரின் பெயர் மற்றும் முகவரி, எந்த அஞ்சலகத்துடன் தொடர்புடையது என்பது உள்ளிட்ட விவரங்களுடன் அனுப்பி வைக்குமாறும் வாடிக்கையாளர்கள் கேட்டுக் கொள்ளப்படுகின்றனர்.


    *****

    
    
    (Release ID: 1579338) Visitor Counter : 57
    
    
      Read this release in: English