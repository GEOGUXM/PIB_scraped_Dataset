      நிதி அமைச்சகம்

      இந்தியாவின் அந்நியச் செலாவணி கையிருப்பு தொடர்ந்து போதுமான அளவில் உள்ளது
      நடப்புக் கணக்கு பற்றாக்குறை சமாளிக்கக்கூடிய அளவில் உள்ளது
      வெளியுறவு கடன் சுமை, சரிவு நிலையில் உள்ளது
      Posted On: 04 JUL 2019 12:06PM by PIB Chennai


    மத்திய நிதி மற்றும் பெரு நிறுவன விவகாரங்களுக்கான அமைச்சர் திருமதி. நிர்மலா சீதாராமன், 2018 – 19ஆம் ஆண்டுக்கான பொருளாதார ஆய்வறிக்கையை நாடாளுமன்றத்தில் இன்று தாக்கல் செய்தார்.


    இந்தியாவின் வெளியுறவுத்துறையைப் பொருத்தமட்டில், அது தொடர்ந்து சீராக இருப்பதாக பொருளாதார ஆய்வறிக்கை தெரிவிக்கிறது. எனினும், நடப்பு கணக்குப் பற்றாக்குறை (CAD) 2017-18-ல் 1.8 மொத்த உள்நாட்டு உற்பத்தியில் விழுக்காடாக இருந்தது, 2018-19ல் 2.1 விழுக்காடாக உயர்ந்திருப்பது, சமாளிக்கக்கூடிய அளவில் உள்ளது. நடப்பு கணக்கு பற்றாக்குறை அதிகரித்திருப்பதற்கு, வர்த்தக பற்றாக்குறையே காரணமாகும். 2017-18ல் மொத்த உள்நாட்டு உற்பத்தியில் 6.0 விழுக்காடாக இருந்த வர்த்தக பற்றாக்குறை 2018-19ல் 6.7 விழுக்காடாக உயர்ந்துள்ளது. 2018-19ல் கச்சா எண்ணெய் விலை உயர்வும், வர்த்தக பற்றாக்குறை சரிவுக்கு காரணமாக அமைந்தது. பண பரிவர்த்தனை வளர்ச்சியின் உத்வேகம் அதிக அளவிலான நடப்பு கணக்குப் பற்றாக்குறையை தவிர்த்துள்ளது.


    இந்தியாவின் அந்நியச் செலாவணி கையிருப்பு தொடர்ந்து போதுமான அளவில் அதாவது, 400 பில்லியன் அமெரிக்க டாலருக்கு அதிகமான அளவில் இருப்பதாக பொருளாதார ஆய்வறிக்கை தெரிவிக்கிறது. 2017-18ல் ரூபாயின் மதிப்பு, அமெரிக்க டாலர் ஒன்றுக்கு 65-68 ஆகக் இருந்தது. 2018-19ல் இதன் மதிப்பு 70-74ஆக குறைந்தது. கச்சா எண்ணெய் விலை ஏறுவதும் இறங்குவதுமாக இருந்ததால், 2018-19ல் அந்நியச் செலாவணி விகிதம் முந்தைய ஆண்டில் இருந்ததைவிட மாறியிருந்தது.


    2018 டிசம்பர் வரை இந்தியாவின் வெளியுறவுக் கடன், 521.1 பில்லியன் அமெரிக்க டாலராக இருந்தது. இந்த அளவு 2018 மார்ச் இறுதியில் முடிவில் இருந்ததைக் காட்டிலும் 1.6 விழுக்காடு குறைவாகும்.


    இந்தியாவின் ஏற்றுமதி மற்றும் இறக்குமதி அளவு, 2017-18ல் இருந்ததைக் காட்டிலும் 2018-19ல் நிலையாக இருந்தது. இந்தியாவின் வணிக ரீதியிலான ஏற்றுமதியின் மதிப்பு 2018-19ல் 330.07 பில்லியன் அமெரிக்க டாலராக இருந்தது. பெட்ரோலியப் பொருட்கள், விலைமதிப்பற்ற கற்கள், மருந்துக் கலவைகள், தங்கம் மற்றும் இதர விலைமதிப்பற்ற உலோகங்கள் ஏற்றுமதிப் பொருட்களில் முக்கிய இடத்தை பெற்றிருந்தது. இந்தியாவின் இறக்குமதி 2018-19ல் 514.03 பில்லியன் அமெரிக்க டாலராக இருந்தது. கச்சா பெட்ரோலியம், முத்துக்கள், விலைமதிப்பற்ற கற்கள், தங்கம் ஆகியவை இறக்குமதி பொருட்களில் உயர்ந்த இடத்தைப் பெற்றிருந்தன. இந்த காலகட்டத்தில் வர்த்தக பற்றாக்குறை 183.96 அமெரிக்க டாலராக இருந்தது. அமெரிக்கா, சீனா, ஹாங்காங், ஐக்கிய அரபு எமிரேட்ஸ் மற்றும் சவுதி அரேபியா நாடுகள் இந்தியாவின் பிரதான வர்த்தக பங்குதாரர்கள் பட்டியலில் தொடர்கின்றன.


    *****


    
    

    
    (Release ID: 1577131) Visitor Counter : 19
    
    
      Read this release in: English , Marathi , Bengali