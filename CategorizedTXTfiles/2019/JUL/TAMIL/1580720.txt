      PIB Headquarters

      இதழியலில் தலைசிறந்த பணிக்கான தேசிய விருதுகள் 2019-க்கு விண்ணப்பங்கள் வரவேற்கப்படுகின்றன
      Posted On: 30 JUL 2019 3:10PM by PIB Chennai


    பத்திரிகை துறையில் தலைசிறந்த பங்களிப்பை வழங்கிய இந்திய பத்திரிகையாளர்கள் / புகைப்பட – பத்திரிகையாளர்களை அங்கீகரிக்கும் விதமாக, இந்திய பத்திரிகை கவுன்சில் ஆண்டுதோறும் தேசிய விருதுகளை வழங்கி வருகிறது. அதன்படி 2019-ஆம் ஆண்டுக்கான தேசிய விருதுக்கான விண்ணப்பங்கள் வரவேற்கப்படுவதாக பத்திரிகை கவுன்சில் அறிவித்துள்ளது. இந்த விருதைப் பெற விரும்பும் இந்திய பத்திரிகையாளர்கள் / தனிப்பட்ட பத்திரிகையாளர்கள் (Journalists / Freelancers) 30.08.2019-க்குள் விண்ணப்பிக்குமாறு கேட்டுக்கொள்ளப்படுகின்றனர்.


    தேர்வு செய்யப்படும் பத்திரிகையாளர்களுக்கு தேசிய பத்திரிகை தினமான நவம்பர் 16-ந்தேதி, ரொக்கப்பரிசு மற்றும் பாராட்டு சான்றிதழுடன் கூடிய விருதுகள் வழங்கப்படும்.


    கீழ்காணும் விவரப்படி, மொத்தம் 8 பிரிவுகளில் இந்த விருதுகள் வழங்கப்படவுள்ளது.

                                                                                                            
வ.எண்  பிரிவு                                                                                 ரொக்கப் பரிசு 
                                                                                                            
                                                                                                            
                                                                                                            
1      தலைசிறந்த பத்திரிகையாளருக்கான ராஜா ராம் மோகன் ராய் தேசிய விருது                        ரூ. 1,00,000/-
                                                                                                            
                                                                                                            
                                                                                                            
2      கிராமப்புற இதழியல்                                                                     ரூ. 50,000/-  
                                                                                                            
                                                                                                            
                                                                                                            
3      வளர்ச்சிப் பணி சார்ந்த செய்தியாளர்                                                     ரூ. 50,000/-  
                                                                                                            
                                                                                                            
                                                                                                            
4      புகைப்பட பத்திரிகையாளர் :                                                              ரூ. 50,000/-  
                                                                                                            
        1. ஒற்றைச் செய்திக்கான புகைப்படம்                                                                   
        2. தனிச்சிறப்புமிக்க புகைப்படம்                                                       ரூ. 50,000/-  
                                                                                                            
                                                                                                            
                                                                                                           
5      சிறந்த பத்திரிகை கலை : கேலிச்சித்திரம், கேலிச்சித்திரங்கள் மற்றும் எடுத்துக்காட்டுகள்  ரூ. 50,000/-  
                                                                                                            
                                                                                                            
                                                                                                            
                                                                                                            
                                                                                                           
6      விளையாட்டு செய்தி சேகரிப்பு / விளையாட்டு தனிச்சிறப்பு புகைப்படம்                       ரூ. 50,000/-  
                                                                                                            
                                                                                                            
                                                                                                            
                                                                                                            
                                                                                                           
7      நிதி சார்ந்த செய்தி சேகரிப்பு                                                          ரூ. 50,000/-  
                                                                                                            
                                                                                                            
                                                                                                           
8      பாலினப் பிரச்சினைகள் பற்றிய செய்தி சேகரிப்பு                                           ரூ. 50,000/-  
                                                                                                            
                                                                                                            

    விண்ணப்பிப்பதற்கான நடைமுறை, தகுதி, நுழைவுப்படிவம் போன்ற விவரங்களை இந்திய பத்திரிகை கவுன்சிலின் www.presscouncil.nic.in என்ற இணையதளத்தில் அறிந்து கொள்ளலாம்.


    பூர்த்தி செய்யப்பட்ட விண்ணப்பங்களை, முத்திரையிடப்பட்ட உறையில், செயலாளர், இந்திய பத்திரிகை கவுன்சில், சூச்னாபவன், 8-சிஜிஓ காம்ப்ளக்ஸ், லோதி ரோடு, புதுதில்லி-110003 என்ற முகவரிக்கு 30 ஆகஸ்ட் 2019 மாலை 5 மணிக்குள் வந்து சேரும்படி அனுப்பி வைக்குமாறு பத்திரிகை கவுன்சிலின் செயலாளர் அனுபமா பட்நாகர் கேட்டுக்கொண்டுள்ளார்.


    ******

    
    
    (Release ID: 1580720) Visitor Counter : 90
    
    
      Read this release in: English
    
    
    

       
       
       
       
       
       
       
       
  2.