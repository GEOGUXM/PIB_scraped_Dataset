      நிதி அமைச்சகம்

      2030 ஆம் ஆண்டுக்குள் நீடித்த வளர்ச்சிக்கான இலக்குகளை (SDG) எட்டுவதில் முழுமையான அணுகுமுறையை இந்தியா பின்பற்றுகிறது
      Posted On: 04 JUL 2019 12:08PM by PIB Chennai


    மத்திய நிதி மற்றும் பெருநிறுவன விவகாரத் துறை அமைச்சர் திருமதி நிர்மலா சீதாராமன் 2018-19 ஆம் ஆண்டுக்கான பொருளாதார ஆய்வறிக்கையை இன்று நாடாளுமன்றத்தில் சமர்ப்பித்தார். நீடித்த வளர்ச்சி , பருவநிலை மாற்றம், ஆதார வளங்களை செம்மையாகப் பயன்படுத்துதல் மற்றும் காற்று மாசு உள்ளிட்ட அம்சங்கள் தொடர்பாக பல்வேறு கொள்கைகள் மற்றும் நடவடிக்கைகளை அறிவித்து அவற்றை அமல் செய்வதன் மூலம், பொருளாதார வளர்ச்சியை தொடர்ந்து பராமரிப்பதை இலக்காகக் கொண்டு இந்தியா செயல்பட்டு வருகிறது என்று அந்த அறிக்கையில் தெரிவிக்கப் பட்டுள்ளது.


    2030 ஆம் ஆண்டுக்கான உலக அளவிலான செயல் திட்டத்தை ஏற்றுக் கொண்டிருப்பதன் மூலம் , வறுமை இல்லாத, பாலின பாகுபாடு இல்லாத, பொருளாதார ஏற்றத்தாழ்வு இல்லாத உலகை உருவாக்குவது என்ற இலக்கை நோக்கி அனைத்து நாடுகளும் முயற்சிகள் மேற்கொண்டுள்ளன. அதன் மூலம் எதிர்கால தலைமுறையினருக்கு ஆரோக்கியமான பூமியை விட்டுச் செல்வதை உறுதி செய்ய வேண்டும் என்பது இதனுடைய இலக்காக இருக்கிறது. இந்த இலக்குகள் பன்முகப் பரிமாணம் கொண்டவை. பல்வேறு சமூக, பொருளாதார மற்றும் சுற்றுச்சூழல் பரிமாணங்களை ஒன்று சேர்ப்பதாக இவை இருக்கும்.


    பல்வேறு திட்டங்களைத் தொடங்கி இருப்பதன் மூலம் 2030 ஆம் ஆண்டுக்குள் நீடித்த வளச்சிக்கான இலக்குகளை (SDG) எட்டும் வகையில் முழுமையான அணுகுமுறைகளை இந்தியா பின்பற்றி வருகிறது. இந்தியாவுக்கான SDG குறியீட்டு அளவு 42 க்கும் 69க்கும் இடைப்பட்டதாக உள்ளது. மாநிலங்கள் மற்றும் யூனியன் பிரதேசங்களுக்கான குறியீட்டு அளவு 57 முதல் 68க்கு உள்பட்டதாக உள்ளது. கேரளா, இமாச்சலப் பிரதேசம் ஆகியவை 69 என்ற நிலையை எட்டி முன்னணியில் இருக்கின்றன. யூனியன் பிரதேசங்களில் சண்டிகார், புதுவை ஆகியவை முறையே 68, 65 என்ற புள்ளிகளுடன் முன்னணியில் உள்ளன.


    நீடித்த வளர்ச்சிக்கான கொள்கை அளவிலான முயற்சிகள்


    SDG6 நிலையை எட்டுவதில் முக்கியமான திட்டமாக தூய்மை கங்கா திட்டம் உள்ளது.


    காற்று மாசு கட்டுப்படுத்தல் , மாசுபடுத்துவதைத் தடுத்தல் ஆகியவற்றுக்கு தேசிய தூய்மை காற்று திட்டம் அமல்படுத்தப் படுகிறது. நாடு முழுக்க காற்றின் தரத்தை கண்காணித்து மேம்படுத்துவதும் இதில் இடம் பெற்றுள்ளது.


    SDG-களை எட்டுவதற்கான வழிமுறைகளை உருவாக்குவதில் பிரதானமான ஆதாரவளங்களை செம்மையாகப் பயன்படுத்துவதற்கு ஏற்ற பன்முகத் திட்டங்களை உருவாக்குவதற்கு, ஆதாரவள செம்மையாக்கலுக்கான தேசியக் கொள்கை (RE) உருவாக்கப்பட வேண்டும்.


    சமத்துவம் மற்றும் பொது நிலைக்கான மாறுபட்ட பொறுப்புகள் மற்றும் உரிய செயல்திறன்களுக்கான கோட்பாடுகள்


    சமத்துவம் மற்றும் பொது நிலைக்கான , மாறுபட்ட பொறுப்புகளுக்கான கோட்பாடுகளின் அடிப்படையில் பருவநிலை செயல்பாடுகளை நோக்கி தனது பொறுப்புகளை வெளிப்படுத்தும் வகையில் இந்தியா தொடர்ந்து செயல்பட்டு வருகிறது என்று இந்த அறிக்கையில் தெரிவிக்கப் பட்டுள்ளது.


    பருவநிலை நிதி மற்றும் தேசிய அளவில் உத்தரவாதமான இந்தியாவின் பங்களிப்பு


    UNCTAD, 2014 அறிக்கையை மேற்கோள் காட்டியுள்ள இந்த அறிக்கை, SDG-களை எட்டுவதில் வளரும் நாடுகளின் தற்போதைய முதலீடுகள் ஆண்டுக்கு 2.5 டிரில்லியன் அமெரிக்க டாலர்கள் அளவுக்குக் குறைந்து வருவதாகத் தெரிவித்துள்ளது.


    *****

    
    
    (Release ID: 1577334) Visitor Counter : 53
    
    
      Read this release in: Marathi , English , Hindi