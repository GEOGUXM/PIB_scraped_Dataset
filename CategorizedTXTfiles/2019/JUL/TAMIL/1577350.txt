      PIB Headquarters

      நிதிநிலை அறிக்கை 2019 -20: சிறப்பு அம்சங்கள் - 4
      Posted On: 05 JUL 2019 12:36PM by PIB Chennai


    நாடு பொருளாதார ரீதியில் முன்னேற்றம் அடைவதற்கு ப் பெண்களின் பங்களிப்பு மிகவும் அவசியம் என்று தெரிவித்த அமைச்சர் நிர்மலா சீதாராமன் , இந்த இலக்கை அடைவது அரசின் குறிக்கோள் என்று குறிப்பிட்டார். வாழ்க்கையின் அனைத்து நிலையிலும் பெண்கள் சமமான பங்குதாரர்கள் என்று அவர் சுட்டிக்காட்டினார். சமீப காலத்தில் நாட்டில் நடந்த தேர்தல்களில் பெண்கள் அதிக அளவில் வாக்குகளை செலுத்தியதாக அவர் கூறினார். பெண்கள் தலைமை வகிக்கும் முன்முயற்சிகள் நாட்டில் மேற்கொள்ளப்படும். மகளிர் சுயஉதவிக் குழுக்கள் திட்டம் விரிவுபடுத்தப்படும்.


    இந்திய பாஸ்போர்ட் வைத்துள்ள வெளிநாடுவாழ் இந்தியர்களுக்கு ஆதார் அட்டை வழங்கப்படும். வெளிநாட்டில் புதிய தூதரக அலுவலகங்களை திறந்துள்ளதாக நிர்மலா சீதாராமன் குறிப்பிட்டார். நாட்டில் 17 முக்கிய சுற்றுலா தலங்கள் மேம்படுத்தப்படும். மலைவாழ் மக்களின் கலாச்சாரங்களை ப் பேணி ப் பாதுகாக்க அவை டிஜிட்டல் மயமாக்கப்படும்.


    கடந்த ஆண்டு நாட்டில் வாராக் கடன்களின் அளவு குறைந்துள்ளது. சுமார் 4 லட்சம் கோடி ரூபாய் வாராக் கடன்கள் மீட்கப்பட்டுள்ளன. உள்நாட்டு க் கடன் வசதி 13 சதவீதமாக உயர்ந்துள்ளது. வங்கிகளை நெறிப்படுத்தி வருவதால் நிதி நிலைமை மேம்பட்டு வருகிறது. 6 பொதுத்துறை வங்கிகள் இக்கட்டான நிலையில் இருந்து மீட்கப்பட்டுள்ளது. வங்கிகள் அல்லாத நிதி நிறுவனங்களுக்கு தொடர்ந்து நிதி அளிக்கப்படும்.


    வீட்டு வசதி நிதித் துறையை இந்திய ரிசர்வ் வங்கி ஒழுங்குபடுத்தும். அடுத்த ஐந்தாண்டுகளில் கட்டமைப்புத் துறையில் 100 லட்சம் கோடி ஒதுக்கப்படும்.


    *****

    
    
    (Release ID: 1577350) Visitor Counter : 113