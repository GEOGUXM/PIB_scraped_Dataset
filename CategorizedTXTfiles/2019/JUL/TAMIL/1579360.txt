      ரெயில்வே அமைச்சகம்

      இந்திய ரயில்வே துறையில் துணை மருத்துவப் பிரிவுகளில் 1923 பதவிகளுக்கான கணினி சார்ந்த தேர்வு, 2019 ஜூலை 19-ந் தேதி முதல் துவக்கம்
      Posted On: 18 JUL 2019 12:36PM by PIB Chennai


    துணை மருத்துவப் பிரிவுகளில் 1923 பணியிடங்களுக்கான கணினி சார்ந்த தேர்வு முகாமை இந்திய ரயில்வே துறை 2019 ஜூலை 19-ந் தேதி முதல் துவங்கி, ஜூலை 21-ந் தேதி வரை 3 நாட்கள் நடத்துகிறது. இந்த பணி நியமன தேர்வில் 4 லட்சத்திற்கும் அதிகமானவர்கள் பங்கேற்க உள்ளதாகவும், நாடு முழுவதும் 107 நகரங்களில் அமைக்கப்படும் 345 மையங்களில் தேர்வு நடைபெறும் என்றும் இந்திய ரயில்வே துறை தெரிவித்துள்ளது.


    பொருளாதாரத்தில் பின்தங்கியவர்களுக்கு இடஒதுக்கீட்டை வழங்கும் இந்திய ரயில்வே துறையின் முதலாவது பணிநியமன தேர்வாகும் இது. பொருளாதாரத்தில் பின்தங்கியவர்களுக்கான ஒதுக்கீடு செய்யப்பட்டுள்ள 10 விழுக்காடு காலி பணியிடங்களுக்கு, 4654 பேர் இந்தத் தேர்வுக்கு விண்ணப்பித்துள்ளனர்.


    ஆங்கிலம், இந்தி உள்ளிட்ட 15 மொழிகளில் கேள்வித்தாள் அமையும் என்றும், தங்களுக்கு விருப்பமான மொழிகளில் தேர்வினை எழுதலாம் என்று தெரிவிக்கப்பட்டுள்ளது. இந்த தேர்வுக்கு அதிகபட்சமாக உத்தரப்பிரதேசத்திலும், அதற்கு அடுத்ததாக ராஜஸ்தான், மகாராஷ்டிரா மற்றும் கேரளா ஆகிய மாநிலங்களிலிருந்து அதிகமானவர்கள் விண்ணப்பித்துள்ளனர்.


    தேர்வு செய்யப்படும் பணியாளர்கள் செவிலியர், சத்துணவு நிபுணர், சுகாதாரம் மற்றும் மலேரியா ஆய்வாளர், மருந்தாய்வாளர் உள்ளிட்ட பதவிகளுக்கு நியமிக்கப்படுவார்கள். 50 விழுக்காடுக்கும் அதிகமானவர்கள் செவிலியர் பணியிடங்களுக்கு விண்ணப்பித்திருக்கின்றனர்.


    *****

    
    
    (Release ID: 1579360) Visitor Counter : 31
    
    
      Read this release in: English , Urdu , Hindi , Marathi , Punjabi , Malayalam