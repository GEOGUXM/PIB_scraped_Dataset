      PIB Headquarters

      நிதிநிலை அறிக்கை 2019 -20: சிறப்பு அம்சங்கள் 1
      Posted On: 05 JUL 2019 11:43AM by PIB Chennai


    நாட்டில் சீர்திருத்தம் , செயல்பாடு மற்றும் மாற்றங்களை ஏற்படுத்துவதே மத்திய அரசின் தாரக மந்திரம் என்று மத்திய நிதியமை ச்சர் திருமதி. நிர்மலா சீதாராமன் தெரிவித்தார். இந்த ஆண்டு நமது நாட்டின் பொருளாதாரம் 3 டிரில்லியன் டாலராக இருக்கும் என்றும் அவர் கூறினார்.


    மக்களவையில் 2019-20 ஆம் ஆண்டுக்கான நிதிநிலை அறிக்கையை தாக்கல் செய்து பேசிய அவர் , இந்தியா ஏற்கனவே மூன்றாவது மிகப்பெரிய பொருளாதாரமாக உருவாகியிருக்கிறது என்றார். கடந்த ஐந்தாண்டுகளில் நாட்டில் ஏராளமான சீர்திருத்தங்கள் மேற்கொள்ளப்பட்டுள்ளன என்றும் , சாதாரண மக்களுக்கு ஏற்ற வகையில் சீர்திருத்தங்கள் மேற்கொள்ளப்பட்டுள்ளதாகவும் அவர் கூறினார்.


    இந்தியாவை உயர்ந்த நிலைக்கு கொண்டு செல்லும் முயற்சிகள் மேற்கொள்ளப்பட்டுள்ளன என்றும் , இந்தியாவில் தயாரிப்போம் திட்டத்தின் மூலம் சொத்துக்கள் உருவாக்கப்பட்டுள்ளன என்றும் அவர் தெரிவித்தார்.


    தொலைத் தொடர்புக்கு மத்திய அரசு மிகப்பெரிய அளவில் முக்கியத்துவம் அளித்துள்ளது. இதனால் நகர்ப்புறங்களுக்கும் கிராமங்களுக்கும் இடையிலான இடைவெளி குறைக்கப்பட்டுள்ளது. மத்திய அரசு மேற்கொண்டுள்ள புதிய முயற்சிகளினால் வர்த்தகம் பெரு க வாய்ப்பு அளித்துள்ளது. முற்றிலும் தற்சார்புடைய சிவில் விமான தொழில்துறைக்கு அரசு ஊக்கமளித்து வருகிறது என்றும் அவர் தெரிவித்தார்.


    ரயில்வேத் துறையின் மேம்பாட்டுக்கு 50 லட்சம் ரூபாய் தேவை எ ன் று குறிப்பிட்ட அவர் , நாட்டில் நீர்வழித் தடங்கள் மூலம் போக்குவரத்து நடத்த முக்கியத்துவம் அளிக்க வேண்டும் என்று கூறினார். மக்கள் தங்கு தடையின்றி பயணம் மேற்கொள்வதற்கு வசதியாக ஒரே நாடு – ஒரே அடையாள அட்டை என்ற திசையை நோக்கி அரசு பயணிப்பதாக அவர் தெரிவித்தார்.


    நாட்டின் வரி க் கொள்கையில் சீர்திருத்தங்கள் தேவைப்படுவதாக அவர் குறிப்பிட்டார். வாடகை வீடுகளை அபிவிருத்தி செய்வதற்காக சீர்திருத்தங்கள் கொண்டு வரப்படும் என்றார் அவர் , வாடகைக்கு குடியிருப்போருக்கு வசதியாக புதிய வாடகை சட்டம் உருவாக்கப்பட்டு மக்களின் கருத்தறிய சுற்றுக்கு விடப்படும். மக்களால் வீடுகள் வாங்கக்கூடிய வகையில் திட்டங்கள் செயல்படுத்தப்படும்.


    சிறு வியாபாரிகளுக்கு ப் பயனளிக்கும் ஓய்வூதியம் வழங்கும் திட்டம் செயல்படுத்தப்படும். சிறு-குறு மற்றும் நடுத்தரத் தொழில்கள் துறை யின் விரைவான மேம்பாட்டுக்காக சிறப்பு நிதியளிப்பு இணைய தள வசதி ஏற்படுத்தப்படும்.


    மின்சார வாகனங்களுக்கு ஊக்கத் தொகை அளிக்கப்படும். பிரதம மந்திரி கிராம் யோகி திட்டம் அறிவிக்கப்பட்டுள்ளது. இந்த த் திட்டத்தில் பயன்பெற ஆதார் அடையாள அட்டை மட்டுமே போதுமானது. இதற்கு ஆண்டுக்கு ரூ. 20 லட்சம் கோடி முதலீடு தேவைப்படுகிறது. தடங்கலற்ற முதலீட்டுக்கு த் தேவையான நடவடிக்கைகள் மேற்கொள்ளப்படும்.


    *****

    
    
    (Release ID: 1577341) Visitor Counter : 198