      وزارتِ تعلیم

      انسانی وسائل کی ترقی اور فروغ کے وزیرجناب رمیش پوکھریال کا آئی آئی ٹی گواہاٹی کیمپس کادورہ
      
      جناب پوکھریال نے آئی آئی گواہاٹی کومجموعی طورپر 491واں اور کیوایس عالمی درجہ بندی میں نوجوان اداروں کے زمرے میں 79واں درجہ حاصل کرنے پرمبارکباد دی
      
      Posted On: 07 JUL 2019 6:49PM by PIB Delhi


    نئی دہلی،8جولائی :انسانی وسائل کی ترقی کے مرکزی وزیرجناب رمیش پوکھریال نے 6جولائی ، 2019 کو گواہاٹی میں انڈین انسٹی ٹیوٹ آف تکنالوجی ( آئی آئی ٹی ) کادورہ کیا۔ انھو ںنے گواہاٹی کو مجموعی طورپر 491واں اور کیوایس عالمی درجہ بندی میں نوجوان اداروں کے زمرے میں 79واں درجہ حاصل کرنے پرمبارکباد دی ۔وزیرموصوف اورآئی آئی ٹی گواہاٹی تمام اہلکاروں نے کیمپس میں پودا بھی لگایا۔


    جناب پوکھریال نے امیدظاہرکی کہ آئی آئی ٹی گواہاٹی آنے والے برسوں میں اپنی درجہ بندی میں مزید بہتری پیداکریگا۔ انھو ںنے یقین دلایاکہ انسانی وسائل کی ترقی کی وزارت بنیادی ڈھانچہ تعمیر کرنے اورادارے کو دیگر وسائل فراہم کرنے کے معاملے میں زیادہ سے زیادہ امداد فراہم کریگی ۔ انھوں نے کہا کہ آئی آئی ٹی گواہاٹی پریہ ذمہ داری ہے کہ وہ شمال مشرق کی تمام ریاستوں کی ترقی میں اپنا کرداراداکرے جومرکزی حکومت کی ترجیح ہے ۔


    وزیرموصوف نے مطلع کیاکہ انسانی وسائل کی ترقی کی وزارت کے اہلکاروں ، مرکزی فنڈ سے چلنے والے اداروں کے ڈائرکٹروں اور وائس چانسلروں نے کیوایس درجہ بندی کے نمائندوں سے ملاقات کی ہے اور تجویز کیاہے کہ کیوایس درجہ بندی میں بھارتی اداروں کے بارے میں بھی غورکیاجائے ۔ انھوں نے کہاکہ کیو ایس درجہ بندی ایسی شرائط پر مبنی ہوتی ہے جن کا اطلاق بھارت میں نہیں ہوتا۔


    جناب پوکھریال نے کہا کہ آئی آئی ٹی گواہاٹی نے جدید تحقیق کو آگے لے جانے میں عالمی معیارکا بنیادی ڈھانچہ تیارکیاہے اور یہ ادارہ جدید سائنسی اورانجینئرنگ آلات سے آراستہ ہے ۔ انھوں نے امید ظاہرکی کہ یہ ادارہ اپنے نقطہ عروج کو پہنچے گااورآنے والے برسوں میں تعلیمی میدان میں عالمی رہنمابن جائیگا۔


    ************


    U-2894

    
    
    (Release ID: 1577687) Visitor Counter : 3
    
    
      Read this release in: Punjabi , English