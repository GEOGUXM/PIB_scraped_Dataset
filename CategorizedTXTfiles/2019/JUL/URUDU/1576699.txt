      کیمیکلز اور فرٹیلائزر کی وزارت

      یوریا کے شعبے میں ہندستان کو خود کفیل بنانے کے لئے کئے گئے اقدامات
      
      یوریا کی درآمدات کو کم کرنے کے لئے حکومت 37،971 کروڑ روپے کی لاگت سے پانچ بند پڑے فرٹیلائزر پلانٹوں کا احیا کررہی ہے
      
      دیسی یوریا کی پیداوار میں سالانہ 63.5 ایل ایم ٹی کے اضافہ کا امکان : ایچ ڈی سدا نند گوڑا

      Posted On: 02 JUL 2019 2:41PM by PIB Delhi

    نئی دہلی، 2 جولائی 2019/کیمیا جات اور کیمیائی کھادوں کے مرکزی وزیر جناب ڈی وی سدا نند گوڑا نے آج لوک سبھا میں ملک میں یوریا کی درآمدات سے متعلق ایک سوال کا تحریری جواب دیتے ہوئے کہا کہ گزشتہ تین برسوں میں اوسطاً 63.12 لاکھ میٹرک ٹن (ایل ایم ٹی) یوریا کی درآمدات کی گئی ہے اور اس پر اوسطاً 12797.31 کروڑ روپے خرچ ہوئے ہیں۔ وزیر موصوف نے بتایا کہ گزشتہ تین برسوں میں ملک میں یوریا کی اوسط مجموعی پیداوار تقریباً 241 ایل ایم ٹی اور کل خرچ (فروخت) تقریباً 305.48 ایل ایم ٹی اس خلا کو درآمدات کے ذریعہ پُر کیا گیا ہے۔


    مذکورہ حقیقت کے پیش نظر حکومت نے 2 جنوری 2013 کو نئی سرمایہ کاری پالیسی -2012 کا اعلان کیا تھا اور اس میں 7 اکتوبر 2014 کو ترمیم کی گئی تاکہ یوریا کے شعبے میں تازہ سرمایہ کاری کی سہولت فراہم کی جاسکے اور ہندستان کو یوریا کے شعبے میں خودکفیل بنایا جاسکے۔


    یوریا برآمد کرنے کے بوجھ کو کم کرنے کے لئے حکومت کے ذریعہ کئے گئے اقدامات کی تفصیلات بتاتے ہوئے جناب گوڑا نے کہا کہ این آئی ٹی 2012 جسے اس میں کی گئی ترمیم کے ساتھ پڑھا جائے، کے تحت نجی شعبے میں درج ذیل یوریا اکائیاں لگائی گئی ہیں۔


    میٹکس فرٹیلائزرس اینڈ کیمیکلس لمیٹیڈ (میٹکس) نے مغربی بنگال کے پنا گڑھ میں ایک کول بیڈ میتھین (سی بی ایم) پر مبنی گرین فیلڈ امونیا -یوریا کامپلیکس قائم کیا ہےجس کی سالانہ صلاحیت 12.7 لاکھ میٹرک ٹن ہے۔ میٹکس کی کمرشیل پیداوار یکم اکتوبر 2017 کو ہوئی تھی ۔


    چمبل فرٹیلائزرس اینڈ کیمیکلز لمیٹیڈ (سی ایف سی ایل) نے بھی راجستھان کے گاڈیپن میں براؤن فیلڈ پروجیکٹ قائم کیا ہے ۔ سی ایف سی ایل -3 کی کمرشیل پیداوار یکم جنوری 2019 کو شروع ہوئی تھی ۔کام کے آغاز کے بعد سے اس کےپلانٹوں میں 6.05 ایل این ٹی یوریا کی پیداوار کی ہے۔


    وزیر موصوف نے مزیدبتایا کہ حکومت ہند نے 5 بند پڑے فرٹیلائزر پلانٹوں کا احیا بھی کررہی ہے جن کے نام تلچر (اڈیشہ)، راما گنڈم (آندھراپردیش) گورکھ پور (اترپردیش) اور سیندری (جھارکھنڈ) ہیں۔ یہ پلانٹ فرٹیلائزر کارپوریشن آف انڈیا لمیٹیڈ(ایف سی آئی ایل) کے ہیں۔ ایک اور پلانٹ برونی (بہار) ہے ۔ یہ پلانٹ ہندستان فرٹیلائزر کارپوریشن لمیٹیڈ (ایچ ایف سی ایل) کا ہے۔ اسکے لئے نئے امونیا یوریا پلانٹ قائم کئے جارہے ہیں جن میں سے ہر ایک کی سالانہ صلاحیت 12.7 لاکھ میٹرک ٹن ہوگی۔


    مذکورہ بالا پلانٹوں کے آغاز /پیداوار ی عمل شروع کردینے کے بعد دیسی یوریا کی پیداوار بڑھ کر سالانہ 63.5 ایل ایم ٹی ہوجائے گی جس سے یوریا کی برآمدات میں کمی آئے گی۔ جناب گوڑا نے بتایا کہ ان یوریا پلانٹس کی پروجیکٹ لاگت فی ڈی ایف آر تقریباً 37971 کروڑ روپے ہے۔ کابینہ نے 21 مئی 2015 کو میٹنگ میں یہ فیصلہ بھی کیا تھا کہ برہم پترہ ویلی فرٹیلائزرس کارپوریشن لمیٹیڈ (بی وی ایف سی ایل) کے موجودہ احاطے میں ایک نیا یوریا پلانٹ قائم کیا گیا ہے جس کی سالانہ صلاحیت 8.646 لاکھ میٹرک ٹن سالانہ ( ایل ایم ٹی پی اے ) ہو جو بعد میں موجودہ یوریا پلانٹوں نامروپ II (صلاحیت 2.20 ایل ایم ٹی پی اے) اور نامپروپ III (صلاحیت 2.70ایل ایم ٹی پی اے) کی جگہ لے گا۔


    سال 19-2018 کے لئے کیمیاوی کھاد پر کی جانے والی سبسڈی کے لئے بجٹ ایلوکیشن کے بارے میں بتاتے ہوئےوزیر موصوف نے سال 20-2019 کے لئے 73435.21 کروڑ روپے کے اعدادوشمار پیش کئے۔ووٹ آن اکاؤنٹ کے ذریعہ جتنی رقم منظور کی گئی تھی وہ 35430.42 کروڑ روپے ہے ۔ مزید برآں جناب گوڑا نے بتایا کہ مجموعی طور پر جو 37435.21 کروڑ روپے خرچ کئےگئے ہیں ان میں سے 16020.37 کروڑ روپے گزشتہ برس کے بقایا جات کے تصفیہ پر خرچ کئے گئے۔


    حکومت ریاستی حکومتوں وغیرہ سے کوالٹی سرٹی فکیٹس (بی-2) حاصل ہونے پر بجٹ کی دستیابی کی صورت میں مستقل طور پر


    کیمیائی کھاد کی کمپنیوں کو سبسڈی دیتی ہے۔ جب کبھی فنڈ کی کمی ہوتی ہے تو حکومت خصوصی بینکنگ معاہدے (ایس بی اے) کے تحت قرضوں کا بندوبست کرکے زیر التوا سبسڈی کو لیکویڈیٹ کرتی ہے۔


    ۔۔۔۔۔۔۔۔۔۔۔


    م ن۔ م م ۔ ج۔


    U- 2757

    
    
    (Release ID: 1576699) Visitor Counter : 10
    
    
      Read this release in: English