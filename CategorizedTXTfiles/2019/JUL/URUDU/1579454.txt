      صحت اور خاندانی بہبود کی وزارت

      وزارت صحت نے 2025تک ٹی بی کے خاتمے کے لئے تین وزارتوں کے ساتھ افزوں تعاون کے لئے مفاہمتی عرضداشت پردستخط کئے
      
      ٹی بی کے خاتمے کے لئے کثیر شعبہ جاتی کارروائی حکمت عملیوں کی ایک کلید ہے :ڈاکٹرہرش وردھن

      Posted On: 18 JUL 2019 8:08PM by PIB Delhi

    نئی دہلی،19جولائی :صحت اورکنبہ بہبود کی وزارت نے آیوش ، وزارت دفاع اوروزارت ریلوے کے ساتھ مفاہمتی عرضداشتوں پرباہم تبادلہ کیاہے ،جس کا مقصد بین وزارتی تعاون اورکوششوں کو فروغ دیناہے تاکہ 2025تک بھارت کو تپ دق سے مبرا ملک بنایاجاسکے ۔ صحت اورکنبہ بہبود کے وزیرڈاکٹرہرش وردھن نے آیوش کے وزیرمملکت (آزادانہ چارج ) جناب شری یسو پدنائک اور دفاع کے وزیرمملکت اوروزیرمملکت جناب اشونی کمارچوبے ( ایچ ایس ڈبلیو) کی موجودگی میں مفاہمتی عرضداشت کے باہم تبادلے کی تقریب کی صدارت کی ۔


    اس تقریب میں اظہارخیال کرتے ہوئے ڈاکٹرہرش وردھن نے کہاوزیراعظم جناب نریندرمودی جی کی بصیرت افروز اورترغیب آمیز قیادت میں حکومت نے اعلان کیاہے کہ ہمیں اپنی عہدبندگیاں اور ارادوں کو 2025تک ٹی بی کے خاتمے کے لئے مبذول کرناہے اوریہ کام عالمی نشانوں سے پانچ برس قبل ہی مکمل کرناہے ۔ انھوں نے کہاکہ مجھے پورا یقین ہے کہ مربوط اورکثیرشعبہ جاتی کوششیں کلیدی شراکت داروں سے تمام ترتوجہ حاصل کریں گی اور وہ بھی اس عہدبندگی میں شامل ہوجائیں گے اوراس طریقے سے 2025تک بھارت کو ٹی بی سے مبرا ملک بنانے میں ان کا بھی تعاون حاصل ہوسکے گا۔


    وزیرصحت نے مزید کہاکہ کثیرشعبہ جاتی کارروائی حکمت علمیوں میں ایک کلیدی حکمت عملی ہے جو بھارت سے تپ دق کے خاتمے کے عمل کو مہمیز کریگی ۔اس سلسلے میں صحت کے شعبے کی جانب سے کی جانے والی بندھی ٹکی کوششوں کے علاوہ ایک مجموعی طریقہ کار اپنایاجاسکے گا ۔پولیو سے متعلق کثیر شعبہ جاتی طریقہ کارکی مثال پیش کرتے ہوئے ڈاکٹرہرش وردھن نے کہاکہ ٹی بی محض ایک طبی مسئلہ نہیں ہے بلکہ اس کے سماجی زاویے بھی ہیں اوراس مسئلے کو کثیر شعبہ جاتی طریقہ کاراپناکرحل کیاجاسکتاہے ۔ ہم سے ہرایک شخص ٹی بی کے خاتمے میں اپنی صلاحیت کے مطابق اپناکرداراداکرسکتاہے ۔ مجھے پورایقین ہے کہ ہم سب مل کر ایک ایسانیا طریقہ کاروضع کرسکیں گے جو ہماری صحت اورمعاشرے کو لاحق خطرات سے نمٹنے کے لائق ہوگا۔


    ڈاکٹرہرش وردھن نے مزیدکہاکہ بین وزارتی تال میل کے توسط سے مختلف وزارتوں کے ذریعہ احاطہ کی جانے والی آبادی مثلاکارکنان ، کان کنان ، نقل مکانی کرکے آنے والے افراد ، قبائلی آبادی ، خواتین اوربچوں وغیرہ پرجو آبادی کا کلیدی حصہ ہیں ، احاطہ کیاجاسکے گا اور مجموعی کوششوں کے لئے اسے ایک سماجی تحریک کی شکل دی جاسکے گی اوربھارت سے ٹی بی کے خاتمے کے لئے سماج کے ہرطبقے کے ذریعہ جن آندولن کا آغاز کیاجاسکے گا۔


    آیوش کے وزیرمملکت (آزادانہ چارج ) جناب شری پدیسونائک اوردفاع کے وزیرمملکت نے کہاکہ مفاہمتی عرضداشت صحت کے بنیادی ڈھانچے کے تحت نیز آیوش کی وزارت سے مربوط ادارہ جاتی نیٹ ورک کے مابین تپ دق کے معالجے کی خدمات کو باہم مربوط کرنے میں اہم کرداراداکریگی ۔ انھوں نے مزید کہاکہ مفاہمتی عرضداشت آیوش خدمات فراہم کرنے والو ںسمیت مختلف برادریوں میں ، آراین ٹی سی پی رہنما خطوط ، ٹی بی کی تشخیص اورمعالجے اورحالیہ تبدیلیوں اورپہل قدمیوں کے متعلق بیداری میں اضافہ کریگی اوربیداری پیداکریگی ۔


    صحت اورکنبہ بہبود کے وزیرمملکت جناب اشونی کمارچوبے نے کہاکہ تپ دق کے خاتمے کے لئے تال میل پرمبنی کارروائی درکارہے انھوں نے اس سلسلے میں بیداری پھیلانے کی اہمیت پرزوردیا۔ جناب چوبے نے وزارتوں کا شکریہ اداکیااورانھیں مبارکباد پیش کی اور قومی دیگر پروگراموں کے لئے بھی اس طرح کی مشترکہ کوششوں کی اہمیت پرزوردیا۔


    صحت اورآیوش کی وزارت کے مابین مفاہمتی عرضداشت کا تبادلہ سکریٹری ( ایچ ایس ڈبلیو) محترمہ پریتی سودن اور سکریٹری ( آیوش ) جناب ویدیہ کوٹیچہ کے مابین عمل میں آیا۔ صحت اورکنبہ بہبود کے جوائنٹ سکریٹری جناب وکاس شیل نے بالترتیب ایکزیکیٹوڈائرکٹر( ریلوے ) ڈاکٹرکے شری دھر اور (دفاع )کے کرنل بال سنگھ سسودیا کے ساتھ مفاہمتی عرضداشت کا تبادلہ کیا ۔


    اگرچہ تپ دق مکمل طورپرلائق تدارک اورقابل علاج ہے تاہم تپ دق بھارت کے انسانی وسائل اورترقی کے راستے میں ایک بڑی رکاوٹ ہے ۔ مستقبل قریب میں ، بھارت میں پیشین گوئی کی گئی ہے کہ دنیا کی سب سے زیادہ کام کاج والی آبادی ہوگی اورتپ دق جیسی بیماریاں بیشتر بالغ افراد کو ان کے بارآوربرسوں میں ہی متاثرکرتی ہیں اوراس طریقے سے ملک کی اقتصادی نمو کے مضمرات کے لئے سب سے بڑا خطرہ بھی پیداکرتی ہیں ۔ صحت عامہ کاایک مسئلہ ہونے کے علاوہ تب دق ناقص اورناکافی سماجی ۔اقتصادی ترقی ، الگ تھلگ پڑجانے اوراستحصال سے بھی عبارت ہے ۔ ٹی بی سے متعلق سماجی اقتصادی اورڈھانچہ جاتی عوامل سے نمٹنے کے لئےدرکار،کارروائی صرف صحت کے شعبے تک محدود نہیں ہے بلکہ اس کے لئے تال میل پرمبنی کثیر شعبہ جاتی لاحہ عمل درکارہوگا۔


    ************


    U-3252

    
    
    (Release ID: 1579454) Visitor Counter : 1
    
    
      Read this release in: English , Hindi