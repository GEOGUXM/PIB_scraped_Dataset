      خلا ء کا محکمہ

      جی ایس ایل وی ایم کے III۔ایم1 نے کامیابی کے ساتھ چندریان -2 خلائی سیارچے کو خلا میں پہنچایا
      Posted On: 22 JUL 2019 6:03PM by PIB Delhi


    نئیدہلی۔ 22 ؍جولائی۔بھارت کی جیوسنکرونس سیارچہ داغنے والی گاڑی یعنی جی ایس ایل وی ایم کے III ۔ ایم 1 نے کامیابی کے ساتھ 3840 کلوگرام وزنی چندریان-2 خلائی سیارچے کو ارضی مدار میں پہنچا دیا ہے۔ یہ سیارچہ اب زمین سے قریب ترین پوائنٹ پر یعنی 169.7 کلو میٹر کے فاصلے پر (زمین کے سب سے دور والے پوائنٹ کے لحاظ سے ) 45475 کلو میٹر کی رفتار سے زمین کے گرد گھوم رہا ہے۔ اس پروازنے پہلی مرتبہ جی ایس ایل وی ایم کے III کو پہلی مرتبہ اپنی صلاحیت کا مظاہرہ کرنے کا موقع فراہم کیا ہے۔


    20 گھنٹوں کے انتظار کے بعد جی ایس ایل وی ایم کے III ۔ایم 1 سیارچہ گاڑی بڑی شان کے ساتھ ستیشن دھون اسپیس سینٹر ایس ایچ اے آر (ایس ڈی ایس سی ایس ایچ اے آر ) ، سری ہری کوٹہ آندھرا پردیش سے 1443 بجے بھارتی معیاری وقت کے مطابق (2.43 بجے شام) کو دو ایس200 سالڈ اسٹریپ آن موٹروں کے ساتھ روانہ ہوئی۔ بعدازاں رونما ہونے والی تمام تر پروازیں اپنی ترتیب کے لحاظ سے عمل میں آئیں۔


    جیوسنکرونس سیارچہ داغنے والی گاڑی یعنی جی ایس ایل وی ایم کے III - ایم 1 راکٹ کامیابی کے ساتھ چندریان -2 کو خلا میں لے جانے کیلئے 22جولائی 2019 کو، ستیش دھون اسپیس سینٹر واقع سری ہری کوٹہ، آندھراپردیش کے دوسرے لانچ پیڈ سے روانہ ہوتے ہوئے۔


    خلا کے لئے روانہ ہونے کے بعد تقریباؒ 16 منٹ 14 سیکنڈ میں اس سیارچہ گاڑی نے چندریان-2 سیارچے کو زمین کے مدار میں پہنچا دیا۔ جیسے ہی سیارچہ مذکورہ گاڑی سے علیحدہ ہوا ویسے ہی اس سیارچے میں لگے ہوئے شمسی انتظامات نے خودکار طور پر کام کرنا شروع کردیا اور اسرو کی ٹیلی میٹری کو ٹریکنگ کمان نیٹ ورک (آئی ایس ٹی آر اے سی)، بنگلوروسے مربوط کردیا۔ اور اس طریقے سے سیارچے کو کامیابی کے ساتھ کنٹرول میں لے لیا گیا۔


    اسرو کے چیئرمین ڈاکٹر کے سیون نے سیارچہ داغنے والی گاڑی اور اس چیلنجنگ مشن سے مربوط ٹیموں کو مبارکباد پیش کی ہے۔ انہوں نے کہا ہے کہ یہ بھارت میں بھارتی سائنس اور ٹیکنالوجی کے لئے ایک تاریخی دن ہے۔ انہوں نے کہا کہ اس موقع پر وہ اس امر کے اعلان میں بڑی خوشی محسوس کررہے ہیں کہ جی ایس ایل وی ایم کے III - ایم 1 کو کامیابی کے ساتھ چندریان-2 کو 6 ہزار کلو میٹر سے زائد کے مدار میں پہنچا دیا ہے جو درکار مدارسے کہیں بہتر ہے۔


    انہوں نے کہا کہ آج چاند کی جانب بھارت کے تاریخی سفر کا آغاز ہورہا ہے اور قطب جنوبی کے نزدیک سیارچے کا کسی مقام پر اس مقصد سے اترنا کہ اب تک کے رازہائے سربستہ سے پردے اٹھائے جائیں یقیناً بڑی بات ہے۔ 15 جولائی 2019 کو اِسرو نے بڑی دانشمندی سے ایک تکنیکی خرابی کا پتہ لگایا تھا تاہم ٹیم اِسرو نے فارمولہ تیار کیا اور 24 گھنٹے کے اندر اس نقص کو دور کردیا، اگلے ڈیڑھ دنوں کے دوران درکار جانچ وغیرہ انجام دی گئی تاکہ اس امر کو یقینی بنایاجاسکے کہ کوئی سقم باقی نہ رہے ۔ آج اسرو نے کامیابی کے جھنڈے گاڑے ہیں ۔


    آئندہ آنے والے دنوں میں مدار میں متعدد اقدامات کیے جائیں گے جس کے توسط سے چندریان-2 کا پروپلزن نظام کام کررہا ہے یہ نظام اس سیارچے کو کئی مرحلے میں مدار کی بلندیوں تک پہنچائے گا اور اسے لیونر ٹرانسفر طریقہ کار سے چاند کے نزدیک تر جانے کا موقع فراہم کریگا۔


    جی ایس ایل وی ایم کے III اِسرو کے ذریعے وضع کی گئی تیسرے اسٹیج کی لانچ و ہیکل ہے۔ اس سیارچہ گاڑی میں دو سالڈ اسٹریپ ، ایک کور رقیق بوسٹر اور کرایوجونک اَپر اسٹیج لگا ہوا ہے۔ یہ خلائی سیارچہ گاڑی چار ٹن کلاس کے سیارچوں کو جیو سنکرونس ٹرانسفر آربٹ (جی ٹی او) کو خلا میں لے جانے کیلئے وضع کی گئی ہے یعنی یہ گاڑی دس ٹن وزن کو زیریں ارضیاتی مدار تک پہنچا سکتی ہے۔


    چندریان-2 مشن کامقصد یہ ہے کہ سافٹ لینڈنگ اور چاند کی سطح پر تلاش اور جستجو کے ساتھ شمسی مشن صلاحیت کے سلسلے میں حاصل کی گئی ٹیکنالوجیوں کی اہمیت کو سمجھا جاسکے۔ سائنسی محاذ پر اس مشن کا مقصد چاند کے بارے میں مزید جانکاری حاصل کرنا ہے اور یہ کام چاند کے بالائی حصے کی نقشہ بندی ، وہاں پائی جانے والی دھاتوں کے تجزیے، سرفیس کیمیکل کمپوزیشن یعنی سطحی کیمیاوی اور حرارتی طبیعاتی عناصر اور ان موسمیاتی حالات کا مطالعہ کیا جاسکے جو چاند کی ترقی اور نشوونما کے لئے ذمہ دار رہے ہیں ۔


    زمین کے مدار کو چھوڑنے کے بعد اور چاند کے دائرہ اثر میں داخل ہونے کے بعد چندریان-2 کا آن بورڈ پروپلزن نظام کو سیارچے کی رفتار کم کرنے کیلئے کہا جائے گا۔ اس طریقے سے یہ سیارچہ چاند کے بنیادی مدار کے تحت آجائیگا بعد ازاں مختلف حکمت عملیوں کے ذریعے چندریان-2 کا مدار جو چاند کے گرد قائم ہونا ہے، اس کا قطر گھٹا دیاجائیگا اور اسے 7ستمبر 2019 کو چاند کے جنوبی قطبی خطے میں اترنے کے لائق پوزیشن میں پہنچا دیا جائیگا۔


    بعدازاں روور لینڈر سے باہر آجائیگا اور ایک قمری دن کے برابر مدت میں جو زمین کے چودہ دنوں کے برابر ہوتی ہے وہاں ضروری تجربات انجام دیگا، لینڈر کی مشن لائف صرف ایک قمری دن کے برابر ہے۔ مداری عنصر ایک سال تک اپنا مشن جاری رکھے گا۔


    آربیٹر کالفٹ آف وزن 2369 کلو میٹر کے بقدر ہے جبکہ لینڈر اور روور کا وزن بالترتیب 1477 کلو گرام اور 26 کلو گرام کے بقدر ہے۔ روور 500 میٹر یعنی آدھا کلو میٹر کے برابر تک سفر کرسکتا ہے اور اپنی کارکردگی کیلئے سورج سے حاصل ہونے والی توانائی جو برقی شکل میں حاصل ہوتی ہے ، پر انحصار کرتا ہے۔


    چندریان-2 کے پاس کئی سائنس پے لوڈ ہیں جو چاند کی ارتقا اور اس کی نشوونما کو تفصیل سے سمجھنے کا راستہ ہموار کریں گے۔ آربیٹر کے تحت 8 پے لوڈ ہیں ، لینڈر کے پاس 3 پے لوڈ ہیں اور روور کے پاس دو پے لوڈ ہیں۔ اس کے علاوہ لینڈر کے تحت ایک ذیلی تجربہ بھی انجام پائے گا۔ آربیٹر پے لوڈ 100 کلو میٹر مدار سے ریموٹ سینسنگ مشاہدے انجام دیگا جبکہ لینڈر اور روور کے پے لوڈ لینڈنگ سائٹ کے نزدیک صورتحال کا تجزیہ اور مطالعہ کریں گے۔


    چندریان-2 مشن کے سب سے اہم عناصر میں بنیادی سہولتیں شامل ہیں ۔ یہ وہی سہولتیں ہیں جو صحت سے متعلق اطلاعات حاصل کرتی ہیں اور خلائی سیارچے کی مدد سے سائنٹفک اعداد وشمار بھی جمع کرتی ہیں۔ یہ تمام سہولتیں ریڈیو کمانڈ س کو سیارچے تک پہنچاتی ہیں، چندریان-2 کا ارضیاتی عنصر انڈین ڈیپ اسپیس نیٹ ورک ، اسپیس کرافٹ کنٹرول سینٹر اور بھارتی خلائی سائنس اعداد وشمار مرکز پر مشتمل ہے۔


    چندریان -2 کی کامیاب پرواز اس چنوتی بھرے مشن کا ایک اہم سنگ میل ہے۔ مجموعی طور پر 7500 مشاہدین نے سری ہری کوٹہ میں مشاہدین کی گیلری سے بنفس نفیس اس خلائی سیارچے کے لانچ کے عمل کا ملاحظہ کیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-3321

    
    
    (Release ID: 1579846) Visitor Counter : 6
    
    
      Read this release in: English , Marathi , Hindi , Bengali , Malayalam