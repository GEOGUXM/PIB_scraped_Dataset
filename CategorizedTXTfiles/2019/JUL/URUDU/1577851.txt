      وزارت خزانہ

      سرکاری دائرۂ کار کے شعبے کے بینکوں میں پونجی کی قلت
      Posted On: 08 JUL 2019 4:50PM by PIB Delhi


    نئی دہلی، 8 جولائی / خزانہ اور کمپنی امور کے وزیر مملکت جناب انوراگ سنگھ ٹھاکر نے آج لوک سبھا میں ایک تحریری جواب میں بتایا ہے کہ ریزرو بینک آف انڈیا کے رہنما خطوط کے مطابق ، بھارت میں بینکوں کو اپنے طور پر کم از کم پونجی اپنے پاس رکھنی پڑتی ہے تاکہ وہ 9 فی صد کا رِسک سے متعلق اثاثوں کے تناسب ( سی آر اے آر ) برقرار رکھ سکیں ۔ 31 مارچ ، 2019 ء تک تمام تر 18 سرکاری دائرۂ کار کے بینکوں نے اِس کم از کم سی آر اے آر شرط کے مطابق پونجی برقرار رکھی ہے ۔


    20-2019 ء کے مرکزی بجٹ میں حکومت نے سرکاری دائرۂ کار کے بینکوں کے لئے 70000 کروڑ روپئے کی پونجی فراہم کرنے کی تجویز رکھی ہے تاکہ معیشت کو مضبوطی سے آگے بڑھانے کے لئے قرض کی فراہمی ممکن ہو سکے ۔


    اسٹیٹ بینک آف انڈیا کی جانب سے ، جو رد عمل حاصل ہوا ہے ، اس کے مطابق بینک نے اپنا مساوی سرمایہ حصص منڈی سے 20000 کروڑ روپئے تک حاصل کرنے کے لئے منظوری بہم پہنچا دی ہے اور یہ رقم کوالیفائیڈ ادارہ جاتی پلیسمنٹ ( کیو آئی پی ) یا دیگر طریقوں سے 31 مارچ، 2020 ء تک پہنچائی جائے گی ۔ بینک نے مزید اطلاع دی ہے کہ فی الحال اُس کے پاس وافر پونجی موجود ہے اور 31 مارچ ، 2019 ء تک 12.72 فی صد سی آر اے آر بھی بر قرار ہے ، جب کہ ریگولیٹری ضرورت 11.325 فی صد کی ہے ۔ اگر ضرورت ہوئی تو بینک اپنی پونجی میں اضافے کا فیصلہ کرے گا اور یہ قدم مالی سال کے دوران مناسب وقت پر اٹھایا جائے گا ۔


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    U. No. 2924


    

    
    (Release ID: 1577851) Visitor Counter : 4
    
    
      Read this release in: English