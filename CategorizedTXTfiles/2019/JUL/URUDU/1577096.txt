      وزارت خزانہ

      بہبودی اسکیموں کے لئے ٹیکنالوجی کا مؤثر استعمال-خشک سالی کے شکار بلاکوں میں ایم جی این آر ای جی ایس اور پھر این آر ای جی اے کے تحت نام درج کرانے والوں کی تعدا دمیں 44 فیصد کا زبردست اضافہ
      
      جے اے ایم ٹرینٹی میں ای-ادائیگیاں جو 15-2014ء میں 77.34فیصد کے بقدر تھی ، وہ 19-2018ء میں 99 فیصد تک پہنچ گئیں
      
      Posted On: 04 JUL 2019 1:13PM by PIB Delhi


    نئی دہلی، 04 جولائی 2019؍مہاتماگاندھی قومی دیہی روزگار اسکیم(ایم جی این آر ای جی ایس) جو دنیا کی سب سے بڑی دیہی روزگار اسکیم ہے، اس کے تحت خشک سالی سے متاثرہ بلاکوں میں کام کی سپلائی میں 20 فیصد کا اضافہ دیکھا گیا ہے۔ اس سے ظاہر ہوتا ہے کہ ایم جی این آر ای جی ایس کے تحت روزگار کی فراہمی میں بھی خشک سالی کے شکار بلاکوں میں اضافہ درج ہوا۔19-2018ء کا اقتصادی جائزہ آج پارلیمنٹ میں خزانہ اور کمپنی امور کی وزیر محترمہ نرملاسیتا رمن نے پیش کیا ، جو یہ بتاتا ہے کہ متعلقہ افراد کی فہرست ، ایک طرح کا حاضری رجسٹر، جس میں کارکنان دستخط کرتے ہیں، اس میں دستخط کرنے والوں کی تعداد میں ایسے بلاکوں میں جو خشک سالی سے متاثر نہیں تھے،19فیصد کا اضافہ درج کیاگیا۔اس کے برعکس خشک سالی سے متاثرہ بلاکوں میں مذکورہ فہرست میں 44 فیصد کا زبردست اضافہ درج کیاگیا ہے۔ اس طریقے سے آدھار سے منسلک ادائیگیوں ، اے ایل پی کے استعمال کے ذریعے خشک سالی سے متاثرہ بلاکوں میں ایم جی این آر ای جی ایس کے تحت انجام پانے والے کام میں خاطر خواہ اضافہ درج کیاگیا۔ یہ اضافہ خشک سالی سے متاثر نہ ہونے والے بلاکوں میں دوگنے سے بھی زیادہ ہے۔ وزیر موصوفہ نے کہا کہ اگرچہ ایم جی این آر ای جی ایس فروری 2006سے نافذ العمل ہوا تھا، تاہم اس پروگرام کو منظم بنانے کا کام 2015میں شروع ہوا، جب حکومت نے ٹیکنالوجی کے فوائد کو بروئے کار لاکر ایسا کیا۔ اس کے نتیجے میں منجملہ دیگر باتوں کے، براہ راست فائدہ منتقلی (ڈی بی ٹی) اور آدھار سے منسلک ادائیگیوں(اے ایل پی) کا نفاذ عمل میں آیا۔ اس نے جن دھن، آدھار اور موبائل (جے اے ایم)ثلاثہ کا راستہ ہموار اور اس کے نتیجے میں ایم جی این آر ای جی ایس کارکنان کی اجرتیں براہ راست ان کے کھاتوں میں پہنچنے لگیں، جس کے نتیجے میں ادائیگیوں میں ہونے والا تعطل کم سے کم ہوگیا۔


    سروے میں اشارہ کیا گیا ہے کہ قومی الیکٹرانک فنڈ انتظام نظام (این ای ایف ایم ایس)24 ریاستوں اور مرکز کے زیر انتظام ایک علاقے میں نافذ کیا گیا ہے، جہاں اجرتوں کی ادائیگی براہ راست ایم جی این آر ای جی ایس کارکنان کے بینک؍ ڈاک گھر کھاتوں میں مرکزی حکومت کی جانب سے کی جارہی ہے۔ اس نے اسکیم میں ڈی بی ٹی کے نفاذ کا آغاز کیا۔ اس پہل قدمی کے نتیجے میں ایم جی این آر ای جی ایس کے تحت کی جانے والی ای –ادائیگی 15-2014 ء کے مالی سال میں 77.34 فیصد تھی ، وہ 19-2018ء مالی سال میں بڑھ کر 99 فیصد تک پہنچ گئی۔


    2015 ء میں حکومت نے ایسے 300اضلاع میں جہاں بڑے پیمانے پر بینکنگ کا عمل دخل تھا، ایم جی این آر ای جی ایس کے سلسلے میں آدھار سے منسلک ادائیگیاں (اے ایل پی)شروع کی۔اس کے نتیجے میں اے ایل پی کے تحت درج ذیل دو طریقوں سے اجرتوں کی ادائیگی کا سلسلہ تیز ہوگیا۔


    ایم جی این آر ای جی ایس کے تحت مصروف عمل 11.61کروڑ کارکنان میں سے 10.16کروڑ کارکنان(87.51فیصد) کو جمع کیاجاچکا ہے۔ تقریباً 55.05فیصد ایم جی این آر ای جی ایس ادائیگیاں آدھار پر مبنی ادائیگی نظام (اے بی پی ایس) کے ذریعے کی جارہی ہیں۔ ڈی بی ٹی کے تحت اس اسکیم کے سلسلے میں مستفدین کی تعداد اور منتقل کئے گئے سرمایے نے 16-2015ء سے لے کر 19-2018ء کے دوران کئی گنا ترقی درج کی ہے۔


    حاضری کے رجسٹر یا فہرست سے ظاہر ہوتا ہے کہ ڈی بی ٹی کے نفاذ میں خاطر خواہ اضافہ ہوا ہے، جس سے یہ پتہ چلتا ہے کہ زیادہ سے زیادہ تعداد میں افراد کام کے لئے آرہے ہیں۔ کمزور طبقات(خواتین، درج فہرست ذاتوں کے افراد، درج فہرست قبائل کے افراد) کو ملنے والے کام کاج مجموعی افرادی دن ڈی بی ٹی کے بعد کے برسوں میں ، اضافہ سے ہمکنار ہوئے ہیں۔ یہ اضافہ ڈی بی ٹی سے قبل کے برسوں کے مقابلے میں دیکھا گیا ہے، جن سے یہ ظاہر ہوتا ہے کہ ڈی بی ٹی کے نفاذ کے بعد زیادہ تعدا دمیں روزگار فراہم ہوئے ہیں۔ یہ بات بھی حوصلہ افزا ہے کہ 90 فیصد سے بھی زائد افرادی دن کا فائدہ کمزور طبقات کو پہنچ رہا ہے۔


    سروے میں کہا گیا ہے کہ اسکیم کی اثر انگیزی کو مزید بڑھانے کے لئے اسکیم کے تحت ‘کاموں’کی تعریف کو سلسلے وار طریقے سے نظر ثانی کے عمل سے گزارا جانا چاہئے اور ضروریات کے مطابق اس میں ترمیم واقع ہونی چاہئے۔نہروں کو گاد سے صاف کرنا اور آبی تحفظ کے مشن کے تحت آبی ذخائر کی صفائی کے نتیجے میں ان کی ذخیرہ صلاحیت میں اضافہ ہوگا اور سیلاب کی تکریر میں تخفیف واقع ہوگی۔ اسی طریقہ سے کنبوں کے لئے روزی روٹی کے مواقع میں اضافہ کرنے کی غرض سے انہیں معقول ہنر مندی فراہم کرانے کا کام بھی اختیار کیا جاسکتا ہے، جو ان کی آمدنی میں اضافہ کرے گا اور انہیں افقی اور عمودی موبیلٹی فراہم کرے گا۔ ایم جی این آر ای جی ایس کو دین دیال اپادھیائے گرامین کوشل یوجنا (ڈی ڈی یو-جی کے وائی) کے ساتھ منسلک کرکے اور خواتین کے اپنی مدد آپ گروپوں کو اس میں شامل کرنے کے عمل کو مستحکم بنانے کی ضرورت ہے، تاکہ ہنرمند اجرتی روزگار میں اضافہ ہو۔ضرورت اس بات کی ہے کہ روزی روٹی کے مواقع میں گوناگونی پیدا کی جائے اور مستحقین کے لئے آمدنی کا وسائل پیدا کیا جائے تاکہ وہ اپنی ناداری سے نجات حاصل کرسکیں۔


    مذکورہ پروگرام کا آغاز کسی بھی ایسے فرد کو جو اس پروگرام کے تحت روزگار کا متلاشی ہو، اسے جسمانی محنت والا کم از کم سو دنوں کے بقدر کا کام، دیہی علاقے میں فراہم کرانے کی غرض سے کیا گیا تھا۔طے شدہ کوالٹی اور پائیداری کے حامل منفعت بخش اثاثوں کی فراہمی، سماجی شمولیت، صنفی مساوات، سماجی سلامتی اور مساویانہ شرح نمو اس پروگرام کے بنیادی ستون ہیں۔ ایم جی این آر ای جی ایس کو اپنے وجود کی پہلی دہائی میں متعدد عدم اثر انگیزیوں کا سامنا تھا، جن میں عام طورپر پھیلی ہوئی بدعنوانی، سیاسی دخل اندازی، سقم اور اجرتوں کی ادائیگی وغیرہ میں لاحق ہونے والی زبردست تاخیر وغیرہ شامل تھیں۔ اس پروگرام پر 2015ء میں نظر ثانی کی گئی اور حکومت نے ٹیکنالوجی کے استعمال کے ذریعے اہم اصلاحات متعارف کرائیں اور افزوں شفافیت اور احتساب ممکن بنایا، زبردست منصوبہ بندی کی گئی اور دوہرے مفید اثاثے خلق کئے گئے۔


    م ن۔ ن ع


    U-2808


    

    
    (Release ID: 1577096) Visitor Counter : 10