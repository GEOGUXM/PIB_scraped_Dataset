      وزارت خزانہ

      الیکٹرک گاڑیوں کی عمر بھر کیلئے ملکیت کی مجموعی لاگت کم کرنےکیلئے مناسب پالیسی اقدامات کی ضرورت
      
      الیکٹرک گاڑیوں کی مارکٹ میں حصہ داری بڑھانے کیلئے تیز چارجنگ کی سہولتوں تک رسائی پر توجہ دینےکی ضرورت

      Posted On: 04 JUL 2019 1:13PM by PIB Delhi

    نئی دہلی، 4جولائی 2019؍مالیات اورکارپوریٹ اُمور کی مرکزی وزیرمحترمہ نرملا سیتا رمن نے آج پارلیمنٹ میں اقتصادی جائزہ 19-2018 پیش کیا۔ جائزے میں کہا گیا ہے کہ الیکٹرک گاڑیوں میں ہندوستان کیلئے زبردست امکانات ہیں ،نہ صرف اس وجہ سے کہ یہ ماحولیات دوست ہیں بلکہ اس وجہ سے بھی کہ ہندوستان الیکٹرک گاڑیوں کی مینوفیکچرنگ کے ایک مرکز کے طور پر اُبھرسکتا ہے جس سے ملازمت اور ترقی کے مواقع پیدا ہوں گے۔ یہ کہتے ہوئے کہ مستقبل میں الیکٹرک گاڑیوں کے ڈیٹرائٹ کے طور پر اُبھرتے ہوئے کسی ہندوستانی شہر کو دیکھنا حقیقت پسندی نہیں ہوگی، جائزے میں کہا گیا ہےکہ الیکٹرک گاڑیوں کی عمر بھر کیلئے ملکیت کی مجموعی لاگت کو کم کرنے اور تمام صارفین کیلئے روایتی گاڑیوں کے مقابلے میں اُنہیں ایک پُرکشش متبادل بنانے کے لئے مناسب پالیسی اقدامات کی ضرورت ہے۔


    ماحولیات ،جنگلات اور ماحولیاتی تبدیلی (2018) کی وزارت کاحوالہ دیتے ہوئے اقتصادی جائزہ کہتا ہے کہ ہندوستان میں صنعتی شعبے کے بعد نقل وحمل کاشعبہ کاربن ڈائی آکسائیڈ اخراج میں دوسرا سب سے بڑا شراکت دار ہے۔ ہندوستان میں نقل وحمل کے شعبے میں مجموعی اخراج کی تقریباً 90 فیصد حصہ داری سڑک ٹرانسپورٹ میں ہے۔سروے مزید کہتاہے کہ پٹرولیم مصنوعات کیلئے ملک کی بڑےپیمانے پر درآمداتی انحصار کے مدنظر یہ ناگزیر ہے کہ پائیدار انداز میں اپنے ذرائع نقل وحمل کی مدد کیلئے متبادل ایندھنوں کی طرف توجہ منتقل کی جائے۔


    الیکٹرک گاڑیوں کی عالمی صورتحال کاجائزہ لیتے ہوئے سروے کہتا ہے کہ چین میں الیکٹرک کاروں کی مارکٹ حصے داری تقریباً دو فیصد ہے جبکہ ناروے میں یہ تقریباً 39فیصد ہے اور ہندوستانی بازار کی حصہ داری الیکٹرک کاروں کے معاملے میں بہت معمولی یعنی 0.06 فیصد ہے۔ نیتی آیوگ کاحوالہ دیتے ہوئے جائزے میں مزید کہا گیا ہے کہ ہندوستان میں دو پہیہ الیکٹرک گاڑیاں الیکٹرک گاڑیوں کی فروخت کا ایک بڑاحصہ رہی ہیں۔ ان دو پہیہ گاڑیوں کی فروخت 2018 میں تقریباً 54,800 رہی ہے۔ جائزہ کہتا ہے کہ دوپہیہ گاڑیوں اوربسوں کے الیکٹری فکیشن نے حالیہ سالوں میں رفتار پکڑی ہے۔


    یہ کہتے ہوئے کہ چارجنگ بنیادی ڈھانچہ کی بڑھتی دستیابی کے ساتھ الیکٹرک گاڑیوں کی مارکٹ حصہ داری بڑھ رہی ہے، سروے کہتا ہے کہ اس لئے ضروری ہوجاتا ہے کہ روڈ نیٹ ورک میں مناسب چارجنگ اسٹیشن دستیاب کرائے جائیں۔ سروے میں کہا گیا ہے کہ الیکٹرک گاڑیوں کی مارکٹ حصہ داری بڑھانےکیلئے چارجنگ کی تیز سہولتوں تک رسائی پر توجہ دی جائے۔


    الیکٹرک گاڑیوں کوزیادہ سے زیادہ اپنانے میں جورکاوٹیں پیش آرہی ہیں ، ان کے بارے میں اقتصادی جائزہ کہتا ہے کہ ایسالگتا ہے کہ ہندوستان میں چارجنگ کے بنیادی ڈھانچے کی محدود دستیابی الیکٹرک گاڑیوں کے زیادہ سے زیادہ استعمال میں ایک بڑی روکاوٹ ہے۔ جائزے میں مزید کہا گیا ہے کہ ایک دوسری بڑی روکاوٹ یہ ہے کہ روایتی گاڑیوں کےمقابلے میں الیکٹرک گاڑیوں کو مکمل طور پر چارج کرنے میں زیادہ وقت لگتا ہے۔ اسی لئے مجموعی طور پر ملک کے لئے یونیورسل چارجنگ معیارات کے ساتھ ایک اہم پالیسی ایشو متعارف کرایا جائے تاکہ اس طرح کے بنیادی ڈھانچہ کے قیام میں زیادہ سے زیادہ سرمایہ کاری کی جاسکے۔ سروے میں یہ بھی کہا گیا ہے کہ یکساں طور پر یہ اہم ہے کہ آن لائن نقشوں اور دیگر ذرائع سے الیکٹرک گاڑیوں کے استعمال کرنے والوں کو پبلک چارجر کے بارے میں معلومات فراہم کی جائے۔ ا س سے الیکٹرک گاڑیوں کا زیادہ سے زیادہ استعمال کیا جاسکے گا اور لوگوں کی حوصلہ افزائی ہوسکے گی۔


    نیز ،بیٹری کو کسی بھی الیکٹرک گاڑی کے دل کے طور پر تعبیر کرتے ہوئے سروے کہتا ہے کہ مناسب بیٹری ٹیکنالوجیز کی ترقی کو بہت زیادہ توجہ دیےجانےکی ضرورت ہے (نیتی آیوگ 2018)۔ نیتی آیوگ کاحوالہ دیتے ہوئے اقتصادی جائزے میں اندازہ لگایا گیا ہے کہ اگر2030 تک ہندوستان میں 30فیصدنجی کاریں،70فیصد تجارتی کاریں، 40فیصد بسیں اور 80 فیصد دواورتین پہیہ گاڑیاں الیکٹرک گاڑیوں میں تبدیل ہوجائیں تو مجموعی طورپر846 ملین ٹن کاربن ڈائی آکسائیڈ کا اخراج کم ہوجائے گا اور 474 ایم ٹی او ای کی تیل بچت کے ہدف کو حاصل کیاجاسکتا ہے۔ اس سے ہمیں یہ موقع بھی ملتاہے کہ ہم الیکٹرک گاڑیوں کی مینوفیکچرنگ مرکز کے طور پر اُبھریں بشرطیکہ پالیسیاں معاون ہوں۔


    U- 2806

    
    
    (Release ID: 1577097) Visitor Counter : 8