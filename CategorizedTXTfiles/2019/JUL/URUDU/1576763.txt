      امور داخلہ کی وزارت

      داخلہ سکریٹری کے ذریعہ بائیں بازوسے متاثر انتہأ پسندی ( ایل ڈبلیوای) منظرنامے پرنظرثانی میٹنگ کا اہتمام
      Posted On: 02 JUL 2019 9:15PM by PIB Delhi


    نئی دہلی ،3 ؍جولائی :داخلہ سکریٹری جناب راجیو گوبانے چیف سکریٹری ، متاثرریاستوں کے چیف سکریٹری ، ڈی جی پی ، ڈی آئی بی اور سی اے پی ایف کے ڈی جی حضرات کے ساتھ بائیں بازو سے متاثرہ انتہأ پسند ی (ایل ڈبلیو ای ) کے منظرنامے پرنظرثانی میٹنگ کا اہتمام کیا۔


    بطورخاص یہ بات نمایاں کی گئی کہ گذشتہ 5برسوں کے دوران بائیں بازوسے متاثرہ انتہأ پسندی اورتشددکے جغرافیائی پھیلاؤمیں خاطرخواہ کمی اورتخفیف واقع ہوئی ہے ۔ 2018 میں بائیں بازوکی انتہأ پسندی سے متاثرہ اضلاع کے سلسلے میں منعقدہ جائزہ میٹنگ میں یہ بات سامنے آئی تھی کہ متاثر ہ اضلاع کی تعداد126سے گھٹ کر 82تک سمٹ گئی ہے تاہم 8نئے اضلاع کو حفظ ماتقدم کے اقدامات کی فہرست میں شامل کیاگیاہے ۔


    صورت حال پرتفصیل سے نظرثانی کی گئی۔ ریاستوں کی جانب سے سلامتی تشویشات سے متعلق تجاویز اور مشوروں کو زیرغورلایاگیا،موبائیل مواصلات کو زیادہ موثر بنانے اور بائیں بازوسے متعلق علاقوں میں تعینات سلامتی دستوں کے کام کاج کے حالات کو بہتر بنانے کے معاملات پربھی تبادلہ خیالات کئے گئے ۔ یہ فیصلہ کیاگیا کہ بائیں بازوکی انتہاپسندی ۔2015کے سلسلے میں قومی پالیسی اورمنصوبہ عمل کو نافذ کرنے کے لئے مضبوطی سے عملی پہلوکو آگے بڑھایاجائیگا۔


    داخلہ سکریٹری نے ریاستوں اورمرکزی سلامتی دستوں کی کوششوں کی ستائش کی ۔ انھوں نے مزید کہاکہ اس سلسلے میں انسداد کی کارروائیاں جاری رکھنے کی ضرورت ہے اور جہاں جہاں سلامتی کے نقطۂ نظرسے سقم واقع ہیں انھیں دورکیاجاناچاہیئے ۔ انھوں نے حاضرین کو یقین دلایاکہ اس سلسلے میں جو بھی وسائل درکارہوں گے ،انھیں ریاستوں اور سی اے پی ایف کو دستیاب کرایاجائیگا۔


    ۔۔۔۔۔۔۔۔۔۔۔۔۔۔


    U-2767

    
    
    (Release ID: 1576763) Visitor Counter : 5
    
    
      Read this release in: English , Hindi , Bengali