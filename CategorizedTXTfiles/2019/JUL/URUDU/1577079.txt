      وزارت خزانہ

      سی پی آئی –سی پر مبنی افراط زر میں 19-2018ء میں 3.4 فیصد تک گراوٹ ،پانچویں مالی سال کے لئے گراوٹ کا رجحان جاری؛ پچھلے دو سال میں 4.0فیصد کی کمی
      
      صارفین اشیاء خوردو نوش کی قیمتوں کے عدد اشاریہ (سی ایف پی آئی)پر مبنی خوراک کے افراط زر میں پچھلے 5 سالوں میں گراوٹ اور پچھلے مسلسل سالوں میں 2.0فیصد کی کمی
      
      مالی سال 19-2018 میں دیہی افراط زر (سی پی آئی)میں گراوٹ؛کئی ریاستوں میں مالی سال 19-2018ءمیں سی پی آئی افراط زر میں گراوٹ
      
      Posted On: 04 JUL 2019 12:55PM by PIB Delhi


    نئی دہلی، 4جولائی 2019؍مالیات اور کارپوریٹ امور کے مرکزی وزیر محترمہ نرملا سیتا رمن نے آج پارلیمنٹ میں 19-2018ء کا اقتصادی جائزہ پیش کیا۔اقتصادی جائزے میں کہا گیا ہے کہ معیشت پچھلے 5سالوں میں اونچی اور تغیر پذیرافراط زر کے دور سے بتدریج منتقل ہوکر مزید مستحکم اور افراط زر کی کم سطح میں پہنچی۔


    سروے میں کہا گیا ہے کہ صارفین کی قیمتوں کے عدد اشاریہ –مشترکہ(سی پی آئی-سی)پر مبنی افراط زر گزشتہ پانچ سالوں میں مسلسل طورپر گراوٹ کے دور سے گزر رہا ہے۔سی پی آئی افراط زر 18-2017ء میں 3.6 فیصد سے کم ہوکر 19-2018ء میں 3.4 فیصد، 17-2016ء میں 4.5 فیصد ، 16-2015 میں 4.9 فیصد اور 15-2014ء میں 5.9 فیصد کم ہوا ہے۔اقتصادی جائزے میں مزید کہا گیا ہے کہ افراط زر اپریل 2019ء میں 2.9 فیصد رہا، جبکہ اس کے مقابلے اپریل 2018ء میں 4.6 فیصد رہاہے۔ صارفین اشیاء خوردونوش کی قیمتوں کے عدد اشاریہ (سی ایف پی آئی) پر مبنی خوراک کا افراط زر مالی سال 19-2018ء میں کم تر سطح 0.1 فیصد پر آگیا ہے۔


    تھوک قیمتوں کے عدد اشاریہ(ڈبلیو پی آئی) پر مبنی افراط زر کا حوالہ دیتے ہوئےسروے کہتا ہے کہ یہ 17-2016ء میں 1.7 فیصد کے مقابلے 18-2017ء میں 3.0فیصدپر معتدل رہا ہے، جبکہ 16-2015ء میں یہ 3.7فیصد اور 15-2014ء میں 1.2 فیصد رہا ہے۔ مالی سال 19-2018ء کے دوران ڈبلیو پی آئی کا افراط زر 4.3 فیصد رہا ہے۔


    افراط زر میں موجودہ رجحانات


    افراط زر میں موجودہ رجحانات کا حوالہ دیتے ہوئے اقتصادی جائزہ کہتا ہے کہ اپریل 2019ء میں سی پی آئی –سی افراط زرمارچ 2019ء کے 2.9فیصد جیسا ہی رہا ہے، جبکہ اس کے مقابلے اپریل 2018ء میں یہ افراط زر 4.6 فیصد رہا ہے۔اس میں مزید کہا گیا ہے کہ مالی سال 19-2018ء میں افراط زر میں گراوٹ خصوصی طورپر اشیاء خوردونوش کے کم افراط زر کی وجہ سے ہوئی تھی۔اقتصادی سروے کے مطابق ملک میں خوراک کا افراط زر اپریل 2019ء میں 1.1 فیصد رہا ہے ، جبکہ اس کے مقابلے مارچ 2019ء میں یہ 0.3فیصد اور اپریل 2018ء میں 2.8فیصد تھا۔صارفین اشیاء خوردو نوش کی قیمتوں کے عدد اشاریہ(سی ایف پی آئی) پر مبنی خوراک کا افراط زر 17-2016ء میں 4.2 فیصد سے 18-2017ء میں 1.8 فیصد،16-2015ء میں 4.9 فیصد اور 15-2014ءمیں 6.4 فیصد تک کم ہوا ہے۔مالی سال 19-2018ء میں خوراک کا اوسط افراط زر کم ہوکر 0.1 فیصد کم تر سطح پر پہنچ گیا۔ مالی سال 19-2018ء کے دوسرے نصف میں خوراک کی کمی خصوصی طورپر سبزیوں، پھلوں ، دالوں اور مصنوعات اور انڈوں میں کمی کی وجہ سے ہوئی تھی۔


    سروے مزید کہتا ہے کہ پچھلے دو مالی سالوں میں تھوک قیمتوں کے عدد اشاریہ پر مبنی خوراک کے افراط زر میں بھی کمی آئی ہے۔یہ 19-2018ء میں 0.6 فیصد سے زائد تھا۔ڈبلیو پی آئی خوراک کا افراط زر اپریل2019ء میں4.9 فیصد تھا، جبکہ اس کے مقابلے میں مارچ 2019ء 3.9 فیصد اور اپریل 2018ء میں 0.8فیصد تھا۔


    دیہی اور شہری افراط زر دونوں میں کمی


    اقتصادی جائزے کے مطابق کم افراط زر کا موجودہ مرحلہ بھی شہری اور دیہی افراط زر دونوں میں گراوٹ سے ہے۔اس میں کہا گیا ہے کہ دیہی افراط زر میں گراوٹ جولائی 2018ء سے شہری افراط زر کے مقابلےاسٹیپر ہے۔جس کے نتیجے میں افراط زر میں کمی آئی ہے۔ سروے مزید کہتا ہے کہ خوراک کے افراط زر میں اعتدال کی وجہ سے دیہی افراط زر میں گراوٹ آئی ہے، جو کہ پچھلے 6مہینوں(اکتوبر 2018ء مارچ 2019ء تک) منفی رہا ہے۔


    کئی ریاستوں میں سی پی آئی افراط زر میں گراوٹ


    سروے کہتا ہے کہ کئی ریاستوں میں مالی سال 19-2018ء میں سی پی آئی افراط زر میں کمی آئی ہے اور 23ریاستوں ؍مرکز کے زیر انتظام خطوں میں افراط زر مالی سال 19-2018ء میں 4 فیصد کم تھا۔جائزے میں مزید کہا گیا ہے کہ مالی سال 19-2018ء میں آل انڈیا اوسط کے مقابلے 16 ریاستوں؍مرکز کے زیر انتظام خطوں میں افراط زر کی شرح کم تھی اور ہماچل پردیش اور آندھراپردیش کے بعد دمن اینڈدیو میں افراط زر کم تر سطح پر رہا ہے۔


    افراط زر کے محرکات


    اقتصادی جائزے کے مطابق کل ہند سطح پر مالی سال 19-2018ء میں سی پی آئی –سی افراط زر کا اصل محرک ایندھن اور لائٹ گروپ کے ساتھ ساتھ ہاؤسنگ تھا۔


    افراط زر کو قابو میں کرنے کے لئے اقدامات


    افراط زر کو قابو میں کرنے کے لئے حکومت کے ذریعے کئے گئے اقدامات کو بیان کرتے ہوئے اقتصادی جائزہ کہتا ہے کہ افراط زر کو قابو میں کرنا پالیسی فوکس کا کلیدی شعبہ رہا ہے۔ حکومت نے افراط ز ر اور خصوصی طورپر اشیاء خوردونوش کے افراط زر کو قابو میں کرنے کے لئے متعدد اقدامات بھی کئے ہیں۔ سروے کہتا ہے کہ ان اقدامات میں ، منجملہ دیگر چیزوں کے، عمومی اقدامات اور خصوصی اقدامات دونوں شامل ہیں۔


    سروے کے مطابق ، عمومی اقداما ت میں افراط زر پر مستقل طورپر نظر رکھنے ،ذخیرہ اندوزی اور کالا بازاری کے خلاف ریاستوں کو مشاورتیں جاری کرنے، قیمتوں اور اہم اشیاء کی دستیابی، دالوں کے لیے اونچی کم از کم امدادی قیمتوں اور دیگر فصلوں کے متعلق مستقل جائزہ میٹنگیں کرنے اور زرعی باغبانی اشیاء کی خریداری کے لئے قیمتوں کے استحکام سے متعلق فنڈ(پی ایس ایف) کے قیام وغیرہ شامل ہیں۔


    سروے کے مطابق ، حکومت کے ذریعے کئے گئے خصوصی اقدامات میں پی ایس ایف کے تحت خریدے گئے اسٹاک سے مناسب قیمتوں پر پیاز مہیا کرنا، اسٹریٹیجک مارکیٹ اقدامات کے لئے بفرسے دالوں کا استعمال کرنااور فوج اور مرکزی نیم فوجی دستوں کی ضروریات کی تکمیل وغیرہ شامل ہیں۔


    م ن۔ ن ا۔ن ع


    U-2818

    
    
    (Release ID: 1577079) Visitor Counter : 5