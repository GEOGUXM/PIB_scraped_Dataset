      وزارتِ تعلیم

      ذہین غیر مقیم ہندوستانیوں کو بھارت میں واپس آکر بھارتی اداروں میں اپنی تحقیق پر کام کرنے کے لئے راغب کرنے کی غرض سے متعدد اقدامات کئے گئے ہیں : انسانی وسائل کی ترقی و فروغ کے وزیر
      Posted On: 25 JUL 2019 5:05PM by PIB Delhi


    نئی دہلی، 25 جولائی / انسانی وسائل کی ترقی و فروغ کے وزیر ڈاکٹر رمیش پوکھریال ‘ نشنک ’ نے آج راجیہ سبھا میں ایک تحریری جواب میں بتایا ہے کہ حکومت نے نہ صرف یہ کہ ملک کے مقتدر تعلیمی اداروں سے فارغ التحصیل ہونے والے طلباء کو یہیں آگے تعلیمی کوششیں جاری رکھنے کے لئے روکنے کا عہد کر رکھا ہے بلکہ اس سلسلے میں غیر مقیم بھارتی افراد کو بھی غیر ممالک سے واپس ملک میں لانے کا ارادہ کر رکھا ہے ۔ از حد باصلاحیت محققین کو بھارتی اداروں میں اپنا کام مکمل کرنے کے لئے راغب کرنے کی غرض سے متعدد اقدامات کئے گئے ہیں ، جن میں فیکلٹی ری چارج پروگرام یعنی اساتذہ کی تعداد کو پُر کرنا ، سی وی رمن پوسٹ ڈاکٹورل فیلو شپ اسکیم ، جو یو جی سی نے چلا رکھی ہے ، رامانوجن فیلو شپ ، جے سی بوس فیلو شپ ، سورن جینتی فیلو شپ ، ینگ سائنٹس پروجیکٹ ایوارڈ ، سائنس و ٹیکنا لوجی کے محکمے کے ذریعے خواتین سائنٹس اسکیم اور راما لنگا سوامی از سر نو داخلہ فیلو شپ ، جو محکمۂ بایو ٹیکنا لوجی کی اسکیم ہے ، جیسے اقدامات شامل ہیں ۔ انسانی وسائل کی ترقی و فروغ کی وزارت نے اکیڈمک نیٹ ورک کے لئے عالمی پہل قدمی ( جی آئی اے این ) شروع کر رکھا ہے ، جس کا مقصد یہ ہے کہ بیرون ملک سے سائنس دانوں اور صنعت کاروں کے با صلاحیت گروپ کو یہاں آنے کے لئے راغب کیا جائے ۔ ان میں بھارت نژاد افراد بھی شامل ہیں تاکہ بھارت کی موجودہ تعلیمی وسائل کو مالامال اور مستحکم بنایا جا سکے ۔


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    U. No. 3425

    
    
    (Release ID: 1580339) Visitor Counter : 6
    
    
      Read this release in: English , Bengali