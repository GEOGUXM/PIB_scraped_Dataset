      زراعت اور کاشتکاروں کی فلاح و بہبود کی وزارت

      فصلوں کی باقیات کو ٹھکانے لگانے والی مشینیں
      Posted On: 23 JUL 2019 3:45PM by PIB Delhi


    نئی دہلی، 23 جولائی / زراعت اور کاشت کاروں کی فلاح و بہبود کے وزیر جناب نریندر سنگھ تومر نے آج لوک سبھا میں ایک تحریری جواب میں بتایا ہے کہ فصلوں کے باقیات کو جائے مقام پر ہی ٹھکانے لگانے اور ہوائی ثقافت اور آلودگی کے مسئلے کو حل کرنے کے لئے رعایتی نرخوں پر مشینری درکار ہوتی ہے اور اس سلسلے میں ایک نئی مرکزی سیکٹر کی اسکیم شروع کی گئی ہے ، جس کا نام ‘ پنجاب ، ہریانہ ، اتر پردیش اور قومی خطہ راجدھانی دلّی میں فصلوں کی باقیات کو جائے موقع ٹھکانے لگانے کے لئے زرعی میکانکی کو فروغ دینا ’ ہے ۔ یہ اسکیم 19-2018 ء سے 20-2019 ء کے دوران شروع کی گئی ہے اور اس سلسلے میں مرکز کی جانب سے مجموعی طور پر 1151.80 کروڑ روپئے کی رقم فراہم کی گئی ہے ۔


    مذکورہ اسکیم کے تحت کاشت کاروں کو فصلوں کی باقیات کا انتظام کرنے والی مشینوں کی خریداری کے لئے لاگت کی 50 فی صد کی مالی امداد انفرادی ملکیت کی بنیاد پر فراہم کی جاتی ہے یعنی ایسی مشینیں خریدنے پر مالی رعایت فراہم کی جاتی ہے ۔ فصلوں کے باقیات کو جائے موقع ٹھکانے لگانے کے لئے کسٹمز ہائرنگ مراکز کے قیام کے لئے مالی امداد مشینری کے سلسلے میں پروجیکٹ کی لاگت کے لحاظ سے 80 فی صد کی شرح پر فراہم کی جاتی ہے ۔


    19-2018 ء کے دوران حکومتِ پنجاب ، ہریانہ اور اتر پردیش کو بالترتیب 269.38 کرو ڑروپئے ، 137.84 کروڑ روپئے اور 148.60 کرو ڑروپئے کی رقم فصلوں کے باقیات کو جائے موقع پر ٹھکانے لگانے کے لئے درکار مشینری کی فراہمی کے لئے جاری کی گئی ہے یعنی یہ رقم کاشت کاروں کو سبسڈی کی شکل میں فراہم کی جانی ہیں اور اس کے تحت کسٹمز ہائرنگ مراکز بھی قائم کئے جانے ہیں ۔ 20-2019 ء کے دوران حکومتِ پنجاب ، ہریانہ اور اتر پردیش کو بالترتیب ، اس سلسلے میں 273.80 کروڑ روپئے ، 192.06 کروڑ روپئے اور 105.29 کروڑ روپئے کی رقم جاری کی گئی ہے ۔


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    U. No. 3342

    
    
    (Release ID: 1579988) Visitor Counter : 9
    
    
      Read this release in: English