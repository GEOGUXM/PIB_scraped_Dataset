      امور داخلہ کی وزارت

      ہندوستان میں منشیات کی روک تھام کے بیورو اور میانمار میں منشیات کے کنٹرول کے لئے سینٹر ل کمیٹی کے درمیان ڈائریکٹر جنرل سطح کی چوتھی بات چیت کاانعقاد
      
      منشیات کو کنٹرول کرنے کے لئے ٹھوس اقدامات کرنے پر زور

      Posted On: 09 JUL 2019 2:05PM by PIB Delhi

    نئی دہلی، 9 جولائی 2019 ، ہندوستان میں منشیات کی روک تھام کے بیورو(این سی بی) اور میانمار میں منشیات کے کنٹرول کے لئے سینٹرل کمیٹی( سی سی ڈی اے سی) کے درمیان ڈائریکٹر جنرل سطح کی چوتھی بات چیت آج منعقد ہوئی۔ جس میں منشیات کے غیر قانونی کاروبار اور متعلقہ امور پر بات چیت ہوئی۔


    ہندوستانی وفد کی قیادت این سی بی کے ڈائریکٹر جنرل جناب ابھے نے کی۔ جبکہ میانمار کے وفد کی قیادت سی سی ڈی اے سی کے جوائنٹ سیکریٹری بیرگیڈیئر ون نینگ نے کی۔جو ڈرگ انفورسیمنٹ ڈویژن کے کمانڈر بھی ہیں۔دونوں ملکوں کے درمیان دو روزہ باہمی میٹنگ کا اہتمام اس لئے کیاجارہا ہے تاکہ دونوں ملکوں کے درمیان منشیات کے ناجائز کاروبار کے خلاف مربوط اور ٹھوس کارروائی کی جاسکے۔ میٹنگ کے پہلے دن دونوں فریقوں نے منشیات کی لعنت سے متعلق آپسی تشویش ایک دوسرے سے شیئر کی اور منشیات کے غیر قانونی کاروبار سے متعلق اہم معلومات ایک دوسرے کو فراہم کرنے کےعزم کااظہار کیا۔


    بات چیت کے دوران بہت سے امور پر بھی تبادلہ خیال ہوا۔ جن میں پاپی کی غیر قانونی کھیتی کے رجحان اور میانمار میں ہیروئن کی پیداوار نیز میانمار سے ہندوستان میں ہیروئن کی سرحد پار غیر قانونی تجارت کی کوشش ، ہندوستان میانمار سرحد پرایفی ڈرائن/ سوڈو ایفی ڈرائن کی سرحد پار غیر قانونی تجارت اور میانمار سے ہندوستان کے لئے میتھم فیٹا مائن کی غیر قانونی تجارت، منشیات کے لئے غیر قانونی تجارت کے راستوں کی معلومات، کنٹرول ڈیلیوری آپریشنز اور بہترین طریقہ کار کی جانکاری فراہم کرنا اور تربیت کی دیگر ضرورتیں شامل ہیں۔


    دونوں ملکوں کی وفود کے درمیان میٹنگ خوشگوار اور تعمیری ماحول میں ہوئی۔منشیات کے معاملوں پر تعاون کی تاثیر بڑی حد تک ایک دوسرے سے بات چیت پر منحصر ہے اور میٹنگ میں یہ طے کیا گیا کہ اگلی ڈی جی سطح کی بات چیت میانمار میں ہوگی اور اس کے لئے آپسی اتفاق کے ساتھ کوئی ایسی تاریخ کا انتخاب کیا جائے گا جو دونوں کے لئے سازگار ہوگی۔


    ۔۔۔۔۔۔۔۔۔۔۔


    م ن۔ ح ا۔رض


    U- 2954

    
    
    (Release ID: 1577950) Visitor Counter : 10
    
    
      Read this release in: English , Marathi , Hindi