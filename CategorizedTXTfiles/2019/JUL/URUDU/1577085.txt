      وزارت خزانہ

      ہندوستان دنیا کے سب سے بڑے قابل تجدید توانائی کے توسیعی پروگراموں میں سے ایک پر عمل درآمد کر رہا ہے
      
      عالمی سطح پر ہندوستان کا بادی توانائی میں چوتھا،شمسی توانائی میں پانچواں اور بحیثیت مجموعی قابل تجدید توانائی کی قائم شدہ صلاحیت میں پانچویں مقام پر
      
      مجموعی بجلی کی پیداوار میں قابل تجدید توانائی کی حصہ داری بڑھی ہے۔15-2014 میں یہ حصہ داری 6فیصد تھی جو 19-2018 میں بڑھ کر 10 فیصد ہو گئی
      
      قابل تجدید توانائی کے پلانٹوں میں سال2022 تک اضافی سرمایہ کاری تقریباً80بلین امریکی ڈالر اور 2030-2023 کی مدت کے دوران 250 بلین امریکی ڈالر ہوگی
      
      Posted On: 04 JUL 2019 1:01PM by PIB Delhi


    نئی دہلی، 4 جولائی 2019، خزانہ اور کارپوریٹ امور کی مرکزی وزیر محترمہ نرملا سیتا رمن نے آج پارلیمنٹ میں 19-2018 کا اقتصادی جائزہ پیش کیا۔ جائزے میں کہا گیا ہے کہ قابل تجدید توانائی کے وسائل ایک اسٹریٹیجک قومی وسیلہ ہے۔ جائزے میں مزید کہا گیا ہے کہ ان وسائل کو پروان چڑھانا ہندوستان کے اُس تصور کا جزو ہےجس کا مقصد سماجی مساوات اور توانائی تحفظ کے ساتھ توانائی منتقلی ،ایک مضبوط معیشت اور آب وہوا کی تبدیلی سے متعلق مسائل کو کم سے کم کرنا ہے۔


    جائزے میں کہا گیا ہے کہ ایک طرف جہاں توانائی تک رسائی اہم ہے وہیں یہ بات بھی ضروری ہے کہ توانائی کا یہ حصول ماحولیات کے لئے کم مہنگا ثابت ہو۔ یہ ماحولیات کے لئے اتنی مہنگی ثابت نہ ہو جتنی کہ ترقی یافتہ معیشتوں میں تاریخی اعتبار سے ہوتی رہی ہے۔


    ہندوستان کے ذریعے دنیا کے سب سے بڑے قابل تجدید توانائی کے توسیعی پروگراموں میں سے ایک کے نفاذ کا ذکر کرتے ہوئے سروے میں اس بات کو قابل ذکر طریقے سے پیش کیا گیا ہے کہ ہندوستان کے توانائی کے منظر نامے میں قابل تجدید توانائی کی حصے داری تیزی کے ساتھ بڑھتی جا رہی ہے۔ اقتصادی جائزے کے مطابق 19-2018 میں توانائی کی مجموعی پیداوار میں قابل تجدید توانائی (25 میگا واٹ سے اوپر پن بجلی کو چھوڑ کر )کی حصے داری تقریباً 10 فیصد تھی جبکہ 15-2014 میں یہ حصے داری تقریباً 6 فیصد تھی۔ اقتصادی جائزے میں مزید کہا گیا ہے کہ اب عالمی سطح پر بادی توانائی کے معاملے میں ہندوستان کا چوتھا ،شمسی توانائی کے معاملے میں پانچواں اور قائم شدہ شمسی توانائی کے معاملے میں بھی پانچواں مقام ہے۔قابل تجدید توانائی کی قائم شدہ مجموعی صلاحیت (25میگاواٹ سے زیادہ پن بجلی کو چھوڑ کر )دوگنی سے زیادہ ہو گئی ہے۔ 31 مارچ 2014 کو یہ صلاحیت جہاں 35گیگا واٹ تھی وہیں یہ صلاحیت 31 مارچ 2019 تک بڑھ کر 78گیگاواٹ ہو گئی۔ جائزے میں کہا گیا ہے کہ سال 2022 تک قابل تجدید توانائی کی قائم شدہ صلاحیت کا ہدف 175گیگاواٹ ہے۔


    جائزے میں یہ تخمینہ لگایا گیا ہے کہ 2022 تک (ٹرانسمیشن لائنوں کو چھوڑ کر )قابل تجدید توانائی کے پلانٹوں میں اضافی سرمایہ کاری آج کی قیمتوں پر تقریباً 80 بلین امریکی ڈالر اضافی سرمایہ کاری ہوگی اور 2023 سے 2030 تک کی مدت کے لئے مطلوبہ سرمایہ کاری تقریباً 250 بلین امریکی ڈالر ہوگی۔ اس طرح سے سالانہ بنیادوں پر آئندہ دہائی اور اس کے بعد کے لئے 30بلین امریکی ڈالر سے زیادہ سرمایہ کاری کے مواقع ہیں۔


    جائزے میں مزید کہا گیا ہے کہ جہاں قابل تجدید توانائی کی صلاحیت میں کئی گنا اضافہ ہوا ہے ، معدنی ایندھن پر مبنی توانائی کے ، توانائی کا ایک اہم وسیلہ بنے رہنے کا امکان ہے۔


    ***************


    U-2800


    

    
    (Release ID: 1577085) Visitor Counter : 9