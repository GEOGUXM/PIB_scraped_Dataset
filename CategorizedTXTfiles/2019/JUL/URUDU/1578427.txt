      بہت چھوٹی، چھوٹی اور درمیانی صنعتوں کی وزارت

      بین الاقوامی تعاون اسکیم
      Posted On: 11 JUL 2019 2:57PM by PIB Delhi


    بہت چھوٹی، چھوٹی اور درمیانی صنعتوں(ایم ایس ایم ای) کے مرکزی وزیر جناب نتن گڈکری نے ایک سوال کے تحریری جواب میں آج لوک سبھا کو بتایا کہ بہت چھوٹی، چھوٹی اور درمیانی صنعتوں کی وزارت ایم ایس ایم ای کی اہلیت کو بڑھانے، ان کی مصنوعات کے لئے نئے بازار تلاش کرنے، ان کی مینو فیکچرنگ کی صلاحیت بہتر بنانے کی غرض سے نئی ٹکنالوجیاں تلاش کرنے کے مقصد سے بین الاقوامی تعاون (آئی سی) کی اسکیم پر عمل درآمد کررہی ہے۔اسکیم کے تحت اہل ریاستوں؍ مرکزی حکومت کے اداروں، رجسٹرڈ صنعتی ایسوسی ایشنوں اور سوسائٹیوں ؍ایم ایس ایم ای سیکٹر کے فروغ اور ترقی میں مصروف ٹرسٹوں کو بین الاقوامی نمائشوں؍تجارتی میلوں؍خریدار-فروخت کرنے والوں کی کانفرنس وغیرہ میں شرکت کرنے نیز ایم ایس ایم ای سیکٹر کے مفاد میں ہندوستان میں اور بیرون ملک بین الاقوامی کانفرنس؍ سیمینار؍ ورکشاپ کے انعقاد کے لئے مالی امداد بھی فراہم کرتی ہے۔اسکیم کے رہنما خطوط 5جون 2018 کو جاری کئے گئے یہ وزارت کی ویب سائٹ ( www.msme.gov.in ) پر دستیاب ہیں۔


    گزشتہ 3 برسوں کے دوران اسکیم سے استفادہ کرنے والے ایم ایس ایم ای کی تفصیلات حسب ذیل ہیں۔

                                                                                             
مالی سال  فائدہ اٹھانے والے ایم ایس ایم ای کی تعداد  ایم ایس ایم ای کے مابین تقسیم کی گئی رقم
                                                                                             
                                                                                             
                                                     ( کروڑ روپے میں )                       
                                                                                             
                                                                                             
                                                                                             
2016-17   1102                                       4.98                                    
                                                                                             
                                                                                             
                                                                                             
2017-18   723                                        4.08                                    
                                                                                             
                                                                                             
                                                                                             
2018-19   590                                        4.80                                    
                                                                                             
                                                                                             

    برآمدات کے مواقع تلاش کرنے، بین الاقوامی تجارتی نیٹ ورک تک رسائی حاصل کرنے، ٹکنالوجی کو تاحال بنانے ؍ جدید کاری، مسابقت میں بہتری، مینوفیکچرنگ کے بہتر طریقہ کار کے تئیں بیداری پیدا کرنے کے لئے بین الاقوامی تقریبات میں شرکت کے ذریعہ اسکیم، ایم اس ایم ای کی مدد کرتی ہے۔


    *********** ***


    ( م ن ۔ش س ۔ ع ر (


    U. No. 3041


    

    
    (Release ID: 1578427) Visitor Counter : 8
    
    
      Read this release in: English , Bengali