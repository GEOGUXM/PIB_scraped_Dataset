      زراعت اور کاشتکاروں کی فلاح و بہبود کی وزارت

      ملک میں درخت پر مبنی کاشتکاری
      Posted On: 19 JUL 2019 5:31PM by PIB Delhi


    نئی دہلی، 19 جولائی 2019 ، زراعت اور کسانوں کی بہبود کے مرکزی وزیر جناب نریندر سنگھ تومر نے آج راجیہ سبھا میں ایک سوال کے تحریری جواب میں اطلاع فراہم کی کہ حکومت زراعت سے ہونے والے فائدے کو زیادہ سے زیادہ کرنے اور کسانوں کو پائیدار ذریعہ معاش مہیا کرانے کے لئے درخت پر مبنی کاشتکاری کو فروغ دے رہی ہے۔حکومت نے اس سلسلے میں درج ذیل قدامات کئے ہیں:

     1. فصلوں / فصل نظام کے ساتھ ساتھ زرعی زمین پر شجر کاری کو فروغ دینے کے لئے 2016-17 میں جنگلات سے متعلق ذیلی مشن ‘‘ ہر میڑھ پر پیڑ’’ کی شروعات کی گئی۔اس اسکیم کے تحت زرعی زمین پر نرسری کے فروغ اور شجر کاری کے لئے مالی امداد فراہم کرنے کی تجویز ہے۔ اس سے کسانوں کو اضافی آمدنی حاصل کرنے میں مدد ملے گی اور ان کے زرعی نظام کو مزید موسم کے موافق اور لچک دار بنایاجاسکے گا۔
     2. قومی غذائی تحفظ مشن کا ایک ذیلی جز وتیل کے بیجوں اور پام آئل سے متعلق قومی مشن(این ایم او او پی) کے ذریعہ درخت والے تیل کے بیجوں (ٹی بی او) مثلاً زیتون کا تیل ،نیم،کررانجا اور مہوا کے ساتھ فصلوں کو ملانے ،پودا کاری اور رکھ رکھاؤ کو تعاون فراہم کیاجاتا ہے۔
     3. مکمل ویلیو چین کی ترقی کے لئے سال 2018-19 کے دوران اثر نو تشکیل شدہ قومی بانس مشن(این پی ایم) کی شروعات کی گئی۔اس میں غیر جنگلاتی سرکاری زمینوں اور نجی زرعی زمینوں میں پودا کاری اور بانس اگانے والے کسانوں کو بازار سے جوڑنا شامل ہیں۔

    U- 3281

    
    
    (Release ID: 1579597) Visitor Counter : 6
    
    
      Read this release in: English
    
    
    

3.