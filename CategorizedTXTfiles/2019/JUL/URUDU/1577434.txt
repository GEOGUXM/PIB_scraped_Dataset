      وزارت خزانہ

      اسٹینڈ اَپ انڈیا اسکیم کی توسیع سال 2025 تک
      
      متعدد لیبر قوانین کو چار لیبر کوڈ کے ایک سیٹ میں شامل کرنے کی حکومت کی تجویز
      نئے زمانے کے ہنروں مثلاً آرٹیفیشیل انٹلیجنس، بگ ڈاٹا، وی آر، روبوٹکس اور انٹرنیٹ آف تھنگز کو فروغ دیا جائے گا
      Posted On: 05 JUL 2019 2:06PM by PIB Delhi


    نئی دہلی، 5 جولائی 2019۔


    اسٹینڈ اَپ انڈیا اسکیم کی توسیع سال 2025 تک کی گئی ہے۔ یہ بات خزانہ اور کارپوریٹ امور کی مرکزی وزیر محترمہ نرملا سیتا رمن نے آج پارلیمنٹ میں مرکزی بجٹ 2019-20 پیش کرتے ہوئے کہی۔ اسٹینڈ اَپ انڈیا اسکیم سے زبردست فائدے حاصل ہوئے ہیں۔ ملک خواتین اور درج فہرست ذاتوں اور درج فہرست قبائل سے تعلق رکھنے والے ہزاروں صنعت کاروں کو ابھرتے ہوئے دیکھ رہا ہے۔ ان میں سے بیشتر کو اسٹینڈ اَپ انڈیا اسکیم کے تحت اپنی تجارت اور انڈسٹری قائم کرنے کے لئے سرمایہ فراہم کرایا گیا ہے۔ انھوں نے کہا کہ اس اسکیم کے تحت بینک مانگ پر مبنی تجارت کے لئے مالی امداد فراہم کریں گے۔ اس میں مشینوں اور روبوٹس کی تحویل کے لئے مالی امداد شامل ہیں۔


    وزیر خزانہ نے کہا کہ حکومت کی یہ بھی تجویز ہے کہ متعدد لیبر قوانین کو چار لیبر کوڈ کے ایک سیٹ میں شامل کردیا جائے۔ اس سے رجسٹریشن اور ریٹرنس کی فائلنگ کے مرحلے کو معیاری اور اصل دھارے میں شامل کرنے کو یقینی بنایا جاسکے۔ مزید برآں اس سے تنازعات میں کمی آنے کا امکان ہے۔


    ہنرمندی کے فروغ کے شعبے میں حکومت کی حصولیابیوں کو اجاگر کرتے ہوئے محترمہ نرملا سیتا رمن نے کہا کہ پردھان منتری کوشل وکاس یوجنا (پی ایم کے وی وائی) کے ذریعے حکومت نے تقریباً 10ملین نوجوانوں کو انڈسٹری کے موافق ہنرمندی کی تربیت حاصل کرنے کے قابل بنایا ہے۔ نوجونوں کو مستقبل کے لئے تیار کرنے اور بیرون ملک روزگار حاصل کرنے کے لئے حکومت بیرون ملک درکار ہنر مثلاً زبان کی ٹریننگ پر اپنی توجہ میں اضافہ کرے گی۔ انھوں نے مزید کہا کہ حکومت کی توجہ نئے زمانے کے ہنروں مثلاً آرٹیفیشل انٹلیجنس (اے آئی)، انٹرنیٹ آف تھنگز، بگ ڈیٹا، تھری ڈی پرنٹنگ، ورچول ریئلٹی پر مرکوز رہے گی۔ نئے زمانے کے ان ہنروں کی قدر و قیمت ملک اور بیرون ملک کافی زیادہ ہے اور اس کے لئے اچھی تنخواہ بھی ملتی ہے۔


    وزیر خزانہ محترمہ نرملا سیتا رمن نے کہا کہ پردھان منتری روزگار پروتساہن یوجنا (پی ایم آر پی وائی) کے تحت 2016-17 میں پنشن اسکیم میں حکومت کے تعاون کو سال 2016-17 میں 8 فیصد سے بڑھاکر 12 فیصد کردیا گیا ہے۔ یہ تمام شعبوں کے امپلائیز پروویڈنٹ فنڈ اور امپلائیز پنشن اسکیم دونوں کے لئے ہے۔ یہ یکم اپریل 2018 سےنافذ العمل ہے۔ حکومت کے اس اقدام کا نتیجہ ہے کہ مالی برس 2018-19 کے دوران مستفیدین کی تعداد میں تقریباً 88 لاکھ کا اضافہ ہوا ہے۔ 31 مارچ 2019 کی تاریخ کو اس اسکیم کے تحت مستفیدین کی کل تعداد 11805000 جبکہ فائدہ اٹھانے والے اسٹیبلشمنٹ کی تعداد 145512 ہے۔


    **************


    م ن۔ م ع۔ م ر۔


    U-2835

    
    
    (Release ID: 1577434) Visitor Counter : 20