      وزارت خزانہ

      تمام ہندستانیوں کو پینے کے محفوظ اور وافر مقدار میں پانی تک رسائی فراہم کرانا حکومت کی ترجیح ہے
      
      سال 2024 تک تمام دیہی گھروں کو ہر گھر جل (پائپ کے ذریعہ پانی کی سپلائی) کو یقینی بنانے کے لئے جل جیون مشن
      ریاستی حکومتوں کی یکجائی کے ساتھ اور مکمل طریقے سے آبی وسائل کے بندوبست اور پانی کی سپلائی کے لئے نئی وزات-‘‘جل شکتی منترالیہ’’
      Posted On: 05 JUL 2019 1:32PM by PIB Delhi


    نئی دہلی، 5 جولائی 2019۔خزانہ اور کمپنی امور کی مرکزی وزیر محترمہ نرملا سیتارمن نے کہا ہے کہ ہندستان کے آبی تحفظ کو یقینی بنانا اور تمام ہندستانیوں کی محفوظ اور وافر مقدار میں پینے کے پانی تک رسائی فراہم کرانا حکومت کی ترجیح ہے۔ آج پارلیمنٹ میں مرکزی بجٹ 20-2019 پیش کرتے ہوئے محترمہ نرملا سیتا رمن نے کہا کہ اس سمت میں جل شکتی منترالیہ قائم کرک ے آبی وسائل، دریا کی ترقی اور گنگا کی صفائی اور پینے کے پانی اور صفائی ستھرائی کی وزارت کی یکجائی کے ذریعہ ایک بڑا قدم اٹھایا گیاہے۔ یہ نیا منترالیہ ہمارے آبی وسائل کے بندوبست اور پانی کی سپلائی کو ایک یکجائی والے اور مکمل طریقے سے دیکھے گا اور جل جیون مشن کے تحت سال 2024 تک تمام دیہی گھروں تک ہر گھر جل (پائپ کے ذریعہ پانی کی سپلائی) کو یقینی بنانے کے لئے ریاستوں کے ساتھ کام کرے گا۔


    پینے کے پانی اور صفائی ستھرائی کے محکمے کے تحت یہ مشن وسیلے کے استحکام مثلاً بارش کے پانی کی یکجائی زیر زمین پانی کو ریچارج کرنے اور زراعت میں استعمال کئے جانے کے واسطے گھروں میں استعمال کے بعد پانی کے بندوبست کے لئے مقامی بنیادی ڈھانچہ تیار کرنے سمیت مقامی سطح پر پانی کی مانگ اور سپلائی کی یکجائی پر توجہ مرکوز کرے گا۔ جل جیون مشن ملک بھر میں پانی کی پائیدار سپلائی بندوبست کے اپنے مقاصد کو حاصل کرنے کے لئے دیگر مرکزی اور ریاستی اسکیموں کے ساتھ تال میل کرے گا۔


    وزیر خزانہ نے بتایا کہ حکومت نے جل شکتی ابھیان کے لئے 256 اضلاع میں پھیلے ہوئے 1592 بلاکوں کو شناخت کیا ہے جو کہ تشویش ناک حالت میں ہیں اور جن سے بہت زیادہ پانی نکالا جاچکا ہے۔ اس مقصد کے لئے حکومت مختلف اسکیموں کے تحت دستیاب فنڈز کا استعمال کرنے کے ساتھ ساتھ کمپینسیٹری ایفوریسٹیشن فنڈ منجمنٹ اینڈ پلاننگ اتھارٹی (سی اے ایم پی اے) کے تحت دستیاب اضافی فنڈز کے استعمال کے امکان کا بھی پتہ لگائے گی۔


    **************


    م ن۔ ا گ۔ ج


    U-2827

    
    
    (Release ID: 1577370) Visitor Counter : 16