      وزارت خزانہ

      بینکنگ نظام کی کارکردگی میں اصلاح غیر منفعت بخش اثاثوں کے تناسب میں تخفیف اور قرض نمو مہمیز سے ہمکنار
      
      دیوالیہ پن اور دیوالیہ قرار دینے سے متعلق ایکو نظام سلسلے وار طریقے سے قائم ہورہا ہے ، جس کے نتیجے میں بھرپائی ہورہی ہے اور مشکلات میں پھنسے ہوئے اثاثو ں کے مسائل خاطر خواہ طور پر حل ہورہے ہیں
      
      Posted On: 04 JUL 2019 1:10PM by PIB Delhi


    نئی دہلی، 04 جولائی 2019؍19-2018 کے اقتصادی جائزے میں کہا گیا ہے کہ گزشتہ برس مالی پالیسی میں یوٹرن دیکھا گیا ہے۔بینچ مارک پالیسی شرحیں پہلے 50 بنیادی نکات کے طورپر بڑھائی گئیں اور بعد ازاں انہیں 75 بنیادی نکات کے لحاظ سے گھٹا دیا گیا۔ ایسا اس لئے کیا گیا کہ توقع کے برخلاف افراط زر کم رہی ، شرح نمو مندی کا شکار رہی اور بین الاقوامی سطح پر مالی صورتحال نرم رہی۔تاہم لکوی ڈیٹی کی صورتحال ستمبر 2018ء سے سخت رہی۔ اقتصادی جائزہ خزانہ اور کمپنی امور کی وزیر محترمہ نرملا سیتا رمن نے آج پارلیمنٹ میں پیش کیا۔


    غیر منفعت بخش اثاثے(این پی اے) تناسب میں بہتری رونما ہوئی اس سے بینکنگ نظام کی کارکردگی کے بہتر ہونے کا پتہ ملتا ہے۔ تاہم معیشت میں مالی آمد قلت کا شکار رہی ، کیونکہ پونجی منڈی سے سرمایہ حصص کے حصول کے معاملے میں درکار سرمایہ حاصل نہیں ہو سکا اور غیر بینکنگ مالی کمپنیوں (این بی ایف سی)کے شعبے پر بھی دباؤ بنا رہا۔ دیوالیہ پن اور دیوالیہ قرار دیئے جانے سے متعلق ایکو نظام آہستہ آہستہ وجود میں آرہا ہے۔ اس نے پہلے ہی مشکلات میں پھنسے ہوئے اثاثوں کے سلسلے میں وصولی اور حل نکالنے کا راستہ ہموار کردیا ہے اور اسی کے نتیجے میں کاروباری ماحول بھی بہتر ہورہا ہے۔


    اقتصادی جائزے میں کہا گیا ہے کہ 19-2018ء کے دوران مالی فوائد میں رونما ہونے والی شرح اضافہ واپس ہوکر طویل المدت رجحان کے دور میں پہنچ گئی۔ جاری کرنسی میں گزشتہ مالی برس کے دوران 22.6فیصد کا اضافہ درج کیاگیا۔ آربی آئی کے قرضوں میں جو اضافہ ہوا وہ خاص طورپر ان وسائل کی وجہ سے ہوا ،جو ایک سال کے دوران کھلی منڈی کے آپریشنوں کی وجہ سے دستیاب ہوئے۔بینکنگ نظام کے ذریعے جمع کی جانے والی رقومات، ڈیمانڈ اور ٹائم دونوں میں نمو کےلحاظ سے اضافہ ہوا اور اس کے نتیجے میں 19-2018کے دوران مجموعی ڈپازٹ میں 9.6 فیصد کا اضافہ درج کیا گیا۔


    لکوی ڈیٹی کے موضوع پر اقتصادی جائزے کا نظریہ، یہ ہے کہ ایک اوسط کے لحاظ سے لکوی ڈیٹی کی صورتحال19-2018ء کی آخری دو سہ ماہیوں میں، نیز 20-2019 کی پہلی سہ ماہی میں خسارے کے زون میں داخل ہوگئی۔ لکوی ڈیٹی کی اس سخت صورتحال کا اظہار شرح سود کے ذریعے بھی ہوا۔ لکوی ڈیٹی کی صورتحال میں جو سختی واقع ہوئی ، اس کے تین اہم عناصر تھے۔پہلا عنصر یہ تھا کہ بینک قرضوں کی شرح نمو میں 19-2018ء کی دو سہ ماہیوں کے دوران بہتری رونما ہوئی، تاہم بینک ڈپازٹ میں شرح نمو وہیں ٹھہری رہی۔ کرنسی سرکولیشن کی نمو میں ہونے والا اضافہ بھی مہمیز ہوا۔ سب سے اہم بات یہ ہوئی کہ آر بی آئی کو 19-2018ء میں مبادلہ شرحوں کے تقاضوں سے نمٹنے کے لئے اپنے غیر ملکی زر مبادلہ ذخیرے سے اضافی طورپر 32بلین امریکی ڈالر نکالنے پڑے۔ آر بی آئی نے اس مسئلے کا حل وسائل کے ذریعے لکوی ڈیٹی بہم پہنچا کر نکالا۔ سال کے دوران دس سال کے بینچ مارک جی-ایس ای سی زیادہ تشویش کن رہے۔


    سروے میں کہا گیا ہے کہ 19-2018ء کے دوران بینکنگ شعبے کی کارکردگی بطور خاص سرکاری شعبے کے بینکوں کی کارکردگی میں بہتری رونما ہوئی۔مارچ 2018ء اور دسمبر 2018ء کے دوران درج فہرست کاروباری بینکوں کی مجموعی غیر منفعت بخش اثاثوں کے تناسب میں 11.5فیصد سے لے کر 10.1 فیصد کی تخفیف دیکھی گئی۔نان فوڈ بینک کریڈٹ(این ایف سی) کی شرح نمو گزشتہ چند برسوں کے دوران سست روی کے بعد 19-2018ء میں بہتری سے ہمکنار ہوئی۔ 19-2018ء کے دوران مجموعی این ایف سی شرح نمو میں رونما ہونے والی بہتری بڑی صنعتوں کو دیئے جانے والے قرضوں اور خدمات کے عناصر کی وجہ سے رونما ہوئی۔ تاہم گزشتہ چند مہینوں کے دوران قرض کی شرح نمو کی رفتار قدرے کم ہوئی۔


    غیر بینکنگ مالیاتی کمپنیوں(ّاین بی ایف سی) نے درجہ بندی میں انحصار اور آئی ایل اینڈ ایف ایس گروپ کی خام کاری کے نتیجے میں سخت دور جھیلا، جہاں این بی ایف سی شدید طورپر لکوی ڈیٹی قلت کا شکار رہی،وہیں حکومت نے فوری طورپر حرکت میں آکر اس مسئلے کا حل نکالنے کے لئے اقدامات کئے اور مضر اثرات کو قابو کیا۔ این بی ایف سی کے سلسلے میں وسائل کی آمد میں جو قلت دیکھی گئی اس نے حالیہ سہ ماہیوں کے دوران اس شعبے میں قرض دینے کی صلاحیت کو متاثر کیا ہے۔


    اقتصادی سروے میں کہا گیا ہے کہ 19-2018ء کے دوران ، گزشتہ برس کے مقابلے میں ڈیٹ پبلک اجراء کے توسط سے وسائل کی بہم رسانی میں خاطر خواہ طورپر اضافہ ہوا، تاہم عوامی اجراء اور سرمایہ حصص کے حقوق کے اجراء کے ذریعے وسائل کے بہم رسانی میں خاطر خواہ تخفیف دیکھی گئی۔ 19-2018ء کے دوران بھارتی کمپنیوں نے پونجی ضروریات کو منظم کرنے کے لئے نجی پلیس منٹ کا راستہ اپنایا۔تمام تر میوچوؤل فنڈ انتظام کے تحت مجموعی خالص اثاثوں میں 11.4فیصد کا اضافہ درج کیاگیا اور یہ اثاثے 2379584 کروڑ روپے کے بقدر ہوگئے۔19-2018ء میں غیر ملکی پورٹ فولیو کے سرمایہ کاروں کے ذریعے 5499کروڑ روپے کا سرمایہ بیرون ملک لے جایاگیا۔ 18-2017ء کے مالی سال کے دوران بھارت کے اندر مجموعی براہ راست بیمہ پریمیم 150660کروڑ روپے کے بقدر رہا، جس کے تحت 17.6 فیصد کی سالانہ شرح نمو درج کی گئی۔


    اقتصادی سروے میں کہا گیا ہے کہ دیوالیہ پن اور دیوالیہ قرار دیئے جانے سے متعلق ایکونظام آہستہ آہستہ ترتیب وار طریقے سے قائم ہوتا جارہاہے اور بھرپائی اور بڑی تعداد میں مسائل کے شکار اثاثوں کی بحالی ممکن ہورہی ہے اور کاروبار کا ماحول بھی بہتر ہوا ہے۔31مارچ 2019ء تک کمپنیوں سے متعلق انسالوینسی ریزولیوشن کا عمل مکمل ہوا اور 94 مقدمات نمٹائے گئے، جن کے نتیجے میں 173359کروڑ روپے کے دعوے بھی نمٹائے گئے اور اس کے علاوہ 28 فروری2019ء تک 2.84لاکھ کروڑ روپے کے بقدر کے 6079مقدمات آئی بی سی کی تجاویز کے تحت سماعت کے لئے منظور کئے جانے سے قبل ہی واپس لئے جاچکے ہیں۔ مزید برآں آربی آئی رپورٹوں کے مطابق بینکوں کے ذریعے سابقہ غیر منفعت بخش کھاتوں سے 50ہزار کروڑ روپے وصول کئے گئے ہیں۔ آر بی آئی نے یہ رپورٹ بھی دی ہے کہ غیر معیاری سے لے کر معیاری اثاثوں تک کے معاملے میں 50ہزار کروڑ روپے کی رقم اَپ گریڈ کی گئی ہے۔ ان تمام امور سے اس بات کا پتہ چلتا ہے کہ آئی بی سی کے تحت کارروائی شروع ہونے سے قبل ہی قرض دینے کے ایکو نظام میں برتاؤ کے لحاظ سے تبدیلی واقع ہوئی ہے۔


    U-2804


    

    
    (Release ID: 1577093) Visitor Counter : 11