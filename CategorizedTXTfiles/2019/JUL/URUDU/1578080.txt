      امور داخلہ کی وزارت

      ای۔ ویزا اسکیم کے تحت جاری کئے گئے ویزا
      Posted On: 09 JUL 2019 4:19PM by PIB Delhi


    نئی دلّی، 09 جولائی/ امور داخلہ کے وزیر مملکت جناب نتیانند رائے نے گزشتہ روز لوک سبھا میں ایک تحریری جواب میں بتایا کہ گزشتہ چار برسوں جاری کئے گئے ای۔ ویزا کی تفصیل اس طرح ہے: سال 2015 کے دوران 5,16,510 ویزا، سال 2016 کے دوران 11,80,933 ویزا، سال 2017 کے دوران 19,01,419 ویزا اور سال 2018 کے دوران 24,70,273 ای۔ ویزا جاری کئے گئے ہیں۔


    ای۔ ویزا خدمات مکمل طور پر آن لائن فراہم کرائی جا رہی ہیں۔ اسکیم کے تحت ای ٹی اے (الیکٹرانک ٹریول آتھورائزیشن)معینہ وقت کے اندر دستیاب کرائی جا رہی ہیں۔ تقریباً 90 فیصد معاملات میں، ای ویزا کا عمل درخواست دینے کے 24 گھنٹے کے اندر مکمل کر لیا جاتا ہے۔ ای۔ ویزا سے متعلق سوالات کا جواب دینے کے لئے 24 X7 کام کرنے والا اور مکمل آراستہ ویزا سپورٹ سینٹر کام کر رہا ہے۔ درخواسست دہندہ کو کسی دشواری کی صورت میں فوری طور پر توجہ دی جاتی ہے۔ متعلقہ سوالات کا جواب دینے کے لئے دو بینکوں کے پیمنٹ گیٹ وے سپورٹ سینٹر بھی 24 X7 طرز پر کام کر رہے ہیں۔ بہتر بنائی گئی یوزر انٹر فیس (یو آئی) کے ساتھ ایک اصلاح شدہ ای۔ ویزا ویب سائٹ بھی 16 مئی، 2019 کو لانچ کی گئی ہے۔


    ۔۔۔۔۔۔


    U.2983

    
    
    (Release ID: 1578080) Visitor Counter : 1
    
    
      Read this release in: English