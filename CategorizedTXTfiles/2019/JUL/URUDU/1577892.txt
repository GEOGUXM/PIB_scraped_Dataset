      سٹرک ٹرانسپورٹ اور شاہراہوں کی وزارت

      نیشنل ہائی وے اتھارٹی آف انڈیا نے شاہراہوں کی تعمیر کے منصوبوں کی سرمایہ کاری کے لئے این آئی آئی ایف کے ساتھ مفاہمتی عرضداشت پردستخط کئے
      
      نتن گڈکری نے کہاکہ سڑکوں کاشعبہ وزیراعظم مودی کے 5ٹریلین ڈالرکی مالیت کی معیشت کے خواب کی عملی تعبیرمیں معاون ہوگا
      
      Posted On: 08 JUL 2019 8:00PM by PIB Delhi


    نئی دہلی،8جولائی :نیشنل ہائی وے اتھارٹی آف انڈیا( این ایچ اے آئی ) نے نیشنل انویسٹمنٹ اینڈانفراسٹکچرفنڈ ( این آئی آئی ایف ) کے ساتھ ایک مفاہمتی عرضداشت پردستخط کئے ہیں ۔ اس مفاہمتی عرضداشت پردستخط کئے جانے کے موقع پرسڑک ٹرانسپورٹ اور شاہراہوں کے مرکزی وزیر جناب نتن گڈکری اور سڑک ٹرانسپورٹ اور شاہراہوں کے امورکے وزیر مملکت جنرل ( ریٹائرڈ وی کے سنگھ ) بھی موجود تھے ۔ واضح ہوکہ حکومت ہند نے این آئی آئی ایف کو ملک میں بنیادی ڈھانچے کی ترقی کے لئے فروغ دیاہے ۔ یہ مفاہمتی عرضداشت طویل سڑکوں کی تعمیر کے پروجیکٹ بالخصوص نیشنل ہائی وے اتھارٹی آف انڈیا کے گرین فیلڈ پروجیکٹس کے لئے سرمائے کی فراہمی کی غرض سے ایس پی وی کی تشکیل میں باہمی تعاون سے متعلق ہے ۔


    اس موقع پراپنی تقریرمیں جناب گڈکری نے کہاکہ نیشنل ہائی وے اتھارٹی آف انڈیا اپنے بڑے پروجیکٹس کے لئے خود سرمایہ حاصل کررہاہے اور محض سرمائے کی بجٹ تخصیصات پرمنحصرنہیں ہے ۔ اس سلسلے میں ماضی میں سرمائے کے حصول کے مختلف ایسے طریقے اختیارکئے گئے ہیں جن کے بہترنتائج برآمد ہوئے ہیں ۔ جناب گڈکری نے اس مفاہمتی عرضداشت پرمبارکباد دیتے ہوئے امید ظاہرکی کہ اس سے بھارت مالاپری یوجنا کے 7.5لاکھ کروڑروپے کی مالیت کے 24ہزارکلومیٹرطویل سڑکوں کی تعمیر کے لئے مالیہ کاری کے جدت طراز مواقع دستیاب ہوں گے ۔ جناب گڈکری نے اس موقع پراپنی اس امید کا بھی اظہارکیاکہ سڑکوں کا شعبہ وزیراعظم جناب نریندرمودی کے 5ٹریلین ڈالر کی مالیت کی معیشت کے خواب کی عملی تعبیر کے حصول میں معاون ہوگا۔


    اس موقع پر جنرل (ریٹائرڈ ) وی کے سنگھ نے نیشنل ہائی وے اتھارٹی آف انڈیا (این ایچ اے آئی ) اور نیشنل انوسٹمنٹ اینڈ انفراسٹکچرفنڈ ( این آئی آئی ایف ) جیسے دو بڑے اداروں کے درمیان اشتراک پراظہارمسرت کرتے ہوئے ملک میں بنیادی ڈھانچے کی سہولیات کی تعمیر کے فروغ رفتارپربھی اطمینان کا اظہارکیا۔


    واضح ہوکہ نیشنل وے اتھارٹی آف انڈیا ( این ایچ اے آئی ) ایسے بین الاقوامی سرمایہ کاروں اورمالیہ خانوں کی توجہ اپنی ملتفت کرنے کی غرض سے مالیہ کاری کے جدت طراز متبادل وسائل کا نظم کررہاہے جو ہندوستان میں سڑکوں کی تعمیر کے منصوبوں میں سرمایہ کاری کے خواہش مند توہیں لیکن ان پروجیکٹوں کی تعمیر میں مضمرنقصان کے خطرات کا سامنا کرنے میں دلچسپی نہیں رکھتے ۔


    یاد رہے کہ نیشنل ہائی وے اتھارٹی آف انڈیا ( این ایچ اے آئی ) اور نیشنل انوسٹمنٹ اینڈ انفراسکٹچرفنڈ ( این آئی آئی ایف ) کے درمیان طے پانے والی اس مفاہمتی عرضداشت سے نہ صرف ہندوستان میں شاہراہوں کے سستی لاگت پرفروغ کے لئے بڑے پیمانے پر سرمایہ کاری حاصل کرنے میں کامیاب ہوگی بلکہ این ایچ اے آئی پرقرض کے دباو میں بھی کمی ہوگی ۔


    ************


    U-2950

    
    
    (Release ID: 1577892) Visitor Counter : 3
    
    
      Read this release in: English , Hindi