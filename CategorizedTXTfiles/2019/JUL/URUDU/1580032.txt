      وزارت خزانہ

      جموں وکشمیر بینک سے متعلق معاملات میں سی بی ڈی ٹی کی کارروائی
      Posted On: 23 JUL 2019 8:07PM by PIB Delhi


    سی بی ڈی ٹی پوری سرگرمی کے ساتھ جموں وکشمیر بینک اور اس کے سابق چیئرمین جناب پرویز احمد کے خلاف حاصل شدہ ثبوتوں اور شواہد کے روشنی میں کارروائی کرتی آئی ہے۔ اسی طرح کی مماثل کارروائی کے تحت، ایک ایسے گروپ کے خلاف تلاشی اور ضبطی کی کارروائی کی گئی ہے، جس کا تعلق کاروباری اداروں اور ممتاز افراد کو سلامتی فراہم کرنے سے ہے۔ ساتھ ہی ساتھ یہ گروپ جموں وکشمیر اور ملک کے دیگر حصوں میں ہوٹل بھی چلاتا ہے۔جس گروپ کی تلاشی لی گئی ہے، اس گروپ کے پاس پنجاب کے ایک متنازعہ میڈیکل کالج کے کنٹرولنگ شیئر یعنی حصص بھی ہیں، جبکہ 2014 میں میڈیکل کونسل آف انڈیا نے اس کالج کو بند کرنے کے احکامات جاری کردیے تھے۔ اس مذکورہ گروپ کے خلاف جو الزامات عائد کیے گئے ہیں، ان میں جموں وکشمیر بینک سمیت سرکاری دائرہ کار کے بینکوں کے ساتھ کی جانے والی جعلسازی، جو بینک کے افسران کے ساتھ ساز باز کرکے انجام دی گئی، گروپ کے اداروں کے ذریعے جمع کرائی گئی بڑی نقد رقم، جس کے کوائف موجود نہیں ہیں اور بند کئے گئے میڈیکل کالج کی ترقی کے لیے بڑے پیمانے پر سرمایے کی منتقلی وغیرہ شامل ہیں۔ ساتھ ہی ساتھ گروپ کے ہوٹل بھی اس جعلسازی کے عمل کے تحت آتے ہیں ، جنہیں پرموٹروں کے ذاتی مفاد کے لیے کھڑا کیا گیا ہے۔


    تلاشی کے عمل سے یہ بات بھی سامنے آئی ہے کہ سرکاری دائرہ کار کے مختلف بینکوں سے 74 کروڑ روپے کی خطیررقم قرض کی شکل میں اینٹھی گئی ہے۔ تلاشی کے دوران جو ڈیجیٹل اور دستاویزی شواہد ہاتھ آئے ہیں، ان سے یہ واضح ہوتا ہے کہ بینک کے افسران نے بھی اس میں ہاتھ بٹایا تھا اور ساز باز کے تحت باقاعدہ طور پر تمام پیش بندیوں کی خلاف ورزی کرتے ہوئے ضوابط توڑے تھے اور بینک کے مفاد کے خلاف کاروباری اصولوں سے انحراف کرتے ہوئے اتنی بڑی رقم قرض دی تھی، جو 200 کروڑ روپے سے بھی تجاوز کرگئی ہے۔ یہ تمام تر قرضے آگے چل کر غیرمنعفت بخش اثاثوں (این پی اے) کی شکل میں بدل گئے۔


    تلاشی کی کارروائی سے یہ بات ظاہر ہوئی کہ گروپ کے پرموٹروں کے ذریعے 125 کروڑ روپے سے زائد کے سرمایے کی ہیراپھیری کی گئی۔ تمام تر جعلسازی کے عمل اور رقم کے سلسلے میں کیے گئے گھوٹالے سے ظاہر ہوتا ہے کہ مشتبہ اداروں اور ناموں کا استعمال کیا گیا، جس کے نتیجے میں 125 کروڑ روپے کے غیرمحفوظ قرض، پرموٹروں کے کنبوں اور ان کے قریبی ساتھیوں کے ہاتھوں میں پہنچ گیا۔


    ایک واضح ثبوت یہ بھی ملا ہے کہ باقاعدہ اور دانستہ طور پر مالی اداروں کو گمراہ کیا گیا اور ان کے ساتھ جعلسازی بھی کی گئی۔ ارتکاب کردہ جعلسازیوں کی چند مثالیں درج ذیل ہیں۔


    اے: جموں وکشمیر میں ایک ہوٹل کی آراضی مین پرموٹر کے کنبہ کے رکن کو فروخت کی گئی۔ یہ فرد کسی صورت میں 35 لاکھ روپے کی حیثیت کا حامل نہیں ہوسکتا۔ بعد ازاں ایک لاکھ روپے ماہانہ کے پٹے کے محصول پر اسے بہی کھاتوں میں مذکورہ رشتے دار کے حق میں منہا ہوتے ہوئے دکھایا گیا۔ فرضی رشتے داری کی بنیاد پر یہ تمام تر عمل انجام دیا گیا اور اس سلسلے میں کڑی جانچ پڑتال کے بعد یہ بات سامنے آئی ہے کہ شخص مذکور، مذکورہ تمام تر مالی لین دین سے بے خبر تھا۔ یہ بات بھی سامنے آئی ہے کہ گروپ کے کھاتوں میں جو پٹہ اور محصول منہا ہوتے ہوئے دکھایا گیا ہے، ا سے بڑی ہوشیاری سے گروپ کے دیگر اداروں کے بہی کھاتوں میں واپس منتقل کرلیا گیا ہے۔


    بی: اسی طریقے سے جموں وکشمیر بینک سے ایک خطیر رقم قرض کے طور پر حاصل کرنے کے لیے بھی ایسا ہی عمل کیا گیا۔ تلاشی لینے والے گروپ نے یہ بھی دعوی کیا ہے کہ اس نے اپنی جانچ میں یہ بھی پایا ہے کہ مبینہ طور پرممبئی میں گروپ کے ذریعے تعمیر کیے جانے والے ہوٹل کے کمرے استعمال ہونے شروع ہوگئے ہیں اور اس طرح کے تمام تر عمل سے نقد آمدنی آنی شروع ہوگئی ہے۔ سرچ پارٹی نے یہ بات بھی پایہ ثبوت کو پہنچائی ہے کہ ممبئی میں ہوٹل کی عمارت ابھی تعمیرات کے مراحل میں ہیں اور اس کے پایہ تکمیل تک پہنچنے کے دور دور تک کوئی آثار نہیں ہیں، نہ ہی وہاں اتنی گنجائش ہے کہ قرض کے طور پر لی گئی رقم کو لوٹانے کے لیے 60 کمرے تعمیر کرکے انہیں کرایے پر دے کر ان سے نقد آمدنی حاصل کی جاسکے۔


    سرچ ٹیم نے یہ بات بھی دریافت کی ہے کہ فرضی طور پر افرادی قوت پر اخراجات عائد ہونے کا جواز بھی پیش کیا گیا ہے۔ جعلی اشخاص کے نام متعدد تعداد میں چیک جاری کیے گیے ہیں، یہ وہ افراد ہیں، جنہیں کاروباری اداروں اور مقتدر افراد کو سلامتی فراہم کرنے کے لیے گروپ کے تحت تنخواہ دار ملازم کے طور پر ہونا چاہیے تھا۔ یہ تمام تر کام مین پرموٹروں کی سرپرستی میں انجام دیے گیے۔ بنیادی طور پر فرضی افراد کو گروپ کے ذریعے ملک کے مختلف مقامات پر سیکورٹی بزنس میں بڑے پیمانے پر اخراجات کے عائد ہونے کا جواز پیش کرنے کے لیے ملازم کے طور پر دکھایا گیا ہے۔


    مین پرموٹر اور اس کا کنبہ، ایک تعلیمی سوسائٹی کے ٹرسٹی کے طور پر اس کا انتظام دیکھ رہے تھے اور ان کا کنٹرول بھی ان کے ہاتھ میں تھا ، جو اب پنجاب میں بند ہوئے میڈیکل کالج کو چلاتا تھا۔ مذکورہ میڈیکل کالج میں طلبا کے تین بیچوں کو داخلہ دیا گیا تھا اور اس سلسلے میں طلبا سے کیپٹیشن محصولات سمیت فیس بھی وصول کی گئی تھی۔ تاہم سوسائٹی کی جانب سے کبھی کوئی ٹیکس ریٹرن نہیں داخل کیا گیا۔ تلاشی کے دوران جو شواہد جمع کیے گئے، ان سے یہ بات بلاشبہ پایہ ثبوت کو پہنچ جاتی ہے کہ مذکورہ جعلی اور رد کی گئی تعلیمی سوسائٹی نے دیگر ریگولیٹری قوانین کی بھی خلاف ورزی کی ہے۔ یہ بات واضح ہے کہ بینک کے قرضوں کی شکل میں ،نیز طلبا سے حاصل کیا گیا سرمایہ ، جسے میڈیکل کالج کے بنیادی ڈھانچے کی تعمیر میں استعمال کیا جانا تھا، وہ سرمایہ دراصل کبھی استعمال ہی نہیں ہوا، کیونکہ مذکورہ کالج نہ کبھی تعمیر ہوا اور نہ وجود میں آیا اور یہ تمام تر رقم مین پرموٹر اور اس کے کنبے نے اپنے مفاد کے حق میں اپنے کو مالی طور پر مضبوط کرنے کے لیے ہتھیا لی۔


    تلاشی کی کارروائی کے دوران بلاحساب کتاب والے زیورات اور بغیر کسی جواز کے 1.28 کروڑ روپے نقد ،گروپ کے پرموٹر کی رہائش گاہ سے ضبط کیے گیے ہیں۔


    ۔۔۔۔۔۔۔۔۔۔۔


    U-3360


    
    

    
    (Release ID: 1580032) Visitor Counter : 3
    
    
      Read this release in: English , Hindi