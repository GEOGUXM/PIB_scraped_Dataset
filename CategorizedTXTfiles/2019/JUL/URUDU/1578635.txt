      ٹیکسٹائلز کی وزارت

      آسام میں جوٹ مِلیں
      Posted On: 12 JUL 2019 4:22PM by PIB Delhi


    نئی دہلی، 12 /جولائی۔ ٹیکسٹائلز کی مرکزی وزیر محترمہ اسمرتی زوبن ایرانی نے آج لوک سبھا میں پوچھے گئے سوال کے تحریری جواب میں بتایا کہ آسام میں دو جامع جوٹ مِلوں کا اندراج آفس آف جوٹ کمشنر یعنی آسام کوآپریٹیو جوٹ مِلز لمیٹڈ، سلگھاٹ اور ایٹلانٹا ماڈیولز پرائیویٹ لمیٹڈ، مغربی بورا گاؤں کے ساتھ کیا گیا ہے۔ ملک بھر سے کل 98 جامع (کمپوزٹ) جوٹ ملوں کا اندراج ہے۔


    حکومت نے غذائی اجناس لازمی ریزرویشن میں اضافہ کردیا ہے اور ریاستی خریدار (پروکیورمینٹ) ایجنسیوں کے ذریعہ 100 فیصد غذائی اجناس کی خریداری کو لازمی کردیا ہے، تاکہ بازار میں جوٹ کی مسلسل مانگ کو پورا کیا جاسکے اور سال 2019-20 کے لئے کم از کم امدادی قیمت (ایم ایس پی) 3950 روپے بھی مقرر کردی ہے اور جوٹ کارپوریشن انڈیا (جے سی آئی) کو بازار میں ایم ایس پی کے گرنے کی صورت میں کسانوں سے جوٹ خریدنے کی ہدایت دی ہے۔


    اس کے علاوہ، قومی جوٹ بورڈ (این جے بی) کے ذریعہ جوٹ آئی - کیئر (بہتر کاشت کاری اور پیشگی نم رسائی (ریٹنگ) مشق کے لئے) اسکیم نفاذ کے عمل میں ہے، جس کا مقصد، جوٹ کی کاشت کاری اور ریٹنگ ایکسرسائزیز (نم رسائی مشق) کے لئے سائنسی تکنیکوں کا استعمال، سرٹیفائیڈ بیجوں کی تقسیم، نَیل ویڈرس، سیڈڈ ریلرس کا تعارف کرانا ہے تاکہ ریشوں کی بہتر کوالٹی کے ساتھ ساتھ پیداواریت میں اضافہ اور پروڈکشن کی قیمت میں کمی کی جاسکے۔ سال 2018-19 میں 69 بلاکوں کے 1.93 لاکھ کسانوں کا احاطہ اس اسکیم کے تحت کیا گیا اور 900 میٹرک ٹن سرٹیفائیڈ بیجوں کی تقسیم بھی اس اسکیم کے تحت کی گئی۔


    مناسب بازار کی کمی میں آسام میں جوٹ مصنوعات کی مانگ میں گراوٹ کی کوئی رپورٹ نہیں ہے، بلکہ کچھ برسوں میں خصوصی طور پر بوریوں کی خریداری میں اضافہ ہوا ہے اور آسام میں دو زیر فہرست جوٹ مِلیں یعنی آسام کوآپریٹیو اور ایٹلانٹا ماڈیولر، جوٹ پیکیجنگ میٹریل (پیکنگ اشیاء میں لازمی استعمال) ایکٹ – 1987 کے تحت ریاستی خریداری ایجنسیوں (ایس پی اے) کی جوٹ بوریوں کی سپلائی کے لئے حکومت کی مانگ کو مسلسل پورا کررہی ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    

    م ن۔ ش ت۔م ر


    UN-3085

    
    
    (Release ID: 1578635) Visitor Counter : 3
    
    
      Read this release in: English