      نائب صدر جمہوریہ ہند کا سکریٹریٹ

      نائب صدرجمہوریہ نے زمینوں کے اندراجات کو مقدمہ بازیوں سے محفوظ بنانے کے لئے جامع قانون سازی پرزوردیا
      
      بدعنوانی کے خاتمے کے لئے عوام اورافسران کے درمیان رابطے کو کم سے کم کیاجائے
      
      اندراج کے عمل کو سہل اورپوری طرح شفاف بنایاجائے
      
      ‘لینڈرجسٹریشن ۔گلوبل پریکٹیسز اینڈ لیسنس فارانڈیا ’نامی تصنیف کا اجرأ
      
      Posted On: 06 JUL 2019 6:45PM by PIB Delhi


    نئی دہلی،8جولائی :نائب صدرجمہوریہ ہند ، جناب ایم وینکیانائیڈونے زمینوں کے اندراجات کو مقدمہ بازیوں سے بچائے رکھنے کے لئے جامع قانون سازی پرزوردیاہے ۔ جناب وینکیانائیڈو ہماچل پردیش کے چیف سکریٹری جناب بی کے اگروال کی تصنیف ، ‘‘ لینڈ جسٹریشن ، گلوبل پریکٹیسیز اینڈ لیسنس فارانڈیا’’کا اجرأ کرتے ہوئے یہ بات کہی ۔ انھوں نے کہاکہ زمینوں کے ریکارڈ کی ڈیجٹ کاری کی جانی چاہیئے تاکہ کسی بھی سودے میں کسی قسم کی قباحت نہ ہو۔


    جناب وینکیانائیڈونے مشورہ دیاکہ مرکزی وریاستی سرکاروں کو زمینوں سے متعلق جامع قانون سازی کے لئے مل کر ٹیم انڈیا کے جذبے کے ساتھ مل کر کام کرناچاہیئے ۔ زمین کو ہندوستان کی تقریبا50فیصد آبادی کا وسیلہ روزی قراردیتے ہوئے جناب نائیڈونے زمینوں کی ملکیت پرقانونی پابندی کی دستاویز مرتب کئے جانے کی ازحدضرورت ہے ۔ زمینی معاملات انجام دینے والے افسران اورعوام ک ےدرمیان رابطے کو کم سے کم یقینی بنائے جانے کی ضرورت پر زوردیتے ہوئے جناب وینکیانائیدونے کہاکہ اندراج سمیت زمینوں کے تمام معاملات میں بدعنوانیوں کو ختم کرنے کے لئے عوام اورافسران کے درمیان کے رابطے کم سے کم ہونے چاہیئں ۔ اورمرکزی وریاستی سرکاروں کو زمین سے متعلق معاملات کو سہل بنانے اورپوری طرف شفاف بنانے کی سمت میں آگے بڑھنا چاہیئے ۔


    اس موقع پر جناب وینکیانائیڈونے انتظامیہ اورحکمرانی میں اصلاحاتی نظریئے اور نیشنل انسٹی ٹیوشن فارٹرانسفارمنگ انڈیا نیتی آیوگ کی تشکیل کے لئے وزیراعظم جناب نریندرمودی کی ستائش کی ۔ انھو ںنے کہاکہ اس تبدیلی کا مقصد ملک کے عوام کی زندگی کو بہتربناناہے ۔


    جناب نائیڈونے جناب بی کے اگروال کی تصنیف کی ستائش کرتے ہوئے کہاکہ یہ تصنیف قانون سازوں ، پالیسی سازوں اورعام آدمی سمیت سبھی کے یکساں اہمیت کی حامل ثابت ہوگی ۔ یہ تصنیف ملک میں زمینوں کے اندراج اور زمینوں کی ملکیت کے ریکارڈ رکھے جانے کے میدان میں موجود خلأ کو پرکرنے میں معاون ثابت ہوگی ۔ جناب بی کے اگروال کی تصنیف کے اجرأ کی تقریب میں نیتی آیوگ کے چیف ایکزیکیٹوآفیسرجناب امیتابھ کانت ، سالیسیٹرجنرل آف انڈیا ، جناب تشارنہتہ اور دیگرسرکردہ شخصیات نے شرکت کی ۔


    ************


    U-2904

    
    
    (Release ID: 1577710) Visitor Counter : 1
    
    
      Read this release in: English , Hindi