      وزارت خزانہ

      نجی بینکوں کے ذریعہ قواعد و ضوابط پر عمل درآمد
      Posted On: 08 JUL 2019 4:51PM by PIB Delhi


    نئی دہلی، 8 جولائی / خزانہ اور کمپنی امور کے وزیر مملکت جناب انوراگ سنگھ ٹھاکر نے آج لوک سبھا میں ایک تحریری جواب میں بتایا ہے کہ ایسے تمام بہت سے قواعد و ضوابط ہیں ، جن کا مقصد ‘‘ اپنے کسٹمر کو جانیں / روپئے کا غیر قانونی طریقے سے لین دین کی روک تھام ’’ ( کے وائی سی / اے ایم ایل قواعد و ضوابط ) ہے ۔ بینکوں اور قرض دینے والوں کی جانب سے ، جب کبھی بھی جعل سازی کی کوئی رپورٹ ملتی ہے ، یا قواعد و ضوابط میں کوئی سقم تلاش کیا جاتا ہے تو اس پر کارروائی ہوتی ہے ۔


    اس سلسلے میں ریزرو بینک آف انڈیا نے اطلاع دی ہے کہ انفورسمنٹ کارروائی کو بھرپور طریقے سے انجام دینے کا ایک نظام فراہم کرنے کی غرض سے 3 اپریل ، 2017 ء سے آر بی آئی کے تحت ایک علیحدہ انفورسمنٹ محکمے کا قیام عمل میں آیا ہے ۔ یہ محکمہ مرکزی محکمے کے طور پر کام کرتا ہے تاکہ قواعد و ضوابط پر عمل در آمد کو مہمیز کیا جا سکے ۔ آر بی آئی نے مزید اطلاع دی ہے کہ جہاں کہیں بھی ضابطہ جاتی یا قواعد و ضوابط سے متعلق کوئی سقم نظر آتا ہے ، جس میں کے وائی سی / اے ایم ایل کے قواعد پر عمل در آمد بھی شامل ہے یعنی جب نجی بینک یا قرض دینے والے ان قواعد و ضوابط پر عمل نہیں کرتے ، تو اس سلسلے میں آر بی آئی کی جانب سے انہیں تاکید کی جاتی ہے اور نگرانی محکمہ معائنے کی رپورٹیں ارسال کرتا ہے ۔ عمل درآمد نہ کرنے کی صورت میں انفورسمنٹ کارروائی ( مالیاتی جرمانہ عائد کرنے کی شکل میں ) شروع کی جاتی ہے اور یہ ساری کارروائی پالیسی فریم کے مطابق عمل میں آتی ہے ۔ مالیاتی جرمانے کی رقم ، جب سے ای ایف ڈی کا قیام عمل میں آیا ہے ، اداکار نجی قرض دینے والوں اور بینکوں سے وصول کی گئی ہے ، یعنی 43 ایسے نجی طور پر قرض دینے والے اور بینک تھے ، جن سے 148.91 کروڑ روپئے کی رقم جرمانے کے طور پر وصول کی گئی ہے ۔ 8.30 کروڑ روپئے کی رقم 9 نجی طور پر قرض دینے والوں اور بینکوں سے کے وائی سی / اے ایم ایل قواعد و ضوابط کی ہدایات پر عمل نہ کرنے کی بنیاد پر وصول کی گئی ہے ۔


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    U. No. 2927


    

    
    (Release ID: 1577853) Visitor Counter : 4
    
    
      Read this release in: English