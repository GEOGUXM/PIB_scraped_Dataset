      وزارت دفاع

      رکشا منتری نے جموں و کشمیر میں اوجھ اور بسنتر پلوں کا افتتاح اور قوم کے نام وقف کیا
      Posted On: 20 JUL 2019 7:37PM by PIB Delhi


    نئی دلّی، 21 جولائی/ سرحدی علاقوں میں سڑکوں اور پلوں کو وسیع پیمانے پر مربوط کرتے ہوئے رکشا منتری جناب راج ناتھ سنگھ نے جموں و کشمیر کے ضلع کٹھوعہ میں ایک کلو میٹر طویل اوجھ پل اور ضلع سانبہ میں 617.40 میٹر طویل بسنتر پل کا افتتاح کیا اور انہیں قوم کے نام وقف کیا۔


    ان پلوں کی تعمیر بارڈر روڈ آرگنائزیشن کی ایک زبر دست کامیابی ہے۔ رکشا منتری جناب راج ناتھ سنگھ نے کہا کہ سڑکیں او پل کسی بھی قوم کی شہ رگ ہو تی ہیں اور لوگوں کی سماجی و اقتصادی ترقی میں اہم رول ادا کرتی ہیں۔


    وزیر اعظم کے دفتر میں وزیر مملکت، محکمہ ایٹمی توانائی و محکمہ خلا کے وزیر مملکت ڈاکٹر جتندر سنگھ نے بھی جموں و کشمیر میں کنکٹی ویٹی کے فروغ کے لئے وزیر اعظم جناب نریندر مودی کے اقدامات اور مرکزی حکومت کے ترقیاتی پروگراموں پر روشنی ڈالی۔


    بارڈر روڈز آرگنائزیشن کے ڈائریکٹر جنرل لیفٹیننٹ جنرل ہر پال سنگھ نے ملک کے دور دراز علاقوں میں انتہائی مشکل اور نا مساعد حالات میں قوم کے تئیں کئے گئے بارڈر روڈز آرگنائزیشن کے تعاون کے بارے میں آگاہ کیا۔ انہوں نے اس پروجیکٹ سے وابستہ تمام کام کرنے والوں کو مبارک باد پیش کی اور رکشا منتری، وزیر مملکت، بّری فوج کے سربراہ اور دیگر شخصیات کے مدد اور رہنمائی کے لئے شکریہ ادا کیا۔


    اس تقریب میں بّری فوج کے سربراہ جنرل بپن راوت، جی او سی، 29 انفنٹری ڈویژن میجر جنرل وائی پی کھنڈوری کے علاوہ دیگر فوجی اور سول انتظامیہ سے متعلق شخصیات نے شرکت کی۔


    ۔۔۔۔۔۔


    U.3300

    
    
    (Release ID: 1579721) Visitor Counter : 7
    
    
      Read this release in: English , Hindi