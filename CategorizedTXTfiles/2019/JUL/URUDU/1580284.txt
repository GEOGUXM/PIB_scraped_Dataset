      قبائیلی امور کی وزارت

      وَن دھن وکاس کیندر
      Posted On: 25 JUL 2019 3:52PM by PIB Delhi


    نئی دہلی، 25 ؍جولائی،قبائلی امور کی مرکزی وزیر محترمہ رینوکا سنگھ سروتا نے آج راجیہ سبھا میں ایک سوال کے تحریری جواب میں ایوان کو مطلع کیا کہ ون دھن وکاس کاریہ کرم جنگل کی دولت یعنی ون دھن کو استعمال کرتے ہوئے قبائلی آبادی کے لئے روز گار پیدا کرنے کے مقصد سے اٹھایا گیا قدم ہے۔ اس پروگرام کا مقصد قبائلی لوگوں کے روایتی علم اور صلاحیتوں میں ٹیکنالوجی اور اطلاعاتی ٹیکنالوجی کا اضافہ کرکے اس کی پیداوار میں ہر مرحلے میں بہتری لانا اور قبائلی ذہانت کو معاوضے والی اقتصادی سرگرمیوں میں تبدیل کرنا ہے۔ ون دھن وکاس کاریہ کرم میں قبائلی لوگوں کی مشترکہ قوت کو فروغ دینا اور اس سے فائدہ حاصل کرنا ہے۔


    14 اپریل 2018 کو محترم وزیراعظم نریندر مودی نے چھتیس گڑھ کے بیجا پور میں ون دھن یوجنا شروع کرنے کا اعلان کیا تھا ، جس کے تحت 25 لاکھ روپے کی لاگت سے ، جس کا 25 فیصد حصہ ریاستی حکومت کو ادا کرنا ہے، ایک تجرباتی پروجیکٹ کے طور ہر ایک ون دھن وکاس کیندر قائم کیا گیا تھا۔ یہ ون دھن وکاس کیندر 30 -30 قبائلیوں پر مبنی 10 خود امدادی گروپوں کی مدد کرے گا۔


    ون دھن وکاس کاریہ کرم کا نفاذ ون دھن کیندر کے ذریعے کیا جارہا ہے۔ ون دھن کیندر قائم کرنے کے لئے کسی بھی مقام کے انتخاب کا انحصار ، علاقے میں امکانات اور ریاستی حکومت کے ذریعے فراہم کردہ زمین کی دستیابی پر ہوتا ہے۔ ون دھن کیندروں کی تعداد کا انحصار بھی مذکورہ بالا عناصر پر ہوتا ہے۔


    ۔۔۔۔۔۔۔۔۔۔۔۔۔۔۔۔


    U- 3 421

    
    
    (Release ID: 1580284) Visitor Counter : 6
    
    
      Read this release in: English