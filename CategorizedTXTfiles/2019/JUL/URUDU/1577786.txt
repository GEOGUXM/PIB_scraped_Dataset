      قبائیلی امور کی وزارت

      حقوق جنگلات ایکٹ پر عمل درآمد
      Posted On: 08 JUL 2019 3:42PM by PIB Delhi


    نئی دہلی، 8 جولائی 2019 ، قبائلی امور کی وزیر مملکت محترمہ رینوکا سنگھ سروتا نے اپنے ایک تحریر جواب میں آج لوک سبھا کو بتایا کہ شیڈول ٹرائبس اور دوسرے روایتی جنگل کے مکینوں (جنگل کے حقوق کا اعتراف) ایکٹ 2006 اور اس کے ضابطوں کے مطابق ایکٹ پر عمل درآمد کی ذمہ داری ریاستوں / مرکز کے زیر انتظام علاقوں (یو ٹی) پر عائد ہوتی ہے۔ وزارت کے پاس دستیاب معلومات کے مطابق جو 31 مارچ 2019 تک ریاستی حکومتوں سے حاصل ہوئی ہیں، کل 1964048 حق ملکیت (انفرادی اور سماجی طور پر) تقسیم کئے گئے ۔ ان میں گجرات میں 87215 حق ملکیت شامل ہیں۔


    اکتیس مارچ 2019 تک دستیاب معلومات کے مطابق کل 4237853 (انفرادی اور سماجی طور پر ) دعوے پیش کئے گئے تھے۔ ان میں سے 1964048 ٹائٹلس (انفرادی اور سماجی طور پر) تقسیم کئے گئے اور 1753504 دعوے (انفرادی اور سماجی طور پر) مسترد کردیئے گئے ہیں جبکہ کل 520301 دعوے زیر التوا ہیں یا تسلیم کئے جانے/ تصدیق کے مختلف مراحل میں ہیں۔


    قبائلی امور کی وزارت ، ایکٹ کے موثر عملدرآمد کے لئے وقتاً فوقتاً گجرات سمیت تمام ریاستوں کے لئے متعدد ہدایات/ مشاورتیں جاری کرتی رہی ہے جس میں اس طریقہ کار پر توجہ دی گئی ہے، جنگل میں رہنے والی آبادی کی برادریوں کو جنگلاتی حقوق کے تحت حاصل رہے اور یہ یقینی ہونی چاہیے کہ اہل افراد کے دعوے مسترد نہ ہوں۔وزارت کے ذریعہ وقتاً فوقتاً تمام مسترد دعوؤں پر جائزے کے لئے ریاستی حکومتوں سے اپیل کی گئی ہے۔


    مذکورہ بالا کے علاوہ گجرات کی ریاستی حکومت نے منجملہ دیگر باتوں کے سب ڈویژنل سطح کی کمیٹی، ضلعی سطح کی کمیٹی اور ریاستی سطح کی نگرانی کمیٹی نے پابندی کے ساتھ ایف آر اے کے عمل درآمد پر جائزہ لینے اور ایف آر اے کے مزید عملدر آمد کے لئے میٹنگیں منعقد کی ہیں۔ ایسی ہر ماہ منعقد ہونے والی میٹنگوں میں قبائلی ترقی کے محکمے کے سکریٹری اور قبائلی ترقی کے شعبے کے کمشنر ایف آر اے پر جائزہ بھی لیتے ہیں۔


    ۔۔۔۔۔۔۔۔۔۔۔


    م ن۔ش س۔ن ا۔


    U- 2919

    
    
    (Release ID: 1577786) Visitor Counter : 3
    
    
      Read this release in: English