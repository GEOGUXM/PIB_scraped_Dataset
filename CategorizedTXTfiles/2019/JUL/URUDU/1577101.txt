      وزارت خزانہ

      سال 19۔2018 کی معیشت کی حالت۔ ایک مجموعی جائزہ
      سال 19۔2018 میں سرمایہ کاری کھپت میں نمو کی وجہ سے مجموعی گھریلو پیداوار 7 فیصد تک پہنچے گی
      
      خدمات برآمدات میں اضافہ درج کیا گیا اور یہ 01۔2000 کی 0.746 لاکھ کروڑ سے بڑھ کر 19۔2018 میں 14.389 فیصد تک پہنچ گئی
      
      عالمی خدمات برآمدات میں بھارت کا حصہ 2005 میں 2 فیصد تھا جو 2017 میں بڑھ کر 3.5 فیصد ہوگیا
      
      بھارت کا غیر ملکی زر مبادلہ جون 2019 میں 422.2 بلین امریکی ڈالر کے بقدر ہوگیا
      
      سال 16۔2015 سے خدمات ، موٹر گاڑی اور کیمیاوی اشیا کے شعبے میں غیر ملکی براہ راست سرمایہ کاری کی آمد میں اعلی شرحوں کا اضافہ درج ہوتا رہا ہے
      
      بڑی اور چھوٹی، چھوٹی اور اوسط درجے کی صنعتی اکائیوں کو فراہم کئے جانے والے قرضوں میں نمو درج کی گئی ہے
      
      سال 19۔2018 کے دوران صنعتی نمو مہمیز ہوئی ہے کیونکہ مینوفیکچرنگ اور تعمیراتی سرگرمیوں میں بہتری رونما ہوئی ہے

      Posted On: 04 JUL 2019 1:19PM by PIB Delhi

    نئی دہلی،4 جولائی2019، حکومت نے 20۔2019 کے لئے اصل مجموعی گھریلو پیداوار نمو 7 فیصد پیش کی ہے اور یہ نمو سرمایہ کاری میں ہونے والے اضافے اور کھپت میں آنے والی تیزی کی بنیاد پر ہوگی۔ خزانہ اور کمپنی امور کی وزیر محترمہ نرملا سیتا رمن نے آج پارلیمنٹ میں 19۔2018 کا اقتصادی جائزہ پیش کیا جس میں واضح کہا گیا ہے کہ 20۔2019 کے سال نے حکومت کو زبردست عوامی اتفاق رائے سے نوازا جو اعلی اقتصادی نمو امکانات کے لئے اچھا شگون ہے۔بین الاقوامی مالیاتی فنڈ (آئی ایم ایف) کی اپریل 2019 کی عالمی اقتصادی آؤٹ لک رپورٹ (ڈبلیو ای او) میں بھارت کی مجموعی گھریلو پیداوار کو 2019 میں 7.3 فیصد سے بھی زائد کی رفتار سے نمو پذیر ہونے کا خیال ظاہر کیا گیا ہے۔ یہ نمو اس امر کے باوجود رونما ہوگی جس کے تحت رپورٹ میں عالمی آؤٹ پُٹ کی نمو میں تخفیف کا خیال ظاہر کیا گیا ہے اور ابھرتی منڈیوں اور ترقی پذیر معیشتوں (ای ایم ڈی ای)کو بھی بالترتیب 0.3 اور 0.1 فیصد کی شرح سے انحطاط سے ہمکنار ہونے کا خیال ظاہر کیا گیا ہے۔


    بھارت 19۔2018 میں ، 18۔2017 میں اپنی مجموعی گھریلو پیداوار شرح نمو میں معمولی سی کمی یعنی 7.2 فیصد کے باوجود دنیا کی سب سے تیز رفتار نمو پذیر اہم معیشت کے طور پر برقرار رہا اور 19۔2018 میں یہ شرح نمو 6.8 فیصد رہی۔ اس کے برعکس عالمی آؤٹ پٹ شرح نمو جو 2017 میں 3.8 فیصد تھی وہ 2018 میں گھٹ 3.6 فیصد ہوگئی۔ عالمی معیشت میں آنے والی مندی اور 2018 میں ابھرتی ہوئی منڈی اور ترقی پذیر معیشتوں کی اس صورتحال کے ساتھ امریکہ۔ چین تجارتی تناؤ بڑھا۔ چین میں سخت ترین قرض پالیسیاں وضع کی گئیں اور وسیع تر ترقی یافتہ معیشتوں میں مالیاتی پالیسی نارمل شکل اختیار کرتی گئی۔ بھارت کی اصل مجموعی گھریلو پیداوار شرح نمو گزشتہ پانچ برسوں کے دوران (15۔2014 سے آگے) 7.5 فیصد کی اوسط نمو کے ساتھ اضافے سے ہمکنار رہی۔ 19۔2018 میں بھارتی معیشت ترقی کی جانب گامزن رہی جس کے ذریعہ گزشتہ برس کے مقابلے میں تقابل کرنے پر ہلکی سی تخفیف کا احساس بھی ہوا۔ یہ تخفیف جو نمو کی رفتار میں محسوس کی گئی وہ خاص طور پر ‘زراعت اور ذیلی’ شعبوں میں رونما ہونے والی کمتر شرح نمو کی وجہ سے رونما ہوئی۔ ‘تجارت، ہوٹل، نقل و حمل، اسٹوریج، مواصلات اور براڈ کاسٹنگ سے متعلق خدمات’ اور ‘پبلک ایڈمنسٹریشن اور دفاعی’ شعبے بھی اس میں شامل ہیں۔ 19۔2018 میں ربیع کی فصلوں کی بوائی کا رقبہ گزشتہ برس کے مقابلے میں قدرے کم رہا جس نے زرعی کارکردگی پر اثرات مرتب کئے۔ خوراک کی قیمتوں میں رونما ہونے والی تخفیف نے کاشتکاروں کو کم پیداوار کرنے کے لئے راغب کیا ہوگا۔ جہاں تک مطالبے کے محاذ کی بات ہے، 19۔2018 میں مجموعی گھریلو پیداوار میں کمتر شرح نمو دیکھی گئی کیونکہ حکومت کی حتمی کھپت کی شرح نمو میں تخفیف رونما ہوئی، اسٹاک میں تبدیلی آئی اور قیمتی اشیا میں بھی تخفیف رونما ہوئی۔


    بیرونی محاذ پر چالو کھاتہ خسارہ (سی اے ڈی) میں 18۔2017 میں مجموعی گھریلو پیداوار کے 1.9 فیصد اضافے کے مقابلے میں اپریل ۔ دسمبر 2018 میں 2.6 فیصد کے اضافے ہمکنار ہوا۔ سی اے ڈی میں جو اضافہ درج کیا گیا وہ خاص طور پر بین الاقومی خام تیلوں کی قیمتوں (انڈین باسکٹ)میں رونما ہونے والے اعلی تجارتی خسارے کی وجہ سے دیکھا گیا۔تجارتی خسارہ 18۔2017 میں 162.1 بلین امریکی ڈالر کے بقدر تھا جو 19۔2018 میں بڑھ کر 184 بلین امریکی ڈالر کے بقدر ہوگیا۔ کاروباری درآمدات 21.1 فیصد سے گھٹ کر 10.4 فیصد رہ گئیں۔ خدمات کی برآمدات کی نمو اور امریکی ڈالروں میں برآمدات میں 19۔2018 کے دوران بالترتیب 5.5 فیصد اور 6.7 فیصد کی تخفیف دیکھی گئی جبکہ 18۔2017 یہ بالترتیب 18.8 فیصد اور 22.6 فیصد رہی تھی۔


    روپے کی قدر قیمت میں 19۔2018 کے دوران امریکی ڈالر کے مقابلے میں 7.8 فیصد کی تخفیف، ین کے مقابلے میں 7.7 فیصد کی تخفیف اور یورو اور پاؤنڈ اسٹرلنگ کے مقابلے میں 6.8 فیصد ک تخفیف دیکھی گئی۔ 19۔2018 کے دوران بھارتی روپے کو امریکی ڈالر کے مقابلے میں انحطاط کا سامنا رہا اور اکتوبر 2018 میں ڈالر کے مقابلے میں روپیہ 74.4 کی سطح پر پہنچ گیا تاہم مارچ 2019 کے آخر میں ڈالر کے مقابلے میں روپیہ 69.2 کی سطح پر آگیا۔


    برائے نام معنوں میں غیر ملکی زر مبادلہ (ویلیو کے اثرات سمیت) مارچ 2019 کے آخر میں 11.6 بلین امریکی ڈالر کی تخفیف سے مارچ 2018 کے مقابلے میں دوچار ہوا۔ اسی سال کے دوران اکتوبر 2018 تک آر بی آئی کی دخل اندازی کی وجہ سے غیر ملکی زر مبادلہ انحطاط کا شکار رہا۔ آر بی آئی نے اپنی جانب سے زر مبادلہ کی شرحوں کے سلسلے میں دخل اندازی کی تھی۔ بھارت کا غیر ملکی زر مبادلہ 14 جون 2019 تک 422.2 بلین امریکی ڈالر کے بقدر رہا۔


    خالص براہ راست غیر ملکی سرمایہ کاری (ایف ڈی آئی) کے تحت سرمایہ کی آمد میں 19۔2018 کے دوران 14.2 فیصد کا اضافہ درج کیا گیا۔ براہ راست غیر ملکی سرمایہ کاری کے تحت جن سرکردہ شعبوں میں سب سے زیادہ سرمایہ آیا، ان میں خدمات ، موٹر گاڑی اور کیمیاوی اشیا کے شعبے بڑے زمرے میں شمار کئے جاسکتے ہیں۔ کم و بیش براہ راست غیر ملکی سرمایہ کاری کی آمد 16۔2015 سے اعلی شرح نمو کے ہمکنار رہی ہے اس اضافے سے یہ بات ظاہر ہوتی ہے کہ بھارتی معیشت کے تئیں غیر ملکی سرمایہ کاروں کے اعتماد میں اضافہ ہوا۔


    بھارتی بینکنگ شعبہ دوہری بیلنس شیٹ کے مسئلے کا سامنا کرتا آیا ہے جس کے نتیجے میں تناؤ شدہ کارپوریٹ اور بینک بیلنس شیٹیں تیار ہوتی ہیں۔ بینکوں کے غیر منفعت بخش اثاثوں (این پی اے) میں رونما ہونے والا اضافے کے نتیجے میں بینکوں کی بیلنس شیٹ متاثر ہوئی اور سرکاری دائرہ کار شعبے کے بینکوں (پی ایس پی) کو زیادہ دباؤ جھیلنا پڑا۔


    کھپت ہمیشہ سے معیشت میں نمو کا اہم ذریعہ رہی ہے۔ اگرچہ مجموعی گھریلو پیداوار میں نجی کمپنیوں کا حصہ زیادہ ہے تاہم کھپت کا طرز وقت گزرنے کے ساتھ کافی تبدیلی سے ہمکنار ہوا ہے۔ یعنی لازمی اشیا سے لیکر سامان تعیش اور ساز و سامان سے خدمات تک تبدیلیاں رونما ہوئی ہیں۔


    سال 12۔2011 سے سرمایہ کاری کی شرحوں رونما ہونے والا انحطاط اور منجمد سرمایہ کاری کی شرحیں، ایسا محسوس ہوتا ہے کہ 18۔2017 سے کچھ بہتری کی صورتیں رونما ہونی شروع ہوئیں۔ منجمد سرمایہ کاری شرحیں۔2016 میں 8.3 فیصد تھیں جو 18۔2107 میں 9.3 فیصد ہوگئیں اور 19۔2018 میں مزید بڑھ کر 10.0 فیصد ہوگئیں۔ 17۔2016 تک طے شدہ سرمایہ کاری تخفیف بنیادی طور پر گھریلو شعبے کی جانب سے رہی اور سرکاری دائرہ کار میں یہ سرمایہ کاری نیز نجی کمپنیوں کے شعبے میں یہی سرمایہ کاری تقریباً اپنی سابق سطحوں پر برقرار رہیں۔ سرمایہ کاری کی سرگرمیوں میں ایک اچھا شگون رونما ہورہا ہے جس کااحساس صنعت کی نمو اور اس کے قرض میں ہونے والے اضافے سے کیا جاسکتا ہے۔ بڑی اور چھوٹی، چھوٹی اور اوسط درجے کی صنعتی اکائیوں کو فراہم کئے جانے والے قرضے میں نمو کے لحاظ سے اضافہ درج کیا گیاہے۔ چھوٹی اور اوسط درجے کی صنعتی اکائیوں کے لئے فراہم کئے جانے والے بینک کے قرضے میں رونما ہونے والی نمو 2016 اور 2017 کے سال میں انحطاط کا شکار ہورہی تھیں تاہم 2018 میں اس میں بحالی کے آثار پیدا ہوگئے۔ مارچ 2016 سے بڑی صنعتوں میں قرض نمو کی شرح انحطاط کا شکار ہونی شروع ہوگئی تھی اور اکتوبر 2016 تک منفی شکل اختیار کرگئی تھی۔ 18۔2017 کے اوائل سے اس میں بحالی کے آثار دیکھے گئے ہیں اور 2018 کی دوسری ششماہی میں اسے رفتار حاصل ہوئی ہے۔


    12۔2011 کے سال میں صنعت کے شعبے نے اعلی ترین سرمایہ کاری شرحیں حاصل کیں۔ بعد ازاں خدمات کے شعبے کا نمبر آتا ہے جبکہ زرعی شعبے میں سرمایہ کاری کی شرحیں خدمات کے شعبے کے مقابلے میں نصف سے بھی کم رہیں۔ 18۔2017 میں خدمات کے شعبے میں سرمایہ کاری کی شرحیں اعلی ترین سطح پر پہنچ گئیں۔ زرعی شعبے میں سرمایہ کاری کی شرحیں اب بھی پچھڑے پن کا شکار ہیں اور اب یہ شرحیں صنعتی شعبے کے مقابلے میں نصف کے قریب ہیں۔ اس کے ساتھ ہی ساتھ بچت کی شرحوں میں بھی تخفیف رونما ہوئی ہے، گھریلو شعبہ مکمل طور پر انحطاط پذیر ہے۔ 12۔2011 میں کنبہ جاتی بچت 23.6 فیصد سے گھٹ کر 18۔2017 میں 17.2 فیصد رہ گئی۔


    سال 19۔2018 میں روپے اور ڈالروں کے لحاظ سے برآمدات کی نمو کا رجحان اور درآمدات مختلف شکل میں رہیں۔ جہاں ایک طرف برآمدات اور درآمدات دونوں میں رونما ہونے والی نمو امریکی ڈالروں میں انحطاط کا شکار رہیں، یہی روپے کے لحاظ سے (موجودہ رواں قیمتوں پر) 19۔2018 کے دوران اضافہ سے ہمکنار ہوئیں۔ ایسا اس لئے ہوا کہ 19۔2018 میں امریکی ڈالر کے مقابلے میں روپے کی قدر و قیمت گھٹی۔


    مجموعی قدر و قیمت اضافے سے طاہر ہوتا ہے کہ اقتصادی سرگرمی میں انحطاط رونما ہوا جس کے نتیجے میں 19۔2018 میں 6.6 فیصد کی شرح نمو درج کی گئی جو 18۔2017 کی 6.9 فیصد کے مقابلے میں کم ہے۔ 19۔2018 میں خالص بالواسطہ ٹیکسوں میں ہونے والا اضافہ 8.8 فیصد ہے جو 18۔2017 کے مقابلے میں کمتر ہے اس کی وجہ یہ ہے کہ اقتصادی سرگرمیوں کی رفتار میں سستی رونما ہوئی ہے۔


    خدمات کا شعبہ معیشت کا سب سے فعال شعبہ ہے اور جی وی اے میں ایک اہم تعاون کار ہونے کے ساتھ ساتھ اقتصادی نمو کا اہم وسیلہ بھی رہا ہے۔ ساتھ ہی ساتھ بھارتی معیشت کی برآمدات باسکٹ پر بھی اس کا اہم اثر پڑتا ہے۔ خدمات برآمدات بھارت کی مجموعی برآمدات میں ایک اہم حصہ رکھتی ہیں اور ان مجموعی برآمدات کئی گنا بڑھی ہے یعنی 01۔2000 میں یہ 0.746 لاکھ کروڑ روپے کے بقدر تھی جو 19۔2018 میں بڑھ کر 14.389 لاکھ کروڑ روپے کے بقدر ہوگئی اور اس طریقے سے مجموعی برآمدات میں اس کا حصہ 26.8 فیصد سے بڑھ کر 38.4 فیصد ہوگیا۔ عالمی خدمات برآمدات کے شعبے میں بھارت کا حصہ جو 2005 میں 2 فیصد تھا، 2017 میں بڑھ کر 3.5 فیصد ہوگیا۔ یہ حصہ مینوفیکچرنگ برآمدات کے مقابلے میں کہیں زیادہ ہے جو 2017 میں 1.8 فیصد کے بقدر تھا۔


    سال 19۔2018 میں ‘زراعت اور ذیلی شعبوں’ اصل نمو 2.9 فیصد کے بقدر تھی اور یہ نمو دو سال کی اچھی زرعی نمو کی مرہون منت تھی۔ زراعت اور کاشتکاروں کی فلاح و بہبود کی وزارت کی جانب سے جاری کئے گئے تیسرے پیشگی تخمینوں کے مطابق 19۔2018 کے دوران اناج کی مجموعی پیداوار کا تخمینہ 283.4 ملین ٹن کے بقدر لگایا گیا ہے۔ 19۔2018 میں خوراک کی قیمتوں میں خاطر خواہ تخفیف رونما ہوئی جیسا کہ 19۔2018 کے تقریبا صفر فیصد صارف خوراک قیمت افراط زر سے ظاہر ہوتا ہے اور سال کے دوران قیمتوں میں براہ راست پانچ مہینوں تک تخفیف واقع ہوتی رہی۔


    سال 19۔2018 کے دوران صنعتی اضافہ مینوفیکچرنگ اور تعمیراتی سرگرمیوں میں آنے والی تیزی کا مرہون منت رہااور اس نے دیگر دو ذیلی شعبوں یعنی ‘کانکنی اور معدنیات نکالنے ’، گیس ، آبی سپلائی اور دیگر یوٹی لیٹی خدمات وغیرہ سے بھی تقویت حاصل کی۔ منوفیکچرنگ نے 19۔2018 کے دوران مجموعی جی اے وی میں 16.4 فیصد کا تعاون دیا جو زرعی اور ذیلی شعبے کے تعاون کے مقابلے میں تھوڑا سا زیادہ ہے۔


    مینوفیکچرنگ شعبے میں نمو 19۔2018 میں اضافے سے ہمکنار ہوئی، اگرچہ یہ رفتار مالی سال کے آخر تک قدرے سست روی کا شکار ہوگئی اور سال کی چوتھی سہ ماہی میں یہ نمو 3.1 فیصد رہ گئی۔ جبکہ سال کی پہلی، دوسری اور تیسری سہ ماہی میں یہ نمو بالترتیب 6.9 فیصد اور 6.4 فیصد کے بقدر رہی تھی۔ چوتھی سہ ماہی میں تعمیرات کے شعبے کی شرح نمو 19۔2018 میں قدرے انحطاط کا شکار ہوئی جس کی وجہ این بی ایف سی کی جانب سے دیئے جانے والے قرضے تھے جس نے موٹر گاڑی کے شعبے کی فروخت کو بڑھاوا دیا۔


    تعمیرات کے شعبے کی نمو کا تخمینہ سیمنٹ اور خام فولاد کی پیداوار میں ہونے والے اضافے کی بنیاد پر لگایا جاتا ہے۔ سیمنٹ کی پیداوار اور کمائی ہوئی فولاد کی نمو 19۔2018 میں بالترتیب 13.3 فیصد اور 7.5 فیصد کے بقدر رہی جو 18۔2017 کی شرح نمو کے مقابلے میں زیادہ ہے اور اس سے 19۔2018 میں تعمیراتی شعبے کی اعلی شرح نمو کا اظہار ہوتا ہے۔


    سال 19۔2018 میں ‘مالی، زمین جائیداد اور پیشہ ورانہ خدمات’ کے شعبے کو 7.4 فیصد ی شرح نمو حاصل ہوئی جو 18۔2017 کے مقابلے میں 6.2 فیصد زیادہ ہے۔ یہ شعبہ معیشت کے تحت مجموعی جی وی اے میں 20 فیصد سے بھی زائد کا تعاون فراہم کرتا ہے۔


    ( م ن ۔ن ا (


    2819 U. No.

    
    
    (Release ID: 1577101) Visitor Counter : 25