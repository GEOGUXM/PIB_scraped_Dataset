      زراعت اور کاشتکاروں کی فلاح و بہبود کی وزارت

      قومی بیج کانفرنس
      Posted On: 23 JUL 2019 3:46PM by PIB Delhi


    نئی دہلی، 23 جولائی / زراعت اور کاشت کاروں کی فلاح و بہبود کے وزیر جناب نریندر سنگھ تومر نے آج لوک سبھا میں ایک تحریری جواب میں بتایا ہے کہ زراعت اور کاشت کاروں کی فلاح و بہبود کی وزارت ، حکومتِ ہند زائد ، خریف اور ربیع کی فصلوں کی بوائی اور بیجائی سے قبل زرعی مہم سے متعلق قومی کانفرنس کا اہتمام کرتی ہے تاکہ آنے والے بوائی کے سیزن میں متعلقہ تمام تر امور پر تبادلۂ خیال عمل میں آ سکیں ۔ ان کانفرنسوں کے دوران بیجوں سے متعلق موضوعات پر بھی تبادلۂ خیالات ہوئے تھے ۔ گذشتہ تین برسوں کے دوران وزارت کے زیرِ اہتمام منعقدہ قومی کانفرنس کا گوشوارہ درج ذیل ہے :

                                                       
نمبر شمار  قومی کانفرنس برائے  بتاریخ                  
                                                       
                                                       
                                                       
1          خریف – 2019         25 اور 26 اپریل ، 2019 ء
                                                       
                                                       
                                                       
2          زائد – 2019         24 جنوری ، 2019 ء       
                                                       
                                                       
                                                       
3          ربیع 19-2018        18 اور 19 ستمبر ، 2018 ء
                                                       
                                                       
                                                       
4          خریف – 2018         25 اور 26 اپریل ، 2018 ء
                                                       
                                                       
                                                       
5          ربیع 18-2017        19 اور 20 ستمبر ، 2017 ء
                                                       
                                                       
                                                       
6          خریف – 2017         25 اور 26 اپریل ، 2017 ء
                                                       
                                                       

    ان کانفرنسوں میں آندھرا پردیش سمیت قومی اور ریاستی سطح پر زراعت سے متعلق مختلف النوع موضوعات پر تبادلۂ خیالات ہوئے تھے ۔ ان کانفرنسوں میں تبادلۂ خیالات کے بعد ، جو نتائج سامنے آئے ، وہ درج ذیل ہیں :

      * ہر کانفرنس میں بیج کی دستیابی اور ضرورت پر نظر ثانی کی جاتی ہے ۔ اس کاایک نتیجہ یہ ہوا ہے کہ ہر سال ہم ضرورت کے مطابق وافر بیج فراہم کرنے میں کامیاب ہوئے ہیں ۔
      * کاشت کاروں کو زیادہ فصل دینے والے بیج اور مختلف النوع اقسام فراہم کی جاتی ہیں ۔
      * مختلف النوع فصلوں کی معروف اقسام کی شناخت کی جانی چاہیئے اور اُن کے متبادل بی وضع کئے جانے چاہئیں ۔
      * ایسی فصلوں کو بڑھاوا دیا جانا چاہیئے ، جو موسم کی سختیاں جھیل سکیں ۔
      * ریاستی حکومتوں کے ذریعے فعال سیڈ رولنگ پلان وضع کئے جانے چاہئیں تاکہ زیادہ پیداوار دینے والی اور کم اور اوسط مدت میں تیار ہونے والی فصلیں اگا ئی جا سکیں ۔
      * متعلقہ افسران کو تربیت دے کر اُن کی صلاحیت سازی کی جانی چاہیئے اور بیج قوانین کے نفاذ کی ایجنسیاں ، بیج کی اسناد بندی کی ایجنسیاں اور بیج کی جانچ کی تجربہ گاہیں بھی قائم کی جانی چاہئیں ۔
      * نئی جاری کی گئی اقسام کو مقبولِ عام بنانے کے لئے فارم ڈیمانسٹریشن اور بیداری مہم اور پروگرام ریاستی حکومت کے ذریعے منعقد کرائے جانے چاہئیں وغیرہ ۔

    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    U. No. 3340

    
    
    (Release ID: 1579986) Visitor Counter : 5
    
    
      Read this release in: English
    
    
    

    
    
    
    
    
    
    
    
    
    
    
    
    
    
*