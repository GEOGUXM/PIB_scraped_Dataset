      خلا ء کا محکمہ

      اجرام فلکی کا مطالعہ کرنے والی بین الاقوامی فیڈریشن (آئی اے ایف) کی، وزیر مملکت ڈاکٹر جتیندرسنگھ سے ملاقات
      Posted On: 31 JUL 2019 6:18PM by PIB Delhi


    نئیدہلی یکم اگست ۔آئی اے ایف کے ایگزیکٹو ڈائریکٹر جناب کرسچین فیش ٹنگر کی قیادت میں اجرام فلکی کی مطالعاتی بین الاقوامی فیڈریشن ( آئی اے ایف )کے ایک وفد نے شمال مشرقی خطے کی ترقی ، وزیراعظم کے دفتر میں وزیر مملکت ، عملے ، عوامی شکایات ، پنشن ، ایٹمی توانائی اور خلا کے مرکزی وزیر مملکت (آزادنہ چارج ) ڈاکٹرجتیندر سنگھ سے ملاقات کی ۔ آئی اے ایف کی پروجیکٹ منیجر اور خصوصی مشیر محترمہ ایلینا فیش ٹنگر بھی موجود تھیں ۔ ممتاز سائنسداں اور اسرو کے تحت وی ایس ایس سی کے ڈائریکٹر جناب ایس سومناتھ ،اسرو کے سائنسداں سکریٹری جناب آر اوما مہیشورن ،اسرو صدر دفتر کے بین الاقوامی تعاون کے ڈائریکٹر ڈاکٹر ڈی گوری شنکر اور اسرو صدردفتر میں بین الاقوامی تعاون کی ایسوسی ایٹ ڈائریکٹر محترمہ یو سری ریکھا نے بھی میٹنگ میں شرکت کی ۔


    وفدنے چندریان 2 اور منصوبہ بند گگن یان مشن جیسے حالیہ خلائی مشنوں کی کامیابی پر بھارتی سائنسدانوں کی تعریف کی ۔وفدنے آئندہ اجرام فلکی مطالعاتی بین الاقوامی کانگریس (آئی اے سی ) میں شرکت کے لئے وزیر موصوف کودعوت دی ، جس کا انعقاد واشنگٹن میں 21 سے 25 اکتوبر 2019 میں کیاجائے گا۔


    میٹنگ کےدوران وفدنے خلا کے محکمے میں ترقیات کے سلسلے میں مختلف معاملات پر بات چیت کی ۔ وفدنے بھارت میں مستقبل قریب میں اجرام فلکی کی مطالعاتی بین الاقوامی کانگریس ( آئی اےسی ) کے انعقاد کے امکان پرتبادلہ خیال کیا۔ بھارت کو آئی اے سی کی میز بانی کا ، پہلے کا دومرتبہ کا تجربہ ہے ۔ایک بار 1988 میں بنگلور میں اوردوسری مرتبہ 2007 میں حیدرآباد میں۔


    آئی اےسی دنیا کی ،خلا کے سلسلے میں سب سے بڑی سالانہ تقریب ہوتی ہے ، جس میں 6 ہزارسے زیادہ شرکا ہوتے ہیں ، جن میں خلائی ایجنسیوں اور صنعتوںکی سرکردہ شخصیتیں ، نوجوان پیشہ ور افراد اور طلبا بھی شامل ہیں۔ اجرام فلکی مطالعاتی بین الاقو امی فیڈریشن (آئی اے ایف ) ، اجرام فلکی کے مطالعے کی بین الاقوامی اکیڈمی ( آئی اے اے ) اور خلائی قانون کے بین الاقوامی ادارے ( آئی آئی ایس ایل ) کے ساتھ مل کر ہرسال ، اجرام فلکی مطالعاتی بین الاقوامی کانگریس ( آئی اے سی ) کا اہتمام کرتی ہے۔ آئی اے سی 2018 کا انعقاد اکتوبر 2018 میں جرمنی کے شہر بریمن میں ہواتھا، جس میں 90 ملکوں کے 6ہزار 500سے زیادہ شرکا تھے ۔آئی اے سی 2019 کا انعقاداکتوبر 2019 میں امریکہ کےشہر واشنگٹن ڈی سی میں ہوگا۔آئی اےسی ، اجرام فلکی کے مطالعے میں معلومات کے لین دین کے لئے اوراس سلسلے میں بین الاقوامی تعاون میں توسیع کے لئے ایک پلیٹ فارم فراہم کرتی ہے ۔


    آئی اے ایف خلاکی بین الاقوامی وکالت اور ایک غیر سرکاری تنظیم ہے ،جو پیرس میں قائم ہے۔ آئی اے ایف دنیا بھر کےسائنسدانوں کے مابین مذاکرات کو فروغ دینے اور خلاسے متعلق سبھی سرگرمیوں میں بین الاقوامی تعاون کی حمایت میں اضافہ کرنے کے مقصد سے 1951 میں قائم کی گئی تھی ،جو خلاسے متعلق وکالت کا دنیا کاسرکردہ ادارہ ہے ،جس میں 366 ارکان ہیں ۔ ان ارکان میں 68 ملکوں کی سبھی کلیدی خلائی ایجنسیاں ، کمپنیاں ،سوسائٹیاں ،ایسوسی ایشنز اور ادارے شامل ہیں۔ آئی اے سی کا انعقاد دنیا کے مختلف ملکوں میں ہرسال کیا جاتا ہے ،جس میں آئی اے ایف کے ارکان کی تنظیم میزبانی کےفرائض انجام دیتی ہے۔


    آئی اے ایف ہرسال ، آئی اے سی کی میزبانی کے لئے اپنی رکن تنظیموں سے تجاویز موصول کرتی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-3 551

    
    
    (Release ID: 1581027) Visitor Counter : 1
    
    
      Read this release in: Hindi , English