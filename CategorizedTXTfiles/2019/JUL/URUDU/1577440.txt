      وزارت خزانہ

      ترقیاتی مالیاتی اداروں کے ذریعہ ڈھانچہ اور فنڈز کی مطلوبہ فراہمی کے بارے میں مشورہ دینے کے لئے ماہرین پر مشتمل کمیٹی قائم کی جائے گی
      
      ہاؤسنگ فائننس سیکٹر سے متعلق ریگولیشن کا اختیار آر بی آئی کو دئیے جانے کی تجویز
      
      این پی ایس ٹرسٹ کو پی ایف آر ڈی اے سے الگ کرنے کی تجویز
      
      سرکاری شعبے کے بینکوں کو چھ مہینے کی جزوی کریڈٹ گارنٹی دستیاب کرانے کی تجویز
      Posted On: 05 JUL 2019 2:09PM by PIB Delhi


    نئی دہلی، 5 جولائی 2019، حکومت نے آئندہ پانچ برسوں کے دوران بنیادی ڈھانچے میں 100 لاکھ کروڑ روپے کی سرمایہ کاری کی اپنی خواہش کا اعلان کیا ہے۔خزانہ اور کارپوریٹ امور کی مرکزی وزیر محترمہ نرملا سیتا رمن نے آج پارلیمنٹ میں 20۔2019 کا مرکزی بجٹ پیش کرتے ہوئے بتایا کہ اس مقصد کے لئےماہرین پر مشتمل ایک کمیٹی قائم کرنے کی تجویز ہے۔ یہ کمیٹی طویل مدتی مالیات اور ترقیاتی مالیاتی اداروں سے متعلق ہمارے ماضی کے تجربے کی موجودہ صورتحال کا مطالعہ کرے گی اور ترقیاتی مالیاتی اداروںں کے ذریعہ ڈھانچے اور فنڈز کی مطلوبہ فراہمی سے متعلق سفارشات پیش کرے گی۔


    وزیر خزانہ نے کہا کہ ہاؤسنگ شعبے کے موثر اور مناسب ریگولیشن کے لئے ہاؤسنگ فائننس سیکٹر سے متعلق ریگولیٹری اختیارات این ایچ بی سے آر بی آئی کو منتقل کرنے کی تجویز ہے۔ مالیاتی بل میں ضروری تجاویز پیش کی گئی ہیں۔


    گاہکوں کے وسیع تر مفادات کو پیش نظر رکھتے ہوئے اور پی ایف آر ڈی اے کے ساتھ این پی ایس کے رشتے کو برقرار رکنے کے لئے ایسے اقدامات تجویز ہے کہ این پی ایس ٹرسٹ کو پی ایف آر ڈی اے سے الگ کردیا جائے اور اس کے تنظیمی ڈھانچے میں مناسب تبدیلی کی جائے گی۔بین الاقوامی بیمہ لین دین کو اپنے حق میں کرنے کے لئے اور غیر ملکی دوبارہ انشورنس کرنے والی کمپنیوں کی شاخیں بین الاقوامی مالیاتی خدمات مرکز میں کھولے جانے کے لئے وزیر خزانہ نے کہا کہ اس کے لئے مجموعی مالکانہ فنڈ ضرورت کو 5000کروڑ روپے سے کم کرکے ایک ہزار کروڑ روپے کرنے کی تجویز ہے۔


    مالی اعتبار سے مضبوط این بی ایف سی کی گرانقدر اثاثہ جات جن کی مالیت موجودہ مالی سال کے دوران ایک لاکھ کروڑ روپے سے زیادہ کی رہی ہے، کی خرید کے لئے حکومت نے دس فیصد تک کے پہلے خسارے کے لئے سرکاری شعبے کے بینکوں کو چھ مہینے کے جزوی کریڈٹ گارنٹی دستیاب کرانے کی حکومت کی تجویز ہے۔ٹی آر ای ڈی ایس پلیٹ فارم پر این بی ایف سی فیکٹر کے طور پر غیر رجسٹرڈ شرکا بالخصوص این بی ایف سی کو لانے کے لئے فیکٹرنگ ریگولیشن ایکٹ 2011 میں ترمیم ضروری ہے اور اس کے لئے ضروری اقدامات کئے جائیں گے کہ این بی ایف سی کو ٹی آر ای ڈی ایس پلیٹ فارم پر براہ راست حصہ لینے کی اجازت ہو۔


    **************


    م ن۔ م م۔ ن ا


    U-2837

    
    
    (Release ID: 1577440) Visitor Counter : 23