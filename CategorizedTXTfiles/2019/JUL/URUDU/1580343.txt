      وزارتِ تعلیم

      اسکولی طلباء میں سائنٹفک مزاج پیدا کرنے کے لئے اٹل اختراعاتی مشن (اے آئی ایم ) متعارف کرایا گیا ہے - وزیر ِ وسائلِ فروغ ِ انسانی
      Posted On: 25 JUL 2019 5:04PM by PIB Delhi


    نئی دہلی، 25 جولائی / انسانی وسائل کی ترقی و فروغ کے وزیر ڈاکٹر رمیش پوکھریال ‘ نشنک ’ نے آج راجیہ سبھا میں ایک تحریری جواب میں بتایا ہے کہ حکومتِ ہند اسکولوں کو اِس بات کے لئے حوصلہ افزائی فراہم کررہی ہے کہ وہ طلباء میں سائنس و ٹیکنا لوجی کے تئیں شوق دلائیں اور انہیں اِن علوم سے آگاہ کریں تاکہ وہ مستقبل کے ٹیکنا لوجی پلیٹ فارم سے آگاہی حاصل کر سکیں ۔ حکومت نے نیتی آیوگ کے تحت اٹل اختراعاتی مشن ( اے آئی ایم ) قائم کیا ہے ۔ اے آئی ایم کے قیام کا مقصد سائنٹفک مزاج کو فروغ دینا اور نو جوان اذہان میں جستجو کا جذبہ جگانا ہے ۔ اسکولوں میں اے آئی ایم سہولتوں کو اٹل اختراعاتی تجربہ گاہوں کے توسط سے متعارف کرایا جا رہا ہے ۔ اٹل اختراعاتی تجربہ گاہوں کے قیام کا نظریہ یہ ہے کہ بھارت کے ایک ملین بچوں کو اختراعات کے تئیں راغب کیا جا سکے ۔ اس اسکیم کا مقصد نو جوان اذہان میں جستجو ، خلاقیت اور تصوراتی خاکہ وضع کرنے صلاحیت پیدا کرنا ہے اور اُن کے اندر ایسی ہنر مندی جگانا ہے ، جس کے ذریعے ، اُن کا اندازِ فکر بدل جائے اور وہ بالکل منطقی انداز میں سوچنے کی عادت ڈال لیں اور ہر تعلیم کو با قاعدہ طور پر اختیار کریں ۔ طبیعاتی طور پر بھی چاق و چوبند رہیں ۔ تیزی سے حساب لگا سکیں۔ پیمائش وغیرہ کا کام بھی اسی انداز میں انجام دیں ۔


    مجموعی طور پر 8878 اسکولوں کو منتخب کیا گیا ہے اور ان میں سے 3020 اسکولوں کو اے ٹی ایل یکمشت امداد فراہم کی گئی ہے کہ وہ اپنے یہاں اے ٹی ایل قائم کر سکیں ۔ تا حال ریاستِ بہار کے 44 اسکولوں میں اے ٹی ایل کام کرنے لگی ہیں ۔


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    U. No. 3426

    
    
    (Release ID: 1580343) Visitor Counter : 8
    
    
      Read this release in: English