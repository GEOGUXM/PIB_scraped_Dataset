      ہنر مندی کے فروغ اور صنعت کاری کی وزارت

      کسانوں کے لئے اسکل انڈیا مشن
      Posted On: 22 JUL 2019 4:28PM by PIB Delhi


    نئی دہلی، 22 جولائی2019 ؍ فروغ ہنرمندی اور صنعت سازی کے وزیر مملکت جناب آر کے سنگھ نے آج لوک سبھا میں ایک تحریری جواب میں بتایا کہ قومی فروغ ہنرمندی مشن (این ایس ڈی ایم)کا 15 جولائی 2015ء کو وزیر اعظم نے آغاز کیا تھا۔اس کا مقصد ملک کے اندر فروغ ہنرمندی سے متعلق کوششوں کو ایک مضبوط ادارہ جاتی فریم ورک دیناہے۔ اس اقدام کے تحت حکومت کل ہند سطح پر فروغ ہنرمندی سے متعلق تربیتی پروگراموں کا انتظام کرنے کے لئے 20مرکزی وزارتوں ؍محکموں میں 40 سے زیادہ فروغ ہنرمندی سے متعلق اسکیموں؍ پروگراموں کا نفاذ کررہی ہے۔وزارتوں سے موصولہ اطلاع کے مطابق 19-2018ء میں 85.98لاکھ افراد کو ٹریننگ دی گئی۔


    فروغ ہنرمندی وصنعت سازی کی وزارت (ایم ایس ڈی ای)طویل مدتی اور قلیل مدتی ٹریننگ کے ذریعے نوجوانوں کو ایسے ہنر سکھارہی ہے، جس کی بدولت انہیں روزگار مل سکے۔ وزارت ملک بھر میں اپنی اہم اسکیم پردھان منتری کوشل وکاس یوجنا2.0(پی ایم کے وی وائی2.0)کا نفاذ کررہی ہے، جس کا مقصد مختلف شعبوں میں ایک کروڑ لوگوں کو ہنرمندی کی ٹریننگ دینا ہے۔ان شعبوں میں زراعت بھی شامل ہے۔ اس اسکیم کےمرکز کے زیر انتظام اور زیر بندوبست جزو کے طورپر 12 جون 2019ء تک ملک بھر میں 49.10لاکھ لوگوں کو ٹریننگ دی جاچکی ہے۔ ان میں سے 4 لاکھ لوگوں کو راجستھان میں ٹریننگ دی گئی ہے، جن میں 5628افراد کا تعلق اُدے پور ضلعے سے ہے۔


    مزید برآں پی ایم کے وی وائی 2.0 کے ریکوگنیزن آف پرائر لرننگ(آر پی ایل)کمپوننٹ کے تحت آرگینک گروور، ڈیری فارمر، پلسز کلٹی ویٹر وغیرہ جیسے جاب رول والے کاموں کے بارے میں برج کورس ٹریننگ کے ذریعے کسانوں کی ہنرمندی میں اضافہ کیا گیا ہے۔اس پروجیکٹ کے تحت ریاست راجستھان میں 12428استفادہ کنندگان کا اندراج کیا گیا ہے۔


    صنعتی تربیتی اداروں(آئی ٹی آئی) کے ذریعے طویل مدتی ٹریننگ دی جاتی ہے۔راجستھان میں 1808آئی ٹی آئی ہیں، جن میں 3.59لاکھ لوگوں کو ٹریننگ دینے کی گنجائش ہے۔ان میں سے 21آئی ٹی آئی ، جن کی گنجائش 5584ہے، اُدے پور میں ہیں۔ٹیکنالوجی سے متعلق ایجادات سے ہم آہنگی قائم کرنے کے لئے کچھ نئے ٹریڈ بھی متعارف کرائے گئے ہیں، جن میں انٹرنیٹ آف تھنگز (اسمارٹ ایگریکلچر)اورسوائل ٹیسٹنگ اور کروپ ٹیکنیشین شامل ہیں۔


    ********


    U: 33 14

    
    
    (Release ID: 1579816) Visitor Counter : 10
    
    
      Read this release in: English