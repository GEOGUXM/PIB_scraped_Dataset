      وزارت آیوش

      ہندوستان کو ‘ٹی بی سے پاک کرنے’ کی پہل کے لئے وزارت صحت اور وزارت آیوش کے درمیان مفاہمت نامے پر دستخط ہوئے
      Posted On: 18 JUL 2019 6:52PM by PIB Delhi


    نئی دہلی، 18 جولائی2019 ؍وزارت آیوش اور صحت اورخاندانی بہبود کی وزارت نے ہندوستان کو ٹی بی سی نجات دلانے کی پہل کے لئے مناسب کارروائی کرنے کی سمت میں پالیسی، منصوبہ بندی اور پروگرام کے نفاذ کی سطح پر بین شعبہ جاتی تال میل کے لئے آج ایک مفاہمت نامے پر دستخط کئے۔ان دو وزارتوں کے درمیان تعاون کا مقصد آیوش کے بنیادی ڈھانچے اور ادارہ جاتی نیٹ ورک کے اندر ٹی بی دیکھ ریکھ خدمات کے رابطے اور یکجائی کو فروغ دینا ہے۔ مفاہمت نامے پر صحت اور خاندانی بہبود کی سیکریٹری محترمہ پریتی سودن اور آیوش سیکریٹری ویدیہ راجیش کوٹیچا نے صحت ا ور خاندانی بہبود کے وزیر جناب ہرش وردھن ، صحت اور خاندانی بہبود کے وزیر مملکت جناب اشونی چوبے اور آیوش کے وزیر مملکت اوردفاع کے وزیر مملکت جناب شری پد ایسو نائک کی موجودی میں دستخط کئے۔


    اس موقع پر شری پد ایسو نائک نے کہا کہ ٹی بی صرف طبی برادری کے لئے ہی چیلنج نہیں ہے، بلکہ ایک سنگین سماجی مسئلہ بھی ہے، جوکہ غریبی تغذیے کی کمی ، صفائی ستھرائی کی کمی، مکان اور کام کاج کی حالت سے نبردآزما آبادی کو اپنی زد میں لیتی ہے۔وزیر موصوف نے کہا کہ آیوش کے پاس ٹی بی سے پاک ہندوستان کے مقصد کو پورا کرنے کے مقصد میں تعاون دینے کے لئے علمی بنیاد ، اہل اور تربیت یافتہ انسانی وسائل اور جامع صحت دیکھ ریکھ طریقے موجود ہیں۔ انہوں نے مزید کہا کہ اسی طرح ٹی بی سےمتاثر لوگوں کے تغذیے کی کمی کے مسئلے کو بھی آیوش کے یکجائی والے نظریے بین شعبہ جاتی تال میل اور آیوش سیکٹر بامعنی شمولیت کے ساتھ حل کئے جانے کی توقع ہے۔


    صحت اور خاندانی بہبود کی وزارت کی سینٹرل ٹی بی ڈویژن کے ساتھ مفاہمت نامے میں ٹی بی کی تشخیص اور اس پر کنٹرول کرنے ،اس کے انتظام کے شعبوں میں آیوش اداروں اور صحت خدمت فراہم کرانے والوں کو حساس بنانے، بیدار کرنے اور ان کی صلاحیت سازی میں آیوش کی شمولیت کے دائرے اور حد کا خاکہ پیش کیا گیا ہے۔مفاہمت نامے کے تحت مخصوص سرگرمیوں میں ٹی بی پر قابو پانے اور اس کے انتظام کے لئے آیوش تنظیموں اور پروفیشنل اداروں کے ساتھ کام کرنے کی مشترکہ منصوبہ بندی اور ثبوت پر مبنی آیوش کی دخل کے معاون استعمال کو شامل کیا جائے گا۔تحقیقی تعاون اور آیوش صحت دیکھ ریکھ کے بہترین طریقہ کار کی سہولت فراہم کرانا اور ٹی بی سے پاک کام کرنے کے مقام اور کمیونٹیز کے لئے صلاحیت سازی کی بھی منشا ہے۔مفاہمت نامے میں شامل منصوبے کو نافذ کرنے، کام کاجی مشکلات اور تعاون سے متعلق سرگرمیوں کو انجام دینے کے واسطے دونوں وزارتیں نوڈل افسر مقرر کریں گی۔


    *******


    م ن۔ا گ۔ن ع


    (18-07-19)


    U: 3 249

    
    
    (Release ID: 1579429) Visitor Counter : 7
    
    
      Read this release in: Hindi , English