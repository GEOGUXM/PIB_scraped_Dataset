      جہاز رانی کی وزارت

      مسافروں اور مال بردار جہازوں کی خدمات کے لئے ہندوستان اور مالدیپ کے درمیان مفاہمت پر دستخط
      Posted On: 25 JUL 2019 5:38PM by PIB Delhi


    نئی دہلی، 25 جولائی2019 ؍جہاز رانی کے وزیر مملکت (آزادانہ چارج)، اور کیمیکل اور فرٹیلائزرس کے وزیر مملکت جناب منسکھ منڈاویہ آج لوک سبھا میں ایک سوال کے تحریری جواب میں بتا یا کہ ہندوستان اور مالدیپ نے پچھلے مہینے مالے میں مسافروں اور مال بردار جہازوں کی خدمات کے لئے دستخط کئے تھے۔ اس مفاہمت نامے کا مقصد مسافروں اور سامان کے لئے ٹرانسپورٹ کے واسطے ایک متبادل، راست اور کم خرچ والے وسیلے فراہم کرکے دونوں ملکوں کے درمیان عوام سے عوام کے رابطے کو بہتر بنانا ہے۔ اس مفاہمت نامے کا یہ بھی مقصد ہے کہ دونوں ملکوں کے درمیان معاشی ، سماجی اور ثقافتی تعلقات میں اضافہ کیا جائے۔


    جناب منڈاویہ نے بتایا کہ اس مفاہمت نامے میں ہندوستان میں کوچی اور مالدیپ میں مالے؍کل ہدوپھوشی کے درمیان مسافر وں اور مال بردار جہازوں کی مستقل خدمات کی گنجائش ہے۔دونوں ملکوں کے درمیان سمندری رابطے سے صحت اور ویلنس (طبی)، سیاحت کو فروغ دینے میں مدد ملے گی۔ وزیر موصوف نے بتایا کہ ممکن العمل مطالعہ بھی کیا جارہا ہے، تاکہ تجارت ؍باربردار جہازوں کی صلاحیت ، بنیادی ڈھانچہ، سپر اسٹرکچر سہولیات، جہازوں کی تعیناتی اور خدمات کے طور طریقے کا پتہ لگایا جاسکے۔ انہوں نے کہا کہ ممکن العمل مطالعہ کی رپورٹ کی بنیاد پر مزید کارروائی کی جائے گی۔


    ********


    م ن۔ح ا۔ن ع


    U: 34 38

    
    
    (Release ID: 1580329) Visitor Counter : 5
    
    
      Read this release in: English