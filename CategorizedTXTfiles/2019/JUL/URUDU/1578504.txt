      صحت اور خاندانی بہبود کی وزارت

      ڈاکٹر ہرش وردھن کے خیالات آبادی کے عالمی دن پر: آئیے ہم کسی حاملہ خاتو ن اور بچے کو کسی قابلِ تدارک نقصان سے بچائیں
      
      انہوں نے این جی او سے اپیل کی ہے کہ وہ آبادی کے استحکام کے تئیں ہر سال اپناایک مہینہ وقف کریں

      Posted On: 11 JUL 2019 4:50PM by PIB Delhi

    نئیدہلی 12 جولائی ۔’’ آئیے !ہم کسی حاملہ خاتون او ر بچے کو کسی قابل تدارک نقصان سے بچائیں ۔ ‘‘ یہ بات صحت اور خاندانی بہبودکےمرکزی وزیر جناب ہرش وردھن نے آبادی اور فروغ (آئی سی پی ڈی ) سے متعلق بین الاقوامی کانفرنس سے متعلق قومی ورکشاپ کا افتتاح کرتے ہوئے کہی ، جس کا عنوان تھا :’’ 25سال - شراکت داریوں کا فروغ ‘‘ یہ کانفرنس آئی سی پی ڈی کے 25سال پورے ہونے کے موقع پر منعقدکی گئی ، جس کا انعقاد 1994 میں قاہرہ میں کیا گیا تھا۔ ڈاکٹر ہرش وردھن نے مزید کہا کہ وزیر اعظم جناب نریندر مودی کی فعال اور بصیرت آمیز قیادت کے تحت ملک 2022 تک ایک نیا بھارت بن جائے گا ، جہاں صحت ، ترقی کی مثبت علامت ہوگی۔ انہوں نے یہ بھی کہا :’’ حکومت صحت سے متعلق مسائل کو دورکرنے ، اس کے معیار میں اضافہ کرنے اور ہرایک کے لئے معیاری خدمات کی فراہمی کو یقینی بنانے کی عہد بند ہے ۔ صحت اور خاندانی بہبود کے وزیر مملکت جناب اشونی کمار چوبے نے بھی اس تقریب میں شرکت کی ۔


    آبادی کے عالمی دن کی اہمیت کو اجاگر کرتے ہوئے ڈاکٹر ہرش وردھن نے مزید کہا کہ آبادی کا استحکام معیاری زندگی کی ایک اہم علامت ہے اور آفاقی صحت عامہ کہ مقاصد کا حصول ہے ۔’’ ہمیں صحت کو سبھی سرکاری پالیسیوں کا محور بنانے کی ضرورت ہے ۔اس موقع سے صنفی مساوات ، ماں اور بچے کی صحت ، انسانی حقوق ،غربت اور ترقی سے متعلق دیگر علامتوں سے متعلق معاملات پرتبادلہ خیال کے لئے ایک قابل قدر اور اہم پلیٹ فارم بھی فراہم ہوتا ہے ۔ انہوں نے کہا کہ پولیو کے خاتمے کی مہم سے بھی ہم نے یہ سیکھا ہے کہ اگر سماج سرگرم ہو تو بظاہر مشکل کاموں کو حل کرنے میں بھی کامیابی مل سکتی ہے ۔ انہوں نے یہ بھی کہا کہ’’ ہمیں کامیابیوں کا تجربہ ہے اور ہم نے چیلنجوں سے سیکھا ہے ۔ ہمیں اس علم میں اور وسائل میں اضافہ کرنا چاہئے تاکہ جو ہم نے نشانہ مقرر کیا ہے ،اسے حاصل کرسکیں ۔صحت کے مرکزی وزیر نے یہ بھی کہا کہ صحت کی وزارت کے لئے اس سال کے بجٹ سے ملک میں صحت کے شعبے کی اہمیت کی عکاسی ہوتی ہے، جس میں مجموعی طورپر تقریباََ 19فیصدکا اضافہ کیا گیا ہے۔ انہوں نے کہا اہم پروگرام آیوشمان بھارت میں 154.87 فیصد اضافہ ہوا ہے ،جس میں صحت اور خوشحالی کے مراکز ( ایچ ڈبلیو سی ) اور پی ایم جے اے وائی ، دو ستونوں کو شامل کیا گیا ہے۔


    ڈاکٹر ہرش وردھن نے اپنے خطاب میں غیر سرکار ی تنظیموںاور سول سوسائٹی کی تنظیموں سے اپیل کی کہ وہ آبادی کے استحکام کے مقصد کے تئیں ہرسال اپنا ایک مہینہ وقف کریں ۔ بچے اور ماں کی قابل تدارک اموات کو ختم کرنے کا کام ، اور ہماری ماؤں اور بچوںکی صحت کو بہتر بنانے کا کام اکیلے نہیں کیا جاسکتا۔ انہوں نے کہا کہ اگر ہمیں سماجی تبدیلی لانی ہے تو ان مقاصد کو حاصل کرنے کےلئے حکومتوں ، ترقیاتی شراکت داروں ، سول سوسائٹی ، پرائیویٹ اور کارپوریٹ شعبے ، کمیونٹی رہنما ؤں اور میڈیا ، ہم سبھی کو اس سلسلے میں اہم رول اداکرنا ہوگا۔


    تقریب کے بعد مرکزی وزیر صحت نے ، وزارت صحت کی خاندانی منصوبہ بندی سے متعلق نئی بیداری مہم کی بھی شروعات کی ۔ اطلاع اور مواصلات کی اہمیت کا ذکرکرتے ہوئے ڈاکٹر ہرش وردھن نے کہا :’’ صحت کے کسی نشانے کو حاصل کرنے کا سب سے موثر طریقہ عوام کو لگاتار اچھے معیار کی معلومات اور جانکاری فراہم کرنا ہے اور جس میں تحریک بھی دی گئی ہے۔


    صحت اور خاندانی بہبود کے وزیر مملکت جناب اشونی کمار چوبے نے تقریب سے خطاب کرتے ہوئے خاندانی بہبوداور آبادی کے استحکام کے بارے میں بیداری لانے کی ضرورت پر زوردیا۔ انہوں نے کہا کہ آبادی اور صحت کسی قوم کی ترقی کے عمل کو عروج بخشتی ہے اور خاندانی منصوبہ بندی ایک اہم علامتی کردار ادا کرتی ہے ۔ جناب چوبے نے کہا :’’ خاندانی منصوبہ بندی کی ترغیبات ،محض آبادی کے استحکام تک محدود نہیں ہے بلکہ اس سے بھی زیادہ یہ کہ یہ خواتین ،کنبوں اور کمیونٹی کے لئے اچھی صحت کو یقینی بنانے میں بڑا کردار ادا کرنے والے عناصر میں سے ایک ہے۔


    آبادی کے عالمی دن 2019 پر آبادی اور ترقی ( آئی سی پی ڈی ) سے متعلق ، سنگ میل کی حیثیت رکھنے والی بین الاقوامی کانفرنس کو 25 سال پورے ہوگئے ،جس کا انعقاد 1994 میں قاہرہ میں ہوا تھا۔اس کانفرنس سے ابتدائی پالیسیوں میں ایک بہت بڑی تبدیلی یہ آئی تھی کہ ان میں کسی فرد کو مرکزی حیثیت دی گئی اور پسند ناپسند ، حقوق اور اختیارات کا احترام ملحوظ خاطر رکھا جانے لگا۔ آئی سی پی ڈی کی 25 ویں سالگرہ عالمی برادری کے لئے خوش آئند موقع ہے کہ وہ جنسی اور افزائشی صحت اور حقوق کے ایجنڈے کو آگے بڑھانے میں پیش قدمی کی عکاسی کرے اور بقیہ چیلنجوں سے نمٹے ۔


    حکومت ہند نے ما ں اوبچے کی صحت کے بہتر نتائج حاصل کرنے کے لئے پیدائش پر توجہ میں اضافہ کیا ہے ۔ اس بات کو ذہن میںرکھتے ہوئے اس سال نیا مواصلاتی / آئی ای سی مواد تیار کیا گیا ہے ، جسے آج جاری کیا گیا ہے ۔اس مواد میں فروسودہ کہاوتوں اور غلط تصورات کی نفی کر کے صحیح طور طریقوں پر توجہ دی گئی ہے ۔ نیز مانع حمل گولیوں اور نرودھ اور انجکشن کے ذریعہ حمل کو روکنے کوفروغ دیا گیا ہے۔


    صحت خدمات کے ڈائریکٹر جنرل ڈاکٹر ایس وینکٹیش ، اے ایس اینڈ ڈی جی (سی جی ایچ ایس ) جناب سنجیو کمار ، (این ایچ ایم ) کے ایڈیشنل سکریٹری اور مشن ڈائریکٹر جناب منوج جھلانی اور جوائنٹ سکریٹری ڈاکٹر منوہر اگنانی نیز وزارت کے سینئر افسران اور ترقیاتی شراکت داروں کے نمائندگا ن بھی اس میٹنگ میں موجود تھے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-3065

    
    
    (Release ID: 1578504) Visitor Counter : 2
    
    
      Read this release in: English , Hindi