      زراعت اور کاشتکاروں کی فلاح و بہبود کی وزارت

      زراعت بھارت کی ریڑھ کی ہڈی ہے اور امداد باہمی کی تحریک بھارت کی روح ہے: مرکزی وزیر نریندر سنگھ تومر
      Posted On: 02 JUL 2019 5:25PM by PIB Delhi


    کامرس اور زراعت کے درمیان تال میل اضافی قد رکی برآمدات کے کئی گنا مواقع پیدا کرتا ہے: مرکزی وزیر پیوش گوئل


    زراعت اور کسانوں کی بہبود کے مرکزی وزیر جناب نریندر سنگھ تومر نے کہا ہے کہ یہ سردار پٹیل کا نظریہ تھا کہ کسانوں کو پورے ملک میں امداد باہمی کے ذریعے مستحکم کیا جائے گا۔ انہوں نے زور دے کر کہا کہ زراعت بھارت کی ریڑھ کی ہڈی ہے تو امداد باہم کی تحریک بھارت کی روح ہے۔ جناب تومر نے یہ بات آج کامرس اور صنعت و ریلوے کےمرکزی وزیر جناب پیوش گوئل کے ہمراہ ایک کرٹین ریزر تقریب سے مشترکہ طور پر خطاب کرتے ہوئے کہی۔ یہ تقریب انڈیا انٹر نیشنل کوآپریٹیو ٹریڈ فیئر (آئی آئی سی ٹی ایف ) کے اعلان کے لئے تھی۔ یہ تجارتی میلہ اکتوبر 2019 میں نئی دلی کے پرگتی میدان میں لگایا جائے گا۔ جناب تومر نے کہا کہ یہ میلہ امداد باہمی کے اداروں کو اپنی مصنوعات وسیع طور پر پیش کرنے کا موقع فراہم کرے گا۔ زراعت کے وزیر مملکت جناب کیلاش چودھری ،سنجے اگروال اور زراعت اور کسانوں کی بہبود کی وزارت کے دیگر سینئر عہدیدار اس موقع پر موجود تھے۔


    اس موقع پر تقریب کرتے ہوئے کامرس اور صنعت اور ریلوے کے مرکزی وزیر جناب پیوش گوئل نے کہا کہ حکومت ملک کے کسانوں کی بہتری کے لئے عہد بستہ ہے۔ اور کامرس اور زراعت کے درمیان تال میل اضافی قدر والی برآمدات کے کئی گنا مواقع پیدا کرتی ہے۔ جناب گوئل نے بتایا کہ تجارتی میلے میں قبائلیوں کے امداد باہم کے اداروں کو خصوصی رعایت دی جائے گی ۔ جناب گوئل نے کسانوں اور زراعت پر مبنی صنعتوں کو خود کفیل بنانے کی ضرورت کو اجاگر کیا۔ انہوں نے کہا کہ نئی حکومت کی تشکیل کے بعد زراعت اور کسانوں کی بہبود کے وزیر جناب نریندر سنگھ تومر کے ساتھ تین مرتبہ صلاح و مشورہ کیا گیا ہے۔ اور دونوں وزیروں نے 2024 سے 2025 تک زرعی برآمدات کو 2 لاکھ 75 ہزار کروڑ سے بڑھا کر سات لاکھ کروڑ کرنے کا ایک فریم ورک تیار کرنے کا عہد کیا ہے۔ جناب پیوش گوئل نے یہ بھی اعلان کیا کہ امداد باہمی کے سیکٹر کے لئے برآمدات کے فروخت کا ایک فورم بھارت میں ایک ایکسچینج پلیٹ فارم کے طور پر قائم کیا جائے گا۔


    11اکتوبر سے 13 اکتوبر 2019 تک تین روزہ تقریب میں بھارت کے امدادی باہمی کے اداروں اور بین الاقوامی امداد باہمی کی تنظیموں کی بڑی تعداد میں شرکت کی امید ہے۔ امداد باہمی کا سیکٹر زرعی برآمدات کو2022 تک موجودہ 30 ارب ڈالر سے دوگنا کر کے 60 ارب ڈالر کرنے میں بڑا رول ادا کر سکتا ہے۔


    تجارتی میلے کا مقصد ملک اور بیرون ملک میں امدادی باہمی کے اداروں کے ساتھ تجارت کو فروغ دینا اور دیہی اور زرعی خوشحالی میں اضافہ کرنا ہے۔


    زراعت اور کسانوں کی بہبود کے مرکزی وزیر جناب نریندر سنگھ تومر نے کامرس اور صنعت کے مرکزی وزیر جناب پیوش گوئل اور زراعت کے وزیر مملکت جناب کیلاش چودھری کے ساتھ آئی آئی سی ٹی ایف کا ایک لوگو اور معلوماتی کتابچہ بھی جاری کیا۔ آئی آئی سی ٹی ایف 11 سے 13 اکتوبر 2019 کو نئی دلی میں پرگتی میدان میں لگایا جائے گا۔


    U. No. 2765


    


    

    
    (Release ID: 1576727) Visitor Counter : 9
    
    
      Read this release in: English , Hindi