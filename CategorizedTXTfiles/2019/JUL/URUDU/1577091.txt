      وزارت خزانہ

      اقتصادی جائزے میں سال2024-25 تک پانچ ٹریلین ڈالر کی معیشت بننے کے لیے ہندوستان کی پائیدار 8 فیصد شرح ترقی پر زوردیا گیا ہے
      
      اقتصادی جائزے میں کہا گیا ہے کہ ‘ہندوستان کی معیشت نے گزشتہ پانچ برس کے دوران بہترین کاکردگی کا مظاہرہ کیا ہے’
      
      اقتصادی جائزے کا بین السطور مفہوم ایک پائیدار اقتصادی ترقی کے لیے ایک صالح سلسلے میں داخل ہونے کے لیے ‘رفتار کو بڑھانا’ ہے
      
      صالح سلسلہ بچت، سرمایہ کاری اور برآمدات پر مشتمل ہونی چاہیے، جسے سازگار آبادیاتی مرحلے کا تعاون حاصل ہو
      Posted On: 04 JUL 2019 1:08PM by PIB Delhi


    خزانہ اور کارپوریٹ امور کی مرکزی وزیر محترمہ نرملا سیتارمن کے ذریعے آج پارلیمنٹ میں پیش کیے گئے اقتصادی جائزہ 2018-19 میں اقتصادی ترقی کے لیے وسیع امکانات کی بات کہی گئی ہے۔اقتصادی جائزے میں کہا گیا ہے کہ اس کا بین السطور مفہوم ‘رفتار کو بڑھانا ’ اور ‘سال 2024-25 تک ملک کو پانچ ٹریلین امریکی ڈالر کی حامل معیشت بنانے کے مقصد کو حاصل کرنا ہے، جیسا کہ وزیراعظم کے ذریعے ہدف مقرر کیا گیا ہے’۔اقتصادی جائزے میں کہا گیا ہے کہ ‘ہندوستان کو ایک پائیدار آٹھ فیصد کی شرح ترقی برقرار رکھنے کی ضرورت ہے’۔ اقتصادی جائزے میں کہا گیا ہے کہ ملک میں ‘ہندوستان کے ترقی ماڈل کی وکالت کے ذریعے روایتی سوچ کو ختم کرنا ہے۔یہ روایتی سوچ معیشت کو ایک حقیقی یا فرضی سلسلے میں دیکھتی ہےاور جو کبھی مساوی نہیں ہوتی ہے’۔


    اقتصادی جائزے میں ‘سرمایہ کاری بالخصوص نجی سرمایہ کاری کو کلیدی محرک قرار دیا گیا ہے، جو کہ مانگ پیدا کرتی ہے، صلاحیت سازی کرتی ہے، محنت کی پیداواریت میں اضافہ کرتی ہے، نئے ٹیکنالوجی کو متعارف کرتی ہے اور روزگار کے مواقع پیدا کرتی ہے’۔ اقتصادی جائزے میں مزید کہا گیا ہے کہ ‘برآمدات ترقی ماڈل کا ایک جزؤ لاینفک ہونی چاہیے، کیونکہ اعلی بچت سے گھریلو صرفے میں کمی آتی ہے اور یہ حتمی مانگ کامحر ک ہوتی ہے’۔


    اقتصادی جائزے میں مانگ، روزگاراور برآمدات پر مشتمل متعدد اقتصادی چیلنجزپر قابو پانے کامشورہ دیا گیا ہے۔ یہ تمام عوامل توصیفی ہیں، یہ علیحدہ مسائل نہیں ہیں۔ اقتصادی جائزے میں کہا گیاہے کہ یہ کلی اقتصادی عوامل اہم چیزوں کو نمایاں کرتے ہیں اور ‘معیشت کو ایک صالح سلسلے میں ’ لے جانے کے لیے حصہ بن سکتے ہیں۔اقتصادی جائزے میں ‘اعدادوشمار کو ایک سرکاری سامان کی حیثیت سے پیش کیا گیا ہے۔قانونی اصلاحات پر زور دیا گیا ہے۔پالیسی کو پائیدار رکھنے اور کردار سازی کی معیشتوں کے اصولوں کا استعمال کرتے ہوئے کردار میں تبدیلی کی حوصلہ افزائی کے لیے زور دیا گیا ہے’۔


    اقتصادی جائزے میں کہا گیا ہے کہ ‘کلیدی اجزا کو پالیسیوں پر توجہ مرکوز کرنا چاہیے، جوکہ ایم ایس ایم ای کو فروغ دے سکیں، تاکہ زیادہ روزگار پیدا ہوسکے اور ایم ایس ایم ای زیادہ پیداواریت کا حامل بن سکے۔ سرمایہ کی لاگت میں کمی آئے اور سرمایہ کاری کے لیے خطرات –ریٹرن کو معقول بنایا جاسکے’۔

     1. حصولیابیاں

    اقتصادی جائزے میں کہا گیا ہے کہ ہندوستان کی معیشت نے گزشتہ پانچ برس کے دوران کافی بہتر کارکردگی کا مظاہرہ کیا ہے۔ حکومت نے اس بات کو یقینی بنایا ہے کہ ترقی اور کلی معاشی استحکام کے فوائد معاشرے میں نچلے سطح کے آخری فرد تک پہنچے۔


    اقتصادی جائزے میں کہا گیا ہے کہ ایک طرف جہاں دنیا کی پیداوار 2014 اور 2018 میں 3.6فیصد کی شرح سے بڑھی، ہندوستان نے لمبی چھلانگ لگائی اور چین سے زیادہ پائیدار شرح ترقی کے ذریعے دنیا بھر میں چھٹی سب سے بڑی معیشت بن گئی۔ اقتصادی جائزے میں کہا گیا ہے کہ ‘گزشتہ پانچ برسوں کے دوران افراط زر کی اوسط سابقہ پانچ برسوں کی افراط زر کی اوسط سے کم رہی۔ افراط زر کی یہ اوسط ملک کی تاریخ میں آزادی کے بعد سب سے نچلی سطح پر رہی۔ موجودہ مالی خسارہ (سی اے ڈی) مناسب سطح پر برقرار رہا اور بیرونی زرمبادلہ اب تک کی اعلی ترین سطح پر پہنچا۔


    اقتصادی جائزے میں کہا گیا ہے کہ اس طرح کے منظر نامے فروری 2015 میں ‘مالیاتی پالیسی کمیٹی( ایم پی سی)’کے قیام کے ذریعے نئے ادارہ جاتی فریم ورک کے ذریعے سامنے آئے ہیں۔مالیاتی پالیسی کمیٹی کو چار فیصد افراط زر کے ہدف کا نشانہ دیا گیا تھا، اس میں دو فیصد پوائنٹس کو کسی بھی سمت جھکانے کا اختیار تھا۔اس میں کہا گیا ہے کہ مجموعی مالی خسارہ (جی ایف ڈی) پر بھی ڈسیپلین کا نفاذ کیا گیا۔مالی ذمہ داری اور بجٹ کے بندوبست (ایف آر بی ایم) سے متعلق ایکٹ 2003 جوکہ مجموعی مالی خسارے کے تناسب کو مجموعی گھریلو پیداوار (جی ڈی پی) کے ہدف کا تین فیصد مقرر کیا، 2016 سے اسے ایک نئی زندگی حاصل ہوئی اور یہ تناسب 2013-14 میں 4.5فیصد سے گھٹ کر 2018-19 میں 3.4 فیصد ہوگیا۔اقتصادی جائزے میں کہا گیا ہے کہ دیگر کلی معاشی استحکام کے انڈیکیٹرس اسی طرح سے بہتر ہوئے ہیں۔


    مستفیدین پر توجہ اور ہدف پر مبنی ڈلیوری


    اقتصادی جائزے میں کہا گیا ہے کہ ‘آدھار ایکٹ، 2016 نے اقتصادی ترقی کے فوائد کو سماجی اقتصادی سطح پر کھڑے سب سے آخری آدمی تک پہنچانے کے لیے راستے ہموار کیے۔ اقتصادی جائزے میں کہا گیا ہے کہ پردھان منتری جن دھن یوجنا (پی ایم جے ڈی وائی) اور جن دھن ، آدھار، موبائل(جے اے ایم)، ان تینوں نے متعدد اسکیموں مہاتما گاندھی قومی دیہی روزگار گارنٹی اسکیم (ایم جی این آر ای جی ایس)،قومی سماجی امدادی پروگرام (این ایس اے پی)، پردھان منتری آواس یوجنا –گرامین (پی ایم اے وائی-جی)، پردھان منتری اجولا یوجنا (پی ایم یو وائی) کے تحت 7.3 لاکھ کروڑ روپے سے زائد کی رقم کی منتقلی کو فوائد کی براہ راست منتقلی (ڈی بی ٹی)اسکیم کے تحت یقینی بنایا۔ فی الحال 55 مرکزی وزارتیں نقدی پر مبنی 370 اسکیموں کے ذریعے ڈی بی ٹی میکانزم کے تحت فوائد کی منتقلی کررہی ہیں۔


    بنیادی ڈھانچہ


    اقتصادی جائزے میں کہا گیا ہے کہ2014 تا 2019 کے دوران فزیکل انفراسٹراکچر کی تعمیر میں واضح طور پر اضافہ ہوا ہے۔‘اپریل 2018 میں بالآخر ہندوستان کے ہر ایک فرد کے پاس بجلی پہنچ گئی ہے۔ قومی شاہراہوں(این ایچ) کی تعمیر میں وسیع رفتار میں اضافہ ہوا ہے۔ ایک لاکھ 32 ہزار کلو میٹر لمبی موجودہ شاہراہوں میں سے 20 فیصد سے زیادہ سڑکوں کی تعمیر صرف گزشتہ چار برس کے دوران ہوئی۔2017 میں ٹائر 3 اور ٹائر4 شہروں تک فضائی رابطے کو توسیع دینے کی اسکیم کی شروعات کی گئی۔


    وفاقیت


    مالی وفاقیت واضح طور سے اس وقت مستحکم ہوئی جب 14ویں مالیاتی کمیشن نے مرکزی ٹیکس میں ریاستوں کےشیئر کو بڑھا دیا اور اسے 32 فیصد سے 42 فیصد کردیا۔ جولائی 2017 میں جی ایس ٹی کانفاذ عمل میں آیا۔ جی ایس ٹی کونسل نے متعدد دیگر شعبوں مثلا مزدوروں اور زمین کے رابطوں میں امداد باہمی پر مبنی وفاقیت کو نافذ کرنے کے لیے کلیدی معاملات کا تجربہ کیا۔


    کارپوریٹ ایگزٹ


    دیوالیہ اور دیوالیہ پن سے متعلق ضابطوں (آئی بی سی)نے 2017 میں کام کرنا شروع کردیا ہے اور غیرمنجمد اثاثوں کی ایک بڑی مقدار اس کے دائرے کے تحت لائی گئی۔ ملک کے تجارتی کلچر میں مجموعی بہتری لانے کے لیے کثیرمقدار میں رقومات کی وصولی قرض دہندہ بینکوں کے ذریعے کی گئی۔


    -2 ترقی اور روزگار کے لیے بلیو پرنٹ- اگلے پانچ برس


    ‘ہندوستان کا ارادہ ہے کہ وہ دنیا بھر میں تیسری سب سے بڑی معیشت بننے کے لیے سال 2024-25 تک پانچ ٹریلین امریکی ڈالر کی معیشت تک ترقی کرے۔اس میں جی ڈی پی میں حقیقی سالانہ شرح ترقی 8 فیصد تک کی ضرورت ہے’۔


    اقتصادی جائزے میں کہا گیا ہے کہ ‘ملک ترقی ماڈل کا خاکہ بناکر روایتی سوچ سے آگے بڑھنا چاہتا ہے۔ یہ روایتی سوچ معیشت کو ایک مسلسل عدم مساوات-ایک صالح سلسلہ یا ایک فرضی سلسلہ کے زاویے سے دیکھتی ہے’۔ اقتصادی جائزے میں کہا گیا ہے کہ‘جب معیشت ایک صالح سلسلے میں ہوتی ہے، سرمایہ کاری، پیداواریت کا فروغ، روزگارپیدا ہونا، مانگ اور برآمدات ایک دوسرے میں گھل مل جاتے ہیں اور معیشت میں حیوانی جذبہ کو ترقی کرنے کے قابل بناتی ہے۔ اقتصادی جائزے میں چین ، تھائی لینڈ، انڈونیشیا اور جنوبی کوریا میں ترقی کی کہانیوں پربات کی گئی ہے، تاکہ ان ملکوں میں مجموعی سرمایہ سازی –جی ڈی پی میں بچت اور سرمایہ کاری کا تعاون جیسے امور کو اجاگر کیا جاسکے۔


    روزگار


    چین کے تجربات کا حوالہ دیتے ہوئے اقتصادی جائزے میں کہا گیا ہے کہ ‘جب مکمل ویلیو چین کا جائزہ لیا گیاتو پتہ چلاکہ سرمایہ جاتی سرمایہ کاری روزگار کے مواقع کو فروغ دیتی ہے،مثلاسرمایہ جاتی اشیا، تحقیق اور ترقی اور سپلائی چین سے بھی روزگار کے مواقع پیدا ہوتے ہیں۔


    برآمدات


    اقتصادی جائزے میں ملک کی اقتصادی ترقی کے لیے برآمدات کی اہمیت پر زور دیا گیا ہے۔اس میں بتایا گیا ہے کہ عالمی سطح پر برآمدات میں ہندوستان کا حصہ کافی کم ہے اور ا س کو بازار کے حصے پر توجہ مرکوز کرنی چاہیے۔ہندوستان کیسے اپنی برآمدات میں اضافہ کرسکتا ہے اور اس کے لیے کیا سفارشات لاگو کرنے کی ضرورت ہے، اس سے متعلق ایک رپورٹ جون 2019 میں ڈاکٹر سرجیت بھلا کی صدارت میں قائم کردہ ایک اعلی سطحی مشاورتی گروپ کے ذریعے سونپی گئی ۔


    معیشتوں کا توازن اور عدم توازن


    اقتصادی جائزے میں کہا گیا ہے کہ ‘بڑے پیمانے پر توازن فریم ورک کا استعمال کرکے پانچ سالہ منصوبہ بنانے کی پہلے کی کوشش اس لیے ناکام ہوگئی، کیونکہ یہ موروثی اور ناقابل پیش گوئی والی دنیا کے لیے زیادہ ضابطہ اخلاق والا تھا۔ لہذاعدم توازن کے اس مشکوک دنیا کی تلاش کے لیے تین عناصر کی ضرورت درکار ہے۔ یہ تین عناصر (1) ایک واضح وژن، (2)اس وژن کو حاصل کرنے کے لیے ایک عام حکمت عملی اور (3)غیرمتوقع حالات کے ردعمل میں مسلسل تدبیر بنانے کی خواہش۔


    اقتصادی جائزے میں کہا گیا ہے کہ سال 2024-25 تک پانچ ٹریلین امریکی ڈالر کی معیشت بنانے کے وژن کو حاصل کرنے کے لیے جو تدابیر اپنائے جانے ہیں، ان میں یہ منظم انداز میں اہم اجزا مثلا کردار سازی کی حامل معیشتوں اور دیگر نئے تصورات کو آگے بڑھانے کے لیے معیشت کے مختلف عناصر کا ماڈل بنانے کی ضرورت ہے، تاکہ پیداواریت میں اضافہ کیا جاسکے اور فلاحی اسکیموں کی افادیت کو بڑھایا جاسکے۔


    اس کے مطابق اقتصادی جائزے میں کہا گیا ہے کہ الگ الگ باب میں کردار سازی کی حامل معیشتوں کے پہلوؤں، اعداد وشمار پر مبنی شواہد کے ذریعے مسلسل پالیسی سازی کے مسئلے پر غوروخوض کیا، تاکہ پانچ ٹریلین ڈالر کی معیشت کے ہدف کو حاصل کیا جاسکے۔


    اقتصادی شرح ترقی اور روزگار پیدا کرنے کے مقاصد کو حاصل کرنے کے لیے اگلے پانچ برسوں کے دوران بلیو پرنٹ کے ایک حصے کے طور پر اقتصادی جائزے میں مشورہ دیا گیا ہے کہ ‘قانونی نظام کو مستحکم کرنا بہترین سرمایہ کاری ہوسکتا ہے، جس کو ہندوستانی مصلحین کرسکتے ہیں’۔

     1. ہندوستانی معیشت کے لیے بڑے محرکات ، اصلاحات اور خطرات

    آبادی کا کردار


    اقتصادی جائزے میں کہا گیا ہے کہ اس نے آبادی کے حصے کے پہلو پر ایک علیحدہ باب میں غوروخوض کیا ہے اور اس دوران ‘ آبادی کو 1960 اور 1990 کے درمیان پورے ایشیا میں اقتصادی ترقی پر ایک واضح اثرات کا حامل پایا گیا’۔ رپورٹ میں تصویر کے ذریعے بتایا گیا ہے کہ ‘کام کرنے والی انسانی آبادی (20 تا59 سال)2011 میں 50.5 فیصد کی مجموعی آبادی پر مشتمل تھی، جوکہ سال 2041 میں بڑھ کر 60 فیصد ہوجائے گی۔ تولیدی شرح میں کمی کے سبب کام کرنے والی آبادی کے تناسب میں اضافہ سےفی کس آمدنی میں اضافہ ہواہے، جبکہ فی ورکر پیداوار میں کوئی تبدیلی نہیں آئی ہے۔ تاہم منحصر نوجوانوں کی تعداد میں کمی واقع ہوئی ہے۔ علاقےایک مشترکہ اثرات کے نتیجے میں بچت میں اضافہ ہوتا ہے۔کیونکہ بچت کا بڑا حصہ 40سے 65 سال کی عمروں کے درمیان واقع ہوتا ہے۔کیونکہ لوگ سبکدوشی کے لیے بچت کرنا شروع کرتے ہیں۔


    اقتصادی جائزے میں کہا گیا ہے کہ ‘تجزیے سے پتہ چلا ہے کہ آبادی اور آمدنی میں اضافے کے سبب بنیادی طور پر بچت ہوتی ہے۔ لہذا گھریلو سطح پر سود کی شرح زیادہ رکھنے سے بچت کے مزاج کی حوصلہ افزائی نہیں ہوتی ہے۔ محض مثبت حقیقی شرح کافی ہے۔ اسی طرح سے سود کی شرح میں حقیقی کمی سے سرمایہ کاری کو فروغ حاصل ہوتا ہے اور اس طرح سے سرمایہ کاری، ترقی، برآمدات اور روزگار کے صالح سلسلے کو تحریک ملتی ہے۔


    ایم ایس ایم ای ، سائز،عمر،ترغیبات اور محنت سے متعلق قوانین


    اقتصادی جائزے میں کہا گیا ہے کہ اس نے سال 2016-17 کے لیے صنعتوں کے سالانہ سروے کے فرم سطح کے اعدادوشمار کا استعمال کرتے ہوئے کئے گئے ایک تجزیے میں ایک دلچسپ حقیقت کا پتہ لگایا ہے۔ اس میں کہا گیا ہے کہ ایسے فرم جو وقت کے ساتھ ساتھ بڑا بننے کے قابل ہیں (ایسے فرم جن کے پاس 100 یا اس سے زیادہ ملازمین ہیں اور 10 سال سے زیادہ پرانے نہیں ہیں) معیشت میں روزگار اور پیداواریت میں سب سے بڑے معاون ہیں۔


    اقتصادی جائزے میں اس بات کو اجاگر کیا گیا ہے کہ محنت سے متعلق محدود قواعد وضوابط، جو کہ چھوٹے فرموں کو ایسے ضابطوں سے مستثنی رکھتے ہیں،جو کہ ایم ایس ایم ای کو فوائد مہیا کراتے ہیں، خواہ وہ کتنے بھی پرانے ہوں۔نے فرموں کے لیے فضول ترغیبات مہیا کرانے میں ایک کلیدی رول ادا کیا ہے، تاکہ وہ ہندوستانی اقتصادی منظرنامے میں وہ فرم واضح طور پر چھوٹے رہ سکیں۔ اس طرح سے اقتصادی جائزے میں نوزائیدہ فرموں کے لیے ترغیبات دینے پر توجہ مرکوز کی گئی ہے۔ ایسے فرم جن کی عمر 10 سال سے کم ہوں، ملک کی مناسب سرپرستی کی بات کہی گئی ہے اور ایسے فرموں کو ایم ایس ایم ای کی موجودہ ترغیبات کی فراہمی کی بات کہی گئی ہے۔


    راجستھان میں محنت سے متعلق قانون میں تبدیلیوں کا حوالہ دیتے ہوئے اقتصادی جائزے میں کہا گیا ہے کہ محنت سے متعلق محدود قوانین میں اصلاحات کے ذریعے مزید روزگار پیدا ہوسکتے ہیں اورریاستوں میں سرمایہ کاری میں اضافہ مزید اضافہ ہوسکتا ہے۔ اقتصادی جائزے میں کہا گیا ہے کہ ‘محنت سے متعلق قانون میں تبدیلی اس لیے بھی اہم ہیں، کیونکہ اس سے سرمایہ کاری میں اضافہ ہوتا ہے۔


    مالیاتی سیکٹر کا کردار


    اقتصادی جائزے میں کہا گیا ہے کہ ‘سرمایہ کاری پر مبنی ترقی ماڈل سے مالیاتی نظام –بینکوں اور سرمایہ بازاروں دونوں میں توسیع ہوتی ہے ’ ۔تاہم ساتھ ساتھ اقتصادی جائزے میں اس بات کو اجاگر کی گیا ہے کہ ‘سال 2006 لے کر سال 2012تک بڑے پیمانے پر قرض کی توسیع کے ہمارے اپنے تجربے سے خطرات پر روشنی پڑتی ہے، جہاں قرض کا معیار تیزی سے گرتا چلا گیا، جب قرض کی مقدار میں توسیع ہوئی۔ اس تناظر میں بینکوں کو صاف کرنے اور دیوالیہ پن کے طریقہ کار کو قائم کرنے کی حالیہ کوششوں کو بیش قیمت اقدامات کے طور پر دیکھا جانا چاہیے جوکہ ضرور پایہ تکمیل تک پہنچیں۔ بینکنگ سیکٹر کی اصلاح اور آئی بی سی فریم ورک اہم بنیادیں ہیں۔جن سے اب فائدے حاصل ہوں گے، جب سرمایہ کاری پر مبنی ترقی ماڈل حرکت میں آجائے گی ’ ۔


    معیشت میں ریٹرن(منافع) سےمتعلق جوکھم


    اقتصادی جائزے میں کہا گیا ہے کہ ‘ہندوستان میں سرمایہ کاروں کو درپیش خطرات میں منظم انداز میں کمی لانا، اقتصادی ترقی کے لیے سرمایہ کاری پر مبنی ماڈل کی کامیابی کے لیے نہایت اہم ہے۔ اقتصادی جائزے میں اجاگر کیا گیا ہے کہ ہندوستان اب اسٹارٹ اپ ماحولی نظام میں دنیا بھر میں تیسرے مقام پر ہے اور اس طرح کے ماحولی نظام اور نجی سرمایہ کاری کے لیے سازگارحالات کو جاری رکھنا نہایت اہم ہے، تاکہ سرمایہ کاری ، مانگ، برآمدات، اقتصادی ترقی اور روزگار کے صالح سلسلے کو قائم رکھا جاسکے۔


    **************


    U-2803

    
    
    (Release ID: 1577091) Visitor Counter : 11
    
    
    
    
    

1.