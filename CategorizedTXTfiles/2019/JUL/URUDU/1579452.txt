      امور داخلہ کی وزارت

      مانسون 2019: این ڈی آر ایف نے سیلاب میں بچاؤ اور منتقلی کی کارروائی کی
      Posted On: 18 JUL 2019 7:35PM by PIB Delhi


    ملک بھر میں سیلاب سے متاثرہ علاقوں میں این ڈی آر ایف کی طرف سے بچاؤ اور لوگوں کو منتقل کرنے کا کام جاری ہے۔ این ڈی آر ایف کا عملہ خطوں کے نشیبی علاقوں میں پانی میں گھرے ہوئے لوگوں تک رسائی حاصل کرنے کے لیے بہترین خدمات انجام دے رہا ہے۔ اس کے ساتھ ساتھ این ڈی آر ایف کی ٹیمیں راحت سامان تقسیم کررہی ہیں اور ضرورت مند لوگوں کو طبی خدمات فراہم کررہی ہیں۔


    آسام:آسام کے کچھ مقامات پر سیلاب کی صورت حال کچھ بہتر ہوئی ہے۔ لیکن کچھ جگہوں پر یہ صورت حال اب بھی تشویشناک ہے۔ آسام کے مورے گاؤں علاقے میں تعینات این ڈی آر ایف کی ٹیموں نے سیلاب جیسی صورت حال سے پیدا ہونے والے چیلنجوں سے نمٹنے والے بچاؤ اور راحت کا کام کیا اور پانی میں گھرے ہوئے 165 افراد کو محفوظ جگہوں پر پہنچایا۔ اس کے ساتھ ساتھ ٹیموں نے 83 ضروت مند افراد کو طبی امداد بھی فراہم کی۔ آسام میں این ڈی آر ایف نے ابھی تک 5830 سے زیادہ افرادکو نکال کر محفوظ جگہوں پر پہنچایا ہے۔


    بہار: بہار کے، ان علاقوں میں جہاں پانی بھرا ہوا ہے، پانی کی سطح میں کمی آنا شروع ہوگئی ہے۔ آج ضلع دربھنگہ میں کام کرنے والی این ڈی آر ایف کی ٹیم نے، سیلاب جیسی صورت حال کے سلسلے میں پانی میں گھرے ہوئے 20 افراد کو نکال کر محفوظ مقامات پر پہنچایا۔ اس کے علاوہ این ڈی آر ایف کی ٹیم نے طبی کیمپوں کے اہتمام اور راحت کا سامان تقسیم کرنے میں ریاستی انتظامیہ کی مدد کی۔ بہار میں ابھی تک این ڈی آر ایف کی ٹیموں نے 4400 سے زیادہ افراد کو محفوظ مقامات پر پہنچایا۔


    دلی میں این ڈی آر ایف کا کنٹرول روم ہفتے میں ساتوں دن لگاتار کام کررہا ہے۔ وہ جاری کام کاج پر گہری نظر رکھ رہا ہے اور کسی ہنگامی صورت حال میں مزید کارروائی کے لیے دیگر ایجنسیوں کے ساتھ رابطہ رکھے ہوئے ہے۔ این ڈی آر ایف کے ڈائریکٹر جنرل جناب ایس این پردھان ، سیلاب پر ذاتی طور پر گہری نظر رکھے ہوئے ہیں۔


    ۔۔۔۔۔۔۔۔۔۔۔


    م ن ۔ ا۔س۔ت ع۔


    U-3259

    
    
    (Release ID: 1579452) Visitor Counter : 1
    
    
      Read this release in: English , Hindi