      ایٹمی توانائی کا محکمہ

      نیوکلیائی پلانٹ کی توسیع کا پروگرام
      Posted On: 04 JUL 2019 5:04PM by PIB Delhi


    نئی دہلی ،5 ؍جولائی : شمال مشرقی خطے کی ترقیات ( آزدانہ چارج ) اور وزیراعظم کے دفترمیں پرسونل ، پبلک گری وانسز اینڈ پنشنز، ایٹمی توانائی ، اورخلائی امورکے وزیر مملکت ڈاکٹرجتیندرسنگھ نے راجیہ سبھامیں ایک سوال کے تحریری جواب میں بتایاکہ 29فروری ، 2016کو لوک سبھامیں پیش کئے جانے والے سال 17-2016کے بجٹ میں نیوکلیائی توانائی کے حوالے سے درج ذیل بیان شامل تھا ۔


    ‘‘توانائی کے شعبے میں ہمیں طویل مدتی استحکام کے لئے توانائی کی پیداوارکے وسائل میں وسعت دینی ہوگی ۔ سرکاراگلے 15سے 20برس کی مدت پرمحیط ایسے جامع منصوبے وضع کررہی ہے جن کامقصد توانائی کی پیداوار کے شعبے میں سرمایہ کاری کو فروغ دیناہے ۔ اس کے ساتھ ہی پبلک سیکٹرکی سرمایہ کاریوں کے ساتھ ساتھ 3ہزارکروڑروپے سالانہ بجٹ کامختص سرمایہ بھی دستیاب کرایاجائیگا ’’۔


    منصوبہ بندنیوکلیائی توسیع کے پروگراموں کی عمل آوری کے لئے مطلوب وافرسرمائے کی مانگ کی تکمیل کے لئے نیوکلیرپاورکارپوریشن آف انڈیا لمیٹڈ( این پی سی آئی این ) کے نام سے ایک جوائنٹ وینچر کا ادارہ پبلک سیکٹرکے دیگراداروں کے ساتھ شروع کیاگیاتھا ۔ اس حوالے سے این پی سی آئی این نے پبلک سیکٹرکے ادارے این ٹی پی سی لمیٹڈ ، انڈین آئیل کارپوریشن لمیٹڈ ،اور نیشنل ایلومینیم کمپنی لمیٹڈ ( این اے سی او) کے ساتھ مشترکہ منصوبے کی شراکت داری معاہدہ کیاتھا ۔ اس کے ساتھ ہی سرکارنے بھی پبلک سیکٹرکی کمپنیوں کو نیوکلیائی پاورپروجیکٹ قائم کرنے کے مجاز کرنے کے لئے کے ایٹامک انرجی ایکٹ میں ترمیم کردی تھی ۔زیرتعمیر پروجیکٹس اور جن پروجیکٹس کی انتظامی اورمالیاتی منظوریاں موجود ہیں ان کے لئے سرمایہ کاری کاعمل جاری ہے ۔


    ۔۔۔۔۔۔۔۔۔۔۔۔۔۔


    U-28-2

    
    
    (Release ID: 1577347) Visitor Counter : 5
    
    
      Read this release in: English