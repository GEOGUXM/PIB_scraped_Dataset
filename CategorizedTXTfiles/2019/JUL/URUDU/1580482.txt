      ریلوے کی وزارت

      اسٹیشنوں اور ٹرینوں میں معیاری کھانے کی دستیابی
      Posted On: 26 JUL 2019 4:50PM by PIB Delhi


    نئی دہلی، 26 ؍جولائی،مسافروں کو معیاری اور صاف ستھرا کھانا فراہم کرنے کی خاطر 27 فروری 2017 کو جاری کی گئی نئی کیٹرنگ پالیسی کے ذریعے ، جس کی ذمہ داری انڈین ریلوے کیٹرنگ اینڈ ٹورزم کارپوریشن لمیٹڈ (آئی آر سی ٹی سی) کو سونپی گئی ہے، کھانا تیار کرنے اور ٹرینوں میں کھانا تقسیم کرنے کے کام کو الگ الگ کیا گیا ہے۔ اس مقصد سے ٹرینوں کے لئے کھانا آئی آر سی ٹی سی کی ملکیت والے اور اس کے ذریعے ہی چلائے جانے والے باورچی خانوں سے فراہم کئے جائیں گے۔ ریلوے نے صاف ستھرے اور اچھے معیاری کھانے مسافروں کو فراہم کرنے کے لئے مندرجہ ذیل اقدامات کئے ہیں۔

     1. کھانے تیار کرنے کے معیار کو بہتر بنانے کی خاطر آئی آر سی ٹی سی نے پچھلے دو برسوں میں 46 باورچی خانوں کو جدید بنایا ہے۔ باورچی خانوں کی سرگرمیوں پر ایک ہی جگہ سے نگرانی کرنے کی خاطر 38 باورچی خانوں میں سی سی ٹی وی لگائے گئے ہیں۔ اس کے علاوہ آئی آر سی ٹی سی کی ویب سائٹ کے ذریعے باورچی خانوں کی براہ راست سرگر میوں کو دیکھا جاسکتا ہے۔
     2. خوراک کے تحفظ کے ضابطوں پر عمل در آمد کو یقینی بنانے کی خاطر خوراک کے تحفظ اور معیارات کی بھارتی اتھارٹی (ایف ایس ایس اے آئی) کے مقررہ فوڈ سیفٹی افسران کے ذریعے ہر کیٹرنگ یونٹ کی تصدیق لازمی بنائی گئی ہے۔ کھانوں کے تحفظ اور صفائی ستھرائی کو یقینی بنانے کے لئے باورچی خانوں میں خوراک کے تحفظ سے متعلق سپر وائزر تعینات کئے گئے ہیں۔ خوراک کے تحفظ کے افسران ؍ سپروائزروں کے ذریعے جمع کئے گئے خوراک کے نمونوں کو تجزئے اور ٹیسٹنگ کے لئے فوڈ سیفٹی اینڈ اسٹینڈرڈ ایکٹ کے تحت تسلیم لیبارٹریوں میں بھیجا جاتا ہے۔ خوراک کے غیر اطمینان بخش نمونوں کی صورت میں جرمانے عائد کئے جاتے ہیں۔
     3. پینٹری کار اور باورچی خانوں میں کھانے کے معیار اور صفائی ستھرائی کی جانچ کے لئے تیسرے فریق کا آڈٹ کرایا جاتا ہے۔ اس کے علاوہ تیسرے فریق کی ایجنسیوں کے ذریعے صارفین کے اطمینان سے متعلق سروے بھی کرایا جاتا ہے۔
     4. خوراک کے تحفظ سے متعلق افسروں سمیت ریلوے کے عہدیداروں کے ذریعے کھانوں کا مقررہ وقفے سے اور اچانک معائنہ کرایا جاتا ہے۔
     5. مذکورہ بالا اقدامات کے علاوہ مسافروں کو معیاری خوراک فراہم کرنے کو یقینی بنانے کے لئے ریلوے نے مندرجہ ذیل مزید اقدامات کئے ہیں۔
     1. کھانے کے پیکٹوں پر کیو آر کوڈ اور دیگر تفصیلات جیسے باورچی خانے کا نام ، پیکنگ کی تاریخ وغیرہ کی چھپائی کا سلسلہ بھی شروع کیا گیا ہے۔
     2. کھانے کے لئے تیار (آر ٹی ای ) کھانے متعارف کرائے گئے ہیں۔
     3. ٹرینوں میں ای- کیٹرنگ سروس متعارف کرائی گئی ہے۔
     4. کیٹرنگ سروس کی نگرانی اور دیکھ بھال کے لئے مرکزی کیٹرنگ سروس کا نگراں سیل (سی ایس ایم سی) کام کررہا ہے جس میں مفت ٹیلی فون نمبر : 1800-111-321 ، ٹوئیٹر ہینڈل: CPGRAMS ، ای- میل اور ایس ایم ایس کے ذریعے شکایتیں کی جاسکتی ہیں۔

    مسافروں کو معیاری اور صاف ستھرا کھانا فراہم کرنے کی اپنی کوشش میں ریلوے نے مختلف سطحوں پر وقفے وقفے سے معائنہ کے ذریعے معیاری ، صاف ستھرے کھانے کی فروخت اور اُن کی قیمتوں وغیرہ پر نظر رکھنے کے لئے ایک نظام شروع کیا ہے۔ اس کے علاوہ کیٹرنگ کی اشیاء پر مقررہ محصول کوبھارتی ریلوے کے موبائل اور بھارتی ریلوے کے مقررہ یونٹوں کے ذریعے نظر رکھی جاتی ہے۔ کھانے کی اشیاء اور ان کی قیمتوں کو مسافروں کی معلومات کے لئے نمایاں طور پر آویزاں کیا جاتا ہے اور یہ بھارتی ریلوے ؍ آئی آر سی ٹی سی کی ویب سائٹوں پربھی دستیاب ہے۔ بھارتی ریلوے نے ’’کوئی بل نہیں – کھانا مفت ہے‘‘ کی مہم بھی شروع کی ہے۔


    مذکورہ بالا معلومات آج ریلوے اور کامرس وصنعت کے وزیر جناب پیوش گوئل نے راجیہ سبھا میں ایک سوال کے تحریری جواب میں دی۔


    ۔۔۔۔۔۔۔۔۔۔۔۔۔۔۔


    (م ن-و ا- ق ر)


    U- 34 63

    
    
    (Release ID: 1580482) Visitor Counter : 16
    
    
      Read this release in: English
    
    
    

4.