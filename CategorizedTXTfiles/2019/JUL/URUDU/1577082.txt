      وزارت خزانہ

      سوچھ بھارت مشن کے آغاز سے ملک بھر میں 9.5 کروڑ سے زائد بیت الخلا ء کی تعمیر
      
      5.5 لاکھ سے زائد گاؤں کھلے میں رفع حاجت سے پاک قرار
      
      ایس بی ایم نے 93.1 فیصد گھرانوں کو فراہم کئے بیت الخلاء
      
      30 ریاستوں / مرکزکے زیر انتظام علاقوں کو آئی ایچ ایچ ایل کے ساتھ 100 فیصد کور کیاگیا ہے
      
      اوڈی ایف کے نتیجے میں ڈائریا اورملیریا کی وجہ سے ہونے والی اموات میں آئی کمی

      Posted On: 04 JUL 2019 12:58PM by PIB Delhi

    مالیات اور کارپوریٹ اُمور کی مرکزی وزیر محترمہ نرملا سیتارمن نے آج پارلیمنٹ میں 19-2018 کا اقتصادی جائزہ پیش کیا۔ اقتصادی جائزے میں سوچھ بھارت مشن (ایس بی ایم) میں ہونےوالی پیش رفت کوبتایا گیاہے جس کاآغاز 2 اکتوبر 2019 تک یونیورسل صفائی کووریج کے حصول کیلئے 2014 میں کیا گیا تھا۔ یہ فلیگ شپ پروگرام سب سے بڑا صفائی پروگرام ہے اور اسی کے ساتھ دنیا میں رویوں پر مبنی تبدیلی کی ایک کوشش ہے۔ ایس بی ایم کےذریعے پچھلے چار سالوں میں 99.2 فیصد دیہی ہندوستان کو کور کیا گیا ہے۔ اکتوبر 2014 سے ملک بھر میں 9.5 کروڑ سے زائدبیت الخلا ء کی تعمیر کی گئی ہے اور 564,658 گاؤں کو کھلے میں رفع حاجت سے پاک (او ڈی ایف) قرار دیا گیا ہے۔ 14 جون 2019 تک 30 ریاستوں / مرکز کے زیر انتظام خطوں کو انفرادی گھریلو لیٹرین(آئی ایچ ایچ ایل) سے 100 فیصد کور کیا گیا ہے۔ ایس بی ایم سے نمایاں طور پر صحت نتائج میں بہتری آئی ہے۔


    ایس بی ایم سے پانچ سال سے نیچے کے بچوں میں ڈائریا اور ملیریا کوکم کرنے میں مدد ملی ہے۔ یہ اثر خصوصی طور پر ان اضلاع میں ہے جہاں آئی آئی ایچ ایل کوریج کم تھا ۔ ایس بی ایم دنیا بھر میں سب سے بڑا صفائی پروگرام ہے اور اس سے غیرمعمولی تبدیلی آئی ہے اور صحت فوائد حاصل ہوئے ہیں۔ اس مشن کے تحت توجہ صرف بیت الخلاؤں کی تعمیر پر ہی نہیں رہی ہے بلکہ کمیونٹیز میں رویوں پر مبنی تبدیلی کے لئے بھی رہی ہے۔ جیسا کہ مختلف مطالعات میں بتایا گیا ہے صحت اعتبار سے اس کا نتیجہ کافی مفید رہاہے۔ وسیع تر معاشی ترقیاتی اہداف کےحصول کیلئے براہ راست طور پر اور بالواسطہ طور پر صاف ستھرے ہندوستان سے فوائد اہم اِن پُٹ ہیں۔


    ایس بی ایم نےکثیر جہتی طریقے اختیار کیے ہیں جو یہ ہیں:

     1. کمیونٹی کی شراکت داری: ملکیت اور پائیدار استعمال کو فروغ دینےکیلئے بیت الخلاؤں کےقیام میں مستفدین / کمیونٹیز ، مالی لحاظ سے یادیگر اعتبار سے ،کی مناسب شراکت داری کویقینی بنانا۔
     2. انتخاب میں لچک: ایس بی ایم کئی متبادل کےذریعے لچک کی پیشکش کرتا ہے تاکہ غریب / غیرمراعات یافتہ کنبے اپنی ضرورتوں اور اپنی مالی صورتحال کے مطابق اپنے بیت الخلاؤں کو اپ گریڈ کرسکیں۔
     3. صلاحیت سازی: ایس بی ایم زمینی سطح پر رویوں میں تبدیلی کیلئے ضلع کی ادارہ جاتی صلاحیت کو تقویت دیتا ہے اور نافذ کرنے والے ایجنسیوں کی صلاحیتوں کو مضبوطی عطا کرتا ہے تاکہ پروگرام وقت مقررہ پر شروع کیے جاسکیں اور اجتماعی نتائج کااندازہ کیاجاسکے۔
     4. رویوں میں تبدیلی لانا: کمیونٹیز میں رویوں میں تبدیلی کے لئے سرگرمیوں کے نفاذ کیلئے ریاستی سطح کے اداروں کی کارکردگی کے لئے ترغیبات کی فراہمی۔
     5. وسیع بنیادوں پر مصروفیت :ایس بی ایم نے سوچھ بھارت کوش کاقیام عمل میں لایا ہے تاکہ کارپوریٹ سماجی ذمہ داری کی حوصلہ افزائی کی جاسکے اور نجی تنظیموں ،اداروں اور سماجی خدمت گاروں کی خدمات کو قبول کیاجاسکے۔
     6. ٹیکنالوجی کااستعمال:اطلاعاتی ٹیکنالوجی اور سوشل میڈیا اس پروگرام کے لئے ناگزیر ہیں کیونکہ اس سے شہریوں کو ہندوستان میں ہرایک دیہی گھرانے میں بیت الخلاء کی دستیابی کی جانچ کرنےکی اجازت حاصل ہوتی ہے۔ تقریباً 90 فیصد تمام ایس بی ایم بیت الخلاؤں کو پہلے سے ہی ارضیاتی طور پر نشان زد کیاجاچکا ہے۔ بہت سارے موبائل ایپلی کیشنز کاآغاز نہ صرف حکومت کے ذریعے کیا گیا ہے بلکہ چند شہریوں نے بھی ا س کاآغاز کیا ہے جو غیرصاف ستھرے علاقوں کی طرف میونسپل کارپوریشن کی توجہ دلاتے ہیں۔
     7. ایس بی ایم کے تحت 12000 روپئے کی مراعات دیہی علاقوں میں مستحق مستفدین کو انفرادی گھریلو لیٹرین (آئی ایچ ایچ ایل) کی تعمیر کیلئے دی جاتی ہے۔ آئی ایچ ایچ ایل کے لئے دی جانے والی مراعات میں مرکزکی حصہ داری 60 فیصد ہوتی ہے اور ریاست کی حصہ داری 40 فیصد۔ شمال مشرقی ریاستوں یعنی جموں وکشمیر اور خصوصی زمرے کی ریاستوں کیلئے مرکز کی حصہ داری 90فیصد اور ریاست کی حصہ داری 10فیصد ہے۔ دیگر ذرائع سے اضافی امداد کی بھی اجازت حاصل ہے۔ ایس بی ایم کے لئے 15-2014 سے کُل 51,314.3 کروڑ روپئے مختص کیے گئے ہیں جن میں سے 48,909.2 کروڑ روپئے جاری (95.3فیصد) کیےجاچکے ہیں۔ 15000کروڑ روپئے کے اضافی بجٹ وسائل کیلئے ایک التزام کیا گیا تھا جن میں سے 8,698.20 کروڑ روپئے پہلے ہی نکال لیے گئے ہیں۔
     8. حکومت کی کوششوں کے نتیجے کے طور پر آج کی تاریخ تک ایس بی ایم کے تحت 98.9 فیصد ہندوستان کو کورکرلیا گیا ہے۔ 2014 سے 2018 تک تعمیرکیے گئے گھریلو بیت الخلاؤں کی کُل تعداد سے پچھلے چند برسوں میں تیز رفتار ترقی کا پتہ چلتا ہے۔ اس کاآغازفی سال 50 لاکھ سے کم گھریلو بیت الخلاؤں سے ہوتاہے اور فی سال تین کروڑ بیت الخلاؤں تک اس کی تعداد پہنچتی ہے۔ ایس بی ایم کے تحت زیادہ توجہ گاؤوں کوکھلے میں رفع حاجت سے پاک(او ڈی ایف) بنانے میں رہی ہے۔ او ڈی ایف کامطلب انسانی فضلات یا منہ سے لاحق ہونے والے چھوت کاخاتمہ ہے۔ ماحول ،گاؤں اور ہر ایک گھر میں اور اسی طرح سرکاری کمیونٹی اداروں میں انسانی فضلے نہ پائے جائیں۔انسانی فضلوں کے نمٹارے کیلئے محفوظ ٹیکنالوجی کے متبادل کااستعمال کیا جائے۔ 2015سے کھلے میں رفع حاجت سے پاک(او ڈی ایف) گاؤں کی تعداد میں نمایاں طو ر پر اضافہ ہوا ہے۔ 29 مئی 2019 کو 5,61,014 گاؤوں (93.41فیصد) ، 2,48,847 گرام پنچایتوں (96.20 فیصد)، 6,091 لاکھوں (88.60 فیصد) اور 618 اضلاع (88.41 فیصد) کو کھلے میں رفع حاجت سے پاک قرار دیا گیا ہے۔

    ٹھو س اور سیال کچرے کابندوبست (ایس ایل ڈبلیو ایم)


    اقتصادی جائزے میں کہا گیا ہے کہ ٹھوس اور سیال کچرےکا بندوبست (ایس ایل ڈبلیو ایم) ایس بی ایم مشن کاایک دوسرا بڑا جزو ہے۔ بہت ساری ریاستوں نے کچرے کو جمع کرنے کے سینٹرتعمیر کیے ہیں، حیض سے متعلق صحتی اصول اور انتظامی سرگرمیاں شروع کی ہیں، بائی گیس پلانٹ قائم کیے ہیں۔ کمپوسٹ کھاد بنانےکے گڈھے تعمیر کیے ہیں، کوڑے دان نصب کیے ہیں، کوڑاکرکٹ کے نمٹارے کانظام قائم کیا ہے،پانی کی نکاسی کی سہولت تعمیر کی ہے۔ فزیکل ماحول پر ایس بی ایم کے اثر کےلحاظ سے یونیسیف نے ایم او ڈی ڈبلیو ایس کے اشتراک سے حال ہی میں ایک مطالعہ کیا ہے جس سے پانی ،مٹی اور خوراک کی ملاوٹ سےنمٹنے کے اچھے خاصے اثر کاپتہ چلتاہے۔ مطالعے کی تحقیقات سے پتہ چلتا ہے کہ ان اثرات کو صفائی میں بہتری اور صحتی طریقوں سے منسوب کیاجاسکتا ہے اور اسی کے ساتھ امدادی نظامو ں یعنی مستقل دیکھ بھال وغیرہ سے بھی اسےمنسوب کیاجاسکتاہے۔


    آگے کاراستہ


    اقتصادی جائزے میں کہا گیا ہے کہ ایس بی ایم سے غیرمعمولی تبدیلی آئی ہے اور مجموعی طور پر اس سے سماج کو بہت زیادہ فوائد حاصل ہوئے ہیں۔وہ دنیا بھر میں سب سے بڑا صفائی ستھرائی کاپروگرام ہے۔ کئی ریاستوں نے 100فیصد کھلے میں رفع حاجت سے پاک اور آئی ایچ ایچ ایل کووریج کادرجہ حاصل کرلیا ہے جس کے نتیجے میں لوگوں بالخصوص خواتین کے وقار میں زبردست تبدیلی آئی ہے۔ یہ مشن پبلک علاقوں مثلاً اسکولوں ، سڑکوں اورپارکوں میں صنفی خصوصیت والے لیٹرین کی تعمیرکے ذریعے صنفی تفاوت کے خاتمےکیلئے ایک محرک کے طور پر کام کرتاہے۔


    صفائی ستھرائی کی طرف ہندوستان کے سفر سے سماجی ،ماحولیاتی اور معاشی فوائد ہر ایک کیلئے یقینی بنانےمیں مدد ملی ہے اور اس بات کو یقینی بنایا گیا ہے کہ رویوں پر مبنی تبدیلی کی جڑیں لوگوں کے ضمیر میں گہری ہیں۔ مشن کی وجہ سے اس کے شہریوں میں بڑے پیمانے پر رویہ جاتی تبدیلی آئی ہے۔ مشن میں صنفی یکسانیت اور خواتین کی خود مختاری پر توجہ دی گئی ہے۔ اہم ترین با ت تو یہ ہے کہ یہ 2030 کے عالمی پائیدار ترقیاتی ایجنڈا اور ایس ڈی جی خصوصی طور پر ایس ڈی جی 6.2 سے وابستہ ہے۔ 2030 تک مناسب اور مساوی صفائی اور سب کے لئے صحت تک رسائی حاصل کریں ،کھلے میں رفع حاجت کاخاتمہ کریں ، خواتین اورلڑکیوں اور غیرمحفوظ صورتحال سے دوچار لوگوں کی ضروریات پر خصوصی توجہ دیں۔


    U-2798

    
    
    (Release ID: 1577082) Visitor Counter : 6
    
    
    
    
    

8.