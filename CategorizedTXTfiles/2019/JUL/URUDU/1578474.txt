      وزارت دفاع

      گلگٹ کے سات سالہ بچے عابد کی نعش کو سونپنے کے لئے بھارتی بری فوج کی مساعی جمیلہ
      Posted On: 11 JUL 2019 8:04PM by PIB Delhi


    نئی دہلی،12جولائی :9جولائی کو موضع اچوراکے نزدیک برزل نالے میں ایک نعش دریافت ہوئی ،بھارتی بری فوج فوری طورپرحرکت میں آئی اوراس نے اپنی مساعی جمیلہ سے سول انتظامیہ کی مدد سے اس سات سالہ بچے کی شناخت لائن آف کنٹرول کے اس پارگلگٹ خطے کے منی مرگ کے ساکن عابد احمد شیخ کے طورپر کرنے میں کامیابی حاصل کرلی ۔


    سوشل میڈیا پرپیش کی گئی رپورٹوں کے مطابق نوعمر عابد 8جولائی ، 2019سے لاپتہ تھا اوراس بات کے امکانات ہیں کہ وہ پھسل کربرزل نالے میں گرپڑاہوگا۔ اپنی روایت کے مطابق ، انسانی ہمدردی کا ثبوت دیتے ہوئے بھارتی بری فوج نے ہاٹ لائن پرپاکستانی بری فوج سے رابطہ قائم کیااور ادھر سول انتظامیہ کو بھی اس بات پرراضی کرلیاکہ وہ آخری رسوم کی ادائیگی موخرکردے ۔ مقامی مذہبی رہنمااورموضوع کے معمرافراد کو اس بچے کی نعش کو جلد از جلد متعلقہ کنبے کو سونپنے کے لئے اعتماد میں لیاگیا اور ان سے تعاون کی درخواست کی گئی ۔ مقامی افراد نے دوارمسجد میں متوفی کے لئے دعائے خیرکی ۔ سوشل میڈیا پورے دن اپنے طورپر انسانی ہمدردی کے تحت اس اپیل کو دوہرانے میں مصروف رہاکہ نوعمرعابد کی نعش کو اس کے ورثأ کو لوٹادیاجائے ۔


    10جولائی ، 2019کو گریز میں مقامی کمانڈروں نے منی مرگ می ںپاکستانی بری فوج کے کمانڈرکو نعش سونپنے کی مخلصانہ کوششیں شروع کیں ۔ آخرکاربھارتی بری فوج نے اعلیٰ سطح پرکمانڈروں کو دخل اندازی کرنی پڑی اور نعش 11جولائی ،2019کو موضوع دودھگئی کے نزدیک پاکستانی بری فوج کے حوالے کردی گئی ۔


    مقامی افراد نے بھارتی بری فوج کے ذریعہ انسانی بنیاد وں پر متاثرہ کنبے کے جذبات پرمرہم رکھنے کے لئے کی گئی کوششوں کی ستائش کی جو اس نے پاکستان کی جانب کی لائن آف کنٹرول کے سلسلے میں انجام دیں ۔


    ************


    U-3059

    
    
    (Release ID: 1578474) Visitor Counter : 5
    
    
      Read this release in: English , Hindi