      وزارت خزانہ

      پچھلے پانچ برسوں کے دوران سماجی خدمات پراخراجات میں جی ڈی پی کے تناسب میں ایک فیصد پوائنٹ سے زیادہ کا اضافہ ہوا ہے: اقتصادی جائزہ
      Posted On: 04 JUL 2019 1:12PM by PIB Delhi


    نئی دہلی، 4 جولائی 2019،اقتصادی جائزہ 19-2018 میں شمولیت والی ترقی کے حصول کے لئے ترقیاتی حکمت عملی میں کلیدی ترجیح کے طور پرسماجی بنیادی ڈھانچے ، خاص طور پر تعلیم اور صحت میں سرمایہ کاری کی اہمیت کو اجاگر کیا گیا ہے۔ اس میں تسلیم کیا گیا ہے کہ غریبی اور دیگر محرومیوں کا خاتمہ ایسی حکمت عملی کے ساتھ ساتھ ہونا چاہئے جس میں صحت اور تعلیم میں بہتری ہو ، نابرابری میں کمی آئے اور پائیدار اقتصادی ترقی حاصل ہوسکے۔ اقتصادی جائزے میں کہا گیا ہے کہ بھارت 2030 کے لئے پائیدار ترقی کے اہداف کو پورا کرنے کے اپنے عہد کے لئے سنجیدگی سے کام کررہا ہے۔ اقتصادی جائزہ 19-2018 آج خزانے اور کارپوریٹ امور کی مرکزی وزیر محترمہ سیتارمن نے پارلیمنٹ میں پیش کیا۔


    سماجی خدمات پر اخراجات کا رجحان:


    مرکز اور ریاستو ں کے ذریعے سماجی خدمات پر اخراجات ، جو 15-2014 میں 7.68 لاکھ کروڑ روپے تھے، 19-2018 (بجٹ تخمینہ) میں بڑھ کو 13.94 لاکھ کروڑ روپے ہوگئے ہیں۔ جی ڈی پی کے تناسب میں سماجی خدمات پر اخراجات میں15-204 سے 19-2018 کے درمیان ایک فیصد پوائنٹ سے زیادہ کا اضافہ ہوا ہے اور یہ 15-2014 میں 6.2 فیصد سے بڑھ کر 19-2018 میں (بی ای) 7.3 فیصد تک پہنچ گئے ہیں۔ جی ڈی پی کے فیصد کے لحاظ سے تعلیم پر اخراجات 15-2014 سے 19-2018 (بی ای) کے درمیان 2.8 فیصد سے بڑھ کر 3 فیصد ہوگئے ہیں۔ اسی طرح جی ڈی پی کے فیصد کے طور پر اسی عرصے میں صحت پر ہونے والے اخراجات 1.2 فیصد سے بڑھ کر 1.5 فیصد ہوگئے ہیں۔


    خواتین کو تفویض اختیارات:


    حکومت نے خواتین کو اصل دھارے میں شامل کرنے اور انہیں سماج میں تبدیلی کا سرگرم ایجنٹ بنانے کے مقصد سے بیٹی بچاؤ بیٹی پڑھاؤ (بی بی بی پی)، اجولا اسکیم، پوشن ابھیان ، پردھان منتری ماتر وندنا یوجنا جیسے کئی پروگرام شروع کئے ہیں۔گزرتے ہوئے وقت کے ساتھ گھروں میں فیصلہ سازی میں خواتین کی شرکت میں خاطر خواہ بہتری آئی ہے۔ این ایف ایچ ایس -4 کے مطابق کل ہند سطح پر گھروں میں شادی شدہ خواتین کی فیصلہ سازی میں موجودہ شرکت ، جو 06-2005 میں 76.5 تھی ، 16-2015 میں بڑھ کر 84 فیصد ہوگئی ہے۔ خواتین کی مالی شمولیت میں بھی کل ہند سطح پر اضافے کا قابل قدر رجحان نظر آتا ہے۔ خواتین کے بینک یا بچت کھاتے کے تناسب میں ، جنہیں وہ خود استعمال کرتی ہیں، 06-2005 میں میں 15.5 فیصد سے بڑھ کر 16-2015 میں 53 فیصد ہوگئے ہیں۔ اسکیموں اور پروگراموں کو صنفی بنیاد پر مرتب کرنے کے مقصد سے صنفی بجٹنگ تمام وزارتوں میں مشن کے طور پر اپنائی جارہی ہیں۔


    سماجی تحفظ کی اسکیمیں:


    اقتصادی جائزے میں سماجی تحفظ کی بہت سی اسکیموں کو اجاگر کیا گیا ہے، جو حکومت نے ملک کے عوام کو سماجی سکیورٹی فراہم کرنے کے اپنے عہد کے حصے کے طور پر پچھلے پانچ سال کے دوران شروع کی ہیں۔ پی ایم کسان -2019 کے تحت 3.10 چھوٹے کسانوں کو 2000 روپے کی پہلی قسط موصول ہوگئی ہے جبکہ 2.10 کروڑ کسانوں کو دوسری قسط 23 اپریل 2019 کو مل گئی ہے۔ 30 دسمبر 2018 تک 6.18 لاکھ لوگوں کو آیوشمان بھارت کے تحت پی ایم جے اے وائی سے فائدہ پہنچا ہے اور 39.48 لاکھ ای-کارڈ جاری کئے گئے ہیں۔ 25 ریاستوں ؍ مرکز کے زیر انتظام علاقوں میں 5.33 لاکھ گاؤوں کو سوچھ بھارت مشن کے تحت کھلے میں رفع حاجت سے پاک (او ڈی ایف) قرار دیا گیا ہے اور پورے ملک کو دو اکتوبر 2019 کو او ڈی ایف قرار دے دیا جائے گا۔


    اسی طرح 31 اکتوبر 2018 کو پردھان منتری سرکشا بیمہ یوجنا کے تحت درج شدہ لوگوں کی تعداد 14.27 کروڑ تھی۔ پردھان منتری جیون بیمہ یوجنا کے تحت مجموعی طور پر 31 اکتوبر 2018 تک 5.57 کروڑ لوگوں کا اندراج کیا جا چکاہے۔ پردھان منتری روزگار پروتساہن یوجنا کے تحت 15000 روپے ماہانہ کی تنخواہ لینے والے نئے ملازمین کے ای پی ایف او کے لئے آجروں کا 12 فیصد تعاون پہلے تین سال کے لئے حکومت کی طرف سے ادا کیا جارہا ہے۔ اس کے علاوہ اٹل پنشن یوجنا ، اٹل بمیت ویکتی کلیان یوجنا ، پردھان منتری وئے وندنا یوجنا ، پردھان منتری آواس یوجنا سمیت سماجی سکیورٹی کی اسکیموں نے عوام کو براہ راست فائدے پہنچائے ہیں۔


    تعلیم:


    اقتصادی جائزے کے مطابق ، ‘‘تعلیمی اعداد وشمار ایک نظر میں’’ (ای ایس اے جی) 2018 کے مطابق تمام سماجی زمروں اور صنفوں میں بنیادی تعلیم کی فراہمی پر زور سے بہتر نتائج حاصل ہوئے ہیں۔ برسوں سے ثانوی سطح تک خواتین کی شرکت کے تعلق سے قابل قدر پیش رفت حاصل کی گئی ہے اور لڑکیوں کی مجموعی انرولمنٹ شرح (جی ای آر) لڑکوں کی شرح سے تجاوز کرگئی ہے۔ پہلی مرتبہ آٹھویں کلاس تک مضامین اور جماعت کے حساب سے پڑھائی کے نتائج کو تعلیم میں معیاری بنانے کے لئے کام کیا گیا ہے۔ 19-2018 میں شروع کی گئی سمگر سکشا کا مقصد پری اسکول سے لے کر سینئر سیکنڈری کی سطح تک جامع اور معیاری تعلیم کو یقینی بنانا ہے۔ بیٹی بچاؤ بیٹی پڑھاؤ کے ساتھ آئی سی ٹی پر مبنی اقدامات ، جیسے ای-پاٹھ شالہ اور سارنش جیسے اقدامات نے تعلیمی نظام کی رسائی میں اضافہ کرنے میں مدد کی ہے۔ اقتصادی جائزے میں اسکولنگ کی اعلی سطحے پر تبدیلی ، ثانوی سطح پر اسکول چھوڑنے والے طلباء کی شرح میں اضافہ اور اساتذہ کی کمی جیسے امور پر خاص تشویش کا اظہار کیا گیا ہے۔


    صحت:


    اقتصادی جائزے میں کہا گیا ہے کہ زچہ کی شرح اموات (ایم ایم آر) میں 37 فیصد کی کمی آئی ہے اور یہ ، 13-2011 میں 167 فی لاکھ زچگی سے کم ہوکر 16-2014 کے دوران 130 فی لاکھ ہوگئی ہے۔ پانچ سال سے کم عمر کے بچوں کی شرح اموات (یو-5 ایم آر) میں 16-2008 کے دوران زیادہ تیزی سے کمی آئی ہے اور اس میں 2007-1990 میں 3.3 فیصد سالانہ کی کمی کے مقابلے 16-2008 میں 6.7 فیصد سالانہ کی کمی درج کی گئی۔ زچہ اور بچہ کی صحت کو بہتر بنانے کے لئے معیار کو بہتر بنانے کے اقدام لکشیہ سمیت نئے اقدامات کئے گئے ہیں۔ زچہ اور بچہ کی شرح اموات کو کم کرنے اور زچگی سے متعلق خدمات اور دیکھ بھال کے ساتھ ساتھ پردھان منتری سرکشت میترتو ابھیان کے تحت ہر مہینے کی 9 تاریخ کو حاملہ خواتین کو زچگی سے پہلے معیاری دیکھ بھال فراہم کی جاتی ہے۔ قابل برداشت ہونے کے معاملے پر متبادل حفظان صحت خدمات موجود ہیں۔ قومی آیوش مشن کا مقصد پورے ملک میں سستی ، مؤثر اور یکساں آیوش حفظان صحت کی رسائی کو یقینی بنانا ہے اور ان خدمات کو بہتر بنانا ہے۔


    ہنرمندی اور روزگار :


    افرادی قوت میں روزگار کی صلاحیت کو بہتر بنانے کی خاطر ہنر مندی کے فروغ اور صنعت کاری کی قومی پالیسی ، پردھان منتری کوشل وکاس یوجنا ، پردھان منتری کوشل کیندر ، نیشنل اپرینٹس شپ پروموشن اسکیم وغیرہ کے ذریعے ہنر مندی کے فروغ پر توجہ مرکوز کی جارہی ہے۔ اقتصادی جائزے کے مطابق فیض حاصل کرنے والوں کو دیئے جانے والے مالی دستاویز ، اسکل واؤچر کو متعارف کرانا ، جس سے فیض حاصل کرنے والے کسی بھی تربیتی ادارے نے پیشہ وارانہ تعلیم کے کورس کرسکتا ہے، پی پی پی موڈ میں تربیتی ادارے قائم کرنے کے لئے صنعت کو دی جانے والی ترغیبات ، نصاب کی تیاری میں مقامی صنعت کی شمولیت ، تربیت کے ماڈیول ، سازو سامان کی فراہمی ، تربیت دینے والوں کی تربیت وغیرہ ہنرمندی فروغ میں بڑا تعاون کرسکتے ہیں۔


    لیبر کی مارکیٹ کے اشاریوں کو وقفے وقفے سے ناپنے کے لئے پیریاڈک لیبر فورس سروے ( پی ایل ایف ایس) روزگار اور بے روگاری کے بارے میں لیبر فورس کے سالانہ تخمینہ لگانے اور شہری علاقوں میں سہ ماہی تخمینے تیار کرنے کے لئے شروع کیا گیا تھا۔ ای پی ایف او کے اعداد وشمار کے مطابق مارچ 2019 میں 8.15 لاکھ باضابطہ روزگار کے مواقع پیدا ہوئے۔


    عوام کے معیار زندگی کو کنکٹی ویٹی میں بہتری پیدا کرکے قابل قدر حد تک بہتر بنایا جاسکتا ہے۔ کنکٹی ویٹی سے لوگوں کو طبی خدمات ، اسکول ، بازار اور دیگر سماجی خدمات تک رسائی میں اضافہ ہوگا۔ 2014 سے پردھان منتری گرام سڑک یوجنا کے تحت تقریبا 190000 کلو میٹر دیہی سڑکوں کی تعمیر کی گئی ہے۔ ایم جی نریگا دیہی غریبی اور بے روزگاری سے نمٹنے کے لئے دیہی غریبوں اور غیر تربیت یافتہ لوگوں کو روزگار فراہم کرکے اہم عنصر کے طور پر سرگرم ہے۔ اس کے تحت 19-2018کے دوران 267.96 کروڑ افراد کی دہاڑی کا روزگار پیدا کیا گیا ہے۔ پردھان منتری آواس یوجنا کے تحت ، جس میں 31 مارچ 2019 تک بنیادی سہولیات کے ساتھ ایک کروڑ پکے مکان مکمل کرنے کا ہدف تھا ، تقریبا 1.54 کروڑ مکان تعمیر کئے گئے ہیں۔


    پائیدار ترقی کے اہداف کے حصول کی جانب بھارت کا مارچ انسانی پونجی اور شمولیت والی ترقی میں سرمایہ کاری میں پنہا ہے۔


    ۔۔۔۔۔۔۔۔۔۔۔۔۔۔۔۔۔۔۔


    2805 U-

    
    
    (Release ID: 1577095) Visitor Counter : 12