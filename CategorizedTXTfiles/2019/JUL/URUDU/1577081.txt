      وزارت خزانہ

      قومی ترجیح ‘آراضی پیداواریت’ کی بجائے ‘آبپاشی آبی پیداواریت’ کی جانب منتقل ہونی چاہئے اور چھوٹی آبپاشی پر خصوصی توجہ مرکوز کی جانی چاہئے
      Posted On: 04 JUL 2019 12:58PM by PIB Delhi


    19-2018 کے اقتصادی جائزے میں تجویز رکھی گئی ہے کہ ‘آراضی پیداواریت’ کی بجائے ‘آبپاشی آبی پیداواریت’ پر توجہ مرکوز کی جانی چاہئے۔ کاشتکاروں کو پانی کے استعمال کے سلسلے میں ترغیبات فراہم کرنے کی پالیسیاں وضع کرنے کے عمل کو قومی ترجیح دی جانی چاہئے۔ زور اس بات پر ہوناچاہئے کہ چھوٹی آب پاشی کو فروغ دیاجائے جس کے ذریعے آبی استعمال کی اثرانگیزی میں اضافہ کیاجاسکتا ہے۔ ایشیائی آبی ترقیات آؤٹ لُک 2016 کے مطابق بھارت میں تقریباً 89 فیصد زمینی پانی آبپاشی کے استعمال کیلئے کھینچا جاتا ہے۔ بڑھتی ہوئی تشویش یہ ہےکہ زمینی پانی کے استعمال کاجو موجودہ طریقہ ہے ، کیا وہ ہمہ گیر ہے کیوں کہ زمینی پانی کی سطح گھٹتی جارہی ہے۔ بھارت میں فصل اُگانے کا قرض ایسی فصلوں پر مرکوز ہے جو زیادہ سے زیادہ پانی کی متقاضی ہوتی ہیں۔ کم از کم امدادی قیمت جیسی ترغیباتی ڈھانچوں پر مبنی اسکیمیں، وسیع سبسیڈی پر بجلی کی فراہمی ، پانی اور کیمیاوی کھادوں کی فراہمی نے فصلوں کے طرز کو بگاڑنے میں اہم کردار ادا کیا ہے۔ خزانہ اور کمپنی اُمور کی وزیر محترمہ نرملا سیتارمن نے آج پارلیمنٹ میں 129-2018 کا اقتصادی جائزہ پیش کیا ۔ سروے میں زرعی اور خوراک شعبے پر خصوصی توجہ دی گئی ہے کیوں کہ آبادی کاایک بڑاحصہ اس میں مصروف ہے اگرچہ مجموعی شرح نمو میں اس کا تعاون کم ہورہا ہے۔ سروے میں کہا گیا ہے کہ زراعت ملک کی خوراک سلامتی کیلئے اہم حیثیت رکھتی ہے۔


    تقریباً 89 فیصد زمینی پانی کو آبپاشی کےمقاصد کیلئے کھینچا جاتا ہے اور دھان اور گنے جیسی فصلیں 60 فیصد سے زیادہ آبپاشی کاپانی چاہتی ہیں۔ کیمیاوی کھادوں کے لاگت کاشتکاری کو منفعت بخش بنانے میں اہم کردار ادا کرتی ہیں۔ کیمیاوی کھادوں کااستعمال جو 2002 سے لگاتار بڑھ رہا تھا اس میں 2011 کے بارے میں تخفیف کارجحان دیکھا گیا ہے۔ کیمیاوی کھادوں کے استعمال کاتناسب گزرتے ہوئے وقت کے ساتھ کم ہوتا جارہا ہے اور اس کے نتیجے میں مٹی کی زرخیزی اور کیمیاوی کھادوں کےاستعمال سے حاصل ہونے والی مصنوعی ذرخیزی بھی کم ہوتی جارہی ہے۔ اقتصادی جائزے میں مشورہ دیا گیا ہے کہ مٹی کی صحت ، نوعیت کے بنیاد پر معقول مقدار استعمال کی جائے ۔ نیم کی پرت چڑھی ہوئی یوریاوالی کیمیاوی کھاد استعمال کی جائے، چھوٹے تغذیہ بخش عناصر کے استعمال کو فروغ دیا جائے نامیاتی کیمیاوی کھاد کو فروغ دیا جائے اور پانی میں گھل سکنے والی کیمیاوی کھاد کو رواج دیا جائے۔ نامیاتی اور قدرتی فارمنگ تکنیکات جن میں 0 بجٹ والی قدرتی کاشتکاری (زیڈ بی این ایف) شامل ہے ، آبی استعمال کی اثرانگیزی اور مٹی کی زرخیزی دونوں بڑھا سکتی ہے۔ زیڈ بی این ایف کااہم مقصد کیمیاوی کیڑا کش دواؤں کا خاتمہ اور اچھے ایگرونومک طریقوں کو فروغ دینا ہے جو ماحولیات دوست ہوں اور پانی کا استعمال بھی کم کرناپڑے۔


    گزشتہ برسوں کےدوران اس شعبے کے سامنے متعدد نئی چنوتیاں آئی ہیں ، زرعی آراضی کے ٹکڑے در ٹکڑے میں بنٹنے کے ساتھ اور آبی وسائل میں رونماہوتی ہوئی تخفیف کی حقیقت پر ایک نظر وسائل پر مبنی مؤثر آئی سی ٹی پر مبنی موسمیاتی اسمارٹ زراعت اس کی پیداواریت اور ہمہ گیری میں اضافہ کرسکتی ہے۔ زراعت کے شعبے میں آراضی کے ٹکڑے در ٹکڑے منقسم ہونے کے ساتھ بھارت کو وسائل کی اثرانگیزی خصوصاً چھوٹی کاشتکاری کے لئے وسائل کی اثرانگیزی پر توجہ مرکوز کرنی ہوگی تاکہ ہمہ گیری کاحصول ممکن ہوسکے۔ اقتصادی جائزے میں تجویز رکھی گئی ہے کہ ایک وسائل پر مبنی مؤثر طریقہ کار ، فعال فصلوں کا طرز، موسمیاتی تبدیلی کے لحاظ سے کاشتکاری کا طریقہ اور آئی سی ٹی کا زیادہ سے زیادہ استعمال، یہ تمام اصول بھارت میں کاشتکاری کی ریڑھ کی ہڈی جیسے اصول ہونے چاہئیں۔ ایک محفوظ اور خوراک سلامتی کےحامل مستقبل کیلئے زرعی شعبے کو سبز انقلاب کے فلسفے سے آگے بڑھ کر زبردست تغیر سے ہمکنار ہونا ہوگا جو پیداواریت پر مرتکز ہوگا اور سرسبز طریقہ کار کے نتیجے میں ہمہ گیریت فراہم کریگا۔


    اقتصادی جائزے میں کہا گیا ہے کہ زراعت کے شعبے میں مجموعی قدر وقیمت میں اضافے کی صورتحال میں جو 15-2014 میں 0.2 فیصد تھی ، بہتری رونما ہوئی ہے اور یہ 17-2016 میں بڑھ کر 6.3 فصد ہوگیا ہے۔ تاہم 19-2018 تک واپس گھٹ کر 2.9 فیصد تک پہنچ گیا ہے۔ ایک طرف جہاں فصلیں ، مویشی اور جنگل بانی کا شعبہ اتار چڑھاؤ والی شرح نمو سے 15-2014 سے 18-2017 کے درمیان ہمکنار رہاہے، ماہی پروری کے شعبے نے 13-2012 کی 4.9 فیصد کی شرح نمو کے مقابلے میں 18-2017 میں 11.9 فیصد کی شرح نمو حاصل کی ہے۔ زراعت اور ذیلی شعبے میں اوسط سالانہ شرح نمو 15-2014 سے 19-2018 کے دوران 2.88 فیصد رہی ہے۔ تاہم آؤٹ پُٹ کی شرح اضافہ گزشتہ 60 برسوں کے دوران خاطر خواہ طور پر تخفیف کاشکار ہوئی ہے۔ مجموعی قدر وقیمت اضافے کے لحاظ سے زراعت ، جنگل بانی اور ماہی گیر ی کا شعبہ 16-2015 میں 15.4 فیصد سے 19-2018 میں 14.4فیصد کی مستحکم تخفیف سے دوچار رہا ہے۔ یہ تخفیف 16-2015 میں جی وی اے کی 9.2فیصد کے مقابلے میں 18-2017 میں 8.7 فیصد رہی ہے۔


    زراعت اور ذیلی شعبے میں مجموعی پونجی بہم رسانی (جی سی ایف) جی وی اے کی فیصد کے طور پر 14-2013 میں 17.7 فیصد کااضافہ دیکھا گیا تاہم 18-2017 میں 15.2 فیصد کی تخفیف دیکھی گئی، مجموعی شکل میں جی سی ایف 13-2012 میں 2,51,904 کروڑ روپئے سے بڑھ کر 18-2017 میں 2,73,555 کروڑ روپئے کے بقدر ہوگئی اور یہ تعین 12-2011 کی قیمتوں پر کیا گیا ہے۔ عوامی سرمایہ کاری کا حصہ 15-2014 میں اضافے سے ہمکنار ہوا اور 17-2016 تک افزوں رجحان کاحامل رہا۔ جی سی ایف کا حصہ نجی سرمایہ کاری میں اس مدت کے دوران تخفیف کا شکار رہا۔


    زرعی طرز عمل اور بھارت میں آراضی تحویل کے بارے میں اظہار خیال کرتے ہوئے جو زرعی مردم شماری 2015 کے مرحلہ ۔1 کے نتائج پر مبنی ہے ، اقتصادی جائزے میں کہا گیا ہے کہ 16-2015 میں آپریشنل ہولڈنگس یعنی ایسی زرعی زمینیں جن پر کاشت کی جارہی ہے، ان میں 14.6 کروڑ کااضافہ ہوا ہے جبکہ 11-2010 میں یہ 13.8 کروڑ تھی۔ اس طریقے سے 5.1 فیصد کااضافہ درج کیا گیا ہے۔ بہت چھوٹے آراضی قطعات کے حصے (ایک ہیکٹیئر سے کم) میں 01-2000 میں 62.9 فیصد کااضافہ درج کیا گیا ہے جو 16-2015 میں 68.5 فیصد تھا۔ چھوٹے قطعات آراضی (ایک ہیکٹیئر سے 2 ہیکٹیئر کے درمیان) کی تعداد میں اس مدت کے دوران 18.9 فیصد سے لیکر 17.7 فیصد کی تخفیف درج کی گئی ہے۔ بڑے قطعات آراضی (4 ہیکٹیئر سے اوپر) میں 6.5 فیصد سے 4.3 فیصد کی تخفیف درج کی گئی ہے۔


    خواتین فصل پیدا کرنے ، مویشی پالنے ، باغبانی ، فصل کٹنے کے بعد کے کام کاج ، زرعی / سماجی جنگل بانی ، ماہی پروری وغیرہ سمیت زراعت کے کاموں میں اہم کردار ادا کرتی ہیں۔ خواتین کے ذریعے کاشت کی جانے والی زمینوں کاحصہ 06-2005 میں 11.7 فیصد سے بڑھ کر 16-2015 میں 13.9 فیصد تک پہنچ گیا۔ خواتین کے ذریعے کاشت کی جانے والی بہت چھوٹی آراضی کے قطعات مجموعی طور پر خواتین کے ذریعے کاشت کیے جانے والے قطعات آراضی کے مجموعی حصے کےمقابلے میں 27.9فیصد ہیں ۔


    چھوٹے قطعات پر کی جانے والی کاشتکاری میں وسائل اثرانگیزی بڑھانے کیلئے اقتصادی جائزے میں متعدد اہم حقائق کاذکر ہے اور مین پالیسی تبدیلیوں کی ضرورت بھی اجاگر کی گئی ہے ان میں آبپاشی کے بہتر طریقے اپناکر آبپاشی آبی پیداواریت (آئی ڈبلیو پی) میں اضافہ اور آبپاشی ٹیکنالوجیاں اپنا، نامیاتی اور قدرتی کاشتکاری کے ذریعے ہمہ گیری میں اضافہ ، کیمیاوی کھادوں اور کیڑا کش دواؤں کا کفایت شعاری پر مبنی استعمال ،بنیادی ڈھانچے کی اصلاح اورمنڈی تک رسائی اور چھوٹی کاشتکاری کیلئے معقول ٹیکنالوجی کو اپنانا جیسی باتیں شامل ہیں۔


    بروقت قرض یا سرمائے تک رسائی زراعت کی منفعت کے تعین میں اہم کردار ادا کرتی ہیں۔ اگر قرض کی سہولتوں تک رسائی نہیں ہے تو زرعی پیداواریت بری طرح متاثر ہوتی ہے۔ بھارت میں زرعی قرض کی علاقائی تقسیم ازحد پیچیدہ ہے جبکہ مغربی اور جنوبی ریاستوں میں ، پہاڑی اور شمال مشرقی ریاستوں میں بھی صورتحال اچھی نہیں ہے۔ اقتصادی جائزے میں مشورہ دیا گیا ہے کہ زرعی قرض کی تجویز کی سہولت کو چھوٹے اور حاشیے پر زندگی بسر کرنے والے کسانوں کی ضرورت کےمطابق بنایا جانا چاہئے کیوں کہ یہی لوگ ان خطوں میں زیادہ تعداد میں ہیں۔


    ذیلی شعبے کے بارے میں بات کرتے ہوئے جس میں مویشی پالن، دودھ کی صنعت اور ماہی پروری جیسے شعبے شامل ہیں، اقتصادی جائزے میں زور دیکر کہا گیا ہے کہ دیہی معیشت کو تغیر سے ہمکنار کرناہوگا اور زور ذیلی شعبے پر دیاجانا چاہئے جس کے تحت دودھ کی صنعت ، مرغی بطخ پالنے ، ماہی پروری اور چھوٹے چھوٹے فائدہ دینے والے کاموں پر زور دینا چاہئے۔ شرح نمو اور روزگار کےمعاملے میں ذیلی شعبہ زیادہ مضبوط اور ہمہ گیر رہا ہے یعنی فصلوں کے شعبے کے مقابلے میں اس کی کارکردگی بہتر رہی ہے۔ ماہی پروری کا شعبہ ایک ترقی پذیر شعبہ ہے جو 14.5ملین سے زائد افراد کو روزگار فراہم کرتا ہے ۔ مویشیوں کی ترقی اور ماہی پروری کے شعبے کے ذریعے آمدنی میں اضافہ کرنے کا عمل کامیاب ہو، اس کے لئے یہ بات اہم ہے کہ یہ کام مستقبل کی پیڑھیوں کی ضروریات سے کسی طرح کاسمجھوتہ کیے بغیر انجام دیاجاناچاہئے۔ یعنی بحری وسائل کااندھا دھند اور انحطاط پذیر استعمال نہ کیاجاناچاہئے۔


    خوراک سلامتی ایف او اے کے مطابق وجود رکھتی ہے جب تمام افراد ہر وقت ایک وافر محفوظ اور تغذیہ بخش خوراک تک رسائی حاصل کرسکیں گے جو ان کی خوردنی ضروریات کی تکمیل کرے اور خوردنی ترجیحات کو بھی ملحوظ خاطر رکھے تو اسی صورت میں ایک سرگرم اور صحتمند انداز حیات حاصل ہوسکتا ہے۔ بھارت کی خوراک سلامتی کی چنوتیاں فی کس کمتر مجموعی گھریلو پیداوار ، سپلائی کی وافر مقدار ، تحقیق وترقیات پر سرکاری اخراجات ، پروٹین کی کوالٹی پر منحصر ہیں۔ جہاں ایک طرف بھارت تغذیاتی معیارات کے لحاظ سے نمبر ایک پر ہے ضرورت اس بات کی ہے کہ فو ڈ سپلائی کےانتظام کو مزید بہتر بنایا جائے۔ مرکزی حکومت اناجوں کے اسٹاک کو دانشمندانہ طور پر منظم کرنے کیلئے متعدد اقدامات کرتی ہے اور ساتھ ہی ساتھ پورے ملک کیلئے اناجوں کی وافر مقدار کو بھی یقینی بناتی ہے۔ اقتصادی جائزے میں کہا گیا ہے کہ ہمہ گیر خوراک سلامتی آپریشنوں کے لئے بڑھتی ہوئی خوراک سبسیڈی کی مصارف کے موضوع پر غور کیاجانا چاہئے جس میں خوراک انتظام میں ٹیکنالوجی کے افزوں استعمال کی تجویز رکھی گئی ہے اور نشان زد سرکاری نظام تقسیم کو کمپیوٹرائز کرنے کی بات کہی گئی ہے۔


    م ن۔ ع ن


    U-2815

    
    
    (Release ID: 1577081) Visitor Counter : 5