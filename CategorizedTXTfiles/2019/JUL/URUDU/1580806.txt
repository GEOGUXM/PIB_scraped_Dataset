      صحت اور خاندانی بہبود کی وزارت

      ڈاکٹر ہرش وردھن نے این سی ڈی سی کے 110ویں سالانہ دن کے موقع پر نئی تجربہ گاہ کمپلیکس اور نئی این وی بی ڈی سی پی عمارت کا افتتاح کیا
      Posted On: 30 JUL 2019 6:30PM by PIB Delhi


    امراض کی روک تھام کے قومی مرکز (این سی ڈی سی) نے صحت عامہ کے لحاظ سے اہم متعدد امراض کے خاتمہ اور انہیں جڑ سے مٹانے کے سلسلے میں مثالی تعاون دیا ہے۔ ان امراض میں چیچک، پولیو، گوئنیا وارم اور آتشک شامل ہیں۔ ان خیالات کا اظہار صحت اور کنبہ بہبود کے وزیر ڈاکٹر ہرش وردھن نے یہاں این سی ڈی سی کے 110 ویں سالانہ دن کے موقع پر منعقدہ تقریبات میں کیا ہے۔


    ایک تقریب میں، وزیر صحت نے این سی ڈی سی میں تجربہ گاہ کمپلیکس (لیب تھری) اور پانی سے پھیلنے والے امراض کی روک تھام کے پروگرام(این وی بی ڈی سی پی) کے سلسلے میں نئی عمارت کا صحت اور کنبہ بہبود کے وزیر مملکت جناب اشونی کمار چوبے کی موجودگی میں افتتاح کیا۔ آج جس ایل-3 لیباریٹری کمپلیکس کا افتتاح کیاگیا ہے اس میں 5 منزلیں ہیں اور 22 بائیو سیفٹی لیول (بی ایس ایل) II تجربہ گاہیں شامل ہیں۔ اس جدید ترین تجربہ گاہ کے قیام سے صحت عامہ کے نقطہ نظر سے اہمیت کی حامل ایسی مختلف النوع ابھرتی ہوئی بیماریوں کی تشخیص کے عمل کو تقویت حاصل ہوگی، جو اب تک یہاں دستیاب نہیں تھی۔ وزیر اعظم نریندر مودی کی بصیرت افروز قیادت کا شکریہ ادا کرتے ہوئے نیز ان کی جانب سے حاصل ہونے والی دائمی رہنمائی کا ذکر کرتے ہوئے ڈاکٹر ہرش وردھن نے کہا کہ کرشماتی وزیر اعظم کی نگرانی میں بھارت سے ٹی بی یعنی تپ دق، جذام، خسرہ، ملیریا اور کالا آزار جیسی بیماریوں کا خاتمہ ہونے جارہا ہے اور اس سلسلے میں این سی ڈی سی اس عمل میں کلیدی کردار ادا کرنے کے لئے کمربستہ ہے۔ ڈاکٹر ہرش وردھن نے مزید کہا کہ وزیر اعظم جناب نریندر مودی جی کی قیادت میں وزارت نے 2025 تک یعنی 2030 کے عالمی نشانے سے 5 برس قبل ہی ٹی بی کے خاتمہ کا عہد کررکھا ہے۔


    نیفا وائرس پر قابو حاصل کرنے میں این سی ڈی سی کے تعاون پر اسے مبارکباد پیش کرتے ہوئے ڈاکٹر ہرش وردھن نے کہا کہ کیرالہ میں نیفا وائرس کے پھوٹ پڑنے کے سلسلے میں حکومت کی جانب سے کی گئی کوششوں میں حال میں ہی کثیر النوع شعبوں نے تال میل پر مبنی جو تعاون فراہم کیا ہے وہ بھی اِس ادارے کے لئے ایک فخر کی بات ہے۔ وزیر صحت نے کہا کہ یہ بات از حد متاثر کن ہے کہ کیرالہ میں حال ہی میں نیفا کے سلسلے میں جو رپورٹنگ ہوئی تھی، این سی ڈی سی نے اِس سلسلے میں کئے جانے والے رد عمل میں تال میل میں کلیدی کردار ادا کیا اور مختلف شعبوں اور ریاستی حکومتوں کے مابین مواصلات کا سلسلہ جاری رکھا۔ اِس نے اِس وائرس کے پھیلنے کی وجوہات کی تلاش کے عمل کو مستحکم بنایا ساتھ ہی ساتھ اس نمٹنے کے لئے صلاحیتیں بھی بہم پہنچائیں اور فوری طور پر فیصلہ لینے کے عمل میں بھی زبردست کردار ادا کیا۔ ہم اِس سلسلے میں اقدامات کریں گے کہ اِس ادارے کو جدید ترین ہنگامہ حالات آپریشن مرکز کی شکل دے دی جائے۔ انہوں نے اے ای ایس سے نمٹنے میں ریاست بہار کو این سی ڈی سی کی جانب سے حاصل ہونے والی امداد کی بھی ستائش کی۔


    این سی ڈی سی کی تازہ کاری کا منصوبہ ایک اولوالعزم منصوبہ ہے اور یہ منصوبہ اس مقصد سے وضع کیاگیا ہے کہ ملک کی صحت عامہ کی بدلتی ہوئی صورتحال اور اس کے تقاضوں سے ہم آہنگ رہا جاسکے اور صرف اِسی احاطے کے اندر 50 تجربہ گاہوں کے قیام کے لئے ایک بلیو پرنٹ یا منصوبہ جاتی خاکہ وضع کرلیاگیا ہے۔ انہوں نے کہا کہ این سی ڈی سی کے 6 مراکز جلد ہی ملک بھر میں ، لکھنؤ، رانچی، پٹنہ، امپھال، دیماپور اور تھیروننت پورم میں قائم کئے جائیں گے۔


    صحت وکنبہ بہبود کے وزیر مملکت جناب اشونی کمار چوبے نے کہا کہ این سی ڈی سی عوام کو اپنے تجربہ گاہوں کے ذریعہ قابل قدر مختلف النوع خدمات فراہم کرتی ہے اور وبائی امراض، صحت عامہ کی صلاحیت سازی اور کیڑے مکوڑے وغیرہ کے سلسلے میں درکار علم میں اضافہ کرتی ہے۔ این سی ڈی سی نے ملک میں اینٹی مائیکرو بیل مدافعت (اے ایم آر) کی روک تھام کے پروگرام میں بھی قابل ستائش کردار ادا کیا ہے۔ این سی ڈی سی افزوں اختیارات اور وسائل کے ساتھ ایک فوکل پوائنٹ کے طور پر کام کرسکتی ہے، جس کا مقصد امراض کی نگرانی صحتی حالات وکیفیات کی نگرانی ، عوام الناس کو آگاہی فراہم کرنا ، صحت عامہ کے لئے ضروری کارروائی کی جانکاری دینا اور صحت عامہ سے متعلق قواعد وضوابط کا نفاذہے۔ جناب چوبے نے کہا کہ صحت عامہ کے سلسلے میں عوامی بیداری اور عوامی شراکت داری آج کے اندازِ حیات کے پس منظر میں بڑی اہمیت رکھتی ہے اور ان کی مدد سے امراض کو دور رکھا جاسکتا ہے۔


    سالانہ دن کے تقریبات کے ایک حصے کے طور پر این سی ڈی سی کی جانب سے ‘موسمیاتی تبدیلی: لچیلا صحتی شعبہ’ کے موضوع پر ایک سائنٹفک اجلاس کا بھی اہتمام کیاگیا، جس میں ماہرین تعلیم، این سی ڈی سی اور این وی بی ڈی سی پی کے اساتذہ اور صحت عامہ سے وابستہ دیگر ممتاز ماہرین نے شرکت کی۔


    صحت وکنبہ بہبود کی وزارت کے خصوصی سکریٹری جناب سنجیو کمار، صحتی خدمات کے ڈائریکٹر جنرل ڈاکٹر اے کے سکسینہ، بھارت میں ڈبلیو ایچ او کے نمائندہ ڈاکٹر ہینک بیکے ڈیم، جے ایس (ایچ ایف ڈبلیو) جناب لواگروال اور جے ایس (وی بی ڈی) محترمہ پدمجا سنگھ بھی این سی ڈی سی، این وی بی ڈی سی پی اور وزارت کے دیگر سینئر افسران کے ساتھ افتتاحی تقریب میں موجود تھے۔


    *********** ***


    U. No. 3514


    

    
    (Release ID: 1580806) Visitor Counter : 3
    
    
      Read this release in: English , Hindi