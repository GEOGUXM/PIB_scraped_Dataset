      پیٹرولیم اور قدرتی گیس کی وزارت

      قدرتی گیس کی قیمتوں کا تعین
      Posted On: 22 JUL 2019 3:23PM by PIB Delhi


    نئی دہلی، 22 جولائی2019 ؍حکومت ہند نے 25 اکتوبر 2014ء کو گھریلو قدرتی گیس کی قیمتوں کے تعین سے متعلق نئی رہنما ہدایات، 2014ء جاری کی ہے۔قیمتوں کے تعین کا نظام فارمولے پر مبنی ہے اور اسے ہینری ہب ، نیشنل بیلنسنگ پوائنٹ، البرٹا اینڈ رشیا جیسے بڑے بین الاقوامی بازاروں میں موجود حجم اور قیمتوں کو پیش نظر رکھ کر تیار کیا گیا ہے۔ اس فارمولے کو حتمی شکل دیتے وقت تیل کی پیداوار کرنے والے اور اس کا استعمال کرنے والے شعبوں کی ضرورتوں؍مفادات کو پیش نظر رکھا گیا ہے۔مزید برآں حکومت نے ڈسکورڈ اسمال فیلڈپالیسی (ڈی ایس ایف)، گہرے پانی میں گیس کی دریافت ، غیر معمولی گہرے پانی اور اعلیٰ دباؤ –اعلیٰ درجہ حرارت والے علاقوں ، ہائیڈروکاربن ایکسپلوریشن اینڈ لائسنسنگ پالیسی (ایچ ای ایل پی)اور کولڈ بیڈ میتھین(سی بی ایم)معاہدوں کے تحت حکومت نے قیمتوں کے تعین اور مارکیٹنگ کی آزادی فراہم کی ہوئی ہے۔


    گزشتہ دو برسوں کے دوران یہ گیس کی قیمتوں میں اضافے کا رجحان دیکھا گیا ہے۔یکم اپریل 2017ء کو گروس کیلوریفک ویلیو(جی سی وی) کی بنیاد پر قیمتیں فی ملین برٹش تھرمل یونٹ (ایم ایم بی ٹی یو)2.48 امریکی ڈالرتھی، جو یکم اپریل 2019ء کو بڑھ کر 3.69امریکی ڈالر فی ایم یم بی ٹی یو ہوگئی۔ قدرتی گیس کی پیداوار کی لاگت متعدد عوامل پر منحصر ہے، جن میں گیس فیلڈ کا محل وقوع (برسر ساحل، چھچھلا پانی، گہرا پانی)، نکلنے والی گیس کی کوالٹی اور کمپوزیشن ، گیس کی قسم –ایسوسی ایٹیڈ یا نن ایسو سی ایٹیڈ گیس، گیس فیلڈ کی عمر اور گیس کا حجم، ذخیرے کی نوعیت، لاجسٹکس، سرفیس سہولتوں کی دستیابی، زر مبادلہ وغیرہ شامل ہیں۔چونکہ ہر گیس فیلڈ میں گیس کی پیداوار کی لاگت کو متاثر کرنے والے عوامل منفرد قسم کے ہوتے ہیں، لہٰذا ایک فیلڈ کے مقابلے دوسرے فیلڈ میں گیس کی پیداوار کی لاگت میں فرق پڑتا ہے۔مزید برآں او این جی سی اکاؤنٹس میں منافع میں اضافہ دیکھا گیا ہے۔یعنی او این جی سی کے ٹیکس کے بعد منافع مالی سال 16-2015ء میں 16,004 کروڑ روپے ، مالی 17-2016ء میں 17,900 ، مالی سال 18-2017ء میں 19,945 کروڑ اور مالی سال 19-2018ء میں 26,716 کروڑ روپے رہا۔


    یہ اطلاع پیٹرولیم اور قدرتی گیس کے مرکزی وزیر جناب دھرمیندر پردھان نے آج لوک سبھا میں ایک تحریری جواب میں دی۔


    ********


    م ن۔م م۔ن ع


    U: 3303

    
    
    (Release ID: 1579764) Visitor Counter : 6
    
    
      Read this release in: English