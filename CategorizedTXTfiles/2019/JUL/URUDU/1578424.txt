      خواتین اور بچوں کی ترقیات کی وزارت

      آنگن واڑی مراکز میں خالی اسامیاں
      Posted On: 11 JUL 2019 3:38PM by PIB Delhi


    خواتین اور بچوں کی ترقی کی مرکزی وزیر محترمہ اسمرتی زوبین ایرانی نے ایک سوال کے تحریری جواب میں آج راجیہ سبھا کو بتایا کہ آنگن واڑی سروسز کی آئی سی ڈی ایس اسکیم کے تحت عملے کی بھرتی سمیت عمل درآمد کی ذمہ داری ریاستی حکومتوں؍ مرکز کے زیر انتظام علاقوں کی انتظامیہ کی ہے۔آنگن واڑی سروسز اسکیم کے تحت کل ہند بنیاد پر ریاستوں؍یو ٹی کے ذریعہ پیش کی گئی خالی اسامیوں کی صورتحال (31 مارچ 2019 تک)حسب ذیل ہے۔

                                                       
عہدے کا نام       منظور شدہ  بھری گئی اسامی  خالی اسامی
                                                       
                                                       
                                                       
سی ڈی پی او       7075       4944            2131      
                                                       
                                                       
                                                       
سپروائزر          51312      37124           14188     
                                                       
                                                       
                                                       
آنگن واڑی کارکن  1399697    1302617         97080     
                                                       
                                                       
                                                       
آنگن واڑی ہیلپر  1282847    1184954         97893     
                                                       
                                                       

    مذکورہ بالا اداروں میں خالی اسامیوں کی عدم بھرتی کا مسئلہ ریاستوں؍ مرکز کے زیر انتظام علاقوں کے ساتھ منعقدہ مختلف جائزہ میٹنگوں میں وقتاً فوقتاً اٹھایاگیا ہے۔ ریاستوں؍یو ٹی کو درپیش دشواریوں پر غور کرتے ہوئے اور مذکورہ بالا عہدے میں خالی اسامیوں سے بچنے کے پیش نظر ریاستوں اور مرکز کے زیر انتظام علاقوں سے اس سلسلے میں بروقت کارروائی کرنے کی درخواست کی گئی ہے۔ ریاستوں؍ مرکز کے زیر انتظام علاقوں کو جب تک ریگولر بنیاد پر خالی اسامیاں پر نہیں کی جاتی ہیں، اس وقت ٹھیکے کی بنیاد پر مذکورہ بالا عملہ کی تقرری کا مشورہ دیا گیا ہے۔ ریاستوں اور مرکز کے زیر انتظام علاقوں کو علیحدہ سے آنگن واڑی ورکرس اور سپروائزروں کی اپنی سطح پر تقرر کے لئے ڈسٹرکٹ مجسٹریٹوں کو مجاز کرنے کا بھی مشورہ دیاگیا ہے۔


    حالیہ برسوں کے دوران اس وزارت کے علم میں ایسا کوئی بھی ورکر نہیں آیا ہے، پھر بھی اگر اس معاملے میں کوئی عرضداشت موصول ہوتی ہے تو ریاستوں؍ مرکز کے زیر انتظام علاقوں کے ذریعہ اسکیم کے عمل درآمد کے لئے ضروری اقدامات کی غرض سے متعلقہ ریاستی حکومت؍ یو ٹی انتظامیہ کے پاس بھیج دیا جائے گا۔


    آنگن واڑی خدمات کے تحت ملک میں آنگن واڑی مرکز کی حالت کو بہتر بنانے کے لئے مہاتما گاندھی نیشنل رورل امپلائمنٹ گارنٹی اسکیم (ایم جی این آر ای جی ایس) اسکیم کے ساتھ ملا کر ہر سال ایک لاکھ آنگن واڑی مراکز کی تعمیر کو منظوری دی گئی ہے۔نئے آنگن واڑی بلڈنگ کی تعمیر میں مرکزی حصہ فی اے ڈبلیو سی عمارت ایک لاکھ روپیہ ہے، جسے عمارت کی تعمیر کی تکمیل کے بعد ریاستوں؍مرکز کے زیر انتظام علاقوں کو ادا کردیا جاتا ہے۔


    مزید برآں خواتین اور بچوں کی ترقی کی وزارت نے سووچھتا ایکشن پلان (ایس اے پی) بنایا ہے اور 18-2017 کے دوران 69974 بیت الخلا کی تعمیر کے لئے 54.12 کروڑ روپے اور 19993 سرکاری ملکیت والے آنگن واڑی مراکز میں پینے کے پانی کی سہولیات فراہم کرانے کے لئے 13.28 کروڑ روپے ریاستوں اور مرکز کے زیر انتظام علاقوں کو جاری کردیے گئے ہیں۔ 19-2018 کے دوران 70000 بیت الخلا کی تعمیر کے لئے اور 20000سرکاری آنگن واڑی مراکزپینے کے پانی کی سہولیات فراہم کرانے کے لئے 72.67 کروڑ روپے کی رقم جاری کردی گئی ہے۔


    *********** ***


    ( م ن ۔ش س ۔ ع ر (


    U. No.3048


    

    
    (Release ID: 1578424) Visitor Counter : 12
    
    
      Read this release in: English