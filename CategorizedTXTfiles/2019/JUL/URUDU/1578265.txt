      امور داخلہ کی وزارت

      عام شہریوں اور سکیورٹی اہلکاروں پر نکسل حملے
      Posted On: 10 JUL 2019 3:49PM by PIB Delhi


    نئی دہلی، 10 ؍جولائی،دفاع کے وزیر مملکت جناب جی کشن ریڈی نے آج راجیہ سبھا میں ایک سوال کے تحریری جواب میں بتایا کہ بائیں بازو کی انتہا پسندی اور بائیں بازو کی انتہاپسندی سے متاثر ہونے والے جغرافیہ کے پھیلاؤ میں مسلسل گراوٹ آئی ہے۔ بائیں بازو کے تشدد کے واقعات میں کمی واقع ہوئی ہے۔ 2009 میں 2258 بائیں بازو کے تشدد کے واقعات رونما ہوئے تھے، جبکہ یہ تعداد 2018 میں گھٹ کر 833 ہوگئی۔ بائیں بازو کے تشدد سے ہونے والی اموات میں بھی کمی آئی ہے۔2010 میں بائیں بازو کے تشددکے واقعات میں 1005 اموات ہوئی تھیں، جو کہ 2018میں گھٹ کر240 ہو گئیں۔ بائیں بازو کی انتہاپسندی سے متاثر ہونے والے جغرافیائی علاقوں کی توسیع میں آئی کمی متاثر ہونے والے اضلاع کی تعداد میں کمی سے واضح ہے۔ 2018 میں ملک کے صرف 60 ضلعوں میں بائیں بازو کے تشدد کے واقعات رونما ہوئے۔ بائیں بازو کے تشدد میں گراوٹ کا رجحان 2019 میں بھی جاری ہے۔ 2018 کی مدت کے مقابلے 2019 میں بائیں بازو کے تشدد کے واقعات اور ان واقعات سے ہونے والی اموات کی تعداد درج ذیل ہے:

                                                                                                      
نمبر شمار  پیرا میٹرس                           2018 (یکم جنوری تا 15 جون)  2019 ( یکم جنوری تا 15جون)
                                                                                                      
                                                                                                      
                                                                                                      
1          واقعات کی تعداد                      447                         338                       
                                                                                                      
                                                                                                      
                                                                                                      
2          اموات (عام شہری اور سکیورٹی فورسیز)  126                         102                       
                                                                                                      
                                                                                                      
                                                                                                      
3          شہیدسکیورٹی اہلکاروں کی تعداد        41                          38                        
                                                                                                      
                                                                                                      

    جامع انداز میں بائیں بازو کی انتہاپسندی کی لعنت پر قابو پانے کےلئے حکومت ہند نے 2015 میں ایک قومی پالیسی اور ایکشن پلان وضع کیا، جس میں کثیر جہتی طریقۂ کار پر زور دیا گیا۔ اس میں سکیورٹی، ترقیات اور مقامی کمیونٹی کے حقوق کو یقینی بنانا شامل ہیں۔


    امورداخلہ کی وزارت سی اے پی ایف بٹالین کی تعیناتی، ہیلی کاپٹرس اور یو اے وی کی سہولت اور انڈین ریزرو بٹالین (آئی آر بی) ؍ اسپیشل انڈیا ریزرو بٹالین (ایس آئی آ ر بی) کی منظوری کے ذریعے وسیع پیمانے پر ریاستی حکومتوں کو تعاون فراہم کر رہی ہے۔ ریاستی پولیس، انٹلیجنس ایجنسیوں اور مرکزی مسلح پولیس فورسیز کی صلاحیت سازی کے لئے پولیس فورس کی جدیدکاری (ایم پی ایف)، سکیورٹی سے متعلق اخراجات (ایس آر ای) اسکیم اور خصوصی بنیادی ڈھانچے کی اسکیم (ایس آئی ایس) کے تحت فنڈز فراہم کرائے جاتے ہیں۔


    حکومت ہند کی اہم وزارتوں کے ذریعہ وسائل اور اسکیم کے مؤثر نفاذ کے ذریعے ترقیاتی عمل کو انجام دیا جاتا ہے۔بائیں بازو کی انتہا پسندی سے متاثرہ علاقوں میں بنیادی ڈھانچے کو بہتر بنانے کے لئے نمایاں کوششیں کی گئی ہیں۔مجوزہ 11ہزار کلو میٹر سڑکوں میں سے 5500 کلو میٹر سڑک کی تعمیر کی گئی ہے۔ ٹیلی کام رابطہ کو بہتر بنانے کے لئے 2335 موبائل ٹاور نصب کئے گئے ہیں، جبکہ پروجیکٹ کے اگلے مرحلے میں 4072 موبائل ٹاور نصب کئے جائیں گے۔


    بائیں بازو کی انتہاپسندی سے متاثرہ علاقوں میں بنیادی ڈھانچے کی ترقی کو مزید بہتر بنانے کے لئےریاستی حکومتوں کو 33.33کروڑ روپے سالانہ شدید طورپر متاثرہ فی ضلع کی شرح سے خصوصی مرکزی امداد (ایس سی اے) کے تحت فنڈز دیئے جاتے ہیں۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-م ع-ک ا)


    U- 3006

    
    
    (Release ID: 1578265) Visitor Counter : 7
    
    
      Read this release in: English