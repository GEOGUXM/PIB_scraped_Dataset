      وزارت خزانہ

      گروگرام زون کے ڈی جی جی آئی نے 40 کروڑ روپئے کے اِن پُٹ ٹیکس کریڈٹ کے سلسلے میں جعلسازی کیلئے دو تاجروں کو گرفتار کیا
      Posted On: 18 JUL 2019 8:17PM by PIB Delhi


    نئیدہلی۔ 18 ؍جولائی۔ جی ایس ٹی انٹلی جنس کے ڈائرکٹوریٹ جنرل (ڈی جی جی آئی) کی گروگرام زونل یونٹ نے دو تاجروں یعنی میسرز جتالیا گلوبل وینچرس لمیٹیڈ دلّی کے جناب انل کمار جین اور میسرز منوج کیبلس لمیٹیڈ دلّی کے جناب منوج گرگ کو جعلی طور پر اصل میں گڈس کی سپلائی کئے بغیر اِن پُٹ ٹیکس کریڈٹ پر مشتمل بیجک جاری کرنے کیلئے گرفتار کیا ہے۔ اس طریقہ کار کے ذریعے ان دونوں کاروباریوں نے 210 کروڑ روپئے کی متعلقہ سپلائی کے سلسلے میں مجموعی طور پر 40 کروڑ روپئے کی لائق ٹیکس مالیت بچانے کی کوشش کی تھی یعنی جی ایس ٹی ٹیکس کی چوری کی۔ یہ کارروائی میسرز ایم آئی سی اے لمیٹیڈ دلّی، میسرز سٹیلائٹ کیبلس پروائیویٹ لمیٹیڈ بھیواڑی اور میسرز گلیکسی میٹلس پروڈکس کے سلسلے میں 79.21 کروڑ روپئے کی لائق ٹیکس ویلو اور 450 کروڑ روپئے کی ایسی ہی مالیت سے متعلق خطاکاری کے سلسلے میں ہونے والے انکشاف کے بعد کی گئی کارروائی سے مماثل ہے۔ اس معاملے میں بھی تین کاروباریوں کو 14 ستمبر 2018 کو گرفتار کیا گیا تھا جن کے خلاف محکمے نے جی ایس ٹی ایکٹ کے تحت کارروائی شروع کی تھی۔


    میسرز جتالیا گلوبل وینچرس لمیٹیڈ کے جناب انیل کمار جین او ر میسرز منوج کیبلس لمیٹیڈ کے جناب منوج گرگ کے خلاف ٹیکس کی چوری کی سنگینی کا عمل قابل دست اندازی ہے اور جی ایس ٹی ایکٹ 2017 کے تحت ذیلی دفعہ (5) دفعہ 132 (1) کے تحت ناقابل ضمانت جرم ہے۔ لہٰذا دونوں تاجروں کو جی ایس ٹی ایکٹ 2017 کی دفعہ 69(1) کے تحت گرفتار کرکے اول درجے کے فاضل جوڈیشیل مجسٹریٹ (جے ایم آئی سی) گروگرام کے روبرو پیش کیا گیا جنہوں نے دونوں تاجروں کو 14 دونوں کی عدالتی تحویل میں بھیج دیا۔


    تفتیش کے سلسلے میں مختلف مقامات پر تلاشیاں لی گئیں اور مختلف دستاویزات پائی گئیں جن سے جرم کا پتہ ملتا ہے اور یہ ثابت ہوتا ہے کہ ایک دائرے کے اندر فرضی بل اور بیجک جاری کیے گئے یعنی مختلف کمپنیوں کے مابین یہ سلسلہ جاری رہا اور اصلاً کمپنیوں کے مابین لین دین کے تحت گڈس کا کوئی تبادلہ نہیں ہوا اور فرضی طور پر جعلی اِن پُٹ ٹیکس کریڈٹ کا استعمال کیا گیا۔ گرفتار شدگان نے بھی اپنے جرم کا اعتراف کرلیا ہے۔


    اس سلسلے میں مزید تفتیش جاری ہے اور چوری کیے گئے ٹیکس کی رقم میں اضافہ بھی ہوسکتا ہے۔ افسروں نے اس امکان سے بھی انکار نہیں کیا ہے کہ اس پورے عمل میں دیگر متعدد فرمیں بھی شامل رہی ہوں گی جو باہم ملی بھگت سے یہ دھندا کررہی تھیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-3256

    
    
    (Release ID: 1579450) Visitor Counter : 3
    
    
      Read this release in: English , Hindi