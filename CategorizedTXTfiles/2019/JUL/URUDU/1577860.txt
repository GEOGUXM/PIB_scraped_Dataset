      وزارت خزانہ

      بینک کسٹمر کیئر مراکز
      Posted On: 08 JUL 2019 4:52PM by PIB Delhi


    نئی دہلی، 8 جولائی / خزانہ اور کمپنی امور کے وزیر مملکت جناب انوراگ سنگھ ٹھاکر نے آج لوک سبھا میں ایک تحریری جواب میں بتایا ہے کہ پردھان منتری جن دھن یوجنا ( پی ایم جے ڈی وائی ) کا آغاز اس مقصد سے کیا گیا تھا کہ منجملہ دیگر چیزوں کے عوام الناس کو عام طور پر بینکنگ خدمات اور سہولتیں فراہم کرائی جائیں ۔ اسکیم کے تحت تمام تر دیہی اور نیم شہری علاقو ں کو 1.59 لاکھ ذیلی خدمات علاقوں ( ایس ایس اے ) کے تحت نقشہ بند کیا گیا تھا ، جہاں ایک ایس ایس اے 1000 سے 1500 کنبوں کی ضروریات پوری کرنے کا ذمہ دار ٹھہرایا گیا تھا ۔ 0.33 لاکھ ایس ایس اے بینکوں کی برانچوں کے ذریعہ احاطہ کئے جا چکے ہیں ، 1.26 لاکھ ایس ایس اے ایسے ہیں ، جن پر بینک مِتروں کے ذریعے احاطہ کیا گیا ہے ، بینک میں مالی لین دین سمیت صارفین کو بینکنگ خدمات بھی فراہم کرتے ہیں ۔


    جیسا کہ بینکوں کی جانب سے اطلاع فراہم کی گئی ہے ، ریاستِ بہار میں بینکنگ خدمات فراہم کرنے کی غرض سے 10472 ایس ایس اے ایسے ہیں ، جن پر کاروباری خط و کتابت کے ذریعے احاطہ کیا جا چکا ہے ۔


    جہاں تک کسٹمر کیئر مراکز کا سوال ہے ، بینکوں کو اجازت دی گئی ہے کہ وہ شکایات کے ازالے کے اپنے میکنزم کے ایک حصے کے طور پر اس طرح کے مراکز قائم کر سکتے ہیں ۔


    ریزرو بینک آف انڈیا کے سرکولر مورخہ یکم جولائی ، 2014 ء کے مطابق بینکوں پر لازم ہے کہ وہ کاروباری سہولت کاروں / کوریسپونڈنٹس کے سلسلے میں خطرات کا انتظام کرنے اور بچولیوں وغیرہ کے معاملات سے نمٹنے کے لئے ٹیکنا لوجی پر مبنی حل نکالیں کیونکہ اس سلسلے میں خاطر خواہ طور پر ساکھ کا سوال مضمر ہوتا ہے اور قانونی اور عملی خطرات بھی لاحق ہوتے ہیں ۔


    اس کے علاوہ ، بینکوں کو ہدایت دی گئی ہے کہ وہ شکایات کے ازالے کی مشینری بھی قائم کریں تاکہ خدمات میں سقم سے متعلق شکایات کا ازالہ ہو سکے ۔


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ ع ا ) ( 08– 07 – 2019 )


    U. No. 2928


    

    
    (Release ID: 1577860) Visitor Counter : 5
    
    
      Read this release in: English , Bengali