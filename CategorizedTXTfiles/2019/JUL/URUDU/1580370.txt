      خواتین اور بچوں کی ترقیات کی وزارت

      کام کاج کے مقام پر جنسی ہراسانی کی روک تھام کیلئے وزراء کے گروپ کی تشکیل
      Posted On: 25 JUL 2019 3:56PM by PIB Delhi


    نئیدہلی۔ 25 ؍جولائی۔خواتین اور اطفال ترقیات کی وزیر محترمہ اسمرتی زوبین ایرانی نے راجیہ سبھا میں ایک تحریری جواب میں بتایا ہے کہ حکومت ہند نے 24 اکتوبر 2018 کے اپنے احکام کی رو سے وزراء کا ایک گروپ (جی او ایم) تشکیل دیا تھا جس کا کام یہ تھا کہ وہ کام کاج کے مقام پر جنسی ہراسانی جیسے معاملات سے نمٹنے کیلئے قانونی اور ادارہ جاتی فریم ورک کا جائزہ لے سکے۔ لوک سبھا عام انتخابات کے بعد نئی حکومت کی تشکیل عمل میں آئی تھی اور حکومت نے مذکورہ وزراء کا گروپ از سر نو تشکیل دیا۔ 2017 میں خواتین اور اطفال ترقیات کی وزارت نے آن لائن طریقے پر شکایات کے انتظام کا ایک نظام متعارف کرایا تھا جس کا نام ’جنسی ہراسانی الیکٹرانک باکس یا ایس ایچ ای باکس‘ ( www.shebox.nic.in ) تھا تاکہ کام کاج کے مقام پر خواتین کے ساتھ ہونے والی جنسی ہراسانی کی شکایات درج کرائی جاسکیں۔ ایس ایچ ای۔ باکس حکومت ہند کی جانب سے کی جانے والی ایک کوشش ہے جس کامقصد یہ ہے کہ ہر خاتون کو اس تک رسائی حاصل ہو خواہ اس کے کام کاج کی نوعیت یا معیار کچھ بھی ہو یعنی وہ منظم یا غیرمنظم / نجی یا سرکاری شعبے میں کام کرتی ہو اس کے تحت مرکزی / ریاستی وزارتیں اور اضلاع بھی شامل ہیں تاکہ جنسی ہراسانی سے متعلق شکایات جو کام کاج کے مقام سے متعلق ہوں، انہیں درج رجسٹر کرایا جاسکے اور تیز رفتاری سے ان کا نمٹارہ بھی ہوسکے۔ ایسی خواتین جنہو ں نے پہلے ہی متعلقہ کمیٹیوں کے تحت جو کام کاج کے مقام پر خواتین کی جنسی ہراسانی کے لئے تشکیل دی گئی تھیں (تدارک، روک تھام اور ازالہ) ایکٹ 2013 (ایس ایچ ایکٹ) ، اپنی شکایات درج کرائی تھیں وہ بھی ایس ایچ ای۔ باکس پر اپنی شکایات درج کرانے کی مستحق ہیں۔


    داخل کیے جانے والے معاملات یا شکایات کی تعداد سے متعلق سالانہ رپورٹ یعنی ایس ایچ ایکٹ کے تحت اس طرح کی کوئی رپورٹ ، اس رپورٹ پر کی گئی کارروائی یعنی متعلقہ ادارے کے ذریعے کیا کیا گیا ، ایسی روداد تیار کی جاتی ہے اور ایسا کرنا ایس ایچ ایکٹ کی دفعہ 22 کے تحت متعلقہ ادارے کے لیے لازم ہے۔ مزید برآں خواتین اور اطفال ترقیات کی وزارت، کمپنی اُمور کی وزارت ،حکومت ہند کی درخواست پر ، حکومت ہند نے کمپنیز (حساب کتاب) اپنے نوٹیفکیشن مؤرخہ 31 جولائی 2018 میں ترمیم کردی ہے تاکہ کسی بیان کو بورڈآف ڈائرکٹروں کی رپورٹ میں شامل کیا جاسکے اور یہ بتایا جاسکے کہ کمپنی متعلقہ نے داخلی کمیٹی سے متعلق تجاویز کی تالیف کی ہے جو ایس ایچ ایکٹ کے تحت تشکیل دی گئی ہے اور اسے ان قواعد نمبر 8 (5) (X) کے تحت کرنا لازمی قرار دیا گیا تھا۔


    ایس ایچ ای۔ باکس کے توسط سے جس قدر تعداد میں شکایات موصول ہوئی ہیں ان کی تعداد 612 ہے جن میں 196 مرکزی حکومت کی جانب سے موصول ہوئی ہیں اور 103 شکایات ریاستی حکومت کی جانب سے آئی ہیں اور تیرہ نجی اداروں کی جانب سے آئی ہیں۔


    وزارت داخلہ حکومت ہند نے کام کاج کے مقام پر جنسی ہراسانی کے مسئلے سے نمٹنے کیلئے وزراء کا ایک گروپ تشکیل دیا ہے تاکہ اس مسئلے کے قانونی اور ادارہ جاتی ڈھانچے پر نظرثانی کی جاسکے ۔ حکومت ہند کی کوشش یہ ہے کہ خواتین کو ان کے کام کاج کے مقام پر جنسی ہراسانی سے تحفظ فراہم کرایا جائے اور اس کی روک تھام کی جائے نیز خواتین کی جانب سے جنسی ہراسانی کے خلاف کی جانے والی شکایات کا ازالہ کیا جاسکے اور ساتھ ہی ساتھ کام کاج کے مقام پر دیگر متعلقہ مسائل کو مؤثر طریقے سے حل کیاجاسکے ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-3446

    
    
    (Release ID: 1580370) Visitor Counter : 3
    
    
      Read this release in: English , Marathi , Bengali , Malayalam