      نوجوانوں کے امور اور کھیل کود کی وزارت

      نوجوانوں کے لئے قومی پالیسی
      Posted On: 22 JUL 2019 3:30PM by PIB Delhi


    نئی دہلی، 22 جولائی 2019 ، نوجوانوں کے لئے قومی پالیسی (2014) کے تحت آگے کی کارروائی کے لئےنشان زد شعبے درج ذیل ہیں:


    تعلیم، روزگار اور ہنر مندی کا فروغ، تجارت و کاروبار، صحت اور صحت مند طرز زندگی، کھیل، سماجی اقدار کافروغ، معاشرے کی شراکت داری، سیاست اور حکمرانی میں شراکت داری ، نوجوانوں کی شراکت داری ، نوجوانوں کی شمولیت اور سماجی انصاف۔


    اس پالیسی کے نفاذ کے لئے متعدد وزارتوں کی جانب سے موصولہ تجاویز کی بنیاد پر مذکورہ شعبوں کے لئے ایک ایکشن پلان وضع کیا گیا ہے۔ بعد ازاں اس ایکشن پلان کو مزید کارروائی کے لئے متعلقہ وزارتوں کے پاس بھیج دیا گیا ہے۔


    نوجوانوں کے لئے قومی پالیسی کے اندرمعذور افراد سے متعلق محکمہ، وزارت برائے فروغ انسانی وسائل، قبائلی امور کی وزارت اور امور داخلہ کی وزارت جیسے شراکت دار اداروں کے ذریعہ معذور افراد، سماجی اور اقتصادی سطح پر حاشیہ پر رہنے والے افراد اور علاقائی سطح پر محروم رہنے والے افراد کے لئے ایک جامع اورشمولیت پر مبنی طریقہ کار موجود ہے۔


    یہ پالیسی مذکورہ مقاصد کو حاصل کرنے کے لئے مسلسل کام کررہی ہے۔حکومت ہند نے تمام ریاستوں کو مشورہ دیا ہے کہ وہ نوجوانوں کے لئے قومی پالیسی کے مطابق ریاستی سطح پر نوجوانوں کے لئے پالیسی تیار کریں / تازہ ترین کریں اور اس سلسلے میں تعاون کریں۔


    نوجوانوں کے امور اور کھیلوں کے وزیر مملکت(آزادانہ چارج) جناب کرن رجیجو نے آج راجیہ سبھا میں ایک سوال کے تحریری جواب میں یہ اطلاع فراہم کی۔


    ۔۔۔۔۔۔۔۔۔۔۔


    U- 3307

    
    
    (Release ID: 1579755) Visitor Counter : 6
    
    
      Read this release in: English , Bengali