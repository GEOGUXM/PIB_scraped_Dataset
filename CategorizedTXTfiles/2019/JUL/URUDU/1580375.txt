      جہاز رانی کی وزارت

      قومی آبی راہوں میں جہاز رانی کے عمل کی نگرانی کی غرض سے متواتر ہائیڈروگرافک جائزوں اور چینل معائنوں کا اہتمام کیا جاتا ہے
      
      2018-19 کے دوران قومی آبی راستوں کے توسط سے 72.31 ایم ٹی پی اے کارگو کا نقل وحمل عمل میں آیا
      Posted On: 25 JUL 2019 5:43PM by PIB Delhi


    اس پہلو سے متعلق سوال کا جواب دیتے ہوئے کہ قومی آبی راہوں میں جہاز رانی کی نگرانی کس طرح کی جاتی ہے، جہاز رانی کے وزیر مملکت (آزادانہ چارج) نیز کیمیاوی اشیا اور کیمیاوی کھادوں کے وزیر مملکت جناب منسکھ منڈاویا نے بتایا ہے کہ یہ تمام تر عمل متواتر ہائیڈروگرافک جائزوں اور چینل معائنوں کے ذریعہ انجام پاتا ہے اور اس کام میں انلینڈ واٹر ویز اتھارٹی آف انڈیا کے علاقائی اور ذیلی علاقائی دفاتر اپنا کردار ادا کرتے ہیں۔ آبی راستوں میں دستیاب گہرائی اور لائق گزرگاہ کے معیار کا تعین کرنے کے لیے پکھواڑے کے لحاظ سے ہائیڈروگرافک سروے انجام دیے جاتے ہیں، تاکہ سال بھر محفوظ طریقے سے ان آبی راستوں کو استعمال کیا جاسکے۔ دریا کی طغیانی اور پانی کے بہاؤ پر بھی لگاتار نظر رکھی جاتی ہے اور اسی کے مطابق دریائی تحفظ کے معقول اقدامات انجام دیے جاتے ہیں، تاکہ بحری جہازوں کی محفوظ نقل وحرکت ممکن بنائی جاسکے۔ چینل معائنوں اور ہائیڈروگرافک سروے کے بعد مشاہدے کی جو روداد تیار کی جاتی ہے، اس کی بنیاد پر دریا سے متعلق نوٹسیں تیار کی جاتی ہیں اور یہ نوٹسیں انلینڈ واٹر ویز اتھارٹی آف انڈیا (آئی ڈبلیو اے آئی) کے ویب سائٹ پر لگا دی جاتی ہیں، جن میں دستیاب کم از کم گہرائی کی تفصیلات ، راستے میں پڑنے والے پلوں کے ڈھانچوں وغیرہ سے متعلق وضاحت درج ہوتی ہے اور جہاز رانوں کو دیگر مخصوص اطلاعات ،جو انہیں درکارہوں، فراہم کی جاتی ہیں، تاکہ وہ قومی آبی راستوں پر کارگو کا محفوظ طریقے سے نقل وحمل انجام دے سکیں۔


    جناب منڈاویا نے مزید اطلاع فراہم کی کہ ریور انفارمیشن سسٹم (آر آئی ایس) جس کا مقصد آبی راستوں کے آپریٹروں کے مابین اطلاعات کا باہم تبادلہ کرنا اور اسے منظم بنانا ہے، نیز استعمال کنندگان کو بھی ضروری اطلاعات فراہم کرنا ہے، تاکہ زیادہ سے زیادہ ٹریفک انجام دیا جاسکے اور اندرون ملک جہاز رانی کے عمل کو آسان بنایا جاسکے، یہ سسٹم اب کام کرنے لگا ہے اور ہلدیہ سے فرکا (مرحلہ ایک) اور فرکا سے پٹنہ (مرحلہ دو) کے تحت مصروف عمل ہے، جو این ڈبلیو ون (گنگا ) کی شاخیں ہیں۔


    این ڈبلیو ای کی کیفیت کی تفصیلات بتاتے ہوئے وزیر موصوف نے مطلع کیا کہ ملک میں فی الحال 13 آپریشنل قومی آبی شاہراہیں ہیں اور 2018-19 کے دوران ان آبی راستوں کے توسط سے سال بھر میں 72.31 ملین ٹن کارگو نقل وحمل عمل میں آیا۔ این ڈبلیو این (گنگا)، این ڈبلیو ٹو(برہم پتر)، این ڈبلیوتھری (ادیوگ منڈل اور چما کارا کینال کے ساتھ ساتھ مغربی گھاٹ کینال یعنی کوٹا پورم سے کولام تک) کے راستوں کو پہلے ہی بہتر بنایا جاچکا ہے اور ان راستوں پر جہاز رانی سے متعلق سہولتیں فراہم کرائی گئی ہیں، نیز جٹیاں اور میکانائز ٹرمینل بھی بنائے گئے ہیں۔ این ڈبلیو ٹین(امبا)، این ڈبلیو 27(کمبرجوا)، این ڈبلیو 68 (مانڈوی)، این ڈبلیو 73 (نرمدا)، این ڈبلیو 83 (راج پوری کریک)، این ڈبلیو 85 (ریواداندا کریک-کنڈالیکا ریور سسٹم)، این ڈبلیو 91 (شاستری ریور-جے گڑھ کریک نظام)، این ڈبلیو 97 (سندربن)، این ڈبلیو 100 (تاپی) اور این ڈبلیو 111 (زواری) بھی آپریشنل ہوچکے ہیں۔


    ۔۔۔۔۔۔۔۔۔۔۔


    U-3449


    

    
    (Release ID: 1580375) Visitor Counter : 1
    
    
      Read this release in: English