      وزارت دفاع

      بہترین کمان اسپتالو ں کو رکشا منتری کی ٹرافی
      Posted On: 16 JUL 2019 8:02PM by PIB Delhi


    نئیدہلی 17 جولائی ۔رکشا منتری جناب راج ناتھ سنگھ نے 2018 کے لئے بہترین اوردوسرے بہترین کمان اسپتالوں کے لئے رکشا منتری کی ٹرافی مسلح دستوں کی طبی خدمات کے تحت آنے والے کمان اسپتالوں کو تفویض کی ہے۔ائیر فورس بنگلورو کے کمان اسپتال اور کمان اسپتال مرکزی کمان لکھنؤ کو ،بالترتیب بہترین اور دوسرے بہترین اسپتال کے طورپر چنا گیا ہے۔ مذکورہ ایوارڈ ائیر وائس مارشل دیپک گوڑاور میجر جنرل وویک شرما نے حاصل کی ہے، جو دونوں مذکورہ اسپتالوں کے کمانڈینٹس ہیں۔


    رکشا منتری نےا ن کی غیر معمولی کارکردگی کے لئے مذکورہ دونوںاسپتالوں کی ستائش کرتے ہوئے تسلیم کیا کہ اے ایف ایم ایس کے ذریعہ قابل تعریف خدمات انجام دی جارہی ہیں جو عسکری طبی امداد سے لے کر یعنی فوجی ٹکڑیوں کو آپریشنل کردار میں فراہم کی جانے والی طبی امداد سے لے کر وسط زونل اور زون کے اندر نیز اے ایف ایم ایس کے سہ سطحی نگداشت اسپتالو ں میں جدید ترین حفظان صحت سہولتوں کی شکل میں دستیاب ہیں۔رکشا منتری نے کہا کہ آچاریہ چرک کے زمانے سے طبی پیشے کے ماہرین اور اس سے وابستہ افراد کو معاشرے نے ہمیشہ احترام کی نظر سے دیکھا ہے ۔انہوں نے کہا کہ ان کمان اسپتالوں کو اسی مقتدر حیثیت کا حامل بنائے رکھنے کے لئے وہ تمام تر کوششیں انجام دیں گے اور ایسی کوششیں انجام دی جانی چاہئیں ۔


    مسلح دستوں کی طبی خدمات کے ڈائریکٹر جنرل اور سینئیر کرنل کمانڈینٹ آر می طبی کور لیفٹینٹ جنرل بپن پوری نے اس موقع پر اظہار خیال کرتے ہوئے زور دے کر کہا کہ اے ایف ایم ایس کو آپریشنوں اور دوران امن دونوں حالات میں چنوتیوں کا سامنا کرنے کے لئے ہمہ وقت کمر بستہ رہنا چاہئے ۔ساتھ ہی ساتھ آفات ارض وسما کی صورت میں راحت رسانی کے لئے بھی انسانی بنیادوں پر تمام تر امداد فراہم کرنے کےلائق بنےرہنا چاہئے ۔ انہوں انے اس امر کا اعادہ کیا کہ اے ایف ایم ایس کو ہمہ وقت اپنا پیشہ ورانہ اعلیٰ معیار اور عمدگی قائم رکھنی چاہئے ۔


    رکشا منتری ٹرافی کا آغاز اے ایف ایم ایس کے کمان اسپتالوں کے ذریعہ حفظان صحت کی خدمات میں عمدگی کے حصول کے اعتراف کی غرض سے 1989 میں کیا گیا تھا تاکہ ان تمام اسپتالو ں کے مابین ایک صحت مند مسابقت کا ماحول پیدا کیا جاسکے ۔ لیفٹیننٹ جنرل کے رینک کے ایک افسر کی قیادت میں ،جس کا تعلق اے ایف ایم ایس سے ہو ، جوائنٹ سکریٹری کی سطح کا ایک افسر ( جس کا تعلق بحریہ سے ہو) اور وزارت دفاع کے اسی سطح کے ایک افسر پر مشتمل اراکین کی ایک انتخابی کمیٹی کو ان کمان اسپتالوں کے انتخاب کے لئے مقرر کیا گیا تھا تاکہ ان اسپتالوں کے جائے موقع معائنے کے بعد ان کی کارکردگی کے پیش نظر انہیں ٹرافی کے لئے منتخب کیا جاسکے ۔


    مذکورہ ایوارڈ تقریب میں رکشا راجیہ منتری جناب شریپد یسونائک ، بری فوج کے سربراہ جنرل بپن راوت ، بحریہ عملے کے سربراہ ایڈمرل کرم بیر سنگھ ، فضائیہ کے عملے کے سربراہ مارشل بیریندر سنگھ دھنووا ، دفاع کے سکریٹری جناب سنجے مترا اور دیگر افسران بھی اس موقع پر موجود تھے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ۔رم


    U-3170

    
    
    (Release ID: 1579074) Visitor Counter : 1
    
    
      Read this release in: English , Hindi