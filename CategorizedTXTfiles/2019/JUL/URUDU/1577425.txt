      وزارت خزانہ

      جی ایس ٹی کےعمل کو مزید آسان بنایا گیا ؛پانچ کروڑ روپے سے کم کے سالانہ کاروبار والے بزنس کو سہ ماہی جی ایس ٹی ریٹرن داخل کرانا ہوگا؛ مال کی سپلائی کرنے والوں کے لئے حد 20 لاکھ روپے سے بڑھاکر 40لاکھ روپے کی گئی
      
      جی ایس ٹی نظام سے قبل کے 3.75 لاکھ کروڑ سے زیادہ کے مقدموں کے نپٹارے کے لئے سب کا وشواش لیگیسی ڈسپیوٹ ریزولیوشن اسکیم
      ایسے دفاعی آلات کے لئے کسٹم ڈیوٹی سے چھوٹ جو ہندستان میں تیار نہیں کئے جارہے ہیں؛میک ان انڈیا کو فروغ دینےکے لئے کسٹم ڈیوٹی پر اضافہ
      پیٹرول اور ڈیژل پر ایکسائز ڈیوٹی اور سیس دونوں میں ایک روپے فی لیٹر کا اضافہ؛سونےاور دیگر قیمتی دھاتوں پر کسٹم ڈیوٹی دس فی صد سے بڑھاکر 12.5 فی صد کی گئی؛ تمباکو مصنوعات اور کروڈ پر معمولی بنیادی اکسائز ڈیوٹی شروع کی گئی
      Posted On: 05 JUL 2019 2:00PM by PIB Delhi


    نئی دہلی، 5 جولائی 2019۔ مرکزی بجٹ 20-2019 میں بالواسطہ ٹیکسوں سے متعلق اہم تجاویز میں جی ایس ٹی عمل کو مزید آسان بنانا ، پیٹرول اور ڈیژل پر خصوصی اضافی ایکسائز ڈیوٹی اور روڈ اینڈ انفراسٹرکچر سیس دونوں میں اضافہ کیا گیا۔ سونے اور قیمتی دھاتوں پر کسٹم ڈیوٹی بڑھاکر 12.5 کی گئی اور تمباکو مصنوعات اور کروڈ پر معمولی بنیادی اکسائز ڈیوٹی لگایاجانا شامل ہے۔ اس میں کچھ دفاعی آلات کی درآمدات پر بنیادی کسٹم ڈیوٹی سے چھوٹ چند خام مال اور مشینوں پر کسٹم ڈیوٹی کم کی گئی اور خام اور نصف تیار چمڑے پر ایکسپورٹ ڈیوٹی کو معقول بنایا گیا ۔


    جی ایس ٹی


    آج پارلیمنٹ میں بجٹ پیش کرتے ہوئے خزانہ اور کمپنی امور کی مرکزی وزیر محترمہ نرملا سیتا رمن نے اعلان کیا کہ جی ایس ٹی کے عمل کو مزید آسان بنایا جارہا ہے۔مال کے سپلائر کے لئے چھوٹ کی حد 20 لاکھ روپے سے بڑھاکر 40 لاکھ روپے کئے جانے کی تجویز ہے۔


    انہوں نے کہا‘‘جن ٹیکس دہندگان کا سالانہ کاروبار پانچ کروڑ روپے سے کم ہے ، وہ سہ ماہی ریٹرن داخل کرائیں گے۔چھوٹ بزنس والوں کو ریٹرن تیار کرنے کے لئے مفت اکاؤنٹنگ سافٹ ویئر دستیاب کرایا گیا ہے۔پوری طرح خود کار جی ایس ٹی ریٹرن موڈیول نافذ کیا جائے گا۔ ایک ٹیکس دہندہ کے لئے متعدد ٹیکس کھاتوں کی جگہ ایک کھاتہ لایا جائے گا۔


    بجٹ میں ایک ایسا الیکٹرانک انوائس سسٹم شروع کئے جانے کی تجویز ہے جس میں انوائس کی تفصیلات جاری کئے جانے کے وقت ایک مرکزی نظام میں منتقل ہوجائیں گی۔ محترمہ نرملا سیتا رمن نے کہا‘‘بعد میں یہ ٹیکس دہندگان کا ریٹرن پہلے سے داخل کرانے کے لئے بھرا جائے گا۔ کسی علاحدہ ای- وے بل کی ضرورت نہیں ہوگی۔ جنوری 2020 سے شروع کئے جانے والے الیکٹرانک انوائس سسٹم سے قانون پر عمل کرنے کا بوجھ کافی کم ہوجائے گا ۔ ’’


    وزیر خزانہ نے کہا کہ جی ایس ٹی کے نفاذ سے بالواسطہ ٹیکس کے منظر نامے میں کافی تبدیلی آئی ہے۔اس کو ‘‘زبردست اصلاح’’ قرار دیتے ہوئے محترمہ نرملا سیتا رمن نے کہا کہ جی ایس ٹی نظام نے مرکز اور ریاستوں کو یکجا کیا ہے اور نتیجتاً 17 ٹیکس اور 13 سیس کو ایک بنادیا گیا ہے اور شرحوں کی کثرت کو فوراً چار بنا دیا گیا ہے۔ انہوں نے کہا ‘‘تقریباً تمام اشیائے صارفین کی شرحوں میں کمی آئی ہے۔ دسیوں ریٹرنس کی جگہ ایک ریٹرن لایا گیا ہے۔ ٹیکس کے محکموں کے ساتھ ٹیکس دہندگان کے رابطوں کو کم کیا گیا ہے۔سرحد پر جانچ میں کمی لائی گئی ہے۔سامان آزادی کے ساتھ ایک ریاست سے دوسری ریاست میں جاتا ہے جس سے وقت اور توانائی کی بچت ہوتی ہے۔ انہوں نے کہا کہ ‘ایک ملک ایک ٹیکس ایک بازار’ کا خواب پورا ہوا ہے۔


    جی ایس ٹی کونسل کی تعریف کرتے ہوئے وزیر خزانہ نے کہا کہ کونسل مرکز اور ریاستوں نے جی ایس ٹی کے ابتدائی مرحلے کے دوران مشکل مسائل کو حل کرنے کے لئے سرگرمی کے ساتھ کام کیا ہے۔ محترمہ نرملا سیتا رمن نے کہا کہ جی ایس ٹی شرحوں میں کافی کمی لائی گئی ہے۔ جہاں پر کہ تقریباً 92 ہزار کروڑ روپےسالانہ کی راحت دی گئی ہے۔


    سب کا وشواس وراثت تنازعہ حل اسکیم


    جی ایس ٹی نظام سے قبل کے التوا کے شکار بڑی تعداد میں مقدموں کے بارے میں وزیر موصوف نے کہا کہ سامان اتارنے اور کاروبار کو آگے چلنے دینے کی ضرورت ہے۔ کیونکہ سروس ٹیکس اور اکسائز کے مقدموں میں 3.75 لاکھ کروڑ روپیہ پھنسا ہوا ہے۔


    بجٹ میں تنازعہ کے حل اور راحت دینے کی اسکیم ہے جس کو ‘‘سب کا وشواس وراثت تنازعہ حل اسکیم ،2019’’ کہا گیا ہے۔ اس کے ذریعہ ان مقدموں کو بہت جلد ہی بند کیا جاسکے گا۔ اس اسکیم کے تحت دی جانے والی راحت متعلقہ ٹیکس کے بقایا جات کے مطابق رضا کارانہ طریقہ سے ظاہر کئے جانے کے معاملوں کو چھوڑ کر دیگر معاملوں میں ٹیکس کی بقایا رقم کی 40 فی صد سے لے کر 70 فی صد تک ہوسکتی ہے ۔ اس اسکیم میں سود اور جرمانے کی ادائیگی سے بھی راحت دی گئی ہے۔ اس اسکیم کے تحت جس شخص کو بری الذمہ قرار دیا جائے گا اس کے خلاف قانونی چارہ جوئی نہیں ہوگی۔


    کسٹمز ڈیوٹی


    کسٹم ڈیوٹی کے بارے میں وزیر خزانہ نے کہا کہ ا س سلسلہ میں تجاویز کے مقاصدمیں ملک کی سرحدوں کا تحفظ ، میک ان انڈیا کے ذریعہ زیادہ گھریلو اضافی قیمت حاصل کرنا، درآمدات پر انحصار کو کم کرنا ، ایم ایس ایم ای سیکٹر کا تحفظ صاف ستھری توانائی کو فروغ دینا ، غیر ضروری درآمدات کو روکنا اور خامیوں کو دور کرنا شامل ہے۔ ایک قومی ترجیح اور فوری ضرورت کے طور پر دفاعی جدید کاری اور اپ گریڈیشن کا ذکر کرتے ہوئے آج بجٹ میں ایسے دفاعی آلات کی برآمدات پر بنیادی کسٹم ڈیوٹی سے چھوٹ کی تجویز ہے۔ جو ہندستان میں تیار نہیں کئے جارہے ہیں۔


    میک ان انڈیا کو ایک مقصود قرار دیتے ہوئے وزیر خزانہ نے کچھ آئٹموں پر بنیادی کسٹم ڈیوٹی میں اضافہ تجویز پیش کی تاکہ گھریلو صنعت کو برابری کی سطح کے مواقع فراہم کرائے جاسکیں۔ ان آئٹموں میں پی وی سی، کاجو، فائنل فلورنگ ،ٹائلس ، میٹل فیٹنگس، فرنیچر کے لئے ماؤنٹنگس ، آٹو پارٹس ،کچھ قسم کی سینتھیٹک ربڑ،ماربل سلیبس ، آپٹیکل فائبر کیبل ، سی سی ٹی وی کیمرہ، آئی پی کیمرہ، ڈیجیٹل اور نیٹ ورک ویڈیو ریکارڈرس شامل ہیں۔ انہوں نے ایسے کچھ الیکٹرانک آئٹموں پر کسٹم ڈیوٹی سے چھوٹ واپس لینے کی تجویز پیش کی جنہیں اب ہندستان میں تیار کیا جارہا ہے۔ گھریلو پبلشنگ اور چھپائی کی صنعت کی حوصلہ افزائی کے لئے درآمد شد ہ کتابوں پر 5 فی صد کسٹم ڈیوٹی لگائی جائے گی۔


    گھریلو مینوفیکچرنگ کو مزید فروغ دینے کے لئے بجٹ میں کچھ کچھ مال اور مشینری پر کسٹم ڈیوٹی کم کرنے کی تجویز ہے۔ ان میں سی آر جی او شیٹ ، ایمارفس ایلایے ربن، ایتھلین ڈائیکلو رائیڈ ، پروپلین آکسائیڈ ،کوبالٹ میٹ ، نافتھا، گل فائبر س کے کچھ ان پٹس ،مصنوعی گردہ تیار کرنے لئے ان پٹس اور ڈسپوزیبل اسٹریلائزر ڈائلایزر اور ایٹمی پاور پلانٹ کے لئے ایندھن شامل ہیں۔ وزیر خزانہ نے بجلی سے چلنے والی گاڑیوں کو مزید فروغ دینے کے لئے بجلی کی گاڑیوں کے کچھ حصوں پرزوں پر چھوٹ کا اعلان کیا ہے۔


    پیٹرول او ر ڈیزل پر ڈیوٹی اور سیس


    بجٹ میں پیٹرول او رڈیزل پر خصوصی اضافی ایکسائز ڈیوٹی اور روڈ اینڈ انفرااسٹرکچر سیس دونوں میں ایک روپیہ فی لیٹر اضافے کی تجویز ہے ۔ وزیر خزانہ نے کہا کہ ‘‘خام تیل کی قیمتوں میں نرمی آئی ہے۔ جس سے مجھے پیٹرول پر ایکسائز ڈیوٹی اور سیس پر نظر ثانی کا موقع ملا۔


    محترمہ نرملا سیتا رمن نے سونے اور دیگر قیمتوں دھاتوں پر کسٹم ڈیوٹی 10 فی صد سے بڑھاکر 12.5 فی صد کرنے کا بھی اعلان کیا۔


    بجٹ میں متعلقہ شعبے کو راحت فراہم کرانے کے لئےخام اور نصف تیار چمڑے پر ایکسپورٹ ڈیوٹی کو معقول بنائے جانے کی بھی تجویز ہے۔


    تمباکومصنوعات اور کروڈ پر ڈیوٹی


    محترمہ نرملا سیتا رمن نے کہاکہ تمباکو مصنوعات اور کروڑ پرقومی آفات اور متعلقہ ڈیوٹی لگائی گئی ہےجس کے بارے میں کچھ معاملوں میں کہا گیا ہے کہ ان آئٹموں پر کوئی بنیادی ایکسائز ڈیوٹی نہیں ہے۔ اس مسئلے کو حل کرنے کے لئے بجٹ میں تمباکو مصنوعات اور کروڈپر ایک معمولی ایکسائز ڈیوٹی لگانے کی تجویز ہے۔


    وزیر خزانہ نے کسٹمز ایکٹ میں چند اصلاحات کی بھی تجویز پیش کی ہے۔ انہوں نے کہا کہ ‘‘حالیہ رجحان سے ظاہر ہوتا ہے کہ کچھ فرضی کمپنیاں غلط رعایتیں اور ایکسپورٹ کےمحرکات حاصل کرنے کے لئے غلط طریقے اختیار کررہی ہیں۔’’انہوں نے اعلان کیا کہ 50 لاکھ روپے سے زیادہ والے ڈیوٹی فری اسکرپس اور ڈرا بیک کی سہولت کا غلط استعمال ایک قابل گرفت اور غیر ضمانتی جرم ہوگا۔


    **************


    م ن۔ ا گ ۔ ج۔


    U-2833


    

    
    (Release ID: 1577425) Visitor Counter : 17