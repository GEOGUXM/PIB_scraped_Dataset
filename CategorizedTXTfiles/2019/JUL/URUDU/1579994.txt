      وزارت خزانہ

      اٹل پنشن یوجنا
      Posted On: 23 JUL 2019 5:35PM by PIB Delhi


    نئی دہلی،23؍جولائی،خزانے اور کارپوریٹ امور کے وزیر مملکت جناب انوراگ سنگھ ٹھاکر نے آج راجیہ سبھا میں ایک سوال کا تحریری جواب دیتے ہوئے ایوان کو مطلع کیا کہ اٹل پنشن یوجنا (اے پی وائی) حکومت ہند کی ایک اسکیم ہے، جسے 9 مئی 2015 کو تمام ہندوستانیوں، خاص طور پر غریبوں ، محروم افراد اور غیر منظم سیکٹر کے ورکروں کے لئے یکساں سماجی سکیورٹی نظام قائم کرنا ہے۔ اے پی وائی یکم جون 2015 کو نافذ ہوگئی تھی اور یہ 18 سے 40 سال کی عمر کے ایسے تمام ہندوستانی شہریوں کے لئے کھلی ہے جن کے پاس بینک میں یا ڈاکخانے میں سیونگ اکاؤنٹ موجود ہیں۔


    اٹل پنشن یوجنا جون 2015 کے تحت اس کے آغاز کے بعد 4 سال کے عرصے میں 3 جولائی 2019 تک 1.68 کروڑصارفین کا اندراج کیا جاچکا ہے۔


    اے پی وائی کو پی ایف آر ڈی اے کے ذریعے چلایا جارہا ہے اور اس نے اسکیم کے بارے میں بیداری پیدا کرنے کی خاطر کئی اقدامات کئے ہیں۔ کچھ اقدامات مندرجہ ذیل ہیں:

      * اخباروں اور الیکٹرانک میڈیا میں وقفے وقفے سے اشتہارات۔
      * بینک کے برانچ عہدیداروں ؍ بینکنگ کے نمائندوں کو مختلف تربیتی پروگراموں کے ذریعے صلاحیت سازی ، تاکہ اسکیم اور اس کے فوائد کے بارے میں معلومات کو امکانی اور اہل لوگوں تک پہنچایا جاسکے۔
      * بینکوں کے ذریعے ان کی اسکیموں کے بارے میں بیداری پیدا کرنے کی خاطر ٹاؤن ہال کی میٹنگوں اور ایس ایل بی سی کی میٹنگوں میں شرکت۔
      * ملک بھر میں اٹل پنشن یوجنا کے نفاذ کی پیش رفت کا جائزہ لینے کے لئے بینک عہدیداروں کے ساتھ وقفے وقفے سے میٹنگیں منعقد کرنا۔
      * پی ایف آر ڈی اے پرزور طریقے سے تمام اے پی وائی خدمات فراہم کرنے والوں ( بینکوں اور ڈاک خانوں) کو مشورہ دیتا ہے کہ وہ امکانی صارفین تک رسائی کے لئے اسکیم کو فروغ دینے کی پوری کوشش کریں۔

    اٹل پنشن یوجنا (اے پی وائی) کو مرکزی حکومت نے 9 مئی 2015 کو جاری کیا تھا تاکہ غیر منظم سیکٹر میں کام کرنے والے لوگوں کے عمر دراز ہونے اور ایسے لوگوں کو ، کسی سماجی سکیورٹی اسکیم کے تحت نہیں آتے، پنشن کا فائدہ دیا جاسکے۔


    ۔۔۔۔۔۔۔۔۔۔۔۔۔۔


    (م ن-وا- ق ر)


    U- 3 359

    
    
    (Release ID: 1579994) Visitor Counter : 4
    
    
      Read this release in: English , Bengali
    
    
    

*