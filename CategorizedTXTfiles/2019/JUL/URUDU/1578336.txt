      ریلوے کی وزارت

      ریلوے اسٹیشنوں کی جدید کاری کے لئے امکاناتی مطالعات
      Posted On: 10 JUL 2019 5:01PM by PIB Delhi


    نئی دلّی، 10 جولائی/ ریلوے اور تجارت و صنعت کے مرکزی وزیر جناب پیوش گوئل نے گزشتہ رو ایک تحریری جواب میں لوک سبھا کو مطلع کیا کہ ریلوے کی وزارت مختلف ایجنسیوں کے ذریعہ ریلوے اسٹیشنوں کی تکنیکی۔ اقتصادی افادیت کا مطالعہ کر رہی ہے۔ امکانی افادیت پر مبنی مطالعات سے اخذ کردہ نتائج کی روشنی میں ریلوے اسٹیشنوں کو مرحلہ وار پیمانے پر از سر نو فروغ دیا جائے گا، خاص طور پر وہ اسٹیشن جو اہم شہروں میں واقع ہیں، یا جہاں تیرتھ یاترا اور اہم سیاحتی مقامات ہیں۔ریلوے اسٹیشنوں کی جدید کاری پر آنے والی لاگت ریلوے اسٹیشنوں کے اندر اور اسٹیشنوں کے گرد و نواح کی زمین اور زمین کے اوپر فضا میں واقع جگہ کے تجارتی استعمال سے پوری کی جائے گی۔ ریلوے اسٹیشنوں کی از سر نوجدید کاری مالی دستیابی کی بنیاد پر کی جا رہی ہے۔ فی الحال از سر نو تجدید کاری گاندھی نگر (گجرات) اور حبیب گنج (بھو پال) کے اسٹیشنوں پر کی جا رہی ہے۔ گومتی نگر، چار باغ (لکھنؤ) اور پوڈو چیری اسٹیشنوں کی از سر نو تجدید کاری کے لئے ٹھیکے دے دیئے گئے ہیں۔


    ان اسٹیشنوں کی جن سہولیات کو فراہم کرائے جانے کی تجویز ہے ان میں اسٹیشنوں کے احاطے میں بھیڑ بھاڑ سے مبرا داخلہ / نکاسی،مسافروں کے آنے اور جانے کے لئے الگ الگ راستے، بے تحاشہ بھیڑ بھاڑ کے بغیر آمد و رفت کے لئے کافی راستے، شہر کے دونوں جانب مربوط راستے، جہاں کہیں ممکن ہو سکے، دیگر ٹرانسپورٹ ذرائع مثلاً بس، میٹرو وغیرہ سے مربوط کرنا، یوزر فرینڈلی بین الاقوامی سائن بورڈ، واضح طور پر روشن علاقہ اور پارکنگ کے علاوہ مسافروں کو اتارنے اور لینے کے لئے معقول انتظامات بھی ان میں شامل ہیں۔


    ۔۔۔۔۔۔


    U.3031

    
    
    (Release ID: 1578336) Visitor Counter : 3
    
    
      Read this release in: English , Bengali