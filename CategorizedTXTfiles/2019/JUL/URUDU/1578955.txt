      امور صارفین، خوراک اور عوامی تقسیم کی وزارت

      آدھار کو راشن کارڈ کے ساتھ جوڑنا
      Posted On: 16 JUL 2019 4:04PM by PIB Delhi


    نئی دہلی، 16 جولائی2019 ؍صارفین کے امور خوراک اور سرکاری نظام تقسیم کے وزیر مملکت جناب دنوے راؤ صاحب دادا راؤنے لوک سبھا میں آج تحریری جواب میں بتایا کہ میڈیا میں اس طرح کی کچھ رپورٹیں سامنے آئی ہیں، جن میں کہا گیا ہے کہ آدھار کو راشن کارڈوں کے ساتھ نہیں جوڑا گیا ہے، جس کی وجہ سے این ایف ایس اے کے تحت مستفیدین کو اپنا اناج کا کوٹا جس کے وہ حقدار ہیں حاصل کرنے میں مشکلات کا سامنا ہے اور آدھار کو راشن کارڈ کے ساتھ نہ جوڑنا ہی واحد مشکل کی ایک وجہ ہے۔ ا س سلسلے میں ریاستی حکومتوں سے دستیاب رپورٹوں اور موصولہ اطلاع کے مطابق بھکمری کی وجہ سے ہونے والی اموات کی میڈیا رپورٹوں میں لگائے گئے الزامات کے ثبوت فراہم نہیں کرائے گئے ہیں۔


    مزید یہ کہ محکمے کے ذریعے آدھار قانون 2016ء ایس او نمبر371[ای]بتاریخ 08فروری 2017ء[وقتاًفوقتاً کی گئی ترمیم]کی دفعہ7 کے تحت نوٹیفیکیشن کی شقیں جاری کی گئی ہیں۔قومی فوڈ سیکورٹی ایکٹ 2013ء [این ایف ایس اے]کے تحت وہ تمام مجاز مستفیدین رعایتی داموں پر غذائی اجناس حاصل کرنے کے مستحق ہیں، جن کے پاس آدھار نمبر نہیں ہیں یا آدھار کے لئے ابھی تک انہوں نے اندراج نہیں کرایا ہے،لیکن وہ رعایتی داموں پر اناج کے فراہمی کے خواہش مند ہیں ، وہ 03 ستمبر 2019ء تک آدھار انرولمنٹ کے لئے ایک درخواست دیں اور آدھار کو راشن کارڈوں کے ساتھ جوڑیں۔ مستفیدین این ایف ایس اے کے تحت استفادہ کنندگان کی صحیح شناخت اور رعایتی داموں پر اناج کی فراہمی بجا طور پر حاصل کر نے کو یقینی بنائیں۔


    اس محکمے نے بذریعہ خط مورخہ 24 اکتوبر2017ء کو تمام ریاستوں؍ مرکز کے زیر انتظام علاقوں کو ہدایات جاری کی ہیں کہ آدھار نمبر نہ رکھنے کی بنیاد پر ہی استفادہ کرنے والا ایک شخص ؍کنبہ، مجاز مستفیدین؍کنبوں کی فہرست سے ہٹایا دیاجائے گا اور اسے نیٹ ورک؍کنکٹی ویٹی لنکنگ معاملوں ؍مستفید ہونے والے شخص کی خراب بایومیٹرک یا دیگر تکنیکی وجوہات کی وجہ سے بایومیٹرک آدھار کے تصدیق نہ ہونے کی وجہ سے این ایف ایس اے کے رعایتی داموں پر اناج یاخوراک کی سبسڈی کی نقد منتقلی سے محروم نہیں کیا جائے گا۔اس محکمے نے بذریعہ خط مورخہ 08 نومبر 2018ء کو تمام ریاستوں اور مرکز کے زیر انتظام علاقوں کی انتظامیہ کو دوبارہ ہدایات جاری کی ہیں کہ بایومیٹرک آدھار تصدیق نہ ہونے کی وجہ سے استفادہ حاصل کرنے والے مستحق کسی بھی شخص کو این ایف ایس اے کے تحت غذائی اجناس سے محروم نہیں کیاجائے گا، جس کا وہ حقدار ہے۔


    *******


    م ن۔ح ا۔ن ع


    (16-07-19)


    U: 3153

    
    
    (Release ID: 1578955) Visitor Counter : 14
    
    
      Read this release in: English , Marathi , Bengali