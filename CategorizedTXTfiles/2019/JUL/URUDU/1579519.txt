      پیٹرولیم اور قدرتی گیس کی وزارت

      دھرمیندر پردھان نے کہا ہے کہ 50 کھرب ڈالر کی معیشت بنانے کے لئے محفوظ، مؤثر، سستی اور پائیدار توانائی کو یقینی بنانا ہوگا
      Posted On: 19 JUL 2019 1:03PM by PIB Delhi


    نئی دہلی،19؍جولائی،پیٹرولیم اور قدرتی گیس ، اسٹیل کے مرکزی وزیر دھرمیندر پردھان نے کہا ہے کہ 50 کھرب ڈالر کی معیشت بنانے کے لئے محفوظ ، مؤثر ، سستی اور پائیدار توانائی کو یقینی بنانا ہوگا۔ آج نئی دہلی میں سی ای ای ڈبلیو کے ایک کلیدی پروگرام میں توانائی کے اُفق 2019 کے موضوع پر کلیدی خطبہ دیتے ہوئے انہوں نے ، اُن رجحانات پر روشنی ڈالی جو بھارت کی توانائی کی منتقلی کے لئے بہت اہم ہیں۔ وزیر موصوف نے کہا کہ ہمیں جغرافیائی سیاست کی وجہ سے توانائی کی مارکیٹ میں اتار چڑھاؤ سے نمٹناہوگا اور عالمی سطح پر ایک اہم رول ادا کرناہوگا۔ انہوں نے کہا کہ نقل وحمل میں تبدیلی ہورہی ہے اور ہمیں بھارت کے لئے ایک نقشہ راہ متعین کرنا ہوگا۔ کاروباریوں کو رکاوٹوں کے لئے تیار رہنے کے لئے خبردار کرتے ہوئے انہوں نے کہا کہ رکاوٹوں کے ایسے رجحانات سامنے آئیں گے ، جن کے لئے بالکل نئے طریقے سے سوچنے کی ضرورت ہے۔ انہوں نے کہا کہ جس طرح مستقبل کی ریفائنریوں کو مصنوعات کو تبدیل کرنے اور اگر ضرورت پڑے تو ، پیٹروکیمیکل کی پیداوار کے لئے لچکدار روئیہ اپنانے کا اظہار کرنا ہوگا۔ کام کے مستقبل اور ہنر مند افرادی قوت تیار کرنے کے بارے میں وزیر موصوف نے کہا کہ تنظیموں اور ملکو کو اپنے شہریوں کی تیاری اور کسی بھی رخنہ اندازی کے لئے ان کی طرف سے رکاوٹوں کے خلاف کارروائی کرنے کے لئے تیار رہنا ہوگا۔


    جناب پردھان نے کہا کہ ہم ایک ایسی دنیا میں رہتے ہیں جو توانائی میں بڑی تبدیلی کی کگار پر ہے۔ بھارت دنیا میں سب سے زیادہ تیزی سے ترقی کرنے والی بڑی معیشتو ں میں سے ایک ہے اور عالمی سطح پر توانائی کا استعمال کرنے والا تیسرا سب سے بڑا ملک ہے اور اسے حقیقتاً توانائی میں تبدیلی کا سامنا ہے۔ انہوں نے کہا کہ پچھلے پانچ برسوں کے دوران بھارت کی شاندار ترقی مختلف اقتصادی اور سماجی سرگرمیوں پر مبنی پالیسی اصلاحات کی سیریز کے حاصل کیا گیا ہے۔ ہماری حکومت سب کی شمولیت والی ، جامع اور پائیدار ، اعلیٰ اقتصادی ترقی کے لئے عہد بستہ ہے۔ ہم ایک ایسے مشن موڈ پر کام کررہے ہیں ، جو بھارت کو 2024 تک 50 کھرب ڈالر کی معیشت بنانے میں کام کرے گی۔


    بھارت کی توانائی کی منتقلی کے اہم رجحانات کی نشاندہی کرتے ہوئے جناب پردھان نے کہا کہ محفوظ ، مؤثر ، سستی اور پائیدار توانائی کو 50 کھرب ڈالر کی معیشت کو آگے بڑھانے کے لئے یقینی بنانا ہوگا۔ انہوں نے کہا بھارت کی توانائی کے استعمال میں 2035 تک 4.2 سالانہ ترقی کا اندازہ لگایا گیا ہے جو دنیا کی تمام بڑی معیشتوں سے زیادہ تیز تر ہے۔ 2017 میں بھارت توانائی کی مانگ میں 754 ملین ٹن تیل کے برابر اضافہ ہوا ہے لیکن بھارت میں دنیا کے دیگر ملکوں کے مقابلے توانائی کا فی کس استعمال اب بھی کافی کم ہے۔ عالمی توانائی کی کل مانگ میں ایک اندازے کے مطابق تیز تر اقتصادی ترقی کی بنیاد پر 2040 تک 11 فیصد کا اضافہ ہونے کی امید ہے۔ ہماری توانائی کی ضروریات کی پیچیدہ اور تیزی سے اضافے کی نوعیت کو دیکھتے ہوئے ہمیں توانائی کے ان تمام وسائل پر انحصار کرنا ہوگا جو محفوظ ، مؤثر ، سستی اور پائیدار ہوں۔ کوئلہ ، تیل ، گیس ، بائیو ایندھن ، ایٹمی توا نائی ، پن بجلی ، شمسی اور بادی توانائی کا بامعنی تعاون ضروری ہے۔


    وزیر موصوف نے کہا کہ جغرافیائی سیاست کی وجہ سے ہمیں توانائی کی مارکیٹ میں اتار چڑھاؤ سے نمٹنا ہوگا اور عالمی سطح پر اہم رول ادا کرنا ہوگا۔ انہوں نے کہا کہ سپلائی کی جانب توانائی کی جغرافیائی سیاست اور اپنے قابو سے باہر کے عناصر کے اثرات موجودہ رجحان کو شکل دینے میں بہت سرگرم رہے ہیں۔ بھارت جغرافیائی سیاست کے منظر نامے کو طے کرنے اور آگے بڑھتے ہوئے خام تیل کی سپلائی میں اپنے مفادات کا تحفظ کرنے کی خاطر بھارت کو سرگرم رول جاری رکھنا ہوگا۔ انہوں نے کہا کہ پچھلے پانچ برسوں میں عالمی برادری کے ساتھ ہمارے تعلقات میں کئی گنا اضافہ ہوا ہے اور بھارت توانائی کا استعمال کرنے والے ایک بڑے ملک کے طور پر اثر انداز ہونے والی ایک اہم ملک کے طور پر ابھرا ہے۔بھارتی کمپنیاں بیرونی ملکوں میں توانائی کی کمپنیوں کے اثاثے حاصل کررہی ہیں۔


    جناب پردھان نے کہا کہ حرکت پذیری کی منتقلی میں ہمیں بھارت کے لئے ایک نقشہ راہ مرتب کرنا ہوگا۔ استعمال کے نقطہ نظر سے اب رجحان میں تیزی سے تبدیلی آرہی اور یہ صاف ایندھن کی جانب بڑھ رہا ہے۔ گیس پہلے ہی ایک تبدیل شدہ ایندھن کے طور پر مقبول ہوچکی ہے اور بھارت میں توانائی کے مجموعی استعمال میں گیس کی حصہ داری میں اضافہ ہورہا ہے۔ ہم جلد ہی یعنی 2020 تک بی ایس -6 کو اپنانے کے لئے تیار ہیں اور جلد ہی 75 فیصد ملک میں گیس کی خردہ فروخت کا نیٹ ورک تیار ہوجائے گا۔ اس سے پہلے اس ہفتے میں نے کہا ہے کہ ای وی ایک ترجیح ہے ، لیکن ایندھن کی بڑھتی ہوئی ضروریات کو بی ایس- 6 گریڈ کے پیٹرول اور ڈیزل ، سی این جی اور بائیو فیول کے ساتھ ای ویز کے ذریعے پورا کیا جانا چاہئے ۔


    جناب پردھان نے کہا کہ کاروباریوں کو رخنہ اندازی کے لئے تیار رہنا ہوگا۔ اس طرح کی رکاوٹوں کے رجحانات سامنے آئیں گے جس میں مستقبل کی ریفائنریوں ، جیسے نئی سوج کی ضرورت ہوگی اور پیٹرو کیمیکل کی پیداوار میں لچک پیدا کرنی ہوگی ۔مستقبل کے کام اور افرادی قوت تیار کرنے کی ضرورت کے بارے میں جناب پردھان نے کہا کہ تنظیموں اور ملک کو ہنر مندی کی تیاریوں کا جائزہ لینا چاہئے اور انہیں رکاوٹوں کے لئے تیار کرنے کی خاطر ایکشن لینا چاہئے ۔ انہوں نے کہا کہ ہمیں کم صلاحیت والے ورکروں پر توجہ مرکو ز کرنی ہوگی۔


    وزیر موصوف نے کہا کہ پیٹرولیم اور قدرتی گیس کی وزارت سیکٹر میں ’’اصلاح ، کارکردگی اور تبدیلی‘‘ کے لئے اپنی کوششیں جاری رکھے گی۔ حکومت نے تلاش اور پیداوار ریفائنری ، فروخت ، قدرتی گیس اور بین الاقوامی تعاون کے شعبوں میں دور رس نتائج کے حامل اقدامات کئے ہیں۔ انہوں نے کہا کہ آج توانائی کا استعمال کرنے والے بھروسے مند ملک کے طور پر بھارت کی آواز لوگ غور سے سن رہے ہیں۔ ہم تیل سپلائی کرنے والے ملکوں کو مناسب اور بھروسے مند قیمت کے لئے رضامند کرنے پر تیار ہوگئے ہیں ۔ ہم نے اوپیک اور اس کے رکن ملکوں کے ساتھ ایشین پریمیم ختم کرنے کے لئے ذمہ دارانہ قیمت کے معاملے کو اٹھایا ہے۔بھارت اور امریکہ نے پچھلے سال توانائی کی کلیدی ساجھیداری قائم کی ہے۔ امریکہ کے ساتھ ہم نے قدرتی گیس پر بھی ایک مشترکہ ٹاسک فورس تشکیل دی ہے جس کا مقصد بھارت کی توانائی کے وسائل میں گیس کی حصہ داری میں اضافہ کرنا ہے۔ وزیر موصوف نے کہا کہ توانائی کے شعبے میں سپلائی اور مانگ کے درمیان بڑھتا ہوا فرق ناگزیر ہے اور توانائی کے موجودہ وسائل میں ہمیں زیادہ اختراعی اور سرمایہ کاری کو فروغ دینے کی ضرورت ہے۔


    ۔۔۔۔۔۔۔۔۔۔۔۔۔۔۔


    U- 32 68

    
    
    (Release ID: 1579519) Visitor Counter : 6
    
    
      Read this release in: Hindi , English , Malayalam