      وزارتِ تعلیم

      اعلیٰ تعلیم پر خصوصی توجہ مرکوز کرنے کے لئے حکومت نے متعدد اقدامات کئے ہیں : وزیر فروغ ِ انسانی وسائل
      Posted On: 25 JUL 2019 5:03PM by PIB Delhi


    نئی دہلی، 25 جولائی / انسانی وسائل کی ترقی و فروغ کے وزیر ڈاکٹر رمیش پوکھریال ‘ نشنک ’ نے آج راجیہ سبھا میں ایک تحریری جواب میں بتایا ہے کہ حکومت نے اعلیٰ تعلیم پر خصوصی توجہ مرکوز کرنے کے لئے درج ذیل اقدامات کئے ہیں :

     1. اوپن اور فاصلاتی تعلیم کے لئے نیا یونیورسٹی گرانٹس کمیشن ( یو جی سی ) ریگو لیشن جاری کیا ہے ، جس کے تحت مقتدر ادارے فاصلاتی طریقے سے تعلیم کی پیشکش کر سکتے ہیں ۔
     2. آئی سی ٹی ٹیکنا لوجی کا استعمال – نو جوان اور جستجو کے حامل اذہان کے لئے مطالعات پر مبنی ویب ، جس کے تحت ایکٹیو لرننگ فراہم کی جاتی ہے ۔ اس پورٹل کی پہنچ عوام تک ہے تاکہ وہ اچھی اور عمدہ تعلیم حاصل کر سکیں ۔
     3. مزید مرکزی سرمایہ والے اداروں کا قیام ۔
     4. ریاستی حکومتوں کو ادارہ کھولنے کے لئے حوصلہ افزائی ۔ اس کے لئے راشٹریہ اُچتر سکشا ابھیان ( آر یو ایس اے ) چلایا گیاہے ، جس کا مقصد اعلیٰ تعلیم میں مساوات ، رسائی اور عمدگی کو فروغ دینا ہے ۔ یہ اسکیم خود مختار کالجوں کو یونیورسٹی میں بدلنے ، کالجوں کو یکجا ہوکر یونیورسٹی کی شکل لینے ، نئے پیشہ ورانہ کالجو ں کا قیام اور جن علاقوں میں کالج نہیں ہے ، وہاں ایسا کرنے کے عمل کی حوصلہ افزائی کرتی ہے نیز یونیورسٹیوں اور کالجوں کو گرانٹس بھی فراہم کرتی ہے تاکہ وہ اپنی صلاحیتیں بڑھا سکیں ۔
     5. تعلیم کی لاگت میں مدد دینے کے لئے مزید اسکالر شپ پروگرام متعارف کرائے گئے ہیں ۔

    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    U. No. 3428

    
    
    (Release ID: 1580341) Visitor Counter : 7
    
    
      Read this release in: English
    
    
    

5.