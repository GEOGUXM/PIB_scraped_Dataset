      وزارت خزانہ

      اقتصادی جائزے میں چاق و چوبند طریقے سے کام کرنے والےعدالتی نظام میں سرمایہ کاری کی سفارش،
      
      ایسا کرنے پر اقتصادی مضمرات حاصل ہوں گے اور کثیر پہلوئی سماجی اثرات مرتب ہوں گے
      
      Posted On: 04 JUL 2019 12:53PM by PIB Delhi


    نئی دہلی، 04 جولائی 2019؍خزانہ اور کمپنی امور کی وزیر محترمہ نرملا سیتا رمن نے آج پارلیمنٹ میں 19-2018 ء کا اقتصادی جائزہ پیش کیا۔اقتصادی حکمرانی اور قانون کی حکمرانی کے تعلق کو اس کے باب معنونہ ‘‘متسیہ نیائے کا خاتمہ: نچلی عدلیہ کی صلاحیت کس طرح بہتربنائی جائے’’میں سروے کا کہنا ہے کہ ایز آف ڈوئنگ بزنس ، درجہ بندی میں بہتر پوزیشن حاصل کرنے کے راستے میں ٹھیکے کا نفاذ اب بھی سب سے بڑی رکاوٹ ہے۔ٹھیکوں کے نفاذ میں ہونے والی تاخیر اور کام نمٹانے میں جو وقت صرف ہوتا ہے ، وہ واضح طورپر بھارت میں ایز آف ڈوئنگ بزنس کے راستے میں واحد سب سے بڑی رکاوٹ ہے۔‘‘عدالتی نظام کے تحت 3.5کروڑ مقدمات کے التوا میں پڑے ہونے کے لحاظ سے یہ کوئی تعجب خیز بات نہیں ہے۔ اس مسئلے کا بیشتر جماوڑا ضلعی اور ذیلی عدالتوں میں ہے، جہاں 87.5 مقدمات التوا میں پڑے ہوئے ہیں۔سروے میں کہا گیا ہے کہ اس پہلو پر اصلاح کی توجہ مرکوز ہونی چاہئے۔ سروے میں اشارہ کیا گیا ہے کہ اقتصادی نمو اور سماجی امن وامان کے راستے میں سب سے بڑی رکاوٹ قانونی نظام میں تھوڑی سی سرمایہ کاری کرکے دور کی جاسکتی ہے۔


    19-2018کے اقتصادی سروے میں یہ بات نمایاں طورپر کہی گئی ہے کہ حکومت کی جانب سے دیوالیہ پن اور دیوالیہ قرار دیئے جانے سے متعلق کوڈ کے اثرات اور گڈس اینڈ سروسز ٹیکس کو اپنانے کی کوششوں نے بھارت میں ایز آف ڈوئنگ بزنس کے عمل کو آسان بنایا ہے۔ یہ وہ ملک ہے، جس نے عالمی بینک کی 2019 کی ایز آف ڈوئنگ بزنس کی درجہ بندی میں ترقی کرنے والے ممالک میں سب سے بہتر کارکردگی کا مظاہرہ کرتے ہوئے اپنی درجہ بندی کو گزشتہ چار برسوں کے دوران 142ویں مقام سے اوپر اٹھ کر 77ویں مقام پر پہنچا دیا ہے ۔


    اقتصادی جائزے میں کہا گیا ہے کہ‘‘اثر انگیزی کے حصول کے لئے مہمیزی عمل اور ایڈیشنل ججوں کا تقرر پانچ برسوں میں مقدمات کو نمٹانے کے لئے درکار ہے اور صلاح دی گئی ہے کہ تعداد زیادہ ہے، تاہم اسے حاصل کیا جاسکتا ہے۔’’سروے میں نتیجہ نکالایا گیا ہے کہ درکار اقتصادی اور سماجی سہولتوں کی فراہمی کے بعد کام کرنے والا چاق و چوبند نظام بہت اچھا نظام ہوگا اور یہی بھارت میں سب سے بہتر سرمایہ کاری ہوگی۔ تاہم سروے میں یہ بات کہی گئی ہے کہ روایتی یقین کے برعکس یہ مسئلہ ایسا نہیں ہے، جسے حل نہ کیاجاسکے۔ اس دستاویز میں کہا گیا ہے کہ 100 فیصد مقدمات نمٹانے کی شرح (یعنی جہاں عدالتوں میں کوئی مقدمہ التوا میں نہ ہو) حاصل کی جاسکتی ہے اور اس کے لئے نچلی عدالتوں میں محض 2279 جج حضرات درکار ہوں گے، ہائی کورٹوں میں 93 جج درکار ہوں گے اور سپریم کورٹ میں صرف ایک جج درکا رہوگا۔ یہ سب تعداد پہلے سے منظور شدہ ہے اور محض اسامیوں کو پُر کرنے کی ضرورت ہے۔


    دستاویز میں مزید کہا گیا ہے کہ آئندہ پانچ برسوں میں مقدمات کے التوا کی صورتحال کا خاتمہ کرنے کے لئے اثر انگیزی کے تجزیے کا منظر نامہ اس جانب اشارہ کرتا ہے کہ درکار پیداواریت پر منبی حصولیابیاں اگرچہ الوالعزم نوعیت کی ہیں ، تاہم انہیں حاصل کیا جاسکتا ہے۔ سروے کے مطابق نچلی عدالتوں میں ججوں کی مکمل منظور شدہ تعداددستیاب ہونے پر درکار پیداواریت حاصل ہوسکتی ہے اور یہ 14.5فیصد کے بقدر ہوگی۔ ہائی کورٹوں میں 4.3 فیصد اور سپریم کورٹ میں 18 فیصد کے بقدر ہوگی۔ اعدادو شمار کے مطابق کیس ٹائپ تجزیہ سے ظاہر ہوتا ہے کہ مقدمات کے التوا کی صورتحال نچلی عدالتوں میں فوجداری عدالتوں میں سب سے زیادہ خراب ہے۔ ‘‘31مئی 2019 تک مجموعی التوائی مقدمات میں 64 فیصد اصل فوجداری مقدمات تھے اور انہیں نمٹانے کی شرح 85.3 فیصد تھی’’۔ سروے میں یقین ظاہر کیا گیا ہے کہ قانون کی حکمرانی کو بالادستی حاصل ہونی چاہئے، کیونکہ حکمرانی بذات خودمحفوظ کمروں میں بیٹھ کر سب کچھ نہیں کرسکتی۔اس دستاویز میں سفارش کی گئی ہے کہ ایڈیشنل ججوں کو اس طرح کے مقدمات کے سلسلے میں خصوصی مہارت حاصل ہونی چاہئے، تاکہ اس طرح کے مقدمات کو تیزی سے نمٹایا جاسکے۔


    سروے میں اشارہ کیا گیا ہے کہ اترپردیش، بہار، اُڈیشہ اور مغربی بنگال جیسی ریاستوں پر خصوصی توجہ دینے کی ضرورت ہے، کیونکہ یہاں سب سے کم تعداد میں مقدمات فیصل ہوتے ہیں، یعنی التوائی صورت زیادہ تشویشناک ہے۔ لہٰذاسروے نے تجویز رکھی ہے کہ ان ریاستوں کو ایڈیشنل ججوں کے تقرر کے معاملے میں ترجیح دی جانی چاہئے۔


    عدلیہ میں پیداواریت بڑھانے کی غرض سے سروے کی تجاویز یہ ہیں :کام کاج کے دنوں میں اضافہ، قانونی نظام کے انتظامی پہلو پر توجہ مرکوز کرنے کے لئے بھارتی عدالتوں اور ٹریبونل خدمات کا قیام۔ عدالتوں کی اثر انگیزی میں اضافے کے لئے ٹیکنالوجی کا استعمال، مثال کے طورپر ای کورٹس مشن موڈ پروجیکٹ اور وزارت قانون اور انصاف کے ذریعے مرحلہ وار طریقے سے متعارف کرایا جانے والا قومی عدالتی اعدادو شمار گرڈ۔


    U-2795


    

    
    (Release ID: 1577077) Visitor Counter : 6