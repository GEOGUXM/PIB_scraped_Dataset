      وزارت خزانہ

      مرکزی بجٹ کا وژن ہندوستان کو الیکٹرک گاڑیوں کی مینوفیکچرنگ کے لئے ایک عالمی مرکز بنانا ہے
      
      مرکزی بجٹ کے مطابق ایف اے ایم ای اسکیم میں سولر اسٹوریج بیٹریوں اور چارجنگ سے متعلق بنیادی ڈھانچے کی شمولیت سے پیداوار کو فروغ حاصل ہوگا
      
      حکومت کی الیکٹرک گاڑیوں پر جی ایس ٹی کی شرح 12 فیصد سے گھٹاکر 5 فیصد کرنے کی تجویز
      
      مرکزی بجٹ میں کہا گیا ہے کہ حکومت الیکٹرک گاڑیوں کی خریداری کے لئے لیے گئے قرضوں پر دی جانے والی سود پر 1.5 لاکھ روپے کی اضافی انکم ٹیکس کی چھوٹ دے گی

      Posted On: 05 JUL 2019 2:03PM by PIB Delhi

    نئی دہلی، 5 جولائی 2019۔


    مرکزی بجٹ نے الیکٹرک گاڑیوں کی مینوفیکچرنگ کو بڑھاوا دینے کے لئے اور ہندوستان کو الیکٹرک گاڑیوں کی مینوفیکچرنگ کے لئے ایک عالمی مرکز کے طور پر ترقی دینے کے لئے متعدد تجاویز پیش کئے ہیں۔


    خزانہ اور کارپوریٹ امور کی مرکزی وزیر محترمہ نرملا سیتا رمن نے آج پارلیمنٹ میں اپنے پہلے بجٹ تقریر میں کہا کہ ایف اے ایم ای (فیم) اسکیم کے مرحلہ دوم کے تحت صرف اعلیٰ ترقی یافتہ بیٹری اور رجسٹرڈ ای گاڑیوں کو ترغیبات دی جائے گی۔ اس میں عام شہریوں کے لئے سستے اور ماحولیات کے موافق سرکاری ٹرانسپورٹ کے اختیارات فراہم کرنے پر زیادہ زور ہے۔ اس اسکیم کا اصل مقصد اس طرح کی گاڑیوں کی خریداری پر دیے جانے والے ترغیبات کے لئے الیکٹرک گاڑیوں کو تیزی کے ساتھ اپنائے جانے کی حوصلہ افزائی کرنا اور چارجنگ کے لئے ضروری بنیادی ڈھانچے کی تعمیر ہے۔


    ایف اے ایم ای کے مرحلہ دوم کے پاس 3 سال کی مدت کے لئے 10 ہزار کروڑ روپے کے اخراجات ہیں اور اس کا آغاز یکم اپریل 2019 کو ہوگیا ہے۔


    وزیر خزانہ نے مزید کہا کہ ایف اے ایم ای اسکیم میں سولر اسٹوریج بیٹریوں اور چارجنگ سے متعلق بنیادی ڈھانچے کی شمولیت سے مینوفیکچرنگ کو فروغ حاصل ہوگا، جو کہ الیکٹرک گاڑیوں کی مینوفیکچرنگ کے لئے ہندوستان کو ایک عالمی مرکز بنانے کے لئے ضروری ہے۔


    محترمہ نرملا سیتا رمن نے کہا کہ حکومت نے الیکٹرک گاڑیوں پر جی ایس ٹی کی شرح 12 فیصد سے گھٹاکر 5 فیصد کرنے کی تجویز پہلے ہی جی ایس ٹی کونسل کو بھیج دی ہے۔ مرکزی بجٹ میں کہا گیا ہے کہ صارفین کو سستے داموں پر الیکٹرک گاڑیاں مہیا کرانے کے لئے حکومت الکٹرک گاڑیوں کی خریداری کے لئے لیے گئے قرضوں پر دی جانے والی سود پر 1.5 لاکھ روپے کی اضافی انکم ٹیکس چھوٹ دے گی۔ اس سے ایسے ٹیکس دہندگان جو الیکٹرک گاڑیاں خریدنے کے لئے قرض لیتے ہیں، انھیں پورے قرض کی مدت کے دوران تقریباً 2.5 لاکھ روپے کا فائدہ ہوگا۔


    ای - موبیلٹی کو مزید مراعات دینے کے لئے الیکٹرک گاڑیوں کے مخصوص پرزوں پر کسٹم ڈیوٹی کی چھوٹ دی جارہی ہے۔


    **************


    م ن۔ م ع۔ م ر۔


    U-2849

    
    
    (Release ID: 1577429) Visitor Counter : 21