      وزارت خزانہ

      دو کروڑ سے پانچ کروڑ اور پانچ کروڑ اور اس سے اوپر کی ٹیکس کی ادائیگی کے لائق آمدنی والے افراد کے لئے ٹیکس کی شرحوں میں بالترتیب 3 فیصد اور 7 فیصد کا اضافہ
      
      راست ٹیکس محصول میں مالی سال 14۔2013 کے مقابلے مالی سال 19۔2018 میں 78 فیصد سے زیادہ کا اضافہ
      
      سکیورٹیز ٹرانزکشن ٹیکس (ایس آئی ٹی) پر لگنے والے محصول میں راحت کی تجویز
      
      سستا گھر خریدنے کے لئے، لئے گئے قرض پر دیئے جانے والے سود میں 1.5 لاکھ تک کی اضافی چھوٹ
      
      بجلی سے چلنے والی گاڑیوں کی خرید کے لئے، لئے گئے قرض پر دیئے جانے والے سود میں 1.5 لاکھ تک کی اضافی چھوٹ

      Posted On: 05 JUL 2019 1:57PM by PIB Delhi

    نئی دہلی، 5 جولائی 2019، دو کروڑ سے پانچ کروڑ اور پانچ کروڑ اور اس سے اوپر کی ٹیکس کی ادائیگی کے لائق بڑی آمدنی والے افراد کے لئے ٹیکس کی شرحوں میں بالترتیب 3 فیصد اور 7 فیصد کے اضافہ کی تجویز ہے۔ آج پارلیمنٹ میں 20۔2019 کا عام بجٹ پیش کرتے ہوئے خزانہ اور کارپوریٹ امور کے مرکزی وزیر نرملا سیتا رمن نے کہا کہ آمدنی کی سطح میں اضافے کو پیش نظر رکھتے ہوئے زیادہ آمدنی کے دائرے میں آنے والے افراد کے لئے ضروری ہے کہ وہ ملک کی ترقی میں مزید تعاون دیں۔ ٹیکس دہندگان کا شکریہ ادا کرتے ہوئے انہوں نے کہا کہ وہ قوم کی تعمیر میں اہم کردار ادا کررہے ہیں۔


    چھوٹے اور اوسط درجے کی آمدنی والوں پر سے ٹیکس کے بوجھ کو کم کرنے کے لئے ماضی میں کئے گئے متعدد اقدامات کا حوالہ دیتے ہوئے وزیر نے کہا کہ وہ لوگ جن کی سالانہ آمدنی پانچ روپے تک ہے، انہیں کوئی ٹیکس دینے کی ضرورت نہیں ہے۔ اس میں اپنا روزگار آپ کرنے والے، چھوٹے کاروباری، تنخواہ دار اور زبرگ شہری شامل ہیں۔


    ٹیکس محصول میں اضافہ


    حکومت کے ذریعہ کی گئی پیہم کوششوں کے نتیجے میں راست ٹیکس حاصل ہونے والے محصول میں 78 فیصد سے زیادہ کا قابل ذکر اضافہ ہوا ہے۔ مالی سال 14۔2013 میں جہاں راست ٹیکسوں سے تقریباً 6.38لاکھ کروڑ روپے حاصل ہوئے تھے وہیں مالی سال 19۔2018 میں راست ٹیکسوں سے 11.37 کروڑ روپے کا محصول آیا۔ موصوفہ نے کہا کہ یہ اضافہ گزشتہ دو برسوں میں قابل ذکر رہا ہے۔ راست ٹیکس سے حاصل ہونے والے محصول میں 19.13 فیصد کا اضافہ ہوا اور یہ 18۔2017 میں بڑھ کر 1002741 کروڑ تک پہنچ گیا جبکہ 17۔2016 میں یہ رقم 841713 کروڑ روپے تھی۔اس رقم میں 19۔2018 میں 13.46 فیصد کا اضافہ ہوا۔ 14۔2013 کے مقابلے ٹیکس دہندگان کی تعداد میں بھی تقریباً 48 فیصد کا اضافہ ہوا ہے اور یہ تعداد 18۔2017 میں 5.71 کروڑ کی تعداد سے بڑھ کر 8.4 کروڑ تک جاپہنچی۔ یہ کامیابی متعدد طرح کے اقدامات اور ٹیکس دہندگان تک پہنچنے کے لئے حکومت کے ذریعہ اٹھائے گئے قدموں کا نتیجہ ہے۔


    سکیورٹیز لین دین ٹیکس (ایس آئی ٹی) پر محصول میں راحت


    اپنی تقریر میں وزیر خزانہ نے سکیورٹیز لین دین ٹیکس پر لگنے والے محصول میں راحت کی تجویز رکھی ہے۔ اسے اب سیٹلمنٹ اور اسٹرائک پرائز کے درمیان فرق تک محدود کردینے کی بات کہی گئی ہے۔


    سستے گھر خریدنے کے لئے، لئے گئے قرض پر دیئے جانے والے سود میں اضافی چھوٹ


    سستے مکانات کی خرید کے عمل کی رفتار میں تیزی لانے کے لئے وزیرموصوفہ نے 45 لاکھ روپے تک کے مکان کی خرید کے لئے 31 مارچ 2020 تک لئے گئے قرضوں پرادا کئے جانے والے سود میں مزید ڈیڑھ لاکھ روپے کی چھوٹ کی تجویز رکھی ہے۔ اس طرح سے سستا مکان خریدنے والے شخص کو سود پر ملنے والی چھوٹ بڑھ کر 3.5 لاکھ تک ہوجائے گی۔ اس سے مکان کی خرید کے لئے 15 سال تک کی مدد کے لئے لئے قرض کے معاملے میں متوسط طبقے کے فرد کو تقریباً 7 لاکھ روپے تک کا فائدہ ہوگا۔


    بجلی سے چلنے والی گاڑیوں کو فروغ


    صارفین کے لئے بجلی سے چلنے والی گاڑیوں کی خریدکو سستی اور آسان بنانے کے لئے وزیر خزانہ نے کہا کہ بجلی پر چلنے والی گاڑیوں کی خرید کے لئے لئے گئے قرض پر ادا کئے جانے والے سود پر انکم ٹیکس میں 1.5 لاکھ تک کی مزید راحت ملے گی۔ بجلی پر چلنے والی گاڑی خریدنے کے لئے قرض لینے والے قرض دہندگان کو قرض کی مدت کے دوران اس سے تقریباً 2.5 لاکھ روپے تک کا فائدہ ہوگا۔ ہندوستان میں خریداروں کی بڑی تعداد کو پیش نظر رکھتے ہوئے انہوں نے کہاکہ ہمارا مقصد ہندوستان کو بجلی والی گاڑیوں کی مینوفیکچرنگ کا عالمی مرکز بنانا ہے۔ مذکورہ اسکیم میں سولر اسٹوریج بیٹریوں اور چارجنگ انفرا اسٹرکچر کو شامل کرنے سے ہماری کوششوں کو تقویت ملے گی۔ انہوں نے کہا کہ حکومت نے پہلے ہی جی ایس ٹی کونسل سے بجلی پر چلنے والی گاڑیوں پر لگنے والی جی ایس ٹی کی شرح کو 12 فیصد سے کم کرکے 5 فیصد کرنے کے لئے رابطہ کیا ہوا ہے۔


    غیر بینکنگ مالیاتی کمپنیوں (این بی ایف سی) کے لئے مساوی مواقع


    ہندوستان کے مالیاتی نظام میں این بی ایف سی کے بڑھتے ہوئے اہم رول کو تسلیم کرتے ہوئے اور مساوی مواقع فراہم کرنے کے مقصد سے وزیر خزانہ نے برے یا مشکوک قرضوں پر لگنے والے سود پر ٹیکس لگانے کی تجویز رکھی ہے۔ یہ ٹیکس صرف اس سال کے سود پر لگے گا جس سال کا یہ واقعتاً ہے۔ فی الحال اس کی اجازت شیڈول بینکوں، سرکاری زمرے کے مالیاتی اداروں ، ریاستی مالیاتی کارپوریشنوں، ریاستی صنعتی سرمایہ کاری کارپوریشنوں اور ہاؤسنگ فائننس کمپنیوں جیسی سرکاری شعبے کی مخصوص کمپنیوں کو ہے۔


    بین الاقوامی مالیاتی خدمات مرکز (آئی ایف ایس سی) کو فروغ دینے کے لئے اقدامات


    جی آئی ایف ٹی سٹی میں آئی ایف ایس سی کو فروغ دینے کے لئے وزیر خزانہ نے بین الاقوامی مالیاتی خدمات مرکز کو مزید متعدد براہ راست ٹیکس ترغیبات فراہم کرنے کی تجویز دی، ان میں پندرہ سالہ مدت کے دوران کسی بھی 10 سال کے بلاک میں 80-ایل اے سیکشن کے تحت 100 فیصد منافع پر مبنی چھوٹ، کمپنیوں اور میچول فنڈز کی موجودہ آمدنی سے منافع کی تقسیم، ٹیکس میں چھوٹ، زمرہ – III اے آئی ایف میں منافع پر چھوٹ اور غیررہائشی سے لئے گئے قرضے پر سود کی ادائیگی شامل ہیں۔


    ریٹرن کی لازمی فائلنگ


    مرکزی بجٹ 2019-20 میں ان افراد کے لئے ریٹرن فائل لازمی بنانے کی تجویز ہے جو ایک سال میں ایک کرنٹ اکاؤنٹ میں ایک کروڑ روپے سے زیادہ جمع کئے ہوں یا جو افراد بیرون ملک کے سفر پر 2 لاکھ روپے سے زیادہ خرچ کئے ہوں یا ایک سال میں بجلی کے صرفے پر ایک لاکھ روپے سے زیادہ خرچ کئے ہوں یا جو افراد متعینہ شرائط و ضوابط کو پورا کرتے ہوں۔ یہ اس بات کو یقینی بنانے کے لئے کیا گیا ہے کہ وہ افراد جو کافی مقدار میں لین دین کرتے ہیں، وہ بھی انکم کی ریٹرن فائل داخل کریں۔ مرکزی بجٹ 2019-20 میں یہ بھی تجویز ہے کہ وہ شخص جس کی آمدنی زیادہ سے زیادہ رقم سے کم ہو اور وہ سرمایہ منافع کے دعوے سے ٹیکس کے لئے قابل چارج نہ ہو، انھیں بھی ریٹرن داخل کرنا ضروری ہوگا۔


    **************


    م ن۔ م م۔م ع۔ ن ا۔ م ر۔


    U-2850

    
    
    (Release ID: 1577419) Visitor Counter : 10