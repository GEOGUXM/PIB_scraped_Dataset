      وزارت دفاع

      دفاعی راہداری
      Posted On: 17 JUL 2019 3:35PM by PIB Delhi


    نئی دہلی، 17 جولائی2019 ؍وزیر خزانہ کے بجٹ اعلان (19-2018ء) کے مطابق ملک میں دو دفاعی صنعتی راہداری قائم کرنے کا فیصلہ کیا گیا ہے۔ایک دفاعی راہداری اترپردیش میں اور دوسری دفاعی راہداری تمل ناڈو میں قائم کی جائے گی۔ بعد ازاں اترپردیش دفاعی راہداری کے لئے آگرہ، علی گڑھ، چترکوٹی، جھانسی، کانپور اور لکھنؤ پر مشتمل چھ مقامات کی نشاندہی کی گئی ہے۔ اسی طرح تمل ناڈو دفاعی راہداری کے لئے چنئی، کوئمبٹور، ہسور، سالم اور تروچرا پلّی پر مشتمل پانچ مقامات کی نشاندہی کی گئی۔


    اب تک اترپردیش اور تمل ناڈو کی دفاعی صنعتی راہداری کے لئے شراکت داروں کی چھ مشترکہ میٹنگوں کا انعقاد مختلف مقامات پر کیا گیا ہے۔


    11 اگست 2018ء کو علی گڑھ میں منعقدہ میٹنگ کے دوران اترپردیش صنعتی راہداری کے لئے او ایف بی؍ڈی پی ایس یو اینڈ پرائیویٹ انڈسٹریز کی جانب سے 3700 کروڑ روپے سے زائد کی سرمایہ کاری کا اعلان کیا گیا۔ اسی طرح سے 20 جنوری 2019ء کو تروچرا پلّی میں منعقدہ میٹنگ کے دوران تمل ناڈو دفاعی صنعتی راہداری کے لئے او ایف بی؍ڈی پی ایس یو اینڈ پرائیویٹ انڈسٹریز کی جانب سے 3100کروڑ روپے سے زائد کی سرمایہ کا ری کا اعلان کیا گیا ہے۔


    مزید برآں حکومت نے دفاعی راہداریوں کے لئے تفصیلی پروجیکٹ رپورٹ تیار کرنے کے لئے ایک کنسلٹنٹ کی تقرری بھی کی ہے۔


    ہندوستان ایرونوٹکس لمٹیڈ (ایچ اے ایل)نے پانچ برسوں کے دوران لکھنؤ، کانپور ، کوربا اور نینی میں واقع اپنی اکائیوں میں 12ہزار کروڑ روپے سے زائد کی سرمایہ جاتی سرمایہ کاری کا منصوبہ بنایا ہے۔او ایف بی کے تحت فیکٹریوں کی جدید کاری پروگرام کا بنیادی مقصد کم لاگت کے ساتھ پیداوار کی مینوفیکچرنگ کے معیار کو بڑھاناہے۔اس سلسلے میں ہندوستانی مسلح افواج کی موجودہ اور مستقبل کی طویل مدتی ضروریات کا لحاظ رکھا گیا ہے۔


    دفاع کے وزیر مملکت جناب شری پد ایسو نائک نے آج لوک سبھا میں جناب مہا بلی سنگھ کے ذریعے ایک سوال کے تحریری جواب میں یہ اطلاع فراہم کی۔


      *******


    U: 318 5

    
    
    (Release ID: 1579206) Visitor Counter : 8
    
    
      Read this release in: English