      وزارت خزانہ

      دیوالیہ پن اور دیوالیہ قانون (آئی بی سی )،2016 کی قانون سازی سے قرض کی وصولی کا نظام مضبوط ہوا
      
      1،73،000 کروڑ سے زیادہ کے دعوؤں کا تصفیہ
      
      
      قومی کمپنی قانون ٹریبیونل کی قوت میں اضافہ کیا جا رہا ہے

      Posted On: 04 JUL 2019 1:04PM by PIB Delhi

    نئی دہلی، 4 جولائی 2019، خزانہ اور کارپوریٹ امور کی مرکزی وزیر محترمہ نرملا سیتارمن نے آج پارلیمنٹ میں 19-2018 کااقتصادی جائزہ پیش کیا۔ دیوالیہ پن اور دیوالیہ قانون ،2016 کے نفاذ کے بعد قرضوں کی وصولی کے کام میں حالیہ کامیابیوں کو نمایاں کرتے ہوئے جائزے میں قومی کمپنی قانون ٹریبیونلوں (این سی ایل ٹی ) اور اپیلی ٹریبیونل کو مزید مضبوط بنانے کی تجویز رکھی گئی ہے۔


    جائزہ کہتا ہے کہ دیوالیہ پن اور دیوالیہ صورتحال کا منظم طریقے سے ایسا ماحول بن رہا ہے جس میں وصولی اور ڈوبے ہوئے قابل قدر اثاثہ جات کی بازیابی کی حالت بہتر ہوتی جا رہی ہے۔ 31 مارچ 2019 تک کارپوریٹ انسولوینسی ریزولیوشن پروسیس (سی آئی آر پی ) کا نتیجہ 94 معاملات کے حل کی شکل میں برآمد ہوا جس میں 1،73،359 کروڑ روپئے کے دعوؤں کا تصفیہ ہوا۔ مزیدبرآں 28فروری 2019 تک آئی بی سی کے انتظامات کے تحت قبول کئے جانےسے پہلے مجموعی طور پر 2.84 لاکھ کروڑ روپئے کے 6،079 معاملات واپس لئے گئے۔مزید برآں آر بی آئی کی رپورٹ کے مطابق سابقہ غیر کارکردہ کھاتوں سے بینکوں کو 50000کروڑ موصول ہوئے ہیں۔آر بی آئی کی رپورٹ یہ بھی ہے کہ مزید پچاس ہزار کروڑ روپئے غیر معیاری سے معیاری اثاثہ جات میں اپگریڈ کئے گئے ہیں۔ وصولیوں میں آئی تیزی کا ذکر کرتے ہوئے اقتصادی جائزہ کہتا ہے کہ ان سبھی باتوں سے آئی بی سی کو عمل میں داخل ہونے سے پہلے قرض دینے کے وسیع تر ماحول کے تعلق سے برتاؤ میں تبدیلی کا اظہار ہوتا ہے۔


    غیر کارکردہ کارپوریٹ دین داروں سے موثر طریقے سے معاملہ کرنے کے لئے تیار کئے گئے آئی بی سی کو حالیہ وقت کے سب سے موثر اصلاحات میں سے ایک قرار دیتے ہوئے جائزہ کہتا ہے کہ این سی ایل ٹی کے بنیادی ڈھانچے کو بہتر کرنے کی ضرورت ہے تاکہ قرضوں کی بروقت وصولی کے ہدف کو حاصل کیا جا سکے ۔


    ‘‘جائزے میں کہا گیا ہے کہ حکومت تاخیر کے مسئلے کو حل کرنے کے لئے اقدامات کرنے پر سرگرمی کے ساتھ غور کر رہی ہے اور این سی ایل اے ٹی کے لئے جوڈیشیل اور ٹیکنیکل اراکین کے 6 اضافی عہدے تخلیق کئے ہیں۔ این سی ایل اے ٹی کے سرکٹ بنچوں کا قیام زیر غور ہے۔


    فی الحال ملک کے بڑے شہروں میں واقع 20بینچوں میں این سی ایل ٹی کے 32 جوڈیشیل اراکین اور 17 ٹیکنیکل اراکین ہیں۔


    سروے ذکر کرتا ہے کہ آئی بی سی میں قرض دہندہ اور قرضدار ، پروموٹر اور لین دار کے درمیان حرکیات کے تعلق سے ایک کلچرل تبدیلی کا آغاز کیا ہے۔ آئی بی سی کی قانون سازی سے قبل قرض دہندہ کے پاس وصولی کی جو صورت تھی وہ لوک عدالت ، قرض وصولی ٹریبیونل اور ایس اے آرایف اے ای ایس آئی قانون تھا۔ پرانے نظام کا نتیجہ اوسطاًمحض 23 فیصد تک کی وصولی تھا جبکہ آئی بی سی نظام کے تحت قرضوں کے وصولی کی شرح بڑھ کر 43 فیصد ہو گئی ہے۔


    جائزہ کہتا ہے کہ آئی بی سی فریم ورک قانون سازی کے بعد ہندوستان کی صورتحال دیوالیہ پن کے مسئلے کو حل کرنے کے معمالے میں بہتر ہوئی ہے ۔ 2014 میں اس معاملے میں ہندوستان کی درجہ بندی جہاں 134 تھی وہیں یہ 2019 میں بہتر ہو کر 108 ہو گئی ہے۔ ہندوستان کی 134 رینکنگ کئی برسوں تک رہی تھی۔


    گذشتہ برس ہندوستان نے سب سے بہتر دائرۂ عمل کے لئے گلوبل ری اسٹریکچرنگ ریویو ایوارڈ حاصل کیا۔ جنوری 2018 میں بین الاقوامی مالیاتی فنڈ –عالمی بینک کے ایک مطالعے میں یہ بات کہی گئی کہ ہندوستان ایک نئے شاندار دیوالیہ نظام کی طرف بڑھ رہا ہے۔


    آئی بی سی کے مستقبل کا ایک فعال دیوالیہ پن فریم ورک کے توسط سے ایک مضبوط اقتصادی نظام کا انحصار نوجوان صنعت کاروں ، پیشہ وروں اور اسکالروں پر ہونے کی بات کہتے ہوئے اقتصادی جائزہ کہتا ہے کہ حکومت ایک مناسب آرکیٹیکچر کی تخلیق کرنے کے عمل میں ہے جو ایسے پروگراموں اور اداروں پر مشتمل ہے جو اس ہدف کی سمت بڑھنے میں مدد کرے گا۔ انسولوینسی اینڈ بینکرپسی بورڈ آف انڈیا (آئی بی بی آئی ) یعنی ہندوستان کا دیوالیہ پن اور دیوالیہ بورڈ نے گریجویٹ انسولوینسی پروگرام (جی آئی پی ) شروع کرنے کا اعلان کیا ہے۔ یہ ان لوگوں کے لئے جو انسولوینسی پروگرام کے شعبے میں اپنا کیریئر بنانا چاہتے ہیں ، ان کے لئے اپنی نوعیت کا یہ پہلا پروگرام ہے۔


    اس بات کا ذکر کرتے ہوئے کہ زیادہ تر مضبوط معیشتیں عمدہ سرحد پار دیوالیہ پن قانون رکھتی ہیں، جائزہ کہتا ہے کہ ہندوستان میں سرحد پار دیوالیہ پن کے تعلق سے یو این سی آئی ٹی آر اے ایل ماڈل لاء کو اپنانے کی سمت میں قدم بڑھایا ہے۔ آئی بی بی آئی نے گروپ اور انفرادی انسولوینسی کے بارے میں دو علیحدہ ورکنگ گروپ قائم کئے ہیں۔


    ***************


    م ن۔ م م۔ م ف ۔


    U- 2812

    
    
    (Release ID: 1577088) Visitor Counter : 4