      وزارت دفاع

      مسلح افواج کی جدید کاری کے لئے بجٹ
      Posted On: 01 JUL 2019 3:06PM by PIB Delhi


    نئی دہلی، یکم جولائی / گذشتہ تین برسوں اور موجودہ سال کے لئے دفاعی خدمات تخمینہ جات ( ڈی ایس ای ) کے تحت مسلح افواج کی جدید کاری ( سرمایہ جاتی تحویل ) سے متعلق بجٹ تخمینہ جات ( بی ای ) ، نظر ثانی شدہ تخمینہ جات ( آر ای ) اور حقیقی اخراجات ( حقیقی ) کی تفصیلات حسب ذیل ہیں :


    ( کروڑ روپئے میں )

                                                              
سال        بجٹ تخمینہ جات  نظر ثانی شدہ تخمینہ جات  اخراجات   
                                                              
                                                              
           ( بی ای )       ( آر ای )                ( حقیقی ) 
                                                              
                                                              
                                                              
2016-17 ء  69,898.51       62,619.36                69,280.16 
                                                              
                                                              
                                                              
2017-18 ء  69,473.41       68,965.24                72,732.28 
                                                              
                                                              
                                                              
2018-19 ء  74,115.99       73,882.95                75,900.54 
                                                              
                                                              
                                                              
2019-20 ء  81,008.57       --                       19,560.27#
                                                              
                                                              

    # اخراجات سے متعلق اعداد و شمار مئی ، 2019 ء تک کے ہیں ۔


    مئی ، 2001 ء میں دفاعی صنعتی شعبہ ، جو کہ اس سے قبل صرف سرکاری شعبے کے لئے مخصوص تھا ، کو ہندوستان کی نجی شعبے کی کمپنیوں کے لئے 100 فی صد تک کھول دیا گیا ، جب کہ ا س شعبے میں لائسنس کی شرط کے ساتھ راست بیرونی سرمایہ کاری ( ایف ڈی آئی ) کی حد 26 فی صد ہے ۔ مزید براں ، تجارت و صنعت کی وزارت کے محکمۂ صنعتی پالیسی و فروغ نے نظر ثانی شدہ ایف ڈی آئی پالیسی نوٹیفائی کی ہے ، جس کے تحت خودکار ذریعے سے 49 فی صد تک اور سرکاری ذریعے سے 49 فی صد سے زیادہ ایف ڈی آئی کی اجازت ہے ۔


    گذشتہ تین مالی سالوں ( 17-2016 ء سے 19-2018 ء تک ) 149 کنٹریکٹ ہندوستانی وینڈروں ( 91 ) اور غیر ملکی وینڈروں (58 ) کے ساتھ کئے گئے ہیں ، جس کا مقصد مسلح افواج کے لئے دفاعی ساز و سامان کی سرمایہ جاتی خریداری ہے ۔


    حکومت مسلح افواج کی جدید کاری کے لئے اقدامات کر رہی ہے ۔ اس کے لئے نئے ساز و سامان خریدے جا رہے ہیں اور موجودہ سا ز و سامان اور نظامات کو اَپ گریڈ کیا جا رہا ہے ۔ جدید کاری سے متعلق پروجیکٹ منظور شدہ کیپٹل ایکویزیشن پلان اور ڈیفنس پروکیورمنٹ پروسیڈیور کے مطابق آگے بڑھائے جاتے ہیں ۔


    ستمبر ، 2014 ء میں ‘ میک انِ انڈیا ’ کے آغاز سے لے کر ‘ میک اِن انڈیا کے تحت ملک میں دیسی ڈیزائن ، دفاعی اور خلائی ساز و سامان کے فروغ اور تیاری کے کام کو فروغ دینے کے لئے حکومت نے متعدد اقدامات کئے ہیں ، جس کے لئے سرکاری اور نجی شعبوں کی صلاحیتوں کو بہتر بنایا جا رہا ہے ۔


    حکومت نے اسٹریٹیجک شراکت داری ( ایس پی ) ماڈل کو نوٹیفائی کیا ہے ، جس کے تحت شفاف اور مسابقتی طریقۂ کار کے ذریعے ہندوستانی کمپنیوں کے ساتھ طویل المدتی اسٹریٹیجک شراکت داری کا احاطہ کیا گیا ہے ، جس میں وہ گھریلو مینو فیکچرنگ انفرا اسٹرکچر اور سپلائی چین کے قیام کےلئے ٹیکنا لوجی کی منتقلی کے واسطے عالمی اوریجنل ایکوپمنٹ مینو فیکچرر ( او ای ایم ) یعنی عالمی سطح کے اصل ساز و سامان بنانے والی کمپنیوں کے ساتھ معاہدہ کر سکتی ہیں ۔


    یہ اطلاع رکشا راجیہ منتری جناب شری پد نائک نے آج راجیہ سبھا میں شری پی بھٹا چاریہ کو ایک تحریری جواب میں دی ۔


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ م م ۔ ع ا ) ( 01– 07 – 2019 )


    U. No.2735


    

    
    (Release ID: 1576562) Visitor Counter : 7
    
    
      Read this release in: English