      محنت اور روزگار کی وزارت

      کانکنوں کے کام کے حالات
      Posted On: 08 JUL 2019 2:21PM by PIB Delhi


    نئیدہلی 08 جولائی ۔ محنت اور روزگار کے مرکزی وزیر مملکت (آزادانہ چارج ) جناب سنتوش کمار گنگوار نے آج لوک سبھا میں ایک سوال کے تحریر ی جواب میں بتایا کہ بھارت سرکار کے پاس ایک جامع قانون مائنس ایکٹ 1952 اور ایسے اصول اورضابطے موجود ہیں جن کے تحت کانوں میں ملازم افرادکی حفاظت ،صحت اور فلاح وبہبودسے متعلق معاملات سے نمٹا جاتا ہے اورجس کا انتظام محنت اور روزگار کی وزارت کے تحت ڈائریکٹوریٹ جنرل آف مائنس سیفٹی ( ڈی جی ایم ایس ) چلاتا ہے۔ ڈی جی ایم ایس سے حاصل شدہ رپورٹوں کے مطابق ملک کے مختلف حصوں میں کانوں میں کام کے غیر انسانی حالات کے بارے میں کوئی شکایت موصول نہیں ہوئی ہے ۔


    کانوںکی انتظامیہ کی طرف سے ڈی جی ایم ایس کو فراہم معلومات کے مطابق کانکنی کے سیکٹر میں کوئی بچہ مزدور کام نہیں کرتا ۔مائنس ایک 1952 کے تحت کانوں میں کام کرنے والوں کے حالات بہتر بنائے جاتے ہیں اور ان کے تحفظ کویقینی بنایا جاتا ہے۔ کانوں میں ملازم رکھے جانے والے افراد ، منیجر ، ایجنٹ اورمالکان وغیرہ کے لئے ضروری ہے کہ وہ قانون کے ضابطوں کی پابندی کریں ۔ اس بات کو یقینی بنانے کے لئے کہ کانوں میں کام کرنے والے افراد کو ان کے کام کےوقت مناسب تحفظ فراہم کیا جائے۔ڈی جی ایم ایس کےافسران کانوں کامعائنہ کرتے ہیں اور ضروری اقدامات کرتے ہیں۔ مثلاََ وہ خلاف ورزیوں پر توجہ دلاتے ہیں ، اجازت نامہ واپس لے لیتے ہیں ۔ بہتری کے نوٹس جاری کرتے ہیں اور عدالتوں میں متعلقہ لوگوں کے خلاف مقدمات بھی قائم کئے جاتے ہیں ۔


    کانوں میں انتہائی خطرات کے حالات میں کام کرنے والے مزدوروں کی حفاظت کو یقینی بنانے کے لئے ڈی جی ایم ایس کی طرف سے مندرجہ ذیل اقدامات بھی کئے جاتے ہیں ۔

     1. کانوں میں حفاظت کے بارے میں آگاہی کو فروغ دیا جاتاہے اور اس کی تشہیر کی جاتی ہے۔نیشنل سیفٹی ایوارڈس ( مائنس ) دئے جاتے ہیں۔ ڈی جی ایم ایس کی طرف سے کانوںمیں حفاظت کے بارے میں قومی کانفرنس کا انعقاد کیاجاتاہے۔ حفاظت کے معاملات کی تربیت کے ذریعہ اور حفاظتی ہفتہ منائے جانے اور حفاظتی مہم میں کارکنوں کی شرکت کے ذریعہ حفاظتی اقدامات کو یقینی بنایا جاتا ہے۔
     2. کانوں میں حفاظت کے معیارات کو بہتر بنانے کی غرض سے منیجروں اور نگرانوں کے لئے حفاظت کے تربیتی پروگرام منعقدکئے جاتے ہیں۔
     3. خطرات کو کم کرنے اور کارکنوں کے تحفظ کو یقینی بنانے کی خاطر خطرات کا اندازہ لگانے کی تکنیکیں اور حفاظت کے بندوبست کے معاملات شروع کئے جاتے ہیں ۔
     4. کانوں میں غیر محفوظ کاررائیوں سے گریز کرنے کے لئے معیاری طریق کار اختیار کیا جاتا ہے ۔
     5. کانوں میں محفوظ کارروائیوں کے لئے ڈی جی ایم ایس کی طرف سے وقتاََ فوقتاََسرکلر اور رہنما خطوط جاری کئے جاتے ہیں۔

    ۰۰۰۰۰۰۰۰۰۰۰۰۰۰۰۰۰۰۰۰۰


    U-2 905

    
    
    (Release ID: 1577727) Visitor Counter : 9
    
    
      Read this release in: English
    
    
    

5.