      کامرس اور صنعت کی وزارتہ

      ہندستان ، برطانیہ کے ساتھ گہرے رشتوں کا خواہاں : پیوش گوئل
      
      تجارت اور صنعت کے وزیر نے لندن میں ہندنژاد برادری کے ساتھ بات چیت کی

      Posted On: 15 JUL 2019 5:19PM by PIB Delhi

    نئی دہلی، 15 جولائی 2019/ صنعت و تجارت نیز ریلویز کےوزیر جناب پیوش گوئل نے کہا ہے کہ حکومت ہند، بین الاقوامی سرمایہ کاروں میں بہتر ٹکنالوجیوں کے ساتھ ہندستان آنے اور وہاں سرمایہ کاری کرنے کے تعلق سے اعتماد پیدا کرنے ، باہمی رشتوں کو مزید مستحکم کرنے کے لئے دونوں طرف سے آرا حاصل کرنے کی خواہش مند ہے۔ گزشتہ شب لندن میں ہندستانی برادری کے ساتھ بات چیت کرتے ہوئے کہا کہ ہندستانی برادری میں ہندستان اور برطانیہ کی معیشتوں کی ترقی میں تعاون کرکے اس کا سر فخر سے بلند کیا ہےاور دونوں ملکوں کے رشتوں کو بھی مستحکم کیا ہے۔


    ہندستانی برادری کے ساتھ ایک گھنٹہ طویل اپنی بات چیت کے دوران وزیر موصوف نے نومنتخب حکومت کی حکمت عملی اور اسکی ترجیحات کی وضاحت کی۔ انہوں نے کہا کہ یہ حکومت اپنے پہلے دور اقتدار میں عام شہریوں کی بنیادی ضروریات جیسے گھر، بجلی، ککنگ گیس اور مالی شمولیت جیسی بنیادی سہولیات کی تکمیل پر زور دیا۔ جس نےسماج کے آخری شہری زندگی پر گہری چھاپ چھوڑی ہے۔


    جناب پیوش گوئل نے ‘‘انڈیا ڈے’’ تقریب کا ذکر کیا جس سے وہ خطاب کرنے والے ہیں۔ اس تقریب میں تھنک ٹینک اور مالی کمپنیوں کی شرکت کافی اہم ہے کیونکہ اس میں وہ وزیر خزانہ محترمہ نرملا سیتا رمن کے ذریعہ بجٹ تقریب 20-2019 میں اعلان کردہ مالی کمپنیوں کے لئے ترغیبی پیکج کی وضاحت کرسکیں گے۔ انہوں نے کہا کہ ہندستان کے مالی شعبہ خصوصاً ریاست گجرات میں گاندھی نگر کے قریب گجرات انٹرنیشنل فائنانس ٹی سی ٹی کے بارے میں تفصیل سے بتائیں گے۔


    برطانیہ ار امریکہ کےساتھ تجارت کے موضوع پر تقریر کرتے ہوئے وزیر موصوف نے کہا کہ ہندستان ان دونوں ملکوں کے ساتھ مذاکرات کرے گا اور ان معاملوں کی شناخت کرے گا جو دونوں ملکوں کے مفاد میں ہوں گے۔ انہوں نے کہا کہ یقیناً کچھ معاملات ہیں جن پر دونوں ملکوں کا نظریہ علیحدہ ہے۔ یہاں تک ہندستان کا تعلق ہے وہ اچھا کاروبار کرسکتا ہے یااچھے معاہدے کے لئے بات چیت کرسکتا ہے۔ ہر ملک اپنے قومی مفاد قانونی خودمختاری اور اپنے شہریوں کے مفاد ات کا تحفظ کرتا ہے۔


    جناب پیوش گوئل نے مزید کہا کہ ہندستان نے 10-2009 میں ایف ٹی اے میں شمولیت اختیار کی تھی ۔ یہ اچھا معاہدہ نہیں تھا اس میں شامل کچھ عناصر باعث تردد بنے ۔ اس میں ہندستان نے امریکہ کی جانب دیکھا اور آگے بڑھ گیا۔


    وزیر موصوف نے مزید بتایا کہ اپنے تین روزہ دورہ برطانیہ کے دوران برکسٹ کے تعلق سے برطانیہ کے انداز فکر اور ٹائم فریم کو سمجھنے کے لئے انہوں نے برطانوی حکومت کے رہنماؤں او رافسر شاہوں کے ساتھ ملاقاتیں کی ہیں۔ ہندستان نے برطانیہ کے ساتھ گہرے رشتوں کے لئے آئندہ قدم کے تعلق سے بھی تبادلہ خیال کیا ہے۔ جناب پیوش گوئل نے کہا کہ اس امر کو تیز کرنا ضروری ہے تاکہ ہم برکسٹ کے تیزسے کام کرنے کے لئے ساتھ مل کر کام کرسکیں۔


    آر سی ای پی مذاکرات کی پیش رفت کے بارے میں وزیر موصوف نے کہا کہ ہندستان ایک منصفانہ معاہدہ کے لئے کام کررہا ہے جس میں دونوں ملکوں کے مفادات کا تحفظ ہو اور کسی بھی ملک کو غیر مناسب طریقہ سے منڈی تک رسائی حاصل نہ ہو۔ انہوں نے کہا کہ اب کوئی بھی تجارتی معاہدہ ہندستان کے مفادات کی لاگت پر نہیں ہوگا۔ ملک کی خودمختاری اور شہریوں کے مفادات سب سے اوپر ہیں۔


    صنعت و تجارت کے وزیر نے بتایا کہ ان کی وزارت پیٹنٹ دفتر کے پورے عمل کو آسان بنانے کی کوشش کررہی ہے۔ انہوں نے کہا کہ 2014 میں 7 سال کا بیک لاک تھا لیکن اب تمام پیٹنٹ سے متعلق درخواستیں پبلک ڈومین میں ہوں گی اور شفافیت کو بحال رکھا جائے گا۔


    املاک دانشوراں (آئی پی آر) کے نفاذ کے موضو ع پر جناب پیوش گوئل نے کہا کہ ا س سلسلہ میں ہندستان کو ایک لمبا سفر طے کرنا ہے کیونکہ اس کا عمل بہت سست ہے۔ آئی پی آر سے متعلق پورے فریم ورک کو مستحکم کرنا ہوگا تاکہ بین الاقوامی سرمایہ کاری میں یہ اعتماد پیدا ہو کہ وہ بہترین ٹکنالوجی کے ساتھ ہندستان آئیں اور یہاں سرمایہ کاری کریں۔


    ۔۔۔۔۔۔۔۔۔۔۔


    م ن۔ ش س ۔ ج۔


    U- 3135


    

    
    (Release ID: 1578831) Visitor Counter : 6
    
    
      Read this release in: English , Hindi , Marathi