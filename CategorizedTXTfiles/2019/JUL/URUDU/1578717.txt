      امور داخلہ کی وزارت

      وزیر داخلہ امت شاہ نے اعلیٰ سطحی میٹنگ میں سیلاب کی موجودہ صورت حال کا جائزہ لیا
      Posted On: 13 JUL 2019 8:13PM by PIB Delhi


    نئی دلّی، 13 جولائی/مرکزی وزیر داخلہ جناب امت شاہ نے ایک اعلیٰ سطحی میٹنگ میں ملک کے مختلف حصوں میں آئے سیلاب کی موجودہ صورت حال ، ریاستوں اور مرکزی وزارتوں / موجودہ صورت حال سے نمٹنے کے لئے متعلقہ ایجنسیوں کی تیاریوں کا جائزہ لیا۔


    محکمہ موسمیات یعنی انڈیا میٹرولوجیکل ڈیپارٹمنٹ (آئی ایم ڈی) نے مطلع کیا ہے کہ گزشتہ تین چار دن کے دوران آسام اور بہار میں انتہائی شدید بارش ہوئی اور اور ان دونوں ریاستوں میں آئندہ 24 گھنٹے کے دوران موسلا دھار بارش متوقع ہے۔ این ڈی آر ایف کے ڈائرکٹر جنرل نے بتایا ہے کہ این ڈی آر ایف کی 73 ٹیمیں سیلاب سے متاثرہ ریاستوں میں تمام ضروری ساز و سامان کے ساتھ تعینات کردی گئی ہیں۔ یہ ٹیمیں بٹالین ہیڈ کوارٹر اور ریجنل رسپانس سینٹرس (آر آر سی) پر تعینات کی گئی ٹیموں کے علاوہ ہیں۔ این ڈی آر ایف کی ٹیموں نے آسام اور بہار میں تقریباً 750 افراد کو بچایا ہے۔


    مرکزی آبی کمیشن نے مطلع کیا ہے کہ آسام میں برہم پتر، بیکی، جیابھرالی، کتاکھل اور بارک ندیاں اور بہار میں کملا، باگ متی، مہا نندا، گنڈک ندیاں شدید طغیانی پر ہیں۔ محکمہ موسمیات اور مرکزی آبی کمیشن دونوں با قاعدہ وقفے کے ساتھ موسم سے متعلق بلیٹن جاری کر رہے ہیں وزارت داخلہ، این ڈی آر ایف، آئی ایم ڈی اور سی ڈبلیو سی کے کنٹرول روم صورت حال پر مسلسل چوبیس گھنٹے نظر رکھ رہے ہیں۔


    مرکزی وزیر داخلہ نے جائزہ کے بعد سینئر افسران کو ملک میں جنوب مغربی مانسون کی صورت سے سے نمٹنے اور سیلاب سے متاثرہ ریاستو کو ہر ممکن ضروری امداد فراہم کرانے کے لئے سینئر افسران کو تمام ممکنہ اقدامات کرنے کے لئے ہدایات جاری کیں۔


    امور داخلہ کے وزیر مملکت جناب نتیانند رے نے کہا کہ مرکزی وزیر داخلہ جناب امت شاہ نے تمام متعلقہ اہلکاروں کو متاثرہ ریاستوں کو درکار مدد کی فراہمی کے لئے مستعد رہنے کی ہدایت دی ہے۔ انہوں نے مزید کہا کہ جناب امت شاہ نے اس بات پر زور دیا ہے کہ جانوں اور املاک کا تحفظ کیا جائے۔


    میٹنگ میں امور داخلہ کے وزیر مملکت جناب نتیانند رائے، مرکزی داخلہ سیکریٹری، این ڈی آر ایف کے ڈی جی، وزارت امور داخلہ کے سینئر افسران، مرکزی آبی کمیشن، محکمہ موسمیات اور سشستر سیما بل کے افسران بھی موجود تھے۔


    ۔۔۔۔۔۔


    U. 3108

    
    
    (Release ID: 1578717) Visitor Counter : 1
    
    
      Read this release in: English