      خلا ء کا محکمہ

      نیو اسپیس انڈیا لمیٹڈ
      Posted On: 24 JUL 2019 4:51PM by PIB Delhi


    نئی دہلی،24؍جولائی،شمال مشرقی خطے کی ترقی کے مرکزی وزیر مملکت (آزادانہ چارج) ، وزیراعظم کے دفتر ، عملے ، عوامی شکایات او رپنشن ، ایٹمی توانائی اور خلاء کے مرکزی وزیر مملکت ڈاکٹر جتیندر سنگھ نے آج لوک سبھا میں ایک تحریری سوال کا جواب دیتے ہوئے بتایا کہ مرکزی حکومت نے بھارتی خلائی تحقیق کی تنظیم (اسرو) کے مراکز اور خلاء کے محکمے (ڈی او ایس) کے یونٹوں کے تحقیق وترقی کے کام کو تجارتی طور پر استعمال کرنے کی خاطر 6 مارچ 2019 کو ڈی او ایس کے انتظامی کنٹرول کے تحت حکومت ہند کی مکمل ملکیت کے ایک مرکزی سرکاری سیکٹر کی کمپنی (سی پی ای) قائم کی ہے جس کا نام نیو اسپیس انڈیا لمیٹڈ(این ایس آئی ایل) ہے۔


    این ایس آئی ایل کو اپنے دائرہ اختیار کے کاموں میں جن سرگرمیوں کی اجازت دی گئی ہے ان میں (1) چھوٹے سٹیلائٹ کی ٹیکنالوجی کی صنعت کو منتقلی، جس میں این ایس آئی ایل ، ڈی او ایس ؍ اسرو سے لائسنس حاصل کرے گی اور صنعتوں کو ذیلی لائسنس دے گی۔ (2) پرائیویٹ سیکٹر کے اشتراک سے چھوٹے سٹیلائٹ لانچ کرنے والی گاڑی (ایس ایس ایل وی) تیار کرنا، (3) ہندوستانی صنعت کے ذریعے پورلر سٹیلائٹ لانچ وہیکل ( پی ایس ایل وی ) کی تیاری، (4)لانچ اور اپلی کیشن سمیت خلاء سے متعلق مصنوعات اور خدمات کی تیاری اور فروخت، (5) اسرو کے مراکز اور ڈی او ایس کے یونٹوں کے ذریعے تیار کردہ ٹیکنالوجی کی منتقلی ، (6) ہندوستان اور بیرونی ملکوں میں اسپین آف ٹیکنالوجی اور مصنوعات خدمات کی فروخت اور (7) دیگر کوئی بھی موضوع جسے حکومت ہند کمپنی کے لئے تفویض کرے، شامل ہیں۔


    این ایس آئی ایل کا قیام ہندوستانی خلائی پروگرام کی مسلسل بڑھتی ہوئی مانگوں کو پورا کرنے اور ابھرتی ہوئی عالمی خلائی مارکیٹ سے تجارتی فائدہ حاصل کرنے کے لئے کیا گیا ہے۔ این ایس آئی ایل کے قیام سے خلائی سیکٹر میں ہندوستانی صنعتوں کو فروغ حاصل ہوگا اور ہندوستانی صنعتیں اپنی سازو سامان تیار کرنے کی بنیاد میں اضافہ کرسکیں گی۔


    پچھلے تین برسوں کے دوران اینٹرکس کارپوریشن لمیٹڈ کے ذریعے کُل 239 سیٹیلائٹس کو تجارتی طور پر لانچ کیا گیا۔


    پچھلے تین برسوں میں اس طرح کی سرگرمیوں سے کُل 6289.05 کروڑ روپے کا مالیہ حاصل ہوا۔


    ۔۔۔۔۔۔۔۔۔۔۔۔۔۔


    (م ن-و ا- ق ر)


    U- 3 392

    
    
    (Release ID: 1580190) Visitor Counter : 11
    
    
      Read this release in: English