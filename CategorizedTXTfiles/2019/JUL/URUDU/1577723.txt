      خواتین اور بچوں کی ترقیات کی وزارت

      زندگی سہل ہوئی، اس نے خواتین کی قیادت میں ترقی کو مہمیز کیا
      Posted On: 05 JUL 2019 2:15PM by PIB Delhi


    نئی دلّی، 05 جولائی/دو بڑی اہم پہل قدمیاں اجولا یوجنا اور سوبھاگیہ یوجنا، ان یوجناؤں نے ڈرامائی طور پر ہر دیہی کنبے کی خواتین کو زندگی کو تبدیل کر دیا ہے اور ان کی رہن سہن کو سہل بنا دیا ہے۔ مرکزی وزیر خزانہ محترمہ نرملا سیتا رمن نے پارلیمنٹ میں 2019-20 کا عام بجٹ پیش کرتے ہوئے اس امر کا اظہار کیا۔


    گھریلو ساز و سامان سے لے کر صاف ستھری پکوان گیس تک زائد از سات کروڑ ایل پی جی کنکشن کی فراہمی کے ذریعہ غیر معمولی سہولیات فراہم کرائی گئی ہیں۔ تمام گاؤوں میں اور ملک بھر کے تقریباً صد فیصد گھروں میں بجلی فراہم کرائی گئی ہے۔ وزیر موصوفہ نے مزید کہا کہ با صلاحیت عمل در آمد اور جوش و خروش کے ساتھ اپنائے جانے نے کے باعث دیہی کنبوں کو بجلی تک رسائی میں غیر معمولی بہتری ظاہر ہوئی ہے۔


    وزیر خزانہ نے مطلع کیا کہ 2022 تک، جو کہ بھارت کی آزادی کی 75 ویں سال گرہ بھی ہے، ہر دیہی کنبہ کے پاس بجلی اور صاف ستھرا کھانا پکانے کی سہولت حاصل ہو جائے گی، ما سوائے ان کے جو یہ کنکشن لینے کے خواہش مند نہ ہوں۔


    حکومت نے مختلف اسکیموں مثلاً مدرا، اسٹینڈ اپ انڈیا اور سیلف ہیلپ گروپ (ایس ایچ جی) کے ذریعہ خواتین کی انٹر پرینیور شپ تنظیموں کی مدد اور حوصلہ افزائی کی ہے۔ خواتین کی سربراہی میں چل رہی تنظیموں کی مزید حوصلہ افزائی کی غرض سے عام بجٹ میں تمام اضلاع میں خواتین کی سیلف ہیلپ گروپوں تک ذیلی پروگراموں کو توسیع دینے کی ایک تجویز پیش کی گئی ہے۔ جن دھن بینک اکاؤنٹ رکھنے والی ہر ایک مستند سیلف ہیلپ گروپ خاتون ممبر کو پانچ ہزار روپئے تک کے اوور ڈرافٹ کی اجازت دی جائے گی۔ ہر ایک سیلف ہیلپ گروپ میں ایک خاتون مدرا اسکیم کے تحت ایک لاکھ روپئے تک کا قرض لینے کی مستحق ہو گی۔ مدرا اسکیم کے تحت استفادہ کرنے والوں میں 70 فیصد خواتین ہیں۔


    تجویز ہے کہ 2019- 20 کے دوران آئی سی ڈی ایس کے لئے بجٹ تخصیص کو 2018 -19 کے 23,357 کروڑ روپئے سے بڑ ھا کر 27,584 کروڑ روپئے کر دیا جائے۔


    ۔۔۔۔۔۔


    U. 2899


    م۔ ر۔ ر۔

    
    
    (Release ID: 1577723) Visitor Counter : 2
    
    
      Read this release in: English , Bengali