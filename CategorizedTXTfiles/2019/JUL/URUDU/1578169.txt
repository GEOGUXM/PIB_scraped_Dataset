      وزارت دفاع

      اترپردیش میں دفاعی کوریڈور
      Posted On: 10 JUL 2019 3:07PM by PIB Delhi


    نئی دہلی؍ 10 جولائی2019 ؍دفاع کے وزیر مملکت جناب شری پد نائک نے ڈاکٹر سوامی ساکشی جی مہاراج اور جناب بھولا سنگھ کے سوال کے تحریری جواب میں آج لوک سبھا کو بتایا کہ وزیر خزانہ نے اپنی بجٹ تقریر (19-2018) میں ملک میں دو دفاعی صنعتی کوریڈور بنانے کا اعلان کیا تھا۔ مذکورہ بالا اعلان کی روشنی میں ملک میں دو دفاعی صنعتی کوریڈور کے قیام کا فیصلہ لیاگیا تھا۔ ان میں سے ایک کوریڈور اترپردیش میں اور دوسری تمل ناڈو میں بننی تھی۔اس کے بعد اترپردیش دفاعی کوریڈور یعنی آگرہ، علی گڑھ، چتر کوٹ، جھانسی، کانپور اور لکھنؤ کے لئے چھ نوڈس کی شناخت کی گئی ہے۔


    اس سلسلے میں 11اگست 2018کو علی گڑھ میں منعقدہ میٹنگ کے دوران ڈی پی ایس یو؍او ایف بی اور پرائیویٹ صنعتوں کے ذریعے اترپردیش کوریڈور کے لئے 3700کروڑ روپے کی سرمایہ کاری کا اعلان کیا گیا تھا۔


    علاوہ ازیں مارچ 2019ء میں وریز اعظم جناب نریندر مودی کے ذریعے اترپردیش کے امیٹھی ضلع میں ہند-روس رائفل پرائیویٹ لمٹیڈ (آئی آر آر پی ایل)، جو کہ آرڈیننس فیکٹری بورڈ(انڈیا)، جے ایس سی روزون بورن ایکسپورٹ اور کنسرن کلاشنیکوف(روس)کے اشتراک کی کمپنی ہے، اسے قوم کے نام منسوب کیا گیا تھا۔اس اشتراک کی کمپنی میں کم از کم 7.50لاکھ روئفلز، جن میں اے کے -203 رائفلز کی پیداوار اور ہندوستان کی ضرورت کے مطابق اس میں تبدیلیوں والی رائفلز کی پیداوار پر زور دیا گیا تھا۔


    مزید برآں حکومت نے دو دفاعی صنعتی کوریڈور کے لئے تفصیلی پروجیکٹ رپورٹ تیار کرنے کے لئے ایک مشیر کی تقرری بھی کی ہے۔


    م ن۔ش س۔ن ع


    U: 299 6

    
    
    (Release ID: 1578169) Visitor Counter : 6
    
    
      Read this release in: English