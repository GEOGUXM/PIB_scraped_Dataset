      امور صارفین، خوراک اور عوامی تقسیم کی وزارت

      بی آئی ایس ایکٹ، 2016 کا نفاذ
      Posted On: 16 JUL 2019 4:01PM by PIB Delhi


    نئی دہلی، 16 جولائی 2019 ، امور صارفین خوراک اور عوامی تقسیم کے وزیرمملکت جناب دانوے راؤ صاحب دادا راؤ نے آج لوک سبھا میں ایک تحریری جواب میں بتایا کہ امور صارفین محکمے کے ذریعہ بیورو آف انڈین اسٹینڈرڈس( بی آئی ایس) کی سرگرمیوں کا جائزہ ایک مسلسل چلنے والا عمل ہے اور ایسے جائزے میٹنگوں ، مینجمنٹ کنٹرول رپورٹ(ایم سی آر) وغیرہ کے ذریعہ لئے جاتے ہیں اور بی آئی ایس کو محکمہ امور صارفین کے ذریعہ وقتاً فوقتاً جن شعبوں میں بہتری کی ضرورت ہے، ان میں بہتری کے لئے کارروائی کرنے اور بنیادی سرگرمیوں سے متعلق نشانے پورے کرنے کے لئے ہدایات جاری کی جاتی ہے۔


    بی آئی ایس ایکٹ، 2016 کے موثر نفاذ کے سلسلے میں کئے گئے کچھ اہم اقدامات درج ذیل ہیں:

     1. اس ایکٹ کے تحت نئے بی آئی ایس( ہال مارکنگ) ضابطے 2018 کا نوٹیفکیشن۔مرکزی حکومت نے‘‘ سونے کے زیور اور سونے کی مصنوعات’’ اور‘‘چاندی کے زیور اور چاندی کی مصنوعات’’ پر ہال مارگ کا نشان لگائے جانے کو نوٹیفائی کیا ہے۔
     2. اس ایکٹ کے تحت بی آئی ایس(مطابقت جانچ) ضابطے 2018 کا نوٹیفکیشن جاری کیا گیا ہے۔اس ضابطے میں کسی معیار کے لئے مطابقت کابذات خود اعلان (ایس ڈی او سی) سمیت مطابقت کی آسان جانچ کے کئی طریقوں کی رعایت ہے۔جس سے مینو فیکچرر کو معیاروں پر کاربند رہنے کے لئے کئی آسان متبادل ملتے ہیں اور وہ مطابقت کی سند حاصل کرسکتے ہیں۔اس طرح‘‘ کاروبار کرنے میں آسانی’’ کوبہتر بنایا گیا ہے۔
     3. نئے ضابطے کے تحت بہتر اور موثر مطابقت کے لئے سزا کاقانون ہے اور خلاف ورزی کے لئے سخت سزا کا قانون ہے۔
     4. بی آئی ایس ایکٹ، 2016 کی دفعہ 16(1) کے تحت مطابقت کے لائسنس یا سرٹیفکیٹ کے تحت نشان کے استعمال کرنے کو ضروری بنائے جانے کے لئے وزارتوں کے ذریعہ اختیار کئے جانے والے طریقہ کار اور مطابقت کی جانچ کرنے کے کاموں کے لئے کسی دوسری ایجنسی کو منظور کرنے اور بااختیار بنانے کے طریقہ کار کے لئےبھی رہنما خطوط جاری کئے گئے ہیں۔

    جائزے کی بنیاد پر بی آئی ایس کی بنیادی سرگرمیوں مثلاً معیار تیار کرنا، سرٹیفکیشن، ہال مارکنگ، لیبارٹری میں جانچ، امور صارفین اور بین الاقوامی تعاون وغیرہ میں بہتری لائی گئی ہے۔حکومت نے شکایتوں کو حل کرنے کے آسان میکنیزم، لازمی سرٹیفکیشن ، تشہیر اور متعدد دیگر اقدامات کے ذریعہ صارفین کے اعتماد میں اضافہ کرنے پر زور دیا ہے۔


    بی آئی ایس کو بی آئی ایس ایکٹ 2016 کے تحت ہندوستان کےقومی معیار بندی کے ادارے کے طور پر قائم کیاگیا ہے۔ بی آئی ایس کے اہم مقاصد میں اشیاء کی معیار بندی، مارکنگ اور کوالٹی سرٹیفکیشن کے کاموں کو ہم آہنگی کے ساتھ آگے بڑھانا شامل ہے۔صارفین اور صنعت کو فائدہ پہنچانے کے علاوہ بی آئی ایس کی معیارات اور سرٹیفکیشن کی اسکیم سے خصوصی طور پر پیداوار کے تحفظ ، صارفین کے تحفظ، خوراک کے تحفظ، ماحولیات کے تحفظ، عمارات اور تعمیر وغیرہ کے شعبوں میں مختلف سرکاری پالیسیوں کی حمایت بھی کی جاتی ہے۔ معیار بندی میں جن نئے شعبوں پر زور دیا جارہا ہے ان میں (i) متبادل فیولز (ii) ای موبیلیٹی (iii) میڈیکل آلات (iv) اسمارٹ سٹیز (v) ڈیجٹیل ٹیکنالوجی( مثلاً صنعت 4.0 ، آرٹی فیشل انٹیلی جنس، بلاک چین وغیرہ) اور (vi) جدید اور قابل تجدید توانائی شامل ہیں۔


    سال 2018-19 کے دوران 4218 ( 4082 ۔گھریلو 136+ غیر ملکی مینو فیکچرر سرٹیفکیشن اسکیم) نئے لائسنس دیئے گئے اور 20 نئی مصنوعات کو سرٹیفکیشن کے دائرے میں لایا گیا۔سال 2018-19 کے دوران مصنوعات کے سرٹیفکیشن کی سرگرمی سے 554.10 کروڑ روپے کی آمدنی بھی ہوئی۔


    U- 3154

    
    
    (Release ID: 1578957) Visitor Counter : 10
    
    
      Read this release in: English
    
    
    

4.