      وزارت خزانہ

      ہندوستان کا غیر ملکی زر مبادلہ کا ذخیرہ اطمینان بخش
      
      چالو کھاتے کا خسارہ معقول سطح پر
      
      
      غیر ملکی قرضوں میں کمی
      
      Posted On: 04 JUL 2019 1:01PM by PIB Delhi


    نئی دہلی، 4 جولائی 2019، خزانے اور کارپوریٹ امور کی مرکزی وزیر محترمہ نرملا سیتا رمن نے آج پارلیمنٹ اقتصادی جائزہ 19۔2018 پیش کیا۔


    اقتصادی جائزے میں کہا گیا ہے کہ غیر ملکی شعبے میں استحکام قائم ہے۔ 19۔2018 میں اگرچہ مجموعی گھریلو پیداوار میں 2.1 فیصد کے اضافے کے ساتھ چالو کھاتے کے خسارے (سی اے ڈی) میں 18۔2017 میں 1.8 فیصد کا اضافہ ہوا ہے۔ تاہم یہ معقول سطح پر ہی ہے۔ سی اے ڈی میں اضافے کی وجہ جی ڈی پی کا تجارتی خسارہ ہے جو 18۔2017 میں 6 فیصد سے بڑھ کر 19۔2018 میں 6.7 فیصد ہوگیا۔ 19۔2018 میں خام تیل کی قیمتوں میں اضافے سے تجارتی خسارے میں اضافہ ہوا۔ لیکن سرمایہ کاری میں اضافے نے سی اے ڈی میں مزید اضافہ کو روکا۔سی اے ڈی کے لئے فنڈ مہیا کرانے کے معاملے میں کل دینداری سے جی ڈی پی کا تناسب، جس میں قرضہ جاتی اور غیر قرضہ جاتی دونوں عنصر شامل ہیں، 2015 میں 43 فیصد سے کم ہوکر 2018 کے آخر میں تقریباً 38 فیصد پر آگیا۔ اس کے علاوہ براہ راست غیر ملکی سرمایہ کاری میں اضافے اور خالص پورٹ فولیو سرمایہ کاری کی وجہ سے کل دینداری میں کمی آئی ہے جس سے سی اے ڈی کی فنڈنگ کے لئے زیادہ مستحکم وسائل تک پہنچنے کا پتہ چلتا ہے۔ 19۔2018 میں اگرچہ سی اے ڈی سے جی ڈی پی کے تناسب میں اضافہ ہوا، تاہم غیر ملکی قرضوں میں کمی کا رججان جاری ہے۔


    جائزے میں کہا گیا ہے کہ ہندوستان کا غیر ملکی زر مبادلہ کا ذخیرہ اطمینان بخش ہے اور یہ 400 بلین امریکی ڈالر سے زیادہ ہے۔روپے کی قیمت 18۔2017 میں فی امریکی ڈالر کے مقابلے 65-68 روپے رہی۔ 19۔2018 میں روپے کی قیمت میں گراوٹ آئی اور یہ 70-74 روپے فی امریکی ڈالر رہی۔ سال 19۔2018 میں شرح مبادلہ میں گزشتہ سال کے مقابلے زیادہ اتار چڑھاؤ دیکھا گیا جو کہ خام تیل کی قیمتوں کے اتار چڑھاؤ کی وجہ سے تھا، خالص پورٹ فولیو سرمایہ کاری سے اس پر زیادہ اثر نہیں پڑا۔ 19۔2018 میں حقیقی طور پر نافذ ہونے والے شرح مبادلہ میں بھی گراوٹ آئی جس سے ہندوستان کی برآمدات میں زیادہ مسابقتی صلاحیت پیدا ہوئی۔ تجارت میں آمدنی کا رجحان جو کہ برآمدات کے لئے خریدنے کی طاقت کا ایک پیمانہ ہے، میں اضافے کا رجحان دکھائی دیا۔ ممکنہ طور پر اس کی وجہ یہ تھی کہ خام تیل کی قیمتوں میں اضافہ ہندوستان کی برآمدا ت کی قیمتوں میں اضافے سے زیادہ نہیں ہوا۔


    دسمبر 2018 کے آخر میں ہندوستان کا غیر ملکی قرض 521.1 بلین امریکی ڈالر تھا جو کہ مارچ 2018 کے آخر کی سطح سے 1.6 فیصد بلین کم تھا ۔ دسمبر 2018 کے آخر میں طویل مدتی قرض 2.4 فیصد کم ہوکر 417.3 بلین امریکی ڈالر رہ گیا۔ اگرچہ اسی مدت کے دوران کل غیر ملکی قرض 80.7 فیصد کے مقابلے میں زیادہ تر 80.1 فیصد رہا۔


    سال18۔2017 کے مقابلے میں 19۔2018 میں موٹے طو رپر ہندوستان کی برآمدات اور درآمدات میں کوئی تبدیلی نہیں آئی۔ سال 19۔2018 میں ہندوستان کے مال تجارت کی برآمدات 303.07 بلین امریکی ڈالر رہی۔ پٹرولیم مصنوعات، قیمتی پتھر، ادویات، سونا اور دیگر قیمتی دھاتیں برآمد کئے جانے والے آئٹموں میں سر فہرست رہیں۔ سال 19۔2018 کے دوران ہندوستان کی درآمدات 514.03 بلین امریکی ڈالر کی تھی اور خام پٹرولیم ، موتی، قیمتی ، نسبتاً کم قیمتی پتھر اور سونا درآمد کئے جانے والے آئٹموں میں سر فہرست رہے۔ اس مدت کے دوران تجارتی خسارہ 183.96 بلین امریکی ڈالر تھا۔ ہندوستان کے اہم ترین تجارتی شراکت داروں میں امریکہ، چین، ہانگ کانگ، متحدہ عرب امارات اور سعودی عرب شامل رہے۔


    تجارتی سہولت


    ہندوستان نے اپریل 2016 میں اپریل 2016 میں عالمی تجارت تنظیم کے تجارتی سہولت سے متعلق معاہدے (ٹی ایف اے) کو منظور کیا اور اس کے بعد تجارتی سہولت کے بارے میں ایک قومی کمیٹی (این سی ٹی ایف) کی تشکیل کی جس نے برآمدات اور درآمدات کی اونچی لاگت کو کم کرنے میں اہم رول ادا کیا، جس سے کہ ہماری سرحد پار کی تجارت عالمی ویلیو چین کے ساتھ میل کھا سکے۔ان کوششوں کے نتیجے میں ہندوستان کے غیر ملکی تجار ت کے اشاریئے کے ساتھ ساتھ کاروبار کرنے میں آسانی کی درجہ بندی میں بھی خاطر خواہ بہتری آئی۔ہندوستان کی لاجسٹکس کی صنعت میں بھی کافی ترقی ہوئی جس کے نتیجے میں عالمی بینک کے 2016 کے لاجسٹکس کارکردگی اشاریئے میں ہندوستان کی عالمی درجہ بندی میں زبردست بہتری آئی۔


    تجارت سے متعلق لاجسٹکس:


    حکومت ہند نے ایک مسودہ قومی لاجسٹکس پالیسی کا اعلان کیا ہے جس کے لئے قومی لاجسٹکس ایکشن پلان تیار کیا جارہا ہے۔اس کا مقصد مختلف لاجسٹکس اسکیموں کے ذریعہ ایک حقیقت میں یکجائی ،مسلسل، کارگر، بھروسے مند اور کم لاگت والے نیٹ ورک سے ملک کی معیشت کی ترقی اور تجارتی مسابقت کو فروغ دینا ہے۔


    آؤٹ لُک


    ورلڈ اکنامک آؤٹ لُک (ڈبلیو ای او)، اپریل 2019 نے 2019 کی دوسری ششماہی میں عالمی پیداوار میں اضافے کی پیش گوئی کی ہے۔ اس کی اہم وجہ ترقی یافتہ ممالک میں مسلسل نرم مالیاتی پالیسی جاری رہنا اور چین میں مالیاتی ترغیب اور امریکہ اور چین کے درمیان تجارتی کشیدگی میں کمی ہے۔ عالمی پیداوار میں اضافے سے خام تیل کی قیمتوں پر اضافے کا دباؤ پڑ سکتا ہے۔ لیکن اس سے ہندوستان متاثر نہیں ہوگا چونکہ عالمی پیداوار میں اضافے کا ہندوستان کی برآمدات پر اچھا اثر پڑے گا۔ حکومت کی پالیسیوں سے توقع ہے کہ ایف ڈی آئی کی آمد پر لگی ہوئی پابندیوں میں سے کچھ اور ہٹائی جائیں گی جس سے چالو کھاتے کے خسارے کی فنڈنگ کرنے والے وسائل کو مزید استحکام حاصل ہوگا۔بڑے معاشی پس منظر کے لحاظ سے چالو کھاتے کے خسارے قابو پایا جاسکتا ہے اگر معیشت میں کھپت میں کمی آئے اور سرمایہ کاری اور برآمدات ہندوستانی معیشت کے نئے محرک بن سکتے ہیں۔


    ۔۔۔۔۔۔


    م ن۔ ا گ۔ ن ا۔


    U-2813

    
    
    (Release ID: 1577086) Visitor Counter : 5