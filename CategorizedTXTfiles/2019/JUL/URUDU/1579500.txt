      صحت اور خاندانی بہبود کی وزارت

      ٹراما سینٹرز
      Posted On: 19 JUL 2019 2:15PM by PIB Delhi


    نئی دہلی، 19 جولائی2019 ؍صحت اور خاندانی فلاح و بہبود کے وزیر مملکت جناب اشونی کمار چوبے نےآج یہاں لوک سبھا میں ایک تحریری جواب میں بتایا کہ 11ویں اور 12ویں پنج سالہ منصوبوں (ایف وائی پی)میں قومی شاہراہوں پر سرکاری اسپتالوں میں ٹراما کیئر سہولتوں کو ڈیولپ کرنے سے متعلق صلاحیت سازی نامی پروگرام کے تحت بالترتیب کل 116 اور 85 ٹراما کیئر سہولتوں(ٹی سی ایف)کی نشاندہی کی گئی تھی اور ا س کے لئے بالترتیب 461.8837 کروڑ اور 269.1296 کروڑ روپے کی مرکزی امداد جاری کی گئی تھی۔


    دسویں پنج سالہ منصوبے (ایف وائی پی) کے دوران سرکاری اسپتال میں ہنگامی خدمات کو مضبوط کرنے سے متعلق ایک پائلٹ اسکیم کے تحت پٹنہ کے بِکرم ریفرل سینٹر کو 1.5 کروڑ روپے کی مالی امداد فراہم کی گئی تھی۔بہار کی ریاستی حکومت نے بتایا ہے کہ پٹنہ واقع بِکرم میں چھ بستروں والے ٹراما سینٹر کی تعمیر پہلے ہی 2004ء میں کی جاچکی ہے۔


    گیارہویں پنج سالہ منصوبے کے دوران حکومت بہار نے سول اسپتال، کشن گنج؛ ضلع اسپتال، پورنیہ؛ سول اسپتال، مدھے پورہ؛ دربھنگہ میڈیکل کالج اسپتال، دربھنگہ؛ ایس کے میڈیکل کالج اسپتال، مظفر پور؛ سول اسپتال، گوپال گنج؛ سول اسپتال، جھنجھار پور؛ صدر اسپتال، ساسارام، روہتاس؛ اور اے این مگدھ میڈیکل کالج اسپتال، گیا میں ٹی سی ایف کے قیام کے لئے 9 تجاویز سونپی تھیں۔ ان تمام تجاویز کو منظوری دے دی گئی ہے اور منظور شدہ ٹی سی ایف کے لئے پہلی قسط کے طورپر ریاستی حکومت کو 6.45کروڑ روپے جاری کئے جاچکے ہیں۔منطورہ شدہ ٹی سی ایف کی تعمیر مختلف مرحلوں میں کی جارہی ہے۔


    *******


    U: 3 2 6 5

    
    
    (Release ID: 1579500) Visitor Counter : 6
    
    
      Read this release in: English , Bengali