      مالیاتی کمیشن

      پندرہویں مالیاتی کمیشن نے جل شکتی کی وزارت کے ساتھ میٹنگ کی
      Posted On: 23 JUL 2019 4:45PM by PIB Delhi


    نئی دہلی، 23 جولائی 2019 ، پندرہویں مالیاتی کمیشن نے آج جل شکتی کی وزارت کے ساتھ میٹنگ کی۔ اس میٹنگ میں کمیشن کے چیئرمین جناب این کے سنگھ اور اس کے ممبروں اور سینئر افسروں نے شرکت کی جبکہ جل شکتی کی وزارت کی طرف سے اس کے وزیر جناب جتیندر سنگھ شیخاوت نے شرکت کی۔ وزارت نے اپنے فنڈ کی ضروریات خصوصاً جل جیون مشن کے لئے اپنی تفصیلات پیش کیں۔ یہ ایک مشن موڈ ہے جس کی ڈیڈلائن 2024 ہے۔


    وزیراعظم جناب نریندر مودی نے مارچ 2018 میں اپنی صدارت میں ایک میٹنگ کے دوران ہدایت کی تھی کہ پندرہویں مالیاتی کمیشن سے درخواست کی جائے کہ وہ ریاستوں کو ہدایت دیں کہ وہ مخصوص سیکٹروں اور صحت اور صفائی ستھرائی سے متعلق شعبوں کے لئے فنڈ کی کچھ رقم مختص کریں۔اس کے پیش نظر جل شکتی کی وزارت نے آج مالیاتی کمیشن کو اپنی حصولیابیاں اور اپنی ضرورتیں پیش کیں۔


    وزارت کے مطابق جل جیون مشن سابقہ نیشنل رورل ڈرننگ واٹر پروگرام یعنی پینے کے پانی کےقومی دیہی پروگرام اپروچ سے مختلف ہے کیونکہ وہ اس پروجیکٹ میں منصوبہ بندی اور نفاذ میں گرام پنچایتوں کو شامل کرتا ہے ۔اب جل جیون مشن میں فنڈنگ نتائج کے خلاف ہے۔زیادہ اچھی کارکردگی کرنے والی ریاست زیادہ سرمایہ حاصل کرتی ہے۔جبکہ خراب کارکردگی کرنے والی ریاست کو اپنا حصہ گنوانا پڑتا ہے۔


    وزارت نے پیشگوئی کی ہے کہ 100 فیصد کے پائپ والے پانی کی سپلائی کی کل تخمینہ لاگت 7.88 کروڑ روپے ہے۔جو ریاست کے حقیقی ڈی پی آر ایس پر مبنی ہے۔اس میں وزارت نے او اینڈ ایم اور وسیلے کی پائیداری کے لئے گرام پنچایتوں کے واسطے پندرہویں مالی کمیشن کے ذریعہ 50 ہزار کروڑ روپے کی رقم تجویز کی ہے۔ وزارت نے پندرہویں مالیاتی کمیشن کے ذریعہ پانی کی صفائی ستھرائی اور ہائجن(ڈبلیو اے ایس ایچ) کو رقم فراہم کرنے ضرورت پر بھی زور دیا۔ کمیشن کے سامنے آبی وسائل ، دیہی ترقی اور گنگا کے احیاء کے محکمے نے بھی اپنی فنڈ کی ضروریات کے بارے میں تفصیلات پیش کی۔


    

    کمیشن نے وزیر موصوف اور ان کی ٹیم کے ذریعہ پیش کردہ تفصیلات نوٹ کرلی ہیں اور مرکزی حکومت سے اپنی رپورٹ میں تمام سفارشات پر پوری توجہ سے دھیان کرنے کاوعدہ کیا ہے۔


    ۔۔۔۔۔۔۔۔۔۔۔


    م ن۔ ح ا۔رض


    U- 3351

    
    
    (Release ID: 1579979) Visitor Counter : 5
    
    
      Read this release in: Hindi , Punjabi , English , Marathi , Bengali