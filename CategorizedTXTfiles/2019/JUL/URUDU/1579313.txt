      ریلوے کی وزارت

      ہندوستانی ریلوے کی جانب سے نیم طبی عملے کے لئے بھرتی کی سب سے بڑی مہم
      
      نیم طبی زمروں کے 1923 عہدوں کے لئے بھرتی کے سلسلے میں کمپیوٹر پر مبنی امتحان 19 جولائی 2019 سے شروع ہوگا
      
      معاشی اعتبار سے کمزور طبقوں کے مجاز امیدواروں کے لئے ریزرویشن ہوگا
      
      4.39 لاکھ سے زیادہ امیدوار امتحان میں بیٹھیں گے
      
      کل امیدواروں میں خاتون امیدواروں کی تعداد 62 فیصد
      
      50 فیصد سے زیادہ امیدوار اسٹاف نرس کی پوسٹ کے لئے امتحان دیں گی
      
      امتحان ملک بھر کے 107 شہروں اور قصبوں کے 345 ٹسٹ مراکز میں ہوں گے
      
      Posted On: 18 JUL 2019 12:36PM by PIB Delhi


    ہندوستانی ریلوے نیم طبی زمروں کے لئے بھرتی کی سب سے بڑی مہم کا اہتمام کرے گا۔ نیم طبی زمروں کے 1923 عہدوں کے لئے بھرتی کے واسطے کمپیوٹر پر مبنی ٹسٹ (سی بی ٹی) 19.07.2019 سے شروع ہوگا۔ یہ ٹسٹ 19 جولائی 2019 سے 21 جولائی 2019 کے دوران منعقدہوگا اور ہر روز 3 ےشفٹیں ہوں گی۔ بھرتی کی اس مہم میں 4 اعشاریہ تین نو لاکھ سے زیادہ امیدوار امتحان میں شرکت کریں گے، جو ملک بھر کے 107 شہروں اور قصبوں میں 345 ٹسٹ مراکز میں ہوں گے۔ ریلوے کی جانب سے یہ پہلی بھرتی ہے، جس میں معاشی اعتبار سے کمزور طبقوں کے مجاز امیدواروں کے لئے ریزرویشن ہوگا۔ معاشی اعتبار سے کمزور طبقوں کے امیدواروں کے لئے مختص کی گئیں کل اسامیوں کا 10 فیصد کے برعکس 4654 معاشی اعتبار سے کمزور طبقوں کے امیدوار امتحانات میں بیٹھیں گے۔


    کمپیوٹر پر مبنی ٹسٹ 90 منٹ کا ہوگا، جبکہ شناخت شدہ معذوری کے شکار افراد کو 30 منٹ کا اضافی وقت دیا جائے گا۔ ان امتحانات میں پیشہ وارانہ اسٹریم، جنرل بیداری، جنرل آرتھ میٹک، جنرل انٹی جینس اور ریزنگ اور جنرل سائنس سے متعلق سوالات ہوں گے۔ ان میں آبجیکٹو ٹائپ کے سوالات بھی ہوں گے۔ امتحان کے سوالات انگلش اور ہندی سمیت 15 مختلف زبانوں میں ہوں گے۔ امیدوار انگلش اور دیگر کسی زبان میں سوال دیکھ سکتے ہیں، جس کا اس نے ٹسٹ کے میڈیم کے طور پر انتخاب کیا ہے۔


    ریلوے میں بھرتی کے لئے امیدواروں کی سب سے زیادہ تعداد اترپردیش سے ہے۔ یہ تعداد تقریباً 64 ہزار 596 ہے۔ اس کے بعد راجستھان کا نمبر ہے، جن کے امیدواروں کی تعداد 62 ہزار 772 اور مہاراشٹر کے امیدواروں کی تعداد 38ہزار 97 اور پھر کیرالہ کے امیدواروں کی تعداد 35 ہزار 409 ہے۔


    اس بھرتی کی قابل توجہ بات یہ ہے کہ خاتون امیدواروں کی تعداد مرد امیدواروں سے زیادہ ہے۔ خاتون امیدوار کل امیدواروں کا 62 فیصد ہیں۔ اس کے علاوہ تیسرے جنس امیدواروں کی تعداد 28 ہے۔


    کامیاب ہونے والے امیدواروں کا اسٹاف نرس، ڈائٹشین، ہیلتھ اور ملیریا انسپکٹر، فارمیسسٹ، آپٹومیٹرسٹ اور ریڈیو گرافر کے عہدے کے لئے تقرر کیا جائے گا۔50 فیصد سے زیادہ امیدوار اسٹاف نرس کے عہدے کے لئے امتحان میں شرکت کریں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ح ا۔ ع ر


    U-3223

    
    
    (Release ID: 1579313) Visitor Counter : 10
    
    
      Read this release in: English , Hindi , Marathi , Punjabi , Tamil , Malayalam