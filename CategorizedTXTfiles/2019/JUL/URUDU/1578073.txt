      وزارت خزانہ

      پرائیویٹ /سرکاری سیکٹرکے بینکوں میں جن دھن اکاونٹس
      Posted On: 09 JUL 2019 8:25PM by PIB Delhi


    نئی دہلی،10جولائی :خزانے اورکارپوریٹ امورکے وزیرمملکت جناب انوراگ سنگھ ٹھاکرنے لوک سبھامیں ایک سوال کے تحریری جواب میں بتایاکہ پردھان منتری جن دھن یوجنا ( پی ایم جے ڈی وائی ) اگست 2014میں شروع کی گئی تھی اور اس کا مقصد اورباتوں کے علاوہ ملک کے سبھی لوگوں کو بینک کاری کی سہولت فراہم کرناتھا۔ بینکوں کی طرف سے مطلع کیاگیاہے کہ 26جون ، 2019کو پی ایم جے ڈی وائی کے تحت 35.99کروڑ جوکھاتے کھولے گئے تھے ان میں سے 29.54کروڑکھاتے اب بھی استعمال میں ہیں ۔


    پی ایم جے ڈی وائی کے تحت پرائیویٹ بینکوں کو بھی کھاتے کھولنے کی اجازت ہے ۔ ان کی فراہم کردہ اطلاعات کے مطابق پی ایم جے ڈی وائی کے تحت بڑے پرائیویٹ بینکوں نے 1.26کروڑکھاتے کھولے ہیں ۔


    سرکاری سیکٹرکے بینکوں اوربڑے پرائیویٹ بینکوں نے یہ اطلاع بھی فراہم کی ہے کہ جن دھن کھاتوں سے بینک کا کوئی چارج منہانہیں کیاجاتا۔


    پی ایم جے ڈی وائی کے تحت 26جون ،2019کوسرکاری سیکٹرکے بینکوں نے (جس میں علاقائی دیہی بینک بھی شامل ہیں ) 34.73کروڑکھاتے کھولے ہیں جب کہ بڑے پرائیویٹ بینکوں نے 1.26کروڑکھاتے کھولے ہیں ۔


    U-2980

    
    
    (Release ID: 1578073) Visitor Counter : 4
    
    
      Read this release in: English , Bengali