      سماجی انصاف اور تفویض اختیارات کی وزارت

      صدر جمہوریہ نے ثقافتی پروگرام دیویہ کلا شکتی میں دویانگ بچوں کی پیش کردہ غیرمعمولی کارکردگی دیکھی۔ معذوری میں اہلیت کو دیکھا
      Posted On: 23 JUL 2019 8:13PM by PIB Delhi


    نئیدہلی۔ 23 ؍جولائی۔صدر جمہوریہ ہند جناب رام ناتھ کووند نے دویانگ کلا شکتی ثقافتی پروگرام میں دویانگ بچوں کے ذریعے پیش کی گئی غیرمعمولی کارکردگی دیکھی۔ انہوں نے معذوری میں اہلیت کو دیکھا۔ یہ پروگرام سماجی انصاف اور تفویض اختیارات کی وزارت کے تحت معذور افراد (دویانگوں) کو بااختیار بنانے کے محکمے کی طرف سے پارلیمنٹ لائبریری کی عمارت میں جی ایم سی بالایوگی آڈیٹوریم میں منعقد کیا گیا تھا۔


    نائب صدر جمہوریہ اور راجیہ سبھا کے چیئرمین جناب ایم وینکیانائیڈو ، وزیراعظم جناب نریندر مودی، لوک سبھا کے اسپیکر جناب او م برلا، مہمانان خصوصی کے طور پر موجود تھے۔ سماجی انصاف اور تفویض اختیارات کے مرکزی وزیر جناب تھاور چند گہلوت اور بہت سے وزراء بھی اس پروگرام میں شریک ہوئے۔ راجیہ سبھا اور لوک سبھا کے ارکان پارلیمنٹ اور بہت سی مرکزی وزارتوں اور محکموں کے سکریٹریز نے بھی اس خصوصی پروگرام میں شرکت کی۔ یہ پروگرام دوسری بار منعقد کیا گیا تھا۔


    مارچ 2019 میں ڈی ای پی ڈبلیو ڈی کو صدر جمہوریہ کے سکریٹریٹ سے درخواست موصول ہوئی تھی کہ وہ 18 اپریل 2019 کو راشٹرپتی بھون کے احاطے میں دویانگ بچوں کیلئے ایک ثقافتی پروگرام کا اس مقصد کے ساتھ انعقاد کرے کہ زبردست صلاحیت کے بارے میں مزید بیداری لائی جائے، جسے بڑھاوا دینے کی کافی گنجائش موجود ہے۔ پروگرام کے انعقاد کی خاطر تین بڑے اقدامات فوری طور پر کیے گئے۔

     1. ہمارے اپنے قومی اداروں کے ذریعے حصہ لینے والوں کو مدعو کیا جانا۔
     2. حصہ لینے والی ٹیموں کو تربیت دینے کیلئے کسی پیشہ ور کوریوگرافر ٹیم کو مقرر کرنا اور
     3. راشٹرپتی بھون کو ثقافتی مرکز کے طور پر پوری طرح قابل رسائی بنانا۔

    مختلف ریاستوں ،ثقافتی سوسائٹیوں، اداروں ، سول سوسائٹیوں سے 175 فنکار لیے گئے ہیں جس سے یہ تقریب صحیح معنوں میں قومی جذبے کی حامل بن گئی ہے۔ محکمے نے اس طرح کے بچوں کے لئے کوریوگرافر کے ساتھ ان کی ریہرسل اور مشق کے اجلاس کااہتمام کیا ۔ نیز ڈسپلن اور وقت کے اختصار اور کارکردگی پیش کرنے کا اہتمام کیا جو ان کی دانشورانہ ، تخلیقی اور ان کی دماغی صلاحیت کی ایک بہترین مثال ہے جسے خود کی حقیقت کو سمجھنے کے لئے زیادہ سے زیادہ بڑھاوا دیے جانے کی ضرورت ہے۔


    صدر جمہوریہ کے سکریٹری نے اسٹیج اور مقام کو معذور افراد کے لئے قابل رسائی بنانے کیلئے ضروری التزامات کیے۔ اس کے لئے ضروری انتظامات بھی فراہم کیے گئے جن میں ساؤنڈ اور لائٹ سے متعلق چیزیں بھی شامل ہیں۔ ثقافتی تقریب دویہ کلاشکتی : معذوری میں اہلیت کو دیکھنا، صدر جمہوریہ ہند کی باوقار موجود گی میں 18 اپریل 2019 کی شام کو منعقد کیا گیا۔ یہ پروگرام صدر جمہوریہ ہند کی باوقار موجودگی میں پیش کیا گیا جنہوں نے حصہ لینے والوں کے ساتھ بات چیت کی اور گروپ فوٹو لیے گئے۔ اس تقریب میں تقریباً 300 سے زیادہ سرکردہ شخصیتوں نے سفیر، ہائی کمشنر، سینئر سرکاری حکام ، تخلیقی شخصیتوں ، ایجوکیٹرس ، پرنسپلز ، معذور افراد کے حامی مختلف گروپوں کی نمائندگی کی۔


    اس پروگرام کی نظامت ایسے تین نوجوانوں نے کی جو بصارت سے معذور تھے۔ اس پروگرام میں صرف بچوں اور معذوروں نوجوانوں نے شرکت کی۔ ان بچوں اور نوجوانوں میں جسمانی طور پر معذور، دیکھنے سے معذور، سننے سے معذور، دماغ سے معذور اور مختلف قسم کے معذور شامل تھے۔ یہ بچے چاہے آرٹ ہو، ثقافت ہو ، کھیل کود ہو، پیشہ ورانہ صلاحیت ہو یا کوئی اور صلاحیت ان سب میں مہارت حاصل کرنے کی صلاحیت تھی۔ معذور بچے اور اس تقریب کے شرکاء صدر جمہوریہ ہند کے ، جذبہ پیدا کرنے والے اِن الفاظ کو ہمیشہ یاد رکھیں گے کہ ہمیں معذور بچوں کے حقوق اور صلاحیتوں کے پیغام کو ملک کے کونے کونے میں پھیلانے کی ضرورت ہے۔


    معذور افراد (دویانگوں) کو بااختیار بنانے کا محکمہ، سماجی انصاف وتفویض اختیارات کے تحت مئی 2012 میں قائم کیا گیا تھا جس کامقصد معذور افراد سے متعلق پالیسی معاملات اور اُن پر عمل درآمد پر مزید زور دینا ہے۔ اس کے ساتھ ساتھ پارلیمنٹ کے تین قوانین کو لاگو کرتے ہوئے محکمہ بازآبادکاری کے خدمات ، تعلیم اور معذور اور مختلف قسم کی معذوریوں پر تحقیق کرارہا ہے۔ یہ کام ملک بھر میں پھیلے آٹھ قومی اداروں کےذریعے کرائے جارہے ہیں۔ اداروں ، ریاستی سرکاروں اور غیرسرکاری تنظیموں کو مدد فراہم کرنے کیلئے مختلف مرکزی اسکیمیں چلائی جارہی ہیں۔ بیداری پھیلانے کاکام لگاتار ایک عمل ہے۔ اسکے ساتھ ساتھ سول سوسائٹی کی تنظیموں اور اداروں کو، معذور افرا دکے حقوق کے بارے میں لوگوں کو حساس بنانے کیلئے مالی مدد فراہم کرنا ، حکومت معذور افراد اور ان کی تنظیموں کی مہارت کو تسلیم کرنے کیلئے ہر سال قومی ایوارڈ سے نوازتی ہے اور معذور افراد کی بہبود کے لئے افراد اور تنظیموں کو بھی انعامات دیتی ہے۔ آر پی ڈبلیو ڈی 2016 ، 19 اپریل 2017 کو لاگو کیا گیا تھا۔ آر پی ڈبلیو ڈی کے قانون کی شق نمبر 29 میں کہا گیا ہے کہ حکومت معذور افراد میں ثقافت اور تفریحی سرگرمیوں کو فروغ دیگی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-3363

    
    
    (Release ID: 1580028) Visitor Counter : 4
    
    
      Read this release in: English
    
    
    

3.