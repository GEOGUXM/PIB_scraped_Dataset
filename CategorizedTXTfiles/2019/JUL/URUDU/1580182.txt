      کامرس اور صنعت کی وزارتہ

      ای - کامرس سے متعلق مسودہ قومی پالیسی
      Posted On: 24 JUL 2019 3:45PM by PIB Delhi


    نئی دہلی، 24 جولائی / تجارت و صنعت کے وزیر جناب پیوش گوئل نے آج ایک سوال کے تحریری جواب میں لوک سبھا میں بتایا ہے کہ ای کامرس کے مختلف شعبوں پر احاطہ کرنے والی ایک مسودہ قومی ای - کامرس پالیسی تیار کی گئی ہے اور اسے عوامی اطلاعات کے دائرے میں عوام الناس کی آراء حاصل کرنے کی غرض سے ڈال دیا گیا ہے ۔ متعدد ای - کامرس کی فرموں سمیت تمام تر شراکت داروں سے ، اُن کے نظریات ، خیالات اور تجاویز ، جن کا تعلق مذکورہ مسودہ قومی ای – کامرس پالیسی سے ہے ، اس سلسلے میں موصول ہو چکی ہیں ۔


    مذکورہ تمام تر تجاویز اور آرا وغیرہ زیر غور ہیں ۔ صنعتی و داخلی تجارت کے فروغ کے محکمے کے ایڈیشنل سکریٹری کی قیادت میں 12 جولائی، 2019 ء کو ایک کمیٹی تشکیل دی گئی ہے ، جس میں محکمۂ تجارت ، صارفین امور کے محکمے ، قانونی امور کے محکمے اور ایم ایس ایم ای کی وزارت کے اراکین شامل ہیں ، جو اُن تمام امور کا جائزہ لیں گے ، جو ای – کامرس میں ایف ڈی آئی سے متعلق ہوں نیز یہ اراکین اس سلسلے میں اپنی جانب سے تجاویز بھی پیش کریں گے ۔


    ڈجیٹل انڈیا پہل قدمیاں مثلاً سُگمیہ بھارت ابھیان ، بھیم ، سی او ای – آئی ٹی ، سی ای آر ٹی اِن ، ڈِجی دھن ابھیان ، ڈجیٹائز انڈیا ، ای بِز ، الیکٹرانک ڈیولپمنٹ فنڈ اور جی ای ایم حکومت کی جانب سے ڈجیٹل معیشت کی نمو کو فروغ دینے کے لئے متعارف کرائی گئی ہیں ۔


    حکومت نے الیکٹرانکس سے متعلق قومی پالیسی اور سافٹ ویئر سے متعلق قومی پالیسی ( این پی ایس پی ) بھی ڈجیٹل معیشت کو فروغ دینے کی غرض سے 2019 ء میں متعارف کرائی ہے ۔ اس سلسلے میں تمام تر تفصیلات الیکٹرانکس اور اطلاعاتی ٹیکنا لوجی کی وزارت کے درج ذیل ویب سائٹ پر دستیاب ہیں :


    ( https://meity.gov.in/ )


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ ع ا


    U. No. 3388

    
    
    (Release ID: 1580182) Visitor Counter : 8
    
    
      Read this release in: English , Bengali