      ہنر مندی کے فروغ اور صنعت کاری کی وزارت

      عالمی ہنر مندی کے بین الاقوامی مقابلے 2019 کے لئے ٹیم انڈیا کا اعلان
      Posted On: 31 JUL 2019 6:31PM by PIB Delhi


    نئیدہلی یکم اگست ۔روس کے کازن شہر میں منعقدہونے والے عالمی ہنر مندی کے بین الاقوامی مقابلے 2019 میں ہندوستان کی 17ریاستوں اور مرکز کے انتظام والے علاقوںسے 48 شرکا ہندوستان کی نمائندگی کریں گے ۔ یہ مقابلہ ہر دوسال میں ایک بار منعقد ہوتا ہے۔ اس بار 22 اگست سے 27 اگست تک منعقد ہوگا۔


    ملک بھرسے ضلع ،ریاست ،علاقائی اور قومی سطح کی 500سے زیادہ مقابلوں کے ذریعہ امیدواروں کا انتخاب کیا گیا ہے۔ مقابلے میں حصہ لینے والوں کی اوسط عمر 22سال ہے جبکہ سب سے کم عمر 17سال ہے۔


    ہنرمندی کے فروغ اورصنعت کاری کی وزارت نے 48 رکنی دستے کا اعلان کیا ہے،جو دنیا میں ہنر مندی کی مہارت کے سب سے بڑے پروگرام میں ہندوستان کی نمائندگی کریں گے ۔اس مقابلے کو عالمی ہنر مندی کے بین الاقوامی مقابلے کا نام دیا گیا ہے اور اسے ہنرمندی کے لئے اولمپکس کا بھی نام دیا گیا ہے ۔ اس میں 60 ملکوں کے 1500سے زیادہ امیدوار ہنرمندی کے 55 مقابلوں میں حصہ لیں گے ۔ ہندوستان موبائل روبوٹکس ، پروٹو ٹائپ ماڈلنگ ، ہئر ڈریسنگ ، بیکنگ ، کنفیکشنری اور پیٹی سری ،ویلڈنگ ، اینٹیں بچھانے ، کارپینٹنگ ،فلورسٹری سمیت 44 ہنرمندی مقابلے میں شرکت کریں گے۔


    ہنرمندی کے فروغ اور صنعت کاری کی وزارت کی نگرانی میں نیشنل اسکل ڈیولپمنٹ کارپوریشن 2011 کے بعدسے اس مقابلے میں ہندوستانی وفدکی قیادت کررہا ہے ۔ 2017 میں ابوظہبی میں پچھلے مقابلے کے دوران بھارت نے مہارت میں ایک چاندی کا ایک کانسے کا اور 9 دیگر تمغے جیتے تھے۔ ہندوستان نے 56 ملکوں میں 19 واں مقام حاصل کیا تھا۔اس مقابلے میں اس کی یہ سب سے بہترین کارکردگی رہی ۔


    عالمی ہنرمندی 2019 کے لئے ٹیم انڈیا کا انتخاب جنوری 2018 میں شروع ہوا تھا اور انڈیا اسکل مقابلوں سے متعلق ایک اسکیم کے شروع ہونے کے ساتھ اس کا آغاز ہوا تھا۔ مارچ اور اپریل 2018 کے درمیان ضلع اورریاستی سطح کے 500 مقابلوں کا اہتمام کیا گیا تھا اور ان مقابلوں میں جیتنے والی ٹیموں نے 4 ریجنل یاعلاقائی مقابلوں میں بھی حصہ لیا تھا ،جس کا اہتمام جے پور ، لکھنؤ، بنگلور اور بھونیشور میں کیا گیا تھا۔


    علاقائی مقابلوں سے جیتنے والوں نے قومی مقابلے میں بھی حصہ لیا تھا جو2سے 6 اکتوبر 2018 کو دہلی میں ایروسٹی گراؤنڈ پر منعقد ہوا تھا۔


    ٹیم انڈیا کا اعلان کرتے ہوئے ہنر مندی کے فروغ اورصنعت کاری کے وزیر ڈاکٹر مہندر ناتھ پانڈے نے کہا کہ عالمی ہنر مندی کے مقابلے کے ذریعہ ہمارا مقصد ملک میں نوجوانوںکو مواقع فراہم کرنا ہے تاکہ وہ مقابلے میں حصہ لے سکیں اور دنیا بھر میں اپنے تجربوں سے کچھ سیکھ سکیں ۔ انہوں نے کہا کہ اس طرح کے اقدامات بین الاقوامی معیارات میں ہماری ہنر مندی کو فروغ دینے میں بھی مدد کرتے ہیں ۔ انہوں نے کہا کہ یہ مقابلے ہندوستان میں پیشہ ورانہ تربیت کے مجموعی معیار کو بہتر بنائیں گے۔ میں اب تک کے ان کے سفر کے لئے انہیں مبارکباددیتا ہوں۔


    ماروتی سزوکی ، مہندرا اینڈ مہندرا ، ٹویوٹا،فیسٹو ،وی ایل سی سی ، گاڈریج ، ایگزالٹا ،اپولو ، برگر پینٹس ،سسکو ، کیپل ،سینٹ ،گوبین ، پرل اکاڈمی انسٹی ٹیوٹ آف ہوٹل منجمنٹ سمیت 100سے زیادہ کارپوریٹس تعلیمی ادارے اس پہل کی حمایت میں آگے آئے ہیں۔ ان کارپوریٹس نے ایک ماسٹر ٹرینر / ایکسپرٹ کی نشاندہی میں بھی مدد کی ہے ، جو ہرکمپٹیٹر ( مقابلے میں حصہ لینے والے ) کو تربیت فراہم کرتا ہے اور روز مرہ کی بنیاد پر ان کی پیش رفت کی نگرانی کرتا ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-3 552

    
    
    (Release ID: 1581026) Visitor Counter : 2
    
    
      Read this release in: English , Hindi , Bengali