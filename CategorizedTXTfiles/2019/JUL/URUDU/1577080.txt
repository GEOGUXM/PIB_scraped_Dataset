      وزارت خزانہ

      چھوٹے کو پروان چڑھا کر کافی بڑا بنانا: ایم ایس ایم ای کے فروغ کے لیے پالیسیوں کو نئی جہت دینا
      Posted On: 04 JUL 2019 12:56PM by PIB Delhi


    خزانہ اور کارپوریٹ امور کی مرکزی وزیر محترمہ نرملا سیتارمن نے آج پارلیمنٹ میں اقتصادی جائزہ 2018-19 کوپیش کیا۔


    ایم ایس ایم ای سیکٹر کی ترقی کے لیے پالیسیوں کو نئی جہت دینے کے لیے اقتصادی جائزے میں کہا گیا ہے کہ ایم ایس ایم ای کی ترقی سے نہ صرف اس کو فروغ دینے والے افراد کووسیع پیمانے پر منافع حاصل ہوتا ہے، بلکہ اس سے معیشت میں روزگار اور پیداواریت میں بھی اہم تعاون حاصل ہوتا ہے۔لہذا ہماری پالیسیوں کی توجہ ایم ایس ایم ای کو پابندیوں سےآزاد کرکے ایم ایس ایم ای کی ترقی پر مرکوز ہونی چاہیے۔


    تاہم ہندوستان میں روزگار پیدا کرنے کا عمل ان پالیسیوں سے متاثر ہوتا ہے، جو چھوٹے کو پروان چڑھاتی ہیں، مثلا چھوٹے فرم جو کبھی بھی ترقی نہیں کرتےہیں۔ بجائےاس کے نوزائیدہ فرم کے پاس ترقی کرنے اوربتدریج غیرمعمولی طور پر بڑا بننے کی کافی صلاحیت ہوتی ہے،جبکہ 100 سے کم ملازمین والے چھوٹے فرم ، دس سال سے زیادہ پرانا ہونے کے باوجود مینوفیکچرنگ میں ان کی تعداد تمام منظم فرم میں آدھی سے زائدہے۔تاہم روزگار میں ان فرموں کا تعاون محض 14 فیصد، جبکہ پیداواریت میں ان فرموں کا تعاون محض 8 فیصد ہے۔اس کے برخلاف بڑے فرم (100 سے زائد ملازمین والے) میں اس طرح کے روزگار کا تین چوتھائی فیصد حصہ ہے اورپیداواریت میں ان فرموں کا تعاون تقریبا 90 فیصد ہے، جبکہ اس طرح کے فرم کی تعداد تقریبا 15 فیصد ہی ہے۔


    حجم پر مبنی ترغیبات ، جو کہ فرم کی عمر اور محنت سے متعلق غیرلچکدار ضابطوں، جوکہ حجم پر مبنی تحدیدات پر مشتمل ہیں، کا لحاظ کیے بغیر فراہم کرائے جاتے ہیں،اس خراب صورتحال کے ذمہ دار ہیں۔ایم ایس ایم ای کو پابندیوں سے نجات دلاکراور انہیں ترقی کرنے کے قابل بنانے کے لیے حجم پر مبنی تمام ترغیبات میں 10 سال سے کم کی مدت کی دفعہ شامل کی جانی چاہیے۔


    آگے کی راہ-ایم ایس ایم ای کو ترغیبات کی فراہمی


    ایم ایس ایم ای کی ترقی سے نہ صرف ان کو فروغ دینے والے افراد کووسیع پیمانے پر منافع حاصل ہوتا ہے، بلکہ اس سے معیشت میں روزگار اور پیداواریت میں بھی اہم تعاون حاصل ہوتا ہے۔لہذا ہماری پالیسیوں کی توجہ ایم ایس ایم ای کو پابندیوں سےآزاد کرکے ایم ایس ایم ای کی ترقی پر مرکوز ہونی چاہیے۔


    چھوٹے فرم جو کہ کافی عرصہ گزر جانے کے باوجود بھی چھوٹے ہی رہ جاتے ہیں،اس میں کم پیداواریت ہوتی ہے اور مینوفیکچرنگ میں اس کی کم قدروقیمت ہوتی ہے۔اس کے برخلاف نوزائیدہ فرموں مثلا چھوٹے فرم شروعات میں چھوٹے ہوتے ہیں، لیکن جیسے جیسے پرانے ہوتے جاتے ہیں، ترقی کرکے بڑا بن سکتے ہیں، ایسے فرموں میں اعلی پیداواریت ہوتی ہے اور مینوفیکچرنگ میں اس کی زیادہ قدروقیمت ہوتی ہے۔لہذا چھوٹے فرم کلیدی وسائل کو ہضم کرجاتے ہیں۔جبکہ یہ کلیدی وسائل ممکنہ طور پر نوزائیدہ فرموں کو دیے جاسکتے ہیں۔ اس طرح کے فرم کا روزگار کی پیداوار اور اقتصادی ترقی میں تعاون نوزائیدہ فرم کے مقابلے کم ہوتا ہے۔ نوزائیدہ فرموں کو تعاون فراہم کرنے کے لیے وضع کردہ نئی پالیسیوں کی تفصیلات درج ذیل ہیں:


    ‘چھوٹے فرم ’ کے مقابلے ‘نوزائیدہ’فرم کو ترغیبات فراہم کرنا: موجودہ ترغیبات کی مناسب سرپرستی کے ساتھ انہیں چھوٹے سے نوزائیدہ فرم کی جانب منتقل کیے جانے کی ضرورت ہے۔ اس طرح کی ترغیبات جب فرم کو ،فرم کی عمر کا لحاظ کیے بغیر ،فراہم کرائی جاتی ہے، تو یہ ترغیبات ان فرموں کے لیے ‘فضول ’ ترغیبات ثا بت ہوتی ہیں۔اس طرح کی فضول ترغیبات اس وقت نہیں ہوں گی، جب فرم کی عمر کا معیار مقررہوگا۔ فرم کی عمر پر مبنی معیار کے غلط استعمال کو آدھار کا استعمال کرتےہوئے آسانی سے روکا جاسکتا ہے۔ مثال کے طور پر اگر کوئی پرموٹر ایک نئی فرم کی شروعات کرتا ہے،پھر دس برسوں تک فوائد کا استعمال کرتا ہے اور جب عمر پر مبنی پالیسی دستیاب ہے تو پھر ایک نیا فرم شروع کرنے کے لیے اس کو بند کردیتا ہے، تاکہ نئی فرم کے ذریعے عمر پر مبنی فوائد کا فائدہ اٹھاسکے۔ایسی صورت حال میں پرموٹر کا آدھار نمبر اس غلط استعمال سے متعلق متعلقہ حکام کو خبردارکرسکتا ہے۔اس طرح سے آدھار کے فوائد کا استعمال کرکے عمر پر مبنی پالیسیوں کا نفاذ کرسکتا ہے ، تاکہ فضول ترغیبات کو ختم کرنے کو یقینی بنایا جاسکے۔ ایک مرتبہ جب چھوٹے فرموں کو پتہ چل جائے گا کہ وہ عرصہ گزر جانے کے باوجود چھوٹے ہی رہیں گے، تو ان کو کوئی فائدہ حاصل نہیں ہوگا، تو قدرتی طور پر ان کی ترغیبات میں اضافہ ہوناشروع ہوجائے گا۔اس سے معاشی ترقی اور روزگار کے مواقع پیدا ہوں گے۔


    ترجیحی سیکٹرکے قرض (پی ایس ایل) کے لیے نئی پالیسی وضع کرنا: موجودہ پالیسی کے مطابق بینکوں کے لیے بہت چھوٹی ، چھوٹی اور درمیانہ درجے کی صنعتوں(ایم ایس ایم ای) سیکٹر کے لیے قرض دینے کے لیے مخصوص اہداف مقرر کیے گیے ہیں، جو کہ فرموں کو چھوٹا رہنے کے لیے فضول ترغیبات میں اضافہ کرتے ہیں۔ پی ایس ایل رہنما خطوط کے مطابق ایڈجسٹیڈ نیٹ بینک کریڈٹ (اے این بی سی) کا 7.5 فیصد یا آف بیلنس شیٹ ایکسپوزر کا قرض کی مساوی رقم ، جوبھی زیادہ ہو، بہت چھوٹی صنعتوں کے لیے لاگو ہے۔ ایم ایس ایم ای کے پی ایس ایل اہداف کے تحت‘ اسٹارٹ اپ’ کو ترجیح دینااور اعلی روزگار پیدا کرنے کے سیکٹر میں ‘نوزائیدہ’ فرم کو ترجیح دینا ضروری ہے۔اس عمل سے ایم ایس ایم ای سیکٹر میں براہ راست قرض کی آمد میں اضافہ ہوگا، جس سے معیشت میں بڑے پیمانے پر روزگار پیدا ہوسکتے ہیں۔


    ترغیبات کے لیے ختم ہونے کی میعاد سے متعلق دفعہ: مناسب سرپرستی کے ساتھ ترقی کو فروغ دینے کے لیے دی جانے والی ہر ترغیبات کے ختم ہونے کی میعاد ہونی چاہیے۔ یہ میعاد 5 سے 7 برس کی ہوسکتی ہے، اس کے بعد فرم کو اپنے طور پر مضبوط اور پائیدار ہونا ہوگا۔ پالیسی کی توجہ نوزائیدہ فرم پر اس طرح سے مرکوز ہوگی۔


    اعلی پیمانے پر روزگار پیدا کرنے والے سیکٹروں پر توجہ: ربڑ اور پلاسٹک پروڈکٹس کی مینوفیکچرنگ، الیکٹرانک اور آپٹیکل پروڈکٹس، ٹرانسپورٹ آلات، مشینری، بنیادی دھات اور فیبریکیٹیڈ دھاتی مصنوعات، کیمیکلز اور کیمیکل مصنوعات ، کپڑا اور چمڑا اور چمڑے سے متعلق پروڈکٹس ایسے ذیلی سیکٹر ہیں، جہاں پر زیادہ روزگار کے مواقع ہیں۔ روزگار سے متعلق اقتصادی ترقی کے اثرات کو تیز تر کرنے کے لیے اس طرح کے اعلی پیمانے پر روزگار پیدا کرنے والے سیکٹروں پر توجہ مرکوز کی جائے گی۔


    وسیع پیمانے پر پھیلنےکے حامل سروس سیکٹرمثلا سیاحت کے سیکٹر پرتوجہ: کلیدی سیاحتی مراکز کی ترقی سے، ٹور اور سفاری گائڈ، ہوٹل، کیٹرنگ اور ہاؤس کیپنگ اسٹاف، سیاحتی مقامات پر دکانوں پر مشتمل شعبوں کے ذریعے بڑے پیمانے پر روزگار پیدا ہوں گے۔ 20 بڑے ریاستوں میں ہر ایک ریاست کے اندر 10 سیاحتی مقامات اور 9 چھوٹے ریاستوں میں ہر ایک ریاست کے اندر 5 سیاحتی مقامات ، کی شناخت کرنا ممکن ہے۔ ان شناخت شدہ سیاحتی مقامات میں سڑکوں کی تعمیر ہوگی اور فضائی رابطے پیدا ہوں گے، جس سے پورے روٹ سے متصل اقتصادی سرگرمیوں میں اضافہ ہوگا اور دیہی مزدوروں کی نقل مکانی میں کمی آئے گی۔ دیہی مزدور افرادی قوت کا ایک بڑا حصہ ہے۔


    **************


    U-2797

    
    
    (Release ID: 1577080) Visitor Counter : 5