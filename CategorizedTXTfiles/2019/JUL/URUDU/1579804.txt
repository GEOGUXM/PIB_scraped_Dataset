      بھاری صنعتوں اور سرکاری کمپنیوں کی وزارت

      دہلی میں بجلی سے چلنے والی عوامی ٹرانسپورٹ کو فروغ
      Posted On: 22 JUL 2019 4:01PM by PIB Delhi


    نئی دہلی،22؍جولائی،حکومت نے ملک میں بجلی سے چلنے والی (الیکٹرک) اور ہائیبرڈ گاڑیوں (ایکس ای ویز) کو فروغ دینے کے لئے مارچ 2015 میں انڈیا اسکیم (بھارت میں (ہائیبرڈ اور ) الیکٹرک گاڑیوں کے تیز تر اپنائے جانے اور بنانےسے متعلق) فیم کے پہلے مرحلے کو نوٹیفائی کیا تھا۔ اسکیم کے ذریعے دہلی سمیت ملک میں ایکس ای ویز کی فروخت کو خریداروں کے لئے ایکس ای ویز کی قیمت میں کمی کرکے ترغیب دی جارہی ہے۔


    اس اسکیم کے پہلے مرحلے کی تکمیل پر حکومت نے 8 مارچ 2019 کو دوسرے مرحلے کو نوٹیفائی کیا ہے جس میں خاص طور پر عوامی اور مشترکہ ٹرانسپورٹ کو الیکٹرک والی بنانے میں مدد کرنا اور 7000 کے قریب ای- بسوں ، 5 لاکھ ای-3 وہیلرس ، 55000 ای-4 وہیلرس پیسنجر کاروں اور 10 لاکھ ای-2 وہیلروں میں سبسڈی فراہم کرنا ہے۔لوگوں کو ماحول دوست اور سستی عوامی ٹرانسپورٹ کے متبادل فراہم کرنے پر زیادہ توجہ دیتے ہوئے اسکیم خاص طور پر عوامی ٹرانسپورٹ کے لئے استعمال ہونے والی گاڑیوں یا تجارتی مقاصد سے استعمال ہونے والی گاڑیوں کے لئے قابل نفاذ ہوگی جس میں ای-3 وہیلر ، ای- 4 وہیلر اور ای- بسیں شامل ہیں۔ البتہ پرائیویٹ ملکیت کے لئے رجسٹرڈ 2 وہیلر بھی عوامی زمرے میں اسکیم کے تحت لائے جائیں گے۔


    حال ہی میں 4 جون 2019 کو ریاستوں ؍ مرکز کے زیر انتظام علاقوں ، سرکاری محکموں (دہلی اور راجستھان سمیت) ، ریاستی ؍ شہری ٹرانسپورٹ یونٹوں ، میونسپل کارپوریشنوں یا ایسی کسی سرکاری ادارے سے ، جو آپریشن کی لاگت کے ماڈل پر مختلف شہروں میں الیکٹرک بسیں چلانے میں دلچسپی رکھتی ہوں، فیم انڈیا اسکیم کے دوسرے مسئلے کے تحت مراعات حاصل کرنے کی خاطر تجاویز کو مدعو کرتے ہوئے دلچسپی کے اظہار (ای او آئی) کا خط جاری کیا گیا تھا۔


    حکومت نے ملک میں الیکٹرک موبیلٹی کو فروغ دینے کے لئے دیگر کئی اقدامات کئے ہیں جن میں مندرجہ ذیل شامل ہیں:

     1. جی ایس ٹی کے نئے نظام کے تحت الیکٹر گاڑیوں پر جی ایس ٹی کو 12 فیصد کے کم ٹیکس والی شرح میں رکھا گیا ہے،(جس میں کوئی اضافی محصول نہیں ہے) جبکہ روایتی گاڑیوں کے لئے جی ایس ٹی کی شرح 28 فیصد ہے اور اضافی محصول 22 فیصد تک ہے۔
     2. بجلی کی وزارت نے الیکٹر گاڑیوں کی چارجنگ کے لئے بجلی کی فروخت کو ’’سروس کے طور پر‘‘ لینے کی اجازت دی ہے۔ اس سے گاڑیوں کی چارجنگ کے بنیادی ڈھانچے میں سرمایہ کاری کے لئے بہت سی ترغیبات حاصل ہوں گی۔
     3. حکومت نے 18 اکتوبر 2018 کو ایس او -5333 (ای) کے ذریعے بیٹری سے چلنے والی ٹرانسپورٹ گاڑیوں اور ایتھنول اور میتھنول ایندھن پر چلنے والی گاڑیوں کو پرمٹ لینے سے مستثنی کردیا ہے۔
     4. حکومت نےملک میں ماحول دوست گاڑیوں کے استعمال کو فروغ دینے کی خاطر 18 جون 2019 کو ڈرافٹ جی ایس آر 430 (ای) کے ذریعے بیٹری ؍ الیکٹرک سے چلنے والی گاڑیوں کو رجسٹریشن فیس سے مستثنی کرنے کی تجویز پیش کی ہے۔
     5. 20-2019 کے بجٹ میں وزیر خزانہ نے الیکٹر گاڑیوں کی خریداری کے لئے لئے گئے قرضے پر دئے جانے والے سود کے لئے انکم ٹیکس میں مزید ڈیڑھ لاکھ روپے منہا کرنے کا اعلان کیا ہے۔

    مذکورہ بالا معلومات آج راجیہ سبھا میں بھارتی صنعتوں اور سرکاری کمپنیوں کے مرکزی وزیر جناب اروند گنپت ساونت نے ایک سوال کے تحریری جواب میں ایوان کو فراہم کیں۔


    ۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا- ق ر)


    U- 3 311

    
    
    (Release ID: 1579804) Visitor Counter : 11
    
    
      Read this release in: English
    
    
    

5.