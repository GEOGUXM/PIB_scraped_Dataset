      وزارت آیوش

      حکومت کے ذریعے آیوش دواؤں کے نظام کو فروغ دینے کے لئےکئے گئے اقدامات
      Posted On: 19 JUL 2019 3:07PM by PIB Delhi


    نئی دہلی، 19 جولائی2019 ؍آیوش کے وزیر مملکت (آزادانہ چارج)، جناب شری پد ایسو نائک نے آج لوک سبھا میں ایک سوال کے تحریری جواب میں بتایا کہ آیوش نظاموں کو فروغ دینے کے لئے حکومت نے متعدد اقدامات کئے ہیں اور کئی پروگراموں کا نفاذ کیا ہے۔ قومی آیوش مشن کی مرکزی امداد یافتہ اسکیم اور قومی صحت مشن اور قومی صحت پالیسی 2017ء کے تحت آیوش کو اصل دھارے میں لانے سے متعلق حکمت عملی کا نفاذ آیوش شعبے کو فروغ دینے اور اسے مضبوط کرنے کے لئے کیا جارہا ہے۔ریاستوں میں واقع ڈسپنسریوں اور اسپتالوں میں بنیادی ڈھانچے کی ترقی اور دواؤں کی سپلائی سمیت آیوش کے شعبے میں متعدد سرگرمیوں کے لئے مرکزی امداد یافتہ اور سرکاری شعبے کی اسکیموں کے ذریعے مالی امداد فراہم کی جاتی ہے۔سینٹرل ریگولیٹری باڈیز ، سینٹرل ریسرچ کونسل، نیشنل انسٹی ٹیوٹ ، آل انڈیا انسٹی ٹیوٹ، نیشنل میڈیسنل پلانٹس بورڈ، فرماکوپوئیا کمیشن آف انڈین میڈیسن اینڈ ہومیوپیتھی اور فرما کوپوئیا لیباریٹریز آف آیوش کا قیام عمل میں لایاگیا ہے اور ریاستوں میں آیوش اداروں کے نیٹ ورک کی توسیع کی جارہی ہے اور اسے مضبوط کیا جارہا ہے۔ آیوش کو اصل دھارے میں لانے کی حکمت عملی کے تحت قومی آیوش مشن کے ذریعے پی ایچ سی ایس، سی ایچ سی ایس اور ضلع اسپتالوں میں آیوش سہولتیں قائم کی جارہی ہیں۔ آج کی تاریخ تک 506 ضلع اسپتالوں ، 374 ذیلی ضلع اسپتالوں ، 2871 سی ایچ سی ایس، 8995 پی ایچ سی ایس اور 5716 دیگر حفظان صحت کے مراکز میں آیوش سہولتیں مشترکہ طورپر قائم کی گئی ہیں۔ ملک میں آیوش کے بنیادی ڈھانچے کا حجم 799,879 اندراج شدہ معالجین ،46837 طلباء کے سالانہ داخلے کی صلاحیت کے ساتھ 702 انڈر گریجویٹ کالجز، 4876 اسکالرز کے سالانہ داخلے کی صلاحیت کے ساتھ 212پوسٹ گریجویٹ کالجز ،3986 سرکاری اسپتالوں اور 27199 ڈسپنسریوں تک پہنچ گیا ہے۔دنیا بھر میں آیوش نظاموں کو فروغ دینے کے لئے آیوش کی وزارت نے روایتی دواؤں اور ہومیوپیتھی کے شعبے میں امداد باہمی کے لئے 18 ملکوں کے ساتھ کنٹری ٹو کنٹری مفاہمت ناموں، مشترکہ تحقیق اور اکیڈمک اشتراک کے لئے 19 مفاہمت ناموں اور غیر ملکی یونیورسٹیوں میں آیوش اکیڈمک چیئر کے قیام کے لئے 13 مفاہمت ناموں پر دستخط کئےہیں۔آیوش نظاموں کے بارے میں مستند معلومات دینے کے لئے 28 ملکوں میں 31 آیوش اطلاعاتی سیل قائم کئے گئے ہیں۔


    آیورویدک، یونانی اور ہومیوپیتھی دواؤں کے نظاموں کی تعلیم کے معیار کی ضابطہ بندی انڈین میڈیسن سینٹرل کونسل ایکٹ ، 1970 اور ہومیو پیتھی سینٹرل کونسل ایکٹ ، 1973کے التزامات کے مطابق کی جاتی ہےاور اس کے تحت تعلیمی کورسوں کے معیاری ضروریات سے متعلق ضابطہ بندی کی جاتی ہے۔ان نظاموں کے دواؤں سے متعلق خصوصی ضابطہ بندی اور کوالٹی کنٹرول التزمات ڈرگس اور کاسمیٹکس ایکٹ، 1944 میں فراہم کئے گئے ہیں۔آیوش کی ریسرچ کونسلوں اور ملک میں دیگر تحقیق اور ترقی کے اداروں نے کام کئے ہیں اور متعدد ادویہ جاتی پلانٹوں پر مزید کام کررہے ہیں،تاکہ مختلف بیماریوں کے علاج کے لئے نئی دوائیں تیار کی جاسکیں۔اس طرح کے ریسرچ مطالعات کی تفصیلات ویب سائٹ ayush portal.nic.in پر فراہم کی گئی ہیں اور یہ تفصیلات متعدد سائنسی رسالوں میں شائع کی جاتی ہیں۔انڈین میڈسن سینٹر ل کونسل ایکٹ، 1970 اور ہومیوپیتھی سینٹرل کونسل ایکٹ، 1973 کےتحت بالترتیب وضع کردہ متعلقہ ضابطہ بندیوں کے مطابق آیورویدک ، سِدھا، یونانی اور ہومیوپیتھی میں مہارتوں میں انڈر گریجویٹ اور پوسٹ گریجویشن کی تعلیم دی جاتی ہے۔


    *******


    م ن۔ن ا۔ن ع


    U: 3 2 6 6

    
    
    (Release ID: 1579580) Visitor Counter : 24
    
    
      Read this release in: English , Marathi , Bengali