      کامرس اور صنعت کی وزارتہ

      تجارت و صنعت کے وزیر نے 20-2019ء کے مالی سال میں جی ای ایم پر ایک لاکھ کروڑ جی ایم وی حاصل کرنے سے متعلق ایکشن پلان کا جائزہ لیا
      
      رجسٹریشن میں آسانی اوربہت زیادہ شفافیت خریداروں اور بیچنے والوں کے زیادہ سے زیادہ آگے آنے کی کلید ہے: پیوش گوئل

      Posted On: 19 JUL 2019 2:24PM by PIB Delhi

    نئی دہلی، 19 جولائی2019 ؍تجارت و صنعت اور ریلویز کے مرکزی وزیر جناب پیوش گوئل نے گزشتہ شام ایک میٹنگ کی صدارت کی، جس میں مالی سال 20-2019ء میں جی ای ایم پرایک لاکھ کروڑ مجموعی کاروباری حجم (جی ایم وی) کے ہدف کے حصول کے لئے گورنمنٹ ای مارکیٹ پلیس(جی ای ایم) سے متعلق ایک ایکشن پلان کا جائزہ لیا گیا۔


    تجارت و صنعت کے وزیر مملکت جناب سوم پرکاش نے بھی میٹنگ میں شرکت کی۔چیئرمین ، ریلوے بورڈ اینڈ سیکریٹریز آف ڈپارٹمنٹس آف پروموشن آف انڈسٹری اینڈ انٹرنل ٹریڈ(ڈی پی آئی آئی پی)، کامرس اینڈ ڈائریکٹر جنرل آف فارن ٹریڈ(ڈی جی ایف ٹی)اور پیٹرول اور قدرتی گیس، ہاؤسنگ اور شہری امور ، جدید اور قابل تجدید توانائی اور بجلی کی وزارتوں کے سیکریٹریوں نے بھی میٹنگ میں شرکت کی۔میٹنگ میں جی ای ایم پلیٹ فارم پر حکومت ہند کی وزارتوں ، محکموں، وزارتوں اور ریاستی حکومتوں کے تحت سرکاری شعبے کے اداروں کو زیادہ سے زیادہ آگے لانے سے متعلق متعدد امکانات تلاش کئے گئے۔


    تجارت و صنعت کے وزیر نے جی ای ایم پلیٹ فارم کے ذریعے سرکاری خریداری میں تبدیلی کی ستائش کی ۔انہوں نے افسران کو ہدایت دی کہ وہ شفایت کو یقینی بنانے اور خریداریوں میں بچت کے لئے جی ای ایم کا زیادہ سے زیادہ استعمال کریں۔انہوں نے کہا کہ جی ای ایم پلیٹ فارم کا استعمال کرنے سے متعلق طریقہ کار کو بہت زیادہ آسان ، کم وقت کی کھپت اور دلکش بنانا ہوگا، تاکہ زیادہ سے زیادہ وینڈرز خصوصی طورپر ایم ایس ایم ای شعبے سے تعلق رکھنے والے وینڈرز آگے آ سکیں۔جی ای ایم پلیٹ فارم پر آسانی سے اندراج ہونے کو یقینی بنانا ہوگا، تاکہ سرکاری شعبے کے بینک ، سرکاری شعبے کے ادارے، ریاستی حکومتوں کی وزارتیں اور محکمے اور ضلع سطح پر مقامی ادارے جی ای ایم سے آسانی سے خریداری کرسکیں۔


    پیوش گوئل نے جی ای ایم افسران سے اپیل کی کہ وہ تمام وزارتوں اور ریاستی حکومتوں کے ساتھ سرگرم ہوکر کام کریں اور انہیں یہ بتائیں کہ جی ای ایم ان کے لئے مفید ہے۔وزیر موصوف نے کہا کہ زیادہ سے زیادہ شفافیت اور معیاری مصنوعات کو پلیٹ فارم پر یقینی بنایا جائے، تاکہ ریلویز، دفاع، ٹیلی کام اور تیل ، بجلی، بھاری صنعت جیسے سرکاری شعبے کے ادارے جی ای ایم پلیٹ فارم کے ذریعے ایک لاکھ کروڑ سے زیادہ کے آرڈرز دے سکیں۔


    وہ وزارتیں اور ریاستیں جو جی ای ایم سے زیادہ سے زیادہ مصنوعات خریدتی ہیں اور اس کی خدمات حاصل کرتی ہیں، ان کو ترغیب دینے سے متعلق امکانات بھی دریافت کئے جاسکتے ہیں۔جائزہ میٹنگ کے دوران تجارت و صنعت کے وزیر نے ڈی جی ایف ٹی کے امکان کا بھی جائزہ لیا، تاکہ ملک بھر میں تمام علاقائی مراکز میں ان کے اسٹاف کی خدمات فراہم کی جاسکے، جس سے ان کے علاقوں میں جی ای ایم کو فروغ ملے اور جی ای ایم کے ذریعے خریداری میں اضافہ ہو۔


    جائزہ میٹنگ کے دوران تجارت و صنعت کے وزیر نے میٹنگ میں موجود سیکریٹریوں کے ساتھ بھی ان جیسے امور پر تبادلہ خیال کیا کہ ریلویز، تیل کے سرکاری شعبوں کے اداروں اور صحت شعبے وغیرہ کے اداروں کے ذریعے مطلوب خصوصی مصنوعات کے لئے کس طرح سے خارجی تکنیکی ماہرین کو لایا جاسکتا ہے، تاکہ مختصر مدت میں جی ای ایم میں مزید زمرے پیدا کئے جاسکیں اورغیر معیاری اشیاء کے بارے میں شکایات کا مکمل طورپر خاتمہ ہوسکے۔


    تجارت و صنعت کے وزیر نے حکومت ہند کی تمام وزارتوں اور محکموں سے اپیل کی کہ وہ جی ای ایم سے تال میل قائم کرنے کے لئے ایک جوائنٹ سیکریٹری سطح کے افسر کو نامز دکریں اور ان مزید مصنوعات اور خدمات کی نشاندہی کریں، جن کی خریداری جی ای ایم پلیٹ فارم کے ذریعے کی جاسکتی ہے۔


    U: 3 2 6 7

    
    
    (Release ID: 1579598) Visitor Counter : 5
    
    
      Read this release in: Malayalam , English , Hindi , Marathi