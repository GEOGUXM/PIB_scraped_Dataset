      صحت اور خاندانی بہبود کی وزارت

      سرکاری اسپتالوں اور کمیونٹی صحتی مراکز کی باقاعدہ جانچ پڑتال
      Posted On: 09 JUL 2019 4:00PM by PIB Delhi


    نئی دہلی،09؍جولائی۔ وزیرمملکت (صحت و کنبہ بہبود) جناب اشونی کمار چوبے نے آج راجیہ سبھا میں ایک تحریری جواب میں بتایا ہے کہ صحت عامہ اور اسپتال ریاستی موضوعات ہیں، ریاستوں/مرکز کے زیر انتظام علاقوں کی ذمہ داری بنتی ہے کہ وہ سرکاری اسپتالوں اور کمیونٹی صحتی مراکز سمیت تمام تر حفظانِ صحت کی سہولتوں کی با قاعدگی سے جانچ پڑتال اور کارکردگی کی نگرانی رکھیں تاکہ یہ تمام ادارے با قاعدگی سے اپنے فرائض انجام دیں۔


    تاہم قومی صحتی مشن (این ایچ ایم) کے تحت مختلف النوع صحت عامہ سے متعلق سہولتوں کی کارکردگی کو بہتر بنانے، جس میں سی ایچ سی بھی شامل ہے، کیلئے مختلف النوع میکانزم موجود ہیں، جن کے تحت با قاعدگی سے نظرثانی مٹنگوں کا اہتمام کیا جاتا ہے، ویڈیو کانفرنس اور سینئر افسروں کے فیلڈ ویزٹ ہوتے ہیں۔ خدمات کی فراہمی کے لئے واضح نشانے طے کئے جاتے ہیں تاکہ کارکردگی میں اضافہ ہو اور حصولیابیوں کے لئے انعامات وغیرہ بھی دیئے جاتے ہیں۔


    صحتی انتظام اطلاعاتی نظام (ایچ ایم آئی ایس) کے میکانزم کے توسط سے اسپتالوں کی کارکردگی کا بھی جائزہ لیا جاتا ہے۔ اسی طریقے سے بھارتی صحت عامہ معیارات (آئی پی ایچ ایس) ، قومی کوالٹی یقین دہانی معیارات، کایاکلپ وغیرہ کے ذریعے رہنما خطوط کو عملی شکل دی جاتی ہے تاکہ سی ایچ سی سمیت صحت عامہ کے تمام اداروں کی کارکردگی کا جائزہ لینے کے لئے میکانزم فراہم کرایا جا سکے۔


    اسی طریقے سے صحتی سہولتوں کی سطح پر روگی کلیان سمیتیاں (آر کے ایس) کو ایک فورم کے طور پر کام کرنا ہوتا ہے تاکہ یہ سمیتی کارکردگی میں اصلاح کا ذریعہ بن سکے ا ور فراہم کی جانے والی سہولتوں کی حالت بہتر ہو سکے، بڑے پیمانے پر شراکت داری اور احتساب کا راستہ ہموار ہو۔ بنیادی حفظان صحت کے مراکز پر مریضوں کو بہتر سہولتیں فراہم ہو سکیں۔


    اس کے علاوہ ہر ضلعے میں ڈی آئی ایس ایچ اے (ضلعی ترقیاتی و تال میل اور نگرانی کمیٹیاں) تشکیل دی جاتی ہیں تاکہ ضلعے میں مختلف النوع مرکزی اسپانسرشدہ اسکیموں کے نفاذ کی نگرانی ممکن ہو سکے۔ اس کے تحت یعنی ان کمیٹیوں میں پی آر آئی اور یو ایل بی کے نمائندگان بھی شامل ہوتے ہیں۔


    دواؤں کی دستیابی کی نگرانی ڈرگ اینڈ ویکسین ڈِسٹریبیوشن مینجمنٹ سسٹم (ڈی وی ڈی ایم ایس) کے ذریعے کی جاتی ہے۔ واضح رہے کہ ڈی وی ڈی ایم ایس ویب سائٹ پر مبنی سپلائی چین انتظام نظام ہے، جو مختلف ادویہ کی خریداری، سپلائی، تقسیم او ر فہرست وغیرہ کی نگرانی کرتا ہے، جس کے تحت آپریشن میں کام آنے والے اور دیگر لائق استعمال سازوسامان اور اشیاء بھی شامل ہیں۔ضلعی اور ریاستی سطحوں پر تمام سہولتوں کے ساتھ ادویہ کی دستیابی کو یقینی بنانے کے لئے یہ نظام نگرانی کے فرائض انجام دیتا ہے۔ ڈی وی ڈی ایم مختلف علاقائی/ضلعی، دواکے گوداموں، ضلعی اسپتالوں، ان کے ذیلی اسٹورس یعنی کمیونٹی ہیلتھ مراکز اور پرائمری ہیلتھ مراکز کے ساتھ رابطہ رکھتا ہے۔ مزید براں اس نظام کی اپنی کارکردگی ہے، جو مریضوں تک ادویہ کی بہم رسانی پر بھی نظر رکھتی ہے اور اس طریقے سے آخری شخص تک دواؤں کی دستیابی کا پتہ لگایا جا سکتا ہے۔


    اس کے علاوہ ریاستوں کو تشخیصی تجویز کے احتساب کے لئے بھی حوصلہ افزائی کی جاتی ہے تاکہ فراہم کی جانے والی صحتی سہولتوں کی کوالٹی بہتر ہو سکے اور تشخیص میں جنرک دواؤں کا معقول استعمال رواج پا سکے۔ ادویہ کے دانشمندانہ استعمال اور ہر طرح کے زیاں کو روکنے کے لئے معیاراتی معالجاتی رہنما خطوط وضع کئے گئے ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ۔۔۔۔ ۔ک ا


    U- 2968

    
    
    (Release ID: 1577985) Visitor Counter : 10
    
    
      Read this release in: English , Bengali