      وزارت خزانہ

      پردھان منتری آواس یوجنا-گرامین(پی ایم اے وائی-جی)کا مقصد 2020ء تک سب کے لئے ہاؤسنگ کے نشانے کو حاصل کرنا ہے
      
      پردھان منتری گرام سڑک یوجنا(پی ایم جی ایس وائی-III)سے اگلے پانچ سال میں ایک لاکھ پچیس ہزار کلو میٹر طویل سڑک کی بہتری کی جائے گی، جس کے لئے 80ہزار کروڑ روپےکا بجٹ مختص کیا گیا ہے
      2022ء تک ہر واحد خواہش مند دیہی کنبے کو بجلی اور صاف ستھری رسوئی کی سہولت فراہم کی جائے گی
      Posted On: 05 JUL 2019 1:28PM by PIB Delhi


    نئی دہلی، 5جولائی 2019؍خزانے اور کارپوریٹ امور کی مرکزی وزیر محترمہ نرملا سیتا رمن نے کہا کہ پردھان منتری آواس یوجنا –گرامین(پی ایم اے وائی-جی) کا مقصد 2022ء تک سب کے لئے ہاؤسنگ کا نشانہ حاصل کرنا ہے۔لوک سبھا میں آج مرکزی بجٹ 20-2019 پیش کرتے ہوئے انہوں نے کہا کہ پچھلے پانچ سال میں کل 1.54کروڑ دیہی مکانات کی تکمیل کی گئی اور 2019ء سے 2022 کے دوران پی ایم اے وائی جی کے دوسرے مرحلے میں 1.95کروڑ مکانات ، اہل مستفدین کو فراہم کرنے کی تجویز ہے۔ ان مکانات میں بیت الخلاء ، بجلی اور ایل پی جی کنکشن جیسی بنیادی سہولیات فراہم کی جائیں گی۔


    پردھان منتری گرام سڑک یوجنا(پی ایم جی ایس وائی) کے بارے میں وزیر خزانہ نے کہا ‘‘پی ایم جی ایس وائی- III )میں اگلے پانچ سال میں 125ہزار کلومیٹر طویل سڑک کو بہتر بنایا جائے گا، جس پر تقریباً 80250کروڑ روپے کی لاگت آئے گی۔’’ انہوں نے کہا کہ اہل آبادی کے ساتھ آفاقی کنکٹی ویٹی کے نشانے کو حاصل کرنے کی رفتار میں تیزی لانے کے لئے تکمیل کا نشانہ 2022ء سے 2019ء کردیا گیا ہے۔یہ بات قابل غور ہے کہ اس طرح کی آبادیوں کے 97فیصد سے زیادہ حصے کو سبھی موسموں میں اب کنکٹی ویٹی فراہم کردی گئی ہے۔ایسا ، پچھلے ایک ہزار دنوں میں130 سے 135کلومیٹر یومیہ سڑک کی تیز رفتار تعمیر کی وجہ سے ممکن ہوا ہے۔انہوں نے یہ بھی کہا کہ دیر پا ترقی کے ایجنڈے کی عہد بستگی کی وجہ سے پی ایم جی ایس وائی کے تحت 20ہزار کلومیٹر سڑکیں تعمیر کی جاچکی ہیں، جن میں ماحول دوست ٹیکنالوجی ، ویسٹ پلاسٹک اور کولڈ مکس ٹیکنالوجی کا استعمال کیا گیا، جس کے نتیجے میں کاربن کےاستعمال میں کمی آئی۔


    اجولا اور سوبھاگیہ یوجنا کے بارے میں اظہار خیال کرتے ہوئے وزیر خزانہ نے کہا کہ ان یوجناؤں سے ہر دیہی کنبے کی زندگی کی کایا پلٹ ہوگئی ہے اور 2020ء تک بھارت کےآزادی کے 75 ویں سال میں ہر واحد دیہی کنبے کو بجلی اور ایک صاف ستھری رسوئی کی سہولت فراہم کردی جائے گی۔ صاف ستھری رسوئی گیس تک ہر گھر کی رسائی،7 کروڑ سے زیادہ ایل پی جی کنکشن کی فراہمی ایک بے نظیر توسیع ہے۔ ملک بھر کے سبھی گاوؤں اور تقریباً 100 فیصد گھروں میں بجلی فراہم کردی گئی ہے۔محترمہ سیتا رمن نے ملک کو یقین دلایا کہ ان گھروں کو چھوڑ کر جو کنکشن کے خواہش مند نہیں ہیں، ہر واحد دیہی کنبے کو بجلی اور صاف ستھری رسوئی کی سہولت فراہم کی جائے گی۔


    **************


    م ن۔ ا س۔ ن ع


    U-2825

    
    
    (Release ID: 1577363) Visitor Counter : 16