      خواتین اور بچوں کی ترقیات کی وزارت

      بچوں کی نشو و نما میں کمی کی روک تھام
      Posted On: 25 JUL 2019 3:56PM by PIB Delhi


    نئی دہلی، 25 ؍جولائی،خواتین اور بچوں کی ترقی کی وزیر محترمہ اسمرتی زوبین ایرانی نے آج راجیہ سبھا میں ایک سوال کا تحریری جواب دیتے ہوئے ایوان کو مطلع کیا کہ18 دسمبر 2017 کو حکومت کے ذریعے پوشن ابھیان شروع کرنے کا مقصد بچوں (صفر-6 سال) میں طبعی بالیدگی میں رکاوٹ کو کم کرنا اور ان میں تغذیہ کی کمی کو دور کرنا اور پیدائش کے وقت بچے کے وزن میں کمی کو دور کرنا اور چھوٹے بچوں (6 سے 59 مہینے کے) ، عورتوں اور نابالغ لڑکیوں میں خون کی کمی کو 3 فیصد سالانہ کی شرح سے کم کرنا ہے۔


    اس مشن کے تحت کئے جانے والے کاموں کو مختلف دیگر پروگراموں کے ساتھ تال میل کو یقینی بنایا جارہا ہے۔ اطلاعاتی ٹیکنالوجی خدمات کی ترسیل اور اقدامات کو مستحکم کرنے کے لئے مشترکہ سافٹ ویئر کے ذریعے فراہمی کو یقینی بناتی ہے۔ اس کے علاوہ عوامی بیداری اور عوام کو تحریک دلانے کے لئے ایک جن آندولن شروع کیا گیا تاکہ لوگوں کو تغذیہ کے بارے میں آگاہ کیا جاسکے اور کام کرنے والوں کی صلاحیت میں اضافہ کیا جاسکے۔ ابھیان کے نفاذ کے ایک حصے کے طور پر خدمات کی ترسیل اور تال میل کے ذریعے کئے جانے والے اقدامات اور ٹیکنالوجی کا استعمال اہم پہلو ہیں اور این ایف ایچ ایس -4 پوشن ابھیان کا خط ِبنیاد ہے


    ۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا- ق ر)


    U- 3 424

    
    
    (Release ID: 1580313) Visitor Counter : 7
    
    
      Read this release in: English