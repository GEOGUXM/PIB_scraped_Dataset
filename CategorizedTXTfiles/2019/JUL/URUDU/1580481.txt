      وزارت دفاع

      وزارت دفاع آج سے کرگل جنگ پر آن لائن معلوماتی مقابلے کا انعقاد کررہی ہے
      Posted On: 26 JUL 2019 3:46PM by PIB Delhi


    نئی دہلی، 26 ؍جولائی،وزارت دفاع MyGov.in کے تعاون سے ایک آن لائن معلوماتی مقابلے کا انعقاد کررہی ہے۔ نوجوانوں میں حب الوطنی کے جذبے کو فروغ دینے کی خاطر یہ مقابلہ 26 جولائی سے 4 اگست 2019 تک چلے گا۔ یہ مقابلہ MyGov.in کے پلیٹ فارم پر منعقد کیا جائے گا ( https://quiz.mygov.in ) اور یہ دو زبانوں یعنی ہندی اور انگریزی میں ہوگا۔ معلوماتی مقابلے کی مدت 5 منٹ ہوگی جس میں زیادہ سے زیادہ 20 سوالوں کے جواب دینے ہوں گے۔


    اس مقابلے کے لئے نقد انعامات رکھے گئے ہیں، جس کی تفصیل مندرجہ ذیل ہے:

      * پہلا انعام 25000 روپے
      * دوسرا انعام 15000 روپے
      * تیسرا انعام 10000 روپے
      * تشجیعی انعام(کنسولیشن پرائز) (سات) ہر ایک کے لئے 5000 روپے

    شرائط وضوابط:

      * 14 سال اور اس سے زیادہ عمر کے صرف بھارتی شہری ہی اس مقابلے میں حصہ لے سکتے ہیں۔
      * مقابلے میں جیت حاصل کرنے والوں کے انتخاب کا پیمانہ ’’کم سے کم وقت میں زیادہ سے زیادہ درست جواب‘‘ ہوگا ، جس کے لئے مقررہ 5 منٹ میں 20 سوالوں کے جواب دینے ہوں گے۔
      * مقابلے میں کسی بھی شخص صرف ایک مرتبہ شرکت کی اجازت ہوگی۔
      * کوئی بھی شخص ، جو اس مقابلے میں شرکت کرنا چاہتا ہے ، اسے اپنا نام ، والد ؍ والدہ کا نام ، تاریخ پیدائش ، خط وکتابت کا پتہ ، ای- میل ایڈریس اور موبائل نمبر دینا ہوگا۔
      * انعامی مقابلے کے نتائج کے اعلان کے بعد جیتنے والوں کو (شناخت ، عمر اور پتے سے متعلق) مصدقہ دستاویزات جمع کرنی ہوں گی۔ مذکورہ دستاویزات ؍ معلومات جمع نہ کرنے پر ان کا انتخاب کالعدم ہوجائے گا۔
      * مقابلے میں شرکت کے لئے ایک ہی موبائل نمبر یا ایک ہی ای – میل آئی ڈی کو ایک ساتھ سے زیادہ مرتبہ استعمال نہیں کیا جاسکتا۔
      * مقابلے میں کسی بھی غلط ؍ ناجائز طریقہ کار کے استعمال کا پتہ لگنے یا نوٹس میں آنے کے بعد اس کے نتیجے کو کالعدم قرار دیا جائے گا اور امید وار کی شرکت مسترد سمجھی جائے گی۔ اس سلسلے میں مقابلے کا انعقاد کرنے والے یا ان کی جانب سے کام کرنے والی ایجنسی کو پورا اختیار حاصل ہوگا۔

    ۔۔۔۔۔۔۔۔۔۔۔۔۔۔۔


    (م ن-و ا- ق ر)


    U- 345 9

    
    
    (Release ID: 1580481) Visitor Counter : 12
    
    
      Read this release in: English , Hindi , Bengali , Gujarati
    
    
    

*