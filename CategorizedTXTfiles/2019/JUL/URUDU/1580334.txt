      شماریات اور پروگرام کے نفاذ کی وزارت

      اعداد وشمار کے نظام کو بہتر بنانے کے لئے کئے گئے اقدامات
      Posted On: 24 JUL 2019 4:29PM by PIB Delhi


    نئی دہلی۔ 25 ؍جولائی


    اعداد وشمار اور پروگرام کے نفاذ کے وزیر مملکت آزادانہ چارج اور منصوبہ بندی کی وزارت کے وزیر مملکت (آزادانہ چارج) جناب راؤاندر جیت نے آج لوک سبھا میں ایک تحریری جواب میں بتایا کہ ہندوستان میں اعداد وشمار کے قوی نظام کو مرکزی اور ریاستی سطحوں پرغیر مرکوز کیا گیا ہے اور ضلع سطح کا اعداد وشمار کا نظام ریاستی سرکار کے حدود کے اندر ہے۔ یہ وزارت ریاستی اعداد وشمار کے نظام کو بہتر بنانے کے لئے ریاستی سرکاروں کو تکنیکی مشورہ فراہم کرتی ہے اور ریاستی سرکاریں اعداد وشمار کے نظام کی اچھائیوں اور کمزوریوں کا وقتاً فوقتاً جائزہ لیتی ہے اور انہیں بہتر بنانے کے لئے اقداما ت کرتی ہے۔ اعداد وشمار کو مستحکم کرنے کا ہندوستان پروجیکٹ جو فی الحال سپورٹ فار اسٹیسٹیکل اسٹرینتھنگ اسکیم کے نام سے مشہور ہے۔ ان ریاستوں میں نافذ کی جارہی ہے، جنہوں نے مفاہمت نامہ پر دستخط کئے ہیں، تاکہ اسکیم کے تحت احاطہ کئے گئے معاملوں کے سلسلے میں ان کے اعداد وشمار کے نظام کو بہتر بنایا جاسکے۔ مفاہمت ناموں پر 20 شرکت کرنے والی ریاستوں، مرکز کے زیر انتظام والے علاقوں کے ساتھ دستخط کئے گئے ہیں۔ اب تک ان کے لئے 307.87 کروڑ روپے جاری کئے گئے ہیں۔ اس میں سے 82.87 فیصد 15 جولائی 2019 تک استعمال کئے گئے ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ح ا۔ ع ر


    U-3410

    
    
    (Release ID: 1580334) Visitor Counter : 1
    
    
      Read this release in: English