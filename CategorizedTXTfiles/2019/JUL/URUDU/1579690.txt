      وزارت دفاع

      این سی آئی فلیگ شپ آئی ٹی پروگرام – الیکٹرانک طریقے سے پہنچنے والے بیلٹ نظام (ای ٹی پی بی ایس)- ایک کامیابی کی کہانی
      
      گیارہویں دفاعی نمائش آئندہ سال لکھنؤ میں 5 سے 8 فروری تک

      Posted On: 21 JUL 2019 10:33AM by PIB Delhi

    نئی دہلی، 21 جولائی/ ڈیف ایکسپوانڈیا 2020 کے گیارہویں دو سالہ ایڈیشن کا پہلی بار اترپردیش کی راجدھانی لکھنؤ میں پانچ سے آٹھ فروری تک انعقاد کیا جائے گا۔ اس میں ہندوستان دفاعی صنعت کو اپنی صلاحیتوں کی نمائش کرنے اور اپنی برآمدات کے امکانات کو فروغ دینے کا ایک شاندار موقع ملے گا۔ دفاعی نمائش ہندوستان 2020 کا خاص موضوع ‘‘ہندوستان، ابھرتا ہوادفاعی مرکز’’ ہے۔ اس میں دفاع کی ڈیجیٹل تبدیلی پر خاص دھیان دیا جائے گا۔


    بین الاقوامی سطح پر کرائے جانے والے اس قسم کے انعقاد سے نہ صرف سینئر غیر ملکی نمائندوں کے ساتھ کاروبار سے متعلق بات چیت بلکہ حکومتوں کے بیچ اجلاس منعقد کرنےاور مفاہمتی عرضداشتوں کو کارآمد بنانے میں مدد ملتی ہے۔ نمائش میں دفاعی شعبہ میں سرمایہ کاری کے لیے اترپردیش کے ایک پرکشش مقام کے میں روپ میں ابھرنے پر روشنی ڈالی جائے گی۔ یہ نمائش دفاعی صنعت میں اتحاد اور مشترکہ منصوبوں کے لیے ایک پلیٹ فارم کے روپ میں کام کرے گی۔


    اس شمالی ریاست میں دفاعی صنعت ایک مضبوط بنیادی ڈھانچہ ہے۔ یہاں لکھنؤ، کانپور، کوربا اور نینی (پریاگ راج) میں قائم ہندوستان ایروناٹکس کی چار اکائیاں، کانپور، کوربا، شاہجہاں پور، فیروز آباد سمیت نوآرڈیننس فیکٹری اکائیاں نیز غازی آباد میں بھارت الیکٹرانک لمیٹڈ کی ایک اکائی ہے۔ ہندوستان کے دو دفاعی صنعتی گلیاروں (ٹی آئی سی) میں سے ایک اترپردیش میں بنانے کا منصوبہ تیار کیا گیا ہے۔ یہ گلیارے ہندوستان کی چھوٹی، بہت چھوٹی اور متوسط دفاعی اکائیوں (ایم ایس ایم ای) بشمول ہماری ہندوستانی دفاعی صنعت اور دفاعی صنعت کو بڑھاوا دے گا۔ اور ڈیفنس پبلک سیکٹر انڈر ٹیکنگ کو فروغ حاصل ہوگا۔


    یہ دفاعی نمائش بڑے غیر ملکی اہم آلات بنانے والی کمپنیوں (او ای ایم) کو ہندوستانی دفاعی صنعت کے ساتھ تعاون کرنے اور وزیر اعظم جناب نریندر مودی کی میک ان انڈیا پہل کو فروغ دینے کا موقع فراہم کرے گی۔


    یہ دفاعی نمائش دفاعی صنعت او ای ایم نمائش کا انعقاد کرنے والوں اور نجی صنعت کو اپنے جدید ترین ایجادات اور صلاحیتوں کی نمائش کرنے کے لیے ایک انوکھا پلیٹ فارم فراہم کرے گی۔


    اس دفاعی نمائش میں ملک اور بیرون ملک کے وزارتی سطح کے وفود اور ملک بھر کے نیز غیر ملکی مہمانوں کے آنے کے امکانات ہیں۔ اس نمائش میں ہندوستان کو ایک ابھرتے ہوئےمرکز کے روپ میں دیکھنے کا موقع ملے گا جو نہ صرف ہماری دفاعی افواج بلکہ دنیا کو برآمدات کے لیے دفاعی اسلحوں کی ترقی اور پیداوار کا پرکشش موقع ملے گا۔


    ۔ ۔ ۔ ۔ ۔ ۔ ۔ ۔ ۔


    ( م ن ۔رض۔ را ۔ 21 - 07 - 2019 )


    U. No. 3296

    
    
    (Release ID: 1579690) Visitor Counter : 6
    
    
      Read this release in: English , Hindi , Marathi