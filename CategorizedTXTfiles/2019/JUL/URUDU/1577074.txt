      وزارت خزانہ

      اقتصادی جائزے میں جامع ترقی کیلئے ہندوستان میں کم از کم اجرت کے نظام کااز سر نو خاکہ تیار کرنے کی ضرورت پر زور
      
      کم از کم اجرت کے نظام کامؤثر خاکہ تیار کرنے کیلئے پالیسی سفارشات کی تجویز
      
      کم از کم اجرتوں کے لئے خاکہ کی بہتر طور پر تیاری اور مؤثر نفاذ سے اجرت کے عدم مساوات میں کمی آئے گی
      
      مستقل طور پر اورمزید کثرت سے کم از کم اجرتوں کو ایڈجسٹ کرنے کیلئے ایک میکانزم تیار کیا جاناچاہئے
      
      ریاستی حکومتوں تک رسائی کے ساتھ اجرت اور روزگار کی وزارت کے تحت قومی سطح کاایک ڈیش بورڈ قائم کیاجاسکتا ہے
      
      آئینی کم از کم اجرتوں کی عدم ادائیگی سے متعلق شکایات درج کرانے کیلئے ٹول فری نمبر قائم کرنے کی سفارش
      
      Posted On: 04 JUL 2019 12:48PM by PIB Delhi


    کم از کم اجرتوں کے بہتر طور پر خاکہ تیار کرنے اور اس کے مؤثر نفاذ سے بالخصوص نچلی سطحوں پر اجرت کی نابرابری کوکم کرنے سے متعلق رجحان کو تقویت ملے گی۔ یہ اسی لئے بھی اہم ہوجاتا ہے کیونکہ خواتین کو اجرت کی تقسیم میں نچلے حصے میں ڈال دیا جاتا ہے۔ آج پارلیمنٹ میں مالیات اور کارپوریٹ اُمور کی مرکزی وزیر محترمہ نرملاسیتارمن نے اقتصادی جائزہ 19-2018 میں یہ بیان دیا۔


    اقتصادی جائزہ 19-2018 میں بتایا گیا ہے کہ کم از کم اجرت پالیسی سے مجموعی مانگ بڑھانے میں مدد مل سکتی ہے اور اس سے متوسط طبقہ کی تعمیر کی جاسکتی ہے اور اسے مضبوط کیاجاسکتا ہے اور اس کے نتیجے میں پائیدار اور جامع ترقی کاایک مرحلہ شروع کیا جاسکتا ہے۔


    اقتصادی جائزہ 19-2018 کے مطابق کم ازکم اجرتوں کے نظام کامؤثر خاکہ تیار کرنےکیلئے پالیسی سفارشات درج ذیل ہیں:

      * سہل بنانا اور معقول بنانا :اجرت بل سے متعلق کوڈ کے تحت تجویز کردہ کم از کم اجرتوں کومعقول بنانے کی حمایت کرنے کی ضرورت ہے۔ یہ کوڈ کم از کم اجرت ایکٹ 1948 ، اجرت ایکٹ کی ادائیگی، 1936، بونس ایکٹ کی ادائیگی، 1965 اور مساوی معاوضہ ایکٹ، 1976 کو ایک قانون میں ضم کرتاہے۔ مختلف لیبر قوانین میں اجرت کی جو موجودہ 12 تعریفیں کی گئی ہیں نئی قانون سازی میں اجرت کی ایک جامع تعریف کرکے ان سب کو اسی ایک تعریف میں شامل کرلینا چاہئے۔
      * قومی سطح کے فلور منیمم ویج کا قیام: مرکزی حکومت کو ایک ‘‘نیشنل فلور منیمم ویج ’’ کو مشتہر کرناچاہئے جو پانچ جغرافیائی خطوں میں وسیع سطح پر الگ الگ ہوسکتے ہیں۔ بعدازاں ریاستیں ان سطحوں پر اپنی کم از کم اجرت متعین کرسکتے ہیں جو کہ فلور ویج سے کم نہ ہو۔ اس سے ملک بھر میں کم از کم اجرتوں میں قدرے یکسانیت آئے گی اور اس سے تقریباً تمام ریاستیں ڈسٹریس مائیگریشن میں کمی کے ساتھ ساتھ سرمایہ کاری کیلئے مزدوری لاگت کےنقطہ نظر سے لوگوں کی دلچسپی کامرکز بنیں گی۔
      * کم از کم اجرت کے قیام سے متعلق معیار: اجرت بل سےمتعلق کوڈ کو کم ازکم اجرت متعین کرنے پر غورکرناچاہئے جوکہ دو وجوہات میں سے کسی ایک پر مبنی ہو( i ) ہنرمند زمرہ یعنی غیرہنرمند ،نیم ہنرمند، ہنرمند اور بہت زیادہ ہنرمند اور (ii) جغرافیائی خطہ یا ورنہ دونوں۔ اس کلیدی تبدیلی سے ملک میں کم از کم اجرتوں کی تعداد میں کافی کمی آئے گی۔
      * کووریج: اجرت بل سے متعلق مجوزہ کوڈ تمام شعبوں میں تمام ملازمین / مزدوروں کے لئے کم از کم اجرت کے انطباق تک توسیع کی جانی چاہئے اور اس میں غیرمنظم شعبے کے ساتھ ساتھ منظم شعبہ دونوں کو شامل کرناچاہئے۔
      * مستقل ایڈجسٹمنٹ اور ٹیکنالوجی کارول: مستقل طور پر اور بہت کثرت سے کم از کم اجرت کے لئے ایک میکانزم تیار کیا جانا چاہئے۔ ریاستی حکومتوں تک رسائی کے ساتھ مرکز میں قومی سطح کا ایک ڈیش بورڈ قائم کیا جاسکتاہے جہاں ریاستیں کم از کم اجرتوں کے سلسلے میں اپنے نوٹیفکیشنز کو مستقل طور پر اپ ڈیٹ کرسکیں۔ اس پورٹل کو مطلوب ماس میڈیا پورٹل کے ساتھ کامن سروس سینٹرز (سی ایس سی)، رورل ہاٹ وغیرہ میں دستیاب کرایا جانا چاہئے تاکہ مزدوروں کو اپنے مول بھاؤ کرنے والی صلاحیتوں کے بارے میں بہتر طور پر معلومات ہو اور فیصلہ سازی کی طاقت کو مضبوط کیاجاسکے۔
      * شکایات کاازالہ: کم از کم آئینی اجرتوں کی عدم ادائیگی سے متعلق شکایات درج کرانے کیلئے آسانی سے یاد رہنے والا ایک ٹول فری نمبر ہونا چاہئے۔ کم اجرت پانےوالے مزدوروں کو ایک فورم فراہم کرنےکیلئے بڑے پیمانے پر تشہیر کی جانی چاہئے جہاں وہ اپنی آواز اٹھا سکیں۔

    اقتصادی جائزے میں مزید بتایا گیا ہے کہ ایک مؤثر کم از کم اجرت نظام کا قیام ایک فوری ضرورت ہے اور ترقی کے مختلف پہلوؤں سے اس کا مفید اثر ہو گا۔


    U-2792

    
    
    (Release ID: 1577074) Visitor Counter : 5
    
    
    
    
    

*