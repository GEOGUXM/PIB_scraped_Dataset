      کامرس اور صنعت کی وزارتہ

      کامرس اور صنعت کے وزیر کی زرعی شعبے میں امداد باہمی کی ایک بڑی تحریک شروع کئے جانے کی اپیل
      
      کسانوں کی آمدنی دوگنی کرنے کے لئے کامرس اور صنعت کی وزارت ،وزارت زراعت کے ساتھ مل کر کام کرے گی: پیوش گوئل
      
      پیوش گوئل کا پہلے فارم کوآپریٹو ٹریڈ فیئر کے افتتاح سے خطاب
      
      Posted On: 02 JUL 2019 4:00PM by PIB Delhi


    زراعت اور کسانوں کی فلاح وبہبود کے مرکزی وزیر جناب نریندر سنگھ تومر اور زراعت کے وزیر مملکت جناب کیلاش چودھری


    کے ساتھ مل کر کامرس اور صنعت کے مرکزی وزیر جناب پیوش گوئل آئی آئی سی ٹی ایف کا براؤشر جاری کرتے ہوئے


    نئیدہلی 03 جولائی ۔کامرس اورصنعت نیز ریلوے کے مرکزی وزیر جناب پیوش گوئل نے زراعت میں امداد باہمی سیکٹر کو مضبوط کئے جانے کے لئے ایک عوامی تحریک شروع کئے جانے کی اپیل کی ہے ۔ نئی دہلی میں انڈیا انٹرنیشنل کوآپریٹوز ٹریڈ فیئر (آئی آئی سی ٹی ایف ) کے افتتاح کے موقع پر تقریر کرتے ہوئے کامرس اور صنعت کے وزیر نے اس بات کی ضرورت کو اجاگر کیا کہ امداد باہمی شعبے کے اصل امکانات سے فائدہ اٹھانے کے لئے کامرس اور زراعت کی وزارتیں قریبی تعاون کے ساتھ کام کریں ۔


    زراعت اور کسانوں کی فلاح وبہبود کے مرکزی وزیر جناب نریندر سنگھ تومر زراعت کے وزیر مملکت جناب کیلاش چودھری ،زراعت کے محکمے کے سکریٹری جناب سنجے اگروال اور زراعت کی وزارت کے دیگر سینئیر افسران بھی اس موقع پر موجود تھے۔


    جناب پیوش گوئل نے کسانوں اور زراعت پر مبنی صنعتوں کو خود کفیل بنانے کی ضرورت پر زوردیا۔انہوں نے بتایا کہ اس حکومت کی تشکیل کے بعد زراعت اور کسانوں کی فلاح وبہبودکے وزیر جناب نریندر سنگھ تومر کے ساتھ ہونے والے تین صلاح مشوروں میں دونوں وزارتوں نے زرعی برآمدات کو دوگنا کرکے موجودہ 2.75 لاکھ کروڑ روپے سے بڑھاکر 25-2024 تک تقریباََ سات لاکھ کروڑ روپے کرنے کا تہیہ کیا ہے ۔ جناب پیوش گوئل نے یہ اعلان بھی کیا کہ بھارت میں امداد باہمی اداروں کے ایک پلیٹ فارم کے طور پر کوآپریٹوسیکٹر ایکسپورٹ پروموشن فورم قائم کیا جائے گا۔


    کسانوں کے لئے امدادباہمی تحریک کو مستحکم بنانے میں سردار ولبھ بھائی پٹیل کےرول کو یاد کرتےہوئے جناب پیوش گوئل نے کہا کہ زراعت حکومت کا ایک ترجیحی سیکٹر ہے اور اس نے 2022 تک کسانوں کی آمدنی دوگنا کرنے کا عزم کررکھا ہے ۔


    ء کامرس اور صنعت کے وزیر جناب پیوش گوئل نے کہا کہ آئی آئی سی ٹی ایف ایک بے مثال تصور اور موقع ہے جو امداد باہمی میں عوامی تحریک کو بین الاقوامی سطح تک لے جائے گا۔اس موقع پر زراعت اورکسانوں کی فلاح وبہبود کے مرکزی وزیر جناب نریندر سنگھ تومر اور زراعت کے وزیر مملکت جناب کیلاش چودھری کے ساتھ مل کر کامرس اورصنعت کےوزیر نے لوگو کی نقاب کشائی کی اور نئی دہلی میں 11سے 13 اکتوبر 2019 تک ہونے والے آئی آئی سی ٹی ایف کا براؤشر جاری کرنے کی رسم انجام دی ۔ کامرس اورصنعت کے وزیر نے یہ اطلاع بھی دی کہ قبائلی امداد باہمی اداروں کو تجاری میلے میں خصوصی رعایات دی جا ئیں گی۔


    م ن ۔س ش ۔رم


    2 778 U-

    
    
    (Release ID: 1576793) Visitor Counter : 2
    
    
      Read this release in: Malayalam , English , Marathi , Hindi