      محنت اور روزگار کی وزارت

      ہندوستانی آئی ٹی –آئی ٹی ای ایس صنعتوں کے ذریعے روزگار سے متعلق تربیت دینے کا عمل جاری
      Posted On: 22 JUL 2019 3:53PM by PIB Delhi


    نئی دہلی، 22 جولائی2019 ؍ محنت و روزگار کے مرکزی وزیر مملکت(آزادانہ چارج)، جناب سنتوش کمار گنگوار نے آج لوک سبھا میں ایک سوال کے تحریری جواب میں بتایا کہ نیشنل ایسوسی ایشن آف سافٹ ویئر اینڈ سروسز کمپنیز (این اے ایس ایس سی او ایم-نیسکام )کے مطابق ہندوستانی آئی ٹی ؍آئی ٹی ای ایس صنعت میں مالی سال 19-2018ء (ای)میں 41.38 لاکھ افراد برسرروزگار ہیں۔ گزشتہ برس کے مقابلے ملازمین کی تعداد میں تقریباً 1.7 لاکھ کا اضافہ ہوا ہے۔ ٹیکنالوجی کی خود کاری نےورکروں کی جگہ نہیں لی ہے، بلکہ اس سے پیداوریت میں بہتری آئی ہے اور اس نے ورکروں کو یہ موقع فراہم کیا ہے کہ وہ پیچیدہ فیصلہ سازی اور سماجی رابطے کے متعلق دیگر کاموں پر توجہ مرکوز کریں۔ اس کے عکس نئی ٹیکنالوجی کو اپنائے جانے سے روزگار کے مواقع پیدا ہوتے ہیں، پیداواریت میں اضافہ ہوتا ہے اور ہنرمند مزدوروں کی مانگ بڑھتی ہے۔ہندوستانی آئی ٹی-آئی ٹی ای ایس انڈسٹری اب بھی روزگار کے مواقع پیدا کررہی ہے اور یہ روزگار سے متعلق تربیت فراہم کرنے کا کام بھی کرتی ہے۔


    آئی ٹی صنعت میں بڑے پیمانے پر تبدیلی کا عمل جاری ہے۔صنعت ، اکیڈمیا اور سیکٹر اسکلز کونسلوں پر مشتمل اس شعبے کے حصص دار اس بات کو یقینی بنانے کے لئے کام کررہے ہیں کہ موجودہ ورک فورس از سر نو باہنر بنایاجائے یا ان کی ہنر مندی کو بہتر کیا جائے، جو ابھرتی ہوئی ٹیکنالوجی اور کام کی ذمہ داریوں سے ہم آہنگ ہو۔ ان ضرورتوں کی تکمیل کےمقصد سے نیسکام، صنعت اور اکیڈمیا کے ساتھ صلاح و مشورہ کرکےآئی ٹی شعبے کے ملازمین ‘ٹیکنالوجی پر مبنی از سر نو ہنرمندی میں اضافہ فریم ورک ’ تیار کیا گیا ہے، جس میں حکومت سہولت بہم پہنچانے والے ادارے کے طورپر کام کررہی ہے۔اس پہل کے ذریعے صنعت اور حکومت نے پانچ برس کی مدت کے دوران آئی ٹی شعبے کے 20 لاکھ ملازمین کی از سر نو ہنرمندی ؍ہنرمندی میں اضافے کے لئے اشتراک کیا ہے۔اطلاعاتی ٹیکنالوجی کی وزارت نے نیسکام کے ساتھ ایک مفاہمت نامے پر دستخط کیا ہے، تاکہ جدید اور ابھرتی ہوئی ٹیکنالوجی کے شعبوں سے وابستہ ملازمین کی از سر نو ہنرمندی ؍ہنرمندی میں اضافے کے لئے باہمی تعاون کو مضبوط کیا جاسکے۔


    مزید برآں ٹریننگ کے ڈائریکٹر جنرل نے تکنیکی اختراعات کے ساتھ قدم سے قدم ملائے رکھنے کے لئے 2018ء میں نئے ٹریڈمتعارف کرائے ہیں، جن میں جیو –انفارمیٹکس اسسٹنٹ ، ایرونوٹیکل اسٹرکچر اینڈ اکیوپمنٹ فیٹر، ایڈیٹیو مینوفیکچرنگ ٹیکنیشین (3ڈی پرنٹنگ) ڈرون پائلٹ، الیکٹریشین پاور ڈسٹری بیوشن ، ٹیکنیکل میں کیٹرونکس، سولر ٹیکنیشین (الیکٹریکل)، انٹرنیٹ آف تھنگز(اسمارٹ ایگریکلچر،اسمارٹ ہیلتھ کیئر اور اسمارٹ سٹی)سوئل ٹیسٹنگ اینڈ کروپ مینجمنٹ اور فائرمین وغیرہ شامل ہیں۔


    ********


    U: 33 12

    
    
    (Release ID: 1579815) Visitor Counter : 4
    
    
      Read this release in: English