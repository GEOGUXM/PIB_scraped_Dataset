      پیٹرولیم اور قدرتی گیس کی وزارت

      دھرمیندر پردھان نے روس کے وزیر توانائی جناب الیگزینڈر نوواک کے ساتھ ٹیلی فون پر بات چیت کی
      Posted On: 04 JUL 2019 9:49AM by PIB Delhi


    نئی دہلی،04 جولائی۔پٹرولیم اور قدرتی گیس نیز فولاد کے مرکزی وزیر جناب دھرمیندر پردھان نے کل شام روسی وفاق کے وزیرتوانائی جناب الیگزینڈر نوواک کے ساتھ ٹیلی فون پر بات چیت کی۔ دونو ںوزراء نے ہند- روس توانائی تعاون کو مزید مستحکم کرنے اور ہائیڈروکاربن سیکٹر کو ہند۔روس رشتوں میں اہم ستون اور کلیدی شراکت دار بنانے کے طور طریقوں پر بھی غور وخوض کیا۔


    ٹیلی فون پر گفتگو کے دوران جناب پردھان نے گزشتہ چند ہفتوں کے دوران خام تیل کی قیمت میں تیزی سے اتار چڑھاؤ پر اپنی تشویش ظاہر کی اور روس سے تیل کی کھپت کرنے والے ممالک کے مفاد کو پیش نظر رکھتے ہوئے اوپیک ممالک کے ساتھ اپنے متوازی کردار کو جاری رکھنے کی اپیل کی۔


    دونوں وزیروں نے اس حقیقت کو تسلیم کرتے ہوئے کہ ہندوستان اور روس ہائیڈروکاربن سیکٹر میں ایک دوسرے کے یہاں بڑے سرمایہ کاروں میں سے ایک ہیں ، ہائیڈروکاربن سیکٹر میں سرمایہ کاری کا جائزہ لیا۔ جناب پردھان نے روسی توانائی اور پٹرولیم کے شعبے میں اپنی موجودگی کو مزید بڑھانے میں ہندوستان کی دلچسپی کااظہار کیا۔ جناب پردھان نے روس کی تیل اور گیس کی کمپنیوں کو ہندوستان میں گیس کے بنیادی ڈھانچے کی تعمیر اور شہری گیس کے تقسیمی نیٹ ورک میں توسیع کے شعبے میں سرمایہ کاری کی دعوت دی۔


    دونوں ہی وزراء نے آئندہ مہینوں کے دوران طویل مدتی تناظر کے پیش نظر ہائیڈرو کاربن کے شعبے میں جامع شراکت کے لئے مل کر کام کرنے پر اتفاق کیا۔


    ***********


    2831 U. No.


    

    
    (Release ID: 1577001) Visitor Counter : 6
    
    
      Read this release in: English , Hindi