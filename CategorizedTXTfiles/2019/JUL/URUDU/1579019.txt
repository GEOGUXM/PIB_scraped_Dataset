      سماجی انصاف اور تفویض اختیارات کی وزارت

      عالمی دن برائے منشیات کی لت اور غیر قانونی تجارت
      Posted On: 16 JUL 2019 4:57PM by PIB Delhi


    نئی دہلی، 16 ؍جولائی۔ سماجی انصاف اور تفویض اختیارات کے وزیر مملکت جناب رام داس اٹھاؤلے نے ایک سوال کے تحریری جواب میں آج لوک سبھا کو بتایا کہ سماجی انصاف اور تفویض اختیارات کی وزارت نے 26 جون 2019 کو نئی دہلی کے وگیان بھون میں بین الاقوامی یوم برائے منشیات کی لت اور غیر قانونی تجارت منایا۔ اس تقریب میں صدر جمہوریہ ہند جناب رام ناتھ کووند مہمان خصوصی تھے۔ اس تقریب میں مرکزی حکومت کی مختلف وزارتوں ؍ محکموں کے افسران، ریاستی حکومتوں ؍ مرکز کے زیر انتظام علاقوں، سنٹرل آرمڈ پولیس فورس، دلی پولیس کے نمائندوں، آل انڈیا انسٹی ٹیوٹ آف میڈیکل سائنسز (اے آئی آئی ایم ایس)، نیشنل انسٹی ٹیوٹ آف سوشل ڈیفنس (این آئی ایس ڈی)، منشیات کے عادی کے لئے چلانے والے مربوط بازآبادکاری مراکز (آئی آر سی اے)کے ادارے، نہرو یواکیندر سنگٹھن (این وائی کے ایس)، کے رضاکار، نیشنل سروس اسکیم (این ایس ایس) وغیرہ کے افسران وغیرہ سمیت تقریبا 1663 افراد نے شرکت کی۔ اس تقریب پر کُل 3019496 روپے کے خرچ آئے۔


    وزارت نے درج ذیل موضوعات پر بھی تکنیکی علاج کا انعقاد کیا۔


    1- علاج تک ملک گیر رسائی۔


    2- منشیات کی مانگ میں کمی کے قومی منصوبۂ عمل کے تحت احتیاط، علاج اور بازآبادکاری پر توجہ۔


    3-اعلیٰ خطرے والے ضلع اور قریب قریب وا قع خطرات سے دو چار ہونے والی آبادی کے لئے نشانزد مداخلت۔


    تکنیکی اجلاس میں مختلف شعبوں سے تعلق رکھنے والے تقریباً 450 نمائندوں نے شرکت کی، جن میں مرکزی حکومت، ریاستی حکومتوں ؍ مرکز کے زیر انتظام علاقوں کے نمائندے، آل انڈیا انسٹی ٹیوٹ آف سائنس (اے آئی آئی ایم ایس)، این آئی ایس ڈی کی پروفیسر ، منشیات کے عادی افراد کے لئے بازآبادکاری کے مربوط مراکز چلانے والی غیر سرکاری تنظیموں (آئی آر سی اے)، اور ریجنل ریسورس ٹریننگ سینٹر ( آر آر ٹی سی)، نے اجلاس میں شرکت کی۔ تکنیکی اجلاس پر تقریباً 531799روپے خرچ ہوئے۔


    ہیلتھ فٹنس ٹرسٹ، نئی دہلی نے آئل اینڈ نیچرل گیس آرگنائزیشن (او این جی سی)، نارکوٹکس کنٹرول بیورو (این سی بی)، گیس اتھارٹی آف انڈیا لمیٹیڈ ( جی اے آئی ایل)، انڈین آئل کارپوریشن (آئی او سی)، ڈائریکٹوریٹ آف پروہیبیشن، خواتین اور بچوں کے فروغ کا محکمہ، قومی خطہ راجدھانی دہلی کی حکومت اور اندرپرستھ گیس لمیٹیڈ (آئی ڈی ایل)، سمیت این آئی ایس ڈی اور دوسری ایجنسیوں کی مالی مدد سے 26 جون 2019 کو نئی دہلی کے جواہر لال نہرو اسٹیڈیم میں منشیات کے استعمال کے خلاف ایک دوڑ کا انعقاد کیا تھا۔ این آئی ایس ڈی نے اس تقریب کے ایک اسپانسر کے طور پر ہیلتھ فٹنس ٹرسٹ کے لئے 5لاکھ روپے کی مدد دی تھی۔ اس تقریب میں تقریباً 4000 افراد نے شرکت کی تھی۔


    سماجی انصاف اور تفویض اختیارات کی وزارت کا 12 علاقائی ریسورس ٹریننگ سینٹر (آر آر ٹی سی)، جوکہ منشیات کی مانگ کو کم کرنے کے شعبے میں کام کر رہا ہے، اس نے بھی منشیات کے استعمال کی روک تھام جیسے بیداری پیدا کرنے کی مہم، اسکول کے طلبہ ؍ والدین، اساتذہ کے لئے حساس بنانے کے پروگرام، ریلیوں، دستخطی مہم، نکڑ ناٹک، عوامی بیداری، میٹنگ وغیرہ جیسی مختلف سرگرمیوں کا اہتمام بھی کیا۔ آر آر ٹی سی نے چنئی، چنڈی گڑھ، کوہیما، کولکاتہ، امپھال ، پونے، آئیزول، تریویندرم، دھرم شالہ، جودھپور، بھوبنیشور اور ہری ہر میں پروگراموں کا انعقاد کیا۔ ریاستی حکومتوں ؍ مرکز کے زیر انتظام علاقوں سے اپنی ریاستوں ؍ یو ٹی منشیات کے استعمال کی روک تھام کے لئے پروگراموں کے انعقاد کی اپیل کی گئی۔


    اس مہم کے فروغ، تشہیر، بیداری پیدا کرنے ا ور نیشنل فلم ڈیولپمنٹ کارپوریشن کے ذریعہ منشیات کے استعمال میں کمی لانے سے متعلق قومی منصوبہ عمل کے تعلق پر ایک دستاویزی فلم بنانے پر کُل 1742500 روپے کا خرچ آیا۔


    یہ وزارت 86-1985 سے شراب نوشی اور منشیات کے استعمال کی روک تھام کی اسکیم پر عمل درآمد کرتی رہی ہے۔ اس اسکیم کے تحت رضاکارتنظیموں اور دوسری اہل ایجنسیوں کو منشیات کے عادی کے لئے مربوط بازآبادکاری کے مراکز قائم کرنے ؍ چلانے کے لئے منظور شدہ 90 فیصد تک اخراجات، مالی امداد کے طور پر برداشت کئے جاتے ہیں۔ شمال مشرقی ریاستوں، سکم اور جموں و کشمیر کے معاملے میں کُل قابل عمل خرچ کا 95 فیصد تک حصہ امداد کے طور پر دیا جاتا ہے۔


    اس وزارت نے 2018 سے 2025 تک کے لئے منشیات کے استعمال میں کمی لانے سے متعلق ایک قومی منصوبہ عمل (این اے پی ڈی ڈی آر) پر عمل درآمد شروع کر دیا ہے۔


    U- 3163


    

    
    (Release ID: 1579019) Visitor Counter : 4
    
    
      Read this release in: English