      امور داخلہ کی وزارت

      بنگلہ دیش سے دراندازی
      Posted On: 02 JUL 2019 3:14PM by PIB Delhi


    نئی دہلی، 2 جولائی 2019 ، امور داخلہ کے وزیرمملکت جناب نتیہ آنند رائے نے ایک سوال کے تحریری جواب میں آج لوک سبھا کو بتایا کہ مرکزی حکومت نے غیر قانونی تارکین وطن کی دراندازی کی روک تھام کے لئے بین الاقوامی سرحدوں پر موثر نگرانی اور چوکسی کو یقینی بنانے کے لئے کثیر جہتی طریقہ کار اپنائے ہیں۔ ظاہری بنیادی ڈھانچہ جیسے سرحدوں پر باڑ لگانے، فلڈ لائٹنگ یعنی تیز روشنی کے اقدامات کرنا، سرحدی سڑکوں کی تعمیر اور سرحدی آؤٹ پوسٹ قائم کئے گئے ہیں۔ حساس سرحدی آؤٹ پوسٹوں کا پابندی کے ساتھ جائزہ لیاجاتا ہے اور اضافی افرادی قوت تعینات کرکے نگرانی کو مستحکم کیاجاتا ہے۔خصوصی نگرانی کے حالات اور دیگر فورسیز کی تعیناتی سے انہیں تقویت پہنچائی جاتی ہیں۔کچھ حساس سرحدی علاقوں میں جامع مربوط سرحدی بندوبست نظام( سی آئی بی ایم ایس) کی شکل میں تکنیکی حل پر عمل درآمد کیاجاتا ہے۔


    سرحدوں کی نگرانی کرنے والی فورسیز پابندی کے ساتھ گشت لگاتی ہیں، ناکہ قائم کرتی ہے اور مشاہداتی چوکیاں قائم کی جاتی ہے نیز غیر قانونی دراندازی کو روکنے کے لئے دراندازی مخالف مشقیں کی جاتی ہیں۔پھر بھی کچھ غیر قانونی تارکین وطن دشوار گزار گھاٹیوں اور وادیوں کی وجہ سے ان میں داخل ہوجاتے ہیں۔ یہ دشوار گزار وادیاں بنگلہ دیش کے ساتھ متصل طویل بین الاقوامی سرحدوں کا لازمی حصہ ہے۔


    وزارت امور داخلہ نے ریاستی حکومتوں/مرکزی کے زیرانتظام علاقوں کے لئے ہدایات جاری کی ہے جنہیں انہیں اس بات کو یقینی بنانے کا مشورہ دیا گیا ہے کہ غیر قانونی تارکین وطن کو آدھار کارڈ نہ جاری کئے جائیں ۔ ریاستی حکومتوں کو مزید مشورہ دیا گیا ہے کہ وہ کہ غیر قانونی تارکین وطن کے ذریعہ جعلسازی کے راستے سے حاصل کئے گئے دوسری ریاست کی سطح سے شناختی دستاویزات جیسے ووٹر کارڈ، ڈرائیونگ لائسنس، راشن کارڈ وغیرہ کی شناخت کریں اور قانون کے اقدامات کے مطابق ان کی حوالگی کا عمل شروع کریں۔ ریاستوں/ مرکز کے زیرانتظام علاقوں کو ان غیر قانونی تارکین وطن کے یو آئی ڈی اے آئی سے متعلق تفصیلات کا تبادلہ کریں جنہوں نے غلط طریقے سے آدھار کارڈ حاصل کئے ہیں۔


    ۔۔۔۔۔۔۔۔۔۔۔


    U- 2753


    

    
    (Release ID: 1576686) Visitor Counter : 8
    
    
      Read this release in: English , Bengali