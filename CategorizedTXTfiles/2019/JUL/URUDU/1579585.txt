      وزارت دفاع

      وزیر دفاع دراس میں کرگل جنگی یادگار پر گُل دائرہ نذر کریں گے
      Posted On: 19 JUL 2019 4:11PM by PIB Delhi


    نئی دہلی،19؍جولائی، وزیر دفاع جناب راج ناتھ سنگھ جموں وکشمیر میں کرگل سیکٹر میں پاکستان کی فوج اور ملی ٹینٹس کے ذریعے پہاڑی چوٹیوں پر دراندازی کے خلاف آپریشن وجے کی 20 ویں سالگرہ کے موقع پر کل دراس میں کرگل جنگی یادگار پر گُل دائرہ نذر کریں گے۔


    وزیر دفاع کٹھوعہ ضلع کے اُجھ اور سانبا ضلع کے بسنتر میں سرحدی سڑک تنظیم ، بی آر او کے ذریعے تعمیر کردہ دو پلوں کو قوم کے نام وقف کریں گے۔ اُجھ کا پل ایک کلو میٹر طویل ہے جبکہ بسنتر کا پل 617.4 میٹر لمبا ہے۔


    بھارتی فوج کے بہادر سپاہیوں نے بھارتی فضائیہ کی مدد سے انتہائی دشوار راستوں ، سخت موسم اور اپنی جگہ پر ڈٹے ہوئے دشمن پر قابو پانے کے لئے کرگل کی جنگ لڑی تھی اور فتح حاصل کی تھی۔ اس تاریخی موقع پر ہمارا ملک اپنے بہادر شہیدوں کو یاد کرتے ہوئے اس فتح کا جشن مناتا ہے۔


    اس موقع پر ہونے والی اہم تقریبات میں نئی دہلی میں واقع قومی جنگی یادگار سے فتح کی شمع کو نئی دہلی سے لے کر دراس کے کارگل جنگی یادگار تک پہنچانا شامل ہے جس کے لئے وزیر دفاع جناب راج ناتھ سنگھ نے فوج کے ممتاز نشانے باز صوبے دار جیتو رائے کو شمع سونپی ۔ جناب جیتو رائے نے 14 جولائی 2019 کو این ایم ڈبلیو میں بھارت کے علمبردار کی حیثیت سے شرکت کی۔


    فتح کی یہ شمع بھارتی فوج کے سرکردہ کھلاڑیوں اور جنگی ہیروں کے ہاتھوں لے جائی جارہی ہے۔ یہ شمالی بھارت کے 9 بڑے شہروں سے ہوکر گزرے گی اور 26 جولائی 2019 کو کرگل جنگی یادگار پہنچے گی جو دراس میں واقع ہے۔ یہاں سی او اے ایس اس مشعل کو حاصل کریں گے۔ پورے راستے میں بھارتی فوج کے جوان ان بہادر شہیدوں کو خراج عقیدت پیش کررہے ہیں جنہوں نے ملک کے لئے انتہائی بہادری کے ساتھ یہ جنگ لڑی۔


    قومی جنگی یادگار سے لافانی شمع یا فتح کی شمع کا یہ سفر کرگل وجے دیوس کی 20 ویں سالگرہ پر ’’یاد ، خوشی اور تجدید‘‘ کے موضوع کو فروغ دے رہی ہے، اس کا مطلب ہے کہ ہم اپنے شہیدوں اور ان کی قربانیوں کو یاد کرتے ہیں، ہم کرگل میں فتح کا جشن منارہے ہیں اور ہم نے ترنگے پرچم کے وقار کے تحفظ کے لئے اپنے عہد کی تجدید کی ہے۔


    U- 32 74

    
    
    (Release ID: 1579585) Visitor Counter : 3
    
    
      Read this release in: English , Hindi , Bengali , Malayalam