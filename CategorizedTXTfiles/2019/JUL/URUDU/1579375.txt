      بجلی کی وزارت

      بجلی کی وزارت نے 66.5جی ڈبلیوقابل تجدید توانائی کے پروجیکٹوں کے لئے شناخت کی گئی ٹرانسمیشن اسکیموں کی جلد ہی ریگولیٹری منظوری کے لئے تجویز منظور کی
      
      کامیاب ٹینڈر دہندہ کو قابل تجدید توانائی کا پروجیکٹ دیئے جانے تک کی عبوری مدت کے لئے ایل ٹی اے ایپلی کیشن اور متعلقہ بنک گارنٹی کی شرط ملتوی کردی جائے گی
      
      Posted On: 18 JUL 2019 2:58PM by PIB Delhi


    نئی دہلی، 18 جولائی2019 ؍ہندوستان میں قابل تجدید توانائی(آر ای)کے نفاذ کی رفتار کو تیز کرنے کے لئے بجلی اور جدید اور قابل تجدید توانائی(آزادانہ چارج)، اور ہنرمندی کے فروغ اور صنعت کاری کے وزیر مملکت جناب آر کے سنگھ نے 66.5جی ڈبلیو قومی قابل تجدید توانائی مشن پروجیکٹ کے لئے شناخت کی گئی ٹرانسمیشن اسکیموں کے واسطے سینٹرل الیکٹریسٹی ریگولیٹری کمیشن (سی ای آر سی) کے ذریعہ جلد ہی ریگولیٹری منظوری کے لئے ایک تجویز منظور کی ہے۔


    اس تجویز کے مطابق بجلی کی وزارت نے درج ذیل حکم نامہ جاری کیا ہے-


    ماحولیات کے بارے میں پیرس معاہدے کے مطابق قومی سطح پر متعینہ تعاون کے تحت ہندوستان کے ذریعہ کی گئی عہد بندی کو پورا کرنے کے لئے ضروری اقدامات کے ایک حصے کے طورپر حکومت ہند نے سال 2022ء تک ملک میں 175 جی ڈبلیو کی آر ای صلاحیت قائم کرنے کا فیصلہ کیا ہے۔مئی 2019ء تک تقریباً 80 جی ڈبلیو قابل تجدید توانائی پیدا کرنے کا مقصد پہلے ہی پورا ہو چکا ہے اور بقیہ 95 جی ڈبلیو آر ای کا مقصد آئندہ تین برسوں میں پورا کیا جائے گا۔ ان مقاصد کو پورا کرنے کے لئےجدید اورقابل جدید توانائی کی وزارت نے سی ای اے اور سینٹرل ٹرانسمیشن یوٹیلٹی (سی ٹی یو) کے مشورے سے تقریباً 66.5 جی ڈبلیو قابل تجدید توانائی پیدا کرنے کے لئے ٹرانسمیشن اسکیم کو شناخت کیا ہے۔جس میں 175 جی ڈبلیو آر ای صلاحیت قائم کرنے کے قومی قابل تجدید توانائی مشن کے حصے کے طورپر پہلے مرحلے کے تحت تقریباً 28 جی ڈبلیو اور دوسرے مرحلے کے تحت تقریباً 38.5جی ڈبلیو قابل تجدید توانائی پیدا کرنا شامل ہے۔


    چونکہ ٹرانسمیشن سہولیات کے نفاذ کی مدت کے مقابلے میں آر ای پروجیکٹوں کے پورا ہونے کی مدت کافی کم ہےاورنشانے کے مطابق آر ای صلاحیت کا کا فی بڑا حصہ رواں مالی سال میں ہی شروع کیا جانا ہے۔اس لئے ضروری ہے کہ آر ای پروجیکٹوں کے ٹرانسمیشن کی منصوبہ بندی اور نفاذ کے موجودہ نظام کو مشن موڈ میں لایا جائے۔ٹرانسمیشن کی سرگرمیوں کو بجلی کی پیداوار شروع کرنے سے کافی پہلے شروع کرنا ہوگا، تاکہ یہ دونوں حکومت ہند کے ذریعے قائم کئے گئے نشانے کو پورا کرنے کے لئے ساتھ ساتھ مکمل ہوجائیں۔اس لئے اس سلسلے میں حکومت نے مذکورہ 66.5 جی ڈبلیو آر ای کی پیداوار ، جس میں ‘‘قومی اہمیت کے پروجیکٹ’’ کے طورپر پہلے مرحلے میں تقریباً 28 جی ڈبلیو اور دوسرے مرحلے میں 38.5 جی ڈبلیو شامل ہیں،کے لئے شناخت کی گئی ٹرانسمیشن اسکیموں کی مطابقت کا فیصلہ کیا ہے۔اس سلسلے میں مرکزی حکومت نے بجلی قانون 2003ء کی دفعہ 107 کے تحت عطا کردہ اختیارات کا استعمال کرتے ہوئے بذریعہ ہٰذا ان قومی اہمیت کے پروجیکٹوں کے سلسلے میں سینٹرل الیکٹریسٹی ریگولیٹری کمیشن کو درج ذیل ہدایات جاری کی ہیں:-

     1. پہلے مرحلے میں12.5جی ڈبلیو آر ای صلاحیت سے متعلق ٹرانسمیشن سسٹم کے لئے ریگولیٹری منظوری دینا، جس کے لئے سی ٹی یوریگولیٹری منظوری کے لئے سی ای آر سی کو پہلے ہی درخواست دے چکی ہے۔
     2. پہلے مرحلے کی بقایہ 15.5 جی ڈبیلو اور دوسرے مرحلے میں 38.5جی ڈبلیو آر ای صلاحیت کے لئے ریگولیٹری منظوری کے واسطے سی ٹی یو کے ذریعے درخواست جمع کرائے جانے پر تیز رفتار سے ریگولیٹری منظوری دی جائے۔
     3. 66.5جی ڈبلیو آر ای صلاحیت کے تحت بقیہ آر ای صلاحیت کے لئے متعلقہ ٹرانسمیشن سسٹم کا نفاذ کرنے کے واسطے کامیاب ٹینڈر دہندہ کو آر ای پروجیکٹ سونپے جانے تک کی عبوری مدت کے لئے طویل مدتی رسائی (ایل ٹی اے) ایپلی کیشنز اور متعلقہ بینک گارنٹی کی شرط ملتوی کی جائے گی، لیکن یہ واضح کیا جاتا ہے کہ کامیاب ٹینڈر دہندہ کو ایل ٹی اے اور کنکٹی ویٹی کی ضابطے کی مناسب کارروائی پوری کرنی ہوگی۔

    *******


    U: 3 2 25

    
    
    (Release ID: 1579375) Visitor Counter : 6
    
    
      Read this release in: Marathi , English , Hindi
    
    
    

3.