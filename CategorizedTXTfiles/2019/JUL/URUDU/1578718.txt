      وزارتِ تعلیم

      نیشنل ٹیسٹنگ ایجنسی نے یو جی سی۔ این ای ٹی جون 2019 کے نتائج کا اعلان کیا
      Posted On: 13 JUL 2019 6:06PM by PIB Delhi


    نئی دلّی، 13 جولائی/نیشنل ٹیسٹنگ ایجنسی (این ٹی اے) نے یو جی سی۔ این ای ٹی جون، 2019 کے نتائج کا اعلان کر دیا ہے۔ این ٹی اے نے یو جی سی۔ این ای ٹی جون، 2019 امتحان 20 اور 26 جون، 2019 کو ملک بھر کے 237 شہروں میں دو شفٹوں میں منعقد کیا تھا۔ یہ امتحان 81 مضامین میں لیا گیا تھا۔ اس امتحان کے لئے 942419 امید واروں نے اندراج کرایا تھا۔ ملک بھر میں 615 امتحان مراکز قائم کئے گئے تھے۔امتحانات کو صاف ستھرااور سہل بنائے رکھنے کے لئے کل 280 آبزرور ، 162 سٹی۔ آبزرور، 15 اسٹیٹ کو آرڈی نیٹر مقرر کئے گئے تھے۔


    کل 942419 امید واروں نے اپنا اندراج کرایا، 681718 امید واروں نے دونوں پیپرز میں شرکت کی، کل 50945 امید واروں نے اسسٹنٹ پروفیسر کے لئے کوالیفائی کیا اور 4756 امید واروں نے جے آر ایف کے لئے کوالیفائی کیا اور اسسٹنٹ پروفیسر کے لئے اہل قرار دیئے گئے۔


    اس بات یہ امتحان کمپیوٹر پر مبنی ٹیسٹ موڈ پر لیا گیا تاکہ امتحان دینے والوں پر بوجھ کم پڑے ۔ امتحان کے طریقہ کار کی شفافیت کو بر قرار رکھنے کے لئے سوال نامے اور ریکارڈڈ رسپانس کو امتحان دینے والوں کے ذریعہ تصدیق کے لئے ڈسپلے کیا گیا۔ اس ملک گیر پیشہ ورانہ امتحان کے لئے سی سی ٹی وی کے ذریعہ براہ راست نگرانی کی گئی، جس کے لئے چار ہزار سے زائد سی سی ٹی وی لگائے گئے تھے۔ موبائل فون اور دیگر الیکٹرانک آلات کے استعمال سے امتحان کو محفوظ رکھنے کے لئے جیمر کا استعمال کیا گیا۔ کوالیفائی کرنے والے امید واروں کو یونیورسٹی گرانٹس کمیشن یعنی یو جی سی سرٹی فکیٹ جاری کرے گا۔


    ۔۔۔۔۔۔


    U.3109

    
    
    (Release ID: 1578718) Visitor Counter : 1
    
    
      Read this release in: English