      زراعت اور کاشتکاروں کی فلاح و بہبود کی وزارت

      نامیاتی کاشتکاری کے اقتصادی اثرات
      Posted On: 19 JUL 2019 5:32PM by PIB Delhi


    نئی دہلی، 19 جولائی 2019 ، زراعت اور کسانوں کی بہبود کے مرکزی وزیر جناب نریندر سنگھ تومر نے آج راجیہ سبھا میں ایک سوال کے تحریری جواب میں اطلاع فراہم کی کہ حکومت ہند ، سال 2015 سے شمال مشرقی ریاستوں کے لئے نامیاتی ویلیو چین ترقیاتی مشن(ایم او وی سی ڈی این ای آر) اور پرمپراگت کرشی وکاس یوجنا( پی کے وی وائی) کے نام سے دو اہم اسکیموں کے تحت نامیاتی کاشتکاری کو فروغ / حوصلہ افزائی کررہی ہے۔ راشٹریہ کرشی وکاس یوجنا (آر کے وی وائی) اور باغبانی کی مربوط ترقی کے مشن (ایم آئی ٹی ایچ)، آئی سی آر کے تحت نامیاتی زراعت سے متعلق نیٹ ورک پروجیکٹ جیسی دیگر اسکیموں کے تحت بھی نامیاتی کاشتکاری کو تعاون دیاجارہا ہے۔ زرعی ڈبہ بند خوراک اور برآمدات کی ترقیات سے متعلق اتھارٹی (اے پی ای ڈی اے)، وزارت کامرس کے ذریعہ نامیاتی کاشتکاری کو تیسرے فریق کے ذریعہ سرٹیفکیشن کو فروغ دیا جارہا ہے۔


    ریاستوں اور زرعی ڈبہ بند خوراک اور برآمدات کی ترقیات سے متعلق اتھارٹی(اے پی ای ڈی اے)کی جانب سے موصولہ رپورٹ کے مطابق ملک میں فی الحال نامیاتی سرٹیفکیشن کے تحت 27.70 ہیکیٹر اراضی کے رقبے میں کاشتکاری ہورہی ہے۔اس میں پرمپراگت کرشی وکاس یوجنا(پی کے وی وائی) کے تحت 5.98 لاکھ ہیکیٹئر اراضی، شمال مشرقی ریاستوں کے لئے نامیاتی ویلیو چین ترقیاتی مشن(ایم او وی سی ڈی این ای آر) کے تحت 0.639 لاکھ ہیکٹیئر اراضی،اے پی ای ٹی اے کے نامیاتی پیداوار کے لئے قومی پروگرام (این پی او پی) کے تحت 19.38 ہیکیٹئر اراضی اور دیگر اقدامات کے تحت 1.70 لاکھ ہیکیٹر اراضی شامل ہیں ۔


    حکومت نے نیشنل انسٹی ٹیوٹ آف ایگریکلچرل ایکسٹینشن مینجمنٹ(ایم اے این اے جی ای)، حیدرآباد کے ذریعہ پرمپراگت کرشی وکاس یوجنا(پی کے پی وائی) اور شمال مشرقی ریاستوں کے لئے نامیاتی ویلیو چین ترقیاتی مشن(ایم او سی ڈی این ای آر) اسکیم کے فوائد کے جائزے کے لئے مطالعہ کا اہتمام کیا ہے۔


    U- 3281

    
    
    (Release ID: 1579584) Visitor Counter : 9
    
    
      Read this release in: English