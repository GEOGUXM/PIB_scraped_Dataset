      خواتین اور بچوں کی ترقیات کی وزارت

      آبروریزی کی شکار نابالغ متاثرین کی باز آبادکاری
      Posted On: 12 JUL 2019 4:43PM by PIB Delhi


    نئی دہلی، 12 /جولائی۔ خواتین اور بچوں کی ترقی (ڈبلیو سی ڈی) کی وزیر محترمہ اسمرتی زوبن ایرانی نے ایک تحریری جواب میں آج لوک سبھا کو بتایا کہ اطفال نظام انصاف (بچوں کی دیکھ بھال اور تحفظؔ) ایکٹ 2015 (جے جے ایکٹ) بنیادی طور پر بچوں کی سلامتی، تحفظ، وقار اور خوش حالی کو یقینی بنانے والا قانون ہے۔ یہ ایکٹ آبروریزی کا شکار ہونے والی نابالغ متاثرہ سمیت دیکھ بھال اور تحفظ کی ضرورت مند بچوں کو تحفظ فراہم کرتا ہے اور انھیں مناسب دیکھ بھال، تحفظ، فلاح و بہبود، علاج معالجہ اور سماجی دھارے میں دوبارہ شامل کرکے انھیں بنیادی سہولیات بہم پہنچاکر ان کی پریشانی کو دور کرتا ہے۔


    جے جے ایکٹ 2015 کے نفاذ کی بنیادی ذمہ داری ریاستی حکومتوں پر عائد ہوتی ہے۔ جے جے ایکٹ 2015 کے تحت وضع کردہ اطفال نظام انصاف (بچوں کی دیکھ بھال اور تحفظ) ماڈل ضابطہ 2016 میں منجملہ دیگر باتوں کے بنیادی ڈھانچہ، پوشاک، بستر، تغذیہ اور خوراک کے علاوہ تعلیم، پیشہ ورانہ تربیت اور کونسلنگ کے معیارات کی وضاحت کی گئی ہے۔


    خواتین اور بچوں کی ترقی کی وزارت ’’بچوں کے تحفظ کی خدمات‘‘ (سی پی ایس) پر عمل درآمد کرتی ہے، (جسے پہلے بچوں کے مربوط تحفظ کی اسکیم کہا جاتا تھا)، اس کے تحت قانون کے مطابق بچوں کی مجموعی ترقی کے لئے صاف ستھرا اور محفوظ ماحول بنانے کے مقصد سے ریاستی حکومتوں / مرکز کے زیر انتظام علاقوں کی انتظامیہ کو مالی امداد مہیا کرائی جاتی ہے۔ سی بی ایس کے تحت ریاستی حکومتوں / مرکز کے زیر انتظام علاقوں کو بچوں کی دیکھ بھال کے مختلف اداروں کے قیام اور ان کے رکھ رکھاؤ کے لئے بھی مالی امداد مہیا کرائی جاتی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    

    م ن۔ ش س۔م ر


    UN-30 90

    
    
    (Release ID: 1578636) Visitor Counter : 7
    
    
      Read this release in: English , Bengali