      وزارت دفاع

      رکشا منتری نے دو دفاعی صنعتی گلیارو ں کی پیش رفت کا جائزہ لیا
      Posted On: 16 JUL 2019 7:45PM by PIB Delhi


    نئیدہلی 17 جولائی ۔رکشا منتری جناب راج ناتھ سنگھ نے یہاں دو دفاعی صنعتی گلیاروںکی پیش رفت پر نظرثانی کی ہے ۔ میٹنگ کے دوران درج ذیل نکات کو واضح کرتے ہوئے ایک پاور پوائنٹ پریذیٹیشن بھی پیش کیا گیا۔ ان نکات میں بھارتی دفاعی منڈی ، دفاعی گلیاروںکا متعار ف کرایا جانا ، اترپردیش اور تامل ناڈو کے دفاعی گلیارے اور اس کا ایکو نظام ، حصص داروںاور شراکتداروں کے ما بین ربط وضبط ،دفاعی صنعت کے لئے پالیسی تقویت ، تمل ناڈو اور اترپردیش کے گلیاروں میں اہم سرمایہ کاری ، تفصیلی پروجیکٹ رپورٹ اور ریاستی حکومتوںکے ذریعہ انجام دی گئی پہل قدمیوں کی روداد کی تیاریوں کے لئے کنسلٹینٹ یا مشیر کا تقرر وغیرہ ۔


    وزیر خزانہ نے اپنی بجٹی تقریر 19-2018 میں ملک میں دودفاعی صنعتی گلیاروں کے قیام کا اعلان کیا تھا ۔مذکورہ اعلان کے بموجب فیصلہ کیا گیا ہے کہ یہ دونوں کوریڈور اترپردیش اور تامل ناڈو میں قائم کئے جائیں۔بعد ازاں اترپردیش کے گلیارے کے لئے 6 نوڈس کی اور تمل ناڈور گلیارے کے 5 نوڈس کی شناخت کی گئی تھی۔


    میٹنگ کے دوران رکشا منتری نے افسران کو تلقین کی کہ وہ مذکورہ گلیاروں کے قیا م کے سلسلے میں متعلقہ عمل کو مہمیز کریں ۔ انہوں نے یہ بھی کہا کہ وسائل کی شکل میں افراد کی خدمات حاصل کی جانی چاہئیں اور یہ عمل دفاعی شعبے میں از حد دقیق حیثیت رکھتا ہے ۔ اس موضوع پر تبادلہ خیالات عمل میں آئے کہ دفاعی گلیارے میں کی جانے والی سرمایہ کاری خاطر خواہ اہمیت کی حامل ہے اور یقین دہانی کرائی گئی کہ دفاعی اشیا کے سلسلے میں آرڈر ملنا وہ عمل ہے ، جو اس کی پیش رفت کے لئے روح رواں کی حیثیت رکھتا ہے ۔


    اس میٹنگ میں رکشا منتری کے علاوہ سکریٹری (دفاعی پیداوار ) ڈاکٹر اجے کما ر، دفاعی پیداوار کے ایڈیشنل سکریٹری ، اقتصادی مشیر ، متعلقہ وزارت کے ڈائریکٹر اور ڈی ڈی پی حضرات بھی شامل تھے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ۔رم


    U-3171

    
    
    (Release ID: 1579075) Visitor Counter : 2
    
    
      Read this release in: English , Hindi