      وزارت خزانہ

      توانائی کے پائیدار اور صاف ستھرے وسائل تک رسائی کو یقینی بنانا حکومت کی ترجیح ؛
      
      ایل پی جی کنکشن والے کنبے ،کھانا پکانے کے لئے صاف ستھرے ایندھن کا استعمال کریں اور اس کے لئے مسلسل سلینڈر بھرواتے رہیں،حکومت کی توجہ اب اس پر مرکوز: اقتصادی جائزہ 19-2018

      Posted On: 04 JUL 2019 1:11PM by PIB Delhi

    نئی دہلی، 4 جولائی 2019، اقتصادی جائزہ 19-2018 کہتا ہے کہ حکومت کی ترجیح یہ ہے کہ توانائی کے پائیدار اور صاف ستھرے وسائل تک رسائی کو یقینی بنایا جائے ۔ توانائی کی کھپت اور متعدد سماجی اشاریہ جات میں گہرا ربط ہونے کے سبب اس میں عظیم تر اہمیت حاصل کرلی ہے۔ خزانہ اور کارپوریٹ امور کی وزیر محترمہ نرملا سیتا رمن کے ذریعے آج پارلیمنٹ میں پیش کئے گئے اقتصادی جائزے میں کہا گیا ہے کہ حکومت ہند نے پردھان منتری اجولایوجنا کی شکل میں ایک بڑا قدم اٹھایا ہے اور اس اسکیم کے تحت تقریباً سات کروڑ کنبوں کو گیس کنکشن ملا ہے۔ اب کام یہ ہے کہ اس بات کو یقینی بنایا جائے کہ جن کنبوں کو یہ کنکشن دیئے گئے ہیں وہ کھانا پکانے کے لئے ایل پی جی کا استعمال کریں اور اس مقصد کے لئے وہ برابر سلینڈر بھرواتے رہیں۔ اقتصادی جائزہ کہتا ہے کہ ہندوستان کے 21.44 کروڑ کنبوں میں سے تقریباً 100 فیصد کنبوں پر بجلی پہنچ گئی ہے۔ قابل تجدید توانائی کی صلاحیت میں کئی گنا اضافہ ہوا ہے۔ تاہم معدنی ایندھن پر مبنی توانائی کے سلسلے کے ابھی جاری رہنے کا امکان ہے۔


    اقتصادی جائزہ کہتا ہے کہ یہ بات خوش آئند ہے کہ شہری علاقوں میں کھانا پکانے والی گیس کے طور پر ایل پی جی کی قبولیت بڑھی ہے۔ جائزہ کہتا ہے کہ سال در سال کھانا پکانے والی گیس کے طور پر ایل پی جی کی حصہ داری بڑھی ہے۔ تاہم اطلاعات یہ بھی ہے کہ شہری علاقوں کے مقابلے دیہی علاقوں میں کھانا پکانے کے لئے استعمال ہونے والے ایندھن کے بنیاد ی وسائل کے طور پر ایل پی جی کی مقبولیت کم ہے۔ حالیہ برسوں میں کھانا پکانے کے لئے صاف ستھرے ایندھن تک رسائی میں قابل ذکر اضافہ ہوا ہے۔


    اقتصادی جائزہ کہتا ہے کہ 15 نومبر 2014 تک ملک کے 54 اضلاع میں ایل پی جی صارفین کے لئے فوائد کی راست منتقلی (ڈی بی ٹی ایل ) اسکیم، جسے ‘پہل’ کا نام دیا گیا ہے، کا سبسڈی کو معقول بنانے کے لئے آغاز کیا گیا ہے۔ اس کی بنیاد سبسڈی کے تعلق سے ہونے والی کوتاہیوں پر روک لگا ناہے۔ 5مارچ 2019 تک 24.39 کروڑ ایل پی جی صارفین نے اس اسکیم میں شمولیت اختیار کی ہے۔ اقتصادی جائزہ اس بات کا ذکر کرتا ہے کہ پہل کو فوائد کی راست منتقلی والی دنیا کی سب سے بڑی اسکیم کے طور پر ‘گنیز بک آف ورلڈ ریکارڈ’ میں جگہ ملی ہے۔


    ***************


    م ن۔ م م۔ م ف ۔


    U-2809


    

    
    (Release ID: 1577094) Visitor Counter : 11