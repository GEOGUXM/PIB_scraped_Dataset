      زراعت اور کاشتکاروں کی فلاح و بہبود کی وزارت

      اب تک ریگستانی ٹڈے کی وجہ سے فصل کے نقصان کا کوئی ثبوت نہیں :زراعت کے وزیر کا بیان
      Posted On: 09 JUL 2019 3:34PM by PIB Delhi


    نئی دہلی، 9 جولائی 2019 ، زراعت اور کسانوں کی بہبود کے مرکزی وزیر جناب نریندر سنگھ تومر نے آج لوک سبھا میں ایک تحریری جواب میں بتایا کہ پاکستان کے سرحدی علاقوں سے راجستھان ریاست کے جیسلمیر ضلع میں 21 مئی 2019 کے بعد سے ریگستانی ٹڈے کی گھس پیٹھ ہوئی ہے۔اس کی موجودگی راجستھان کے باڑھ میر اور جاولور ضلع میں بھی نوٹس کی گئی ہے اور گجرات کے بانس کانٹھا ضلع میں بھی محسوس کی گئی ہے۔


    انہوں نے بتایا کہ ریگستانی ٹڈے کے سبب فصل کو نقصان پہنچنے کا کوئی ثبوت نہیں ہے اور نہ تو ریگستانی ٹڈے کوکنٹرول کرنے والی ٹیموں نے اور نہ ہی ریاستی زرعی عہدوں داروں نے فصلوں کو کسی طرح کے نقصان کی کوئی اطلاع دی ہے۔


    ریگستانی ٹڈے کے مسئلے سے نمٹنے کے لئے بہت سے اقدامات کئے گئے ہیں۔ جو حسب ذیل ہیں۔

     1. 3 جولائی 2019 تک کل 8041 ہیکٹیئر اراضی پر کیڑے مار دواؤں کو چھڑکر اس طرح کےٹڈے کے روک تھام کے اقدامات کئے گئے ہیں۔
     2. ٹڈے کی وارننگ دینے والی تنظیم کے عملے سرکل دفاتر کے عملے کے لوگ ریگستانی ٹڈے کی روک تھام کے لئے مستقل سروے کرنے کے علاوہ کنٹرول کی کارروائیاں کرتے ہیں۔
      * III. کنٹرول اور سروے کے کاموں میں مدد کے لئے مختلف سرکل دفتر میں ڈائریکٹوریٹ آف پلانٹ پروٹیکشن قرنطینہ اور اسٹوریج کے ٹیکنیکل افسروں اور حکام کی 40 کے قریب اضافی تعداد تعینات کی گئی ہے۔اس کے علاوہ محکمے کے سینئر افسران متاثرہ علاقے میں خیمہ زن ہیں اور وہ کنٹرول آپریشن کی نگرانی کررہے ہیں۔
     1. راجستھان کے ریاستی زرعی محکمے نے 40 کے قریب عملے سمیت زرعی سپروائزر، زرعی افسران اور اسسٹنٹ ایگریکلچرل افسروں کو ٹڈے کو کنٹرول کرنے سے متعلق کاموں میں امداد کے لئے جیسلمیر ضلع میں مختلف دفاتر میں تعینات کیا ہے۔ریاستی سرکار نے ٹڈے کی نگرانی کرنے کے ساتھ ساتھ مستقل جائزے کے لئے سینئر افسروں پر مشتمل مختلف ٹیمیں تشکیل دی ہیں۔

    ٹڈے کی روک تھام اور تحقیق کے تحت زرعی تعاون اور کسانوں کی بہبود کے محکمے نے راجستھان میں باڑ میر ،جیسلمیر، بیکا نیر، سورت گڑھ، چورو، ناگور، پھلودی اور جالور میں دس سرکل دفاتر قائم کئے ہیں اور اس کے علاوہ گجرات میں پالن پور اور بھوج میں سبھی ریگستانی علاقوں کا احاطہ کیاجارہا ہے۔


    ۔۔۔۔۔۔۔۔۔۔۔


    م ن۔ ح ا۔رض


    U- 2967

    
    
    (Release ID: 1577990) Visitor Counter : 9
    
    
      Read this release in: English
    
    
    

1.