      عملے، عوامی شکایات اور پنشن کی وزارت

      منگولیاکے وفد نے جس کی قیادت منگولیاکی سول سروس کونسل کے چیئرمین جناب باترزورگ کررہے تھے ، وزیرمملکت ڈاکٹرجتیندرسنگھ سے ملاقات کی
      Posted On: 05 JUL 2019 8:54PM by PIB Delhi


    نئی دہلی،8جولائی :منگولیاکے ایک وفد نے جس کی قیادت منگولیاکی سول سروس کے چیئرمین جناب باترزورگ کررہے تھے ، شمال مشرقی خطے کی ترقی کے وزیر مملکت ( آزادانہ چارج ) ، وزیراعظم کے دفترمیں وزیرمملکت ، عملے عوامی شکایات اور پنشن ، ایٹمی توانائی اور خلأ کے وزیر مملکت ڈاکٹرجتیندرسنگھ سے ملاقات کی ۔


    وفد کاخیرمقدم کرتے ہوئے ڈاکٹرجتیندرسنگھ نے کہاکہ بھارت ، منگولیاکے ساتھ اپنے قریبی اوردوستانہ تعلقات کو بڑی اہمیت دیتاہے ۔ انھوں نے کہاکہ بھارت،منگولیاکے ساتھ بودھ سلسلے اور تاریخی تعلقات سے جڑاہواہے ۔


    وزیرموصوف نے کہا کہ دونوں ملکوں کے طویل مدتی سیاسی ، اقتصادی اور اسٹریٹیجک تعلقات ہیں ۔


    انھوں نے کہاکہ منگولیاکی انسانی وسائل کی ترقی کے تئیں بھارت کی حمایت ہمارے لئے بڑے فخرکی بات ہے ۔


    ڈاکٹرجتیندرسنگھ نے خوشی ظاہرکی کہ یونین پبلک سروس کمیشن ( یو پی ایس سی ) اور سول سروس کونسل اٖ ٓف منگولیا ( سی ایس سی ) نے 3جولائی ،2019کو ایک مفاہمت نامے پردستخط کئے ہیں ۔


    انھوں نے بتایاکہ 14سینیئر سول سروس افسران کا ایک تربیتی پروگرام جس کا موضوع ہے ‘‘ انتظامیہ کے نئے شعبوں پر توجہ کے ساتھ مقامی حکمرانی ’’ ۔اس سال بعد میں انڈین انسٹی ٹیوٹ آف پبلک ایڈمنسٹریشن ( آئی آئی پی اے ) نے منعقد کیاجائیگا۔ وزیرموصوف نے کہاکہ انسانی تاریخ کے شروع کے زمانے سے ایشیا اوریوروپ کے درمیان ایک اہم تعلق رہاہے ۔


    .ڈاکٹرجتیندرسنگھ نے امید ظاہرکی کہ اس دورے سے باہمی تعلقات کے امکانات کو بروئے کارلانے میں ہماری کوششوں میں مدد ملے گی۔


    سکریٹری ( ڈی اوپی ٹی ) ڈاکٹرسی چندرامولی اور دیگرسینیئر افسران بھی اس موقع پرموجود تھے ۔


    ************


    U-2895

    
    
    (Release ID: 1577686) Visitor Counter : 5
    
    
      Read this release in: English