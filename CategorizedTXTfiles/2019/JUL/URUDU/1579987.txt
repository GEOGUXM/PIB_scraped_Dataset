      زراعت اور کاشتکاروں کی فلاح و بہبود کی وزارت

      بارانی پانی کو بروئے کار لانا
      Posted On: 23 JUL 2019 3:45PM by PIB Delhi


    نئی دہلی، 23 جولائی / زراعت اور کاشت کاروں کی فلاح و بہبود کے وزیر جناب نریندر سنگھ تومر نے آج لوک سبھا میں ایک تحریری جواب میں بتایا ہے کہ مختلف استعمالات ، بارانی کیفیت کی نیرنگی ، بڑھتی ہوئی آبادی ، صنعت کاری اور شہر کاری وغیرہ کے نتیجے میں تازے پانی کی مانگ بڑھنے اور اس کی تکمیل کے لئے لگاتار پیمانے پر زمین سے پانی کھینچنے کے نتیجے میں ملک میں زیر زمین پانی مختلف حصوں میں گھٹتا اور کم ہوتا جا رہا ہے ۔


    مرکزی زمینی پانی بورڈ ( سی جی ڈبلیو بی ) چار سال میں ایک مرتبہ زیر زمین پانی کی نگرانی کرتا ہے اور یہ کام ملک میں کنوؤں کے ذریعے ایک نیٹ ورک آبزرویشن کے توسط سے علاقائی پیمانے پر انجام دیا جاتا ہے ۔ 2018 ء کے لئے مانسون کی آبی سطح کے اعداد و شمار ، زیر زمین گہرائی میں واقع پانی کی سطح ( زیر زمین 40 میٹر سے بھی نیچے پانی کی سطح ) کے بارے میں کچھ ریاستوں اور مرکز کے زیر انتظام علاقوں میں جگہ جگہ جانچ کی گئی ہے ۔ چونکہ پانی ایک ریاستی موضوع ہے ، لہٰذا زمینی پانی کے تحفظ سمیت بارانی پانی کو بروئے کار لانا اور اسے بچانا بنیادی طور پر ریاستوں کی ذمہ داری ہے ۔


    واٹر شیڈ ترقیات عنصر ( ڈبلیو ڈی سی ) ، جس کا تعلق پی ایم کے وائی ایس سے ہے ، 8214 واٹر شیڈ ترقیات پروجیکٹ 28 ریاستوں میں (گوا کے علاوہ ) 39.07 ملین ہیکٹیئر اراضی کے سلسلے میں واٹر شیڈ ترقیات پروجیکٹوں کے لئے 10-2009 ء سے 15-2014 ء کے دوران منظور کئے گئے ہیں اور اس میں مرکزی حصص 33642.24 کروڑ روپئے کے بقدر ہے ۔ 10-2009 ء سے 18-2017 ء کے دوران 15683.57 کروڑ روپئے کی رقم مرکزی حصص کے طور پر جاری کی جا چکی ہے ۔ 1.86 لاکھ ہیکٹیئر اراضی کو تحفظاتی آبپاشی کے تحت لانے کے لئے 19-2018 ء کے دوران ڈبلیو ڈی سی – پی ایم کے ایس وائی کے تحت نشانہ مقرر کیا گیا ہے ۔ اس سلسلے میں دیگر تفصیلات اور پہل قدمیاں ، جو عمل میں لائی گئی ہیں ، وہ درج ذیل ویب سائٹ پر ملاحظہ کی جا سکتی ہیں :


    http://mowr.gov.in/sites/default/files/Steps_to_control_water_depletion_Jun2019.pdf


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    U. No. 3341

    
    
    (Release ID: 1579987) Visitor Counter : 10
    
    
      Read this release in: English , Bengali