      شمال مشرقی ریاستوں کی ترقی کی وزارت

      شمال مشرقی خطہ ویژن 2020
      Posted On: 25 JUL 2019 2:46PM by PIB Delhi


    نئی دہلی، 25 جولائی2019 ؍شمال مشرقی خطے کی ترقی کے مرکزی وزیر مملکت(آزادانہ چارج)، وزیر اعظم کے دفتر میں وزیر مملکت اور عملے عوامی شکایات، پنشن، ایٹمی توانائی اور خلاء کے وزیر مملکت ڈاکٹر جتندر سنگھ نے آ ج راجیہ سبھا میں ایک سوال کے تحریری جواب میں بتایا کہ شمال مشرقی خطہ ویژن 2020 دستاویز شمال مشرقی خطے کی ترقی کے لئے ایک اثر انداز فریم ورک فراہم کرتا ہے۔ اس کا مقصد اس خطے کو دیگر ترقی یافتہ خطوں کے برابر لانا ہے۔جس کے تحت شمال مشرقی خطے کی ترقی کی وزارت سمیت مختلف وزارتوں نے بہت سے اقدامات کئے ہیں۔


    شمال مشرقی خطے میں مرکزی وزارتوں کی طرف سے اخراجات میں خاطر خواہ اضافہ کیا گیا ہے۔شمال مشرقی خطے کے لئے مرکزی وزارتوں؍ محکموں کے جی بی ایس کے کم سے کم 10 فیصد کی لازمی رقم مختص کئے جانے اور وسائل کے غیر قابل چوک سینٹرل پول کی تشکیل نے خطے کے لئے وسائل میں اضافہ کیا ہے۔شمال مشرقی خطے میں مرکزی وزارت کی طرف سے عبوری اخراجات میں تیزی سے اضافہ کیاگیا ہے۔ یہ اضافہ 83 فیصدتک کیا گیا ہے، جو15-2014ء میں 24819.18 کروڑ روپے تھا اور 19-2018ءمیں بڑھ کر 45518.14 کروڑ روپے ہوگیا ۔شمال مشرقی خطے کی ترقی کی وزارت سمیت شمال مشرقی خطے کے لئے 20-2019 کے دوران 59,369.90 کروڑ رروپے(بی ای) مختص کیاگیا۔


    بنیادی ڈھانچے اور کنکٹی ویٹی کا استحکام توجہ کا ایک اہم شعبہ ہے۔جس کی نشان دہی ویژن ڈاکیومنٹ کے ذریعے کی گئی ہے۔حال ہی میں بہت سے کنکٹی ویٹی اقداما ت کئے گئے ہیں۔ شمال مشرقی خطے کی ترقی کی وزارت کی اسکیموں کے تحت گزشتہ پانچ سالوں میں 1711.19 کروڑ روپے مالیت کے سڑک پروجیکٹوں کو منظوری دی گئی اور شمال مشرقی کونسل کی اسکیموں کے تحت شمال مشرقی خطے میں سڑکوں ،پلوں، آئی ایس بی ٹی، ہوائی اڈوں، ریلوے جیسی بنیادی ڈھانچے کی ترقی کے لئے 1573.56کروڑ روپے جاری کئے گئے۔سڑکوں اور شاہراہوں کے اروناچل پیکیج سمیت ایس اے آر ڈی پی –این ای کے تحت شمال مشرقی خطے میں گزشتہ پانچ سال میں 20,065 کروڑ روپے کی مالی امداد سے 1,514 کلو میٹر لمبی سڑک مکمل کرلی گئی ہے۔شمال مشرق میں اقتصادی راہداریوں کی ترقی کے لئے 3246 کلومیٹر لمبی سڑک کے لئے منظوری دے دی گئی ہے۔ پردھان منتری گرام سڑک یوجنا (پی ایم جی ایس وائی)کے تحت 9033.76 کروڑ روپے کی لاگت سے 20,708 کلو میٹر لمبی سڑک تعمیر کی گئی ہے، جو شمال مشرقی خطے میں 3,123 مکانوں کو جوڑ رہی ہے۔ریل رابطے کے سلسلے میں گزشتہ چار سال میں پورے شمال مشرقی خطے کو براڈ گیج نیٹ ورک میں تبدیل کردیا گیا ہے۔علاقائی کنکٹی ویٹی اسکیم-اُڑان کے تحت شمال مشرق کو ایک ترجیحی علاقے کے طورپر رکھا گیا ہے۔سیاحت کی وزارت کی سودیش درشن اسکیم کے تحت گزشتہ پانچ سال میں شمال مشرقی خطے کے لئے 1400.03 کرو ڑروپے مالیت کے پروجیکٹوں کو منظوری دی گئی ہے، اس کے لئے 896.12 کروڑ روپے جاری کئے گئے ہیں۔شمال مشرقی خطے اور سکم میں ایم ایس ایم ایز کے فروغ کے لئے کئی اہم اقدامات کئے گئے ہیں۔شمال مشرقی خطے کے لئے جامع ٹیلی کام ترقیاتی پروجیکٹ ترسیل اور تقسیم کے نظام کو مستحکم کرنے کے لئے جامع اسکیم شمال مشرقی خطے میں بجلی کے نظام کو بہتر بنانے کا پروجیکٹ شمال مشرقی خطے میں مشن اورگینک ویلیو چین کی ترقی کی اسکیم ،شمال مشرقی خطے میں ٹیکسٹائل کے فروغ کی اسکیم ،امپھال میں کھیلوں کے قومی یونیورسٹی، تری پورہ میں موجودہ اگرتلہ اسٹیشن کو بنگلہ دیش ریلوے کے اکھوڑہ اسٹیشن سے جوڑنے کے لئے اگرتلہ ریل رابطہ اور بارک سمیت 19 نئی آبی گزرگاہوں اور برہمپتر کی ترقی کےلیے بھی اہم اقدامات کئے گئے ہیں۔


    شہری ہوابازی کی وزارت نے ہولونگی، ایٹا نگر میں آلودگی سے پاک نئے ہوائی اڈے کے قیام کے لئے 18 جنوری 2019ء کو ‘سائٹ کلیئرنس’ کی منظوری دی ہے، جس کے لئے ایئرپورٹس اتھارٹی آف انڈیا (اے اے آئی) نے پہلے ہی بولی کے لئے دستاویزات کی تیاری شروع کردی ہے۔ ناگالینڈ ریاست میں سیتھو، کوہیما میں آلودگی سے پاک ہوائی اڈے کے قیام کی تجویز رکھی ہے۔سکم کے پاکیونگ میں آلودگی سے پاک ایک ہوائی اڈے کا 24 ستمبر2018ء کو افتتاح کیا گیا تھا اور اب یہ پوری طرح کام کرنے لگا ہے۔


    ********


    م ن۔ح ا۔ن ع


    U: 3413

    
    
    (Release ID: 1580328) Visitor Counter : 6
    
    
      Read this release in: English