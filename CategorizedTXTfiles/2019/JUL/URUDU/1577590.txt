      وزارت خزانہ

      بھارتی معیشت میں ترقی اور روزگار پیدا کرنے میں تیزی لانےکے پالیسی اقدامات
      Posted On: 05 JUL 2019 1:50PM by PIB Delhi


    نئی دہلی، 5 جولائی / خزانے اور کارپوریٹ امور کی مرکزی وزیر محترمہ نرملا سیتا رمن کے ذریعہ پیش کئے گئے مرکزی بجٹ ، 20-2019 ء میں 25-2024 ء تک 50 کھرب ڈالر کی معیشت بنانے کا ویژن پیش کیا گیا ہے ۔ سرمایہ کاری پر مبنی فروغ اور روز گار کے مواقع پیدا کرنا اِس ویژن کی بنیاد ہے ۔


    اس سمت میں ٹیکس پالیسی اقدامات مندرجہ ذیل ہیں :

      * اسٹارٹ اَپس ( نئی صنعتوں ) کے لئے منافع سے منسلک کٹوتی کو متعارف کرایا گیا ہے ۔
      * سرمایہ کاری سے منسلک کٹوتی میں بنیادی ڈھانچے سمیت کچھ نئے شعبوں کو شامل کرکے ، جو ترقی کے لئے اہم ہیں ، اس کے دائرے کو وسیع کیا گیا ہے ۔
      * آندھرا پردیش ، بہار ، تلنگانہ اور مغربی بنگال کی ریاستوں میں پسماندہ خطوں میں صنعتیں لگانے کے لئے زیادہ اضافی ٹوٹ پھوٹ الاؤنس اور سرمایہ کاری الاؤنس فراہم کیا گیا ہے ۔
      * روزگار پیدا کرنے سے متعلق ترغیبات کو وسیع کیا گیا ہے ۔ ترغیبات کے دعوے کے لئے اہلیت کی شرائط میں ترقی کی گئی ہے ۔
      * دیوالیہ پن اور دیوالیہ قرار دیئے جانے سے متعلق کوڈ ( آئی بی سی ) کے تحت ایم اے تی کی دینداری کا حساب لگانے اور نقصان کو اگلے سال میں لے جانے کے فوائد فراہم کئے گئے ہیں ۔
      * صنعتی معیارات کو مربوط کرنے کے لئے محفوظ بندر گاہوں کی فراہمی میں مزید نرمی کی گئی ۔
      * ملک میں ٹرانسفر پرائسنگ کے ضابطوں کے دائرے کو منافع سے مربوط کٹوتی کی سہولت والی صنعتوں کے درمیان لین دین تک محدود کر دیا گیا ۔
      * I اور II زمرے کے متبادل سرمایہ کاری فنڈ ( اے آئی ایف ) کی حیثیت کے مطابق پاس جاری کئے گئے ۔
      * ایم اے ٹی قرضوں کی وقت کی مدت کی حد کو آگے بڑھانے کے لئے ایم اے ٹی قرض کی مدت کو 10 سے بڑھا کر 15 سال کر دیا گیا ہے۔

    وزیر خزانہ نے کہا ہے کہ ملکی اور بین الاقوامی سرمایہ کاری میں حقیقی گھریلو اور بیرونی سرمایہ کاری کو تیزی سے شروع کرنے کی تجویز پیش کی گئی ہے ۔ وزیر خزانہ نے کہا کہ عام آدمی کے معیار زندگی کو مُدرا قرضوں کے ذریعے تبدیل کیا گیا ہے ، جس سے انہیں اپنی تجارت کرنے میں مدد ملی ہے ۔


    وزیر خزانہ نے کہا کہ حکومت نے اگلے پانچ برسوں میں مینو فیکچرنگ کے شعبے میں 100 لاکھ کروڑ روپئے کی سرمایہ کاری کرنے کا ارادہ ظاہرکیا ہے تاکہ پردھان منتری گرام سڑک یوجناکے ذریعے ہر قسم کی صنعتی راہداری ، مخصوص کاریڈور ، بھارت مالا اور ساگر مالا پروجیکٹوں ، جل مارگ وِکاس اور اڑان اسکیموں میں تیزی لاکر معیشت کو فروغ دیا جا سکے ۔


    بنیادی ڈھانچے کی فنڈنگ کے لئے پونجی کے وسائل میں اضافے کے اقدامات

      * 20-2019 ء میں قرضوں کی ضمانت میں اضافے سے متعلق کارپوریشن قائم کی جائے گی ۔
      * بنیادی ڈھانچے پر توجہ مرکوز کرتے ہوئے طویل مدتی بانڈز کے لئے مارکیٹ کو فروغ دینے کی خاطر ایک ایکشن پلان تیار کیا جائے گا ۔
      * کسی مخصوص مدت کے اندر کسی ملکی سرمایہ کار کو منتقل / فروخت کردہ آئی ڈی ایف – این بی ایف سی کے ذریعہ جاری کردہ سکیورٹیز میں ایف آئی آئی / ایف پی آئی کے ذریعہ سرمایہ کاری کی اجازت کی تجویز ہے ۔

    وزیر خزانہ نے کہا کہ ہمیں ضابطوں کو مزید آسان بنانے ، کارکردگی کی ترغیب ، لال فیتہ شاہی میں کمی اور ٹیکنا لوجی کو بہترین طریقے سے استعمال کرنا چاہیئے ۔ بڑی ڈھانچہ جاتی اصلاحات ، خاص طور پر راست ٹیکسوں ، دیوالیہ پن اور زمین جائیداد کے شعبے میں کی گئی ہیں ۔ سال 18-2017 ء میں جاری کردہ پیٹنٹ تعداد 2014 ء کے مقابلے میں زیادہ ہے ۔


    بجٹ دستاویز میں ‘‘ اگلی دہائی کے لئے ویژن ’’ میں ٹھوس اور سماجی بنیادی ڈھانچے ، ایم ایس ایم ای پر خصوصی توجہ کے ساتھ میک اِن انڈیا ، اسٹارٹ اَپس ، دفاعی ساز و سامان کی تیاری ، آٹو موبائل ، الیکٹرانک فیبس اور بیٹریوں اور طبی آلات کی تیاری اور دیگر پر روز گار کے مواقع پیدا کرنے اور ترقی کے لئے توجہ دی جائے گی ۔


    ایم ایس ایم ای کے لئے سود میں رعایت کی اسکیم کے تحت سال 20-2019 ء میں تمام جی ایس ٹی میں مندرجہ ذیل ایم ایس ایم ای کے تازہ اور پرانے قرضوں پر 2 فی صد کی چھوٹ کے لئے 350 کروڑ روپئے مختص کئے گئے ہیں ۔ حکومت ایم ایس ایم ای کے لئے ادائیگی کا پلیٹ فارم قائم کرے گی ۔ بلوں کی فائلنگ اور ان کی پلیٹ فارم پر ادائیگی سے حکومت کو کی جانے والی ادائیگی میں تاخیر کو ختم کیا جا سکے ۔


    حکومت تقریباً 3 کروڑ خردہ تاجروں اور چھوٹے دکانداروں کے لئے ، جن کا سالانہ لین دین ڈیڑھ کروڑ روپئے سے کم ہے ، پردھان منتری کرم یوگی مان دھن اسکیم کے تحت پنشن کے فوائد فراہم کرے گی ۔


    بجٹ میں 20-2019ء کے دوران 100 نئے کلسٹروں کے قیام کی تجویز ہے ، جو روایتی صنعتوں کو بہتر بنانے اور دوبارہ تشکیل دینے کی اسکیم ( اسفورتی ) کے تحت 50000 دست کاروں کو اقتصادی قدر والے سلسلے میں شامل کرے گی ۔ اس کے علاوہ ، 10000 نئی کسانوں کی پیداواری تنظیمیں قائم کرنے کی تجویز ہے تاکہ اختراعات ، دیہی صنعت اور صنعت کاری کے فروغ کی اسکیم ( ایسپائر ) کے تحت کسانوں کے اقتصادی فروغ کو یقینی بنایا جا سکے ۔


    انسانی وسائل کی تشکیل کے لئے بجٹ میں ایک نئی قومی تعلیمی پالیسی کی تجویز ہے ، جو اسکولوں اور اعلیٰ تعلیم ، دونوں سطحوں پر بہتر حکمرانی کے نظام کے قیام اور تحقیق و ترقی پر زیادہ توجہ مرکوز کرے گی ۔ اس کے علاوہ ، ملک میں تحقیق کے لئے فنڈ فراہم کرنے ، تال میل پید اکرنے اور فروغ دینے کی خاطر ایک نیشنل ریسرچ فاؤنڈیشن قائم کرنے کی تجویز ہے ۔


    وزیر خزانہ نے کہا کہ سال 20-2019 ء میں ‘‘ عالمی درجے کے اداروں ’’ کے زمرے کے تحت 400 کروڑ روپئے کی رقم فراہم کرنے کی تجویز ہے ، جو پچھلے سال کے نظر ثانی شدہ تخمینہ سے تین گنا زیادہ ہے ۔


    معیشت میں ترقی لانے اور روز گار کے مواقع پید اکرنے کے لئے ، جو دیگر اقدامات تجویز کئے گئے ہیں ، ان میں متعدد لیبر قوانین کو صرف 4 قسم کے لیبر کوڈ میں تقسیم کرنے کی تجویز شامل ہے تاکہ ریٹرن داخل کرنے کے کام کو آسان بنایا جا سکے ۔ محترمہ سیتا رمن نے مزید کہا کہ خاص طور پر اسٹارٹ اَپس کے لئے ڈی ڈی کے چینلوں میں ایک خصوصی ٹیلی ویژن پروگرام شروع کرنے کی تجویز ہے ۔


    U. No. 2851

    
    
    (Release ID: 1577590) Visitor Counter : 16
    
    
      Read this release in: English , Marathi , Telugu
    
    
    

*