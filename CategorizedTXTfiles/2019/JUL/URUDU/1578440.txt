      خلا ء کا محکمہ

      گگن یان نیشنل ایڈوائزری کونسل کی تشکیل
      Posted On: 11 JUL 2019 4:16PM by PIB Delhi


    نئی دہلی، 11 ؍جولائی، شمال مشرقی خطے کی ترقی کے وزیرمملکت (آزادانہ چارج) ، وزیراعظم کے دفتر میں وزیر مملکت اور عملے، عوامی شکایات،پنشن ، ایٹمی توانائی اورخلاء کے وزیر مملکت ڈاکٹر جتیندرسنگھ نے آج راجیہ سبھا میں ایک سوال کے تحریری جواب میں بتایا کہ گگن یان پروجیکٹ پر کام جاری ہے اور اسے یوم آزادی کی 75ویں سالگرہ یا اس سے پہلے مکمل کر لیا جائے گا۔ پروجیکٹ کے ڈیزائن کو حتمی شکل دے دی گئی ہے۔ انہوں نے بتایا کہ پرواز کے نظام کی انسانی درجہ بندی سے متعلق کوالیفکیشن ٹیسٹ شروع ہو گئے ہیں اور کرایوجینک انجن ٹیسٹ جاری ہیں۔ عملے کے تربیتی منصوبہ کوحتمی شکل دے دی گئی ہے اور عملے کے سلیکشن کا عمل شروع ہو گیا ہے۔


    انہوں نے بتایا کہ مختلف اداروں اور صنعتوں کے ممبروں کے ساتھ گگن یان نیشنل ایڈوائزری کونسل تشکیل دی گئی ہے۔


    گگن یان ایڈوائزری کونسل، خلاء کے محکمے ، سائنس و ٹیکنالوجی کے محکمے، دفاعی تحقیق و ترقی کے محکمے، سائنس اور صنعتی تحقیق کے محکمے سکریٹریوں ، وزیراعظم کے پرنسپل سائنسی مشیر، مسلح افواج، انڈین کوسٹ گارڈ کے سینئر افسروں، اسرو کے سابق چیئرمین، خلائی مشن کے ممبر، ایروناٹیکل ایجنسی کے سابق ڈائریکٹر، ہندوستان کے سابق خلاء نورد، پریمیئر اکیڈمی اور ریسرچ انسٹی ٹیوٹ کے ڈائریکٹرس اور مختلف ہندوستانی صنعتوں کے سربراہوں پر مشتمل ہے۔


    ۔۔۔۔۔۔۔۔۔۔۔


    (م ن-ح ا-ک ا)


    U- 3047

    
    
    (Release ID: 1578440) Visitor Counter : 9
    
    
      Read this release in: English , Malayalam