      وزارت خزانہ

      اقتصادی شرح نمومیں اضافہ
      Posted On: 09 JUL 2019 8:26PM by PIB Delhi


    نئی دہلی،10جولائی :خزانے اور کارپوریٹ امورکے وزیرمملکت جناب انوراگ سنگھ ٹھاکرنے لوک سبھا میں ایک سوال کے تحریری جواب میں بتایاکہ اقتصادی نمو کو حکومت کی ترجیح حاصل ہے ۔ جی ڈی پی میں بہتری پیداکرنے کے لئے حکومت نے بہت سے شعبوں میں مختلف اصلاحات شروع کی ہیں ۔ حکومت نے معیشت کو فروغ دینے کی خاطر 20-2019کے بجٹ میں بہت سے اقدامات کا اعلان کیاہے ۔ اس میں اورچیزوں کے علاوہ راست بیرونی سرمایہ کاری پالیسی کو مزید آسان بنانا ، 25فیصد کے کم کارپوریٹ ٹیکس کی شرح کے لئے کاروبارکی سالانہ حد250کروڑروپے سے بڑھاکر 400کروڑروپے کرنا ، بجلی سے چلنے والی موٹرگاڑیاں خریدنے کے لئے قرضوں پردیئے جانے والے سود پر مزید 1.5لاکھ روپے کے آمدنی ٹیکس کاٹنا ، اور بجلی سے چلنے والی موٹرگاڑیوں کے لئے جی ایس ٹی کی شرح 12فیصد سے کم کرکے 5فیصد کرنے کے لئے جی ایس ٹی کو نسل سے رجوع کرنا ، جیسے اقدامات شامل ہیں ۔ اس کے علاوہ حکومت نے خردہ تاجروں اور دکانداروں کے لئے جن کا سالانہ کاروبارڈیڑھ کروڑروپے سے کم ہو ان کے لئے رضاکارانہ پنشن اسکیم کے امکانات میں بھی اضافہ کردیاہے ۔ بجٹ میں بنیادی ڈھانچے کی ترقی پربھی توجہ دی گئی ہے جس کے لئے آئندہ 5برسوں میں بنیادی ڈھانچے میں 100لاکھ کروڑروپے کی سرمایہ کاری کی جائیگی اور ایسا نیشنل ہائی وے پروگرام کو دوبارہ مرتب کرکے کیاجائیگا۔کلسٹرپرمبنی ترقی کے لئے روایتی صنعتوں کے احیاے نو اور ان کا درجہ بڑھانے سے متعلق فنڈ کی اسکیم شروع کی گئی ہے ۔ اس کامقصد روایتی صنعتو ںکو زیادہ مفید، فائدہ منداور مسلسل روزگارکے مواقع پیداکرنے والی بناناہے ۔ ترقی کو فروغ دینے والے دیگراقدامات میں بعض خام مال اور بھاری مشینوں پر کسٹم ڈیوٹی کم کرنا ہے ۔ تاکہ اندرون ملک ان کی تیاری کو فروغ حاصل ہوسکے ۔ مدرااسکیم کے تحت ہرایس ایچ جی میں ایک خاتون کوایک لاکھ روپے تک کا قرضہ لینے کی اجازت ہوگی ۔


    اس سے پہلے حکومت نے نقد رقم کی منتقلی کی اسکیم ‘‘پی ایم ۔کسان ’’میں توسیع کی تھی جس کے تحت تمام کسانوں کو سالانہ 6000روپے فی کسان کی مدد فراہم کی جارہی تھی ۔ اس سے پہلے یہ مدد صرف ان کسانوں تک محدود تھی ، جن کے پاس زمین دوہیکٹیئرزسے کم تھی ۔اس سے پہلے حکومت نے ترقی کو بڑھاوادینے کے لئے جواقدامات کئے تھے ان میں اورچیزوں کے علاوہ بہت چھوٹی ، چھوٹی اور درمیانہ درجے کی صنعتو ں( ایم ایس ایم ای ) سیکٹرکے لئے تاریخی امداد کاپروگرام شامل تھا۔ پورے ملک میں ایم ایس ایم ایز میں توسیع کی جانی تھی اورمیک ان انڈیاپروگرام کے تحت مال تیارکرنے میں مدد دی جانی تھی نیز کاروبارکرنے کو آسان بنانے راست بیرونی سرمایہ کاری پالیسی میں جامع نوعیت کی اصلاحات کرنے اور اشیأ اور خدمات کا ٹیکس شروع کرنے جیسے اقدامات کئے جانے تھے ۔ ترقی کے معاملات پر خصوصی توجہ دینے کی غرض سے حکومت نے سرمایہ کاری اور ترقی کے بارے میں ایک پانچ رکنی کابینہ کمیٹی تشکیل دی ہے جس کی سربراہی عزت مآب وزیراعظم کررہے ہیں ۔


    U-2978

    
    
    (Release ID: 1578070) Visitor Counter : 3
    
    
      Read this release in: English