      صدر جمہوریہ کا سکریٹریٹ

      بینن میں بھارتی برادری کی طرف سے کئے گئے استقبالیہ سے صدر جمہوریہ ہند جناب رام ناتھ کووند کا خطاب
      Posted On: 30 JUL 2019 4:49PM by PIB Delhi


     1. میں سب سے پہلے مہاتماگاندھی کے پسندیدہ بھجن – ویشنو جن تو تینے کہئے، کی شان دار پیش کش کے لئےمحترمہ زینب ابیب کو مبارک باد دینا چاہوں گا۔ انہوں نے افریقہ احساس اور ہندوستانی روحانیت کا شان دار امتزاج پیش کیا۔ وہ یہ کہ یہ بھجن اس مقام پر یعنی مدیبا ہال میں گایا گیا ہے اور وہ بھی اس سال میں جب کہ ہم مہاتما گاندھی کی 150 ویں سالگرہ منارہے ہیں۔ اس طرح یہ بھجن مزید اہمیت اختیار کر گیا ہے۔ ہمیں مہاتما گاندھی اور نیلسن منڈیلا جیسے اپنے قد آور لیڈروں کو اس طریقے سے یاد کرنے کا کم ہی موقع ملتا ہے، جیسا کہ آج کیا گیا ہے۔ اس خصوصی خیر مقدم کے لئے آپ کا بہت بہت شکریہ۔

     2. بھارت سے بینن کے پہلے سرکاری دورے پر آکر مجھے بہت خوشی ہوئی ہے۔ مغربی افریقہ کا سفر کرنے کا یہ میرا پہلا موقع ہے۔ مجھے گامبیا اور جمہوریہ گنی بھی جانا ہے۔ بھارت کی طرف سے ان ملکوں میں بھی صدر کے عہدے کا یہ پہلا دورہ ہوگا۔ میرا یہ دورہ افریقی براعظم کے سبھی ملکوں کے ساتھ اپنے تعلقات کو مضبوط بنانے کی ہماری حکومت کی عہد بستگی کی علامت ہے۔
     3. آج صبح آپ سبھی کے درمیان آکر میں بہت خوش ہوں، مجھے بتایا گیا ہے کہ بینن کے علاوہ نائجیریا سے بھی بھارتی سماج کے لوگ یہاں آئے ہیں۔ میں آپ سبھی کا خیر مقدم کرتا ہوں۔ ابھی تک میں نے جس ملک کا بھی دورہ کیا ہے ، اس ملک میں رہنے والے بھارتی سماج کے لوگوں سے ملنے کو میں نے ہمیشہ ترجیح دی ہے۔ تاکہ انہیں بھارت کی ترقی کے بارے میں بتاسکوں اور ان کے خاندان اور دوستوں کی نیک خواہشات ان تک پہنچاسکوں۔ دور ملک میں رہ رہے اپنے بہن بھائیوں سے ملنا میرے لئے ایک خوش کن تجربہ ہوتا ہے اور میں اسے اپنے دل میں سجا کر رکھتا ہوں۔
     4. کل میں نے بینن کے صدر کے ساتھ وسیع امور پر تبادلہ خیال کیا تھا۔ مجھے قومی اسمبلی سے خطاب کرنے کا خصوصی اعزاز بخشا گیا۔ اپنی گفتگو کے دوران مجھے بھارت – بینن تعلقات کو مزید مستحکم کرنے کے لئے مکمل حمایت کی یقین دہانی کرائی گئی۔ بینن کے لیڈر آپ کی ستائش کرتے ہیں ، آپ کی سخت محنت کی قدر کرتے ہیں اور مقامی معیشت اور مقامی برادری کے لئے پیدا کی گئی قدر کی بھی ستائش کرتے ہیں۔ اپنی ساجھیداری کو آگے بڑھانے کے لئے ہم نے بینن کے ساتھ کئی سمجھوتوں پر دستخط کئے ہیں۔ ہم نے ملک میں ترقیاتی پروجیکٹوں کو مالیہ فراہم کرنے کی خاطر 100 ملین امریکی ڈالر کے رعایتی قرض کی پیش کش کی ہے اور ہم نے بینن کے ذریعے ایکسپورٹ کریڈٹ ایجنسی قائم کرنے میں مدد کرنے سے بھی اتفاق کیا ہے۔ ہم نے بینن میں نوجوانوں کی ہنر مندی اور تربیت کے لئے اپنے ٹیلی – تعلیم پروگرام ، ای- ودیابھارتی اور ٹیلی میڈیسن پروجیکٹ ، ای- اروگیہ بھارتی کی بھی پیش کش کی ہے۔ اس کے علاوہ ثقافتی تبادلوں کے پروگرام کے سمجھوتے پربھی دستخط کئے گئے ہیں۔ ہم ان اقدامات کی کامیابی کے لئے آپ کی گراں قدر امداد کا مطالبہ کرتے ہیں۔

    خواتین وحضرات!

     1. افریقی براعظم کے ساتھ ہمارے تعلقات قدیم اور کثیر رخی ہیں۔ آپ میں سے یہاں موجود کئی لوگ ایسے ہوں گے، جو کئی نسلوں سے بینن ، نائجیر اور دیگر افریقی ملکوں میں رہتے چلے آرہے ہیں۔ آج افریقہ کے ہر ملک میں متحرک بھارتی برادری موجود ہے، لیکن میں بینن میں موجود اپنے بھائیوں اور بہنوں کی کامیابیوں پربہت خوش ہوں۔ آپ نےنہ صرف اپنے لئے نام کمایا ہے بلکہ اپنے ملک کے لئے بھی زبردست ساکھ بنائی ہے۔ آپ لوگ حقیقت میں بھارت کے سچے ثقافتی سفیر ہیں۔
     2. جیسا کہ آپ جانتے ہیں ہم نے حال ہی میں بھارت میں عام انتخابات کرائے ہیں، یہ کرہ ارض پر سب سے بڑی جمہوری مشق تھی۔ ہماری نئی حکومت نے ایک مضبوط اور فیصلہ کن رائے حاصل کی ہے ۔ ملک میں یکسر تبدیلی لانے کے اس کے تحت عہد میں جدید ترین ٹیکنالوجی کے استعمال کے لئے جدید ترین بنیادی ڈھانچے کی تعمیر سے لے کر خواتین اور نوجوانوں کو بااختیار بنانے سے لے کر کسانوں کی آمدنی دوگنا کرنے تک اور خواتین اور نوجوانوں کو بااختیار بنانے تک ہمارا عہد پختہ ہے۔حکومت نے سب کا ساتھ، سب کا وکاس ، سب کا وشواس کا ویژن اپنا یا ہے۔ جس کا مطلب ہے کہ مشترکہ کوششیں ، شمولیت والی ترقی اور ہر ایک کا اعتماد ۔ اس بنیاد پر ہم ایک مضبوط ، خوشحال اور شمولیت والا بھارت بنانے کی جانب آگے بڑھ رہے ہیں۔ ہم اس سفر میں اکیلے نہیں چلنا چاہتے بلکہ دوستوں، کنبوں اور ساجھیداروں کے ساتھ چلنا چاہتے ہیں۔ ہم اپنے ہندوستانی نژاد افراد کو صنعت کار وں ، پیشہ ور افراد ، تبدیلی لانے والوں یا سادہ طور پر بھارتی اقدار اور کلچر کے سفیر کے طور پر دیکھتے ہیں، جو ہماری ترقی میں مدد کرتے ہیں۔
     3. آج بھارت عالمی ترقی کے کلیدی محرم کے طور پر ابھرا ہے۔ اگلے 7 برسوں میں ہمارا ہدف 50 کھرب ڈالر والی معیشت بننے کا ہے۔ دنیا کے ساتھ ہمارے تعلقات میں کئی گنا اضافہ ہوگا۔ افریقہ کے ساتھ ہماری ساجھیداری اس تانے بانے میں مرکزی مقام بھی حاصل ہوگا، ہم نے افریقہ میں 18 نئے سفارت خانے کھولنے کا فیصلہ کیا ہے، جن میں سے 7 مغربی افریقہ میں ہوں گے۔ اس ضمن میں بینن جیسے ملکوں کے ساتھ ہمارے تعلقات بہت اہم ہیں۔ بھارت بینن کا سب سے بڑا تجارتی ساجھیدار ہے۔ تقریبا 100 ہندوستانی یا ہندوستانی ملکیت والی کمپنیاں یہاں کام کررہی ہیں۔ آپ ہمیں نئے کاروبار قائم کرنے ، بینن اور بھارت کے درمیان اشتراک کرنے میں ہماری مدد کرسکتے ہیں۔
     4. ہم دونوں ملکوں نے آج جو کچھ بھی حاصل کیا ہے وہ بینن میں ہندوستان کی سرگرم برادری کے تعاون کے بغیر ممکن نہیں تھا۔ آپ نے دور دراز کا سفر کیا اور مشکل حالات میں بہترین کام انجام دئے۔ افریقہ میں عام طور پر اور خاص طور پر مغربی افریقہ میں آپ مزید آگے بڑھے اور اقتصادی ترقی کے محرک بن گئے ہیں اور صرف یہی نہیں آپ نے اپنی خوشحالی کے فوائد مقامی لوگوں کے ساتھ ساجھا کئے ہیں۔
     5. میں کوٹونو میں بھارتی ایسوسی ایشن کے ذریعے کئے گئے کام کے بارے میں جان کر بہت متاثر ہوا ہوں۔ بینن میں بھارتی سفارتی خانے کی عدم موجودگی میں یہ ایسوسی ایشن بھارتی برادری کے ارکان اور نائیجیریا کے ابوجا میں موجودبھارتی مشن کے درمیان ایک اہم پل بن گیا ہے۔ یہ چاہے کسی مشکل میں پھنسے بھارتی کی مدد کرنا ہو یا کونسلر خدمات میں آسانی پیدا کرنا ہو، بھارتی ایسوسی ایشن ہمیشہ سب سے آگے رہی ہے۔ بھارتی حکومت اس کام کی ستائش کرتی ہے کیونکہ ہم نے بیرونی ملکوں میں اپنے سفارت خانے کو اختیار دے رکھا ہے کہ وہ ہمارے لوگوں کی ضرورت پر مدد کرنے میں فوری طور پر کاررائی کریں۔ ہم نے پریشانی میں مبتلا لوگوں تک پہنچنے کے لئے سوشل میڈیا کو مؤثر طور پر استعمال کیا ہے اور صرف کونسلر یا پاسپورٹ خدمات کے لئے نہیں۔ پچھلے پانچ برسوں میں ہم نے دوسرے ملکوں سے 90 ہزار سے زیادہ ہندوستانیوں کو بچایا ہے جو انسانی بحران یا اسی طرح کے دوسرے حالات میں پھنسے ہوئے تھے۔ ہماری کوششوں کے نتیجے میں بیرونی ملکوں میں ہمارے لوگوں کو اپنے تحفظ اور بہبود کی یقین دہانی ہوسکی ہے۔ عوام پر مرکوز ہمارے طریقہ کار نے اپنی حکومت کی جانب ان کے اعتماد کو تقویت دی ہے۔

    خواتین و حضرات!

     1. بینن نے ، جسے آپ نے اپنا گھر بنایا ہے، ایک جمہوریت کے طور پر ترقی دی ہے۔ اس کی وجہ سے آپ نے خوشحالی اور ترقی حاصل کی ہے، اپنی ثقافت اور روایت کو برقرار رکھا اور اپنے میلوں اور تہواروں کو مناتے رہے ہیں۔ اور آپ جب بھی ایسا کرتے ہیں، آپ نے ہمیشہ بینن کے اپنے دوستوں کے لئے مدد کا ہاتھ بڑھایا ہے، چاہے وہ علاج کے لئے ان کا بھارت دورہ ہو یا تعلیم کے لئے۔ ہمیشہ ان کی مدد کی ہے۔ یہی وجہ ہے کہ بینن میں بھارت کے لئے اتنا خیر سگالی کا جذبہ پایا جاتا ہے ۔ مجھے یہ جان کو خوشی ہوئی ہے کہ ہماری برادری کے لوگ کونٹونو میں سی بی ایس ای کے پیٹرن پر انڈین انٹرنیشنل اسکول چلانے کے لئے متحد ہوئے ہیں۔

    خواتین و حضرات!


    11-کامیابیوں اور زندگی کے تئیں آپ کے طریقہ کار نے حقیقی طور پر ہمارا سر فخر سے اونچا کردیا ہے۔ میں امید کرتا ہوں کہ آپ بھارت کی خدمت اور بھارت- بینن تعلقات کی بہتری کے لئے اپنا بہتر کام جاری رکھیں گے۔ میں آپ سب کے لئے آنے والے برسوں میں کامیابی اور خوشحالی کی تمنا کرتا ہوں اور اس کے ساتھ ہی میں آپ کو دعوت دیتا ہوں کہ آپ کا جب دہلی آنا ہو تو راشٹر پتی بھون کا دورہ کریں۔ یہ میرا دفتر اور رہائش گاہ ضرور ہے لیکن سب سے پہلے یہ ایک قومی وراثت ہے جو تمام ہندوستانیوں کی ہے۔


    شکریہ!


    U- 3 508

    
    
    (Release ID: 1580781) Visitor Counter : 9
    
    
      Read this release in: English , Hindi
    
    
    

1.