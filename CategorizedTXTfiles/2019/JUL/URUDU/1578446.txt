      شمال مشرقی ریاستوں کی ترقی کی وزارت

      شمال مشرقی ریاستوں میں سڑک ٹرانسپورٹ اور ایئرٹریفک
      Posted On: 11 JUL 2019 4:19PM by PIB Delhi


    نئی دہلی، 11 ؍ جولائی


    شمال مشرقی خطے کی ترقی (ڈی او این ای آر) کے وزیر مملکت (آزادانہ چارج)، وزیر اعظم کے دفتر، عملہ، عوامی شکایات اور پنشن، ایٹمی توانائی اور خلا کے وزیر مملکت ڈاکٹر جتیندر سنگھ نے ایک سوال کے تحریری جواب میں آج راجیہ سبھا کو بتایا کہ وزارت کے پاس دستیاب معلومات کے مطابق شمال مشرق کے لئے خصوصی تیز رفتار سڑک ترقی پروگرام (ایس اے آر ڈی پی-این ای) کے تحت اروناچل پیکیج فار روڈ اینڈ ہائی ویز سمیت سڑک رابطہ روڈ پروجیکٹوں پر عمل درآمد کیا جارہا ہے۔ اروناچل پردیش پیکیج کے تحت حکومت کے ذریعہ 15,643.00 روپے مالیات کے کل 2319 کلو میٹر طویل سڑک کی منظوری دی گئی تھی۔1934 کلو میٹر سڑک منظور کی گئی، جس میں سے اب تک 928 کلو میٹر سڑک مکمل ہوچکی ہے۔ جہاں تک فضائی رابطہ کا تعلق ہے تو حکومت نے ملک کے مختلف خطوں میں فضائی نقل وحمل کی خدمات کی ضرورت کے پیش نظر ایئرٹرانسپورٹ خدمات کی بہتر ضابطہ بندی کے حصول کے ساتھ راستے کی تقسیم سے متعلق رہنما خطوط وضع کئے ہیں۔ تاہم یہ ایئرلائنس پر ہے کہ وہ ٹریفک کی ڈیمانڈ اور ان کے کاروباری افادیت کی بنیاد پر مخصوص مقامات کے لئے فضائی خدمات فراہم کریں۔ہوائی کمپنیاں ملک میں کہیں بھی حکومت کے ذریعہ جاری کردہ راستے کی تقسیم سے متعلق رہنما خطوط پر عمل درآمد کی شرط پر اپنی خدمات شروع کرنے کے لئے آزاد ہیں۔


    سال 04-2003 سے تمام راجدھانی شہروں کے لئے نئی لائن راجدھانی کنیکٹویٹی ریلوے پروجیکٹ شروع کئے گئے ہیں۔ گزشتہ 3برسوں کے دوران ان راجدھانیوں کے کنیکٹویٹی پروجیکٹ پر عمل درآمد کے عمل کو تیز کرنے اور مختلف سطحوں (زمینی سطح، ڈویژنل سطح، زونل سطح اور بورڈ سطح) پر چلائے جارہے پروجیکٹوں کی نگرانی کے لئے متعدد اقدامات کئے ہیں۔ پروجیکٹ کے نفاذ کی رفتار کو تیز کرنے کے لئے ریلوے کے ذریعہ ٹھیکیدار کو ترغیب دینے کا نظریہ بھی اپنایا گیا ہے۔ مزید برآں مالی اداروں کے ذریعہ اہم پروجیکٹوں ، صلاحیت میں اضافے اور آخری سطح تک رابطے کے پروجیکٹوں کے لئے 1.5 کروڑ روپے کے قرض کا انتظام کیاگیا ہے، جسے لازمی پروجیکٹوں کے لئے فنڈ فراہم کرنے کی ریلوے کی صلاحیت میں اضافہ ہوا ہے۔


    منجملہ دیگر باتوں کے سڑک، ٹرانسپورٹ اور شاہراہوں کی وزارت نیز ریلوے کی وزارت نے اور شمال مشرقی خطے میں رابطے کے بنیادی ڈھانچے کو بہتر بنانے کے لئے گزشتہ 3 برسوں کے دوران ایس اے آر ڈی پی- این ای تحت بالترتیب 12,215.00 کروڑ روپے اور 17,048.00 کروڑ روپے خرچ کئے ہیں۔


    *********** ***


    ( م ن ۔ش س ۔ ع ر (


    U. No.3051


    

    
    (Release ID: 1578446) Visitor Counter : 5
    
    
      Read this release in: English