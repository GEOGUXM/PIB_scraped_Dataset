      عملے، عوامی شکایات اور پنشن کی وزارت

      بیوروکریسی میں متوازی داخلے کی پالیسی
      Posted On: 10 JUL 2019 3:39PM by PIB Delhi


    نئی دہلی؍ 10 جولائی2019 ؍شمال مشرقی خطے کی ترقی (ڈی او این آر) کے وزیر مملکت (آزادانہ چارج)، وزیر اعظم کے دفتر، عملہ، عوامی شکایات اور پنشن ، ایٹمی توانائی اور خلا کے وزیر مملکت ڈاکٹر جتندر سنگھ نے ایک سوال کے تحریری جواب میں آج لوک سبھا میں بتایا کہ حکومت وقتاً فوقتاً سرکار میں نمایاں افراد کی مخصوص عہدوں کے لئے ان کے مخصوص علم اور مہارت کے پیش نظر ان کی تقرری کرتی رہی ہے۔نیتی آیوگ نے عملی ایجنڈے اور حکمرانی سے متعلق سیکریٹریوں کے شعبہ جاتی گروپ (ایس جی او ایس)کے تعلق سے فروری 2017ء میں پیش کردہ اپنی رپورٹ میں حکومت کے درمیانی اور سینئر انتظامی سطح پر عملہ کو شامل کرنے کی سفارش کی تھی۔اس سفارش کی بنیاد پر شناخت شدہ وزارتوں؍ محکموں میں جوائنٹ سیکریٹری کے 10عہدوں اور ڈپٹی سیکریٹری ؍ڈائریکٹرسطح پر 40 عہدوں پر باہر سے ماہرین کی تقرری کا اصولی طورپر فیصلہ کیا گیا ہے۔


    محکمہ عملہ و ٹریننگ (ڈی او پی اینڈ ٹی)کے ذریعے 10 شناخت شدہ وزارتوں ؍محکموں نے جوائنٹ سیکریٹری کے عہدے کے لئے درخواستیں طلب کرنے والی اشتہارات جاری کئے ہیں۔امیدوار کے پورے انتخابی عمل کی ذمہ داری یونین پبلک سروس کمیشن(یو پی ایس سی) کو سونپی گئی ہے۔ یو پی ای سی نے انتخابی عمل کے بعد 9 شناخت شدہ وزارتوں؍ محکموں میں جوائنٹ سیکریٹری کے طورپر 9افراد کی تقرری کی سفارش کی ہے۔


    مساوی تقرری کے نتیجے میں سرکاری ملازم کے حوصلے پر کوئی بھی منفی اثر مرتب نہیں ہوا ہے۔


    تمام سول سروسز کے افسران(آل انڈیا سروسز (اے آئی ایس) کو چھوڑ کر) کی کارکردگی کا جائزہ حکومت کی ہدایات کی بنیاد پر لیا جاتا ہے۔ افسر خود بھی سالانہ کارکردگی جائزہ رپورٹ (اے پی اے آر)میں اپنا جائزہ پیش کرتے ہیں۔کچھ معاملات میں رپورٹنگ اتھارٹی اور جائزہ اتھارٹی ان کے تبصرے کو قبول بھی کرتی ہے۔مکمل اے پی اےا ٓرآفیسرز کو دے کر انہیں اگر کوئی شکایت ہے تو اس سے متعلق عرضداشت داخل کرنے کا موقع فراہم کیاجاتا ہے۔موجودہ کارکردگی کا جائزہ پوری طرح مشاورتی اور شفاف ہوتاہے۔


    م ن۔ش س۔ن ع


    U: 3003

    
    
    (Release ID: 1578184) Visitor Counter : 10
    
    
      Read this release in: English