      خواتین اور بچوں کی ترقیات کی وزارت

      بچوں کے استحصال سے متعلق جامع قانون
      Posted On: 12 JUL 2019 4:41PM by PIB Delhi


    نئی دہلی، 12 ؍جولائی۔ خواتین اور بچوں کی ترقی کی مرکزی وزیر محترمہ اسمرتی زوبن ایرانی نے اپنے ایک تحریری جواب میں آج لوک سبھا کو بتایا کہ بچوں کی غیر قانونی تجارت سمیت افراد کی اسمگلنگ کے مختلف پہلوؤں کے مسائل سے نمٹنے کی غرض سے خواتین اور بچوں کی ترقی کی وزارت کے ذریعہ افراد کی غیر قانونی تجارت کے معاملے میں (روک تھام، تحفظ اور بازآبادکاری بل 2018) ایک جامع قانون کا مسودہ تیار کیا گیا ہے۔ اس بل کا مقصد افراد کی غیر قانونی تجارت کی روک تھا، متاثرہ افراد کی بہتر دیکھ بھال، تحفظ، بازآبادکاری کرنا، خطاکاروں کے خلاف قانونی کارروائی کرنا اور ان سے متعلق معاملات کو جوڑنا شامل ہے۔ مذکورہ بل لوک سبھا میں منظور ہو گیا تھا اور اسے راجیہ سبھا میں پیش کرنے اور اسے منظور کرنے کے لئے بھیج دیا گیا تھا، لیکن راجیہ سبھا میں اس پر غور نہیں ہو سکا۔ 16ویں لوک سبھا کی مدت ختم ہونے کے ساتھ ہی یہ بل ختم ہو گیا تھا۔ حکومت مناسب ضابطہ جاتی کارروائیوں کے بعد اس بل کو دوبارہ پیش کرنے کے لئے اقدامات کر رہی ہے۔


    افرادکی غیر قانونی تجارت (روک تھام، تحفظ اور بازآبادکاری بل 2018) صرف ان متاثرین کے تناظر میں ہے، جو بچے ہیں اور جن کی غیر قانونی تجارت کی گئی ہے، وہ جنسی استحصال کا شکار ہوئے ہیں۔ اس بل کا مسودہ تیار کرنے کے دوران حکومت نے غیر سرکاری اداروں (این جی او) سمیت متعدد شراکت داروں اور ماہرین کے ساتھ مشاورت کی تھی اور ان کے ذریعہ دیئے گئے مشوروں پر غور کیا تھا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ش س ۔ک ا


    U- 3088


    

    
    (Release ID: 1578612) Visitor Counter : 6
    
    
      Read this release in: English