      نائب صدر جمہوریہ ہند کا سکریٹریٹ

      اخلاقی صحافت کے معیاروں کی خلاف ورزی نہ کریں : نائب صدر جمہوریہ کا میڈیا کو انتباہ
      Posted On: 20 JUL 2019 2:28PM by PIB Delhi


    نئی دہلی، 20 جولائی نائب صدر جمہوریہ ٔ ہند جناب ایم وینکیا نائیڈو نے میڈیا کو اخلاقی اور آزادانہ صحافت کے معیاروں کے خلاف کام نہ کرنے کے لیے متنبہ کرتے ہوئے جمہوریت کے چوتھے ستون کو صداقت اور مقصدیت کی روشنی بننے کی اپیل کی ہے۔


    آج حیدر آباد میں منعقدہ معتبر مدیر اور قلمکار آنجہانی جناب گورا شاستری کو ان کی صد سالہ تقریب کے موقع پر خراج عقیدت پیش کرتے ہوئے نائب صدر جمہوریہ نے زور دے کر کہا کہ خیالات اور نظریات کے فرق کو ہمیشہ ذہن میں رکھنا چاہیے اور غیر جانبدار گفتگو کے ذریعہ اس کا اظہار کرنا چاہیے ۔


    جناب گورا شاستری کے ذریعہ زبردست آزادانہ صحافت اور ان کے ذریعہ تحریر کردہ ادارتوں کی یاددلاتے ہوئے نائب صدر جمہوریہ نے کہا کہ آزاد اور بے خوف صحافت کو اجاگر کرنے کے لیے میں ان مثالوں کی یاد دلانا چاہتا ہوں جن کا آجکل فقدان ہے۔ موجودہ منظرنامے میں ہم خبروںمیں نظریات کی آمیزش محسوس کرتے ہیں ۔ اس طرح یہ ہمارے لیے خبروں کو نظریات سے الگ کرنے کا کام چیلنجوں سے بھر دیتا ہے اور ہم پہلے سے تسلیم شدہ خیالات یا نتیجے پر پہونچتے ہیں۔ حقیقی صورتحال نیم صداقت اور داستانوں کے دھوئیں میں دھندلا ہو جاتا ہے۔


    نائب صدر جمہوریہ نے صحافت سمیت مختلف شعبوں میں اقدار کے انحطاط پر تشویش کا اظہار کیا اور زور دے کر کہا کہ خبروں کے ساتھ نظریات کا امتزاج نہیں ہونا چاہیے ۔ انہوں نے صحافیوں کو مشورہ دیا کہ وہ حتمی فیصلہ کا اختیار قارئین پر چھوڑ دیں اور خود فیصلہ نہ کریں ۔


    جناب نائیڈو نے کہا کہ آج کے الیکٹرانک ، پرنٹ یا ڈیجیٹل میڈیا کو جناب گورا شاستری جیسےبیباک صحافی کو دیکھنے کی ضرورت ہے، جو عہدبستگی، راست بازی، جدیدیت اور روایت کے امتزاج تھے ۔ ‘‘اپنے معاصرین کی طرح وہ اور نارلا وینکٹیشور راؤ نے صحافتی اصولوں کی شاندار مثالیں پیش کیں اور تیلگو اخبارات کے افق پر چھا گئے ۔’’


    نائب صدر جمہوریہ نے کہا کہ انہیں جناب گورا سے ملنے کا کچھ موقع ملا ۔ ان کا تصور جذبہ ٔ قومیت سے معمور تھا۔ ان کا مزاح، حاضر جوابی ، تیلگو اور انگریزی ادب دونوں پر ان کی دسترس اور آزاد صحافتی معیاروں سے ان کی غیر متزلزل دلبستگی نے انہیں عام صحافت سے ممتاز کر دیا ۔


    نائب صدر جمہوریہ نے اپنی خواہش کا اظہار کرتے ہوئے کہا کہ عظیم صحافیوں کی زندگیوں پر مبنی اسباق کو صحافت کے کورس میں شامل کیا جانا چاہیے۔


    نائب صدر جمہوریہ نے کہا کہ جناب گورا شاستری کو خراج عقیدت پیش کرتے ہوئے یہاں موجود سبھی افراد دور حاضر کے ایک ایسے عظیم قلمکار کو یاد کر رہے جنہوں نے صحافتی تاریخ کے صفحات کو روشن کر دیا ہے ۔


    ۔ ۔ ۔ ۔ ۔ ۔ ۔ ۔ ۔


    U-3293

    
    
    (Release ID: 1579691) Visitor Counter : 3
    
    
      Read this release in: English , Hindi