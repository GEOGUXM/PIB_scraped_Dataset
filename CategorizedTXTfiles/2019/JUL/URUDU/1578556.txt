      صحت اور خاندانی بہبود کی وزارت

      ماہواری صحت
      Posted On: 12 JUL 2019 3:30PM by PIB Delhi


    نئی دہلی، 12 جولائی 2019/ صحت اور خاندانی فلاح و بہبود کے وزیر مملکت جناب اشونی کمار چوبے نے آج یہاں لوک سبھا میں ایک تحریری جواب میں بتایا کہ نوجوان لڑکیوں میں ماہواری صحت کو بہتر بنانے کے لئے حکومت ہند سینٹری نیپکن پیکوں کی خریداری کولامرکزی بنانے کے لئے اپنے پروگرام عمل درآمد منصوبوں میں قومی صحت مشن کے ذریعہ ریاستوں /مرکز کے زیر انتظام خطوں کی حمایت کررہی ہے۔


    یہ اسکیم درج ذیل چیزوں پر مشتمل ہے۔

      * نوجوان لڑکیوں میں ماہواری صحت سے متعلق بیداری بڑھانا۔
      * دیہی علاقوں میں قیام پذیر نوجوان لڑکیوں کی اعلی معیار کے سنیٹری نیپکن تک رسائی اور اس کے استعمال کو بہتر بنانا۔
      * پہلے مرحلے میں 15 ریاستوں کےمنتخب شہروں میں آغاز کے ساتھ شہری علاقوں میں اسکیم کا بھی نفاذ کیا جارہا ہے۔
      * ماحولیات دوست طریقے سے سینٹری نیپکن کے محفوظ نمٹارے کو یقینی بنانا۔
      * اے ایس ایچ اے کو نوجوان لڑکیوں کے ساتھ ماہانہ میٹنگ کرنے کے لئے فنڈ فراہم کرنا تاکہ ماہواری صحت سے متعلق مسائل پر تبادلہ خیال کیا جاسکے۔

    حکومت ہند سینٹری نیپکن کی خریداری کو لامرکزی بنانے اور آئی ای سی –بی سی سی سرگرمیوں کے لئے پروگرام عمل درآمد منصوبوں کے ذریعہ ریاستوں /مرکز کے زیر انتظام خطوں کو این ایچ ایم فنڈ فراہم کررہی ہے۔ صحت چونکہ ریاستی معاملہ ہے ، اس لئے سرگرمیوں کی حمایت کے لئے غیر سرکاری تنظیموں یا کسی نجی تنظیم کی شمولیت کا معاملہ ریاستوں / مرکز کے زیر انتطام خطوں کے فیصلے پر منحصر ہے۔


    ۔۔۔۔۔۔۔۔۔۔


    م ن۔ن ا ۔ ج۔


    U- 3078

    
    
    (Release ID: 1578556) Visitor Counter : 14
    
    
      Read this release in: English , Bengali
    
    
    

*