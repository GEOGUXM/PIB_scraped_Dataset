      امور داخلہ کی وزارت

      نیشنل انویسٹی گیشن ایجنسی (ترمیمی) بل، 2019 راجیہ سبھا میں اتفاق رائے سے پاس
      
      این آئی اے کی اثر انگیزی کو سیاسی نظریات کے تحت کم نہیں کرنا چاہئیے: امت شاہ

      Posted On: 17 JUL 2019 7:52PM by PIB Delhi

    نئی دلّی، 17 جولائی/ نیشنل انویسٹی گیشن ایجنسی یعنی این آئی اے (ترمیمی) بل، 2019 راجیہ سبھا میں اتفاق رائے سے پاس ہو گیا ہے۔ دونوں ایوانوں سے پاس ہونے کے بعد، اب این آئی اے کو بھارت اور غیر ملکوں میں بھارتی مفادات سے متعلق دہشت گردانہ جرائم کی تحقیقات کے لئے مزید قوت حاصل ہو جائے گی۔


    این آئی اے ترمیمی بل، 2019 پر ارکان پارلیمنٹ کے ذریعہ اٹھائے گئے سوالات کے جواب میں مرکزی وزیر داخلہ جناب امت شاہ نے کہا کہ پارلیمنٹ کی ذمہ داری ہے کہ وہ دنیا کے سامنے این آئی اے کی شبیہ کو مضبوط بنائے۔ انہوں نے کہا کہ سیاسی نظریات کے تحت این آئی اے کی صلاحیت کو کم نہیں کرنا چاہئیے۔


    وزارت داخلہ کے 30 جون، 2019 تک کے اعداد و شمار کے مطابق درج کئے گئے 272 معاملات میں سے 199 معاملات میں چارج شیٹ داخل کر دی گئی ہے، 51 معاملات میں سنوائی چل رہی ہے اور 46 معاملات میں مجرم ٹھہرانے میں کامیابی حاصل کی گئی ہے۔


    اپوزیشن کے ذریعہ سمجھو تہ بم دھماکہ معاملہ اٹھائے جانے پر وزیر داخلہ نے دخل اندازی کی۔ انہوں نے کہا کہ یہ معاملہ مذہبی بنیاد پر سیاست زدہ کیس ہے اور ملزمان کے خلاف ثبوت نہیں ملے ہیں۔ لوگوں کو جھوٹے طور پر پھنسایا گیا ہے۔ وزیر داخلہ نے معلوم کیا کہ کیا انہیں اور ان کے کنبوں کو انسانی حقوق حاصل نہیں ہیں اور کس نے اس کی خلاف ورزی کی ہے۔


    تحقیقاتی ایجنسیوں کا دفاع کرتے ہوئے وزیر داخلہ نے کہا کہ اس حکومت میں تحقیقاتی اور مقدمہ چلانے والی ایجنسیاں آزادانہ طور پر کام کر رہی ہیں اور ان کا غلط استعمال نہیں ہو رہا ہے۔ ان کا طریقہ کار سیاست پر مبنی نہیں ہے بلکہ قانون کی حکمرانی پر مبنی ہے۔ وزیر داخلہ نے مزید یقین دلایا کہ ان کی حکومت میں کبھی بھی کسی ایجنسی کا غلط استعمال نہیں کیا جائے گا۔


    جناب شاہ نے کہا کہ بھارت میں اب تک غیر ملکوں سے بھارت کے خلاف دہشت گردانہ سرگرمیوں میں ملوث افراد کے خلاف قانونی چارہ جوئی کے اختیارات نہیں ہیں۔ یہ نیا بل تمام پارٹیوں کی حمایت سے پاس کیا جانا چاہئیے اور دنیا کو ایک پیغام دیا جانا چاہئیے کہ دہشت گردی سے نمٹنے کے لئے این آئی اے کو مضبوط بنانے کے لئے بھارت بطور ایک قوم اور پارلیمنٹ متحد ہے۔


    ۔۔۔۔۔۔


    U.3211

    
    
    (Release ID: 1579317) Visitor Counter : 3
    
    
      Read this release in: English , Hindi , Bengali , Punjabi