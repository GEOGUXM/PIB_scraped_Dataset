      نائب صدر جمہوریہ ہند کا سکریٹریٹ

      نائب صدر جمہوریہ نے کالے دھن پر خودکار تبادلٔہ معلومات کے لئے دنیا کے تمام ملکوں سے مل کر کام کرنے کی اپیل کی
      
      معاشی بھگوڑوں کی تیز رفتار حوالگی کی اپیل
      
      چارٹرڈ اکاؤنٹنٹس سے اعلیٰ اقداری معیارات اختیار کرنے اور غلط کاروں کو الگ تھلگ کرنے کی اپیل
      
      انسٹی ٹیوٹ آف چارٹرڈ اکاؤنٹنٹس آف انڈیا کی پلاٹینم جوبلی تقریبات سے نائب صدر جمہوریہ کا خطاب
      Posted On: 01 JUL 2019 6:54PM by PIB Delhi


    نئیدہلی 02 جولائی ۔نائب صدرجمہوریہ ہند جناب ایم وینکیا نائیڈو نے دنیا کے تمام ملکوں سے کالے دھن کی معلومات کے خود کار تبادلے اورمعاشی بھگوڑوں کی تیز رفتار حوالگی کے لئے مل جل کر کام کرنے کی اپیل کی ہے۔جناب نائیڈو نے زور دے کر کہا کہ دنیا کے تمام ملکوں کو دہشت گردی اور معاشی جعل سازی کے خلاف متحد ہوکر آواز بلند کرنی چاہئے ۔ اب جبکہ ہم مساوات پر مبنی شہری نظام کے فروغ کی کوششیں کررہے ہیں ،ایسے میں دنیا کی تمام صحت مندمعیشتوں کے لئے یہ اقدامات لازمی اہمیت کے حامل ہیں۔


    جناب وینکیا نائیڈو انسٹی ٹیوٹ آف چارٹرڈ اکاؤنٹنٹس کی پلاٹینم جوبلی تقریبات کے اجتماع سے خطاب کررہے تھے ۔انہوں نے کہا کہ حالیہ کارپوریٹ جعل سازیوں کے حوالے سے چارٹرڈ اکاؤ نٹنٹس کو کلیدی اہمیت حاصل ہے ۔


    اس موقع پر جناب نائیڈو نے چارٹرڈ اکاؤ نٹنٹس کی برادری سے زور دے کر کہا کہ اگر کوئی بھی غلط کام کرتے ہوئے پایا جائے تواس کے خلاف فوری کارروائی کی جانی چاہئے اوراسے الگ تھلگ ڈال دینا چاہئے ، کیونکہ مٹھی بھر لوگ ہی کسی پیشے کو بدنام کردیتے ہیں ۔اپنے اس بھروسے اور اعتماد کا اظہار کرتے ہوئے کہ یہ ادارہ اور اس کے اراکین توقعات پر پورے اتریں گے اور اعلیٰ اقداری معیارات قائم کریں گے ، جناب وینکیا نائیڈو نے کہا کہ یہ چارٹرڈ اکاؤ نٹنٹس کا وطنی فریضہ ہے کہ وہ اس بات پر نظررکھیں کہ ٹیکس دہندگان ٹیکسوں کی ایمانداری کے ساتھ بروقت ادائیگی کریں ۔


    جناب نائیڈو نے کہا کہ سرکار کے حالیہ اصلاحی اقدامات نے ہندوستان میں کاروبار کے فروغ کے لئے وسیع تر مواقع پیدا کئے ہیں۔انہوں نے کہاکہ نہ صرف چارٹرڈ اکاؤ نٹنٹس بلکہ سبھی پیشہ ور حضرات کو پیشہ ورانہ اقدار کی پابندی کرنی چاہئے اور پیشہ ورانہ اقدار کی خلاف ورزی کرنے والے کو بلیک لسٹ کردینا چاہئے ۔


    یہ بتاتے ہوئے کہ بھارت میں حساب کتاب سے متعلق پیشے نے تبدیلی لانے والے ایک ایجنٹ کے طور پر کام کیا ہے ۔ جناب نائیڈو نے کہا کہ یہ پیشہ آج ’ عوامی اعتماد کے ادارے ‘ کی شکل اختیار کرگیا ہے اور چارٹرڈ اکاؤ نٹنٹس سے یہ توقع کی جاتی ہے کہ وہ ’’ معیشت میں ضمیر کو جگانے والے ‘‘کے طورپر کام کریں گے ۔


    جی ایس ٹی نظام پر کامیاب عمل درآمد کا ذکر کرتے ہوئے نائب صدر جمہوریہ نے سی ایز کوان کی تجاویز ، حمایت اور دین پر مبارکباد دی۔


    اس بات کا ذکر کرتے ہوئے کہ ملک اور معیشت مثبت اورترقی پسندانہ تبدیلی کی دہلیز پر کھڑی ہوئی ہے ۔ جناب نائیڈو نے کہا ’’ ہم نے ہموار اقتصادی ترقی کی ہے اور ہم آنے والے برسوںمیں اپنی اقتصادیات کے سائز کو تقریباََ پانچ ٹریلین امریکی ڈالر تک لے جانے کی کوشش کررہے ہیں۔ ہمیں اس بات کو یقینی بنانا ہے کہ اقتصادی ترقی شمولیت والی ہو اور اس کا غریب ترین لوگوں کی زندگی پر مثبت اثر مرتب ہو۔ ‘‘


    کارپوریٹ امور کی وزارت کے سکریٹری جناب انجیتی شرینواس ، انسٹی ٹیوٹ آف چارٹرڈ اکاؤ نٹنٹس آف انڈیا کے صدر جناب پرفل پی چھجید ، انٹرینشنل فیڈریشن آف اکاؤ نٹنٹس کے صدر ڈاکٹر ان ۔کی ۔جو ، آئی سی اے آئی کے نائب صدر جناب اتل کمار گپتا اور دیگر معزز اشخاص بھی اس موقع پر موجود تھے۔


    نائب صدر جمہوریہ کی تقریر کا متن درج ذیل ہے :


    ’’ آج کا دن انسٹی ٹیوٹ آف چارٹرڈ اکاؤ نٹنٹس آف انڈیا (آئی سی اے آئی ) اور بھارتی اکاؤنٹینسی کے پیشے کے لئے ایک تاریخی دن ہے ۔ کیونکہ اس ادارے نے اپنے قیام کے 70 سال مکمل کرلئے ہیں۔مجھے آپ کی پلاٹینیم جوبلی کے موقع پر آپ کےساتھ شامل ہوکر بڑی خوشی محسوس ہورہی ہے۔


    میں آپ کو ایک خوشگوار سی اے دن کے لئے نیک خواہشات پیش کرتا ہوں ۔ اتفاق سے آج ڈاکٹروں کا دن بھی ہے ۔ یہ بڑا خوشگوار اتفاق ہے ۔ ایک طریقے پر چارٹرڈ اکاؤ نٹنٹس بھی ڈاکٹرو ں کی طرح ہوتے ہیں کیونکہ وہ بھی ملک کی اقتصادی صحت کو یقینی بنانے میں ایک اہم رول اداکرتے ہیں۔


    مجھے بتایا گیا ہے کہ آئی سی اے آئی دنیا میں اپنی نوعیت کا دوسرا سب سے بڑا ادارہ ہے اور اس نے پورے ملک میں 164 شاخیں کھول کر اور عالمی طور پر 34 ابواب کھول کر قومی اور بین الاقوامی اعتبار سے اپنی چھاپ میں اضافہ کیا ہے۔


    مجھے یہ اعتراف بھی کرناہے کہ اکاؤ نٹنٹسی کا بھارت کا پیشہ بھارتی آئین کے بانیوں کی توقعات پر پورا اترنے کی ان تھک کوشش کررہا ہے۔


    یہ حقیقت کہ آئین کی منظوری سے پہلے چارٹرڈ اکاؤ نٹنٹس ایکٹ 1949 کےذریعہ اس پیشے کو خود مختاری دی گئی تھی ، اس بات کو ثابت کرتی ہے کہ شفافیت اور دیانت داری کے نگراں کے طور پر کام کرنے کے لئے اس پیشے کو زبردست اہمیت دی گئی تھی۔آج یہ پیشہ ’ عوامی اعتماد کے ادارے کے طور پر جانا جاتا ہے اور چارٹرڈ اکاؤ نٹنٹس سے یہ توقع کی جاتی ہے کہ وہ ’ معیشت میں ضمیر کوجگانے والے کے طور پر‘ کام کریں گے۔ اس میں کوئی شبہ نہیں کہ سابق صدر جمہوریہ ڈاکٹر عبدالکلا م نے اس ادارے کو صحیح معنیٰ میں ’’ قوم کی تعمیر میں ایک ساتھی ‘‘ ایک ساتھی قرار دیا تھا۔


    دیگر ساجھیداروں کے علاوہ حکومت اور ریگولیٹر بھی آپ کے پیشے ، لیاقت اور دیانت داری پر بہت زیادہ اعتماد رکھتے ہیں ۔آپ کا پیشہ اس بات کو یقینی بناتا ہے کہ آپ کے گاہک قانونی ضابطوں کی پابندی کریں گے اور قومی ترقی میں اپنا کردار ادا کریں گے ۔


    جیسا کہ ہم سب جانتے ہیں کہ حکومت کوادا کئے جانے والے ٹیکس قوم کی ترقی کے لئے استعمال کئے جاتے ہیں ۔ اس لئے چارٹرڈ اکاؤ نٹنٹس کی یہ ذمہ داری ہے کہ وہ ٹیکس ادا کرنے والوں کی ان کے فرائض ،دیانت داری سے ادا کرنے میں رہنمائی کریں ۔


    ملک اور اس کی اقتصادیات مثبت اورترقی پسندانہ تبدیلی کی دہلیز پر کھڑ ےہوئے ہیں ۔ جیسا کہ ہم نے ہموار اقتصادی ترقی کی ہے اور ہم معیشت کے سائز کو آنے والے برسوں میں تقریباََ 5 ٹریلین امریکی ڈالر تک پہنچانے کی کوشش کررہے ہیں، ہمیں اس بات کو یقینی بنانا ہوگا کہ یہ اقتصادی ترقی شمولیت والی ہو اورغریب ترین لوگوں کی زندگی پر بھی اس کے مثبت اثرات مرتب ہوں۔


    جیسا کہ ہم سب جانتے ہیں حکومت کی طرف سے ’ اکاؤنٹنگ اینڈ فائننشیل سروسز ‘ کی بارہ اہم سیکٹروں کے طور پر نشاندہی کی گئی ہے ۔ اس لئے اکاؤنٹینسی کے پیشے سے وابستہ افراد کا رول انتہائی اہمیت کا حامل ہوگا۔


    عزیز بہنوں اور بھائیو!


    کیونکہ بھارت عالمی معیشت اور پُر امن عالمی نظام کو فروغ دینے میں ایک اہم کردار کے طور پر آگے بڑھ رہا ہے ، وقت کا تقاضہ ہے کہ شمولیت والی ترقی پرتوجہ رکھی جائے اور اس بات کو یقینی بنایا جائے کہ معیشت کو آگے بڑھانے کے سلسلے میں کئے گئے مختلف اقدامات کے فائدے غریب ترین لوگوں تک پہنچیں ۔


    متعدداقتصادی اصلاحات کے سبب کاروبار کو فروغ دینے میں زیادہ سےزیادہ مواقع پیدا ہونے کے نتیجے میں یہ ضروری ہے کہ صرف سی ایز نہیں بلکہ سبھی لوگ پیشہ ورانہ اخَلاقیات کی پابندی کریں ۔جو شخص بھی اخلاقیات کی خلاف ورزی کرتا ہے ، اسے بلیک لسٹ اور الگ تھلگ کیا جانا چاہئے ۔


    بین الاقوامی سطح پر تمام ملکوںکو دہشت گردی اور اقتصادی دھوکہ بازی ختم کرنے میں ایک آواز ہونا چاہئے۔مختلف ملکوں میں رکھے گئے کالے دھن کے بارے میں خودبخود معلومات کا تبادلہ ہونے کے عمل کے سلسلے میں تمام ملکوں کو سامنے آنا چاہئے اور ان اقتصادی بھگوڑوں کی تیز رفتار حوالگی کے معاملے میں ایک آواز ہونا چاہئے جو ایک ملک میںدھوکے بازی کرکے دوسرے ملک میں پناہ لے لیتے ہیں ۔اب جبکہ ہم ایک زیادہ مساویانہ اور تہذیب یافتہ عالمی نظام کوفروغ دینے کی کوشش کررہے ہیں ، یہ اقدام پوری دنیا میں صحت مند معیشتوں کے لئے لازمی ہیں ۔


    حکومت کی طرف سے اصلاحات اور دیوالیہ پن سے متعلق ضابطے اور جی ایس ٹی جیسے اقدامات شروع کئے جانے کے بعد مجھے یہ اعتراف کرنے میں کوئی پس وپیش نہیں ہے کہ ان تمام اسکیموں پر کامیاب عمل درآمد بغیر آپ کے پیشے کے لوگوںکی سرگرم حمایت کے بغیر ممکن نہیں تھا۔


    آج جی ایس ٹی دن کے موقع پر میں آپ کے پیشے کے رول کے لئے تجاویز کے لئے اور جی ایس ٹی نظام پر کامیاب عمل درآمد کے سلسلے میں حمایت کے لئے اظہار تشکر کرتا ہوں۔


    مجھے معلوم ہے کہ آج کی انقلابی دنیا میں چارٹرڈ اکاؤ نٹنٹس کی خدمات صرف ایک اکاؤنٹنٹ ،آڈیٹر یا ٹیکس ماہر تک محدود نہیں رہی ہیں بلکہ دیگر شعبوں مثلاََ اشیا اور خدما ت کے ٹیکس ، مالی رپورٹنگ ، کارپوریٹ مالیات ، سرمایہ کاری ، بینکاری ، فنڈ مینجمنٹ ، قرضوں کے تجزیے ، کیپٹل مارکیٹس ، معاملات کو فیصل کرنے ،خطرات کے بندوبست ، کاربار کی مالیت کا اندازہ لگانے اور دیوالیہ پن سے متعلق قانون تک پھیل گئی ہیں۔


    اکاؤنٹنگ کے عالمی کاروبار کی زبان بننے سے آپ کے شعبے کے امکانا ت صحیح معنیٰ میںوسیع ہوگئے ہیں اور آج کےسی اے کو حقیقت میں سبھی متعلقہ امور کا ماہر ہونا چاہئے ۔


    میں بڑے اطمینان کےساتھ آپ کے پیشے کی عالمی کوششوں کا ذکر کرتا ہوں اور اس بڑے رول کاذکر کرتا ہوں جو آپ کا ادارہ عالمی فورموں میں ادا کررہا ہے ۔ اس کےساتھ ہی ساتھ اکاؤنٹنگ پیشے کا ڈجیٹل نظام اپنانا بھی قابل اطمینان ہے ۔


    اقتصادی ترقی کے ساتھ ساتھ آپ کے پیشے سے وابستہ توقعات میں کئی گنا اضافہ ہوگیا ہے کہ وہ کاروباری گھرانوں کو ترقی کے راستے پر چلنے میں موزوں رہنمائی فراہم کرے گا ۔ کاروبار کے لئے تازہ مواقع فراہم ہونے کے ساتھ ساتھ نئے چیلنج بھی سامنے آرہے ہیں ۔ اندرون ملک کے اور بیرونی سرمایہ کاری ایک ایسی مارکیٹ کو ترجیح دیتے ہیں جہاں کاروبار کرنا آسان ہو۔


    حکومت کا نعرہ ہے ’’ کم از کم حکومت اور زیادہ سے زیادہ حکمرانی ‘‘ اس لئے آپ سے توقع کی جاتی ہے کہ آپ کاروبارکو آسان بنانے کے عمل کو یقینی بنانے اور اس کو فروغ دینے میں حکومت کا ساتھ دیں گے۔


    عزیز چارٹرڈ اکاؤنٹنٹس !


    میں آپ کو یہ یاد دلانا چاہتا ہوں کہ آپ کو اپنے ادارے کے نصب العین کے حصول میں ہمیشہ چوکس رہنا ہے ۔ یہ نصب العین سنسکرت میں ’ یا آئشو سپتیشو جاگروتی ‘ مجھے بتایا گیا ہے کہ نصب العین کے یہ الفاظ اپنشد کے ہیں ، جو شری آربندو نے اس ادارے کو دئے تھے۔ اس کا مطلب یہ ہوتا ہے کہ ’ جو شخص سونےوالوں میں جاگتاہوا ہوتا ہے ، وہی صحیح معنیٰ میں انسان ہوتا ہے۔


    مجھے بتایا گیا ہے کہ آئی سی اے آئی کے گروڈا کا لوگو ، جو اُپنشد کے الفاظ پر مشتمل ہے ،اس کا تصور شری آربندو نے اس وقت پیش کیا تھا ، جب چنئی کے ایک سی اے نے جو ان کا عقیدت مند تھا ،ادارے کے لوگوں کے بارے میں ان سے مشورہ مانگا اور کہا کہ یہ لوگو ایسا ہونا چاہئے ،جس سے نوتشکیل شدہ تنظیم کےجذبے اور ارادےکااظہار ہوتا ہو۔


    گروڈا کی علامت جو ناگوں اور سانپوں کو تباہ کردیتا ہے ، بڑی اہمیت کی حامل ہے۔


    آج کی دنیا میں جبکہ ہمیں کارپوریٹ امور کے معاملے میں دھوکے بازی کے بہت سے معاملات کا سامنا ہے ، یہ نصب العین سی اے افراد کے لئے خصوصی اہمیت اختیار کرگیا ہے۔ کیونکہ قوم آپ کی طرف بڑی امید سے دیکھتی ہے کہ آپ نہ صرف دھوکہ بازیوں کا پتہ لگائیں گے اور ان کی رپورٹ کریں گے بلکہ ایسے طریقے بھی تلاش کریں گے ، جن سے اس طرح کے واقعات دوبارہ پیدا نہ ہونے پائیں ۔ اگر کوئی شخص غلط کام کرتا ہے تو سی اے برادری کو چاہئے کہ وہ اسے الگ تھلگ کردے اور اس کے خلاف کارروائی کرے۔


    مجھے یقین ہے کہ یہ ادارہ اور اس کے ممبر ہمارے ہم وطنوں کی توقعات پر پورا اتریں گے اور بہترین اخلاقی معیار قائم کریں گے اور اس طرح قومی تعمیر کے کام میں اپنا رول اداکریں گے ۔


    تقریب کے علاوہ آج کادن احتساب کرنے اور لاتعداد مواقع کے حامل مستقبل کی طرف دیکھنے کا موقع بھی فراہم کرتا ہے۔


    وقت بدلنے کے ساتھ ساتھ اس شعبے میں بھی نئی وسعتیں پیدا ہوں گی۔ ان وسعتوں کا مطالبہ ہے کہ چارٹرڈ اکاؤ نٹنٹس اخلاقی فیصلہ سازی پر بھی زور دیں۔ پیشہ واریت صرف لیاقت سے پیدا نہیں ہوتی بلکہ اس میں اخلاقی انتخاب ، اقدار اورفیصلہ سازی میں اخلاقی عمل کااظہار بھی ہونا چاہئے ۔


    دوستو!


    آپ کا پیشہ اعتماد سازی کے ایک بڑے فرض کی نمائندگی کرتا ہے ۔ ایک ایسا فرض جو آپ کے ادارے پر عائد کیا گیا ہے اور آپ نےاسے اچھے طریقے پر برقرار رکھا ہے ۔آپ کی مہر صحیح اور اچھے ہونےکی علامت ہے ۔ اچھے اور موثر مشورے کےذریعہ چارٹرڈ اکاؤ نٹنٹسمالی معاملات کو صحیح ڈھنگ سےچلا نے میں ایک اہم رول ادا کرسکتے ہیں ۔


    اس کےساتھ ہی میں آئی سی اےآئی کا شکریہ اداکرتا ہوں کہ انہوں نے آج مجھے اس تقریب کا حصہ بننے کےلئےمدعو کیا۔ میں اس تقریب میں شرکت کرنے والے تمام افراد کے لئے نیک خواہشات کا اظہار کرتا ہوں ۔ میں ایک بار پھر خوشگوار سی اے دن اور پلاٹینیم جوبلی کے لئے نیک خواہشات کا اظہار کرتا ہو ں ۔


    شکریہ !


    جے ہند!


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔ج ۔رم


    2 743 U-

    
    
    (Release ID: 1576631) Visitor Counter : 5
    
    
      Read this release in: English , Hindi , Punjabi