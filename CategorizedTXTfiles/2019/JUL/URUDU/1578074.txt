      کامرس اور صنعت کی وزارتہ

      کامرس اور صنعت کے وزیرکی انڈونیشیا کے وزیرتجارت سے باہمی گفت وشنید
      
      بھارت اورانڈونیشیاکو دیرپاتجارت کے سلسلے میں کام کرنے کی ضرورت ہے :پیوش گوئل
      
      زراعت ، آٹو ، اطلاعاتی تکنالوجی اور دواسازی کے شعبوں میں تجارت بڑھانے کے زبردست امکانات موجود ہیں

      Posted On: 09 JUL 2019 5:47PM by PIB Delhi

    نئی دہلی،10جولائی :کامرس اور صنعت نیز ریلوے کے مرکزی وزیر جناب پیوش گوئل نے نئی دہلی میں انڈونیشیا کے وزیرتجارت جناب اینگرشیاسٹولوکیتا سے باہمی میٹنگ کی ۔ یہ میٹنگ آسیان کے وزرائے تجارت کی میٹنگ کے موقع پر الگ سے ٹرائیکا میٹنگ کےساتھ ہوئی ۔


    جناب پیوش گوئل نے انڈونیشیاکے ساتھ بھارت کے تجارتی خسارے پر تشویش کا اظہارکیا ۔ بھارت کا تجارتی خسارہ انڈونیشیاکے ساتھ 19-2018میں 10.57بلین امریکی ڈالررہاہے ۔ انھوں نے کہاکہ تجارت کا توازن بہت زیادہ انڈونیشیاکے حق میں ہے اور دونوں ملکوں کو تجارتی اشیأ میں تنوع پیداکرکے دیرپاتجارت کے لئے کام کرنے کی ضرورت ہے ۔


    کامرس اورصنعت کے وزیر نے کہاکہ زراعت ، آٹوموبائلز، انجیئنرنگ کی مصنوعات ، اطلاعاتی تکنالوجی ، دواسازی ، بایوٹکنالوجی اور صحت کی دیکھ بھال کے شعبوں میں تجارت بڑھانے کے خاطرخواہ امکانات موجود ہیں ۔ 19-2018میں 21.13بلین امریکی ڈالرکی باہمی تجارت کے ساتھ انڈونیشیا سنگاپورکے بعد آسیان علاقوں میں بھارت کے دوسرے سب سے بڑے تجارتی ساجھیدارکے طورپرابھراہے ۔


    جناب پیوش گوئل نے انڈونیشیا میں پوری طرح تیاریونٹوں ( سی بی یو) اور ٹائروں کےسلسلے میں بھارت کو آٹواور آٹوکل پرزوں کی صنعتوں کے سلسلے میں درپیش درآمدی کوٹہ پابندیوں پرتشویش کا اظہارکیا۔ سی بی یو کے تعلق سے بھارتی موٹرگاڑیوں پر انڈونیشیا نے درآمدی کوٹے کی جوپابندیاں لگائی ہیں ،ان سے بھارت کی برآمدات پربرااثرپڑاہے ۔ نئی موٹرگاڑیوں کے لئے ریگولیٹری سرٹیفیکٹ لینے میں جو بہت زیادہ وقت لگتاہے، اس کابھی نئی مصنوعات شروع کرنے پراثر پڑتاہے ۔ انڈونیشیانے موٹرگاریوں میں کثافت کے سلسلے میں جو معیارات اپنائے ہیں، وہ موٹرگاڑیوں میں ایندھن کی کفایت کے سلسلے میں عالمی معیارات سے مطابقت نہیں رکھتے ۔ اس کے علاوہ باہمی ایف ٹی اے سمجھوتوں کے تحت مسابقت میں شامل دیگر ممالک کو بھارتی موٹرگاڑیاں بنانے والوں کے مقابلے میں زیادہ بہتر مارکیٹ رسائی حاصل ہے ۔ انڈونیشیاکے وزیر نے جناب پیوش گوئل کو یقین دلایاکہ وہ اس فرق پر توجہ دیں گے ۔


    کامرس اورصنعت کے وزیر نے انڈونیشیا سے درخواست کی کہ وہ انڈونیشیاکے درآمدکاروں /تقسیم کاروں کو بھارت کا جماہوا بھینس کا حلال گوشت ( ایف ایچ بی ایم ) آزدانہ طورپراوربراہ راست طورپرفراہم کرنے کی اجازت دے ۔ انھوں نے کہاکہ یہ اجازت مختلف اہم بندرگاہوں کے ذریعہ کوٹے اور پابندیوں کے بغیر دی جانی چاہیئے ۔ انڈونیشیا کی طرف سے کہاگیا کہ منظورشدہ برآمدکاروں کی طرف سے اس وقت تک کوٹے کی کوئی پابندی نہیں ہوگی جب تک کہ معیار کو برقراررکھاجائیگا۔


    کامرس اورصنعت کے وزیر نے یہ بات دوہرائی کہ بھارت اورانڈونیشیاکے درمیان صحت اور دواسازی کے شعبوں میں اضافہ شدہ تعاون کے کافی امکانات ہیں ۔ انڈونیشیاکے تجارت ک ےوزیرنے جناب پیوش گویل کو یقین دلایاکہ وہ یہ معاملہ انڈونیشیاکے درآمدکاروں کے ساتھ اٹھائیں گے تاکہ بھارت سے سستی اوراعلیٰ معیار کی دوائی حاصل کی جاسکیں ۔ انڈونیشیانے 990ملین دواسازی کی مصنوعات درآمد کی ہیں جن میں بھارت کاحصہ صرف 75ملین امریکی ڈالرہے ۔


    کامرس اورصنعت کے وزیر نے انڈونیشیاکے وزیر سے یہ درخواست بھی کی کہ بھارت کی زرعی مصنوعات کو جو انڈونیشیاکے ساتھ التوأمیں پڑی ہوئی ہیں ، زیادہ مارکیٹ رسائی کی اجازت دی جائے ۔ ان مصنوعات میں تربوز، سیتاپھل ، انگور، لوکھی اوردودھ کی مصنوعات شامل ہیں ۔


    انڈونیشیانے بھارت کو یقین دلایاکہ وہ بھارت کی ضرورتوں کے مطابق محصول کو کم کرکے اورمعیارات کو باضابطہ بناکر شکر درآمدکرنے کا انتظام کریگا۔


    انڈونیشیاکے وزیر نے صاف کئے ہوئے پام آئیل کے سلسلے میں ملیشیاکے برآمدکاروں جیسی ڈیوٹی لگائے جانے کی درخواست کی ۔جس کی وجہ سے اسے 5فیصد نقصان کاسامنا ہے ۔ کامرس اورصنعت کے وزیر نے انھیں یقین دلایاکہ وہ یہ معاملہ متعلقہ وزارت کے ساتھ اٹھائیں گے ۔


    جناب پیوش گوئل نے کہاکہ بھارت ، انڈونیشیاکے ساتھ اضافہ شدہ باہمی سمجھوتے کا منتظرہے اورانھوں نے انڈونیشیاسے درخواست کی کہ وہ دوسال میں ایک بارہونے والی بھارت ۔انڈونیشیا تجارتی وزیروں کے فورم کی اگلی میٹنگ ( بی ٹی ایم ایف ) جلد ازجلد جکارتہ میں بلائی جائے ۔


    U-2989

    
    
    (Release ID: 1578074) Visitor Counter : 3
    
    
      Read this release in: English , Hindi