      امور داخلہ کی وزارت

      جناب امت شاہ نے اترپردیش کے سرمایہ کاروں کی سربراہ ملاقات کی دوسری ابتدائی تقریب کا افتتاح کیا
      
      65ہزار کروڑ روپئے کے بقدر کے 250 پروجیکٹوں کا سنگ بنیاد
      ایک کھرب امریکی ڈالر کی معیشت وزیراعظم کے بھارت کو 5 کھرب امریکی ڈالر کی معیشت بنانے کے خواب کا ایک لازمی حصہ ہے
      Posted On: 28 JUL 2019 3:13PM by PIB Delhi


    نئیدہلی۔28؍جولائی۔وزیرداخلہ جناب امت شاہ نے آج لکھنؤ میں اترپردیش کے سرمایہ کاروں کی سربراہ ملاقات کی دوسری ابتدائی تقریب کاافتتاح کیا۔ انہوں نے اس موقع پر 65ہزار کروڑ روپئے کے بقدر کے 250 پروجیکٹوں کا سنگ بنیاد بھی رکھاگیا۔ اترپردیش کے وزیراعلیٰ جناب یوگی آدتیہ ناتھ نے بھی دیگر ممتاز شخصیات اور صنعت کی دنیا کے جید شخصیات کے ساتھ اس تقریب کو رونق بخشی۔


    اس موقع پر اظہار خیال کرتے ہوئے جناب شاہ نے کہا کہ وزیراعظم جناب نریندر مودی ایک ایسے نئے بھارت کا خواب دیکھتے آئے ہیں جو پانچ کھرب امریکی ڈالر کے بقدر کی معیشت کا ملک ہوگا اور ساری دنیا کیلئے مثالی عمدہ حکمرانی کا نمونہ ہوگا۔ انہو ں نے وزیراعظم کے اس تصور کا حوالہ دیا جسے ٹرانسفارمنگ انڈیا ، یا تغیراتی ہندوستان کا نام دیا گیا ہے جو ہر شہری کی زندگی کو مس کرے گا اور بھارت کو دنیا کی تین سرکردہ معیشتوں میں مقام دلائے گا۔ انہوں نے کہا کہ جناب مودی کے خواب ،کھلی آنکھوں کاخواب ہوتے ہیں جو انسانوں کو اس وقت تک سونے نہیں دیتے جب تک کہ وہ خواب شرمندہ تعبیر نہ ہوجائیں۔ گزشتہ پانچ برسوں کے دوران بھارتی معیشت نے عالمی سطح پر گیارہویں پوزیشن سے تجاوز کرکے اوپر اٹھ کر چھٹویں پوزیشن حاصل کی ہے اور یہ سب کچھ وزیراعظم کی قیادت میں ممکن ہوسکا ہے جو آزاد بھارت کی تاریخ میں بے مثال نمونہ ہے۔


    وزیرداخلہ نے کاروبار کو آسان بنانے کیلئے حکومت کی جانب سے کیے جانے والے پُرکشش اور سرگرم اقدامات کا بھی ذکر کیا ۔ جس کے لئے اچھی حکمرانی کا ایک نمونہ قائم کیا گیا ہے۔ انہوں نے کہا کہ جی ایس ٹی جیسی اصلاحات یعنی ایک ملک ایک ٹیکس ، قوانین کی سہل کاری ، کاروبار کو آسان بنانے سے متعلق درجہ بندی میں مختلف ریاستوں کے مابین مسابقت وغیرہ نے معیشت کو واپس پٹری پر ڈالنے میں مدد کی ہے اور اس کے نتیجے میں غیرملکی براہ راست سرمایہ کاریوں میں اضافہ ہوا ہے۔ گزشتہ پانچ برسوں کے دوران بھارت نے عالمی بینک کے تحت ایز آف ڈوئنگ بزنس کی درجہ بندی میں پہلے کے 142ویں مقام سے ترقی کرکے اب 77واں مقام حاصل کرلیا ہے۔


    جناب امت شاہ نے یوگی آدتیہ ناتھ کی قیادت میں اترپردیش کی حکومت کو مبارکباد پیش کی اور کہا کہ ایک حیرت انگیز رفتار سے کام کرکے مجوزہ سرمایہ کاریوں کو حقیقی شکل دی گئی ہے یعنی پہلی گراؤنڈ بریکنگ تقریب جس کا افتتاح گزشتہ برس وزیراعظم کے ہاتھوں عمل میں آیا تھا ، تب سے اب تک بہت اچھا کام ہوا ہے۔ انہوں نے کہا کہ مودی حکومت نے بھارت کو 5 کھرب امریکی ڈالر کے بقدر کی معیشت بنانے کی بنیادڈال دی ہے ۔ انہو ں نے یقین ظاہر کیا کہ جب 4.68 لاکھ کروڑ روپئے کی سرمایہ کاری حقیقی شکل لے گی تو اترپردیش ایک کھرب امریکی ڈالر کی معیشت بن جائیگا اور پھر یہ ریاست روزگار فراہم کرنے کے معاملے میں ایک سرکردہ ریاست بن جائے گی۔ پہلے سال کے دوران ہی مذکورہ مفاہمتی عرضداشتوں سے متعلق ایک حصہ عملی شکل لے چکا ہے جو ریاستی حکومت کیلئے ایک بڑی کامیابی ہے۔


    وزیر داخلہ نے اترپردیش کے عوام کو ترقی کی داستان، روزگار کی فراہمی، زراعت کے احیاء ، تعمیراتی بنیادی ڈھانچہ بہتر بنانے، تعلیم اور صحت کے شعبے کو بہتر بنانے وغیرہ کیلئے ستائش سے نوازا۔ اترپردیش کی حکومت نے بڑی کامیابی کے ساتھ ریاست میں ایک ضلع ایک پروڈکٹ ایک اسکیم کے توسط سے روایتی صنعتوں کو ازسر نو قوت عطا کی ہے۔ انہوں نے کہا کہ گزشتہ دو برسوں کے دوران قانون وانتظام کی صورتحال میں غیرمعمولی بہتری رونما ہوئی ہے جو معیشت کو راغب کرنے کیلئے ایک اہم عنصر ہے۔ ساتھ ہی ساتھ اس سے ریاست میں اقتصادی نمو کو بھی فروغ حاصل ہوگا۔ انتظامیہ میں جاگزیں بدعنوانی پر قدغن لگائی گئی ہے اور سرکاری ملازمین اب اصلاً اس حکومت میں شہریوں کے ملازم بن گئے ہیں۔


    جناب شاہ نے کہا کہ چودہویں مالیاتی کمیشن میں اترپردیش کی حکومت نے مرکزی فنڈ کے تحت ترقیاتی کاموں کیلئے 8.8 لاکھ کروڑ روپئے کی رقم حاصل کی ہے جو گزشتہ تخصیصات کے مقابلے میں کہیں زیادہ ہے۔ انہوں نے سرمایہ کاروں کو یقین دلا کہ نہ صرف ریاستی حکومت بلکہ مرکزی حکومت بھی اس امر کی متمنی ہے اور ساتھ ہی ساتھ عہد بند بھی ہے کہ ریاست میں کی جانے والی تمام تر سرمایہ کاری عملی شکل لے سکے۔ آئندہ پانچ برسوں میں اترپردیش ایز آف ڈوئنگ بزنس درجہ بندی، سماجی ۔ اقتصادی ترقیات کے خاکے کے لحاظ سے بھارت کی ریاستوں کی فہرست میں سرفہرست ریاست بن جائے گی۔


    حاضرین سے خطاب کرتے ہوئے یوگی آدتیہ ناتھ بھارت کو پانچ کھرب امریکی ڈالر کی معیشت بنانے کے لئے وزیراعظم کے اس تصوراتی خاکے کا ذکر کرتے ہوئے وزیراعظم کا شکریہ ادا کیا۔ انہوں نے عالمی سرمایہ کاروں کو یقین دلایا کہ اترپردیش کی حکومت کاروبار کرنا آسان بنائے گی اور سرمایہ کاری کو بھی تحفظ فراہم کرے گی تاکہ وزیراعظم کے خواب کو شرمندہ تعبیر کیا جاسکے۔ یوگی آدتیہ ناتھ نے اپنی تقریر کے دوران اترپردیش کو عالمی سرمایہ کاروں کیلئے ازحد پسندیدہ مقام بنانے کا خاکہ پیش کیا اور کہا کہ آئندہ پانچ برسوں کے دوران ریاست ایک کھرب امریکی ڈالر کے بقدر کی معیشت بن جائے گی۔


    اس تقریب کے دوران خوراک، ڈبہ بندی ، دفاع اور ایرواسپیس مینوفیکچرنگ ، الیکٹرانک مینوفیکچرنگ، ٹورزم اور فلم ، برقی موبیلٹی، بجلی اور قابل احیاء توانائی جیسے شعبوں اور موضوعات پر اجلاسات منعقد ہوں گے۔ ایوارڈ تقریب کے انعقاد کے بعد ایک سی ای او راؤنڈ ٹیبل اور بزنس ٹو گورنمنٹ میٹنگ بھی منعقد ہوگی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔۔ع ن


    U-3481

    
    
    (Release ID: 1580614) Visitor Counter : 3
    
    
      Read this release in: English , Hindi