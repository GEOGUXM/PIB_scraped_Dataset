      نائب صدر جمہوریہ ہند کا سکریٹریٹ

      نائب صدر جمہوریہ ہند نے عوامی زندگی سے وابستہ افراد کیلئے ضابطہ اخلاق وضع کرنے پر زور دیا
      
      نائب صدر جمہوریہ ہند نے عوامی زندگی کے انحطاط پذیر معیار پر تشویش کا اظہار کیا
      
      سابق وزیراعظم جناب چندرشیکھر کی شخصیت پر مشتمل کتاب کا اجراء
      Posted On: 24 JUL 2019 7:38PM by PIB Delhi


    نئیدہلی۔ 24 ؍جولائی۔


    نائب صدر جمہوریہ ہند جناب ایم وینکیانائیڈو نے، سیاست سمیت مختلف شعبوں میں ہمہ گیر طور پرانحطاط پذیر اقدار کے تئیں تشویش کا اظہار کیا ہے اور کہا ہے کہ تمام سیاسی پارٹیوں کو ایسے افراد کیلئے ضابطہ اخلاق وضع کرنا چاہئے جو عوامی زندگی سے وابستہ ہیں تاکہ عوامی زندگی کا معیار بلند کیا جاسکے۔


    راجیہ سبھا کے ڈپٹی چیئرمین جناب ہری ونش اور جناب روی دت باجپئی کے ذریعے تصنیف کردہ کتاب ’’چندر شیکھر- دی لاسٹ آئکن آف آئیڈیالوجیکل پولیٹکس‘‘ کے نام کی کتاب کا پارلیمنٹ لائبریری بلڈنگ میں یہاں افتتاح کرتے ہوئے جناب نائیڈو نے کہا کہ حفظ مراتب اور روایات کے احترام کا فقدان ، نظم وضبط کا فقدان اور بناکسی آئیڈیالوجی کے سیاست کرنے کے عمل اور شخصیت پر مبنی سیاست کے فروغ جیسے اُمور سب کے لئے باعث تشویش ہیں۔


    نائب صدر جمہوریہ ہند نے کہا کہ آنجہانی چندر شیکھر جیسی شخصیات کی افادیت اس وقت میں اور زیادہ ضروری ہوگئی ہے جب ملک میں مالامال پارلیمانی اقدار اور روایات کی قابل افسوس خلاف ورزی دیکھی جارہی ہے۔


    انہوں نے کہا کہ ہم صرف پارلیمانی طریقہ ہائے کار اور ضوابط کیلئے ہی جوابدہ نہیں ہیں بلکہ ان جیسے پارلیمانوں کے ذریعے چھوڑی گئی پارلیمانی وراثت کے تئیں بھی جوابدہ ہیں۔ ہمیں ٹھہر کر غور کرنا چاہئے کہ کیا ہم اس مالامال وراثت کے ساتھ انصاف کررہے ہیں۔


    جناب نائیڈو نے سیاست دانوں کی نئی نسل سے وابستہ توقعات کاذکر کرتے ہوئے کہا کہ انہیں جناب چندر شیکھر کی زندگی سے سیکھ حاصل کرنی چاہئے جو نہ صرف یہ کہ اعلیٰ آئیڈیلس کے تئیں وقف تھے بلکہ انہو ں نے ہمیشہ کسی عہدے پر ہونے یا نہ ہونے کے باوجود حفظ مراتب اور آداب وتہذیب کا لحاظ رکھا۔


    اصولوں اور پروگراموں پر مبنی سیاست کا ذکر کرتے ہوئے نائب صدر جمہوریہ ہند نے عوام سے گزارش کی کہ وہ اپنے نمائندگان کا انتخاب چار لازمی خوبیوں یعنی کردار، صلاحیت، اہلیت اور برتاؤ کو کسوٹی بناکر کریں اور صرف ذات ، برادری ، نقد اور مجرمانہ عمل کو کسوٹی نہ بنائیں۔


    جناب نائیڈو نے کہا کہ اس کتاب میں آنجہانی رہنما کے سیاسی سفر اور ملک کے سرکردہ سماجی رہنماؤں کی صف تک پہنچنے کے عمل اور کانگریس پارٹی سے ان کی وابستگی ، ینگ ترک کے طور پر ان کے کردار اور جنتا پارٹی میں ان کی مدت کار اور بھارت کے وزیر اعظم کے طور پر ان کی مدت کار کا تجزیہ کیا گیا ہے۔


    جناب چندر شیکھر کی زندگی کو ترغیب فراہم کرنے والی زندگی قرار دیتے ہوئے نائب صدر جمہوریہ ہند نے کہا کہ یہ ایک عام انسان کی کہانی ہے جو معمولی پس منظر سے ترقی کرتا ہوا ملک کا وزیراعظم بن گیا۔ وہ اقتدار کی لالچ میں کبھی نہیں آیا۔ انہوں نے ہمیشہ اس اصول میں یقین رکھا کہ سیاست ،حاشیے پر زندگی بسر کرنے والوں اور محروم طبقات کی خدمت کا ایک ذریعہ ہے نہ کہ صرف اقتدار حاصل کرنےکاایک ذریعہ۔


    مصنفین کو کتاب تصنیف کرنے پر ستائش سے نوازتے ہوئے نائب صدر جمہوریہ ہند نے کہا کہ نوجوان نسل کو اس شخص سے سیکھ لینے کی ضرورت ہے جس نے اپنے یقین ، اصول ، نظریات اور دوستوں کو نہ بدلا ،نہ چھوڑا یعنی بدلتے ہوئے سیاسی منظرنامے کے مطابق وہ خود نہیں بدلا۔


    وزیر اعظم جناب نریندر مودی کے ذریعے اس سے قبل کیے گئے اعلان کی ستائش کرتے ہوئے ،جس کے تحت دلّی میں تمام سابق وزرائے اعظم کیلئے میوزیم تعمیر کیا جانا ہے، نائب صدرجمہوریہ ہند نے کہا کہ نئی نسل کو سابق عظیم رہنماؤں کے بارے میں جاننا چاہئے تاکہ وہ ترغیب حاصل کرسکیں۔


    کتاب کے ٹائٹل کاحوالہ دیتے ہوئے انہوں نے کہا کہ چندرشیکھر جی سے ترغیب حاصل کرکے ایسی مزید شخصیات سماج میں اُبھر کر سامنے آسکتی ہیں ۔ اس سے قبل وزیراعظم نریندر مودی نے کتاب کا اجراء کیا اور کتاب کا اوّلین نسخہ نائب صدر جمہوریہ ہند کو پیش کیا۔


    لوک سبھا کے اسپیکر جناب اوم برلا، راجیہ سبھا کے ڈپٹی چیئرمین جناب ہری ونش ، راجیہ سبھا میں حزب اختلاف کے رہنما جناب غلام نبی آزاد، متعدد مرکزی وزراء او راراکین پارلیمنٹ اس موقع پر موجود تھے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔۔ع ن


    U-3399

    
    
    (Release ID: 1580213) Visitor Counter : 2
    
    
      Read this release in: English , Hindi