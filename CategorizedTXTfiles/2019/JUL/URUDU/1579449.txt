      کامرس اور صنعت کی وزارتہ

      پروجیکٹ انتظام یونٹ کے قیام کیلئے گورنمنٹ کی مارکیٹ پلیس اور ایس اے آئی ایل کے مابین مفاہمتی عرضداشت پر دستخط
      Posted On: 18 JUL 2019 7:07PM by PIB Delhi


    سیکریٹری فولاد، بینوئے کمار اور سکریٹری کامرس انوپ ودھاون جی ای ایم اور ایس اے آئی ایل کے مابین پروجیکٹ انتظام یونٹ کے قیام کیلئے مفاہمتی عرضداشت پر دستخط ہونے کے عمل کے دوران


    کامرس اور صنعت کی وزارت کے تحت محکمہ تجارت ،حکومت ہند ،کی نگرانی میں کام کرنے والا گورنمنٹ ای۔ مارکٹ پلیس (جی ای ایم) اور اسٹیل اتھارٹی آف انڈیا (ایس اے آئی ایل) نے نئی دہلی میں پروجیکٹ مینجمنٹ یونٹ (پی ایم یو) کے قیام کیلئے جی ای ایم ادارہ جاتی تقریبات کی ٹیم (جی او ٹی ٹی) کی تشکیل کیلئے ایک مفاہمتی عرضداشت پر دستخط کیے ہیں۔ فولاد کے سکریٹری وینوئے کمار، محکمہ تجارت کے سکریٹری انوپ ودھاون اور ایس اے آئی ایل کے سی ایم ڈی انیل چودھری اس موقع پر موجود تھے۔ مذکورہ مفاہمتی عرضداشت پر جی ای ایم کے ایڈیشنل سی ای او جناب ایس سریش کمار اور ایس اے آئی ایل کے ڈائرکٹر (ٹیکنیکل) ہری نندن رائے نے اپنے دستخط کیے۔


    سرکاری حصولیابی نظام اس لحاظ سےاثرانگیزی کا حامل ہے اور کلیدی حیثیت بھی رکھتا ہے، ساتھ ہی ساتھ حکومت کی مؤثر کارکردگی کےلئے بھی لازم ہے کیوں کہ یہ حکومت کی مختلف سطحوں پر تمام شعبوں کی کارکردگی پربھی اثرانداز ہوتا ہے۔ جی ای ایم یعنی قومی پروکیورمنٹ پلیٹ فارم کاآغاز اگست 2016 میں ہوا تھا تاکہ ناقص منصوبہ بندی ، ناکافی مسابقت ، پروکیورمنٹ کے عمل میں لاحق ہونے والی تاخیر، اعلیٰ ٹینڈر پریمیم / بنیادی ڈھانچے کی زیادہ لاگت ، بدعنوانی کے الزامات اور ناقص انتظام سے متعلق شکایات وغیرہ پر قابو پایا جاسکے۔ جی ای ایم کے تحت ان تمام مسائل کاکھلا، شمولیت پر مبنی اور مؤثر حل فراہم کرایا جاتا ہے جو تمام تر سرکاری پروکیورمنٹ کے لئے ضروری ہے اور ٹیکنالوجی اور ڈومین کے ڈاٹا بیس کا اس عمل میں استعمال کیا جاتا ہے۔


    سرکاری دفاتر کو منڈی پر مبنی عوامی پروکیورمنٹ سے مربوط کرنے کیلئے وزارت خزانہ، حکومت ہند کے تحت محکمہ اخراجات نے گزشتہ مہینے مرکزی اور ریاستی حکومتوں کی وزارتوں اور محکموں کو یہ اجازت دی تھی کہ وہ جی او ٹی ٹی کی خدمات پر نتائج پر مبنی ازخوداپنی مدد سے چلنے والے ماڈل کے قیام پر غور کریں ۔ جی او ٹی ٹی خریدار ایجنسی کو اپنی کاروباری سرگرمیوں ، تمام تر اُمور ، صلاحیتوں اور نمونوں کو اس شکل میں بدلنے کے لائق بنادیگی جہاں وہ کھلی منڈی میں دستیاب تمام تر مواقع سے استفادہ کرسکیں گیں۔


    اس مفاہمتی عرضداشت کے ساتھ، ایس اے آئی ایل وہ پہلی سرکاری ادارہ جات کی صنعت بن گئی ہے جس نے اپنے پروکیورمنٹ منظرنامے کے تغیر کے سلسلے میں جی او ٹی ٹی پی ایم یو قائم کیا ہے اور جی ای ایم کے سلسلے میں بھی سرگرم عمل ہے۔


    جی او ٹی ٹی ، پی ایم یو کے توسط سے امید کی جاتی ہے کہ ایس اے آئی ایل جی ای ایم پلیٹ فارم پر سالانہ مجموعی کاروباری مالیت کے سلسلے میں 1700 کروڑ روپئے کا لین دین پہلے برس کے دوران اور آئندہ وقت میں 9000 کروڑ روپئے کے لین دین کرنے کے لائق بن جائے گی اور اس طریقے سے اپنے پبلک پروکیورمنٹ کو بہتر بناسکے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-3255

    
    
    (Release ID: 1579449) Visitor Counter : 2
    
    
      Read this release in: English , Hindi , Punjabi