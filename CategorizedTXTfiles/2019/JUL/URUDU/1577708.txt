      امور صارفین، خوراک اور عوامی تقسیم کی وزارت

      صارفین کے امور ،خوراک اور سرکاری نظام تقسیم کے مرکزی وزیر جناب رام ولاس پاسوان نے مرکزی بجٹ 20-2019 کی ستائش کی ہے
      
      انہوں نے مرکزی وزیر خزانہ کو ترقی میں مدد دینے والا اورایک ایسا متوازن بجٹ پیش کرنے پر مبارکباد دی ہے جو لوگوں کو ترغیب دے گا اور ان میں بھروسہ پید اکرے گا
      
      Posted On: 05 JUL 2019 6:45PM by PIB Delhi


    نئیدہلی 08 جولائی ۔صارفین کے امور ،خوراک اور سرکاری نظام تقسیم کے محکمے کے مرکزی وزیر جناب رام ولاس پاسوان نے ترقی میں مدد دینے والا اور ایک متوازن مرکزی بجٹ پیش کرنے پر مرکزی وزیر خزانہ محترمہ نرملا سیتا رمن کو مبارکباد پیش کی ہے ۔ جناب پاسوان نے کہا کہ اگر بجٹ کے نکات پر قریب سے غور کیا جائے تو یہ امید پیدا کرنے والا اور لوگوں میں بھروسہ پیدا کرنے والا بجٹ ہے ۔ انہوں نے کہا کہ ملک کے تمام شہریوں کی زندگیوں کو آسان بنانے نیز انہیں زیادہ باصلاحیت اور خوشحال بنانے پر خصوصی توجہ دی گئی ہے ۔اس میں ہر طبقے کا خیال رکھا گیا ہے ۔ حکومت نے غریب لوگوں کے لئے خوراک کی سبسڈی کے اخراجات خودبرداشت کرن کا سلسلہ جاری رکھا ہے اور شرحوں میں بھی کوئی تبدیلی نہیں کی گئی ہے ۔


    جناب پاسوان نے کہا کہ حکومت نے اپنے اس وعدے کا اعادہ کیا ہے کہ غریب لوگوں کو چیزیں سستی شرحوں پر فراہم ہوں۔ وزیر موصوف نے مزید کہا کہ اناج کی تقسیم کا سلسلہ ملک میں پچھلے 50 برسوں سے جاری ہے لیکن کسی حکومت نے اس اناج میں تغذیہ بخش اجزا کے ہونے پر غور نہیں کیا ،جس پر اب توجہ دی گئی ہے ۔ انہوں نے کہا کہ حکومت 2014سے تقسیم کئے جانے والے اناج میں تغذیہ بخش اجزا ہونے کے پہلوؤں کے بارے میں تشویش میں مبتلا تھی ۔اس نے متعدد بحث ومباحثوں اور مذاکرات کے بعد فروری 2019 میں ایک آزمائشی اسکیم شروع کی ،جسے اس سال سے ہی جاری کردیا جائے گا۔ جناب پاسوان نے اس بات پر زور دیا کہ اسکیم کے جاری ہونے کے بعد لوگوں کو تغذیہ بخش خوراک ملنے لگے گی۔


    مرکزی وزیر نےمزید کہا کہ 17-2016 اور 18-2017 میں دالوں کی زبردست پیداوار ہونے کی وجہ سے دالوں کے معاملے میں بھارت خود کفیل ہوگیا ہے ۔ اس کے نتیجے میں درآمد کا بوجھ کم ہواہے اور اس سے غیر ملکی زرمبادلہ محفوظ رکھنے میں مدد ملی ہے ۔ جناب پاسوان نے زوردے کر کہا کہ حکومت نے ضروری اشیا کی قیمتوں پر کنٹرول کرنے کے لئے جو اقدامات کئے ہیں وہ مستقبل میں بھی جاری رہیں گے۔


    مرکزی بجٹ کا خیر مقدم کرتے ہوئے جناب پاسوان نے کہا کہ بنیادی ڈھانچے کو مستحکم بنانے خاص زور دیا گیا ہے۔ غریبوں اور متوسط طبقے کے لوگوں پر ٹیکس کا اضافی بوجھ ڈالے بغیر نوجوانوں ،غریبوں ، کسانوں ، مزدوروں ،چھوٹے کاروباریوں ، متوسط طبقے اور خواتین کی ترقی پر خصوصی توجہ دی گئی ہے ۔تعلیم یافتہ نوجوانوں کو اسٹارٹ اپس کے سلسلے میں ہمت افزائی کے لئے خصوصی التزام کیا گیا ہے ۔ ملک میں اسٹارٹ اپس کے لئے ایک نیا ٹی وی چینل شروع کیا جائے گا۔اسٹینڈ اپ انڈیا اسکیم کے تحت خواتین ، درج فہرست ذاتوں / درج فہرست قبیلوں کے چھوٹے صنعت کاروں کو فائدے فراہم کئے جائیں گے ۔


    جناب پاسوان نے مزید کہا کہ خواتین کی بہتری اور اقتصادی ترقی پر خاص زوردیا گیا ہے ۔ وہ خواتین جن کے جن دھن کھاتے ہیں ، انہیں کھاتو ں میں جمع شدہ رقم سے پانچ ہزار روپے زیادہ رقم نکالنے کی سہولت حاصل ہوگی۔ خاتون صنعت کاروں کو بڑھاوا دیا جارہا ہے کیونکہ مدرا یوجنا ، اسٹارٹ اپ انڈیا اور اسٹینڈ اپ انڈیا اسکیموں کے تحت انہیں ترجیح دی جارہی ہے ۔ ۔تحقیق کو فروغ دینے لئے نئی قومی تعلیمی پالیسی بنائی جائے گی اور ایک نیشنل ریسرچ فاؤنڈیشن قائم کی جائے گی۔


    جناب پاسوان نے کہا کہ بجٹ کا مقصد اس بات کو یقینی بنانا ہے کہ 2022 تک ہر گھر میں ایل پی جی کی سہولت فراہم ہو ، مکان پکا ہو ، صاف ٹیپ واٹر مہیا ہو اور 70 ملین لوگوں کو بجلی دستیاب کرادی جائے ۔ انہوں نے کہا کہ ون نیشن ون گرڈ پورے ملک کے لوگوں کو ایک مشترکہ بجلی گرڈ سے منسلک کرنے کی سمت میں ایک اہم قدم ہے ۔زرعی شعبے میں بنیادی ڈھانچے کو فروغ دینے کو ترجیح دی گئی ہے ۔ حکومت نے یہ عزم کیا ہے کہ ’ان داتاؤں‘ کو ’اُرجا داتا ؤں ‘ میں تبدیل کردیا جائے ۔ اگلے پانچ برسوں میں کسانوں کی دس ہزار تنظیمیں قائم کردی جائیں۔


    جناب پاسوان نے کہا کہ وزیر خزانہ محترمہ نرملا سیتا رمن کو بجٹ کو انگریزی بریف کیس کی بجائے


    روایتی لال کھاتے میں پارلیمنٹ لاتے ہوئے دیکھ خوشگوار حیرت ہوئی ہے ،


    جس کے اوپر اشوک کی لاٹ کا نشان بنا ہوا تھا جو بھارتی کلچر کی عکاسی کرتا ہے۔


    آخر میں جناب پاسوان نے اس بات پر زوردیا کہ آج جو بجٹ پیش کیا گیا ہے وہ ’’ نیو انڈیا ‘‘ کی تعمیر میں مدد گار ثابت ہوگا ۔ انہوں نے کہا کہ یہ بجٹ بھارت کی توقعات ، خوابوںاور عزائم کو پورا کرنے میں ایک تاریخی قدم ثابت ہوگا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-2 903

    
    
    (Release ID: 1577708) Visitor Counter : 5
    
    
      Read this release in: English