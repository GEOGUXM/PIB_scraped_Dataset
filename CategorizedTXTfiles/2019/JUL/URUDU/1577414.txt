      وزارت خزانہ

      400 کروڑ روپے تک کے سالانہ کاروبار والی کمپنیوں کو کارپپوریٹ ٹیکس میں 25 فیصد کی رعایت، پہلے یہ رعایت 250 کروڑ روپے کے ٹرن اوور تک تھی۔
      
      ٹیکس ریٹرن فائل کرنے کے سلسلے میں پین اور آدھار کو باہم تبدیل کرنے کی تجویز
      ایک سال میں بینک کھاتے سے ایک کروڑ روپے نقد نکالنے پر 2 فیصد ٹی ڈی ایس عائد ہوگا۔ اس کا مقصد ڈیجیٹل ادائیگیوں کی حوصلہ افزائی کرنا ہے۔
      ٹیکس دہندگان کو پہلے سے بھرے گئے ٹیکس ریٹرن داخل کرنے کی سہولت تاکہ اصلاح کرنے میں بہتری ہو اور ٹیکس ریٹرن فائل کرنے میں کم وقت لگے
      ناپسندیدہ طریقہ ہائے کو مرحلہ وار طریقے سے ختم کرنے کے لیے الیکٹرانک طرز کی بغیر شناخت والی اسسمنٹ اسکیم نافذ کی جارہی ہے۔
      50 کروڑ روپے سے زیادہ کے سالانہ کاروبار کرنے پر ادائیگیوں کے سلسلے میں کم لاگت والا ڈیجیٹل طریقہ کار: صارفین / تاجروں پر ایم ڈی آر محصولات عائد نہیں کئے جائیں گے
      Posted On: 05 JUL 2019 1:55PM by PIB Delhi


    نئی دہلی، 5 جولائی 2019، مرکزی بجٹ 20-2019 میں ایسی تمام کمپنیوں کو 25 فیصد کارپوریٹ ٹیکس رعایت فراہم کرائی جارہی ہے جن کا سالانہ کاروبار 400 کروڑ روپے کے بقدر ہے۔ فی الحال یہ شرح محض 250 کروڑ روپے کے سالانہ کاروبار کرنے والی کمپنیوں کے لیے نافذ العمل ہے۔ آج پارلیمنٹ میں 20-2019 کا عام بجٹ پیش کرتے ہوئے خزانہ اور کمپنی امور کی وزیر، محترمہ نرملا سیتا رمن نے کہا کہ ‘‘ اس سے 99.3 فیصد کمپنیوں پر احاط کیا جاسکے گا۔ اب صرف 0.7 فیصد کمپنیاں اس شرح کے دائرے سے باہر رہیں گی۔ ’’


    پین – آدھار باہم تبدیلی کی تجویز


    بجٹ میں یہ تجویز بھی شامل کی گئی ہے کہ پین اور آدھار کو باہم ایک دوسرے سے بدلا جاسکے اور ایسے لوگوں کو جن کے پاس پین نہیں ہے وہ اپنا انکم ٹیکس ریٹرن، محض اپنا آدھار نمبر ظاہر کرکے داخل کرنے کی سہولت فراہم کی جائے اور جہاں کہیں بھی پین کا ذکر لازمی ہو، وہاں بھی آدھار نمبر دیا جاسکے۔ وزیرخزانہ نے کہا کہ اب 120 کروڑ سے زائد ہندوستانیوں کے پاس آدھار ہے اور اس تجویز کا مقصد ٹیکس دہندگان کے لیے سہولت فراہم کرنا ہے۔


    انکم ٹیکس ریٹرن کو پہلے سے بھرنے کی سہولت


    وزیرخزانہ نے کہا کہ ٹیکس دہندگان کو پہلے سے بھرے ہوئے ٹیکس ریٹرن فراہم کرائے جائیں گے، جن میں تنخواہ ، آمدنی کی تفصیلات، تمسکات سے حاصل ہونے والے منافع کی تفصیلات، بینک سے حاصل ہونے والے سود کی تفصیلات، ڈیویڈنڈ اور ٹیکس کی رعایت وغیرہ کی تفصیلات فراہم کی گئی ہوں گی۔ انھوں نے مزید کہا کہ ان آمدنیوں سے متعلق اطلاعات کو متعلقہ ذرائع مثلا بینکوں، اسٹاک ایکس چنجوں، میوچوول فنڈ، ای پی ایف او، ریاستی رجسٹریشن محکموں وغیرہ سے حاصل کیا جائے گا۔ وزیر موصوفہ نے مزید کہا کہ ‘‘ یہ نہ صرف انکم ٹیکس ریٹرن داخل کرنے میں صرف ہونے والے وقت میں تخفیف لائے گا بلکہ اس کے ذریعے آمدنی اور ٹیکسوں کی صحیح رپورٹنگ کا بھی راستہ ہموار ہوگا۔’’


    ناپسندیدہ طریقہ ہائے کار کو ختم کرنے کے لیے بغیر شناخت والے ای- اسسمنٹ


    اپنی تقریر میں وزیر خزانہ نے کہا کہ آمدنی ٹیکس کے محکمے میں اسسمنٹوں کی جان پڑتال کا موجودہ نظام ایسا ہے، جس میں ٹیکس دہندگان اور محکمے کے مابین اعلیٰ سطح کا ذاتی رابطہ قائم ہوسکتا ہے، جس کے نتیجے میں ٹیکس افسران کی جانب سے چند ناپسندیدہ طریقہ ہائے کار اختیار کیے جاسکتے ہیں۔ اس طرح کے تمام تر امکانات کے خاتمے اور وزیراعظم کے خواب کو حقیقی شکل دینے کی غرض سے، وزیرخزانہ نے کہا کہ الیکٹرانک طرز کی اور بغیر شناخت والی اسسمنٹ کی اسکیم ، جس میں انسانی عمل دخل بالکل نہیں ہوگا، اسی سال مرحلہ وار طریقے سے نافذ کی جائے گی۔ ابتداً اس طرح ای- اسسمنٹ ان معاملات میں فائل ہوں گے، جہاں چند مخصوص لین دین کی جانچ پڑتال اور تصدیق درکار ہوگی یا کسی فرق کی جانکاری حاصل کرنی ہوگی۔


    وزیرخزانہ نے مزید کہا کہ جانچ پڑتال کے منتخبہ معاملات کو اسسمنٹ اکائیوں کے حوالے بلا کسی پیشگی منصوبہ بندی کے بغیر کیاجائے گا اور ایک مرکزی سیل کے ذریعے الیکٹرانک طریقے سے نوٹسیں جاری کی جائیں گی، جس میں اسس کرنے والے آفیسر کا نام، عہدہ، محل وقوع ظاہر نہیں کیاجائے گا۔ انھوں نے کہا کہ ‘‘ اسسمنٹ سے متعلق مرکزی سیل ، ٹیکس دہندہ اور محکمے کے مابین واحد رابطہ پوائنٹ ہوگا۔ اسسمنٹ سے متعلق یہ نئی اسکیم آمدنی ٹیکس کے محکمے کے کام کاج میں مثالی تبدیلی کا باعث ہوگی۔ ’’


    ڈیجیٹل ادائیگیوں کی حوصلہ افزائی کے لئے اقدامات کا سلسلہ


    ایک سال میں بینک کھاتے سے ایک کروڑ سے زائد رقم نقد نکالنے پر دو فیصد ٹی ڈی ایس محصول کی تجویز بھی بجٹ میں شامل کی گئی ہے۔ یہ تجویز ماضی قریب میں کئے گئے متعدد اقدامات کے سلسے کی ایک کڑی ہے۔ جن کا مقصد ڈیجیٹل ادائیگیوں کی حوصلہ افزائی اور کم سے کم نقد لین دین کی معیشت کو فروغ دینا ہے اور ڈیجیٹل ادائیگیوں کو مزید تقویت پہنچانا ہے۔


    کم لاگت والی ڈیجیٹل ادائگیوں کے طریقے، مثلا بھیم ، یو پی آئی، یوپی آئی- کیو آر کوڈ، آدھار پے، مخصوص ڈیبٹ کارڈ، این ای ایف ٹی، آر ٹی جی ایس وغیرہ۔ کم سے کم نقدی پر منحصر معیشت کو فروغ دینا ہے۔ وزیرخزانہ نے تجویز رکھی ہے کہ 50 کروڑ سے زائد سالانہ کاروبار والے تجارتی ادارے اپنے صارفین کے سلسلے میں ڈیجیٹل طریقے سے کم لاگت والی ادائیگیوں کی پیش کش کریں گے اور صارفین اور تاجروں پر کسی طرح کا محصول یا مرچنٹ ڈسکاؤنٹ ریٹ (ایم ڈی آر) نافذ نہیں ہوگا۔ انھوں نے مزید کہا کہ ‘‘ آر بی آئی اور بینک ان لاگتوں کو اُن بچتوں کے ذریعے برداشت کریں گے، جو انہیں کم سے کم نقدی سنبھالنے کی شکل میں حاصل ہوگی ، کیونکہ عوام ان ڈیجیٹل طریقہ کار پر مبنی ادائیگیوں کو اپنانے میں پہل کریں گے’’۔


    سہل کاری اور زندگی بسر کرنے کو آسان بنانا


    اس امر کا ذکر کرتے ہوئے کہ ‘ٹیکس کی ادائیگی’ کے زمرے میں کاروبار کرنا آسان بنانے سے متعلق بھارت کی درجہ بندی میں 2017 میں اس کے 172 ویں مقام کے مقابلے میں 2019 میں بھارت نے 121واں مقام حاصل کرلیا ہے۔ وزیرخزانہ نے کہا کہ مذکورہ اقدامات ٹیکس دہندگان کے سلسلے میں ٹیکنالوجیوں کے ذریعے آسانیاں پیدا کریں گے۔


    اس بجٹ میں ٹیکس قوانین کو سہل بنانے کی تجویز بھی شامل ہے، تاکہ ٹیکس دہندگان کی حقیقی مشکلات کو کم کیا جاسکے، جن میں ٹیکس ریٹرن نہ داخل کرنےکی صورت میں قانونی کارروائی کا آغاز اور تین ہزار روپے سے بڑھا کر 10 ہزار روپے کی صورت میں اس وقت ہوگا، جب کوئی خطاکار شخص متعلقہ درجے کی رعایات سے تجاوز کرے گا اور آمدنی ٹیکس ایکٹ کی دفعہ 50CA اور دفعہ 56 کی خلاف ورزی کا مرتکب ہوگا۔


    **************


    م ن۔ ۔ ن ر۔


    U-2831

    
    
    (Release ID: 1577414) Visitor Counter : 11