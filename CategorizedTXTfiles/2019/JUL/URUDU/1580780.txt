      وزارت دفاع

      وزیر دفاع راج ناتھ سنگھ نے موزمبیق کے وزیر داخلہ کے ساتھ تبادلہ کیال: موزمبیق کو44 ایس یو وی تحفے میں دیں
      
      جناب راج ناتھ سنگھ موزمبیق کا اپنا مفید دورہ مکمل کرکے آج رات واپس آرہے ہیں

      Posted On: 30 JUL 2019 4:50PM by PIB Delhi

    نئی دہلی، 30 ؍جولائی،موزمبیق کے ساتھ اعلیٰ سطحی رابطے جاری رکھتے ہوئے وزیر دفاع راج ناتھ سنگھ نے آج موزمبیق کے دارالحکومت مپوٹو میں، وہاں کے وزیر داخلہ جناب جینی بسیلیو مونٹیرو کے ساتھ تبادلہ خیال کیا۔


    بات چیت کے بعد وزیر دفاع نے داخلی امور کے وزیر کو 44 ایس یو وی تحفے میں پیش کیں۔ امید ہے کہ ان ایس یو وی سے موزمبیق کی پولیس فورس اپنے تحفظ اور سکیورٹی میں اضافہ کرسکے گی۔ موٹر گاڑیوں کو سونپنے کی تقریب کے دوران جناب جینی بسیلیو مونٹیرو نے نیشنل کریمنل انوسٹی گیشن ایجنسی (این سی آئی آئی) کے لئے بھارت کی امداد کے لئے شکریئے کا اظہار کیا۔


    وزیر دفاع نے کل موزمبیق کے وزیراعظم جناب کارلوس اگسٹنہو ڈو روساریو سے ملاقات کی تھی۔ بات چیت کے دوران موزمبیق کے وزیراعظم نے سمندری طوفان آئی ڈی اے آئی کے بعد بھارت کی طرف سے دی گئی بروقت امداد پر بھارت کا شکریہ ادا کیا اور اس بات کو اجاگر کیا کہ بھارت بحران کے وقت میں سب سے پہلے آگے آنے والا ملک تھا۔


    جناب راج ناتھ سنگھ نے خارجہ امور اور تعاون کے وزیر جناب جوز پچیکو سے بھی ملاقات کی، جنہوں نے پچھلے سال چوتھی مشترکہ کمیشن کی میٹنگ کے لئے بھارت کا دورہ کیا تھا اور بھارت اور موزمبیق کے درمیان بڑھتے ہوئے سیاسی تعلقات پر اطمینان کا اظہار کیا تھا۔


    وزیر دفاع کے دورے کے دوران بھارت اور موزمبیق نے دو مفاہمت ناموں پر دستخط کئے، جن میں بحریہ کے جہازوں کی آمد ورفت سے متعلق معلومات میں ساجھیداری اور سمندری شعبے میں تعاون کے سمجھوتے شامل ہیں۔ ان سمجھوتوں سے دونوں ملکوں کے درمیان دفاعی تعاون میں اضافہ ہوگا اور بحر ہند کے خطے میں سکیورٹی کو بہتر بنایا جاسکے گا۔


    کل رات وزیر دفاع جناب راج ناتھ سنگھ کے اعزاز میں موزمبیق کے وزیر دفاع کی طرف سے عشایہ کا اہتمام کیا گیا۔


    موزمبیق نے ملک میں بڑھتی ہوئی دہشت گردی اور کٹر پسندی سے نمٹنے کے لئے بھارت سے تعاون طلب کیا ہے۔ جناب راج ناتھ سنگھ نے تعاون کا یقین دلایا اور اس سلسلے میں مل کر کام کرنے کے اپنے عہد کا اعادہ کیا۔


    موزمبیق کے لیڈروں کے ساتھ اپنی میٹنگو ں کے دوران وزیر دفاع نے باہمی تعلقات کے تمام پہلوؤں کا جائزہ لیا اور جناب راج ناتھ سنگھ نے اس سلسلے میں مل کر کام کرنے کے لئے بھارت کے تعاون کی یقین دہانی کرائی۔ انہوں نے حکومت سے حکومت کے درمیان شاندار تعلقات ، ٹھوس تجارتی تبادلوں اور تابناک ساجھیداری کے فروغ اور دونوں ملکوں کے درمیان عوام سے عوام کے رابطوں کو فروغ دینے میں اضافے پر زور دیا۔


    جناب راج ناتھ سنگھ کے ہمراہ سکریٹری دفاع ، ڈی جی کوسٹ گارڈ اور وزارت اور امور خارجہ کی وزارت کے سینئر عہدیداروں سمیت ایک اعلیٰ سطحی وفد بھی دورے پر ہے۔


    وزیر دفاع آج رات موزمبیق کا مفید دورہ مکمل کرنے کے بعد وطن واپس آجائیں گے۔


    بھارت کے موزمبیق کے ساتھ قریبی اور دوستانہ تعلقات ہیں جنہیں ترقیاتی ساجھیداری اور بھارت نژاد افراد کی بڑی موجودگی سے تقویت ملی ہے۔ امید ہے کہ جناب راج ناتھ سنگھ کا یہ دوری موزمبیق کے ساتھ بھارت کے تعلقات کو مزید مستحکم کرے گا۔


    U- 3 506

    
    
    (Release ID: 1580780) Visitor Counter : 8
    
    
      Read this release in: English , Hindi