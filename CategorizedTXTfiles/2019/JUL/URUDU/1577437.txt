      وزارت خزانہ

      درج شدہ تمام سرکاری سیکٹر کی کمپنیوں (پی ایس یو) کے لئے 25 فیصد کے سرکاری حصص کے ضابطوں کو پورا کرنے کے لئے تمام ضروری اقدامات کئے جائیں گے
      
      حکومت بیرونی بازاروں میں ادھار لینے کے مجموعی پروگرام کے اپنے حصے کو بڑھانا شروع کرے گی
      بینائی سے محروم افراد کے ذریعے آسانی سے پہچانے جانے والے ایک، دو، پانچ، دس اور بیس روپے کے سکوں کو جلد ہی عوامی استعمال کے لئے دستیاب کرایا جائے گا
      Posted On: 05 JUL 2019 2:07PM by PIB Delhi


    سرکاری سیکٹر کی کمپنیوں (پی ایس یو) کی عوامی ملکیت کو بہتر بنانے اور درج شدہ سرکاری سیکٹر کی کمپنیوں (پی ایس یو) کو تجارتی سطح پر اور بازار میں اچھی طرح پیش کرنے کے لئے حکومت کی درج شدہ تمام سرکاری سیکٹر کی کمپنیوں (پی ایس یو) کے لئے 25 فیصد کے سرکاری حصص کے ضابطوں کو پورا کرنے کے لئے تمام ضروری اقدامات کرنے کی تجویز ہے۔ اسی طرح سے حکومت کی تجویز ہے کہ سرکاری سیکٹر کی کمپنیوں، جو کہ ابھرتے ہوئے بازار عدد اعشاریہ کا حصہ ہیں، کے لئے بیرونی حصص کی حدوں کو بڑھایا جائے۔ یہ بات خزانہ اور کارپوریٹ امور کی مرکزی وزیر محترمہ نرملا سیتا رمن نے آج پارلیمنٹ میں مرکزی بجٹ 2019-20 پیش کرتے ہوئے کہی۔


    محترمہ نرملا سیتا رمن نے مطلع کیا کہ بینائی سے محروم افراد کے ذریعے پہچانے جانے والے ایک، دو، پانچ، دس اور بیس روپے کے سکوں پر مشتمل نئی سیریز کو گزشتہ 7 مارچ 2019 کو وزیر اعظم جناب نریندر مودی کے ذریعہ جاری کیا گیا تھا۔ ان نئے سکوں کو جلد ہی عوامی استعمال کے لئے دستیاب کرادیا جائے گا۔


    مجموعی گھریلو پیداوار (جی ڈی پی) کے سلسلے میں بھارت کے خودمختار بیرونی قرضے، عالمی پیمانے پر مماثل قرضوں کے مقابلے میں سب سے کم ہیں۔ یعنی ان میں کم سے کم 5 فیصد کی تخفیف موجود ہے۔ حکومت بیرونی کرنسیوں میں بیرونی بازاروں میں ادھار لینے کے مجموعی پروگرام کے اپنے حصے کو بڑھانا شروع کرے گی۔ اس سے گھریلو بازار میں سرکاری تمسکات کے لئے مانگ کی صورتحال میں سودمند اثرات پیدا ہوں گے۔ یہ بات مرکزی وزیر خزانہ محترمہ نرملا سیتا رمن نے آج پارلیمنٹ میں مرکزی بجٹ 2019-20 پیش کرتے ہوئے کہی۔


    **************


    م ن۔ م ع۔ م ر۔


    U-2836

    
    
    (Release ID: 1577437) Visitor Counter : 13