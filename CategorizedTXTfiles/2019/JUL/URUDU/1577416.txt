      وزارت خزانہ

      حکومت ہندوستان کی ترقی کی کہانی میں خواتین کے کردار کی حوصلہ افزائی کرے گی اور اس کے لئے سہولت بہم پہنچائے گی
      
      خواتین کے خود امدادی گروپوں سے متعلق سود میں کمی کے پروگرام کی توسیع سبھی اضلاع تک کی جائے گی
      
      خواتین خود امدادی گروپوں کی ہر توثیق شدہ ایسے رکن کو جن کے پاس جن دھن بینک کھاتہ ہے، کو پانچ ہزار روپے کے اوور ڈرافٹ کی سہولت ملے گی
      
      ہر خود امدادی گروپ کی ایک خاتون مدرا اسکیم کے تحت ایک لاکھ روپے تک کے قرض کی اہل ہوگی
      Posted On: 05 JUL 2019 1:49PM by PIB Delhi


    نئی دہلی، 5 جولائی 2019، حکومت ملک کی ترقی کی کہانی میں خواتین کے رول کی حوصلہ افزائی کرنے اور اس کے لئے انہیں سہولت بہم پہنچانے کی متمنی ہے۔ خزانہ اور کارپوریٹ امور کی مرکزی وزیر محترمہ نرملا سیتا رمن نے پارلیمنٹ میں آج 20۔2019 کا مرکزی بجٹ پیش کرتے ہوئے کہا کہ ہندوستان کی ترقی بالخصوص دیہی معیشت میں خواتین کا رول ایک بہت ہی دلچسپ کہانی ہے۔ وزیر خزانہ نے حکومت اور نجی حصص داروں پر مشتمل ایک وسیع البنیاد کمیٹی تشکیل دینے کی تجویز رکھی تاکہ اس سمت میں آگےے بڑھنے کے لئے امکانات و کارروائیوں کا جائزہ لیا جاسکے اور اس کے بارے میں مشورہ دیا جاسکے۔ محترمہ نرملا سیتا رمن نے کہا کہ بجٹ کے صنفی تجزیئے کا مقصد بجٹ میں مختص کی جانے والی رقوم کو ایک صنفی چشمے سے دیکھنا ہے اور یہ کام ایک دہائی سے زیادہ مدت سے ہورہا ہے۔


    وزیر خزانہ نے کہا کہ ہندوستان اپنی ترقی کی کہانی میں خواتین کی وسیع تر حصے داری سے ترقی کرسکتا ہے۔ موصوفہ نے سوامی رام کرشن کو تحریر کئے گئے سوامی وویکانند کے خط کا حوالہ دیتے ہوئے کہا کہ دنیا کی فلاح و بہود کے کوئی امکانات نہیں ہیں جبکہ تک کہ خواتین کی حالت میں بہتری نہ آئے۔ کسی پرندے کے لئے ایک پنکھ سے اڑنا ممکن نہیں ہے۔


    خواتین خود امدادی گروپ


    وزیر خزانہ نے تجویز رکھی کہ خواتین خود امدادی گروپوں کی ہر توثیق شدہ رکن جن کے پاس جن دھن بینک کھاتہ ہے، کوپانچ ہزار روپے کے اوور ڈرافٹ کی سہولت ملے گی ۔ انہوں نے خواتین کے خود امدادی گروپوں سے متعلق سود میں کمی کے پروگرام کی توسیع سبھی اضلاع تک کئے جانے کی تجویز رکھی۔


    ہر خود امدادی گروپ کی ایک خاتون مدرا اسکیم کے تحت ایک لاکھ روپے تک کے قرض کی اہل ہوگی ۔ وزیر خزانہ نے کہا کہ حکومت نے مدرا، اسٹینڈ اپ انڈیا اور خود امدادی گروپ (ایس ایچ جی) تحریک جیسی متعدد اسکیموں کے ذریعہ خواتین صنعت کاروں کو تعاون دیا ہے اور ان کی حوصلہ افزائی کی ہے۔


    **************


    م ن۔ م م۔ ن ا


    U-2835

    
    
    (Release ID: 1577416) Visitor Counter : 13