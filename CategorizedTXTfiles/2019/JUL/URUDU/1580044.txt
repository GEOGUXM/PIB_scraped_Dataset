      وزارت سیاحت

      12کلسٹرز میں 17 مقامات کو علامتی سیاحتی مقامات کی
      شکل دی جارہی ہے: جناب پرہلاد سنگھ پٹیل
      
      Posted On: 23 JUL 2019 6:29PM by PIB Delhi


    ثقافت اور سیاحت کے وزیر مملکت (آزادانہ چارج) جناب پرہلاد سنگھ پٹیل نے لوک سبھا میں ایک سوال کے جواب میں بتایا کہ سیاحت کی وزارت نے ملک میں 12 کلسٹرز میں 17 مقامات کی علامتی سیاحتی مقامات کے طور پر نشاندہی کی ہے،جن کے نام ہیں اترپردیش میں تاج محل اور فتح پور سیکری، مہاراشٹر میں اجنتا اور ایلورا،دلی میں ہمایوں کا مقبرہ، لال قلعہ اور قطب مینار، گوا میں کولوا، راجستھان میں عامر کا قلعہ، گجرات میں سومناتھ اور دھولاویرا، مدھیہ پردیش میں کھجوراہو، کرناٹک میں ہمپی، تمل ناڈو میں مہابلی پورم، آسام میں قاضی رنگا، کیرالہ میں کمارا کوم اور بہار میں مہابودھی مندر۔


    وزارت مرکزی وزارتوں، ریاستی حکومتوں اور مقامی اداروں کے ساتھ مل کر مندرجہ ذیل مقامات کو مجموعی اعتبار سے نئی شکل دے گی، جس میں نجی سرمایہ اکٹھا کرکے ان جگہوں کو مربوط کیے جانے،ان مقامات پر سیاحوں کے لیے بہتر سہولیات فراہم کرنے، ہنرمندی کو فروغ دینے ، مقامی لوگوں کو شامل کرنے، فروغ اور برانڈنگ کرنے پر توجہ دی جائے گی۔


    ۔۔۔۔۔۔۔۔۔۔۔


    م ن ۔ ا س۔ ت ع۔


    U-33 6 9


    
    

    
    (Release ID: 1580044) Visitor Counter : 4
    
    
      Read this release in: English , Bengali