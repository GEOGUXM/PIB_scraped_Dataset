      زراعت اور کاشتکاروں کی فلاح و بہبود کی وزارت

      سب سے پہلا انڈیا انٹرنیشنل کوآپریٹوز ٹریڈ فئیر (آئی آئی سی ٹی ایف ) –امدادباہمی اداروں کےکسانوں ،دستکاروں اور دیگر ارکان کو براہ راست عالمی تجارتی منظر تک پیش کرنے کا ایک بے مثال اقدام
      
      یہ تجارتی میلہ نئی دہلی کے پرگتی میدان میں 11سے 13 اکتوبر 2019 تک منعقدہوگا

      Posted On: 01 JUL 2019 12:29PM by PIB Delhi

    


    نئیدہلی یکم جولائی ۔زرعی برآمدات کی پالیسی 2018 سے مطابقت رکھتے ہوئے جس کا مقصد زرعی برآمدات کو دوگنا کرنا اور بھارتی کسانوں اور زرعی مصنوعات کو عالمی تنظیموں کے ساتھ جوڑنا ہے ، پہلا انڈیا انٹرنیشنل کوآپریٹوز ٹریڈ فئیر (آئی آئی سی ٹی ایف ) نئی دہلی کے پرگتی میدان میں 11سے 13 اکتوبر 2019 تک لگایا جائے گا۔یہ میلہ این سی ڈی سی کے رہنمائی میں ایک بین الاقوامی تنظیم ( این ای ڈی اے سی ) ، تین وزارتوں ، چار ریاستوں اور اعلیٰ سطح کی متعدد امداد باہمی تنظیموں کے تعاون سے لگایا جارہا ہے ۔


    امید ہے کہ اس تین روزہ میلے میں بڑی تعداد میں بھارت کے امداد باہمی ادارے اور بین الاقوامی امدا د باہمی تنظیمیں شرکت کریں گی۔بین الاقوامی خریداروں کا تعلق امداد باہمی ، کارپوریٹ ، نجی اور سرکاری اداروں سے ہوسکتا ہے تاہم آئی آئی سی ٹی ایف میں وہ نمائش کا ر / خریدار اور دوکاندار بھی شرکت کریں گے ، جن کی خاص توجہ زراعت اور متعلقہ شعبوں جیسے سیکٹروں سے متعلق امداد باہمی تک کی تجارت پر ہے۔ان میں ڈیری ، اشیا ، برآمدات ، ٹکنالوجی ، آب وہوا ، اسمارٹ زراعت ، ڈبہ بندی ، پیکجنگ ،اسٹوریج ، مشینری ،برانڈ کےفروغ ، مارکیٹنگ ، امدادباہمی بینکاری ، زرعی ٹکنالوجی ،سائبر سکیورٹی ، مویشی پروری ، ماہی پروری ، ہینڈ لوم ، دستکاری ، ٹیکسٹائلز ،صارفین کی اشیا ،خردہ فروشی ، مہمان نوازی ،انشورنس ،مالیات ،قرضے ،صحت کی دیکھ بھال اور خواتین گروپوں نیز صلاحیت سازی کے گروپوں کی طرف سے تیار کردہ اشیا شامل ہوں گی۔


    اس تجارتی میلے کا مقصد بھارت کے اندر اور بیرون ملک امداد دباہمی سے امداد باہمی تک کی تجارت کو فروغ دینا ہے،جس سے دیہی اور زرعی خوشحالی میں اضافہ ہو ۔ میلے کے دوران کانفرنسیں ہوں گی ، نمائشیں لگائی جائیں گی ۔ روبہ رو میٹنگیں ہوں گی۔اشیا کی فروخت کوفروغ دینے ، مارکیٹنگ اورکاروباری اداروں کی طرف سے اپنی مصنوعات کی نمائش کرنے ، نیٹ ورکنگ اور پالیسی کی تشہیر کرنے جیسی کارروائیاں عمل میں لائی جائیں گی۔اس سے تجارتی میلے میں شرکت کرنے والوں کو یہ نادر موقع فراہم ہوگا کہ وہ بھارت اور بیرون ملک کی امداد باہمی تنظیموں کے ساتھ تال میل پیدا کریں اور کاروباری امکانات تلاش کریں ۔


    اس تجارتی میلے کے ذریعہ بھارت اور بیرون ملک کے تجارتی اور کاروباری گھرانوں کو یہ موقع ملے گا کہ وہ اتحاد قائم کریں ، کاروباری نیٹ ورکنگ میں حصہ لیں اور اس سے بھی زیادہ یہ کہ بڑی تعداد میں اشیا تیار کرنے والوں اور خدمات فراہم کرنے والوں کے ساتھ رابطہ قائم کریں ۔آئی آئی سی ٹی ایف کے بارے میں مزید تفصیلات ویب سائٹ : www.iictf.in یا www.ictf.co.in . پر ملاحظہ کی جاسکتی ہیں۔ میلے کے بارے میں آن لائن رجسٹریشن بھی ویب سائٹ کے ذریعہ کرایا جاسکتا ہے ۔


    امدادباہمی سیکٹر کوزرعی برآمدات 2022 تک موجودہ 30 ارب امریکی ڈالرسے دوگنا کرکے 60 ارب امریکی ڈالر کرنے میں ایک اہم رول ادا کرنا ہے ۔ جیسا کہ زرعی برآمدات کی پالیسی میں کہا گیا ہے ۔اس مقصدکےحصول کے لئے حال ہی میں این سی ڈی سی میں ایک کوآپریٹوسیکٹر ایکسپورٹس پروموشن فورم قائم کیا گیا ہے۔ اندازہ ہے کہ بھارتی کسانوں کی 94 فیصد تعداد کم سے کم ایک امداد باہمی ادارے کی ممبر ہے۔ امدا د باہمی اداروں کی طرف سے برآمدات کو فروغ دینے کے مقصد سے آئی آئی سی ٹی ایف ایک بڑے پلیٹ فارم کے طور پر کام کرے گا،جس سے اس کے ممبروں کو براہ راست فائدہ ہوگا ، جو عام طور پر کسان ،دستکار، خواتین اوردرج فہرست ذاتوں /قبیلوں سے تعلق رکھتے ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج ۔رم


    U-2713

    
    
    (Release ID: 1576440) Visitor Counter : 10
    
    
      Read this release in: English , Hindi , Marathi