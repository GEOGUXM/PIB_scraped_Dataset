      صحت اور خاندانی بہبود کی وزارت

      حیض سے متعلق حفظانِ صحت کے تئیں بیداری
      Posted On: 09 JUL 2019 3:59PM by PIB Delhi


    نئی دہلی،09؍جولائی۔ وزیر مملکت (صحت و کنبہ بہبود)جناب اشونی کمار چوبے نے آج راجیہ سبھا میں ایک تحریری جواب میں بتایا ہے کہ حکومت ہند ریاستوں ؍ مرکز کے زیر انتظام علاقوں کو نوخیز لڑکیوں (10سے19برس کی عمرکے درمیان کی لڑکیوں)کے لئے حیض سے متعلق حفظانِ صحت اسکیم نافذ کرنے میں اپنی جانب سے مدد فراہم کر رہی ہے اور یہ امداد ان ریاستوں اور مرکز کے زیر انتظام علاقوں کی جانب سے موصول ہونے والے نفاذ کے منصوبوں میں شامل تجاویز کے مطابق فراہم کی جاتی ہے۔ یہ اسکیم درج ذیل امور پر احاطہ کرتی ہے:

      * نوخیز لڑکیوں میں حیض سے متعلق حفظانِ صحت کے تئیں بیداری پیداکرنا اور اس میں اضافہ کرنا۔
      * نوخیز لڑکیوں کے ذریعے جو بنیادی طور پر دیہی علاقوں میں سکونت پذیر ہیں، اعلیٰ کوالٹی کے حامل سنیٹری نیپکینوں کے استعمال تک رسائی میں بہتری لانا۔
      * ماحولیات کے لحاظ سے سازگار طریقےسے سینٹری نیپکینوں کومحفوظ طریقےسے ٹھکانےلگانے کے عمل کو یقینی بنانا۔
      * آشا کو سرمایہ فراہم کرنا تاکہ وہ نوخیز لڑکیوں کے ساتھ ماہانہ میٹنگوں کا اہتمام کرسکیں، جہاں حیض سے متعلق حفظانِ صحت کے موضوع پر باقاعدہ تبادلۂ خیالات اور جانکاریوں کا تبادلہ ہوسکے۔

    بڑی تعداد میں آئی ای سی میٹریئل اچھی حیض سے متعلق صحت برقرار رکھنے کے لئے وضع کیا گیا ہے، جس میں نوخیز لڑکیوں میں اس کے تئیں بیداری پیدا کرنے پر خاصا زور دیا گیا ہے اور انہیں یہ بتایا جاتا ہے کہ وہ کس طریقے سے حفظانِ صحت کے تقاضوں کے مطابق حیض سے نمٹنے کے طریقے اپنا سکتی ہیں، ان میں آڈیو، ویڈیو اور پڑھنے کا مواد بھی شامل ہے۔ آشا کارکنان کو بھی جاب-ایڈس فراہم کرائے جاتے ہیں۔ اس کے ساتھ ساتھ فیلڈ کی سطح پر کام کرنے والے دیگر کارکنان کو بھی ضروری سازوسامان فراہم کرائے جاتے ہیں تاکہ وہ نوخیز لڑکیوں سے گفت و شنید کر سکیں۔


    مذکورہ اسکیم کے تحت سینٹری نیپکین مفت تقسیم کرنے کی کوئی تجویز نہیں ہے۔ نوخیز لڑکیوں کو آشا کے توسط سے رعایتی شرحوں پر یعنی سبسڈی والے سینٹری نیپکن فراہم کرائے جاتے ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ۔ک ا


    U- 2971

    
    
    (Release ID: 1577988) Visitor Counter : 7
    
    
      Read this release in: English , Bengali
    
    
    

*