      ایٹمی توانائی کا محکمہ

      ہسپتالوں میں اسکین مشینوں کا رجسٹریشن
      Posted On: 10 JUL 2019 4:58PM by PIB Delhi


    نئی دہلی 11 جولائی ۔وزیرمملکت (آزادانہ چارج ) برائے ترقی شمال مشرقی خطہ (ڈونر )، وزیراعظم کے دفتر ، عملہ ، عوامی شکایات اور پنشن ، ایٹمی توانائی اور فلاحی امور کےوزیر مملکت ڈاکٹر جتیندر سنگھ نے آج لوک سبھا ایک سوال کے تحریری جواب میں بتایا کہ ایٹمی توانائی ریگولیٹری بورڈ ( اے ای آر بی ) تابکاری سلامتی کے نظریہ سے ایکسرے سہولتو ں کے لئے لائسنس / رجسٹریشن جاری کرنے والی ریگولیٹری اتھارٹی کے طور پر کام کرتا ہے۔ اے ای آر بی کو اس امر کی آگہی ہے کہ لگاتار عمل میں لائی جانے والی ضابطہ جاتی کوششوں کے باوجود ایسے ایکسرے مراکز موجود ہوسکتے ہیں جو ایکسرے یونٹوں کا استعمال اے آر بی سے لازمی منظوری حاصل کئے بغیر کررہے ہوں ۔ فی الحال 69030 تشخیصی ایکسرے سازوسامان اور مشینیں اے ای آر بی کے ذریعہ آن لائن نظام کے توسط سے لائسنس یافتہ ہیں ۔ یعنی جون 2019 تک اتنی اکائیوں نے تابکاری ایپلی کیشن سے متعلق ای - لائسنسنگ ( ای - ایل او آر اے ) حاصل کررکھی ہیں ۔


    اے ای آر بی لگاتار اس امر کی ضابطہ جاتی کوششوں میں مشغول ہے کہ ملک میں تمام تر ایکسرے سازوسامان کو ریکولیٹری کوششوں یعنی اپنے ضابطہ جاتی دائرے میں لاسکے اور اس کے لئے وزارت صحت ، ریاستوں / مرکز کےزیر انتظام علاقوں کے ساتھ تال میل بناکر متعلقہ ضلعی قانون نفاذ حکام اور ضلعی صحتی حکام کےتوسط سے بیداری پھیلائی جارہی ہے ۔ بیداری پھیلانے کے اس کام میں اے ای آر بی کے علاقائی ریگولیٹری مراکز بھی مصروف عمل ہیں۔


    اے ای آربی صرف انہی سازوساما ن کے لئے لائسنس جاری کرتا ہے جنہوں نے اے آر بی سے ٹائپ (ڈیزائن ) منظوری حاصل کی ہو۔ ٹائپ منظوری عمل کے تحت ایکسرے کی مشین کے ہرماڈل کی جائے موقع جانچ پڑتا ل کی جاتی ہے اور مریضوں نیز تابکار کارکنان کو تابکاری کے لحاظ تحفظ دینے کے لئے اِن - بلٹ ڈیزائن پر ہی زور دیا جاتا ہے ۔ اپنے آن لائن رجسٹریشن کے عمل کے تحت ، پہلے مرحلے میں ، اے ای آر بی قانونی دستاویزات کے ذریعہ متعلقہ ادارے کے کوائف کی پڑتال کرتا ہے ۔ ان میں پین کارڈ اورریاست / مقامی حکام سے حاصل کی گئی سند وغیرہ شامل ہیں۔


    اے ای آر بی نے پہلے ہی ضابطہ جاتی ضروریات پر خاطر خواہ طور پر نظر ثانی کی ہے اور انہیں اے ای آر بی سلامتی ضابطے اے ای آر بی/آر ایف - ایم ای ڈی / ایس سی 3 (نظرثانی سلسلہ نمبر 2) 2016 میں شامل کیا ہے ۔اسی کی بنیاد پر ای – ایل او آر اے آن لائن نظام کے تحت رجسٹریشن کا سلسلہ شروع کیا گیا تھا۔ اے ای آر بی لگاتار پیمانے پر شراکت داروں ، بین الاقوامی ضروریات وغیرہ کی روشنی میں حاصل ہونے والے ردعمل کی بنیاد پر اپنے ضابطہ جاتی میکانزم پر نظرثانی کرتا ہے ۔ یعنی لائسنس جاری کرنے سے پہلے ان امور پر نظر ڈالتا ہے اور اپنے لائسنسنگ کے عمل کو تابکاری کی سلامتی کے تقاضوں کے عین مطابق کسی طرح کے سمجھوتے کے بغیر نظرثانی کے تحت لاتا ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ رم


    U-3028

    
    
    (Release ID: 1578316) Visitor Counter : 2
    
    
      Read this release in: English