      کامرس اور صنعت کی وزارتہ

      تجارتی برادری کو پنشن کی سہولت
      Posted On: 03 JUL 2019 5:07PM by PIB Delhi


    نئیدہلی 04 جولائی ۔کامرس اور تجارت کے وزیر جناب پیوش گوئل نے لو ک سبھا میں ایک سوال کے تحریری جواب میں بتایا کہ خردہ تجارت بھارت کی اقتصادی ترقی میں خاص اہمیت کی حامل ہے ۔2019 کے انڈین برانڈ اکوٹی فاؤنڈیشن (آئی بی ای ایف ) کے تجزیہ کے مطابق ملک کی مجموعی گھریلو پیدا وار ( جی ڈی پی ) میں خردہ صنعت کا حصہ 10فیصداورروز گار کے معاملے تقریباََ 8فیصد رہا۔ یہ محنت مزدوری والے دیگر شعبو ں سے بہت زیادہ منسلک ہے ۔ان شعبوں میں زراعت ، خوراک اورمشروبا ت ، ٹیکسٹائل ،تعمیرات ، ریئل اسٹیٹ اور لاجسٹکس وغیرہ شامل ہیں ۔ اس کے علاوہ یہ شعبہ دیگر متعلقہ سیکٹروں میں روزگار کے مواقع پیدا کرتا ہے ، جن میں گودام لاجسٹکس اور پیکجنگ وغیرہ شامل ہیں۔


    حکومت نے دوکانداروں / خردہ تاجروں اور اپنا روزگار چلانے والے افراد کے لئے پنشن اسکیم کی منظوری دی ہے ۔ اس کے تحت 18سے 40سال عمر کے گروپ کے لوگوں کو جو اس اسکیم میں شامل ہوں گے ، تین ہزار روپے ماہانہ کی کم از کم پنشن دی جائے گی۔ یہ رضاکارانہ اور مرکزی سیکٹر کے چندے پر مبنی اسکیم ہے ۔ اس اسکیم کی خصوصیات مندرجہ ذیل ہیں:

     1. 18سے 40سال کی عمر کے تمام دوکاندار / خردہ تاجر /اپنا روزگار چلانے والے افراد اس کے ممبر ہونے کے مجاز ہیں۔لیکن انہیں اپنے بارے میں تفصیل مہیا کرنی ہوگی۔
     2. کوئی بھی دوکاندار / خردہ تاجر / اپنا روزگار چلانے والا شخص اگر جی ایس ٹی این میں اندراج کراتا ہے تو اس کی (مرد ہو یاعورت) فرم کا سالانہ کاروبار 1.5 کروڑ روپے سے زیادہ نہیں ہونا چاہئے ۔
     3. اسے انکم ٹیکس ادا کرنے والا نہیں ہونا چاہئے ۔
     4. ایساشخص ای پی ایف او / ای ایس آئی سی / این پی ایس / پی ایم ایس وائی ایم کا ممبر نہیں ہونا چاہئے ۔
     5. مرکزی حکومت بھی اس میں اتنی ہی رقم جمع کرے جتنی اس کا ممبر بننے والا ادا کرے گا۔

    ۰۰۰۰۰۰۰۰۰۰۰۰۰۰۰۰۰۰۰۰۰


    U-2 829

    
    
    (Release ID: 1577144) Visitor Counter : 3
    
    
      Read this release in: English
    
    
    

5.