      وزارت آیوش

      آیوش کا ڈیجیٹائزیشن
      Posted On: 19 JUL 2019 3:04PM by PIB Delhi


    نئی دہلی، 19 جولائی 2019 ، تمام سطح پر آیوش صحت خدمات کی ڈیلیوری کو ڈیجیٹل بنانے کے لئے آیوش کی وزارت نے آیوش گرڈ پروجیکٹ کا تصور پیش کیا ہے۔


    آیوش گرڈ پروجیکٹ،مکمل آیوش سیکٹر کے لئے انفارمیشن ٹیکنالوجی (آئی ٹی) پر مبنی مجوزہ نہایت اہم پروجیکٹ ہے۔ یہ آیوروید، یوگا، قدرتی طریقہ علاج، یونانی، سدھا، سوا رکپا اور ہیومیوپیتھی پر مشتمل صحت خدمات اور نظام ادویہ پر محیط ہے۔آیوش گرڈ ایک ہمہ گیر ڈیجیٹل ماحولی نظام ہے جس سے تحقیق، تعلیم، اسکیموں اور متعدد صحت پروگراموں، تمام سطح پر صحت خدمات کی ڈیلیوری کے شعبےمیں آیوش سیکٹر کی ہمہ جہت ترقی کے لئے راہ ہموار ہوگی۔


    اس کا مقصد آیوش سیکٹرمیں بنیادی، پائیدار اور مکمل تبدیلی کے لئے لوگوں کا نیٹ ورک، معلومات اور ٹیکنالوجی تیار کرنا ،نیز جامع صحت خدمات کی ضرورتوں( مثلاً قابل علاج، امتناعی اور صحت کو فروغ دینے جیسے امور) کو پورا کرنے میں کلیدی رول ادا کرنا ہے۔علاوہ ازیں ہندوستانی شہریوں کو سماجی اور اقتصادی سطح پر خوشحال بنانا اور اس کے فوائد کو دنیا کی پوری آبادی تک پہنچاناہے۔


    اس کا مقصد آیوش کے تمام کلیدی شعبوںمثلاً صحت خدمات کی ڈیلیوری، صلاحیت سازی، تحقیق و ترقی، آیوش دواؤں کے ضابطوں کاعمل اور تعلیم پر مشتمل آیوش کے تمام شعبوں کے لئے ایک متحرک اطلاعاتی اور مواصلاتی ٹیکنالوجی (آئی سی ٹی) پر مبنی نیٹ ورک تیار کرنا اور تمام شعبوں کو باہم مربوط کرنا ہے۔یہ آیوش کے تمام شراکت داروں کے لئے سود مند اور موثر گورننس کے لئے بھی مددگار ثابت ہوگا۔ترقی کی حکمت عملی قومی و بین الاقوامی پالیسیوں کے لحاظ سے اورحفظان صحت کی ضرورتوں کے عین مطابق ہوگی۔


    آیوش گرڈ پروجیکٹ کے اہم اجزاء درج ذیل ہیں:

      * صحت خدمات
      * تعلیم
      * تحقیق
      * مرکزی سیکٹر اور مرکزی امداد یافتہ اسکیمیں
      * تربیت
      * شہریوں پر مرکوز خدمات
      * دواؤں کی لائسنس کے لئے پورٹل
      * میڈیا آؤٹ رچ

    صحت ایک ریاستی معاملہ ہے اور متعلقہ ریاستی حکومت سرکاری صحت ڈیلیوری نظام بشمول آیوش نظام ادویہ کو مزید بہتر بنانے کے لئے متعدد اقدامات کرتی ہے۔مرکزی سطح پر آیوش کی وزارت بھی متعدد شعبوں مثلاً آیوش کی تعلیم، آیوش کی تحقیق، مرکزی سطح کے اداروں کا قیام اور ان اداروںمیں کام کاج ، دواؤں کے ضابطوں کے لئے رہنماخطوط تیار کرنے، آیوش ڈیجیٹائزیشن کے لئے معیار قائم کرنے اور متعلقہ سرگرمیوں میں بین الاقوامی شراکت داری قائم کرنے جیسے امورمیں بہترین کام کرکے اس مقصد کو حاصل کرنے کے لئے متعدد اقدامات کرتی ہے۔مزید برآں آیوش کی وزارت نے 5 نومبر 2018 کو آیوش ہیلتھ مینجمنٹ انفارمیشن سسٹم(اے۔ ایچ ایم آئی ایس) کے نام سے ایک پرائیویٹ پروجیکٹ کا آغاز کیا۔ آج کی تاریخ میں وزارت کے تحت 82 صحت سہولتی مراکز(این آئی اور آر سی)اے۔ ایچ ایم آئی ایس کے دستیاب ماڈیول کا استعمال کررہےہیں۔آیوش کی وزارت نے اے۔ ایچ ایم آئی ایس کے اندر تربیتی پروگراموں کا بھی آغاز کیا ہے۔ علاوہ ازیں سی ۔ ڈی اے سی ، پونے کے اشتراک وتعاون سے آیوش نظام ادویہ میں صحت خدمات کی ڈیلیوری کے نظام کو بہتر بنانے ،نیز حفظان صحت کے شعبوں میں ڈیجٹیل ٹیکنالوجی کے استعمال میں آیوش ڈاکٹروں اور آیوش پیشہ ور افراد کی صلاحیت سازی کے لئے ایک آئی ٹی کورس کا بھی آغاز کیا گیا ہے۔


    آیوش کے وزیرمملکت (آزدانہ چارج) جناب شری پد ایسو نائک نے آج لوک سبھا میں ایک سوال کے تحریری جواب میں یہ اطلاع فراہم کی۔


    ۔۔۔۔۔۔۔۔۔۔۔


    U- 3269


    

    
    (Release ID: 1579513) Visitor Counter : 7
    
    
      Read this release in: English
    
    
    

*