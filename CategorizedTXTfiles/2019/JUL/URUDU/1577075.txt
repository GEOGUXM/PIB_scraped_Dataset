      وزارت خزانہ

      اعلی اوسط آمدنی والے گروپ میں شمولیت کے لئے ہندوستان کو اپنی حقیقی فی کس مجموعی گھریلو پیداوار کو 5 ہزار امریکی ڈالر فی کس تک بڑھانے کے لئے اپنی فی کس توانائی کی کھپت میں کم از کم 2.5 گنا اضافہ کرنے کی ضرورت ہے
      
      ہندوستان میں18۔2017 میں توانائی کی کفایت شعاری کے پروگرام سے 50 ہزار کروڑ روپے سے بھی زیادہ کی لاگت کی بچت ہوئی ہے اور کاربن ڈائی آکسائڈ کے اخراج میں تقریباً 108.28 ملین ٹن کی کمی آئی ہے
      
      Posted On: 04 JUL 2019 12:49PM by PIB Delhi


    نئی دہلی، 4 جولائی 2019، خزانے اور کارپوریٹ امور کی مرکزی وزیر محترمہ نرملا سیتا رمن نے آج پارلیمنٹ میں اقتصادی جائزہ 19۔2018 پیش کیا۔ اقتصادی جائز ے میں کہا گیا ہے کہ ‘‘ہندوستان کو، جہاں پر کہ عالمی اوسط کی تقریباً ایک تہائی فی کس توانائی کی کھپت ہوتی ہے، کو اعلی اوسط آمدنی والے گروپ میں شامل ہونے کے لئے، 2010 قیمتوں میں 5 ہزار امریکی ڈالر فی کس تک اپنی حقیقی فی کس مجموعی گھریلو پیداوار میں اضافے کے لئے اپنی فی کس توانائی کی کھپت میں کم از کم 2.5 گنا اضافہ کرنا ہوگا’’۔ اس میں مزید کہا گیا ہے کہ ‘‘ اگر ہندوستان کو0.8 کی ایچ ڈی آئی سطح تک پہنچنا ہے تو اسے اپنی فی کس توانائی کی کھپت میں 4 گنا اضافہ کرنا ہوگا’’۔جائزے میں کہا گیا ہے کہ اس کے لئے بہت زیادہ وسائل کی ضرورت ہوگی، جن میں وقت کے ساتھ ساتھ اضافہ کرنا ہوگا۔


    جائزے میں مزید کہا گیا ہے کہ ہندوستان میں دنیا کی کل آبادی کی تقریباً 18 فیصد آبادی رہتی ہے، اس کے باوجود وہ دنیا کی بنیادی توانائی کا محض تقریباً 6 فیصد تک ہی استعمال کرتا ہے۔ 1.8 ٹن مساوی تیل (ٹی او ای) کے عالمی فی کس اوسط کے مقابلے میں ہندوستان کی فی کس توانائی کھپت 0.6 ٹن مساوی تیل ہے۔


    توانائی کی کھپت اور مختلف سماجی اشاریوں کے درمیان قریبی رابطے کا ذکر کرتےہوئے اقتصادی جائزے میں کہا گہا ہے کہ ‘‘توانائی کسی بھی معیشت کے ترقیاتی عمل کی بنیاد ہوتی ہے، حکومت پائیدار اور صاف ستھری توانائی کے وسائل تک رساعی کو یقینی بنانے کو ترجیح دیتی ہے’’۔ جائزہ اس نتیجے پر پہنچا ہے کہ ہندوستانی معیشت کا مستقبل اور خوشحالی اپنے تمام شہریوں کو سستی، قابل اعتماد اور پائیدار توانائی فراہم کرانے کی اس کی اہلیت پر منحصر ہے۔


    توانائی کی کفایت شعاری۔ ایک خوش کن صورتحال


    توانائی کی کفایت شعاری ایک ایسی حکمت عملی ہے جو توانائی کے وسائل کے بہتر استعمال کے ذریعہ ایک خوش کن صورتحال پیدا کرسکتی ہے۔ اس کا ذکر کرتے ہوئے اقتصادی جائزے میں کہا گیا ہے کہ ‘‘مستقبل کی پالیسی کی سمت کا تعین معیشت کے مختلف شعبوں میں توانائی کی بچت کے پروگراموں میں اضافہ کرنے اور زیادہ خوشحالی کے لئے ملک کے قدرتی وسائل کے بہتر استعمال کے لئے ٹکنالوجی کے سولیوشنز کی طرف ہونا چاہیے’’۔


    بی ای ای کے مطالعے کا حوالہ دیتے ہوئے ایک جائزے میں کہا گیا ہے کہ توانائی کی کفایت شعاری کے پروگرام کے نتیجے میں 18۔2017 میں مجموعی طور پر 53 ہزار کروڑ روپے (تقریباً) کی بچت ہوئی ہے اور اس سے کاربن ڈائی آکسائڈ کے اخراج میں 108.28 ملین ٹن کی کمی آئی ہے۔اس سلسلے میں بڑی حد تک تین بڑے پروگراموں – پرفارم اچیو اینڈ ٹریڈ (پی اے ٹی)، اجالا اور اسٹینڈرڈ اینڈ لیبلنگ پروگرام سے مدد ملی ہے۔


    جائزے میں مزید کہا گیا ہے کہ ہندوستان کی مجموعی گھریلو پیداوار کی توانائی کا پھیلاؤ ترقی یافتہ ملکوں کے مقابلے میں فی کس مجموعی گھریلو پیداوار کی کافی نچلی سطح تک پہنچنے لگا ہے۔ ہندوستان کا مجموعی گھریلو پیداوار کا بنیادی توانائی کا پھیلاؤ 1990 میں 0.0004 ٹی او ای سے سے کم ہوکر 2017 میں 0.0002 ہوگیا ہے۔


    ۔۔۔۔۔۔


    U-2793


    

    
    (Release ID: 1577075) Visitor Counter : 5