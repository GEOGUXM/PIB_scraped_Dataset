      وزارت خزانہ

      انکم ٹیکس ریٹرن بھرنے میں دشواریوں سے متعلق سوشل میڈیا میں غلط رپورٹوں کے بارے میں سینٹرل بورڈ آف ڈائرکٹ ٹیکسز کی وضاحت
      Posted On: 16 JUL 2019 9:01PM by PIB Delhi


    نئی دلّی، 16 جولائی/ سینٹرل بورڈ آف ڈائرکٹ ٹیکسز (سی بی ڈی ٹی) نے کہا ہے کہ یکم اپریل، 2019 یعنی کہ اسسمنٹ سال 2019-20 کے نوٹی فکیشن کے بعد سے آئی ٹی آر۔ 2 اور آئی ٹی آر۔ 3 سمیت انکم ٹیکس ریٹرن فارم داخل کرنے کے عمل میں کسی بھی طرح کی کوئی تبدیلی نہیں کی گئی ہے۔ سوشل میڈیا میں اس طرح کی رپورٹیں ہیں کہ 11 جولائی، 2019 کو آئی ٹی آر فارم میں بڑے پیمانے پر کی گئی تبدیلیوں کے باعث ٹیکس دہندگان آئی ٹی آر۔ 2 اور آئی ٹی آر۔ 3 داخل کرنے میں پریشانیوں کا سامنا کر رہے ہیں۔


    واضح کیا جاتا ہے کہ تمام قسم کے آئی ٹی آر فارم ای۔ فائل کے ذریعہ داخل کرنے کے لئے سافٹ ویئر یوٹی لٹی کافی عرصہ پہلے جاری کردی گئی تھی۔ آئی ٹی آر۔ 2 اور آئی ٹی آر۔ 3 داخل کرنے کے لئے سافٹ ویئر یوٹی لٹی بالتر تیب 02 مئی اور 10 مئی، 2019 کو ریلیز کر دی گئی تھی۔ تاہم سافٹ ویئر یوٹی لیٹی کو اپ ڈیٹ کرنا ایک فعال عمل ہے اور ریٹرن کی الیکٹرانک فائلنگ کرنے والے لوگوں کے تجربات اور ان سے موصولہ فیڈ بیک کی بنیاد پر مسلسل آسان بنایا جاتا رہتا ہے۔


    مزید واضح کیا جاتا ہے کہ یوٹی لٹی کو اپ ڈیٹ کرنے کی وجہ سے ٹیکس دہندگان کو ریٹرن داخل کرنے میں کوئی رکاوٹ در پیش نہیں آتی چونکہ ٹیکس دہندگان کو اس وقت دستیاب یوٹی لٹی استعمال کرنے کی اجازت ہوتی ہے۔ مثال کے طور پر تا حال زائد از 85 لاکھ ٹیکس دہندگان کو آئی ٹی آر۔ 1 کے تحت بتائی گئی یوٹی لٹی کو استعمال کرتے ہوئے ریٹرن داخل کرنی ہے، جو کہ بعد ازاں اپ ڈیٹ کی جانی ہے۔ لہٰذایہ تاثر غلط ہے کہ ٹیکس دہندگان ریٹرن فائل کرنے کے قابل نہیں ہیں جبکہ زائد از 1.38 کروڑ ٹیکس دہندگان فی حال پہلے ہی جاری کی گئی یوٹی لٹی کا استعمال کرتے ہوئے اپنی آئی ٹی آر فائل کر چکے ہیں۔ ٹیکس دہندگان کی سہولت کے پیش نظر یوٹی لٹی کو با قاعدہ اپ ڈیٹ کیا جا رہا ہے اور اس دوران گزشتہ یوٹی لٹی کا ورژن بھی استعمال کے لئے جاری رہے گا۔


    آئی ٹی آر فارم میں کسی بھی قسم کی کوئی تبدیلی نہیں کی گئی ہے البتہ ٹیکس دہندگان کی سہولت کے پیش نظر صرف یوٹی لٹی اپ ڈیٹ کی گئی ہے۔ لہٰذا یہ کہنا غلط ہے کہ آئی ٹی آر فارم۔ 2 اور آئی ٹی آر فارم۔ 3 میں تبدیلیاں کی گئی ہیں۔


    ۔۔۔۔۔۔


    U.3175

    
    
    (Release ID: 1579072) Visitor Counter : 2
    
    
      Read this release in: English , Hindi