      عملے، عوامی شکایات اور پنشن کی وزارت

      ای-حکمرانی پر 22ویں قومی کانفرنس2019، 8 اور9 اگست 2019 کو شیلانگ میں منعقد ہوگی
      Posted On: 30 JUL 2019 12:38PM by PIB Delhi


    نئی دہلی، 30 ؍جولائی،انتظامیہ میں اصلاحات اور عوامی شکایات کا محکمہ (ڈی اے آر پی جی) حکومت ہند کی الیکٹرانکس اور اطلاعاتی ٹیکنالوجی کی وزارت اور میگھالیہ کی ریاستی حکومت کے اشتراک سے 8 اور 9 اگست 2019 کو میگھالیہ کے شیلانگ میں ای-حکمرانی پر 22 ویں قومی کانفرنس 2019 کا انعقاد کرے گی۔ یہ پہلا موقع ہے جب یہ کانفرنس ملک کے شمال مشرقی خطے میں منعقد کی جارہی ہے۔ یہ کانفرنس شروع سے آخر تک ڈیجیٹل خدمات کی فراہمی کے لئے ای – حکمرانی کے پائیدار اقدامات کے ڈیزائننگ اور نفاذ کے مؤثر طریقوں کے بارے میں معلومات فراہم کرنے، مسائل کو حل کرنے ، خطرات میں کمی اور کامیابی کی منصوبہ بندی کے تجربات میں ساجھیداری کے لئے ایک پلیٹ فارم مہیا کرتی ہے۔ اس کا اعلان آج میگھالیہ سرکار کے چیف سکریٹری جناب وی سرینواس ، ڈی اے آر پی جی کے ایڈیشنل سکریٹری نے آج شیلانگ میں ایک پریس کانفرنس کے دوران یہ اعلان کیا۔ شیلانگ میں 22 ویں قومی ای- حکمرانی کانفرنس ڈی اے آر پی جی کے نئی حکومت میں 100 دن کے اقدامات کا ایک حصہ ہے۔


    اس کانفرنس کا موضوع ہے ’’ڈیجیٹل بھارت ؛ شاندار کارکردگی کے لئے کامیابی‘‘ کانفرنس کے دوران مکمل اجلاس میں پانچ ذیلی موضوعات پر تبادلہ خیال کیا جائے گا، جن میں انڈیا انٹرپرائز آرکیٹکچر ( آئی این ڈی ای اے) ، ڈیجیٹل بنیادی ڈھانچہ ، ایک ملک - ایک پلیٹ فارم ، پریکٹس کرنے والوں کے لئے ابھرتی ہوئی ٹیکنالوجی، سکریٹریٹ اصلاحات اور قومی ای – حکمرانی خدمات فراہمی کا تجزیہ شامل ہیں۔ اس کے علاوہ ذیلی موضوعات پر چار الگ الگ اجلاس منعقد ہوں گے جس میں صلاحیت سازی ، اختراعات کرنے والوں اور صنعت کے ساتھ تعلقات ، شروع سے آخر تک ڈیجیٹل خدمات اور ریاستی سرکاروں میں آئی ٹی اقدامات شامل ہیں۔


    22ویں قومی ای – حکمرانی کانفرنس میں 28 ریاستوں اور 8 مرکز کے زیر انتظام علاقوں نے اپنی شرکت کی تصدیق کردی ہے۔ کانفرنس میں 450 سے زیادہ مندوبین کے شرکت کرنے کی امید ہے۔ کانفرنس کے دوران ای- حکمرانی میں بھارت کی کامیابیوں کے ساتھ ساتھ ہال آف فیم ؍ فوٹو نمائش کا بھی انعقاد کیا جائے گا۔


    میگھالیہ کے چیف سکریٹری پی ایس تھنگ کھیو نے کہا ہے کہ 22 ویں قومی ای – حکمرانی کا افتتاح میگھالیہ کے وزیر اعلیٰ جناب کونراڈ کونگکل سنگما کریں گے جبکہ شمال مشرقی خطے کی ترقی کی وزارت میں وزیر مملکت (آزادانہ چارج) ، وزیراعظم کے دفتر ، عملے ، عوامی شکایات او رپنشن ، ایٹمی توانائی اور خلاء کے وزیر مملکت ڈاکٹر جتیندرسنگھ کریں گے۔ میگھالیہ حکومت کے اطلاعاتی ٹیکنالوجی ، مواصلات اور شہری امور کے محکمے کے وزیر جناب ہیملٹسن دوہلنگ بھی افتتاحی اجلاس سے خطاب کریں گے۔ انتظامیہ میں اصلاحات ، عوامی شکایات اور پنشن کے محکمے کے سکریٹری کے وی ایپن اور الیکٹرانکس اور اطلاعاتی ٹیکنالوجی کی وزارت کے سکریٹری اجے پرکاش ساہنی سمیت حکومت ہند کے سینئر سکریٹری کانفرنس میں شرکت کریں گے۔ بریک آؤٹ اجلاس میں 15 ریاستیں اپنے اپنے آئی ٹی اقدامات اور کامیابیوں کی تفصیلات پیش کریں گے۔


    ڈی اے آر پی جی کے ایڈیشنل سکریٹری جناب وی سرینواس نے کہا ہے کہ شیلا نگ میں 22 ویں قومی ای – حکمرانی کانفرنس خطے میں ای – حکمرانی کے اقدامات میں قابل قدر تیزی لائے گی اور شمال مشرقی خطے کے سول سرونٹس اور بڑے صنعت کاروں کو ای – حکمرانی میں اپنی کامیابیوں کو اجاگر کرنے اور خدمات کی فراہمی میں بہتری کو اجاگر کرنے کا موقع فراہم کرے گی۔


    ۔۔۔۔۔۔۔۔۔۔۔۔۔۔۔۔


    U- 3 502

    
    
    (Release ID: 1580737) Visitor Counter : 10
    
    
      Read this release in: English , Hindi , Marathi , Malayalam