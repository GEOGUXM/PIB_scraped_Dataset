      امور داخلہ کی وزارت

      مانسون 2019: این ڈی آر ایف کے ذریعے سیلاب زدہ علاقوں میں راحت اور بچاؤ کاری آپریشن
      
      ملک بھر میں 126 این ڈی آر ایف ٹیمیں تعینات کی گئی ہیں اور 14 ہزار سے زائد افراد کو محفوظ طریقے سے نکال لیا گیا ہے

      Posted On: 24 JUL 2019 8:27PM by PIB Delhi

    نئیدہلی۔ 24 ؍جولائی۔ملک بھر میں این ڈی آر ایف کے ذریعے سیلاب سے متاثرہ علاقوں میں راحت کاری آپریشن انجام دیے جارہے ہیں۔ این ڈی آر ایف کے کارکنان اپنی تباہ کاری انتظام ہنرمندی کا مظاہرہ کررہے ہیں اور اپنی صلاحیتوں کو بروئے کار لاتے ہوئے سیلاب زدگان کو بچا رہے ہیں۔


    این ڈی آر ایف کی مجموعی 126 از خود کفیل بچاؤ اور راحت کاری ٹیموں کو ملک بھر میں تعینات کیا گیا ہے تاکہ مانسون سیزن کے دوران وہ فوری طور پر حرکت میں آسکیں۔ اب تک این ڈی آر ایف نے 15 افراد کو بچایا ہے اور 14 ہزار سے زائد افراد اور 130 مویشیوں کو محفوظ طریقے سے سیلاب زدہ علاقوں سے باہر نکالا ہے اور 6220 افراد اور 795 مویشیوں کو طبی امداد فراہم کی ہیں۔


    این ڈی آر ایف کی جانب سے بچاؤ کاری کی فوری اور مخصوص آپریشن کے تحت بہار میں بتیا میں 6 افراد کو موضع سری رام پور بلاک ، گوناہا میں محفوظ طریقے سے دریائے پنڈائی کی طغیانی کی زد سے نکال لیا گیا۔ تعینات کی گئی این ڈی آر ایف ٹیموں نے فوری طور پر کارروائی کی اور تمام سیلاب میں پھنسے ہوئے لوگوں کو نکال کر محفوظ مقامات تک پہنچا دیا گیا ہے۔ ان ٹیموں نے این ڈی آر ایف کی کشتیوں پر 35 مویشیوں کو بھی محفوظ مقامات تک پہنچایا ہے۔


    اس کے علاوہ آج این ڈی آر ایف کی ٹیمیں آسام میں کوکراجھاڑ، بارپیٹا اور باکسا میں مصروف عمل ہیں اور انہوں نے 633 افراد کو محفوظ مقامات تک پہنچایا ہے۔ ٹیموں نے 487 ضرورتمند افراد کو طبی امداد بھی بہم پہنچائی ہے۔


    دہلی میں این ڈی آر ایف کا 24x7 کنٹرول روم 24 گھنٹے کام کررہا ہے تاکہ جاری آپریشنوں پر نظر رکھ سکے اور دیگر ایجنسیوں سے بھی رابطہ قائم رکھا جاسکے اور ہنگامی حالات میں فوری طور پر امداد فراہم کی جاسکے۔ این ڈی آر ایف کے ڈی جی جناب ایس این پردھان ذاتی طور پر صورتحال کی نگرانی کررہے ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔۔ع ن


    U-3398

    
    
    (Release ID: 1580214) Visitor Counter : 2
    
    
      Read this release in: English , Hindi