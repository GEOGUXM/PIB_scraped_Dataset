      بہت چھوٹی، چھوٹی اور درمیانی صنعتوں کی وزارت

      کے وی آئی سی کو تقریباً 7.50کروڑ روپے مالیت کے نئے آرڈر ملے
      Posted On: 16 JUL 2019 5:18PM by PIB Delhi


    نئی دہلی، 16 جولائی2019 ؍کھادی اور گرام ادیوگ کمیشن (کے وی آئی سی)کے نئی دہلی کے کناٹ پلیس میں واقع صف اول کے اسٹور کھادی بھون کو آل انڈیا لمٹیڈ (او آئی ایل)سے اس کے 14064ملازمین کے لئے کھادی گفٹ کوپن کی شکل میں 7.03کروڑ روپے سے زائد مالیت کے آرڈر حاصل ہوئے ہیں۔او آئی ایل نے پورے ملک میں اپنی اکائیوں میں مصروف کار 14064 ملازمین میں سے ہر ایک کو پانچ ہزار روپے مالیت کے گفٹ کھادی کوپن دینے پر اتفاق کیا ہے۔ تاہم ملازمین پانچ ہزار روپے کے کوپن سے 6500 روپے مالیت کی کھادی اور گرام ادیوگ کی مصنوعات خرید سکیں گے۔یہ کوپن جو قبل ہی دے دیئے گئے ہیں ،انہیں سال بھر تمام ڈپاٹمنٹل سیلز کاؤنٹروں پر بھنایا جاسکتا ہے۔


    ایک دوسرے آرڈر میں بیورو آف انرجی ایفی سیئنسی (بی ای ای)نے بھی اپنے 800 عملہ کے لئے ہزار روپے مالیت کے 800 گفٹ کوپن کا آرڈر دیا ہے۔ یہ کوپن بھی دے دیئے گئے ہیں اور اب بی ای ای کے 800 ملازمین ہزار روپے کے کوپن سے 1300روپے مالیت تک کی کھادی اور گرام ادیوگ کی مصنوعات کی خریداری کرسکتے ہیں۔


    کے وی آئی سے کے چیئرمین ونے کمار سکسینہ نے کہا کہ حکومت اور سرکاری دائرہ کار کے اداروں سے اتنے بڑے آرڈر نہ صرف دستکاروں کی آمدنی میں اضافہ ہوگا، بلکہ کے وی آئی سی گروپ میں ہزاروں نئے دستکاروں کا اضافے سے یقینی طورپر روزگار کے مزید مواقع پیدا ہوں گے۔ ان آرڈروں سے کے وی آئی سی کے لئے مختلف وزارتوں اور سرکاری دائرہ کار کے اداروں کے ساتھ زیادہ سے زیادہ تال میل کی راہ بھی ہموار ہوگی۔


    یہاں یہ بات قابل ذکر ہے کہ ماضی قریب میں انڈین ریلویز جیسے متعددسرکاری اداروں نے ماحولیات دوست کھادی مصنوعات کو فروغ دینے میں دلچسپی ظاہر کی ہے۔ اسی سال جنوری میں وزارت ریلویز کے ذریعہ جاری کئے گئے ہدایات کے فوری رد عمل میں شمال مغربی ریلویز (جے پور)، شمال وسطی ریلویز(الہ آباد) اور شمالی ریلویز(دہلی)، نے کے وی آئی سی کو کھادی ڈسٹر اور ہرے ؍سرخ جھنڈوں کی فراہمی کے لئے تقریباً 12.40 کروڑ روپے مالیت کا آرڈر دیا گیا تھا۔


    بعد ازاں 25مارچ2019ء کو کے وی آئی سی کو ریل کوچ فیکٹری ، کپورتھلہ سے 1.25کروڑ روپے مالیت کے ڈی ٹی اور ڈسٹر فراہم کرنے کا آرڈر ملا تھا۔اسی دن کے وی آئی سی کو شمال –مغرب ریلویز جے پور سے 1.65کروڑ روپے مالیت کے ڈسٹر کی فراہمی کا آرڈر حاصل ہوا۔


    یہ آرڈر تعلیمی اداروں کے لئے ٹرینڈ سیٹر ہوسکتے ہیں، کیونکہ 5 مارچ 2019ء کو اندرا گاندھی نیشنل اوپن یونیورسٹی(آئی جی این او یو) سے 21 لاکھ روپے سے زائد مالیت کے مختلف قسم کے کھادی سلک کے چوغےاور انگ وسترم کا آرڈر حاصل ہوا۔


    U: 3164

    
    
    (Release ID: 1579029) Visitor Counter : 6
    
    
      Read this release in: English , Hindi