      وزارت دفاع

      بحریہ کے سربراہ کا کوچی کا پہلا دورہ
      Posted On: 05 JUL 2019 8:59PM by PIB Delhi


    نئی دہلی، 05 جولائی/ بحریہ کے سربراہ (سی این سی) ایڈمرل کرمبیر سنگھ، پی وی ایس ایم، اے وی ایس ایم، اے ڈی سی کوچی کے دو روزہ دورے پر ہیں۔ ایڈمرل ہندوستانی فضائیہ کے طیارے کے ذریعے5 جولائی 2019 کو دن میں 11 بجےبحریہ کے ہوائی اڈے آئی این ایس گروڑ پہنچے جہاں جنوبی بحری کمان (ایس این سی) کے فلیگ آفیسر کمانڈنگ-ان – چیف(ایف او سی-ان-سی) وائس ایڈمرل اے کے چاولہ، اے وی ایس ایم، این ایم، وی ایس ایم نے ان کا استقبال کیا۔ آمد پر بحریہ کے سربراہ کو 50 فوجیوں نے گارڈ آف آنر دیا۔


    دوپہر کے کھانے کے بعدبحریہ کے سربراہ کو جنوبی بحری کمان کے بارے میں بریفنگ دی گئی۔ اس کے بعد انھوں نے بحری اڈے میں مختلف تربیتی اسکیموں اور دیگر سہولیات کا دورہ کیا۔ ایڈمرل کرمبیر سنگھ نے جنوبی بحری کمان کے ڈیفنس سویلین سے بات چیت کی اس کے بعد شام کو انھوں نے تمام افسروں سے خطاب کیا۔


    ایڈمرل کرمبیر سنگھ 6 جولائی کو فورٹ کوچی میں آئی این ایس دروناچاریہ (نیول میری ٹائم میوزیم سمیت) کا دورہ کریں گے۔ دن میں وہ کوچی میں جنوبی بحری کمان کے تمام سیلرز سے خطاب کریں گے اس کے علاوہ انھیں آئی این ایس وینڈروتھی کے ذریعے کئے گئے مختلف ماحولیات سے متعلق اور فلاح وبہبود کے اقدامات بھی دکھائے جائیں گے۔


    بحریہ کے سربراہ 6 جولائی 2019 کو کوچی سے رخصت ہوں گے۔ 31 مئی 2019 کو ہندوستانی بحریہ کی کمان سنبھالنے کے بعد جنوبی بحری کمان (ایس این سی) کا ان کا یہ پہلا دورہ ہے۔


    U. No. 2857

    
    
    (Release ID: 1577639) Visitor Counter : 3
    
    
      Read this release in: English , Hindi