      وزارتِ تعلیم

      اعلیٰ تعلیم کو روزگار فراہم کرانے لائق بنانے کے لئے متعدد اقدامات کئے گئے ہیں : وزیر وسائلِ فروغ انسانی
      Posted On: 25 JUL 2019 5:04PM by PIB Delhi


    نئی دہلی، 25 جولائی / انسانی وسائل کی ترقی و فروغ کے وزیر ڈاکٹر رمیش پوکھریال ‘ نشنک ’ نے آج راجیہ سبھا میں ایک تحریری جواب میں بتایا ہے کہ اعلیٰ تعلیمی نظام کے تحت متعدد تعلیمی شعبے ہیں ، جو براہ راست روز گار سے وابستہ ہیں ۔ مزید براں ، روزگار کے مواقع بڑھانے نیز اعلیٰ تعلیم حاصل کرنے والوں کو جلد از جلد روز گار فراہم کرانے کے لئے درج ذیل اقدامات کئے گئے ہیں :

     1. یونیورسٹی گرانٹس کمیشن کی جانب سے 1109 ہنر مندی سے مملو کورس چلائے جا رہے ہیں ۔ تکنیکی تعلیم کی کل ہند کونسل اپنے 56 اداروں کے ذریعے روز گار کو فروغ دے رہی ہے ۔
     2. نئے اور تا حال بنائے گئے نصاب کی مدد سے روز گار کے مواقع بڑھائے جا رہے ہیں تاکہ صنعت کو درکار افرادی قوت کی تکمیل ہو سکے ۔
     3. اے آئی سی ٹی ای نے طلباء کے لئے صنعتی انٹرن شپ کا راستہ ہموار کرنے کے لئے ، انٹرن شپ پورٹ شروع کیا ہے ۔ انجینئرنگ کالج کے تمام طلبا کے لئے انٹرن شپ لازمی قرار دے دی گئی ہے ۔
     4. اے آئی سی ٹی ای کے تحت فائنل سے قبل اور فائنل سال والے طلباء کے لئے مخصوص روزگار ہنر مندی ٹسٹ لازمی بنایا گیا ہے تاکہ طلبا کی شناخت کی جا سکے ۔
     5. تکنیکی تعلیم کوالٹی اصلاح پروگرام مرحلہ تین متعارف کرایا گیا ہے تاکہ منتخبہ انجینئرنگ تعلیمی اداروں میں کوالٹی اور مساوات نیز روزگار کے امکانات کو مستحکم بنایا جا سکے ۔
     6. قومی کریئر سروس ( این ایس سی ) پورٹل شروع کیا گیا ہے ۔ یہ ایک مشترکہ پلیٹ فارم کے طور پر کام کرے گا اور مختلف شراکت داروں مثلاً روز گار کے تلاش کرنے والوں ، آجروں ، کاؤنسلروں ، مقامی خدمات فراہم کرنے والوں ، تربیت فراہم کرنے والوں وغیرہ کو یکجا ہونے کا موقع فراہم کرے گا اور تمام تر اطلاعات ایک جگہ سے حاصل ہو سکیں گی ۔
     7. انسانی وسائل کی ترقی و فروغ کی وزارت ، ہنر مندی ترقیات اور صنعت کاری کی وزارت نیز شعبہ جاتی ہنر مندی کونسلوں کے ساتھ تال میل بناکر کام کر رہی ہے ۔ اس میں صنعت اور خدمات شعبے کے نمائندگان بھی شامل ہیں تاکہ ایسا نصاب تیار کیا جا سکے ، جو صنعتی مطالبات یعنی صنعتی ضروریات کے مطابق ہو اور وہاں جس طرح کی ہنر مندی درکار ہے ، وہی ہنر مندی طلبا کو فراہم کی جا سکے اور اس کے نتیجے میں اعلیٰ تعلیم کو روزگار کے مواقع سے مربوط کیا جا سکے ۔

    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    U. No. 3427

    
    
    (Release ID: 1580348) Visitor Counter : 7
    
    
      Read this release in: English
    
    
    

7.