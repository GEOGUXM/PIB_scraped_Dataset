      کامرس اور صنعت کی وزارتہ

      لکھنؤ سے اٹلی کے لئے شمالی بھارت کے آموں کی پہلی آزمائشی کھیپ روانہ
      Posted On: 18 JUL 2019 12:22PM by PIB Delhi


    ملیح آباد منڈی سے آموں کی کھیپ جہاز کے ذریعہ لکھنؤ سے اٹلی کے لیے روانہ کی جارہی ہے


    شمالی ہندوستان سے برآمدات کو فروغ دینے کی غرض سے شمالی ہندوستان کے مشہور چوسا آم کو پہلی مرتبہ ملیح آباد پریشد پیک ہاؤس سے اٹلی روانہ کی گئی۔ یہ کھیپ 15 جولائی کو 2019 کو اترپردیش کی ملیح آباد منڈی سے روانہ کی گئی۔ حکومت ہند کی کامرس اور صنعت کی وزارت کے ایگری کلچرل اور پروسیس فوڈ پروڈکٹس ایکسپورٹ ڈیولپمنٹ اتھارٹی(اے پی ای ڈی اے) کی جانب سے آموں کو جہاز کے ذریعہ اٹلی بھیجے جانے کے سلسلے میں مالی تعاون فراہم کیاگیا۔ اترپردیش منڈی پریشد کے ڈائریکٹر آر کے پانڈے اور اے پی ای ڈی اے کے اے جی ایم ڈاکٹر سی بی سنگھ کی جانب سے جہاز کو ہری جھنڈی دکھا کر روانہ کیاگیا۔ اس موقع پر مختلف محکموں کے افسران بھی موجود تھے ۔ اے پی ای ڈی اے کے ذریعہ 26 اور 27 جون کو لکھنؤ میں پہلا انٹرنیشنل ریورس بائرسیلر میٹ کا اہتمام کیا گیا تھا، جس کے نتیجے میں پہلی بار لکھنؤ سے اٹلی کے لئے آم روانہ کئے گئے ہیں۔


    ریفر کنٹینر (مال بردار گاڑی) کے ذریعہ سڑک کے راستے لکھنؤ سے گجرات کے پیپو بندرگاہ کے لئے جو کھیپ بھیجی گئی تھی، وہ اسپین ہوتے ہوئے اٹلی پہنچ جائے گی۔ لکھنؤ سے آموں سے لدا جہاز 22-20 دن کے اندر اٹلی پہنچ جائے گا۔ عام طور پر اترپردیش سے آم ہوائی جہاز سے برآمد کئے جاتے ہیں مگر لکھنؤ سے یوروپ کے لئے بھیجی جانے والی اشیا پر زیادہ لاگت آتی ہے۔ حالانکہ اترپردیش میں اچھی کوالٹی کے آم پیدا ہوتے ہیں لیکن لکھنؤ سے پروازیں محدود ہیں اور ہوائی کرائے زیادہ ہونے کی وجہ سے بھی ہوائی جہاز کے ذریعہ آم برآمد کرنا مناسب نہیں ہے۔ سمندر کے ذریعہ یوروپ کو آم برآمد کرنا زیادہ سستا پڑتا ہے اور اس پر 28 روپے فی کلو گرام کی لاگت آتی ہے، جبکہ ہوائی جہاز سے 120 کلو فی گرام لاگت آتی ہے۔


    ڈھانچہ جاتی چیلنجوں کی وجہ سے اندرونی علاقوں سے بھارت کی زرعی برآمدات محدود ہے۔ اس مسئلے سے نمٹنے کے لئے برآمد کاروں کے ذریعہ سائنس کی نئی تکنیک کا استعمال کیا جارہا ہے، تاکہ اس بات کو یقینی بنایا جاسکے کہ آم خراب نہ ہوں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ح ا۔ ع ر


    U-3222

    
    
    (Release ID: 1579312) Visitor Counter : 15
    
    
      Read this release in: English , Hindi