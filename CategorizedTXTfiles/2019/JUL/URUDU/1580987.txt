      کامرس اور صنعت کی وزارتہ

      تجارت وصنعت کے وزیر کا ،بھارت کی برآمدات کو وسعت دینے کےلئے ابھرتے ہوئے مواقع کے موضوع پر، منعقدہ باہم اثر پذیر اجلاس سے خطاب
      
      بھارت کی برآمدات کو ایک کھرب امریکی ڈالر کا تعاون معیشت کوفراہم کرنا چاہئے: پیوش گوئل
      
      Posted On: 31 JUL 2019 6:01PM by PIB Delhi


    نئیدہلی یکم اگست ۔تجارت وصنعت کی وزارت نے امریکہ اورچین کو بھارت کی جانب سے کی جانے والی برآمدات کووسعت دینے کی غرض سے ابھرتے ہوئے مواقع کےموضوع پر ایک متعاملی (ایک دوسرے پراثر انداز ہونے والے )اجلاس کا اہتمام کیا۔


    مذکورہ متعاملی اجلاس کے افتتاح کے دوران تجارت وصنعت کے وزیر مملکت جناب سوم پرکاش نے برآمد کاروں سے کہا کہ وہ امریکہ اور چین میں محصول میں ہونے والے اضافے کے پس منظر میں ابھرتے ہوئے مواقع سے دوسروںکو روشناس کرائیں ۔ جناب سوم پرکاش نے مزید کہا کہ مینوفیکچرحضرات کو ملک کو اپنی برآمد میں اضافے کے لئے یعنی امریکہ اورچین کو کی جانے والی برآمد کے لئے دستیاب مواقع سے زیادہ سے زیادہ فائدہ اٹھانے کےلئے صلاحیت بہم پہنچانی چاہئے ۔


    اسی متعاملی اجلاس میں اظہار خیال کرتے ہوئے تجارت وصنعت کے وزیر جناب پیوش گوئل نے کہا ہے کہ پانچ کھرب امریکی ڈالر کے بقدر کی معیشت کے نشانے کے حصول کے لئے بھارتی برآمد کاروں کو اپنی جانب سے کم از کم ایک کھرب امریکی ڈالر کے بقدر کا تعاون پیش کرنا ہوگا۔جناب گوئل نے مینوفیکچرر حضرات اوربرآمدکاروں سے کہا کہ وہ ایسے اعدادوشمار اورتفصیلات کے ساتھ آگے آئیں، جو براہ راست یا بالواسطہ طور پر پروڈکٹ کی لاگت پر اثر انداز ہوتی ہیں۔ جنہیں برآمد بھی کیا جارہا ہے۔ مثلاََ کوئلے پر ادا کیا جانے والا محصول ، بجلی اور کانوں کے سلسلے میں ادا کی جانے والی رائلٹی ۔ یہ تمام چیزیں اکائی کی بنیاد پر برآمد کئے جانے والے سامان کی لاگت بڑھادیتی ہیں ۔ تجارت وصنعت کے وزیر نے کہا کہ وزارت، بھارت کی برآمدات اور مصنوعات کو مسابقت کی اہل بنانے اور قواعدوضوابط کی سہل کاری کے لئے کوشاں ہے تاکہ برآمداتی قرض آسانی سے دستیاب ہوسکے ۔


    تجارت وصنعت کے وزیر نے ایگزم برادری سے کہا کہ وہ زمین کی دستیابی، مزدور، مشترکہ فضلہ سودھنے کے پلانٹ ، کلسٹر ترقیات اوربندرگاہوں پر لاجسٹک سازوسامان کی فراہمی سے متعلق معاملات کو نمایاں کرکے پیش کرے ۔ اس کے تحت ہوائی اڈہ اورکسٹم بھی شامل ہے اوریہ تمام ترمعاملات وزارت کی جانکاری میں لائے جانے چاہئیں تاکہ وزارت اپنے طور پر بھارت کی برآمدات پر اثر انداز ہونے والے عوامل سے نمٹ سکے اور برآمد کاروںکو یہ سہولت حاصل ہوسکے کہ وہ امریکہ اور چین کے مابین رونما ہونے والے محصول اضافے کے موقع سے زیادہ سے زیادہ فائدہ اٹھاسکیں ۔


    محکمہ تجارت نے بھارتی برآمداکاروںاور دیگر شراکتداروں کے سلسلے میں شناخت کرنے ا ور ساجھا کرنے کی پہل قدمی کاآغاز کیا یعنی اس کے لئے مخصوص ؎طرز روش اپنائی ، جس کے تحت امریکہ، چین اوربھارت میں مسابقت کے لائق نہ رہے گا اور بھارت کے پاس برآمداتی مضمرات دستیاب ہوں گے ۔ انہوں نے برآمدکاروں کو اس موقع سے فائدہ اٹھانے کی تلقین کی ۔چین کے خریداروں کے ساتھ متعدد بی ٹو بی میٹنگوں کے انعقاد کےسلسلے میں بیجنگ میں واقع بھارتی سفارتخانے نے آسانیان فراہم کیں ۔ساتھ ہی ساتھ چین کے انگور خریداروںکو بھارت کے انگوروں کے فارموں کادورہ کرنے کی دعوت دی اور متعلقہ اکائیوں کو بھی مدعو کیا اوریہ تمام تر عمل اے پی ای بی اے کے زیر اہتمام ممکن ہوا۔


    صنعت کے ایک طبقے نے رائے ظاہر کی ہے کہ کچھ ایسے حالات مثلاََ مقامی مہارت کی ضرورت چین کی حصولیابی کے عمل میں ان کی شراکتداری پرقدغن لگارہے ہیں۔ حکومت ہند اس سلسلے میں چین کی حکومت کے متعلقہ اداروں کے ساتھ اس امر کو یقینی بنانے کے لئے رابطے میں رہی ہے کہ بھارتی کمپنیاں اپنی مصنوعات کے لئے منڈی تک رسائی حاصل کرسکیں ۔ اس طرح کے معاملات پر وقتاََفوقتاََ منعقد ہونےوالی میٹنگوں میں بھی تبادلہ خیالا ت کیا جاتا ہے تاکہ منڈی تک رسائی حاصل کرنے کے سلسلے میں جو بھی دشواریاں اوربندشیں سامنے آئیں ان کا حل نکالا جاسکے۔


    حکومت ہند چین کو بھارت کی جانب سے کی جانے والی برآمدات کو بڑھاوا دینے کے لئے لگاتار اور ہمہ گیر اقدامات کرتی آئی ہے اور اس کے لئے تجارتی بندشیں کم سے کم کرتی رہی ہے۔ 26 مارچ 2018 کو نئی دلی میں منعقدہ بھارت-چین جوائنٹ گروپ جو اقتصادی تعلقات کے گیارہویں اجلاس کے سلسلے میں تشکیل دیا گیا تھا،اس کی میٹنگ منعقد ہوئی ۔ دونوں ممالک نے اس امر پر اتفاق کیا کہ باہمی تجارت کو مزید متوازن اور ہمہ گیر طریقے سے ترقی دی جائے ۔ اس سلسلے میں مختلف النوع میٹنگوں کا اہتمام افسروں کی سطح پر چین کے ہم عہدہ افسران کے ساتھ عمل میں آچکا ہے ۔ جاری کوششوں کے ایک حصے کے طور پر گوناگوں بھارتی زرعی ، ڈیری اور فارماسیوٹیکل مصنوعات کی برآمد کے مضمرات چین کی منڈی میں تلاش کئے جارہے ہیں ۔ اس سلسلے میں بھارت کے چاول ، تل ، غذائی اجناس ،تمباکو اور مچھلیوں کا چارہ / مچھلی کاتیل / مرچ پر مشتمل غذا بھارت سے چین کو برآمد کرنے کے لئے مختلف النوع معاہدات پر دستخط کئے گئے ہیں۔


    حکومت ہند نے ممکنہ چینی درآمد کاروں اور بھارتی برآمدکاروں کے مابین فروخت کار /خریداری کرنے والوں کے مابین ملاقات کے مواقع کے لئے آسانیاں پیداکرکے متعدداقدامات کئے ہیں ،جس کا مقصد یہ ہے کہ چینی ، تیل سے تیار ہونے والی غذائی اجناس ، بھارتی چاول اور انگوروں کی برآمدات میں اضافہ کیا سکے اس کے علاوہ بھارتی برآمدکاروںکو چین میں منعقد ہونے والے بڑے تجارتی میلوں میں شریک ہونے کے لئے بھی حوصلہ افزائی فراہم کی جاتی ہے تاکہ وہ وہاں بھارتی مصنوعات کی جھلک پیش کرسکیں ۔


    حکومت گھریلو صنعتوں کو اس لحاظ سے مضبوط تر بنانے کے لئے اقدامات کرتی آئی ہے ،نیز اسکیمیں نافذ کرتی آئی ہے تاکہ وہ موثر طور پردرآمدات سے پیدا ہونے والی مسابقتی صورتحال کا سامنا کرسکیں ۔ گھریلو مینوفیکچرنگ کو فروغ دینے کے لئے میک ان انڈیا ، ڈجیٹل انڈیا ،سافٹ وئیر ٹکنالوجی پارک ،الیکٹرانک ہارڈوئیر ٹکنالوجی پارک اسکیم / برآمدات کے لئے وقف یونٹ اسکیم اور خصوصی اقتصادی زون اسکیم جیسی اسکیمیں ملک میں ڈومسٹک مینوفیکچرنگ کو فروغ دینے کی غرض سے متعارف کرائی گئی ہیں۔


    مذکروہ متعاملی اجلاس کا اہتمام محکمہ تجارت اور غیر ملکی بھارتی برآمدات اداروں کی فیڈریشن ( ایف آئی ای او ) کی جانب سے کیا گیا تھا اور کامرس سکریٹری جناب انوپ وادھوان ، ایف آئی ای او کےصدر ایس کے صراف اور محکمہ تجارت کے افسران ، برآمداتی فروغ کونسلوں کے نمائندگان اور تجارت وصنعت کی ایسوسی ایشنوں کے نمائندگان نے تجارت وصنعت کی وزارت کے ساتھ اس متعاملی اجلاس میں شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-3 548

    
    
    (Release ID: 1580987) Visitor Counter : 1
    
    
      Read this release in: English , Hindi