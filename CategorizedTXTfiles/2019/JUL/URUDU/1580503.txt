      وزارتِ تعلیم

      ایچ آر ڈی وزارت کی طرف سے عام اطلاع
      Posted On: 26 JUL 2019 5:10PM by PIB Delhi


    نئی دہلی، 26 جولائی2019 ؍عام عوام کو یہ اطلاع دی جاتی ہے کہ وزارت برائے فروغ انسانی وسائل کے نوٹس میں یہ آیا ہے کہ ‘‘بورڈ آف ہائر سیکنڈری ایجوکیشن، دہلی’’کے نام سے چل رہا ایک ادارہ مورخہ 29 جون 2009ء کے خط نمبر 1812؍2009؍ایس کے ٹی؍1 اور مورخہ 26 اپریل 2013ء کے ڈی او خط نمبر 5-3؍2013؍اسکول-3کے توسط سے اس وزارت کے ذریعے ایک تسلیم شدہ بورڈ آف ایجوکیشن ہونے کا دعویٰ کررہا ہے۔اس وزارت کے متعلقہ ریکارڈوں کی جانچ کرنے پر یہ پایاگیا ہے کہ اس وزارت کے ذریعے اس طرح کے نام نہاد بورڈ آف ہائر سیکنڈری ایجوکیشن ، دہلی کے حق میں ایسا کوئی خط جاری نہیں کیا گیا ہے۔چنانچہ یہ دونوں خطوط مکمل طورپر نقلی اور فرضی ہیں۔ مزید برآں یہ وضاحت کی جاتی ہے کہ وزارت نے مبینہ ادارے بورڈ آف ہائر سیکنڈری ایجوکیشن، دہلی کو منظوری دینے کے سلسلے میں کوئی بھی خط چاہے جو ہوکبھی جاری نہیں کیا ہے۔


    دہلی ڈائریکٹوریٹ آف ایجوکیشن دہلی ایڈمنسٹریشن ریزولوشن نمبر ایف 32(10)؍62-ایجوکیشن مورخہ 30 جون 1962ء کے ذریعے مذکورہ ادارہ یعنی بورڈ آف ہائر سیکنڈری ایجوکیشن، دہلی مورخہ یکم جولائی 1962ء سےتحلیل ہو گیا ہے۔چنانچہ بورڈ آف ہائر سیکنڈری ایجوکیشن، دہلی اپنی منظوری کے حوالے سے اگرکوئی دوسرا دستاویز پیش کرتا ہے تو اسے فرضی مانا جائے اورمتعلقہ تنظیم ؍وزارت سے دستاویزوں کی صداقت کی پہلے تصدیق کرائی جائے۔


    عام عوام ، تمام لوگوں ، ان کے والدین اور دیگر تمام حصے داروں کو یہ مشورہ دیا جاتا ہے کہ وہ مذکورہ بالا حقائق کو دھیان میں رکھیں اور اس کے مطابق فیصلہ کریں۔


    ********


    م ن۔ن ا۔ن ع


    U: 34 67

    
    
    (Release ID: 1580503) Visitor Counter : 1
    
    
      Read this release in: English , Hindi