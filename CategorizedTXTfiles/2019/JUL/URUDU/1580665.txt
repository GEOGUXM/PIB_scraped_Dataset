      سٹرک ٹرانسپورٹ اور شاہراہوں کی وزارت

      موٹر گاڑیوں اور ان کے کل پُرزوں پر مائیکرو ڈاٹس کندہ کرنے کی اجازت دینے والا مسوداتی نوٹیفکیشن جاری
      Posted On: 29 JUL 2019 4:24PM by PIB Delhi


    نئی دہلی، 29 جولائی2019 ؍سڑک نقل و حمل اور شاہراہوں کی وزارت نے 24 جولائی 2019ء کو ایک مسوداتی نوٹیفکیشن جی ایس آر 251(ای)جاری کیا ہے، جس کے ذریعے مرکزی موٹر گاڑی ضوابط میں ترمیم کرتے ہوئے موٹر گاڑیوں اور ان کے کل پُرزوں ، اجزاء، اسمبلیز، سب اسمبلیز پر مستقل اور تقریباً نظر نہ آنے والے مائیکرو ڈاٹس کندہ کرنے کی اجازت دی گئی ہے۔ ان مائیکرو ڈاٹس کو مائیکرو اسکوپ (خرد بین) کی مدد سے کھلی آنکھوں سے پڑھا جاسکے گااور الٹرا وائلٹ لائٹ سورس کی مدد سے اس کی پہچان کی جاسکے گی۔


    مائیکرو ڈاٹ ٹیکنالوجی کے تحت موٹر گاڑیوں یا کسی دیگر مشین کی باڈی اور ان کے کل پُرزوں پر مائیکرو اسکوپک ڈاٹس اسپرے کئے جاتے ہیں، جو ایک منفرد شناخت دیتے ہیں۔اس ٹیکنالوجی کے استعمال سے گاڑیوں کی چوری پر روک لگانےاور جعلی کل پُرزوں کے استعمال پر قدغن لگانے میں بھی مدد ملے گی۔


    یہ مائیکرو ڈاٹس اور ایڈہیسیو یعنی چپچپا یا لسدار مادہ ایک مستقل فکسچر(مضبوطی سے جمی ہوئی چیز، جوڑ یا پیوند)کی شکل اختیار کرلے گا، جسے اثاثے یعنی خودموٹر گاڑی کو نقصان پہنچائے بغیر مٹایا نہیں جاسکتا۔نوٹیفکیشن میں کہا گیا ہے کہ مائیکرو ڈاٹس اگر کندہ کئے جاتے ہیں تو اس کے لئے اے آئی ایس 155 کی ضرورتوں پر عمل درآمد کرنا ہوگا۔


    وزارت نے 30 دنوں کے اندر اس مسوداتی نوٹیفکیشن پر تبصرے؍اعتراضات طلب کئے ہیں۔


    ********


    م ن۔م م۔ن ع


    (29-07-19)


    U: 348 6

    
    
    (Release ID: 1580665) Visitor Counter : 13
    
    
      Read this release in: English , Hindi