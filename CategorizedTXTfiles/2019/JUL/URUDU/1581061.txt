      وزارتِ تعلیم

      انسانی وسائل کے فروغ کے مرکزی وزیر رمیش پوکھریال نشانک نے جموں میں انڈین انسٹی ٹیوٹ آف منجمنٹ کے نئے لوگواور ویب سائٹ کاآغاز کیا
      Posted On: 31 JUL 2019 6:50PM by PIB Delhi


    نئی دہلی ،یکم ؍اگست : انسانی وسائل کے فروغ کے مرکزی وزیرجناب رمیش پوکھریال نشانک نے آج نئی دہلی میں جموں کے انڈین انسٹی ٹیوٹ آف منیجمنٹ کے نئے لوگواورویب سائٹ کا آغازکیا۔ نیا لوگو احمدآباد کے نیشنل انسٹی ٹیوٹ آف ڈیزائن نے تیارکیاہے جو آئی آئی ایم جموں کے اہم اصولوں کی جھلک پیش کرتاہے ۔ اس میں ایک اڑتی ہوئی شاہن کی فعال اور تیز طرارلیڈرشپ کو نمایاں کیاگیاہے ۔


    اس موقع پراظہارخیال کرتے ہوئے وزیر موصوف نے کہاکہ انھیں امید ہے کہ آئی آئی ایم جموں علاقائی ترقی پراہم توجہ دیتے ہوئے تحقیق کے ایک نئے دورکو اجاگرکریگا۔ انھوں نے سری نگرمیں آئی آئی ایم جموں کے آف کیمپس کے شروع ہونے پراپنی خوشی کا اظہارکیا۔ وزیرموصوف نے انسٹی ٹیوٹ کی پیش رفت کا جائزہ لیا۔ انھوں نے موجودہ بنیادی ڈھانچے ، رکھ رکھاؤاور انسانی وسائل سے متعلق پہلووں کا بھی جائزہ لیا۔ وزیرموصوف نے آئی آئی ایم جموں کے ڈائرکٹرکو یقین دہانی کرائی کہ اس عالمی نوعیت کے ادارے کی مجموعی ترقی کے لئے زیادہ سے زیادہ تعاون فراہم کرایاجائے گا۔


    ایک شاہین کی اہم خوبی یہ ہے کہ وہ اپنے بچوں کو اک الگ انداز سے ہی پرورش کرتاہے یہی اس انسٹی ٹیوٹ کا بھی فلسفہ ہے ۔ ایک چھوٹے شاہین کوسخت اور چیلنج سے بھری تربیت حاصل کرنی ہوتی ہے ۔جو اسے اصل دنیا کی مشکلات سے سامناکرنے کے لئے حاصل کرنی پڑتی ہے ۔ آئی آئی ایم جموں بھی اسی طرح کے طریقہ کاراپناتاہے جس سے وہ ایک ایسا ماحول تیارکرتاہے تاکہ اپنے طلبأ کوزبردست تعلیمی تربیت فراہم کرسکے اور انھیں فعال لیڈرکے طورپر پیش کرسکے اورانھیں دنیا کے چیلنجوں سے موثرڈھنگ سے لڑنے کے لئے تیارکرسکے ۔


    لوگو کے ڈیزائن میں علامت کی اہمیت کو بھی ملحوظ خاطررکھاگیاہے ۔ اڑتے ہوئےشاہین کے دونوں بازوں میں چھ عناصرکی نمائندگی کی گئی ہے اوریہ عناصرآئی آئی ایم جموں کی 6اہم قدریں ہیں ۔ جن میں ہندوستانی اخلاقیات اورکاروباری قدریں مہارت ، اختراع اورصنعت کاری ، جامع اورپائیدار ، سالمیت اوراشتراک شامل ہیں۔ سب سے اوپرسرکل طلوع ہوتے سورج کی نمائندگی کرتاہے جوآئی آئی ایم جموں کے گریجویٹ سابق طلبأ کے لئے نئے امکانات اورآغاز کی اہمیت کو اجاگرکرتاہے ۔ جلی حروف ایک مضبوط بنیاد اورجڑکی عکاسی کرتاہے اور نیلاکلر نہ ختم ہونے والے آسمان کی اہمیت پیش کرتاہے اور گہرامہرون کلر زرخیزی اورترقی کی اہمیت کو اجاگرکرتاہے ساتھ ہی ساتھ ہندوستانی ثقافت کی جڑکونمایاں کرتاہے ۔


    اس کے ساتھ ساتھ آئی آئی ایم جموں نے اسی روز ایک نئی سرکاری ویب سائٹ کا بھی آغاز کیا۔ نئی ویب سائٹ زیادہ تابناک اور زیادہ فعال ہے ۔نئی ویب سائٹ انسٹی ٹیوٹ انتظامی سرگرمیوں آئی آئی ایم جموں میں منعقد ہ پروگراموں سہولتوں اور فیکلٹی کی حصولیابیوں کے ساتھ ساتھ طلبأ کمیٹیوں اور کلبوں کی سرگرمیوں کے بارے میں تفصیلات بھیجنے میں اہم وسیلہ ہوگی ۔ جو انسٹی ٹیوٹ میں منعقد ہوتی ہیں یاہونے والی ہوتی ہیں یہ نئی ویب سائٹ ایک اورسنگ میل ہیں جو آئی آئی ایم جموں کو ایک عالمی نوعیت کا ایک بی اسکول بنانے کے اہم ویژن کے سمت حاصل کیاگیاہے ۔اس موقع پر آئی آئی ایم جموں کے بورڈ آف گورنرس کے چیئرمیں جناب ملن پرہلاد کامبلے آئی آئی ایم جموں کے ڈائرکٹرپروفیسر بی ایس سہائے سینیئر عہدہ داروں کے ساتھ دیگرشخصیات بھی موجود تھیں ۔


    U-3557

    
    
    (Release ID: 1581061) Visitor Counter : 3
    
    
      Read this release in: English , Hindi