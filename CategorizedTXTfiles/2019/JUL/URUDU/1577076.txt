      وزارت خزانہ

      سروے میں، ملک میں سرمایہ کاری کو فروغ دینے کے لیے اقتصادی پالیسی کی غیر یقینی صورتحال کو کم کرنے پر زور
      
      پالیسی سے متعلق پیش گوئیوں کی سفارش، پالیسیوں کو از سر نو منظم بنانے، اقتصادی پالیسی کی غیر یقینی صورتحال کے عدد اشاریہ کی سہ ماہی نگرانی اور کوالٹی کی اسناد بندی کی سفارش
      
      Posted On: 04 JUL 2019 12:52PM by PIB Delhi


    نئی دہلی، 04 جولائی 2019؍خزانہ اورکمپنی امور کی وزیر محترمہ سیتارمن نے آج پارلیمنٹ میں 19-2018کا اقتصادی جائزہ پیش کیا۔سروے میں ملک میں اقتصادی پالیسی کی غیر یقینی صورتحال کو مائل بہ تخفیف کرنے کے لئے سختی سے زور دیا گیا ہے، تاکہ ایک ساز گار سرمایہ کاری ماحول پیدا ہو سکے۔یہ عنصر بطور خاص سروے کی سفارشات کے پس منظر میں خاص طورپر اہمیت کا حامل ہے، تاکہ ملک کے لئے سرمایہ کاری پر مبنی شرح نمو کا راستہ ہموار ہو سکے۔


    سروے میں کہا گیا ہے کہ اعلیٰ اقتصادی پالیسی غیر یقینی صورتحال سرمایہ کاری کی حوصل شکنی کرتی ہے، جبکہ پالیسی ایکشن سے متعلق پیش گوئی اور اصل پالیسی ہمہ گیری سرمایہ کو راغب کرتی ہے۔ بھارت نے گزشتہ ایک دہائی کے دوران اقتصادی پالیسی کی غیر یقینی صورتحال میں رونما ہوئے انحطاط کی جانب اشارہ کرتے ہوئے سروے نے سفارشات کا ایک گوشوارہ پیش کیا ہے، تاکہ اس عمل کو یقینی بنایا جاسکے ، کہ آئندہ آنے والے برسوں میں سرمایہ کاری فروغ کے لئے یہ صورتحال نچلی سطح پر برقرار رہے۔


    بھارت میں اقتصادی پالیسی کی غیر یقینی صورتحال


    سرو ے میں اظہار خیال کرتے ہوئے کہا گیا کہ عالمی پیمانے پر تسلیم شدہ ای پی یو عدد اشاریہ پر انحصار کرتے ہوئے بھارت میں اقتصادی پالیسی کی غیر یقینی صورتحال گزشتہ ایک دہائی کے دوران خاطر خواہ طورپر تخفیف سے ہمکنار ہوئی ہے۔12-2011میں اقتصادی پالیسی کی غیر یقینی صورتحال سب سے بلندی پر تھی،جو پالیسی میں آئے ہوئے تعطل کی وجہ سے رونما ہوئی تھی، تب سے اس میں راست طورپر تخفیف واقع ہوئی ہے۔ درمیان میں کبھی کبھی اضافہ بھی ہوتا رہا ہے۔


    سروے میں اس بات کا ذکر کیا گیا ہے کہ 2014 تک ملک میں اقتصادی پالیسی کی غیر یقینی صورتحال عالمی غیر یقینی صورتحال کے شانہ بہ شانہ برقرار تھی۔تاہم2015 سے اس میں فرق واقع ہونے لگا اور 2018 تک آتے آتے یہ ایک دم مختلف ہوگئی۔ حالیہ وقت میں اگرچہ اقتصادی پالیسی کی غیر یقینی صورتحال دنیا بھر میں امریکا، برطانیہ اور چین سمیت مائل بہ اضافہ ہے، بھارت کی اقتصادی پالیسی کی غیر یقینی صورتحال مائل بہ تخفیف ہے۔


    اقتصادی پالیسی کی غیر یقینی صورتحال کا بھارت میں کی جانے والی سرمایہ کاری سے تعلق


    سروے میں اس بات کا ذکر کیا گیا ہے کہ 2008 سے ایک دہائی تک انحطاط کا شکار ہونے کے بعد بھارت میں سرمایہ کاری کی سرگرمی 18-2017 کی پہلی سہ ماہی کی اواخر سے واپس ہونے لگی۔متعین شدہ شرح جو 08-2007 میں 37 فیصد تھی وہ آنے والے دس برسوں میں گھٹ کر 27 فیصد ہوگئی اور حال ہی میں یہ 28فیصد تک پہنچ گئی ہے۔اقتصادی پالیسی میں غیر یقینی صورتحال کے لحاظ سے جو رجحان نظر آیا ،اس نے سرمایہ کاری کے سرگرمیوں کو پروان چڑھانے میں مدد دی۔


    سروے میں مزید کہا گیا ہے کہ اقتصادی پالیسی کی غیر یقینی صورتحال مضبوطی کے ساتھ مجموعی اقتصادی ماحولیات ، کاروباری حالات اور دیگر اقتصادی عوامل سے وابستہ ہے جو سرمایہ کاری پر اثر انداز ہوتے ہیں۔ جب اقتصادی پالیسی کی غیر یقینی صورتحال میں اضافہ ہوتا ہے، تو ایک ترتیب کے ساتھ رسک یا خطرات سر اٹھاتے ہیں اور اس کے ذریعے معیشت میں پونجی کی لاگت بڑھتی ہے۔ نیتجے کے طورپر افزوں اقتصادی پالیسی غیر یقینی صورتحال سرمایہ کاری میں تخفیف پیدا کردیتی ہے۔ خاص طورپر سرمایہ کاری کے واپس نہ لئے جانے کی صورت میں ایسا ضرور ہوتا ہے۔ اسی اصول کے مطابق جب اقتصادی پالیسی کی غیر یقینی صورتحال میں اضافہ ہوتا ہے تو یہ بھارت میں تقریباً 5گنا سرمایہ کاری نمو کو متاثر کرتا ہے۔


    پالیسی کی سفارشات


    سروے میں کہا گیا ہے کہ جینیاتی غیر یقینی اقتصادی صورتحال کے برعکس جسے روکا نہیں جا سکتا، پالیسی ساز اقتصادی پالیسی کی غیر یقینی صورتحال میں تخفیف لاسکتے ہیں، جس کے ذریعے میں ملک میں سرمایہ کاری کے ماحول کو بہتر بنایا جاسکتا ہے۔ مذکورہ حقیقت کو مدنظر رکھتے ہوئے اس میں پالیسی تبدیلیوں کے لئے درج ذیل سفارشات پیش کی ہیں۔


    پہلی بات یہ ہے کہ پالیسی سازوں کو اپنے تمام تر اقدامات میں امکانات کی گنجائش رکھنی چاہئے، پالیسی کی سلسلے میں رہنما اشارے بھی ترتیب دینے چاہئے اور پالیسی کے نفاذ میں ابہام اور من مانے پن کو کم کرنا چاہئے اور اصل پالیسی کے ساتھ تال میل بنا کر رکھنا چاہئے۔ امکانات اور اندازوں کو یقینی بنانے کے لئے اس مطلع پر جس کی بنیاد پر پالیسی میں کوئی تبدیلی نہیں آئے گی، اسے لازمی طورپر واضح کیا جاناچاہئے ، تاکہ سرمایہ کار یہ بھروسہ حاصل کرسکے کہ پالیسی مستقبل میں ہر لحاظ سے یقینی ہے۔ حکومت اس طرح کے لیبل مثلاً ‘‘اسٹینڈ اسٹل’’ بنام ‘‘ریچڈ اپ’’ کا استعمال کرسکتی ہے، تاکہ مستقبل کی یقینی صورتحال جو حکومت کی جانب سے فراہم کی جاسکتی ہے، اس کےمطابق پالیسیوں کی مختلف زمرہ بندی کی جاسکے۔


    دوسری بات یہ ہے کہ‘‘ جو کچھ اندازہ لگایا جائے وہ قابل عمل بھی ہو’’۔ لہٰذا اقتصادی پالیسی کی غیر یقینی صورتحال کے عدد اشاریہ کو سہ ماہی بنیادوں پر اعلیٰ ترین سطح پر نظر میں رکھا جانا چاہئے۔حکومت کو مالی پالیسی، ٹیکس پالیسی، مالیاتی پالیسی، تجارتی پالیسی اور بینکنگ پالیسی میں دخل انداز ہونے والی غیر یقینی صورتحال پر قابو پانے کے لئے اقتصادی پالیسی کی غیر یقینی صورتحال کی تعمیر کی حوصلہ افزائی کرنی چاہئے۔


    حتمی بات یہ ہے کہ حکومت کے تحت بین الاقوامی کوالٹی اسناد بندی کے توسط سے پالیسی سازی کے عمل میں کوالٹی یقین دہانی کو رواج دینا چاہئے۔ ‘‘جو کچھ بھی آپ کرتے ہیں اسے دستاویز بند کیجئےتاہم اس سے بھی اہم بات یہ ہے کہ آپ جو کچھ دستاویز بند کرتے ہیں اس کو بہت باریکی سے انجام دیجئے۔’’، یہ تمثیل حکومت میں ہر حال میں نافذ ہونی چاہئے۔ اسناد بندی کا عمل عملے کی تربیت کا متقاضی ہوگا کہ وہ کوالٹی یقین دہانی کے عمل کا لحاظ رکھے اور اس طریقے سے پورا سلسلہ اقتصادی پالیسی کی غیر یقینی صورتحال کو خاطر خواہ طور پرکم کرے گا۔


    U-2794


    

    
    (Release ID: 1577076) Visitor Counter : 7