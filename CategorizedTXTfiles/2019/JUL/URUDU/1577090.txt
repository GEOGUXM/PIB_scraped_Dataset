      وزارت خزانہ

      اقتصادی جائزہ 19-2018: عام حکومت (مرکز و ریاستیں) مالی استحکام کے راستے پر گامزن رہی ہیں
      
      معیشت سے توقع کی جاتی ہے کہ وہ 19-2018 میں 6.8 فیصد کی شرح نمو سے ہمکنار ہوگی
      
      21-2020 تک مالی خسارہ مجموعی گھریلو پیداوار کے مقابلے میں 3فیصد کے بقدر ہوجائیگا اور 25-2024 تک سرکاری قرضوں کو جی ڈی پی کے 40فیصد تک پہنچانے کانشانہ
      
      اخراجات کی کوالٹی کو بہتر بنانا کلیدی ترجیح ، برائے راست ٹیکس بنیاد اور گڈس اینڈ سروسز ٹیکس کو وسعت دینا اور مستحکم بنانا دیگر ترجیحات میں شامل ہیں
      
      15-2014 کے مقابلے میں 19-2018 کے مالیہ سال میں ریاستوں کو کی جانے والی مجموعی منتقلی میں 1.2 فیصد کااضافہ
      Posted On: 04 JUL 2019 1:07PM by PIB Delhi


    19-2018 کے اقتصادی جائزے میں کہا گیا ہے کہ عام حکومت (مرکز و ریاستیں) مالی استحکام اور مالی تنظیم کے راستے پر گامزن رہی ہے۔ جائزے میں کہا گیا ہے کہ مالیہ استحکام اور اخراجات کی بھرپائی اور ان کو معقول بنانے کاعمل مالی اصلاحات سے مربوط رہاہے۔ براہ راست ٹیکس کی بنیاد کو وسعت دینا اور گہرا بنانا اور گڈ س اینڈ سروس ٹیکس کو استحکام بخشنا دیگر ترجیحات میں شامل ہیں۔ اخراجات کی کوالٹی کو بہتر بنانا دیگر ترجیحات میں شامل ہیں۔ نو تشکیل شدہ اور نظرثانی شدہ مالی پیش رفت کے راستے سے ذرّہ برابر ہٹے بغیر تخصیص کی ضروریات کی تکمیل سرفہرست چنوتی کے طور پر سامنے موجود ہے۔ بہت ساری دشواریوں کے باوجود بھارتی معیشت سے توقع کی جاتی ہے کہ وہ (اعداد وشمار کے مرکزی ادارے سے جاری عارضی تخمینوں کے مطابق ) 6.8 فیصد کی شرح نمو سے 19-2018 میں ہمکنار رہے گی اور مجموعی اقتصادی استحکام برقرار رہے گا۔ سروے میں کہا گیا ہے کہ شرح نمو جس میں مجموعی استحکام شامل ہوگا وہ بنیادی طور پر جاری ڈھانچہ جاتی نظام ، مالی تنظیم کاری ، خدمات کی مؤثر بہم رسانی اور مالی شمولیت کی مرہون منت ہے۔ خزانہ اور کمپنی اُمور کی وزیر محترمہ نرملا سیتارمن نے آج پارلیمنٹ میں 19-2018 کااقتصادی جائزہ پیش کیا۔


    نظرثانی شدہ مالی راستے پر چلتے ہوئے 21-2020 کے مالی سال تک مالی خسارہ مجموعی گھریلو پیداوار کے مقابلے میں تین فیصد رہ جائے گا اور 25-2024 تک مرکزی حکومت کا قرض جی ڈی پی کے مقابلے میں 40 فیصد کے بقدر رہ جائے گا۔ اقتصادی جائزے میں وسط مدتی مالیاتی پالیسی گوشوارے کا ذکر ہے جسے 19-2018 کے مالی بجٹ کے ساتھ پیش کیاجانا ہے، اس کا مقصد 19-2018 کے بجٹی سال میں 3.3 فیصد کے مالی خسارے کاحصول ہے جو مجموعی گھریلو پیداوار کے مقابلے میں ہوگا۔ 19-2018 کامالی سال مجموعی گھریلو پیداوار کے 3.4 فیصد خسارے کے ساتھ اختتام پذیر ہوا ہے اور مجموعی گھریلو پیداوار کے مقابلے میں قرض کا تناسب 44.5 فیصد (عارضی) رہاہے۔ جی ڈی پی کی فیصد کے مقابلے میں حکومت مرکزی حکومت کے مجموعی اخراجات میں 19-2018 کے دوران 18-2017 کے مقابلے میں 0.3 فیصد کی تخفیف واقع ہوئی،مالی اخراجات میں 0.4 فیصد کی تخفیف واقع ہوئی اور اہم اخراجات میں 0.1 فیصد کااضافہ درج کیا گیا۔ جہاں تک ریاستوں کی مالی حالت کاسوال ہے ، ان کے اپنے ٹیکس اور غیر ٹیکس والے مالیے میں 18-2017 کے مالیہ سال میں مضبوط اضافہ دیکھا گیا جس کے بارے میں 19-2018 میں توقع کی جاتی ہے کہ وہ اسی انداز میں بجٹی سال کے دوران برقرار رہے گا۔


    سروے میں کہا گیا ہے کہ مرکز اور ریاستوں کے مجموعی واجبات میں مارچ 2018 کے آخر میں مجموعی گھریلو پیداوار کے مقابلے میں 67 فیصد کی تخفیف دیکھی گئی ہے جبکہ مارچ 2016 کے آخر میں مجموعی گھریلو پیداوار کے مقابلے میں 68.5 فیصد کی تخفیف دیکھی گئی تھی۔ عام حکومت کےمالی خسارے سے امید کی جاتی ہے کہ وہ 18-2017 کے مالیہ سال کی مجموعی گھریلو پیداوار کی 6.4 فیصد کے مقابلے میں 19-2018 کے بجٹی سال میں مجموعی گھریلو پیداوار میں 5.8 فیصد رہے گا۔


    سروے میں کہا گیا ہے کہ 19-2018 کابجٹ سرمایہ کاری اور تجارتی سلسلے کے پس منظر میں ایک پُر امید منظر نامے کے ساتھ پیش کیا گیا تھا۔ بجٹ میں مالی استحکام کے مقصد کااعادہ کیا گیا تھا اور ساتھ ہی ساتھ قرض کو کم کرنے اور مالی خسارہ گھٹانے کے لئے نئے مالی نشانوں کے فریم ورک کو بھی متعارف کرایا گیا تھا۔ 19-2018 کے بجٹ میں 16.7 فیصد کی شرح نمو مجموعی ٹیکس مالیہ کے سلسلے میں متوقع ہے جو 18-2017 کے نظرثانی شدہ تخمینوں (آر ای) کے مقابلے میں ۔ اندازہ لگایا گیا تھا کہ 22.7 لاکھ کروڑ روپئے کے ساتھ جو مجموعی گھریلو پیداوار کا 12.1 فیصد ہے ، ایسا ہوگا۔ تاہم 19-2018 کے لئے جی ٹی آر شرح نمو کے سلسلے میں اصل اعداد وشمار (عارضی) یا (پی اے) جو اگرچہ بجٹی تخمینوں کے مقابلے میں کم تر ہیں ، ان میں 18-2017 کے مقابلے میں 8.4فیصد کااضافہ ہوا ہے۔ کارپوریٹ ٹیکس کی کارکردگی میں بہتری کے نتیجے میں براہ راست ٹیکسوں میں 19-2018 کے پی اے میں 18-2017 کے مقابلے میں 13.4 فیصد کااضافہ درج کیا گیا ہے۔


    مرکزی حکومت کی مالی پوزیشن گزشتہ کئی برسوں کے دوران مجموعی گھریلو پیداوار تناسب کے مقابلے میں بہتری سے ہمکنار رہی ہے۔ مالیہ اخراجات کو استحکام حاصل ہوا ہے، آہستہ آہستہ اہم اخراجات کی جانب جھکاؤ بڑھ رہا ہے اور مرکزی حکومت کے مجموعی واجبات میں لگاتار تخفیف واقع ہورہی ہے۔ ان سب اقدامات کے نتیجے میں گزشتہ برسوں کے دوران بنیادی اور مالی خساروں میں افزوں طور پر تخفیف واقع ہوئی ہے۔


    19-2018 کااقتصادی جائزہ کہتا ہے کہ 19-2018 کے عارضی اصل بجٹی تخمینوں کے مقابلے میں حکومت مالی خسارے کو سرکاری اخراجات کے لحاظ سے جی ڈی پی کے مقابلے میں 3.4فیصد تک کم کرنے میں کامیاب رہی ہے جبکہ مالیہ اخراجات میں کُلی طور پر بھی تخفیف واقع ہوئی ہے۔ جائزہ میں کہا گیا ہے کہ 19-2018 پی اے میں 18-2017 کے مقابلے میں اہم اخراجات کے سلسلے میں کوالٹی کے لحاظ سے واضح طور پر بہتری رونما ہوئی ہے۔


    سروے میں کہا گیا ہے کہ 15-2014 اور 19-2018 کے مالیہ سال میں ریاستوں کو کی جانے والی مجموعی منتقلی میں مجموعی گھریلو پیداوار کے لحاظ سے 12فیصد نکات کااضافہ درج کیا گیا ہے۔ مرکزی حکومت کے مجموعی واجبات (جی ڈی پی کے تناسب کے طور پر) لگاتار تخفیف سے ہمکنار رہے ہیں۔ خصوصاً مالی ذمہ داری اور بجٹی انتظام ایکٹ 2003 کے وضع کیے جانے کے بعد ایسا بطور خاص ممکن ہوا ہے۔ سروے میں اشارہ کیا گیا ہے کہ یہ نتیجہ مالی استحکام کی کوششوں اور نسبتاً اعلیٰ مجموعی گھریلو پیداوار شرح نمو کے نتیجے میں ممکن ہوسکا ہے۔


    مرکزی حکومت کے مجموعی واجبات مارچ 2019 کے آخر میں 84.7 لاکھ کروڑ روپئے کے بقدر تھے جن میں سے 90فیصد سرکاری قرض تھا۔ بیشتر سرکاری قرض منجمد شرح سود پر اٹھایا گیا ہے جس کی وجہ سے بھارت کا قرض اسٹاک ادائیگی کے لحاظ سے بہتر پوزیشن میں ہے اس کے نتیجے میں سود کی ادائیگی کے لحاظ سے بجٹ ،استحکام کا حامل بجٹ ہوگا۔ دیگر اہم نکات میں مرکزی حکومت کے قرض کی میچوریٹی کی صورتحال میں آہستہ آہستہ ہونے والا اضافہ اپنے طور پر رول اوور خطرات کو کم کرے گا۔


    19-2018 کے اقتصادی جائزے میں کہا گیا ہے کہ ریاستی بجٹ میں 17-2016 کے مالیہ سال کےمقابلے میں 18-2017 میں خاطر خواہ وسعت درج کی گئی ہے۔ یہ وسعت مالیہ اخراجات میں اضافے کی وجہ سے درج کی گئی ہے۔ جہاں تک مالیہ محاذ کا سوال ہے ، ریاستوں کے اپنے ٹیکس اور غیرٹیکس مالیات 18-2017 میں مضبوط شرح نمو سے ہمکنار رہے ہیں۔ 19-2018 کے بجٹی سال میں یہ صورت بہتر رہے گی۔ بجٹی سروے کا اختتام اس بات پر ہوا ہے کہ 17-2016 کے مقابلے میں 18-2017 کے مالیہ سال میں مجموعی گھریلو پیداوار تناسب سے متعلق مالیہ خسارے میں بہتری کی صورت رونما ہوئی ہے۔


    اقتصادی جائزے میں خبردار کیا گیا ہے کہ آئندہ آنے والے برسوں میں مالی محاذ پر متعدد چنوتیاں درپیش ہوں گی۔ پہلی بات یہ ہے کہ شرح نمو سست روی کا شکار ہوسکتی ہے جس کے نتیجے میں مالیہ وصولی پر اثر پڑے گا۔ دوسری بات یہ ہے کہ 19-2018 کے مالی سال میں جی ایس ٹی کلیکشن میں تخفیف دیکھی گئی ہے اس لئے جی ایس ٹی کے ذریعے مالیہ میں ہونے والا اضافہ وہ کلید ہوگی جو مرکزی اور ریاستی حکومت کے وسائل کی صورتحال کو بہتر بنائے گی۔ تیسری بات یہ ہے کہ اب توسیع شدہ پردھان منتری کسان سمّان ندھی (پی ایم+ کسان) اور آیوشمان بھارت نیز نئی حکومت کی نئی پہل قدمیا ں ایسی ہیں جن کے لئے درکار وسائل کو کسی سمجھوتے کے بغیر مالی خسارہ نشانوں کے ساتھ نظرثانی شدہ لائحہ عمل سے ہم آہنگ کرنا ہوگا۔ چوتھی بات یہ ہے کہ ایران سے تیل درآمد کرنے پر امریکہ کی جانب سے عائد کی گئی بندشیں تیل کی قیمتوں پر اثرانداز ہوسکتی ہیں اور اس کے نتیجے میں چالو کھاتہ بیلنس کے لئے پٹرولیم سبسیڈی متاثر ہوگی اور دیگر اثرات بھی مرتب ہوں گے۔ آخری بات یہ ہے کہ پندرہواں مالیاتی کمیشن اپنی رپورٹ آئندہ پانچ برسوں کیلئے جس کاآغاز اپریل 2020 سے ہوگا ، پیش کریگا۔ ٹیکس تحلیل سے متعلق اس کی سفارشات بطور خاص مرکزی حکومت کے خزانے پر اثرانداز ہوں گی۔


    م ن۔ ع ن


    2811 U-

    
    
    (Release ID: 1577090) Visitor Counter : 9