      شمال مشرقی ریاستوں کی ترقی کی وزارت

      شمال مشرقی خطے میں دیسی روزگار کے لئے اسکیمیں
      Posted On: 18 JUL 2019 5:28PM by PIB Delhi


    نئی دہلی، 18 ؍جولائی،شمال مشرقی دستکاری اور ہینڈ لوم ترقیاتی کارپوریشن لمیٹڈ (این ای ایچ ایچ ڈی سی ) نے ، جو شمال مشرقی خطے کی ترقی کی وزارت کے تحت سرکاری سیکٹر کی ایک کمپنی ہے ، ملک کے مختلف حصوں میں نمائشوں اور دستکاری بازاروں کا انعقاد کرکے شمال مشرقی خطے کے بنکروں اور فنکاروں کے لئے سامان کے فروخت کا لنک فراہم کرتی ہے۔ اور اس کے بدلے میں یہ دستکاروں اور بنکروں کے لئے براہ راست روزگار پیدا کرتی ہے۔ این ای ایچ ایچ ڈی سی ان دستکاروں سے ان کی مصنوعات بھی خرید تی ہے اور اس طرح ان کی اشیاء کے لئے ایک مخصوص پلیٹ فارم فراہم کرتی ہے۔ پچھلے چار برسوں میں بڑی تعداد میں بنکروں اور دستکاروں نے اس سے فائدہ اٹھایا ہے۔تفصیلات مندرجہ ذیل ہیں:

                                                        
سال      فیض حاصل کرنے والے دستکاروں اور بنکروں کی تعداد
                                                        
                                                        
                                                        
2015-16  1,624                                          
                                                        
                                                        
                                                        
2016-17  1,991                                          
                                                        
                                                        
                                                        
2017-18  3,100                                          
                                                        
                                                        
                                                        
2018-19  323                                            
                                                        
                                                        
                                                        
میزان    7,038                                          
                                                        
                                                        

    شمال مشرقی خطے کی برادری کے وسائل کے بندوبست سے متعلق پروجیکٹ (این ای آر سی او آر ایم پی) نے ، جو شمال مشرقی خطے کی ترقی کی وزارت کے تحت ایک پروجیکٹ ہے ، بہت چھوٹے قرضے دینے والی عوام پر مبنی تنظیمیں اور غیر زرعی صنعتیں قائم کرنے میں سہولت پیدا کی ہے جس سے شمال مشرق کی چار ریاستوں یعنی اروناچل پردیش ، آسام ، منی پور اور میگھالیہ کے 10 اضلاع میں خود امدادی گروپوں کے ذریعے روزگار فراہم کررہے ہیں۔


    عالمی بینک کی مدد سے چلنے والے ایک پروجیکٹ ، شمال مشرقی دیہی روزی پروجیکٹ (این ای آر ایل پی) ، جو شمال مشرقی خطے کی ترقی کی وزارت کے ذریعے نافذ کیا جارہا ہے ، بے روزگار نوجوانوں اور خود امدادی گروپوں کے ارکان کو ملازمتوں اور چار شمال مشرقی ریاستوں یعنی میزورم ، ناگالینڈ ، سکم اور تریپورہ کے 11 اضلاع میں خود روزگار پیدا کرنے کے لئے ہنر مندی کی تربیت اور پیشہ وارانہ تربیت فراہم کررہا ہے۔


    مذکورہ معلومات آج راجیہ سبھا میں شمال مشرقی خطے کی ترقی کے مرکزی وزیر مملکت (آزادانہ چارج) ، وزیراعظم کے دفتر ، عملے ، عوامی شکایات اور پنشن ، ایٹمی توانائی اور خلاء کے وزیر مملکت ڈاکٹر جتیندر سنگھ نے ایک سوال کے تحریری جواب میں فراہم کیں۔


    ۔۔۔۔۔۔۔۔۔۔۔۔۔۔


    (م ن-و ا- ق ر)


    U- 32 44

    
    
    (Release ID: 1579417) Visitor Counter : 12
    
    
      Read this release in: English