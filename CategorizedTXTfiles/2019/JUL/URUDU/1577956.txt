      ہنر مندی کے فروغ اور صنعت کاری کی وزارت

      ہندستان آنے والے مہینو میں 70 لاکھ نوجوانوں کے لئے روزگار کے مواقع پیدا کرے گا: ڈاکٹر مہیندر ناتھ پانڈے
      
      حکومت ہنر مند نوجوانوں کو اپنا کاروبار شروع کرنے کی غرض سے مدرا جیسے آسان قرضے مہیا کرانے کے لئے پابند عہد ہے

      Posted On: 09 JUL 2019 1:39PM by PIB Delhi

    نئی دہلی، 9 جولائی 2019/ہنرمندی کے فروغ اور صنعت کاری کے مرکزی وزیر ڈاکٹر مہندر ناتھ پانڈے نے کہا ہے کہ معیشت میں اچھال کی وجہ سے آئندہ مہینوں کے دوران ہندستان کو 70 لاکھ سے زائد ہنرمند افرادی قوت کی ضرورت ہوگی۔ انہوں نے کہا کہ ہندستان کی 62 فی صد سے زائد آبادی نوجوان ہے اور وزیراعظم کا خواب ہندستان کو دنیا میں سب سے بڑی ہنر مند معیشتوں میں سے ایک بنانا ہے۔


    جناب پانڈے آ ج یہاں وی ایل سی سی انسٹی ٹیوٹ آف بیوٹی اینڈ نیوٹریشن کے 18ویں سالانہ تقریب تقسیم اسناد کے موقع پر اظہار خیال کررہے تھے۔وزیر موصوف نے کہا کہ 6 ہزار مستقل ملازمین کے علاوہ وی ایل سی سی نے گزشتہ برسوں کے دوران 2 لاکھ سے زائد نوجوانوں کو روزگار مہیا کرائے ہیں۔ انہوں نے زور دے کر کہا کہ ہندستان میں خوبصورتی اور صحت مندی کے کاروبار میں 80 ہزار کروڑ روپے کے کاروبار کی صلاحیت ہے اور یہ لاکھوں افراد کو روزگار کے مواقع فراہم کرسکتا ہے۔ کیونکہ آج کے دور میں ہر شخص صحت مندی اور خوبصور ت زندگی کا آرزو مند ہے۔ انہوں نے یہ بھی کہا کہ ہنر مندی کا یہ کورس خواتین کو بااختیار بنانے کا اہم ذریعہ ہے کیونکہ اس کی طالبہ ٹریننگ حاصل کرنے کے بعد مدرا جیسے آسان قرضے لے کر صحت مندی اور خوبصورتی کے مراکز قائم کرسکتی ہیں۔ نیز وہ ایسے مفید روزگار کے مواقع کے لئے دوسرے کو بھی ترغیب دے سکتی ہیں۔


    ڈاکٹر پانڈے نے کہا کہ وزیراعظم جناب نریند رمودی کی رہنمائی میں 15 جولائی 2015 کو شروع کیا گیا نیشنل اسکل ڈیولپمنٹ مشن (اسکل انڈیا مشن) نے تیزی سے مقبول ہورہا ہے۔ تقریباً ایک کروڑ نوجوانوں کواسکل ڈیولپمنٹ کے ذریعہ حکومت کے مختلف پروگراموں کے تحت فی الحال سالانہ ہنر مندی کی ٹریننگ دی جارہی ہے۔ انہوں نے کہا کہ ہندستان ایک نوجوان ملک ہے اور ہنر مند افرادی قوت نہ صرف اندرون ملک بلکہ عالمی مارکیٹ میں بھی مارکیٹ کے ڈیمانڈ کو پورا کرسکے گی۔


    ڈاکٹر پانڈے نے مزید کہا کہ ہنر مندی کے فروغ اور صنعت کاری کی وزارت (این ایس ڈی ای) حکومت 12 ہزار کروڑ روپے کے خرچ سے چار سال (2020-2016) کے لئے ریاست مدھیہ پردیش سمیت پورے ملک میں قلیل مدتی ٹریننگ (ایس ٹی ٹی ) سیکھنے سے قبل کا اعتراف (آر پی ایل) اور خصوصی پروجیکٹ (ایس پی) کے تحت ایک کروڑ افراد کو ہنر مند بنانے کے مقصد سے کل ہند بنیاد پر ایک فلیگ شپ اسکیم پر عمل درآمد کررہی ہے جسے پردھان منتری کوشل وکاس یوجنا (پی ایم کے وی وائی 2.0) 20-2016) کے طور پر جانا جاتا ہے۔


    وزارت نے ملک کے تمام اضلاع میں ماڈل اسکیم سینٹر قائم کرنے کی پہل کی ہے جسے پردھان منتری کوشل کیندریہ (پی ایم کے کے ایس) کےطور پر جانا جاتا ہے۔ آج تک پورے ملک میں 837 پی ایم کےکے کی تشخیص کی گئی ہے جو 717 اضلاع اور 543 پارلیمانی انتخابی حلقوں کا احاطہ کرتے ہیں۔ مختص کئے گئے پی ایم کے کے میں سے 610 پی ایم کے کے قائم ہوچکے ہیں۔


    ۔۔۔۔۔۔۔۔۔۔۔


    م ن۔ش س ۔ ج۔


    U- 2956

    
    
    (Release ID: 1577956) Visitor Counter : 8
    
    
      Read this release in: Malayalam , English , Marathi , Hindi