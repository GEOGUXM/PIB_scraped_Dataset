      وزارت خزانہ

      مرکزی بجٹ میں بنیادی ڈھانچے،ڈیجیٹل معیشت اور چھوٹی اور درمیانی صنعتوں میں بھاری سرمایہ کاری کی ضرورت پر زور
      
      ٹرانسپورٹ کے شعبے میں ، بجٹ میں پی پی پی طریقہ کار کے تحت ریلویز، طیاروں کومالی تعاون/ پٹّے (لیز) پر دینے سے متعلق سرگرمیوں پر لائحہ عمل تیار کرنے اور ریاستی سڑک نیٹ ورک کی ترقی پرزور
      گیس گرڈز، واٹر (آبی) گرڈز ،آئی۔ ویز اور مقامی ہوائی اڈوں کو اے این وی آئی ایل کی طرز پر ترقی
      بجلی کے شعبے میں نرخ اور ڈھانچہ جاتی اصلاحات کاجلد ہی اعلان کیاجائے گا
      ماڈل ٹیننسی لاء (نمونہ کرایہ دار قانون) کوحتمی شکل دینے اور مکانوں کی کرایہ داری سے متعلق اصلاحات کی جائیں گی
      انٹریسٹ سبوینشن اسکیم کےتحت ایم ایس ایم ایز کے لئے 350 کروڑ روپئےمختص،ادائیگیوں میں تاخیر کوکم کرنے کے لئے ایک ادائیگی پلیٹ فارم
      Posted On: 05 JUL 2019 1:29PM by PIB Delhi


    مرکزی بجٹ 2019-20 میں بنیادی ڈھانچے، ڈیجیٹل معیشت اور ہندوستان کو 5ٹریلین ڈالر کی معیشت بنانے کی امید کو پورا کرنے کے لئے چھوٹی اور درمیانہ درجے کی صنعتوں میں ملازمتوں کے مواقع پیدا کرنے کے لئے بھاری سرمایہ کاری کی ضرورت پر زور دیا گیا ہے۔ خزانہ اور کمپنی اُمور کی مرکزی وزیر محترمہ نرملا سیتارمن نےآج پارلیمنٹ میں اپنی بجٹ تقریر میں کہا کہ حکومت کے ذریعے شروع کی گئی مختلف پہلوؤں اور اصلاحات کے سبب گزشتہ پانچ برسوں کے دوران بھارتی معیشت میں ایک ٹریلین ڈالر جڑے ہیں اور رواں مالی سال کے دوران یہ 3 ٹریلین ڈالر تک جائے گی۔ اس مقصد کو پورا کرنے کے لئے میک اِن انڈیا پروگرام کو مزید اہمیت دینے کی ضرورت ہے۔ وزیر خزانہ نے اس فریم ورک کے ایک حصے کے طور پر متعدد تجاویز اور نئی پہلیں تجویز کیں تاکہ گھریلو اور بیرونی سرمایہ کاری کی سائیکل کاآغازکیا جاسکے۔


    مختلف طریقوں کے ذریعے طبعی (فزیکل) کنیکٹوٹی کو فروغ دینے کے لئے وزیر خزانہ نے کہا کہ پردھان منتری گرام سڑک یوجنا، صنعتی راہ داری، فزیکل راہ داری، وقف شدہ مال برداری کوریڈور، بھارت مالا، ساگر مالا، جل مارگ وکاس او راڑان جیسے پروگراموں کی اہمیت پر زور دیا اور کہا کہ اس طرح کی پہلیں لوجسٹکس کو بہتر بنانے، ٹرانسپورٹیشن کی لاگت کو کم کرنے اور گھریلو صنعتوں کے ذریعے تیا رشدہ ساز وسامان اور پیداوار میں مقابلہ آرائی میں اضافہ ہوسکے۔


    شہری ہوابازی کے شعبے میں محترمہ نرملا سیتارمن نے کہا کہ حکومت، ہندوستان کو طیاروں کی مالی اور پٹّے پر دینے سے متعلق سرگرمیوں کے لئے ایک مرکز بنانے کے لئے تمام ضروری عوامل کے ساتھ ایک ریگولیٹری روڈ میپ تیار کررہی ہے۔ یہ ایک خود اور پُراعتماد ہوابازی صنعت کی ترقی، ہوابازی فائننس میں امیدافزا ملازتوں کو پیدا کرنے کے علاوہ ہندوستان کے مالی خصوصی اقتصادی زونز (سیز) بین الاقوامی اقتصادی سروسز مرکز (آئی ایف ایس سی) میں دستیاب کاروباری مواقع کو فروغ دینے کے لئے بہت اہم ہے۔


    انہوں نے یہ بھی کہا کہ حکومت پالیسی میں مناسب مداخلتیں اپنائے گی تاکہ ملک میں مینٹی ننس، ریپئر اور اوور ہال (ایم آراو) صنعت کی ترقی کے لئے ایک سازگا رماحول کی تخلیق کرسکے۔


    ریلویز کے شعبے میں ، بجٹ میں پبلک۔ پرائیویٹ۔ پارٹنرشپ کااستعمال کرتے ہوئے تیز رفتار ترقی کو بڑھاوا دینے کے علاوہ ٹریکوں کی تکمیل، رولنگ اسٹاک کی مینوفیکچرنگ اور مسافر فریٹ خدمات کی ڈیلوری کی تجویز پیش کی گئی ہے۔ وزیرخزانہ نے اطلاع دی کہ ملک بھر میں 657کلو میٹر میٹرو ریل نیٹ ورک کو عملی (آپریشنل) بنایا گیا ہے۔ انہوں نے یہ بھی بتایا کہ ہندوستان پہلی مرتبہ نیشنل کامن موبیلٹی کارڈ (این سی ایم سی) معیارات پر مبنی انٹر۔ آپریبل ٹرانسپورٹ کارڈ کو فروغ دے رہا ہے جس کا آغاز اسی سال مارچ میں کیا گیا تھا۔


    مرحلہ۔ II کی فیم اسکیم (ایف اے ایم) جو الیکٹرک گاڑیوں کو تیز سے اپنانے کی حوصلہ افزائی کرتی ہے، کا ذکر کرتے ہوئے وزیر موصوفہ نے کہا کہ صرف جدید ترین بیٹری اور رجسٹرڈ ای۔ گاڑ؁یوں کو ہی اس اسکیم کے تحت مراعات فراہم کی جائیں گی۔ اس کااہم مقصد عام آدمی کے لئے سستا اور ماحول دوست پبلک گاڑی فراہم کرانا ہے۔ شاہراہوں کے شعبے میں ، وزیر خزانہ نے کہا کہ حکومت قومی شاہرہ پروگرام کی جامع تعمیرنو کو یقینی بنانے کے لئے فائننشی ایبل ماڈل کا استعمال کرکے قومی شاہراہ گرڈ کی خواہش کے مطابق لمبائی اور گنجائش میں اضافہ کرے گی۔ بھارت مالا کے پہلے مرحلے کی تکمیل کے بعد، دوسرے مرحلے میں ریاستیں روڈ نیٹ ورک کو فروغ دینے میں مدد کریں گی۔


    حکومت کے ویژن ، دریاؤں کا کارگو ٹرانسپورٹیشن میں استعمال کے بارے میں بات چیت کرتے ہوئے وزیر خزانہ نے کہا کہ گنگا پر کارگو کے موومنٹ کاحجم آئندہ چاربرسوں تقریباً 4 گنا بڑھ جائے گا۔ اس سے نہ صرف مال بردار جہازوں کے نقل وحمل میں آسانی ہوگی بلکہ مسافروں کو سستا اور آسان ٹرانسپورٹ فراہم کرنے کے ساتھ ساتھ ہمارے امپورٹ بلوں کو کم کرنے میں بھی مدد ملے گی۔ اس سلسلے میں انہوں نے گنگا کی نیوی گیشن صلاحیت میں اضافے کے لئے جل مارگ وکاس پروجیکٹ کا ذکر کیا اور بتایا کہ صاحب گنج اور ہلدیا میں دو ملٹی ماڈل ٹرمنل نیز فرکّا میں نیوی گیشنل لاک اس سال مکمل ہوجائیں گے۔


    وزیر خزانہ نے مزید کہا کہ کنیکٹوٹی انفراسٹرکچر سطح کو دوسرے درجے تک لے جانے کے لئے حکومت اس سال گیس گرڈ، واٹر گرڈ، آئی۔ ویز اور مقامی ہوائی اڈوں کے فروغ کرکے انکا بلیو پرنٹ دستیاب کرائے گی۔ یہ کامیاب ایک ملک ایک گرڈ پر مبنی ہے۔


    وزیر خزانہ نے مزید اعلان کیاکہ اعلیٰ سطح کی بااختیار کمیٹیوں (ایچ ایل ای سی) کی سفارشات پر پرانے اور بے کار یا کم صلاحیت والے پلانٹس کو ریٹائر یا بند کردیاجائے گا اور قدرتی گیس کے پلانٹ کےکم استعمال اور صلاحیت کی وجہ سے اب اس کانفاذ کیا جائے گا۔ انہوں نےمزید کہا کہ حکومت، اجول ڈسکوم اشیورنس یوجنا (او دے۔ یو ڈی اے وائی) کاجائزہ لے رہی ہے اور اس کو مزید بہتر بنائے گی۔ انہوں نے کہا کہ حکومت، ریاستوں کے ساتھ ملکر اس پروگرام کو درپیش چیلنجوں پر کام کرے گی۔


    ہاؤسنگ شعبے میں وزیر خزانہ نے اعلان کیا کہ رینٹل ہاؤسنگ اور ماڈل ٹیننسی لاء کی حوصلہ افزائی کرے گی اور جلد ہی اسے حتمی شکل دے کر ریاستوں کے ساتھ مشترک کرے گی۔


    ایم ایس ایم ای شعبے کے لئے، وزیر خزانہ نے کہا کہ انٹریسٹ سبوینشن اسکیم کے تحت، مالی سال 2019-20 کے لئے 250 کروڑ روپئے مختص کئے گئے ہیں۔ تمام جی ایس ٹی رجسٹرڈ ایم ایس ایم ای کے بڑھنے والے (انکریمینٹل) قرضوں یاتازہ قرضوں پر سبوینشنل شرح سود دو فیصد ہوگی۔


    وزیر خزانہ نے مزید کہا کہ حکومت ، ایم ایس ایم ای کی ادائیگیوں اور بلوں کی فائلنگ میں آسانی پیداکرنے کے لئے ایک ادائیگی پلیٹ فارم تشکیل دے گی۔ اس سے ایم ایس ایم ای میں سرمایہ کاری کی حوصلہ افزائی ہوگی اور ادائیگیوں میں ہونے والی تاخیر سے چھٹکارا ملے گا۔


    وزیر خزانہ نے اعلان کیا کہ حکومت ہند نے، پردھان منتری کرم یوگی مان دھن اسکیم جو ایک نئی اسکیم ہے کے تحت تقریباً تین کروڑ ایسے رٹیل کاروباریوں اور چھوٹے دکانداروں کو جن کا سالانہ کاروبار 1.5 کروڑ سے کم ہے، کو پنشن فوائد میں توسیع کرنے کا فیصلہ کیا ہے۔ اس اسکیم میں اندراج کو بہت آسان بنایا گیا ہے اور اس کے لئے محض آدھار اور بینک کھاتہ درکار ہے اور باقی اپنی آمدنی کااپنے طور پر اعلان ہی ضروری ہوگا۔


    **************


    م ن۔ ش ت۔ م ر۔


    U-2829

    
    
    (Release ID: 1577366) Visitor Counter : 17