      وزارت خزانہ

      سال 2040 میں ہندوستان کی آبادی: 21 ویں صدی کے لئے عوامی بہبود کا منصوبہ
      
      اقتصادی جائزے میں سبکدوشی کی عمر میں اضافے کی تجویز پر غور کیا گیا ہے، کیونکہ زندگی کی مدت میں مسلسل اضافہ ہورہا ہے

      Posted On: 04 JUL 2019 1:15PM by PIB Delhi

    نئی دہلی، 4 جولائی 2019، ہندوستان کی آبادی کا ذکر کرتے ہوئے اقتصادی جائزہ 19۔2018 میں کہا گیا ہے کہ ‘آئندہ دو دہائیوں میں ہندوستان کی آبادی میں اضافے کی رفتار میں بہت زیادہ کمی آئے گی، حالانکہ مجموعی طور پر آبادی کے لحاظ سے ملک فائدے میں ہی ہوگا لیکن چند ایسی ریاستوں میں جو آبادی میں تبدیلی کے آگے کے مرحلے میں پہنچ گئی ہیں،سال 2030 تک بڑی عمر لوگوں کی تعداد میں کافی اضافہ نظر آئے گا’۔ خزانے اور کارپوریٹ امور کی مرکزی وزیر محترمہ نرملا سیتا رمن نے آج پارلیمنٹ میں اقتصادی جائزہ پیش کیا۔ آبادی کے سلسلے میں 2041 تک کا قومی و ریاستی سطح کے اندازے سے ظاہر ہوتا ہے کہ ہندوستان آبادیاتی تبدیلی کے اگلے مرحلے میں داخل ہوچکا ہے اور آئندہ دو دہائیوں میں آبادی میں اضافے کی شرح میں زبردست گراوٹ آئے گی۔ اس کی اہم وجہ حالیہ دہائیوں میں بچوں کی پیدائش کی مجموعی شرح (ٹی ایف آر) میں تیزی سے گراوٹ آئی ہے اور 2021 تک بچوں کی پیدائش کی شرح کے تکمیلی سطح سے بھی نیچے جانے کی توقع ہے۔ تمام اہم ریاستوں میں آبادی میں اضافے کی شرح میں واضح گراوٹ آئی ہے، خصوصی طور پر تاریخی اعتبار سے آبادی میں اضافے کی اونچی شرح والی ریاستوں مثلاً بہار، اترپردیش، راجستھان اور ہریانہ میں آبادی میں اضافے کی شرح میں قابل ذکر کمی آئی ہے۔


    آئندہ دو دہائیوں کے لئے آبادی اور عمر کے اندازے سے صحت دیکھ بھال، ضعیفوں کی دیکھ بھال، اسکول کی سہولت، سبکدوشی سے متعلق مالیاتی خدمات، پبلک پنشن فنڈنگ، انکم ٹیکس کی آمدنی، لیبر فورس اور لیبر کی شرکت کی شرح اور سبکدوشی کی عمر کے شعبوں میں پالیسی سازی کئی طرح سے متاثر ہوگی۔


    آبادی میں اضافے کے سلسلے میں اقتصادی جائزے میں کہا گیا ہے کہ ‘‘آبادی اور آبادی میں اضافے کی شرح الگ الگ ریاستوں میں الگ الگ ہوگی۔ آبادی میں تبدیلی کے سلسلے میں جوریاستیں آگے ہیں ان میں آبادی میں آبادی میں اضافے کی شرح میں مسلسل گراوٹ آئے گی اور 41۔2031 تک اضافے کی شرح صفر کے قریب پہنچ جائے گی۔ آبادی میں تبدیلی کے سلسلے میں پیچھے رہنے والی ریاستوں میں بھی سال 41۔2021 کے دوران آبادی میں اضافے کی شرح میں زبردس گراوٹ آئے گی’’۔


    ایک حیرت انگیز حقیقت یہ ہے کہ ملک بھر میں ملک بھر میں بچوں کی پیدائش کی مجموعی شرح (ٹی ایف آر) میں تیزی سے گراوٹ آنے کی وجہ سے 0۔19 عمر کی آبادی پہلےہی اپنے عروج پر پہنچ چکی ہے۔ قومی سطح پر ٹی ایف آر کے 2021 تک اضافے کی تکمیلی شرح سے نیچے جانے کی توقع ہے۔ ہندوستان میں 0۔19 سال کی عمر کی آبادی کا حصہ 2011 میں 41 فیصد تھا جس کے 2041 تک 25 فیصد پر آجانے کی توقع ہے۔ دوسر جانب بزرگوں یعنی 60 سال یا اس سے اوپر کی عمر کی آبادی میں تیزی سے اضافہ جاری رہے گا۔ یہ آبادی سال 2011 میں 8.6 فیصد سے 2041 تک تقریباً دوگنی ہوکر 16 فیصد پر پہنچ جائے گی۔


    کام کاج کی عمر کے لوگوں کی آبادی میں 31۔2021 کے دوران موٹے طور پر 9.7 ملین سالانہ کا اضافہ اور 41۔2031 کے دوران 4.2 ملین سالانہ کا اضافہ ہوگا۔ کام کاج کی عمر کی آبادی کے اثرات کا ذکر کرتے ہوئے اقتصادی جائزے میں کہا گیا ہے کہ ‘‘اس کی تعداد لیبر فورس کے سائز اور بین ریاستی نقل مکانی کی سمت کے تعین میں کلیدی رول ادا کرتی ہے۔ اس میں مزید کہا گیا ہے کہ سال 41۔2021 کے دوران لیبر فورس کی شرکت کے اندازےکے مطابق کام کاج کی عمر والی آبادی میں سالانہ اضافے کے پیش نظر اضافی روزگار کے مواقع پیدا کرنے ہوں گے’’۔ جن ریاستوں میں کام کاج کی عمر کی آبادی میں اضافہ ہورہا ہے، ان ریاستوں میں لیبر کی کمی کو پورا کرسکتی ہیں جہاں پر بزرگوں کی تعداد میں اضافہ ہورہا ہے۔حالیہ نقل مکانی کے رجحانات سے یہی ظاہر ہوتا ہے۔


    آبادی میں تبدیلی سے کئی پالیسی پر اثر پڑتا ہے مثلاً پرائمری اسکولوں ، صحت دیکھ ریکھ سہولتوں اور سبکدوشی کی عمر کے تعین جیسی پالیسیاں۔ کل ملاکر سال 41۔2021 کے درمیان ہندوستان میں اسکول جانے والے بچوں کی تعداد میں 18.4 فیصد کی کمی آئے گی۔ اس کے بہت اہم سماجی اور اقتصای نتائج ہوں گے۔پرائمری اسکول جانے والے بچوں کی تعداد میں کمی کے اندازے سے ہندوستان کی تمام اہم ریاستوں میں مزید اسکول تیار نہ کئے جانے کی صورت میں بھی فی کس اسکولوں کی تعداد میں کافی اضافہ ہوگا۔ جلد ہی ایسا وقت آئے گا کہ کئی ریاستوں میں پرائمری اسکولوں کو چلانے کے لئے انہیں ایک دوسرے میں ضم / یکجا کیا جائے گا۔


    صحت دیکھ ریکھ تک رسائی ہندوستان میں اب بھی ایک اہم چیلنج ہے۔ اگر ہندوستان میں اسپتالوں کی سہولت آئندہ دو دہائیوں میں آبادی میں اضافے کی شرح میں آنے والی کمی کے باوجود آبادی بڑھتی رہے گی تو اسپتال میں بستروں کی فی کس دستیابی میں تیزی سے کمی آے گی۔ اس لئے ریاستوں میں طبی سہولیات میں توسیع کی سخت ضرورت ہے۔


    ہندوستان میں 60 سال کی عمر ، جو کہ اوسط عمر ہےمیں صحت اور زندگی کی توقع یہ ہے کہ گزشتہ برسوں میں مردوں اور خواتین دونوں کے معاملے میں امراض اور زخموں کے اثرات پر غور کرتے ہوئے توقع ہے کہ ایک 60 سال کی عمر کا آدمی پوری طرح صحت مند ہو۔ 60 سال کی عمر میں صحت مند زندگی کی توقع 12.9 سال کی ہے (مردوں کے لئے 12.5 سال اور خواتین کے لئے 13.3 سال)۔ ہندوستان میں مردوں اور خواتین کی زندگی کی مدت میں مسلسل اضافہ ہورہا ہے، اس کے پیش نظر دیگر ممالک کے تجربات کے مطابق مردوں اور خواتین کی سبکدوشی کی عمر میں اضافہ پر بھی غور کیا جاسکتا ہے۔یہ پنشن کے نظام کی موزونیت کے لئے کلیدی حیثیت رکھتی ہے اور اس سے زیادہ عمر میں خاتون لیبر فورس کی شرکت میں اضافے میں بھی مدد ملے گی۔


    ۔۔۔۔۔


    U-2807

    
    
    (Release ID: 1577098) Visitor Counter : 16