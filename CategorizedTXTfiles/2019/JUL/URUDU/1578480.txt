      ٹیکسٹائلز کی وزارت

      جوٹ ملوں کی جدید کاری
      Posted On: 11 JUL 2019 6:20PM by PIB Delhi


    نئی دلّی، 11 جولائی/ ٹیکسٹائلز کی مرکزی وزیر محترمہ اسمرتی زوبن ایرانی نے گزشتہ روز ایک تحریری جواب میں راجیہ سبھا کو مطلع کیا کہ نیشنل جوٹ بورڈ (این جے بی) جوٹ ملوں کی پیداوار میں اضافہ کر کے اور پرانی مشینوں کو نئی مشینوں سے بدل کر جدید ترین تکنالوجی والی مشینیں فراہم کرکے ان کی جدید کاری کی ضروریات کے مد نظر جوٹ صنعت کی جدید کاری کی اسکیموں پر عمل در آمد کر رہا ہے۔ اسکیم صنعت میں سرمایہ کاری میں بھی فعال کردار ادا کر رہی ہے۔


    2013 میں آئی ایس اے پی ایم اسکیم لانچ کی گئی تھی جس میں جوٹ ملوں کو مشینری کی قیمت پر 20 فیصد کی رعایت اور ایم ایس ایم ای۔ جے ڈی پی یونٹوں کو 30 فیصد کی رعایت دی گئی ہے۔ 2014-15 سے 2018-19 کے دوران جوٹ ملوں اور جے ڈی پی یونٹوں کو کل 4971.19 لاکھ روپئے کے سرمائے کی سبسڈی فراہم کرائی گئی ہے۔


    گزشتہ پانچ برسوں کے دوران ملی جلی پٹ سن تیار کرنے والے دس یونٹ قائم کئے گئے ہیں۔


    ۔۔۔۔۔۔


    U.3062

    
    
    (Release ID: 1578480) Visitor Counter : 3
    
    
      Read this release in: English