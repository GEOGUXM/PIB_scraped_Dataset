      مواصلات اور اطلاعاتی ٹیکنالوجی کی وزارت

      ٹیلی مواصلات کے محکمے نے دہلی ، ممبئی اور کولکاتا میں بی ایس این ایل ؍ ایم ٹی این ایل کی عمارتوں میں آگ لگنے کے واقعات کی اعلیٰ سطحی تحقیقات کا حکم دیا
      Posted On: 23 JUL 2019 2:53PM by PIB Delhi


    نئی دہلی،23؍جولائی، ممبئی میں ایم ٹی این ایل کے باندرا ٹیلی فون ایکسچینج ، کولکاتا کے سالٹ لیک میں بی ایس این ایل کی عمارت اور نئی دہلی کے قدوائی بھون میں ایم ٹی این ایل کی عمارت میں 22 جولائی 2019 کو آگ لگنے کے واقعات پیش آئے ہیں۔ آگ بجھانے والے محکمے نے آگ پر پوری طرح قابو پالیا۔ آگ لگنے کے وقت عمارتوں میں موجود ایم ٹی این ایل ؍ بی ایس این ایل کے ملازمین یا دیگر کسی شخص کے زخمی یا جھلسنے کی کوئی اطلاع نہیں ہے۔


    اگرچہ پولیس اور فائر بریگیڈ کا محکمہ آگ لگنے کی وجوہات کا پتہ لگارہے ہیں ، مواصلات ، الیکٹرانکس اور اطلاعاتی ٹیکنالوجی ، اور قانون وانصاف کے وزیر روی شنکر پرساد نے آگ لگنے کے مذکورہ واقعات کی بی ایس این ایل ؍ ایم ٹی این ایل کے ذریعے اعلیٰ سطحی تحقیقات کا حکم دے دیا ہے۔ انہوں نے یہ بھی حکم دیا کہ بی ایس این ایل اور ایم ٹی این ایل مقررہ مدت کے اندر اپنی اپنی عمارتوں ؍ تنصیبات میں آگ اور حفاظتی بندوبست کا تازہ آڈٹ کرائیں۔


    ممبئی میں ایم ٹی این ایل کے باندرہ ٹیلی فون ایکسچینج میں آگ لگنے کا واقعہ:


    باندرہ میں ایم ٹی این ایل کے ٹیلی فون ایکسچینج کی عمارت ایک 10 منزہ عمارت ہے، جو ایم ٹی این ایل کی ملکیت اور اس کے استعمال میں ہے۔ اس عمارت میں دو ٹیلی فون ایکسچینج ہیں جو انتظامی دفاتر کے علاوہ تقریبا 25000 ٹیلی فون لائنوں پر کام کرتا ہے۔ اس عمارت میں 22 جولائی 2019 کو سہ پہر تین بجے کے قریب آگ لگ گئی جسے 23 جولائی 2019 کی شروع رات میں 3 بجے تک مکمل طور پر بجھادیا گیا۔ جیسے کہ اطلاع دی گئی ہے کہ ایم ٹی این ایل کی اس عمارت کا آخری فائر آڈٹ 12 جولائی 2018 کو کیا گیا تھا، اور عمارت پوری طرح درست پائی گئی تھی۔ آگ لگنے کی وجہ سے تقریبا 25000 صارفین کی لینڈ لائن خدمات اور تقریبا 8000 صارفین کی انٹرنیٹ خدمات متاثر ہوئی ہیں اور امید ہے کہ اگلے چار دن میں انہیں بحال کردیا جائے گا۔


    نئی دہلی کے قدوائی بھون میں ایم ٹی این ایل عمارت میں آگ لگنے کا واقعہ:


    نئی دہلی کے قدوائی بھون میں ایم ٹی این ایل کا ٹیلی فون ایکسچینج تکنیکی جانب سے 7 منزلہ جبکہ انتظامیہ کی جانب سے 9 منزلہ عمارت ہے اور ان دونوں حصوں میں ایم ٹی این ایل اور بی ایس این ایل کا قبضہ ہے۔ اس بلڈنگ میں ایم ٹی این ایل کے ٹیلی فون ایکسچینج اور ایم ٹی این ایل اور بی ایس این ایل کے انتظامی دفاتر ہیں۔ اس عمارت میں 22 جولائی 2019 کو علی الصبح 4 بجے آگ لگ گئی جسے صبح پونے آٹھ بجے تک مکمل طور پر بجھا دیا گیا۔ ایم ٹی این ایل کی رپورٹ کے مطابق اس عمارت کا آخری فائر آڈٹ 27 مئی 2019 کو ہوا تھا اور عمارت کو پوری طرح ضابطے کے مطابق پایا گیا تھا۔ اس عمارت سے جاری ٹیلی مواصلات کی تمام خدمات آگ سے متاثر نہیں ہوئی اور پوری طرح جاری ہیں۔


    کولکاتا کی سالٹ لیک میں بی ایس این ایل کی عمارت میں آگ لگنے کا واقعہ:


    اس چار منزلہ عمارت میں 22 جولائی 2019 کی شام 7 بجے آ گ لگی تھی جسے رات ایک بج کر 20 منٹ پر پوری طرح بجھادیا گیا۔ اس عمارت سے متعلق تمام موبائل خدمات (انڈو مان ونکوبار جزائر اور مغربی بنگال کے اعداد وشمار کی خدمات کو چھوڑ کر) کو فوری طور پر بحال کردیا گیا۔ امید ہے کہ انڈو مان ونکو بار جزائر کی تمام موبائل خدمات اور مغربی بنگال میں اعداد وشمار کی خدمات کو اگلے 24 گھنٹوں میں بحال کرنے کی امید ہے۔


    بی ایس این ایل اور ایم ٹی این ایل کے ماہرین کی ٹیمیں 24 گھنٹے کام کررہی ہیں تاکہ اس بات کو یقینی بنایا جاسکے کہ متاثرہ عمارت میں تمام نیٹ ورک اور خدمات جلد از جلد بحال کرلی جائیں گی۔ اس صورت حال پر سی ایم ڈی سطح کی کمیٹی اور دونوں تنظیموں کی ٹیمیں مسلسل غور کررہی ہیں۔


    ۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 3 336

    
    
    (Release ID: 1579936) Visitor Counter : 6
    
    
      Read this release in: English , Hindi , Marathi , Punjabi