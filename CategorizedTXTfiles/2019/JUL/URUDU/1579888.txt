      صدر جمہوریہ کا سکریٹریٹ

      انڈین فاریسٹ سروس کے پروبیشنروں کی صدر جمہوریہ سے ملاقات
      Posted On: 23 JUL 2019 12:33PM by PIB Delhi


    نئی دلّی، 23 جولائی/انڈین فاریسٹ سروس (2018-20 بیچ) کے پروبیشنروں کے ایک گروپ نے آج یعنی 23 جولائی، 2019 کو راشٹر پتی بھون میں صدر جمہوریہ ہند جناب رام ناتھ کووند سے ملاقات کی۔


    پروبیشنروں کے اس گروپ سے خطاب کرتے ہوئے، صدر جمہوریہ ہند جناب رام ناتھ کووند نے کہا کہ حکومت ہند اور ریاستی حکومتیں گرین کور میں اضافہ کرنے اور ہمارے ملک کی جنگلاتی دولت کے تحفظ کے لئے کوششیں کر رہی ہیں۔ تاہم استحکام اور ماحولیاتی بحالی کی کامیابی اجتماعی تحریک میں پنہاں ہے۔ قبائل سمیت غریبوں کی ایک بڑی تعداد ہمارے ملک کے جنگلات کے ارد گرد بستی ہے۔ یہ جنگلات ہی ہیں جو انہیں کھانے پینے کی بنیادی ضروریات اور چارہ فراہم کرتے ہیں۔ یہ لوگ سادہ لوح اور محنت کش ہیں اور ساتھ ہی یہ بہت دور اندیش اور عقل مند ہیں۔ یہ لوگ اپنی روایات اور یقین و اعتماد کے ایک حصے کے طور پر جنگلات کی تعظیم کرتے ہیں۔ جنگلات کے تحفظ کے لئے کئے جانے والے اقدامات میں ان لوگوں کی بنیادی ضروریات کے تئیں سنجیدہ ہونا چاہئیے اور ان لوگوں کو شراکت دار کے طور پر شامل کرنا چاہئیے۔


    صدر جمہوریہ ہند نے کہا کہ بھارت نے جس مشترکہ جنگلاتی مینجمنٹ ماڈل کو اپنایا ہے، وہ مقامی لوگوں اور برادریوں کو جنگلاتی انتظام میں ساتھ مل کر کام کرنے کا تصور کرتا ہے۔ صدر جمہوریہ ہند نے کہا کہ اگر لوگ اور برادریاں جنگلاتی انتظام کی کوششوں میں شامل ہو جاتے ہیں تو جنگلاتی افسران جس حل کے متلاشی ہیں وہ مزید پائیدار اور موثر ثابت ہو گا۔


    ۔۔۔۔۔۔


    U.3327


    

    
    (Release ID: 1579888) Visitor Counter : 1
    
    
      Read this release in: English , Marathi , Hindi , Punjabi , Gujarati , Tamil