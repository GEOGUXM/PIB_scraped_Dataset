      عملے، عوامی شکایات اور پنشن کی وزارت

      مسوری آئی اے ایس اکیڈمی کے ڈائریکٹر کی ڈاکٹر جتندر سنگھ سے ملاقات
      
      لال بہادر شاستری نیشنل اکیڈمی آف ایڈمنسٹریشن(ایل بی ایس این اے اے)اس سال ڈائمنڈ جوبلی منائے گی
      
      Posted On: 12 JUL 2019 5:43PM by PIB Delhi


    نئی دہلی، 12 جولائی2019 ؍شمال مشرقی ریاستوں کی ترقی (ڈی او این ای آر) کے وزیر مملکت(آزادانہ چارج)، نیز وزیر اعظم کے دفتر، عملہ ، عوامی شکایات، پنشن، جوہری توانائی اور خلاء کے وزیر مملکت ڈاکٹر جتندر سنگھ کو اس سال منائے جارہے لال بہادر شاستری نیشنل اکیڈمی آف ایڈمنسٹریشن(ایل بی ای این اے اے)،مسوری کی ڈائمنڈ جوبلی تقریبات کے بارے میں جانکاری دی گئی۔


    اکیڈمی کے ڈائریکٹر جناب سنجیو چوپڑا نے ڈاکٹر جتندر سنگھ کو1959ء، میں نئی دہلی کے میٹ کاف ہاؤس سے چارلی ویلے اسٹیٹ ، مسوری میں منتقلی کے وقت سے لے کر اب تک اس نامور ادارے سے متعلق ایک خلاصہ پیش کیا ، تب سے لے کر اس ادارے نے لمبا سفر طے کیا ہے اور تعلیم کے ساتھ ساتھ بنیادی ڈھانچے دونوں شعبوں میں کافی ترقی کی ہے۔


    اکیڈمی کے شاندار 60 برس کے لئے ایل بی ای این اے اے کے ڈائریکٹر کو سراہتے ہوئے ڈاکٹر جتندر سنگھ نے کہا کہ انڈین ایڈمنسٹریٹیو سروس(آئی اے ایس) آج دنیا بھر میں سرکردہ سول سروس کی حیثیت سے ابھر کر سامنے آئی ہے۔دنیا کے دوسرے ملکوں میں بھی اس کی تقلید کی جارہی ہے۔انہوں نے مزید کہا کہ حالیہ برسوں میں بھوٹان جیسے ممالک نے اپنےسول سروس افسران کی تربیت کے لئے مسوری اکیڈمی میں ہندوستانی زیر تربیت افسران کے ساتھ ساتھ تربیت کا انتطام کیا ہے۔اسی طرح سے مزید ممالک تعلیمی سطح پر پروگراموں کے لین دین کےلئے ہندوستان کے ساتھ مفاہمت نامے پر دستخط کررہے ہیں۔


    جناب سنجیو چوپڑا نے ڈاکٹر جتندر سنگھ ، جو کہ نامور ایل بی ای این اے اے اکیڈمی کے انچارج وزیر بھی ہیں ، سےآئندہ یکم ستمبر کو اکیڈمی کے سالانہ دن کی تقریبات میں مہمان خصوصی بننے کی درخواست کی۔ڈاکٹر جتندر سنگھ کو دعوت نامہ دینے کے بعد جناب چوپڑا نے کہا کہ اکیڈمی کا سالانہ دن اکیڈمی کی حصولیابیوں کا جشن منانے اور قوم کو دوبارہ یقین دہانی کرانےکے لئے ایک خصوصی موقع ہوگا کہ ہم سول سرونٹ کو ان کی صلاحیت ، کارکردگی اور پیداواریت کو بہتر بنانے کے لئے بہترین تربیت فراہم کرنے کے عہد بستہ ہیں۔


    م ن۔م ع۔ن ع


    U: 30 9 4

    
    
    (Release ID: 1578633) Visitor Counter : 5
    
    
      Read this release in: English , Hindi