      مکانات اور شہری غریبی کے خاتمے کی وزارت

      پردھان منتری آواس یوجنا۔ اربن کے تحت گوا میں 654 مکانات منظور کئے گئے
      
      31 مارچ، 2019 تک 502 مکانات کی تعمیر مکمل

      Posted On: 10 JUL 2019 5:57PM by PIB Delhi

    نئی دلّی، 10 جولائی/ پردھان منتری آواس یوجنا۔ اربن کے تحت گوا میں مکانات کی تعمیر کی منظوری کے سلسلے میں 07 جولائی، 2019 کو ٹائمز آف انڈیا میں شائع شدہ ایک آرٹیکل میں اطلاع کی غلط تشریح کی گئی ہے۔ اس آرٹیکل میں 04 جولائی، 2019 کو لوک سبھا میں کئے گئے سوال نمبر 198 کا حوالہ دیا گیا ہے اور غلط نتیجہ اخذ کیا گیا ہے۔ یہ وضاحت کی جاتی ہے کہ 31 مارچ، 2019 تک پردھان منتری آواس یوجنا (اربن) پی ایم اے وائی۔ یو کے تحت گوا میں کل 502 مکانات کی تعمیر مکمل ہو ئی ہے۔ مکانات اور شبہری امور کی وزارت کی جانب سے پردھان منتری آواس یوجنا (اربن) کے تحت گوا میں کل 654 مکانات تعمیر کے لئے اب تک منظور کئے گئے ہیں۔ گوا میں پی ایم اے وائی۔ یو کے تحت مکانات کی تعمیر کی پیش رفت کے بارے میں ویب سائٹ پر دکھائے گئے اعداد و شمار میں کوئی اختلاف نہیں ہے۔


    مذکورہ وزارت کے تحت اب تک منظور کئے گئے 654 مکانات میں سے 594 مکانات سی ایل ایس ایس سبسڈی اسکیم کے تحت اور 60 مکانات بی ایل سی عمودی کے تحت منظور کئے گئے ہیں۔ گوا کی ریاستی حکومت نے مرکزی منظوری اور نگراں کمیٹی یعنی سینٹرل سینکشننگ اینڈ مانیٹرنگ کمیٹی (سی ایس ایم سی) کی 26 مارچ، 2019 کو منعقدہ میٹنگ میں واضح کیا کہ گوا میں کل 4845مکانات کی مانگ ہے، جس میں سے مکانات اور شہری امور کی وزارت نے 654 مکانات کی منظوری دی ہے۔


    مکانات اور شہری امور کی وزارت کے ذریعہ پردھان منتری آواس یوجنا۔ اربن پر عمل کرتے ہوئے ہاؤسنگ فار آل یعنی ”سب کے لئے مکانات ”کے نشانے کے حصول کے لئے تقریباً 84لاکھ رہائشی یونٹوں کو پہلے ہی منظوی دی جا چکی ہے۔


    ۔۔۔۔۔۔


    U.3032

    
    
    (Release ID: 1578337) Visitor Counter : 4
    
    
      Read this release in: English , Hindi