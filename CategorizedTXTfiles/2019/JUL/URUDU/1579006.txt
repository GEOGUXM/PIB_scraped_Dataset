      صحت اور خاندانی بہبود کی وزارت

      دور دراز کے علاقوں میں بلڈ بینک
      Posted On: 16 JUL 2019 4:41PM by PIB Delhi


    نئی دہلی، 16 جولائی2019 ؍صحت و خاندانی فلاح و بہبود کے وزیر مملکت جناب اشونی کمار چوبے نے آج راجیہ سبھا میں ایک تحریری جواب میں بتایا کہ حکومت ہند نے ہر ضلع میں کم از کم ایک بلڈ بینک کے قیام کی پالیسی وضع کی ہے۔چونکہ عوامی صحت ایک ریاستی موضوع ہے، لہٰذا ریاستی حکومت کی یہ بنیادی ذمہ داری ہے کہ وہ اپنی ضرورت کے مطابق کے بلڈ بینکوں کے قیام کو یقینی بنائیں۔ البتہ صحت کے قومی مشن کے ذریعے ریاستوں کی جانب سے پیش کی گئیں تجاویز کی بنیاد پر نئے بلڈ بینکوں کے قیام موجودہ بلڈ بینک کو اور زیادہ مضبوط بنانا، نیز ریاستوں میں حفظان صحت کے نظام کو مستحکم کرنے کے لئے ریاستوں ؍مرکز کے زیر انتظام علاقوں کو امداد فراہم کی گئی ہیں۔ اس میں جھارکھنڈ کے چھ ضلعوں سرائے کیلا، کھنٹی، جام تاڑا، گوڈا ، رام گڑھ اور بوکارو شامل ہے۔ جھارکھنڈ ریاست میں بلڈ کو جمع کرنے کی اکائیاں سی ایچ سی اور ریفرل اسپتال میں دیہی علاقوں اور دور دراز کے علاقوں میں بھی کام کررہی ہے۔


    ہر ریاست میں نیشنل بلڈ ٹرانس فیوژن کونسل اور بلڈ ٹرانس فیوژن کونسلس میکنزم کے طورپر کام کرتی ہے، جس کا مقصد ایک طرف حکومت اور دوسری طرف پبلک سیکٹر رضاکار تنظیموں اور پرائیویٹ سیکٹر کے درمیان رابطہ قائم کرنا ہے۔نیشنل بلڈ ٹرانس فیوژن کونسل اور اسٹیٹ بلڈ ٹرانس فیوژن کونسل، پبلک سیکٹر کی رضاکار تنظیموں، پروفیشنل انجمنوں اور پرائیویٹ اداروں کے اشتراک سے خون کے رضاکارانہ عطیہ کے لئے تائید کرتی ہیں۔ مقامی اور پین انڈیا بلڈ ڈونیشن مہم کا اہتمام کرتی ہے اور معلومات فراہم کرنے کے علاوہ مواصلاتی سرگرمیاں انجام دیتی ہیں۔


    نیشنل بلڈ پالیسی کے تحت خون کی خریدو فروخت ممنوع ہے، کیونکہ انسان رضاکارانہ طورپر خون کا عطیہ دیتا ہے۔ صرف لائسنس والے بلڈ بینکوں کو خون جمع کرنے کی اجازت دی گئی ہے، انہیں خون کو اسٹور کرنے اور اس کی پراسیسنگ کے علاوہ خون اور خون کے اجزاء کے ٹرانسپورٹیشن کی اجازت دی گئی ہے۔لائسنس والے بلڈ بینکوں میں لائسنسنگ اور وقتاً فوقتاً معانوں کے ذریعے ریاستی اور قومی سطح پر فوڈ اینڈ ڈرگس اتھارٹی کے ذریعے خون اور خون کے اجزاء کی سیفٹی اور کوالٹی کو یقینی بنایا جاتا ہے۔ تمام لائسنس والے بلڈ بینکوں کو ہدایت دی گئی ہے کہ وہ خون اور خون کے اجزاء کے لئے پراسیسنگ چارجز کے لئے رہنما خطوط اپنائیں اور زیادہ اضافی چارج وصول نہ کریں۔انہیں یہ بھی ہدایت دی گئی ہے کہ وہ لوگوں کے لئے بلڈ بینک کے حدود میں قیمت کو واضح کریں۔تمام اسپتالوں کو ہدایت دی گئی ہے کہ وہ منظور کئے گئے پراسیسنگ چارجز کے عیوض میں لائسنس والے بلڈ بینکوں سے ہی خون حاصل کریں۔


    U: 315 8

    
    
    (Release ID: 1579006) Visitor Counter : 7
    
    
      Read this release in: English