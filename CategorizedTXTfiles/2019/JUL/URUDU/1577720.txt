      صحت اور خاندانی بہبود کی وزارت

      عام بجٹ نے آیوشمان بھارت کے لئے 154.87 فیصد اضافے اور مجموعی طور پر 18.67 فیصد کے ساتھ صحت کے شعبے کو مستحکم کیا ہے
      
      نیشنل ریسرچ فاؤنڈیشن ملک میں تحقیق کے شعبے کو مستحکم کرنے کی جانب ایک عظیم قدم ہے

      Posted On: 05 JUL 2019 6:18PM by PIB Delhi

    نئی دلّی، 05 جولائی/ عام بجٹ 2019 -20 وزیر اعظم جناب نریندر مودی کے حکمرانی کے نظرئیے اور قطعیت پسندی کا عکاس ہے۔ یہ بجٹ ترقیاتی اور عوام مرکزی بجٹ ہے۔ وزیر خزانہ محترمہ نرملا سیتا رمن نے ”قوم کو اولیت “ کے ایجنڈے کے نظرئیے کے پیش نظر ایک سنگ میل بجٹ پیش کیا ہے۔ اس امر کا اظہار وزیر صحت و کنبہ بہبود ڈاکٹر ہرش وردھن نے عام بجٹ برائے سال 2019-20 کا خیر مقدم کرتے ہوئے کیا۔ ڈاکٹر ہرش وردھن نے وزیر اعظم جناب نریندر مودی اور وزیر خزانہ کا شکریہ ادا کرتے ہوئے مزید کہا کہ یہ بجٹ غریب موافق ، کسان موافق، حاشیہ سے نیچے زندگی بسر کرنے والوں کے موافق اور ملک بھر کے تمام شعبوں کی ترقیات موافق بجٹ ہے۔


    ڈاکٹر ہرش وردھن نے کہا کہ اس جامع بجٹ نے تمام شعبوں کو مد نظر رکھا ہے، جس میں و زراعت، ٹرانسپورٹ، بنیادی دھانچہ، شماجی شعبے، چھوٹے اور درمیانہ کسان، خواتین اور بچے، انٹر پرنیورشپ، نو جوان، بزرگ اور شہریوں کا تحفظ شامل ہیں۔ اس بجٹ میں دیہی علاقوں کی ترقیات پر توجہ مرکوز کی گئی ہے جبکہ مستقبل کے بھارت کے ڈیجیٹل شعبے کی ترقی اور اسٹارٹ اپ انڈیا کی یقین دہانی کرائی گئی ہے۔


    مرکزی وزیر صحت نے مزید کہا کہ بجٹ میں وزارت صحت کے لئے مجموعی رقم میں سے زائد از 18.67 فیصد کا اضافہ قابل ستائش ہے۔ یہ اضافہ ملک میں صحت کے شعبے کے لئے دی گئی اہمیت کا عکاس ہے۔گزشتہ بجٹ کے مقابلے میں اس بجٹ میں 9859.12 کروڑ روپئے کی اضافی تخمینہ جاتی رقم مختص کی گئی ہے جبکہ گزشتہ بجٹ میں یہ تخمینہ جاتی رقم 52800 کروڑ روپئے تھی جبکہ موجودہ مالی سال کے لئے یہ رقم 62659 کروڑ روپئے ہے۔ فلیگ شپ پروگرام آیوشمان بھارت کے لئے بھی 154.87 فیصد (4956 کروڑ روپئے) کا اضافہ دیکھا گیا ہے


    ڈاکٹر ہرش وردھن نے کہا کہ اداروں کو تقویت بخشنے کے پروگرام کے ایک حصے کے طور پر جو کہ ملک میں صحتی نظام کے نیٹ ورک کا ایک مربوط ستون ہے، بنیادی ڈھانچہ جاتی رکھ رکھاؤ کے عمل کے لئے 11.42 فیصد کا اضافہ کیا گیا ہے جبکہ پی ایم ایس ایس وائی کے لئے سال 2019-20 کے بجٹ تخمینے میں 4.58 فیصد کی اضافی رقم مختص کی گئی ہے۔ مزید بر اں، ہائر ایجوکیشن فائننسنگ ایجنسی (ایچ ای ایف اے) کے ذریعہ مالی سال 2019 -20 کے دوران پی ایم ایس ایس وائی پروجیکٹوں کے لئے تین ہزار کروڑ روپئے رکھے گئے ہیں۔ شمال مشرقی اداروں کے لئے تخصیص میں 77.12 فیصد کا اضافہ کیا گیا ہے۔


    عام بجٹ میں ملک میں خوراک کی ٹیسٹنگ کے نظام سمیت موبائل فوڈ ٹیسٹنگ لیباریٹریوں کو مستحکم کرنے کی غرض سے ایف ایس ایس اے آئی کے لئے زر تخصیص میں 154.24 فیصد کا اضافہ کیا گیا ہے۔ مزید بر آں تمباکو اور تمباکو سے بنی اشیاء پر بنیادی ایکسائز ڈیوٹی عائد کر دی گئی ہے، جس سے تمباکو کو کنٹرول کرنے کی کوششوں میں مدد ملے گی۔


    محکمے نے گزشتہ مالی سال کے دوران 52959.56 کروڑ روپئے (بجت تخمینہ 2018-19 کا 100.3 فیصد) خرچ کئے۔


    ڈاکٹر ہرش وردھن نے سائنس اور ٹکنالوجی کے وزیر کی حیثیت سے کہا کہ مجوزہ نیشنل ریسرچ فاؤنڈیشن (این آر ایف) ریسرچ، تکنالوجی کی ترقی اور تکنالوجی پر مبنی اختراعات اور وزیر اعظم کے نئے بھارت کے نظرئیے کی تکمیل کے لئے ایک زبردست عظیم قدم ہے۔ جیسا کہ مرکزی بجٹ میں کہا گیا ہے کہ این آر ایف ملک میں مجموعی طور پر ریسرچ ایکو سسٹم کو مستحکم کرنے کو یقینی بنائے گا۔


    ۔۔۔۔۔۔


    U. 2900


    م۔ ر۔ ر۔

    
    
    (Release ID: 1577720) Visitor Counter : 2
    
    
      Read this release in: English