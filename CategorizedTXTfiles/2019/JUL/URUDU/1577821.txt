      محنت اور روزگار کی وزارت

      گذشتہ پانچ برسوں کے دوران 3،20،488بچوں کو سبھی طرح کی بچہ مزدوری سے رہائی دلائی گئی
      Posted On: 08 JUL 2019 2:21PM by PIB Delhi


    نئی دہلی، 8 جولائی 2019؍ محنت اور روزگار کے مرکزی وزیر مملکت (آزادانہ چارج) جناب سنتوش کمار گنگوار نے آج لوک سبھا میں ایک سوال کے تحریری جواب میں بتایا کہ گذشتہ پانچ برسوں کے دوران نیشنل چائلڈ لیبر پروجیکٹ ( این سی ایل پی )اسکیم کے تحت قائم کی گئی ضلعی پروجیکٹ سوسائٹیوں سے موصولہ اطلاعات کے مطابق سبھی طرح کی بچہ مزدوری سے مجموعی طور پر 3،20،488 بچوں کو بچایا گیا اور ان کی باز آبادکاری کے ساتھ ساتھ انہیں رسمی تعلیمی نظام کے خصوصی دھارے میں شامل کیا گیا۔


    بچوں اور نو عمر لڑکے اور لڑکیوں کی مزدوری (امتناع اور ضابطہ بندی ) قانون، 1986 کے سلسلے میں گذشتہ پانچ برسوں میں ریاستی حکومتوں؍ مرکز کے زیر انتظام خطوں سے کئے گئے معائنوں کے دوران پتہ چلنے والی قانون شکنیوں کی تعداد،شروع کی گئی قانونی کارروائیوں کی تعداداور سزا دہی کی تعداد درج ذیل ہے:

                                           
سال   قانون شکنی  قانونی چارہ جوئی  سزا دہی
                                           
                                           
                                           
2014  5595        2923              998    
                                           
                                           
                                           
2015  4319        2481              748    
                                           
                                           
                                           
2016  3993        1730              677    
                                           
                                           
                                           
2017  1691        1276              695    
                                           
                                           
                                           
2018  942         624               586    
                                           
                                           
                                           
کل    16540       9034              3704   
                                           
                                           

    بچہ مزدوری مختلف سماجی اقتصادی مسائل مثلاً غریبی اقتصادی پسماندگی اور ناخواندگی کا نتیجہ ہوتی ہے۔ مرکزی حکومت نے اس بات پر توجہ دی ہے کہ پابندی لگائے جانے کے باوجود ملک کے مختلف حصوں میں بچہ مزدوری ابھی تک جاری ہے۔ حکومت ملک کے سبھی حصوں سے بچہ مزدوری کے مسئلے کو دور کرنے کے لئے پابند عہد ہے۔


    بچہ مزدوری کے خاتمے کے لئے حکومت نے بچہ مزدوری (امتناع اور ضابطہ بندی) ترمیم قانونی 2016 تیار کیا ہے جو کہ یکم ستمبر 2016 سے نافذ ہو گیا ہے۔ یہ ترمیم کا قانون کسی بھی پیشے اور کام میں 14 سال سے کم عمر کے بچوں کے کام کرنے پر پوری طرح پابندی عائد کرتا ہے اور مہلک پیشوں اور کاموں میں 14 سے 18 سال تک کی عمر کے لڑکے لڑکیوں کے کام کرنے پر پابندی عائد کرتا ہے۔ اس ترمیم قانون میں قانون کی خلاف ورزی کے لئے آجروں کو سخت سزا دینے کا بھی ضابطہ ہے۔ اور اس کو قابل سزا جرم قرار دیا گیا ہے۔


    بچہ مزدوروں کی باز آبادی کے لئےحکومت نے 1988 سے نیشنل چائلڈ لیبر پروجیکٹ (این سی ایل پی ) اسکیم بھی نافذ کی ہے۔ این سی ایل پی اسکیم کے تحت 9 سے 14 سال تک کےبچہ مزدوری سے بچائے گئے اور این سی ایل پی کے خصوصی تربیتی مراکز میں داخل کئے گئے بچوں کو رسمی تعلیمی نظام کے خصوصی دھارے میں لانے سے پہلے برج ایجوکیشن ، پیشہ ورانہ تربیت،مڈ ڈے میل ،وظیفہ اورصحت دیکھ ریکھ وغیرہ فراہم کی جاتی ہے۔ پانچ سے آٹھ سال تک کے بچوں کو سرو سکشا ابھیان (ایس ایس اے ) کے تال میل کے ساتھ سیدھے رسمی تعلیمی نظام میں شامل کیا جاتا ہے۔بچہ مزدوری قانون کے ضابطوں کی کارگر نفاذ اور نیشنل چائلڈ لیبر پروجیکٹ (این سی ایل پی ) اسکیم کے نفاذ کو یقینی بنانے کے لئے ایک علیحدہ آن لائن پورٹل پنسل ( پلیٹ فارم فار ایفکٹیو انفورسمنٹ فار نو چائلڈ لیبر )26 ستمبر 2017 سے شروع کیا گیا ہے۔


    نوخیزوں کے انصاف (بچوں کی دیکھ بھال اور تحفظ) قانون 2015 (22ایکٹ) کی دفعہ 2(14) ( II ) کے مطابق جو بچہ نافذ قانون کی خلاف ورزی کرتا ہوا پایا جائے گا، اس کو ‘دیکھ بھال اور تحفظ کی ضرورت والابچہ’ سمجھا جائے گا۔ 22ایکٹ، 2015 میں ایسے بچوں کے لئے ادارہ جاتی اور غیر ادارہ جاتی دیکھ بھال فراہم کرانے کے لئے خدمات انجام دینے والے ڈھانچوں کا ایک سکیورٹی نیٹ کا ضابطہ ہے۔ اس طرح قانون پر عمل کئے جانے کی بنیادی ذمہ داری ریاست؍ مرکز کے زیر انتظام خطے پر عائد ہوتی ہے۔


    خواتین اور بچوں کی ترقی کی وزارت مشکل حالات سے دو چار بچوں کی دیکھ بھال، تحفظ، بازآبادکاری اور پھر سے یکجائی کے لئے چائلڈ پروٹیکشن سروس ( سی پی ایس) (ماضی میں انٹی گریٹیڈ چائلڈ پروٹیکشن اسکیم) نافذ کر رہی ہے۔ سی پی ایس کے تحت مشکل حالات سے دو چار بچوں کے حالات کا تجزیہ کرنے اور مختلف قسم کے بچوں کی دیکھ بھال کے اداروں ( سی سی آئی) کے قیام اور ان کے رکھ رکھاؤ کے لئے ریاستی حکومت؍ مرکز کے زیر انتظام خطوں کو انتظامیہ کو مالی امداد فراہم کی جاتی ہے۔


    ********* ***


    ( م ن ۔ اگ ۔م ف (


    - 07 - 2019 08


    U. No 2913


    


    

    
    (Release ID: 1577821) Visitor Counter : 5
    
    
      Read this release in: English , Marathi , Bengali