      شمال مشرقی ریاستوں کی ترقی کی وزارت

      تریپورہ کے ممبران اسمبلی کے ایک وفد نے شمال مشرقی خطے کی ترقیات کے وزیر مملکت ڈاکٹر جتیندرسنگھ سے ملاقات کی
      Posted On: 15 JUL 2019 6:17PM by PIB Delhi


    نئیدہلی 16 جولائی ۔تریپورہ کے ممبران اسمبلی کے ایک وفد نے ، جن کا تعلق انڈی جینئس پیوپلز فرنٹ آف تریپورہ ( آئی پی ایف ٹی ) سے تھا اور جس کی قیادت دو سینئر ریاستی وزیر جناب این سی ڈبارما اور جناب میور کمار جماتیا کررہے تھے۔ شمال مشرقی خطے کی ترقی کے وزیر مملکت (آزادانہ چارج ) وزیر اعظم کے دفتر میں وزیر مملکت ،عملے ،عوامی شکایات ، پنشن ، ایٹمی توانائی اور خلا کے وزیر مملکت ڈاکٹر جتیندر سنگھ سے ملاقات کی ۔


    وزیر موصوف کو پیش کئے گئے ایک میمورنڈم نے وفد نے ان کی توجہ ترپیورہ کی مقامی آبادی کے سماجی ،اقتصادی ،ثقافتی ،لسانی اور دیگر مسائل کی طرف دلائی ۔ انہوں نے ستمبر 2018 میں مرکزی وزارت داخلہ کی طرف سے تشکیل دی گئی اعلیٰ سطح کی کمیٹی کا ذکر بھی کیا ۔


    میمورنڈم میں آئین کے چھٹے شیڈول میں ترمیم کے اقدامات کے لئے ،جس کے مسودے کی منظوری مرکزی کابینہ نے جنوری 2019 میں دی تھی،وزیر اعظم جناب نریندر مودی کے زیر قیادت مرکزی حکومت کی تعریف کی ۔مجوزہ نئے ضابطے کا خیر مقدم کرتے ہوئے میمورنڈم میں مختلف ضلع کونسلوں کی فہرست کے بارے میں تجویز یں پیش کرنے کی پیش کش بھی کی ۔


    وفد کی بات غورسے سننے کے بعد ڈاکٹر جتیندر سنگھ نے کہا کہ کیونکہ ان میں سے بیشتر تجویزوں کا تعلق وزارت داخلہ سے ہے ، اس لئے وہ ان تجویزوں کو متعلقہ وزارت کے حوالے کردیں گے ۔ البتہ ڈاکٹر جتنیدر سنگھ نے یہ بات ضرور کہی کہ پچھلے تین برسوں میں تریپورہ میں ترقیاتی سرگرمیوں کی رفتار میں اضافہ ہوا ہے ۔ سکیورٹی کی صورتحال میں بھی بہتری آئی ہے اورتشدد کے کسی واقعے کی اطلاع نہیں ملی ہے ۔ انہوں نے بنگلہ دیش کے لئے اگر تلہ سے اخورہ تک شاندار ریل پروجیکٹ کا ذکر بھی کیا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-3141

    
    
    (Release ID: 1578854) Visitor Counter : 2
    
    
      Read this release in: English , Hindi