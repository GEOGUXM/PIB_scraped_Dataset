      وزارت خزانہ

      حکومت نے ‘‘چلتا ہے کا رجحان’’ترک کرکے ‘‘بدل سکتا ہے کا’’ کا نظریہ اپنا لیا ہے:انوراگ ٹھاکر
      
      ڈیجیٹل انڈیا اور ڈیجیٹل ادائیگیوں سے زیادہ سے زیادہ افراد کو فائدہ حاصل ہوگا، جس میں خصوصی طورپردیہی علاقوں کے لوگوں کو زیادہ فائدہ ہوگا

      Posted On: 26 JUL 2019 3:02PM by PIB Delhi

    نئی دہلی، 26 جولائی2019 ؍مالیات اور کارپوریٹ امور کے وزیر مملکت جناب انوراگ سنگھ ٹھاکر نے کہا ہے کہ حکومت نے ‘‘چلتا ہے کا رجحان’’ ترک کرکے‘‘بدل سکتا ہے’’ کا نظریہ اپنا لیا ہے۔ڈیجیٹل انڈیا اور ڈیجیٹل ادائیگیوں کا مقصد اس بات کو یقینی بنانا ہے کہ زیادہ سے زیادہ لوگ ٹیکنالوجی سے بالخصوص دیہی علاقوں کے لوگ فائدہ اٹھا سکیں۔ انہوں نے کہا کہ حکومت نے اس بات کو یقینی بنایا ہے کہ ٹیکنالوجی کے فوائد چند منتخب لوگوں تک ہی محدود نہ ہوں، بلکہ اس کے فوائد سماج کے سبھی طبقات تک پہنچیں۔


    ڈیجیٹل اور نقدی سے مبرا معیشت سے متعلق کانفرنس‘‘ہندوستان کی ڈیجیٹل ادائیگیوں کا مستقبل’’ سے آج یہاں خطاب کرتے ہوئے جناب ٹھاکر نے ایک چھوٹے سے واقعے کا ذکر کیا۔ انہوں نے بتایا کہ عزت مآب وزیر اعظم جناب نریندر مودی گزشتہ ماہ کیرالہ کے گرووایور میں واقع شری کرشنا مندر میں گئے تھے اور ‘‘ڈیجیٹل لین دین’’کے ذریعہ پیشگی طورپر مندر تقریبات میں رسوم ادا کئے۔ انہوں نے کہا کہ اپنے اس عمل کے ذریعے وزیر اعظم نے اس نظریے کی ترغیب دی کہ مندر روایت اور ٹیکنالوجی نئے ہندوستان میں ایک ساتھ رہ سکتے ہیں۔وزیر اعظم کے اس عمل سے ہندوستان بھر سے آنےوالے لاکھوں مندر زائرین کو ترغیب ملی کہ وہ ڈیجیٹل کو اپنائیں۔اسی طریقے سے روایت ٹیکنالوجی کو پورا کرتی ہے۔


    جناب ٹھاکر نے مزید کہا کہ براہ راست فوائد کی منتقلی (ڈی بی ٹی)اور آدھار سے مربوط ادائیگیوں(اے ایل پی)، کو نافذ کرکے حکومت نے اجرتوں کی ادائیگی میں ہونے والی تاخیر کو کم کیا ہے، بدعنوانی پر لگام لگائی ہے اور نظام میں کسی بھی طرح کی خامی کو دور کیا ہے۔انہوں نے کہا کہ ہر گھرانے میں ڈیجیٹل خواندگی کو یقینی بنانے کے لئے حکومت نے پردھان منتری گرامین ڈیجیٹل ساکشرتا ابھیان(پی ایم جی ڈی آئی ایس ایچ اے) شروع کیا ہے، تاکہ دیہی ہندوستان کے 60 ملین نوجوانوں کو ڈیجیٹل کے لحاظ سے خواندہ بنایا جاسکے، جن میں سے 10 ملین سے زائد لوگوں کو پہلے ہی تربیت دی جاچکی ہے۔


    وزیر موصوف نے ذکر کیا کہ ریزرو بینک آف انڈیا نے ہندوستان میں ادائیگی اور تصفیہ نظام -2021-2019 کا اجراء کیا ہے، جس کا مقصد بھارت کوکم نقدی والی معیشت میں تبدیل کرنا ہے اور جس سے کہ ملک کے پاس جدید ادائیگی اور تصفیہ نظام ہو ، جو کہ محفوظ ہوں۔انہوں نے کہا کہ مغربی ممالک کاغذ کی کرنسی سے پلاسٹک کارڈ کرنسی کی طرف منتقل ہوئے ہیں۔ہندوستان تیز رفتاری سے اور زیادہ حجم کے ساتھ کاغذ کی کرنسی سے ڈیجیٹل کرنسی کی طرف منتقل ہوگا۔ انہوں نے اسی کے ساتھ انتباہ دیا کہ ان تبدیلیوں کے ساتھ ڈیجیٹل ادائیگی کے نظاموں کی ایمانداری اور سیکورٹی سے متعلق زبردست چیلنج پیش آئیں گے اور اس کے لئے ضرورت ہے کہ حکومت اور صنعت کے طورپر مل جل کر کام کریں۔


    وزیر موصوف نے کانفرنس کے دوران ‘‘ہندوستان کی ڈیجیٹل ادائیگیوں اور نقدی سے مبرا معیشت’’سے متعلق‘‘ سی آئی آئی-پناشیا’’پیپر کا بھی اجراء کیا۔


    کانفرنس میں جناب آشوتوش چڈھا، نائب صدر اور سربراہ جنوب ایشیا پبلک پالیسی اور سرکاری معاملوں، ماسٹرکارڈ، ڈاکٹر رشی موہن بھٹناگر، صدر ، ایرس کمیونکیشن، جناب اجے کوشک، سی ای او، پنانشیا انفوسس وغیرہ نے شرکت کی۔


    ********


    م ن۔ن ع


    U: 345 8

    
    
    (Release ID: 1580491) Visitor Counter : 10
    
    
      Read this release in: Malayalam , English , Hindi