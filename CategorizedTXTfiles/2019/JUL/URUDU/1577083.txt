      وزارت خزانہ

      بھارت 2030 کے اپنے ہمہ گیرترقیاتی نشانوں (ایس ڈی جی)کے حصول کیلئے ایک مجموعی طریقہ کار پر چلتا ہے
      
      ایس ڈی جی کے حصول کیلئے بھارت کے ترقیاتی لائحہ عمل کے سلسلے میں وسائل کی اثرانگیزی کے طریقہ کار کو مرکزی دھارے میں لائیں:اقتصادی جائزہ
      
      موسمیاتی تبدیلی سے نمٹنےکیلئے بھارت کے مصمم ارادے والے تعاون کے نفاذ کیلئے غیرمعمولی پیمانے اور سائز کی سرمایہ کاری درکار ہے
      
      Posted On: 04 JUL 2019 12:59PM by PIB Delhi


    خزانہ او رکمپنی اُمو رکی وزیر محترمہ نرملا سیتارمن نے آج پارلیمنٹ میں 19-2018 کا اقتصادی جائزہ پیش کیا۔ جائزے میں کہا گیا ہے کہ بھارت نے اپنی اقتصادی نمو کے نشانے کو مدنظر رکھا ہوا ہے اور اسی لحاظ سے آگے قدم بڑھا رہاہے، اس سلسلے میں ہمہ گیر ترقیات ، موسمیاتی تبدیلی ، وسائل کی اثرانگیزی اور ہوائی آلودگی سے نمٹنے کیلئے مختلف النوع پالیسیوں اور اقدامات کو متعارف اور نافذ کیا جارہا ہے ۔


    سروے میں کہا گیا ہے کہ 2030 کے عالمی ایجنڈے کو اختیار کرنے کے بعد ممالک ایک ایسی دنیا کے حصول کیلئے کوشاں ہے جو ناداری ، صنفی عدم مساوات اور اقتصادی نابرابری سے پاک ہو اور اس کے ذریعے آئندہ آنے والی پیڑھیوں کیلئے ایک صحت بخش کرۂ ارض کو یقینی بنایاجائے۔ یہ تمام نشانے کثیر جہات والے نشانے ہیں اور ان سے مختلف سماجی ،اقتصادی اور ماحولیاتی جہات مربوط ہیں۔


    بھارت 2030 کے ہمہ گیر ترقیاتی نشانوں کے حصول کیلئے مجموعی طریقہ کار کاحامل ہے اور اس کے لئے مختلف النوع اسکیمیں شروع کی گئی ہیں۔ بھارت کا ایس ڈی جی عدد اشاریہ اسکور ریاستوں کے لئے 42 اور 69 کے درمیان ہے اور مرکز کے زیر انتظام علاقوں کیلئے 57 سے 68 کے درمیان ہے۔ کیرالا اور ہماچل پردیش تمام ریاستوں میں سر فہرست ریاستیں ہیں جہاں کااسکور 69 ہے۔ چنڈی گڑھ اور پڈوچیری مرکز کے زیر انتظام علاقوں میں بالترتیب سرفہرست علاقے ہیں جن کااسکور 68 او ر65 کےد رمیان ہے۔


    ہمہ گیر ترقیات کیلئے پالیسی پہل قدمیاں


    سروے میں ایس ڈی جی کے حصول کے سلسلے میں حکومت ہند کی رواں پالیسیوں کاذکر کیا گیا ہے ۔ ان میں سوچھ بھارت مشن، بیٹی بچاؤ بیٹی پڑھاؤ، پردھان منتری آواس یوجنا، اسمارٹ سٹیز، پردھان منتری جن دھن یوجنا، دین دیال اپادھیائے گرام جیوتی یوجنا اور پردھان منتری اُجولا یوجنا وغیرہ شامل ہیں۔


    نمامی گنگے مشن۔ ایس ڈی جی 6 کے حصول کیلئے کلیدی پالیسی ترجیحات میں شامل ہے جس کا آغاز 20 ہزار کروڑ روپئے کے بجٹی تخمینے کے ساتھ ایک ترجیحاتی پروگرام کے طور پر 2015 سے 2020 کے لئے کیا گیا تھا۔ اس کے تحت اہم عناصر میں گندے پانی کو ٹھکانے لگانے کاپروجیکٹ ، شہری اور دیہی صفائی ستھرائی ، صنعتی کثافت سے نمٹنا ، پانی کااثرانگیزی پر مبنی استعمال اور اس میں کوالٹی کے لحاظ سے اصلاح، معیشت حیوانات کاتحفظ اور کلین گنگا فنڈ وغیرہ شامل ہیں۔


    اس کے علاوہ ملک میں بڑھتی ہوئی ہوائی کثافت کی روک تھام کیلئے ایک جامع طریقے سے ایسا کرنے کیلئے حکومت ہند نے 2019 میں قومی صاف ستھری ہوا پروگرام شروع کیا ہے یہ کل ہند پیماے پر قومی سطح کی حکمت عملی ہے جس کامقصد ملک بھر میں ہوا کی کوالٹی کی نگرانی کے نظام کے قیام سمیت ہوائی کثافت کی روک تھام کرنا اور اس میں تخفیف لانا شامل ہے۔


    سروے میں کہا گیا ہے کہ وسائل اثرانگیزی سے متعلق قومی پالیسی (آر ای) موجودہ پالیسیوں کی بنیاد پر کثیر النوع شعبوں کے مسائل کو حل کرے گی اور اسے وسائل اثرانگیزی طریقہ کار کو قومی دھارے میں لانے کیلئے وضع کیا جانا چاہئے تاکہ ایس ڈی جی کےحصول کے لئے لائحہ عمل وضع کیاجاسکے۔ وسائل کی اثرانگیزی ملک کےوسائل کی ضروریات کی تکمیل کاایک ذریعہ ہوسکتی ہے جو ماحولیات کو کم سے کم نقصان پہنچائے گی۔


    سروے میں بھارت کے اندر آر ای بڑھانے کیلئے بھارتی معیشت کے ترجیحاتی شعبوں کا جائزہ لیا گیا ہے اس میں کہا گیا ہے کہ آئی جی ای پی 2013 اور ریاستیں ‘‘آر ای حکمت عملی کے اثرات کے سلسلے میں اقتصادی اثرات کےحوالے سے مختلف مطالعات کا تجزیہ کیا گیا ہے اور شناخت کیا گیا ہے کہ 6000 کروڑ روپئے کی رقم اس کے نفاذ کے ذریعے مینوفیکچرنگ شعبے میں بچائی جاسکتی ہے’’۔


    مساوات اور مشترکہ برتاؤ کے حصول اپنی جگہ تاہم مختلف النوع ذمہ داریوں اور متعلقہ صلاحیتوں کو بھی مدنظر رکھا جانا چاہئے


    سروے میں کہا گیا ہے کہ بھارت نے لگاتار موسمیات سے متعلق کارروائیوں کے نفاذ میں ذمہ داری کااظہار کیا ہے اور اس عمل میں مساوات اور اشتراک کے اصولوں کو ملحوظ خاطر رکھا ہے تاہم ذمہ داریوں کےمعاملے میں تفریق کا بھی احساس رکھتا ہے۔


    وزیراعظم نریندر مودی کے الفاظ کاحوالہ دیتے ہوئے جائزے میں کہا گیا ہے کہ ‘‘آپ جانتے ہیں کہ بھارت عالمی معیشت کا چھٹواں حصہ ہے ہماری ترقیاتی ضروریات زبردست ہیں۔۔۔۔۔ بھارت کے عوام نے جدید سہولتوں اور ترقیات کے وسائل تک پہنچنے کیلئے بہت لمبا انتظار کیا ہے۔ ہم نے اس کام کو توقع سے بھی پہلے مکمل کرنے کا عہد کررکھا ہے تاہم ہم نے بھی یہ بھی کہا ہے کہ ہم یہ تمام تر عمل صاف ستھرے اور سرسبز طریقے سے انجام دیں گے۔ ’’


    2018 میں کٹووس پولینڈ میں سی او پی 24 مذاکرات میں بھارت کی مثبت مصروفیت کے نتیجے میں ترقی یافتہ اور ترقی پذیر ممالک کیلئے مختلف النوع اسٹارٹنگ پوائنٹس سمیت کلیدی مفادات کا تحفظ ممکن ہوسکا ، ترقی پذیر ممالک کیلئے کچھ رعایتیں رکھی گئیں اور ان اصولوں کو تسلیم کیا گیا جن میں مساوات مشترکہ تھیں، تاہم ذمہ داریوں اور صلاحیتوں کے لحاظ سے فر ق کو بھی ملحوظ خاطر رکھا گیا۔


    موسمیاتی فائنانس اور بھارت کا قومی پیمانے پر عہد بند تعاون


    سروے میں کہا گیا ہے کہ پیرس معاہدے میں موسمیاتی تبدیلی کے جواب میں عالمی کوششوں کو مستحکم بنانے کیلئے پیرس معاہدہ میں کلائیمیٹ فائنانس کا ذکر کیا گیا ہے۔ اگرچہ بین الاقوامی برادری کے سامنے موسمیات سے متعلق سرمائے کی آمد کے سلسلے میں ترقی یافتہ ممالک نے مختلف النوع دعوے پیش کیے تاہم آمد کی اصل صورتحال اب تک ان دعوؤں سے کہیں فاصلے پر رہی ہے۔ سروے میں کہا گیا ہے کہ یو این سی ٹی اے ڈی ، 2014 رپورٹ کہتی ہے کہ ایس ڈی جی کےحصول کے لئے ترقی پذیر ممالک میں رواں سرمایہ کاریوں میں سالانہ بنیادوں پر 2.5 کھرب امریکی ڈالر کی قلت ہے۔


    سروے کے مطابق موسمیاتی تبدیلیوں سے نمٹنےکیلئے دیگر ترقیاتی تقاضوں کی تکمیل کے ساتھ مربوط عالمی کوششیں درکار ہیں۔ بھارت کے ذریعے قومی پیمانے پر عہد بند تعاون کے نفاذ کے لئے بڑے پیمانے اور بڑے سائز کی سرمایہ کاری درکار ہے۔ اس کامطلب لازمی طور پر یہ ہوتا ہے کہ گھریلو عوامی بجٹوں کے ساتھ بین الاقوامی سرکاری سرمایہ اور نجی شعبے کے وسائل کو بھی مختلف النوع وسائل کے توسط سے بہم پہنچانا ہوگا۔


    ہمہ گیر مالیاتی منظرنامے میں رونماہونے والی پیش رفتوں کا ذکر کرتے ہوئے سروے میں کہا گیا ہے کہ بھارت عالمی ممالک کی درجہ بندی میں گیارہویں پوزیشن پر کھڑا ہے اور اُبھرتی ہوئی منڈیوں میں اسناد بند کلائیمیٹ بانڈس کے معاملے میں 33فیصد حصے کا ذمہ دار ہے۔


    بھارت جیسے ترقی پذیر ممالک اپنے گھریلو وسائل کے دائرے میں رہتے ہوئے اپنی جانب سے بہترین ممکنہ کوششیں جاری رکھیں گے ۔ ساتھ میں اس امر کو بھی مدنظر رکھیں گے کہ ہمہ گیر ترقیات کے تقاضے کیا ہیں۔ اب وقت آگیا ہے کہ جب عالمی برادری موسمیاتی کارروائی کے سلسلے میں اپنی ذمہ داریوں میں درکار رفتار کو رواج دے اور سازگار ماحول پیدا کرے۔


    م ن۔ ع ن


    U-2814

    
    
    (Release ID: 1577083) Visitor Counter : 6