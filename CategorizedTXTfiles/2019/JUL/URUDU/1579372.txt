      عملے، عوامی شکایات اور پنشن کی وزارت

      غیر منقولہ املاک کی ریٹرن داخل کرنے کے لئے ضوابط
      Posted On: 18 JUL 2019 3:08PM by PIB Delhi


    نئی دہلی، 18 جولائی2019 ؍شمال مشرقی خطے کی ترقی کے مرکزی وزیر مملکت(آزادانہ چارج)، وزیر اعظم کے دفتر میں وزیر مملکت، عملے عوامی شکایات، پنشن، ایٹمی توانائی اور خلاء کے وزیر مملکت ڈاکٹر جتندر سنگھ نے آج راجیہ سبھا میں ایک سوال کے تحریری جواب میں بتایا کہ سینٹرل سول سروسز (کنڈکٹ )رولز(ضابطوں) کے ضابطہ 18 کے معاملے میں حکومت کے سبھی ملازمین کو کسی سروس یا پوسٹ پر اپنے پہلے تقرر ہونے پر غیر منقولہ املاک ریٹرن جمع کرانے ہوں گے اور بعد میں سالانہ جمع کرانے ہوں گے۔آل انڈیا سروسز کنڈکٹ ضابطے 1968 میں بھی اسی طرح کی شقیں ہیں۔


    عملے اور تربیت کا محکمہ جو آئی اے ایس، سینٹرل سیکریٹریٹ سروس، سینٹرل سیکریٹریٹ اسٹینو گرافر کے لئے کیڈر کنٹرولنگ اتھارٹی ہے، ان سروسز سے تعلق رکھنے والے افسروں کے معاملے میں ڈاٹا (اعدادو شمار) برقرار رکھتا ہے۔ ان افسروں کے سلسلے میں اطلاع کے مطابق سال 2018ء کے لئے غیر منقولہ ریٹرنس لگ بھگ 52 آئی اے ایس افسروں نے جمع نہیں کئے ہیں۔یہ افسران جوائنٹ سیکریٹری اور اس سے اوپر کے سطح کے ہیں۔انڈر سیکریٹری اور اس سے اوپر کے سطح کے 163 سی ایس ایس ایس(سینٹرل سیکریٹریٹ سروس)کے افسروں اور پرنسپل پرائیویٹ سیکریٹری اور اس سے اوپر کے سطح کے 51 سینٹرل سیکریٹریٹ اسٹینو گرافرز سروس کے افسروں نے بھی 2018 کے لئے غیر منقولہ املاک ریٹرن جمع نہیں کرائے ہیں۔


    عملے اور تربیت کے محکمے نے وائڈ او ایم نمبر 104/33/2005-AVD-I اور او ایم نمبر 11012/11/2007-Estt. (A) مورخہ 27 ستمبر2011 ءمیں بتایا ہے کہ اگر آل انڈیا سروسز اور سینٹرل سول سروسز؍عہدوں کے افسران کچھ مقاصد کے لئے بعد کے سال میں31 جنوری تک سابقہ سال کا اپنا سالانہ غیر منقولہ املاک ریٹرن جمع کرانے میں ناکام رہے تو انہیں ویجی لینس کلیئرنس سے محروم رکھا جائے گا۔


    *******


    U: 3 2 2 6

    
    
    (Release ID: 1579372) Visitor Counter : 10
    
    
      Read this release in: English