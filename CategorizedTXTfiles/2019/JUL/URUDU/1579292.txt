      صدر جمہوریہ کا سکریٹریٹ

      صدرجمہوریہ نے سپریم کورٹ کے ایڈیشنل بلڈنگ کمپلکس کا افتتاح کیا
      Posted On: 17 JUL 2019 7:22PM by PIB Delhi


    نئی دہلی،18جولائی :صدرجمہوریہ ہند ، جناب رام ناتھ کووند نے نئی دہلی میں 17جولائی ، 2019کوسپریم کورٹ آف انڈیا کے ایڈیشنل بلڈنگ کمپلکس کا افتتاح کیا۔ انھو ں نے سپریم کورٹ کے 100فیصلوں کے مختلف علاقائی زبانو ںمیں ترجمے کی کاپی بھی وصول کی ۔


    اس موقع پراظہارخیال کرتے ہوئے صدرجمہوریہ نے کہاکہ 100فیصلوں کا 9ہندوستانی زبانوں میں ترجمہ کیاہے جو کہ شروعات کی عکاسی کرتاہے ۔ انھو ں نے اس بات کو نوٹ کیا کہ ترجمے میں ترجیح ان فیصلوں کو دی گئی ہے جن کا تعلق محنت کے قوانین ، صارفین کے تحفظ خاندانی اورذاتی قوانین زمین کے حصول اور کرایہ داری کے تنازعات سے ہے ۔ اوراسی طرح کے دیگر فیصلے بھی ان میں شامل ہیں جن کا تعلق عام آدمی سے ہوتاہے ۔ انھوں نے کہا کہ اس پروجیکٹ کو یک طرفہ مقاصد تک محدود نہیں رکھا جاناچاہیئے ۔ نقطہ ٔ نظراس بات کو یقینی بناناہوناچاہیے کہ سپریم کورٹ اورہائی کورٹوں کے زیادہ سے زیادہ فیصلوں کے ترجمے بڑی ہندوستانی زبانوں میں دستیاب ہوں ۔ سب سے اچھی بات تو یہ ہے کہ ان فیصلوں میں اہم آئینی امورسے متعلق فیصلے بھی شامل ہونے چاہیئں ۔ انھو ںنے کہا کہ ابتدائی دورمیں یہ مقدمات میں ملوث لوگوں کے لئے ایک نعمت ثابت ہوگا لیکن آخرکاراس سے پورے ملک میں قانون کے بارے میں معلومات اور قانون کے مختلف پہلووں کو سمجھنے میں مدد ملے گی ۔ اس سے قانونی طورپر باخبر اور باشعور معاشرے کی تعمیر میں مدد ملے گی ۔


    صدرجمہوریہ نے کہاکہ عدالتی نظام کی صلاحیت اوراس کی اثرپذیری کا تعلق معیاراورمقدار دونوں سے ہے ۔ ہمارے ججوں کی لیاقت اورہماری عدلیہ کی آزادی کو پوری دنیا میں تسلیم کیاجاتاہے لیکن ججوں کی تعداد اور عہدوں کے خالی ہونے کا مسئلہ وقتافوقتاسامنے آتارہتاہے ۔ یہاں تک کہ آج ہم ایک اطمینان بخش پوزیشن میں ہیں کیونکہ سپریم کورٹ کے سب سے سب 31عہدوں پر لائق جج صاحبان فائز ہیں ۔ دس سال کے بعد سپریم کورٹ کے سب کے سب عہدے بھرے ہیں ۔انھوں نے اس کے لئے کلوجیئم اور حکومت کو مبارکباد دی ۔


    ************


    U-3207

    
    
    (Release ID: 1579292) Visitor Counter : 2
    
    
      Read this release in: English , Hindi , Punjabi