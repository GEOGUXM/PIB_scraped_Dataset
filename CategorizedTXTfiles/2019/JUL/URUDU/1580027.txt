      وزارت خزانہ

      حکومت کے ایجنڈے میں اقتصادی ترقی اعلیٰ ترین ترجیح کے طور پر برقرار ہے، اقتصادی ترقی کو مزید فروغ دینے کیلئے حکومت نے بجٹ 20-2019 میں مختلف اقدامات کااعلان کیا
      Posted On: 23 JUL 2019 5:39PM by PIB Delhi


    نئیدہلی۔ 23 ؍جولائی۔خزانے اور کارپوریٹ اُمور کے وزیر مملکت جناب انوراگ سنگھ ٹھاکر نے راجیہ سبھا میں ایک سوال کے تحریری جواب میں بتایا کہ اعداد وشمار کے قومی دفتر کی طرف سے دستیاب کرائے گئے تخمینوں کے مطابق مستحکم مارکٹ قیمتوں میں مجموعی گھریلو پیداوار کی شرح ترقی 19-2018 کی جنوری سے مارچ تک کی چوتھی سہ ماہی میں 5.8 فیصد تھی جو پچھلے پانچ سال میں کی گئی ترقی سے کم ہے۔


    19-2018 کے اقتصادی جائزے میں بتایا گیا ہے کہ 18-2017 کی چوتھی سہ ماہی میں 8.1 فیصد کی اعلیٰ ترقی سے اور زراعت اور اس سے متعلق شعبوں میں تخفیف ،صنعتی شعبے میں ترقی میں تخفیف اور غیربینکنگ مالی کمپنیوں کے نقصانات کی وجہ سے 19-2018 کی چوتھی سہ ماہی میں شرح ترقی میں کمی اثر انداز ہوئی ہے۔


    حکومت کے ایجنڈے میں اقتصادی شرح نمو اعلیٰ ترین ترجیح کے طور پر برقرار ہے۔ اقتصادی ترقی کو مزید فروغ دینے کیلئے حکومت نے بجٹ 20-2019 میں مختلف اقدامات کااعلان کیا ہے جن میں غیرملکی براہ راست سرمایہ کاری کی پالیسی میں مزید نرمی کارپوریٹ ٹیکس کی شرح 25فیصد سے کم پر ، سالانہ مجموعی تجارت کی حد کو موجودہ 250 کروڑ روپئے سے بڑھا کر 400 کروڑ روپئے کیا جانا ، اضافی انکم ٹیکس ، الیکٹرک گاڑیوں کی خریداری پر لیے جانے والے قرض پر شرح سود میں 1.5 لاکھ روپئے کی کٹوتی شامل ہے۔ حکومت نے ان خردہ تاجروں اور دوکانداروں کے لئے رضاکارانہ پنشن اسکیم کی گنجائش میں بھی اضافہ کیا ہے جن کی سالانہ مجموعی تجارت 1.5 کروڑ روپئے سے کم ہے۔ بجٹ میں اگلے پانچ سال میں بنیادی ڈھانچے میں 100 لاکھ کروڑ روپئے سرمایہ لگانے کے ارادے کے ساتھ بنیادی ڈھانچے کی ترقی کو فروغ دینے کی بات کہی گئی ہے۔ اس سے پہلے حکومت نے نقد رقم کی منتقلی کی اسکیم پی ایم کسان شروع کی تھی جس کے تحت سبھی کسانوں کو سالانہ 6ہزار روپئے کی آمدنی میں مدد فراہم کرائی گئی ہے۔ یہ سہولت کسانوں تک محدود تھی ، اسکے علاوہ ترقی کے معاملات پر مزید توجہ دینے کیلئے حکومت نے ایک پانچ رکنی کابینہ کمیٹی تشکیل دی ہے جس کا مقصد سرمایہ کاری اور ترقی پر توجہ دینا ہے جس کی قیادت وزیراعظم نے کی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-3364

    
    
    (Release ID: 1580027) Visitor Counter : 1
    
    
      Read this release in: English