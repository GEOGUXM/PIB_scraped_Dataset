      وزارت خزانہ

      دوہزار اٹھارہ اُنیس (19-2018) کے اقتصادی سروے کے مطابق 19-2018 میں ریلوے میں ٹرین کے ٹکرانے کا ایک بھی حادثہ رونما نہیں ہوا
      
      دوہزار اٹھارہ اُنیس (19-2018) کے دوران ریلوے نے باربرداری سے مالیہ میں 5.33فیصد تک کا اضافہ درج کیا
      
      ہندوستانی ریلوے کی طرف سے بجلی کاری کی طرف خصوصی توجہ ،2021 تک 38 ہزار آرکے ایم کی بجلی کاری کی جائے گی اور براڈ گیج نیٹ ورک کی 100فیصد بجلی کاری کا نشانہ حاصل ہوگا
      
      دس ریلوے اسٹیشنو ں ، 34ورکشاپ اور چار پروڈکشن یونٹس میں آلودگی سے پاک صنعتوں کا سرٹیفکیٹ حاصل کرلیا ہے
      
      Posted On: 04 JUL 2019 12:13PM by PIB Delhi


    نئیدہلی 04 جولائی ۔ٹرین حادثوں سے متعلق ریلوے کے آنکڑے بتاتے ہیں کہ 19-2018 کےدوران ٹرینوں کے ٹکرانے کے معاملے صفر ہوکر رہ گئے ہیں اور ریل گاڑیوں کے پٹری سے اترنے کا واقعہ 17-2016 کے 78 سے گھٹ کر 19-2018 میں 46 رہ گیا ہے ۔ یہ جانکاری آج پارلیمنٹ میں خزانہ اورکارپوریٹ امور کی مرکزی وزیر محترمہ نرملا سیتا رمن نے 19-2018 کے اقتصادی سروے پیش کرتے ہوئے دی ۔


    ہندوستان ریلوے کی باربارداری اور مسافروں کو لانے لے جانے کے سلسلے میں کارکردگی کے بارے میں روشنی ڈالتے ہوئے اکنامک سروے 19-2018 میں کہا گیا ہے کہ 18-2017 کے دوران ریلوے نے 1159.55 ملین ٹن ڈھلائی ( کونکن ریلوے کے ذریعہ کئے گئے لدان کو چھوڑ کر ) سے مالیہ حاصل کیا۔ جبکہ 17-2016 کے دوران یہ آنکڑہ 1106.15 ملین ٹن درج کیا گیا تھا۔ یعنی 17-2016 کے مقابلے میں 19-2018 میں 53.49 ملین ٹن ،4.83 فیصد کا اضافہ درج کیا گیا ہے ۔


    19-2018 کے اقتصادی سروے میں مزید کہا گیا ہے کہ 19-2018 میں ہندوستانی ریلوے نے 2121.39 ملین ٹن کا مالیہ حاصل کیا۔جس سے 18-2017 کے مقابلے 61.84 ملین ٹن کا اضافہ ظاہر کرتا ہے ۔ سروے کے مطابق اس میں 5.33فیصد کا اضافہ ہوا تھا۔ 17-2016 کے مقابلے سال 18-2017 کے دوران ریلوے سے سفر کرنےوالے مسافروں کی تعداد میں 2.09 فیصدکا اضافہ ہوا تھا اسی طرح 18-2017 کے مقابلے 19-2018 میں سفر کرنے والوں کی تعداد میں 0.6فیصد کا اضافہ درج کیا گیاہے ۔


    ہندوستانی ریلوے کے بجلی کاری کے پروگرام سے متعلق اکنامک سروے 19-2018 میں بتایا گیا ہے کہ ہندوستانی ریلوے نے اپنے براڈ گیج نیٹ ورک میں 100فیصد بجلی کاری کے لئے ایک بڑا پروگرام شروع کیا ہے ۔اس سے درامد شدہ ڈیزل تیل پر انحصار کم ہوجائے گا۔ یکم اپریل 2019 کو ہندوستانی ریلوے کے پاس بجلی سے چلنے والے 35 ہزار 488 روٹ کلومیٹر کا نیٹ ورک ہے، جو کل نیٹ ورک کا 51.85 فیصد ہے اور 64.50 فیصد مال ڈھلائی کرتا ہے جبکہ 53.70 فیصد کوچنگ ٹریفک کا نیٹ ورک ہے ۔


    19-2018 کے سروے میں کہا گیا ہے کہ ہندوستانی ریلوے کے سووچھ ریل سووچھ بھارت مشن میں صفائی ستھرائی پر دھیان دیا گیا ہے ۔ سووچھ ریل پورٹل کے مطابق صفائی ستھرائی کے معاملے میں ہندوستان میں ویاس اسٹیشن کا شمار اے زمرے کے اسٹیشن میں آتا ہے اور وشاکھا پٹنم کاشمار اے ون زمرے کے اسٹیشنو ں میں ہوتا ہے ۔ریلوے نے پانی کی بچت اور توانائی کے شعبے میں سنجیدہ کوششیں بھی کی ہیں اور گرین درجہ بندی حاصل کرنے کے لئے اسٹیشنوںمیں مقابلہ آرائی تیز ہوتی جارہی ہے ۔


    اسی طرح ہندوستانی ریلوے نے کنفیڈریشن آف انڈین انڈسٹریز کے اشتراک سے گرین انڈسٹریز سرفکیٹ کے ذریعہ پروڈکشن یونٹوں اور ورکشاپ کے گرین سرٹیفکیٹ کی حوصلہ افزائی بھی کی ہے ۔ اب تک کنفیڈریشن نے دس ریلوے اسٹیشنوں ، 34 ورکشاپس اور 4 پروڈکشن یونٹس کو گرین سرٹیفکیٹ دیا ہے ۔


    مسافروں کوتحفظ اور آرا م دہ سفر فراہم کرنے کی غرض سے ریلوے نے بڑے اسٹیشنوں پر لفٹ ، ایسکلیٹر س پلاسٹک بوتل کو کرش کرنے والی مشینیں ،منظم ڈھنگ سے صفائی ستھرائی کے طریق کار اپنانے کے علاوہ اور دیگر بہت سے اقدامات کئے ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-2 838

    
    
    (Release ID: 1577170) Visitor Counter : 7
    
    
      Read this release in: Marathi , English , Tamil