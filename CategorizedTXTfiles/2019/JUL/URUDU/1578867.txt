      وزارت خزانہ

      کیش لیس اقتصادیات کے لئے ڈیبٹ کارڈ کے ذریعہ ادائیگیوں کی حد
      Posted On: 15 JUL 2019 6:15PM by PIB Delhi


    نئی دلّی، 15 جولائی/ خزانہ اور کارپوریٹ امور کے وزیر مملکت جناب انوراگ ٹھاکر نے ایک سوال کے تحریری جواب میں گزشتہ روز لوک سبھا کو مطلع کیا کہ ریزرو بینک آف انڈیا (آر بی آئی) کے مطابق سامان اور سروس کے لئے ڈیبٹ کارڈ کے ذریعہ ادئیگیوں کی حد کے تعین کا فیصلہ ڈیبٹ کارڈ جانے کرنے والے بینک کرتے ہیں۔


    جیسا کہ محکمہ مالیات کے سینٹرل بورڈ آف ڈائرکٹ ٹیکسز (سی بی ڈی ٹی) نے آگاہ کیا ہے کہ حکومت نے نقد لین دین کو کم کرنے اور کالے دھن کی پیداوار اور چلن میں تخفیف کے لئے متعدد اقدامات کئے ہیں۔ انکم ٹیکس ایکٹ، 1961 میں شامل فائننس ایکٹ، 2017، کی دفعہ269 ایس ٹی کے مطابق کسی بھی فرد کو دو لاکھ یا زائد نقد رقم وصول کرنے کی اجازت نہیں ہے:۔ (i) ایک فرد سے ایک دن میں، (ii) واحد لین دین کے ضمن یک مشت واحد لین دین، یا (iii) کسی ایک تقریب یا موقع پر کسی ایک فرد سے لین دین کے ضمن میں مذکورہ ایکٹ کی یہ دفعہ لاگو ہوتی ہے۔


    بصورت دیگر، بینک اکاؤنٹ کے ذریعہ کسی اکاؤنٹ میں قابل ادا چیک یا اکاؤنٹ میں قابل ادا بینک ڈرافٹ یا الیکٹرانک کلیرنگ سسٹم کے استعمال کے ذریعہ ادائیگی کی جا سکتی ہے۔ مذکورہ ایکٹ کی دفعہ 269 ایس ٹی کی خلاف ورزی کی صورت میں مذکورہ رقم پر صد فیصد جرمانہ قابل عمل ہے۔


    ۔۔۔۔۔۔


    U.3138


    

    
    (Release ID: 1578867) Visitor Counter : 1
    
    
      Read this release in: English