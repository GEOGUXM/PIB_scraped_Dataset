      وزارت خزانہ

      سلوک پر مبنی اقتصادیات کا نفاذ سرکاری پالیسیوں اور پروگراموں کی کامیابی میں اہم رول ادا کرسکتا ہے:اقتصادی جائزہ
      
      اقتصادی جائزہ میں نیتی آیوگ میں سلوک پر مبنی اقتصادی یونٹ کے قیام کی سفارش کی گئی ہے، ہر پروگرام کا سلوک پر مبنی اقتصادی آڈٹ کی تجویز ہے
      
      Posted On: 04 JUL 2019 12:44PM by PIB Delhi


    نئی دہلی، 4 جولائی 2019،خزانے اور کارپوریٹ امور کی مرکزی وزیر محترمہ سیتارمن نے آج پارلیمنٹ میں اقتصادی جائزہ 19-2018 پیش کیا۔ اس میں سرکاری پالیسیوں اور پروگراموں کی کارکردگی میں اضافے کے لئے منفرد تشخیص پیش کی گئی۔ جائزے میں اس بات پر تفصیل سے بحث کی گئی ہے کہ سلوک پر مبنی اقتصادیات کا نفاذ کس طرح بھارت جیسے ملک میں ، جہاں سماجی اور مذہبی ضابطے ، روئے پر اثر انداز ہونے میں اہم رول ادا کرتے ہیں، تبدیلی کے ایک اہم وسیلے کے طور پر کام کرسکتا ہے۔ اس کی بنیاد اس اصول پر ہے کہ حقیقی عوام کے فیصلے غیر عملی روبو کے فیصلوں سے الگ ہوتے ہیں جن کا کلاسیکی اقتصادیات میں استعمال ہوتا ہے۔ اقتصادی جائزے میں کہا گیا ہے کہ ‘‘ انسانی سلوک کی نفسیات سے حاصل کردہ سلوک پر مبنی اقتصادیات لوگوں کو پسندیدہ سلوک کی جانب اکسانے کے لئے گہری نظر فراہم کرتی ہے’’۔


    حالیہ وقت میں بیٹی بچاؤ بیٹی پڑھاؤ (بی بی بی پی) اور سووچھ بھارت مشن (ایس بی ایم) جیسے معروف سرکاری اسکیموں کی کامیابی کا حوالہ دیتے ہوئے اقتصادی جائزے میں کہا گیا ہے کہ ان اسکیموں نے پالیسی کے اثرات میں اضافہ کرنے کی خاطر ان اسکیموں نے سلوک پر مبنی عمیق نظر کو کامیابی سے نافذ کیا ہے۔ مثال کے طور پر سوشل میڈیا میں ‘‘بیٹی کے ساتھ سیلفی’’ پوری دنیا میں زبردست طریقے سے مقبول ہوئی اور لڑکیوں کا جشن جلد ہی ایک عام بات بن گئی جس کی زیادہ سے زیادہ لوگ تصدیق کرنا چاہتے تھے۔ اسی طرح نمامی گنگے ، اجولا ، پوشن ابھیان اور دیگر حالیہ اسکیموں کے سماجی اور ثقافتی طور پر قابل شناخت ناموں نے اسکیموں کے لئے عوام کی قربت قائم کرنے میں مدد کی ہے۔


    ایس بی ایم میں صفائی ستھرائی کے لئے سماج پر مبنی طریقہ کار نے، جس میں سوچھ گرہیوں کی ستیہ گرہیوں کے ساتھ یکسانیت سے فائدہ ہواہے ، پیغام کو عام کرنے میں مدد دی ہے۔ ایس بی ایم کے صنفی پہلو نے بیٹی بچاؤ بیٹی پڑھاؤ اسکیم سے منسلک کرنے میں مدد کی ہے۔


    اقتصادی جائزے کے مطابق سلوک پر مبنی اقتصادیات کے کلیدی اصولوں میں ‘‘مفید سماجی ضابطوں پر زور دینا’’ ،‘غلطی کے متبادل کو تبدیل کرنا’، اور ‘باربار تجدید’ شامل ہیں


    اقتصادی جائزے میں خیال کا اظہار کیا گیا ہے کہ ایسے میں جبکہ بھارت کے کئی پروگراموں سلوک پر مبنی اقتصادیات کے اصولوں کو نافذ کیا گیا ہے، بھارت میں ایسے پروگراموں کی کارکردگی کو بڑھانے کےلئے اب بھی وسیع امکانات موجود ہیں۔ اسی کے مطابق اقتصادی جائزے میں نیتی آیوگ میں ایک سلوک پر مبنی اقتصادیات کا یونٹ قائم کرنے کی سفارش کی گئی ہے۔ اس میں اس بات کی پرزور سفارش کی گئی ہے کہ ہر پروگرام کے نفاذ سے پہلے اس کا سلوک پر مبنی اقتصادی آڈٹ کیا جانا چاہئے۔


    ۔۔۔۔۔۔۔۔۔۔۔۔۔۔۔۔۔۔۔


    2791 U-

    
    
    (Release ID: 1577073) Visitor Counter : 6