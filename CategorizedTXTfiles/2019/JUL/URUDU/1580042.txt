      مالیاتی کمیشن

      پندرہویں مالیاتی کمیشن نے چھتیس گڑھ کے پنچاتی راج اداروں کے نمائندگان سے ملاقات کی
      Posted On: 24 JUL 2019 12:46PM by PIB Delhi


    نئی دلّی، 24 جولائی/ پندرہویں مالیاتی کمیشن کے ممبران اور سینئر اہلکاروں نے آج اپنے چیئر مین جناب این کے سنگھ کی سربراہی میں چھتیس گڑھ کے پنچایتی راج اداروں کے نمائندگان سے ملاقات کی۔


    کمیشن کو مطلع کیا گیا کہ آئین کے گیارہویں شیڈول کے مطابق پنچایتی راج اداروں کے تمام 29 اجلاس منعقد ہو چکے ہیں اور 2017-18 تک کا حساب کتاب بر قرار رکھا گیا ہے اور 2016-17 کا آڈٹ شدہ ہے۔


    چھتیس گڑھ میں کل 11,149 پنچایتی راج ادارے ہیں جن میں سے 27 ضلع پنچایتیں، 146 جن پد پنچایتیں اور 10,976 گرام پنچایتیں ہیں۔


    دوسرے مالیاتی کمیشن (2012-13 سے 2016-17) کی اہم سفارشات کے مطابق ریاست کے خود کے خالص ٹیکس مالیہ 8.00 فیصد جس میں سے 6.15 فیصد پنچایتی راج اداروں اور 1.85 فیصد شہری لوکل بادیز کے ذریعہ وا گزاری کی سفارش کی گئی تھی۔


    14 ویں مالیاتی کمیشن نے چھتیس گڑھ کے لئے 2015-20 کے دوران 4719.72 کروڑ روپئے کی سفارش کی ہے۔ بنیادی گرانٹ کے طورپر (کل گرانٹ کا 2.62 فیصد)اور کارکرگی گرانٹ کے طور پر 524.41 کروڑ روپئے (کل گرانٹ کا 2.62 فیصد) کی سفارش کی ہے۔


    رائے پور، بھاٹ پاڑہ، کوٹیال، سرگجا، امبیکا پورم، نارائن پور، بستر، درگ، کونڈا گاؤں اور مہا سمند کے پنچایتی راج اداروں سے 15 نمائندگان مالیاتی کمیشن سے تبادلہ خیالات کے لئے موجود تھے۔


    پنچایتی راج اداروں کے نمائندگان نے چھتیس گڑھ کی ضروریات کو مالیاتی کمیشن کے سامنے پیش کیا۔ مالیاتی کمیشن نے پیش کردہ تمام نکات پر توجہ مرکوز کی اور مرکزی حکومت سے سفارش کرنے کی یقین دہانی کرائی۔


    ۔۔۔۔۔۔


    U.3367

    
    
    (Release ID: 1580042) Visitor Counter : 10
    
    
      Read this release in: English , Hindi