      وزارت خزانہ

      مرکزی بجٹ میں بنیادی ڈھانچہ سرمایہ کاری کیلئے سرمائے کے ذرائع کو بڑھانے کے سلسلے میں متعدد اقدامات کی تجویز
      
      سال 2019-20 میں کریڈٹ گارنٹی اینہانسمنٹ کارپوریشن کا قیام
      
      طویل مدتی بونڈس کے دائرہ کار میں توسیع کرنے کے لئے عملی منصوبہ تیار کیا جائے گا
      Posted On: 05 JUL 2019 1:59PM by PIB Delhi


    نئی دہلی، 5 جولائی 2019۔


    سال 2019-20 میں ایک کریڈٹ گارنٹی اینہانسمنٹ کارپوریشن کا قیام کیاجائے گا۔ اس بات کااعلان آج پارلیمنٹ میں خزانے اور کارپوریٹ اُمور کی مرکزی وزیر محترمہ نرملا سیتارمن نے 2019-20 کا مرکزی بجٹ پیش کرتے ہوئے کیا۔


    وزیر خزانہ نے مزید کہا کہ سرمائے پر مبنی ترقی کے لئے کم لاگت /قیمت کے کیپٹل کی ضرورت ہوتی ہے۔ ایسا تخمینہ ہے کہ ہندوستان کو ہر سال اوسطاً 20 لاکھ کروڑ (300 بلین امریکی ڈالر ہر سال) کی ضرورت ہے۔


    وزیر خزانہ نے مزید کہا کہ بنیای ڈھانچہ سرمایہ کاری کے لئے کیپٹل کے ذرائع میں مزید اضافہ کرنے کے لئے متعدد اقدام کئے گئے ہیں جو درج ذیل ہیں:

      * ایک کریڈٹ گارنٹی اینہانسمنٹ کارپوریشن جس کے ضوابط آر بی آئی نے طے کئے ہیں ، کاقیام 2019-20 میں کیا جائیگا۔
      * طویل مدتی بونڈس کے دائرہ کار میں مزید توسیع کرنے کے لئے عملی منصوبہ تیار کیاجائے گا۔ اس میں خصوصی توجہ بنیادی ڈھانچہ شعبے پر ہوگی۔
      * آئی ڈی ایف / این بی ایف سی کے ذریعے جاری قرض سیکوریٹیز میں ایف آئی آئی / ایف پی آئی کے ذریعے سرمایہ کاری کی اجازت جو ایک خصوصی لاک اِن مدت میں گھریلو سرمایہ کار کو منتقل / فروخت کی جاسکے۔

    **************


    م ن۔ ش ت۔ م ر۔


    U-2848

    
    
    (Release ID: 1577424) Visitor Counter : 13
    
    
    
    
    

*