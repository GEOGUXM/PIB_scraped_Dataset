      زراعت اور کاشتکاروں کی فلاح و بہبود کی وزارت

      مرکزی وزیر جناب نریندرسنگھ تومرنے لوک سبھا میں دیہی ترقیات اورزراعت کی وزارتوں کے لئے مطالبات زرپرتفصیلی جواب دیا
      
      گاوؤں ، غریبوں اورکسانوں پر بدستورحکومت کی توجہ ہے :جناب نریندرسنگھ تومر
      Posted On: 17 JUL 2019 7:48PM by PIB Delhi


    نئی دہلی،18جولائی :مرکزی وزیر جناب نریندرسنگھ تومر نے زراعت اور کسانوں کی فلاح وبہبود نیز دیہی ترقیات کی وزارتوں کے مطالبات زرپرلوک سبھامیں تفصیلی جواب دیتے ہوئے بتایاکہ زراعت اوردیہی ترقیات کا تعلق ہرایک سے ہے اوریہ دونوں ملک کے لئے اہمیت کی حامل ہیں ۔ دیہی ترقیات کے لئے بجٹ میں ناکافی رقمیں مختص کئے جانے کے بارے میں تشویش کو دورکرتے ہوئے وزیرموصوف نے کہاکہ 15-2014سے 20-2019کے دوران اس سے پچھلے پانچ برسوں کے مقابلے میں رقمیں مختص کئے جانے کے معاملے میں 74فیصد کا اضافہ ہواہے ۔ ہرایک شعبے کے لئے کافی فنڈ موجود ہیں اورحکومت پوری تن دہی کے ساتھ اس پرکام کررہی ہے ۔


    مرکزی وزیرزراعت نے کہاکہ پردھان منتری گرام سڑک یوجنا ( پی ایم جی ایس وائی ) کاپہلامرحلہ جو واجپئی حکومت کے دورمیں شروع ہواتھا ، 2008تک مکمل ہوجاناچاہیئے تھا لیکن اس کا کام التوأ میں پڑگیا۔ 2014میں وزیراعظم جناب نریندرمودی نے وعدہ کیاتھا کہ پہلا مرحلہ 2019تک مکمل ہوجائیگا، جس کا 97فیصد کام آج تک مکمل ہوچکاہے ۔ جہاں تک پی ایم جی ایس وائی کے دوسرے مرحلے کا تعلق ہے 50ہزارکلومیٹرطویل سڑکیں تعمیرکی جانی ہیں، جن میں سے 41ہزارکلومیٹر کے لئے اصولی طورپرمنظوری دی جاچکی ہے اور 21ہزار کلومیٹرطویل سڑکیں مکمل ہوچکی ہیں ۔ اس کے علاوہ مرکزی کابینہ نے حال ہی میں تیسرے مرحلے کی منظوری دی ہے ،جس کے تحت 1.25لاکھ کلومیٹرطویل سڑکیں تعمیرکی جائیں گی۔ جن کے لئے 80ہزارکروڑروپے مختص کئے گئے ہیں ۔ حکومت کا مقصد یہ ہے کہ سڑکوں کی تعمیرمیں تیز رفتاری پیداکی جائے، بہتر معیاراپنایاجائے اور ماحولیات سے متعلق تکنالوجی کو استعمال کیاجائے ۔ گرین ٹکنالوجی کو استعمال کرتے ہوئے 27ہزارکلومیٹرسڑکوں کی تعمیر میں پلاسٹک کے کچرے کو استعمال کیاگیاہے ۔سڑکوں کی تعمیر میں تیز رفتاری کا ذکرکرتے ہوئے وزیرموصوف نے کہاکہ 2014سے پہلے سڑکوں کی تعمیر کی رفتاریومیہ 76کلومیٹرتھی ،جب کہ اس وقت یہ رفتار135کلومیٹریومیہ ہے ۔ اس بات کو یقینی بنانے کے لئے کہ سڑکوں کا معیار اچھی حالت میں رہے ،وزیراعظم جناب نریندرمودی کے زیرقیادت حکومت نے ایک نئی ایپلی کیشن ‘‘ میری سڑک ایپ ’’ شروع کی ہے ۔ اس ایپلی کیشن کے ذریعہ ایک لاکھ سے زیادہ شکایتیں وصول ہوئی ہیں، جن میں سے بیشتر کو دورکردیاگیاہے ۔ تمام شہریوں کو اچھے معیارکی سڑکیں فراہم کرنے کویقینی بنانے کی خاطر ایک تین جہت والا جائزہ نظام قائم کیاگیاہے ۔ ان تین جہتوں میں ضلع کی سطح ، ریاست کی سطح اور قومی سطح پر معیارکے جائزے کاکام شامل ہے ۔


    مہاتماگاندھی نیشنل رورل امپلائمنٹ گارنٹی اسکیم ( ایم این آرای جی ایس ) کاذکرکرتے ہوئے جناب نریندرسنگھ تومر نے کہاکہ اس سے پہلے جو سوالات پوچھے جاتے تھے وہ اسکیم کی کمیوں اورکرپشن کے بارے میں ہوتے تھے لیکن اب جو سوالات پوچھے جاتے ہیں وہ مزید فنڈ کے بارے میں ، کام کے دنوں کو بڑھانے کے بارے میں ہوتے ہیں جس کا مطلب یہ ہواہے اب اس اسکیم پرموزوں طریقے پرعمل درآمدہورہاہے ۔ آج کی تاریخ تک 12کروڑجاب کارڈ ز جاری کئے جاچکے ہیں جن میں سے 11کروڑکارڈز کا تعلق آدھارسے اور7کروڑکارڈز کا تعلق بینک کھاتوں سے جوڑدیاگیاہے ۔ ایم این آر ای جی ایس سماجی فلاح وبہبود کا ایک ذریعہ بن گیاہے اور وزیراعظم جناب نریندرمودی کی قیادت کے ذریعہ اسکیم میں شفافیت پیداکردی گئی ہے ۔ حکومت رقموں کو ایجنٹوں کے بغیر فیض یافتگان کے بینک کھاتوں میں براہ راست منتقل کرنے کے سلسلے میں کام کررہی ہے ۔ زراعت کے معاملے میں ایم این آرای جی ایس کے استعمال کا ذکرکرتے ہوئے جناب تومرنے کہاکہ زرعی مقاصد کے لئے اس طرح کے مزدوروں سے کام لینے کی حدمقررہے ۔ انھوں نے کہاکہ وزیراعظم جناب نریندرمودی کے زیرقیادت حکومت نے ایم این آرای جی ایس کے تحت مزدوروں کی صلاحیت میں اضافے کے لئے انتھک کوشش کی ہے ۔ وزیرموصوف نے اس حقیقت کو اجاگرکیاکہ ایم این آرای جی ایس کے تحت بجٹ میں مختص رقموں کو گھٹایانہیں گیاہے بلکہ پچھلے سال کے مقابلے میں ان میں 6ہزارکروڑکا اضاافہ کیاگیاہے ۔ انھوں نے کہاکہ اگرضروری ہواتو نظرثانی شدہ اخراجات کے ذریعہ مزید رقمیں فراہم کی جائیں گی ۔


    مرکزی وزیرنے زوردیکر کہاکہ پردھان منتری آواس یوجنا۔ گرامین ( پی ایم اے وائی ۔جی ) نے بھارت کی شکل کو تبدیل کردیا ہے جہاں س1.53کروڑمکانات تعمیرکئے جاچکے ہیں اور 22-2021تک مزید 1.95کروڑمکانات تعمیرکردیئے جائیں گے ۔ انھوں نے کہاکہ وزیراعظم جناب نریندرمودی کی یہ کوشش ہے کہ 2022تک ہرشخص کے مکان پرچھت موجود ہو اورحکومت اس مقصد کے حصول کے لئے انتھک جدوجہد کررہی ہے ۔


    روزی روٹی فراہم کرنے کی اہمیت کا ذکرکرتے ہوئے وزیر موصوف نے کہاکہ 5لاکھ سے زیادہ سیلف ،ہیلپ گروپس ( ایس ایچ جیز) پورے ملک میں 5کروڑسے زیادہ خواتین کو روزی روٹی فراہم کررہی ہیں ۔ ایس ایچ جیز کو 2لاکھ کروڑروپے کے قرضے دیئے جاچکے ہیں اور قابل ذکربات یہ ہے کہ ان میں سے صرف 2.9فیصد قرضے ایسے ہیں جو واپس نہیں جاسکے ، یعنی این پی ایز ہیں ۔ وزیرموصوف نے زوردیکر کہاکہ بھارت اسی وقت خوشحال ہوگا جب اس کے گاوؤں میں خوشحالی آئیگی ۔ 2014میں برسراقتدارآنے کے بعد وزیراعظم ، جناب نریندرمودی کے زیرقیادت حکومت کی توجہ ‘‘ گاوں ، غریب اور کسان ’’ پررہی ہے اورحکومت نے اپنے شہریوں کی زندگی میں بہتری لانے کا تہیہ کررکھاہے ۔


    زراعت اورکسانوں کی فلاح وبہبود کی وزارت کی مختلف اسکیموں کی وضاحت کرتے ہوئے جناب تومرنے کہاکہ موٹے طورپر ایسی 13اسکیمیں اور18ذیلی اسکیمیں ہیں جن پرپورے ملک میں کسانوں کی زندگی بہتربنانے کے لئے عمل کیاجارہاہے ۔ زراعت کے میدان میں ریسرچ کی اہمیت کا ذکرکرتے ہوئے وزیرموصوف نے کہا بھارت نے زراعت میں خودکفالت کو یقینی بنانے کی خاطرزبردست کوششیں کی ہیں ۔ انھوں نے زراعت میں نئی نئی قسموں کو فروغ دینے پر زرعی سائنسدانوں کی کوششوں کو سراہا۔ انھوں نے بتایاکہ پچھلے دس برسوں میں بیجوں کی 5958قسمیں تیارکی گئی ہیں جن میں سے بیجوں 372قسموں کی تیاری 19-2018میں عمل میں آئی ہے ۔


    جناب نریندرسنگھ تومر نے کہاکہ پچھلے پانچ برسوں میں زراعت اوراس سے متعلق سرگرمیاں زیادہ موثر ، مفید اور باعزت بنی ہیں جس کی وجہ سے زیادہ سے زیادہ تعلیم یافتہ نوجوان اس شعبے کی طرف راغب ہورہے ہیں ۔ وزیر اعظم جناب نریندرمودی کے زیرقیادت حکومت نے کسانوں کی آمدنی 2022تک دوگنی کرنے کا زبردست کام شروع کیاہے ۔ اورحکومت نے جو مختلف اسکیمیں اوراقدامات کئے ہیں ان سے اس مقصد کے حصول میں مدد مل رہی ہے ۔


    زرعی شعبے میں بڑے چیلنجوں کی وضاحت کرتے ہوئے مثلاًقلیل آبی وسائل کا بندوبست ،مارکیٹ کنکٹی وٹی کی فراہمی اور زرعی برآمدات کو فروغ دینا ، جناب ترمرنے کہاکہ ان میں سب سے بڑا چیلنج آبی وسائل کا بندوبست ہے ۔ انھوں نے بتایاکہ وزیراعظم ، جناب نریندرمودی نے جل شکتی کی وزارت کی تشکیل کے ذریعہ آبی وسائل کے بندوبست کی صلاحیت میں اضافے کے لئے کام کیاہے ۔ وزیراعظم نے ‘‘من کی بات ’’کے اپنے آخری پروگرام میں تمام شہریوں پرزوردیاتھا کہ وہ پانی کے تحفظ کے لئے اپنا اپنا رول اداکریں ۔


    وزیرموصوف نے کہاکہ دوسرا بڑا چیلنج زراعت کو منافع بخش اور موثربناناہے کیونکہ زراعت ہی ان بڑے شعبوں میں سے ہے جن میں زیادہ لوگ روزگارسے لگے ہوئے ہیں ۔اوربھارت اب بھی زراعت پرمبنی معیشت ہے ۔ اس لئے مستقبل کی تیاری کے لئے حکومت نے اسمارٹ شہروں کے طرز پر ‘اسمارٹ فارم اور اسمارٹ فارمر’ کا پروگرام مرتب کیاہے ۔ اس کے لئے سائنس اورتکنالوجی کی بڑی اہمیت ہوگی ۔


    وزیرزراعت نے مزید کہاکہ وزیراعظم نے ‘گاوں ، غریب اور کسان ’ کی پیش رفت کو پورے ملک میں اولیت دی ہے ۔ انھوں نے کہاکہ 20-2019میں زراعت اورکسانوں کی فلاح وبہبود کی وزارت کے لئے بجٹ میں 14فیصد کا اضافہ وزیراعظم کی لگن کو ظاہرکرتاہے جو انھوں نے اس سلسلے میں اختیارکی ہیں ۔ جناب تومرنے یہ بھی کہاکہ تمام اسکیموں کا مقصد اس ہدف کو یقینی بنانا ہے کہ کسانوں کو ان کا واجب احترام حاصل ہواورزراعت کو اقتصادی طورپر فائدہ بخش بنادیاجائے ۔ اس کی مزید وضاحت کرتے ہوئے وزیرموصوف نے کہاکہ ‘‘ نیم کوٹڈ یوریا’’نے بھارت میں زراعت پر مثبت اثرات مرتب کئے ہیں ۔ 2014سے پہلے کسانوں کو قطارمیں لگناپڑتاہے اوریوریاکے لئے انتظارکرناپڑتاتھالیکن بازار میں نیم کوٹڈیوریا کے آنے کے بعد کسانوں کے لئے وافرمقدارمیں اسٹاک موجود ہوتاہے ۔ انھوں نے کہا اس سے کھیتی باڑی کی لاگت کم ہوگئ ہے ۔شفافیت میں اضافہ ہوگیاہے اور ذخیرہ اندوزی نیز کالابازاری کا سلسلہ ختم ہوگیاہے ۔ جناب تومرنے کہاکہ نیم کوٹڈ یوریا کوئی نئی چیز نہیں ہے لیکن درمیان کے لوگ اس پر درعملدرآمدنہیں ہونے دیتے تھے انھوں نے کہاکہ وزیراعظم جناب نریندرکے زیرقیادت حکومت نے اس پرعمل کرکے دکھادیاہے ۔


    کسانو ں کے لئے سماجی تحفظ کا ذکرکرتے ہوئے جناب تومر نے کہا کہ پردھان منتری فصل بیمہ یوجنا ( پی ایم ایف بی وائی) اسی مقصد سے دوبارہ تشکیل دی گئی تھی تاکہ کم سے کم رقم کے استعمال کے ذریعہ کسانوں کو زیادہ سے زیادہ فائدہ اٹھانے کو یقینی بنایاجاسکے ۔ وزیرموصوف نے کہاکہ اس اسکیم میں اب بھی خامیاں موجود ہیں انھوں نے اس اسکیم کو مزید جامع بنانے کے لئے تمام ممبران پارلیمنٹ سے تجویزیں پیش کرنے کے لئے کہا۔ جناب تومرنے کہاکہ 2014سے پہلے پی ایم ایف بی وائی کے لئے 36کروڑروپے مختص کئے گئے تھے جبکہ پچھلے پانچ برسوں میں 74کروڑروپے مختص کئے جاچکے ہیں ۔


    مرکزی وزیرزراعت نے اس حقیقت کو اجاگرکیاکہ یہ جناب اٹل واجپئی کے زیرقیادت حکومت تھی جس نے کسانوں کی بہتری کے لئے کسان کریڈٹ کارڈ اسکیم ( کے سی سی ) شروع کی تھی ۔ انھوں نے کہاکہ 100فیصد کسانو ںکو کے سی سی کے تحت لانے کے لئے ایک خصوصی مہم چلائی جارہی ہے ۔ وزیرموصوف نے بتایاکہ 16-2015میں کسانوں کو 850000کروڑروپے کا قرضہ فراہم کرنے کا نشانہ مقررکیاگیاتھا لیکن 915509کروڑروپے دیئے گئے ۔ اسی طرح 17-2016میں 9لاکھ کروڑروپے کے نشانے کے برخلاف 1065755کروڑروپے دیئے گئے اور 18-2017میں 1000000کروڑروپے کے نشانے کے برخلاف 1168502کروڑروپے دیئے گئے ۔ اسی طرح 19-2018میں نشانہ 11لاکھ کروڑروپے کا مقررکیاگیاتھا لیکن قرضے 1114180کروڑروپے کے دیئے گئے ۔


    وزیرموصوف نے زوردیکر کہاکہ ہمارے کسان پیداوارکے معاملے میں کم نہیں ہیں لیکن انھیں اپنی زرعی مصنوعات کی مناسب قیمت نہیں ملتی ۔ انھوں نے کہاکہ یہ وزیراعظم نریندرمودی کے زیرقیادت حکومت تھی جس نے سوامی ناتھن کمیٹی کی سفارشات پرعمل کیا ان سفارشات میں تجویز پیش کی گئی تھی کہ ایم ایس پی پیداوارکی لاگت کے ڈیڑھ گناکے برابرہونی چاہیئے ۔ جناب تومرنے کہاکہ 2014سے پہلے ایم ایس پی پرخریداری کم تھی لیکن 19-2014کے دوران ایم ایس پی پر زیادہ سے زیادہ خریداری کی گئی ۔ ایک دوسرا نکتہ جسے اجاگرکئے جانے کی ضرورت ہے یہ کہ پہلے صرف گیہوں اور چاول کی وصولی کی جاتی تھی لیکن اب دالوں اورتلہن کی وصولی بھی کی جاتی ہے ۔


    پی ایم۔ کسان کاذکرکرتے ہوئے جو ایک اہم اسکیم ہے اورجس کا مقصد کسانو ںکو سالانہ 6ہزارروپے فراہم کرنا ہے جناب تومرنے کہاکہ پوری قوم نے اس اسکیم کا خیرمقدم کیاہے ۔ اس اسکیم نے دیگراسکیموں کے ساتھ مل کر کسانوں خاص طورپر چھوٹے اوربرائے زمین رکھنے والے کسانوں کو بااختیاربنایاہے ۔ وزیرموصوف نے ریاستی حکومتوں سے درخواست کی کہ وہ تمام مستحق کسانو ںکی تفصیل فراہم کریں تاکہ ان کسانو ں کو پی ایم کسان کے تحت فائدہ ہوسکے ۔ اس اسکیم کے لئے 87ہزارکروڑروپے مختص کئے گئے ہیں ۔ دوسرابڑا فیصلہ کسان پنشن یوجنا تھا جس کا مقصد 60سال سے زیادہ عمروالے کسانوں کو پنشن فراہم کرنا ہے ۔


    آخرمیں جناب تومرنے کہاکہ کسانو ںکو ایک نئے بھارت کی تعمیر میں زبردست رول اداکرنا ہے جس کی پانچ ٹریلین ڈالرمعیشت اختراع ،سرمایہ کاری ،اداروں کے قیام، بنیادی ڈھانچے اوریک جہتی پرمبنی ہوگی ۔


    ************


    U-3209

    
    
    (Release ID: 1579291) Visitor Counter : 1
    
    
      Read this release in: English , Hindi , Marathi