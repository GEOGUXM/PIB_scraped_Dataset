      وزارات ثقافت

      ثقافت کی وزارت نے ‘‘امرناتھ یاتر’’پروگرام کے لئے بال تل میں 103.7میگاہارٹزفری کیؤنسی کا ایک ایف ایم ریڈیوکا ٹرانسمیٹرلگایاہے
      Posted On: 05 JUL 2019 8:29PM by PIB Delhi


    ئی دہلی،8جولائی :وزارت اطلاعات ونشریات نے ، وزارت ثقافت کی گذارش پر پہلی مرتبہ امرناتھ یاتراکے راستے پر بال تل میں 103.7میگاہارٹز صلاحیت کا ایک ایف ایم ریڈیو ٹرانسمیٹرنصب کیاہے ۔ بال تل بنیادی کیمپ میں اسٹوڈیو کی سہولت فراہم کی گئی ہے ۔ وہاں ایک پروگرام ایکزیکیٹو کی ڈیوٹی لگائی گئی ہے اور بال تل بنیادی کیمپ سے ‘‘امرناتھ یاترا’’پروگرام شروع کیاجارہاہے ۔ پہل گام کے ٹرانسمیٹرکارابطہ بھی بال تل سے جوڑدیاگیاہے ۔


    آل انڈیا ریڈیو ( اے آئی آر) بھیڑ کے بندوبست موسم ، صحت اور دیگرہدایات کے بارے میں مستقل پروگرام نشرکررہاہے ۔ ثقافت کی وزارت بھکتی موسیقی فراہم کررہی ہے ۔


    یہی ‘‘امرناتھ یاترا’’پروگرام لیز لائن کے ذریعہ دہلی اے آئی آرسروس پر فراہم کیاجارہاہے اور یہ پورے ملک میں ڈی ٹی ایچ سروس کے ذریعہ بھی دستیاب ہے ۔ لوگ ڈی ڈی فری ڈِش سروس کے ذریعہ دیکھ سکتے ہیں ۔


    وزارت ثقافت نے یاتراکے لئے اعلیٰ درجے کے بھگتی پروگرام تیارکئے ہیں، جن میں منتر، شلوک اوربھجن وغیرہ شامل ہیں اورجن میں شیوا ، پاروتی اورگنیش کے لئے عقیدت کا اظہارہوتاہے ۔ اس مقصد کے لئے سرکردہ موسیقی ڈائرکٹروں اورگائیکوں کی خدمات حاصل کی گئی ہیں ۔ پرانے پروگرام اندراگاندھی نیشنل سینٹرفارآرٹس کے تحت نیشنل کلچرل آڈیوویژل آرکائیوز سے حاصل کئے گئے ہیں ۔


    موسیقی کاپروگرام آل انڈیا ریڈیوکی‘‘ امرناتھ یاترا’’سروس کے ذریعہ صبح 7بجے سے رات 11بجے تک نشرکیاجائیگا ،جسے یاتری معمولی موبائل فون پربھی سن سکتے ہیں ۔


    متذکرہ بالا موسیقی کا پروگرام ‘سنگم ایپ ’ پربھی فراہم ہے جو وزارت ثقافت نے تیارکیاہے نیز‘ اے آئی آرلائیو’ کی موبائیل ایپ پربھی دستیاب ہے ۔


    ثقافتی پروگرام تمام لنگرو ںپربھی فراہم ہوگا ،جن کا انتظام شری امرناتھ جی شرائن بورڈ یاترا کےدونوں راستوں پرلگائے گا، یعنی بال تل راستے پراورپہل گام راستے پر۔


    ******* *****


    U-2901

    
    
    (Release ID: 1577691) Visitor Counter : 3
    
    
      Read this release in: English , Hindi