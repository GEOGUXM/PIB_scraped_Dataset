      عملے، عوامی شکایات اور پنشن کی وزارت

      وزیراعظم کا اسسٹنٹ سکریٹریوں ( آئی اے ایس افسران ۔2017بیچ ) کے افتتاحی اجلاس سے خطاب
      
      وزیراعظم نے نوجوان افسران سے کہاکہ وہ اسسٹنٹ سکریٹری کے طورپر اپنی مدت کارکے دوران مسائل کو حل کرنے کے لئے نئی بصیرت ، نئے خیالات اور تازہ ترین طریقہ ہائے کارکو بروئے کارلائیں

      Posted On: 02 JUL 2019 7:16PM by PIB Delhi

    نئی دہلی ،3 ؍جولائی :وزیراعظم جناب نریندرمودی نے تقریبا160نوجوان آئی اے ایس افسران سے گفت وشنید کا اہتما م کیا، جن کا تعلق 2017کے بیچ سے ہے اورجنھیں حال ہی میں حکومت ہند کے تحت اسسٹنٹ سکریٹری کے طورپرتعینات کیاگیاہے ۔


    وزیراعظم نے مسوری میں متعلقہ افسران کی تربیت کے دوران اس گروپ کے ساتھ اپنی میٹنگ کا ذکرکیا۔ گفت وشنید کے دوران افسران نے فیلڈ ٹریننگ کے دوران اپنے تجربات ساجھاکئے ۔انھوں نے خواہش ظاہرکی کہ ان تجربات کو جوانھوں نے مسوری میں اپنی کلاس روم تربیت کے دوران حاصل کئے ہیں ، ان کا اظہارکریں ۔ جن افسران نے توقعاتی اضلاع میں کام کیاتھا ،انھو ں نے بیان کیاکہ کس طریقے سے حالیہ اقدامات نے ان اضلاع میں بنیاد ی سطح پر کام کیاہے ۔


    وزیراعظم نے افسروں کے آئندہ تین مہینے کے اٹیچ منٹ یعنی تعیناتی کو جوحکومت ہند کے تحت ہوگی ، از حد اہم قراردیا۔ انھوں نے کہاکہ یہ باقاعدہ سوچے سمجھے عمل کاایک حصہ ہے ۔انھوں نے کہاکہ آپ میں سے ہرایک افسراس مدت میں پالیسی وضع کرنے کے عمل میں اثرانداز ہونے کے موقع کا حامل ہوگا۔


    جناب نریندرمودی نے افسران کی حوصلہ افزائی کرتے ہوئے کہاکہ مسائل کو حل کرنے میں نئی بصیرت ، نئے خیالات اور نیاطریقہ ہائے کاراپنائیے ۔ انھوں نے کہاکہ پروگرام کا مقصد یہ ہے کہ حکومت کے کام کاج میں ندرت اور تازگی لائی جائے ۔ تجربے اور تازگی کا امتزاج پورے سسٹم کے لئے مفید ثابت ہوگا۔ انھوں نے کہاکہ ان افسران کو جوبھی کام سونپاجائے، اسے تازہ اور شہریوں پرمرتکز تناظرمیں انجام دیاجاناچاہیئے ۔ وزیراعظم نے اس بات پرزوردیاکہ افسران کو مجموعی حل پیش کرنے چاہیئں یعنی جومسئلہ بھی انھیں سونپاجائے وہ اجتماعی طورپرحل کا حامل ہوناچاہیئے ۔ انھوں نے افسران سے کہاکہ وہ جوبھی کام دہلی میں کریں اسے فیلڈ کے اپنے تجربے سے جوڑیں ۔ وزیراعظم کے دفترمیں وزیرمملکت، ڈاکٹرجتیندرسنگھ ، وزیراعظم کے دفترکے سینیئر افسران ، عملہ اور تربیت کے محکمے کے افسران بھی اس موقع پرموجود تھے ۔


    اس موقع پراظہارخیال کرتے ہوئے وزیرمملکت ( پی پی ) ڈاکٹرجتیندرسنگھ نے کہا کہ یہ طریقہ وزیراعظم کی نگرانی اوررہنمائی میں پانچ سال قبل اپنایاگیاتھا۔اس سال 2017کےبیچ کے 169افسران کو مختلف وزارتوں سے منسلک کیاجارہاہے ۔ ان افسران میں 27فیصد خواتین افسران ہیں جن کی مجموعی اوسط عمر 29-28برسوں کے درمیان ہے ۔ انھوں نے مزید کہاکہ ان افسران میں سے ، 111افسران ،انجینئرنگ بیک گراؤنڈ کے حامل افسران ہیں اور 20افسران کا تعلق طبی پس منظرسے ہے ۔ اس کی مدد سے وہ حکومت کی اسکیموں کو بہترطورپرسمجھ سکیں گے یعنی ڈیجیٹل انڈیا اورآیوش مان بھارت وغیرہ کی تفہیم ان کے لئے آسان ہوگی ۔


    اس موقع پر سردارولبھ بھائی پٹیل کی حیات اورحصولیابیوں پر مشتمل ایک آڈیو ویژوول فلم بھی دکھائی گئی ، واضح رہے کہ سردارولبھ بھائی پٹیل کو بھارت میں سول سروسز کا معمار خیال کیاجاتاہے ۔ کابینہ سکریٹری جناب پی کے سنہا ، سکریٹری (عملہ اور تربیت کا محکمہ ) ڈاکٹرسی چندرامولی اور دیگر سینیئرافسران بھی اس موقع پر موجود تھے ۔


    ۔۔۔۔۔۔۔۔۔۔۔۔۔۔


    U-2768

    
    
    (Release ID: 1576762) Visitor Counter : 5
    
    
      Read this release in: English , Hindi