      اقلیتی امور کی وزارتت

      مختار عباس نقوی نے عازمین حج کے پہلے قافلے کو روانہ کیا
      
      اس سال دو لاکھ ہندوستانی مسلمان حج کا فریضہ ادا کریں گے
      
      Posted On: 04 JUL 2019 3:52PM by PIB Delhi


    نئی دہلی، 4 جولائی /اقلیتی امور کے مرکزی وزیر جناب مختار عباس نقوی نے کل نئی دلّی میں ملک کی سلامتی اور خوشحالی کی دعاؤں کے ساتھ اندرا گاندھی بین الاقوامی ہوائی اڈے سے 2019 ء کے حج کے لئے عازمین حج کے پہلے قافلے کو روانہ کیا ۔


    جناب نقوی نے عازمین حج کو مبارکباد دی اور اُن کے سفرِ حج کے لئے انہیں نیک خواہشات پیش کیں ۔ 202 خواتین سمیت کُل 419 عازمین حج پہلی پرواز سے دلّی سے روانہ ہوئے ۔ ان عازمین حج کا تعلق اتر پردیش کے علی گڑھ ، آگرہ ،میرٹھ ، رام پور اور بلند شہر سے ہے ۔


    جناب نقوی نے کہاکہ آزادی کے بعد سے پہلی مرتبہ کُل 2 لاکھ ہندوستانی مسلمان کسی سبسڈی کے بغیر اس سال حج کے لئے جا رہے ہیں، جو ایک ریکارڈ ہے ۔ حکومت نے شفاف اور ایمانداری کے نظام کو فروغ دیا ہے اور اس بات کو یقینی بنایا ہے کہ حج سبسڈی کو ہٹائے جانے کے بعد بھی عازمین حج پر غیر ضروری مالی بوجھ نہیں ہے ۔


    جناب نقوی نے کہا کہ اس سال 2 لاکھ ہندوستانی مسلمان ملک بھر کے 21 مقامات سے 500 سے زیادہ پروازوں کے ذریعے سعودی عرب جائیں گے ، جہاں وہ حج کا فریضہ ادا کریں گے ۔ آج یعنی 4 جولائی کو دلّی ، گیا ، گواہاٹی اور سری نگر سے پروازیں سعودی عرب کے لئے روانہ ہوں گی ۔ دلّی کے عازمین کے علاوہ ، اتر پردیش ، ہریانہ ، اترا کھنڈ ، جموں و کشمیر ، پنجاب ، چنڈی گڑھ اور ہماچل پردیش کے عازمینِ حج بھی دلّی سے حج کے لئے روانہ ہوں گے ۔


    اس کے علاوہ ، بنگلورو سے 7 جولائی کو ، کالی کٹ سے 7 جولائی کو ، کوچن سے 14 جولائی ، گوا سے 13 جولائی ، منگلور سے 17 جولائی ، ممبئی سے 14 اور 21 جولائی ، سری نگر سے 21 جولائی کو عازمین حج سعودی عرب کے لئے روانہ ہوں گے ۔


    دوسرے مرحلے میں احمد آباد سے 20 جولائی ، اورنگ آباد سے 22 جولائی ، بھوپال سے 21 جولائی ، چینئی سے 31 جولائی ، حیدر آباد سے 26 جولائی ، جے پور سے 26 جولائی ، کولکاتہ سے 25 جولائی ، لکھنؤ سے 20 جولائی ، ناگپور سے 25 جولائی ، رانچی سے 21 جولائی اور وارانسی سے 29 جولائی کو پروازیں سعودی عرب کے لئے روانہ ہوں گے ۔


    جناب نقوی نے بتایا کہ محرم کے بغیر خواتین عازمین حج کی تعداد پچھلے سال کے مقابلے اس سال دوگنی ہے ۔ پچھلے سال محرم کے بغیر 1180 خواتین نے حج کا فریضہ ادا کیا تھا ، جب کہ اس سال محرم کے بغیر 2340 مسلم خواتین ہندوستان سے حج کے لئے روانہ ہو رہی ہیں ۔ انہوں نے کہا کہ اس سال بھی اقلیتی امور کی وزارت نے قرعہ اندازی کے بغیر اِن خواتین کو حج پر بھیجنے کے لئے انتظامات کئے ہیں اور 2 لاکھ ہندوستانی عازمین حج میں تقریباً 48 فی صد خواتین شامل ہیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    U. No. 2843


    

    
    (Release ID: 1577205) Visitor Counter : 17
    
    
      Read this release in: English , Malayalam