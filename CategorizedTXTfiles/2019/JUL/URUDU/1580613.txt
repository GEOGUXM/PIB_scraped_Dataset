      نائب صدر جمہوریہ ہند کا سکریٹریٹ

      انسانی اسمگلنگ ، نہ صرف یہ کہ ایک سماجی برائی ہے بلکہ انسانیت کے خلاف ایک جرم بھی ہے:نائب صدر جمہوریہ ہند
      
      انسانی اسمگلنگ کی روک تھام کیلئے جدوجہد اس وقت تک جاری رہناچاہئے جب تک کہ اس کا شکار ہوا آخری فرد تک بچانہ لیا جائے اور اس کی بازآبادکاری نہ کردی جائے اور ساتھ ہی ساتھ اس کے لئے ذمہ دار آخری فرد کو قانون کے مطابق کیفرکردار تک نہ پہنچایا جائے
      بردہ فروشی کے لئے استعمال ہونے والی خواتین کے لئے ہوم مینجمنٹ سے متعلق تربیتی کتابچے کااجراء ، اس کتابچے کو مقامی زبانوں میں ترجمہ کرنے کی تلقین
      Posted On: 28 JUL 2019 6:41PM by PIB Delhi


    نئیدہلی۔28؍جولائی۔نائب صدر جمہوریہ ہند جناب ایم وینکیانائیڈو نے سرکاری ایجنسیوں، مہذب شہری سوسائٹیوں اور غیرسرکاری تنظیموں سے کہا ہے کہ وہ اپنے تمام تر کوششوں کو بروئے کار لاتے ہوئے انسانی اسمگلنگ سے نبردآزما ہو اور یہ کام بلاکسی حیل و حجت ، پوری بےباکی اور لگاتار طریقے سے انجام دیں۔ انہوں نےخیال ظاہر کیا ہے کہ انسانی اسمگلنگ کے خلاف جدوجہد جاری رہنی چاہئے، اس وقت تک کہ جب تک اس کا شکار ہونے والا آخری فرد بازآبادکاری سے ہمکنار نہ ہوجائے اور اس کے لئے ذمہ دار ہر فرد قانون کے مطابق اپنے کیفر کردار کو پہنچے۔


    بردہ فروشی کا شکار ہونے والی خواتین کے لئے گھروں کے انتظام سے متعلق تربیتی کتابچے جسے ڈاکٹر سمترا کرشن اور اُن کی غیرسرکاری تنظیم ’پراج والا‘ کا اجراء کرنے کے بعد آج حیدر آباد میں نائب صدر جمہوریہ ہند نے کہا کہ انسانی اسمگلنگ صرف ایک سماجی برائی ہی نہیں ہے بلکہ بنی نوع انسان کے خلاف انجام دیاجانے والا ایک جرم ہے۔ انہوں نے مذکورہ تربیتی کتابچے کو مقامی زبانوں میں ترجمہ کرنے کا بھی مشورہ دیا تاکہ عوام اسے بہتر طور پر سمجھ سکیں۔


    یہ ایک وبا کی حیثیت رکھتی ہے اور انسانی حقوق ، انصاف، وقارکے تمام روایت اور اصول کی خلاف ورزی کرتی ہے اور اکثر اسے آج کے دور کی اقتصادی غلامی کانام دیاجاتا ہے۔ یہ کہتے ہوئے کہ بنیادی حقوق ان تمام حقوق کے لئے ایک بنیاد فراہم کرتا ہے جو آئین کی جانب سے فراہم ہوئے ہیں اور آزادی کے لئے لازمی ہے۔ ساتھ ہی ساتھ ہر طرح کے استحصال ، بے گار، اطفال مزدوری سے تحفظ کیلئے بھی اس کی ضرورت ہے۔ اس امر کی جانب اشارہ کرتے ہوئے کہ ملک کا ہر شہری ایک محفوظ اور پُروقار زندگی گزارنے کا حق دار ہے،نائب صدر جمہوریہ ہند نے کہا کہ آئین ہند کے تئیں ہر شہری پر یہ ذمہ داری عائد ہوتی ہے کہ وہ اپنے اوپر عائد فرائض بھی ادا کرے اور انسانی تجارت یا اسمگلنگ کی روک تھام کیلئے بھی پوری جانفشانی سے کام کرے۔ نائب صدر جمہوریہ ہند نے کہا کہ پورے معاشرے کو اس مقصد کے لئے یکجا ہوجانا چاہئے۔ ہمیں اس جرم کی نوعیت کے بارے میں بیداری پھیلانے کیلئے اپنی جانب سے پوری کوشش کرنی چاہئے ، ساتھ ہی ساتھ عوام کو یہ بتانا چاہئے کہ اس کے پھندے سے نکلے ہوئے افراد کی باز آبادکاری کیسے کی جائے۔ جناب نائیڈو نے عوام سے گزارش کی ہے کہ وہ انسانی اسمگلنگ کا شکار ہونے کے بعد کسی طرح اس سے بچ جانے والے افراد کی مدد کریں تاکہ وہ عام طرز کی زندگی گزار سکیں اور قومی دھار ےمیں از سر نو شامل ہو سکیں۔


    اس پہلو پر اظہارخیال کرتے ہوئے کہ انسانی اسمگلنگ کا شکار ہونے والے فرد کے بارے میں اچھی تفہیم ہونا ضروری ہے، ساتھ ہی ساتھ ایسے جرائم کا شکار ہونے والے افراد اور ان سے بچ نکلنے والے افراد کی باز آبادکاری ازحد مفید ہوگی اور ان افراد کو کثیر النوع خدمات فراہم کرائی جاسکیں گی ۔ تمام شراکت داروں کو تشدد ، ٹارچر ، بدسلوکی ، بچ نکلنے والوں کا استحصال جو جسمانی ، ذہنی یا جذباتی ہوسکتا ہے۔ مالی اور روحانی صحت وغیرہ کے سلسلے میں آگہی حاصل کرنی چاہئے۔


    جناب نائیڈو نے خیال ظاہر کیا کہ یہ بات ازحد اہم ہے کہ امداد فراہم کرنے والی ایک ذیلی اور ایکونظام کی فراہمی ضروری ہے تاکہ وہ وہاں اپنی ذہنی اور جسمانی اذیت سے نجات پاسکیں اور معمول کی ز ندگی بسر کرسکیں اور ان افراد کو تعلیم و تربیت اور روزگا رکےمواقع فراہم کرائے جاسکیں۔


    ایسے بچے جو استحصال کا شکار ہوتے ہیں اور انہیں کسی طرح سے بچالیا جاتا ہے ان پر خصوصی توجہ مرکوز کی جانی چاہئے کیوں کہ وہ جس طرح کی ذہنی اذیت، صدمے سے گزرے ہوں گے وہ بہت بڑے پیمانے پر ان کو متاثر کرگیا ہوگا۔ انہیں کُلی طور پر صحتیاب کرنے کیلئے اعلیٰ تعلیمی ڈگریاں ہونی چاہئے۔


    نائب صدر جمہوریہ ہند نے کہا کہ محفوظ گھروں کا مطلب یہ ہوتا ہے کہ جہاں پر تحفظ کے ساتھ ساتھ نگہداشت بھی فراہم کی جائے اور متاثر ہ افراد کی بازآبادکاری کیلئے ایک مجموعی طریقہ کار اپنائی جائے ۔ جب اس طرح کے حادثات کاشکا رہونے والے افراد کو وہاں سے نکال لیا جاتا ہے یعنی انہیں اس لعنت سے نجات دلائی جاتی ہے تو وہ افراد ایسے ہوتے ہیں جن کی شخصیت پر گہرے اثرات مرتب ہوئے ہوتے ہیں اور اسی کے نتیجے میں تشدد ہوا ہوتا ہے ان کی پہلی اور اولین ضرورت ایک محفوظ مقام اور ایک پناہ گاہ کی ہوگی اور وہ اپنے آبائی رہائشی گھر کو اس رہائشی گھر سے بہتر نہ سمجھیں گے ۔


    پراج والا کی تعلیم اور اس کی حوصلہ افزائی کے لئے نائب صدر جمہوریہ ہند نے اعلان کیا کہ وہ انسانی اسمگلنگ کی روک تھام کی حوصلہ افزائی کریں اور انہوں نے اس موقع پر اپنی ایک مہینے کی تنخواہ بھی ادارے کو دینے کااعلان کیا جو اس امر کا اعتراف تھا کہ وہ انسانی اسمگلنگ کی روک تھام کے متاثر افراد کی دیکھ بھال کو کس طرح اہمیت دیتے ہوئے۔


    نائب صد ر جمہوریہ ہند نے اس موقع پر انسانی اسمگلنگ کے موضوع پر منعقدہ ایک نمائش کا بھی افتتاح کیا۔ خواتین اور اطفال ترقیات کے وزیر مملکت محترمہ دیباشری چودھری ، جو پراج والا این جی او کی بانی ہیں، ڈاکٹر سمترا کرشنن اور دیگر معززین بھی اس موقع پر موجود تھے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔۔ع ن


    U-3480

    
    
    (Release ID: 1580613) Visitor Counter : 21
    
    
      Read this release in: English , Hindi , Punjabi