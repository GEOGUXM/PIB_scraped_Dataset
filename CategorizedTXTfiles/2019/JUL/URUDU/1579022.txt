      صحت اور خاندانی بہبود کی وزارت

      بہرے پن کی روک تھام کے لئے قومی پروگرام
      Posted On: 16 JUL 2019 4:36PM by PIB Delhi


    نئی دہلی، 16 جولائی 2019 ، وزیرمملکت(صحت اور خاندانی بہبود) جناب اشونی کمار چوبے نے آج راجیہ سبھا میں ایک تحریری جواب میں بتایا کہ نیشنل ہیلتھ مشن(این ایچ ایم) کے رہنماخطوط کے مطابق بہرے پن کی روک تھام اور اس پر قابو پانے کے لئے قومی پروگرام(این پی پی سی ڈی) کے تحت مرکز اور ریاست کے درمیان فنڈنگ کا تناسب شمال مشرقی اور ہمالیائی ریاستوں کو چھوڑ کر تمام ریاستوں کے لئے 60:40 جبکہ شمال مشرقی ہمالیائی ریاستوں کے لئے یہ تناسب 90:10 ہے۔مرکز کے زیر انتظام خطوں کے معاملوں میں اپنی اسمبلی رکھنے والے مرکز کے زیر انتظام خطوں( یعنی دہلی اور پڈوچیری) کے معاملے میں یہ تناسب 60:40 ہے، جبکہ دیگر تمام مرکز کے زیر انتظام خطوں کو 100% مرکز کی فنڈنگ ہوتی ہے۔


    این پی پی سی ڈی کےتحت درج ذیل سرگرمیاں انجام دی گئی ہیں:

      * بہرے پن کا جلد ہی پتہ لگانے اور اس کے بندوبست کے لئے ضلعی سطح پر تربیت یافتہ اسٹاف مہیا کرایا گیاہے۔
      * بہرے پن سے متعلق بیداری لگانے کے لئے آئی ای سی (اطلاعات ،تعلیم اور مواصلات) کے لئے فنڈ ہر ایک ریاست/ مرکز کے زیر انتظام خطے کے لئے 20 لاکھ روپے کی در سے اور پروگرام نافذ کرنے والے ضلع کے لئے 2 لاکھ روپے فی ضلع کی در سے مختص کیاگیا ہے۔
      * صحت کی خدمت فراہم کرانے والوں یعنی ای این ٹی سرجنوں اوبسٹرے ٹیئشن، بچوں کے امراض کے ماہرین،میڈیکل افسروں، نیم طبی اسٹاف اور اساتذہ کے ساتھ ساتھ والدین کو حساس بنانے کے لئے تربیت دی جاتی ہے۔
      * کان کے مسائل سننے کا نقص اور بہرے پن کے معاملے میں عام لوگوں کی جانچ کے لئے آر بی ایس کے(راشٹریہ بال سواستھیہ کاریہ کرم) کے تعاون کے ساتھ جانچ کیمپ لگائے گئے ہیں۔

    تمام ریاستوں اور مرکز کے زیر انتظام خطوں کے پروگرام نافذکرنے والے اضلاع میں عام لوگوں کو کان کی دیکھ بھال کی خدمات اس پروگرام کے تحت مفت فراہم کی جاتی ہے۔


    U- 3168

    
    
    (Release ID: 1579022) Visitor Counter : 7
    
    
      Read this release in: English , Bengali
    
    
    

*