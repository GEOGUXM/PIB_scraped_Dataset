      وزارت خزانہ

      حکومت اُن غیر مقیم بھارتیوں کو آدھار کارڈ جاری کرنے پر غور کررہی ہے، جن کے پاس بھارتی پاسپورٹ ہے
      
      حکومت 20-2019ء میں چار نئے سفارت خانے کھولے گی
      17 مثالی سیاحتی مقامات کو عالمی درجے کا سیاحتی مقام بنایا جارہا ہے
      بھارتی ترقیاتی امداد اسکیم (آئی ڈی ای اے ایس) کو دوبارہ تشکیل دیا جائے گا
      Posted On: 05 JUL 2019 1:57PM by PIB Delhi


    نئی دہلی، 5جولائی 2019؍مرکزی وزیر خزانہ نے ان غیر مقیم بھارتی افراد کو آدھار کارڈ جاری کرنے کی تجویز پیش کی ہے، جن کے پاس بھارتی پاسپورٹ ہے۔ انہوں نے ایک مشن شروع کرنے کی بھی تجویز رکھی ہے، جو بھارت کے روایتی کاریگروں اور ان کی تخلیقی مصنوعات کو عالمی منڈیوں سے مربوط کرے گا۔جہاں کہیں پیٹنٹ اور جغرافیائی عندیوں کی ضرورت ہوگی، وہاں یہ حاصل کئے جائیں گے۔


    بھارت کی سوفٹ صلاحیت کو مختلف انداز میں سراہا جاتا ہے۔پچھلے تین سال میں دنیا بھر کے 192 ملکوں میں یوگ کے بین الاقوامی دن پر بڑی تعداد میں یوگ کیا گیا۔مہاتماگاندھی کے پسندیدہ بھجن ‘‘ویشنو جنتو تینے کہیے’’40 ملکوں کے سرکردہ کاریگروں نے گایا۔ سالانہ ‘‘بھارت کو جانو’’کوئز مقابلے میں دلچسپی لی گئی ، جس میں نہ صرف غیر مقیم بھارتی ، بلکہ بیرون ملک افراد بھی حصہ لیتے ہیں۔ خزانے اور کارپوریٹ امور کی مرکزی وزیر محترمہ نرملا سیتارمن نے یہ بات آج پارلیمنٹ میں 20-2019ء کا مرکزی بجٹ پیش کرتے ہوئے کہی۔


    چار نئے سفارت خانے


    وزیر خزانہ نے کہا کہ ‘‘بین الاقوامی برادری میں بھارت کے بڑھتے ہوئے اثر اور قیادت کو مزید رفتار دینے کے لئے حکومت نے ان ملکوں میں جہاں ابھی تک بھارت کا کوئی ریزیڈنٹ سفارتی مشن نہیں ہے۔ بھارتی سفارت خانے اور ہائی کمیشن کھولنے کا فیصلہ کیا ہے۔’’مالی سال 20-2019ء میں حکومت نے چار نئے سفارت خانے کھولنے کا ارادہ کیا ہے۔اس سے نہ صرف بھارت میں غیر ملکی سیاحوں کی آمد میں اضافہ ہوگا، بلکہ سفارت خانے خاص طورپر مقامی بھارتی برادری کو بہتر اور مزید قابل رسائی سرکاری خدمات فراہم کرنے کے اہل ہوں گے۔


    مارچ 2018ء میں حکومت نے افریقہ میں (روانڈا، جیبوٹی، استوائی گینی، گینی، جمہوریہ کانگو، برکینا فاسو، کیمرون ، ماریٹنیا، کیپ وردے، سیرا لیوون، چاڈ، ساؤ ٹومے اور پرنسائپ، ایرٹریا، صومالیہ، گینی بساؤ، سوازی لینڈ، لائبیریا اور ٹوگو)18 نئے بھارتی سفارتی مشن کھولنے کی منظوری دی ہے۔ان میں سے پانچ سفارت خانے مالی سال 19-2018ء میں روانڈا، جیبوٹی، استوائی گینی، جمہوریہ گینی اور برکینا فاسو میں کھولے جاچکے ہیں۔


    نت نئے خیالات


    وزیر خزانہ نے کہا کہ بھارت نے اپنی قدیم دانشمندی کے مطابق ملکوں کے ساتھ دو طرفہ اور علاقائی تال میل قائم کرکے اقتصادی تعاون کی ایک پالیسی پر ہمیشہ ہی عمل کیا ہے۔ بھارت کے چھٹے سب سے بڑی معیشت کے درجے کو ذہن میں رکھتے ہوئے حکومت متبادل ترقیاتی طریقوں پر غور کرے گی، جس میں پرائیویٹ شعبے کے حصص ، کثیر ملک فنانسنگ ، کارپوریٹ اور غیر مقیم بھارتیوں سے کثیر ملکی فنانسنگ ، کارپوریٹ اور غیر مقیم بھارتیوں کا تعاون بھی شامل ہے۔وزیر خزانہ تجویز کیا ہے کہ آئی ڈی ای اے ایس اسکیم کی رواں مالی سال کے دوران تشکیل نو کی جائے گی۔ بھارتی ترقیاتی امداد اسکیم (آئی ڈی ای اے ایس)ترقی پذیر ملکوں میں پروجیکٹوں کے لئے رعایتی شرحوں پر رقوم فراہم کرتی ہے اور بنیادی ڈھانچے کی ترقی اور صلاحیت سازی میں تعاون دیتی ہے۔


    مثالی سیاحتی مقامات


    وزیر خزانہ نے کہا کہ حکومت 17 مثالی سیاحتی مقامات کو عالمی درجے کے سیاحتی مقامات کی شکل دے رہی ہے، جو دیگر سیاحتی مقامات کے لئے ایک نمونہ ہوں گی۔ان مقامات سے سیاحوں کی دلچسپی میں اضافہ ہوگا، جس سے ان مقامات پر گھریلو اور بین الاقوامی سیاحوں کی تعداد میں اضافہ ہوگا۔


    قبائلی ثقافتی وراثت کا ڈیجیٹل ذخیرہ


    وزیر خزانہ نے اعلان کیا ہے کہ مالا مال قبائلی ثقافتی وراثت کے تحفظ کے مقصد سے ایک ڈیجیٹل ذخیرہ تیار کیا جارہا ہے، جس میں دستاویزات ، علاقائی گیت، ان ارتقاء سے متعلق تصاویر اور ویڈیوز، مخرج کی جگہ ، طرز حیات، فن تعمیر، تعلیم کی سطح، روایتی آرٹ، مقامی رقص اور بھارت میں قبائل کی انسانی ارتقاء سے متعلق دیگر تفصیلات جمع کی جائیں گی۔اس ذخیرے کو مزید توسیع دی جائے گی اور مستحکم بنایا جائے گا۔


    ************


    م ن۔ ا س۔ ن ع


    U-2830

    
    
    (Release ID: 1577418) Visitor Counter : 14