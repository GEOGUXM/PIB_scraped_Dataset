      وزارت خزانہ

      گروگرام کے جی ایس ٹی کمشنر کے دفتر نے تین افراد کو جی ایس ٹی ایکٹ کے تحت جرائم کی پاداش میں گرفتار کیا
      Posted On: 24 JUL 2019 8:07PM by PIB Delhi


    نئیدہلی۔ 24 ؍جولائی۔گروگرام، ہریانہ میں واقع جی ایس ٹی کمشنر کے دفتر نے تین افراد یعنی جناب انیل کمار ولد جناب بلوان سنگھ ساکن وی پی او جروا، تحصیل بروالا، ضلع ہسار، ہریانہ ، جناب بھیکارام ولد جناب بابو رام، ساکن 415 گلی نمبر 28 سی۔1 بلاک ، کھجوری خاص، دہلی110094 اور کلدیپ شرما ولد جناب رمیش شرما، ساکن گلی نمبر 4 ککروئی روڈ، سونی پت ہریانہ کو گرفتار کیا ہے۔ تفتیش کے دوران یہ بات سامنے آئی کہ ان افراد نے میسرز پالک انٹرنیشنل، شاپ نمبر 11 ملیان مارکٹ ، سوہنا ، گروگرام ہریانہ کے نام سے جعلی فرم قائم کررکھی ہے اور یہ فرم جعلی دستاویزات کے سہارے پر کھولی گئی ہے، یعنی فرضی طور پر جتیندر کے نام سے مختلف النوع جعلی بیجکوں کو جاری کرنے کی غرض سے کھولی گئی ہے جبکہ اصلاً دکھائے گئے سودوں کا کوئی عمل انجام نہیں پاتا تھا اور اس طریقے سے یہ افراد جعلی اِن پُٹ ٹیکس کریڈٹ کا فائدہ اٹھا رہے تھے۔ میسرز پالک انٹرنیشنل نام کی فرم جو مذکورہ تین افراد کے ذریعے قائم کی گئی تھی، اس نے مجموعی طور پر 31 کروڑ روپئے کی بیجک جاری کیے تھے جن میں 5.70 کروڑ روپئے کا جی ایس ٹی اِن پُٹ شامل تھا ۔ تفتیش کے دوران ان افراد نے اپنے اس ارتکاب کا اقرار کرلیا ہے۔ مذکورہ فرم نے 5.70 کروڑ روپئے کاجعلی اِن پُٹ ٹیکس کریڈٹ مختلف خریداروں کے نام منظور کیا ہے جنہوں نے اُسے قبول کیا ہے اور اپنے جی ایس ٹی واجبات آگے کی سپلائی کیلئے ادا کیے ہیں اور ان تمام حضرات کا اصل مقصد سرکاری خزانے کے ساتھ دھوکہ دھڑی کرنا تھا۔ اس طریقے سے جناب انل کمار ، جناب بھیکارام اور جناب کلدیپ شرما نے جی ایس ٹی ایکٹ 2017 کی دفعہ 132 (1) (بی) اور (سی) کی خلاف ورزی کی ہے جو اس ایکٹ کی دفعہ 132 (1) (i) اور (ii) کے تحت قابل سزا ہے۔ لہٰذا یہ جرم قابل دست اندازی ہے اور جی ایس ٹی ایکٹ 2017 کی 132 (5) کے تحت ناقابل ضمانت بھی ہے اور اسی ایکٹ کی دفعہ 69 کے تحت ان افراد کو حراست میں بھی لیا جانا لازم تھا۔


    نتیجے کے طور پر جناب انل کمار، جناب بھیکارام اور جناب کلدیپ شرما کو 23 جولائی 2019 کو، جی ایس ٹی ایکٹ 2017 کی دفعہ 69 (1) کے تحت گرفتار کرلیا گیا ۔ بعد ازاں ان تمام افراد کو گروگرام ،ہریانہ کے درجہ اول کے معزز جوڈیشیل مجسٹریٹ کے روبرو، ان کی رہائش گاہ پر پیش کیا گیا ۔ جنہوں نے جناب انل کمار، جناب بھیکا رام اور جناب کلدیپ شرما کو 23 جولائی 2019 کو 14 دنوں کی عدالتی تحویل میں دے دیا۔ اب تک انجام دی گئی تفتیش کے دوران جی ایس ٹی اور مرکزی ٹیکس گروگرام ہریانہ نے جی ایس ٹی چوری کے معاملے میں 3 کروڑ روپئے کی مجموعی رقم وصول کی ہے۔ اس معاملے میں مزید تفتیش جاری ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔۔ع ن


    U-3397

    
    
    (Release ID: 1580212) Visitor Counter : 3
    
    
      Read this release in: English , Hindi