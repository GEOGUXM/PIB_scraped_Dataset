      امور صارفین، خوراک اور عوامی تقسیم کی وزارت

      اناجوں کی حصولیابی میں تخفیف
      Posted On: 23 JUL 2019 3:33PM by PIB Delhi


    نئی دہلی، 23 جولائی / صارفین امور ، خوراک اور سرکاری نظامِ تقسیم کے وزیر مملکت جناب دانوے راؤ صاحب دادا راؤ نے لوک سبھا میں ایک تحریری جواب میں بتایا ہے کہ خوراک اور سرکاری نظامِ تقسیم کا محکمہ گیہوں ، دھان اور موٹے اناجوں کی حصولیابی ، کم از کم امدادی قیمتوں ( ایم ایس پی ) کے مطابق کرتا ہے ۔ تاہم اگر کوئی پروڈیوسر / کاشت کار اپنی فصلوں کے لئے ایم ایس پی سے بھی زیادہ بہتر قیمتیں پاتا ہے تو وہ اپنی فصل کو کھلی منڈی میں بھی فروخت کر سکتا ہے ۔


    حکومت زرعی لاگت اور قیمتوں کے کمیشن کی سفارش پر گنے کے لئے نیز 22 دیگر زرعی فصلوں کے سلسلے میں ایم ایس پی تعین کرتی ہے۔ اس سلسلے میں ریاستی حکومتوں اور مرکزی وزاتوں / محکموں اور دیگر متعلقہ حقائق کو بھی پیش نظر رکھا جاتا ہے ۔


    جیسا کہ زراعت سے متعلق امدادِ باہمی اور کاشت کاروں کی فلاح و بہبود کے محکمے کے ذریعے اطلاع دی گئی ہے ، 19-2018 ء کے لئے مرکزی بجٹ میں ایم ایس پی کو پیداوار کی لاگت کے ڈیڑھ گنے کی سطح پر رکھنے کے پیشگی طے شدہ اصول کے تحت لانے کا اعلان کیا گیا ہے ، لہٰذا حکومت نے تمام تر فہرست بند فصلوں کے سلسلے میں ایس ایس پی کی قیمتیں 19-2018 ء کے دوران پیداواری سیزن میں کُل ہند پیمانے پر تعین کردہ اوسط لاگت کے لحاظ سے کم از کم 50 فی صد بڑھا دی ہیں ۔ حکومت نے حال ہی میں 20-2019 ء کے خریف کے لئے بھی ایم ایس پی میں اضافہ کیا ہے اور یہ اضافہ پیداوار کی لاگت کے سلسلے میں کل ہند پیمانے پر اس طرح کیا گیا ہے کہ کم از کم لاگت کا 50 فی صد ضرور حاصل ہو سکے ۔


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    U. No. 3346

    
    
    (Release ID: 1579991) Visitor Counter : 8
    
    
      Read this release in: English