      بھاری صنعتوں اور سرکاری کمپنیوں کی وزارت

      فیم انڈیا اسکیم
      Posted On: 09 JUL 2019 12:12PM by PIB Delhi


    نئیدہلی 09 جولائی ۔بھاری صنعتو ں اور سرکاری اداروں کے وزیر جناب اروند گنپت ساونت نے آج لوک سبھا میں ایک سوال کے تحریری جواب میں بتایا کہ نیشنل الیکٹرک موبلٹی مشن پلان (این ای ایم ایم پی) 2020 ایک قومی مشن کی دستاویز ہے،جس میں ملک میں تیزرفتاری کے ساتھ بجلی سے چلنے والی موٹر گاڑیوں کو اپنانے اور تیار کرنے کا ویژن اور نقشہ راہ متعین کیا گیا ہے۔ این ای ایم ایم پی 2020 کے ایک حصے کے طور پر بھاری صنعتوں کے محکمے نے ایک اسکیم مرتب کی ہے ، جس کا مقصد بھارت میں (ہائی برڈ اور ) بجلی سے چلنے والی موٹر گاڑیوں کو تیز رفتاری سے اپنانا اور تیار کرنا تھا ۔ یہ اسکیم جو فیم انڈیا کہلاتی ہے ، 2015 میں مرتب کی گئی تھی اور اس کا مقصد بجلی اور ہائی برڈ موٹر گاڑیوں کی ٹکنالوجی کی تیاری کو فروغ دینا اور اس ٹکنالوجی کی دیر پا پیش رفت کو یقینی بنانا تھا۔


    اس اسکیم کا پہلا مرحلہ بنیادی طور پر یکم اپریل 2015 کو دوسال کی مدت کے لئے شروع کیا گیا تھا ۔اس میں وقتاََ فوقتاََ توسیع کی جاتی رہی اور آخری توسیع 31 مارچ 2019 تک کی گئی ۔فیم انڈیا اسکیم کے پہلے مرحلے پرعمل درآمد میں چار شعبوں پر خاص توجہ دی گئی ۔(1) مانگ پیدا کرنا (2) ٹکنالوجی پلیٹ فارم (3) آزمائشی پروجیکٹ اور (4) چارجنگ کا بنیادی ڈھانچہ تیار کرنا ۔ مانگ کی ترغیبات کے ذریعہ مارکیٹ پیدا کرنے کا مقصد موٹر گاڑیوں کے تمام زمروں کا احاطہ کرنا تھا یعنی ٹووھیلر ،تھری وھیلرس آٹو ، پسنجر 4 وھیلرس موٹر گاڑیاں ، ہلکی کمرشیل موٹر گاڑیاں اور بسیں ۔


    اس اسکیم کے تحت آزمائشی پروجیکٹ ، آر اینڈ ڈی / ٹکنالوجی کی ترقی اور پبلک چارجنگ انفرااسٹکچر کے تحت خصوصی پروجیکٹو ں کے لئے رقمیں منظور کی گئیں۔ اسکیم کے پہلے مرحلے میں 2.78 لاکھ ایکس ای ویز کو تقریباََ 343 کروڑ روپے کی مانگ کی ترغیبات کے ذریعہ مددد ی گئی ۔اس کے علاوہ اس اسکیم کے تحت مختلف شہروں / ریاستوں کے لئے 465 بسوں کی منظوری دی گئی ۔فیم انڈیا اسکیم کے پہلے مرحلے کے تحت جو رقمیں مختص کی گئیں اور جن کا استعمال کیا گیا ان کی تفصیل درج ذیل ہے :

                                                         
نمبر شمار  مالی سال     مختص کیا گیا فنڈ  استعمال شدہ فنڈ
                                                         
                                                         
                                                         
1          2015-16      75 کروڑروپے       75 کروڑروپے    
                                                         
                                                         
                                                         
2          2016-17      144کروڑروپے       144کروڑروپے    
                                                         
                                                         
                                                         
3          2017-18      165کروڑروپے       165کروڑروپے    
                                                         
                                                         
                                                         
4          2018-19      145کروڑروپے       145کروڑروپے    
                                                         
                                                         
                                        
کل میزان   529کروڑروپے  529کروڑروپے     
                                        
                                        

    فیم اسکیم کے پہلے مرحلے کے تحت ترغیب کے لئے دی جانے والی رقم کا تعین ہر ایک زمرے (وھیکل – ٹکنالوجی – بیٹری ٹائپ) کے لئے ملکیت کی کل لاگت کے اصولوں ، ایندھن کی بچت کی وجہ سے رقموںکی واپسی کی مدت اور دیکھ رکھ پر آنےوالے خرچ کے اصولوںکو ذہن میں رکھ کر کیا گیا۔


    فیم اسکیم کے پہلے مرحلے کے تجربے پر مبنی اور محتلف ساجھیدارو ں کی تجویزوں پر مبنی ،جس میں صنعتی ایسوسی ایشنیں بھی شامل ہیں۔ بھاری صنعتوں کے محکمے نے اسکیم کے دوسرے مرحلے کو مشتہر کیا ۔اسے کابینہ کی منظوری اورتین سال کے لئے اور دس ہزار کروڑروپے کی لاگت سے 8 مارچ 2019 کو مشتہر کیا گیا۔ تین سال کی مدت یکم اپریل 2019 سے شروع کی گئی ۔ اسکیم کی تفصیلات محکمے کی ویب سائٹ :


    www.dhi.nic.in پردستیاب ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج ۔رم


    U-2951

    
    
    (Release ID: 1577912) Visitor Counter : 6
    
    
      Read this release in: English , Marathi