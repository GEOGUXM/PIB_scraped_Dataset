      امور داخلہ کی وزارت

      بی پی آر اینڈ ڈی نے پولیس تصدیق کی خدمات پر ورکشاپ کا انعقاد کیا
      Posted On: 26 JUL 2019 5:22PM by PIB Delhi


    نئی دہلی، 26 ؍جولائی،بیورو آف پولیس ریسرچ اینڈ ڈیولپمنٹ (بی پی آر اینڈ ڈی) نے نئی دہلی میں پولیس تصدیق کی خدمات کے معیارات پر ایک ورکشاپ کا انعقاد کیا۔


    اس ورکشاپ میں ریاستوں ؍ مرکز کے زیر انتظام علاقوں کے ذریعے اپنائے جانے والے بہترین طریقہ کار اور معیارات میں ساجھیداری کا موقع فراہم کیا گیا ، جو پولیس کی تصدیق سے متعلق خدمات کے لئے قومی معیارات قائم کرنے میں تعاون کریں گے۔ اس کا مقصد پولیس کی تصدیق کی خدمات میں شفافیت اور تیزی لانے کو یقینی بنانے اور بدعنوانی کے امکانات کو ختم کرنے کے لئے ٹیکنالوجی کے استعمال پر زور دینا تھا۔


    پولیس کی تصدیق سے متعلق خدمات میں پاسپورٹ کے اجراء ، ملازمت ، کچھ ملکوں کے ویزا کے لئے پولیس کلیئرنس سرٹیفکٹ وغیرہ جیسی خدمات شامل ہیں۔ پولیس خدمات کی ترسیل میں شفافیت اور تیزی لانے خاص طور پر آن لائن درخواست دینے اور ادائیگی کرنے کا نظام بڑی حد تک فائدہ مند ثابت ہوگا۔


    یہ ورکشاپ بی پی آر اینڈ ڈی کے ڈائریکٹر جنرل وی ایس کے کامودی کی صدارت میں منعقد ہوئی۔ اس میں 14 ریاستوں اور مرکز کے زیر انتظام تین علاقوں کے سب انسپکٹر سے اے ڈی جی کے رینک کے 35 مندوبین نے شرکت کی۔ ورکشاپ میں نئی دہلی کے غیر ملکیوں سے متعلق علاقائی رجسٹریشن آفس (ایف آر آر او) نے بھی نمائندگی کی۔ اس پروجیکٹ میں نئی دہلی کا انڈین پولیس فاؤنڈیشن اینڈ انسٹی ٹیوٹ ساجھیدار ہے۔


    مہاراشٹر ، دہلی ، تلنگانہ اور اترپردیش کے مندوبین نے اپنی اپنی ریاستوں میں پولیس تصدیق کی خدمات سے متعلق تیار کئے گئے نظام کے بارے میں تفصیلات پیش کیں۔ ان پر تبادہ خیال اور غور و خوض کیا گیا ۔


    ۔۔۔۔۔۔۔۔۔۔۔۔۔۔۔


    (م ن-و ا- ق ر)


    U- 34 69

    
    
    (Release ID: 1580509) Visitor Counter : 7
    
    
      Read this release in: English , Hindi