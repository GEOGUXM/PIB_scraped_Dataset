      وزارات ثقافت

      حکومت اس سال گرو نانک دیو جی کی 550 ویں سالگرہ منارہی ہے
      Posted On: 08 JUL 2019 5:39PM by PIB Delhi


    نئی دہلی، 8 جولائی 2019 ، تہذیب و ثقافت اور سیاحت کے وزیر مملکت ( آزادانہ چارج) جناب پرہلاد سنگھ پٹیل نے اپنے ایک تحریری جواب میں آج لوک سبھا کو بتایا کہ 22 نومبر 2018 کو منعقدہ میٹنگ میں مرکزی کابینہ نے نومبر 2018 سے نومبر 2019 تک پورے ایک سال قومی اور بین الاقوامی سطح پر گرونانک دیو جی کی 550 ویں سالگرہ منانے کا فیصلہ کیا تھا۔ 23 نومبر 2018 کو پنجاب کے سلطانپور لودھی میں یادگار کے طور پر ایک افتتاحی تقریب منعقد ہوئی تھی۔ اس میٹنگ لئے گئے فیصلے حسب ذیل ہیں۔

     1. ریاست پنجاب کے گرداس پور ضلع میں ڈیرہ بابا نانک سے بین الاقوامی سرحد تک کرتار پور راہداری کی تعمیر، نائب صدر جمہوریہ ہند کے ذریعہ 26 نومبر 2018 کو اس پروجیکٹ کا سنگ بنیاد رکھا گیا تھا۔
     2. تاریخی شہر سلطان پور لودھی کو اسمارٹ سٹی کے اصولوں کی بنیاد پر وراثتی شہر بنانا ۔
     3. سلطانپور لودھی ریلوے اسٹیشن کو اپ گریڈ کرنا جہاں تمام جدید سہولیات دستیاب ہوں اور تیرتھ یاتری نیز سیاحوں کے لئے ایک ریل گاڑی چلانا جو گرونانک دیو جی سے متعلق مختلف مقدس مقامات سے گزرے گی۔
     4. یادگاری سکہ اور ڈاک ٹکڑ کا اجرا۔
     5. گرونانک دیو یونیورسٹی، امرتسر میں بین عقائد مطالعات کے لئے ایک مرکز قائم کرنا اور گرونانک دیو جی کی حیات اور تعلیمات پر بین الاقوامی سیمینار کا اہتمام کرنا۔
     6. امریکہ اور کناڈا کی ایک ایک یونیورسٹی میں گرووناک دیوجی سے متعلق چیئر کا قیام ۔
     7. ریاستون اور مرکز کے زیر انتظام علاقے گرونانک دیو جی کی 525 ویں سالگرہ ان کے شایان شان منائیں گے۔ پورے ملک میں خصوصاً گرونانک دیوجی سے متعلق تمام مقامات اور گرودواروں میں کیرتن، کتھا، پربھات پھیری، لنگر وغیرہ جیسی مذہبی سرگرمیوں کا اہتمام کیا جائے گا۔
     8. گرونانک دیو جی سے متعلق پروگراموں اور گربانی کے لائیو ٹیلی کاسٹ کے لئے دوردرشن پر انتظامات کئے جائیں گے۔
     9. نیشنل بک ٹرسٹ مختلف ہندوستانی زبانوں میں گربانی شائع کرے گا۔ یونیسکو (یو این ای ایس سی او) گرونانک دیو جی کی تصنیفات کو دنیا کی زبانوں میں ترجمہ کرے گا اور انہیں شائع کرے گا۔
    10. بیرون ملک ہندوستانی مشن (سفارتخانہ) گرونانک دیو جی کی 550 ویں سالگرہ کی یاد میں خصوصی تقریبات کا انعقاد کریں گے۔

    اس مقصد کے لئے علیحدہ سے کوئی فنڈ مختص نہیں کیا گیا ہے۔ مرکزی کابینہ کی میٹنگ میں یہ فیصلہ کیا گیا ہے کہ ان تجویزات پر آنے والے مالی اخراجات متعلقہ وزارتیں اپنے لئے مختص بجٹ سے پوری کریں گی۔


    ۔۔۔۔۔۔۔۔۔۔۔


    م ن۔ش س۔ن ا۔


    U- 2931

    
    
    (Release ID: 1577845) Visitor Counter : 6
    
    
      Read this release in: English , Bengali , Punjabi
    
    
    

10.