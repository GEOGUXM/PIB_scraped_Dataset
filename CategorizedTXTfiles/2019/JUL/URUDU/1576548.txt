      اسٹیل کی وزارت

      وزارت فولاد کے تحت سی پی ایس ای کی کارپوریٹ سماجی ذمہ داری سے متعلق سرگرمیاں
      Posted On: 01 JUL 2019 2:39PM by PIB Delhi


    نئی دہلی، یکم جولائی 2019 ، فولاد کے مرکزی وزیر جناب دھرمیندر پردھان نے ایک سوال کے تحریری جواب میں آج لوک سبھا کو بتایا کہ کمپنیز ایکٹ 2013 کے مطابق وزارت فولاد کی سینٹرل پبلک سیکٹر انٹر پرائسز (سی پی ایس ای) کو اپنے تین مالی سال کے دوران ہوئے منافع کا کم از کم دو فیصد کارپوریٹ سماجی ذمہ داری (سی ایس آر) سے متعلق سرگرمیوں کے لئے مختص کرنا ہوتا ہے۔ اگر گزشتہ سال خرچ سے اگر کوئی رقم بچ جاتی ہے تو اسے جس مقصد کے لئے مختص کیا گیا ہے، اس تعلق سے اگلے سال استعمال کرنا پڑتا ہے۔


    وزارت فولاد کے تحت سی پی ایس ای کے ذریعہ سی ایس آر سرگرمیاں سے متعلق گزشتہ تین برسوں کے دوران کئے گئے خرچ کی تفصیلات حسب ذیل ہیں:


    (لاکھ روپے میں)

                                                                         
سی پی ایس ای کا نام                             2016-17  2017-18  2018-19
                                                                         
                                                                         
                                                                         
اسٹیل اتھارٹی آف انڈیا لمیٹیڈ (ایس اے آئی ایل)  2905     2570     3118   
                                                                         
                                                                         
                                                                         
راشٹریہ اسپات نگم لمیٹیڈ (آر آئی این ایل)       853      960      1030   
                                                                         
                                                                         
                                                                         
این ایم ڈی سی لمیٹیڈ                            17418    16937    16724  
                                                                         
                                                                         
                                                                         
ایم او آئی ایل لمیٹیڈ                           1143     962      929    
                                                                         
                                                                         
                                                                         
ایم ایس ٹی سی لمیٹیڈ                            80       215      200    
                                                                         
                                                                         
                                                                         
ایم ای سی او این لمیٹیڈ                         67       49       17     
                                                                         
                                                                         
                                                                         
کے آئی او سی ایل لمیٹیڈ                         38       16       33     
                                                                         
                                                                         

    کارپوریٹ سماجی ذمہ داری (سی ایس آر) کی سرگرمیوں والے مخصوص علاقے میں منجملہ دیگر باتوں کے سیلف ہیلپ گروپوں کی وساطت سے تعلیم و صحت، خواتین کے تفویض اختیارات ، آمدنی کے پائیدار ذرائع پیدا کرے والی سرگرمیوں کو فروغ دینے، دویانگوں کی مدد کرنا، پانی اور صفائی ستھرائی کی سہولیات تک رسائی، گاؤں کی ترقی، ماحولیات کی بہتری، کھیل کود کی کوچنگ ، روایتی فنون لطیفہ اور تہذیب و ثقافت کو فروغ دینا شامل ہے۔ سی ایس آر پروجیکٹ ریاست چھتیس گڑھ ، مغربی بنگال، جھارکھنڈ، آندھرا پردیش، بہار، اوڈیشہ وغیرہ میں چل رہے ہیں۔ سی ایس آر کاموں سے عمومی طور پر سماج کو فائدہ پہنچتا ہے اس لئے سی پی ایس ای کے ذریعہ انفرادی طور پر کئے جانے والے کاموں کے مقامات کی وجہ سے استفادہ کنندگان کی اصل تعداد کا تعین نہیں کیا گیا ہے اور نہ ہی اس سے متعلق کوئی ریکارڈ ہی رکھا گیا ہے۔


    سی ایس آر فنڈ کا ریاست کے اعتبار سے تعین نہیں کیا جاتا ہے۔ وزارت فولاد کے تحت سی پی ایس ای کے ذریعہ سی ایس آر پروجیکٹ عام طور پر اسٹیل پلانٹوں کے قرب و جوار، اسٹیل ٹاؤن شپ اور کانوں کے اطراف میں چلائے جاتے ہیں جہاں درج فہرست قبائل ، درج فہرست ذاتوں اور پسماندہ طبقات سے تعلق رکھنے والی آبادی کی اکثریت ہوتی ہے۔


    U- 2720

    
    
    (Release ID: 1576548) Visitor Counter : 3
    
    
      Read this release in: English