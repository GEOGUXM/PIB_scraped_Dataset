      وزارت دفاع

      بندیل کھنڈ میں دفاعی پیداوار راہداری
      Posted On: 08 JUL 2019 4:26PM by PIB Delhi


    نئی دہلی، 08 ؍ جولائی، وزیر خزانہ نے اپنی بجٹ تقریر (19-2018) میں ملک میں 2 دفاعی صنعتی راہداری قائم کرنے کا اعلان کیا تھا۔ بعد ازاں وزیراعظم نے سرمایہ کاروں کی چوٹی کانفرنس 2018 کے اپنے افتتاحی خطاب میں اعلان کیا تھا کہ ان 2 دفاعی صنعتی راہداریوں میں سے ایک کا قیام اترپردیش میں کیا جائے گا۔ اس کے بعد اترپردیش دفاعی راہداری کے لئے 6 مقامات ، آگرہ، علی گڑھ، چترکوٹ، جھانسی، کانپوراورلکھنؤ کی شناخت کی گئی۔ اترپردیش کے مختلف مقامات پر شراکت داروں کی 6 مشاورتی میٹنگوں کا انعقاد کیا گیا۔


    11؍اگست 2018کو منعقدہ علی گڑھ کی میٹنگ کے دوران 3700کروڑروپے سے زائد کی سرمایہ کاری کا اعلان اترپردیش راہداری کے لئے کیاگیا۔


    مزید براں آرڈیننس فیکٹری بورڈ (انڈیا) جےایس سی روسون بورن ایکپورٹ اور جے ایس سی کنسرن کلاشنکوف (رشیا) کے ساتھ ایک مشترکہ ملکیت کی کمپنی انڈو-رشین رائفلز پرائیویٹ لمیٹیڈ (آئی آر آر پی ایل) کو اترپردیش کے امیٹھی میں وزیراعظم جناب نریندرمودی کے ذریعے مارچ 2019 میں قوم کے نام وقف کیا گیا۔ مشترکہ ملکیت کی اس کمپنی کے ذریعے رائفل اے کے-203 اور ہندوستان میں اس کی ترمیم شدہ شکل کی پیداوار کم از کم 7.50 لاکھ رائفل کی جاتی ہے۔ مزید براں حکومت نےایک کنسلٹینٹ کی تقرری کی ہے، جو کہ دفاعی راہداری کے لئے تفصیلی پروجیکٹ پر کام کر رہے ہیں۔


    دفاع کے وزیر مملکت جناب شری پدیسونائک نے آج راجیہ سبھا میں ڈاکٹر اشوک باجپئی کے ذریعے پوچھے گئے ایک سوال کے تحریری جواب میں یہ اطلاع فراہم کی۔


    م ن۔م ع ۔ ک ا


    U- 2921


    

    
    (Release ID: 1577823) Visitor Counter : 4
    
    
      Read this release in: English