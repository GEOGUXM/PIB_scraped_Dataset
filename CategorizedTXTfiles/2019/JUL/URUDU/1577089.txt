      وزارت خزانہ

      اقتصادی جائزہ 19-2018 کے مطابق ہندوستانی ریلوے نے ریل گاڑیوں کے تصادم کے واقعات 19-2018 میں کم ہو کر صفر ہو گئے
      
      ریلویز کےذریعے مالیہ کے حصول والے اسباب کی لدائی میں 19-2018 کے دوران 5.33فیصد کا اضافہ
      
      ہندوستانی ریلویز کے ذریعے برق کاری کی سمت میں بڑی کوشش ؛2030 تک 38000آر کے ایم کی برق کاری متوقع ،جس سے براڈ گیج نیٹ ورک کی 100 فیصد برق کاری کا ہدف حاصل ہوگا
      
      10ریلوے اسٹیشنوں ، 34ورکشاپوں اور 4 پیداواری اکائیوں کو گرین انڈسٹریز سرٹیفکیشن حاصل ہوئی۔
      
      Posted On: 04 JUL 2019 1:07PM by PIB Delhi


    نئی دہلی، 4 جولائی 2019، ریل حادثات کے زمرہ وا ر سلسلہ ٔواقعات سے یہ ظاہر ہوتا ہے کہ ہندوستانی ریلوے میں 19-2018 کے سال میں ریل گاڑیوں کے تصادم کے واقعات کم ہو کر صفر ہو گئے اور اسی طرح سے ریل گاڑیوں کے پٹری سے اترنے کے واقعات میں بھی کمی آئی ہے۔ 17-2016 میں جہاں ریل گاڑیوں کے پٹری سے اترنے کے 78 واقعات پیش آئے تھے، وہیں 19-2018 میں ایسے واقعات کم ہو کر محض 46 رہ گئے۔ یہ بات آج خزانہ اور کارپوریٹ امور کی مرکزی وزیر محترمہ نرملا سیتا رمن کے ذریعے آج پارلیمنٹ میں پیش کئے گئے 19-2018 کے اقتصادی جائزہے میں کہی گئی ہے۔


    ہندوستانی ریلوے کے ذریعے اسباب کی لدائی اور مسافروں کے تعلق سے اس کی کار کردگی کو واضح کرتے ہوئے اقتصادی جائزہ 19-2018یہ کہتا ہے کہ ہندوستانی ریلوے کے ذریعے مالیہ کے حصول والے اسباب کی لدائی (کوکن ریلوے کے ذریعے کی گئی لدائی کو چھوڑ کر )18-2017 کے دوران 1159.55 ملین ٹن رہی تھی ۔جبکہ 17-2016 کے دوران 1106.15 ملین ٹن اسباب کی لدائی ہوئی تھی۔ اس طرح سے اس میں 4.83 فیصد کا اضافہ ہوا۔ اور 17-2016 کے مقابلے 53.43 ملین ٹن زیادہ اسباب کی لدائی ہوئی۔


    اقتصادی جائزہ 19-2018 مزید کہتا ہے کہ 19-2018 میں ہندوستانی ریلوے نے 1221.39ملین ٹن مالیہ کے حصول والے اسباب کی لدائی کی،جس سے 18-2017 کے فریٹ ٹریفک کے مقابلے میں 61.84 ملین ٹن کے اضافے کا اظہار ہوتا ہے۔ فیصد کے اعتبار سے یہ اضافہ 5.33 فیصد ہے۔ ہندوستانی ریلوے کے ذریعے 17-2016 کے مقابلے 18-2017 کے دوران لائے لے جائے گئے مسافروں کی تعداد میں 2.09 فیصد کا اضافہ ہوا۔ 18-2017 کے مقابلے میں اس تعلق سے 19-2018 میں 0.64 فیصد کا اضافہ ہوا۔


    ہندوستانی ریلوے کے مشن الیکٹریفکیشن پروگرام کے بارے میں اقتصادی جائزہ 19-2018 کہتا ہے کہ ہندوستانی ریلوے نے براڈ گیج کی 100 فیصد برق کاری کیلئے ایک بڑے اور اہم برق کاری پروگرام کا آغاز کیا ہے۔ اس سے ملک کا درآمد شدہ ڈیزل تیل پر انحصار کم ہوگا ۔ یکم اپریل 2019 تک ہندوستانی ریلوے کے پاس 35488 روٹ کلو میٹر (آر اے ایم ) کا نیٹ ورک ہےجس کی برق کاری کی جا چکی ہے۔ یہ مجموعی نیٹ ورک کا 51.85 فیصد ہے جو 64.50فیصد لدائی اور 53.70فیصد کوچنگ ٹریفک پر مشتمل ہے۔ برق کاری کی رفتار تیز کی گئی ہے اور 38000 آر کے ایم کی نشاندہی 2021 تک برق کاری کے لئے کی گئی ہے۔


    اقتصادی جائزہ 19-2018 میں یہ بات کہی گئی ہے کہ ہندوستانی ریلوے کا مشن ‘سووچھ ریل ،سووچھ بھارت’ صفائی ستھرائی پرتوجہ مرکوز کرتا ہے۔ سووچھ ریل پورٹل کے مطابق ‘بیاس ’ اسٹیشن کو ‘اے’ زمرے کے اسٹیشنوں میں صفائی ستھرائی کے معاملے میں پہلا مقام اور ‘ وشاکھاپٹنم ’ کو ‘اے 1’ اسٹیشنوں کے زمرے میں چوٹی کا مقام حاصل ہوا ہے۔ ہندوستانی ریلوے نے توانائی اور پانی تحفظ کے شعبے میں بھی سنجیدہ کوششیں کی ہیں اور ‘گرین ریٹنگ ’ حاصل کرنے کے لئے اسٹیشنوں کے درمیان مسابقت بڑھتی جا رہی ہے۔


    اسی طرح سے ہندوستانی ریلوے نے کنفیڈریشن آف انڈین انڈسٹری( سی آئی آئی ) کے اشتراک سے گرین انڈسٹریز سرٹیفکیشن کے ذریعے ورکشاپوں اور پروڈکشن یونٹوں کے گرین سرٹیفکیشن کی بھی حوصلہ افزائی کی ہے۔ اب تک 10 ریلوے اسٹیشنوں ، 34 ورکشاپوں اور چار پروڈکشن یونٹوں کو سی آئی آئی کے ذریعے گرین سرٹیفکیٹ دیا گیا ہے۔


    اقتصادی جائزہ 19-2018 یہ بھی کہتا ہے کہ لمبی دوری کے نقل و حمل کے لئے ایک سستا وسیلہ ہونے کے سبب ہندوستانی ریلوے نے قابل تعریف پیش رفت کی ہے۔ مسافروں کو محفوظ اور آرام دہ سفر کی سہولت دستیاب کرانے کے لئے ہندوستانی ریلوے نے متعدد اقدامات کئے ہیں جن میں بڑے اسٹیشنوں پر لفٹوں ؍ خودکار سیڑھیوں ، پلاسٹک کے بوتلوں کو توڑنے والی مشینوں، مشین کے ذریعے صفائی اور رکھ رکھاؤ وغیرہ جیسے اقدامات شامل ہیں۔


    ***************


    U-2802


    

    
    (Release ID: 1577089) Visitor Counter : 11