      صحت اور خاندانی بہبود کی وزارت

      کاربونک ایسڈ آمیز اور توانائی بخش مشروبات کی کھپت
      Posted On: 12 JUL 2019 3:28PM by PIB Delhi


    نئی دہلی، 12 ؍جولائی۔ صحت اور کنبہ بہبود کے وزیر مملکت جناب اشونی کمار چوبے نے اپنے ایک تحریری جواب میں آج لوک سبھا کو بتایا کہ انڈین کونسل آف میڈیکل ریسرچ (آئی سی ایم آر) نے یہ اطلاع دی ہےکہ انہوں نے کاربونک ایسڈ آمیز اور توانائی بخش مشروبات کی کھپت پر کوئی مطالعہ نہیں کیا ہے۔ ان مشروبات کے نتیجے میں کینسر ، ذیابیطس اور صحت سے متعلق دیگر بیماریاں پیدا ہو رہی ہیں۔ توانائی بخش اور کیفین آمیز مشروبات کی بہت کم وقفے میں یا دوسرے مشتعل سیال جیسے الکوہل ملا کر استعمال کئےجائیں، تو اس کے نتیجے میں صحت کو لاحق خطرات جیسے حرکت قلب کی بے قاعدگی وغیرہ پیدا ہوتی ہے۔ تاہم جب یہ اعتدال کے اور علیحدہ علیحدہ استعمال کئے جائیں، تو نسبتاً محفوظ رہ سکتے ہیں۔ فرنٹ پبلک ہیلتھ نام کے جریدے میں 2014 میں شائع جائزے میں یہ کہا گیا ہے کہ توانائی بخش مشروبات کے استعمال سے متعلق صحت خطرات ان کے کیفین عنصر کی وجہ سے پیدا ہوتے ہیں، پھر بھی عام توانائی بخش مشروبات کے طویل مدت تک استعمال کے اثرات کا جائزہ لینے کے لئے مزید تحقیق کی ضرورت ہے۔


    مزیدبراں فوڈ سیفٹی اینڈ اسٹینڈرڈ اتھارٹی آف انڈیا(ایف ایس ایس اے آئی) نے کاربونیٹ آمیز پھلوں کے مشروبات ؍ پھلوں کے مشروبات، کاربونیٹ آمیز پانی اور کیفین آمیز مشروبات سے متعلق فوڈ سیفٹی اور معیارات (فوڈ پیداوار کے معیارات اور فوڈ ایڈیٹیوس) ریگولیشن 2011 کی دفعہ 2.3.30، 2.10.6(1) اور 2.10.6 (2) کے تحت معیارات وضع کئے ہیں۔


    فوڈ سیفٹی اینڈ اسٹینڈرڈس ایکٹ 2006 اور اس کے تحت بنائے گئے رولس اینڈ ریگولیشنز کے نفاذ اور عمل درآمد کی ابتدائی ذمہ داری ریاستوں ؍ مرکز کے زیر انتظامیہ کی ہوتی ہے۔ یہ پتہ لگانے کے لئے کہ فوڈ سیفٹی اور معیارات ایکٹ 2006 اور اس کے تحت وضع کئے گئے ضابطوں ا ور اصولوں پر عمل درآمد ہو رہا ہے یا نہیں، فوڈ سیفٹی کے محکمہ کے افسران کے ذریعہ پابندی سے پیداواری اداروں کی نگرانی ، جانچ کی جاتی ہے اور خردنی پیداوار کے نمونے لے کر ان کی بھی جانچ کی جاتی ہے۔ فوڈ کے نمونے میں جہاں یہ پایا جاتا ہے کہ ضابطوں پر عمل درآمد نہیں ہوا ہے، تو فوڈ سیفٹی اینڈ اسٹینڈرڈ ایکٹ 2006 کے چیپٹر 9 کے تحت تادیبی کارروائی کی جاتی ہے۔


    ایف ایس ایس اے آئی، گھروں پر اسکولوں میں، کام کے مقامات وغیرہ پر فوڈ سیفٹی اور تغزیہ کے تعلق سے سماجی اور طرز عمل میں تبدیلی پر توجہ مرکوز کر کے محفوظ اور تغذیاتی خوراک جیسے متعدد اقدامات کے ذریعہ محفوظ اور صحت مند خوراک کو فروغ دیتا ہے۔ یومیہ نمک ، چینی اور روغن وغیرہ کو کھانے میں لینے کی تعداد کو کم کرنے کے پیغام پر توجہ کے ساتھ ‘‘ آج سے تھوڑا کم’’ جیسی مہم چلاتا ہے۔ اس میں صنعت کو صحت بخش متبادلات پیش کرنے کے لئے مصنوعات کے نئے فارمولے تیار کرنے کے لئے صنعت پر دباؤ ڈالتا ہے۔ اس نے عوام کے مابین بیداری پیدا کرنے کی غرض سے ہائی فیٹ، سالٹ اینڈ شوگر (ایچ ایف ایس ایس) فوڈس کی لیبلنگ کے التزامات کے ساتھ ضابطے بھی وضع کئے ہیں۔ مذکورہ بالا ضابطے پر عوام سے آرا طلب کرنے کے لئے 2؍جولائی 2019 کو اس کے مسودہ کا اعلان کیا گیا ہے۔ اس سلسلے میں ایک انوکھی پہل کے طور پر صحیح کھانا کے پیغام کی ترویج کے لئے کُل ہند سائیکل ریلی اور سوؤچھ بھارت یاترا شروع کیا گیا ہے، جس کے لئے 21ہزار سے زائد سائیکل سواروں کو ترغیب دی گئی ہے، جو 20 ہزار کلو میٹر سے زائد علاقے کا احاط کریں گے اوراپنی 100 تن کی مہم کے دوران 2100 سے زائد مقامات پر پہنچیں گے اور 2.5کروڑ افراد کے رابطے میں آئیں گے


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ش س ۔ک ا


    U- 3086


    

    
    (Release ID: 1578611) Visitor Counter : 3
    
    
      Read this release in: English , Marathi