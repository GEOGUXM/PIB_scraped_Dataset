      کامرس اور صنعت کی وزارتہ

      چائے باغان کارکنان
      Posted On: 17 JUL 2019 5:29PM by PIB Delhi


    نئیدہلی 18 جولائی ۔ تجارت وصنعت کے وزیر مملکت جناب ہردیپ سنگھ پوری نے لوک سبھا میں ایک تحریری جواب میں بتایاہے کہ ملک میں چائے باغان میں کام کرنے والے کارکنان کے کام کاج کی صورتحال اور شرائط وغیرہ وزارت محنت اور روزگار کے ذریعہ متعین کردہ پلانٹیشن لیبر ایکٹ ( پی ایل اے) 1951 کے تحت ضابطہ بند کی گئی ہیں اور انہیں متعلقہ ریاستی حکومتیں اپنی نگرانی میں نافذ کرتی ہیں۔ کام کاج کی ان شرائط میں منجملہ دیگر امور کے ، کارکنان کے لئے بہبودی خدمات کی فراہمی اور سہولتیں یعنی ہاؤسنگ ، طبی خدمات اور بنیادی تعلیم ، آبی سپلائی اور صفائی ستھرائی جیسی باتیں بھی شامل ہیں ۔


    ٹی بورڈ چائے کارکنان کے لئے کچھ بہبودی اقدامات بھی کرتا ہے ۔چائے کارکنان کے زیر کفالت افراد کو یہ سہولتیں حاصل ہوتی ہیں۔ یہ تمام تر سہولتیں اپنی نوعیت کے لحاظ سے ذیلی اور ضمنی حیثیت رکھتی ہیں۔ لیبر ویلفیئر اقدامات ، چائے ترقیات اورفروغ اسکیم کے تحت انسانی وسائل ترقیات عنصر کے دائرہ کار کے تحت کئے جاتے ہیں ۔ ٹی بورڈ نے گزشتہ چار برسوں (16-2015سے 19-2018) کے دوران 17.76 کروڑوروپے تقسیم کئے ہیں اور رواں سال کے دوران کارکنان اور ان کی زیر کفالت افراد کی فلاح وبہبود کے لئے ایچ آر ڈی عنصر کے تحت 30 جون 2019 تک کی مدت بھی اس میں شامل ہے۔


    چائے صنعت کے کارکنان پر مختلف النوع صنعتی اور سماجی تحفظ کے قوانین کے ذریعہ بھی احاطہ کیا جاتا ہے ۔ ان میں ایمپلائز کمپنسیشن ایکٹ 1923 ، پیمنٹ آف گریجویٹی اسکیم 1972 ، پراویڈینٹ فنڈ اینڈ متفرق تجاویز ایکٹ 1952 ، پیمنٹ آف بونس ایکٹ 1965 ،زچکی فوائد ایکٹ 1961 ،اجرتوں کی ادائیگی سے متعلق ایکٹ 1936 اور صنعتی تنازعات ایکٹ 1947 اور صنعتی روزگار ( اسٹینڈنگ آرڈر ) ایکٹ 1946 وغیرہ شامل ہیں۔


    چائے باغان کے کارکنان کے لئے کم از کم اجرتوں کا تعین ریاستی حکومتوں کے دائرہ کار کے تحت آتا ہے جو کم از کم اجرت ایکٹ 1948 کی تجاویز کے مطابق عمل کرتی ہیں۔ چائے باغان کے کارکنان کی اجرتوں کا تعین پروڈیوسر ایسوسی ایشنو ں اور کارکنان کی یونینوں کے مابین طے پانے والے معاہدے کے مطابق عمل میں آتا ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-3216

    
    
    (Release ID: 1579279) Visitor Counter : 4
    
    
      Read this release in: English