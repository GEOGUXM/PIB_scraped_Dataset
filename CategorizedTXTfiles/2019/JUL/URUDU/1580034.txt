      وزارت خزانہ

      5کھرب امریکی ڈالر کے بقدر کی معیشت کے حصول کا نشانہ
      Posted On: 23 JUL 2019 5:37PM by PIB Delhi


    خزانہ اور کمپنی امور کے وزیر مملکت جناب انوراگ سنگھ ٹھاکر نے آج راجیہ سبھا میں ایک سوال کے تحریری جواب میں بتایا ہےکہ 2018-19 کے اقتصادی جائزے اور 2019-20 کے مرکزی بجٹ میں اس جانب اشارہ کیا گیا ہے کہ حکومت نے بھارت کو 2024-25 تک پانچ کھرب امریکی ڈالر کے بقدر کی معیشت بنانے کا نشانہ مقرر کررکھا ہے۔ اس نشانے کے حصول کے لیے معیشت کو اعلی اور مضبوط و مستحکم شرح سے نمو پذیر ہونا ضروری ہوگا۔


    معیشت کی اقتصادی نمو کو مہمیز کرنےکےلیے حکومت نے 2019-20 کے بجٹ میں مختلف نوع اقدامات کا اعلان کیا ہے، جن میں من جملہ دیگر باتوں کے غیرملکی براہ راست سرمایہ کاری پالیسی میں مزید نرمی لانا، 25 فیصد کے لوور کارپوریٹ ٹیکس کی سہولت ان کاروباری اداروں کے لیے، جن کا سالانہ ٹرن اوور 400 کروڑ روپے تک کا ہو۔ پہلے یہ حدود 250 کروڑ روپے کی تھیں۔ قابل استطاعت ہاؤسنگ قرضوں کے لیے 1.5 لاکھ کا اضافی آمدنی ٹیکس ڈی ڈکشن یعنی کٹوتی اور جی ایس ٹی کونسل کو برقی موٹر گاڑیوں پر جی ایس ٹی کی شرحیں 12 فیصد سے گھٹا کر 5 فیصد کرنا، وغیرہ شامل ہیں۔ یہ بجٹ 100 لاکھ کروڑ روپے کی سرمایہ کاری کے ارادے سے بنیادی ڈھانچہ ترقیات کی بات کرتاہے، یعنی آئندہ پانچ برسوں میں قومی شاہراہ پروگرام کی تعمیر کے تحت اس قدر سرمایہ کاری عمل میں آنی چاہیے۔ روایتی صنعتوں کی ترقی اور احیا کے لیے فنڈ فراہم کرنے کی اسکیم کو اس مقصد سے شروع کیا گیا ہے کہ روایتی صنعتوں کو زیادہ بارآور، منفعت بخش اور ہمہ گیر پیمانے پر روزگار کے مواقع فراہم کرنے کے لائق بنایا جاسکے، تاکہ ان تمام اداروں کو فروغ حاصل ہو۔ چند خام سازوسامان اور اہم سازومان پر عائد کسٹم محصولات کو گھٹا دیا گیا ہے تاکہ گھریلو مینوفیکچرنگ کو فروغ حاصل ہوسکے۔ حکومت نے ‘پی ایم کسان’ اسکیم کے تحت نقد منتقلی میں توسیع کی ہے اور تمام کاشتکاروں کو سالانہ 6 ہزار روپے کی آمدنی فراہم کرنے کا انتظام کیا ہے، جس کی حدود ان کاشتکاروں تک محدود ہے، جن کی آراضی کا رقبہ دو ہیکٹیر سے کم ہے۔ نمو سےوابستہ معاملات پر توجہ مرکوز کرنے کے لیے حکومت نے محترم وزیر اعظم کی قیادت اور صدر نشینی میں سرمایہ کاری اور نمو سے متعلق پانچ رکنی کابینہ کمیٹی تشکیل دی ہے۔


    حکومت نے امداد باہمی پر مبنی وفاقیت کے جذبے سے سرشار ہوکر ریاستی حکومتوں سے کہا ہے کہ وہ 2024-25 تک بھارت کی معیشت کو پانچ کھرب امریکی ڈالر کے بقدر کی معیشت بنانے کے لیے کوشاں ہوں۔


    ۔۔۔۔۔۔۔۔۔۔۔


    م ن ۔ ۔ ت ع۔


    U-3366

    
    
    (Release ID: 1580034) Visitor Counter : 2
    
    
      Read this release in: English