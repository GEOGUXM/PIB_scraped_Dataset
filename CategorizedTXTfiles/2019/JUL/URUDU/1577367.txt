      وزارت خزانہ

      روایتی صنعتوں کی ترقی اور احیاءکے لئے فنڈ کی اسکیم (ایس ایف یو آر ٹی آئی) کا مقصد پائیدار روزگار کے مواقع پیدا کرنے کے لئے مزید مشترکہ سہولتی مراکز کا قیام ہے
      
      ایس ایف یو آر ٹی آئی کا وژن مالی برس 2019-20 کے دوران 100 نئے کلسٹرز قائم کرنا ہے، تاکہ 50000 دستکاروں کو معاشی طور پر مدد فراہم کی جاسکے
      اگلے پانچ برس کے دوران کسانوں کی اقتصادی سطح پر ترقی کی رفتار کو یقینی بنانے کے لئے 10000 نئے فارمر پروڈیورس آرگنائزیشن کا قیام عمل میں لایا جائے گا
      پردھان منتری ماتسیا سمپدا یوجنا کے ذریعے ماہی پروری کے بندوبست سے متعلق ایک مضبوط فریم ورک تیار کیا جائے گا
      Posted On: 05 JUL 2019 1:31PM by PIB Delhi


    خزانہ اور کارپوریٹ امور کی مرکزی وزیر محترمہ نرملا سیتا رمن نے کہا ہے کہ حکومت کا مقصد ’’روایتی صنعتوں کی ترقی اور احیا کے لئے فنڈ کی اسکیم‘‘ (ایس ایف یو آر ٹی آئی) کے تحت مزید مشترکہ سہولتی مراکز (سی ایف سی) قائم کرنا ہے۔ آج لوک سبھا میں مرکزی بجٹ 2019-20 پیش کرتے ہوئے انھوں نے کہا کہ اس سے روایتی صنعتوں کو مزید پیداوار کرنے والا، منفعت بخش اورپائیدار روزگار کے مواقع پیدا کرنے کے قابل بنانے کے لئے کلسٹر پر مبنی ترقی کی راہ ہموار ہوگی۔ اس ضمن میں جن شعبوں پر خصوصی توجہ مرکوز کی گئی ہے، ان میں بانس، شہد اور کھادی کے کلسٹرز ہیں۔ 50000 دستکاروں کو اقتصادی ویلیو چین میں شامل ہونے کے قابل بنانے کے لئے ایس ایف یو آر ٹی آئی کا وژن مالی برس 2019-20 کے دوران 100 نئے کلسٹرز قائم کرنا ہے۔


    ذریعہ معاش کے لئے تجارتی انکیوبیٹرس (ایل بی آئی) ٹیکنالوجی تجارتی انکیوبیٹرس (ٹی بی آئی) قائم کرنے کے لئے اختراع، دیہی صنعت اور تجارت و کاروبار کے فروغ کی اسکیم (اے ایس پی آئی آر ای) بنائی گئی ہے۔ اس اسکیم کے تحت مالی برس 2019-20 کے دوران 80 ذریعہ معاش کے لئے تجارتی انکیوبیٹرس (ایل بی آئی) اور 20 ٹیکنالوجی تجارتی انکیوبیٹرس (ٹی بی آئی) کے قیام کی تجویز کی ہے، تاکہ زرعی دیہی صنعتی سیکٹروں میں 75000 ہنرمند کاروباریوں کو تیار کیا جاسکے۔


    وزیر خزانہ نے مزید کہا کہ ماہی پروری اور ماہی گیر کمیونٹی کاشت کاری کے ساتھ قریبی طور پر جڑے ہوئے ہیں اور دیہی ہندوستان کے لئے کلیدی حیثیت رکھتے ہیں۔ پردھان منتری ماتسیا سمپدا یوجنا (پی ایم ایم ایس وائی) کی اسکیم کے ذریعہ ماہی پروری کا محکمہ ماہی پروری کے بندوبست سے متعلق ایک مضبوط فریم ورک تیار کرے گا۔ اس سے ویلیو چین بشمول بنیادی ڈھانچے، جدیدکاری، ماہی گیروں کا پتہ لگانا، پیداوار، پیداواریت، فصلوں کی تیاری کے بعد بندوبست اور معیار کے کنٹرول کو مستحکم کرنے میں بنیادی کمی کے مسئلے کو حل کرنے میں مدد ملے گی۔


    زرعی بنیادی ڈھانچے میں وسیع پیمانے پر سرمایہ کاری کرنے کے حکومت کے عہد کا اعادہ کرتے ہوئے محترمہ نرملا سیتا رمن نے کہا کہ حکومت کسانوں کو کھیتی کی پیداوار کی قدر و قیمت میں اضافہ کرنے اور زراعت سے متعلقہ دیگر سرگرمیوں مثلاً بانس اور ٹمبر کی قدر و قیمت میں اضافہ کرنے کے لئے نجی صنعتوں کو امداد فراہم کرے گی، تاکہ قابل تجدید توانائی کی پیداوار کی جاسکے۔ انھوں نے کہا ’’اَن داتا، اورجا داتا بھی بن سکتے ہیں‘‘۔ انھوں نے یہ اعلان بھی کیا کہ اگلے پانچ برس کے دوران کسانوں کی اقتصادی سطح پر ترقی کی رفتار کو یقینی بنانے کے لئے 10000 نئے پیداوار کرنے والے کسانوں کی تنظیم قائم کی جائے گی۔ کوآپریٹیو کے ذریعے ڈیری کو بھی فروغ دیا جائے گا۔ اس کے ذریعے جانوروں کے خوراک کی مینوفیکچرنگ، دودھ کی خریداری، دودھ کی ڈبہ بندی اور مارکیٹنگ کے لئے بنیادی ڈھانچے فراہم کرائے جائیں گے۔


    زرعی مارکیٹنگ پر وزیر خزانہ محترمہ نرملا سیتا رمن نے کہا ’’یہ حکومت کسانوں کو ای-نام سے فائدہ اٹھانے کی اجازت دینے کے لئے ریاستی حکومتوں کے ساتھ مل کر کام کرے گی۔ زرعی پیداوار کی مارکیٹنگ سے متعلق باہمی امداد کے اداروں (اے پی ایم سی) ایکٹ کو کسانوں کو اپنی پیداوار کے لئے ایک مناسب قیمت حاصل کرنے کے لئے کوئی نقصان نہیں پہنچانا چاہئے۔ آسان تجارتی عمل اور آسان زندگی دونوں ہی کسانوں کے لئے بھی لاگو ہونا چاہئے۔ ہم ایک گنتی: صفر بجٹ فارمنگ پر بنیادی چیزوں تک واپس جائیں گے۔ ہمیں اس اختراعی ماڈل کو اپنانے کی ضرورت ہے۔ اس طرح کے اقدامات ہمارے کسانوں کی آمدنی کو آزادی کی 75ویں سال میں یقیناً دوگنی کریں گے۔


    **************


    م ن۔ م ع۔ م ر۔


    U-2826

    
    
    (Release ID: 1577367) Visitor Counter : 11