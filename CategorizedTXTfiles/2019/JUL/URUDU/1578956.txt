      صحت اور خاندانی بہبود کی وزارت

      ریسیڈنٹ ڈاکٹروں کے تحفظ سے متعلق بل
      Posted On: 16 JUL 2019 4:41PM by PIB Delhi


    نئی دہلی، 16 جولائی2019 ؍صحت اور خاندانی فلاح و بہبود کے وزیر مملکت جناب اشونی کمار چوبے نے آج راجیہ سبھا میں ایک تحریری جواب میں بتایا کہ مرکزی حکومت نے کلینکل اداروں اور ڈیوٹی پر موجود ڈاکٹروں پر ہونے والے حملےکے معاملات سے نمٹنے کے لئے ایک یکساں لیجس لیٹیو فریم ورک پہلوؤں کا مطالعہ کرنے کے لئے ایک کمیٹی تشکیل دی ہے۔


    آئینی دفعات کے مطابق صحت ایک ریاستی موضوع ہے اور یہ متعلقہ ریاست؍ مرکزکے زیر انتظام علاقے کی سرکار کی بنیادی ذمہ داری ہے کہ وہ اپنے اپنے اسپتالوں میں کام کرنے والے ڈاکٹروں اور دیگر طبی پریکٹشنرس(عملے)کے لئے کام کے اوقات طے کرنے کے سلسلے میں ضابطے وضع کریں۔اب تک اس سلسلے میں کوئی معلومات برقرار نہیں رکھی گئی ہے۔


    جہاں تک تین مرکزی سرکاری اسپتالوں ڈاکٹر منوہر لاہیا اسپتال، صفدر جنگ اسپتال، لیڈی ہارڈنگ ، میڈیکل کالج اور ایسو سی ایٹیڈ اسپتال اور آل انڈیا میڈیکل انسٹی ٹیوٹ آف سائنسز نئی دہلی کا تعلق ہے تو ڈاکٹروں اور دیگر طبی پیشہ ور افراد کام کے اوقات عام طورپر ایک ہفتے میں 40گھنٹے سے زیادہ تجاوز نہیں کرتے۔البتہ ایمرجنسی ڈیوٹی اور مریض کے زیادہ ہوجانے جیسے عوامل اور کام کی وجہ سے بھی ڈاکٹروں اورطبی پیشہ ور افراد کے ڈیٹی اوقات اور کام کے اوقات متاثر ہوتے ہیں۔


    مزید یہ کہ مریضوں کوصحیح طبی امداد فراہم کرنے اور ان کی صحیح دیکھ بھال کرنے کیلئے ان سبھی مرکزی اسپتالوں میں مناسب ریسیڈنٹس؍ ڈاکٹر دستیاب ہیں۔جب کبھی بھی کام کے بوجھ میں اضافہ ہوگا ، ڈاکٹروں کی تعدادمیں بھی اضافہ ہوگا،جبکہ نئی آسامیاں نکالی گئی ہیں، تاکہ اسپتالوں میں طبی خدمات فراہم کرنے کے لئے درکار افرادی قوت دستیاب ہو۔


    *******


    م ن۔ح ا۔ن ع


    U: 315 7

    
    
    (Release ID: 1578956) Visitor Counter : 9
    
    
      Read this release in: English