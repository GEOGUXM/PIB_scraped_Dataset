      زراعت اور کاشتکاروں کی فلاح و بہبود کی وزارت

      زرعی مصنوعات کے لئے ’پین انڈیا‘ مارکیٹ کا قیام
      Posted On: 02 JUL 2019 6:37PM by PIB Delhi


    نئیدہلی 03 جولائی ۔زراعت اور کسانو ں کی فلاح وبہبود کے مرکزی وزیر جناب نریندر سنگھ تومر نے کل لوک سبھا میں ایک سوال کے تحریری جواب میں بتایا کہ حکومت نے 14 اپریل 2016 کو نیشنل ایگری کلچر مارکیٹ ( ای- نیم) اسکیم کی شروعات کی تھی،اس کا مقصد آن لائن شفاف مقابلہ جاتی نیلامی نظام قائم کرنا تھاتاکہ کسانوں کو ان کی مصنوعات کی منافع بخش قیمت مل سکے ۔اب تک 16 ریاستوں اور مرکز کے زیر انتظام دو علاقوں کی 585 باضابطہتھوک منڈیاں ای – نیم پلیٹ فارم کے ساتھ مربوط ہوچکی ہیں ۔اس اسکیم کے تحت 25 جون 2019 تک 16447924 کسان اس اسکیم میں اندراج کراچکے ہیں۔ 25 جون 2019 تک ای –نیم پلیٹ فارم پر کل ملاکر 70784.23 کروڑروپے کی مالیت کے 25792311.76 میٹرک ٹن مصنوعات کا لین دین درج کرایا جاچکا تھا۔


    حالانکہ ابتدا میں کچھ منڈیوں کے تاجروںکی طرف سے اس کی کچھ مخالفت بھی ہوئی تاہم مقامی اے پی ایم سی حکام نے مختلف اقدامات کے ذریعہ ای – نیم کو فروغ دیا ہے ۔ ان اقدامات میں آگہی پیدا کرنے ، تربیت اور ساجھیداروںکو اس بات پر راغب کرنے کے اقدامات شامل ہیں کہ وہ ای –نیم پر موثر طورپر عمل درآمد کے ذریعہ تاجروں کے مسائل پر توجہ دیں ۔


    بھارت کے موسمیات کے محکمے کی طویل مدتی پیش گوئی کے تحت جو کہ 31 مئی 2019 کو جاری کی گئی تھی ۔ سال 2019 کے لئے پورے ملک میں جنوب مغربی مانسون کا موسم (جون سے ستمبر تک ) معمول کے مطابق ہونے کی امید ہے ۔ (طویل مدتی اوسط 104فیصد کا 96فیصد )


    حکومت ای –نیم پلیٹ فارم کے ذریعہ بین ریاستی تجارت اور منڈی سے منڈی کے درمیان تجارت کو فروغ دے رہی ہے ۔ ریاستوںکو ہدایت دی گئی ہے کہ وہ مصنوعات کے معیار کی مناسب جانچ ، ای –تجارت اور ادائیگی کی آن لائن سہولت کے لئے ای – نیم منڈیوں کی سہولتوں کے معیار کا تجزیہ کرکے اسے مستحکم بنائیں ۔ لین دین اور ای –تجارت میں آسانی پیدا کرنے کے لئے موبائل ایپلی کیشن کو بھی مضبوط بنایا گیاہے۔مختلف سطحوں پر میٹنگوں اور ای- نیم منڈیوں کے افسران کے دوروں کے ذریعہ معاملات کا قریب سے جائزہ لیا جارہا ہے ۔مرکزی حکومت متعلقہ ہارڈ وئیر کے لئے مفت سافٹ وئیر اور امداد فراہم کررہی ہے ۔ جس میں معیار کا تجزیہ کرنے سے متعلق آلات اور صفائی ، گریڈنگ ، چھان پھٹک اور پیکنج کے لئے بنیادی ڈھانچے کی تشکیل جیسے اقدامات شامل ہیں۔اس اسکیم کے تحت کسانوں ، تاجروں اور دیگر ساجھیداروں کے لئے تربیت اور آگہی کے مختلف پروگرام چلائے جارہے ہیں تاکہ ای – نیم پر کامیاب عمل درآمد ہوسکے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-2 773

    
    
    (Release ID: 1576761) Visitor Counter : 3
    
    
      Read this release in: English , Bengali