      وزارت خزانہ

      امداد باہمی پر مبنی قرض ڈھانچے کو لاحق ہونے والے خساروں کے لیے معاوضہ
      Posted On: 23 JUL 2019 5:37PM by PIB Delhi


    خزانہ اور کمپنی امور کے وزیر مملکت جناب انوراگ سنگھ ٹھاکر نے آج راجیہ سبھا میں ایک سوال کے تحریری جواب میں بتایا ہے کہ کاشتکاروں کو سات فیصد سالانہ رعایتی شرح سود پر تین لاکھ روپے تک کے فصل قرض فراہم کرنے کی غرض سے حکومت ہند نے زراعت اور امداد باہمی اور کاشتکاروں کے فلاح وبہبود (ڈی اے سی اینڈ ایف ڈبلیو) کے محکمے کے ذریعے سود کی رعایت کی ایک اسکیم متعارف کرائی ہے، جس کے تحت قرض دینے والے اداروں یعنی سرکاری دائر کار کے بینکوں، نجی شعبے کے کاروباری بینکوں کے ذریعے(صرف دیہی اور نیم دیہی شہری برانچوں کے ذریعے دیے جانے والے قرضوں کے لیے)، علاقائی دیہی بینکوں، اپنے وسائل کے استعمال کے ذریعے رقم جمع کرنے والے امداد باہمی کے بینکوں کوشرح سود پر دو فیصد کی سالانہ رعایت فراہم کرائی جاتی ہے۔ اس کے علاوہ کاشتکاروں کو اپنے ذریعے لیے گیے قرض کی بروقت ادائیگی کے لیے اضافی طور پر تین فیصد کی ترغیب بھی فراہم کی جاتی ہے، جس کے ذریعے نافذالعمل چار فیصد کی شرح سود کم ہوجاتی ہے۔


    مذکورہ اسکیم کے تحت حکومت ہند امداد باہمی کے بینکوں کو اس طرح کے فصل قرض فراہم کرانے کے لیے دو فیصد کی سود کی رعایت بھی فراہم کرتی ہے، تاکہ بینکوں کو ان کے سرمایے کے زیراستعمال لائے جانے کے نتیجے میں لاحق ہونے والے خسارے کی بھرپائی کی جاسکے۔
    مزید براں زراعت اور دیہی ترقیات کا قومی بینک (نبارڈ) امداد باہمی کے بینکوں کو مختصر مدتی امداد باہمی پر مبنی دیہی قرض (ازسرنو سرمایہ فراہمی) فنڈ (ایس ٹی آر سی) کے تحت 4.5 فیصد کی رعایتی شرح سود پر مختصر مدتی مالی امداد فراہم کرتا ہے۔ اس کا مقصد یہ ہے کہ درج فہرست کاروباری بینکوں کے ذریعے ترجیحاتی شعبے میں قرض فراہم کرنے کے معا ملے میں جو کوتاہی رہ جائے، اس کی بھرپائی ہوسکے۔


    محدود اثاثوں کی وجہ سے امداد باہمی کے بینکوں کو حاصل کریڈٹ کی حدود اصلا ان کے قرض دینے کے پروگرام کے مطابق 40 فیصد کی حد سے مشروط ہوتی ہے، ساتھ ہی نبارڈ کے دائمی پالیسی کے مطابق گزشتہ برسوں کے اوسط استعمال پر بھی منحصر ہوتی ہے۔ حکومت کے تحت نبارڈ کی ازسرنو بھرپائی کی حدود میں اضافے کی کوئی تجویز زیرغور نہیں ہے۔


    ۔۔۔۔۔۔۔۔۔۔۔


    م ن ۔ ۔ ت ع۔


    U-3365

    
    
    (Release ID: 1580033) Visitor Counter : 1
    
    
      Read this release in: English