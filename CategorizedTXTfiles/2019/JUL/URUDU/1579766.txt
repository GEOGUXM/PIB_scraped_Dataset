      پیٹرولیم اور قدرتی گیس کی وزارت

      بایو ڈیزل کی راست فروخت
      Posted On: 22 JUL 2019 3:25PM by PIB Delhi


    نئی دہلی، 22 جولائی2019 ؍ پیٹرولیم اور قدرتی گیس کے مرکزی وزیر جناب دھرمیندر پردھان نے آج لوک سبھا میں ایک تحریری جواب میں بتایا کہ حکومت نے سبھی صارفین کے لئے ہائی اسپیڈ ڈیزل میں ملانے کے لئے بایو ڈیزل (بی 100 )کی راست فروخت کی اجازت دی ہے۔یہ اجازت ملاوٹ کے لئے مقررہ مخصوص حد اور بیورو آف انڈین اسٹینڈرڈز کے ذریعے مقررہ معیار کے مطابق دی گئی ہے۔یہ اجازت 29 جون 2017ء سے نافذ العمل ہے۔اس مقصد کے لئے یکم مئی 2019ء کو ایک نوٹیفکیشن جاری کیا گیا ہے، جس کا عنوان ‘‘نقل و حمل کے مقاصد کے لئے ہائی اسپیڈ ڈیزل میں ملانے کے لئے بایو ڈیزل کی فروخت سے متعلق رہنما ہدایات -2019ء’’ ہے۔


    بھارت پیٹرولیم کارپوریشن لمٹیڈ (بی پی سی ایل) اور انڈین آئل کارپوریشن لمٹیڈ(آئی او سی ایل)نےاترپردیش میں گرام پنچایتوں کی مدد سے جٹ روپھا(رتن جوت)کی شجر کاری کے لئے ایک جوائنٹ وینچرس (جے وی ایس)؍لمٹیڈ لیابلٹی پارٹنرشپس(ایل ایل پی ایس) بنایا ہے۔بی پی سی ایل نے ایک جوائنٹ وینچر کمپنی بنائی ہے، جس کا نام ‘‘بھارت ری نیوایبل انرجی لمٹیڈ(بی آر ای ایل)’’ہے، جس نے اپنی غیر مزروعہ زمینوں میں رتن جوت؍کرنجی(جٹ روپھا؍پون گیمیا)اُگانے کے لئے پنچایتوں کے ساتھ ایک معاہدہ کیا ہے۔


    اسی طرح سے آئی او سی ایل نے ‘انڈین آئل روچی بایوفیولس ایل ایل پی’بنایا ہے۔یہ ایک ایل ایل پی فرم ہے، جس کا مقصد پنچایت کی بیکار پڑی زمین پر گرام پنچایتوں کے ذریعے جٹ روپھا کی شجر کاری کے مقصد سے اترپردیش حکومت کے ‘جیون جیوتی یوجنا’پروجیکٹ میں شرکت کرنا ہے۔ایل ایل پی نے 1818ہیکٹیئرمیں جٹ روپھا کی شجر کاری کی ہے۔آئی او سی ایل کو ایل ایل پی سے الگ ہونا پڑا، کیونکہ بایو فیول کی پیداوار کے لئے گرام پنچایتوں کے ذریعے بیج دستیاب نہیں کرائی گئی۔


    ********


    م ن۔م م۔ن ع


    U: 330 4

    
    
    (Release ID: 1579766) Visitor Counter : 7
    
    
      Read this release in: English