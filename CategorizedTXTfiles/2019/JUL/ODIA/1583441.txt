      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      2019-20 ଆଖୁ ଋତୁରେ ଚିନି କଳମାନଙ୍କ ଦେୟର ପାରିଶ୍ରମିକ ମୂଲ୍ୟ ନିର୍ଦ୍ଧାରଣକୁ କ୍ୟାବିନେଟର ଅନୁମୋଦନ
      Posted On: 24 JUL 2019 3:00PM by PIB Bhubaneshwar


    2019-20 ଆଖୁ ଋତୁରେ ଚିନି କଳମାନଙ୍କ ସଠିକ୍ ଦେୟ ନିର୍ଦ୍ଧାରଣ ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର ଅର୍ଥନୈତିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) ଅନୁମୋଦନ କରିଛନ୍ତି ।


    2019-20 ଋତୁ ପାଇଁ ଆଖୁ ମୂଲ୍ୟ ନିର୍ଦ୍ଧାରଣ ଯୋଜନା ଅନ୍ତର୍ଗତ କୃଷି ମୂଲ୍ୟ ଓ ଦର କମିଶନ (ସିଏସିପି)ଙ୍କ ସୁପାରିଶ ଅନୁଯାୟୀ 2018 ଅଗଷ୍ଟରେ ପ୍ରଦାନ କରାଯାଇଥିବା ରିପୋର୍ଟ ଆଧାରରେ ପାରିଶ୍ରମିକ ମୂଲ୍ୟ ନିର୍ଦ୍ଧାରଣ କରାଯିବ । ଅସୁଲର 10 ପ୍ରତିଶତ ଉର୍ଦ୍ଧ୍ଵରେ ପ୍ରତି 0.1 ପ୍ରତିଶତ ବୃଦ୍ଧି ପିଛା କ୍ୱିଂଟାଲ ପ୍ରତି 2.27 ଟଙ୍କା ପ୍ରିମିୟମ ପ୍ରଦାନ କରିବା ପାଇଁ ସିସିଇଏ ମଞ୍ଜୁରି ପ୍ରଦାନ କରିଛନ୍ତି ।


    ଲାଭ:


    ଏହି ଅନୁମୋଦନ ଦ୍ୱାରା ଆଖୁ ଚାଷୀମାନଙ୍କୁ ଏକ ନିର୍ଦ୍ଧିଷ୍ଟ ମୂଲ୍ୟ ନିଶ୍ଚିତ କରାଯାଇ ପାରିବ । ଆଖୁ ନିୟନ୍ତ୍ରଣ ଆଦେଶ , 1966 ଅନୁଯାୟୀ ଆଖୁର ପାରିଶ୍ରମିକ ମୂଲ୍ୟ ନିର୍ଦ୍ଧାରଣ କରାଯାଇ ଥାଏ । ସମଗ୍ର ଦେଶରେ ସମାନ ଭାବେ ଏହି ମୂଲ୍ୟ ଲାଗୁ କରାଯିବ । ଆଖୁ ଚାଷୀମାନଙ୍କ ଉପଯୁକ୍ତ ପାରିଶ୍ରମିକ ପାଇବା ଅଧିକାରକୁ ଆଖି ଆଗରେ ରଖାଯାଇ ଉପଯୁକ୍ତ ପାରିଶ୍ରମିକ ମୂଲ୍ୟ ନିର୍ଦ୍ଧାରଣ କରାଯିବ ।


    **********

    
    
    (Release ID: 1583441) Visitor Counter : 1