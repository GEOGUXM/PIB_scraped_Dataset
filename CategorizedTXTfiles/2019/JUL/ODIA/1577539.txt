      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କେନ୍ଦ୍ର ବଜେଟକୁ ପ୍ରଧାନମନ୍ତ୍ରୀଙ୍କ ପ୍ରଶଂସା;
      ଏକବିଂଶ ଶତାବ୍ଦୀରେ ବିକାଶକୁ ତ୍ୱରାନ୍ୱିତ କରିବ ଏହି ବଜେଟ

      Posted On: 05 JUL 2019 6:14PM by PIB Bhubaneshwar

    ନୂତନ ଭାରତ ଗଠନରେ 2019-20 କେନ୍ଦ୍ର ବଜେଟ ଏକ ପ୍ରମୁଖ ଭୂମିକା ନେବ ବୋଲି କହି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏହାର ଉଚ୍ଚ ପ୍ରଶଂସା କରିଛନ୍ତି ।


    ସଂସଦରେ ଅର୍ଥମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣ ବାର୍ଷିକ ବଜେଟ ଉପସ୍ଥାପନ କରିବା ପରେ ଏହା ଉପରେ ଏକ ବିବୃତି ରଖି ଶ୍ରୀ ମୋଦୀ କହିଛନ୍ତି ଯେ , ଏହା ଗରିବମାନଙ୍କ ମାନଦଣ୍ଡରେ ଉନ୍ନତି ଆଣିବା ସହ ଦେଶର ଯୁବ ଗୋଷ୍ଠୀକୁ ଏକ ସୁନେଲି ଭବିଷ୍ୟତ ପ୍ରଦାନ କରିବ ।


    ବଜେଟର ପ୍ରମୁଖ ସୁବିଧା ଉପରେ ଆଲୋକପାତ କରି ପ୍ରଧାନମନ୍ତ୍ରୀ କହିଛନ୍ତି ଯେ , ଏହି ବଜେଟ ଦେଶର ବିକାଶର ଗତିକୁ ତ୍ୱରାନ୍ୱିତ କରିବା ସହ ମଧ୍ୟବିତ୍ତ ଜନସାଧାରଣଙ୍କ ସହାୟକ ହେବ । ବଜେଟଟି ଟିକସ ପ୍ରକ୍ରିୟାର ସରଳୀକରଣ କରିବା ସହିତ ଦେଶର ଭିତ୍ତିଭୂମିକୁ ଏକ ଆଧୁନିକ ରୂପ ଦେବ । ଦେଶର କୃଷି କ୍ଷେତ୍ରକୁ ବଦଳାଇବାରେ ଏହା ଦିଗଦର୍ଶନ ପ୍ରଦାନ କରିବ ବୋଲି ପ୍ରଧାନମନ୍ତ୍ରୀ କହିଛନ୍ତି ।


    ପ୍ରଧାନମନ୍ତ୍ରୀ ବାର୍ଷିକ ବଜେଟକୁ ଏକ ଆଶାର ବଜେଟ ଭାବେ ବିବେଚନା କରିବା ସହ ଏହା ଏକବିଂଶ ଶତାବ୍ଦୀରେ ଦେଶର ବିକାଶଧାରାକୁ ତ୍ୱରାନ୍ୱିତ କରିବ ବୋଲି ସେ କହିଛନ୍ତି ।


    ପ୍ରଧାନମନ୍ତ୍ରୀ ଆହୁରି କହିଛନ୍ତି ଯେ , ଦେଶର ଗରିବ , କୃଷକ , ଦଳିତ ଓ ବଂଚିତ ଜନସାଧାରଣଙ୍କୁ ସଶକ୍ତ କରିବା ପାଇଁ କେନ୍ଦ୍ର ସରକାର ସମସ୍ତ ପ୍ରକାର ପଦକ୍ଷେପ ନେଇଛନ୍ତି । ଆଗାମୀ ପାଞ୍ଚ ବର୍ଷ ଏଭଳି ସଶକ୍ତିକରଣ ଯୋଗୁଁ ସେମାନେ ଦେଶ ବିକାଶର କେନ୍ଦ୍ର ଭାବେ ବିବେଚିତ ହେବେ । ସେମାନଙ୍କ ଯୋଗୁଁ ଆଗାମୀ ପାଞ୍ଚ ବର୍ଷ ମଧ୍ୟରେ ଦେଶ ପାଞ୍ଚ ଲକ୍ଷ କୋଟି ଡଲାର ଅର୍ଥ ନୀତିର ସ୍ୱପ୍ନକୁ ସାକାର କରିବ ବୋଲି ପ୍ରଧାନମନ୍ତ୍ରୀ କହିଛନ୍ତି ।


    **********

    
    
    (Release ID: 1577539) Visitor Counter : 19