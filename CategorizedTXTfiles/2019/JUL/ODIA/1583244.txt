      ରେଳ ମନ୍ତ୍ରଣାଳୟ

      ରେଳ ବୋର୍ଡ ସଦସ୍ୟ, ଟ୍ରାଫିକ କାର୍ଯ୍ୟଭାର ଗ୍ରହଣ କଲେ 1982 ବ୍ୟାଚର ବରିଷ୍ଠ ଆଇଆରଟିଏସ ଅଧିକାରୀ ଶ୍ରୀ ପି. ଏସ. ମିଶ୍ର
      Posted On: 18 JUL 2019 3:32PM by PIB Bhubaneshwar


    ଭାରତୀୟ ରେଳ ଟ୍ରାଫିକ ସେବା (ଆଇଆରଟିଏସ)ର 1982 ବ୍ୟାଚର ଅଧିକାରୀ ଶ୍ରୀ ପୂର୍ଣ୍ଣେନ୍ଦୁ ଏସ ମିଶ୍ର ରେଳ ବୋର୍ଡ ସଦସ୍ୟ ଟ୍ରାଫିକ (ଏମଟି) ଏବଂ ସରକାରଙ୍କ ପଦାସୀନ ସଚିବ ଭାବେ କାର୍ଯ୍ୟଭାର ସମ୍ଭାଳିଛନ୍ତି । ଏହି ପଦରେ ଦାୟିତ୍ୱ ଗ୍ରହଣ କରିବା ପୂର୍ବରୁ ଶ୍ରୀ ମିଶ୍ର ଦକ୍ଷିଣ-ପୂର୍ବ ରେଳପଥ ଏବଂ ପୂର୍ବ ରେଳପଥର ମହାପ୍ରବନ୍ଧକ ଥିଲେ ।


    ଶ୍ରୀ ମିଶ୍ର ବିଭିନ୍ନ ପଦପଦବୀ ଯଥା ଭୁବନେଶ୍ୱରସ୍ଥିତ ପୂର୍ବତଟ ରେଳପଥର ମହାପ୍ରବନ୍ଧକ , ମୁମ୍ବାଇସ୍ଥିତ ପଶ୍ଚିମ ରେଳପଥର ପ୍ରମୁଖ କାର୍ଯ୍ୟ ପ୍ରବନ୍ଧକ , ରେଳ ବୋର୍ଡର ସୁରକ୍ଷା ପରାମର୍ଶଦାତା , କର୍ପୋରେଟ ସଂଯୋଜକ କାର୍ଯ୍ୟକାରୀ ନିଦେ୍ର୍ଦଶକ , ରାୟପୁର ସ୍ଥିତ ଦକ୍ଷିଣ ପୂର୍ବ ମଧ୍ୟ ରେଳପଥର ଡିଭିଜନାଲ ରେଳ ପ୍ରବନ୍ଧକ ଏବଂ ଦକ୍ଷିଣ ପୂର୍ବ ରେଳପଥର ମୁଖ୍ୟ ଟ୍ରାଫିକ ଯୋଜନା ପ୍ରବନ୍ଧକ ଭାବେ କାର୍ଯ୍ୟ କରିସାରିଛନ୍ତି । ଏହାବ୍ୟତୀତ ଶ୍ରୀ ମିଶ୍ର ପୂର୍ବତଟ ରେଳପଥ ଏବଂ ପୂର୍ବ ମଧ୍ୟ ରେଳପଥରେ ମୁଖ୍ୟ ମାଲ ଫ୍ରିଟ ପ୍ରବନ୍ଧକ , ମୁଖ୍ୟ ପରିବହନ ଯୋଜନା ପ୍ରବନ୍ଧକ ଏବଂ ମୁଖ୍ୟ ଯାତ୍ରୀ ପରିବହନ ପ୍ରବନ୍ଧକ ଦାୟିତ୍ୱ ମଧ୍ୟ ତୁଲାଇସାରିଛନ୍ତି ।


    ଶ୍ରୀ ମିଶ୍ର ବିଦେଶରେ ବିଭିନ୍ନ ପ୍ରଶିକ୍ଷଣ କାର୍ଯ୍ୟକ୍ରମରେ ସାମିଲ ହୋଇସାରିଛନ୍ତି । ଏଥିମଧ୍ୟରେ ଆମେରିକାର ପିଟର୍ସବର୍ଗରେ ଆଡଭାନ୍ସଡ ଷ୍ଟାଟେର୍ଜି ମେନେଜମେଣ୍ଟ ପ୍ରୋଗ୍ରାମ ତଥା ଦକ୍ଷିଣ ଆଫ୍ରିକାରେ ଲଙ୍ଗ ହଲ ଅପରେସନରେ ସାମିଲ ହୋଇଥିଲେ । ଶ୍ରୀ ମିଶ୍ରଙ୍କର କ୍ରୀଡ଼ା ଓ କଲ୍ୟାଣକାରୀ କାର୍ଯ୍ୟରେ ଯଥେଷ୍ଟ ରୁଚି ରହିଛି ।


    **********

    
    
    (Release ID: 1583244) Visitor Counter : 1