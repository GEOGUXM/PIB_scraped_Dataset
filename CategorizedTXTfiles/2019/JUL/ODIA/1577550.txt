      ଅର୍ଥ ମନ୍ତ୍ରଣାଳୟ

      ଆବଶ୍ୟକ ଘୋଷଣା ପତ୍ର ଫାଇଲ କରୁଥିବା ଷ୍ଟାର୍ଟ-ଅପ୍ ନିବେଶକାରୀମାନଙ୍କୁ ମୂଲ୍ୟାଙ୍କନ ଓ ସେୟାର ପ୍ରିମିୟମ ବାବଦରେ ଯାଞ୍ଚ କରାଯିବ ନାହିଁ
      • ନିବେଶକାରୀଙ୍କ ଅନୁଦାନ ଉତ୍ସ ଚିହ୍ନଟ ଲାଗି ଇ-ଭେରିଫିକେସନ ପ୍ରକ୍ରିୟା
      • ଡିଡି ଚ୍ୟାନେଲ ମାନଙ୍କରେ ଷ୍ଟାର୍ଟ-ଅପ୍ ଗୁଡିକ ପାଇଁ ସ୍ୱତନ୍ତ୍ର କାର୍ଯ୍ୟକ୍ରମ
      • ମେଗା-ନିର୍ମାଣକାରୀ ପ୍ଲାଂଟ ପ୍ରତିଷ୍ଠା ପାଇଁ ବିଦେଶୀ କମ୍ପାନୀକୁ ଆମନ୍ତ୍ରଣ କରିବେ ସରକାର
      Posted On: 05 JUL 2019 6:22PM by PIB Bhubaneshwar


    ଆବଶ୍ୟକୀୟ ଘୋଷଣା ପତ୍ର ଫାଇଲ କରୁଥିବା ଏବଂ ସେମାନଙ୍କ ରିଟର୍ଣ୍ଣରେ ସୂଚନା ପ୍ରଦାନ କରୁଥିବା ଷ୍ଟାର୍ଟ - ଅପ ଏବଂ ସେମାନଙ୍କ ନିବେଶକାରୀମାନଙ୍କୁ ମୂଲ୍ୟାଙ୍କନ ଓ ସେୟାର ପ୍ରିମିୟମ କ୍ଷେତ୍ରରେ କୌଣସି ପ୍ରକାର ଯାଞ୍ଚର ସମ୍ମଖିନ ହେବାକୁ ପଡିବ ନାହିଁ । “ ଆଞ୍ଜେଲ କର ” ବିଷୟକ ସମାଧାନ ନେଇ ଆଜି ସଂସଦରେ କେନ୍ଦ୍ର ଅର୍ଥ ଓ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣଙ୍କ ଦ୍ୱାରା ଉପସ୍ଥାପିତ କେନ୍ଦ୍ର ବଜେଟ 2019-20ରେ ଏହି ପ୍ରସ୍ତାବ ଦିଆଯାଇଛି ।


    ତାଙ୍କ ବଜେଟ ବକ୍ତବ୍ୟରେ ଅର୍ଥମନ୍ତ୍ରୀ କହିଲେ ଯେ , ନିବେଶକାରୀ ଏବଂ ସେମାନଙ୍କ ଅନୁଦାନର ଉତ୍ସକୁ ଚିହ୍ନଟ କରିବା ପ୍ରକ୍ରିୟାର ସମାଧାନ ଇ - ଭେରିଫିକେସନ ପ୍ରକ୍ରିୟା ଦ୍ୱାରା କରାଯିବ । ଏହାଦ୍ୱାରା ଷ୍ଟାର୍ଟ - ଅପ ଗୁଡିକ ପାଇଁ ସଂଗ୍ରହ କରାଯାଉଥିବା ଅନୁଦାନ ରାଶିଗୁଡିକ ପାଇଁ ଆୟକର ବିଭାଗ ଦ୍ୱାରା କୌଣସି ଯାଞ୍ଚ ପ୍ରକ୍ରିୟାର ଆବଶ୍ୟକତା ପଡିବ ନାହିଁ ।


    ମନ୍ତ୍ରୀ କହିଲେ ଯେ , ଷ୍ଟାର୍ଟ - ଅପ ଗୁଡିକର ବିଳମ୍ବିତ ଆକଳନ ଏବଂ ସେମାନଙ୍କ ସମସ୍ୟାର ସମାଧାନ ପାଇଁ ସେଂଟ୍ରାଲ ବୋର୍ଡ ଅଫ ଡାଇରେକ୍ଟ ଟ୍ୟାକ୍ସେସ ( ସିବିଡିଟି ) ଦ୍ୱାରା ସ୍ୱତନ୍ତ୍ର ପ୍ରଶାସନିକ ପଦକ୍ଷେପ ଗ୍ରହଣ କରାଯିବ । “ ତଦାରଖକାରୀ ଅଧିକାରୀଙ୍କ ବିନା ଅନୁମୋଦନରେ କୌଣସି ଆକଳନକାରୀ ଅଧିକାରୀ ଏହି ଘଟଣାଗୁଡିକ କ୍ଷେତ୍ରରେ ଅନୁସନ୍ଧାନ ବା ଯାଞ୍ଚ ଯେପରି ନକରିପାରନ୍ତି ସେ ନେଇ ନିଶ୍ଚିତ କରାଯିବ ,” ବୋଲି ସେ କହିଥିଲେ ।


    ଷ୍ଟାର୍ଟ - ଅପ ଗୁଡିକ କ୍ଷେତ୍ରରେ ଏହାର ପ୍ରତିଷ୍ଠା ଏବଂ କ୍ଷତି ଦୂର କରିବା ପାଇଁ କେତେ ଗୁଡିଏ ସର୍ତ୍ତାବଳୀ କୋହଳ କରିବା ଲାଗି ଅର୍ଥମନ୍ତ୍ରୀ ପ୍ରସ୍ତାବ ଦେଇଥିଲେ । ନିବେଶ ପାଇଁ ଆବାସିକ ଗୃହଗୁଡିକର ବିକ୍ରୟରୁ ଆସୁଥିବା ଆର୍ଥିକ ଲାଭ ପାଇଁ ସମୟ ସୀମା 31.03.2021କୁ ବୃଦ୍ଧି କରିବା ନେଇ ଏବଂ ଏହି ଛାଡ ଲାଗି କେତେକ ସର୍ତ୍ତାବଳୀ କୋହଳ କରିବା ପାଇଁ ଅର୍ଥମନ୍ତ୍ରୀ ପ୍ରସ୍ତାବ ଦେଇଥିଲେ ।


    ଡିଡି ଚ୍ୟାନେଲ ମାନଙ୍କରେ ଷ୍ଟାର୍ଟ - ଅପ ଗୁଡିକ ପାଇଁ ସ୍ୱତନ୍ତ୍ର ଟିଭି କାର୍ଯ୍ୟକ୍ରମ


    ଉପରୋକ୍ତ କର ସମ୍ବନ୍ଧୀୟ ଲାଭ ବ୍ୟତୀତ ଅର୍ଥମନ୍ତ୍ରୀ ମଧ୍ୟ ପ୍ରସ୍ତାବ ଦେଇଥିଲେ ଯେ ଡିଡି ଚ୍ୟାନେଲ ମାନଙ୍କରେ ଷ୍ଟାର୍ଟ - ଅପ ଗୁଡିକ ପାଇଁ ଏକ ବିଶେଷ କାର୍ଯ୍ୟକ୍ରମ ପ୍ରସାରଣ କରାଯାଉ । ଏହା ଫଳରେ ଷ୍ଟାର୍ଟ - ଅପ ଗୁଡିକର ପ୍ରୋତ୍ସାହନ କ୍ଷେତ୍ରରେ ଏକ ଭିତ୍ତିଭୂମି ସୃଷ୍ଟି ହେବ , ସେମାନଙ୍କର ପ୍ରଗତି ନେଇ ଥିବା ସମସ୍ୟା ସମ୍ବନ୍ଧରେ ଆଲୋଚନା ହୋଇପାରିବ ଏବଂ ନିବେଶ , ଅନୁଦାନ ଓ କର ପ୍ରଦାନ କ୍ଷେତ୍ରରେ ଯୋଜନା ପ୍ରସ୍ତୁତି ହୋଇପାରିବ । ଷ୍ଟାର୍ଟ - ଅପ ଗୁଡିକ ଦ୍ୱାରା ଏହି ଚ୍ୟାନେଲର ଡିଜାଇନ ଏବଂ କାର୍ଯ୍ୟକାରିତା ପ୍ରସ୍ତୁତି କରାଯିବ ।


    ସୂର୍ଯ୍ୟଦୟ ଓ ଉନ୍ନତ ପ୍ରଯୁକ୍ତି ବିଦ୍ୟା କ୍ଷେତ୍ରରେ ବଡ ଧରଣର ନିବେଶ


    ଅର୍ଥନୈତିକ ପ୍ରଗତି ଓ ମେକ ଇନ ଇଣ୍ଡିଆକୁ ବଳ ଦେବା ପାଇଁ ଅର୍ଥମନ୍ତ୍ରୀ କହିଛନ୍ତି ଯେ ସେମି - କଣ୍ଡକ୍ଟର ଫାବ୍ରିକେସନ ( ଏଫଏବି ) , ସୋଲାର ଫୋଟୋ ଭୋଲାଟିକ ସେଲ୍ସ , ଲିଥିୟମ ଷ୍ଟୋରେଜ ବ୍ୟାଟେରିଜ୍ , ସୋଲାର ଇଲେକ୍ଟ୍ରିକ ଚାର୍ଜିଂ ଇନଫ୍ରାଷ୍ଟ୍ରକଚର , କମ୍ପ୍ୟୁଟର ସରଭର , ଲାପଟପ ଆଦି କ୍ଷେତ୍ରରେ ବଡ ଧରଣର ନିର୍ମାଣକାରୀ ପ୍ଲାଂଟ ପ୍ରତିଷ୍ଠା ପାଇଁ ସରକାର ସ୍ୱଚ୍ଛ ଓ ପ୍ରତିଦ୍ୱନ୍ଦ୍ୱିତାମୂଳକ ବିଡିଂ ପ୍ରକ୍ରିୟା ମାଧ୍ୟମରେ ବୈଶ୍ୱିକ କମ୍ପାନୀମାନଙ୍କୁ ଆମନ୍ତ୍ରଣ କରିବା ନେଇ ଏକ ଯୋଜନା ପ୍ରସ୍ତୁତ କରିବ । ଏଥି ସହିତ ସରକାର ମଧ୍ୟ ସେମାନଙ୍କୁ ଆୟକର ଆଇନର ଧାରା 35 ଏଡି ଅନ୍ତର୍ଗତ ନିବେଶ ଆଧାରିତ ଆୟକର ରିହାତି ଓ ଅନ୍ୟାନ୍ୟ ପ୍ରତ୍ୟକ୍ଷ କର ସମ୍ବନ୍ଧିତ ଲାଭ ପ୍ରଦାନ କରିବେ ।


    **********

    
    
    (Release ID: 1577550) Visitor Counter : 38