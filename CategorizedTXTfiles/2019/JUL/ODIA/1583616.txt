      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      2019-20 ବର୍ଷ ପାଇଁ ଫସଫେଟ ଓ ପଟାସ ସାର ଉପରେ ପୋଷକ ଆଧାରିତ ସବସିଡିକୁ କ୍ୟାବିନେଟର ଅନୁମୋଦନ
      Posted On: 31 JUL 2019 3:09PM by PIB Bhubaneshwar


    2019-20 ବର୍ଷ ପାଇଁ ଫସଫେଟ ଓ ପଟାସ ସାର ଉପରେ ପୋଷକ ଆଧାରିତ ସବସିଡି ପ୍ରଦାନ ନେଇ ସାର ବିଭାଗର ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅର୍ଥନୈତିକ ବିଷୟକ କ୍ୟାବିନେଟ କମିଟି ଅନୁମୋଦନ କରିଛନ୍ତି ।


    ଏହି ପୋଷକ ଆଧାରିତ ସବସିଡି ଦର ବିଜ୍ଞପ୍ତି ପ୍ରକାଶ ପାଇବା ତାରିଖରୁ ଲାଗୁ କରାଯିବ । ଏକ କେଜି ନାଇଟ୍ରୋଜେନ , ଫସଫରସ , ପଟାସ ଓ ସଲଫର ଉପରେ ଯଥାକ୍ରମେ 18.901 , 15.216 , 11.124 , 3.562 ଟଙ୍କାର ସବସିଡି ଲାଗୁ ହେବ । ବିଜ୍ଞପ୍ତି ପ୍ରକାଶ ପାଇବା ପୂର୍ବରୁ 2018-19 ବର୍ଷ ପାଇଁ ସବସିଡି ଦର ପୂର୍ବଭଳି ରହିବ ।


    ଖର୍ଚ୍ଚ : ଉପରୋକ୍ତ ସାର ଉପରେ ସବସିଡି ପ୍ରଦାନ କରାଯିବା ଫଳରେ 2019-20 ବର୍ଷରେ 22875.50 କୋଟି ଟଙ୍କା ବ୍ୟୟ ହେବ ।


    ଲାଭ : 2019-20 ବର୍ଷରେ ନିର୍ମାଣକାରୀ ଓ ଆମଦାନୀକାରୀଙ୍କ ପାଇଁ ସାର ଓ ସାର ଉତ୍ପାଦ ପାଇଁ ଯୋଗାଣ ଚୁକ୍ତିକୁ ଆନୁଷ୍ଠାନିକ କରିବାରେ ଏବଂ କୃଷକମାନଙ୍କ ପାଖରେ ସାର ପହଁଚାଇବାରେ ଏହା ସହାୟକ ହେବ ।


    **********

    
    
    (Release ID: 1583616) Visitor Counter : 1