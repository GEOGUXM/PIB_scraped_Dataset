      କ୍ୟାବିନେଟ

      ଭାରତୀୟ ମହାକାଶ ଗବେଷଣା ସଂଗଠନ (ଇସ୍ରୋ) ଏବଂ ବିଲିଭିଆ ମହାକାଶ ଏଜେନ୍ସି ମଧ୍ୟରେ ଶାନ୍ତିପୂର୍ଣ୍ଣ ଉଦ୍ଦେଶ୍ୟ ଲାଗି ବାହ୍ୟ ମହାକାଶର ଅନ୍ୱେଷଣ ଏବଂ ଉପଯୋଗରେ ସହଯୋଗ ଲାଗି ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 31 JUL 2019 2:55PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଶାନ୍ତିପୂର୍ଣ୍ଣ ଉଦ୍ଦେଶ୍ୟ ଲାଗି ବାହ୍ୟ ମହାକାଶର ଅନ୍ୱେଷଣ ଏବଂ ଉପଯୋଗରେ ସହଯୋଗ ଲାଗି ଭାରତ ଏବଂ ବଲିଭିଆ ମଧ୍ୟରେ ସ୍ୱାକ୍ଷରିତ ବୁଝାମଣା (ଏମଓୟୁ)କୁ ପିଛିଲା ଭାବେ ମଞ୍ଜୁରି ଦେଇଛନ୍ତି ।


    ଏହି ଏମଓୟୁ ମାର୍ଚ୍ଚ 29 , 2019ରେ ଭାରତୀୟ ମହାକାଶ ଗବେଷଣା ସଂଗଠନ (ଇସ୍ରୋ) ଏବଂ ବଲିଭିଆ ମହାକାଶ ଏଜେନ୍ସି ମଧ୍ୟରେ ସ୍ୱାକ୍ଷରିତ ହୋଇଥିଲା । ଭାରତ ରାଷ୍ଟ୍ରପତିଙ୍କ ବଲିଭିଆ ଗସ୍ତ ଅବସରରେ ବଲିଭିଆର ସାନ୍ତା କ୍ରୁଜ ଡି. ଲା ସିୟେରାଙ୍କ ମଧ୍ୟରେ ସ୍ୱାକ୍ଷରିତ ହୋଇଥିଲା ।


    ବିବରଣୀ :


    ଏହି ଏମଓୟୁ , ପୃଥିବୀର ରିମୋଟ ସେନ୍ସିଂ , ଉପଗ୍ରହ ସଂଚାର , ଉପଗ୍ରହ ଆଧାରିତ ନାଭିଗେସନ , ମହାକାଶ ବିଜ୍ଞାନ ଓ ଗ୍ରହ ସମ୍ବନ୍ଧୀୟ ଅନ୍ୱେଷଣ , ମହାକାଶ ଯାନ , ମହାକାଶ ପ୍ରଣାଳୀ ଓ ଭୂତଳ ପ୍ରଣାଳୀର ଉପଯୋଗ ଏବଂ ମହାକାଶ ପ୍ରଯୁକ୍ତିର ପ୍ରୟୋଗ ସହିତ ମହାକାଶ ବିଜ୍ଞାନ , ପ୍ରଯୁକ୍ତି ଓ ପ୍ରୟୋଗ ଭଳି ସହଯୋଗର ସମ୍ଭାବ୍ୟ କ୍ଷେତ୍ର ଉନ୍ମୁକ୍ତ କରିବ ।


    ଏହି ଏମଓୟୁ ଇସ୍ରୋ ଏବଂ ବଲିଭିଆ ମହାକାଶ ଏଜେନ୍ସି (ଏବିଏ) ସଦସ୍ୟମାନଙ୍କୁ ସାମିଲ ଏକ ମିଳିତ କାର୍ଯ୍ୟ ଗୋଷ୍ଠୀ ପ୍ରତିଷ୍ଠା କରିବାରେ ସହାୟକ ହେବ । ଏହି ଗୋଷ୍ଠୀ ନିର୍ଦ୍ଧାରିତ ସମୟ ସୀମା ଏବଂ ଏମଓୟୁ ପଦ୍ଧତି ସହିତ କାର୍ଯ୍ୟଯୋଜନା ମଧ୍ୟ ପ୍ରସ୍ତୁତ କରିବ ।


    କାର୍ଯ୍ୟାନ୍ୱୟନ ରଣନୀତି ଓ ଲକ୍ଷ୍ୟ :


    ଏହି ଏମଓୟୁ ଦ୍ୱାରା ନିର୍ଦ୍ଦିଷ୍ଟ କାର୍ଯ୍ୟାନ୍ୱୟନ ବ୍ୟବସ୍ଥା ସମ୍ପୂର୍ଣ୍ଣ କରିବା ଏବଂ ଧାର୍ଯ୍ୟ ସମୟ ସୀମା ଓ ଏହି ବୁଝାମଣା ଜ୍ଞାପନର କାର୍ଯ୍ୟାନ୍ୱୟନ ପଦ୍ଧତି ସହିତ କାର୍ଯ୍ୟ ଯୋଜନା ପ୍ରସ୍ତୁତ କରିବା ଲାଗି ଏକ ମିଳିତ କାର୍ଯ୍ୟଗୋଷ୍ଠୀ ପ୍ରତିଷ୍ଠା କରିବାରେ ସହାୟତା ମିଳିପାରିବ ।


    ପ୍ରମୁଖ ପ୍ରଭାବ :


    ଏହି ବୁଝାମଣାପତ୍ର ପୃଥବୀର ସେନ୍ସିଂ , ଉପଗ୍ରହ ସଂଚାର , ଉପଗ୍ରହ ନାଭିଗେସନ , ମହାକାଶ ବିଜ୍ଞାନ ଓ ବାହ୍ୟ ମହାକାଶର ଅନ୍ୱେଷଣ କ୍ଷେତ୍ରରେ ନୂତନ ଗବେଷଣା ଗତିବିଧି ଏବଂ ପ୍ରୟୋଗ ସମ୍ଭାବନା ସନ୍ଧାନ କରିବାରେ ସହାୟତା କରିବ ।


    ବ୍ୟୟ ଭାର :


    ପ୍ରତ୍ୟେକ ନିର୍ଦ୍ଦିଷ୍ଟ ଗତିବିଧି ସଂକ୍ରାନ୍ତରେ ଆର୍ଥିକ ଯୋଗଦାନ ମିଳିତ ଗତିବିଧିର ସ୍ୱରୂପ ଉପରେ ନିର୍ଭର କରିବ , ଯାହାର ବିବରଣୀ ସମ୍ପୃକ୍ତ କାର୍ଯ୍ୟାନ୍ୱୟନ ବୁଝାମଣା (ବ୍ୟବସ୍ଥା)/ଚୁକ୍ତିରେ ଦିଆଯିବ ।


    ଲାଭ :


    ଏହି ଏମଓୟୁ ଦ୍ୱାରା ମାନବତାର କଲ୍ୟାଣ ଲାଗି ମହାକାଶ ପ୍ରଯୁକ୍ତିର ପ୍ରୟୋଗ କ୍ଷେତ୍ରରେ ମିଳିତ ଗତିବିଧି ବିକଶିତ କରିବାରେ ପ୍ରୋତ୍ସାହନ ମିଳିପାରିବ ।


    **********


    

    
    (Release ID: 1583610) Visitor Counter : 1