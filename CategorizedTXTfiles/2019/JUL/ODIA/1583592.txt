      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ମୋଟରଯାନ ଓ ଏହାର ସରଞ୍ଜାମରେ ଉପଯୋଗ ହେବ ମାଇକ୍ରୋଡଟ୍ ଜ୍ଞାନକୌଶଳ
      • ଗାଡ଼ି ଚୋରି ଓ ନକଲି ସରଞ୍ଜାମ ବ୍ୟବହାର ଉପରେ ଲାଗିବ ଅଙ୍କୁଶ
      • ସଡ଼କ ପରିବହନ ଓ ରାଜପଥ ମନ୍ତ୍ରଣାଳୟ ପକ୍ଷରୁ ଚିଠା ବିଜ୍ଞପ୍ତି ଜାରି
      Posted On: 29 JUL 2019 1:12PM by PIB Bhubaneshwar


    ମୋଟର ଯାନ , ଏହାର ଯନ୍ତ୍ରାଂଶ ଓ ସରଞ୍ଜାମରେ ସ୍ଥାୟୀ ଏବଂ ପ୍ରାୟତଃ ଅଦୃଶ୍ୟ ମାଇକ୍ରୋଡଟ ଲଗାଯିବ । ଏହି ଚିହ୍ନକୁ ମାଇକ୍ରୋସ୍କୋପ ଜରିଆରେ ପଢ଼ିହେବ ଏବଂ ଅତି ବାଇଗଣି ଆଲୋକ ଜରିଆରେ ଚିହ୍ନଟ କରାଯାଇପାରିବ । ଏ ସଂକ୍ରାନ୍ତରେ ସଡ଼କ ପରିବହନ ଏବଂ ରାଜପଥ ମନ୍ତ୍ରଣାଳୟ ପକ୍ଷରୁ ଏକ ଚିଠା ବିଜ୍ଞପ୍ତି ଜିଏସଆର 521 (ଇ) ଜାରି କରାଯାଇଛି । ବିଜ୍ଞପ୍ତି ଅନୁଯାୟୀ , କେନ୍ଦ୍ରୀୟ ମୋଟର ଯାନ ନିୟମରେ ସଂଶୋଧନ କରାଯାଇ ମାଇକ୍ରୋଡଟ ଲଗାଯିବ ।


    ମାଇକ୍ରୋଡଟ ଜ୍ଞାନକୌଶଳରେ କୌଣସି ମୋଟର ଯାନ କିମ୍ବା ଏହାର ଯନ୍ତ୍ରାଂଶରେ ତଥା ଅନ୍ୟ ମେସିନରେ ସ୍ପ୍ରେ କରାଯାଇ ମାଇକ୍ରୋସ୍କୋପିକ ଡଟ ଅଙ୍କାଯିବ । ଚିହ୍ନଟ କରିବା ଲାଗି ଏହା ଏକ ଅଭିନବ ପ୍ରକ୍ରିୟା । ଏହି ଜ୍ଞାନକୌଶଳର ଉପଯୋଗ କରି ଗାଡ଼ି ଚୋରି ଏବଂ ମୋଟର ଯାନରେ ନକଲି ସରଞ୍ଜାମ ଓ ଯନ୍ତ୍ରାଂଶର ବ୍ୟବହାର ଉପରେ ଅଙ୍କୁଶ ଲଗାଯାଇପାରିବ ।


    ଗାଡ଼ି ଏବଂ ଏହାର ସରଞ୍ଜାମ ତଥା ଯନ୍ତ୍ରାଂଶରେ ମାଇକ୍ରୋଡଟ ସ୍ଥାୟୀ ଭାବେ ଚିତ୍ରିତ ହୋଇଯିବ ଏବଂ ଏହାକୁ ଉକ୍ତ ସରଞ୍ଜାମ , ଯନ୍ତ୍ରାଂଶ ଏବଂ ଗାଡ଼ିକୁ ନଷ୍ଟ କରିବା ବିନା ଲିଭାଇବା ସମ୍ଭବ ହେବ ନାହିଁ । ବିଜ୍ଞପ୍ତିରେ କୁହାଯାଇଛି ଯେ ଏହି ମାଇକ୍ରୋଡଟ ଏଆଇଏସ 155ର ସର୍ତ୍ତ ଅନୁରୂପ ହେବା ଆବଶ୍ୟକ ।


    ମନ୍ତ୍ରଣାଳୟ ପକ୍ଷରୁ ଚିଠା ବିଜ୍ଞପ୍ତି ଉପରେ 30 ଦିନ ମଧ୍ୟରେ ମତାମତା/ଆପତ୍ତି ଅଭିଯୋଗ ଆହ୍ୱାନ କରାଯାଇଛି ।


    **********

    
    
    (Release ID: 1583592) Visitor Counter : 1