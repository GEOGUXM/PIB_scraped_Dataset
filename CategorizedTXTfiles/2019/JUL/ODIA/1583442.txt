      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      40 ଲକ୍ଷ ମେଟ୍ରିକ ଟନ ଚିନି ସଂଗ୍ରହ ଭଣ୍ଡାର ସୃଷ୍ଟି ଲାଗି କ୍ୟାବିନେଟର ଅନୁମୋଦନ
      • ଘରୋଇ ବଜାରରେ ଚିନି ଦର ବୃଦ୍ଧି ହେବ ନିୟନ୍ତ୍ରିତ
      • ସଠିକ ସମୟରେ ପ୍ରାପ୍ୟ ପାଇବେ ଆଖୁ ଚାଷୀ
      Posted On: 24 JUL 2019 3:03PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ଅର୍ଥନୈତିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ନିମ୍ନଲିଖିତ ପ୍ରସ୍ତାବଗୁଡିକୁ ଅନୁମୋଦନ କରିଛନ୍ତି ।


    1. ଏକ ବର୍ଷ ପାଇଁ 40 ଲକ୍ଷ ମେଟ୍ରିକ ଟନ ଚିନିର ସଂଗ୍ରହ ଭଣ୍ଡାର ସୃଷ୍ଟି ଏବଂ ଏହି ଉଦ୍ଦେଶ୍ୟରେ ଆନୁମାନିକ ଭାବେ ସର୍ବାଧିକ 1674 କୋଟି ଟଙ୍କାର ବ୍ୟୟ ବରାଦ । ତେବେ ବଜାର ଦର ଆଧାରରେ ଓ ଚିନିର ଉପଲବ୍ଧତା ଅନୁଯାୟୀ ଏଥିରେ ପରିବର୍ତ୍ତନ ଆଣିବା ତଥା ଏହି ପ୍ରସ୍ତାବକୁ ପ୍ରତ୍ୟାହାର କରିବା ନେଇ ଖାଦ୍ୟ ଓ ସାଧାରଣ ବଂଟନ ବିଭାଗ ସମୀକ୍ଷା କରିପାରିବେ ।


    2. ଏହି ଯୋଜନା ଅନୁଯାୟୀ ଚିନି କଳମାନଙ୍କଠାରୁ ଚାରି ମାସରେ ଥରେ ଅର୍ଥ ଆଦାୟ କରାଯିବ ଏବଂ ଆଖୁ ମୂଲ୍ୟ ଓ ଯଦି କିଛି ବକେୟା ରାଶି ଥାଏ ତେବେ ସେ ବାବଦ ଅର୍ଥ ଚାଷୀମାନଙ୍କ ବ୍ୟାଙ୍କ ଖାତାକୁ ସିଧାସଳଖ ସ୍ଥାନାନ୍ତର କରାଯିବ ।


    ଲାଭ:


    ଏହି ନିଷ୍ପତ୍ତି ଫଳରେ ନିମ୍ନଲିଖିତ ଲାଭ ମିଳିବ:


    1) ଚିନି କଳମାନଙ୍କ ଚଳ ନିଧି କ୍ଷେତ୍ରରେ ଉନ୍ନତି ଆସିବ ;


    2)ଘରୋଇ ଚିନି ବଜାରରେ ଦର ବୃଦ୍ଧିକୁ ନିୟନ୍ତ୍ରଣ କରାଯାଇ ଚିନି ଦରରେ ସ୍ଥିରତା ରକ୍ଷା କରାଯାଇ ପାରିବ ଓ ଏହାଫଳରେ ସଠିକ ସମୟରେ ଆଖୁ ଚାଷୀଙ୍କ ପ୍ରାପ୍ୟ ପ୍ରଦାନ କରାଯିବ ।


    3) ଚିନିକଳଗୁଡିକର ବକେୟା ଦର ପ୍ରଦାନ କରାଯିବା ଦ୍ୱାରା ଆଖୁ ଉତ୍ପାଦନ କରୁଥିବା ସମସ୍ତ ରାଜ୍ୟମାନଙ୍କୁ ଲାଭ ମିଳିବ ।


    **********

    
    
    (Release ID: 1583442) Visitor Counter : 1