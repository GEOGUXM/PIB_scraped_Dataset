      ଅର୍ଥ ମନ୍ତ୍ରଣାଳୟ

      ବୈଦ୍ୟୁତିକ ଯାନ ଉପରୁ ଜିଏସଟି ହାର 12ରୁ 5 ପ୍ରତିଶତକୁ ହ୍ରାସ
      • ଚାର୍ଜର କିମ୍ବା ଚାର୍ଜିଂ ଷ୍ଟେସନ ଉପରୁ ଜିଏସଟି ହାର 18ରୁ 5 ପ୍ରତିଶତକୁ ହ୍ରାସ
      • ଆଞ୍ଚଳିକ ଅଧିକାରୀମାନଙ୍କ ଦ୍ୱାରା ଭଡାରେ ଅଣାଯାଉଥିବା ବୈଦ୍ୟୁତିକ ବସ ଗୁଡିକ ଜିଏସଟିରୁ ମୁକ୍ତ ହେବେ
      • ପରିବର୍ତ୍ତିତ ଜିଏସଟି ମୂଲ୍ୟ ଅଗଷ୍ଟ 1, 2019ରୁ ଲାଗୁ ହେବ
      Posted On: 27 JUL 2019 4:18PM by PIB Bhubaneshwar


    ଆଜି ନୂଆଦିଲ୍ଲୀଠାରେ କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣଙ୍କ ଅଧ୍ୟକ୍ଷତାରେ ଭିଡିଓ କନଫରେନ୍ସିଂ ମାଧ୍ୟମରେ 36ତମ ଜିଏସଟି ପରିଷଦ ବୈଠକ ଅନୁଷ୍ଠିତ ହୋଇଛି । ଏହି ବୈଠକରେ ଅର୍ଥ ଓ କର୍ପୋରେଟ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଅନୁରାଗ ଠାକୁରଙ୍କ ବ୍ୟତୀତ ରାଜସ୍ୱ ସଚିବ ଶ୍ରୀ ଅଜୟ ଭୂଷଣ ପାଣ୍ଡେ ଏବଂ ଅର୍ଥ ମନ୍ତ୍ରଣାଳୟର ଅନ୍ୟାନ୍ୟ ବରିଷ୍ଠ ପଦାଧିକାରୀ ମଧ୍ୟ ଉପସ୍ଥିତ ଥିଲେ । ପରିଷଦ ନିମ୍ନଲିଖିତ ସୁପାରିଶ ପ୍ରଦାନ କରିଛି:


    a ) ଦ୍ରବ୍ୟ ଓ ସେବାର ଯୋଗାଣ ଉପରେ ଜିଏସଟି ହାର ଲାଗୁ ଜନିତ ପରିବର୍ତ୍ତନ


    i) ସମସ୍ତ ବୈଦ୍ୟୁତିକ ଯାନ ଉପରେ ଲାଗୁ ଜିଏସଟି ହାରରେ 12ରୁ 5 ପ୍ରତିଶତ ହ୍ରାସ ।


    ii) ବୈଦ୍ୟୁତିକ ଯାନର ଚାର୍ଜର ଓ ଚାର୍ଜିଂ ଷ୍ଟେସନ ଉପରେ ଲାଗୁ ଜିଏସଟି ହାର 18 ପ୍ରତିଶତରୁ 5 ପ୍ରତିଶତ ହ୍ରାସ ।


    iii ) ଆଞ୍ଚଳିକ ଅଧିକାରୀମାନଙ୍କ ଦ୍ୱାରା ଭଡାରେ ଅଣାଯାଉଥିବା ବୈଦ୍ୟୁତିକ ବସ (12ରୁ ଅଧିକ ଯାତ୍ରୀ ବହନ କରୁଥିବା କ୍ଷମତା ବିଶିଷ୍ଟ) ଗୁଡ଼ିକୁ ଜିଏସଟିରୁ ମୁକ୍ତ କରାଯିବ ।


    iv ) ଏହି ପରିବର୍ତ୍ତନ ଅଗଷ୍ଟ 1 , 2019ରୁ ଲାଗୁ କରାଯିବ ।


    b) . ଜିଏସଟି ଆଇନରେ ପରିବର୍ତ୍ତନ


    1) 7.03.2019ରେ ପ୍ରକାଶ ପାଇଥିବା ବିଜ୍ଞପ୍ତି ନଂ.2/2019- କେନ୍ଦ୍ରୀୟ ରାଜସ୍ୱ (ହାର) ଅନୁଯାୟୀ କର ଦେୟ ସୁବିଧା ଉପଲବ୍ଧ କରିବା ପାଇଁ ଫର୍ମ ଜିଏସଟି ସିଏମପି-02 ପୁରଣ କରି ଆବେଦନ କରିବାର ତାରିଖକୁ 31.07.2019ରୁ 30.09.2019କୁ ବୃଦ୍ଧି କରାଯାଇଛି ।


    2) 2019 ଏପ୍ରିଲରୁ 2019 ଜୁନ ପର୍ଯ୍ୟନ୍ତ ଏହି 4 ମାସ ପାଇଁ କର ଦେୟ ସମ୍ବନ୍ଧୀୟ ସମସ୍ତ ସୂଚନା ଫର୍ମ ଜିଏସଟି ସିଏମପି-08ରେ ପ୍ରଦାନ ନିମନ୍ତେ ସମୟ ସୀମା 31.07.2019ରୁ 31.08.2019କୁ ବୃଦ୍ଧି କରାଯାଇଛି ।


    *************

    
    
    (Release ID: 1583630) Visitor Counter : 2