      ଅର୍ଥ ମନ୍ତ୍ରଣାଳୟ

      କେନ୍ଦ୍ର ବଜେଟ 2019-20ର ମୁଖ୍ୟାଂଶ
      Posted On: 05 JUL 2019 9:07PM by PIB Bhubaneshwar


    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣ ଆଜି ତାଙ୍କର ପ୍ରଥମ ବଜେଟ ଅଭିଭାଷଣ ରଖିବା ସହିତ ସଂସଦରେ 2019-20 ବର୍ଷ ଲାଗି ସାଧାରଣ ବଜେଟ ଉପସ୍ଥାପନ କରିଛନ୍ତି । କେନ୍ଦ୍ର ବଜେଟ 2019ର ମୁଖ୍ୟାଂଶ ନିମ୍ନରେ ଦିଆଗଲା-


    ଦଶନ୍ଧି ପାଇଁ ଦଶଟି ସଂକଳ୍ପ ବିନ୍ଦୁ :


    • ଜନଭାଗୀଦାରୀ ମାଧ୍ୟମରେ ଟିମ ଇଣ୍ଡିଆ ନିର୍ମାଣ : ସର୍ବନିମ୍ନ ସରକାର ସର୍ବାଧିକ ପ୍ରଶାସନ ।


    • ପ୍ରଦୂଷଣ ମୁକ୍ତ ଭାରତ ମାଧ୍ୟମରେ ସବୁଜ ଧରିତ୍ରୀ ମାତା ଏବଂ ନୀଳ ଆକାଶ ଲକ୍ଷ୍ୟ ହାସଲ ।


    • ଅର୍ଥବ୍ୟବସ୍ଥାର ପ୍ରତ୍ୟେକ କ୍ଷେତ୍ରରେ ଡିଜିଟାଲ ଇଣ୍ଡିଆକୁ ପହଁଚାଇବା ।


    • ଗଗନୟାନ , ଚନ୍ଦ୍ରାୟନ ଏବଂ ଅନ୍ୟ ମହାକାଶ ତଥା ଉପଗ୍ରହ କାର୍ଯ୍ୟକ୍ରମର ଉତକ୍ଷେପଣ ।


    • ଭୌତିକ ଏବଂ ସାମାଜିକ ଭିତ୍ତିଭୂମି ନିର୍ମାଣ ।


    • ଜଳ , ଜଳ ପରିଚାଳନା , ସ୍ୱଚ୍ଛ ନଦୀ ।


    • ନୀଳ ଅର୍ଥବ୍ୟବସ୍ଥା ।


    • ଖାଦ୍ୟ ଶସ୍ୟ , ଡାଲି , ତୈଳ ବୀଜ , ଫଳ ଓ ପନିପରିବା କ୍ଷେତ୍ରରେ ଆତ୍ମ ନିର୍ଭରଶୀଳ ହେବା ।


    • ଆୟୁଷ୍ମାନ ଭାରତ , ମହିଳା ଓ ଶିଶୁଙ୍କୁ ଉପଯୁକ୍ତ ପୋଷଣ , ନାଗରିକମାନଙ୍କ ନିରାପତ୍ତା ମାଧ୍ୟମରେ ସୁସ୍ଥ ସମାଜ ଗଠନ ।


    • ମେକ ଇନ ଇଣ୍ଡିଆ ଅଧୀନରେ ଏମଏସଏମଇ , ଷ୍ଟାର୍ଟଅପ , ପ୍ରତିରକ୍ଷା ଉତ୍ପାଦନ , ଅଟୋମୋବାଇଲ , ଇଲେକଟ୍ରୋନିକ୍ସ , ଫ୍ୟାପ ଓ ବ୍ୟାଟେରୀ ଏବଂ ଅନ୍ୟ ଚିକିତ୍ସା ସରଞ୍ଜାମ ନିର୍ମାଣ ଉପରେ ଗୁରୁତ୍ୱ ।


    5 ଟ୍ରିଲିୟନ ଡଲାର ଅର୍ଥବ୍ୟବସ୍ଥା ଲକ୍ଷ୍ୟ


    • ଆଶା , ବିଶ୍ୱାସ , ଆକାଂକ୍ଷାରେ ପୂରି ଉଠୁ ଜନସାଧାରଣଙ୍କ ହୃଦୟ , ବୋଲି କହିଲେ ଅର୍ଥମନ୍ତ୍ରୀ ।


    • ଚଳିତ ବର୍ଷ ଭାରତୀୟ ଅର୍ଥବ୍ୟବସ୍ଥା ହେବ 3 ଟ୍ରିଲିୟନ ଡଲାର ଅର୍ଥବ୍ୟବସ୍ଥା ।


    • ଭାରତକୁ 5 ଟ୍ରିଲିୟନ ଅର୍ଥବ୍ୟବସ୍ଥାରେ ପରିଣତ କରିବା ସରକାରଙ୍କ ଲକ୍ଷ୍ୟ ।


    • ଭାରତୀୟ ଉଦ୍ୟୋଗ ଜଗତ ଭାରତର ନିଯୁକ୍ତି ଓ ରାଜସ୍ୱ ସୃଷ୍ଟିକାରୀ ବୋଲି କହିଲେ ଅର୍ଥମନ୍ତ୍ରୀ ।


    • ନିବେଶର ଆବଶ୍ୟକତା :


    କ) ଭିତ୍ତିଭୂମି ।


    ଖ) ଡିଜିଟାଲ ଅର୍ଥବ୍ୟବସ୍ଥା ।


    ଗ) କ୍ଷୁଦ୍ର ଏବଂ ମଧ୍ୟମ ଉଦ୍ୟୋଗରେ ନିଯୁକ୍ତି ସୃଷ୍ଟି ।


    • ନିବେଶର ଉତ୍କୃଷ୍ଟ ପର୍ଯ୍ୟାୟ ଆରମ୍ଭ କରିବା ଲାଗି ଯୋଜନା ପ୍ରସ୍ତାବ ।


    • ବ୍ୟବସାୟିକ ସୁଗମତା ପାଇଁ ମୁଦ୍ରା ଯୋଜନା ଜରିଆରେ ଜନସାଧାରଣଙ୍କ ଜୀବନରେ ପରିବର୍ତ୍ତନ ।


    ଏମଏସଏମଇ ଦିଗରେ ପଦକ୍ଷେପ


    • ପ୍ରଧାନମନ୍ତ୍ରୀ କର୍ମ ଯୋଗୀ ମାନଧନ ଯୋଜନା


    • ବାର୍ଷିକ 1.5 କୋଟି ଟଙ୍କାରୁ କମ ଆୟ ଥିବା ଖୁଚୁରା ବ୍ୟବସାୟୀ ଏବଂ ଛୋଟ ଦୋକାନୀମାନଙ୍କୁ ପେନସନ ସୁବିଧା ।


    • ପଞ୍ଜିକରଣକୁ କରାଯିବ ସହଜ , କେବଳ ଆଧାର , ବ୍ୟାଙ୍କ ଆକାଉଂଟ ଓ ଘୋଷଣାନାମାର ଆବଶ୍ୟକତା ।


    • ଏମଏସଏମଇଗୁଡ଼ିକ ପାଇଁ ସୁଧ ଛାଡ଼ ଯୋଜନା ଅନ୍ତର୍ଗତ ଜିଏସଟି ପଞ୍ଜିକୃତ ଏମଏସଏମଇଗୁଡ଼ିକ ପାଇଁ 2019-20 ଆର୍ଥିକ ବର୍ଷରେ 2% ସୁଧ ଛାଡ଼ (ନୂଆ କିମ୍ବା ଇନକ୍ରିମେଂଟାଲ ଋଣ କ୍ଷେତ୍ରରେ) ପାଇଁ 350 କୋଟି ଟଙ୍କା ବ୍ୟୟବରାଦ ।


    • ସରକାରୀ ଅର୍ଥ ପଇଠରେ ହେଉଥିବା ବିଳମ୍ବ ଦୂର କରିବା ଲାଗି ଏମଏସଏମଇଗୁଡ଼ିକ ପାଇଁ ସ୍ୱତନ୍ତ୍ର ପେମେଂଟ ପ୍ଲାଟଫର୍ମ ସୁବିଧା ।


    • ମାର୍ଚ୍ଚ 2019ରେ ଶୁଭାରମ୍ଭ ହୋଇଥିବା ଜାତୀୟ ସାଧାରଣ ଭ୍ରାମ୍ୟମାଣ କାର୍ଡ (ଏନଏସଏମସି) ଜରିଆରେ ପରିବହନ ଲାଗି ଭାରତର ପ୍ରଥମ ସ୍ୱଦେଶୀ ପେମେଂଟ ବ୍ୟବସ୍ଥା


    • ରୂପେ କାର୍ଡ ଭାବେ ପ୍ରଚଳିତ ଆନ୍ତଃ କାର୍ଯ୍ୟକ୍ଷମ ପରିବହନ କାର୍ଡ ଯାହା କାର୍ଡଧାରୀଙ୍କୁ ବସଯାତ୍ରା , ଟୋଲ ଟିକସ ପଇଠ , ପାର୍କିଂ ଫି ପଇଠ ଏବଂ ରିଟେଲ ସପିଂ ପାଇଁ ସୁବିଧା ପ୍ରଦାନ କରିବ ।


    • ଯୋଗାଯୋଗ ଭିତ୍ତିଭୂମିର ବିକାଶ:


    କ) ପ୍ରଧାନମନ୍ତ୍ରୀ ଗ୍ରାମ ସଡ଼କ ଯୋଜନା ।


    କ୍ଖ) ଶିଳ୍ପ କରିଡର , ସମର୍ପିତ ମାଲ କରିଡର ।


    ଗ) ଭାରତମାଳା ଏବଂ ସାଗରମାଳା ପ୍ରକଳ୍ପ , ଜଳ ମାର୍ଗ ବିକାଶ ଓ ଉଡାନ ଯୋଜନା


    • ଭାରତମାଳା ପ୍ରକଳ୍ପର ଦ୍ୱିତୀୟ ପର୍ଯ୍ୟାୟ ଅଧୀନରେ ରାଜ୍ୟ ସଡ଼କ ନେଟୱାର୍କଗୁଡ଼ିକର ବିସ୍ତାର


    • 2019-20 ସୁଦ୍ଧା ଜଳମାର୍ଗ ବିକାଶ ପ୍ରକଳ୍ପ ଅନ୍ତର୍ଗତ ଫାରାକ୍କା ଠାରେ ଏକ ଦିଗନିର୍ଣ୍ଣୟକାରୀ ଲକ ତଥା ସାହିବଗଞ୍ଜ ଓ ହାଲଦା ଠାରେ ବହୁମୁଖୀ ମୋଡାଲ ଟର୍ମିନାଲ ଜରିଆରେ ଗଙ୍ଗାରେ ଦିଗ ନିର୍ଣ୍ଣୟ କ୍ଷମତା ବୃଦ୍ଧି ।


    • ଗଙ୍ଗା ନଦୀରେ ମାଲ ପରିବହନ ଆସନ୍ତା 4 ବର୍ଷ ମଧ୍ୟରେ ପାଖାପାଖି 4 ଗୁଣା ବଢ଼ିଯିବାର ଅନୁମାନ କରାଯାଉଛି । ଯାହାଫଳରେ ମାଲ ଏବଂ ଯାତ୍ରୀଙ୍କ ଗମନାଗମ ଶସ୍ତା ହେବ ଏବଂ ଆମଦାନୀ ଖର୍ଚ୍ଚ ମଧ୍ୟ କମିବ


    • 2018-30 ମଧ୍ୟରେ ରେଳବାଇର ମୌଳିକ ଭିତ୍ତିଭୂମି ଲାଗି 50 ଲକ୍ଷ କୋଟି ଟଙ୍କାର ନିବେଶ ଆବଶ୍ୟକତା ।


    • ଦ୍ରୁତଗତିରେ ରେଳ ଧାରଣାର ବିକାଶ ଏବଂ ଏହାକୁ ବିଛାଇବା , ରୋଲିଂ ଷ୍ଟକ ନିର୍ମାଣ ଏବଂ ଯାତ୍ରୀ ମାଲ ଭଡ଼ା ସେବା ଲାଗି ସରକାରୀ ଏବଂ ଘରୋଇ ଭାଗୀଦାରୀର ପ୍ରସ୍ତାବ ।


    • ସାରା ଦେଶରେ ମେଟ୍ରୋ ରେଳ ନେଟୱାର୍କ 657 କିମି ଲାଇନ କାର୍ଯ୍ୟକ୍ଷମ ।


    • ବିମାନ ଚଳାଚଳ କ୍ଷେତ୍ରରେ ଆତ୍ମନିର୍ଭରଶୀଳତା ହାସଲ କରିବା ଲାଗି ରକ୍ଷଣାବେକ୍ଷଣ , ମରାମତି ଏବଂ ସାମୂହିକ ବିକାଶ ଲାଗି ନୀତିଗତ ହସ୍ତକ୍ଷେପ ।


    • ଭାରତକୁ ନିଜସ୍ୱ ଉତ୍ସରୁ ବିମାନଗୁଡ଼ିକୁ ଅର୍ଥ ଲଗାଣ ଏବଂ ସେଗୁଡ଼ିକ ଲିଜରେ ଦେବାର କେନ୍ଦ୍ର ହେବା ଲାଗି ଆଇନଗତ ରୋଡମ୍ୟାପ ପ୍ରସ୍ତୁତି ।


    • ଏଫଏଏମଇ ଯୋଜନାର ଦ୍ୱିତୀୟ ପର୍ଯ୍ୟାୟ ଲାଗି ତିନି ବର୍ଷ ପାଇଁ 10 , 000 କୋଟି ଟଙ୍କାର ବ୍ୟୟ ମଞ୍ଜୁରି ।


    • ବିଦ୍ୟୁତଚାଳିତ ବାହନ କ୍ରୟ ଏବଂ ଚାର୍ଜିଂର ମୌଳିକ ଭିତ୍ତିଭୂମି ବିକାଶ ନିମନ୍ତେ ବୃହତ ପ୍ରୋତ୍ସାହନ ପ୍ରସ୍ତାବ ।


    • ଏଫଏଏମଇ ଯୋଜନା ଅନ୍ତର୍ଗତ କେବଳ ଅତ୍ୟାଧୁନିକ ବ୍ୟାଟେରୀ ଚାଳିତ ଏବଂ ପଞ୍ଜିକୃତ ଇ ବାହନଗୁଡ଼ିକୁ ହିଁ ପ୍ରୋତ୍ସାହନ ।


    • ଜାତୀୟ ରାଜପଥ କାର୍ଯ୍ୟକ୍ରମଗୁଡ଼ିକର ପୁନର୍ଗନଠ କରାଯିବ , ଯାହାଦ୍ୱାରା ଏକ ଜାତୀୟ ରାଜପଥ ଗ୍ରୀଡ ସୁନିଶ୍ଚିତ କରାଯାଇପାରିବ ।


    • ଏକ ରାଷ୍ଟ୍ର ଏକ ଗ୍ରୀଡ ଅନ୍ତର୍ଗତ ଶସ୍ତା ମୂଲ୍ୟରେ ରାଜ୍ୟଗୁଡ଼ିକୁ ବିଦ୍ୟୁତ ଯୋଗାଣ ।


    • ଗ୍ୟାସ ଗ୍ରୀଡ , ଜଳ ଗ୍ରୀଡ , ଅନ୍ତର୍ଦେଶୀୟ ଜଳମାର୍ଗ ଏବଂ ଆଂଚଳିକ ବିମାନ ବନ୍ଦର ଲାଗି ବ୍ଲୁପ୍ରିଂଟ ଉପଳବ୍ଧ କରାଯିବ ।


    • କ୍ଷମତାପ୍ରାପ୍ତ ଉଚ୍ଚସ୍ତରୀୟ ସମିତିର ସୁପାରିସକୁ ଲାଗୁ କରାଯିବ ।


    କ) ପୁରୁଣା ଏବଂ ଅକାମି ପ୍ଲାଂଟଗୁଡ଼ିକୁ ବନ୍ଦ କରାଯିବ ।


    • ପ୍ରାକୃତିକ ଗ୍ୟାସର ହ୍ରାସ କାରଣରୁ ଗ୍ୟାସ ପ୍ଲାଂଟଗୁଡ଼ିକର କ୍ଷମତା କମ ଉପଯୋଗ କରିବା ସମସ୍ୟା ଦୂର କରାଯିବ ।


    • ଉଜ୍ଜ୍ୱଳ ବିତରଣ କମ୍ପାନୀ ଆଶ୍ୱାସନା ଯୋଜନା ଅନ୍ତର୍ଗତ ଶିଳ୍ପ ଏବଂ ଶକ୍ତିର ଅଧିକ ଉପଯୋଗ କରୁଥିବା ଉପଭୋକ୍ତାମାନଙ୍କ ପାଇଁ କ୍ରସ ସବସିଡି ସରଚାର୍ଜ , ମୁକ୍ତ ଉପଲବ୍ଧତା ବିକ୍ରି ଉପରୁ ଆବଶ୍ୟକ ଶୁଳ୍କ ଉଚ୍ଛେଦ କରାଯିବ ।


    • ବିଦ୍ୟୁତ କ୍ଷେତ୍ରରେ ଶୁଳ୍କ ଏବଂ ଭିତ୍ତିଭୂମି ସୁଧାର ସମ୍ପର୍କରେ ଶୀଘ୍ର ଘୋଷଣା କରାଯିବ ।


    • ଭଡ଼ା ଘରର ଉନ୍ନତି ପାଇଁ ସୁଧାରମୂଳକ ଉପାୟ କରାଯିବ ।


    • ମଡେଲ ଭଡ଼ା ଆଇନକୁ ଅନ୍ତିମ ରୂପ ଦେବା ଲାଗି ରାଜ୍ୟଗୁଡ଼ିକୁ ପଠାଯିବ ।


    • ମିଳିତ ବିକାଶ ଏବଂ ରିହାତି ବ୍ୟବସ୍ଥାର ଉପଯୋଗ ସାର୍ବଜନୀନ ମୌଳିକ ଭିତ୍ତିଭୂମି ଲାଗି କରାଯିବ ଏବଂ କେନ୍ଦ୍ର ସରକାର ତଥା ସିପିଏସଇ ଦ୍ୱାରା ରଖାଯାଇଥିବା ଜମିରେ ଶସ୍ତା ଗୃହ ନିର୍ମାଣ କରାଯିବ ।


    • ଭିତ୍ତିଭୂମି ପାଇଁ ପାଣ୍ଠି ଯୋଗାଣ ନିମନ୍ତେ ପୁଞ୍ଜି ସ୍ରୋତ ବୃଦ୍ଧି ଉପାୟ :


    କ) 2019-20ରେ କ୍ରେଡିଟ ଗ୍ୟାରେଂଟି ବୃଦ୍ଧି ନିଗମ ପ୍ରତିଷ୍ଠା କରାଯିବ ।


    ଖ) ଭିତ୍ତିଭୂମି କ୍ଷେତ୍ର ଉପରେ ଧ୍ୟାନ କେନ୍ଦ୍ରିତ କରି ବଜାକୁ ଗଭୀର କରିବା ସହିତ ଦୀର୍ଘକାଳୀନ ବଣ୍ଡ ଲାଗି କାର୍ଯ୍ୟ ଯୋଜନା ପ୍ରସ୍ତୁତ କରାଯିବ ।


    ଗ) ଏଫଆଇଆଇ/ଏଫପିଆଇ ଦ୍ୱାରା କରାଯାଇଥିବା ନିବେଶ (ଆଇଡିଏଫ-ଏନବିଏଫସି ଦ୍ୱାରା ଜାରି ଋଣ ପ୍ରତିଭୂତିରେ)କୁ ନିର୍ଦ୍ଧାରିତ ଲକିଂ ଅବଧି ମଧ୍ୟରେ କୌଣସି ଘରୋଇ ନିବେଶକୁ ପ୍ରସ୍ତାବିତ ହସ୍ତାନ୍ତର/ବିକ୍ରି ।


    • ବଣ୍ଡ ବଜାରକୁ ଗଭୀର କରିବାର ଉପାୟ :


    କ) ଷ୍ଟକ ଏକ୍ସଚେଞ୍ଜକୁ ଲାଟେରାଲ ଭାବେ ଏଏ ମାନ୍ୟତା ପ୍ରାପ୍ତ ବଣ୍ଡର ଅନୁମତି ଦେବା ଲାଗି କ୍ଷମତା ପ୍ରଦାନ କରିବା ।


    ଖ) କର୍ପୋରେଟ ବଣ୍ଡ ଲାଗି ଟ୍ରେଣ୍ଡିଂ ପ୍ଲାଟଫର୍ମର ଉପଯୋଗ ସୁଲଭତା ସମୀକ୍ଷା କରାଯିବ ।


    • ସୋସିଆଲ ଷ୍ଟକ ଏକ୍ସଚେଞ୍ଜ


    କ) ସେବିର ନିୟାମକ ପରିଧିରେ ଇଲେକ୍ଟ୍ରୋନିକ ପାଣ୍ଠି ସଂଗ୍ରହ ପ୍ଲାଟଫର୍ମ


    ଖ) ସାମାଜିକ ଉଦ୍ୟୋଗ ଏବଂ ସ୍ୱେଚ୍ଛାସେବୀ ସଂଗଠନଗୁଡ଼ିକୁ ତାଲିକାଭୁକ୍ତ କରିବା ।


    ଗ) ଇକ୍ୟୁଟି , ଋଣ କିମ୍ବା ମୁ୍ୟଚୁଆଲ ଫଣ୍ଡ ଆଦି ୟୁନିଟ ଭଳି ପୁଞ୍ଜି ସଂଗ୍ରହ କରିବା


    • ତାଲିକାଭୁକ୍ତ କମ୍ପାନୀରେ ସର୍ବନିମ୍ନ ସରକାରୀ ଅଂଶଧନ 25 ପ୍ରତିଶତରୁ ବୃଦ୍ଧି କରି 35 ପ୍ରତିଶତ କରିବା ଲାଗି ସେବି ବିଚାର କରିବ ।


    • ବିଦେଶୀ ପୋର୍ଟଫୋଲିଓ ନିବେଶକଙ୍କ ପାଇଁ ନିଜ ଗ୍ରାହକମାନଙ୍କୁ ଜାଣିବା (କେୱାଇସି) ମାନଦଣ୍ଡକୁ ଅଧିକ ଅନୁକୂଳ କରିବା ।


    • ରାଜକୋଷୀୟ ପାଣ୍ଠି ଏବଂ ସରକାରୀ ପ୍ରତିଭୂତିରେ ନିବେଶ ଲାଗି ଖୁଚୁରା ନିବେଶକଙ୍କୁ ଆକୃଷ୍ଟ କରିବା ନିମନ୍ତେ ଷ୍ଟକ ଏକ୍ସଚେଞ୍ଜର ବ୍ୟବହାର କରାଯିବ । ସରକାର ସଂସ୍ଥାଗତ ବିକାଶ ସହିତ ଆରବିଆଇର ପ୍ରୟାସକୁ ସମ୍ପୂର୍ଣ୍ଣ ସମର୍ଥନ କରିବେ ।


    • ଭାରତକୁ ପ୍ରତ୍ୟକ୍ଷ ବିଦେଶୀ ପୁଞ୍ଜି ନିବେଶର ଆକର୍ଷଣୀୟ ଲକ୍ଷ୍ୟସ୍ଥଳୀ କରିବାର ଉପାୟ :


    କ) ସମସ୍ତ ଅଂଶୀଦାରମାନଙ୍କ ସହିତ ପରାମର୍ଶ କରି ବିମାନ ଚଳାଚଳ , ମିଡିଆ ଏବଂ ବୀମା କ୍ଷେତ୍ରକୁ ଏଫଡିଆଇ ଲାଗି ଆହୁରି ଅଧିକ ଉନ୍ମୁକ୍ତ କରାଯିବ ।


    ଖ) ବୀମା ମଧ୍ୟସ୍ଥତାଗୁଡ଼ିକ ପାଇଁ 100 ପ୍ରତିଶତ ଏଫଡିଆଇ


    • ସରକାର ଜାତୀୟ ଭିତ୍ତିଭୂମି ନିବେଶ ପାଣ୍ଠି (ଏନଆଇଆଇଏଫ)ର ଉପଯୋଗ କରି ସମସ୍ତ ତିନୋଟି ଶ୍ରେଣୀର ବୈଶ୍ୱିକ ପ୍ରତିଦ୍ୱନ୍ଦ୍ୱୀ (ପେନସନ , ବୀମା , ସୋଭରେନ ସମ୍ପତି ପାଣ୍ଠି)ର ବାର୍ଷିକ ନିବେଶ ସମ୍ମିଳନୀର ଆୟୋଜନ କରିବେ ।


    • ଏଫପିଆଇ ନିବେଶ ଲାଗି ଆଇନଗତ କିମ୍ବା ସାମ୍ବିଧାନିକ ସୀମା 24 ପ୍ରତିଶତରୁ ବୃଦ୍ଧି କରି କ୍ଷେତ୍ରୀୟ ବିଦେଶୀ ନିବେଶ ସୀମା ପର୍ଯ୍ୟନ୍ତ ରଖିବାର ପ୍ରସ୍ତାବ ରହିଛି । ସମ୍ପୃକ୍ତ କର୍ପୋରେଟଗୁଡ଼ିକୁ ସର୍ବନିମ୍ନ ସୀମା ରାଶି ମଧ୍ୟରେ ସୀମିତ କରିବାର ଲାଗି ବିକଳ୍ପ ନିଆଯିବ ।


    • ଏଫପିଆଇକୁ ଭିତ୍ତିଭୂମି ନିବେଶ ଟ୍ରଷ୍ଟ , ରିଅଲ ଇଷ୍ଟେଟ ନିବେଶ ଟ୍ରଷ୍ଟ ଦ୍ୱାରା ଜାରି ସୂଚୀବଦ୍ଧ ଋଣ ପ୍ରତିଭୂତିକୁ ସବସ୍କ୍ରାଇବ କରିବାର ଅନୁମତି ।


    • ଏନଆରଆଇ ପୋର୍ଟଫୋଲିଓ ନିବେଶ ଯୋଜନା ମାର୍ଗକୁ ବିଦେଶୀ ପୋର୍ଟଫୋଲିଓ ନିବେଶ ମାର୍ଗରେ ମିଶ୍ରଣର ପ୍ରସ୍ତାବ ।


    • ଭିତ୍ତିଭୂମି ନିବେଶ ଟ୍ରଷ୍ଟ , ରିଅଲ ଇଷ୍ଟେଟ ଟ୍ରଷ୍ଟ ଭଳି ନୂଆ ଆର୍ଥିକ ଉପାଦାନ ଏବଂ ଏଥିସହିତ ଟୋଲ ଅପରେଟ ଟ୍ରାନ୍ସଫର (ଟିଓଟି) ଜରିଆରେ ସଂଗୃହିତ ସଂଚୟୀ ସମ୍ବଳ 24 , 000 କୋଟି ଟଙ୍କାରୁ ଅଧିକ ରହିଛି ।


    • ନ୍ୟୁ ସ୍ପେସ ଇଣ୍ଡିଆ ଲିମିଟେଡ (ଏନଏସଆଇଏସ) ଏକ ରାଷ୍ଟ୍ରାୟତ୍ତ ଉଦ୍ୟୋଗ , ଯାହା ମହାକାଶ ବିଭାଗର ବାଣିଜି୍ୟକ ଶାଖା ଭାବେ ସାମିଲ ହେବ ।


    • ଉତକ୍ଷେପଣ ଯାନ ଉତ୍ପାଦନ , ପ୍ରଯୁକ୍ତିର ହସ୍ତାନ୍ତର ଏବଂ ମହାକାଶ ଉତ୍ପାଦର ବିପଣନ ଭଳି ଉତ୍ପାଦର ବ୍ୟବସାୟୀକରଣ ଭଳି ଇସ୍ରୋ ଦ୍ୱାରା କରାଯାଉଥିବା ଗବେଷଣା ଏବଂ ବିକାଶର ଲାଭକୁ ଉପଯୋଗ କରିବା ।


    • ପ୍ରତ୍ୟକ୍ଷ ଟିକସ


    • 400 କୋଟି ଟଙ୍କା ପର୍ଯ୍ୟନ୍ତ ବାର୍ଷିକ କାରବାର କରୁଥିବା କମ୍ପାନୀଗୁଡ଼ିକ ଲାଗି ପ୍ରଦାନ କରାଯାଉଥିବା ଟିକସ ହାର 25 ପ୍ରତିଶତ କମିଲା ।


    • 2 କୋଟି ଟଙ୍କାରୁ 5 କୋଟି ଟଙ୍କା କିମ୍ବା 5 କୋଟି ଟଙ୍କା ଏବଂ ଏହା ଠାରୁ ଅଧିକ ଟିକସଯୋଗ୍ୟ ଆୟ ଥିବା ବ୍ୟକ୍ତିଙ୍କ ଉପରେ ଟିକସ ବୃଦ୍ଧି ।


    • ଟିକସ ପଇଠ ଶ୍ରେଣୀରେ ଭାରତର ବ୍ୟବସାୟିକ ସୁଗମତା ମାନ୍ୟତା 2017ରେ 172ରୁ ଉପରକୁ ଉଠି 2019ରେ 121 ହୋଇଯାଇଛି ।


    • ବିଗତ ପାଞ୍ଚ ବର୍ଷରେ ପ୍ରତ୍ୟକ୍ଷ ଟିକସ ରାଜସ୍ୱ 78 ପ୍ରତିଶତରୁ ବୃଦ୍ଧି ପାଇ 11.37 ଲକ୍ଷ କୋଟି ଟଙ୍କା ହୋଇଛି ।


    • ଟିକସ ସରଳୀକରଣ ଏବଂ ଜୀବନରେ ସୁଗମତା- ପ୍ରଯୁକ୍ତିର ଲାଭ ଉଠାଇ ଅନୁପାଳନକୁ ସହଜ କରିବା ।


    • ପ୍ୟାନ ଓ ଆଧାରକୁ ଅଦଳବଦଳ କରି ଉପଯୋଗ


    • ଯେଉଁମାନଙ୍କ ନିକଟରେ ପ୍ୟାନ ନାହିଁ ସେମାନେ ଆଧାର ଜରିଆରେ ରିଟର୍ଣ୍ଣ ଦାଖଲ କରିପାରିବେ ।


    • ଯେଉଁଠି ପ୍ୟାନର ଆବଶ୍ୟକତା ରହିଛି ସେଠି ଆଧାର ବ୍ୟବହାର କରାଯାଇପାରିବ ।


    • ପୂର୍ବରୁ ପୂରଣ ହୋଇଥିବା ଆୟକର ବିବରଣୀ ଦାଖଲ କରିବା


    • ରିଟର୍ଣ୍ଣ ଫାଇଲ କରିବା ସମୟରେ ଆୟ ଏବଂ ବିଯୁକ୍ତିକରଣ ସହିତ ପୂର୍ବରୁ ପୂରଣ କରାଯାଇଥିବା ଟିକସ ବିବରଣୀ ଟିକସଦାତାମାନଙ୍କୁ ଉପଲବ୍ଧ କରାଯିବ ।


    • ବ୍ୟାଙ୍କ , ଷ୍ଟକ ଏକ୍ସଚେଞ୍ଜ , ମ୍ୟୁଚୁଆଲ ଫଣ୍ଡରୁ ସୂଚନା ସଂଗ୍ରହ କରାଯିବ ।


    • ବ୍ୟକ୍ତିଗତ ଉପସ୍ଥିତି ବିନା ଇ-ନିର୍ଦ୍ଧାରଣ (ଆସେସମେଂଟ)


    • ବ୍ୟକ୍ତିଗତ ଉପସ୍ଥିତି ବିନା ଇ-ନିର୍ଦ୍ଧାରଣ ବ୍ୟବସ୍ଥା ଲାଗୁ କରାଯିବ ।


    • ପ୍ରଥମେ ସେପରି ମାମଲାରେ ଇ-ନିର୍ଦ୍ଧାରଣ କରାଯିବ ଯେଉଁଠି କେତେକ ନିର୍ଦ୍ଦିଷ୍ଟ କାରବାର କିମ୍ବା ବିସଙ୍ଗତିର ପ୍ରାମାଣିକତା ଆବଶ୍ୟକ ।


    • ଶସ୍ତା ଆବାସ


    • 45 ଲକ୍ଷ ଟଙ୍କା ପର୍ଯ୍ୟନ୍ତ ମୂଲ୍ୟର ଘର କ୍ରୟ ଉପରେ 31 ମାର୍ଚ୍ଚ 2020 ପର୍ଯ୍ୟନ୍ତ ନିଆଯାଇଥିବା ଋଣ ଉପରେ ପରିଶୋଧ କରାଯାଇଥିବା ସୁଧ ଲାଗି 1.5 ଲକ୍ଷ ଟଙ୍କା ପର୍ଯ୍ୟନ୍ତ ଅତିରିକ୍ତ ରିହାତି ।


    • 15 ବର୍ଷର ଋଣ ଅବଧି ଉପରେ ପାଖାପାଖି 7 ଲକ୍ଷ ଟଙ୍କା ପର୍ଯ୍ୟନ୍ତ ସାମଗ୍ରୀକ ଲାଭ ।


    • ବିଦ୍ୟୁତ ଚାଳିତ ବାହନକୁ ପ୍ରୋତ୍ସାହନ


    • ବିଦ୍ୟୁତଚାଳିତ ବାହନ କ୍ରୟ କରିବା ଲାଗି କରାଯାଇଥିବା ଋଣ ଉପରେ ପରିଶୋଧ କରାଯାଇଥିବା ସୁଧ ଉପରେ 1.5 ଲକ୍ଷ ଟଙ୍କା ପର୍ଯ୍ୟନ୍ତ ଅତିରିକ୍ତ ଆୟକର ଛାଡ଼ ।


    • ବିଦ୍ୟୁତ ଚାଳିତ ବାହନର କେତେକ ଯନ୍ତ୍ରାଂଶ ଉପରେ ସୀମାଶୁଳ୍କ ଛାଡ଼


    • ଅନ୍ୟ ପ୍ରତ୍ୟକ୍ଷ ଟିକସ ଉପାୟ


    • ଟିକସଦାତାଙ୍କ ବାସ୍ତବିକ ସମସ୍ୟା ହ୍ରାସ କରିବା ଲାଗି ଟିକସ ଆଇନର ସରଳୀକରଣ ।


    • ଟିକସ ରିଟର୍ଣ୍ଣ ଦାଖଲ ନକଲେ ହେଉଥିବା କାର୍ଯ୍ୟାନୁଷ୍ଠାନ ଆରମ୍ଭ କରିବା ନିମନ୍ତେ ସର୍ବାଧିକ ସମୟସୀମା ।


    • ଆୟକର ଆଇନର ଧାରା 50 ସି ଏ ଏବଂ 56ର ଦୁର୍ବ୍ୟବହାର ବିରୋଧୀ ବ୍ୟବସ୍ଥାରେ ଉଚିତ ଶ୍ରେଣୀର ଲୋକମାନଙ୍କୁ ଆଶ୍ୱସ୍ତି ।


    • ଷ୍ଟାର୍ଟଅପଗୁଡ଼ିକୁ ଆଶ୍ୱସ୍ତି


    • ଷ୍ଟର୍ଟଅପ୍ରେ ନିବେଶ ଲାଗି ଶସ୍ତା ଗୃହର ବିକ୍ରି ଦ୍ୱାରା ଉତ୍ପନ୍ନ ପୁଞ୍ଜିଗତ ଲାଭରେ ରିହାତି ସମୟସୀମା 2021 ପର୍ଯ୍ୟନ୍ତ ବୃଦ୍ଧି ।


    • ଏଞ୍ଜେଲ ଟିକସ ମାମଲାର ସମାଧାନ- ଆବଶ୍ୟକ ଘୋଷଣା ଦାଖଲ କରୁଥିବା ଏବଂ ନିଜର ରିଟର୍ଣ୍ଣରେ ସୂଚନା ଉପଲବ୍ଧ କରାଉଥିବା ଷ୍ଟାର୍ଟଅପ୍ ଏବଂ ଏହାର ନିବେଶ ଶେୟାର ପ୍ରିମିୟମର ମୂଲ୍ୟାଙ୍କନ ବିଷୟରେ କୌଣସି ପ୍ରକାରର ଯାଂଚ କରାଯିବ ନାହିଁ ।


    • ଷ୍ଟାର୍ଟଅପ୍ସ ଦ୍ୱାରା ସଂଗ୍ରହ କରାଯାଇଥିବା ଅର୍ଥକୁ ଆୟକର ବିଭାଗ ଦ୍ୱାରା କୌଣସି ପ୍ରକାରର ଯାଂଚର ଆବଶ୍ୟକତା ପଡ଼ିବ ନାହିଁ ।


    • ନିବେଶକ ଏବଂ ଅର୍ଥରାଶିର ସ୍ରୋତକୁ ଚିହ୍ନଟ କରିବା ଲାଗି ଇ-ପ୍ରାମାଣିକତା ବ୍ୟବସ୍ଥା


    • ପଡ଼ିରହିଥିବା ଅଭିଯୋଗ ନିବାରଣ ଲାଗି ସ୍ୱତନ୍ତ୍ର ପ୍ରଶାସନିକ ବ୍ୟବସ୍ଥା ।


    • ସୁପରଭାଇଜରୀ ଅଧିକାରୀଙ୍କ ଅନୁମତି ବିନା ଆକଳନ ଅଧିକାରୀ ଏପରି ମାମଲାରେ ଯାଂଚ କରିପାରିବେ ନାହିଁ ।


    • ଶ୍ରେଣୀ 2ର ବୈକଳ୍ପିକ ନିବେଶ ପାଣ୍ଠିକୁ ଜାରି ଶେୟାରର ମୂଲ୍ୟାଙ୍କନ ଯାଂଚ ହେବ ନାହିଁ ।


    • କ୍ଷତିକୁ ଆଗକୁ ନେବା ଏବଂ ଆଡଜଷ୍ଟ କରିବାର କେତେକ ସର୍ତରେ ରିହାତି ଦେବା ଲାଗି ପ୍ରସ୍ତାବ


    • ଏନବିଏଫସି


    • ଜମାରାଶି ଠାରୁ ଆରମ୍ଭ କରି ନିର୍ଦ୍ଦିଷ୍ଟ ଖରାପ ଅଥବା ସନ୍ଦିଗ୍ଧ ଋଣର ସୁଧ ସହିତ ଗୁରୁତ୍ୱପୂର୍ଣ୍ଣ ଜମାରାଶି ଉପରେ ବାର୍ଷିକ ଟିକସ ଲାଗୁ କରାଯିବ , ଯେଉଁଥିରେ ବାସ୍ତବରେ ସୁଧ ଅସୁଲ କରାଯାଇଥିବ ।


    • ଅନ୍ତର୍ଜାତୀୟ ଅର୍ଥ ସେବା କେନ୍ଦ୍ର (ଆଇଏଫଏସସି)


    • ଆଇଏଫଏସସି ଲାଗି ପ୍ରତ୍ୟକ୍ଷ ଟିକସ ପ୍ରୋତ୍ସାହନର ପ୍ରସ୍ତାବ ଦିଆଯାଇଛି :


    • 15 ବର୍ଷ ଅବଧିରେ କୌଣସି 10 ବର୍ଷୀୟ ବ୍ଲକ୍ରେ 100 ପ୍ରତିଶତ ଲାଭ ଆଧାରିତ ଛାଡ଼ ।


    • କମ୍ପାନୀଗୁଡ଼ିକୁ ବର୍ତ୍ତମାନର ଏବଂ ମୋଟ ଆୟ ଓ ମ୍ୟୁଚୁଆଲ ଫଣ୍ଡରୁ ପ୍ରାପ୍ତ ଲାଭାଂଶ ବିତରଣ ଟିକସରୁ ଛାଡ଼ ।


    • ଶ୍ରେଣୀ-3 ବୈକଳ୍ପିକ ନିବେଶ ପାଣ୍ଠି ଲାଗି ପୁଞ୍ଜି ହାସଲ ଉପରେ ଛାଡ଼ ।


    • ପ୍ରବାସୀଙ୍କ ଠାରୁ ଋଣ ନେବା ଉପରେ ସୁଧ ପଇଠରେ ଛାଡ଼ ।


    • ପ୍ରତିଭୂତି କାରବାର ଟିକସ (ଏସଟିଟି)


    • ଏସଟିଟି କେବଳ ବିକଳ୍ପର ଉପଯୋଗ କ୍ଷେତ୍ରରେ ସମାଧାନ ଏବଂ ଷ୍ଟ୍ରାଇକ ପ୍ରାଇସ ମଧ୍ୟରେ ତଫାତ ପର୍ଯ୍ୟନ୍ତ ସୀମିତ ରହିବ ।


    • ପରୋକ୍ଷ ଟିକସ


    • ମେକ ଇନ ଇଣ୍ଡିଆ


    • କାଜୁ , ପିଭିସି , ଟାଇଲ , ମୋଟର ବାହନ , ମାର୍ବଲ , ଅପ୍ଟିକାଲ ଫାଇବର , କେବୁଲ , ସିସିଟିଭି କ୍ୟାମେରା ଆଦି ଉପରେ ଭିତ୍ତିଭୂମି ସୀମା ଶୁଳ୍କ ବୃଦ୍ଧି ।


    • ଭାରତରେ ଏବେ ନିର୍ମିତ ହେବାକୁ ଥିବା କେତେକ ବୈଦ୍ୟୁତିକ ସରଞ୍ଜାମ ଉପରେ ସୀମା ଶୁଳ୍କରେ ରିହାତି ପ୍ରତ୍ୟାହାର ।


    • ପାମ ଷ୍ଟିରିନ , ବାସ୍ନା ତେଲ ଉପରେ ଅନ୍ତିମ ଉପଭୋଗ ଆଧାରିତ ରିହାତି ପ୍ରତ୍ୟାହୃତ ।


    • ବିଭିନ୍ନ ପ୍ରକାର କାଗଜ ଉପରେ ରିହାତି ପ୍ରତ୍ୟାହାର ।


    • ଆମଦାନୀ ପୁସ୍ତକ ଉପରେ 5 ପ୍ରତିଶତ ଭିତ୍ତିଭୂମି ସୀମାଶୁଳ୍କ ଲାଗୁ ।


    • ନିମ୍ନଲିଖିତ କଂଚା ମାଲ ଉପରେ ସୀମା ଶୁଳ୍କ ହ୍ରାସ :


    • କୃତ୍ରିମ କିଡନୀ ସରଞ୍ଜାମ , ଡିସପୋଜେବୁଲ ଷ୍ଟେରଲାଇଜଡ ଡାଇଲିସର ଏବଂ ପରମାଣୁ ବିଦ୍ୟୁତ ପ୍ଲାଂଟ ଆଦିର ପାଇଁ ଇନ୍ଧନ ।


    • ସ୍ୱତନ୍ତ୍ର ବୈଦ୍ୟୁତିକ ସାମଗ୍ରୀର ନିର୍ମାଣ ଲାଗି ଆବଶ୍ୟକ ପୁଞ୍ଜିଗତ ସାମଗ୍ରୀ


    • ପ୍ରତିରକ୍ଷା


    • ଭାରତରେ ନିର୍ମାଣ ହେଉନଥିବା ପ୍ରତିରକ୍ଷା ସରଞ୍ଜାମ ଉପରେ ମୌଳିକ ସୀମା ଶୁଳ୍କରେ ରିହାତି ।


    • ପରୋକ୍ଷ ଟିକସର ଅନ୍ୟ ବ୍ୟବସ୍ଥା


    • କଂଚା ଏବଂ ଅର୍ଦ୍ଧ-ପରିଷ୍କୃତ ଚମଡ଼ା ଉପରେ ରପ୍ତାନି ଟିକସକୁ ସୁସଂଗତ କରାଯିବ ।


    • ପେଟ୍ରୋଲ ଏବଂ ଡିଜେଲ ଉପରେ ଲିଟର ପ୍ରତି 1 ଟଙ୍କା ହାରରେ ସ୍ୱତନ୍ତ୍ର ଅତିରିକ୍ତ ଉତ୍ପାଦ ଶୁଳ୍କ ଏବଂ ସଡ଼କ ଏବଂ ଭିତ୍ତିଭୂମି ସେସ ବୃଦ୍ଧି ।


    • ସୁନା ଏବଂ ଅନ୍ୟ ବହୁମୂଲ୍ୟ ଧାତୁ ଉପରେ ସୀମା ଶୁଳ୍କ ବୃଦ୍ଧି ।


    • କେନ୍ଦ୍ରୀୟ ଉତ୍ପାଦ ଏବଂ ସେବା ଟିକସରେ ଜିଏସଟି ବ୍ୟବସ୍ଥା ଫଳରେ ପୂର୍ବରୁ ବିଳମ୍ବିତ ମାମଲାଗୁଡ଼ିକର ଶୀଘ୍ର ସମାଧାନ ମାଧ୍ୟମରେ ଲିଗାସି ବିବାଦର ସମାଧାନ ଯୋଜନା


    • ଗ୍ରାମୀଣ ଭାରତ


    • ଉଜ୍ଜ୍ୱଳା ଯୋଜନା ଏବଂ ସୌଭାଗ୍ୟ ଯୋଜନା ଜରିଆରେ ପ୍ରତ୍ୟେକ ଗ୍ରାମୀଣ ପରିବାର ଚଳଣିରେ ସୁଧାର ଆସିଛି ଏବଂ ଏହାଦ୍ୱାରା ଅନେକଙ୍କ ଜୀବନସ୍ତରରେ ବ୍ୟାପକ ସୁଧାର ହୋଇଛି ।


    • ସମସ୍ତ ଇଚ୍ଛୁକ ଗ୍ରାମୀଣ ପରିବାର ଲାଗି 2022 ସୁଦ୍ଧା ବିଦ୍ୟୁତ ଏବଂ ସ୍ୱଚ୍ଛ ରୋଷେଇ ଇନ୍ଧନ ସୁବିଧା ।


    • ପ୍ରଧାନମନ୍ତ୍ରୀ ଆବାସ ଯୋଜନା-ଗ୍ରାମୀଣର ଉଦ୍ଦେଶ୍ୟ 2022 ସୁଦ୍ଧା ସମସ୍ତଙ୍କ ପାଇଁ ଆବାସର ଲକ୍ଷ୍ୟ ହାସଲ କରିବା ।


    • ଏହାର ଦ୍ୱିତୀୟ ପର୍ଯ୍ୟାୟ (2019-20 ଠାରୁ 2021-22)ରେ ଯୋଗ୍ୟ ହିତାଧିକାରୀଙ୍କୁ ଶୌଚାଳୟ , ବିଦ୍ୟୁତ ଏବଂ ଏଲପିଜି ସଂଯୋଗ ଭଳି ସୁବିଧା ସହିତ 1.95 କୋଟି ଟଙ୍କାର ଘର ଦିଆଯିବ ।


    • ପ୍ରଧାନମନ୍ତ୍ରୀ ମତ୍ସ୍ୟ ସମ୍ପଦା ଯୋଜନା


    • ପ୍ରଧାନମନ୍ତ୍ରୀ ମତ୍ସ୍ୟ ସମ୍ପଦା ଯୋଜନା ମାଧ୍ୟମରେ ମତ୍ସ୍ୟ ବିଭାଗ ଦ୍ୱାରା ଏକ ମତ୍ସ୍ୟପାଳ ପରିଚାଳନା ଭିତ୍ତିଭୂମି ପ୍ରତିଷ୍ଠା କରାଯିବ ।


    • ଭିତ୍ତିଭୂମି , ଆଧୁନିକୀକରଣ , ଚିହ୍ନଟ କରିବାର ଯୋଗ୍ୟତା , ଉତ୍ପାଦନ , ଉତ୍ପାଦକତା , ଫସଲ କାଟିବା ପରେ ପରିଚାଳନା ଏବଂ ଗୁଣବତା ନିୟନ୍ତ୍ରଣ ସହିତ ମୂଲ୍ୟ ଶୃଙ୍ଖଳାରେ ଅତ୍ୟଧିକ ବ୍ୟବଧାନର ସମାଧାନ ।


    • ପ୍ରଧାନମନ୍ତ୍ରୀ ଗ୍ରାମ ସଡ଼କ ଯୋଜନା


    • ବାସୋପଯୋଗୀ ବାସସ୍ଥଳୀକୁ ସଡ଼କ ଯୋଗାଯୋଗ ଦ୍ୱାରା ଯୋଡ଼ିବାର ଗତି ତ୍ୱରାନ୍ୱିତ କରିବା ଲାଗି ଧାର୍ଯ୍ୟ ଲକ୍ଷ୍ୟ ପୂରଣ କରିବାର ଅବଧି 2022 ଠାରୁ କମାଇ 2019 କରି ଦିଆଯାଇଛି । ଫଳରେ 97ପ୍ରତିଶତ ବାସସ୍ଥଳୀକୁ ସମସ୍ତ ଋତୁ ପାଇଁ ଅନୁକୂଳ ସଡ଼କ ଯୋଗାଯୋଗ ଦ୍ୱାରା ଯୋଡ଼ି ଦିଆଯାଇଛି ।


    • ସବୁଜ ପ୍ରଯୁକ୍ତି , ବର୍ଜ୍ୟ ପ୍ଲାଷ୍ଟିକ ଏବଂ ଥଣ୍ଡା ମିଶ୍ରିତ ପ୍ରଯୁକ୍ତିର ବ୍ୟବହାର କରି ପ୍ରଧାନମନ୍ତ୍ରୀ ଗ୍ରାମ ସଡ଼କ ଯୋଜନାର 30 , 000 କିମି ଲମ୍ବ ସଡ଼କର ନିର୍ମାଣ କରାଯାଇଛି ।


    • ପ୍ରଧାନମନ୍ତ୍ରୀ ଗ୍ରାମ ସଡ଼କ ଯୋଜନାର ତୃତୀୟ ପର୍ଯ୍ୟାୟ ଅନ୍ତର୍ଗତ 80 , 250 କୋଟି ଟଙ୍କାର ଆନୁମାନିକ ବ୍ୟୟରେ ପରିବର୍ତ୍ତୀ ପାଞ୍ଚ ବର୍ଷରେ 1 , 25 , 000 କିମି ଦୀର୍ଘ ସଡ଼କର ବିକାଶ କରାଯିବ ।


    • ପାରମ୍ପରିକ ଉଦ୍ୟୋଗ ବିକାଶ ଏବଂ ପୁନର୍ଜୀବନ ପାଣ୍ଠି ଯୋଜନା (ଏସଏଫୟୁଆରଟିଆଇ)


    • ରୋଜଗାରର ଶସ୍ତା ଅବସର ସୃଷ୍ଟି କରିବା ଲାଗି ପାରମ୍ପରିକ ଉଦ୍ୟୋଗଗୁଡ଼ିକୁ ଆହୁରି ଅଧିକ ଉତ୍ପାଦକ , ଲାଭଦାୟକ ଏବଂ ସକ୍ଷମ କରିବା ଲାଗି କ୍ଲଷ୍ଟର ଆଧାରିତ ବିକାଶକୁ ସହଜ କରିବା ଉଦ୍ଦେଶ୍ୟରେ ସହଭାଗୀ ସୁବିଧା କେନ୍ଦ୍ର (ସିଏଫସି) ପ୍ରତିଷ୍ଠା କରାଯିବ ।


    • 2019-20ରେ ବାଉଁଶ , ମହୁ , ଏବଂ ଖଦି ଉପରେ ବିଶେଷ ଗୁରୁତ୍ୱାରୋପ କରାଯାଇ 100ଟି ନୂଆ କ୍ଲଷ୍ଟର ପ୍ରତିଷ୍ଠା କରାଯିବ , ଯାହାଦ୍ୱାରା 50 ହଜାର କାରିଗର ଆର୍ଥିକ ମୂଲ୍ୟ ଶୃଙ୍ଖଳାରେ ସାମିଲ ହୋଇପାରିବେ ।


    • ନବୋନ୍ମେଷ , ଗ୍ରାମୀଣ ଉଦ୍ୟୋଗ ଏବଂ ଉଦ୍ୟମିତାକୁ ପ୍ରୋତ୍ସାହନ ଯୋଜନା (ଏଏସପିଆଇଆରଆଇ)କୁ ଚୁଡ଼ାନ୍ତ ରୂପ ପ୍ରଦାନ :


    • 2019-20ରେ 80ଟି ଜୀବିକା ବ୍ୟବସାୟ ଇନକ୍ୟୁବେଟର (ଏଲବିଆଇ) ଏବଂ 20ଟି ଔଦ୍ୟୋଗିକ ବ୍ୟବସାୟ ଇନକ୍ୟୁବେଟର (ଟିବିଆଇ) ପ୍ରତିଷ୍ଠା କରାଯିବ ।


    • କୃଷି-ଗ୍ରାମୀଣ ଉଦ୍ୟୋଗ କ୍ଷେତ୍ରରେ 75 , 000 ଉଦ୍ୟୋଗୀଙ୍କୁ ଦକ୍ଷତା ତାଲିମ ଦିଆଯିବ ।


    • ଜମିରେ ହିଁ କୃଷକମାନଙ୍କ ଉତ୍ପାଦର ମୂଲ୍ୟ ବୃଦ୍ଧିକୁ ପ୍ରୋତ୍ସାହନ ଦିଆଯିବ ଏବଂ ଏହି କାର୍ଯ୍ୟକଳାପରେ ନିୟୋଜିତ ଘରୋଇ ଉଦ୍ୟୋଗୀଙ୍କୁ ସହାୟତା ପ୍ରଦାନ କରାଯିବ ।


    • ପଶୁଙ୍କ ପାଇଁ ଖାଦ୍ୟ ଉତ୍ପାଦନ , ଦୁଗ୍ଧ କ୍ରୟ , ପ୍ରକ୍ରିୟାକରଣ ଏବଂ ବିପଣନ ଲାଗି ଭିତ୍ତିଭୂମି ପ୍ରସ୍ତୁତ କରି ସମବାୟ ସଂସ୍ଥା ମାଧ୍ୟମରେ ଦୁଗ୍ଧ ଉତ୍ପାଦନକୁ ପ୍ରୋତ୍ସାହନ ଦିଆଯିବ ।


    • କୃଷକମାନଙ୍କ ଉନ୍ନତ ଆର୍ଥିକ ସ୍ଥିତି ସୁନିଶ୍ଚିତ କରିବା ଲାଗି 10 ହଜାର ନୂଆ କୃଷି ଉତ୍ପାଦକ ସଂଗଠନ ଗଠନ କରାଯିବ ।


    • ସରକାର ଇ-ନାମ ଜରିଆରେ କୃଷକମାନଙ୍କୁ ଲାଭାନ୍ୱିତ କରିବା ପ୍ରକ୍ରିୟାରେ ରାଜ୍ୟ ସରକାରଙ୍କ ସହିତ ମିଶି କାମ କରିବେ ।


    • ଜିରୋ ବଜେଟ ଫାର୍ମିଂରେ ବର୍ତମାନ କେତେକ ରାଜ୍ୟର କୃଷକମାନଙ୍କୁ ପ୍ରଶିକ୍ଷଣ ଦିଆଯାଉଛି ।


    • ଭାରତରେ ଜଳ ସୁରକ୍ଷା


    • ନୂତନ ଜଳ ଶକ୍ତି ମନ୍ତ୍ରଣାଳୟ ଏକ ସମନ୍ୱିତ ଏବଂ ସାମଗ୍ରୀକ ଭାବେ ଆମ ଜଳ ସମ୍ବଳ ଏବଂ ଜଳ ଯୋଗାଣ ପରିଚାଳନା ପ୍ରତି ଧ୍ୟାନ ଦେବ ।


    • ଜଳ ଜୀବନ ମିଶନ ଅନ୍ତର୍ଗତ 2024 ସୁଦ୍ଧା ସମସ୍ତ ଗ୍ରାମୀଣ ପରିବାର ଲାଗି ‘ ହର ଘର ଜଳ ’ ( ପାଇପ ଦ୍ୱାରା ଜଳଯୋଗାଣ)ର ଲକ୍ଷ୍ୟକୁ ପୂରଣ କରାଯିବ ।


    • ସ୍ଥାନୀୟ ସ୍ତରରେ ଜଳ ଚାହିଦା ଏବଂ ଯୋଗାଣ ଉପରେ ଆଧାରିତ ପରିଚାଳନା ଉପରେ ଗୁରୁତ୍ୱାରୋପ କରାଯିବ ।


    • ଏହାର ଲକ୍ଷ୍ୟ ପର୍ଯ୍ୟନ୍ତ ପହଁଚିବା ଲାଗି କେନ୍ଦ୍ର ଏବଂ ରାଜ୍ୟ ସରକାରଙ୍କ ଯୋଜନାକୁ ଏକ ସଙ୍ଗେ ମିଶ୍ରଣ କରାଯିବ ।


    • ଜଳଶକ୍ତି ଅଭିଯାନ ଲାଗି 256 ଜିଲ୍ଲାରେ 1592 ବ୍ଲକ ଚିହ୍ନଟ କରାଯାଇଛି ।


    • ଏହି ଲକ୍ଷ୍ୟ ପାଇଁ ପାଣ୍ଠି ଯୋଗାଣ ବନୀକରଣ ପାଣ୍ଠି ପରିଚାଳନା ଏବଂ ଯୋଜନା ପ୍ରାଧିକରଣ ପାଣ୍ଠି (କାମ୍ପା)ର ଉପଯୋଗ କରାଯାଇପାରିବ ।


    • ସ୍ୱଚ୍ଛ ଭାରତ ଅଭିଯାନ


    • 2014 ଅକ୍ଟୋବର 2 ତାରିଖ ଠାରୁ 9.6 କୋଟି ଶୌଚାଳୟ ନିର୍ମାଣ କରାଯାଇଛି ।


    • 5.6 ଲକ୍ଷରୁ ଅଧିକ ଗ୍ରାମ ଖୋଲା ଶୌଚମୁକ୍ତ (ଓଡିଏଫ) ଘୋଷିତ ହୋଇସାରିଛନ୍ତି ।


    • ପ୍ରତ୍ୟେକ ଗ୍ରାମରେ ଦୀର୍ଘସ୍ଥାୟୀ କଠିନ ବର୍ଜ୍ୟବସ୍ତୁ ପରିଚାଳନା ଲାଗି ସ୍ୱଚ୍ଛ ଭାରତ ମିଶନର ସମ୍ପ୍ରସାରଣ କରାଯିବ ।


    • ପ୍ରଧାନମନ୍ତ୍ରୀ ଗ୍ରାମୀଣ ଡିଜିଟାଲ ସାକ୍ଷରତା ଅଭିଯାନ


    • ଦୁଇ କୋଟିରୁ ଅଧିକ ଗ୍ରାମବାସୀଙ୍କୁ ଡିଜିଟାଲ ସାକ୍ଷର କରାଯାଇଛି ।


    • ଗ୍ରାମୀଣ ଏବଂ ସହରାଂଚଳ ମଧ୍ୟରେ ତାରତମ୍ୟକୁ ଦୂର କରିବା ଲାଗି ଭାରତ ନେଟ ଯୋଜନା ଅନ୍ତର୍ଗତ ପ୍ରତ୍ୟେକ ଗ୍ରାମ ପଂଚାୟତର ସ୍ଥାନୀୟ ପ୍ରଶାସନକୁ ଇଂଟରନେଟ ସଂଯୋଗ ଦିଆଯାଉଛି ।


    • ପିପିପି ବ୍ୟବସ୍ଥା ଅନ୍ତର୍ଗତ ବୈଶ୍ୱିକ ଦାୟିତ୍ୱ ପାଣ୍ଠିକୁ ଭାରତ ନେଟ ଯୋଜନା କାର୍ଯ୍ୟକାରୀ କରିବା କ୍ଷେତ୍ରରେ ବିନିଯୋଗ କରାଯାଉଛି ।


    • ସହରୀ ଭାରତ/ଅର୍ବାନ ଇଣ୍ଡିଆ


    • ପ୍ରଧାନମନ୍ତ୍ରୀ ଆବାସ ଯୋଜନା – ସହରାଂଚଳ (ପିଏମଏୱାଇ-ଅର୍ବାନ)


    • ପାଖାପାଖି 81 ଲକ୍ଷ ଆବାସ ନିର୍ମାଣ ଲାଗି 4.83 ଲକ୍ଷ କୋଟି ଟଙ୍କା ନିବେଶ ପ୍ରସ୍ତାବକୁ ମଞ୍ଜୁରି ମିଳିଛି । ଏଥିମଧ୍ୟରୁ 47 ଲକ୍ଷ ଆବାସ ନିର୍ମାଣ କାର୍ଯ୍ୟ ଆରମ୍ଭ ହୋଇସାରିଛି ।


    • 26 ଲକ୍ଷରୁ ଅଧିକ ଘର ନିର୍ମାଣ ସମ୍ପୂର୍ଣ୍ଣ ହୋଇଛି ଏବଂ ପାଖାପାଖି 24 ଲକ୍ଷ ଘର ହିତାଧିକାରୀଙ୍କୁ ହସ୍ତାନ୍ତର କରାଯାଇସାରିଛି ।


    • ନୂତନ ପ୍ରଯୁକ୍ତିର ଉପଯୋଗ କରି ବର୍ତ୍ତମାନ ସୁଦ୍ଧା 13 ଲକ୍ଷରୁ ଅଧିକ ଗୃହ ନିର୍ମାଣ କରାଯାଇଛି ।


    • 95 ପ୍ରତିଶତରୁ ଅଧିକ ସହରକୁ ମଧ୍ୟ ଖୋଲା ଶୌଚମୁକ୍ତ ଘୋଷଣା କରାଯାଇଛି ।


    • ପାଖାପାଖି ଏକ କୋଟି ନାଗରିକ ସ୍ୱଚ୍ଛତା ଆପ ଡାଉନଲୋଡ କରିଛନ୍ତି ।


    • 2 ଅକ୍ଟୋବର 2019 ସୁଦ୍ଧା ଭାରତକୁ ଓଡିଏଫ କରିବା ଲାଗି ଗାନ୍ଧୀଜୀଙ୍କ ସ୍ୱଚ୍ଛ ଭାରତ ସଂକଳ୍ପ ହାସଲ ଲକ୍ଷ୍ୟ


    • ଏହି ଅବସରରେ 2 ଅକ୍ଟୋବର 2019ରେ ଗାନ୍ଧୀ ଦର୍ଶନ , ରାଜଘାଟରେ ଜାତୀୟ ସ୍ୱଚ୍ଛତା କେନ୍ଦ୍ରର ଉଦଘାଟନ କରାଯିବ ।


    • ଯୁବକମାନଙ୍କୁ ଏବଂ ସମାଜକୁ ସକାରାତ୍ମକ ଗାନ୍ଧୀବାଦୀ ବିଚାରଧାରା ପ୍ରତି ସମ୍ବେଦନଶୀଳ କରିବା ଲାଗି ଜାତୀୟ ବିଜ୍ଞାନ ସଂଗ୍ରହାଳୟ ପରିଷଦ ଦ୍ୱାରା ଗାନ୍ଧୀ ପିଡ଼ିଆର ବିକାଶ କରାଯିବ ।


    • ରେଳବାଇକୁ ଦିଲ୍ଲୀ-ମିରଟ ମାର୍ଗରେ ପ୍ରସ୍ତାବିତ ରାପିଡ ରିଜିଓନାଲ ଟ୍ରାନ୍ସଫୋର୍ଟ ସିଷ୍ଟମ (ଆରଆଟିଏସ) ଭଳି ଏସଟିଭି ନିର୍ମାଣ ମାଧ୍ୟମରେ ଉପ ସହରାଂଚଳ ରେଳବାଇ ଭାବେ ଅଧିକ ନିବେଶ ପାଇଁ ପ୍ରୋତ୍ସାହନ ଦିଆଯିବ ।


    • ନିମ୍ନ ପଦକ୍ଷେପ ଦ୍ୱାରା ମେଟ୍ରୋ ରେଳକୁ ପ୍ରୋତ୍ସାହନ-


    • ଅଧିକରୁ ଅଧିକ ପଦକ୍ଷେପକୁ ପ୍ରୋତ୍ସାହିତ କରିବା ।


    • ମଞ୍ଜୁରି ପ୍ରାପ୍ତ କାର୍ଯ୍ୟକୁ ନିଶ୍ଚିତ ଭାବେ ପୂରଣ କରିବା ।


    • ଟ୍ରାଞ୍ଜିଟ କେନ୍ଦ୍ର ପାଶ୍ୱର୍ରେ ବ୍ୟବସାୟିକ ଗତିବିଧି ସୁନିଶ୍ଚିତ କରିବା ଲାଗି ସହାୟକ ଟ୍ରାଞ୍ଜିଟ ଜନିତ ବିକାଶ (ଟିଓଡି)


    • ଯୁବକ


    • ନିମ୍ନଲିଖିତ ପ୍ରସ୍ତାବଗୁଡ଼ିକ ସହିତ ନୂଆ ଜାତୀୟ ଶିକ୍ଷା ନୀତି ଅଣାଯିବ ।


    • ସ୍କୁଲ ଏବଂ ଉଚ୍ଚଶିକ୍ଷା ଉଭୟ କ୍ଷେତ୍ରରେ ପ୍ରମୁଖ ପରିବର୍ତ୍ତନ ।


    • ଉନ୍ନତ ଶାସନ ବ୍ୟବସ୍ଥା ।


    • ଗବେଷଣା ଏବଂ ନବୋନ୍ମେଷ ପ୍ରତି ଅଧିକ ଗୁରୁତ୍ୱ ।


    • ଜାତୀୟ ଗବେଷଣା ପ୍ରତିଷ୍ଠାନ (ଏନଆରଏଫ) ରେ ପ୍ରସ୍ତାବ ଦିଆଯାଇଛି-


    • ଦେଶରେ ଗବେଷଣାକୁ ପାଣ୍ଠି ଯୋଗାଣ , ସମନ୍ୱୟ ଏବଂ ପ୍ରୋତ୍ସାହନ ।


    • ବିଭିନ୍ନ ମନ୍ତ୍ରଣାଳୟ ଦ୍ୱାରା ଦିଆଯାଇଥିବା ସ୍ୱାଧୀନ ଗବେଷଣା ଅନୁଦାନର ଉପଯୋଗ ।


    • ଦେଶରେ ସାମୂହିକ ଗବେଷଣା ଇକୋସିଷ୍ଟମକୁ ସୁଦୃଢ଼ କରିବା ।


    • ଅତିରିକ୍ତ ପାଣ୍ଠି ସହିତ ଏହାକୁ ପର୍ଯ୍ୟାପ୍ତ ରୂପେ ଆଗକୁ ବଢ଼ାଇବା ।


    • 2019-20 ଆର୍ଥିକ ବର୍ଷ ଲାଗି ‘ ବିଶ୍ୱସ୍ତରୀୟ ସଂସ୍ଥାନ ’ ପାଇଁ 400 କୋଟି ଟଙ୍କା ଉପଲବ୍ଧ କରାଯାଇଛି , ଯାହା ଗତବର୍ଷର ସଂଶୋଧିତ ବ୍ୟୟବରାଦ ଠାରୁ ତିନି ଗୁଣା ଅଧିକ ।


    • ବିଦେଶୀ ଛାତ୍ରଛାତ୍ରୀଙ୍କୁ ଭାରତର ଉଚ୍ଚ ଶିକ୍ଷା ପ୍ରତିଷ୍ଠାନରେ ପଢ଼ିବା ପାଇଁ ଆକୃଷ୍ଟ କରିବା ।


    • ଉଚ୍ଚ ଶିକ୍ଷାର ନିୟାମକ ପ୍ରଣାଳୀରେ ବ୍ୟାପକ ସୁଧାର ଆଣିବା


    • ଅଧିକ ସ୍ୱାୟତ୍ତତାକୁ ପ୍ରୋତ୍ସାହିତ କରିବା ।


    • ଉନ୍ନତ ଶୈକ୍ଷିକ ଫଳାଫଳ ପ୍ରତି ଦୃଷ୍ଟି ଦେବା ।


    • ଭାରତୀୟ ଉଚ୍ଚ ଶିକ୍ଷା ଆୟୋଗ (ଏଚଇସିଏଲ) ପ୍ରତିଷ୍ଠା ଲାଗି ବିଧିବଦ୍ଧ ବିଜ୍ଞପ୍ତି ପ୍ରକାଶ କରାଯିବ ।


    • ଖେଲୋ ଇଣ୍ଡିଆ ଯୋଜନାର ସମସ୍ତ ଆବଶ୍ୟକ ଆର୍ଥିକ ସହାୟତାକୁ ସମ୍ପ୍ରସାରଣ କରାଯିବ ।


    • ଖେଳକୁ ସବୁସ୍ତରରେ ଲୋକପ୍ରିୟ କରିବା ଲାଗି ଖେଲୋ ଇଣ୍ଡିଆ ଅନ୍ତର୍ଗତ ଖେଳାଳୀଙ୍କ ବିକାଶ ନିମନ୍ତେ ଜାତୀୟ କ୍ରୀଡ଼ା ଶିକ୍ଷା ବୋର୍ଡ ପ୍ରତିଷ୍ଠା ।


    • ଭାଷା ପ୍ରଶିକ୍ଷଣ , ଏଏଲ , ଏଲଓଟି , ବିଗ ଡାଟା , ଥ୍ରୀଡି ପ୍ରିଂଟିଂ , ଭର୍ଚୁଆଲ ରିଅଲିଟି ଏବଂ ରୋବୋଟିକ୍ସ ସମେତ ବୈଶ୍ୱିକ ମୂଲ୍ୟ ଦକ୍ଷତା ସେଟ ବିଷୟରେ ଯୁବପିଢ଼ିଙ୍କୁ ବିଦେଶରେ ନିଯୁକ୍ତି ଲାଗି ପ୍ରସ୍ତୁତ କରିବା ଲାଗି ଅଧିକ ଧ୍ୟାନ ଦିଆଯିବ ।


    • ପଞ୍ଜିକରଣକୁ ମାନକୀକୃତ ଏବଂ ସରଳ କରିବା ତଥା ରିଟର୍ଣ୍ଣ ଫାଇଲ କରିବା ଲାଗି ବିଭିନ୍ନ ଶ୍ରମ ଆଇନକୁ ସରଳ କରିବା ନିମନ୍ତେ 4ଟି ଶ୍ରମ କୋଡ ସେଟ ପାଇଁ ପ୍ରସ୍ତାବ ଦିଆଯାଇଛି ।


    • ଦିଲ୍ଲୀ ଦୂରଦର୍ଶନର ଚ୍ୟାନେଲରେ ଷ୍ଟାର୍ଟଅପ୍ସ ପାଇଁ ଏବଂ ଷ୍ଟାର୍ଟଅପ୍ସ ଦ୍ୱାରା ସ୍ୱତନ୍ତ୍ର ଭାବେ ଏକ ଟେଲିଭିଜନ କାର୍ଯ୍ୟକ୍ରମ ଆରମ୍ଭ କରାଯିବାର ପ୍ରସ୍ତାବ ରହିଛି ।


    • 2020-25 ଅବଧି ଲାଗି ଷ୍ଟାର୍ଟ ଅପ ଇଣ୍ଡିଆ ଯୋଜନା ଜାରି ରହିବ । ବ୍ୟାଙ୍କ ଚାହିଦା ଆଧାରିତ ବ୍ୟବସାୟ ଲାଗି ଆର୍ଥିକ ସହାୟତା ଉପଲବ୍ଧ କରାଯିବ ।


    • ଜୀବନକୁ ସରଳ କରିବା


    • ପାଖାପାଖି 30 ଲକ୍ଷ ଶ୍ରମଜୀବୀ ପ୍ରଧାନମନ୍ତ୍ରୀ ଶ୍ରମ ଯୋଗୀ ମାନ ଧନ ଯୋଜନାରେ ସାମିଲ ହୋଇଛନ୍ତି । ଏହି ଯୋଜନା ଅନ୍ତର୍ଗତ ଅସଂଗଠିତ ଏବଂ ଅନୌପଚାରିକ କ୍ଷେତ୍ର ଲାଗି ଶ୍ରମିକମାନଙ୍କୁ 60 ବର୍ଷର ବୟସ ହେବା ପରେ ପେନସନ ଆକାରରେ 3 ହଜାର ଟଙ୍କା ମାସିକ ଦେବାର ବ୍ୟବସ୍ଥା ରହିଛି ।


    • ଉଜ୍ଜ୍ୱଳା ଯୋଜନା ଅନ୍ତର୍ଗତ ପାଖାପାଖି 35 କୋଟି ଏଲଇଡି ବଲ୍ବ ବଂଟାଯାଇଛି , ଯାହାଦ୍ୱାରା ବାର୍ଷିକ ଭାବେ 18 , 341 କୋଟି ଟଙ୍କା ସଂଚୟ ହୋଇପାରିଛି ।


    • ଏଲଇଡି ବଲବ ମିଶନ ପହଁଚର ଉପଯୋଗ କରି ସୋଲାର ଷ୍ଟୋଭ ଏବଂ ବ୍ୟାଟେରୀ ଚାର୍ଜରକୁ ପ୍ରୋତ୍ସାହନ ଦେବା ।


    • ରେଳ ଷ୍ଟେସନଗୁଡ଼ିକର ଆଧୁନିକୀକରଣ ଲାଗି ବ୍ୟାପକ କାର୍ଯ୍ୟକ୍ରମ ଆରମ୍ଭ କରାଯାଇଛି ।


    • ନାରୀ ତୁ ନାରାୟଣୀ/ମହିଳା


    • ମହିଳା ନେତୃତ୍ୱ ପଦକ୍ଷେପ ଏବଂ ଆନେ୍ଦାଳନ ଲାଗି ମହିଳା କେନ୍ଦ୍ରିତ ନୀତି ନିର୍ମାଣର ଦୃଷ୍ଟିକୋଣରେ ପରିବର୍ତନ ।


    • ଲିଙ୍ଗଭେଦ ଦୂର କରିବା ଲାଗି ସରକାରୀ ଏବଂ ଘରୋଇ ଅଂଶୀଦାରଙ୍କ ସହିତ ଏକ ସମିତିର ପ୍ରସ୍ତାବ ।


    • ଏସଏଚଜି


    • ସବୁ ଜିଲ୍ଲାରେ ମହିଳା ଏସଏଚଜି କଲ୍ୟାଣ କାର୍ଯ୍ୟକ୍ରମର ସମ୍ପ୍ରସାରଣ କରାଯିବାର ପ୍ରସ୍ତାବ ରହିଛି ।


    • ଜନଧନ ବ୍ୟାଙ୍କ ଆକାଉଂଟ ଥିବା ପ୍ରତ୍ୟେକ ପ୍ରାମାଣିକ ମହିଳା ଏସଏଚଜି ସଦସ୍ୟମାନଙ୍କୁ 5ହଜାର ଟଙ୍କାର ଓଭର ଡ୍ରାଫ୍ଟର ଅନୁମତି ।


    • ଭାରତର ସଫ୍ଟ ପାୱାର


    • ଭାରତୀୟ ପାସପୋର୍ଟ ରଖୁଥିବା ପ୍ରବାସୀ ଭାରତୀୟଙ୍କ ଲାଗି ଭାରତର ଆଗମନ ଉପରେ 180 ଦିନର ପ୍ରତୀକ୍ଷା ଅବଧି ବିନା ଆଧାର କାର୍ଡ ଜାରି କରିବାର ପ୍ରସ୍ତାବ ।


    • ପାରମ୍ପରିକ ବ୍ୟବସାୟ ସହ ଜଡ଼ିତ ଭାରତୀୟ କାରୀଗରଙ୍କୁ ବୈଶ୍ୱିକ ବଜାର ସହ ଯୋଡ଼ିବା ଲାଗି ଆବଶ୍ୟକ ପେଟେଂଟ ଏବଂ ଭୌଗଳିକ ସଂକେତକ ଉପଲବ୍ଧ କରିବାର ପ୍ରସ୍ତାବ ।


    • ମାର୍ଚ୍ଚ , 2018ରେ ସରକାର ଆଫ୍ରିକାରେ 18ଟି ନୂଆ ଦୂତାବାସ ଖୋଲିବା ପ୍ରସ୍ତାବକୁ ମଞ୍ଜୁର କରିଥିଲେ , ଏଥିମଧ୍ୟରୁ 5ଟି ଖୋଲାଯାଇସାରିଛି ଏବଂ ଅନ୍ୟ 4ଟି ଦୂତାବାସ 2019-20ରେ ଖୋଲାଯିବ ।


    • ଭାରତ ବିକାଶ ସହଯୋଗ ଯୋଜନା (ଆଇଡିଇଏଏସ)କୁ ନୂଆ ରୂପ ଦେବାର ପ୍ରସ୍ତାବ ।


    • ବିଶ୍ୱସ୍ତରୀୟ ପର୍ଯ୍ୟଟନସ୍ଥଳୀର ମଡେଲ ରୂପରେ ଦେଶର 17ଟି ପ୍ରମୁଖ ପର୍ଯ୍ୟଟନ ସ୍ଥଳୀକୁ ବିକଶିତ କରାଯାଉଛି ।


    • ଦେଶର ସମୃଦ୍ଧ ଜନଜାତୀୟ ସାଂସ୍କୃତିକ ପରମ୍ପରାର ସଂରକ୍ଷଣ ଲାଗି ବର୍ତ୍ତମାନର ଡିଜିଟାଲ ତଥ୍ୟ ସଂଗ୍ରହକୁ ଆହୁରି ଅଧିକ ସଶକ୍ତ କରାଯିବ ।


    • ବ୍ୟାଙ୍କ ଏବଂ ଆର୍ଥିକ କ୍ଷେତ୍ର


    • ଗତ ଏକ ବର୍ଷ ମଧ୍ୟରେ ବାଣିଜି୍ୟକ ବ୍ୟାଙ୍କଗୁଡ଼ିକରେ ଫସି ରହିଥିବା ଋଣରେ 1 ଲକ୍ଷ କୋଟି ଟଙ୍କାରୁ ଅଧିକ ହ୍ରାସ ହୋଇଛି । ଗତ 4 ବର୍ଷ ମଧ୍ୟରେ 4 ଲକ୍ଷ କୋଟି ଟଙ୍କାରୁ ଅଧିକ ଋଣ ଅସୁଲ କରାଯାଇଛି ।


    • 7 ବର୍ଷ ମଧ୍ୟରେ ବ୍ୟବସ୍ଥା କଭରେଜ ଅନୁପାତ ସର୍ବୋଚ୍ଚ ସ୍ତରରେ ରହିଛି ।


    • ଘରୋଇ ଋଣ ବୃଦ୍ଧି ହାର 13.8 ପ୍ରତିଶତରେ ପହଁଚିଛି ।


    • ରାଷ୍ଟ୍ରାୟତ୍ତ ବ୍ୟାଙ୍କଗୁଡ଼ିକ ଲାଗି କରାଯାଇଥିବା ଉପାୟ :


    • ଋଣ କ୍ଷମତା ବୃଦ୍ଧି ଲାଗି ରାଷ୍ଟ୍ରାୟତ ବ୍ୟାଙ୍କକୁ 70 ହଜାର କୋଟି ଟଙ୍କା ଉପଲବ୍ଧ କରାଇବାର ପ୍ରସ୍ତାବ ।


    • ଅନଲାଇନ ବ୍ୟକ୍ତିଗତ ଋଣ , ଘର ପର୍ଯ୍ୟନ୍ତ ବ୍ୟାଙ୍କ ସୁବିଧା ପହଁଚାଇବା ତଥା ଏକ ରାଷ୍ଟ୍ରାୟତ୍ତ ବ୍ୟାଙ୍କର ଗ୍ରାହକଙ୍କ ଦ୍ୱାରା ସମସ୍ତ ରାଷ୍ଟ୍ରାୟତ ବ୍ୟାଙ୍କର ବ୍ୟାଙ୍କିଙ୍ଗ ସେବାର ଲାଭ ହାସଲ କରିବା ଲାଗି ବ୍ୟାଙ୍କଗୁଡ଼ିକ ଦ୍ୱାରା ପ୍ରଯୁକ୍ତି ଉପଯୋଗକୁ ପ୍ରୋତ୍ସାହନ ଦିଆଯିବ ।


    • ଆକାଂଉଟଧାରୀଙ୍କୁ ଅନ୍ୟ କାହା ଦ୍ୱାରା ତାଙ୍କ ଆକାଉଂଟରେ ଜମା କରାଯାଇଥିବା ଅର୍ଥରାଶି ଉପରେ ନିୟନ୍ତ୍ରଣ ଲାଗି ସଶକ୍ତ କରିବାର ଉପାୟ କରାଯିବ ।


    • ରାଷ୍ଟ୍ରାୟତ୍ତ ବ୍ୟାଙ୍କଗୁଡ଼ିକର ପରିଚାଳନାକୁ ସଶକ୍ତ କରିବା ଲାଗି ସୁଧାର ।


    • ଅଣବ୍ୟାଙ୍କିଙ୍କ ଆର୍ଥିକ କମ୍ପାନୀ


    • ଅର୍ଥ ବିଧେୟକରେ ଅଣ-ବ୍ୟାଙ୍କିଙ୍ଗ କମ୍ପାନୀ ଉପରେ ରିଜର୍ଭ ବ୍ୟାଙ୍କର ନିୟାମକ ଅଧିକାରକୁ ସଶକ୍ତ କରିବାର ପ୍ରସ୍ତାବ ।


    • ଏନବିଏଫସିକୁ ପବ୍ଲିକ ଇସ୍ୟୁ ଜରିଆରେ ଅର୍ଥ ସଂଗ୍ରହ କରିବା ଲାଗି ଡିଆରଆର ସୃଷ୍ଟି କରିବାର ଆବଶ୍ୟକତାକୁ ସମାପ୍ତ କରି ଦିଆଯିବ ।


    • ସମସ୍ତ ଅଣ-ବ୍ୟାଙ୍କିଙ୍ଗ କମ୍ପାନୀକୁ ଟିଆରଇଡିଏସ ପ୍ଲାଟଫର୍ମରେ ସିଧା ଭାଗ ନେବା ଲାଗି ଅନୁମତି ଦିଆଯିବ ।


    • ଆବାସ ସଂକ୍ରାନ୍ତ ସମସ୍ତ ଆର୍ଥିକ କ୍ଷେତ୍ରରେ ନିୟାମକ ଅଧିକାର , ଏନଏଚବି ଠାରୁ ଅଣାଯାଇ ଆରବିଆଇକୁ ଦେବାର ପ୍ରସ୍ତାବ ରହିଛି ।


    • ପରବର୍ତୀ 5 ବର୍ଷରେ ଭିତ୍ତିଭୂମି କ୍ଷେତ୍ରରେ 100 ଲକ୍ଷ କୋଟି ଟଙ୍କାର ନିବେଶ ଲାଗି ଯୋଜନା ରହିଛି ।


    • ଏନପିଏସ ଟ୍ରଷ୍ଟକୁ ପେନସନ ଫଣ୍ଡ ନିୟାମକ ଏବଂ ବିକାଶ ପ୍ରାଧିକରଣ (ପିଏଫଆରଡିଏ) ଦ୍ୱାରା ପୃଥକ ରଖିବାର ପ୍ରୟାସ କରାଯିବ ।


    • ନେଟ ଓନଡ ଫଣ୍ଡର ଆବଶ୍ୟକତାକୁ 5 ହଜାର କୋଟିରୁ କମାଇ 1 ହଜାର କୋଟି ରଖିବାର ପ୍ରସ୍ତାବ ରହିଛି ।


    • ଦେଶରେ ଅନ୍ତର୍ଜାତୀୟ ବୀମା କାରବାରକୁ ସୁବିଧା ପ୍ରଦାନ କରିବାର ପ୍ରସ୍ତାବ


    • ଅନ୍ତର୍ଜାତୀୟ ଆର୍ଥିକ ସେବା କେନ୍ଦ୍ରରେ ବିଦେଶୀ ବୀମା ସେବା ପ୍ରଦାନକାରୀଙ୍କ ଶାଖା ଖୋଲିବାର ବ୍ୟବସ୍ଥା ।


    • ଅଣ-ଆର୍ଥିକ ରାଷ୍ଟ୍ରାୟତ୍ତ ପ୍ରତିଷ୍ଠାନ


    • ସରକାର 2019-20 ଆର୍ଥିକ ବର୍ଷ ଲାଗି ପୁଞ୍ଜି ପ୍ରତ୍ୟାହାର ଜରିଆରେ 1 , 05 , 000 କୋଟି ଟଙ୍କା ସଂଗ୍ରହ କରିବାକୁ ଲକ୍ଷ୍ୟ ରଖାଯାଇଛି ।


    • ସରକାର ଏଆର ଇଣ୍ଡିଆରେ ପୁଞ୍ଜି ପ୍ରତ୍ୟାହାର ରଣନୀତି ପୁଣିଥରେ ଆରମ୍ଭ କରିବେ ଏବଂ ଘରୋଇ କ୍ଷେତ୍ରଗୁଡ଼ିକର ରଣନୈତିକ ଭାଗୀଦାରୀ ଲାଗି ଆହୁରି ଅଧିକ ସିପିଇସିଗୁଡ଼ିକୁ ସୁଯୋଗ ଦେବେ ।


    • ସରକାର ପିଏସୟୁରେ ନିଜର ଅଂଶଧନ 51 ପ୍ରତିଶତରେ ବଜାୟ ରଖିବାର ନୀତିରେ ଆବଶ୍ୟକତା କ୍ଷେତ୍ରରେ ସଂଶୋଧନ କରିବା ଲାଗି ବିଚାର କରିପାରନ୍ତି ।


    • ସରକାରଙ୍କ ଦ୍ୱାରା 51 ପ୍ରତିଶତ ଭାଗୀଦାରୀ କମ କରିବା ମାମଲାରେ ସରକାରଙ୍କ ନିୟନ୍ତ୍ରଣ ଥିବା ସଂସ୍ଥାର ଭାଗୀଦାରୀକୁ ସାମିଲ କରାଯିବ ।


    • ନିବେଶ ଲାଗି ଅତିରିକ୍ତ ବ୍ୟବସ୍ଥା


    • ସରକାରୀ ସିପିଏସଇରେ ନିଜ ଭାଗୀଦାରୀକୁ ପୁଣିଥରେ ଠିକ କରିବାର ପ୍ରସ୍ତୁତି ।


    • ବ୍ୟାଙ୍କ ନିଜ ଶେୟାରର ଅଧିକ ବିକ୍ରି ଜରିଆରେ ବଜାରରେ ନିଜ ପ୍ରଭାବ ବୃଦ୍ଧି କରିବା ଲାଗି ପ୍ରୟାସ କରୁଛନ୍ତି ।


    • ସରକାର , ଇକ୍ୟୁଟି ଲିଙ୍କଡ ସେଭିଂ ସ୍କିମ (ଇଏଏସଏସ) ଆଧାରରେ ଇଟିଏଫରେ ନିବେଶର ଏକ ବିକଳ୍ପ ପ୍ରଦାନ କରିବେ ।


    • ସମସ୍ତ ତାଲିକାଭୁକ୍ତ ରାଷ୍ଟ୍ରାୟତ୍ତ ଉଦ୍ୟୋଗରେ ଜନସାଧାରଣଙ୍କ 25% ଭାଗୀଦାରୀର ମାନଦଣ୍ଡର ଅନୁପାଳନକୁ ସରକାର ସୁନିଶ୍ଚିତ କରିବେ । ସମସ୍ତ ପିଏସୟୁ କମ୍ପାନୀରେ ବିଦେଶୀ ଭାଗୀଦାରୀକୁ ଉଦୀୟମାନ ବଜାର ସୂଚକାଙ୍କ ଅନୁରୂପ ସର୍ବାଧିକ ମଞ୍ଜୁରିପ୍ରାପ୍ତ ସୀମା ପର୍ଯ୍ୟନ୍ତ ବୃଦ୍ଧି କରାଯିବ ।


    • ବିଦେଶୀ ବଜାରରେ ବିଦେଶୀ ମୁଦ୍ରାରେ ନିଜ ମୋଟ ଋଣ କାର୍ଯ୍ୟକ୍ରମରେ ଏକ ଭାଗକୁ ସରକାର ବଢ଼ାଇବା ଆରମ୍ଭ କରିବେ । ଏହାଦ୍ୱାରା ଘରୋଇ ବଜାରରେ ସରକାରୀ ପ୍ରତିଭୂତିର ଚାହିଦା ଉପରେ ଅନୁକୂଳ ପ୍ରଭାବ ପଡ଼ିବ ।


    • ଲୋକମାନଙ୍କ ବ୍ୟବହାର ପାଇଁ 1 , 2 , 5 , 10 ଓ 20 ଟଙ୍କିଆ କଏନର ହେବ ପ୍ରଚଳନ ।


    • ଡିଜିଟାଲ ପଇଠ


    • ବ୍ୟାଙ୍କ ଖାତାରୁ ଗୋଟିଏ ବର୍ଷରେ ଗୋଟିଏ କୋଟିରୁ ଅଧିକ ନଗଦ ଉଠାଣ ଉପରେ 2 ପ୍ରତିଶତ ଟିଡିଏସ ଲାଗୁ ପ୍ରସ୍ତାବ ରହିଛି ।


    • 50 କୋଟିରୁ ଅଧିକ ଟଙ୍କାର ବାର୍ଷିକ କାରବାର ଥିବା ବ୍ୟବସାୟିକ ପ୍ରତିଷ୍ଠାନ ନିଜ ଗ୍ରାହକମାନଙ୍କୁ କମ ଖର୍ଚ୍ଚରେ ଡିଜିଟାଲ ପଇଠର ସୁବିଧା ପ୍ରଦାନ କରିବେ ଏବଂ ଏହା ବିନା ଶୁଳ୍କରେ ଉପଲବ୍ଧ ହେବ । ଏଥିପାଇଁ ବ୍ୟବସାୟୀ କିମ୍ବା ଗ୍ରାହକଙ୍କ ଉପରେ କୌଣସି ଅତିରିକ୍ତ ଖର୍ଚ୍ଚ ଲାଗୁ ହେବ ନାହିଁ ।


    • ଉଦୀୟମାନ ଏବଂ ଉନ୍ନତ ପ୍ରଯୁକ୍ତି କ୍ଷେତ୍ରରେ ବୃହତ ନିବେଶ :


    • ସେମି କଣ୍ଡକ୍ଟର , ସୌର ଶକ୍ତି ବ୍ୟାଟେରୀ , ଲିଥିୟମ ଷ୍ଟୋରେଜ ବ୍ୟାଟେରୀ , କମ୍ପ୍ୟୁଟର ସର୍ଭର ଏବଂ ଲାପଟପ ଆଦି ଭଳି ଉଦୀୟମାନ ଏବଂ ଉନ୍ନତ ପ୍ରଯୁକ୍ତି କ୍ଷେତ୍ରରେ ବୃହତ ବିଶ୍ୱସ୍ତରୀୟ କମ୍ପାନୀଗୁଡ଼ିକୁ ପ୍ଲାଂଟ ପ୍ରତିଷ୍ଠା ଲାଗି ଆକୃଷ୍ଟ କରାଯିବ ।


    • ଏପରି କମ୍ପାନୀଗୁଡ଼ିକୁ ଆୟକର ରିହାତି ଏବଂ ଅନ୍ୟ ପରୋକ୍ଷ ଟିକସର ଲାଭ ପ୍ରଦାନ କରାଯିବ ।


    • 2014-19 ରେ ଉପଲବ୍ଧୀ :


    • ଗତ ପାଞ୍ଚ ବର୍ଷରେ ଭାରତୀୟ ଅର୍ଥବ୍ୟବସ୍ଥାରେ ଏକ ଟ୍ରିଲିୟନ ଡଲାର ଅର୍ଥରାଶି ଯୋଡ଼ି ହୋଇଛି ।


    • ଭାରତ ବିଶ୍ୱର ଷଷ୍ଠ ସର୍ବବୃହତ ଅର୍ଥବ୍ୟବସ୍ଥା ହୋଇସାରିଛି । ପାଞ୍ଚ ବର୍ଷ ପୂର୍ବରୁ ଦେଶ ଏକାଦଶ ସ୍ଥାନରେ ଥିଲା ।


    • କ୍ରୟ ଶକ୍ତିର ସମାନତା ଦୃଷ୍ଟିରୁ ଭାରତ ତୃତୀୟ ସବୁଠୁ ବଡ଼ ଅର୍ଥବ୍ୟବସ୍ଥା


    • 2014-19ରେ ରାଜକୋଷୀୟ ଅନୁଶାସନକୁ ସୁଦୃଢ଼ କରାଯାଇଛି ଏବଂ କେନ୍ଦ୍ର-ରାଜ୍ୟ ସମ୍ପର୍କକୁ ଗତିଶୀଳ କରାଯାଇଛି ।


    • ପରୋକ୍ଷ ଟିକସ , ଦେବାଳିଆ ମାମଲା ଏବଂ ରିଅଲ ଇଷ୍ଟେଟ କ୍ଷେତ୍ରରେ ଢାଂଚାଗତ ସୁଧାର କରାଯିବ ।


    • 2009-14 ତୁଳନାରେ 2014-19 ମଧ୍ୟରେ ଖାଦ୍ୟ ସୁରକ୍ଷା ଉପରେ ପ୍ରତିବର୍ଷ ଦୁଇଗୁଣା ଖର୍ଚ୍ଚ କରାଯାଇଛି ।


    • 2014 ତୁଳନାରେ 2017-18ରେ ତିନିଗୁଣାରୁ ଅଧିକ ପେଟେଂଟ ଜାରି କରାଯାଇଛି ।


    • ନୀତି ଆୟୋଗଙ୍କ ଯୋଜନା ଏବଂ ସମର୍ଥନ ଫଳରେ ନୂତନ ଭାରତର ନିର୍ମାଣ ପ୍ରକ୍ରିୟା ଜାରି ରହିଛି ।


    • ଭବିଷ୍ୟତର ଲକ୍ଷ୍ୟ :


    • ପ୍ରକ୍ରିୟାକୁ ସରଳ କରିବା


    • ପ୍ରଦର୍ଶନକୁ ପ୍ରୋତ୍ସାହନ


    • ନାଲି ଫିତା ଶାସନକୁ କମାଇବା ।


    • ପ୍ରଯୁକ୍ତିର ଉନ୍ନତ ଉପଯୋଗ କରିବା ।


    • ଆରମ୍ଭ କରାଯାଇଥିବା କାର୍ଯ୍ୟକ୍ରମ ଓ ସେବାକୁ ତ୍ୱରାନ୍ୱିତ କରିବା ।


    **********

    
    
    (Release ID: 1577606) Visitor Counter : 156