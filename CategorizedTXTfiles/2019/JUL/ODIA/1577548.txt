      ଅର୍ଥ ମନ୍ତ୍ରଣାଳୟ

      • ବାର୍ଷିକ 400 କୋଟି ପର୍ଯ୍ୟନ୍ତ କାରବାର ଥିବା କମ୍ପାନୀଙ୍କ ପାଇଁ 25 ପ୍ରତିଶତ ହାରରେ କର୍ପୋରେଟ ଟିକସ ଲାଗୁ ହେବ
      • ବ୍ୟାଙ୍କ ଖାତାରୁ ବାର୍ଷିକ 1 କୋଟିରୁ ଉର୍ଦ୍ଧ୍ଵ ଟଙ୍କା ଉଠାଇଲେ 2 ପ୍ରତିଶତ ଟିଡିଏସ
      • ଟିଡିଏସ ରିଟର୍ଣ୍ଣ ଫାଇଲ ପାଇଁ ପ୍ୟାନ ଓ ଆଧାର ଅଦଳବଦଳ କରାଯାଇପାରିବ
      • ବେଆଇନ କାର୍ଯ୍ୟ ଦୂର କରିବା ପାଇଁ କରଦାତାମାନଙ୍କୁ ପୂର୍ବରୁ ପୂରଣ ହୋଇଥିବା ଟ୍ୟାକ୍ସ ରିଟର୍ଣ୍ଣ ପ୍ରଦାନ କରାଯିବ
      • ବାର୍ଷିକ 50 କୋଟିରୁ ଉର୍ଦ୍ଧ୍ଵ କାରବାର କରୁଥିବା ବ୍ୟବସାୟ ପ୍ରତିଷ୍ଠାନ ଗୁଡିକ ନିମ୍ନ ଖର୍ଚ୍ଚର ଡିଜିଟାଲ ମୋଡରେ ଦେୟ ପ୍ରଦାନ କରିବେ, ଗ୍ରାହକ ଓ ବ୍ୟବସାୟୀମାନଙ୍କ ପାଇଁ କୌଣସି ଏମଡିଆର ଚାର୍ଜ ଲାଗୁ କରାଯିବ ନାହିଁ
      Posted On: 05 JUL 2019 6:21PM by PIB Bhubaneshwar


    ବାର୍ଷିକ 400 କୋଟି ଟଙ୍କା ପର୍ଯ୍ୟନ୍ତ କାରବାର କରୁଥିବା ସମସ୍ତ କମ୍ପାନୀମାନଙ୍କୁ 25 ପ୍ରତିଶତ ନିମ୍ନ ହାରରେ କର୍ପୋରେଟ ଟିକସ ପ୍ରଦାନ କରିବା ପାଇଁ କେନ୍ଦ୍ର ବଜେଟ 2019-20ରେ ପ୍ରସ୍ତାବ ରହିଛି । ସମ୍ପ୍ରତି ଏହି ହାର ବାର୍ଷିକ 250 କୋଟି ଟଙ୍କା କାରବାର କରୁଥିବା କମ୍ପାନୀମାନଙ୍କ ପାଇଁ ଲାଗୁ ରହିଛି । ଆଜି ସଂସଦରେ ସାଧାରଣ ବଜେଟ 2019-20 ଉପସ୍ଥାପନ କରିବା ଅବସରରେ କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣ କହିଲେ “ ଏହା ମାଧ୍ୟମରେ 99.3 ପ୍ରତିଶତ କମ୍ପାନୀମାନଙ୍କୁ କଭର କରାଯିବ । କେବଳ 0.7 ପ୍ରତିଶତ କମ୍ପାନୀ ଏହି ହାର ବାହାରେ ରହିବେ । ”


    ପ୍ୟାନ - ଆଧାର ଅଦଳବଦଳ ପ୍ରସ୍ତାବ


    ବଜେଟ ପ୍ୟାନ ବଦଳରେ ଆଧାର ଦାଖଲ କରିବାର ଅନୁମତି ପ୍ରଦାନ କରିଛି । ଯେଉଁମାନଙ୍କର ପ୍ୟାନ ନାହିଁ ସେମାନେ ଆଧାର ନମ୍ବର ପ୍ରଦାନ କରି ଆୟକର ରିଟର୍ଣ୍ଣ ଫାଇଲ କରିପାରିବେ । ସେହିପରି ଯେଉଁଠାରେ ସେମାନଙ୍କୁ ପ୍ୟାନର ଆବଶ୍ୟକତା ରହିଛି ସେଠାରେ ସେମାନେ ଆଧାରର ବ୍ୟବହାର କରିପାରିବେ । ଅର୍ଥମନ୍ତ୍ରୀ କହିଛନ୍ତି , ଏବେ 120 କୋଟିରୁ ଉର୍ଦ୍ଧ୍ଵ ଭାରତୀୟଙ୍କ ପାଖରେ ଆଧାର ରହିଛି ଏବଂ ଏହି ପ୍ରସ୍ତାବର ଲକ୍ଷ୍ୟ ହେଉଛି କରଦାତାଙ୍କ ପାଇଁ ଆୟକର ରିଟର୍ଣ୍ଣ ଫାଇଲ ସୁଗମ କରିବା ।


    ଆୟକର ରିଟର୍ଣ୍ଣର ପି୍ର - ଫାଇଲିଂ


    ଅର୍ଥମନ୍ତ୍ରୀ କହିଥିଲେ ଯେ କରଦାତାଙ୍କ ପାଇଁ ପୂର୍ବରୁ ଫାଇଲ ହୋଇଥିବା ଟ୍ୟାକ୍ସ ରିଟର୍ଣ୍ଣ ଉପଲବ୍ଧ ହେବ । ଯେଉଁଥିରେ ଦରମା , ବିଭିନ୍ନ ସିକୁ୍ୟରିଟିରୁ ଆର୍ଥିକ ଲାଭ , ବ୍ୟାଙ୍କ ସୁଧ ଏବଂ ଲାଭାଂଶ ଓ କର ହ୍ରାସ ଆଦି ସମ୍ବନ୍ଧରେ ସାରାଂଶ ଉଲ୍ଲେଖ ରହିବ । ସେ ପୁନଶ୍ଚ କହିଲେ ଯେ , ଏହି ଆୟ ସମ୍ବନ୍ଧୀୟ ସୂଚନା ସମ୍ପୃକ୍ତ ଉତ୍ସ ଯଥା – ବ୍ୟାଙ୍କ , ଷ୍ଟକ ଏକ୍ସଚେଞ୍ଜ , ମ୍ୟୁଚୁଆଲ ଫଣ୍ଡ , ଇପିଏଫଓ , ରାଜ୍ୟ ପଞ୍ଜିକରଣ ବିଭାଗ ଇତ୍ୟାଦିରୁ ସଂଗ୍ରହ କରାଯିବ । ଏହା ଫଳରେ ଟ୍ୟାକ୍ସ ରିଟର୍ଣ୍ଣ ଫାଇଲ ନେଇ ସମୟରେ କେବଳ ହ୍ରାସ ଘଟିବ ନାହିଁ ବରଂ ଆୟ ଓ କର ନେଇ ରିପୋର୍ଟ କରିବାରେ ନିର୍ଭୁଲତା ରହିବ ।


    ବେଆଇନ କାର୍ଯ୍ୟକଳାପ ଦୂର କରିବା ପାଇଁ ଫେସଲେସ ଇ - ଆସେସମେଂଟ


    ଆୟକର ବିଭାଗରେ ଯାଂଚ ଆକଳନର ପ୍ରଚଳିତ ବ୍ୟବସ୍ଥାରେ କରଦାତା ଏବଂ ବିଭାଗ ମଧ୍ୟରେ ଉଚ୍ଚସ୍ତରୀୟ ବ୍ୟକ୍ତିଗତ ଭାବ ଆଦାନ ପ୍ରଦାନ ବ୍ୟବସ୍ଥା ରହୁଛି । ଏହା ଫଳରେ କର ଅଧିକାରୀ କେତେକ ବେଆଇନ କାର୍ଯ୍ୟରେ ଲିପ୍ତ ରହୁଛନ୍ତି । ଏହି କାର୍ଯ୍ୟକଳାପକୁ ଦୂର କରିବା ପାଇଁ ଏବଂ ପ୍ରଧାନମନ୍ତ୍ରୀଙ୍କ ଅନ୍ତର୍ଦୁଷ୍ଟିକୁ ସାକାର କରିବା ପାଇଁ ଚଳିତ ବର୍ଷ ପର୍ଯ୍ୟାୟ କ୍ରମେ ଇଲେକ୍ଟ୍ରୋନିକ ମୋଡରେ ଫେସଲେସ ଆକଳନ ଯୋଜନାର ଶୁଭାରମ୍ଭ କରାଯାଉଛି । ଏହା ଫଳରେ କୌଣସି ମାନବୀୟ ଦଖଲ ଏଥିରେ ରହିବ ନାହିଁ । କୌଣସି ନିର୍ଦ୍ଦିଷ୍ଟ କାରବାରର ଆବଶ୍ୟକୀୟ ଯାଂଚ ଏବଂ ଅସାମଞ୍ଜସ୍ୟ ଦୂର କରିବା ପାଇଁ ଏହି ଇ ଆକଳନକୁ ପ୍ରାରମ୍ଭିକ ଭାବେ କାର୍ଯ୍ୟକାରି କରାଯିବ ।


    ନିର୍ବାଚିତ ଘଟଣା ଗୁଡିକୁ ଯାଂଚ କରାଯିବା ପାଇଁ ଆକଳନ ୟୁନିଟଗୁଡିକୁ ବିକ୍ଷିପ୍ତ ଭାବେ ପ୍ରଦାନ କରାଯିବ ଏବଂ ଏକ କେନ୍ଦ୍ରୀୟ ସେଲ ମାଧ୍ୟମରେ ଇଲେକ୍ଟ୍ରୋନିକ ପଦ୍ଧତି ମାଧ୍ୟମରେ ନୋଟିସ ପ୍ରଦାନ କରାଯିବ , ଯେଉଁଥିରେ କି ଆକଳନ କରିଥିବା ପଦାଧିକାରୀଙ୍କ ନାମ , ପଦବୀ ତଥା ସ୍ଥାନ ପ୍ରକାଶ କରାଯିବନାହିଁ । “ କରଦାତା ଓ ବିଭାଗ ମଧ୍ୟରେ କେନ୍ଦ୍ରୀୟ ସେଲ ଯୋଗାଯୋଗର ଏକମାତ୍ର ବିନ୍ଦୁ ହେବ । ଆକଳନର ଏହି ନୂତନ ଯୋଜନା ଫଳରେ ଆୟକର ବିଭାଗର ପରିଚାଳନାରେ ଏକ ବଡ ପରିବର୍ତନ ଆସିପାରିବ ,” ବୋଲି ଅର୍ଥମନ୍ତ୍ରୀ ତାଙ୍କ ବକ୍ତବ୍ୟରେ ପ୍ରକାଶ କରିଛନ୍ତି ।


    ଡିଜିଟାଲ ଦେୟକୁ ପ୍ରୋତ୍ସାହିତ କରିବା ପାଇଁ ପଦକ୍ଷେପ


    ବର୍ଷକ ମଧ୍ୟରେ ବ୍ୟାଙ୍କ ଖାତାରୁ 1 କୋଟି ଟଙ୍କାରୁ ଉର୍ଦ୍ଧ ଅର୍ଥ ଉଠାଇଲେ 2 ପ୍ରତିଶତର ଟିଡିଏସ ଲାଗୁ କରାଯିବାର ବଜେଟରେ ପ୍ରସ୍ତାବ ରହିଛି । ଡିଜିଟାଲ ଦେୟ , କ୍ୟାସଲେସ ଅର୍ଥନୀତିକୁ ପ୍ରୋତ୍ସାହିତ କରିବା ପାଇଁ ଗ୍ରହଣ କରାଯାଇଥିବା ବିଭିନ୍ନ ପଦକ୍ଷେପ କ୍ରମେ ଏହି ବ୍ୟବସ୍ଥା ଲାଗୁ କରାଯିବ ବୋଲି ଅର୍ଥମନ୍ତ୍ରୀ କହିଥିଲେ ।


    ଭୀମ ୟୁପିଆଇ , ୟୁପିଆଇ - କୁ୍ୟଆର କୋଡ , ଆଧାର ପେ ’, ବିଭିନ୍ନ ଡେବିଟ କାର୍ଡ , ଏନଇଏଫଟି , ଆରଟିଜିଏସ ଆଦି କମ ଖର୍ଚ୍ଚ ବିଶିଷ୍ଟ ଡିଜିଟାଲ ମୋଡର ଦେୟ ବ୍ୟବସ୍ଥା ଦ୍ୱାରା ନଗଦ ବିହୀନ ଅର୍ଥନୀତିକୁ ପ୍ରୋତ୍ସାହନ ମିଳିବ । ଅର୍ଥମନ୍ତ୍ରୀ ପ୍ରସ୍ତାବ ଦେଇଥିଲେ ଯେ , ବାର୍ଷିକ 50 କୋଟିରୁ ଉଦ୍ଧ୍ୱର୍ କାରବାର କରୁଥିବା ବ୍ୟବସାୟିକ ପ୍ରତିଷ୍ଠାନଗୁଡିକ ସେମାନଙ୍କ ଗ୍ରାହକମାନଙ୍କୁ ଏହି ନିମ୍ନ ଖର୍ଚ୍ଚ ବିଶିଷ୍ଟ ଡିଜିଟାଲ ମୋଡର ଦେୟ ବ୍ୟବସ୍ଥା ପ୍ରଦାନ କରିବେ ଏବଂ ବ୍ୟବସାୟ ରିହାତି ହାର ପାଇଁ ଗ୍ରାହକ ଓ ବ୍ୟବସାୟୀମାନଙ୍କଠାରୁ କୌଣସି ମୂଲ୍ୟ ନିଆଯିବ ନାହିଁ । ସେ କହିଲେ ଯେ “ ଆରବିଆଇ ଓ ଅନ୍ୟ ବ୍ୟାଙ୍କ ଗୁଡିକ ସଂଚୟ ଅର୍ଥରୁ ଏହି ଖର୍ଚ୍ଚ ଭରଣା କରିବେ । ଜନ ସାଧାରଣ ଦେୟ ପ୍ରଦାନ ପାଇଁ ଡିଜିଟାଲ ମୋଡ ବ୍ୟବସ୍ଥା ଗ୍ରହଣ କରୁଥିବାରୁ ବ୍ୟାଙ୍କ ମାନଙ୍କୁ କମ ଅର୍ଥ କାରବାର କରିବାକୁ ପଡିବ ଏବଂ ଏହା ଫଳରେ ସେମାନେ ଏହି ଖର୍ଚ୍ଚ ଉଠାଇପାରିବେ । ”


    ସରଳୀକରଣ ଓ ଜୀବନଧାରଣର ସୁଗମତା


    ‘ କର ପ୍ରଦାନ ’ ବ୍ୟବସ୍ଥା ଅଧୀନରେ ବ୍ୟବସାୟ କରିବାର ସୁଗମତା ରେଙ୍କିଂରେ ଭାରତର ର୍ୟାଙ୍କ 2019 ମସିହାରେ 172ରୁ 121କୁ ଲମ୍ପ ପ୍ରଦାନ କରିଛି । ଏହାର ଉଲ୍ଲେଖ କରି ଅର୍ଥମନ୍ତ୍ରୀ କହିଲେ ଯେ , ଉପରୋକ୍ତ ପଦକ୍ଷେପ ଦ୍ୱାରା ପ୍ରଯୁକ୍ତି ବିଦ୍ୟାର ବ୍ୟବହାର ବୃଦ୍ଧି ପାଇବ ଏବଂ ଏହା କର ପ୍ରଦାନ କରିବା କ୍ଷେତ୍ରରେ ସହାୟକ ହେବ ।


    କରଦାତାମାନଙ୍କ କଠିନତାକୁ ହ୍ରାସ କରିବା ପାଇଁ କର ଆଇନର ସରଳୀକରଣ କରାଯିବା ପାଇଁ ବଜେଟରେ ମଧ୍ୟ ବ୍ୟବସ୍ଥା ରହିଛି । 3 ହଜାରରୁ 10 ହଜାର ଟଙ୍କା ପର୍ଯ୍ୟନ୍ତ ରିଟର୍ଣ୍ଣ ଫାଇଲ କରୁନଥିବା ବ୍ୟକ୍ତିଙ୍କ ବିରୋଧରେ ଆୟକର ଆଇନର ଧାରା 50 ସିଏ ଓ ଧାରା 56 ଅନ୍ତର୍ଗତ କାର୍ଯ୍ୟାନୁଷ୍ଠାନ ଗ୍ରହଣ କରାଯିବ ଏବଂ କରର ସୀମା ବୃଦ୍ଧି କରାଯିବ ।


    ***********


    

    
    (Release ID: 1577548) Visitor Counter : 30