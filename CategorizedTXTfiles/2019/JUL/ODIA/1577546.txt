      ଅର୍ଥ ମନ୍ତ୍ରଣାଳୟ

      • ପାସପୋର୍ଟଧାରୀ ପ୍ରବାସୀ ଭାରତୀୟଙ୍କୁ ପ୍ରଦାନ କରାଯିବ ଆଧାର କାର୍ଡ
      • 2019-20ରେ ସରକାର 4ଟି ନୂତନ ଦୂତାବାସ ଖୋଲିବେ
      • 17ଟି ପ୍ରସିଦ୍ଧ ପର୍ଯ୍ୟଟନ ସ୍ଥଳକୁ ବିଶ୍ୱସ୍ତରୀୟ ପର୍ଯ୍ୟଟନ କ୍ଷେତ୍ରରେ ପରିବର୍ତ୍ତିତ କରାଯିବ
      • ଭାରତୀୟ ବିକାଶ ସହାୟକ ଯୋଜନା (ଆଇଡିଇଏସ)ରେ ପରିବର୍ତ୍ତନ ଅଣାଯିବ
      Posted On: 05 JUL 2019 6:20PM by PIB Bhubaneshwar


    ପାସପୋର୍ଟଧାରୀ ପ୍ରବାସୀ ଭାରତୀୟମାନଙ୍କୁ ଆଧାର କାର୍ଡ ପ୍ରଦାନ କରାଯିବା ନେଇ କେନ୍ଦ୍ର ଅର୍ଥମନ୍ତ୍ରୀ ପ୍ରସ୍ତାବ ଦେଇଛନ୍ତି । ସେ ମଧ୍ୟ ଏକ ମିଶନର ପ୍ରସ୍ତାବ ଦେଇଛନ୍ତି ଯାହା ଦ୍ୱାରା ଭାରତର ପାରମ୍ପରିକ କଳାକାର ଏବଂ ସେମାନଙ୍କର ସୃଜନାତ୍ମକ ଉତ୍ପାଦଗୁଡିକୁ ସମନ୍ୱିତ କରାଯାଇ ଏଥିପାଇଁ ଏକ ବିଶ୍ୱବଜାର ସୃଷ୍ଟି କରାଯାଇପାରିବ । ଯେଉଁଠାରେ ଏହି ଉତ୍ପାଦଗୁଡିକ ପାଇଁ ପ୍ୟାଟେଂଟ ଓ ଭୌଗୋଳିକ ସୂଚକାଙ୍କ ହାସଲ କରାଯିବ ।


    ଭାରତୀୟ ସୂକ୍ଷ୍ମ ଶକ୍ତିକୁ ସର୍ବଦା ପ୍ରଶଂସା କରାଯାଇଥାଏ । ଗତ 3 ବର୍ଷ ମଧ୍ୟରେ ବିଶ୍ୱର 192ଟି ଦେଶରେ ଆନ୍ତର୍ଜାତିକ ଯୋଗ ଦିବସକୁ ବହୁ ସଂଖ୍ୟାରେ ଜନ ସାଧାରଣ ପାଳନ କରୁଛନ୍ତି । ମହାତ୍ମା ଗାନ୍ଧୀଙ୍କ ପ୍ରିୟ ଭଜନ “ ବୈଷ୍ଣବ ଜନ ତୋ ତେନେ କହିୟେ ” 40ଟି ଦେଶରେ ଏହାର ପ୍ରମୁଖ କଳାକାରଙ୍କ ଦ୍ୱାରା ଗାନ କରାଯାଇଥିଲା । ବାର୍ଷିକ “ ଭାରତ କୋ ଜାନୋ ” କୁଇଜ ପ୍ରତିଯୋଗିତା କେବଳ ପ୍ରଭାସୀ ଭାରତୀୟ ମାନଙ୍କ ମଧ୍ୟରେ ନୁହେଁ ବରଂ ବିଦେଶୀମାନଙ୍କ ମଧ୍ୟରେ ବି ଅତି ଲୋକପ୍ରିୟ ହୋଇଛି । ଆଜି ସଂସଦରେ ସାଧାରଣ ବଜେଟ 2019-20 ଉପସ୍ଥାପିତ କରିବା ସମୟରେ କେନ୍ଦ୍ର ଅର୍ଥ ଓ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣ ପ୍ରକାଶ କରିଛନ୍ତି ।


    4 ନୂତନ ଦୂତାବାସ


    ଅର୍ଥମନ୍ତ୍ରୀ କହିଥିଲେ ଯେ , ଆନ୍ତର୍ଜାତିକ ସମ୍ପ୍ରଦାୟ ମଧ୍ୟରେ ଭାରତର ପ୍ରଭାବ ଓ ନେତୃତ୍ୱକୁ ବୃଦ୍ଧି କରିବା ପାଇଁ ଯେଉଁ ରାଷ୍ଟ୍ରଗୁଡିକରେ ଏ ପର୍ଯ୍ୟନ୍ତ ଭାରତର ଆବାସିକ କୂଟନୈତିକ ମିଶନ ପ୍ରତିଷ୍ଠା ହୋଇନାହିଁ , ସେଠାରେ ଭାରତୀୟ ଦୂତାବାସ ଏବଂ ହାଇ କମିଶନ ଖୋଲିବା ପାଇଁ ସରକାର ନିଷ୍ପତ୍ତି ନେଇଛନ୍ତି । 2019-20 ଆର୍ଥିକ ବର୍ଷରେ ସରକାର 4ଟି ନୂତନ ଦୂତାବାସ ପ୍ରତିଷ୍ଠା କରିବା ନେଇ ନିଷ୍ପତ୍ତି ଗ୍ରହଣ କରିଛନ୍ତି । ଏହା ଫଳରେ ବିଦେଶରେ ଭାରତର ଉପସ୍ଥିତି କେବଳ ବୃଦ୍ଧି ପାଇବ ନାହିଁ ବରଂ ଦୂତାବାସ ମାନଙ୍କୁ ଉନ୍ନତ ତଥା ଅଧିକ ସୁଗମ ସେବା ପ୍ରଦାନ କରିବାର ସୁଯୋଗ ପ୍ରଦାନ କରିବ । ବିଶେଷ କରି ସେହି ରାଷ୍ଟ୍ରମାନଙ୍କକରେ ବାସ କରୁଥିବା ଆଂଚଳିକ ଭାରତୀୟ ସମ୍ପ୍ରଦାୟମାନଙ୍କ ପାଇଁ ଏହା ସହାୟକ ହେବ । 2018 ମାର୍ଚ୍ଚରେ ସରକାର ଆଫ୍ରିକାରେ ( ରୱାଣ୍ଡା , ଜିବୌତି , ଇକ୍ୱେଟୋରିଆଲ ଗୁଏନା , କଙ୍ଗୋ ସାଧାରଣତନ୍ତ୍ର , ବୁରକିନା ଫାସୋ , କାମେରୁନ , ମୌରିତାନିଆ , କେଫ ଭର୍ଡେ , ସିଏରା ଲିଓନେ , ଚାଡ , ସାଓ ଟୋମେ ଓ ପ୍ରିନ୍ସିପେ , ଏରିଟରିୟା , ସୋମାଲିଆ , ଗୁଏନା ବିଶାଓ , ସ୍ୱାଜିଲାଣ୍ଡ , ଲିବେରିଆ ଓ ଟୋଗୋ ) 18ଟି ନୂତନ ଭାରତୀୟ କୂଟନୈତିକ ମିଶନ ପ୍ରତିଷ୍ଠା କରିବା ଲାଗି ସରକାର ଅନୁମତି ପ୍ରଦାନ କରିଥିଲେ । ଏହି ଦେଶମାନଙ୍କ ମଧ୍ୟରୁ 2018-19 ଆର୍ଥିକ ବର୍ଷରେ ରୱାଣ୍ଡା , ଜିବୌତି , ଇକ୍ୱେଟୋରିଆଲ ଗୁଏନା , ଗୁଏନା ସାଧାରଣତନ୍ତ୍ର ଏବଂ ବୁରକିନା ଫାସୋଠାରେ 5ଟି ଦୂତାବାସ ପ୍ରତିଷ୍ଠା କରାଯାଇସାରିଛି ।


    ଆଇଡିଇଏଏସ


    ଅର୍ଥମନ୍ତ୍ରୀ କହିଲେ ଯେ , ଏହାର ପାରମ୍ପରିକ ପ୍ରାଜ୍ଞତା ଅନୁଯାୟୀ ଭାରତ ଦ୍ୱିପାକ୍ଷିକ ଏବଂ ଆଂଚଳିକ ସହାୟତା ମାଧ୍ୟମରେ ବିଭିନ୍ନ ରାଷ୍ଟ୍ରମାନଙ୍କ ସହ ସବୁବେଳେ ଆର୍ଥିକ ସହଯୋଗ ନୀତି ଗ୍ରହଣ କରିଛି । ଷଷ୍ଠ ବୃହତମ ଅର୍ଥନୀତି ଭାବେ ଭାରତର ସ୍ଥିତିକୁ ଲକ୍ଷ୍ୟ ରଖି ଭାରତ ବିକଳ୍ପ ବିକାଶ ମଡେଲ ଗ୍ରହଣ କରିବା ପାଇଁ ଚାହିଁବ ଯେଉଁଥିରେ ଘରୋଇ କ୍ଷେତ୍ର ଇକ୍ୟୁଟି , ବିବିଧ ଆର୍ଥିକ ସହାୟତା , କର୍ପୋରେଟ ଏବଂ ପ୍ରବାସୀମାନଙ୍କ ଯୋଗଦାନ ସାମିଲ ରହିଛି । ଅର୍ଥମନ୍ତ୍ରୀ ପ୍ରସ୍ତାବ ଦେଇଥିଲେ ଯେ , ଚଳିତ ଆର୍ଥିକ ବର୍ଷରେ ଆଇଡିଇଏଏସ ଯୋଜନାକୁ ପରିବର୍ତ୍ତିତ କରାଯିବ । ଭାରତୀୟ ବିକାଶ ସହାୟକ ଯୋଜନା ( ଆଇଡିଇଏଏସ ) ବିଭିନ୍ନ ପ୍ରକଳ୍ପମାନଙ୍କ ପାଇଁ ରିହାତି ହାରରେ ଆର୍ଥିକ ସହାୟତା ପ୍ରଦାନ କରିଥାଏ , ଭିତ୍ତିଭୂମି ବିକାଶ କ୍ଷେତ୍ରରେ ଯୋଗଦାନ କରିଥାଏ ଏବଂ ବିକଶିତ ରାଷ୍ଟ୍ରମାନଙ୍କ କ୍ଷମତା ବୃଦ୍ଧିରେ ସହାୟତା ପ୍ରଦାନ କରିଥାଏ ।


    ପ୍ରମୁଖ ପର୍ଯ୍ୟଟନ ସ୍ଥଳ


    ଅର୍ଥମନ୍ତ୍ରୀ କହିଲେ ଯେ , ସରକାର 17ଟି ପ୍ରମୁଖ ପର୍ଯ୍ୟଟନ ସ୍ଥଳକୁ ବିଶ୍ୱସ୍ତରୀୟ ପର୍ଯ୍ୟଟନ ସ୍ଥଳ ଭାବରେ ବିକଶିତ କରୁଛନ୍ତି । ଏହା ଅନ୍ୟ ପର୍ଯ୍ୟଟନ କ୍ଷେତ୍ରମାନଙ୍କ ପାଇଁ ମଡେଲ ଭାବରେ କାର୍ଯ୍ୟ କରିବେ । ଏହି ପର୍ଯ୍ୟଟନ କ୍ଷେତ୍ରଗୁଡିକ ପରିଦର୍ଶକମାନଙ୍କ ଅନୁଭବକୁ ପରିବ୍ୟାପ୍ତ କରିବ ଏବଂ ଏଠାରେ ଘରୋଇ ଓ ବିଦେଶୀ ପର୍ଯ୍ୟଟକମାନଙ୍କ ସଂଖ୍ୟାରେ ବୃଦ୍ଧି ଘଟିବ ।


    ତଫସିଲଭୁକ୍ତ ଜନଜାତି ସାଂସ୍କୃତିକ ଐତିହ୍ୟର ଡିଜିଟାଲ ସଂରକ୍ଷଣ


    ଅର୍ଥମନ୍ତ୍ରୀ ଘୋଷଣା କରିଛନ୍ତି ଯେ ସମୃଦ୍ଧ ତଫସିଲଭୁକ୍ତ ଜନଜାତି ସାଂସ୍କୃତିକ ଐତିହ୍ୟର ସଂରକ୍ଷଣ ଲକ୍ଷ୍ୟରେ ଏକ ଡିଜିଟାଲ ସଂରକ୍ଷଣ ଭଣ୍ଡାରର ବିକାଶ କରାଯାଉଛି , ଯେଉଁଥିରେ କି ବିଭିନ୍ନ ଦସ୍ତାବିଜ , ଲୋକ ସଂଗୀତ , ଫଟୋଚିତ୍ର , ସେମାନଙ୍କ ବିକାଶ ସମ୍ବନ୍ଧୀୟ ଭିଡିଓ , ସୃଷ୍ଟିର ସ୍ଥାନ , ଜୀବନଯାପନ ଶୈଳୀ , ସ୍ଥାପତ୍ୟ , ପାରମ୍ପରିକ ଚିତ୍ରକଳା , ଲୋକ ନତ୍ୟ ନୃତାତ୍ୱିକ ସୂଚନା ଆଦି ସଂରକ୍ଷିତ ରହିବ । ଏହି ସଂରକ୍ଷଣକୁ ପରବର୍ତ୍ତୀ ସମୟରେ ପୁନଶ୍ଚ ସମୃଦ୍ଧ ଓ ସୁଦୃଢ଼ କରାଯିବ ।


    **********

    
    
    (Release ID: 1577546) Visitor Counter : 30