      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ପଦ୍ମ ପୁରସ୍କାର-2020 ପାଇଁ 15 ସେପ୍ଟେମ୍ବର, 2019 ପର୍ଯ୍ୟନ୍ତ ଗ୍ରହଣ କରାଯିବ ନାମାଙ୍କନ
      Posted On: 03 JUL 2019 2:50PM by PIB Bhubaneshwar


    ପଦ୍ମ ପୁରସ୍କାର- 2020 ପାଇଁ ଅନଲାଇନ ନାମାଙ୍କନ/ସୁପାରିସ 1 ମେ , 2019ରେ ଆରମ୍ଭ ହୋଇଛି । ନାମାଙ୍କନ/ସୁପାରିସ ଦାଖଲ କରିବା ଲାଗି ଶେଷ ତାରିଖ 15 ସେପ୍ଟେମ୍ବର ୨୦୧୯କୁ ଧାର୍ଯ୍ୟ କରାଯାଇଛି । କେବଳ ପଦ୍ମ ପୋର୍ଟାଲ https://padmaawards.gov.in ରେ ପଦ୍ମ ପୁରସ୍କାର ପାଇଁ ନାମାଙ୍କନ/ସୁପାରିସ ଗ୍ରହଣ କରାଯିବ ।


    ସମସ୍ତ କ୍ଷେତ୍ର/ବର୍ଗରେ ଉଲ୍ଲେଖନୀୟ କାର୍ଯ୍ୟକୁ ମାନ୍ୟତା ଦେବା ତଥା ବିଶିଷ୍ଟ ଏବଂ ଅସାଧାରଣ ଉପଲବ୍ଧୀ/ସେବା ପାଇଁ ପଦ୍ମ ପୁରସ୍କାର ପ୍ରଦାନ କରାଯାଇଥାଏ । ବର୍ଗ , ପେସା , ପଦବୀ ଏବଂ ଲିଙ୍ଗ ନିର୍ବିଶେଷରେ ସମସ୍ତ ବ୍ୟକ୍ତିବିଶେଷ ଏହି ପୁରସ୍କାର ପାଇଁ ଯୋଗ୍ୟ । ଡାକ୍ତର ଏବଂ ବୈଜ୍ଞାନିକମାନଙ୍କୁ ବାଦ ଦେଲେ ସରକାରୀ ଚାକିରିଆ କିମ୍ବା ରାଷ୍ଟ୍ରାୟତ ଉଦ୍ୟୋଗରେ କାର୍ଯ୍ୟ କରୁଥିବା ଲୋକମାନେ ଏହି ପୁରସ୍କାର ପାଇବା ଲାଗି ଯୋଗ୍ୟ ନୁହନ୍ତି ।


    କେନ୍ଦ୍ରୀୟ ମନ୍ତ୍ରଣାଳୟ/ବିଭାଗ , ରାଜ୍ୟ/କେନ୍ଦ୍ର ଶାସିତ ପ୍ରଦେଶ ସରକାର , ଭାରତରତ୍ନ ଏବଂ ପଦ୍ମ ବିଭୂଷଣ ପୁରସ୍କାର ବିଜେତା , ଉକ୍ରର୍ଷ ସଂସ୍ଥାନଗୁଡ଼ିକୁ ଏପରି ପ୍ରତିଭାବାନ ବ୍ୟକ୍ତିବିଶେଷଙ୍କୁ ଚୟନ କରିବା ଏବଂ ଆବଶ୍ୟକ ନାମାଙ୍କନ ଦାଖଲ କରିବା ଦିଗରେ ଲକ୍ଷ୍ୟବଦ୍ଧ ପ୍ରୟାସ କରିବା ଲାଗି କୁହାଯାଇଛି ଯେଉଁମାନଙ୍କ ଉତ୍କର୍ଷତା ଏବଂ ଉପଲବ୍ଧୀ ବାସ୍ତବରେ ସମ୍ମାନ ପାଇବା ଯୋଗ୍ୟ । ପ୍ରତିଭାସମ୍ପନ୍ନ ମହିଳା , ସମାଜର ଦୁର୍ବଳ ବର୍ଗର ଲୋକ , ଅନୁସୂଚିତ ଜାତି ଏବଂ ଜନଜାତି , ଦିବ୍ୟାଙ୍ଗ ଜନ ଏବଂ ସମାଜ ପ୍ରତି ନିଃସ୍ୱାର୍ଥପର ସେବା କରିଥିବା ବ୍ୟକ୍ତିବିଶେଷଙ୍କୁ ଚିହ୍ନଟ କରିବା ଲାଗି ଅନୁରୋଧ କରାଯାଇଛି ।


    ନିଜସ୍ୱ ନାମାଙ୍କନ ସମେତ ସମସ୍ତ ନାଗରିକ ନାମାଙ୍କନ/ସୁପାରିସ କରିପାରିବେ । ଉପରୋକ୍ତ ୱେବସାଇଟରେ ଦିଆଯାଇଥିବା ନିର୍ଦ୍ଦିଷ୍ଟ ଫର୍ମାଟ ଅନୁଯାୟୀ ସମସ୍ତ ଆବଶ୍ୟକ ବିବରଣୀ ସହିତ ନାମାଙ୍କନ/ସୁପାରିସ ଦାଖଲ କରାଯିବା ଆବଶ୍ୟକ । ଏଥିରେ 800 ଶବ୍ଦ ବିଶିଷ୍ଟ ଏକ ପ୍ରଶସ୍ତିପତ୍ର ରହିଥିବ ଯେଉଁଥିରେ ନାମାଙ୍କନ ହେଉଥିବା ବ୍ୟକ୍ତବିଶେଷଙ୍କର ତାଙ୍କର କ୍ଷେତ୍ର/ବର୍ଗରେ ବିଶିଷ୍ଟ ତଥା ଉଲ୍ଲେଖନୀୟ ଉପଲବ୍ଧୀ/ସେବା ବିଷୟରେ ସ୍ପଷ୍ଟ ଭାବେ ଉଲ୍ଲେଖ କରାଯାଇଥିବ ।


    ଏ ସଂକ୍ରାନ୍ତରେ ଅଧିକ ବିବରଣୀ ସ୍ୱରାଷ୍ଟ୍ର ମନ୍ତ୍ରଣାଳୟର ୱେବସାଇଟ ( www.mha.gov.in ) ରେ “ ଆୱାର୍ଡସ ଓ ମେଡାଲ୍ସ ” ଶୀର୍ଷକରେ ଦିଆଯାଇଛି । https://padmaawards.gov.in/AboutAwards.aspx ୱେବସାଇଟ ସହ ଲିଙ୍କରେ ଏସବୁ ପୁରସ୍କାରର ସ୍ଥିତି ଏବଂ ନିୟମ ଉପଲବ୍ଧ ରହିଛି ।


    **************

    
    
    (Release ID: 1577147) Visitor Counter : 17