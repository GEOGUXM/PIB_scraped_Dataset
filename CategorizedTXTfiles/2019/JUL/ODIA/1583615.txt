      କ୍ୟାବିନେଟ

      ବାହ୍ୟ ଅନ୍ତରୀକ୍ଷ ଅନ୍ୱେଷଣ ଓ ଶାନ୍ତିପୂର୍ଣ୍ଣ ଉଦ୍ଦେଶ୍ୟରେ ଏହାର ବ୍ୟବହାରକୁ ନେଇ ସହଯୋଗ ପାଇଁ ଭାରତ ଓ ବାହାରିନ ମଧ୍ୟରେ ବୁଝାମଣା ସ୍ୱାକ୍ଷରକୁ କ୍ୟାବିନେଟର ଅନୁମୋଦନ
      Posted On: 31 JUL 2019 3:04PM by PIB Bhubaneshwar


    ବାହ୍ୟ ଅନ୍ତରୀକ୍ଷ ଅନ୍ୱେଷଣ ଓ ଶାନ୍ତିପୂର୍ଣ୍ଣ ଉଦ୍ଦେଶ୍ୟରେ ଏହାର ବ୍ୟବହାରକୁ ନେଇ ସହଯୋଗ ପାଇଁ ଭାରତ ଓ ବାହାରିନ ମଧ୍ୟରେ ବୁଝାମଣା ପତ୍ର ସ୍ୱାକ୍ଷର ସମ୍ବନ୍ଧରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟକୁ ଅବଗତ କରାଯାଇଛି ।


    ଏହି ବୁଝାମଣା ପତ୍ର ଭାରତ ଦ୍ୱାରା ବେଙ୍ଗାଲୁରୁଠାରେ ମାର୍ଚ୍ଚ 11 , 2019 ଏବଂ ବାହାରିନ ଦ୍ୱାରା ମାନାମାଠାରେ ମାର୍ଚ୍ଚ 28 , 2019ରେ ସ୍ୱାକ୍ଷରିତ କରାଯାଇଥିଲା ।


    ସାରାଂଶ: ଏହି ବୁଝାମଣା ପତ୍ର ଦ୍ୱାରା ମହାକାଶ ବିଜ୍ଞାନ , ପ୍ରଯୁକ୍ତି ବିଦ୍ୟା , ପୃଥିବୀର ସୁଦୂର ସମ୍ବେଦନା ସମେତ ଉପଗ୍ରହ ଯୋଗାଯୋଗ , ଉପଗ୍ରହ ଆଧାରିତ ନୌସଂଚାଳନ , ମହାକାଶ ବିଜ୍ଞାନ ଓ ଗ୍ରହ ସମ୍ବନ୍ଧୀୟ ଅନ୍ୱେଷଣ , ମହାକାଶ ଯାନର ବ୍ୟବହାର , ମହାକାଶ ଓ ଭୂମଣ୍ଡଳୀୟ ବ୍ୟବସ୍ଥା ଏବଂ ମହାକାଶ ପ୍ରଯୁକ୍ତି ଆଦି କ୍ଷେତ୍ରରେ ଉଭୟ ଦେଶ ପାରସ୍ପରିକ ସହଯୋଗ କରିବେ ।


    ଏହି ବୁଝାମଣା ପତ୍ର ଫଳରେ ଡିଓଏସ/ଇସ୍ରୋ ଏବଂ ବାହାରିନ ସରକାରଙ୍କ ବାହାରିନ ଜାତୀୟ ମହାକାଶ ବିଜ୍ଞାନ ଏଜେନ୍ସିର ସଦସ୍ୟମାନେ ଏକ ଯୁଗ୍ମ କାର୍ଯ୍ୟକାରୀ ଗଠନ କମିଟି ପ୍ରତିଷ୍ଠା ପୂର୍ବକ ବିଭିନ୍ନ ସମୟାନ୍ତରରେ ବିଭିନ୍ନ କାର୍ଯ୍ୟଧାରା ପ୍ରସ୍ତୁତ କରିବେ ।


    ପ୍ରୟୋଗଧାରା ଓ ଲକ୍ଷ୍ୟ:


    ଏହି ବୁଝାମଣା ପତ୍ର ଫଳରେ ବିଶେଷ ପ୍ରୟୋଗାତ୍ମକ ବ୍ୟବସ୍ଥା ସ୍ଥିର କରାଯିବ ଏବଂ ଏକ ଯୁଗ୍ମ କମିଟି ନିର୍ମାଣ କରାଯାଇ ନିର୍ଦ୍ଧିଷ୍ଟ ସମୟରେ ଏହାର କାର୍ଯ୍ୟାନ୍ୱୟନ କରାଯିବ ।


    ପ୍ରଭାବ:


    ଏହି ବୁଝାମଣା ପତ୍ର ଫଳରେ ନୂତନ ଗବେଷଣା , ପୃଥିବୀର ସୁଦୂର ସମ୍ବେଦନା ଗ୍ରହଣ , ଉପଗ୍ରହ ଯୋଗାଯୋଗ , ଉପଗ୍ରହ ନୌସଂଚାଳନ , ମହାକାଶ ବିଜ୍ଞାନ ଏବଂ ଅନ୍ୱେଷଣ କ୍ଷେତ୍ରରେ ନୂତନ ପ୍ରୟୋଗ ସମ୍ଭାବନାକୁ ପ୍ରୋତ୍ସାହନ ମିଳିବ ।


    ଖର୍ଚ୍ଚ: ଏକ ବିଶେଷ କାର୍ଯ୍ୟଧାରା ପାଇଁ ଆର୍ଥିକ ଯୋଗଦାନ ଯୁଗ୍ମ କାର୍ଯ୍ୟଧାରାର ଆକାର ଓ ପ୍ରକାର ଉପରେ ନିର୍ଭର କରିବ ଏବଂ ପ୍ରୟୋଗ ରାଜିନାମା (ବ୍ୟବସ୍ଥା)/ଚୁକ୍ତି ଆଧାରରେ ସ୍ଥିର କରାଯିବ ।


    ଲାଭ: ବାହାରିନ ସରକାରଙ୍କ ସହିତ ଏହି ବୁଝାମଣା ପତ୍ର ସ୍ୱାକ୍ଷରିତ ହେବା ଫଳରେ ମହାକାଶ ପ୍ରଯୁକ୍ତି ବିଦ୍ୟାର ଉପଯୋଗ ଦ୍ୱାରା ଉଭୟ ଦେଶ ଯୁଗ୍ମ କାର୍ଯ୍ୟଧାରା ମାଧ୍ୟମରେ ମାନବତାର ଲାଭ ପାଇଁ କାର୍ଯ୍ୟ କରିବେ । ଏହାଫଳରେ ଦେଶର ପ୍ରତ୍ୟେକ ଭାଗ ଓ ଅଂଚଳ ଲାଭବାନ ହେବେ ।


    **********

    
    
    (Release ID: 1583615) Visitor Counter : 1