      ମାନବ ସମ୍ବଳ ବିକାଶ ମନ୍ତ୍ରଣାଳୟ

      କେନ୍ଦ୍ରୀୟ ମାଧ୍ୟମିକ ଶିକ୍ଷା ବୋର୍ଡ (ସିବିଏସଇ) ପକ୍ଷରୁ କେନ୍ଦ୍ରୀୟ ଶିକ୍ଷକ ଯୋଗ୍ୟତା ପରୀକ୍ଷା (ସିଟିଇଟି)- ଜୁଲାଇ 2019ର ଫଳ ପ୍ରକାଶିତ
      Posted On: 30 JUL 2019 2:39PM by PIB Bhubaneshwar


    କେନ୍ଦ୍ରୀୟ ମାଧ୍ୟମିକ ଶିକ୍ଷା ବୋର୍ଡ (ସିବିଏସଇ) ପକ୍ଷରୁ ଆଜି ନୂଆଦିଲ୍ଲୀଠାରେ କେନ୍ଦ୍ରୀୟ ଶିକ୍ଷକ ଯୋଗ୍ୟତା ପରୀକ୍ଷା (ସିଟିଇଟି)-ଜୁଲାଇ 2019ର ଫଳ ପ୍ରକାଶ ପାଇଛି । ସିଟିଇଟିର ଦ୍ୱାଦଶ ସଂସ୍କରଣ ପରୀକ୍ଷା 7 ଜୁଲାଇ , 2019ରେ ସାରା ଦେଶର 109ଟି ସହରରେ ଥିବା 2 , 949ଟି କେନ୍ଦ୍ରରେ ଆୟୋଜନ କରାଯାଇଥିଲା । ପରୀକ୍ଷାର ସହଜ ଏବଂ ନିରପେକ୍ଷ ପରିଚାଳନା ଲାଗି ସହରରେ 114 ଜଣ ସଂଯୋଜକ , 2942 ଜଣ କେନ୍ଦ୍ରୀୟ ନିରୀକ୍ଷକ , 4335 ଜଣ ପର୍ଯ୍ୟବେକ୍ଷକ ଏବଂ ସିବିଏସଇର 827 ଜଣ ଅଧିକାରୀ ନିୟୋଜିତ ହୋଇଥିଲେ ।


    ଏହି ପରୀକ୍ଷା ଲାଗି ମୋଟ 29 ଲକ୍ଷ 22 ହଜାର 227 ଜଣ ପ୍ରାର୍ଥୀ ପଞ୍ଜିକରଣ କରିଥିଲେ , ଏମାନଙ୍କ ମଧ୍ୟରୁ 23 ଲକ୍ଷ 77 ହଜାର 31 ଜଣ ପ୍ରାର୍ଥୀ ପରୀକ୍ଷା ଦେଇଥିଲେ ।


    ପରୀକ୍ଷା ଫଳ ରେକର୍ଡ 23ଦିନ ମଧ୍ୟରେ ଘୋଷଣା କରାଯାଇଛି । ପରୀକ୍ଷା ଦେଇଥିବା ପ୍ରାର୍ଥୀଙ୍କ ମଧ୍ୟରୁ 3 ଲକ୍ଷ 51 ହଜାର 830 ଜଣ ପ୍ରାର୍ଥୀଙ୍କୁ ଯୋଗ୍ୟ ଘୋଷଣା କରାଯାଇଛି । ଯୋଗ୍ୟ ପ୍ରାର୍ଥୀଙ୍କ ମଧ୍ୟରୁ 2 ଲକ୍ଷ 14 ହଜାର 658 ଜଣ ପ୍ରାର୍ଥୀ ପେପର-1 (ପ୍ରାଇମେରୀ ସ୍କୁଲ) ଏବଂ 1 ଲକ୍ଷ 37 ହଜାର 172 ଜଣ ପ୍ରାର୍ଥୀ ପେପର-2(ଜୁନିଅର ହାଇସ୍କୁଲ) ପାଇଁ ଯୋଗ୍ୟତା ହାସଲ କରିଛନ୍ତି । ପରୀକ୍ଷା ଫଳ ସିଟିଇଟିର ୱେ ସାଇଟ www.ctet.nic.in ଏବଂ ସିବିଏସଇର ୱେବସାଇଟ www.cbse.nic.in ରେ ଉପଲବ୍ଧ ରହିଛି ।


    ସିଟିଇଟି ପରୀକ୍ଷାରେ ବସୁଥିବା ପ୍ରାର୍ଥୀଙ୍କ ମାର୍କସିଟ ଡିଜିଲକରରେ ଅପଲୋଡ କରି ଦିଆଯିବ । ଯୋଗ୍ୟ ପ୍ରାର୍ଥୀମାନଙ୍କୁ ସେମାନଙ୍କ ପଞ୍ଜିକୃତ ମୋବାଇଲ ନମ୍ବରରେ ଲଗଇନ ବିବରଣୀ ପ୍ରଦାନ କରାଯିବ ।


    **********

    
    
    (Release ID: 1583603) Visitor Counter : 1