      ଅର୍ଥ ମନ୍ତ୍ରଣାଳୟ

      • ସରକାରୀ ଓ ଘରୋଇ ଭାଗୀଦାରୀତାରେ ରେଳପଥର ଉନ୍ନତି, ସମ୍ପୂର୍ଣ୍ଣ ରୋଲିଂ ଷ୍ଟକ ନିର୍ମାଣ ଓ ଯାତ୍ରୀ ପରିବହନ ସେବା ପାଇଁ କେନ୍ଦ୍ର ବଜେଟରେ ପ୍ରସ୍ତାବ
      • ସହରତଳି ଅଂଚଳରେ ରେଳବାଇ ନିମନ୍ତେ ସ୍ୱତନ୍ତ୍ର ଯାନ ପାଇଁ ପ୍ରସ୍ତାବ
      • 2022 ସୁଦ୍ଧା ଉତ୍ସର୍ଗୀକୃତ ରେଳବାଇ ମାଲ ପରିବହନ ପ୍ରକଳ୍ପଗୁଡିକୁ ସମ୍ପୂର୍ଣ୍ଣ କରିବାକୁ ପ୍ରସ୍ତାବ
      • ଚଳିତ ବର୍ଷ ରେଳ ଷ୍ଟେସନଗୁଡିକର ଆଧୁନୀକିକରଣ ଲାଗି ବ୍ୟାପକ କାର୍ଯ୍ୟକ୍ରମ
      • ସରକାରୀ ଓ ଘରୋଇ ଭାଗୀଦାରୀତାରେ ମେଟ୍ରୋ ରେଳ ପ୍ରକଳ୍ପଗୁଡିକୁ ତ୍ୱରାନ୍ୱିତ କରାଯିବ
      Posted On: 05 JUL 2019 6:17PM by PIB Bhubaneshwar


    କେନ୍ଦ୍ର ଅର୍ଥ ଓ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣ ଆଜି 2019-20 ବଜେଟ ଉପସ୍ଥାପନ କରି ସରକାରୀ ଓ ଘରୋଇ ଭାଗୀଦାରୀତାରେ ରେଳପଥଗୁଡିକର ଉନ୍ନତି , ସମ୍ପୂର୍ଣ୍ଣ ରୋଲିଂ ଷ୍ଟକ ନିର୍ମାଣ ଓ ଯାତ୍ରୀ ପରିବହନ ସେବା ପାଇଁ କେନ୍ଦ୍ର ବଜେଟରେ ପ୍ରସ୍ତାବ ରଖିଥିବା ପ୍ରକାଶ କରିଛନ୍ତି ।


    ଶ୍ରୀମତୀ ସୀତାରମଣ କହିଛନ୍ତି ଯେ , 2018-2030 ମଧ୍ୟରେ ରେଳବାଇର ଭିତ୍ତିଭୂମି ବିକାଶ ପାଇଁ ପ୍ରାୟ 50 ଲକ୍ଷ କୋଟି ଟଙ୍କା ଆବଶ୍ୟକ ହେବ । ଏହି ବ୍ୟୟ ଅଟକଳକୁ ହିସାବକୁ ନେଲେ ବର୍ଷକୁ 1.50 ଲକ୍ଷ କୋଟିରୁ ଉର୍ଦ୍ଧ୍ଵ ଅର୍ଥ ଖର୍ଚ୍ଚ ହେବ ଓ ଏହି କାର୍ଯ୍ୟ ସମ୍ପୂର୍ଣ୍ଣ ହେବା ପାଇଁ ବହୁ ବର୍ଷ ଲାଗିଯିବ । ଅର୍ଥମନ୍ତ୍ରୀ ଆହୁରି କହିଛନ୍ତି ଯେ , ମୁମ୍ବାଇ ଓ ଅନ୍ୟାନ୍ୟ ସହରରେ ରେଳବାଇ ଜନସାଧାରଣଙ୍କୁ ଯଥେଷ୍ଟ ସେବା ଯୋଗାଇ ଆସୁଛି । ସହରତଳି ରେଳପଥର ବିକାଶ ପାଇଁ ସ୍ୱତନ୍ତ୍ର ଉଦ୍ଦେଶ୍ୟଯୁକ୍ତ ଯାନ ( ଏସପିଭି ) ର ଉପଯୋଗ ପାଇଁ ରେଳବାଇକୁ ପ୍ରୋତ୍ସାହିତ କରାଯିବ । ଏଗୁଡିକ ମଧ୍ୟରୁ ଦିଲ୍ଲୀ - ମିରଟ ରାସ୍ତାରେ ଦ୍ରୁତ ଆଂଚଳିକ ପରିବହନ ପଦ୍ଧତି ( ଆରଆରଟିଏସ ) ର ଉପଯୋଗ ପାଇଁ ପ୍ରସ୍ତାବ ରଖାଯାଇଛି । ସରକାରୀ ଓ ଘରୋଇ ଭାଗୀଦାରୀତାରେ ଅସମ୍ପୂର୍ଣ୍ଣ ପ୍ରକଳ୍ପଗୁଡିକୁ ସମ୍ପୂର୍ଣ୍ଣ କରିବା ପାଇଁ ମଧ୍ୟ ପ୍ରସ୍ତାବ ରହିଛି । ମନ୍ତ୍ରୀ ଆହୁରି କହିଛନ୍ତି ଯେ , ରେଳବାଇର ମାଲ ପରିବହନ ପ୍ରକଳ୍ପଗୁଡିକୁ 2022 ମସିହା ସୁଦ୍ଧା ସମ୍ପୂର୍ଣ୍ଣ କରାଯିବ । ସାଧାରଣ ନାଗରିକମାନଙ୍କ ସୁଖପ୍ରଦ ରେଳଯାତ୍ରା ପାଇଁ ଚଳିତ ବର୍ଷ ରେଳ ଷ୍ଟେସନଗୁଡିକର ଆଧୁନିକୀକରଣ ନିମନ୍ତେ ବ୍ୟାପକ କାର୍ଯ୍ୟକ୍ରମ ହାତକୁ ନିଆଯିବ ।


    **********

    
    
    (Release ID: 1577543) Visitor Counter : 24