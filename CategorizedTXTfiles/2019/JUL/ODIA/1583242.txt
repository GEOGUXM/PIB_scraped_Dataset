      କ୍ୟାବିନେଟ

      ଔଷଧ କ୍ଷେତ୍ରରେ ସହଯୋଗ ନେଇ ଭାରତ-ଆମେରିକା ମଧ୍ୟରେ ଆନ୍ତଃ-ଆନୁଷ୍ଠାନିକ ରାଜିନାମାକୁ କ୍ୟାବିନେଟର ଅନୁମୋଦନ
      Posted On: 17 JUL 2019 3:29PM by PIB Bhubaneshwar


    ରିଜେନେରେଟିଭ ଔଷଧ ଏବଂ 3ଡି ବାୟୋପ୍ରିଣ୍ଟିଙ୍ଗ , ନୂତନ ବୈଷୟିକ ଜ୍ଞାନ , ବୈଜ୍ଞାନିକ ବିଚାରଧାରା / ସୂଚନା ଓ ପ୍ରଯୁକ୍ତି ବିଦ୍ୟା ଏବଂ ବୈଜ୍ଞାନିକ ଭିତ୍ତିଭୂମି ଯୁଗ୍ମ ଉପଯୋଗ କ୍ଷେତ୍ରରେ ଭାରତ ଓ ଆମେରିକା ମଧ୍ୟରେ ହୋଇଥିବା ଆନ୍ତଃ-ଆନୁଷ୍ଠାନିକ ରାଜିନାମାକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କ୍ୟାବିନେଟ କମିଟି ମଞ୍ଜୁର ପ୍ରଦାନ କରିଛନ୍ତି ।


    ଲାଭ-


    ଏହି ରାଜିନାମା ଅଧିନରେ ଯୁଗ୍ମ ଗବେଷଣା ପ୍ରକଳ୍ପ , ପ୍ରଶିକ୍ଷଣ କାର୍ଯ୍ୟକ୍ରମ , ସମ୍ମିଳନୀ ଓ ଆଲୋଚନା ଚକ୍ର ଇତ୍ୟାଦି ସମସ୍ତ ଯୋଗ୍ୟ ବୈଜ୍ଞାନିକ ଏବଂ ପ୍ରଯୁକ୍ତିବିତ୍ ମାନଙ୍କ ପାଇଁ ଖୋଲା ରହିବ ଏବଂ ବୈଜ୍ଞାନିକ ପାରଦର୍ଶୀତା ଆଧାରରେ ସମର୍ଥନ ପ୍ରଦାନ କରାଯିବ । ନୂତନ ବୌଦ୍ଧିକ ସମ୍ପଦ , ପ୍ରକ୍ରିୟା , ପ୍ରୋଟୋଟାଇପ କିମ୍ବା ଉତ୍ପାଦ ସୃଷ୍ଟି ନେଇ ରିଜେନେରେଟିଭ ଔଷଧ ଏବଂ 3ଡି ବାୟୋ-ପ୍ରିଣ୍ଟିଙ୍ଗ କ୍ଷେତ୍ରରେ ବୈଜ୍ଞାନିକ ଗବେଷଣା ଏବଂ ପ୍ରଯୁକ୍ତିଗତ ବିକାଶର କ୍ଷମତା ରହିବ ।


    ଉଭୟ ଦେଶ ଅନୁମାନ କରୁଛନ୍ତି ଯେ , ଏହି ରାଜିନାମା ଅନ୍ତର୍ଗତ ଚିନ୍ତା କରାଯାଇଥିବା ସାଧାରଣ ଶିକ୍ଷା ବ୍ୟବସ୍ଥା ଅଦଳ ବଦଳ କରାଯିବା ଦ୍ୱାରା କେତେକ ସ୍ୱତନ୍ତ୍ର ପ୍ରକଳ୍ପ କ୍ଷେତ୍ରରେ ବିକାଶ ହୋଇପାରିବ , ଯେଉଁଗୁଡିକର କି ଶୈକ୍ଷିକ , ଚିକିତ୍ସା ସମ୍ବନ୍ଧିୟ ଏବଂ ବ୍ୟବସାୟିକ ଉପଯୋଗ ରହିଛି ।


    ପ୍ରମୁଖ ବିଶେଷତ୍ୱ-


    ଏହି ରାଜିନାମାର ଉଦ୍ଦେଶ୍ୟ ହେଉଛି ଶିକ୍ଷାନୁଷ୍ଠାନମାନଙ୍କର ମିଳିତ ଉଦ୍ୟମ ମାଧ୍ୟମରେ ଉଭୟ ଦେଶର ଗବେଷଣା ଓ ଶିକ୍ଷା କ୍ଷେତ୍ରରେ ବିକାଶ ଆଣିବା । ଉଭୟ ଦେଶ ମଧ୍ୟରେ ପାରସ୍ପରିକ ଲାଭ ଥିବା ମିଳିତ ଏବଂ ଜ୍ଞାନ ଅଦଳ ବଦଳ କ୍ଷେତ୍ରଗୁଡିକ ହେଉଛନ୍ତି –


    1) ବିଶେଷକରି 3ଡି ବାୟୋପ୍ରିଣ୍ଟିଙ୍ଗ କ୍ଷେତ୍ରରେ ପ୍ରଶିକ୍ଷଣ , ଅଧ୍ୟୟନ ଏବଂ ଗବେଷଣା ଲାଗି ଅଧ୍ୟାପକ ଏବଂ ଛାତ୍ର ଛାତ୍ରୀମାନଙ୍କର ଅଦଳ ବଦଳ


    2) ଯୁଗ୍ମ ଭାବେ ପ୍ରକଳ୍ପଗୁଡିକୁ ନେଇ ଗବେଷଣା କାର୍ଯ୍ୟ


    3) ସୂଚନା ଏବଂ ଶିକ୍ଷାନୁଷ୍ଠାନଗୁଡିକର ପ୍ରକାଶନର ଅଦଳ ବଦଳ


    **********

    
    
    (Release ID: 1583242) Visitor Counter : 1