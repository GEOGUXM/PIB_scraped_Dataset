      વહાણવટા મંત્રાલય

      શ્રી મનસુખ માંડવિયાએ આજે 'SAROD-પોર્ટ્સ'નો પ્રારંભ કર્યો
      
      SAROD-પોર્ટ્સ એ દરિયાઇ ક્ષેત્ર સંબંધિત તમામ પ્રકારના વિવાદોના ઉકેલ માટે પરવડે તેવું વિવાદ નિવારણ વ્યવસ્થાતંત્ર છે
      
      તે ભારતમાં બંદર ક્ષેત્રમાં આશા, વિશ્વાસ અને ન્યાયનું મુખ્ય વ્યવસ્થાતંત્ર બનશે : શ્રી માંડવિયા
      Posted On: 10 SEP 2020 3:13PM by PIB Ahmedabad


    કેન્દ્રીય જહાજ રાજ્યમંત્રી ( સ્વતંત્ર પ્રભાર ) શ્રી મનસુખ માંડવિયાએ આજે નવી દિલ્હી ખાતે એક કાર્યક્રમમાં વર્ચ્યુઅલ માધ્યમથી 'SAROD- પોર્ટ્સ ' ( પરવડે તેવા દરે વિવાદોના નિવારણ માટે સોસાયટી - બંદરો ) નો પ્રારંભ કર્યો હતો .


    આ પ્રસંગે બોલતા શ્રી મનસુખ માંડવિયાએ SAROD- પોર્ટ્સને એક ગેમ ચેન્જર શરૂઆત ગણાવી હતી અને ઉમેર્યું હતું કે , તે ભારતમાં બંદરોના ક્ષેત્રમાં આશા , વિશ્વાસ અને ન્યાય નું મુખ્ય વ્યવસ્થાતંત્ર બનશે . શ્રી માંડવિયાએ એમ પણ ઉમેર્યું હતું કે , ઇજારાશાહી કરારોનું શબ્દશઃ અમલીકરણ કરાવવું તે સૌથી વધુ પ્રાથમિકતાએ છે . SAROD- પોર્ટ્સની મદદથી નિષ્પક્ષ અને ન્યાયી રીતે વિવાદોનો ઉકેલ લાવી શકાશે અને સાથે-સાથે મોટા પ્રમાણમાં થતા કાયદાકીય ખર્ચ અને સમયની પણ બચત થશે .


    જહાજ મંત્રાલયના સચિવ ડૉ. સંજીવ રંજને જણાવ્યું હતું કે , આવનારા દિવસોમાં તમામ મોટા બંદરો ' લેન્ડલોર્ડ મોડલ ' તરફ રૂપાંતરિત થઇ રહ્યાં છે . સંખ્યાબંધ ઇજારેદારો મોટા બંદરો સાથે કામ કરી રહ્યાં હશે . SAROD- પોર્ટ્સ ખાનગી ખેલાડીઓમાં આત્મવિશ્વાસ પ્રેરિત કરશે અને આપણા ભાગીદારો માટે સાચા પ્રકારના માહોલનું સર્જન કરશે . તે ઝડપી , સમયસર , ઓછા ખર્ચાળ અને મજબૂત વિવાદ ઉકેલ વ્યવસ્થાતંત્રના કારણે દરિયાઇ ક્ષેત્રમાં ઇઝ ઓફ ડુઇંગ બિઝનેસને પ્રોત્સાહન આપશે .


    SAROD- પોર્ટ્સની સ્થાપના સોસાયટી નોંધણી અધિનિયમ 1860 અંતર્ગત નીચે ઉલ્લેખ કરવામાં આવેલા ઉદ્દેશો સાથે કરવામાં આવી છે :

     1. પરવડે તેવા દરે અને સમયસર નિષ્પક્ષ રીતે વિવાદોનો ઉકેલ
     2. મધ્યસ્થીઓ તરીકે ટેકનિકલ નિષ્ણાતોની પેનલ ધરાવતું ઉન્નત વિવાદ ઉકેલ વ્યવસ્થાતંત્ર બનાવવું

    SAROD- પોર્ટ્સમાં ભારતીય બંદર સંગઠન (IPA) અને ભારતીય ખાનગી બંદર અને ટર્મિનલ સંગઠન (IPTTA) ના સભ્યોને સામેલ કરવામાં આવ્યા છે .


    SAROD- પોર્ટ્સ દરિયાઇ ક્ષેત્રમાં મધ્યસ્થીઓના માધ્યમથી તમામ વિવાદોમાં સલાહ આપશે અને પતાવટમાં મદદ કરશે જેમાં મુખ્ય પોર્ટ ટ્રસ્ટમાં બંદરો અને જહાજ ક્ષેત્ર તેમજ ખાનગી બંદરો , જેટ્ટી , ટર્મિનલ અને હાર્બર સહિત બિન - મુખ્ય બંદરોને પણ સમાવી લેવામાં આવ્યા છે . તેમાં મંજૂરી આપતા સત્તામંડળો અને લાઇસન્સ લેનાર / ઇજારેદાર / કોન્ટ્રાક્ટર વચ્ચેના વિવાદોને તેમજ લાઇસન્સ લેનાર / ઇજારેદાર અને તેમના કોન્ટ્રાક્ટરો વચ્ચે વિવિધ કરારોના અમલીકરણ દરમિયાન ઉભા થતા વિવાદોને પણ આવરી લેશે .


    'SAROD- પોર્ટ્સ ' એ NHAI દ્વારા ધોરીમાર્ગ ક્ષેત્રમાં વિવાદોનું નિરાકરણ લાવવા માટે ગઠન કરવામાં આવેલા SAROD- રોડ્સ જેવી જ જોગવાઇ છે .


    પૃષ્ઠભૂમિ :


    પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળ દ્વારા જાન્યુઆરી 2018 માં મોડેલ ઇજારાશાહી કરાર (MCA) માં સુધારાને માન્યતા આપવામાં આવી હતી . MCA માં સુધારામાં મુખ્ય બંદરો પર PPP પરિયોજનાઓ માટે વિવાદ નિરાકરણ વ્યવસ્થાતંત્ર તરીકે SAROD- પોર્ટ્સનું ગઠન કરવાની પરિકલ્પના કરવામાં આવી હતી .

    
    
    (Release ID: 1653018) Visitor Counter : 17
    
    
      Read this release in: Malayalam , English , Urdu , Marathi , Hindi , Bengali , Punjabi , Tamil
    
    
    

2.