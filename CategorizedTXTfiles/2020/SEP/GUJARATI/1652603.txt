      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અંગે અપડેટ્સ
      
      ભારતમાં સાજા થયેલા દર્દીઓની સંખ્યામાં અભૂતપૂર્વ ઉછાળો જોવા મળ્યો
      
      છેલ્લા 24 કલાકમાં લગભગ 75,000 જેટલા દર્દીઓ સ્વસ્થ થયા
      
      સાજા થયેલા કેસની કુલ સંખ્યા લગભગ 34 લાખ
      Posted On: 09 SEP 2020 11:45AM by PIB Ahmedabad


    છેલ્લા 24 કલાકમાં ભારતમાં સાજા થયેલા કેસની સંખ્યા નવી ઉંચાઈએ પહોંચી છે. એક જ દિવસમાં સાજા થયેલા દર્દીઓની સંખ્યા વિક્રમજનક 74 ,894 થઈ ગઈ છે.


    આ સાથે સાજા થયેલા દર્દીઓની કુલ સંખ્યા 33,98,844 થઇ ગઈ છે , જે સાજા થવાના દરને 77.77% એ લઈ ગઈ છે. સાપ્તાહિક ધોરણે સાજા થયેલા દર્દીઓની કુલ સંખ્યા જુલાઈના ત્રીજા સપ્તાહ દરમિયાન 1 ,53,118 થી વધી સપ્ટેમ્બર 2020 ના પહેલા અઠવાડિયામાં 4 ,84,068 થઈ ગઈ છે.


    છેલ્લા 24 કલાકમાં કુલ 89,706 નવા કેસ નોંધાયા છે , જેમાં મહારાષ્ટ્રમાંથી 20,000 થી વધુ અને આંધ્રપ્રદેશમાંથી 10,000 થી વધુ કેસ નોંધાયા છે. નવા કેસમાંથી 60% કેસ ફક્ત 5 રાજ્યોના છે.


    દેશમાં હાલમાં સક્રિય કેસની સંખ્યા 8,97,394 છે. મહારાષ્ટ્ર 2,40,000 થી વધુ સંખ્યા સાથે આગળ છે જ્યારે ત્યારબાદ કર્ણાટક અને આંધ્રપ્રદેશમાં 96, ૦૦૦થી વધુ સંખ્યા છે. મહારાષ્ટ્ર , કર્ણાટક , આંધ્રપ્રદેશ , ઉત્તર પ્રદેશ અને તામિલનાડુ એમ પાંચ રાજ્યોમાં કુલ સક્રિય કેસના 61% કેસ છે.


    છેલ્લા 24 કલાકમાં કુલ 1 , 115 મૃત્યુ નોંધાયા છે. મહારાષ્ટ્રમાં 380 મૃત્યુ નોંધાયા છે , ત્યારબાદ કર્ણાટકમાં 146 મૃત્યુ થયા છે , જ્યારે તામિલનાડુમાં 87 લોકો મૃત્યુ પામ્યા છે.


    SD/GP/BT

    
    
    (Release ID: 1652603) Visitor Counter : 6
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Odia , Tamil , Telugu , Malayalam