      ગૃહ મંત્રાલય

      અમદાવાદ શહેર અને જિલ્લાના કુલ રૂ. 221 કરોડના વિકાસ કાર્યોનું ઈ-લોકાર્પણ /ખાતમુહૂર્ત કરતાં કેન્દ્રિય ગૃહમંત્રી શ્રી અમિતભાઇ શાહ
      
      વિપરીત પરિસ્થિતિ વચ્ચે પણ ગુજરાતે લોકોપયોગી વિકાસ કાર્યો કરીને દેશમાં સિમાચિહ્ન પ્રસ્થાપિત કર્યા છે: કેન્દ્રિય ગૃહમંત્રી શ્રી અમિતભાઇ શાહ

      Posted On: 11 SEP 2020 8:47PM by PIB Ahmedabad

    કેન્દ્રિય ગૃહમંત્રીશ્રી અને ગાંધીનગરના સાંસદ અમિતભાઈ શાહે જણાવ્યું છે કે , પ્રવર્તમાન સમયમાં વિકાસ કામોના ઈ - લોકાર્પણ , ઈ - ખાતમુહૂર્ત દ્વારા ગુજરાતે નવી કેડી કંડારી છે . ગુજરાત સહિત દેશ આખામાં વિપરીત પરિસ્થિતિ વચ્ચે પણ ગુજરાતે લોકોપયોગી વિકાસ કામો કરીને સિમાચિહ્ન પ્રસ્થાપિત કર્યા છે . ગુજરાત રાજ્યે વિકાસની ગતિને સહેજ પણ ધીમી થવા દીધી નથી .


    કેન્દ્રિય ગૃહમંત્રીશ્રીએ આજે વિડિયો કોન્ફરન્સના માધ્યમથી અમદાવાદ શહેરના અંદાજે રૂ . 176 કરોડ તથા અમદાવાદ જિલ્લાના રૂ . 45 કરોડ મળી કુલ રૂ . 221 કરોડના વિકાસ કાર્યોનું ઈ - લોકાર્પણ / ખાતમુહૂર્ત કર્યું હતું . કેન્દ્રિય ગૃહમંત્રીશ્રીએ અમદાવાદ જિલ્લાના બાવળા શહેર , વૈષ્ણોદેવી સર્કલ , મકરબા , મક્તમપુરા એમ ચાર સ્થળોએ વિકાસ કાર્યોનું ઈ - લોકાર્પણ / ખાતમુહૂર્ત કયું હતું .


    મુખ્યમંત્રીશ્રીએ લોકાર્પણ થયેલા વિકાસ કામો લોકોની સેવામાં કારગર નીવડે તથા ખાતમુહૂર્ત કરેલા કામો ઝડપથી પૂર્ણ થાય તેવી અપેક્ષા વ્યક્ત કરી હતી .


    ગૃહમંત્રી શ્રી અમિતભાઇ શાહે કુલ રૂ . 221 કરોડના વિકાસકાર્યોનું ઈ - લોકાર્પણ / ખાતમૂહૂર્ત કર્યા . જેમાં રૂ . 176 કરોડના વિકાસકાર્યો અમદાવાદ મહાનગરપાલીકાના અને રૂ . 45 કરોડના વિકાસ કામો અમદાવાદ ગ્રામ્યમાં સમાવિષ્ટ છે .


    ગૃહમંત્રીશ્રીએ વૈષ્ણવદેવી ઓવરહેડ ટાંકીથી સરદાર પટેલ રીંગરોડ સમાંતર શાંતીપુરા સર્કલ સરખેજ સુધી 130.91 કરોડના જુદા - જુદા વ્યાસની એમ . એસ . ટ્રંક મેઇન્સ પાણીની લાઇન નાંખવાનું કામનું ઇ - લોકાર્પણ , દક્ષિણ પશ્ચિમ ઝોનમાં મકતમપુરા વોર્ડમાં એ . પી . એમ . સી . પાસે રૂ . 15.02 કરોડના ખર્ચે નવું વોટર ડીસ્ટ્રીબ્યુશન સ્ટેશન બનાવવાનાં કામનું ઇ - લોકાર્પણ , દક્ષિણ પશ્ચિમ ઝોનમાં સરખેજ વોર્ડમાં મકરબા પોલીસ લાઇન પાસે રૂ .24.99 ખર્ચે નવું વોટર ડીસ્ટ્રીબ્યુશન સ્ટેશન બનાવવાનાં કામનું ઇ - લોકાર્પણ અને છારોડી ગામ તળાવને રૂ . 5.26 કરોડના ખર્ચે ઈ - ખાતમૂહૂર્ત કર્યું હતું .


    તેમણે અમદાવાદ જિલ્લામાં પ્રધાનમંત્રી આવાસ યોજના હેઠળ બાવળા નગરપાલિકા ખાતે 1700 લાખથી વધુ ખર્ચે તૈયાર 240 થી વધુ મકાનોનું ઈ - લોકાર્પણ કર્યુ હતું . આ ઉપરાંત માણકોલ અને મોડાસર ગામમાં ઘન કચરાના નિકાલ અને ટ્રેક્ટર માટે રૂ . 20 લાખની સહાય તથા સર્વ શિક્ષા અભિયાન હેઠળ 108 લાખના ખર્ચે 12 વર્ગખંડનું ઇ - લોકાર્પણ કર્યું હતું .


    ગૃહમંત્રીશ્રીએ પ્રધાનમંત્રી કૃષિ સિંચાઈ યોજના અંતર્ગત કુલ રૂ . 123 લાખના 59 કામોનું લોકાર્પણ , રૂ . 25 લાખના ખર્ચે માણકોલ ચોકડી ખાતે કોમ્યુનિટી હોલનું ખાતમુહૂર્ત , પ્રધાનમંત્રી આવાસ યોજના અંતર્ગત કુલ 240 મકાનોનું બાવળા નગરપાલિકા ખાતે લોકાર્પણ , બાવળા અને સાણંદ તાલુકામાં પ્રધાનમંત્રી ગ્રામ સડક યોજનામાં અંતર્ગત માર્ગનિર્માણ કાર્યોનું ઈ - ખાતમુહૂર્ત કર્યુ હતું .


    મુખયમંત્રી શ્રી વિજયભાઇ રૂપાણીએ બાવળા - સાણંદ સાથોસાથ અમદાવાદ મહાનગરમાં વિકાસ કામોની ભેટ આપવા અંગે ગૃહમંત્રી શ્રી અમિતભાઇનો આભાર વ્યકત કર્યો હતો .


    મુખ્યમંત્રીશ્રીએ જણાવ્યું કે , ગ્રામીણ અને શહેરી ક્ષેત્રોના સર્વાંગી - સમ્યક વિકાસથી ગામો સુવિધાયુકત અને શહેરો વિશ્વ કક્ષાના બનાવ્યા છે . પ્રધાનમંત્રી શ્રી નરેન્દ્રભાઇએ ચાતરેલા ચીલાને ગુજરાતે પ્રતિષ્ઠા અને વિકાસમાં અનુસરીને વિકાસ યાત્રા સતત આગળ ધપાવી છે એમ તેમણે દ્રઢતાપૂર્વક ઉમેર્યુ હતું .


    અમદાવાદના મેયર શ્રીમતી બિજલબેન પટેલે જણાવ્યું કે , હેરિટેજ સિટી એવું અમદાવાદ શહેર હવે સ્માર્ટ સિટી બનવા તરફ ગતિ કરી રહ્યું છે . ત્યારે શહેરના નાગરિકોને વધુને વધુ બહેતર સુવિધાઓ આપવા માટે મહાનગરપાલિકા કટિબદ્ધ છે . આજે લોકાર્પિત થયેલા વિકાસલક્ષી કાર્યોથી લોકોની સુવિધાઓમાં વધારો થશે . કોર્પોરેશન દ્વારા મેટ્રો , રિવરફ્રંટ , બી . આર . ટી . એસ . જેવા પ્રકલ્પો દ્વારા નગરજનોની સેવામાં વૃદ્ધી કરવા માટે કટિબદ્ધ છે તેમ તેમણે વધુમાં ઉમેર્યું હતું .


    આ અવસરે ધારાસભ્ય સર્વશ્રી બાબુભાઈ પટેલ , ભુપેન્દ્રભાઈ પટેલ , અરવિંદભાઈ પટેલ , કિશોરભાઇ ચૌહાણ , કનુભાઇ પટેલ , મ્યુંસિપલ કમિશ્નરશ્રી મુકેશ કુમાર , અમદાવાદ કલેક્ટર શ્રી સંદીપ સાંગલે , વિવિધ કમિટીઓના ચેરમેનશ્રીઓ તથા નગરજનો ઉપસ્થિત રહ્યા હતા .

    
    
    (Release ID: 1653453) Visitor Counter : 12