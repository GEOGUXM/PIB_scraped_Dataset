      સંરક્ષણ મંત્રાલય

      INS વાલસુરા ખાતે ડાયરેક્ટ એન્ટ્રી ઇલેક્ટ્રિકલ મિકેનિક (DEEM) પાવર (P) અને રેડિયો (R) અભ્યાસક્રમના તાલીમાર્થીઓનો પાસિંગ આઉટ કાર્યક્રમ યોજાયો
      Posted On: 10 SEP 2020 10:56PM by PIB Ahmedabad


    ભારતીય તટરક્ષક દળમાંથી 29 નાવિકો સહિત ડાયરેક્ટ એન્ટ્રી ઇલેક્ટ્રિકલ મિકેનિક (DEEM) પાવર (P) અને રેડિયો (R) અભ્યાસક્રમના 346 તાલીમાર્થીઓ એ INS વાલસુરા ખાતે 10 સપ્ટેમ્બર 2020ના રોજ સફળતાપૂર્વક તેમની તાલીમ પૂર્ણ કરી છે. ઇલેક્ટ્રિકલ એન્જિનિયરિંગમાં 26 અઠવાડિયાનો વિશેષ અભ્યાસક્રમ તેમણે પૂરો કર્યો છે.


    ઇલેક્ટ્રોનિક્સ અને ઇલેક્ટ્રિકલ ટેકનોલોજીની મૂળભૂત બાબતો અને લેબોરેટરીઓમાં સંબંધિત ઉપલબ્ધ તાલીમ ઉપરાંત, આ એવો પ્રથમ અભ્યાસક્રમ છે જ્યાં તાલીમાર્થીઓને બેઝિક સેમી-કન્ટક્ટરના ઘટકોનું એસેમ્બલિંગ કરીને તેમનું કૌશલ્ય બતાવવાની તક પૂરી પાડવામાં આવી હતી જેથી તેઓ ઇલેક્ટ્રિક અને ઇલેક્ટ્રોનિક સર્કિટમાં તેમની મૂળભૂત આવડતોથી અવગત થઇ શકે છે. નેવલ કોર મૂલ્યોને જાળવી રાખવા અને યુવા નોવિસને સમુદ્રી યોદ્ધાઓ તરીકે તૈયાર કરવા માટે આ તાલીમ અભ્યાસક્રમમાં કેલિબ્રેટેડ માવજત અને માર્ગદર્શન કવાયતો પણ સામેલ કરવામાં આવી હતી.


    INS વાલસુરાના કમાન્ડિંગ ઓફિસર કોમડોર અજય પટનીએ કોવિડ-19ના તમામ પ્રોટોકોલના ચુસ્ત પાલન સાથે અહીં યોજવામાં આવેલી પાસિંગ આઉટ પરેડની સમીક્ષા કરી હતી. આ પ્રસંગે પોતાના સંબોધન દરમિયાન, કમાન્ડિંગ ઓફિસરે તમામ તાલીમાર્થીઓને તેમની કારકિર્દીમાં આ યાદગાર સીમાચિહ્નરૂપ સિદ્ધિ પ્રાપ્ત કરવા બદલ શુભેચ્છા પાઠવી હતી અને તેમના ઇલેક્ટ્રિકલ, ઇલેક્ટ્રોનિકસ અને ઇન્ફોર્મેશન ટેકનોલોજીના ક્ષેત્રોમાં સમકાલીન ટેકનોલોજીકલ વિકાસની સતત સન્મુખ રહેવા માટે સલાહ આપી હતી.


    શુભમ કુમાર બેહેરા, DEEM (R)ને ‘બેસ્ટ ઓલ રાઉન્ડ સેઇલર’ તરીકે રામનાથ પુરસ્કાર એનાયત કરવામાં આવ્યો હતો. યુવરાજ સિંહ, DEEM (P)ને ‘બેસ્ટ નેવલ ટ્રેઇની (પાવર)’ અને બલરામ સિંહ, DEEM (R)ને ‘બેસ્ટ નેવલ ટ્રેઇની (રેડિયો)’નો પુરસ્કાર આપવામાં આવ્યો હતો. ‘બેસ્ટ કોસ્ટ ગાર્ડ ટ્રેઇની (પાવર)’નો પુરસ્કાર દીપક ચૌહાણ, NVK (P)એ જીત્યો હતો જ્યારે ‘બેસ્ટ કોસ્ટ ગાર્ડ ટ્રેઇની (રેડિયો)’નો પુરસ્કાર ઉત્પલ મૈતી, NVK (R)ને એનાયત કરવામાં આવ્યો હતો.

    
    
    (Release ID: 1653195) Visitor Counter : 3