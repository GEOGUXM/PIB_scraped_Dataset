      પ્રધાનમંત્રીનું કાર્યાલય

      પ્રધાનમંત્રી 12 સપ્ટેમ્બરના રોજ પીએમએવાય-જી અંતર્ગત નિર્મિત 1.75 લાખ મકાનોનું લોકાર્પણ કરશે અને ‘ગૃહપ્રવેશમ’માં સહભાગી થશે
      Posted On: 10 SEP 2020 5:38PM by PIB Ahmedabad


    પ્રધાનમંત્રી 12 સપ્ટેમ્બરના રોજ વીડિયો કોન્ફરન્સિંગ દ્વારા મધ્યપ્રદેશ રાજ્યમાં પ્રધાનમંત્રી આવાસ યોજના – ગ્રામીણ ( પીએમએવાય - જી ) અંતર્ગત બનેલા 1.75 લાખ મકાનોનું લોકાર્પણ કરશે તથા ‘ ગૃહપ્રવેશમ ’ કાર્યક્રમમાં સહભાગી થશે . આ તમામ મકાનો હાલ ચાલુ કોવિડ -19 રોગચાળાના સમયગાળા દરમિયાન બન્યા છે / એમનું નિર્માણકાર્ય પૂર્ણ થયું છે .


    મધ્યપ્રદેશના મુખ્યમંત્રી પણ આ પ્રસંગે ઉપસ્થિત રહેશે . આ કાર્યક્રમનું ડીડી ન્યૂઝ પર જીવંત પ્રસારણ થશે .


    પૃષ્ઠભૂમિ


    પ્રધાનમંત્રીએ વર્ષ 2022 સુધી તમામને મકાન આપવાનું અભિયાન શરૂ કર્યું હતું , જે માટે 20 નવેમ્બર , 2016 ના રોજ પીએમએવાય - જી નામનો મહત્ત્વાકાંક્ષી કાર્યક્રમ શરૂ થયો હતો . અત્યાર સુધી આ કાર્યક્રમ અંતર્ગત દેશભરમાં 1.14 કરોડ મકાનોનું નિર્માણ થયું છે . આ યોજનાનો અત્યાર સુધી મધ્યપ્રદેશમાં 17 લાખ ગરીબ કુટુંબોને પણ લાભ મળ્યો છે . આ તમામ મકાનો ગરીબોના છે , જેમની પાસે ઘરનું ઘર નહોતું અથવા જર્જરિત મકાનોમાં રહેતા હતા .


    પીએમએવાય - જી અંતર્ગત દરેક લાભાર્થીને રૂ . 1.20 લાખની 100 ટકા ગ્રાન્ટ આપવામાં આવે છે , જેમાં કેન્દ્ર અને રાજ્ય સરકાર વચ્ચે ખર્ચનો રેશિયો 60:40 હોય છે . પીએમએવાય - જી અંતર્ગત નિર્મિત આ તમામ મકાનો માટે ફંડ જીઓટેગ કરેલા ફોટોગ્રાફ દ્વારા નિર્માણના વિવિધ તબક્કાની ખરાઈ પછી લાભાર્થીના બેંક ખાતામાં 4 હપ્તામાં સીધું જમા કરાવવામાં આવે છે . આ યોજનામાં વર્ષ 2022 સુધી 2.95 કરોડ મકાનોનાં નિર્માણનો લક્ષ્યાંક નિર્ધારિત કરવામાં આવ્યો છે .


    યુનિટ સહાય ઉપરાંત લાભાર્થીઓને મહાત્મા ગાંધી રાષ્ટ્રીય ગ્રામીણ રોજગારી સુરક્ષા યોજના ( મનરેગા ) અંતર્ગત 90 કે 95 માનવદિવસ માટે અકુશળ શ્રમિક ભથ્થું આપવામાં આવે છે અને સ્વચ્છ ભારત – ગ્રામીણ , મનરેગા કે અન્ય કોઈ સમર્પિત ફંડ દ્વારા શૌચાલયોના નિર્માણ માટે રૂ . 12,000 ની સહાય આપવામાં આવે છે . આ યોજના પ્રધાનમંત્રી ઉજ્જવલા યોજના અંતર્ગત એલપીજી કનેક્શન પ્રદાન કરવા , જલજીવન મિશન વગેરે અતંર્ગત પીવાનું સ્વચ્છ પાણીની સુલભતા માટે ભારત અને રાજ્ય / કેન્દ્રશાસિત પ્રદેશની સરકારની અન્ય યોજનાઓ સાથે સમન્વય કરવાની જોગવાઈ ધરાવે છે . મધ્યપ્રદેશ સરકારે એના “ સમૃદ્ધ પર્યાવાસ અભિયાન ” દ્વારા સામાજિક સુરક્ષા , પેન્શન યોજના , રેશન કાર્ડ , પ્રધાનમંત્રી કૌશલ વિકાસ યોજના , રાષ્ટ્રીય ગ્રામીણ આજીવિકા અભિયાન જેવી અન્ય 17 યોજનાઓ વધારાના લાભ પ્રદાન આપવા માટે સમન્વય ધરાવે છે .


    SD/GP/BT

    
    
    (Release ID: 1653169) Visitor Counter : 6
    
    
      Read this release in: Assamese , English , Urdu , Marathi , Hindi , Bengali , Manipuri , Punjabi , Odia , Tamil , Telugu , Kannada , Malayalam