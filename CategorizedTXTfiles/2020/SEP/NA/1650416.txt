      संघ लोक सेवा आयोग

      सम्मिलित रक्षा सेवा परीक्षा (II), 2019 - अंतिम परिणाम की घोषणा
      Posted On: 01 SEP 2020 4:48PM by PIB Delhi


    निम्नलिखित सूचियां योग्यताक्रम में उन 196 (106 + 76 + 14 ) उम्मीदवारों की हैं जिन्होंने संघ लोक सेवा आयोग द्वारा सितंबर , 2019 में आयोजित सम्मिलित रक्षा सेवा परीक्षा ( II), 2019 और रक्षा मंत्रालय के सेवा चयन बोर्ड द्वारा लिए गए एसएसबी साक्षात्कारों के परिणाम के आधार पर भारतीय सैन्य अकादमी , देहरादून के 149वें (डीई) पाठ्यक्रम ; भारतीय नौसेना अकादमी , इजीमला , केरल तथा वायु सेना अकादमी , हैदराबाद (उड़ान-पूर्व) प्रशिक्षण पाठ्यक्रम अथार्त 208/एफ(पी) पाठ्यक्रम में प्रवेश हेतु अर्हता प्राप्त कर ली है।


    विभिन्न पाठकयक्रमों की तीन सूचियों में कुछ समान उम्मीदवार भी हैं। भारतीय सैन्य अकादमी के लिए सरकार द्वारा यथा सूचित रिक्तियों की संख्या 100 [जिनमें एन. सी. सी. ' सी प्रमाण पत्र धारकों ' ( सेना स्कन्ध) के लिए आरक्षित 13 रिक्तियां शामिल हैं।] , भारतीय नौसेना अकादमी इजीमला , केरल कार्यकारी (सामान्य सेवा) के लिए 45 [जिनमें एन. सी. सी. ' सी प्रमाण पत्र धारकों ' ( सेना स्कन्ध) के लिए आरक्षित 0 6 रिक्तियां शामिल हैं।] और वायु सेना अकादमी , हैदराबाद के लिए 32 [जिनमें एनसीसी विशेष प्रवेश के माध्यम से एन. सी. सी. ' सी प्रमाण पत्र धारकों ' ( सेना स्कन्ध) के लिए आरक्षित 03 रिक्तियां शामिल हैं।] हैं।


    आयोग ने भारतीय सैन्य अकादमी , भारतीय नौसेना अकादमी तथा वायु सेना अकादमी में प्रवेश के लिए क्रमश: 2699 , 1592 और 0611 उम्मीदवारों को लिखित परीक्षण में अर्हक के रूप में अनुशंसित किया था। अंतिम रूप से अर्हक उम्मीदवार वे हैं जो सेना मुख्यालय द्वारा आयोजित एसएसबी परीक्षण के आधार पर अर्हक हुए हैं। इन सूचियों को तैयार करते समय स्वास्थ्य परीक्षा परिणामों को ध्यान में नहीं रखा गया है। सेना मुख्यालय द्वारा इन उम्मीदवारों की जन्मतिथि तथा शैक्षिक योग्यताओं की अभी जांच की जा रही है। अत: इस कारण सभी उम्मीदवारों की उम्मीदवारी अनंतिम है। उम्मीदवारों से अनुरोध है कि वे अपनी जन्मतिथि/शैक्षिक योग्यता आदि के संबंध में अपने दावे के समर्थन में अपने प्रमाण पत्रों की मूल प्रति के साथ इनकी अनुप्रमाणित छायाप्रतियां. अपने प्रथम विकल्प के अनुसार सेना मुख्यालय/नौसेन मुख्यालय/सेना मुख्यालय को भेज दें।


    पते में किसी परिवर्तन की स्थिति में उम्मीदवारों को सलाह दी जाती है कि वे इसकी सूचना तत्काल सेना मुख्यालय/नौसेना मुख्यालय/ वायु सेना मुख्यालय को भेज दें। ये परिणाम संघ लोक सेवा आयोग की वेबसाइट http://www.upsc.gov.in पर भी उपलब्ध होंगे। तथापि , उम्मीदवार , के अंक अधिकारी प्रशिक्षण अकादमी (ओटीए) हेतु सम्मिलित रक्षा सेवा परीक्षा ( II), 2019 के अंतिम परिणाम घोषित होने के पश्चात आयोग की वेबसाइट पर उपलब्ध होंगे। किसी अतिरिक्त सूचना के लिए उम्मीदवार , संघ लोक सेवा आयोग कायार्लय के गेट ‘ सी ’ के निकट स्थित सुविधा काउंटर पर किसी भी कार्य दिवस में 10:00 बजे से 17:00 बजे के बीच व्यक्तिगत रूप से अथवा दूरभाष संख्या 011-23385271/ 011-23381125/ 011-23098543 पर संपर्क कर सकते हैं।


    अंतिम परिणाम के लिए यहां क्लिक करें:


    *****


    एमजी / एएम / केजे/डीके


    

    
    (Release ID: 1650416) Visitor Counter : 65
    
    
      Read this release in: Assamese , Bengali , English , Urdu , Marathi , Punjabi , Tamil , Malayalam