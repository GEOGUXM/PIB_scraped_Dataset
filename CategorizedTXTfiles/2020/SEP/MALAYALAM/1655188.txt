      പ്രത്യേക സേവനങ്ങളും ഫീച്ചറുകളും

      ദേശീയ റിക്രൂട്ട്മെന്റ് ഏജൻസിയുo തൊഴിൽ മാർഗ്ഗ നിർദ്ദേശവും"വെബിനാർ സംഘടിപ്പിച്ചു
      Posted On: 16 SEP 2020 6:08PM by PIB Thiruvananthpuram


    

    കേന്ദ്ര വാർത്താ വിതരണ പ്രക്ഷേപണ മന്ത്രാലയത്തിന് കീഴിലുള്ള ഫീൽഡ് ഔട്ട് റീച്ച് ബ്യൂറോ എറണാകുളവും കേരള ഹിന്ദി പ്രചാര സഭയും, കേന്ദ്രീയ മഹാവിദ്യാലയ, ആലങ്ങാട്, എറണാകുളവും സംയുക്തമായി നാഷണൽ റിക്രൂട്ട്മെൻ്റ് ഏജൻസിയുo തൊഴിൽ മാർഗ്ഗ നിർദ്ദേശവും എന്ന വിഷയത്തെ അധികരിച്ച്‌ ഇന്ന് ഒരു വെബിനാർ സംഘടിപ്പിച്ചു


    കേരള ഹിന്ദി പ്രചാര സഭ സെക്രട്ടറി അഡ്വ.ബി.മധു ഉദ്ഘാടനം ചെയ്തു . റീജണൽ ഔട്ട് റീച്ച് ബ്യൂറോ ഡെപ്യൂട്ടി ഡയറക്ടർ ശ്രീമതി കെ .എ .ബീന മുഖ്യപ്രഭാഷണം നടത്തി .എസ്.എസ്.എ മുൻ പ്രോജക്ട് ഓഫീസറും ചേർത്തല ശ്രീ ശങ്കര ഇംഗ്ലീഷ് മീഡിയം സ്കൂൾ പ്രിൻസിപ്പിലുമായ ശ്രീ.യു.സുരേഷ് കുമാർ ക്ലാസ്സ് നയിച്ചു. പുതിയ റിക്രൂട്ട്മെൻ്റ് ഏജൻസി സുതാര്യത മെച്ചപ്പെടുത്തുമെന്ന് പ്രതീക്ഷിക്കുന്നതായും എല്ലാ ജില്ലകളിലും പരീക്ഷാ കേന്ദ്രങ്ങൾ ഉറപ്പാക്കുന്നതു വഴി യുവജനങ്ങൾക്ക് പ്രത്യേകിച്ച് ഗ്രാമീണ മേഖലയിലുള്ളവർക്ക് വലിയ ചിലവും ബുദ്ധിമുട്ടും കൂടാതെ മികച്ച അവസരങ്ങൾ ലഭ്യമാകുമെന്ന് അദ്ദേഹം പറഞ്ഞു. തൊഴിൽ സാദ്ധ്യതകളുടെ നൂതന മേഘലകളെക്കുറിച്ച് ക്ലാസ്സിൽ വിശദമായി പ്രതിപാദിച്ചു.


    ഫീൽഡ് എക്സിബിഷൻ ഓഫീസർ എൽസി പൊന്നുമോൻ, അങ്കമാലി ബിആർസി ബ്ലോക്ക് 'പ്രോജക്ട് കോർഡിനേറ്റർ കെ.എൻ.സുനിൽകുമാർ, ആലങ്ങാട് കേന്ദ്രീയ ഹിന്ദി മഹാവിദ്യാലയ ബ്ലോക്ക് പ്രോജക്ട് കോർഡിനേറ്റർ പി.എസ്.ജയലക്ഷ്മി എന്നിവർ സംസാരിച്ചു.
    നൂറോളം പേർ പങ്കെടുത്തു.


    ****

    
    
    (Release ID: 1655188) Visitor Counter : 1