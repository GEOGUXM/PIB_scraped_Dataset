      പ്രത്യേക സേവനങ്ങളും ഫീച്ചറുകളും

      കോവിഡ് 19 പ്രതിരോധ മാർഗ്ഗങ്ങളും പോഷകാഹാരവും എന്ന വിഷയത്തിൽ ബോധവത്ക്കരണ വെബിനാർ സംഘടിപ്പിച്ചു
      Posted On: 20 SEP 2020 2:54PM by PIB Thiruvananthpuram


    കേന്ദ്ര വാർത്താ വിതരണ പ്രക്ഷേപണ മന്ത്രാലയത്തിന് കീഴിലുള്ള ഫീൽഡ് ഔട്ട് റീച്ച് ബ്യൂറോ , എറണാകുളവും കാർമ്മൽ കോളജ് , മുഹമ്മയും സംയുക്തമായി കോവിഡ് 19 പ്രതിരോധ മാർഗ്ഗങ്ങളും പോഷകാഹാരവും എന്ന വിഷയത്തെ അധികരിച്ച് ‌ ഇന്നലെ ഒരു വെബിനാർ സംഘടിപ്പിച്ചു


    കോളേജ് പ്രിൻസിപ്പൽ ഡോ ഉഷാകുമാരി വെബിനാർ ഉദ്ഘാടനം ചെയ്തു . ഫീൽഡ് എക്സിബിഷൻ ഓഫീസർ പൊന്നുമോൻ ആശംസ പ്രസംഗം നടത്തി . ആയുഷ് വെൽനെസ്സ് സെൻ്റർ , ആലപ്പുഴ , മെഡിക്കൽ ഓഫീസർ ഡോ വിഷ്ണു മോഹൻ ക്ലാസ്സ് നയിച്ചു .


    കേരളത്തിൽ കോവിഡ് രോഗികൾ വർദ്ധിച്ചു വരുന്ന സാഹചര്യത്തിൽ സാമൂഹ്യ അകലം പാലിക്കുക , മാസ്ക് നിർബ്ബന്ധമായും ധരിക്കുക , സാനിട്ടൈസർ ഉപയോഗിക്കുക എന്നീ ശീലങ്ങൾ നിർബ്ബന്ധമായും പാലിക്കേണ്ടതാണെന്ന് അദ്ദേഹം പറഞ്ഞു . സമീകൃത ആഹാരം കഴിക്കേണ്ടത് പ്രത്യേകിച്ച് കോവിഡ് കാലത്ത് പ്രതിരോധ ശേഷി വർദ്ധിപ്പിക്കേണ്ടത് അത്യാവശ്യമാണെന്നും കോവിഡ് കാലത്ത് കഴിക്കേണ്ട ആഹാര രീതികളെ കുറിച്ചും ക്ലാസ്സിൽ വിശദമായി പ്രതിപാദിച്ചു .


    ഏകദേശം 80- ാളം പേർ വെബിനാറിൽ പങ്കെടുത്തു .


    കോളേജ് എൻഎസ്എസ് അംഗങ്ങളായ റോഷൻ , അലീന ഫ്രാൻസിസ് , ശ്രീലഷ്മി എന്നിവർ സംസാരിച്ചു .


    ********

    
    
    (Release ID: 1656933) Visitor Counter : 2