      കൃഷി മന്ത്രാലയം

      കാർഷികോത്‌പന്നങ്ങളുടെ വ്യാപാരം, വാണിജ്യം (പ്രോത്സാഹനവും സംവിധാനമൊരുക്കലും) ബിൽ, 2020, വിലസ്ഥിരതയും കൃഷി സേവനങ്ങളും സംബന്ധിച്ച കർഷകരുടെ കരാറുകൾ (ശാക്തീകരണവും സംരക്ഷണവും) ബിൽ, 2020 പാർലമെന്റ് പാസാക്കി
      Posted On: 20 SEP 2020 2:13PM by PIB Thiruvananthpuram


    രാജ്യത്തെ കാർഷിക മേഖലയുടെ സമഗ്ര പരിവർത്തനവും , കർഷകരുടെ വരുമാനം ഉയർത്തുന്നതും ലക്ഷ്യമിട്ടുള്ള രണ്ട് ബില്ലുകൾ ഇന്ന് പാർലമെന്റ് പാസാക്കി . 2020 സെപ്റ്റംബർ 17 ന് ലോക്സഭ പാസാക്കിയ കാർഷികോത് ‌ പന്നങ്ങളുടെ വ്യാപാരം , വാണിജ്യം ( പ്രോത്സാഹനവും സംവിധാനമൊരുക്കലും ) ബിൽ -2020, വിലസ്ഥിരതയും കൃഷി സേവനങ്ങളും സംബന്ധിച്ച കർഷകരുടെ കരാറുകൾ ( ശാക്തീകരണവും സംരക്ഷണവും ) ബിൽ -2020 എന്നിവ ഇന്ന് രാജ്യസഭ പാസാക്കി . 2020 ജൂൺ 5 ന് പുറത്തിറക്കിയ ഓർഡിനൻസുകൾക്ക് പകരമുള്ള ബില്ലുകൾ 2020 സെപ്റ്റംബർ 14 ന് കേന്ദ്ര കൃഷി മന്ത്രി ശ്രീ


    നരേന്ദ്ര സിംഗ് തോമർ ലോക്സഭയിൽ അവതരിപ്പിച്ചിരുന്നു .
    
    കാർഷികോത്പന്നങ്ങളുടെ താങ്ങുവില നൽകിയുള്ള സംഭരണം തുടരുമെന്ന് ശ്രീ നരേന്ദ്ര സിംഗ് തോമർ വ്യക്തമാക്കി .


    കാർഷികോത് ‌ പന്നങ്ങളുടെ വ്യാപാരം - വാണിജ്യം ( പ്രോത്സാഹനവും സംവിധാനമൊരുക്കലും ) ബിൽ -2020, കർഷകർക്കും വ്യാപാരികൾക്കും കാർഷികോൽപ്പന്നങ്ങൾ വിൽക്കാനും വാങ്ങാനും പരിപൂർണ്ണ സ്വാതന്ത്ര്യം ഉറപ്പാക്കുന്ന ആവാസവ്യവസ്ഥ സൃഷ്ടിക്കും . പുതിയ നിയമം സംസ്ഥാനത്തിനുള്ളിലും സംസ്ഥാനങ്ങൾക്കിടയിലുമുള്ള തടസ്സരഹിതമായ വാണിജ്യത്തെ പ്രോത്സാഹിപ്പിക്കും . കർഷകർ അവരുടെ ഉത്പന്നങ്ങൾ വിൽക്കുമ്പോൾ ഒരു വിധത്തിലുമുള്ള സെസോ ലെവിയോ ഈടാക്കില്ല . ഗതാഗതച്ചെലവ് വഹിക്കേണ്ടതുമില്ല . തടസ്സമില്ലാതെയുള്ള വ്യാപാരം ഉറപ്പാക്കുന്നതിന് ഒരു ഇലക്ട്രോണിക് ട്രേഡിംഗ് ഇൻ ട്രാൻസാക്ഷൻ പ്ലാറ്റ്ഫോമും ബിൽ വിഭാവനം ചെയ്യുന്നു . കർഷകർക്ക് ഇടനിലക്കാരെ ഒഴിവാക്കി നേരിട്ടുള്ള വിപണനത്തിൽ ഏർപ്പെടാനും കഴിയും . പുതിയ സമ്പ്രദായത്തിൽ ഗ്രാമച്ചന്തകൾ തുടരും . ഇ - നാം വ്യാപാര സമ്പ്രദായവും അവയിൽ തുടരും .


    വിലസ്ഥിരതയും കൃഷി സേവനങ്ങളും സംബന്ധിച്ച കർഷകരുടെ കരാറുകൾ ( ശാക്തീകരണവും സംരക്ഷണവും ) ബിൽ -2020, കാർഷിക ഉത്പന്ന സംസ് ‌ ക്കരണ രംഗത്തുള്ളവർ , മൊത്തക്കച്ചവടക്കാർ , വലിയ ചില്ലറ വ്യാപാരികൾ , കയറ്റുമതിക്കാർ എന്നിവരുമായി ഇടപഴകുന്നതിനും വിലപേശലിനും കർഷകരെ പ്രാപ്തരാക്കും . വിളകൾ വിതയ്ക്കുന്നതിന് മുമ്പുതന്നെ കർഷകർക്ക് ഉത്പന്നങ്ങളുടെ വില ഉറപ്പാക്കും . കമ്പോള വില ഉയർന്നതാണെങ്കിൽ , അതായത് താങ്ങുവിലയ്ക്കും മുകളിലാണെങ്കിൽ , കർഷകർക്ക് താങ്ങുവിലക്ക് പുറമെ കമ്പോള വിലയും ലഭ്യമാക്കും . ഉത്പന്നങ്ങളുടെ വിൽ ‌ പന വില നിശ്ചയിക്കുന്നതിനുള്ള ‌ പൂർണ്ണ അധികാരം കർഷകനായിരിക്കും . പരമാവധി 3 ദിവസത്തിനുള്ളിൽ കർഷകർക്ക് പണവും ലഭിക്കും . സമയബന്ധിതമായി പരാതികൾ പരിഹരിക്കുന്നതിനുള്ള പ്രാദേശിക തർക്ക പരിഹാര സംവിധാനവും ബിൽ വിഭാവനം ചെയ്യുന്നു . ചെറുകിട കർഷകരെ സഹകരിപ്പിച്ച് മികച്ച പ്രതിഫലം ലഭിക്കുന്ന രീതിയിലുള്ള വിലനിർണ്ണയം ഉറപ്പാക്കുന്നതിനായി 10,000 കാർഷിക ഉൽപാദക സംഘങ്ങളും രാജ്യമെമ്പാടും രൂപീകരിക്കും .


    *********


    

    
    (Release ID: 1656991) Visitor Counter : 8
    
    
      Read this release in: Telugu , English , Hindi , Marathi , Manipuri , Bengali , Punjabi , Gujarati , Tamil