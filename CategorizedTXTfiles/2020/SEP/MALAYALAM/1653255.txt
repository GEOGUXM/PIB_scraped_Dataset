      ധനകാര്യ മന്ത്രാലയം

      ബാങ്ക് വായ്പകൾ എടുത്തവർക്കുള്ള ആശ്വാസ സഹായ നിർണയത്തിന് വിദഗ്ധ സമിതിയെ നിയോഗിച്ചു
      Posted On: 10 SEP 2020 7:27PM by PIB Thiruvananthpuram


    മൊറട്ടോറിയം കാലയളവിലെ ബാങ്ക് വായ്പ പലിശയും കൂട്ടുപലിശയും എഴുതിത്തള്ളുന്നതും അനുബന്ധ വിഷയങ്ങളും സംബന്ധിച്ച് സുപ്രീം കോടതിയിൽ കേന്ദ്രസർക്കാരിനെതിരെ ഗജേന്ദ്ര ശർമ നൽകിയ പരാതിയുടെ വാദം തുടരുന്നു . ഇതോടനുബന്ധിച്ച് നിരവധി പ്രശ്നങ്ങൾ ഉയർന്നു വന്ന പശ്ചാത്തലത്തിൽ മികച്ച തീരുമാനം എടുക്കാൻ സമഗ്ര നിർണയത്തിന് കേന്ദ്രസർക്കാർ ഒരു വിദഗ്ധ സമിതിയെ നിയോഗിച്ചു .


    മുൻ സിഎജി ശ്രീ രാജീവ് മെഹർഷി അധ്യക്ഷനായ മൂന്നംഗ സമിതിയിൽ അഹമ്മദാബാദ് ഐഐഎം മുൻ പ്രൊഫസറും റിസർവ് ബാങ്ക് ധനനയ സമിതി മുൻ അംഗവുമായ ഡോ രവീന്ദ്ര എച്ച് ധോലാക്കിയ , എസ് ബി ഐ , ഐ ഡി ബി ഐ ബാങ്കുകളുടെ മുൻ മാനേജിംഗ് ഡയറക്ടർ ശ്രീ ബി . ശ്രീറാം എന്നിവരാണുള്ളത് .


    1) കോവിഡ് -19 മായി ബന്ധപ്പെട്ട ബാങ്ക് മോറട്ടോറിയത്തിൽ പലിശയും കൂട്ടുപലിശയും എഴുതിത്തള്ളുന്നത് ദേശീയ സമ്പദ് വ്യവസ്ഥയിലും സാമ്പത്തിക സ്ഥിരതയിലും ഉയർത്തുന്ന സ്വാധീന o, 2) സമൂഹത്തിന്റെ വിവിധ വിഭാഗങ്ങളിൽ പെട്ടവരുടെ സാമ്പത്തിക ദുരിതം കുറയ്ക്കുന്നതിനുള്ള നിർദ്ദേശങ്ങളും നടപടികളും , 3) നിലവിലെ സാഹചര്യത്തിൽ ആവശ്യമായ നിർദ്ദേശങ്ങൾ , നടപടികൾ എന്നിവ സർക്കാരിനെ അറിയിക്കാനാണ് വിദഗ്ധ സമിതി രൂപീകരിച്ചിരിക്കുന്നത് .


    സമിതി ഒരാഴ്ചയ്ക്കുള്ളിൽ റിപ്പോർട്ട് സമർപ്പിക്കും . സമിതിക്ക് വേണ്ട ധനസഹായം എസ് ബി ഐ നൽകും . തീരുമാനമെടുക്കാൻ ബാങ്കുകളെയും മറ്റു തൽപ്പര കക്ഷികളെയും സമിതിക്കു സമീപിക്കാവുന്നതാണ് .


    ***

    
    
    (Release ID: 1653255) Visitor Counter : 2
    
    
      Read this release in: Punjabi , English , Urdu , Marathi , Bengali , Assamese , Manipuri , Gujarati , Tamil , Telugu , Kannada