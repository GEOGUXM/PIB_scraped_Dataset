      പ്രത്യേക സേവനങ്ങളും ഫീച്ചറുകളും

      വെബിനാർ: ദേശീയ റിക്രൂട്ട്മെൻ്റ് എജൻസിയും തൊഴിൽ അവസരങ്ങളും
      Posted On: 19 SEP 2020 7:01PM by PIB Thiruvananthpuram


    കേന്ദ്ര വാർത്താ വിതരണ പ്രക്ഷേപണ മന്ത്രാലയത്തിന്റെ കീഴിലുള്ള കോട്ടയം ഫീൽഡ് ഔട്ട്റീച്ച് ബ്യൂറോ ദേശീയ റിക്രൂട്ട്മെൻ്റ് എജൻസിയും തൊഴിൽ അവസരങ്ങളും എന്ന വിഷയത്തിൽ ഇന്ന് ഒരു വെബിനാർ സംഘടിപ്പിച്ചു. ചങ്ങനാശ്ശേരി അസംപഷൻ കോളജ് എൻ എസ് എസ് വോളണ്ടിയർമാരുമായി ചേർന്നാണ് ഇത് സംഘടിപ്പിച്ചത്.

    ദേശീയ റിക്രൂട്ട്മെൻ്റ് ഏജൻസി ഗവൺമെൻറ് നിയമനങ്ങളിൽ സുതാര്യത വരുത്തുമെന്നും എല്ലാ ജില്ലകളിലും ഒരു പൊതു പരിക്ഷ നടത്തുന്നതിനാൽ ഉദ്യോഗാർഥികൾക്ക് പ്രത്യേകിച്ചും വനിതകൾക്കും ഗ്രാമീണ യുവാക്കൾക്കും ഇത് സഹായകമാകും എന്ന് റിട്ട. സബ് റിജ്യണൽ എംപ്ലോയ്മെന്റ ഓഫീസർ ശ്രീ രാമചന്ദ്രൻ പി.ജി അഭിപ്രായപ്പെട്ടു. ഇത് മൂലം പരീക്ഷ യാത്ര ചിലവ് ഗണ്യമായി കുറയും. പ്രാദേശിക ഭാഷയിലും പരീക്ഷ എഴുതാൻ സാധിക്കുന്നതുകൊണ്ട് ചോദ്യം നന്നായി മനസിലാക്കി ഉത്തരം നൽകാൻ സാധിക്കുമെന്നും അദ്ദേഹം പറഞ്ഞു .പൊതു പരീക്ഷ ആയതിനാൽ ഒരേ ദിവസം ഒന്നിൽ കൂടുതൽ പരീക്ഷ നടക്കുന്ന സാഹചര്യം ഉണ്ടാകുന്നില്ല. കൂടാതെ ഗ്രാമപ്രദേശങ്ങളിലെ ഉദ്യോഗാർഥികൾക്കായി മോക്ക് ടെസ്റ്റ് സംഘടിപ്പിക്കുന്നതിനും സൗകര്യം ഉണ്ടാകും.


    വെബ്ബിനാറിൽ വിദ്യാർഥികൾ തൊഴിൽ സംബന്ധമായ ഒട്ടേറെ ചോദ്യങ്ങൾ ചോദിച്ചു. എംപ്ലോയ്മെന്റ ന്യൂസ് പോലെയുള്ള തൊഴിൽ വാർത്തകൾ വായിച്ചതിനു ശേഷം ഏതൊക്കെ തൊഴിലിനാണ് നിലവിൽ സാധ്യത എന്ന മനസിലാക്കി അതനുസരിച്ച് ഉന്നത വിദ്യാഭ്യാസം കൈവരിക്കാൻ ശ്രമിക്കുകയാണ് വേണ്ടതെന്ന് അദ്ദേഹം പറഞ്ഞു. എംപ്ലോയ്മെന്റ എക്സചേഞ്ചുകളിലും കേന്ദ്ര ഗവൺമെന്റിന്റെ ദേശീയ കരീയർ സർവ്വീസ് പോർട്ടൽ www.ncs.gov.in ലിലും ഉദ്യോഗാർഥികൾ തൊഴിലിനായി രജിസ്റ്റർ ചെയ്യേണ്ടതാണെന്ന് അദ്ദേഹം കൂട്ടിചേർത്തു


    ചങ്ങനാശ്ശേരി അസംപഷൻ കോളേജ പ്രിൻസിപ്പൽ സിസ്റ്റർ ചെറുകുസുമം വെബിനാർ ഉൽഘാടനം ചെയ്തു . അസംപഷൻ കോളേജ് എൻ എസ് എസ് കോർഡിനേറ്റർ ഡോ. സോണിയ തോമസ് , കോട്ടയം ഫീൽഡ് ഔട്റീച്ച് ബ്യൂറോ അസിസ്റ്റന്റ ഡയറക്ടർ ശ്രീമതി. സുധ എസ് നമ്പൂതിരി , ഫീൽഡ് പബ്ലിസിറ്റി അസിസ്റ്റന്റ ശ്രീ റ്റി സരിൻ ലാൽ എന്നിവർ സംസാരിച്ചു. വെബിനാറിൽ 90 വിദ്യാർഥികൾ പങ്കെടുത്തു.


    *****

    
    
    (Release ID: 1656718) Visitor Counter : 2