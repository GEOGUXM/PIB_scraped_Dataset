      റെയില്‍വേ മന്ത്രാലയം

      ഇന്ത്യൻ റെയിൽവേയിൽ ഉടനീളം സ്വച്ഛതാ പക്വാടാ ആചരിക്കും
      Posted On: 20 SEP 2020 9:30AM by PIB Thiruvananthpuram


    ഈ മാസം 16 മുതൽ 30 വരെ ഇന്ത്യൻ റെയിൽവേയിൽ ഉടനീളം


    സ്വച്ഛതാ പക്വാടാ ആചരിക്കും . പക്വാടാ ആചരണത്തിന്റെ ഉദ്ഘാടന ദിവസം , ഇന്ത്യൻ റെയിൽവേയ്ക്ക് കീഴിലുള്ള എല്ലാ മേഖലാതല ആസ്ഥാനങ്ങൾ , ഡിവിഷണൽ കാര്യാലയങ്ങൾ അടക്കമുള്ളവയിലെ റെയിൽവേ ജീവനക്കാർക്ക് സ്വച്ഛതാ പ്രതിജ്ഞ ചൊല്ലിക്കൊടുത്തു .


    പക്വാടാ ആചരണ ത്തിന്റെ ഭാഗമായി റെയിൽവേ സ്റ്റേഷനുകൾ , തീവണ്ടികൾ , പാളങ്ങൾ , കോളനികൾ , മറ്റ് സ്ഥാപനങ്ങൾ എന്നിവിടങ്ങളിൽ വലിയ തോതിലുള്ള ശുചീകരണ - അണുനശീകരണ പ്രവർത്തനങ്ങൾ നടത്തും . പ്ലാസ്റ്റിക് മാലിന്യങ്ങളുടെ കൃത്യമായ സംസ്കരണത്തിന് പ്രാധാന്യം നൽകിയാകും ഇവ നടപ്പാക്കുക . മാസ്ക്കുകൾ , സാനിറ്റൈസറുകൾ എന്നിവയും വിതരണം ചെയ്യും . ഇക്കാലയളവിൽ പാളങ്ങൾ , സ്റ്റേഷനുകൾ , ഓടകൾ , ശൗചാലയങ്ങൾ , റെയിൽവേ യാർഡുകൾ , ഡിപ്പോകൾ എന്നിവിടങ്ങളിൽ ശുചിത്വം ഉറപ്പാക്കുന്നതിന് റെയിൽവേ പ്രത്യേക പ്രാധാന്യം നൽകും .


    വടക്കൻ റെയിൽവേ മുഖാന്തിരം , ഐക്യരാഷ്ട്ര പരിസ്ഥിതി പരിപാടി (UNEP) മായി സഹകരിച്ച് റെയിൽവേ ബോർഡ് ഈ മാസം 16 ന് “ ശുചിത്വവും പരിസ്ഥിതിയും ” എന്ന വിഷയത്തിൽ വെബിനാർ സംഘടിപ്പിച്ചിരുന്നു .


    *****


    

    
    (Release ID: 1656937) Visitor Counter : 5
    
    
      Read this release in: Tamil , English , Urdu , Marathi , Hindi , Manipuri , Bengali , Punjabi , Telugu