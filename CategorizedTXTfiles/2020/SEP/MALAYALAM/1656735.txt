      പ്രത്യേക സേവനങ്ങളും ഫീച്ചറുകളും

      കോവിഡ്പ്രതിരോധം: ജീവിത ശൈലി ക്രമീകരിക്കണമെന്ന് കോഴിക്കോട് കോർപറേഷൻ ഡെപ്യൂട്ടി മേയർ
      Posted On: 19 SEP 2020 7:53PM by PIB Thiruvananthpuram


    കോവിഡ് വ്യാപനം സമൂഹത്തിൽ വർധിക്കുന്ന സാഹചര്യത്തിൽ രോഗ പ്രതിരോധത്തിന് ജീവിത ശൈലിയിൽ കൃത്യമായ ക്രമീകരണം വേണമെന്ന് കോഴിക്കോട് കോർപറേഷൻ ഡെപ്യൂട്ടി മേയർ മീരാ ദർശക് നിർദേശിച്ചു. മാർഗനിർദ്ദേശങ്ങൾ പൂർണ്ണമായി പാലിച്ച് കോവിഡിനൊപ്പം എങ്ങനെ ജീവിതം മുന്നോട്ടു നയിക്കാം എന്ന് സമൂഹം മനസ്സിലാക്കേണ്ടതുണ്ടെന്നും അവർ പറഞ്ഞു. കണ്ണൂരിലെ കേന്ദ്ര ഫീൽഡ് ഔട്ട് റീച്ച് ബ്യൂറോ സംഘടിപ്പിച്ച കോവിഡിനൊപ്പം ജീവിതം എന്ന വെബിനാർ ഉദ്ഘാടനം ചെയ്യുകയായിരുന്നു ഡെപ്യൂട്ടി മേയർ.

    സൗഹൃദങ്ങളിൽ അകൽച്ചയില്ലാതെ ശരീരം കൊണ്ട് അകലം പാലിച്ച് രോഗവ്യാപനം തടയണമെന്നും ശ്രീമതി മീരാ ദർശക് പറഞ്ഞു. പോഷകാഹാര കുറവ് നിമിത്തം ഉണ്ടാകുന്ന നിരവധി പ്രശ്നങ്ങൾ ഫലപ്രദമായി കൈകാര്യം ചെയ്യണമെന്ന് പോഷൺ അഭിയാൻ മാസാചരണവുമായി ബന്ധപ്പെട്ട് ഡെപ്യൂട്ടി മേയർ പറഞ്ഞു.


    കോഴിക്കോട് ജില്ലാ മെഡിക്കൽ ഓഫീസിലെ റി പ്രൊഡക്ടീവ് ചൈൽഡ് ഹെൽത്ത് ഓഫീസ് ഡോ. ടി. മോഹൻ ദാസ് മുഖ്യ പ്രഭാഷണം നടത്തി.ഡോ. സി. പ്രസൂൺ ക്ലാസെടുത്തു. കണ്ണൂർ ജില്ലാ ഫീൽഡ് പബ്ലിസിറ്റി ഓഫീസർ ബിജു മാത്യു, സംയോജിത ശിശു വികസന വകുപ്പ് ഓഫീസർ കെ. മിനി, ഐസിഡിഎസ് കോഴിക്കോട് അർബൻ സൂപ്പർവൈസർ സബിത എന്നിവർ സംസാരിച്ചു.


    ************

    
    
    (Release ID: 1656735) Visitor Counter : 2