      പാര്‍ലമെന്ററികാര്യ മന്ത്രാലയം

      പാർലമെന്റിന്റെ വർഷകാല സമ്മേളനം നാളെ ആരംഭിക്കും
      Posted On: 13 SEP 2020 2:58PM by PIB Thiruvananthpuram


    17- ാമത് ലോക്സഭയുടെ നാലാമത് സമ്മേളനവും രാജ്യസഭയുടെ 252- ാമത് സമ്മേളനവും നാളെ (2020 സെപ്റ്റംബർ 14 തിങ്കളാഴ്ച ) ആരംഭിക്കും . സർക്കാർ ഉദ്ദേശിക്കുന്ന സഭാനടപടികൾ പൂർത്തിയായാൽ സമ്മേളനം 2020 ഒക്ടോബർ 1 വ്യാഴാഴ്ച സമാപിക്കും .
    
    18 ദിവസം നീണ്ടു നിൽക്കുന്ന സമ്മേളനത്തിൽ 18 സിറ്റിങ്ങുകൾ ഉണ്ടാകും . ശനി , ഞായർ ഉൾപ്പെടെ എല്ലാ ദിവസവും സഭ ചേരും . ഈ വർഷകാല സമ്മേളനത്തിൽ ആകെ 47 ഇനങ്ങളാണ് പരിഗണനയ്ക്ക് വരുന്നത് . 45 ബില്ലുകളും 2 ധനകാര്യ ഇനങ്ങളും ഇതിലുൾപ്പെടുന്നു .
    
    ഓർഡിനൻസുകൾക്ക് പകരമായി പതിനൊന്ന് നിയമങ്ങൾ പാസാക്കാനുണ്ട് . 2020 ൽ ഓർഡിനൻസുകളായി പുറത്തിറക്കിയ പാപ്പരത്വ രണ്ടാം ഭേദഗതി ബിൽ , ബാങ്കിംഗ് റെഗുലേഷൻ ഭേദഗതി ബിൽ , നികുതി നിയമത്തിലെ ചില വ്യവസ്ഥകളിൽ ഇളവ് നൽകുന്നതിനുള്ള ബിൽ , പകർച്ചവ്യാധി ഭേദഗതി ബിൽ , മന്ത്രിമാരുടെ ശമ്പളം , അലവൻസുകൾ സംബന്ധിച്ച ഭേദഗതി ബിൽ , പാർലമെന്റ് അംഗങ്ങളുടെ ശമ്പളം , അലവൻസുകൾ , പെൻഷൻ സംബന്ധിച്ച ഭേദഗതി ബിൽ എന്നിവ ഈ വർഷകാലസമ്മേളനത്തിൽ തന്നെ പാസാക്കേണ്ടതുണ്ട് .
    
    ചില സുപ്രധാന നിയമനിർമ്മാണങ്ങളും ഈ സമ്മേളനത്തിൽ പരിഗണിക്കേണ്ടതുണ്ട് . പെൻഷൻ ഫണ്ട് റെഗുലേറ്ററി ആന്റ് ഡവലപ്മെന്റ് അതോറിറ്റി ഭേദഗതി ബിൽ , മൾട്ടി സ്റ്റേറ്റ് കോപ്പറേറ്റീവ് സൊസൈറ്റിസ് ഭേദഗതി ബിൽ എന്നിവ ഈ സമ്മേളനത്തിൽ നിയമമാകാൻ സാധ്യതയുണ്ട് .
    
    കോവിഡ് -19 മഹാമാരിയുടെ പശ്ചാത്തലത്തിൽ നടക്കുന്ന ആദ്യ പാർലമെന്റ് സമ്മേളനമായതിനാൽ , കോവിഡ് -19 മാർഗ്ഗനിർദ്ദേശങ്ങൾ പാലിച്ച് സമ്മേളനം നടത്താനുള്ള എല്ലാ സുരക്ഷാ ക്രമീകരണങ്ങളും സ്വീകരിച്ചിട്ടുണ്ട് .
    
    ദിവസവും നാല് മണിക്കൂർ വീതമാകും ഇരു സഭകളും കൂടുക - രാജ്യസഭ രാവിലെ 9 മുതൽ ഉച്ചയ്ക്ക് 1 വരെയും , ലോക്സഭ ഉച്ചയ്ക്ക് ശേഷം 3 മുതൽ വൈകിട്ട് 7 വരെയും . എന്നാൽ ആദ്യ ദിവസം മാത്രം , അതായത് സെപ്റ്റംബർ 14 ന് , ലോക് ‌ സഭയും രാവിലെ തന്നെ യോഗം ചേരും . എം .‌ പി . മാരെ ശാരീരിക അകലം പാലിച്ച് ഇരുത്തുന്നതിനായി ഇരുസഭകളുടെയും ചേമ്പറുകളും ഗ്യാലറികളും ഉപയോഗിക്കും . എം ‌. പി . മാരുടെ ഹാജർ രേഖപ്പെടുത്തുന്നതിന് മൊബൈൽ ആപ്ലിക്കേഷൻ ഉപയോഗിക്കും . സീറ്റുകൾ പോളി കാർബൺ ഷീറ്റുകൾ ഉപയോഗിച്ച് വേർതിരിച്ചിട്ടുണ്ട് .
    
    ഈ സമ്മേളനത്തിലും ശൂന്യവേള ഉണ്ടാകും .


    *********

    
    
    (Release ID: 1653798) Visitor Counter : 8
    
    
      Read this release in: English , Urdu , Hindi , Assamese , Manipuri , Bengali , Punjabi , Gujarati , Odia , Tamil , Telugu