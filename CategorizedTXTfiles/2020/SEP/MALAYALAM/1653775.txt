      ധനകാര്യ മന്ത്രാലയം

      ആത്മ നിർഭർ ഭാരത് പദ്ധതി നടപ്പാക്കുന്നതിൽ, ധന-കോർപ്പറേറ്റ് കാര്യ മന്ത്രാലയങ്ങൾ ഇതുവരെ കൈവരിച്ച പുരോഗതി
      Posted On: 13 SEP 2020 10:31AM by PIB Thiruvananthpuram


    ആത്മ നിർഭർ ഭാരത് പാക്കേജിന് കീഴിലെ വിവിധ പദ്ധതികളിൽ , ധന - കോർപ്പറേറ്റ് കാര്യ മന്ത്രാലയങ്ങൾ ഇതുവരെ കൈവരിച്ച പുരോഗതി താഴെപ്പറയുന്നു :


     1. രാജ്യത്തെ കർഷകർക്ക് നബാർഡ് മുഖാന്തിരം , മുപ്പതിനായിരം കോടി രൂപ അധിക അടിയന്തര പ്രവർത്തന മൂലധനസഹായം - 28 ഓഗസ്റ്റ് 2020 വരെയുള്ള കണക്കുകൾ പ്രകാരം , 25,000 കോടി രൂപ വിതരണം ചെയ്തു കഴിഞ്ഞു . സ്പെഷ്യൽ ലിക്യുഡിറ്റി സൗകര്യത്തിന് കീഴിൽ ശേഷിക്കുന്ന 5000 കോടി രൂപ , ചെറുകിട ബാങ്കിങ് ഇതര ധനകാര്യ സ്ഥാപനങ്ങൾ , NBFC-MFI എന്നിവയ്ക്കായി റിസർബാങ്ക് , നബാർഡിന് വകയിരുത്തിയിട്ടുണ്ട്


     1. MSME കൾ , വ്യക്തികൾ എന്നിവർക്ക് അധിക വായ്പ ലഭ്യമാക്കുന്നതിനായി NBFC, HFC, MFI തുടങ്ങിയവയ്ക്ക് 45,000 കോടി രൂപയുടെ ഭാഗിക വായ്പ ഉറപ്പ് പദ്ധതി 2.0 - 28 ഓഗസ്റ്റ് 2020 വരെയുള്ള കണക്കുകൾ പ്രകാരം 25,055.5 കോടി രൂപയുടെ ഇടപാടുകൾക്ക് ബാങ്കുകൾ അനുവാദം നൽകി കഴിഞ്ഞു . കൂടാതെ 4,367 കോടി രൂപയുടെ ഇടപാടുകൾ നടന്നുവരികയാണ് .


     1. NBFC/ HFC/MFI കൾ എന്നിവയ്ക്കായുള്ള മുപ്പതിനായിരം കോടി രൂപയുടെ സ്പെഷ്യൽ ലിക്വിഡിറ്റി പദ്ധതിയും വലിയ പുരോഗതി പ്രാപിച്ചിട്ടുണ്ട് - പദ്ധതിയുടെ നടത്തിപ്പിനായുള്ള പ്രത്യേക സംവിധാനത്തിന് (SPV) രൂപം നൽകാൻ SBICAP നെ ചുമതലപ്പെടുത്തി . 2020 ജൂലൈ ഒന്നിന് പുറത്തിറക്കിയ പത്രക്കുറിപ്പിലൂടെ ആണ് പദ്ധതിക്ക് രാജ്യത്ത് തുടക്കമായത് . അന്നേദിവസം തന്നെ പദ്ധതി സംബന്ധിച്ച് NBFC, HFC എന്നിവയ്ക്ക് റിസർബാങ്ക് പ്രത്യേക സർക്കുലറും നൽകിയിരുന്നു . 2020 സെപ്റ്റംബർ 11 വരെയുള്ള കണക്കുകൾ പ്രകാരം 10,590 കോടി രൂപ മൂല്യമുള്ള 37 പദ്ധതികൾക്കാണ് അനുവാദം നൽകിയിരിക്കുന്നത് . 783.5 കോടി രൂപ ധനസഹായം ആവശ്യപ്പെട്ടുള്ള 6 അപേക്ഷകളും പരിഗണന ഘട്ടത്തിലാണ് .


     1. സൂക്ഷ്മ - ചെറുകിട - ഇടത്തരം സംരംഭങ്ങൾ അടക്കമുള്ള വ്യവസായ സംരംഭങ്ങൾക്കായുള്ള മൂന്നു ലക്ഷം കോടി രൂപയുടെ ഈടില്ലാ വായ്പകൾ - പദ്ധതിയുമായി ബന്ധപ്പെട്ട പ്രവർത്തന മാർഗ്ഗനിർദ്ദേശങ്ങൾ ധനകാര്യ സേവന വകുപ്പ് 23 മെയ് 2020 നു പുറത്തിറക്കിയിരുന്നു . ഒപ്പം 26 മെയ് 2020 ന് എമർജൻസി ക്രെഡിറ്റ് ലൈൻ ഗ്യാരണ്ടി സ്കീം നിധി രജിസ്റ്റർ ചെയ്തു . രാജ്യത്തെ പൊതുമേഖലാ ബാങ്കുകൾ , 23 പ്രമുഖ സ്വകാര്യ ബാങ്കുകൾ എന്നിവ നൽകുന്ന വിവരങ്ങൾ പ്രകാരം , 2020 സെപ്റ്റംബർ 10 വരെ 42,01,576 ഉപഭോക്താക്കൾക്കായി 1,63,226.49 കോടി രൂപയാണ് അനുവദിച്ചിട്ടുള്ളത് . 2020 സെപ്റ്റംബർ 10 വരെ 25,01,999 പേർക്ക് 1,18,138.64 കോടി രൂപയും വിതരണം ചെയ്തു .


     1. ആദായനികുതി റീഫണ്ട് - 2020 ഏപ്രിൽ 1 മുതൽ സെപ്റ്റംബർ 8 വരെ ഉള്ള കാലയളവിൽ 27.55 ലക്ഷം നികുതിദായകർക്കായി 1,01,308 കോടി രൂപയുടെ റീഫണ്ട്കളാണ് നൽകിയത് . 25,83,507 കേസുകളിൽ , 30,768 കോടി രൂപ ആദായ നികുതി റീഫണ്ടും , 1,71,155 കേസുകളിൽ , 70,540 കോടി രൂപയുടെ കോർപ്പറേറ്റ് നികുതി റീഫണ്ട് കളും നൽകിക്കഴിഞ്ഞു . കുടിശ്ശിക ആയിരുന്ന 50 കോടി വരെയുള്ള കോർപ്പറേറ്റ് നികുതി റീഫണ്ട്കൾ എല്ലാവർക്കും ലഭ്യമാക്കിയിട്ടുണ്ട് . മറ്റുള്ളവയുടെ നടപടിക്രമങ്ങൾ പുരോഗമിക്കുകയാണ് .


    *******


    

    
    (Release ID: 1653775) Visitor Counter : 7
    
    
      Read this release in: Punjabi , English , Urdu , Marathi , Hindi , Bengali , Assamese , Manipuri , Tamil , Telugu , Kannada
    
    
    

1.