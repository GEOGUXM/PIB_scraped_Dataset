      പ്രത്യേക സേവനങ്ങളും ഫീച്ചറുകളും

      ദേശീയ റിക്രൂട്ട്മെൻറ് ഏജൻസി: വെബിനാർ സംഘടിപ്പിച്ചു
      Posted On: 08 SEP 2020 5:16PM by PIB Thiruvananthpuram


    ഗവൺമെന്റ് തലത്തിൽ തൊഴിൽ തേടുന്നവർക്ക് വലിയ അനുഗ്രഹമാണ് ദേശീയ റിക്രൂട്ട്മെന്റ് ഏജൻസിയെന്ന് കാലിക്കട്ട് യൂണിവേഴ്സിറ്റി മുൻ അസിസ്റ്റന്റ് രജിസ്ട്രാറും കരിയർ ഗൈഡുമായ ശ്രീ.എം വി സക്കറിയ അഭിപ്രായപ്പെട്ടു.


    വിവിധ വകുപ്പുകളിൽ ഒരേ തലത്തിൽ പെടുന്ന ജോലികൾക്ക് ഒന്നിലധികം പരീക്ഷകൾ എഴുതേണ്ടി വരുന്ന സാഹചര്യം ഇതോടെ ഒഴിവാകുമെന്നും അദ്ദേഹം പറഞ്ഞു.കണ്ണൂരിലെ കേന്ദ്രഫീൽഡ് ഔട്ട് റീച്ച് ബ്യൂറോ, കോഴിക്കോട് ഗവൺമെന്റ് ആർട്സ് കോളേജുമായി ചേർന്ന് സംഘടിപ്പിച്ച 'ദേശീയ റിക്രൂട്ട്മെന്റ് ഏജൻസിയും ഉന്നത വിദ്യാഭ്യാസ രംഗത്തെ സാധ്യതകളും 'എന്ന വെബിനാറിൽ മുഖ്യ പ്രഭാഷണം നടത്തുകയായിരുന്നു അദ്ദേഹം.


    കൊറോണാനന്തര ലോകത്ത് തൊഴിൽ രംഗം വലിയ പ്രതിസന്ധികൾ നേരിടാൻ ഇടയില്ല.
    പുതിയ തൊഴിൽ മേഖലകൾക്ക് ചേരും വിധം തയ്യാറെടുപ്പുകൾ നടത്തുകയാണ് തൊഴിലന്വേഷകർ ചെയ്യേണ്ടതെന്നും ശ്രീ. സക്കറിയ പറഞ്ഞു .കോളജ് പ്രിൻസിപ്പൽ ഡോ. എടക്കോട്ട് ഷാജി വെബിനാർ ഉദ്ഘാടനം ചെയ്തു.


    കണ്ണൂർ ജില്ലാ ഫീൽഡ് പബ്ലിസിറ്റി ഓഫീസർ ബിജു മാത്യു, ആർട്സ് കോളജ് എൻ എസ് എസ് പ്രോഗ്രാം ഓഫീസർ ഡോ.മുജിബ് റഹ്മാൻ പി എന്നിവരും സംസാരിച്ചു. നൂറോളം എൻ എസ് എസ് വളണ്ടിയർമാർ വെബ്ബിനാറിൽ പങ്കെടുത്തു.


    ****

    
    
    (Release ID: 1652354) Visitor Counter : 2