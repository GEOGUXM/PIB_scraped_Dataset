      തെരഞ്ഞെടുപ്പ് കമ്മീഷന്‍

      ശ്രീ.രാജീവ് കുമാർ പുതിയ തിരഞ്ഞെടുപ്പ് കമ്മീഷണറായി ചുമതലയേറ്റു.
      Posted On: 01 SEP 2020 12:40PM by PIB Thiruvananthpuram


    ശ്രീ . രാജീവ് കുമാർ ഇന്ത്യയുടെ പുതിയ തിരഞ്ഞെടുപ്പ് കമ്മീഷണറായി ചുമതലയേറ്റു . ശ്രീ . സുനിൽ അറോറ മുഖ്യ തിരഞ്ഞെടുപ്പ് കമ്മീഷണറായ , ദേശീയ തിരഞ്ഞെടുപ്പ് കമ്മീഷനിൽ നിലവിലുള്ള തിരഞ്ഞെടുപ്പ് കമ്മീഷണർ ശ്രീ . സുശീൽ ചന്ദ്രയ്ക്ക് പുറമെയാണ് ശ്രീ . രാജീവ് കുമാറും തിരഞ്ഞെടുപ്പ് കമ്മീഷണറായി ചുമതലയേറ്റത് .
    
    1960 ഫെബ്രുവരി 19 ന് ജനിച്ച ശ്രീ രാജീവ് കുമാർ 1984 ബാച്ച് ഐ . എ . എസ് . ഉദ്യോഗസ്ഥനാണ് . കേന്ദ്ര സർവ്വീസിലും , ബീഹാർ - ജാർഖണ്ഡ് സംസ്ഥാന സർവ്വീസുകളിലുമായി 36 വർഷത്തിലേറെ , വിവിധ മന്ത്രാലയങ്ങളുമായി ബന്ധപ്പെട്ട് അദ്ദേഹം പ്രവർത്തിച്ചിട്ടുണ്ട് .


    
    
    ബി . എസ് . സി , എൽ . എൽ . ബി , പി . ജി . ഡി . എം , എം . എ പബ്ലിക് പോളിസി എന്നിവയിൽ ബിരുദധാരിയായ ശ്രീ . രാജീവ് കുമാറിന് സാമൂഹ്യം , വനം - പരിസ്ഥിതി , മാനവ വിഭവശേഷി , ധനകാര്യം , ബാങ്കിംഗ് എന്നീ മേഖലകളിൽ പ്രവൃത്തി പരിചയമുണ്ട് .
    
    പൗരന്മാർക്ക് സേവനങ്ങൾ നേരിട്ട് എത്തിക്കുക , ഇടനിലക്കാരെ ഒഴിവാക്കുക , കൂടുതൽ സുതാര്യത എന്നീ ലക്ഷ്യങ്ങൾക്കായി നിലവിലുള്ള നയ വ്യവസ്ഥകളിൽ കാലാനുസൃത ഭേദഗതികൾ വരുത്തുന്നതിനും , ഭരണ നിർവഹണത്തിൽ സാങ്കേതിക വിദ്യ ഉപയോഗിക്കുന്നതിനും അദ്ദേഹം വളരെയധികം തല്പരനാണ് .
    2020 ഫെബ്രുവരിയിൽ കേന്ദ്ര ധനകാര്യ സെക്രട്ടറിയായാണ് അദ്ദേഹം വിരമിച്ചത് . അതിനുശേഷം 2020 ഏപ്രിലിൽ പബ്ലിക് എന്റർപ്രൈസസ് സെലക്ഷൻ ബോർഡ് ചെയർമാനായി നിയമിതനായി . 2020 ഓഗസ്റ്റ് 31 ന് തൽസ്ഥാനമൊഴിഞ്ഞു . 2015-17 കാലയളവിൽ പേഴ് ‌ സണൽ ആന്റ് ട്രെയിനിംഗ് ഡിപ്പാർട്ട് ‌ മെന്റ് എസ്റ്റാബ്ലിഷ് ‌ മെന്റ് ഓഫീസർ എന്ന ചുമതല വഹിച്ചു . അതിനു മുമ്പ് ധന വിനിയോഗ വകുപ്പ് ജോയിന്റ് സെക്രട്ടറി എന്ന നിലയിലും , വനം - പരിസ്ഥിതി , ഗോത്രകാര്യ മന്ത്രാലയം , സംസ്ഥാന സർവീസിൽ വിദ്യാഭ്യാസ വകുപ്പ് എന്നിവിടങ്ങളിലും പ്രാഗത്ഭ്യം തെളിയിച്ചു .
    
    ഇന്ത്യൻ ശാസ്ത്രീയ സംഗീതത്തിലും ഭക്തിഗാനശാഖയിലും അതീവ താല്പര്യം പ്രകടിപ്പിക്കുന്ന ശ്രീ . രാജീവ് കുമാർ ട്രെക്കിംഗിലും തല്പരനാണ് .


    
    
    ********

    
    
    (Release ID: 1650312) Visitor Counter : 21
    
    
      Read this release in: Punjabi , English , Urdu , Marathi , Hindi , Assamese , Bengali , Manipuri , Odia , Tamil , Telugu , Kannada