      പ്രത്യേക സേവനങ്ങളും ഫീച്ചറുകളും

      എറണാകുളം പോസ്റ്റല്‍ ഡിവിഷന്റെ തപാല്‍ അദാലത്ത് വീഡിയോ കോണ്‍ഫറന്‍സിങ്ങ് വഴി
      Posted On: 17 SEP 2020 6:04PM by PIB Thiruvananthpuram


    
    
    എറണാകുളം പോസ്റ്റല്‍ ഡിവിഷന്റെ ഡിവിഷണല്‍ തല തപാല്‍ അദാലത്ത് 2020 സെപ്റ്റംബര്‍ 24ന് രാവിലെ 11 മണിക്ക് വീഡിയോ കോണ്‍ഫറന്‍സിങ്ങ് വഴി നടത്തും. തപാല്‍ വകുപ്പിന്റെ സേവനം സംബന്ധിച്ച ഉപഭോക്താക്കളുടെ പരാതികള്‍ അദാലത്തില്‍ പരിഗണിക്കും.
    
    ഇമണിഓര്‍ഡര്‍/ വിപി/ രജിസ്റ്റേഡ്, ഇന്‍ഷ്വേഡ്/സ്പീഡ് പോസ്റ്റ് വസ്തുക്കള്‍ സംബന്ധിച്ച പരാതികളില്‍ പോസ്റ്റ് ചെയ്ത തീയതി, സമയം, അയച്ചയാളുടെയും ലഭിക്കേണ്ടയാളിന്റെയും പൂര്‍ണ്ണ മേല്‍വിലാസം, രജിസ്‌ട്രേഷന്‍ റെസീപ്റ്റ് നമ്പര്‍, ബുക്ക് ചെയ്ത ഓഫീസ് തുടങ്ങിയ വിവരങ്ങള്‍ ഉള്‍പ്പെടെ പരാതി നല്‍കണം. സേവിങ്ങ്‌സ് സ്‌കീമുകള്‍, പോസ്റ്റല്‍ ലൈഫ് ഇന്‍ഷുറന്‍സ്, റൂറല്‍ പോസ്റ്റല്‍ ലൈഫ് ഇന്‍ഷുറന്‍സ് തുടങ്ങിയവ സംബന്ധിച്ച പരാതികളില്‍ അക്കൗണ്ട് നമ്പര്‍, നിക്ഷേപകന്റെ പൂര്‍ണ്ണമേല്‍വിലാസം, പോസ്റ്റ് ഓഫീസിന്റെ പേര്, തപാല്‍ വകുപ്പിന്റെ റഫറന്‍സ് എന്നിവ ഉള്‍പ്പെടുത്തണം. മുന്‍ അദാലത്തുകളില്‍ പരിഗണിക്കുകയും തീര്‍പ്പാക്കുകയും ചെയ്ത പരാതികള്‍ പരിഗണിക്കുന്നതല്ല.
    
    പരാതികള്‍ ''സീനിയര്‍ സൂപ്രണ്ട് ഓഫ് പോസ്റ്റ് ഓഫീസസ്, എറണാകുളം ഡിവിഷന്‍, കൊച്ചി 682011'' എന്ന മേല്‍വിലാസത്തിലോ, sspekmdn.keralapost@gmail.com എന്ന ഇമെയിലിലോ 2020 സെപ്റ്റംബര്‍ 22ന് മുന്‍പ് ലഭിക്കുന്ന വിധം അയക്കേണ്ടതാണ്. തപാലില്‍ അയക്കുന്ന പരാതിയുടെ കവറില്‍ ''ഡാക് അദാലത്ത്'' എന്ന് രേഖപ്പെടുത്തേണ്ടതാണ്. പരാതിയില്‍ മൊബൈല്‍ നമ്പറും ഇമെയില്‍ വിലാസവും രേഖപ്പെടുത്തിയിരിക്കണം.
    ****

    
    
    (Release ID: 1655707) Visitor Counter : 1