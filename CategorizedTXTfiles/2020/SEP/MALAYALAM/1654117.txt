      കൃഷി മന്ത്രാലയം

      രാജ്യത്തെ കാർഷിക മേഖലയിൽ പരിവർത്തനവും കർഷകരുടെ വരുമാനം ഉയർത്താനും ലക്ഷ്യമിട്ടുള്ള മൂന്ന് ബില്ലുകൾ ഇന്ന് ലോക്സഭയിൽ അവതരിപ്പിച്ചു
      Posted On: 14 SEP 2020 3:16PM by PIB Thiruvananthpuram


    

    
    രാജ്യത്തെ കാർഷിക മേഖലയിലെ പരിവർത്തനം , കർഷകരുടെ വരുമാനം ഉയർത്തുക എന്നിവ ലക്ഷ്യമിട്ട് 2020 ജൂൺ 5 ന് പ്രഖ്യാപ്പിച്ച മൂന്ന് ഓർഡിനൻസുകൾക്ക് പകരമുള്ള ബില്ലുകൾ ഇന്ന് ലോക്സഭയിൽ അവതരിപ്പിച്ചു .
    
    2020 ൽ പുറത്തിറക്കിയ ദി ഫാർമേഴ് ‌ സ് പ്രൊഡ്യൂസ് ട്രേഡ് ആൻഡ് കൊമേഴ് ‌ സ് ( പ്രമോഷൻ ആന്റ് ഫെസിലിറ്റേഷൻ ) ബിൽ , ദി ഫാർമേഴ് ‌ സ് ( എംപവർമെൻറ് ആൻഡ് പ്രൊട്ടക്ഷൻ ) എഗ്രിമെന്റ് ഓഫ് പ്രൈസ് അഷ്വറൻസ് ആൻഡ് ഫാം സർവിസ്സ് ബിൽ എന്നിവ കേന്ദ്ര കൃഷി മന്ത്രി ശ്രീ നരേന്ദ്ര സിംഗ് തോമർ സഭയിൽ അവതരിപ്പിച്ചു . അവശ്യവസ്തു ഭേദഗതി ബിൽ , 2020 ഭക്ഷ്യ സഹമന്ത്രി ശ്രീ റാവു സാഹിബ് പാട്ടീൽ ദാൻ ‌ വേയും അവതരിപ്പിച്ചു .
    
    കാർഷിക ഉത്പന്നങ്ങളുടെ വിൽ ‌ പനയും സംഭരണവുമായി ബന്ധപ്പെട്ട് കർഷകർക്കും വ്യാപാരികൾക്കും കൂടുതൽ സ്വാതന്ത്ര്യമുള്ള ഒരു ആവാസവ്യവസ്ഥ സൃഷ്ടിക്കാൻ , ദി ഫാർമേഴ് ‌ സ് പ്രൊഡ്യൂസ് ട്രേഡ് ആൻഡ് കൊമേഴ് ‌ സ് ( പ്രമോഷൻ ആന്റ് ഫെസിലിറ്റേഷൻ ) ബിൽ വഴിയൊരുക്കും . ന്യായവില ഉറപ്പാക്കുന്നതിനും , കാര്യക്ഷമവും സുതാര്യവും തടസ്സരഹിതവുമായ വ്യാപാരം സംസ്ഥാനങ്ങൾക്കുള്ളിലും സംസ്ഥാനങ്ങൾക്കിടയിലും പ്രോത്സാഹിപ്പിക്കുന്നതിനും മത്സരാധിഷ്ഠിതമായ ബദൽ വ്യാപാര സംവിധാനത്തിനം ഒരുക്കുന്നതിനും ഇത് സഹായിക്കും . ഇലക്ട്രോണിക് ട്രേഡിംഗിന് സൗകര്യപ്രദമായ ഒരു ചട്ടക്കൂടും ബിൽ വ്യവസ്ഥ ചെയ്യുന്നു .


    
    കാർഷിക ബിസിനസ്സ് സ്ഥാപനങ്ങൾ , സംസ് ‌ ക്കരണ സ്ഥാപനങ്ങൾ , മൊത്തക്കച്ചവടക്കാർ , കയറ്റുമതിക്കാർ , വലിയ ചില്ലറ വ്യാപാരികൾ എന്നിവരുമായുള്ള ഇടപാടുകളിൽ കർഷകർക്ക് സംരക്ഷണമൊരുക്കാൻ ദി ഫാർമേഴ്സ് ( എംപവർമെൻറ് ആൻഡ് പ്രൊട്ടക്ഷൻ ) എഗ്രിമെന്റ് ഓഫ് പ്രൈസ് അഷ്വറൻസ് ആൻഡ് ഫാം സർവിസ്സ് ബിൽ വഴിയൊരുക്കും . പരസ്പര സമ്മതത്തോടെയുള്ള ന്യായവിലയിലും കാർഷിക ഉത്പന്നങ്ങളുടെ ഭാവി വിൽ ‌ പനയിലും സുതാര്യത ഉറപ്പാക്കാൻ നിയമം വഴിയൊരുക്കും .
    
    ധാന്യങ്ങൾ , പയറുവർഗ്ഗങ്ങൾ , എണ്ണക്കുരു , ഭക്ഷ്യ എണ്ണകൾ , സവാള , ഉരുളക്കിഴങ്ങ് തുടങ്ങിയവയെ അവശ്യവസ്തുക്കളുടെ പട്ടികയിൽ നിന്ന് ഒഴിവാക്കാൻ 2020 ലെ അവശ്യവസ്തു ഭേദഗതി നിയമം വഴിയൊരുക്കും . സ്വകാര്യ നിക്ഷേപകരുടെ ബിസിനസ്സ് പ്രവർത്തനങ്ങളിൽ അമിത നിയന്ത്രണങ്ങളും ഇടപെടലുകളും ഉണ്ടാകുമെന്ന ആശങ്ക നീക്കം ചെയ്യാൻ ഇത് സഹായിക്കും . ഉത്പാദിപ്പിക്കാനും കൈവശം വയ്ക്കാനും കൈമാറ്റം ചെയ്യാനും വിതരണം ചെയ്യാനുമുള്ള സ്വാതന്ത്ര്യവും, കാർഷിക മേഖലയിലേക്ക് നേരിട്ടുള്ള സ്വകാര്യ - വിദേശ നിക്ഷേപം ആകർഷിക്കുന്നതിനും ഇടയാക്കും .
    
    ***

    
    
    (Release ID: 1654117) Visitor Counter : 17
    
    
      Read this release in: English , Hindi , Marathi , Bengali , Assamese , Manipuri , Punjabi , Odia , Tamil , Kannada