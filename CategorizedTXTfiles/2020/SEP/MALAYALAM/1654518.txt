      മന്ത്രിസഭ

      ബീഹാറിലെ ദർഭംഗയിൽ പുതിയ ഓൾ ഇന്ത്യ ഇൻസ്റ്റിറ്റ്യൂട്ട് ഓഫ് മെഡിക്കൽ സയൻസസ് (എയിംസ്) സ്ഥാപിക്കുന്നതിന് കേന്ദ്രമന്ത്രിസഭയുടെ അംഗീകാരം
      Posted On: 15 SEP 2020 2:22PM by PIB Thiruvananthpuram


    
    ബീഹാറിലെ ദർഭംഗയിൽ പുതിയ ഓൾ ഇന്ത്യ ഇൻസ്റ്റിറ്റ്യൂട്ട് ഓഫ് മെഡിക്കൽ സയൻസസ് ( എയിംസ് ) സ്ഥാപിക്കാൻ പ്രധാനമന്ത്രി ശ്രീ നരേന്ദ്ര മോദിയുടെ അധ്യക്ഷതയിൽ ചേർന്ന കേന്ദ്ര മന്ത്രിസഭ യോഗം തീരുമാനിച്ചു . പ്രധാൻ മന്ത്രി സ്വാസ്ഥ്യ സുരക്ഷാ യോജന ( പി . എം . എസ് . എസ് . വൈ ) പ്രകാരമാണ് പദ്ധതി നടപ്പാക്കുന്നത് . പുതിയ എയിംസിനായി ഒരു ഡയറക്ടർ തസ്തിക സൃഷ്ടിക്കുന്നതിനും മന്ത്രിസഭ അംഗീകാരം നൽകി .


    
    1264 കോടി രൂപയാണ് പദ്ധതി ചെലവ് . കേന്ദ്ര സർക്കാർ അംഗീകാരം ലഭിച്ച തീയതി മുതൽ 48 മാസത്തിനുള്ളിൽ എയിംസ് പൂർത്തിയാക്കാനാണ് ലക്ഷ്യമിടുന്നത് .
    
    സാധാരണക്കാർക്കുള്ള ഗുണങ്ങൾ സംബന്ധിച്ച പ്രധാന വസ്തുതകൾ :
    
    * പുതിയ എയിംസിൽ 100 യൂ . ജി എം . ബി . ബി . എസ് . സീറ്റുകളും 60 ബി . എസ് ‌. സി . നഴ് ‌ സിംഗ് സീറ്റുകളും ഉണ്ടാകും .
    
    * പുതിയ എയിംസിൽ 15-20 സൂപ്പർ സ്പെഷ്യാലിറ്റി വകുപ്പുകൾ ഉണ്ടാകും .
    
    * പുതിയ എയിംസിൽ 750 പേരെ കിടത്തി ചികിത്സിക്കാനുള്ള സൗകര്യം ഉണ്ടാകും .
    
    * നിലവിലുള്ള എയിംസുകളിലെ കണക്ക് പരിശോധിക്കുമ്പോൾ പുതിയ എയിംസിൽ പ്രതിദിനം 2000 പേരെ പരിശോധിച്ച് ചികിത്സ നിർദ്ദേശിക്കാനും പ്രതിമാസം 1000 രോഗികളെ കിടത്തി ചികിത്സിക്കാനും സാധിക്കുമെന്ന് പ്രതീക്ഷിക്കുന്നു .
    
    * പി ‌. ജി ., ഡി ‌. എം ./ എം .‌ സി .‌ എച്ച് . സൂപ്പർ - സ്പെഷ്യാലിറ്റി കോഴ്സുകളും ഭാവിയിൽ ആരംഭിക്കും .
    
    പുതിയ എയിംസിനോടനുബന്ധിച്ച് ആശുപത്രി , മെഡിക്കൽ - നഴ്സിംഗ് കോഴ്സുകൾക്കുള്ള ടീച്ചിംഗ് ബ്ലോക്ക് , പാർപ്പിട സമുച്ചയം , മറ്റ് അനുബന്ധ സൗകര്യങ്ങളും സേവനങ്ങളും എന്നിവ ഉൾപ്പെടുന്നു . ഗുണനിലവാരമുള്ള ആരോഗ്യ സംരക്ഷണം , മെഡിക്കൽ വിദ്യാഭ്യാസം , നഴ്സിംഗ് വിദ്യാഭ്യാസം , ഗവേഷണം എന്നിവയ്ക്കായി മേഖലയിൽ ഒരു ദേശിയ പ്രാധാന്യമുള്ള സ്ഥാപനം എന്നതാണ് പദ്ധതികൊണ്ട് ലക്ഷ്യമിടുന്നത് .
    
    നിർദ്ദിഷ്ട എയിംസിൽ ആയുഷ് ബ്ലോക്ക് , ഓഡിറ്റോറിയം , രാത്രി തങ്ങുന്നതിനുള്ള സൗകര്യം , ഗസ്റ്റ് ഹൗസ് , ഹോസ്റ്റലുകൾ , പാർപ്പിട സമുച്ചയങ്ങൾ എന്നിവ ഉണ്ടായിരിക്കും . ഈ സ്ഥാപനങ്ങളുടെ പ്രവർത്തന ചെലവ് കേന്ദ്ര ആരോഗ്യ - കുടുംബക്ഷേമ മന്ത്രാലയത്തിന്റെ പി . എം . എസ് . എസ് . വൈ പദ്ധതി പ്രകാരം ഗ്രാന്റ് ആയി ലഭിക്കും . പുതിയ എയിംസിന്റെ നിർമാണച്ചെലവ് പൂർണമായും കേന്ദ്രസർക്കാർ വഹിക്കും . പുതിയ എയിംസിന്റെ പ്രവർത്തന - പരിപാലന ചെലവുകളും പൂർണമായും കേന്ദ്ര സർക്കാർ തന്നെ വഹിക്കും . വിവിധ അധ്യാപക - അനധ്യാപക തസ്തികകളിൽ പുതിയ എയിംസ് 3000 ത്തോളം പേർക്ക് തൊഴിലവസരങ്ങൾ സൃഷ്ടിക്കും . ഒട്ടേറെ പേർക്ക് പരോക്ഷമായും തൊഴിൽ ലഭിക്കും .
    
    ***

    
    
    (Release ID: 1654518) Visitor Counter : 2
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Gujarati , Odia , Tamil , Telugu , Kannada