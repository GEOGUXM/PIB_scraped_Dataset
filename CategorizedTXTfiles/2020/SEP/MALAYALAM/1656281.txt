      ജൽ ശക്തി മന്ത്രാലയം

      ജൽ ജീവൻ ദൗത്യത്തിന് കീഴിലേ ജലവിതരണം, നിരീക്ഷണം എന്നിവയ്ക്കായുള്ള ഗ്രാൻഡ് ഐസിടി മത്സരം
      Posted On: 18 SEP 2020 3:48PM by PIB Thiruvananthpuram


    
    
    ഗ്രാമങ്ങളിൽ സ്ഥാപിക്കാനുദ്ദേശിക്കുന്ന ചിലവ് കുറഞ്ഞതും നൂതനവുമായ , സ്മാർട്ട് ജലവിതരണ കണക്കെടുപ്പ് - നിരീക്ഷണ സംവിധാനത്തിനായി ദേശീയ ജൽ ജീവൻ ദൗത്യം , ഐസിടി ഗ്രാന്റ് മത്സരം സംഘടിപ്പിക്കുന്നു . ഇലക്ട്രോണിക്സ് വിവരസാങ്കേതിക മന്ത്രാലയവുമായി സഹകരിച്ച് നടത്തുന്ന മത്സരത്തിൽ , സാങ്കേതിക വിദ്യ മേഖലയിൽ പ്രവർത്തിക്കുന്ന തദ്ദേശീയ സ്റ്റാർട്ടപ്പുകൾ , എംഎസ്എംഇകൾ , ഇന്ത്യൻ കമ്പനികൾ , ഇന്ത്യൻ എല് ‍ എല് ‍ പികൾ എന്നിവർക്ക് പങ്കെടുക്കാവുന്നതാണ് .
    
    2024 ഓടെ രാജ്യത്തെ എല്ലാ ഗ്രാമീണ ഭവനങ്ങളിലും , ആവശ്യമായ അളവിൽ ഗുണമേന്മയുള്ള ശുദ്ധജലം, ടാപ്പ് കണക്ഷനിലൂടെ ഉറപ്പാക്കുന്നത് ലക്ഷ്യമിട്ടാണ് ജൽ ജീവൻ ദൗത്യം നടപ്പാക്കുന്നത് . പദ്ധതിയുടെ കൃത്യമായ നിരീക്ഷണത്തിന് ആധുനിക സാങ്കേതിക വിദ്യ ആവശ്യമാണ് . ഒപ്പം സേവനങ്ങളുടെ ഗുണമേന്മ ഉറപ്പാക്കുന്നതിനായി സേവന വിതരണ വിവരങ്ങളുടെ ഓട്ടോമാറ്റിക് രീതിയിലുള്ള ശേഖരണവും വേണ്ടതായിട്ടുണ്ട് . ശുദ്ധജലവിതരണ അടിസ്ഥാനസൗകര്യങ്ങളുടെ ഡിജിറ്റൽ വൽക്കരണം , ഭാവിയിലെ വെല്ലുവിളികളെ തിരിച്ചറിയാനും പരിഹരിക്കാനും സഹായിക്കും .


    മത്സരത്തിന്റെ ഭാഗമായി ആശയരൂപീകരണം , മാതൃകാ വികസനം , വികസനം എന്നീ തലങ്ങളിൽ പിന്തുണ ഉറപ്പാക്കും . പരീക്ഷണ ഘട്ടത്തിൽ രാജ്യത്തെ 100 ഗ്രാമങ്ങളിൽ ഇത് നടപ്പാക്കുന്നതാണ് . മത്സരത്തിൽ വിജയിക്കുന്നവർക്ക് 50 ലക്ഷം രൂപയും റണ്ണർ അപ്പുകൾക്ക് 20 ലക്ഷം രൂപ വീതവും ലഭിക്കും . കൂടാതെ മികച്ച പരിഹാരമാർഗ്ഗങ്ങൾ വികസിപ്പിക്കുന്നവർക്ക് , തങ്ങളുടെ മാതൃകകളുടെ ഭാവി വികസനത്തിനായി MEITY പിന്തുണയുള്ള ഇൻക്യൂബേറ്റർ /CoEs എന്നിവയുമായി സഹകരിച്ച് പ്രവർത്തിക്കാനും അവസരമുണ്ടാകും . ആത്മ നിർഭർ ഭാരത് ‌, ഡിജിറ്റൽ ഇന്ത്യ , മെയ്ക്ക് ഇൻ ഇന്ത്യ മുന്നേറ്റങ്ങൾക്ക് ഇത് കരുത്തുപകരും എന്നാണ് പ്രതീക്ഷിക്കുന്നത്.
    
    മത്സരത്തിന്റെ കൂടുതൽ വിവരങ്ങൾ ഈ ലിങ്കില് ‍
    ലഭ്യമാണ് https://jjm.gov.in/
    *****

    
    
    (Release ID: 1656281) Visitor Counter : 4
    
    
      Read this release in: English , Urdu , Hindi , Bengali , Punjabi