      പ്രത്യേക സേവനങ്ങളും ഫീച്ചറുകളും

      പകർച്ചവ്യാധികൾ ഉള്ളവരുടെ ശ്വാസകോശ സ്രവത്തിന്റെ സുരക്ഷിത നിർമാർജനത്തിന് സഹായിക്കുന്ന പുതിയ സംവിധാനം- ചിത്ര അക്രിലോസോർബ് - തിരുവനന്തപുരം ശ്രീചിത്ര തിരുനാൾ ഇൻസ്റ്റിറ്റ്യൂട്ട് ഓഫ് മെഡിക്കൽ സയൻസസ് ആൻഡ് ടെക്നോളജി വികസിപ്പിച്ചു
      Posted On: 03 SEP 2020 3:57PM by PIB Thiruvananthpuram


    
    
    കോവിഡ് 19, ക്ഷയം, ഇൻഫ്ലുവൻസ പോലെ പകർച്ചവ്യാധി ഉള്ള രോഗികളിൽ നിന്നും ശ്വാസകോശ സ്രവങ്ങൾ ശേഖരിച്ച് നിർമ്മാർജ്ജനം നടത്തുന്നത് ആരോഗ്യപ്രവർത്തകരിൽ രോഗ സാധ്യത വർധിപ്പിക്കുന്നതാണ്. ഇതിന് മികച്ച പരിഹാരമാർഗം കേന്ദ്ര സർക്കാരിന്റെ ശാസ്ത്രസാങ്കേതിക വകുപ്പിനു കീഴിൽ പ്രവർത്തിക്കുന്ന ശ്രീചിത്തിര തിരുനാൾ ഇൻസ്റ്റിറ്റ്യൂട്ട് ഫോർ മെഡിക്കൽ സയൻസസ് ആൻഡ് ടെക്നോളജിയിലെ ഗവേഷകർ വികസിപ്പിച്ചു. ആശുപത്രി ഐസിയുവിൽ ഉം വാർഡുകളിലും ഉള്ള ഇത്തരം രോഗികളുടെ സ്രവം ശേഖരിക്കുന്നതിന് പ്രത്യേക കാനിസ്റ്റർ ബാഗ് ആണ് വികസിപ്പിച്ചത്. ബാഗിന് അകത്തെ ആഗിരണ ശേഷി കൂടുതലുള്ള പ്രത്യേക സ്തരത്തിൽ രോഗാണുവിനെ നശിപ്പിക്കാൻ ശേഷിയുള്ള അക്രിലോസോർബ് എന്ന പദാർത്ഥം കൂടി ചേർത്തിരിക്കുന്നു.
    
    ആശുപത്രികളിൽ കിടത്തി ചികിത്സിക്കുമ്പോൾ വാക്വo ലൈൻ ഉപയോഗിച്ച് വലിച്ചെടുക്കുന്ന സ്രവം പ്രത്യേകം കാനിസ്റ്റർ ബോട്ടിലിലേക്ക് മാറ്റി അണുവിമുക്തമാക്കി നിർമാർജനം ചെയ്യുകയാണ് പതിവ്. ഇങ്ങനെ കൈകാര്യം ചെയ്യുമ്പോൾ രോഗപ്പകർച്ച സാധ്യത വളരെ കൂടുതലാണ്. മാത്രമല്ല, ആധുനിക നിർമ്മാർജന സംവിധാനം ഇല്ലാത്തതും ആരോഗ്യ പ്രവർത്തകരുടെ എണ്ണം കുറവായതും പകർച്ചവ്യാധി കാലത്ത് നിർമ്മിച്ച താൽക്കാലിക ആശുപത്രികളിലും ഇതുവഴിയുള്ള രോഗവ്യാപന സാധ്യത കൂടുതലായിരിക്കും.
    
    
    പുതുതായി വികസിപ്പിച്ച ഈ കാനിസ്റ്റർ ബാഗ് 500ml ദ്രവം ആഗിരണം ചെയ്തു അതിനെ ഉടൻ ഖരാവസ്ഥയിലേക്ക് മാറ്റുന്നു. അതേസമയംതന്നെഅക്രിലോസോർബ് ഉള്ളതിനാൽ രോഗാണു വിമുക്തമാവുകയും ചെയ്യും.
    തുളുമ്പി കളയൽ, എയറോ സോൾ രൂപീകരണം എന്നിവയില്ലാത്തതിനാൽ ദ്വിതീയതല പകർച്ച തടയുകയും ആരോഗ്യപ്രവർത്തകർക്ക് സംരക്ഷണം നൽകുകയും ചെയ്യും. കാനിസ്റ്റർ ബാഗിനെ മറ്റൊരു സീലർ ബാഗിലാക്കി ഒട്ടും തുളുമ്പാതെ അണുവിമുക്തമാക്കിയ ബയോമെഡിക്കൽ മാലിന്യമാക്കി കത്തി ക്കാവുന്നതാണ്.
    അന്താരാഷ്ട്ര മാനദണ്ഡങ്ങൾ പ്രകാരം ഈ ബാഗ് പരിശോധനയ്ക്ക് വിധേയമാക്കി കഴിഞ്ഞു.
    
    ബയോ മെറ്റീരിയൽ ഗവേഷകരായ ഡോ. മഞ്ജു എസ്, ഡോ. മനോജ് കോമത്ത്, ഡോ. ആശാ കിഷോർ, ഡോ. അജയപ്രസാദ് ഋഷി എന്നിവരടങ്ങുന്ന സംഘമാണ് സാങ്കേതികവിദ്യ വികസിപ്പിച്ചത്. ഉൽപ്പാദനത്തിനും വിപണനത്തിനും ആയി അക്രിലോസോർബ് സക്ഷൻ കാനിസ്റ്റർ ലൈനറിന്റെ നിർമ്മാണ വിധം ഉത്തർപ്രദേശ് ആസ്ഥാനമായ റോം സൺസ് സയന്റിഫിക് ആൻഡ് സർജിക്കൽ പ്രൈവറ്റ് ലിമിറ്റഡ് എന്ന കമ്പനിക്ക് കൈമാറി ഒരു ബാഗിന് ഏകദേശം 100 രൂപയാണ് ചെലവ് പ്രതീക്ഷിക്കുന്നത്.
    
    നിർമ്മാർജ്ജനം ചെയ്യാവുന്നവൈദ്യശാസ്ത്ര / ശസ്ത്രക്രിയ ഉപകരണങ്ങളുടെ ഉൽപാദനവുമായി ബന്ധപ്പെട്ട് ആഗോളതലത്തിൽതന്നെ പ്രശസ്തമായ കമ്പനിയാണ് റോoസൺസ്. ഐ എസ് ഒ, സി ഇ സർട്ടിഫിക്കേഷൻ ഉള്ള കമ്പനിക്ക് 65 രാജ്യങ്ങളിൽ വിതരണശൃംഖല ഉണ്ട്. നിലവിൽ ശ്രീ ചിത്ര തിരുനാൾ ഇൻസ്റ്റിറ്റ്യൂട്ടിൽ ഉൽപ്പന്നത്തിന്റെ ഫീൽഡ് തല പരീക്ഷണം നടന്നുവരുന്നു.


    ***

    
    
    (Release ID: 1650991) Visitor Counter : 3