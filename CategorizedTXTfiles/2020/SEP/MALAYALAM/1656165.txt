      പ്രത്യേക സേവനങ്ങളും ഫീച്ചറുകളും

      ഐ.ഐ.എം.സി. മാധ്യമ കോഴ്സുകൾക്ക് പ്രവേശന പരീക്ഷ
      Posted On: 18 SEP 2020 3:51PM by PIB Thiruvananthpuram


    ഇന്ത്യൻ ഇൻസ്റ്റിറ്റ്യൂട്ട് ഓഫ് മാസ് കമ്മ്യൂണിക്കേഷൻ നടത്തുന്ന മലയാള ജേർണലിസമടക്കമുള്ള വിവിധ മാധ്യമപഠന കോഴ്സുകൾക്ക് ഓൺലൈൻ പ്രവേശനപരീക്ഷ നടത്താൻ തീരുമാനിച്ചതായി ഐഐഎംസി റീജിയണൽ ഡയറക്ടർ പത്രക്കുറിപ്പിൽ അറിയിച്ചു . ഓൺലൈനായി അപേക്ഷിക്കാനുള്ള അവസാന തീയതി സെപ്റ്റംബർ 23 ആയി പുതുക്കി നിശ്ചയിച്ചിട്ടുണ്ട് . നാഷനൽ ടെസ്റ്റിംങ് ഏജൻസി ഒക് ‌ ടോബർ 18 നു നടത്തുന്ന ഓൺലൈൻ പ്രവേശനപരീക്ഷ സൗകര്യമുള്ള സ്ഥലത്തിരുന്ന് പരീക്ഷാർത്ഥികൾക്കെഴുതാവുന്നതാണ് .


    ഇംഗ്ലീഷ് , ഹിന്ദി അടക്കമുള്ള വിവിധ ഭാഷാ ജേർണലിസം കോഴ്സുകളിലേയ്ക്കും , റേഡിയോ & ടെലിവിഷൻ , അഡ്വവർടൈസിംങ് & പബ്ലിക് റിലേഷൻസ് കോഴ്സുകളിലേക്കുമുള്ള പി . ജി . ഡിപ്ലോമകളാണ് ഐ . ഐ . എം . സി . നടത്തുന്നത് . നേരത്തെ അപേക്ഷിച്ചവർ വീണ്ടും അപേക്ഷ നൽകേണ്ടതില്ല .

      ഐ . ഐ . എം . സി . കോട്ടയം കേന്ദ്രം നടത്തുന്ന മലയാളം ജേർണലിസം പി . ജി . കോഴ്സിനും ഇപ്പോൾ അപേക്ഷ നൽകാവുന്നതാണ് .
      വിശദവിവരങ്ങൾക്ക് www.iimc.gov.in എന്ന വെബ്സൈറ്റ് സന്ദർശിക്കാവുന്നതാണ്.
      ****
    
    
    (Release ID: 1656165) Visitor Counter : 3