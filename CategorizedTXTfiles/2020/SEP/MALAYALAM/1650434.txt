      യു.പി.എസ്.സി

      കമ്പൈൻഡ് ഡിഫൻസ് സർവീസസ് എക്സാമിനേഷൻ(II) 2019 അന്തിമ ഫലം പ്രസിദ്ധീകരിച്ചു.
      Posted On: 01 SEP 2020 4:48PM by PIB Thiruvananthpuram


    യൂണിയൻ പബ്ലിക് സർവീസ് കമ്മീഷൻ സെപ്റ്റംബറിൽ നടത്തിയ പരീക്ഷയുടെയും പ്രതിരോധ മന്ത്രാലയത്തിന്റെ സർവീസ് സെലക്ഷൻ ബോർഡ് ഇന്റർവ്യൂവിന്റെയും അടിസ്ഥാനത്തിൽ കമ്പൈൻഡ് ഡിഫൻസ് സർവീസസ് എക്സാമിനേഷൻ ( II)2019 അന്തിമ ഫലം പ്രസിദ്ധീകരിച്ചു . ഡെറാഡൂണിലെ മിലിറ്ററി അക്കാദമി , ഏഴിമല നേവൽ അക്കാദമി , ഹൈദരാബാദ് എയർഫോഴ്സ് അക്കാദമി എന്നിവിടങ്ങളിലേക്കുള്ള 149 മത് ബാച്ചിന്റെ പ്രവേശനത്തിന് യോഗ്യത നേടിയ 196 ഉദ്യോഗാർഥികളുടെ മെറിറ്റ് അടിസ്ഥാനത്തിൽ ഉള്ള ( 106+76+14) പട്ടിക ഇതോടൊപ്പമുള്ള ലിങ്കിൽ ചേർത്തിരിക്കുന്നു .
    
    ചില ഉദ്യോഗാർത്ഥികൾ മൂന്നു ലിസ്റ്റിലും ഇടം നേടിയിട്ടുണ്ട് . ഗവൺമെന്റ് അറിയിപ്പ് പ്രകാരം സേന അക്കാദമിയിൽ 100 ഒഴിവുകളും ( എൻ സി സി 'c' ആർമി വിംഗ് സർട്ടിഫിക്കറ്റുകൾ ഉള്ള വർക്കായി സംവരണം ചെയ്തിരിക്കുന്ന 13 ഒഴിവുകൾ ഉൾപ്പെടെ ) , ഏഴിമല നാവിക അക്കാദമിയിൽ 45 ഉം ( എൻസിസി 'c' നേവൽ വിംഗ് സർട്ടിഫിക്കറ്റ്ഉള്ളവർക്കായി സംവരണം ചെയ്തിരിക്കുന്ന 6 ഒഴിവുകൾ ഉൾപ്പെടെ ) , ഹൈദരാബാദിൽ 32 ഉം ( എൻ സി സി 'c' എയർ വിംഗ് സർട്ടിഫിക്കറ്റ് ഉള്ളവർക്കായി സംവരണം ചെയ്തിരിക്കുന്ന 3 ഒഴിവുകൾ ഉൾപ്പെടെ ) ഒഴിവുകളാണുള്ളത് .
    
    മിലിട്ടറി അക്കാദമിയിൽ പ്രവേശനം നേടുന്നതിന് 2699 പേരും , നേവൽ അക്കാദമിയിലേക്ക് 1592 പേരും , എയർഫോഴ്സ് അക്കാദമിയിലേക്ക് 611 പേരും എഴുത്ത് പരീക്ഷയിൽ യോഗ്യത നേടി . ആർമി ആസ്ഥാനത്ത് നടത്തിയ എസ് എസ് ബി ഇന്റർവ്യൂ വിജയിച്ചവരെയാണ് അന്തിമ യോഗ്യത പട്ടികയിൽ ഉൾപ്പെടുത്തിയിരിക്കുന്നത് . ഈ ലിസ്റ്റിൽ വൈദ്യപരിശോധന ഫലത്തിന്റെ സ്കോർ ഉൾപ്പെടുത്തിയിട്ടില്ല . ഉദ്യോഗാർഥികളുടെ ജനനത്തീയതി , വിദ്യാഭ്യാസ യോഗ്യത എന്നിവ സംബന്ധിച്ച പരിശോധന നടപടികൾ സേന ആസ്ഥാനത്ത് നടന്നുവരികയാണ് . അതിനാൽ ഈ ലിസ്റ്റ് പ്രൊവിഷണലാണ് .
    
    ഉദ്യോഗാർത്ഥികൾ ജനനത്തീയതി , വിദ്യാഭ്യാസ യോഗ്യത എന്നിവ തെളിയിക്കുന്ന അസ്സൽ സർട്ടിഫിക്കറ്റുകളും ഫോട്ടോസ്റ്റാറ്റ് കോപ്പികളും ഉൾപ്പെടെ അവരുടെ മുൻഗണനാക്രമത്തിൽ സേന , നാവിക , വ്യോമ ആ സ്ഥാനങ്ങളിലേക്ക് അയക്കേണ്ടതാണ് .
    
    മേൽവിലാസത്തിൽ എന്തെങ്കിലും വ്യത്യാസമുണ്ടെങ്കിൽ ഉദ്യോഗാർത്ഥികൾ അത് ആസ്ഥാനത്ത് കൃത്യമായി അറിയിക്കേണ്ടതാണ് . ഫലം യുപിഎസ് സി യുടെ www.upsc.gov.in എന്ന വെബ്സൈറ്റിൽ ലഭ്യമാണ് . എന്നാൽ ഓഫീസേഴ്സ് ട്രെയിനിങ് അക്കാദമി ഫലം കൂടി പ്രഖ്യാപിച്ചതിനുശേഷം മാത്രമേ ഉദ്യോഗാർഥികൾക്ക് ലഭിച്ച മാർക്ക് വെബ്സൈറ്റിൽ ലഭ്യമാകുകയുള്ളു . സംശയങ്ങൾക്ക് കമ്മീഷൻ ഓഫീസിന്റെ ഗേറ്റ് ' സി ' ക്ക് സമീപമുള്ള ഫെസിലിറ്റേഷൻ കൗണ്ടറിൽ നേരിട്ടോ
    011-23385271/011-23381125/011-23098543 എന്ന
    ഫോൺ നമ്പറിലോ പ്രവർത്തി ദിവസങ്ങളിൽ രാവിലെ 10 മണി മുതൽ 5 മണി വരെ ബന്ധപ്പെടാവുന്നതാണ് .


    Click here for final result:

    
    
    (Release ID: 1650434) Visitor Counter : 4
    
    
      Read this release in: Assamese , Bengali , English , Urdu , Hindi , Marathi , Punjabi , Tamil