      ആഭ്യന്തരകാര്യ മന്ത്രാലയം

      ദക്ഷിണേന്ത്യൻ സംസ്ഥാനങ്ങളിൽ ഇസ്ലാമിക ഭീകരരുടെ സാന്നിദ്ധ്യം
      Posted On: 16 SEP 2020 3:25PM by PIB Thiruvananthpuram


    

    
    ദക്ഷിണേന്ത്യൻ സംസ്ഥാനങ്ങൾ ഉൾപ്പെടെ വിവിധ സംസ്ഥാനങ്ങളിൽ നിന്നുള്ളവർ ഇസ്ലാമിക് സ്റ്റേറ്റിൽ ( ഐ . എസ് ) ചേർന്ന ചില സംഭവങ്ങൾ കേന്ദ്ര - സംസ്ഥാന സുരക്ഷാ ഏജൻസികളുടെ ശ്രദ്ധയിൽ പെട്ടിട്ടുണ്ട് . ദക്ഷിണേന്ത്യൻ സംസ്ഥാനങ്ങളായ കേരളം , തെലങ്കാന , ആന്ധ്രാപ്രദേശ് , കർണാടക , തമിഴ് ‌ നാട് എന്നിവിടങ്ങളിൽ ഐ . എസ് . സാന്നിധ്യവുമായി ബന്ധപ്പെട്ട് 17 കേസുകൾ ദേശീയ അന്വേഷണ ഏജൻസി രജിസ്റ്റർ ചെയ്തു . പ്രതികളായ 122 പേരെ അറസ്റ്റ് ചെയ്തു .
    
    ഇസ്ലാമിക് സ്റ്റേറ്റ് / ഇസ്ലാമിക് സ്റ്റേറ്റ് ഓഫ് ഇറാഖ് ആൻഡ് ലെവന്റ് / ഇസ്ലാമിക് സ്റ്റേറ്റ് ഓഫ് ഇറാഖ് ആൻഡ് സിറിയ / ദേയ് ‌ ഷ് / ഇസ്ലാമിക് സ്റ്റേറ്റ് ഇൻ ഖൊറാസാൻ പ്രൊവിൻസ് ( ഐ . എസ് . കെ . പി .) / ഐസിസ് വിലായത്ത് ഖൊറാസാൻ / ഇസ്ലാമിക് സ്റ്റേറ്റ് ഓഫ് ഇറാഖ് ആൻഡ് ഷാം - ഖൊറാസാൻ ( ഐസിസ് - കെ ) എന്നിവയെയും , ഇവയുമായി ബന്ധമുള്ള സംഘടനകളെയും കേന്ദ്രസർക്കാർ ഭീകര സംഘടനകളായി പ്രഖ്യാപിക്കുകയും നിയമവിരുദ്ധ പ്രവർത്തന നിരോധന നിയമം -1967 ന്റെ ആദ്യ പട്ടികയിൽ ഉൾപ്പെടുത്തുകയും ചെയ്തിട്ടുണ്ട് . ഐ ‌. എസ് ., അതിന്റെ പ്രത്യയശാസ്ത്രം പ്രചരിപ്പിക്കുന്നതിന് വിവിധങ്ങളായ ഇന്റർനെറ്റ് അധിഷ്ഠിത സാമൂഹ്യമാധ്യമങ്ങൾ ഉപയോഗിക്കുന്നു . ബന്ധപ്പെട്ട സുരക്ഷാ ഏജൻസികൾ ഇത്തരത്തിലുള്ള സൈബറിടങ്ങൾ സൂക്ഷ്മമായി നിരീക്ഷിക്കുകയും നിയമപ്രകാരം നടപടിയെടുക്കുകയും ചെയ്തു വരുന്നു .
    
    കേരളം , കർണാടക , ആന്ധ്രാപ്രദേശ് , തെലങ്കാന , മഹാരാഷ്ട്ര , തമിഴ് ‌ നാട് , പശ്ചിമ ബംഗാൾ , രാജസ്ഥാൻ , ബിഹാർ , ഉത്തർപ്രദേശ് , മധ്യപ്രദേശ് , ജമ്മു കശ്മീർ എന്നിവിടങ്ങളിൽ വളരെ സജീവമായ ഐ . എസ് സാന്നിദ്ധ്യം ഉണ്ടെന്ന് ദേശീയ അന്വേഷണ ഏജൻസി ( എൻ . ഐ . എ .) നടത്തിയ അന്വേഷണത്തിൽ വ്യക്തമായി .
    
    രാജ്യസഭയിൽ ഉന്നയിച്ച ചോദ്യത്തിന് രേഖാമൂലം നൽകിയ മറുപടിയിലാണ് ആഭ്യന്തര സഹമന്ത്രി ശ്രീ ജി . കിഷൻ റെഡ്ഡി ഇക്കാര്യങ്ങൾ വ്യക്തമാക്കിയത് .
    
    ***

    
    
    (Release ID: 1655191) Visitor Counter : 6
    
    
      Read this release in: English , Urdu , Marathi , Manipuri , Bengali , Punjabi , Tamil , Telugu