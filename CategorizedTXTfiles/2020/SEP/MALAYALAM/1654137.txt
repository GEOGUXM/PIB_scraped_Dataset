      തൊഴില്‍, ഉദ്യോഗ മന്ത്രാലയം

      ഇ പി എഫ് & എം പി ആക്ട് 1952 നു കീഴിലെ അർദ്ധ ജുഡീഷ്യൽ കേസുകളിൽ വെർച്വൽ വാദം ആരംഭിച്ചത് ദ്രുതഗതിയിലുള്ളതും താങ്ങാനാവുന്ന ചെലവിലുള്ളതുമായ വിധിനിർണയത്തിന് ഉള്ള ഒരു യുഗത്തിന് വഴിയൊരുക്കും
      Posted On: 14 SEP 2020 4:30PM by PIB Thiruvananthpuram


    
    
    ഇപിഎഫ് & എംപി ആക്ട് 1952 നു കീഴിലെ അർദ്ധ ജുഡീഷ്യൽ കേസുകളിൽ ഇപ്പോൾ വെർച്വൽ വാദം ആരംഭിച്ചതിലൂടെ , ദ്രുത ഗതിയിലുള്ളതും താങ്ങാനാവുന്ന ചെലവിൽ ഉള്ളതുമായ വിധിനിർണയത്തിനായുള്ള യുഗപ്പിറവിക്ക് തുടക്കം കുറച്ചിരിക്കുന്നു .


    നടപടികൾ വേഗത്തിലാക്കാൻ ഉള്ള പദ്ധതിയുടെ ഭാഗമായാണ് എംപ്ലോയീസ് പ്രൊവിഡന്റ് ഫണ്ട് ഓർഗനൈസേഷൻ , പുതിയ സൗകര്യം ആരംഭിച്ചത് . സുരക്ഷിതമായ ഐടി ആപ്ലിക്കേഷൻ ഉപയോഗിച്ചാണ് കേസുകളുടെ വാദം കേൾക്കുക . ഈ മാസം ഒൻപതിന് നടന്ന സെൻട്രൽ ബോർഡ് ഓഫ് ട്രസ്റ്റീസ് 227 മത് യോഗത്തിലാണ് കേന്ദ്ര തൊഴിൽ വകുപ്പ് സഹമന്ത്രി ശ്രീ സന്തോഷ് കുമാർ ഗാങ്വർ പുതിയ സംവിധാനം ഓൺലൈനായി ഉദ്ഘാടനം ചെയ്തത് .
    
    എംപ്ലോയീസ് പ്രൊവിഡന്റ് ഫണ്ടസ് ആൻഡ് മിസല്ലെനിയസ് പ്രൊവിഷൻസ് ആക്ട് 1952 ന് കീഴിലെ സെക്ഷൻ 7A, 14B എന്നിവ പ്രകാരം ഇ പി എഫ് ഓയുടെ കീഴിലുള്ള സ്ഥാപനങ്ങൾക്കും വരിക്കാർക്കും കേസുകളുടെ വാദം താങ്ങാനാവുന്ന ചെലവിൽ ഓൺലൈൻ വഴി നടത്താം .
    
    ഇതിനായി ഇ - കോടതി നടപടികൾ ഇ പി എഫ് ഓയുടെ ഇ - പ്രൊസീഡിംഗ്സ്പോർട്ടൽ https://eproceedings.epfindia.gov.in ലുമായി ബന്ധിപ്പിച്ചിരിക്കുന്നു . ഇ - നോട്ടീസുകൾ നൽകുക , നടപടിയുടെ യഥാസമയം റെക്കോർഡിങ് , ഉത്തരവുകളുടെ കൈമാറ്റം എന്നിവ ഇതിലൂടെ ലഭ്യമാകും . കേസ് സംബന്ധിച്ച് ദൈനംദിന / അന്തിമ ഉത്തരവുകൾ എല്ലാ കക്ഷികൾക്കും പോർട്ടലിലൂടെ ലഭ്യമാകും .


    
    ***

    
    
    (Release ID: 1654137) Visitor Counter : 3
    
    
      Read this release in: English , Urdu , Hindi , Marathi , Manipuri , Bengali , Tamil