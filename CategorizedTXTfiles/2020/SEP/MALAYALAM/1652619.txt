      രാജ്യരക്ഷാ മന്ത്രാലയം

      റാഫേൽ യുദ്ധവിമാനങ്ങൾ ഔപചാരികമായി ഇന്ത്യൻ വ്യോമസേനയിൽ ഉൾപ്പെടുത്തുന്നു
      Posted On: 09 SEP 2020 1:14PM by PIB Thiruvananthpuram


    
    
    2020 സെപ്റ്റംബർ 10 ന് അമ്പാലയിലെ വ്യോമസേനാ താവളത്തിൽ നടക്കുന്ന ഔപചാരിക ചടങ്ങിൽ വച്ച് റാഫേൽ യുദ്ധവിമാനങ്ങൾ ഇന്ത്യൻ വ്യോമസേനയിൽ ഉൾപ്പെടുത്തും . തുടർന്ന് വിമാനങ്ങൾ സ്ക്വാഡ്രൺ 17 - “ ഗോൾഡൻ ആരോസ് ” - ന്റെ ഭാഗമാകും . ഇന്ത്യൻ വ്യോമസേനയ്ക്ക് ലഭിച്ച ആദ്യ ബാച്ച് അഞ്ച് റാഫേൽ വിമാനങ്ങൾ 2020 ജൂലൈ 27 നാണ് ഫ്രാൻസിൽ നിന്ന് അമ്പാലയിലെ വ്യോമസേനാ താവളത്തിൽ എത്തിയത് .
    
    ആദരണീയ രാജ്യരക്ഷാ മന്ത്രി ശ്രീ രാജ് ‌ നാഥ് സിംഗ് , ഫ്രഞ്ച് സായുധ സേനാ മന്ത്രി ഫ്ലോറൻസ് പാർലി എന്നിവർ മുഖ്യാതിഥിമാരാകും .
    
    സംയുക്ത സേനാ മേധാവി, ജനറൽ ബിപിൻ റാവത്ത് , ചീഫ് ഓഫ് എയർ സ്റ്റാഫ്, എയർ ചീഫ് മാർഷൽ ആർ .‌ കെ .‌ എസ് . ഭദൗരിയ , പ്രതിരോധ സെക്രട്ടറി ഡോ . അജയ് കുമാർ , പ്രതിരോധ ഗവേഷണ വികസന
    സെക്രട്ടറിയും ഡി . ആർ . ഡി . ഒ . ചെയർമാനുമായ ഡോ . ജി . സതീഷ് റെഡ്ഡി തുടങ്ങിയവരും വ്യോമസേനയുടെ ചരിത്രത്തിലെ സുപ്രധാന നാഴികക്കല്ലായ ഈ ചടങ്ങിൽ പങ്കെടുക്കും .
    
    ഫ്രഞ്ച് പ്രതിരോധ വ്യവസായ മേഖലയിലെ ഉന്നതതല പ്രതിനിധി സംഘവും ചടങ്ങിൽ പങ്കെടുക്കും .
    
    അമ്പാലയിൽ നടക്കുന്ന ചടങ്ങുകളിൽ റാഫേൽ വിമാനത്തിന്റെ ആചാരപരമായ അനാച്ഛാദനം , പരമ്പരാഗത ‘ സർവ്വ ധർമ്മ പൂജ ’, റാഫേൽ , തേജസ് വിമാനങ്ങളുടെ വ്യോമാഭ്യാസ പ്രകടനം , ‘ സാരംഗ് എയറോബാറ്റിക് ടീം ’ നടത്തുന്ന പ്രകടനം എന്നിവ ഉൾപ്പെടും . പരമ്പരാഗതമായ ‌ " ജല പീരങ്കി അഭിവാദ്യവും " റാഫേൽ വിമാനങ്ങൾക്ക് നൽകും . ആചാരപരമായ ചടങ്ങുകൾക്ക് ശേഷം ഇന്ത്യയുടെയും ഫ്രാൻസിന്റെയും പ്രതിനിധി സംഘങ്ങൾ തമ്മിൽ ഉഭയകക്ഷി ചർച്ച നടക്കും .
    
    ***


    

    
    (Release ID: 1652619) Visitor Counter : 6
    
    
      Read this release in: English , Urdu , Hindi , Marathi , Assamese , Manipuri , Punjabi , Odia , Tamil