      आदिवासी विकास मंत्रालय

      आदिवासी उत्पादनांची ओळख आणि विपणन विकास
      Posted On: 14 SEP 2020 3:32PM by PIB Mumbai


    आदिवासी कल्याण मंत्रालयाच्या नियंत्रणाखालील आदिवासी सहकारी विपणन विकास महासंघ लि. (ट्रायफेड ) आदिवासींच्या संवर्धन आणि विकासासाठी “ आदिवासी उत्पादने तसेच मालाच्या विकास आणि विपणनासाठी संस्थात्मक आधार ” ही योजना राबवत आहे. या योजनेंतर्गत , बाजारपेठ विकासाच्या अन्य कामांव्यतिरिक्त , ट्रायफेड किरकोळ विपणन कार्यातही सहभागी आहे , ज्यात देशभरातील विविध राज्यांमधील आदिवासी पुरवठादार (म्हणजेच आदिवासी कारागीर , बचत गट , आदिवासी कारागीरांसोबत काम करणार्‍या संघटना ,/ संस्था ) कडून विविध आदिवासी उत्पादनांच्या खरेदीचा आणि ट्राइब्स इंडियाच्या देशभरातील शोरूम आणि प्रदर्शनांद्वारे विपणनाचा समावेश आहे.


    ट्रायफेडद्वारे होत असलेल्या उत्पादनांची श्रेणी -

      * मेटल क्राफ्ट • आदिवासी वस्त्र
      * आदिवासी दागिने • आदिवासी चित्रकला
      * ऊस आणि बांबूची उत्पादने , टेराकोटा आणि स्टोनची भांडी
      * भेट आणि अभिनव वस्तू आणि
      * सेंद्रिय आणि नैसर्गिक खाद्य उत्पादने

    राज्य सरकारी अंमलबजावणी संस्थांशी सल्लामसलत करून , " किमान हमी भाव (एमएसपी) आणि मूल्य साखळीच्या विकासाच्या माध्यमातून गौण वनउत्पादनाची विपणन यंत्रणा " या योजनेत समावेशासाठी देशभरातील गौण वन उत्पादने (एमएफपी)निवडण्यात आली आहेत. सुरुवातीला राज्य घटनेच्या अनुसूची पाच अंतर्गत असलेल्या राज्यांमध्ये लागू करण्यात आली होती आणि सुरुवातीला दहा एमएफपी वस्तूंचा समावेश होता. मात्र , विविध हितधारक आणि ट्रायफेड यांच्याशी चर्चेनंतर या यादीमध्ये काळानुरूप बदल करण्यात आले आहेत आणि सध्या 73 वस्तू अधिसूचित केल्या आहेत , त्यामध्ये 15 वस्तूंचा समावेश आहे ज्यांना सर्वसाधारणपणे “ कृषी उत्पादन ” म्हणून वर्गीकृत केले आहे परंतु देशातील कोविड 19 महामारीमुळे अपवादात्मक व अत्यंत कठीण परिस्थितीमुळे या यादीमध्ये त्यांचा समावेश करण्यात आला आहे , कारण ही वन उत्पादने आदिवासी समाज गोळा करून आणतात.


    विपणन विकास अंतर्गत पुढील उत्पादने / माल कर्नाटकातून आणला जातो- जंगली मध , शिकेकाई , कॉफी , आवळा इ. सहभागी असलेले आदिवासी गट सोलीगा आहेत. “ आदिवासी उत्पादनांच्या / मालाच्या विकास आणि विपणनासाठी संस्थात्मक आधार ” आणि , " किमान हमी भाव (एमएसपी) आणि मूल्य साखळीच्या विकासाच्या माध्यमातून गौण वनउत्पादनाची विपणन यंत्रणा " या योजना मागणीनुसार असून राज्य सरकारच्या प्रस्तावांवर अवलंबून आहेत.


    केंद्रीय आदिवासी कल्याण राज्यमंत्री रेणुकासिंह सरुता यांनी आज लोकसभेत लेखी उत्तरात ही माहिती दिली.


    M.Iyangar/S.Kane/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1654108) Visitor Counter : 4
    
    
      Read this release in: Punjabi , English , Assamese , Tamil , Telugu
    
    
    

*