      मनुष्यबळ विकास मंत्रालय

      विश्वकर्मा दिवस सोहळ्यानिमित्त केंद्रीय शिक्षणमंत्र्यांनी दुसरा उत्कृष्ट संस्थान विश्वकर्मा पुरस्कार व्हर्च्युअली प्रदान केला
      
      यावर्षी पुरस्कारासाठी 900 हून अधिक संस्थांची नोंदणी झाली; 14 श्रेणींमध्ये 34 संस्थांची झाली निवड
      
      अभियांत्रिकी महाविद्यालय, पुणे यांना संपूर्ण श्रेणीत प्रथम पुरस्कार मिळाला

      Posted On: 17 SEP 2020 6:09PM by PIB Mumbai

    केंद्रीय शिक्षणमंत्री रमेश पोखरियाल ‘ निशंक ’ यांनी विश्वकर्मा दिवस सोहळ्यानिमित्त एआयसीटीई अंतर्गत संस्थांना 14 श्रेणींमध्ये द्वितीय उत्कृष्ठ संस्थान विश्वकर्मा पुरस्कार व्हर्च्युअली प्रदान केले. अखिल भारतीय तंत्रशिक्षण परिषद (एआयसीटीई) द्वारा 2019 पासून उत्कृष्ठ संस्थान विश्वकर्मा पुरस्कार आयोजित करण्यात येत आहे , ज्याचा उद्देश एआयसीटीई मान्यताप्राप्त संस्थांना विशिष्ट क्षेत्रात त्यांची कामगिरी उंचावण्यासाठी प्रोत्साहित करणे , मान्यता देणे आणि सन्मान करणे हे आहे ज्यायोगे समाजाच्या वाढीसाठी आणि विकासासाठी महत्त्वपूर्ण योगदान दिले जाऊ शकते.


    पोखरियाल म्हणाले की , जगभरात वेगाने पसरलेल्या कोविड - 19 महामारीपासून नागरिकांचे संरक्षण करण्याचे एक विलक्षण आव्हान भारतासमोर आहे. देशातील तांत्रिक शिक्षण समुदाय आपल्या विपुल ज्ञान आणि विपुल संसाधनांचा उपयोग करून समाजाची सेवा करण्यास सक्षम आहे. म्हणूनच तांत्रिक संस्थांना प्रोत्साहित आणि मान्यता देण्यासाठी एआयसीटीईने त्याच्या उत्कृष्ठ संस्थान विश्वकर्मा पुरस्कार (यूएसव्हीए) 2020 अंतर्गत या वर्षाची संकल्पना “ इंडिया फाइट्स कोरोना ” अशी प्रस्तावित केली आहे.


    ते म्हणाले की कोरोना विषाणूचा प्रसार कमी होईल हे सुनिश्चित करण्यासाठी ज्या संस्थांनी पावले उचलली आहेत आणि कोविड - 19 शी लढा देण्यास मदत केली आहे अशा संस्थांनी आपले नामांकन अर्ज पाठवले आहेत. यावर्षी पुरस्कारासाठी 900 हून अधिक संस्थांची नोंदणी झाली असल्याची त्यांनी माहिती दिली. पहिल्या फेरीच्या मूल्यांकनासाठी 535 अर्जांचा विचार करण्यात आला. मूल्यांकनासाठी नेमलेल्या तज्ज्ञांच्या समितीने या अर्जांची छाननी केली आणि प्रादेशिक कार्यालयांमध्ये आयोजित पुढील फेरीच्या 14 श्रेणीअंतर्गत 103 संस्था निवडल्या आणि या 103 संस्थांपैकी 34 संस्थांची पुरस्कारासाठी निवड झाली.


    या कठीण काळात समाज आणि सरकारला त्यांच्या सेवा व सहकार्य देणाऱ्या विश्वकर्मा पुरस्काराने सन्मानित 34 संस्थांचे त्यांनी अभिनंदन केले. विश्वकर्माजयंतीनिमित्त त्यांनी उपस्थितांना शुभेच्छा दिल्या आणि त्यांच्या भविष्यातील प्रयत्नांमध्ये यशस्वी होण्यासाठी शुभेच्छा दिल्या.


    पुरस्कार श्रेणी:


    आसपासच्या परिसरातील आयोजित जनजागृती कार्यक्रम


    समुपदेशन / टेली समर्थन प्रदान


    सामुग्री / उत्पादन - उत्पादित / विकसित (उदा. मास्क , सॅनिटायझर , व्हेंटिलेटर इ.)


    साहित्य / उत्पादन वितरीत (उदा. मास्क , सॅनिटायझर , साबण , अन्न , कपडे , औषध , अभ्यास साहित्य इ.)


    सार्वजनिक मालमत्ता देखभाल (इमारत / उपकरणे)


    लॉकडाउन कालावधी दरम्यान तुमच्या संस्थेतील विद्यार्थ्यांसाठी किती नाविन्यपणे तुम्ही वर्ग घेत आहात


    जवळच्या महाविद्यालयीन / शालेय विद्यार्थ्यांसाठी ऑनलाईन टीचिंग लर्निंग कार्यक्रमाचे आयोजन


    कोविड - 19 चा सामना करण्यासाठी अधिकाऱ्यांना पुरवण्यात आलेल्या संस्थात्मक पायाभूत सुविधा


    प्रदान केलेल्या अन्य मदतीचा तपशील (दौरा , सेवा , स्थलांतरितांना मदत इ.)


    मदत निधीसाठी तुमची संस्था / प्राध्यापक / विद्यार्थ्यांनी दिलेले आर्थिक योगदान


    कोविड -- 19 च्या प्रसार आणि प्रतिबंधाविरूद्ध प्रकल्प / योजना / उपक्रम राबविण्यात अधिकाऱ्यांना मदत करणे


    कोविड -- 19 च्या विरूद्ध इतर कोणतेही योगदान


    कोविड -- 19 नंतर पुनर्विकास / पुनर्वसन योजना


    एकूण प्रभाव


    उत्कृष्ठ संस्थान विश्वकर्मा पुरस्कारांव्यतिरिक्त , एआयसीटीई 2017 पासून आपल्या मान्यताप्राप्त संस्थांच्या हितधारकांच्या माध्यमातून समाजाच्या सर्वांगीण विकासासाठी नाविन्यपूर्ण भावना आणि वैज्ञानिक स्वभाव वाढवण्याला प्रोत्साहन देण्यासाठी एआयसीटीई छात्रविश्वकर्मा पुरस्कार देत आहे. या स्पर्धेच्या माध्यमातून , व्यक्तींची नवकल्पना आणि कर्तृत्व ओळखले जाते आणि त्यांचे कौतुक केले जाते.


    ****


    B.Gokhale/S.Kane/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1655711) Visitor Counter : 4
    
    
      Read this release in: English , Hindi , Bengali , Assamese , Manipuri , Punjabi , Tamil , Telugu , Malayalam