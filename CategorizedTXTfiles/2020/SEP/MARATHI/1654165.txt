      श्रम आणि रोजगार मंत्रालय

      कर्मचारी भविष्य निर्वाह निधी आणि संकीर्ण तरतुदी कायदा-1952 अंतर्गत, अर्ध-न्यायिक खटल्यांची आभासी सुनावणी सुरु करत, जलद आणि वाजवी न्यायप्रक्रीयेच्या युगाचे बिगुल
      Posted On: 14 SEP 2020 6:52PM by PIB Mumbai


    EPF & MP Act, 1952 म्हणजेच , कर्मचारी भविष्य निर्वाह आणि संकीर्ण तरतुदी कायद्याअंतर्गत , अर्ध-न्यायिक प्रकरणांच्या आभासी सुनावणीला सुरुवात करुन , एकप्रकारे जलद आणि वाजवी दरातील न्यायप्रक्रियेच्या युगाचे बिगुल वाजवण्यात आले आहे.


    कर्मचारी भविष्य निर्वाह निधी कार्यालय- EPFO यांनी अलिकडे राबवलेल्या विविध उपक्रमांपैकी हा एक उपक्रम असून कार्यसुलभता आणण्यासाठी अर्ध – न्यायिक प्रकरणांची सुरक्षित माहिती तंत्रज्ञानाच्या वापरासह आभासी स्वरुपात सुनावणी करण्याची सुविधा देण्यात आली आहे. केंद्रीय श्रम आणि रोजगार राज्यमंत्री संतोष गंगवार यांच्या हस्ते , 9 सप्टेंबर रोजी , कर्मचारी भविष्य निर्वाह निधीच्या केंद्रीय विश्वस्त सभेच्या 227 व्या बैठकीत या सुविधेचा शुभारंभ करण्यात आला.


    कोविड- 19 चा आजार आणि त्यामुळे पाळावे लागणारे शारीरिक अंतराचे नियम , यामुळे , सर्वोच्च न्यायालय आणि संबंधित उच्च न्यायालयांच्या मार्गदर्शक सूचनांनुसार , विविध जिल्हा आणि सत्र न्यायालयात आभासी स्वरूपात सुनावणी घेतली जात आहे.


    याच धर्तीवर आणि आपली संस्था तसेच ग्राहकांना जलद आणि वाजवी दरात न्यायप्रक्रियेची सुविधा उपलब्ध करुन देण्यासाठी , कर्मचारी भविष्य निर्वाह निधी आणि संकीर्ण तरतुदी कायदा 1952 च्या कलम 7A आणि 14B नुसार , अर्ध-न्यायिक खटल्यांची सुनावणीही आभासी स्वरूपात घेण्याचा निर्णय घेण्यात आला.


    आभासी न्यायालयात व्यक्तीने प्रत्यक्ष हजार राहण्याची गरज नसते. यात ऑनलाईन स्वरुपात खटले चालवले जातात.


    या सुविधेसाठी , आभासी स्वरूपातील सुनावणीला , EPFO च्या ई-न्यायालय प्रक्रियेशी , ई प्रक्रिया पोर्टलच्या ( https://eproceedings.epfindia.gov.in ) माध्यमातून जोडण्यात आले आहे. यामुळे , ई-नोटीस बजावणे , प्रक्रियेची तत्क्षणी नोंद ठेवणे आणि आदेश पाठवणे अशा सुविधा देता येतील. खटल्यांशी सबंधित सर्वांना या पोर्टलवर खटल्याच्या सद्यस्थितीविषयीची माहिती देखील मिळू शकेल.


    --


    M.Chopade/R.Aghor/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1654165) Visitor Counter : 11
    
    
      Read this release in: English , Urdu , Hindi , Manipuri , Bengali , Tamil , Malayalam