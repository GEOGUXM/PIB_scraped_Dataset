      युवक कल्याण आणि क्रीडा मंत्रालय

      क्रीडा मंत्रालय ‘खेलो इंडिया’ योजनेंतर्गत आणि ‘एक भारत श्रेष्ठ भारत’ कार्यक्रमांतर्गत ग्रामीण आणि स्वदेशी/ आदिवासी खेळांना प्रोत्साहन देत आहे: किरेन रिजीजू
      Posted On: 17 SEP 2020 6:31PM by PIB Mumbai


    केंद्रीय युवा व्यवहार आणि क्रीडा मंत्रालय खेळाला चालना देण्यासाठी तसेच खेळांमध्ये नैपुण्य प्राप्त करण्यासाठी विविध योजना राबवत आहे:-


    i. खेलो इंडिया योजना


    ii. राष्ट्रीय क्रीडा संघांना मदत ;


    iii. आंतरराष्ट्रीय क्रीडा स्पर्धेतील विजेते आणि त्यांच्या प्रशिक्षकांना विशेष पुरस्कार ;


    iv. राष्ट्रीय क्रीडा पुरस्कार , गुणवंत क्रीडा व्यक्तींना निवृत्तीवेतन ;


    v. राष्ट्रीय क्रीडा विकास निधी ; आणि


    vi. भारतीय क्रीडा प्राधिकरणामार्फत क्रीडा प्रशिक्षण केंद्रांचे संचालन


    मंत्रालय ‘ खेलो इंडिया ’ योजना आणि ‘ एक भारत श्रेष्ठ भारत ’ कार्यक्रमाच्या माध्यमातून ग्रामीण आणि स्वदेशी/आदिवासी खेळांनाही प्रोत्साहन देत आहे. ग्रामीण भागातील क्रीडापटूंना या योजनेचा लाभ होत आहे.


    या योजनांचा तपशील सार्वजनिकरित्या आणि भारतीय क्रीडा प्राधिकरणाच्या संकेतस्थळावर उपलब्ध आहे.


    क्रीडा मंत्रालय आणि भारतीय क्रीडा प्राधिकरणाकडून राबवण्यात येणाऱ्या योजनांमुळे खेळांमध्ये जनसहभाग वाढला आहे , भारतीय क्रीडापटूंची आंतरराष्ट्रीय पातळीवर कामगिरी सुधारली आहे , देशभरात आंतरराष्ट्रीय दर्जाच्या क्रीडा सुविधांची निर्मिती/अद्यतन होत आहे , गुणवान खेळाडूंना शोधून त्यांना प्रोत्साहन दिले जाते.


    प्रकल्प प्रस्ताव जेंव्हा प्राप्त होतात तेंव्हा योजनेच्या निकषांनुसार त्यांची पूर्णता , तांत्रिक व्यवहार्यता आणि निधी उपलब्धतेनुसार मंजूरी दिली जाते.


    केंद्रीय युवा व्यवहार आणि क्रीडा राज्यमंत्री (स्वतंत्र प्रभार) किरेन रिजीजू यांनी लोकसभेत लेखी उत्तरात ही माहिती दिली.


    *****


    B.Gokhale/S.Thakur/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1655737) Visitor Counter : 3
    
    
      Read this release in: Urdu , English , Bengali , Punjabi , Tamil , Telugu