      पंतप्रधान कार्यालय

      पंतप्रधानांचा मध्यप्रदेशातील पथ विक्रेत्यांशी 9 सप्टेंबर रोजी `स्वनिधी संवाद`
      Posted On: 08 SEP 2020 5:51PM by PIB Mumbai


    पंतप्रधान श्री नरेंद्र मोदी 9 सप्टेंबर 2020 रोजी मध्यप्रदेश येथील पथ विक्रेत्यांशी ` स्वनिधी संवाद ` साधणार आहेत.


    कोविड – 19 मुळे व्यवसायावर परिणाम झालेल्या रस्त्यावरील विक्रेत्यांची उपजीविका पूर्ववत करण्यासाठी भारत सरकारने पीएम स्वनिधी योजना 1 जून 2020 रोजी सुरू केली.


    मध्यप्रदेश मध्ये अशा 4.5 लाख रस्त्यावरील विक्रेत्यांनी (फेरीवाले) आपली नोंदणी केली , 4 लाखाहून अधिक विक्रेत्यांना ओळख आणि विक्रेत्याचे प्रमाणपत्र देण्यात आले आहे. 2.45 लाख पात्र लाभार्थ्यांचे अर्ज पोर्टलमार्फत बँकांना सादर करण्यात आले आहेत , त्यापैकी 1.4 लाख विक्रेत्यांना 140 कोटी रुपये देण्यात आले आहेत. एकूण प्राप्त केलेल्या अर्जांपैकी मध्यप्रदेश हे राज्य प्रथम क्रमांकावर आहे , पहिले राज्य आहे , याच राज्यातून 47 टक्के अर्ज येत आहेत. राज्यातील योजनेच्या लाभार्थींसाठी सार्वजनिक ठिकाणी कार्यक्रम पाहण्याची सोय 378 नगरपालिकांमधील एलईडी स्क्रीनद्वारे करण्यात आली आहे.


    हा कार्यक्रम वेबकास्टच्या माध्यमातून प्रदर्शित केला जाणार आहे , ज्याच्याठी पूर्व नोंदणी माय-गव्ह ( MyGov) च्या https://pmevents.ncog.gov.in/ या लिंकवर केली जात आहे.


    मध्यप्रदेशचे मुख्यमंत्री , श्री शिवराज सिंह चौहान , देखील व्हिडिओ कॉन्फरन्सिंगच्या माध्यमातून या कार्यक्रमात सहभागी होणार आहेत.


    ........


    M.Iyangar/S.Shaikh/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1652370) Visitor Counter : 20
    
    
      Read this release in: Assamese , English , Urdu , Hindi , Manipuri , Bengali , Punjabi , Gujarati , Odia , Tamil , Telugu , Kannada , Malayalam