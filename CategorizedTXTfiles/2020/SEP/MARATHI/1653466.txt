      श्रम आणि रोजगार मंत्रालय

      केंद्रीय श्रम आणि रोजगार मंत्र्यांच्या हस्ते चंदिगढ इथल्या “श्रम ब्युरो भवन” चे उद्घाटन
      Posted On: 11 SEP 2020 9:22PM by PIB Mumbai


    केंद्रीय श्रम आणि रोजगार राज्यमंत्री (स्वतंत्र प्रभार) संतोष कुमार गंगवार यांच्या हस्ते आज चंदिगढ इथल्या श्रम विभागाची नवी इमारत- ‘ श्रम ब्युरो भवन ’ चे उद्घाटन झाले. आज श्रम विभागाचा शताब्दी महोत्सव आहे.


    गेली अनेक वर्षे , चंदिगढच्या श्रम विभागातील अधिकारी आणि कर्मचाऱ्यांनी केलेल्या कामाचे यावेळी गंगवार यांनी कौतुक केले , त्यांच्या एकत्रित प्रयत्नातूंच , हे “ श्रम ब्यूरो भवन ” उभारण्यात यश आले आहे , असे गंगवार यावेळी म्हणाले.


    श्रम आणि कामगारांशी सबंधित सर्व आकडेवारी आणि माहितीचे संकलन अद्ययावत आणि अचूक असेल , तर त्यातून धोरणनिर्मिती करतांना योग्य दिशा आणि स्पष्टता मिळते. त्यामुळेच , श्रमक्षेत्राशी सबंधित सांख्यिकीचे संकलन आणि विश्लेषण करणाऱ्या श्रम विभागासारख्या संस्थांचे विशेष महत्व आहे , असे मत त्यांनी व्यक्त केले. डेटा या संकल्पनेला आगामी काळातही अनन्यसाधारण महत्व असेल , त्याशिवाय भारतासारख्या विपुल कामगारशक्ती असलेल्या देशात , कामगार विभागासारख्या कामगार सांख्यिकीशी समर्पित संस्थांचे काम अधिकच महत्वपूर्ण ठरते असेही गंगवार यावेळी म्हणाले.


    M.Chopade/R.Aghor/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1653466) Visitor Counter : 9
    
    
      Read this release in: English