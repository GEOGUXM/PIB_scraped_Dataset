      सुक्ष्म, लघु आणि मध्यम उदयोग मंत्रालय

      कोविड-19 संक्रमणादरम्यान एमएसएमई क्षेत्राच्या पुनरुज्जीवनासाठी विविध उपाययोजना: नितीन गडकरी
      Posted On: 14 SEP 2020 9:01PM by PIB Mumbai


    केंद्रीय सुक्ष्म , लघु आणि मध्यम उद्योग मंत्रालय देशात एमएसएमई क्षेत्राच्या वाढीसाठी आणि विकासासाठी विविध योजना आणि कार्यक्रमांची अंमलबजावणी करते. पंतप्रधान रोजगार निर्मिती कार्यक्रम ( PMEGP), पारंपारिक उद्योग पुनर्निर्मितीसाठी निधी योजना ( SFURTI), नाविन्य , ग्रामोद्योग आणि उद्योजकता यांना प्रोत्साहन देणारी योजना ( ASPIRE), एमएसएमईंना वाढीव पतपुरवठा करण्यासाठी व्याज निवारण योजना , सुक्ष्म आणि लघु उद्योगांसाठी पतहमी योजना , सुक्ष्म आणि लघु उद्योग क्लस्टर डेव्हलपमेंट प्रोग्राम ( MSE-CDP), क्रेडिट लिंक्ड कॅपिटल सबसिडी आणि टेक्नॉलॉजी अपग्रेडेशन योजना ( CLCS-TUS) या योजना आणि कार्यक्रमांचा यात समावेश आहे.


    सरकारने आत्मनिर्भर भारत अभियान अंतर्गत विशेषतः कोविड- 19 परिस्थितीत एमएसएमई क्षेत्रासाठी अनेक उपाययोजना हाती घेतल्या आहेत. यात:


    i) एमएसएमईंसाठी 20,000 कोटी रुपये उप कर्ज.


    ii) एमएसएमईसह , व्यवसायांना रुपये 3 लाख कोटी विनातारण स्वयंचलित कर्ज.


    iii) एमएसएमईसाठी फंडस ऑफ फंडस अंतर्गत रुपये 50,000 कोटी इक्विटीच्या माध्यमातून.


    iv) एमएसएमईच्या वर्गीकरणासाठी नवीन सुधारित निकष.


    v) एमएसएमईंची ' च्या माध्यमातून नवीन नोंदणी ; उद्यम नोंदणी ' यांमार्फत व्यवसाय सुलभता


    vi) 200 कोटी रुपयापर्यंतच्या खरेदीसाठी जागतिक निविदांची आवश्यकता नाही , यामुळे एमएसएमईला सहाय्य.


    पंतप्रधानांच्या हस्ते “ चॅम्पिअन्स ” या ऑनलाईन पोर्टलचा 01.06.2020 रोजी शुभारंभ करण्यात आला. यामध्ये तक्रारीचे निवारण आणि एमएसएमईच्या हाताळणीसह ई-गव्हर्नन्सच्या अनेक बाबींचा समावेश आहे. या पोर्टलच्या माध्यमातून 09 सप्टेंबर पर्यंत 18,723 तक्रारींचे निवारण करण्यात आले आहे. आरबीआयनेही एमएसएमईचा आर्थिक ताण कमी करण्यासाठी अनेक उपाययोजना जाहीर केल्या आहेत.


    सुक्ष्म , लघु आणि मध्यम उद्योग खात्याचे मंत्री नितीन गडकरी यांनी आज राज्यसभेत लेखी उत्तरात ही माहिती दिली.


    *****


    M.Chopade/S.Thakur/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1654229) Visitor Counter : 5
    
    
      Read this release in: English , Urdu , Telugu