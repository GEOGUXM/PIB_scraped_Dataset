      संरक्षण मंत्रालय

      भारत आणि जपानच्या सैन्यदलांमध्ये पुरवठा व सेवांसंदर्भात सामंजस्य करार
      Posted On: 10 SEP 2020 1:32PM by PIB Mumbai


    नवी दिल्‍ली, 10 सप्‍टेंबर 2020


    
    भारतीय सशस्त्र दल आणि जपानच्या सेल्फ-डिफेन्स फोर्स यांच्यात आपसातील पुरवठा व सेवांच्या संदर्भातील सामंजस्य करारावर दोन्ही देशांनी स्वाक्षरी केली. संरक्षण सचिव डॉ. अजय कुमार आणि जपानचे राजदूत सुझुकी सतोशी यांनी काल या करारावर स्वाक्षऱ्या केल्या.


    या करारामुळे भारत आणि जपानच्या सशस्त्र सैन्यामध्ये पुरवठा व सेवांच्या परस्पर व्यवहारात सहकार्यासाठी सक्षम आराखडा तयार होण्यास मदत होईल. भारत आणि जपान दरम्यान द्विपक्षीय कार्यक्रम, संयुक्त राष्ट्रसंघाच्या शांतता मोहीमा, मानवी आंतरराष्ट्रीय मदत आणि परस्पर संमत केलेल्या कृतींना या आराखड्यात समाविष्ट करण्यात येईल.


    या करारामुळे भारतीय सशस्त्र सेना आणि जपान यांच्यात परस्पर कार्यक्षमता वाढेल आणि त्याद्वारे दोन्ही देशांमधील विशेष धोरणात्मक आणि जागतिक भागीदारी अंतर्गत द्विपक्षीय संरक्षण गुंतवणूकीत आणखी वाढ होईल.


    * * *


    U.Ujgare/S.Tupe/D.Rane


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1652948) Visitor Counter : 14
    
    
      Read this release in: English , Urdu , Hindi , Manipuri , Punjabi , Tamil , Telugu , Malayalam