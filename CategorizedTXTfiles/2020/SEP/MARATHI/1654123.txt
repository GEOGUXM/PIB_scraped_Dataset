      पेट्रोलियम आणि नैसर्गिक वायू मंत्रालय

      जैवइंधन केंद्रांची स्थापना
      Posted On: 14 SEP 2020 6:02PM by PIB Mumbai


    केंद्र सरकारने 4 जून 2018 रोजी जैवइंधनाबाबतचे राष्ट्रीय धोरण अधिरेखीत केले.या धोरणानुसार , वर्ष 2030 पासून पेट्रोलमध्ये 20 टक्के इथेनॉल तर डीझेलमध्ये 5 टक्के बायोडीझेल मिसळण्याचे लक्ष्य निश्चित करण्यात आले आहे.


    इथेनॉल पुरवठा वर्ष 2013-14 पासून इथेनॉल-मिश्रित पेट्रोल कार्यक्रमाअंतर्गत , इथेनॉलची खरेदी वर्षिक 38 कोटी लिटरवरुन 2018-19 पर्यंत जवळपास पाच पट म्हणजे 188.6 कोटी पर्यंत वाढवण्यात आली.


    इंधनात मिसळण्यासाठी इथेनॉलच्या उत्पादनात वाढ करण्याच्या दृष्टीने करण्यात आलेल्या उपाययोजना पुढीलप्रमाणे :


    (i) ऊसाच्या रसापासून आणि साखरेच्या रसापासून इथेनॉलनिर्मितीला प्रोत्साहन


    (ii) विविध ठिकाणांहून येणाऱ्या कच्च्या मालापासून इथेनॉलचा वाजवी दर निश्चित करणे.


    (iii) गाळप केंद्रांना व्याजावर अनुदान देणे


    (iv) इथेनॉल मिश्रित पेट्रोल कार्यक्रमाअंतर्गत , पेट्रोलमध्ये घालण्यासाठीच्या अखाद्य इथेनॉलची वाहतूक सुरळीत करता यावी , यासाठी उद्योग(विकास आणि नियमन) कायदा , 1951 मध्ये सुधारणा.


    (iv) इथेनॉल मिश्रित पेट्रोल कार्यक्रमासाठी वापरल्या जाणाऱ्या इथेनॉलवरील वस्तू आणि सेवा करात 18 टक्यांवरुन 5 टक्क्यांपर्यंत कपात.


    (v) अंदमान-निकोबार तसेच लक्ष्यद्वीप ही केंद्रशासित बेटे वगळता , संपूर्ण देशभरात इथेनॉल मिश्रित पेट्रोल कार्यक्रम राबवण्याची परवानगी 1 एप्रिल 2019 पासून लागू.


    (vi) तेल विपणन कंपन्यांच्या जागांवर इथेनॉल साठा वाढवणे


    (vii) इथेनॉल मिश्रित पेट्रोल कार्यक्रमाअंतर्गत , दीर्घकालीन उपाययोजना म्हणून “ इथेनॉल खरेदी धोरण ” निश्चित करणे.


    इथेनॉल पुरवठा वर्ष 2019-20 ( 1 डिसेंबर 2019 ते 30 नोव्हेंबर 2020), तेल विपणन कंपन्यांनी 205.92 कोटी लिटर फर्स्ट जनरेशन इथेनॉलची खरेदी , 7 सप्टेंबर 2020 पर्यंत करण्यासाठीचे इरादापत्र जरी केले आहे.


    इथेनॉलच्या आणखी पुरवठ्यासाठी , सरकारने सेकंड जनरेशन इथेनॉल , जे अखाद्य कच्चा माल-सेल्युलॉसिक आणि लिंगो सेल्युलॉसिक मालापासून (पेट्रोकेमिकलसह) तयार केले जाते , त्याचीही खरेदी करण्यात मंजुरी दिली आहें. त्यानुसार , सार्वजनिक क्षेत्रातील 11 कंपन्यांनी देशातील 11 राज्यांमध्ये बारा 2G इथेनॉल जैव-तेलशुद्धीकरण प्रकल्प उभारण्याची योजना आखली आहे.


    जैवइंधन मिश्रित इंधने , सर्व सार्वजनिक कंपन्यांद्वारे , देशातील सर्व किरकोळ इंधन विक्री केंद्रांवर (पेट्रोल पंप) उपलब्धतेनुसार विकली जातात. (लक्ष्यद्वीप आणि अंदमान निकोबार बेटे वगळता)


    नव्या इंधन केंद्रांवरुन देखील , जैवइंधन विक्रीला प्रोत्साहन दिले जावे , यासाठी केंद्र सरकारने 8 नोव्हेंबर 2019 रोजी नवी मार्गदर्शक तत्वे जारी केली आहेत.


    या मार्गदर्शक तत्वांनुसार , अधिकृत विक्रेत्यांना पारंपारिक इंधनासोबतचा , किमान एक , अपारंपरिक इंधन विक्रीसाठीची व्यवस्था करावी लागेल- यात सीएनजी , जैवइंधन , एलएनही , इलेक्ट्रिक व्हेईकल चार्गिंग पोइंट , इत्यादींचा समावेश असेल. त्यांच्या प्रस्तावित पेट्रोल पंपांवर , विक्रीकेंद्र सुरु झाल्यापासून तीन वर्षांच्या आत ही व्यवस्था करणे अनिवार्य असेल.


    केंद्रीय पेट्रोलियम आणि नैसर्गिक वायू मंत्री धर्मेंद्र प्रधान यांनी आज लोकसभेत लिखित उत्तराद्वारे ही माहिती दिली.


    *****


    M.Chopade/R.Aghor/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1654123) Visitor Counter : 12
    
    
      Read this release in: English , Assamese , Manipuri , Punjabi , Tamil