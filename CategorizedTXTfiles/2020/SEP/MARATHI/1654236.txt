      युवक कल्याण आणि क्रीडा मंत्रालय

      2021 च्या ऑलिम्पिक खेळाडूंसाठी सुरक्षित प्रशिक्षणासाठी एसओपीसह राष्ट्रीय प्रशिक्षण शिबिरे सज्ज : किरेन रीजीजू
      Posted On: 14 SEP 2020 9:17PM by PIB Mumbai


    कोविड- 19 साथीच्या आजाराच्या पार्श्वभूमीवर , टोकियो , जापान येथे होणाऱ्या आगामी 2021 ऑलिंपिक स्पर्धांसाठी खेळाडूंचे सुरळीत प्रशिक्षण सुनिश्चित करण्यासाठी खालील उपाययोजना केल्या आहेत:


    (i) “ खेलो इंडिया-फर्र से ” या नावा अंतर्गत प्रशिक्षण केंद्रांमध्ये क्रीडा उपक्रम पुन्हा सुरू करण्यासाठी मानक प्रचालक प्रक्रिया (एसओपी) निश्चित केली आहे. एसओपीमध्ये प्रशिक्षण केंद्रातील सर्व भागधारकांचा समावेश आहे.


    (ii) प्रशिक्षण केंद्रांवर मार्गदर्शक तत्त्वांची काटेकोरपणे अंमलबजावणी व्हावी यासाठी कोविड कार्यदल समिती स्थापन केली आहे. सरकारच्या आरोग्य प्रोटोकॉलचे निरंतर देखरेख व व्यवस्थापन करण्याची जबाबबदारी या समितीची आहे.


    (iii) एसओपीने क्रीडाप्रकारांची संपर्क रहित खेळ , किमान / मध्यम संपर्क खेळ , पूर्ण संपर्क खेळ आणि जल क्रीडा यामध्ये वर्गवारी केली आहे.


    (iv) खेळाडूंना खेळासाठी आवश्यक साहित्य पुरविण्यात आली आहेत.


    (v) या कठीण काळात त्यांचे मनोधैर्य वाढविण्यासाठी आणि त्यांना प्रोत्साहित करण्यासाठी खेळाडूंसोबत नियमित संवाद साधण्यात येत आहे.


    (vi) 2021 च्या ऑलिम्पिक खेळाडूंसाठी राष्ट्रीय प्रशिक्षण शिबिरे पुन्हा सुरू करण्यात आली आहेत. राष्ट्रीय शिबिरांमध्ये एसओपीचे काटेकोरपणे पालन केले जाईल. इतर खेळाडूंच्या संपर्कात न येता त्यांना प्रशिक्षण देता यावे यासाठी खेळाडूंसाठी (किंवा सांघिक खेळाच्या बाबतीत खेळाडूंचा गट) वेळापत्रक तयार केले आहे.


    केंद्रीय युवक व्यवहार व क्रीडा राज्यमंत्री (स्वतंत्र प्रभार) किरेन रीजीजू यांनी आज राज्यसभेत लेखी उत्तरात ही माहिती दिली.


    *****


    M.Chopade/S.Mhatre/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1654236) Visitor Counter : 3
    
    
      Read this release in: Manipuri , English , Urdu , Punjabi , Telugu