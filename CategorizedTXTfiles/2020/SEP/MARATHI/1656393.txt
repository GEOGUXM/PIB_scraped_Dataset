      कृषी मंत्रालय

      यंदा खरीपाच्या पेरणी क्षेत्रामध्ये गतवर्षीच्या तुलनेत 5.71 टक्के वाढ; यावर्षी 1113.63 लाख हेक्टर क्षेत्रामध्ये खरीपाच्या पेरण्या, गेल्यावर्षी 1053.52 लाख हेक्टर क्षेत्रात पेरण्या झाल्या होत्या
      Posted On: 18 SEP 2020 7:40PM by PIB Mumbai


    नवी दिल्‍ली, 18 सप्‍टेंबर 2020


    यंदा देशभरामध्ये चांगली पर्जन्यवृष्टी झाल्यामुळे खरीपाच्या पेरण्याही समाधानकारक झाल्या आहेत. यंदाच्या खरीप पेरणी क्षेत्राविषयी माहिती खालीलप्रमाणे आहे.


    दि. 18.09.2020 च्या आकडेवारीनुसार देशामध्ये एकूण 1113.63 लाख हेक्टर क्षेत्रामध्ये खरीप पिकांच्या पेरण्या झाल्या आहेत. गेल्यावर्षी याच काळामध्ये 1053.52 लाख हेक्टर क्षेत्रामध्ये खरीपाच्या पेरण्या झाल्या होत्या. यंदा खरीपाच्या पेरणी क्षेत्रामध्ये गतवर्षीच्या तुलनेत 5.71 टक्के वाढ झाली आहे. पिकनिहाय पेरणी क्षेत्राची माहिती खालीलप्रमाणे आहे.

      * भात-तांदूळ:- यंदा देशात जवळपास 406.97 लाख हेक्टर क्षेत्रामध्ये भाताची पेरणी झाली आहे. गेल्यावर्षी देशात 378.71 लाख हेक्टर क्षेत्रामध्ये भाताची पेरणी झाली होती. म्हणजेच यंदा 28.26 लाख हेक्टर जास्त क्षेत्रामध्ये भाताची पेरणी झाली आहे.
      * डाळी:- यंदा देशात जवळपास 138.62 लाख हेक्टर क्षेत्रामध्ये डाळींची पेरणी झाली आहे. गेल्यावर्षी देशात 132.34 लाख हेक्टर क्षेत्रामध्ये डाळींची पेरणी झाली होती. म्हणजेच यंदा 6.28 लाख हेक्टर जास्त क्षेत्रामध्ये डाळींची पेरणी झाली आहे.
      * तृणधान्ये:- यंदा देशात जवळपास 182.17लाख हेक्टर क्षेत्रामध्ये तृणधान्यांची पेरणी झाली आहे. गेल्यावर्षी देशात 178.65 लाख हेक्टर क्षेत्रामध्ये तृणधान्यांची पेरणी झाली होती. म्हणजेच यंदा 3.53 लाख हेक्टर जास्त क्षेत्रामध्ये तृणधान्यांची पेरणी झाली आहे.
      * तेलबिया:- यंदा देशात जवळपास 196.78 लाख हेक्टर क्षेत्रामध्ये तेलबियांची पेरणी झाली आहे. गेल्यावर्षी देशात 178.10 लाख हेक्टर क्षेत्रामध्ये तेलबियांची पेरणी झाली होती. म्हणजेच यंदा 18.68 लाख हेक्टर जास्त क्षेत्रामध्ये तेलबियांची पेरणी झाली आहे.
      * ऊस:- यंदा देशात जवळपास 52.65 लाख हेक्टर क्षेत्रामध्ये उसाची पेरणी झाली आहे. गेल्यावर्षी देशात 51.78 लाख हेक्टर क्षेत्रामध्ये उसाची पेरणी झाली होती. म्हणजेच यंदा 0.87 लाख हेक्टर जास्त क्षेत्रामध्ये उसाची पेरणी झाली आहे.
      * ताग आणि मेस्ता:- यंदा देशात जवळपास 6.97 लाख हेक्टर क्षेत्रामध्ये ताग आणि मेस्ताची पेरणी झाली आहे. गेल्यावर्षी देशात 6.86 लाख हेक्टर क्षेत्रामध्ये ताग आणि मेस्ताची पेरणी झाली होती. म्हणजेच यंदा 0.12 लाख हेक्टर जास्त क्षेत्रामध्ये ताग आणि मेस्ताची पेरणी झाली आहे.
      * कापूस:- यंदा देशात जवळपास 129.47 लाख हेक्टर क्षेत्रामध्ये कपाशीची पेरणी झाली आहे. गेल्यावर्षी देशात 127.09 लाख हेक्टर क्षेत्रामध्ये कपाशीची पेरणी झाली होती. म्हणजेच यंदा 2.38 लाख हेक्टर जास्त क्षेत्रामध्ये कपाशीची पेरणी झाली आहे.

    संपूर्ण देशामध्ये कोविड-19 महामारीचा उद्रेक झालेला असतानाही सरकारच्या कृषी, सहकार आणि शेतकरी कल्याण विभागाने शेतकरी बांधवांना कृषी कार्यासाठी आवश्यक असणा-या सर्व सुविधा उपलब्ध करून देऊन विविध उपाय योजनांची अंमलबजावणी केली आहे.


    अधिक तपशील जाणून घेण्यासाठी येथे क्लिक करावे.


    
    * * *


    M.Chopade/S.Bedekar/D.Rane


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1656393) Visitor Counter : 3
    
    
      Read this release in: English , Urdu , Hindi , Bengali , Assamese , Punjabi , Tamil
    
    
    

*