      उपराष्ट्रपती कार्यालय

      मातृभाषा, संस्कृती आणि निसर्गाचे रक्षण करणे ही तेलुगू साहित्यिक विश्वनाथ सत्यनारायण यांना खरी आदरांजली ठरेल: उपराष्ट्रपती
      
      उपराष्ट्रपतींच्या हस्ते विश्वनाथ सत्यनारायण यांच्या 125 व्या जयंती सोहळ्याचे उद्घाटन
      Posted On: 10 SEP 2020 4:35PM by PIB Mumbai


    नवी दिल्‍ली, 10 सप्‍टेंबर 2020


    मातृभाषा, भारतीय संस्कृती, मुल्ये आणि पर्यावरणाचे रक्षण हीच तेलुगू साहित्यिक विश्वनाथ सत्यनारायण यांना खरी आदरांजली ठरेल, असे प्रतिपादन उपराष्ट्रपती एम. वेंकैय्या नायडू यांनी केले.


    कवीसम्राट विश्वनाथ सत्यनारायण यांच्या 125 व्या जयंतीनिमित्त विश्वनाथ साहित्य पीठाने आयोजित केलेल्या कार्यक्रमाचे उपराष्ट्रपतींनी आभासी पद्धतीने उद्घाटन केले. अलौकिक साहित्यकाराचे वर्णन करताना नायडू यांनी भारतीय संस्कृती आणि परंपरेचे मूर्तिमंत पाईक असे त्यांचे वर्णन केले.


    विश्वनाथ सत्यनारायण हे रामायणाला तेलुगूचे रुप देणारे पहिले लेखक आहेत, त्यांना या कार्यासाठी प्रतिष्ठीत ज्ञानपीठ पारितोषक मिळाले.


    आपल्या लेखनातून त्यांनी मातृभाषा, संस्कृती संवर्धन आणि पर्यावरण रक्षणाचे महत्त्व अधोरेखीत केले, असे उपराष्ट्रपती म्हणाले.


    निसर्गाचे रक्षण ही जनचळवळ झाली पाहिजे, असे नायडू म्हणाले.


    मातृभाषेत प्राथमिक शिक्षण दिल्यास मुलांच्या भावनिक आणि बौद्धिक विकासास मदत होते हे लक्षात घेता, संस्कृती, भाषा आणि परंपरा एकत्रित झाल्यावर मुले समग्र पद्धतीने शिक्षण घेऊ शकतात, असे ते म्हणाले.


    नवीन शैक्षणिक धोरण-2020 मध्ये एकात्मिक शिक्षणाला महत्त्व दिल्याचे नायडू यांनी सांगितले. ते म्हणाले, एनईपी-2020 मध्ये 21 व्या शतकातील आव्हानांचा सामना करण्याच्या उद्देशाने विद्यार्थ्यांना आंतरराष्ट्रीय दर्जाचे कौशल्य आणि ज्ञान मिळणार आहे.


    उपराष्ट्रपतींनी, विश्वनाथ यांच्या साहित्याचा दाखला देत सांगितले की, परिपक्वतेमुळे एखाद्याला मातृभाषेतल्या शिक्षणामुळेच कोणतीही भाषा शिकता येते.


    उपराष्ट्रपती नायडू म्हणाले की विश्वनाथ यांच्या साहित्यिक रचनेत कादंबर्‍या, समीक्षात्मक लेखन, कविता, महाकाव्ये, नाटकं, गाणी आणि पद्याचा समावेश होता. अनेक तेलुगू साहित्यिकांना विश्वनाथ सत्यनारायण यांच्यापासून प्रेरणा मिळाली.


    ते म्हणाले की, विश्वनाथ यांच्या कार्यावर तरुण लेखकांनी जास्तीत जास्त संशोधन आणि अभ्यास केला आहे.


    
    * * *


    M.Chopade/S.Thakur/D.Rane


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1653017) Visitor Counter : 1
    
    
      Read this release in: English , Urdu , Hindi , Manipuri , Assamese , Bengali , Punjabi , Tamil , Telugu