      सामाजिक न्याय आणि सबलीकरण मंत्रालय

      थावरचंद गहलोत यांनी सामाजिक न्याय आणि सबलीकरण विभागाच्या सर्व योजनांचा कृती आराखडा 2020-21 प्रसिद्ध केला
      
      यावर्षी सामाजिक न्याय आणि सबलीकरण विभागाच्या योजनांच्या लाभार्थ्यांच्या संख्येत लक्षणीय वाढ होईल : थावरचंद गहलोत

      Posted On: 09 SEP 2020 9:57PM by PIB Mumbai

    नवी दिल्ली , 9 सप्टेंबर 2020


    केंद्रीय सामाजिक न्याय आणि सबलीकरण मंत्री थावरचंद गेहलोत यांनी 7 सप्टेंबर , 2020 रोजी सामाजिक न्याय आणि सबलीकरण विभागाच्या सर्व योजनांचा 33 कृती आराखडा 2020-21 समाविष्ट असलेल्या पुस्तकाचे प्रकाशन केले. प्रथमच सामाजिक न्याय आणि सबलीकरण विभागाने प्रत्येक योजनेसाठी सर्वसमावेशक वार्षिक कृती आराखडा 2020-21 हाती घेतला आहे आणि केंद्र सरकार , सहभागी राज्य सरकारे व स्वयंसेवी संस्थांना स्पष्ट लक्ष्य आणि टप्पे ठरवून देणे हा यामागील उद्देश आहे. या पुस्तकात सामाजिक न्याय आणि सबलीकरण विभागाच्या 33 वार्षिक कृती आराखड्यांचे संकलन आहे . अनुसूचित जाती , इतर मागासवर्गीय (ओबीसी) आणि ज्येष्ठ नागरिक , अंमली पदार्थांच्या आहारी गेलेल्या व्यक्ती , तृतीयपंथीय , भटक्या विमुक्त जमाती मधील लोकांचे आर्थिक , शैक्षणिक विकास आणि सामाजिक सक्षमीकरणासाठी तयार करण्यात आला आहे.


    यावेळी बोलताना गहलोत म्हणाले की , वार्षिक कृती आराखडा 2020-21अंतर्गत शैक्षणिक , आर्थिक , सामाजिक विकास व पुनर्वसन कार्यक्रम राबवून गरीब व वंचित गटातील सदस्यांचे सक्षमीकरण केले जाईल असा समाज निर्माण करण्याच्या दृष्टीने केंद्र सरकार कटिबद्ध आहे. 2019-20 या आर्थिक वर्षात विविध योजनांमध्ये 2.35 कोटी लाभार्थ्यांसह एकूण 8602.53 कोटी रुपये खर्च झाले तर चालू आर्थिक वर्षात ही तरतूद 9933.33 कोटी रुपये (15.46 % वाढ) आणि लाभार्थ्यांची संख्या अंदाजित 4.91 (कोटी लाभार्थी (110.6%वाढ) इतकी वाढवण्यात आली. विभागाच्या स्वप्नांच्या दिशेने आणि नवीन भारत निर्माण करण्याच्या दृष्टीने आपल्या प्रवासात हा एक मैलाचा दगड ठरेल असे ते म्हणाले.


    B.Gokhale /S.Kane /P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1652830) Visitor Counter : 4
    
    
      Read this release in: Assamese , English , Urdu , Hindi , Manipuri , Bengali , Punjabi , Tamil