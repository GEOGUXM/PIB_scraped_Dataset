      जलशक्ती मंत्रालय

      पुरामुळे झालेले नुकसान
      Posted On: 17 SEP 2020 9:09PM by PIB Mumbai


    देशाला पुरासारख्या नैसर्गिक संकटांचा जवळपास दरवर्षी सामना करावा लागतो. काही हा फटका कमी असतो तर काही जास्त , मात्र त्यामुळे देशात जीवित आणि वित्तहानीही होते.पूर येण्यामागे विविध कारणे असून , त्यात मुसळधार पाऊस , सरासरीपेक्षा अधिक आणि बराच काळ येणे , नद्यांची पाणी वाहून नेण्याची मर्यादित क्षमता , नदीपात्रांत गाळ जमा होणे आणि नदीकाठांवरील जमिनीची धूप , भूस्खलन , पूरप्रवण क्षेत्रात पाणी वाहून जाण्याची व्यवस्था निकृष्ट असणे , हिम वितळणे आणि ग्लेशियरवरुन हिमनदीचे पाणी वाहत येणे , अशी करणे सांगता येतील.


    जमिनीची धूप थांबवण्यासाठीच्या योजना , नव्या संरक्षण भिंतींचे बांधकाम , सध्या असलेल्या संरक्षक भिंतींची उंची क्षमता वाढवणे , अशा उपाययोजना संबधित राज्यसरकारांकडून प्राधान्याने केल्या जात आहेत. केंद्र सरकारही राज्य सरकारच्या या प्रयत्नांना मदत म्हणून त्यांना आवश्यक ते तांत्रिक सहाय्य आणि मार्गदर्शन देत आहे , त्याशिवाय , महत्वाच्या ठिकाणी पुराच्या व्यवस्थापनासाठी वित्तीय सहाय्यही दिले जात आहे. उत्तरप्रदेश सरकारच्या जलसिंचन आणि जलसंपदा विभागाने दिलेल्या माहितीनुसार , नेपाळमधून गोमती नदीत पाणी येत नसून , गोमती नदीला आलेल्या पुराच्या काळात मोठी हानी झाल्याची माहिती नाही.


    उत्तरप्रदेश सरकारच्या जलसिंचन आणि जलसंपदा विभागाच्या माहितीनुसार , गोमती नदीवर ब्धारण बांधण्याची कोणतीही योजना नाही.


    केंद्रीय जल शक्ती आणि सामाजिक न्याय राज्यमंत्री रतन लाल कटारिया यांनी आज लोकसभेत ही माहिती दिली.


    ****


    B.Gokhale/R.Aghor/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1655901) Visitor Counter : 1
    
    
      Read this release in: English , Tamil