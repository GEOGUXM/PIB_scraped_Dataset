      कृषी मंत्रालय

      उत्स्फूर्त मागणीमुळे देवळाली -मुझफ्फरपूर किसान रेल्वे आठवड्यातून तीनदा; उद्‌घाटनापासून लोडिंगपर्यंत चारपट वाढ
      
      लिंक किसान रेल्वे सांगोला-मनमाड-दौंड आठवड्यातून तीनदा

      Posted On: 06 SEP 2020 4:14PM by PIB Mumbai

    नवी दिल्ली , 6 सप्टेंबर 2020


    उत्स्फूर्त मागणीमुळे , येत्या 08-09-2020 पासून देवळाली – मुझफ्फरपूर ही आठवड्यातून दोनदा धावणाऱ्या किसान रेल्वेच्या फेऱ्यांमध्ये वाढ करीत ती आता आठवड्यातून तीन वेळा धावणार आहे , भारतीय रेल्वेने हा निर्णय घेतला आहे. पत्रकार परिषदेत काल याची महिती देताना , मध्य रेल्वेच्या जनसंपर्क विभागाने सांगितले की , मध्यरेल्वे लिंक किसान रेल्वे देखील फेऱ्यांमध्ये वाढ करून सांगोला आणि मनमाड दरम्यान आठवड्यातून दोन वेळा ऐवजी आठवड्यातून तीन वेळा गाडी धावेल जी देवळाली – मुझफ्फरपूर किसान रेल बरोबर मनमाड येथे जोडली जाईल / वेगळी होईल. सविस्तर माहिती खाली आहे :


    A. 00107 / 00108 देवळाली – मुझफ्फरपूर – देवळाली किसान रेल (आठवड्यातून तीनवेळा)


    रेल्वे क्रमांक 00107 किसान रेल्वे ही 08 - 09 -2020 पासून 25 – 09 – 2020 पर्यंत सध्या प्रमाणेच दर मंगळवारी , गुरुवारी आणि शनिवारी देवळालीकडे 18.00 वाजता प्रस्थान करेल आणि मुझफ्फरपूर जंक्शन येथे तिसऱ्या दिवशी 04.45 वाजता पोहोचेल.


    रेल्वे क्रमांक 00108 किसान रेल्वे 10 – 09 – 2020 पासून 27 – 09 – 2020 पर्यंत मुझफ्फरपूर जंक्शन येथून प्रत्येक गुरुवार , शनिवार आणि सोमवारी 08.00 वाजता प्रस्थान करेल आणि दुसऱ्या दिवशी मनमाड येथे 13.00 वाजता पोहोचेल.


    थांबा : नाशिक रोड (केवळ 00107 करिता) , मनमाड , जळगाव (केवळ 00107 करिता) , भुसावळ , बुरहानपूर , खंडवा , हारदा , इटारसी , पिपारिया (केवळ 00107 करिता) , गदरवाडा (केवळ 00107 करिता) , नरसिंहपूर (केवळ 00107 करिता) , जबलपूर , कटनी , सतना , माणिकपूर , प्रयागराज छिवकी , पं. दीनदयाळ उपाध्याय जंक्शन , बक्सर आणि दानापूर.


    रचना : देवळाली येथून रेल्वेला 5 पार्सल व्हॅन लागतील.


    B. 00109 / 00110 सांगोला – मनमाड – दौंड (आठवड्यातून तीन वेळा) लिंक किसान रेल


    रेल्वे क्रमांक 00109 लिंक किसान रेल 8 – 09 - 2020 पासून 25 – 09 – 2020 पर्यंत दर मंगळवार , गुरुवार आणि शनिवारी सांगोला येथून 08.00 वाजता प्रस्थान करेल आणि त्याच दिवशी 18.30 वाजता मनमाड येथे पोहोचेल.


    रेल्वे क्रमांक 00110 लिंक किसान रेल 11 – 09 – 2020 ते 28 – 09 – 2020 पर्यंत प्रत्येक शुक्रवार , रविवार आणि गुरुवारी 14.00 वाजता मनमाड येथून प्रस्थान करेल आणि त्याच दिवशी दौंड येथे 18.15 वाजता पोहोचेल.


    थांबा : 00109 करिता - पंढरपूर , कुर्डुवाडी , दौंड , बेलवंडी , अहमदनगर , बेलापूर , कोपरगाव. 00110 करिता – अहमदनगर.


    किसान रेलच्या उ द्‌घा टनाच्या दिवशी (7-8-2020) 90.92 टन इतका माल चढविण्यात आला , 14 – 08 - 2020 रोजी 99.91 टन , 21 – 8 – 2020 रोजी 235.44 टन माल रेल्वेमध्ये चढविण्यात आला. 25 – 8 – 2020 पासून फेऱ्यांमध्ये वाढ करून त्या आठवड्यातून दोन वेळा करण्यात आल्या , तेव्हा 273.74 टन माल चढविण्यात आला , 28 – 8 – 2020 रोजी 277.64 टन आणि 01 – 09 – 2020 रोजी 354.29 टन माल चढविण्यात आला. आता फेऱ्यांमध्ये आणखी वाढ केल्यानंतर माल वाहून नेण्यामध्येही वाढ होण्याची अपेक्षा आहे.


    B.Gokhale /S.Shaikh /P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1651794) Visitor Counter : 14
    
    
      Read this release in: English , Urdu , Hindi , Assamese , Manipuri , Punjabi