      मनुष्यबळ विकास मंत्रालय

      राष्ट्रीय शैक्षणिक धोरण-2020 च्या अंमलबजावणीसाठी सरकार पावले उचलत असल्याची शिक्षण मंत्र्यांची माहिती
      Posted On: 14 SEP 2020 6:45PM by PIB Mumbai


    सर्व राज्य सरकारे/ केंद्रशासित प्रदेश यांच्यासह संबंधितांशी तपशीलवार चर्चा केल्यानंतर राष्ट्रीय शैक्षणिक धोरण- 2020 ला अंतिम स्वरूप देण्यात आले. राष्ट्रीय शैक्षणिक धोरण- 2020 च्या अंमलबजावणी साठी संबंधिताकडून सुयोग्य पद्धतीने क्रमवार कृतीची आवश्यकता आहे. हे लक्षात घेऊन मंत्रालयाने राष्ट्रीय शैक्षणिक धोरण- 2020 च्या अंमलबजावणीसाठी सर्व राज्ये आणि केंद्र शासित प्रदेशांशी संपर्क केला आहे. शिक्षण मंत्रालयाने 8 ते 25 सप्टेंबर 2020 या काळात शिक्षक पर्व आयोजित केले असून या धोरणाची अंमलबजावणी आणि विविध संकल्पना यावर चर्चा आणि सूचना प्राप्त करण्याचा यामागचा उद्देश आहे. ‘ उच्च शिक्षणात परिवर्तन घडवण्यामध्ये राष्ट्रीय शैक्षणिक धोरणाची भूमिका ’ या विषयावर मंत्रालयाने राज्यपाल , नायब राज्यपाल आणि शिक्षण मंत्र्यांची परिषदही आयोजित केली. राज्यांचे राज्यपाल , केंद्र शासित प्रदेशांचे नायब राज्यपाल आणि राज्य/ केंद्र शासित प्रदेशांचे शिक्षण मंत्री , राज्यातल्या विद्यापीठांचे कुलगुरू आणि इतर मान्यवर यात सहभागी झाले. राष्ट्रीय शैक्षणिक धोरण- 2020 ला व्यापक प्रसिद्धी मिळाली असून या धोरणाला संबंधितांकडून सकारात्मक आणि अभूतपूर्व प्रतिसाद मिळाला आहे.


    केंद्रीय मनुष्य बळ विकास मंत्री रमेश पोखरीयाल निशंक यांनी आज लोकसभेत एका लेखी उत्तरात ही माहिती दिली.


    M.Iyangar/N.Chitale /P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1654159) Visitor Counter : 8
    
    
      Read this release in: English , Urdu , Bengali , Manipuri , Punjabi , Telugu