      अल्पसंख्यांक मंत्रालय

      केंद्र सरकारच्या अल्पसंख्यकांविषयीच्या दृष्टीकोनामुळे इतर सर्व समुदायांसोबत त्यांनाही देशाच्या शैक्षणिक आणि सामाजिक-आर्थिक विकासात समान भागीदारीची संधी- मुख्तार अब्बास नक्वी
      
      “विविध अभियानांच्या माध्यमातून, अल्पसंख्यकांसह देशातील सर्व घटकांच्या सर्वांगीण विकासासाठी सरकार कटिबद्ध- मुख्तार अब्बास नक्वी

      Posted On: 17 SEP 2020 9:55PM by PIB Mumbai

    केंद्र सरकार , देशातील सर्व घटकांची प्रतिष्ठा जपत , त्यांचा विकास करण्यासाठी , कुठलाही भेदभाव न करता , त्यांना सक्षम करण्यासाठी तसेच , अल्पसंख्यकांसह दुर्बल आणि गरजू घटकांच्या समृद्धीसाठी कटिबद्ध आहे. सरकारच्या या दृष्टीकोनामुळे देशातील अल्पसंख्य समुदायांना शैक्षणिक आणि सामाजिक-आर्थिक विकासात , समान भागीदारीची संधी मिळाली आहे. आपल्संख्यक समुदायांमध्ये अविश्वास आणि गैरसमजुती पसरवण्याचे संघटीत प्रयत्न काही गट करत असल्यासंदर्भात काहीही माहिती मंत्रालयाला मिळालेली नाही.


    केंद्र सरकार , अल्पसंख्याक समुदायांसह समाजतील सर्व घटकांच्या सर्वांगीण विकासासाठी कटिबद्ध आहे. केंद्र सरकारच्या विविध योजना आणि अभियानांच्या माध्यमातून सर्व घटकांना समान लाभ आणि सुविधा मिळवून दिल्या जात आहे.


    केंद्रीय अल्पसंख्याक विकास मंत्रालयही , देशातील सहा अधिसूचित अल्पसंख्याक समुदाय- बौद्ध , ख्रिश्चन , जैन , मुस्लीम , पारसी आणि शीख यांच्या प्रगतीसाठी काही विशेष योजना राबवत आहेत.


    (1) मेट्रिकपूर्व शिष्यवृत्ती योजना , मेट्रिकोत्तर शिष्यवृत्ती योजना , गुणवत्ता आधारित शिष्यवृत्ती योजना. याची रक्कम थेट विद्यार्थ्यांच्या खात्यात जमा होते


    (2) मौलाना आझाद राष्ट्रीय अभ्यासवृत्ती योजना


    (3) नया सवेरा - मोफत शिकवणी वर्ग आणि इतर संलग्न योजना- या अंतर्गत आर्थिकदृष्ट्या दुर्बल विद्यार्थ्यांना विविध स्पर्धात्मक परिक्षांसाठी मोफत शिकवणी सुविधा दिली जात आहे.


    (4) पढो परदेस – आर्थिकदृष्ट्या गरीब अल्पसंख्याक समुदायाच्या विद्यार्थ्यांना परदेशात उच्च शिक्षण घेण्यासाठी , शैक्षणिक कर्ज दिले जाते.


    (5) नई उडान - यूपीएससी , राज्य लोकसेवा आयोग , आणि स्टाफ सिलेक्शन कमिशनची तयारी करणाऱ्या विद्यार्थ्यांना मदत.


    (6) नई रोशनी -अल्पसंख्य समुदायांतील महिलांमध्ये नेतृत्व विकसित करण्याची संधी.


    (7) सिखो और कमाओ – 14 ते 35 वर्षे वयाच्या युवकांसाठी कौशल्य विकास योजना.


    (8) प्रधानमंत्री जनविकास योजना ( PMJVK) – समाजातील सर्व स्तरातील लोकांसाठी या कार्यक्रम राबवला जात असून , त्याव्त शिक्षण , कौशल्य , आरोग्यक्षेत्र यावर भर देण्यात येत आहेत.


    (9) जियो पारसी – पारसी समुदायाची घटती लोकसंख्या आटोक्यात आणण्यासाठी विशेष योजना


    (10) उस्ताद ( Upgrading the Skills and Training in Traditional Arts/Crafts for Development) - , मे 2015 मध्ये सुरु करण्यात आलेल्या या योजनेचा उद्देश देशातील समृद्ध अशी पारंपरिक कलाकौशल्ये जपणे हा आहे. या योजनेअंतर्गत “ हुन्नर हाट ” देशभर भरवले जातात , ज्याद्वारे या हस्तकुशल वस्तूंचे प्रदर्शन आणि विक्री केली जाते.


    (11) नई मंजिल - शाळाबाह्य विद्यार्थ्यांना पुन्हा शिक्षणाच्या मुख्य प्रवाहात आणण्यासाठी ऑगस्ट 2015 साली ही योजना सुरु करण्यात आली.


    (12) हमारी धरोहर – अल्पसंख्यक समुदायाच्या समृध्द परंपरा जपणारी योजना


    (13) मौलाना आझाद शिक्षण पाया योजनेअंतर्गत रोजगाराभिमुख शिक्षण देणारे कार्यक्रम राबवले जातात या अंतर्गत विद्यार्थिनीना शिष्यवृत्तीही दिली जाते.


    (14) राष्ट्रीय अल्पसंख्यक विकास आणि वित्तीय महामंडळ अंतर्गत अल्पसंख्य समुदायाला स्वयंरोजगार आणि उत्पन्न वाढवणाऱ्या योजनांसाठी अल्प व्याजदारात कर्ज उपलब्ध केले जाते.


    वरील कार्यक्रमांशिवाय , मंत्रालयामार्फत , राज्य वक्फ बोर्ड अधिक बळकट करण्यासाठी योजना राबवल्या जातात तसेच वार्षिक हज यात्रांसाठी देखील व्यवस्था केली जाते.


    वरील सर्व योजनांची सविस्तर माहिती मंत्रालयाच्या www.minorityaffairs.gov.in आणि ( www.maef.nic.in ) तसेच ( www.nmdfc.org . ) या संकेतस्थळांवर उपलब्ध आहे.


    ***


    B.Gokhale/R.Aghor/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1655892) Visitor Counter : 3
    
    
      Read this release in: Tamil , Urdu , English