      रेल्वे मंत्रालय

      राष्ट्रपतींनी जीवन रक्षा पदक प्रदान करून तीन आरपीएफ कर्मचाऱ्यांचा केला सन्मान
      
      एकाला सर्वोत्तम जीवन रक्षा पदक आणि दोघांना उत्तम जीवन रक्षा पदक

      Posted On: 02 SEP 2020 6:35PM by PIB Mumbai

    राष्ट्रपतींनी रेल्वे सुरक्षा दलातील (आरपीएफ) खालील कर्मचाऱ्यांना जीवन रक्षा पदक प्रदान करून सन्मानित केले आहे:


    1. सर्वोत्तम जीवन रक्षा पदक (मरणोत्तर) – दिवंगत जगबीर सिंह , हवालदार / उत्तर रेल्वे.


    दिवंगत जगबीर सिंह यांनी कर्तव्यावर असताना आदर्शनगर-आझादपूर रेल्वे विभाग , दिल्ली जवळील रेल्वे परिसरात 4 मुलांचे जीवन वाचवताना आपले प्राण गमावले. अतुलनीय शौर्य दाखवत त्यांनी त्यांच्या कर्तव्याच्या सर्व सीमा ओलांडून स्वतःच्या जीवाची पर्वा न करता या मुलांचे प्राण वाचवले.


    2. उत्तम जीवन रक्षा पदक- शिवचरण सिंह , हवालदार / पश्चिम रेल्वे.


    10 ऑगस्ट 2019 रोजी रेल्वे क्रमांक 12959 मध्ये अनुरक्षण कर्तव्य बजावत असताना , शिमखयाली रेल्वे स्थानकाजवळ रेल्वे रुळावर पाणी साचल्यामुळे ट्रेन थांबली असता शिवचरण याच्या लक्षात आले की , काही लोकं पुरात अडकले आहेत आणि ते मदतीसाठी ओरडत आहेत. शिवचरण सिंग स्वत: च्या जीवाची पर्वा न करता , त्या लोकांना वाचवण्यासाठी धावले आणि 9 लोकांचे प्राण वाचवले.


    3. उत्तम जीवन रक्षा पदक- - मुकेश कुमार मीना मुख्य हवालदार / उत्तर पश्चिम रेल्वे.


    मुकेश कुमार मीना , मुख्य हवालदार/आरपीएफ/जोधपुर विभाग , हे 16 सप्टेंबर 2018 रोजी रेल्वे क्रमांक 22478 मध्ये अनुरक्षण कर्तव्य बजावत असताना 2 मुलांसह 1 महिला प्रवाशाचे प्राण वाचवून उल्लेखनीय शौर्य दाखवले. मुकेश मीणा यांनी धावत्या ट्रेनमधून उडी मारली आणि त्या महिला प्रवाशाला तिच्या मुलांसह फलाट व ट्रेनमधील मोकळ्या जागेतून बाहेर काढले.


    *****


    G.Chippalkatti/S.Mhatre/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1650711) Visitor Counter : 6
    
    
      Read this release in: English , Urdu , Hindi , Assamese , Manipuri , Bengali , Punjabi , Tamil , Telugu