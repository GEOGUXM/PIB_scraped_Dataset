      नागरी उड्डाण मंत्रालय

      भारतातल्या सर्व शेड्युल्ड विमान कंपन्यांसाठी डीजीसीए कडून विशेष सुरक्षा ऑडीट
      
      या कंपन्यांसाठी नियामक ऑडीट दर दोन वर्षांनी

      Posted On: 17 SEP 2020 9:45PM by PIB Mumbai

    देशातल्या सर्व शेड्युल्ड विमान कंपन्यांसाठी डीजीसीए विशेष सुरक्षा ऑडीट करत आहे. विमानतळासाठी 13 परवानाधारक विमानतळांची , डीजीसीएने पावसाळ्यात स्पॉट तपासणी केली.


    नियामक ऑडीटच्या नियमाप्रमाणे शेड्युल्ड विमान कंपन्यांचे नियामक ऑडीट दर दोन वर्षांनी केले जाते. मात्र सर्वेक्षणादरम्यान काढलेले निष्कर्ष , स्पॉट तपासणी , तक्रारी , स्वेच्छा अहवाल , जोखीम आधारित ऑडीट , घटनांची तीव्रता यावरून विशेष ऑडीटच्या रूपाने , जोखीम आधारित ऑडीट करण्यात येत आहे.


    आधीच्या सुरक्षा ऑडीट दरम्यान डीजीसीएला काही त्रुटी आढळल्या होत्या. त्या दूर करण्याच्या दृष्टीकोनातून विमान कंपनी संचालकांना कळवण्यात आल्या. यामध्ये यांचा समावेश होता-


    - विमान कंपन्यांकडून एखादी घटना किंवा दुर्घटना याबाबत न कळवणे


    - विमान कंपन्यांच्या देखभाल नियंत्रण केंद्रात तांत्रिक दृष्ट्या योग्य पुरेसे कर्मचारी नसणे.


    - निर्मात्याने शिफारस केलेल्या पद्धतीनुसार काही पद्धती उपयोगात नसणे


    - कामाच्या ठिकाणा संदर्भातल्या नियमावलीचे , दस्तावेज विषयक प्रक्रियेचे पालन न करणे


    प्रत्येक संस्थेने कृती अहवाल सादर केला आहे. प्रभावी अनुपालनासाठी त्याची समीक्षा करण्यात येत आहे.ज्या क्षेत्रात सुधारणा अपेक्षित होत्या त्या क्षेत्रात , नुकत्याच केलेल्या निरीक्षण आणि ऑडीटमध्ये सुधारणा दिसून आली आहे.


    हवाई वाहतूक राज्य मंत्री हरदीप सिंग पुरी यांनी आज लोकसभेत लेखी उत्तरात ही माहिती दिली.


    B.Gokhale/N.Chitale/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1655885) Visitor Counter : 7
    
    
      Read this release in: English , Urdu , Punjabi , Tamil