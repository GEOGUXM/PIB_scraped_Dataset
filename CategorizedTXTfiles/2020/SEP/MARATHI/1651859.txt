      अंतराळ विभाग

      चांद्रयान-1 ने पाठविलेल्या प्रतिमांमधून पृथ्वीवरील वातावरणाचा चंद्रावरील संभाव्य परिणाम दिसून येतो
      Posted On: 06 SEP 2020 8:25PM by PIB Mumbai


    नवी दिल्ली , 6 सप्टेंबर 2020


    डॉ जितेंद्र सिंग , केंद्रीय राज्यमंत्री (स्वतंत्र प्रभार) ईशान्य प्रांत विकास ; राज्यमंत्री पंतप्रधान कार्यालय ; कार्मिक , सार्वजनिक तक्रारी आणि निवृत्तीवेतन ; अणु ऊर्जा आणि अंतराळ यांनी आज माहिती दिली की , इस्रोच्या पहिल्या चंद्र मोहिमेने पाठवलेल्या छायाचित्रातून दिसते की , चंद्राला ध्रुवांवर गंज चढल्यासारखा दिसत आहे. या शोधाचा संकेत असा आहे की , जरी चंद्राच्या पृष्ठभागावर लोह-समृद्ध खडक आहेत , मात्र गंज चढण्यासाठी लागणारे दोन घटक पाणी आणि ऑक्सीजन चंद्रावर आहे की नाही , याची माहिती नाही.


    नॅशनल एरोनॉटिक्स अँड स्पेस अ‍ॅडमिनिस्ट्रेशन (नासा) च्या वैज्ञानिकांचे म्हणणे आहे की , पृथ्वीच्या स्वतःच्या वातावरणामुळे याला मदत होत आहे , म्हणजेच पृथ्वीचे वातावरण चंद्राचेही संरक्षण करत आहे. अशाप्रकारे , चांद्रयान-1 ने पाठविलेली माहिती दर्शवते की , चंद्राचे ध्रुव पाण्याचे गृह आहेत , हेच शास्त्रज्ञ उलगडण्याचा प्रयत्न करीत आहेत.


    डॉ जितेंद्रसिंग म्हणाले , चांद्रयान-3 संबंधी सांगायचे झाले तर , 2021 च्या आरंभी याचे प्रक्षेपण केले जाऊ शकते. चांद्रयान-3 हे चांद्रयान-2 ची पुनरावृत्ती असेल आणि यात लँडर आणि रोव्हर हे चांद्रयान-2 प्रमाणेच असेल फक्त ऑर्बिटर असणार नाही.


    दरम्यान , भारताची पहिली मानवी अंतराळ मोहीम , मिशन गगनयानची तयारी सुरु आहे , असे डॉ जितेंद्रसिंग यांनी सांगितले. यासंबंधीचे प्रशिक्षण आणि इतर प्रक्रिया सुरु आहे.


    कोविड संक्रमणामुळे निर्माण झालेल्या परिस्थितीमुळे गगनयान मोहिमेच्या योजनेत काही अडथळे निर्माण झाले , पण 2022 च्या वेळापत्रकानूसार मोहीम आरंभ करण्याचे प्रयत्न सुरु आहेत , असे ते म्हणाले.


    B.Gokhale /S.Thakur /P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1651859) Visitor Counter : 22
    
    
      Read this release in: Telugu , English , Urdu , Hindi , Manipuri , Assamese , Tamil