      रसायन आणि खते मंत्रालय

      एनएफएलने,राष्ट्रीय फर्टिलायझर लिमिटेडने एप्रिल -आँगस्ट मधे 13% अधिक वाढ नोंदवत 16.11लाख टन यूरीयाचे केले विक्रमी उत्पादन
      
      खतांच्या विक्री आणि उत्पादनात नोंदविली वाढ

      Posted On: 11 SEP 2020 6:22PM by PIB Mumbai

    नँशनल फर्टिलायझर लिमिटेड , एनएफएलने 16.11 लाख मेट्रिक टनांचे उत्पादन करत , 2020-21 या आर्थिकवर्षीच्या पहिल्या पाच महिन्यांत आपले लक्ष्य साध्य केले , हे उत्पादन 2019-20 या गत आर्थिक वर्षाच्या उत्पादनापेक्षा 13% जास्त असून गतवर्षी याच काळात ते 14.26 लाख मेट्रीक टन इतके होते.


    केंद्रीय रसायने आणि खते मंत्रालयाचा सार्वजनिक क्षेत्रातील उपक्रम एनएफएलने गतवर्षीच्या तुलनेत 16% अधिक वाढ नोंदवत एप्रिल ते आँगस्ट 2020 पर्यंत 23.81 लाख मेट्रिक टन खतांची विक्री केली , गतवर्षीच्या याच काळात 20.57 मेट्रिक टन विक्री झाली होती.


    गेल्या काही वर्षांत कंपनीने एका उत्पादनापासून सुरुवात करत डिएपी ( DAP- डाय अमोनियम फाँस्फेट) , एमओपी ( MoP- यूरिएट ऑफ पोटँश) , एसएसपी ( SSP- सिंगल सुपर फाँस्फेट) , आणि काँम्प्लेक्स खते , बेंटोनाईट सल्फर , बियाणे , जैविक खतांचे नवीन प्रकार आणि कृषी रसायने अशी अनेक प्रकारची उत्पादने तयार केली आहेत. एनएफएल आता शेतकऱ्यांना सर्व कृषी उत्पादने एकाच छताखाली पुरवित आहे.


    सध्या कंपनीच्या , पंजाबमध्ये नांगल आणि भटिंडा , हरीयाणात पानीपत , मध्यप्रदेशातील गुना जिल्ह्यात विजयपूर येथे दोन , अशा पाच फ़ॅक्टरीज सुरू असून विजयपूर येथे जैविक खते तर पानीपत येथे बेंटोनाईट सल्फरची फँक्टरी सुरु आहे.


    *****


    B.Gokhale/S. Patgaonkar/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1653382) Visitor Counter : 6
    
    
      Read this release in: Assamese , English , Urdu , Hindi , Manipuri , Bengali , Punjabi , Tamil , Telugu