      वाणिज्य आणि उदयोग मंत्रालय

      व्यवसाय सुलभता
      Posted On: 16 SEP 2020 5:10PM by PIB Mumbai


    नवी दिल्‍ली, 16 सप्‍टेंबर 2020


    
    राज्ये आणि केंद्रशासित प्रदेशांच्या सरकारांच्या समन्वयाने उद्योग आणि अंतर्गत व्यापार प्रोत्साहन विभाग (डीपीआयआयटी) राज्ये आणि केंद्रशासित प्रदेशांमध्ये व्यवसाय नियामक वातावरण सुधारण्यावर काम करत आहे. यामध्ये राज्ये आणि केंद्रशासित प्रदेशांशी सल्लामसलत करून व्यवसाय सुलभता आणणार्‍या सुधारणांचा समावेश आहे. एकदा चाचपणी केल्यानंतर या सुधारणा कृती आराखड्यात संकलित केल्या जातात आणि कालबद्ध अंमलबजावणीसाठी राज्ये आणि केंद्रशासित प्रदेशांबरोबर सामायिक केली जाते. राज्ये आणि केंद्रशासित प्रदेशांनी केलेली कामगिरी ईओडीबी पोर्टलवर (https://eodb.gov.in) अद्ययावत केली जाते. कृती आराखड्याच्या अंमलबजावणीच्या आधारावर राज्ये आणि केंद्रशासित प्रदेशांचे मूल्यांकन डीपीआयआयटीद्वारे केले जाते.


    राज्य सुधारणा कृती आराखड्यांतर्गत डीपीआयआयटीने आतापर्यंत त्याच्या मूल्यांकनाच्या चार आवृत्त्या प्रसिद्ध केल्या आहेत. पहिले मूल्यांकन 14 सप्टेंबर, 2015 रोजी प्रसिद्ध केले गेले, त्यानंतर दुसरे आणि तिसरे मूल्यांकन 31 ऑक्टोबर, 2016 आणि 10 जुलै, 2018 रोजी प्रसिद्ध केले गेले. अलिकडचे मूल्यांकन 5 सप्टेंबर, 2020 रोजी प्रसिद्ध करण्यात आले. पाचव्या आवृत्तीत, डीपीआयआयटीने 301-कलमी राज्य सुधारणा कृती आराखडा 2020 तयार केला आणि 25 ऑगस्ट, 2020 रोजी राज्ये / केंद्रशासित प्रदेशांबरोबर सामायिक केला. क्षेत्रीय व्याप्ती सुनिश्चित करण्यासाठी अनेक क्षेत्र-निहाय सुधारणांबरोबर कृती आराखड्यात 24 सुधारणा क्षेत्राचा समावेश आहे.


    तळागाळापर्यंत सुधारणांचा कार्यक्रम नेण्याच्या उद्देशाने डीपीआयआयटीने 213 -कलमी जिल्हा सुधारणा कृती योजना तयार केली व ती राज्य व केंद्रशासित प्रदेशांबरोबर सामायिक केली, ज्यात 8 सुधारणा क्षेत्र आहेत. यात व्यवसाय सुरू करणे, शहरी स्थानिक संस्था सेवा , जमीन सुधारणा , जमीन प्रशासन व मालमत्ता नोंदणी सक्षम करणारे, बांधकामांना मान्यता, कर भरणे, विविध आणि तक्रार निवारण / कागदविरहित न्यायालये आणि कायदा व सुव्यवस्था यांचा समावेश आहे.


    सुधारणांच्या अंमलबजावणीसाठी राज्य / केंद्रशासित प्रदेशांना विशिष्ट निधी दिला जाणार नाही. सुधारणा कृती आराखड्याच्या अंमलबजावणीसंदर्भातील चिंता दूर करण्यासाठी डीपीआयआयटी राज्ये / केंद्रशासित प्रदेशांसाठी कार्यशाळा / चर्चासत्रे आयोजित करून राज्यांना मदत करते.


    डीपीआयआयटीने 301-कलमी राज्य सुधारणा कृती आराखडा ,2020 तयार केला असून 25 ऑगस्ट, 2020 रोजी राज्य / केंद्रशासित प्रदेशांशी सामायिक केला आहे. कृती आराखड्यात 24 सुधारणा क्षेत्र असून क्षेत्र-निहाय दृष्टीकोन प्रोत्साहित करते जेणेकरुन देशातील विविध क्षेत्रात सक्षम व्यवसाय वातावरण तयार होईल. वेगवेगळ्या क्षेत्रात व्यापार परवाना, आरोग्यसेवा , कायदेशीर मोजमाप, फायर लायसन्स / एनओसी, सिनेमा हॉल, आदरतिथ्य , दूरसंचार , चित्रपट चित्रीकरण आणि पर्यटन यांचा समावेश आहे.


    केंद्रीय वाणिज्य आणि उद्योग मंत्री पीयूष गोयल यांनी आज लोकसभेत लेखी उत्तरात ही माहिती दिली.


    * * *


    B.Gokhale/S.Kane/D.Rane


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1655132) Visitor Counter : 8
    
    
      Read this release in: Tamil , English , Urdu , Telugu