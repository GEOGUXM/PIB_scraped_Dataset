      अर्थ मंत्रालय

      आत्मनिर्भर भारत पॅकेज(एएनबीपी) आणि प्रधानमंत्री गरीब कल्याण पॅकेज(पीएमजीकेपी) योजनांतर्गत राज्यांना निधीचे वितरण
      Posted On: 15 SEP 2020 8:26PM by PIB Mumbai


    नवी दिल्ली , 15 सप्टेंबर 2020


    सरकारने गरजू कामगारांना रोजगार उपलब्ध करण्यासाठी 2020-21 या आर्थिक वर्षासाठी मनरेगा अंतर्गत 61,500 कोटी रुपयांच्या तरतुदीव्यतिरिक्त मनरेगा अंतर्गत आत्मनिर्भर भारत पॅकेज(एएनबीपी)च्या माध्यमातून 40,000 कोटी रुपयांची तरतूद केली आहे. केंद्रीय अर्थ आणि कॉर्पोरेट व्यवहार राज्यमंत्री अनुराग सिंग ठाकूर यांनी आज राज्यसभेत एका प्रश्नाच्या लेखी उत्तरात ही माहिती दिली.


    100 पर्यंत कर्मचारी असलेल्या आणि त्यापैकी 90 टक्के कर्मचाऱ्यांचे वेतन 15 , 000 रुपयांपेक्षा कमी आहे अशा सर्व आस्थापनांमधील नियोक्त्यांना प्रधानमंत्री गरीब कल्याण पॅकेज अंतर्गत 12 टक्के सहभागाची आणि ईपीएफ अर्थात कर्मचारी भविष्य निर्वाह निधी अंतर्गत कर्मचाऱ्यांना 12 टक्के रक्कम अशी एकूण 24 टक्के रक्कम चुकती केली आहे. आत्मनिर्भर भारत पॅकेज अंतर्गत या पॅकेजला जून ते ऑगस्ट या आणखी तीन महिन्यांसाठी मुदतवाढ देण्यात आली आहे. त्याशिवाय स्वयंरोजगार गटांना एनआरएलएम अर्थात राष्ट्रीय ग्रामीण उपजीविका मोहीमे अंतर्गत निधी देण्यात आला आहे , अशी माहिती अनुरागसिंग ठाकूर यांनी दिली.


    B.Gokhale /S.Patil /P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1654713) Visitor Counter : 6
    
    
      Read this release in: English , Urdu , Bengali , Assamese , Telugu