      संरक्षण मंत्रालय

      जम्मू-काश्मीरमध्ये पाकिस्तानकडून शस्त्रसंधीचे उल्लंघन
      Posted On: 14 SEP 2020 7:01PM by PIB Mumbai


    जम्मू भागात यावर्षी नियंत्रण रेषेलगत शस्त्रसंधी उल्लंघनाच्या 3186 घटना ( 01 जानेवारी ते 07 सप्टेंबर 2020 पर्यंत) घडल्या आहेत. याव्यतिरिक्त , जम्मू प्रदेशात भारत-पाकिस्तान आंतरराष्ट्रीय सीमेवर यावर्षी ( 01 जानेवारी ते 31 ऑगस्ट , 2020) दरम्यान सीमेपलिकडून गोळीबाराच्या 242 घटना घडल्या आहेत.


    यावर्षी जम्मू आणि काश्मीरमध्ये ( 07 सप्टेंबर 2020 पर्यंत) 08 जवानांचा मृत्यू झाला असून 2 जवान जखमी झाले. याव्यतिरिक्त , जम्मू आणि काश्मीरमध्ये आंतरराष्ट्रीय सीमा आणि नियंत्रण रेषेजवळ सीमा सुरक्षा दलाचे 05 जवान जखमी झाले आहेत.


    शस्त्रसंधी उल्लंघन घटनांना आवश्यकतेनुसार , भारतीय सैन्य / बीएसएफकडून चोख प्रत्त्युत्तर देण्यात आले. याव्यतिरिक्त , शस्त्रसंधी उल्लंघनाची सर्व प्रकरणे पाकिस्तानी अधिकाऱ्यांना हॉटलाइन प्रणाली , ध्वज बैठक , लष्करी कारवाया महासंचालक चर्चेच्या माध्यमातून तसेच दोन्ही देशांदरम्यान राजनैतिक मार्गांद्वारे कळवण्यात आली.


    संरक्षण राज्यमंत्री श्रीपाद नाईक यांनी आज राज्यसभेत श्री सीएम रमेश यांना लेखी उत्तरात ही माहिती दिली.


    M.Chopade/S.Kane/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1654167) Visitor Counter : 10
    
    
      Read this release in: Urdu , English , Manipuri , Punjabi , Telugu