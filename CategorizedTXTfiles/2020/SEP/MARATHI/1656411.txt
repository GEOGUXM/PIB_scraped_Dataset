      महिला आणि बालविकास मंत्रालय

      अंगणवाडी कर्मचारी आणि शेतकरी महिलांसाठी पोषणासंबंधी क्षमताविकास कार्यक्रम
      Posted On: 18 SEP 2020 8:15PM by PIB Mumbai


    गोवा, 18 सप्‍टेंबर 2020


    भारतीय कृषी संशोधन संस्थेकडून अंगणवाडी कर्मचारी आणि शेतकरी महिलांसाठी पोषणासंबंधीच्या कार्यक्रमाचे आयोजन करण्यात आले होते. कृषीतील महिला आणि बालकांमध्ये पोषणाविषयी जागृती निर्माण करण्याच्या उद्देशाने हा कार्यक्रम आयोजित केला होता. जुने गोवेच्या सरंपच श्रीमती जनिता मडकईकर कार्यक्रमाच्या अध्यक्षस्थानी होत्या. महिला व बालकल्याण विभागाच्या सहसचिव संगीता परब सन्माननीय अतिथी होत्या.


    40 अंगणवाडी कर्मचारी, 54 कृषक महिला आणि 06 शेतकऱ्यांची कार्यक्रमाला उपस्थिती होती. आयसीआरचे संचालक डॉ ई.बी. चाकूरकर यांनी मानवी आहारातील दुग्धजन्य पदार्थांचे महत्त्व विशद केले. तर, गृहविज्ञान विषयाच्या तज्ज्ञ सुनेत्रा तळोलीकर यांनी पोषण महिना कार्यक्रमाची माहिती दिली. सर्व अंगणवाड्यांमध्ये न्यूट्री गार्डनचे मॉडेल तयार करण्याचे आवाहन त्यांनी सर्व अंगणवाडी सेविकांना केले आणि कुपोषणाचा मुकाबला करण्यासाठी पोषण थाळीचे महत्व सांगितले.


    स्थानिक पातळीवर उपलब्ध असलेल्या खाद्यपदार्थाचा वापर करून पौष्टिक पाककृतींसंबंधीच्या माहितीचे याप्रसंगी प्रकाशन करण्यात आले.


    इफ्कोचे फिल्ड ऑफीसर धर्मा शेटगावकर, आयसीएआरचे वैज्ञानिक एल. काशीनाथ, संजयकुमार उधरवार, विनोद उत्तरखंडे, विश्वजीत प्रजापती यांची याप्रसंगी उपस्थिती होती.

    * * *


    S.Thakur/D.Rane


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1656411) Visitor Counter : 5