      विद्युत मंत्रालय

      केंद्रीय विद्युत मंत्री ने बिहार के मुज़फ्फरपुर (महत्वाकांक्षी जिले) में 24.38 करोड़ रूपये की लागत वाली आरईसी सीएसआर परियोजना का शिलान्यास किया
      
      सदर अस्पताल में रोगियों के सहायकों के लिए 100बिस्‍तरों वाला प्रतीक्षा कक्ष, बहुउद्देश्यीय हॉल और उष्मायन केंद्र (इनक्यूबेशन सेंटर) का निर्माण
      
      पचास आंगनवाड़ी केंद्रों (एडब्‍ल्‍यूसी) की मरम्मत कराने का काम
      
      मुजफ्फरपुर के श्रीकृष्ण चिकित्सा महाविद्यालय एवं अस्पताल में रोगियों के सहायकों के लिए 200 बिस्‍तरों वाले विश्राम सदन का निर्माण

      Posted On: 19 SEP 2020 7:13PM by PIB Delhi

    विद्युत , नवीन एवं नवीकरणीय ऊर्जा राज्य मंत्री (आईसी)श्री आर के सिंह ने आज (19 सितंबर , 2020) वीडियो कॉफ्रेंसिंग के ज़रिए बिहार के (महत्वाकांक्षी जिले) मुजफ्फरपुर में 24.38 करोड़ रुपये की लागत वाली एक सीएसआर परियोजना का शिलान्यास किया। इस परियोजना का परिचालन आरईसी लिमिटेड (पूर्व ग्रामीण विद्युतिकरण निगम) करेगी।परियोजनाओं में निम्नलिखित हस्तक्षेप शामिल हैं:


     1. सदर अस्पताल में रोगियों के सहायकों के लिए 100 बिस्‍तरों वाले प्रतीक्षा हॉल , बहुउद्देश्यीय हॉल और उष्मायन केंद्र(इन्क्यूबेटशन सेंटर) का निर्माण कराया जाएगा और जिला अस्पताल तथा पीएचसी के लिए 25 इन्क्यूबेटरों की खरीद की जाएगी और उन्हें स्थापित किया जाएगा।

     2. पचास आंगनवाड़ी केंद्रों (एडब्‍ल्‍यूसी) की मरम्मत का काम कराया जाएगा और 1125 आंगनवाड़ियों में खाद्यान्न रखने के लिए कंटेनर और एलपीजी गैस कनैक्शन प्रदान किए जाएंगे और प्रसव बाद देखभाल केंद्र उपलब्ध कराए जाएंगे।
     3. मुज़फ्फरपुर के श्रीकृष्ण चिकित्सा महाविद्यालय में रोगियों के सहायकों के लिए 200 बिस्‍तरों वाले विश्राम सदन का निर्माण।

    इस परियोजना का उद्देश्य बिहार के महत्वाकांक्षी मुजफ्फरपुर जिले के भीतर और आसपास निवास करने वाले लोगों के लिए स्वास्थ्य सुविधाओं का उन्नयन करना और उन्हें उपलब्ध कराना है। इस अवसर पर आरईसी लिमिटेड के सीएमडी श्री एस के गुप्ता , आरईसी लिमिटेड के निदेशक (वित्त) श्री अजय चौधरी और आरईसी लिमिटेड के ईडी , आईएएस श्री आर लक्ष्मणन ने अपने विचार रखे। इस अवसर पर मुजफ्फरपुर के जिला मजिस्ट्रेट डॉ. चंद्रशेखर सिंह एवं जिले के अन्य अधिकारी भी उपस्थित थे। बिहार सरकार के शहरी विकास एवं आवास विभाग के माननीय मंत्री श्री सुरेश कुमार शर्मा , जिला परिषद की अध्यक्ष श्रीमती इंद्रा देवी और पार्षद श्री दिनेश प्रसाद सिंह ने भी इस अवसर की शोभा बढ़ाई।


    ***


    एमजी/एएम/एसएम/एसएस


    

    
    (Release ID: 1656901) Visitor Counter : 2
    
    
      Read this release in: English , Marathi , Punjabi
    
    
    

3.