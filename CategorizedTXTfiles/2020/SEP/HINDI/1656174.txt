      विद्युत मंत्रालय

      केंद्रीय ऊर्जा मंत्री ने बिहार के भोजपुर ज़िले में बरहारा में 6.99 करोड़ की परियोजनाओं का किया उद्घाटन
      
      परियोजना का उद्देश्य भोजपुर ज़िले के बरहारा खंड के गांवों में बुनियादी ढांचा और सुविधाओं को बेहतर बनाना है
      
      Posted On: 18 SEP 2020 2:13PM by PIB Delhi


    केंद्रीय ऊर्जा राज्य मंत्री (स्वतंत्र प्रभार) और नवीन तथा नवीकरणीय ऊर्जा मंत्री श्री आर.के. सिंह ने सीएसआर परियोजना के तहत आरईसी लिमिटेड (ग्रामीण विद्युतीकरण निगम) की देखरेख में बिहार के भोजपुर ज़िले के बरहारा क्षेत्र के लिए 6.99 करोड़ रूपए की परियोजना का कल विडियो कॉन्फ्रेंसिंग के माध्यम से उद्घाटन किया। इस परियोजना में कुल 77 योजनाओं को शामिल किया गया है जिसमें 36 योजनाएं पी.सी.सी. सड़कों के निर्माण, 23 योजनाएं एलईडी/सोलर लाइट और हाई मास्ट लाइटों, 3 छट घाट, 3 सामुदायिक भवन और उप-स्वस्थ्य केंद्र तथा 12 आर्सेनिक शोधन संयंत्र से जुड़ी हैं।


    इस परियोजना का उद्देश्य भोजपुर ज़िले के बरहारा खंड के गावों में मूलभूत बुनियादी ढांचों और विकास सुविधाओं को बेहतर करना है। श्री एस.के. गुप्ता, सीएमडी, श्री अजय चौधरी, निदेशक (वित्त), श्री आर. लक्ष्मणन, आईएएस, ईडी (आरईसी लिमिटेड) ने भी इस अवसर पर अपने विचार व्यक्त किए। ज़िले के अन्य अधिकारी और बरहारा के लोग भी इस अवसर पर उपस्थित रहे। बिहार सरकार में पूर्व मंत्री और पूर्व विधायक रहे श्री राघवेंद्र प्रताप सिंह ने भी उपस्थित लोगों को संबोधित किया।


    आरईसी लिमिटेड के बारे में: आरईसी को औपचारिक रूप से ‘ग्रामीण विद्युतीकरण निगम लिमिटेड’ के नाम से जाना जाता है। यह भारत की एक नवरत्न (एनबीएफ़सी) कंपनी है, जो सम्पूर्ण भारत में ऊर्जा क्षेत्र के लिए वित्त एवं विकास का काम देखती है। इसकी स्थापना 1969 में की गई थी। आरईसी ने अपने क्षेत्र में सेवा के 50 वर्ष पूर्ण किए हैं । यह ऊर्जा क्षेत्र को वित्तीय मदद मुहैया कराती है। इसके अलावा ऊर्जा क्षेत्र के लिए भारत सरकार की महत्वाकांक्षी योजनाओं दीनदयाल उपाध्याय ग्राम ज्योति योजना (डीडीयूजीजेवाई), सौभाग्य और अन्य योजनाओं में नोडल (प्रमुख) एजेंसी है।


    ********


    एमजी/एएम/डीटी/डीके-

    
    
    (Release ID: 1656174) Visitor Counter : 28
    
    
      Read this release in: English , Urdu , Manipuri , Punjabi , Tamil , Telugu