      संचार एवं सूचना प्रौद्योगिकी मंत्रालय

      प्रधानमंत्री बिहार में 14,000 करोड़ रुपए की 9 राजमार्ग परियोजनाओं की आधारशिला रखेंगे
      
      प्रधानमंत्री राज्य में ऑप्टिकल फाइबर केबल इंटरनेट सेवा का भी उद्घाटन करेंगे
      
      बिहार के सभी 45,945 गांवों को ऑप्टिकल फाइबर इंटरनेट सेवा से जोड़ा जाएगा
      
      इन परियोजनाओं से तेज विकास और बेहतर संपर्क का रास्ता साफ होगा
      Posted On: 19 SEP 2020 6:55PM by PIB Delhi


    प्रधानमंत्री श्री नरेन्द्र मोदी वीडियो कांफ्रेंसिंग के माध्यम से 21 सितंबर , 2020 को बिहार में 9 राजमार्ग परियोजनाओं का शिलान्यास करेंगे।


    श्री नरे न्द्र मोदी बिहार के सभी 45,945 गांवों को ऑप्टिकल फाइबर इंटरनेट सेवाओं से जोड़ने के लिए ऑप्टिकल फाइबर इंटरनेट सेवाओं का भी उद्घाटन करेंगे।


    राजमार्ग पर योजनाएं


    जिन 9 राजमार्ग परियोजनाओं का शिलान्यास होना है उनमें 350 किलोमीटर लंबी सड़कों का निर्माण किया जाएगा जिन पर 14,258 करोड़ रुपए की लागत आएगी। इन सड़कों के निर्माण से बिहार के विकास को बढ़ावा मिलेगा , संपर्क बेहतर होगा और बिहार तथा इसके आसपास के क्षेत्रों में अर्थिक वृद्धि में तेजी आएगी। बिहार सहित पड़ोसी राज्यों झारखंड तथा उत्तर प्रदेश में लोगों और सामानों की आवाजाही आसान हो जाएगी।


    प्रधानमंत्री ने वर्ष 2015 में बिहार के बुनियादी ढांचागत विकास के लिए विशेष पैकेज की घोषणा की थी। 54,700 करोड़ रुपए की लागत से 15 परियोजनाओं पर काम होना था जिनमें से 13 परियोजनाएं पूर्ण हो चुकी हैं , 38 परियोजनाओं पर काम चल रहा है जबकि अन्य आवंटन या नीलामी की प्रक्रिया में हैं।


    इन परियोजनाओं के पूर्ण होने पर बिहार में सभी नदियों पर पुल होंगे और राज्य के बड़े राष्ट्रीय राजमार्ग के चौड़ीकरण की प्रक्रिया सम्पन्न हो जाएगी।


    प्रधानमंत्री के इस पैकेज के अंतर्गत गंगा नदी पर पुलों की संख्या 17 हो जाएगी जिनकी कुल क्षमता 62 लेन की होगी। इस तरह से एक औसत अनुमान के अनुसार राज्य में नदियों पर प्रति 25 किलोमीटर पर एक पुल होगा।


    राजमार्ग से जुड़ी परियोजनाओं में बख्तियारपुर - रजौली खंड पर राष्ट्रीय राजमार्ग 31 के 47.23 किलोमीटर लंबे खंड को चार लेन किया जाएगा , जिस पर 1149.55 करोड़ रुपए की लागत आएगी , इसी खंड पर 50.89 किलोमीटर सड़क को चार लेन किए जाने पर 2650.76 करोड़ रुपए की लागत आने की संभावना है , राष्ट्रीय राजमार्ग 30 के आरा - मोहनिया खंड पर 54.53 किलोमीटर के चार लेन के जाने की परियोजना पर ईपीसी मोड से 885.41 करोड रुपए की लागत आएगी , राष्ट्रीय राजमार्ग 31 पर आरा - मोहनिया खंड पर ही 60.80 किलोमीटर सड़क को चार लेन की जाने पर ईपीसी मोड से 855.93 करोड़ रुपए की लागत आएगी , नरेनपुर - पूर्णिया खंड पर राष्ट्रीय राजमार्ग 131 ए , पर 49 किलोमीटर को चार लेन किए जाने पर एचएएम मोड से 2288 करोड रुपए की लागत आएगी , एनएच 131 जी , पटना रिंग रोड ( कन्हौली - रामनगर ) खंड को छह लेन किए जाने पर 913.15 करोड रुपए की लागत आएगी , पटना में गंगा नदी पर महात्मा गांधी सेतु के समानांतर राष्ट्रीय राजमार्ग -19 पर 14.5 किलोमीटर चार लेन के पुल निर्माण पर 2926.42 करोड़ रुपये की लागत आएगी , कोसी नदी पर एनएच 106 पर 28.93 किलोमीटर लंबा चार लेन का नया पुल (2 लेन का पेव्ड शोल्डर भी होगी ) ईपीसी मोड पर बनेगा , जिसमें 1478.40 करोड़ रुपये की लागत आएगी , और गंगा नदी पर राष्ट्रीय राजमार्ग 131 बी पर विक्रमशिला सेतु के समानांतर 4.445 किलोमीटर लंबा 4 लेन का पुल बनेगा जिस पर 1110.23 करोड़ रुपये की लागत आएगी।


    ऑप्टिकल फाइबर इंटरनेट सेवाएं


    बिहार के लिए यह एक सम्मानजनक परियोजना है जिसके अंतर्गत 45,945 गांवों को डिजिटल क्रांति से जोड़ने के लिए राज्य के कोने - कोने तक तेज गति कि इंटरनेट सुविधा पहुंचेगी।


    यह परियोजना दूरसंचार विभाग , सूचना एवं तकनीकी मंत्रालय और सामान्य सेवा केंद्रों ( सीएससी ) के संयुक्त प्रयास से क्रियान्वित होगी।


    बिहार राज्य में कुल 34,821 सीएससी यानी सामान्य सेवा केंद्र हैं , इन केंद्रों के साथ काम कर रहे लोग न केवल इंटरनेट परियोजना को क्रियान्वित करने में उपयोगी होने बल्कि इसे व्यवसायिक स्तर पर संचालित करने के प्रयास किए जाएंगे जिससे यह सुनिश्चित किया जाएगा कि बिहार के प्रत्येक गांव के प्रत्येक नागरिक को ऑप्टिकल फाइबर इंटरनेट की सेवाएं उपलब्ध हो सकें। इस परियोजना के अंतर्गत यह सुनिश्चित किया जाएगा कि एक वाईफाई और 5 नि : शुल्क इंटरनेट कनेक्शन सरकारी संस्थानों जैसे प्राथमिक स्कूल , आंगनवाड़ी केंद्र , आशा कार्यकर्ता और जीविका दीदी इत्यादि को दिए जाएं।


    इस परियोजना से ई - शिक्षा , ई - कृषि , टेलीमेडिसिन , टेली विधि सेवाओं सहित अन्य सामाजिक सुरक्षा योजनाएं बिहार के प्रत्येक नागरिक से सिर्फ एक क्लिक दूर होंगी।


    *****


    एमजी/एएम/डीटी/डीके-

    
    
    (Release ID: 1656823) Visitor Counter : 11
    
    
      Read this release in: English , Urdu , Manipuri , Punjabi , Gujarati , Kannada , Malayalam