      गृह मंत्रालय

      केंद्रीय गृह मंत्री श्री अमित शाह ने वीडियो कॉंफ्रेंसिंग के माध्यम से गांधीनगर ज़िले एवं नगर में 15.01 करोड़ रुपये की विकास योजनाओं का आगाज़ कर यह योजनाएं लोगों को समर्पित की ।
      
      श्री अमित शाह ने 119.63 करोड़ रुपये की विभिन्न विकास परियोजनाओं की आधारशिला भी रखी
      
      “मुझे विश्वास है कि प्रधानमंत्री श्री नरेन्‍द्र मोदी के नेतृत्व में हम सभी गांधीनगर को एक आदर्श लोकसभा क्षेत्र बनाने का प्रयास करेंगे”
      
      “कोरोना के विरुद्ध युद्ध में जनता की जागरूकता ही एक समाधान है”
      
      केंद्रीय गृह मंत्री ने प्रधानमंत्री मोदी के नेतृत्व में ज़रूरतमंदों को राशन, मास्क, सैनिटाइज़र एवं दवाएं वितरित कर मानवता की सेवा कर रहे गांधीनगर के स्वयंसेवकों का आभार व्यक्त किया

      Posted On: 10 SEP 2020 7:06PM by PIB Delhi

    केंद्रीय गृह मंत्री श्री अमित शाह ने आज वीडियो कॉंफ्रेंसिंग के माध्यम से गांधीनगर ज़िले एवं नगर में 15.01 करोड़ रुपये की विकास योजनाओं का आगाज़ कर यह योजनाएं लोगों को समर्पित की । उन्होंने 119.63 करोड़ रुपये की विभिन्न विकास परियोजनाओं की आधारशिला भी रखी । इनमें स्मार्ट सिटी परियोजनाएं, उद्यानों को उन्नत बनाने की योजना, सड़कों का चौड़ीकरण एवं लड़कियों के स्कूलों में नये कक्षा कक्षों का निर्माण शामिल है । यह विकासात्मक परियोजनाएं गांधीनगर के विकास को गति प्रदान करेंगी। गुजरात के उप मुख्यमंत्री श्री नितिन पटेल भी रूपल गांव से वीडियो कॉंफ्रेंसिंग के माध्मय से इस कार्यक्रम में उपस्थित हुए।


    इस अवसर पर श्री अमित शाह ने कहा कि “मुझे विश्वास है कि प्रधानमंत्री श्री नरेन्‍द्र मोदी जी के नेतृत्व में हम सभी गांधीनगर को एक आदर्श लोकसभा क्षेत्र बनाने का प्रयास करेंगे ।”केंद्रीय गृह मंत्री ने यह भी कहा कि “प्रधानमंत्री श्री नरेंद्र मोदीजी के नेतृत्व में राष्ट्र कोरोना महामारी के विरुद्ध एक युद्ध लड़ रहा है ।” इसके अतिरिक्त गुजरात में मुख्यमंत्री श्री विजय रुपाणी के नेतृत्व में कोरोना के विरुद्ध लड़ाई छेड़ी गई है । निरंतर किये गए इन प्रयासों के परिणामस्वरूप मृत्यु दर में एक गिरावट आई है एवं ठीक होने की दर में वृद्धि हुई है ।


    केंद्रीय गृह मंत्री ने कहा कि “कोरोना के विरुद्ध युद्ध में जनता की जागरूकता ही एक समाधान है ।”उन्होंने लोगों से सामाजिक दूरी का कड़ाई से पालन करने की अपील भी की । केंद्रीय गृह मंत्री ने प्रधानमंत्री मोदी के नेतृत्व में ज़रूरतमंदों को राशन, मास्क, सैनिटाइज़र एवं दवाएं वितरित कर मानवता की सेवा कर रहे गांधीनगर के स्वयंसेवकों का आभार व्यक्त किया ।


    ***


    एमजी/एएम/एबी/एसएस.

    
    
    (Release ID: 1653567) Visitor Counter : 1
    
    
      Read this release in: English , Urdu , Manipuri , Punjabi , Tamil , Telugu