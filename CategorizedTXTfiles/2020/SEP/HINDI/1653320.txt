      स्‍वास्‍थ्‍य एवं परिवार कल्‍याण मंत्रालय

      डब्ल्यूएचओ दक्षिण पूर्व एशिया क्षेत्र का 73 वां सत्र
      
      सदस्य देशों ने दक्षिण-पूर्व एशिया क्षेत्र में कोविड -19 पर सामूहिक प्रतिक्रिया के लिए घोषणापत्र को अंगीकार किया
      Posted On: 10 SEP 2020 4:56PM by PIB Delhi


      डब्ल्यूएचओ दक्षिण पूर्व एशिया क्षेत्र के 73 वें सत्र के समापन पर , थाईलैंड के उप प्रधानमंत्री और स्वास्थ्य मंत्री श्री अनुतिन चर्नवीरकुल की अध्यक्षता में सदस्य देशों के स्वास्थ्य मंत्रियों ने दक्षिण-पूर्व एशिया क्षेत्र में कोविड -19 पर सामूहिक प्रतिक्रिया के लिए घोषणापत्र पर सहमति व्यक्त की।


      घोषणापत्र का मूलपाठ इस प्रकार है:


      हम , दक्षिण-पूर्व एशिया के लिए डब्ल्यूएचओ क्षेत्रीय समिति के 73 वें सत्र में भाग लेने वाले डब्ल्यूएचओ दक्षिण-पूर्व एशिया क्षेत्र के सदस्य देशों के स्वास्थ्य मंत्री


      क्षेत्र के सदस्य देशों में लोगों के शारीरिक , मानसिक और सामाजिक कल्याण पर , अर्थव्यवस्थाओं और समाजों पर, विशेष रूप से बाधित स्वास्थ्य सेवाओं, गैर- कोविड -19 आवश्यक स्वास्थ्य देखभाल, सार्वजनिक स्वास्थ्य कार्यक्रम के परिणामों से और कोविड -19 महामारी के विनाशकारी प्रभाव से चिंतित हैं,


      क्षेत्रीय एकजुटता और क्षेत्रीय पहल जो महामारी के मुकाबले के लिए स्वास्थ्य प्रणालियों के सहनीयता को बढ़ाती हैं , अर्थात् सार्वभौमिक स्वास्थ्य कवरेज और स्वास्थ्य आपात स्थितियों पर दक्षिण-पूर्व एशिया क्षेत्रीय फ्लैगशिप जो आपातकालीन जोखिम प्रबंधन में क्षमता को बढ़ाते हैं ; एसईएआरएचईएफ, जो सार्वजनिक स्वास्थ्य आपात स्थितियों के दौरान तेजी से वित्तीय संसाधन प्रदान करता है , और आपातकालीन तैयारी पर 2019 का दिल्ली घोषणापत्र (एसईए / आर सी 72 / आर 1), जो क्षेत्र में आपदा जोखिम प्रबंधन और आपातकालीन तैयारियों में क्षमता बढ़ाने के लिए है और कोविड - 19 प्रतिक्रिया(डब्ल्यूएचए 73.1) पर डब्ल्यूएचए 73 संकल्प; के महत्व को पहचानते हुए ,


      निम्नलिखित के लिए सहमति व्यक्त करते है:


      · सार्वभौमिक स्वास्थ्य कवरेज और लोगों के लिए सुरक्षा उपाय के रूप में गुणवत्तापूर्ण स्वास्थ्य सेवाओं – कोविड -19 और गैर- कोविड -19 दोनों - तक पहुँच के महत्व की पुष्टि करते हैं; सार्वभौमिक स्वास्थ्य कवरेज और प्राथमिक स्वास्थ्य देखभाल में निवेश को प्राथमिकता देने की आवश्यकता पर बल देते हैं, ताकि महामारी के दौरान , वित्तीय बाधाओं के बिना , सभी आवश्यक स्वास्थ्य सेवाओं तक कमजोर आबादी सहित सभी लोगों के लिए समान पहुंच सुनिश्चित हो सके ;


      · आवश्यक स्वास्थ्य सेवाओं और सार्वजनिक स्वास्थ्य कार्यक्रमों को बनाए रखने के लिए , विशेष रूप से सार्वजनिक स्वास्थ्य आपात स्थितियों के दौरान और बेहतर स्वास्थ्य प्रणालियों के निर्माण में इस अवसर का उपयोग करने के लिए प्रयास करना ;


      · महामारी के दौरान और बाद में निर्बाध स्वास्थ्य सेवाओं को बनाए रखने के लिए पर्याप्त स्वास्थ्य बजट आवंटित करके लोगों के स्वास्थ्य को प्राथमिकता देना और उनके जीवन को बचाना ;


      · स्वास्थ्य सूचना प्रणाली को मजबूत करना, जो डिजिटल तकनीकों का उपयोग कर प्रकोप की समय पर जानकारी दे सकता है और नीतिगत निर्णय के लिए जानकारी साझा करना;


      · स्वास्थ्य कर्मियों तथा अन्य संबंधित श्रमिकों के लिए काम के दौरान स्वास्थ्य , सुरक्षा और कल्याण सुनिश्चित करना , पर्याप्त सार्वजनिक स्वास्थ्य और सामाजिक उपायों के माध्यम से रोगियों और लोगों की सुरक्षा को मजबूत करना और विभिन्न प्रकार के गुणवत्ता वाले व्यक्तिगत सुरक्षा उपकरणों तक पहुंच सुनिश्चित करना ;


      · उपयुक्त चिकित्सा अपशिष्ट प्रबंधन प्रणाली के माध्यम से पेशेगत और पर्यावरणीय सुरक्षा को मजबूत करना ;


      · कोविड -19 पर जैव चिकित्सा , स्वास्थ्य नीति और प्रणाली अनुसंधान को मजबूत करना, जो सदस्य देशों में राष्ट्रीय नीति निर्णय और ज्ञान को साझा करने का समर्थन करते हैं ;


      · महामारी के नकारात्मक परिणामों को कम करने के लिए समाज की क्षमता का उपयोग करना तथा सरकार और समाज के माध्यम से बहु-क्षेत्रीय सहयोग जारी रखना और उनका विस्तार करना ; जिसमें प्रभावी जोखिम संवाद , सामुदायिक जुड़ाव और महामारी-प्रबंधन शामिल हैं ;


      · विशेष रूप से तैयारी , निगरानी और तेजी से प्रतिक्रिया , महामारी विज्ञान प्रशिक्षण , दवाओं और चिकित्सा आपूर्ति का प्रबंधन , और आवश्यक स्वास्थ्य संसाधनों के क्षेत्रीय भंडार के लिए क्षमता वृद्धि में एसईएआर सदस्य देशों का समर्थन करने के लिए क्षेत्रीय सहयोग को मजबूत करना ;


      · अंतर्राष्ट्रीय स्वास्थ्य विनियम, 2005 के अनुसार आवश्यक कमियों की पहचान करना और मुख्य क्षमताओं को मजबूत करना ;


      · वैक्सीन , दवाओं और निदान के समान आवंटन पर वैश्विक चर्चा में पूरी तरह शामिल होना ;


      हम , डब्ल्यूएचओ दक्षिण-पूर्व एशिया क्षेत्र के सदस्य देशों के स्वास्थ्य मंत्री, सार्वजनिक स्वास्थ्य आपात स्थितियों के प्रबंधन में क्षेत्रीय क्षमताओं को बढ़ावा देने के लिए डब्ल्यूएचओ के महानिदेशक और दक्षिण-पूर्व एशिया क्षेत्र के क्षेत्रीय निदेशक के समर्थन का स्वागत और इसकी सराहना करते हैं।


      दस सितंबर , दो हजार बीस को अंगीकृत किया गया।


      *********


      एमजी / एएम / जेके


    

    
    (Release ID: 1653320) Visitor Counter : 13
    
    
      Read this release in: English , Urdu , Marathi , Manipuri , Bengali , Tamil , Telugu