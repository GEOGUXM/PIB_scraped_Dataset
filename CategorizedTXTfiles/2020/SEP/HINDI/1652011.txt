      रेल मंत्रालय

      रेलवे ने पिछले साल की समान अवधि की तुलना में इस वर्ष माल ढुलाई में 10 प्रतिशत से अधिक की बढ़ोतरी दर्ज की
      
      भारतीय रेलवे ने इस साल मिशन मोड पर काम करते हुए पिछले वर्ष की समान अवधि में हुई कमाई और माल ढुलाई के आंकड़े को बड़े अंतर से पार कर लिया
      
      सितंबर 2020 में 6 सितंबर तक की माल ढुलाई पिछले वर्ष की समान अवधि की तुलना धन तथा माल के संदर्भ में अधिक हुई
      
      पिछले वर्ष की समान अवधि की तुलना में इस साल माल ढुलाई में 10 प्रतिशत से अधिक की बढ़ोतरी हुई जबकि माल ढुलाई से हुई कमाई भी पिछले साल की समान अवधि की तुलना में 129.68 करोड़ रुपये अधिक हुई
      
      भारतीय रेल में सितंबर 2020 में 6 सितंबर तक 19.19 मिलियन टन माल ढुलाई हुई जो पिछले वर्ष की समान अवधि की तुलना में 10.41 प्रतिशत (1.81 मिलियन टन)अधिक है
      
      रेलवे से माल ढुलाई को बहुत आकर्षक बनाने के लिए भारतीय रेलवे में रियायतें / छूट भी दी जा रही हैं

      Posted On: 07 SEP 2020 3:04PM by PIB Delhi

    भारतीय रेलवे ने मिशन के तौर पर काम करते हुए सितंबर 2020 महीने में 6 सितंबर तक पिछले वर्ष की समान अवधि में हुई माल ढुलाई और कमाई के आंकड़ें को पार कर लिया है।


    सितंबर 2020 के महीने में 6 सितंबर तक भारतीय रेलवे द्वारा माल ढुलाई 19.19 मिलियन टन हुई जो पिछले वर्ष की इसी अवधि में हुई माल ढुलाई ( 17.38 मिलियन टन) की तुलना में 10.41 प्रतिशत (1.81 मिलियन टन) अधिक है। इस अवधि में भारतीय रेलवे ने माल ढुलाई से 1836.15 करोड़ रुपये कमाए जो पिछले वर्ष की समान अवधि की कमाई ( 1706.47 करोड़ रुपये)की तुलना में 129.68 करोड़ अधिक है।


    सितंबर 2020 के महीने में 6 सितंबर तक भारतीय रेलवे में 19.19 मिलियन टन की माल ढुलाई हुई जिसमें 8.11 मिलियन टन कोयला , 2.59 मिलियन टन लौह अयस्क ,1.2 मिलियन टन खाद्यान्न ,1.03 मिलियन टन उर्वरक और 1.05 मिलियन टन (क्लिंकर को छोड़कर)सीमेंट शामिल है।


    उल्लेखनीय है कि रेलवे द्वारा माल ढुलाई को बहुत ही आकर्षक बनाने के लिए भारतीय रेलवे में कई रियायतें / छूट दी जा रही हैं।


    यह ध्यान देने की बात है कि माल ढुलाई में सुधार को संस्थागत रूप दिया जाएगा और इसे आगामी शून्य आधारित समय सारिणी में शामिल किया जाएगा।


    भारतीय रेलवे ने कोविड-19 महामारी का उपयोग अपनी समग्र दक्षता और प्रदर्शन को बेहतर बनाने के लिए कियाहै।


    ***


    एमजी / एएम / एके /डीके

    
    
    (Release ID: 1652011) Visitor Counter : 29
    
    
      Read this release in: Punjabi , English , Urdu , Marathi , Assamese , Bengali , Manipuri , Tamil , Telugu , Kannada