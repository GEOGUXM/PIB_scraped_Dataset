      राष्ट्रपति सचिवालय

      सिंगापुर के राजदूत ने वीडियो कॉन्फ्रेंस के माध्यम से अपना परिचय पत्र प्रस्तुत किया
      Posted On: 10 SEP 2020 12:14PM by PIB Delhi


      राष्ट्रपति श्री रामनाथ कोविंद ने आज एक वर्चुअल समारोह में सिंगापुर गणराज्‍य के उच्‍चायुक्‍त महामहिम श्री सामइन वोंग वाई क्‍यूएन का परिचय पत्र (लेटर ऑफ क्रेडेंस) स्‍वीकार किया। इस अवसर पर संबोधित करते हुए राष्‍ट्रपति श्री रामनाथ कोविंद ने सिंगापुर के उच्‍चायुक्‍त को उनकी नियुक्ति के लिए अपनी हार्दिक शुभकामनाएं दीं।


      सिंगापुर में अभी हाल में हुए चुनाव के सफल आयोजन के बारे में सिंगापुर की सरकार को बधाई देते हुए राष्‍ट्रपति ने कहा कि भारत और सिंगापुर के बीच द्विपक्षीय संबंध बहुत मजबूत हुए हैं। उन्‍होंने संयुक्‍त राष्‍ट्र सुरक्षा परिषद सहित बहु-पक्षीय मंचों पर भारत का मजबूती से समर्थन करने के लिए सिंगापुर को धन्‍यवाद दिया। उन्‍होंने कहा कि कोविड-19 महामारी की अवधि के दौरान आपसी सहयोग से दोनों देशों के बीच मैत्री और विश्‍वास के मौजूदा संबंध और मजबूत हुए हैं।


      ***


      एमजी/एएम/आईपीएस/वीके

    
    
    (Release ID: 1652941) Visitor Counter : 39
    
    
      Read this release in: English , Urdu , Marathi , Assamese , Manipuri , Bengali , Punjabi , Tamil , Telugu , Malayalam