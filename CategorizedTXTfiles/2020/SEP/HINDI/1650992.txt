      प्रधानमंत्री कार्यालय

      प्रधानमंत्री श्री नरेन्‍द्र मोदी भारतीय पुलिस सेवा के प्रोबेशनरों के साथ बातचीत करेंगे
      Posted On: 03 SEP 2020 2:43PM by PIB Delhi


    प्रधानमंत्री श्री नरेन्‍द्र मोदी शुक्रवार , 04 सितंबर , 2020 को सुबह 11 बजे सरदार वल्लभभाई पटेल राष्ट्रीय पुलिस अकादमी ( एसवीपीएनपीए ) में आयोजित दीक्षांत परेड कार्यक्रम के दौरान भारतीय पुलिस सेवा के प्रोबेशनरों के साथ वीडियो - कॉन्फ्रेंस के माध्यम से बातचीत करेंगे।


    इन 131 भारतीय पुलिस सेवा ( आईपीएस ) के प्रोबेशनरों में 28 महिला प्रोबेशनर शामिल हैं , जिन्‍होंने इस अकादमी में बुनियादी पाठ्यक्रम चरण -1 के 42 सप्ताह पूरे कर लिए हैं।


    इन प्रोबेशनरों ने लाल बहादुर शास्त्री राष्ट्रीय प्रशासन अकादमी मसूरी और डॉ . मैरी चन्‍ना रेड्डी मानव संसाधन विकास संस्‍थान तेलंगाना , हैदराबाद में आईएएस , आईएफएस जैसी अन्‍य सेवाओं के प्रोबेशनरों के साथ अपना फाउंडेशन कोर्स पूरा करने के बाद 17 दिसंबर 2018 को इस अकादमी में प्रवेश किया था।


    सरदार वल्लभभाई पटेल राष्ट्रीय पुलिस अकादमी ( एसवीपीएनपीए ) में बेसिक कोर्स प्रशिक्षण के दौरान प्रोबेशनरों को कानून , जांच - पड़ताल , फोरेंसिक , नेतृत्व एवं प्रबंधन , अपराध विज्ञान , सार्वजनिक व्यवस्था और आंतरिक सुरक्षा , नैतिकता और मानवाधिकार , आधुनिक भारतीय पुलिस व्‍यवस्‍था , फील्ड क्राफ्ट और युक्तियां , हथियार प्रशिक्षण और गोलाबारी जैसे विभिन्‍न इंडोर और आउटडोर विषयों का प्रशिक्षण दिया जाता है।


    ***


    एमजी / एएम / आईपीएस / वाईबी

    
    
    (Release ID: 1650992) Visitor Counter : 78
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam