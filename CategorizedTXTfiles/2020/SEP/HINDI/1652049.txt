      रेल मंत्रालय

      फ्रेट कॉरिडोर के कार्य ने गति पकड़ी
      
      सभी हितधारकों के साथ लगातार साप्ताहिक निगरानी और बैठकों के कारण पंजाब, बिहार, झारखंड, उत्तर प्रदेश और गुजरात में भूमि के टुकड़ों और भूखंडों के अधिग्रहण /नाम परिवर्तन का काम आगे बढ़ा, जो काफी समय से लंबित है
      
      रेलवे ने जमीनी स्तर पर कार्यान्वयन में परिचालन संबंधी कठिनाइयों से निपटने के लिए अपने विशेषज्ञ ठेकेदारों की सहायता के लिए तैनात किए
      
      Posted On: 07 SEP 2020 4:22PM by PIB Delhi


    एक मिशन मोड पर , भारतीय रेलवे का समर्पित फ्रेट कॉरिडोर (डीएफसी) गति पकड़ रहा है। लगातार साप्ताहिक निगरानी और सभी हितधारकों के साथ बैठकों के कारण भूमि के उन टुकड़ों और भूखंडों का अधिग्रहण हो गया है जिनका अधिग्रहण कार्य काफी समय से लंबित था। भारतीय रेलवे ने जमीनी स्तर पर कार्यान्वयन में परिचालन संबंधी कठिनाइयों से निपटने के लिए अपने विशेषज्ञों को ठेकेदारों की सहायता के लिए तैनात किया।


    रेल और वाणिज्य और उद्योग मंत्री श्री पीयूष गोयल ने समर्पित फ्रेट कॉरिडोर (डीएफसी) की प्रगति और महत्वपूर्ण मुद्दों को हल करने के लिए राज्य सरकार के मुख्य सचिवों के साथ एक समीक्षा बैठक की। श्री गोयल ने इस संबंध में उत्तर प्रदेश , पश्चिम बंगाल , बिहार , पंजाब , हरियाणा , राजस्थान , गुजरात और महाराष्ट्र के मुख्यमंत्रियों को पत्र भी लिखे। रेल और वाणिज्य और उद्योग मंत्री श्री पीयूष गोयल अपनी समस्याओं और मुद्दों को हल करने के लिए समर्पित फ्रेट कॉरिडोर ठेकेदारों के साथ समीक्षा बैठकें कर रहे हैं।


    रेलवे बोर्ड के अध्यक्ष और मुख्य कार्यकारी अधिकारी , श्री विनोद कुमार यादव ने प्रगति को तेज करने और महत्वपूर्ण मुद्दों को हल करने के लिए राज्य सरकारों के मुख्य सचिवों और क्षेत्रीय रेलवे के महाप्रबंधकों को पत्र भी लिखे हैं। श्री यादव ने अपनी समस्याओं और मुद्दों को हल करने के लिए समर्पित फ्रेट कॉरिडोर के ठेकेदारों के साथ एक बैठक की।


    पिछले सप्ताह एलएंडटी , पीएमसी , टाटा और डीएफसी अधिकारियों के संबंधित क्षेत्र अधिकारियों के साथ 20 से अधिक बैठकें (अनुबंध पैकेजवार) हुईं। बैठक में विभिन्न मुद्दों पर चर्चा की गई और समाधान और समयसीमा दी गई।


    परियोजना की किलोमीटर से किलोमीटर प्रगति पर निगरानी रखने के लिए डैशबोर्ड तैयार किया जा रहा है।


    वास्तविक समय के आधार पर राज्य सरकारों / क्षेत्रीय रेलवे / ठेकेदारों के महत्वपूर्ण मुद्दों को हल करने के लिए दैनिक आधार पर ओपन हाउस वीडियो कॉन्फ्रेंसिंग भी शुरू की गई।


    पिछले एक सप्ताह के दौरान परियोजना हित में ठेकेदारों की समस्याओं का समाधान इस प्रकार है-


    • जीसीसी खंड के अंतर्गत कोविड - 19 राहत के रूप में ठेकेदारों को अद्यतन भुगतान


    • जीएसटी भुगतान प्रक्रिया का सरलीकरण


    • जमीनी स्तर पर चीजों को आगे बढ़ाने के लिए निजी ठेकेदारों को रेलवे पर्यवेक्षक प्रदान किए गए


    समर्पित फ्रेट कॉरिडोर की प्रगति में तेजी लाने के लिए पिछले एक सप्ताह में आरयूबी / आरओबी के लिए भूमि पर कब्जा , भूमि का दाखिल खारिज , हाई टेंशन लाइन के निर्माण के लिए भूमि संबंधी मुद्दों , निजी भूमि के संवितरण , मूल पद्धति के अनुसार भूमि का फैसला आदि जैसे विभिन्न मुद्दों को भी पंजाब , बिहार , झारखंड , उत्तर प्रदेश और गुजरात राज्य की सरकारों के साथ हल किया गया।


    *****


    एमजी / एएम/केपी/डीके
    

    
    (Release ID: 1652049) Visitor Counter : 55
    
    
      Read this release in: Punjabi , English , Urdu , Marathi , Manipuri , Tamil , Telugu