      रक्षा मंत्रालय

      भारत और जापान ने दोनों देशों की सेनाओं के बीच आपूर्ति और सेवाओं के पारस्परिक प्रावधान के अनुबंध पर हस्ताक्षर किए
      Posted On: 10 SEP 2020 12:08PM by PIB Delhi


      भारत और जापान ने भारत के सशस्‍त्र बलों तथा जापान के आत्‍मरक्षा बलों के मध्‍य आपूर्ति और सेवाओं के पारस्‍परिक प्रावधान के संबंध में दोनों देशों के बीच अनुबंध पर हस्‍ताक्षर किए। इस अनुबंध पर कल रक्षा सचिव डॉ. अजय कुमार और जापान के राजदूत श्री सुजुकी सातोशी ने हस्‍ताक्षर किए।


      इस समझौते से भारत और जापान के सशस्‍त्र बलों के मध्‍य द्विपक्षीय प्रशिक्षण गतिविधियों संयुक्‍त राष्‍ट्र शान्ति स्‍थापना संचालनों , मानवतावादी अंतर्राष्‍ट्रीय राहत और पारस्‍परिक रूप से सहमत अन्‍य गतिविधियों में संलग्‍न रहते हुए आपूर्ति और सेवाओं के परस्‍पर प्रावधान में भारत और जापान दोनों देशों के सशस्‍त्र बलों के बीच घनिष्‍ठ सहयोग के लिए सक्षम ढांचा स्‍थापित होगा।


      यह अनुबंध भारत और जापान के सशस्‍त्र बलों के बीच अंतरसंक्रियता बढ़ाने के साथ-साथ दोनों देशों के मध्‍य विशेष रणनीतिक और वैश्विक भागीदारी के तहत द्विपक्षीय रक्षा गतिविधियों में और बढ़ोतरी करेगा।


      ***


      एमजी/एएम/आईपीएस/वीके

    
    
    (Release ID: 1652950) Visitor Counter : 57
    
    
      Read this release in: English , Urdu , Marathi , Manipuri , Punjabi , Tamil , Telugu , Malayalam