      स्‍वास्‍थ्‍य एवं परिवार कल्‍याण मंत्रालय

      भारत एक दिन में सबसे अधिक रोगियों के ठीक होने के शिखर पर पहुंचा
      
      पिछले 24 घंटों में 68,584 रो‍गी ठीक हुए
      
      26 राज्‍यों और केन्‍द्रशासित प्रदेशों में रिकवरी रेट 70 प्रतिशत से अधिक
      
      Posted On: 03 SEP 2020 3:00PM by PIB Delhi


    पिछले 24 घंटों में 11.7 लाख से अधिक एकल परीक्षणों को अर्जित करके भारत ने सफलता के एक अन्‍य शिखर को छू लिया।


    भारत में एक दिन में कोविड-19 के 68 , 584 रोगी ठीक हुए और उन्‍हें अस्‍पतालों से छुट्टी दे दी गई। यह संख्‍या सर्वाधिक है। इससे ठीक हुए रोगियों की कुल संख्‍या लगभग 30 लाख (2 , 970492) हो गई है।


    कोविड-19 रोगियों में भारत की रिकवरी दर 77 प्रतिशत (77.09 प्रतिशत) से अधिक हो गई है। ठीक हुए मरीजों की संख्‍या सक्रिय मामलों (8 , 15 , 538) की तुलना में 21.5 लाख अधिक हो गई।


    इस प्रकार ठीक हुए रोगियों की संख्‍या बढ़कर सक्रिय मामलों की तुलना में 3.6 गुना से अधिक हो गई है। इससे यह सुनिश्चित हुआ है कि देश में सक्रिय मामलों की संख्‍या घटी है और वर्तमान में कुल सक्रिय मामले कुल पॉजिटिव मामलों की संख्‍या के केवल 21.16 प्रतिशत ही हैं।


    अस्‍पतालों में उन्‍नत और प्रभावी नैदानिक उपचार पर ध्‍यान देने , होम आइसोलेशन के पर्येवेक्षण , गैर-इन्‍वेसिव ऑक्‍सीजन सहायता , मरीजों को त्‍वरित एवं समय पर उपचार के लिए लाने हेतु एम्‍बुलेंस सेवाओं में सुधार , एम्‍स नई दिल्‍ली के टेली परामर्श सत्रों के माध्‍यम से सक्रिय तकनीकी मार्गदर्शन द्वारा कोविड-19 रोगियों का इलाज करने वाले डॉक्‍टरों के नैदानिक प्रबंधन कौशल का उन्‍नयन , स्ट्रिरायड्स ऐंटीकोगुलेंट्स आदि के उपयोग पर ध्‍यान देने से सहज , कुशल रोगी प्रबंधन में मदद मिली है। इन उपायों से भारत की मामला मृत्‍युदर (सीएफआर) वैश्विक औसत 3.3 प्रतिशत से कम बनी हुई है। प्रति दिन इसमें गिरावट आ रही है और यह आज 1.75 प्रतिशत पर स्थित है।


    कोविड- 19 से संबंधित तकनीकी मुद्दों , दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड- 19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSeva पर भेजे जा सकते हैं।


    कोविड- 19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 ( टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ***


    एमजी/एएम/आईपीएस/वाईबी/डीसी

    
    
    (Release ID: 1651052) Visitor Counter : 39
    
    
      Read this release in: Malayalam , English , Urdu , Marathi , Bengali , Assamese , Manipuri , Punjabi , Gujarati , Odia , Tamil , Telugu