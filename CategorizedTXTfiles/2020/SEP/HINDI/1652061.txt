      नीति आयोग

      जमीनी नवाचारों के बारे में जागरूकता फैलाने के लिए अटल नवाचार मिशन और स्कून्यूज़ की भागीदारी
      
      डिजिटल मीडिया में अटल टिंकरिंग लैब्स के छात्र नवाचारों की पहुंच बढ़ाना
      
      Posted On: 07 SEP 2020 2:23PM by PIB Delhi


    जमीनी स्तर पर प्रेरणादायक कहानियों को साझा करने और उनका प्रसार करने के लिए , अटल नवाचार मिशन , नीति आयोग स्‍कून्‍यूज के साथ सहयोग कर रहा है। स्‍कून्‍यूज भारत के सबसे बड़े शिक्षा मीडिया घरानों में से एक है।


    इस सहयोग के माध्यम से शिक्षा क्षेत्र के हितधारकों में न केवल एआईएम और अटल टिंकरिंग लैब्स के विभिन्न पहलुओं के बारे में अधिक जागरूकता पैदा की जाएगी , बल्कि स्कूल , संकाय , शिक्षक और सलाहकारों को भी विश्‍व के गुणवत्तायुक्‍त दृष्टिकोण , विषय सामग्री और श्रेष्‍ठ प्रक्रियाएं उपलब्‍ध कराई जा सकेंगी।


    स्‍कून्‍यूज अपने नेटवर्क के माध्यम से एआईएम द्वारा शुरू किए गए विभिन्न आयोजनों या प्रतियोगिताओं में सहायता करेगा। इसके अलावा , पूरे देश की प्रेरणादायक कहानियों के आलेख और उन्‍हें साझा करने के उद्देश्य से , एआईएम और स्‍कून्‍यूज , एटीएल संबंधित सामग्री , प्रेरणादायक जमीनी कहानियां और नवाचार , विभिन्न स्टार्टअपों और एआईएम द्वारा समर्थित संगठनों के एडटैक समाचार और कहानियों को मासिक आधार पर प्रकाशित करेगी। स्‍कून्‍यूज एटीएल मैराथन के शीर्ष नवाचारों का विशेष प्रकाशन प्रकाशित करेंगे।


    एआईएम मिशन निदेशक श्री आर. रमनन ने कहा कि अटल नवाचार मिशन का उद्देश्‍य 10 लाख नये नवोन्‍मेशियों का सृजन करना और संभावित रोजगार जुटाना है। इसके लिए यह जरूरी है कि हम उन लोगों की कहानियों को साझा करें जो हमें प्रेरित करती हैं। हमारे एटीएल लाभार्थी सभी बाधाओं को पार करते हुए इन कठिन दौर में भी लगातार स्थिति सुधारने और नवाचार को जारी रखने में लगे हुए हैं। उनकी प्रेरणादायी कहानियों को साझा करने और उनसे जश्‍न मनाने की जरूरत है। भारत में नवाचारी प्रतिभा के लिए मूल्‍यवर्धक मान्‍य मंच का सृजन करते हुए स्‍कून्‍यूज के साथ हमारी भागीदारी ऐसी कहानियों की पहचान करने और साझा करने में मौलिक हो रही है। उन्‍होंने कोविड-19 के दौरान भी स्कूली शिक्षा में सकारात्मक कहानियों को सामने लाने के लिए लगातार काम करने के लिए स्‍कून्‍यूज टीम को भी धन्यवाद दिया।


    स्‍कून्‍यूज के सीईओ रवि संतलानी ने कहा कि हम एआईएम के साथ काम करने के लिए बहुत उत्साहित हैं। हम देश भर में कौतुकभरी पथ-प्रदर्शक कहानियों की पहचान करने और इन छात्रों , शिक्षकों , स्कूलों , पथ-प्रदर्शकों तथा अन्य हितधारकों की यात्रा के माध्यम से गुणवत्तायुक्‍त विषय सामग्री बनाने के लिए प्रतिबद्ध हैं। एआईएम नीति आयोग के साथ मजबूत भागीदारी के निर्माण से हम देश में शिक्षा के पारिस्थितिकी तंत्र के लिए अपना सर्वश्रेष्ठ योगदान करने और अपने संगठन के विजन और मिशन का विस्तार करने में सक्षम होंगे।


    अटल नवाचार मिशन के बारे हमारा विश्‍वास ​​है कि भारत में विकसित संस्थानों , संगठनों और कंपनियों के साथ ऐसा सहयोग सार्वजनिक-निजी भागीदारी का विकास करने और एक प्रेरणादायक उपकरण के रूप में युवा छात्रों को आविष्कारशीलता से पोषित करने के लिए मंच प्रदान करने के लिए महत्वपूर्ण है।


    ****


    एमजी/एएम/आईपीएस/जीआरएस/डीसी –


    

    
    (Release ID: 1652061) Visitor Counter : 44
    
    
      Read this release in: Telugu , English , Urdu , Marathi , Manipuri , Bengali , Punjabi , Tamil