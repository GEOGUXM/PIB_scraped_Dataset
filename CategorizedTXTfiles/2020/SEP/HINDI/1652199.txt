      पर्यावरण, वन एवं जलवायु परिवर्तन मंत्रालय

      केंद्रीय, राज्य सरकारों और उद्योग का नागरिकों के साथ तालमेल से काम करना वायु प्रदूषण को कम करने का उपाय है: श्री प्रकाश जावडेकर
      
      नीले आसमान के लिए प्रथम अंतरराष्ट्रीय स्वच्छ वायु दिवस पर 28 राज्यों और 8 केंद्रशासित प्रदेशों के प्रतिनिधियों ने 122 सबसे ज्यादा प्रदूषित शहरों में वायु प्रदूषण को कम करने के रोडमैप पर चर्चा की
      Posted On: 07 SEP 2020 7:33PM by PIB Delhi


      नीले आसमान के लिए पहले अंतरराष्ट्रीय स्वच्छ वायु दिवस पर एक वेबिनार को संबोधित करते हुए केंद्रीय पर्यावरण मंत्री प्रकाश जावडेकर ने कहा कि सरकार 122 सबसे प्रदूषित शहरों में वायु प्रदूषण के स्तर को कम करने के लिए प्रतिबद्ध है। वायु प्रदूषण की समस्या को रेखांकित करते हुए पर्यावरण मंत्री ने कहा कि 2014 में सरकार ने वायु गुणवत्ता सूचकांक (एक्यूआई) निगरानी शुरू की थी और आज हम आठ मानकों पर प्रदूषण के स्तर पर नजर रख रहे हैं।


      केंद्रीय मंत्री ने स्वतंत्रता दिवस पर अपने भाषण में वायु प्रदूषण के मुद्दे का जिक्र करने और 100 शहरों में वायु गुणवत्ता में समग्र सुधार के लक्ष्य के लिए प्रधानमंत्री श्री नरेंद्र मोदी को धन्यवाद दिया। पर्यावरण मंत्री ने कहा कि प्रधानमंत्री खुद इस बदलाव के लिए प्रतिबद्ध हैं।


      Acceptance of a problem is beginning of the solution. In 2014, we launched AQI monitoring. Now with pan India #CleanAir programme, I am sure we will be able to achieve the goal set by PM @narendramodi ji of Holistic improvement in Air Quality in 100 cities.#CleanAirForBlueSkies pic.twitter.com/RjRlrQ82c9

      — Prakash Javadekar (@PrakashJavdekar) September 7, 2020

      श्री जावड़ेकर ने राज्य मंत्री श्री बाबुल सुप्रियो और पर्यावरण मंत्रालय के सचिव श्री आर पी गुप्ता के साथ राष्ट्रीय स्वच्छ वायु कार्यक्रम (एनसीएपी) के तहत वायु प्रदूषण को कम करने के एकीकृत उपायों पर एक विवरणिका का शुभारंभ किया। (लिंक)


      On first International Day of #CleanAirForBlueSkies ,launched a brochure on Integrated Measures to Combat #AirPollution under the National Clean Air Programme. The emphasis is on city specific plan in the identified 122 cities.

      
      Join Hands & let's be a solution to Air Pollution! pic.twitter.com/Kq1bGdSgqn

      — Prakash Javadekar (@PrakashJavdekar) September 7, 2020

      केंद्रीय मंत्री ने कहा कि देश में अब बीएस- VI मानकों को अपनाया गया है और गुणवत्ता वाले पेट्रोल और डीजल उपलब्ध कराए गए हैं , जो प्रदूषण से लड़ने के लिए एक महत्वपूर्ण पहल है। उन्होंने कहा कि पिछले कुछ वर्षों में सरकार द्वारा सड़कों और राजमार्गों का निर्माण रिकॉर्ड गति से किया जा रहा है और इसके कारण पिछले समय की तुलना में प्रदूषण कम हो रहा है।


      इस बात पर जोर देते हुए कि राज्यों को अब शहर केंद्रित योजनाओं के साथ काम करना चाहिए क्योंकि हर शहर में प्रदूषण के अलग-अलग स्रोत हैं , पर्यावरण मंत्री ने कहा कि इलेक्ट्रिक वाहनों के उपयोग को प्रोत्साहित किया जाना चाहिए। उन्होंने कहा कि विभिन्न राज्यों में ईंट भट्ठों को उनमें से निकलने वाले प्रदूषण को कम करने के लिए जिग जैग तकनीक अपनानी चाहिए। केंद्रीय मंत्री ने कहा कि हवा को स्वच्छ करने के लिए लोगों की भागीदारी आवश्यक है। कार-पूलिंग और सार्वजनिक परिवहन के उपयोग को बढ़ावा दिया जाना चाहिए।


      पिछले साल जनवरी में , पर्यावरण मंत्रालय ने राष्ट्रीय स्वच्छ वायु कार्यक्रम (एनसीएपी) की शुरुआत की थी , जिसमें वायु प्रदूषण की समस्या से निपटने के लिए 2017 को आधार वर्ष मानते हुए प्रदूषणकारी कणों पीएम 10 और पीएम 2.5 के अनुपात को 2024 तक 20 से 30 प्रतिशत तक घटाने का लक्ष्य रखा गया है। इस योजना में 23 राज्यों और केंद्रशासित प्रदेशों में 102 शहरों की पहचान हुई थी। वायु गुणवत्ता पर नवीनतम डेटा ट्रेंड के आधार पर 20 और शहरों को एनसीएपी के तहत शामिल किया गया है।


      नीले आसमान के लिए प्रथम अंतरराष्ट्रीय स्वच्छ वायु दिवस के अवसर पर पर्यावरण , वन और जलवायु परिवर्तन मंत्रालय द्वारा आयोजित इस वेबिनार में 28 राज्यों और 8 केंद्रशासित प्रदेशों के शहरी विकास विभाग और पर्यावरण विभाग के प्रधान सचिवों ने हिस्सा लिया। एनसीएपी कार्यक्रम में चुने गए 122 शहरों के आयुक्तों ने भी इसमें भाग लिया और अपने अनुभवों और विशिष्ट प्रक्रियाओं को सामने रखा।


      19 दिसंबर 2019 को संयुक्त राष्ट्र महासभा ने 2020 से हर साल 7 सितंबर को नीले आसमान के लिए अंतरराष्ट्रीय स्वच्छ वायु दिवस मनाने का एक मसौदा स्वीकार किया था।


      ***


      एमजी/एएम/एएस/एसएस

    
    
    (Release ID: 1652199) Visitor Counter : 22
    
    
      Read this release in: English , Urdu , Marathi , Manipuri , Bengali , Punjabi , Tamil , Telugu , Kannada