      स्‍वास्‍थ्‍य एवं परिवार कल्‍याण मंत्रालय

      कुल 4.33 करोड़ जांचों में से, भारत ने पिछले दो सप्ताहों में 1.22 करोड़ से अधिक जांचें कीं
      
      पिछले 24 घंटों में एक मिलियन से अधिक जांचें कीं गईं
      
      22 राज्यों/केंद्र शासित प्रदेशों का राष्ट्रीय औसत की तुलना में बेहतर टीपीएम है

      Posted On: 01 SEP 2020 3:11PM by PIB Delhi

    टेस्ट , ट्रैक और ट्रीट की केंद्र की अगुवाई वाली कार्यनीति के भीतर का मार्गदर्शी सिद्धांत राज्यों/केंद्र शासित प्रदेशों द्वारा आक्रामक टेस्टिंग रहा है। निरंतर रूप से जांच के उच्च स्तर का परिणाम आरंभिक डायग्नोसिस तथा बेहतर रिकवरी के रूप में सामने आ या है।


    इस सिद्धांत का अनुसरण करते हुए , भारत की संचयी जांचों ने आज 4.3 करोड़ ( 4,33,24,834) का आंकड़ा पार कर लिया। केवल पिछले दो सप्ताहों में 1,22,66,514 जांचें की गईं।


    राज्य/केंद्र शासित प्रदेश लगातार अपनी जांच क्षमता बढ़ा रहे हैं। जांचों की समग्र संख्या में जिन राज्यों ने अधिकतम योगदान दिया है , उनमें तमिलनाडु , उत्तर प्रदेश और महाराष्ट्र शामिल हैं। इन तीनों राज्यों की कुल जांचों में से लगभग 34 प्रतिशत की भागीदारी है।


    भारत की प्रति दिन की जांच क्षमता 10 लाख जांच से अधिक हो गई है। पिछले 24 घंटों के दौरान 10,16,920 जांचें की गईं।


    जांचों की औसत साप्ताहिक संख्या में निरंतर वृद्धि होती रही है। जांचों की औसत साप्ताहिक संख्या में जनवरी 2020 के पहले सप्ताह की तुलना में 4 गुनी से अधिक की बढोतरी हो चुकी है।


    देश भर में विस्तारित नैदानिकी प्रयोगशाला नेटवर्क तथा आसान जांच के लिए सुगमता ने इसे उल्लेखनीय रूप से बढ़ा दिया है। प्रति मिलियन जांच (टीपीएम) में भी तेज उछाल आई है और यह 31,394 तक पहुंच गई है।


    22 राज्यों/केंद्र शासित प्रदेशों का राष्ट्रीय औसत की तुलना में बेहतर टीपीएम है। दिल्ली , आंध्र प्रदेश और तमिलनाडु एक दिन में सबसे अधिक संख्या में जांच रिपोर्ट कर रहे हैं।


    कोविड- 19 से संबंधित तकनीकी मुद्वों , दिशानिर्देशों एवं परामर्शियों पर प्रमाणित और अद्यतन जानकरी के लिए कृपया नियमित रूप से https://www.mohfw.gov.in/ और @MoHFW_INDIA . का अवलोकन करें।


    कोविड- 19 से संबंधित तकनीकी प्रश्नों को technicalquery.covid19@gov.in पर तथा अन्य प्रश्नों को ncov2019@gov.in और @CovidIndiaSeva पर भेजा जा सकता है।


    कोविड- 19 से संबंधित किसी भी प्रश्न के मामले में कृपया स्वास्थ्य एवं परिवार कल्याण मंत्रालय हेल्पलाइन नंबर +91-11-23978046 या 1075 ; टौल फ्री पर काल करें। कोविड- 19 पर राज्यों/यूटी के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf . पर उपलब्ध है।


    ***


    एमजी/एएम/एसकेजे

    
    
    (Release ID: 1650377) Visitor Counter : 31
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Odia , Tamil , Telugu , Malayalam