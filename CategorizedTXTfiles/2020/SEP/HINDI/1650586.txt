      प्रधानमंत्री कार्यालय

      प्रधानमंत्री कल यूएसआईएसपीएफ के तीसरे वार्षिक नेतृत्व शिखर सम्मेलन में विशेष मुख्य संबोधन देंगे
      Posted On: 02 SEP 2020 10:57AM by PIB Delhi


    प्रधानमंत्री श्री नरेंद्र मोदी 3 सितंबर 2020 को रात 9 बजे वीडियो कॉन्फ्रेंस के माध्यम से यूएसआईएसपीएफ के तीसरे वार्षिक नेतृत्व शिखर सम्मेलन में विशेष मुख्य संबोधन देंगे।


    अमेरिका - भारत सामरिक साझेदारी फोरम ( यूएसआईएसपीएफ ) एक गैर - लाभकारी संगठन है जो भारत और अमेरिका के बीच साझेदारी के लिए कार्य करता है।


    31 अगस्त से शुरू होने वाले इस 5 दिवसीय शिखर सम्मेलन की थीम है - " यूएस - इंडिया नेविगेटिंग न्यू चैलेंजेस। "


    इस थीम में कई विषय शामिल किए गए हैं , जैसे एक वैश्विक विनिर्माण केंद्र बनने में भारत की संभावनाएं , भारत के गैस बाजार में अवसर , भारत में एफडीआई आकर्षित करने के लिए ' ईज़ ऑफ डूइंग बिज़नेस ', तकनीकी क्षेत्र में समान अवसर और चुनौतियां , भारत - प्रशांत क्षेत्र के आर्थिक मुद्दे , सार्वजनिक स्वास्थ्य में नवाचार और अन्य।


    इस वर्चुअल शिखर सम्मेलन में केंद्रीय मंत्री और वरिष्ठ अधिकारी भी भाग ले रहे हैं।


    ***


    एमजी / एएम / जीबी

    
    
    (Release ID: 1650586) Visitor Counter : 105
    
    
      Read this release in: Punjabi , Marathi , English , Urdu , Assamese , Bengali , Manipuri , Gujarati , Odia , Tamil , Telugu , Kannada , Malayalam