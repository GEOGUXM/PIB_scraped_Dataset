      रसायन एवं उर्वरक मंत्रालय

      उर्वरक विभाग, 1 से 15 सितंबर, 2020 तक स्वच्छता पखवाड़ा मना रहा है
      
      कोविड-19 महामारी के प्रकोप को देखते हुए इस वर्ष स्वच्छता पखवाड़ा और भी महत्वपूर्ण: श्री गौड़ा
      
      Posted On: 01 SEP 2020 2:57PM by PIB Delhi


    केंद्रीय उर्वरक विभाग 1 से 15 सितंबर , 2020 तक स्वच्छता पखवाड़ा मना रहा है। विभाग के अंतर्गत आने वाले सभी सार्वजनिक उपक्रम और अन्य संगठन बड़े पैमाने पर स्वच्छता अभियान में भाग ले रहे हैं।


    केंद्रीय रसायन और उर्वरक मंत्री श्री डी.वी. सदानंद गौड़ा ने एक ट्वीट में कहा कि कोविड- 19 महामारी के प्रकोप को देखते हुए इस साल स्वच्छता पखवाड़ा और भी महत्वपूर्ण हो गया है।


    श्री गौड़ा ने कहा कि संपूर्ण उर्वरक उद्योग , डीलरों और व्यापारियों के प्रयासों से देश की स्वच्छता में सकारात्मक परिणाम दिखाई देंगे।


    मंत्री ने विभाग के सभी अधिकारियों और कर्मचारियों की उनके प्रयासों के लिए सराहना की और स्वच्छता पखवाड़ा को सफल बनाने के लिए शुभकामनाएं दीं।


    सचिव (उर्वरक) श्री छबीलेंद्र राउल ने आज स्वच्छता की शपथ दिलाई। विभाग के वरिष्ठ अधिकारियों ने शपथ ली।


    *****


    एमजी / एएम / जेके /डीके


    

    
    (Release ID: 1650405) Visitor Counter : 58
    
    
      Read this release in: Punjabi , Assamese , English , Urdu , Manipuri , Tamil , Telugu