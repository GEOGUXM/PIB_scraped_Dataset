      स्‍वास्‍थ्‍य एवं परिवार कल्‍याण मंत्रालय

      भारत कोविड-19 परीक्षणों में लगातार नए कीर्तिमान हासिल कर रहा है
      
      लगातार 2 दिनों तक 11.70 लाख से अधिक नमूनों की जांच की गई
      
      बहुत अधिक परीक्षण स्तरों के बावजूद, दैनिक पॉजिविटी दर 7.5% से कम तथा संचयी पॉजिविटी दर 8.5% से कम है

      Posted On: 04 SEP 2020 12:08PM by PIB Delhi

    दैनिक परीक्षण क्षमता 10 लाख से अधिक बढ़ाने के लक्ष्य को सफलतापूर्वक अर्जित करने के बाद भारत ने लगातार दो दिन कोविड-19 परीक्षणों के मामले में नया कीर्तिमान हासिल किया है। इन लगातार दो दिनों में पूरे देश में 11.70 लाख से अधिक नमूनों की जांच की है। पिछले 24 घंटों में 11,69,765 नमूनों की जांच की गई है। किसी अन्य देश ने अभी तक बहुत अधिक दैनिक परीक्षण के इन स्तरों को अर्जित नहीं किया है। दैनिक परीक्षणों में आई तेजी के कारण संचयी परीक्षण लगभग 4.7 करोड़ हो गये हैं। अभी तक संचयी परीक्षणों की संख्‍या 4,66,79,145 हो गई है।


    इस बहुत अधिक दैनिक परीक्षण के बावजूद दैनिक पॉजिविटी दर अभी भी 7.5% से कम है, जबकि संचयी पॉजिविटी दर 8.5% से कम है। ये परिणाम केन्‍द्र सरकार की अगुवाई वाली ‘ टेस्‍ट ट्रेक ट्रीट’ रणनीति की सफलता को दर्शाते हैं, जो अधिकांश राज्यों/केंद्रशासित प्रदेशों द्वारा प्रभावी रूप से लागू की जा रही है।


    व्यापक पैमाने पर लगातार उच्च परीक्षणों से शीघ्र निदान, शीघ्र आइसोलेशन और समय पर मरीजों को अस्पताल में भर्ती कराने में सहायता मिली है। होम आइसोलेशन और अस्पताल दोनों में ही बेहतर पर्यवेक्षण से मानक उपचार प्रोटोकॉल पर आधारित प्रभावी उपचार के कारण भी कम मृत्यु दर हुई है। मृत्‍यु दर 1% से कम करने के उद्देश्‍य से भारत की मामला मृत्‍युदर (सीएफआर) 1.74% हो गई है, ऐसा लगातार मृत्‍यु दर में मजबूत गिरावट के कारण हुआ है।


    परीक्षण स्तरों में भारत में व्‍यापक बढ़ोतरी पूरे देश में नैदानिक ​​प्रयोगशाला नेटवर्क के निरंतर विस्‍तार के कारण हुई है। आज सरकारी क्षेत्र में 1025 और निजी क्षेत्र में 606 प्रयोगशालाएं काम कर रही है। इससे पूरे देश में कुल मिलाकर 1631 प्रयोगशालाएं हो गई है, जिनसे प्रयोगशालाओं का मजबूत नेटवर्क उपलब्‍ध हुआ है।


    ये प्रयोगशालाएं इस प्रकार हैं:


    वास्तविक समय आरटी पीसीआर आधारित परीक्षण प्रयोगशालाएं: 827 (सरकारी: 465 + निजी: 362)


    ट्रूनेट आधारित परीक्षण प्रयोगशाला: 683 (सरकारी: 526 + निजी: 157)


    सीबीएनएएटी आधारित परीक्षण प्रयोगशालाएं: 121 (सरकारी: 34 + निजी: 87)


    कोविड-19 से संबंधित तकनीकी मुद्दों, दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड-19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSeva पर भेजे जा सकते हैं।


    कोविड-19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 (टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ***


    एमजी/एएम/आईपीएस/जीआरएस

    
    
    (Release ID: 1651254) Visitor Counter : 36
    
    
      Read this release in: English , Urdu , Marathi , Assamese , Manipuri , Punjabi , Gujarati , Odia , Telugu , Malayalam