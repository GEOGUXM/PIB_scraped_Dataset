      पर्यावरण, वन एवं जलवायु परिवर्तन मंत्रालय

      श्री प्रकाश जावड़ेकर ‘नीले आसमान के लिए प्रथम अंतरराष्ट्रीय स्वच्छ वायु दिवस’ पर एक वेबिनार की अध्यक्षता करेंगे
      Posted On: 06 SEP 2020 7:16PM by PIB Delhi


    केंद्रीय पर्यावरण मंत्री श्री प्रकाश जावड़ेकर कल यानी 7 सितंबर , 2020 को ‘ नीले आसमान के लिए प्रथम अंतरराष्ट्रीय स्वच्छ वायु दिवस ’ पर आयोजित किए जाने वाले एक वेबिनार की अध्यक्षता करेंगे।


    श्री जावड़ेकर इस वेबिनार के दौरान ‘ राष्ट्रीय स्वच्छ वायु कार्यक्रम (एनसीएपी )’ के तहत चलाई जा रही विभिन्‍न गतिविधियों या कार्यों की प्रगति की समीक्षा भी करेंगे। वेबिनार में लाइव शामिल हुआ जा सकता है। इसके लिए निम्नलिखित लिंक है:


    https://youtu.be/lHDTNbaAZ2c


    इस वेबिनार में 28 राज्यों एवं 8 केंद्र शासित प्रदेशों के शहरी विकास विभाग और पर्यावरण विभाग के प्रमुख सचिव शामिल होंगे । ‘एनसीएपी’ में चिन्हित किए गए 122 शहरों के आयुक्त भी इस वेबिनार में भाग लेंगे।


    उल्लेखनीय है कि प्रधानमंत्री श्री नरेन्‍द्र मोदी ने इस वर्ष स्वतंत्रता दिवस पर लाल किले की प्राचीर से अपने संबोधन में 100 शहरों में ‘वायु की गुणवत्ता में समग्र सुधार’ की आवश्यकता पर प्रकाश डाला था।


    संयुक्त राष्ट्र की महासभा ने 19 दिसंबर , 2019 को वर्ष 2020 से हर साल 07 सितंबर को ‘ नीले आसमान के लिए अंतरराष्ट्रीय स्वच्छ वायु दिवस ’ मनाने का संकल्प लिया था।


    ***


    एमजी/एएम/आरआरएस- 684 3


    

    
    (Release ID: 1651858) Visitor Counter : 79
    
    
      Read this release in: English , Urdu , Marathi , Assamese , Bengali , Manipuri , Punjabi , Telugu