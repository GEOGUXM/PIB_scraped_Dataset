      स्‍वास्‍थ्‍य एवं परिवार कल्‍याण मंत्रालय

      भारत में कोविड-19 मरीज़ों के तेजी से ठीक होने का सिलसिला जारी, पिछले 24 घंटों में अब तक एक ही दिन में सबसे अधिक 73,642 लोगों के ठीक होने का रिकॉर्ड बना
      
      लगातार 2 दिन से रोजाना 70,000 से अधिक मरीज ठीक हुए
      
      Posted On: 06 SEP 2020 1:40PM by PIB Delhi


    देश में कोविड-19 बीमारी से प्रतिदिन ठीक होने वाले मरीज़ों की संख्या में तेजी का सिलसिला जारी है। आज लगातार दूसरे दिन, देश में एक ही दिन में 70,000 से अधिक कोविड रोगियों के ठीक होने का रिकॉर्ड दर्ज किया गया है।


    पिछले 24 घंटों में 73,642 रोगी ठीक हुए हैं और उन्हें घर / पृथकवास सुविधा केंद्र या अस्पतालों से छुट्टी दी गई है।


    कोविड-19 बीमारी से अब तक ठीक होने वाले मरीज़ों की कुल संख्या आज की तारीख में लगभग 32 लाख ( 31,80,865) तक पहुंच गई है।


    दैनिक आधार पर ठीक होने वाले रोगियों की संख्या में वृद्धि के साथ देश में इस बीमारी से ठीक होने की दर बढ़कर 77.32% हो गई है।


    केंद्र और राज्य / केंद्रशासित प्रदेश सरकारों द्वारा निरंतर प्रयासों के परिणामस्वरूप व्यापक स्तर पर कराए जा रहे परीक्षणों की वजह से बड़ी संख्या में लोगों में संक्रमण की प्रारंभिक अवस्था की पहचान की गई है। इससे घर / सुविधा पृथकवास और अस्पताल में भर्ती दोनों तरह के मरीजों के लिए मानक उपचार प्रोटोकॉल द्वारा निर्देशित तरीकों से उनका समय रहते इलाज संभव हो पा रहा है। केंद्र ने एम्स , नई दिल्ली के साथ मिलकर पूरे देश में समर्पित कोविड अस्पतालों में काम कर रहे आईसीयू डॉक्टरों के नैदानिक ​​प्रबंधन कौशल के निरंतर उन्नयन की प्रक्रिया का नेतृत्व किया है। इन उपायों के परिणामस्वरूप अधिक जानें बचाई गईं हैं। भारत में मृत्यु दर, जो दुनिया में सबसे कम दरों में से एक है , में आगे भी कमी जारी है। आज यह 1.72% आंकी गई है।


    इससे यह भी सुनिश्चित हो गया है कि देश में सक्रिय मामले ( 8,62,320) अब तक के कुल पॉजिटिव मामलों का केवल 20.96% है।


    कोविड -19 से संबंधित तकनीकी मुद्दों , दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड -19 से संबंधित तकनीकी सवाल technicalquery.covid 19 @gov.in और अन्य सवाल ncov 2019 @gov.in एवं @CovidIndiaSeva पर भेजे जा सकते हैं।


    कोविड -19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 ( टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    *** .


    एमजी/एएम/एके/एसएस


    

    
    (Release ID: 1651791) Visitor Counter : 69
    
    
      Read this release in: English , Urdu , Marathi , Bengali , Manipuri , Assamese , Punjabi , Gujarati , Odia , Tamil , Telugu , Malayalam