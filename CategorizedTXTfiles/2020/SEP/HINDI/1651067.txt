      विद्युत मंत्रालय

      टीम एनटीपीसी ने एआईएमए - चाणक्य (बिजनेस सिमुलेशन गेम) राष्‍ट्रीय प्रबंधन खेल 2020 में विजेता बनने के लिए 112 संगठनों को पराजित किया
      Posted On: 03 SEP 2020 3:47PM by PIB Delhi


    टीम एनटीपीसी ने हाल ही में समाप्‍त ऑल इंडिया मैनेजमेंट एसोसिएशन (एआईएमए) - चाणक्य (बिजनेस सिमुलेशन गेम) राष्‍ट्रीय प्रबंधन खेल (एनएमजी) 2020 के विजेता के रूप में उभरने के लिए कड़ी चुनौतियो का सामना किया है। उनकी यह जीत इसलिए भी महत्वपूर्ण थी , क्योंकि एनटीपीसी ने पिछले पांच वर्षों में पहली बार इन प्रतिष्ठित राष्‍ट्रीय प्रबंधन खेलों में विजय हासिल की है। एनटीपीसी लिमिटेड , विद्युत मंत्रालय के तहत एक केन्‍द्रीय सार्वजनिक क्षेत्र उपक्रम है, जिसने अपने विवरण में उल्‍लेख किया है कि एनटीपीसी वेल्लूर , तमिलनाडु की टीम ने देश के विभिन्न हिस्सों में स्थित 112 संगठनों की टीमों के खिलाफ मुकाबला करने के पश्‍चात राष्ट्रीय चैंपियन का ताज हासिल किया है।


    इस टीम में श्री चिन्नाथम्बी , महाप्रबंधक , सी एंड आई रखरखाव ; श्री सेनकगुट्टुवन पी. जे . प्रबंधक , संचालन (मुख्य संयंत्र) ; श्री योगिंदरकुमार जे . प्रबंधक , परिचालन एनटीपीसी वल्लूर शामिल थे। टीम एनटीपीसी वेल्लूर ने क्षेत्रीय दौर में क्वालीफाई किया , ये दौर ऑनलाइन आयोजित किए गए , इसके पश्‍चात टीम ने फाइनल के लिए क्‍वालीफाई किया।


    तमिलनाडु के तिरुवल्लूर जिले में स्थित , 1500 मेगावाट वल्लूर थर्मल पावर स्टेशन एनटीपीसी तमिलनाडू एनर्जी कंपनी लिमिटेड द्वारा संचालित है , यह कंपनी एनटीपीसी लिमिटेड और तमिलनाडु जनरेशन एंड डिस्टिब्‍यूशन कंपनी (टीएएनजीईडीसीओ) का संयुक्त उद्यम है।


    एनटीपीसी की कई टीमों ने भारत की सबसे बड़ी विद्युत उत्‍पादक कंपनी के लिए गौरव अर्जित किया है। एनटीपीसी तलचर-कनिहा और ओडिशा की एसएससी-ईआर- II ( शेयर्ड सर्विसिजे सेंटर-ईस्‍टन रीजन- II) की टीमें एआईएमए चाणक्य एनएमजी 2020 के दक्षिणी क्षेत्रीय दौर में उपविजेता बनकर उभरी हैं।


    एनटीपीसी तलचर कनिहा और एसएससी-ईआर- II के श्री दीपक रंजन साहू , श्री खगेश्वर प्रधान और श्री रमणी कांता जेना इस टीम में शामिल थे।


    एनटीपीसी बिजनेस माइंड्स 2020 की 16 विजेता टीमों को इस आयोजन के लिए नामित किया गया था। इसके बाद 2 टीमों ने राष्ट्रीय फाइनल के लिए क्वालीफाई किया। एनटीपीसी ने इससे पहले 2015 में यह प्रतियोगिता जीती थी जबकि 2016 और 2017 में यह उपविजेता बनकर उभरी थी।


    एआईएमए चाणक्य राष्‍ट्रीय प्रबंधन खेल , ऑनलाइन व्यापार सिमुलेशन खेल हैं , जिनका प्रति वर्ष आयोजन किया जाता है। इनका उद्देश्य विभिन्न उद्योगों के भागीदार कार्यपालकों को एक संगठन चलाने की जटिलताओं से परिचित कराना और इस आयोजन से उन्‍हें विशेषज्ञता तथा कौशल का लाभ सुनिश्चित कराना है।


    राष्‍ट्रीय प्रबंधन खेल (एनएमजी ) प्रतिस्पर्धी मोड में प्रबंध व्यवसाय के रोमांच का सामना करने के लिए कोरपोरेट प्रबंधकों के लिए एक मंच है। यह सबसे प्रत्याशित और प्रतिष्ठित वार्षिक आयोजन हैं , जो एआईएमए (अखिल भारतीय प्रबंधन संघ) द्वारा आयोजित किया जाता है। इससे प्रतिभागियों को संसाधन प्रबंधन , बाजार के रुख , लागत विश्लेषण , उत्पाद की स्थिति , उत्पादन की योजना और माल सूची नियंत्रण पर ध्यान केंद्रित करते हुए एक कंपनी को चलाने की जटिलताओं का अनुभव प्राप्‍त होता है। एनएमजी दो स्तरों - एक क्षेत्रीय राउंड में (जिसमें दो उप-स्तर: प्रारंभिक और क्षेत्रीय फाइनल) , और दूसरा अंतिम राउंड में आयोजित किया जाता है।


    ***


    एमजी/एएम/आईपीएस/वाईबी


    

    
    (Release ID: 1651067) Visitor Counter : 31
    
    
      Read this release in: Bengali , Tamil , English , Urdu , Manipuri , Assamese , Punjabi