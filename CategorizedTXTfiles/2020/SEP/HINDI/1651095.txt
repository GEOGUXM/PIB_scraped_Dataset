      सड़क परिवहन एवं राजमार्ग मंत्रालय

      सड़क परिवहन एवं राजमार्ग मंत्रालय ने इस साल अप्रैल-अगस्त की अवधि में राष्ट्रीय राजमार्ग के निर्माण लक्ष्य को पार किया
      
      लगभग 2700 किलोमीटर के लक्ष्य की तुलना में 3100 किलोमीटर से अधिक राष्ट्रीय राजमार्ग का निर्माण किया गया
      
      पिछले वर्ष इसी अवधि में 1300 किलोमीटर के मुकाबले 3300 किलोमीटर लंबा एनएच निर्माण कार्य दिया गया

      Posted On: 03 SEP 2020 5:17PM by PIB Delhi

    सड़क परिवहन और राजमार्ग मंत्रालय ने पिछले सप्ताहांत तक देश में राष्ट्रीय राजमार्गों के निर्माण के अपने लक्ष्य को पार कर लिया है। इस वर्ष अप्रैल से अगस्त के दौरान इस अवधि के लिए 2771 किलोमीटर के लक्ष्य के मुकाबले 3181 किलोमीटर एनएच लंबाई का निर्माण किया गया। इसमें राज्य लोक निर्माण विभाग (पीडब्ल्यूडी) द्वारा 2104 किलोमीटर , एनएचएआई द्वारा 879 किलोमीटर और एनएचआईडीसीएल द्वारा 198 किलोमीटर राजमार्ग का निर्माण शामिल है।


    इसके अलावा , इस साल अगस्त तक 3300 किलोमीटर लंबाई के राष्ट्रीय राजमार्ग निर्माण का कार्य दिया गया है जो पिछले वर्ष की इसी अवधि के दौरान 1367 किलोमीटर के दोगुना से अधिक है। इसमें लोक निर्माण विभाग द्वारा एनएच के 2167 किलोमीटर , एनएचएआई द्वारा 793 किलोमीटर और एनएचआईडीसीएल द्वारा 341 किलोमीटर का निर्माण शामिल हैं।


    इस अवधि के दौरान पूरे देश में 2983 किलोमीटर राष्ट्रीय राजमार्ग के निर्माण के लिए स्वीकृति दी गई थी। इसमें लोक निर्माण विभाग द्वारा 1265 किलोमीटर , एनएचएआई द्वारा 1183 किलोमीटर और एनएचआईडीसीएल द्वारा 535 किलोमीटर का निर्माण शामिल है।


    ***


    एमजी/एएम/एके / डीए

    
    
    (Release ID: 1651095) Visitor Counter : 40
    
    
      Read this release in: English , Urdu , Marathi , Assamese , Manipuri , Punjabi , Tamil , Telugu , Malayalam