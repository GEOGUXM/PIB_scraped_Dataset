      वाणिज्‍य एवं उद्योग मंत्रालय

      सार्वजनिक खरीद (मेक इन इंडिया को प्राथमिकता) आदेश, 2017 में संशोधन
      Posted On: 18 SEP 2020 5:33PM by PIB Delhi


      भारत सरकार ने 16 सितम्बर , 2020 को सार्वजनिक खरीद (मेक इन इंडिया को प्राथमिकता) आदेश , 2017 में संशोधन किया है , जिसके तहत वर्ग I और वर्ग- II के स्थानीय आपूर्तिकर्ताओं के लिए न्यूनतम स्थानीय सामग्री की सीमा , जो पहले क्रमशः 50% और 20% तय की गयी थी , को बढाने की अधिसूचना जारी करने के लिए नोडल मंत्रालयों/विभागों को सक्षम किया गया है।


      आदेश के अनुसार , ऐसे देश जो किसी भी वस्तु के लिए भारतीय कंपनियों को अपनी सरकारी खरीद में भाग लेने की अनुमति नहीं देते हैं , उन देशों की इकाइयों को , नोडल मंत्रालय/विभाग से संबंधित सभी वस्तुओं के लिए भारत में सरकारी खरीद में भाग लेने की अनुमति नहीं दी जाएगी। यह वस्तुओं की उस सूची पर लागू नहीं होगी , जिसे मंत्रालय/विभाग द्वारा प्रकाशित किया गया है और जिसमें उनकी भागीदारी की अनुमति दी गयी है।


      बोली दस्तावेजों में विदेशी प्रमाणपत्र/अनुचित तकनीकी विनिर्देश/ब्रांड/मॉडल निर्दिष्ट करना आदि स्थानीय आपूर्तिकर्ताओं के खिलाफ प्रतिबंधात्मक और भेदभावपूर्ण व्यवहार है। विदेशी प्रमाणीकरण , यदि आवश्यक हो , तो संबंधित विभाग के सचिव के अनुमोदन के आधार पर निर्धारित किया जाएगा।


      सभी प्रशासनिक मंत्रालय/विभाग जिनकी खरीद 1000 करोड़ रुपये प्रति वर्ष से अधिक है , वे अगले 5 वर्षों के लिए अपने खरीद अनुमानों को अपने वेबसाइट पर अधिसूचित करेंगे।


      खरीद की उस ऊपरी सीमा को भी अधिसूचित किया जायेगा , जिससे अधिक होने पर विदेशी कंपनियों को सरकारी निविदाओं में भाग लेने के लिए भारतीय कंपनी के साथ एक संयुक्त उद्यम बनाना होगा।


      ***


      एमजी/एएम/जेके/एसएस


    

    
    (Release ID: 1656555) Visitor Counter : 19
    
    
      Read this release in: English , Urdu , Telugu