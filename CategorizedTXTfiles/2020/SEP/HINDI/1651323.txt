      स्‍वास्‍थ्‍य एवं परिवार कल्‍याण मंत्रालय

      अधिक संख्या में रोगियों के उपचार होने से भारत की कुल रिकवरी 30 लाख से अधिक हुई
      
      0.5% से कम रोगी वेंटिलेटर पर, 2% आईसीयू में और 3.5% से कम ऑक्सीजन सपोर्ट पर हैं
      
      Posted On: 04 SEP 2020 3:18PM by PIB Delhi


    केन्‍द्र सरकार की टेस्‍ट - ट्रैक-ट्रीट रणनीति का एक लक्ष्‍य कोविड के कारण मृत्‍यु दर को घटाना और मामला मृत्‍यु दर को कम करना है। उच्‍च स्‍तर की रिकवरी बरकरार रखने तथा लोगों का जीवन बचाने के लिए चिकित्‍सा देखभाल के एक समान मानकीकृत स्तर को उपलब्‍ध कराने के लिए नैदानिक ​​उपचार प्रोटोकॉल को मजबूत बनाने पर विशेष ध्यान दिया गया है।


    न केवल भारत की मामला मृत्‍यु दर वैश्विक औसत से कम है , बल्कि इसमें लगातार कमी आ रही है। वर्तमान में यह 1.74% है। लेकिन सक्रिय मामलों का अनुपात का 0.5% से कम हिस्‍सा वेंटिलेटर सपोर्ट पर हैं। आंकड़े दर्शाते है कि 2% मामले आईसीयू में हैं , 3.5% से कम सक्रिय मामलें है , जो ऑक्सीजन युक्‍त बेड पर है।


    इन उपायों के परिणामस्वरूप , भारत की कुल कोविड-19 रिकवरी आज 30 लाख (30 , 37 , 151) से अधिक हो गई है।


    पिछले 24 घंटों में 66 , 659 मरीजों के ठीक होने से भारत ने लगातार 8वें दिन 60 , 000 से अधिक मरीजों के ठीक होने की गति जारी रखी है। कोविड-19 रोगियों के बीच रिकवरी दर 77.15% है , जो यह दर्शाती है कि पिछले कई महीनों में मरीजों के ठीक होने की संख्‍या में काफी बढ़ोतरी हुई।


    अधिक संख्‍या में मरीजों के ठीक होने से ठीक हुए मरीजों और सक्रिय मामलों के बीच अन्‍तर में काफी बढ़ोतरी हुई है। यह अंतर अब तक 22 लाख को पार कर गया । इससे यह सुनिश्चित होता है कि देश में सक्रिय मामलों की वास्तविक संख्‍या (8 , 31 , 124 जो सक्रिय चिकित्सा देखभाल के अधीन हैं) कम हुई हैं और वर्तमान में सक्रिय मामले कुल पॉजिटिव मामलों के केवल 21.11% हैं।


    कोविड- 19 से संबंधित तकनीकी मुद्दों , दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड- 19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSeva पर भेजे जा सकते हैं।


    कोविड- 19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 ( टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    *****


    एमजी/एएम/आईपीएस/जीआरएस

    
    
    (Release ID: 1651323) Visitor Counter : 35
    
    
      Read this release in: English , Urdu , Marathi , Manipuri , Bengali , Assamese , Gujarati , Tamil , Telugu , Malayalam