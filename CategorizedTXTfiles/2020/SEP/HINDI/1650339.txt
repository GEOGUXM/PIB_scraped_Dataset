      स्‍वास्‍थ्‍य एवं परिवार कल्‍याण मंत्रालय

      भारत ने पिछले 24 घंटों में 65,081 रिकवरी (ठीक होने की दर) दर्ज की जबकि 69,921 नए मामले दर्ज किए गए
      
      पिछले 24 घंटों में, 819 मौतें रिपोर्ट की गईं

      Posted On: 01 SEP 2020 1:43PM by PIB Delhi

    पिछले पांच दिनों से प्रत्येक दिन 60,000 से अधिक रिकवरी दर्ज कराने का क्रम बरकरार रखते हुए , भारत नें पिछले 24 घंटों में 65,081 रिकवरी दर्ज की है। रिकवर हो चुके रोगियों की संचयी संख्या बढ़कर 28,39,882 हो गई है जिससे कोविड- 19 रोगियो के बीच रिकवरी दर और अधिक बढ़कर 77 प्रतिशत पर पहुंच गई है। स्वस्थ हो चुके रोगियों की संख्या सक्रिय मामलों की तुलना में 3.61 गुनी अधिक हो गई है। भारत में सक्रिय मामलों , जो आज की तारीख में 7,85,996 है , की तुलना में स्वस्थ हो चुके लोगों की संख्या 20.53 लाख से अधिक है। स्वस्थ हो चुके रोगियों की संख्या में जुलाई के पहले सप्ताह की तुलना में अगस्त 2020 के अंतिम सप्ताह में चार गुनी बढोतरी हुई है।


    पिछले 24 घंटों में , पांच राज्यों ने देश में नए मामलों में सर्वाधिक इजाफा किया है। ये राज्य हैं-महाराष्ट्र ( 11,852), आंध्र प्रदेश ( 10,004), कर्नाटक ( 6,495), तमिलनाडु ( 5956) तथा उत्तर प्रदेश ( 4782) । कुल मिलाकर इन राज्यों का योगदान पिछले 24 घंटों में बढ़े पुष्ट मामलों में 56 प्रतिशत रहा है।


    इन राज्यों ने पिछले 24 घंटों में , स्वस्थ होने तथा अस्पताल से डिस्चार्ज होने के मामले में भी सर्वाधिक संख्या रिपोर्ट की है जो संचयी रूप से 65,081 लोगों की राष्ट्रीय संख्या की 58.04 प्रतिशत है। जहां महाराष्ट्र ने 11,158 रोगियों की रिकवरी दर्ज की है , आंध्र प्रदेश और कर्नाटक ने क्रमशः 8772 और 7238 रोगियों की रिकवरी दर्ज की है। इसके बाद 6,008 संख्या के साथ तमिलनाडु का स्थान आता है जबकि उत्तर प्रदेश ने 4,597 कोविड रोगियों की रिकवरी दर्ज कराई।


    पिछले 24 घंटों में 536 मौतों की संचयी संख्या के साथ , उपरोक्त उल्लिखित पांचों राज्यों की भागीदारी एक साथ मिला कर कुल राष्ट्रीय संख्या ( 819) में 65.4 प्रतिशत है। महाराष्ट्र ने 184 मौतें दर्ज कराईं , जबकि कर्नाटक ने 113, तमिलनाडु ने 91, आंध्र प्रदेश ने 85 एवं उत्तर प्रदेश ने 63 मौतें दर्ज कराई हैं।


    कोविड- 19 से संबंधित तकनीकी मुद्वों , दिशानिर्देशों एवं परामर्शियों पर प्रमाणित और अद्यतन जानकरी के लिए कृपया नियमित रूप से https://www.mohfw.gov.in/ और @MoHFW_INDIA . का अवलोकन करें।


    कोविड- 19 से संबंधित तकनीकी प्रश्नों को technicalquery.covid19@gov.in पर तथा अन्य प्रश्नों को ncov2019@gov.in और @CovidIndiaSeva . पर भेजा जा सकता है।


    कोविड- 19 से संबंधित किसी भी प्रश्न के मामले में कृपया स्वास्थ्य एवं परिवार कल्याण मंत्रालय हेल्पलाइन नंबर +91-11-23978046 या 1075 ; टौल फ्री पर काल करें। कोविड- 19 पर राज्यों/यूटी के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf . पर उपलब्ध है।


    ***


    एमजी/एएम/एसकेजे

    
    
    (Release ID: 1650339) Visitor Counter : 33
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Odia , Tamil , Telugu , Malayalam