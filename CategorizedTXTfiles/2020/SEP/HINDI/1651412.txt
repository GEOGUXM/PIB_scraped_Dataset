      रक्षा मंत्रालय

      भारतीय सेना
      
      थल सेना अध्यक्ष ने लद्दाख का दौरा किया
      
      Posted On: 04 SEP 2020 6:31PM by PIB Delhi


    थल सेना अध्यक्ष जनरल एमएम नरवाणेने आज लेह की दो दिवसीय यात्रा का समापन किया। थल सेना अध्यक्ष 03 सितंबर 2020 को लेह पहुंचे और वास्तविक नियंत्रण रेखा (एलएसी)पर हालात का प्रत्यक्ष आकलन करने के लिए अग्रिम इलाके की ओर भी गए। उन्होंने कठिन परिस्थितियों में ऊंचाई वाले क्षेत्रों में तैनात सैनिकों और स्थानीय कमांडरों के साथ बातचीत की। उन्होंने अपनी क्षेत्रीय अखंडता की रक्षा में सैन्य टुकड़ियों के कामकाज के उच्च मानकों और उनके उच्च मनोबल की सराहना की। थल सेना प्रमुख ने सभी पद पर तैनात जवानों से सतर्क रहने और परिचालन तत्परता के उच्च क्रम को बनाए रखने का आग्रह किया।


    इसके बाद लेह में, जनरल ऑफिसर कमांडिंग-इन-चीफ, उत्तरी कमान लेफ्टिनेंट जनरल वाईके जोशीऔर जीओसी, फायर एंड फ्यूरी कॉर्प्स लेफ्टिनेंट जनरल हरिंदर सिंहने थल सेना प्रमुख जनरल एम एम नरवाणे को परिचालन तत्परता की वास्तविक स्थिति और सर्दियों में बलों की जीविका के लिए रसद व्यवस्था पर जानकारी दी। थल सेना प्रमुख ने परिचालन प्रभावशीलता और बलों की क्षमता बढ़ाना सुनिश्चित करने के लिए किए जा रहे प्रयासों पर संतोष प्रकट किया।


    एमजी/एएम/एके/डीसी


    

    
    (Release ID: 1651412) Visitor Counter : 79
    
    
      Read this release in: English , Urdu , Marathi , Manipuri , Punjabi , Telugu