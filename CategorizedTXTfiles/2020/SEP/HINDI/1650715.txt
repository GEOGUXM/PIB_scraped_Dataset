      स्‍वास्‍थ्‍य एवं परिवार कल्‍याण मंत्रालय

      12 राज्यों / केंद्र शासित प्रदेशों में कोविड-19 संक्रमण से ठीक होने की दर राष्ट्रीय औसत से अधिक है
      
      भारत में लगातार छठे दिन रोजाना 60 हजार से अधिक लोग ठीक हो रहे हैं
      
      इस बीमारी से ठीक होने वालों की संख्या इसके सक्रिय मामलों से 21 लाख से अधिक है
      
      Posted On: 02 SEP 2020 4:57PM by PIB Delhi


    भारत में कोविड-19 संक्रमण से ठीक होने वालों की कुल संख्या आज की तारीख में 29 लाख ( 29,01,908) को पार कर गई है।


    इस बीमारी से पिछले 17 दिनों में ही दस लाख लोग ठीक हुए हैं जबकि इससे पहले ठीक होने वालों का दस लाख का यह आंकड़ा पार करने में 22 दिन लग गए थे।


    भारत में कोविड -19 मामलों के प्रबंधन की महत्वपूर्ण विशेषता इस बीमारी से संक्रमित मरीज़ों के ठीक होने की बढ़ती दर है। भारत में कोविड-19 मरीज़ों के ठीक होने की दर में लगातार बढ़त की वजह से हर रोज बड़ी संख्या में लोग ठीक हो रहे हैं और अस्पातलों और घरों में पृथकवास से उन्हें छुट्टी मिल रही है।


    मई 2020 के बाद से इस बीमारी से ठीक होने वाले मरीज़ों की संख्या में 58 गुना बढ़ोतरी हुई है।


    12 राज्यों / केंद्र शासित प्रदेशों में इस बीमारी से ठीक होने की दर इसके राष्ट्रीय औसत से अधिक दर्ज की गई है। दो राज्यों महाराष्ट्र और तमिलनाडु में ठीक होने वालों की संख्या देश भर में इसकी कुल संख्या का लगभग 30 प्रतिशत है।


    कोरोना वायरस के संक्रमण से ठीक होने वाले मरीजों की संख्या पिछले कई महीनों से लगातार बढ़ रही है। हर रोज ठीक होने वाले मरीजों की संख्या बढ़ रही है। आज लगातार छठे दिन 60 हजार से अधिक मरीज ठीक हुए हैं। पिछले 24 घंटों में 62,026 मरीजों के ठीक होने के साथ ही कोविड-19 मरीजों के बीच ठीक होने की दर में और बढ़ोतरी हुई है और यह 76.98 प्रतिशत तक पहुंच गई है। यह आंकड़ा निरंतर प्रगति प्रदर्शित कर रहा है।


    कोरोना संक्रमण से ठीक होने वाले मरीजों की संख्या इसके सक्रिय मरीजों की संख्या से 21 लाख से अधिक है। जुलाई के पहले सप्ताह से अगस्त के अंतिम सप्ताह तक ठीक होने वालों की औसत साप्ताहिक संख्या 4 गुना से अधिक हो गई है।


    कोविड -19 से संबंधित तकनीकी मुद्दों , दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड -19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSeva पर भेजे जा सकते हैं।


    कोविड -19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 ( टोल-फ्री) पर कॉल करें। राज्यों / केंद्र शासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ******


    एमजी/एएम/एके/डीके


    

    
    (Release ID: 1650715) Visitor Counter : 29
    
    
      Read this release in: English , Marathi , Punjabi , Telugu , Malayalam , Assamese , Bengali , Urdu , Manipuri , Gujarati , Tamil