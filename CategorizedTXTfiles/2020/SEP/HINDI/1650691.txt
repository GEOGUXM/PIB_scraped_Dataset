      रेल मंत्रालय

      आरपीएफ के तीन जवान राष्‍ट्रपति द्वारा जीवन रक्षा पदक से सम्‍मानित
      
      एक सर्वोत्तम जीवन रक्षा पदक और दो अन्‍य उत्‍तम जीवन रक्षा पदक से सम्‍मानित
      
      Posted On: 02 SEP 2020 4:29PM by PIB Delhi


    भारत के माननीय राष्ट्रपति ने रेलवे-सुरक्षा बल (आरपीएफ) के निम्नलिखित जवानों को जीवन रक्षा पदक पुरस्कारों से सम्मानित किया है।


    1. सर्वोत्तम जीवन रक्षा पदक (मरणोपरांत) – स्‍वर्गीय श्री जगबीर सिंह , कांस्टेबल / उत्तर रेलवे।


    स्वर्गीय श्री जगबीर सिंह ने आदर्शनगर-आज़ादपुर रेलवे सेक्शन दिल्ली के नजदीक अपनी ड्यूटी के दौरान रेलवे परिसर में 4 बच्चों की जान बचाते हुए अपनी जान दे दी। अदम्‍य वीरता का परिचय देते हुए उसने खुद की परवाह किए बिना इन बच्चों की जान बचाई।


    2. उत्तम जीवन रक्षा पदक- श्री शिवचरण सिंह , कांस्टेबल / पश्चिम रेलवे।


    श्री शिवचरण सिंह ने 10.08.2019 को ट्रेन संख्‍या 12959 में ट्रेन की पहरेदारी करते हुए देखा कि जब ट्रेन श्‍यामखयाली रेलवे स्टेशन के पास पटरियों पर जलभराव के कारण रूकी तो भारी बाढ़ में फंसने के कारण कुछ लोग मदद के लिए चिल्‍ला रहे थे। श्री शिवचरण सिंह अपनी जान की परवाह किए बिना उनकी मदद के लिए पहुंचा और 09 व्यक्तियों का बहुमूल्य जीवन बचाया।


    3. उत्तम जीवन रक्षा पदक- श्री मुकेश कुमार मीणा हेड कांस्टेबल / उत्तर पश्चिम रेलवे।


    हेड कांस्टेबल /आरपीएफ /जोधपुर डिवीजन के श्री मुकेश कुमार मीणा ने 16.09.2018 को ट्रेन संख्‍या 22478 में पहरेदारी के दौरान 02 बच्चों के साथ एक महिला यात्री की जान बचाने में अनुकरणीय साहस प्रदर्शित किया। श्री मुकेश मीणा ने दौड़ती ट्रेन से छलांग लगाई और महिला यात्री को अपने दोनों बच्चों के साथ प्लेटफार्म और ट्रेन के बीच के अंतर से बाहर निकाला।


    *****


    एमजी/एएम/केपी/डीए

    

    
    (Release ID: 1650691) Visitor Counter : 46
    
    
      Read this release in: English , Urdu , Marathi , Assamese , Manipuri , Bengali , Punjabi , Tamil , Telugu