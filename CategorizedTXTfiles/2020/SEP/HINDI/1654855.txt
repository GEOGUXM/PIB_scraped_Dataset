      शिक्षा मंत्रालय

      केंद्रीय शिक्षा मंत्री ने एआईसीटीई से मान्यता प्राप्त संस्थानों के 12 संकाय सदस्यों को प्रथम एआईसीटीई- विश्‍वेश्‍वरैया बेस्ट टीचर्स अवॉर्ड-2020 से सम्मानित किया
      
      यह अवार्ड असाधारण शिक्षकों की पहचान करने और उनकी उत्कृष्टता, उत्तम कार्यव्यवहार और नवाचारों को मान्यता देने के लिए लाया गया है- श्री रमेश पोखरियाल ‘निशंक’

      Posted On: 15 SEP 2020 6:38PM by PIB Delhi

    केंद्रीय शिक्षा मंत्री श्री रमेश पोखरियाल ‘ निशंक ’ ने एआईसीटीई से मान्यता प्राप्त संस्थानों के 12 संकाय सदस्यों को प्रथम एआईसीटीई विश्‍वेश्‍वरैया बेस्ट टीचर्स अवार्ड-2020 से सम्मानित किया। इस समारोह को वर्चुअल तरीके से आयोजित किया गया और मंत्री ने ऑनलाइन बातचीत के बाद संकाय सदस्यों को सम्मानित किया। समारोह के दौरान एआईसीटीई के अध्यक्ष प्रो. अनिल डी सहस्रबुद्धे , एआईसीटीई के उपाध्यक्ष प्रो. एम पी पूनिया और सदस्य सचिव एआईसीटीई प्रो. राजीव कुमार ने भी पुरस्कार विजेताओं को बधाई दी और राष्ट्र निर्माण में शिक्षकों के महत्व पर प्रकाश डाला।


    इस अवसर पर शिक्षा मंत्री ने कहा कि सर मोक्षगुंडम विश्‍वेश्‍वरैया भारत में इंजीनियरिंग के जन्मदाता थे। वे भारत के सबसे प्रतिष्ठित इंजीनियरों और स्टेट्समैन में से एक हैं , जिनका देश की प्रगति में अविस्मरणीय योगदान है।


    राष्ट्र निर्माण में उनके अद्वितीय योगदान के लिए उन्हें 1955 में सर्वोच्च नागरिक सम्मान ' भारत रत्न ' से सम्मानित किया गया। श्री पोखरियाल ने कहा कि शिक्षा मंत्रालय विश्‍वेश्‍वरैया जैसे दिग्गजों के स्थापित आदर्शों को साकार करने के लिए राष्ट्रीय शिक्षा नीति-2020 लाया है , जिसके जरिए उच्च शिक्षा में एक व्यापक और बहु-विषयी शिक्षा को प्रोत्साहित किया जाएगा। हालांकि , संकाय की गुणवत्ता और जुड़ाव उच्च शिक्षा संस्थानों की सफलता का सबसे महत्वपूर्ण कारक है।


    उच्च शिक्षा के लक्ष्यों को प्राप्त करने में संकाय की जरूरत को स्वीकार करते हुए पिछले वर्षों में भर्तियों और करियर की प्रगति को व्यवस्थित करने , और संकाय की भर्तियों में विभिन्न समूहों का समान प्रतिनिधित्व सुनिश्चित करने के लिए पिछले वर्षों में कई कदम उठाए गए हैं।


    एआईसीटीई विश्‍वेश्‍वरैया बेस्ट टीचर्स अवॉर्ड-2020 पर प्रकाश डालते हुए शिक्षा मंत्री ने कहा कि पहली बार यह पुरस्कार असाधारण शिक्षकों की पहचान करने और राष्ट्रीय स्तर पर डिग्री और डिप्लोमा संस्थानों के लिए उच्च तकनीकि शिक्षा क्षेत्र में उत्कृष्टता , उत्तम कार्यव्यवहार और नवाचारों को मान्यता देने के लिए लाया गया है।


    इस योजना का लक्ष्य प्रत्येक वर्ष इंजीनियर्स डे पर राष्ट्रीय स्तर पर मेधावी संकायों की पहचान करना और उन्हें वैश्विक स्तर पर उच्च शिक्षा की लगातार बदलती जरूरतों के अनुरूप खुद को तैयार करने के लिए प्रोत्साहित करना है , जिसके जरिए वे समाज के लिए एक प्रभावशाली योगदानकर्ता बन सकते हैं।


    श्री पोखरियाल ने बताया कि देश में संपूर्ण उच्च तकनीकी शिक्षा को सुधारने के लिए एआईसीटीई के गुणवत्तापूर्ण को ध्यान में रखते हुए यह योजना उन्हीं को सर्वश्रेष्ठ प्रतिभा की पहचान करने के लिहाज से केंद्रित करती है।


    उन्होंने आगे कहा कि एआईसीटीई से मान्यता प्राप्त सभी संस्थानों से इसके लिए प्रस्ताव मांगे गये थे। शोध , 360 डिग्री फीडबैक , छात्र विकास में योगदान और सामाजिक समस्याओं के समाधान की प्राथमिकता के साथ मूल्यांकन के मापदंड़ों को पहले ही तय कर दिया गया था।


    इस मामले में लोगों की जबरदस्त प्रतिक्रिया मिली. संस्थानों से मिले प्रस्तावों में से 261 प्रस्तावों को गुरुग्राम के नॉर्थ कैप यूनिवर्सिटी में प्रो-चांसलर , प्रोफेसर ऑफ एमिनेंस और चीफ मेंटर प्रो. प्रेमव्रत की अध्यक्षता वाली सात सदस्यीय समिति के जरिए मूल्यांकन करने के लिए चुना गया। पुरस्कारों के लिए अंतिम रूप से 12 उम्मीदवारों का चयन हुआ।


    इस समारोह में केंद्रीय शिक्षा मंत्री श्री रमेश पोखरियाल ‘ निशंक ’ ने छात्रों के सर्वांगीण विकास के लिए उनके बीच स्वस्थ सह-पाठ्यक्रम (को-करिकुलर) गतिविधियों को बढ़ावा देने के लिए ‘ स्पाइसेज ’ ( SPICES ) (छात्रों के बीच रुचि , रचनात्मकता और मूल्यों को बढ़ाने की योजना) का भी उद्घाटन किया।


    एआईसीटीई- विश्‍वेश्‍वरैया बेस्ट टीचर्स अवॉर्ड- 2020


    पुरस्कार विजेताओं की सूची

                                                                                                                                                          
Ser No  Name                   State        Institute                                                        Discipline                                   
                                                                                                                                                          
                                                                                                                                                          
                                                                                                                                                          
1       Dr.PrashantPawar       Maharashtra  SVERI's College of Engineering, Pandharpur                       Civil Engineering                            
                                                                                                                                                          
                                                                                                                                                          
                                                                                                                                                          
2       Dr.Malathy R           Tamil Nadu   Sona College of Technology                                       Civil Engineering                            
                                                                                                                                                          
                                                                                                                                                          
                                                                                                                                                          
3       Dr. Mohammad Yar       New Delhi    School of Pharmaceutical Education and Research                  Pharmaceutical Chemistry                     
                                                                                                                                                          
                                                                                                                                                          
                                                                                                                                                          
4       Dr.ShailajaPatil       Maharashtra  JSPM'S RajarshiShahu College of Engineering                      Electronics and Telecommunication            
                                                                                                                                                          
                                                                                                                                                          
                                                                                                                                                          
5       Dr. Janet Jayaraj      Tamil Nadu   Sri Krishna College of Engineering and Technology                Computer Science and Engineering             
                                                                                                                                                          
                                                                                                                                                          
                                                                                                                                                          
6       Dr.ManeshKokare        Maharashtra  Shri Guru GobindSinghji Institute of Engineering and Technology  Electronics and Telecommunication Engineering
                                                                                                                                                          
                                                                                                                                                          
                                                                                                                                                          
7       Dr.Tejal Gandhi        Gujrat       Anand Pharmacy College                                           Pharmacy                                     
                                                                                                                                                          
                                                                                                                                                          
                                                                                                                                                          
8       Dr.ShripadBhatlawande  Maharashtra  Vishwakarma Institute of Technology                              Electronics Engineering                      
                                                                                                                                                          
                                                                                                                                                          
                                                                                                                                                          
9       Dr.FarukAhamedKazi     Maharashtra  VeermataJijabai Technological Institute                          Electrical Engineering                       
                                                                                                                                                          
                                                                                                                                                          
                                                                                                                                                          
10      Dr. Manisha Sharma     Chhatisgarh  Bhilai Institute of Technology                                   Electronics & Telecommunication              
                                                                                                                                                          
                                                                                                                                                          
                                                                                                                                                          
11      Dr.Jayvadan Patel      Gujrat       Nootan Pharmacy College                                          Pharmaceuticals                              
                                                                                                                                                          
                                                                                                                                                          
                                                                                                                                                          
12      Dr.NandakumarMaada     Tamil Nadu   ArasanGanesan Polytechnic College                                Printing Technology                          
                                                                                                                                                          
                                                                                                                                                          

    ******


    एमजी/एएम/आरकेएस /एसएस

    
    
    (Release ID: 1654855) Visitor Counter : 12
    
    
      Read this release in: English , Urdu , Marathi , Tamil