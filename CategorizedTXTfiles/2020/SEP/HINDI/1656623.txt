      कॉरपोरेट कार्य मंत्रालय

      सीसीआई ने एल्सटॉम एस.ए. द्वारा बॉम्बार्डियर ट्रांसपोर्टेशन पर एकमात्र नियंत्रण के अधिग्रहण तथा काईसी डी डिपोट एट प्लेसमेंट डू क्यूबैक (सीडीपीक्यू) और बॉम्बार्डियर इंक (बॉम्बार्डियर) द्वारा एल्सटॉम एस.ए. के क्रमशः 18 प्रतिशत और 3 प्रतिशत (लगभग) शेयर पूंजी के अधिग्रहण को मंजूरी दी
      Posted On: 19 SEP 2020 10:34AM by PIB Delhi


    भारतीय प्रतिस्पर्धा आयोग (सीसीआई) ने प्रतियोगिता अधिनियम, 2002 की धारा 31(1) के तहत आज एल्सटॉम एस.ए. (एल्सटॉम) द्वारा बॉम्बार्डियर ट्रांसपोर्टेशन (बॉम्बार्डियर ट्रांसपोर्ट) पर एकमात्र नियंत्रण के अधिग्रहण तथा काईसी डी डिपोट एट प्लेसमेंट डू क्यूबैक (सीडीपीक्यू) और बॉम्बार्डियर इंक (बॉम्बार्डियर) द्वारा एल्सटॉम एस.ए. के क्रमशः 18 प्रतिशथ और 3 प्रतिशत (लगभग) शेयर पूंजी के अधिग्रहण को मंजूरी दे दी है।


    अलस्टॉम, रेल परिवहन उद्योग में वैश्विक स्तर पर सक्रिय एक फ्रांसीसी निगम है, जो परिवहन समाधानों की एक विस्तृत श्रृंखला पेश करता है। भारत में, इसके कारोबार में शामिल हैं - सिग्नलिंग समाधान, रेल विद्युतीकरण, रोलिंग स्टॉक (लोकोमोटिव और मेट्रो), ट्रैक कार्य, रखरखाव सेवा आदि का विनिर्माण और इनकी आपूर्ति। यह अपनी सहायक कंपनियों के माध्यम से संबद्ध निर्माण और इंजीनियरिंग सेवाएं भी प्रदान करता है, जिनमें अलस्टॉम मैन्युफैक्चरिंग इंडिया प्राइवेट लिमिटेड, एल्सटॉम सिस्टम्स इंडिया प्राइवेट लिमिटेड, एल्सटॉम ट्रांसपोर्ट इंडिया लिमिटेड और मधेपुरा इलेक्ट्रिक लोकोमोटिव प्राइवेट लिमिटेड शामिल है।


    बॉम्बार्डियर कनाडा का एक निगम है जो विश्व स्तर पर व्यावसायिक विमानों और रेल परिवहन उद्योगों के कारोबार में सक्रिय है।


    बॉम्बार्डियर ट्रांसपोर्टेशन, बॉम्बार्डियर का वैश्विक रेल समाधान प्रभाग है। यह रेल समाधानों की एक विस्तृत श्रृंखला पेश करता है। भारत में, बॉम्बार्डियर ट्रांसपोर्टेशन अपने सहायक बॉम्बार्डियर ट्रांसपोर्टेशन इंडिया प्राइवेट लिमिटेड के माध्यम से रेल वाहनों, प्रणोदन (प्रपल्शन), नियंत्रण उपकरणों और सिग्नलिंग समाधानों की बिक्री के कारोबार में है।


    सीडीपीक्यू एक वैश्विक दीर्घकालिक संस्थागत निवेशक है। यह मुख्य रूप से सार्वजनिक और पारा-पब्लिक पेंशन और बीमा योजनाओं के लिए धन का प्रबंधन करता है। यह प्रमुख वित्तीय बाजारों, निजी इक्विटी, निश्चित आय, बुनियादी ढांचे और रियल एस्टेट में निवेश करता है।


    सीसीआई का विस्तृत आदेश जल्द ही जारी किया जायेगा।


    ***


    एमजी/एएम/जेके/डीसी

    
    
    (Release ID: 1656623) Visitor Counter : 23
    
    
      Read this release in: English , Urdu , Assamese , Manipuri , Punjabi , Tamil , Telugu