      प्रधानमंत्री कार्यालय

      प्रधानमंत्री और रूस के राष्ट्रपति के बीच टेलीफोन पर बातचीत हुई
      Posted On: 17 SEP 2020 11:21PM by PIB Delhi


    प्रधानमंत्री श्री नरेन्द्र मोदी ने रूस के राष्ट्रपति व्लादिमीर पुतिन से 17 सितंबर को टेलीफोन पर बातचीत की।
    
    रूसी राष्ट्रपति ने प्रधानमंत्री के जन्मदिन के अवसर पर उन्हें बधाई दी। प्रधानमंत्री मोदी ने बधाई देने के लिए उनका आभार व्यक्त किया।
    
    दोनों नेताओं ने भारत और रूस के बीच 'विशेष और विशेषाधिकार प्राप्त रणनीतिक साझेदारी' को और सशक्त करने के लिए अपनी मजबूत प्रतिबद्धता दोहराई और कोविड-19 महामारी के बावजूद द्विपक्षीय बातचीत जारी रखने की सराहना की। इस संदर्भ में, उन्होंने रक्षा मंत्री और विदेश मंत्री द्वारा मास्को की हाल की उपयोगी यात्राओं का उल्लेख किया।
    
    प्रधानमंत्री मोदी ने इस साल एससीओ और ब्रिक्स की सफल रूसी अध्यक्षता के लिए राष्ट्रपति पुतिन को धन्यवाद दिया। उन्होंने इस वर्ष के अंत में एससीओ और ब्रिक्स शिखर सम्मेलन के अलावा भारत द्वारा आयोजित किए जाने वाले एससीओ शासनाध्यक्षों की परिषद में भाग लेने को लेकर अपनी उत्सुकता व्यक्त की।
    
    प्रधानमंत्री मोदी ने भारत के साथ द्विपक्षीय संबंधों को मजबूत करने के लिए राष्ट्रपति पुतिन के व्यक्तिगत प्रतिबद्धता के लिए उन्हें धन्यवाद दिया और कहा कि वह अगले द्विपक्षीय शिखर सम्मेलन के लिए आपस में निर्धारित सुविधाजनक समय पर राष्ट्रपति पुतिन का भारत में स्वागत करना चाहते हैं।


    ***


    एमजी/एएम/सीसीएच/डीके-

    
    
    (Release ID: 1656104) Visitor Counter : 13
    
    
      Read this release in: English , Urdu , Marathi , Manipuri , Bengali , Punjabi , Gujarati , Odia , Tamil , Telugu , Kannada , Malayalam