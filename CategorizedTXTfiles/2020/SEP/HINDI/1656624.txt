      विद्युत मंत्रालय

      केंद्रीय ऊर्जा मंत्री, बिहार में भोजपुर ज़िले के कोइलवाड़ा के लिए 1.64 करोड़ की आरईसी सीएसआर परियोजनाओं का उदघाटन किया
      Posted On: 19 SEP 2020 11:33AM by PIB Delhi


    केंद्रीय ऊर्जा राज्य मंत्री (स्वतंत्र प्रभार) और नवीन तथा नवीकरणीय ऊर्जा मंत्री श्री आर. के. सिंह ने सीएसआर परियोजना के तहत आरईसी लिमिटेड (ग्रामीण विद्युतीकरण निगम) की देखरेख में बिहार के भोजपुर ज़िले के कोइलवाड़ा क्षेत्र के लिए 1.64 करोड़ रूपए की परियोजना का कल वीडियो कॉन्फ्रेंसिंग से उद्घाटन किया। इस परियोजना में कुल 14 योजनाओं को शामिल किया गया है जिसमें 8 योजनाएँ पीसीसी सड़कों के निर्माण, 3 योजनाएँ एलईडी/सोलर लाइट और हाई मास्ट लाइटों और 3 सामुदायिक भवन में हॉल निर्माण से जुड़ी हैं।


    इस परियोजना का उद्देश्य भोजपुर ज़िले के कोइलवाड़ा खंड के गावों में मूलभूत बुनियादी ढांचों और विकास सुविधाओं को बेहतर करना है। श्री एस के गुप्ता, सीएमडी, श्री अजय चौधरी, निदेशक (वित्त), श्री आर लक्ष्मणन, आईएएस, ईडी (आरईसी लिमिटेड) भी इस अवसर पर उपस्थित थे। ज़िले के अन्य अधिकारी और कोइलवाड़ा खंड के ग्रामीण भी इस अवसर पर उपस्थित थे।


    ***


    एमजी/एएम/डीटी/डीसी

    
    
    (Release ID: 1656624) Visitor Counter : 30
    
    
      Read this release in: English , Urdu , Manipuri , Bengali , Assamese , Punjabi , Tamil , Telugu