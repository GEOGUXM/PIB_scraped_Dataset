      उपभोक्‍ता कार्य, खाद्य एवं सार्वजनिक वितरण मंत्रालय

      2020-21 के खरीफ फसल सत्र के लिए चावल की अनुमानित खरीद 495.37 लाख मीट्रिक टन रहने की उम्मीद
      Posted On: 14 SEP 2020 6:39PM by PIB Delhi


    भारत सरकार के खाद्य और सार्वजनिक वितरण विभाग (डीएफपीडी) के सचिव ने खरीफ विपणन सत्र (केएमएस) 2020-21 को सुनिश्चित करने के लिए खरीद व्यवस्थाओं पर विचार-विमर्श हेतु 11 सितंबर 2020 को वीडियो कॉन्फ्रेंस के माध्यम से राज्य के खाद्य सचिवों की एक बैठक की अध्यक्षता की। आगामी केएमएस 2020-21 ( खरीफ फसल) सीजन के दौरान, 495.37 लाख मीट्रिक टन चावल की खरीद का अनुमान लगाया गया है , जो केएमएस 2019-20 ( खरीफ फसल) के 416 लाख मीट्रिक टन के खरीद अनुमान से 19.07 प्रतिशत अधिक है। केएमएस 2019-20 ( खरीफ फसल) में धान की वास्तविक खरीद (चावल के संदर्भ में) 420.22 एलएमटी थी , जो एक रिकॉर्ड खरीद रही।


    खरीफ विपणन सीजन 2020-21 के दौरान , तमिलनाडु और महाराष्ट्र के खरीद अनुमानों में 100 प्रतिशत से अधिक की वृद्धि हुई है जबकि मध्य प्रदेश , तेलंगाना , बिहार और झारखंड में केएमएस 2019-20 की तुलना में 50 प्रतिशत से अधिक की वृद्धि हुई है। चावल की अनुमानित खरीद के मामले में अग्रणी राज्य पंजाब ( 113 एलएमटी ), छत्तीसगढ़ ( 60 एलएमटी ) और तेलंगाना ( 50 एलएमटी ) हरियाणा ( 44 एलएमटी ), आंध्र प्रदेश ( 40 एलएमटी ), उत्तर प्रदेश ( 37 एलएमटी ) और ओडिशा ( 37 एलएमटी) हैं।


    कोविड-19 के मद्देनजर , डीओएफपीडी के सचिव ने सभी राज्यों से अनुरोध किया कि वह खरीद कार्यों के दौरान सामाजिक दूरी सुनिश्चित करने के लिए आवश्यक कदम उठाऐं। बैठक के दौरान खाद्य सब्सिडी से संबंधित राज्यों के अन्य मुद्दों पर भी चर्चा की गई।


    *** . *


    एमजी / एएम / एसएस/एसएस

    
    
    (Release ID: 1654362) Visitor Counter : 15
    
    
      Read this release in: Telugu , Urdu , Manipuri , English