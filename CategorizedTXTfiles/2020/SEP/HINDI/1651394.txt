      सामाजिक न्‍याय एवं अधिकारिता मंत्रालय

      श्री थावरचंद गहलोत 24x7 निशुल्क मानसिक स्वास्थ्य पुनर्वास हेल्पलाइन नंबर (1800-500-0019) ‘किरण’ का 7 सितंबर, 2020 को शुभारंभ करेंगे
      Posted On: 04 SEP 2020 6:01PM by PIB Delhi


    केन्द्रीय सामाजिक न्याय और अधिकारिता मंत्री श्री थावरचंद गहलोत 24x7 निशुल्क मानसिक स्वास्थ्य पुनर्वास हेल्पलाइन नंबर ( 1800-500-0019) “ किरण ” का 07 सितंबर , 2020 ( सोमवार) को वर्चुअल माध्यम से शुभारंभ करेंगे। इस हेल्पलाइन को सामाजिक न्याय और अधिकारिता मंत्रालय के दिव्यांगजन सशक्तिकरण विभाग ने मानसिक रोगों से पीड़ित लोगों को राहत और सहायता प्रदान करने के लिए विकसित किया है। कोविड महामारी के दौर में मानसिक बीमारियों की बढ़ती घटनाओं के मद्देनजर इसका बहुत महत्व है। सचिव सहित विभाग के कई वरिष्ठ अधिकारी इस अवसर पर उपस्थित रहेंगे।


    यह हेल्पलाइन नंबर प्रारंभिक स्क्रीनिंग , प्राथमिक चिकित्सा , मनोवैज्ञानिक सहायता , संकट प्रबंधन , मानसिक कल्याण और सकारात्मक व्यवहार को बढ़ावा देने आदि के उद्देश्य से मानसिक स्वास्थ्य पुनर्वास सेवाओं की पेशकश करता है। यह प्राथमि​क चरण में सलाह प्रदान करने , परामर्श , व्यक्तियों , परिवारों , गैर सरकारी संगठनों , अभिभावक संघों , व्यावसायिक संघों , पुनर्वास संस्थानों , अस्पतालों या किसी को भी देश भर में सहायता की आवश्यकता के संदर्भ में एक जीवन रेखा के रूप में कार्य करेगा।


    हेल्पलाइन नंबर के शुभारंभ कार्यक्रम का वेब प्रसारण नीचे दिए गए लिंक पर उपलब्ध होगा:


    https://webcast.gov.in/msje/


    ****


    एमजी/ एएम/ एमएस/डीके

    
    
    (Release ID: 1651394) Visitor Counter : 51
    
    
      Read this release in: Assamese , English , Urdu , Marathi , Punjabi , Telugu