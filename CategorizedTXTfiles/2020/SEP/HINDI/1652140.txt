      स्‍वास्‍थ्‍य एवं परिवार कल्‍याण मंत्रालय

      भारत ने लगभग 5 करोड़ कोविड जांच करने का रिकॉर्ड बनाया
      
      पिछले 2 हफ्तों में 1.33 करोड़ लोगों की कोविड जांच की गई
      
      Posted On: 07 SEP 2020 6:30PM by PIB Delhi


    भारत उन कुछ देशों में से एक है जहां बड़ी संख्या में दैनिक स्तर पर कोविड जांच की जा रही है, देश में दैनिक जांच क्षमता 11.70 लाख को पार कर गई है।


    देश में अबतक कुल मिलाकर लगभग 5 करोड़ (4,95,51,507) कोविड जांच हो चुकी है। पिछले 24 घंटों में 7,20,362 जांच की गई ।


    जांच के व्यापक देशव्यापी नेटवर्ककेपरिणामस्वरूप, पिछले दो सप्ताह में 1,33,33,904 कोविड जांच की गई।


    केन्द्र सरकार अपनी नीतियों को वैश्विक संदर्भ में लगातार विकसित कर रही है। लोगों को व्यापक स्तर पर जांच की सुविधा देने के विभिन्न उपायों के बीच हाल ही में केन्द्र सरकार ने इच्छानुसार जांच की सुविधा भी शुरु करने के बारे में परामर्श जारी किया है। राज्यों और केन्द्र शासित प्रदेशों को भी अपने यहां जांच सुविधाएं बढ़ाने के लिए नियम सरल बनाने की छूट दे दी गई है।


    अगस्त महीने के तीसरे सप्ताह में दैनिक जांच का औसत लगभ 7 लाख था जो सितंबर के पहले सप्ताह तक बढ़ते हुए 10 लाख पर पहुंच गया।


    व्यापक स्तर पर जांच होने से कोविड के पुष्ट मामलों की शीघ्र पहचान संभव हो जाती है, जिससे ऐसे रोगियों को घर में या स्वास्थ्य देखभाल केन्द्रों में अलग रखने या अस्पताल में भर्ती करके समय पर उपचार की व्यवस्था करने में मदद मिलती है। परिणामस्वरुप लोग बीमारी से जल्दी ठीक हो पाते हैं उन्हें अस्पतालों से छुट्टी मिल जाती है जिससे ज्यादा से ज्यादा लोगों को मौत के मुंह में जाने से बचाने में मदद मिलती है।


    कोविड-19 से संबंधित तकनीकी मुद्दों, दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIAदेखें।


    कोविड-19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSevaपर भेजे जा सकते हैं।


    कोविड-19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: +91-11-23978046 या 1075 (टोल-फ्री) पर कॉल करें


    राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ***


    एमजी/एएम/एमएस/डीसी


    

    
    (Release ID: 1652140) Visitor Counter : 25
    
    
      Read this release in: English , Urdu , Marathi , Bengali , Assamese , Punjabi , Gujarati , Telugu , Malayalam