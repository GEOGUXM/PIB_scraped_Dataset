      रसायन एवं उर्वरक मंत्रालय

      अप्रैल-अगस्त 2020-2021 में एनएफएल ने 13 प्रतिशत वृद्धि के साथ 16.11 लाख मिट्रिक टन यूरिया का रिकार्ड उत्पादन किया
      
      इस अवधि में कंपनी ने उर्वरकों की बिक्री और उत्पादन दोनों में बढ़ोतरी दर्ज की
      
      Posted On: 11 SEP 2020 1:27PM by PIB Delhi


      नेशनल फर्टिलाइजर्स लिमिटेड -एनएफएल ने 2020-21 के पहले पांच महीनों में निर्धारित उत्पादन लक्ष्य को पार करते हुए 16.11 लाख मीट्रिक टन यूरिया का उत्पादन किया । यह 2019-20 की समान अवधि में किए गए 14.26 लाख मिट्रिक टन के उत्पादन की तुलना में 13 प्रतिशत अधिक है।


      एनएफएल केन्द्रीय रसायन और उर्वरक मंत्रालय के उर्वरक विभाग के तहत एक सार्वजनिक उपक्रम है। कंपनी के अनुसार अप्रैल से अगस्त 2020 की अवधि में उसके कुल 23.81 लाख मीट्रिक टन उर्वरकों की बिक्री की जो पिछले वर्ष की समान अवधि के 20.57 लाख मीट्रिक टन की तुलना में 16 प्रतिशत अधिक है।


      पिछले कुछ वर्षों में डीएपी , एमओपी , एसएसपी और कॉम्प्लेक्स उर्वरकों , बेंटोनाइट सल्फर , बीज , जैव-उर्वरक और कृषि रसायनों की नई किस्मों का उत्पादन शुरु कर एनएफएल एकल उत्पाद से बहु उत्पाद बनाने वाली कंपनी बन गई है।


      एनएफएल अब किसानों को खेती के लिए उर्वरक , रसायन और बीज आदि जैसी सभी जरुरी चीजें एक ही छत के ​नीचे उपलब्ध करा रही है।


      एनएफएल के वर्तमान में पांच संयंत्र है। ये संयंत्र पंजाब के नांगल और बठिंडा में , हरियाणा के पानीपत में और दो संयंत्र मध्य प्रदेश के विजयपुर में हैं।पानीपत में बेंटोनाइट सल्फर संयंत्र है।


      *****


      एमजी / एएम /एमएस

    
    
    (Release ID: 1653297) Visitor Counter : 40
    
    
      Read this release in: Assamese , English , Urdu , Marathi , Manipuri , Bengali , Punjabi , Tamil , Telugu