      युवा कार्यक्रम एवं खेल मंत्रालय

      पद्मश्री पुरस्कार विजेता बुला चौधरी ने साई कोलकाता क्षेत्रीय केन्द्र में फिट इंडिया फ्रीडम रन कार्यक्रम को दिखाई हरी झंडी
      Posted On: 09 SEP 2020 6:29PM by PIB Delhi


    भारतीय खेल प्राधिकरण के कोलकाता क्षेत्रीय केन्द्र ने अर्जुन पुरस्कार, पद्मश्री पुरस्कार, पूर्व राष्ट्रीय महिला तैराकी चैम्पियन और पांचों समुद्री चैनलों को पार करने वाली पहली महिला बुला चौधरी की उपस्थिति में आज सुबह नेताजी सुभाष पूर्वी केन्द्र से एक फिट इंडिया फ्रीडम रन का आयोजन किया।


    चौधरी ने इस दौड़ को हरी झंडी दिखाई, जिसमें सभी कर्मचारी सदस्यों, अधिकारियों, कोचों के साथ ही क्षेत्रीय निदेशक प्रभारी विनीत कुमार ने भी हिस्सा लिया।


    उन्होंने कहा कि फिटनेस से न सिर्फ प्रतिरोधक क्षमता बढ़ती है, बल्कि व्यक्तिगत और समग्र रूप से हमारे राष्ट्र का भी निर्माण होता है। कार्यक्रम के दौरान चौधरी ने कहा, “ न सिर्फ कोविड-19 स्थिति के दौरान स्वस्थ रहना आवश्यक है, बल्कि हालात में सुधार के बाद भी यह जरूरी है। अगर आप स्वस्थ हैं, तो आपका परिवार भी स्वस्थ होगा और इस प्रक्रिया में पूरा भारत स्वस्थ होगा। हर किसी को प्रतिदिन कुछ स्वास्थ्य गतिविधियां करनी चाहिए। ”


    शारीरिक गतिविधि और स्वास्थ्य के महत्व को लेकर जागरूकता के प्रसार के उद्देश्य से साई केन्द्र के बाहर साल्ट लेक के भीतर फ्रीडम रन का आयोजन किया गया। आज सुबह पूर्वी जोन के सभी नेशनल सेंटर्स ऑफ एक्सीलेंस (एनसीओई), साई प्रशिक्षण केन्द्रों (एसटीसी) और खेलो इंडिया प्रशिक्षण केन्द्रों द्वारा भी फिट इंडिया फ्रीडम रन का आयोजन किया गया :

     1. एनसीओई जगतपुर
     2. एसटीसी अगरतला
     3. एसटीसी बोलपुर
     4. एसटीसी बर्धवान
     5. एसटीसी कटक
     6. एसटीसी धेनकनाल
     7. एसटीसी गिद्धौर
     8. एसटीसी हजारीबाग
     9. एसटीसी जलपाईगुरी
    10. एसटीसी किशनगंज
    11. एसटीसी लेबोंग
    12. एसटीसी पटना
    13. एसटीसी पोर्ट ब्लेयर
    14. एसटीसी रांची
    15. एसटीसी सुंदरगढ़

    *******


    एमजी / एएम / एमपी/डीके

    
    
    (Release ID: 1652752) Visitor Counter : 18
    
    
      Read this release in: Telugu , English , Urdu , Marathi , Assamese , Manipuri , Bengali , Punjabi
    
    
    

15.