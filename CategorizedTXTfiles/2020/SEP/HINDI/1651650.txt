      स्‍वास्‍थ्‍य एवं परिवार कल्‍याण मंत्रालय

      भारत में 70,000 से ज्यादा कोविड-19 रोगियों के डिस्चार्ज होने के साथ ही,एक दिन में स्वस्थ होने वालों की रिकॉर्ड संख्या दर्ज की गई
      
      कुल मामलों में तीन-चौथाई से ज्यादा लोग ठीक हो चुके हैं
      
      ठीक हुए कुल मामलों की संख्या 31लाख के पार

      Posted On: 05 SEP 2020 6:02PM by PIB Delhi

    भारत में“टेस्ट, ट्रेक और ट्रीट” रणनीति के ठोस और सकारात्मक परिणाम सामने आ रहे हैं। भारत में ठीक होने की दर ने एक ही दिन में 70,000 से ज्यादा रोगियों के डिस्चार्ज होने के रिकॉर्ड स्तर को प्राप्त कर लिया है। पिछले 24 घंटे में, सबसे ज्यादा 70,072 को डिस्चार्ज किया गया। कोविड-19 के रोगियों की इस प्रकार से अत्यधिक संख्या में ठीक होने और अस्पतालों और होम आइसोलेशन से छुट्टी प्रदान किए जाने के कारण, अब ठीक होने की दर बढ़कर 77.23 प्रतिशत हो गई है। इसके कारण कोविड-19 के मामले में मृत्यु दर में भी गिरावट दर्ज की गई है, जो आज के दिन में 1.73 प्रतिशत के नए निचले स्तर पर पहुंच चुका है।


    परीक्षण के माध्यम से शीघ्र पहचान करने के कारण, दैनिक रोगियों की संख्या में बढ़ोत्तरी हुई है लेकिन रोगियों का समय पर और उचित नैदानिक उपचार पर ध्यान केंद्रित करने के साथ-साथ निगरानी और संपर्क ट्रेसिंग पर ध्यान दिए जाने के कारण उनके शीघ्र स्वस्थ होने की व्यवस्था भी सुनिश्चित हुई है। ठीक होने वालों की ज्यादा संख्या और घटती मृत्यु दर से पता चलता है कि भारत द्वारा अपनाई गई वर्गीकृत रणनीति ने बहुत काम किया है।


    भारत में कोविड-19 के सक्रिय मामलों (8,46,395) की तुलना में 22.6 लाख से ज्यादा लोग ठीक हुए हैं। वर्तमान समय में सक्रिय मामलों की संख्या देश के कुल पॉजिटिव मामलों का केवल 21.04 प्रतिशतहै।


    आज कुल ठीक हुए लोगों की संख्या 31 लाख (31,07,223) के आंकड़े को पार कर चुकी है। पांच राज्यों ने ठीक होने की दर में कुल मिलाकर 60 प्रतिशत का योगदान दिया है। महाराष्ट्र में ठीक होने वालों की संख्या सबसे ज्यादा है जो कि लगभग 21 प्रतिशत, इसके बाद तमिलनाडु (12.63 प्रतिशत), आंध्र प्रदेश (11.91 प्रतिशत), कर्नाटक (8.82 प्रतिशत) और उत्तर प्रदेश (6.14 प्रतिशत) हैं।


    कोविड-19 से संबंधित तकनीकी मुद्दों, दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIAदेखें।


    कोविड-19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSevaपर भेजे जा सकते हैं।


    कोविड-19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 (टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    एमजी/एएम / एके/डीसी-


    

    
    (Release ID: 1651650) Visitor Counter : 25
    
    
      Read this release in: Tamil , English , Urdu , Marathi , Manipuri , Punjabi , Gujarati , Telugu