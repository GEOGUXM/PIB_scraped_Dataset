      रसायन एवं उर्वरक मंत्रालय

      केन्‍द्रीय मंत्री श्री मनसुख मांडविया ने नेशनल फर्टिलाइजर्स लिमिटेड नंगल (पंजाब)संयंत्र का दौरा किया
      Posted On: 13 SEP 2020 5:23PM by PIB Delhi


    केन्‍द्रीय रसायन और उर्वरक राज्य मंत्री श्री मनसुख मांडविया ने आज नेशनल फर्टिलाइजर्स लिमिटेड -एनएफएल नंगल संयंत्र का दौरा किया। उन्होंने कंपनी की प्रगति की समीक्षा की और देश की उर्वरक आवश्यकता को पूरा करने के लिए अधिकारियों द्वारा उठाए गए कदमों का जायजा लिया।


    यात्रा के दौरान श्री मांडविया ने उत्पादन कार्यों में गहरी रुचि ली। मंत्री ने नियंत्रण कक्षों की यात्रा के दौरान कर्मचारियों के साथ बातचीत की। रसायन मंत्री ने 40 साल पुराने नंगल संयंत्र के शानदार उत्पादन की सराहना की।


    श्री मांडविया ने एनएफएल नंगल यूनिट के अनुसंधान और विकास फार्म का भी दौरा किया , जहां किसानों के लिए मृदा परीक्षण सुविधाओं का विस्तार करने के अलावा कंपनी द्वारा उच्च गुणवत्ता वाले बीज तैयार किए जाते हैं। उन्होंने आर एंड डी फार्म में प्रगतिशील किसानों के एक समूह के साथ गहन बातचीत की और कुछ किसानों को मृदा हेल्‍थ कार्ड भी वितरित किए।


    श्री मनसुख मांडविया ने अपनी यात्रा को यादगार बनाने के लिए इकाई में एक पौधा भी लगाया।


    श्री मांडविया की यात्रा के दौरान समारोहपूर्वक गार्ड ऑफ ऑनर के साथ उनका गर्मजोशी से स्वागत किया गया। अध्‍यक्ष और प्रबंध निदेशक श्री वी . एन . दत्त , निदेशक ( तकनीकी ) श्री निर्लेप सिंह राय और जीएम आई / सी नांगल इकाई के श्री राकेश मार्कन श्री मांडविया की अगवानी की।


    एनएफएल नंगल इकाई विभिन्न प्रकार के औद्योगिक उत्पाद जैसे सोडियम नाइट्रेट , सोडियम नाइट्राइट , नाइट्रिक एसिड के अलावा सालाना लगभग 5 लाख मीट्रिक टन यूरिया का उत्पादन करती है। नंगल प्लांट देश के सबसे पुराने फर्टिलाइजर प्लांट में से एक है।


    *****


    एमजी / एएम / केपी/डीए

    
    
    (Release ID: 1653857) Visitor Counter : 27
    
    
      Read this release in: English , Urdu , Assamese , Punjabi , Tamil