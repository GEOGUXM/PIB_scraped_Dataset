      श्रम और रोजगार मंत्रालय

      ईएसआईसी अस्पताल और डिस्पेंसरी, नोएडा में कथित रूप से अनुचित सेवाओं की रिपोर्टिंग पर ईएसआईसी का स्पष्टीकरण
      
      ईएसआईसी के डॉक्टर और चिकित्साकर्मी अपने ड्यूटी से आगे बढ़कर काम कर रहे हैं
      
      ईएसआईसी अस्पताल, नोएडा ने अप्रैल, 2020 से लेकर अबतक लगभग 68,000 रोगियों का इलाज किया है
      
      इस अवधि के दौरान सेक्टर-12, सेक्टर-57, एनईपीजेड और ग्रेटर नोएडा में स्थित सभी 04 डिस्पेंसरियों में 1 लाख से ज्यादा बीमित व्यक्तियों और उनके लाभार्थियों का इलाज किया गया है
      
      
      Posted On: 08 SEP 2020 1:31PM by PIB Delhi


    ईएसआईसी अस्पताल और डिस्पेंसरी , नोएडा में ईएसआई बीमित व्यक्तियों और उनके लाभार्थियों का उचित इलाज नहीं मिलने के संदर्भ में कुछ समाचार पत्रों में प्रकाशित हुई खबरों के जवाब में, ईएसआईसी ने स्पष्टीकरण देते हुए कहा है कि ईएसआईसी अस्पताल , नोएडा बीमित व्यक्तियों ​​और उनके लाभार्थियों के लिए समर्पित रूप से चिकित्सा देखभाल और सभी प्रकार का उपचार संबंधी सेवाओं को प्रदान करता रहा है। इस बात को प्रासंगिक डेटा के माध्यम से और ज्यादा पुष्ट किया जा सकता है जो दर्शाता है कि ईएसआईसी अस्पताल ने इस कोविड-19 महामारी के दौरान चिकित्सा देखभाल प्रदान करने में उल्लेखनीय रूप से बहुत अच्छा काम किया है।


    ईएसआईसी ने आगे कहा है कि नोएडा स्थित उसके अस्पताल में अप्रैल , 2020 से अबतक लगभग 68,000 रोगियों और सेक्टर-12 , सेक्टर- 57 , एनईपीजेड और ग्रेटर नोएडा में स्थित सभी 04 डिस्पेंसरियों में इस अवधि के दौरान 1 लाख से ज्यादा बीमित व्यक्तियों और उनके लाभार्थियों का इलाज किया गया है। इसके अलावा ईएसआईसी अस्पताल ने जून , 2020 से ही कोविड-19 रोगियों का इलाज करना शुरू कर दिया है और इसके लिए में 100 बिस्तरों की व्यवस्था की गई है। अस्पताल में आने वाले मरीजों को दवाएं अस्पताल में नवस्थापित इन-हाउस फार्मेसी के माध्यम से वितरित की जाती हैं।


    नोएडा में स्थित ईएसआईसी , उप-क्षेत्रीय कार्यालय, नोएडा के बीमित व्यक्तियों को नकद लाभ भी प्रदान कर रहा है और इस प्रकार से उन्हें कोविड महामारी के इस कठिन समय के दौरान उनकी कठिनाइयों को कम करने में सहायता प्रदान कर रहा है। अप्रैल , 2020 से अबतक नकद लाभ के रूप में 8.5 करोड़ रुपये की राशि के कुल 25,829 भुगतान किए गए हैं।


    सरकार द्वारा जारी किए गए निर्देशों के अनुसार , ईएसआईसी अस्पताल कोविड- 19 महामारी के खतरे के साथ चल रही लड़ाई में शामिल हैं। ईएसआईसी के प्रयासों की सराहना की गई है और चिकित्सा सेवाओं की बुनियादी संरचना को भी सभी कोविड-19 रोगियों के लिए खोल दिया गया है , जिसमें आम जनता भी शामिल है। अब तक , पूरे भारत में लगभग 2,600 आइसोलेशन बेड और लगभग 1,350 क्वारंटाइन बेड के साथ 23 ईएसआईसी अस्पताल कोविड - 19 समर्पित अस्पतालों के रूप में काम कर रहे हैं। इनके अलावा , देश भर के शेष ईएसआईसी अस्पतालों में लगभग 961 कोविड आइसोलेशन बेड उपलब्ध हैं , जिससे सभी ईएसआईसी अस्पतालों में कुल मिलाकर 3,597 कोविड आइसोलेशन बेड उपलब्ध हैं। इसके साथ ही, इन अस्पतालों में 213 वेंटिलेटरों के साथ कुल 555 आईसीयू/एचडीयू बेड भी उपलब्ध कराए गए हैं।


    इस परीक्षा की घड़ी में , जब पूरा देश इस कोविड-19 महामारी से लड़ने के लिए प्रतिबद्ध है , मेडिकल और पैरा-मेडिकल सभी वास्तविक योद्धा के रूप में काम कर रहे हैं और वे कोविड- 19 के विनाशकारी प्रभावों से जीवन की रक्षा करने के लिए अपने ड्यूटी से आगे बढ़कर काम कर रहे हैं।


    हालांकि मीडिया की भूमिका को कम करके नहीं आंका जा सकता है , ईएसआईसी इस परीक्षा की घड़ी में उनसे सहयोग और सहनशीलता का अनुरोध करता है।


    ******


    एमजी/एएम / एके/डीके

    
    
    (Release ID: 1652353) Visitor Counter : 19
    
    
      Read this release in: English , Urdu , Assamese , Manipuri , Punjabi , Telugu