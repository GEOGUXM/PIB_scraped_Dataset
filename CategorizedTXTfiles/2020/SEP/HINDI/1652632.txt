      स्‍वास्‍थ्‍य एवं परिवार कल्‍याण मंत्रालय

      भारत लगातार कोविड-19 जाँच में नई ऊंचाइयां हासिल कर रहा है
      
      पिछले 24 घंटों के दौरान 11.5 लाख से अधिक लोगों की जांच की गई

      Posted On: 09 SEP 2020 1:10PM by PIB Delhi

    जिस दिन भारत में एक ही दिन में सबसे अधिक लगभग 75,000 लोग ठीक (रिकवर) हुए उसी दिन एक दिन में रिकॉर्ड नमूनों की जांच भी हुई। पिछले 24 घंटों में 11.5 लाख से अधिक कोविड 19 नमूनों की जांच की गई।


    भारत उन चुनिंदा देशों में से एक है , जहां पर दैनिक जांच की दर बहुत अधिक है। दैनिक परीक्षण क्षमता पहले ही 11 लाख को पार कर चुकी है। पिछले 24 घंटों में 11 , 54 , 549 नमूनों की जांच की गई जिसके साथ ही भारत ने जांच की राष्ट्रीय नैदानिक क्षमता को और मजबूत किया है।


    इस उपलब्धि के साथ ही अभी तक कुल 5.18 करोड़ (5 , 18 , 04 , 677) से अधिक नमूनों की जांच हो चुकी है।


    देश-व्यापी परीक्षण के उच्च स्तरों के माध्यम से अस्पताल में भर्ती करने और समय पर उचित उपचार के मूल्यवान अवसर प्रदान हुए हैं। इसने मृत्यु दर में कमी (1.69% आज) आई है और ठीक होने वालों की संख्या बढ़ी है


    जांच करने के विभिन्न उपायों के माध्यम से देश भर में आसानी से जांच का विस्तारित डायग्नोस्टिक लैब नेटवर्क उपलब्ध हुआ है और इस सुविधा ने जांच को पर्याप्त बढ़ावा दिया है। इस उपलब्धि के आधार पर , प्रति मिलियन टेस्ट (टीपीएम) में 37,539 की तेज वृद्धि हुई है। यह ग्राफ निरंतर ऊपर की तरफ बढ़ता जा रहा है।


    जनवरी 2020 में पुणे में एक जांच प्रयोगशाला से शुरू होकर आज देश 1678 प्रयोगशालाएं काम करही है जिसमें सरकारी क्षेत्र की 1040 प्रयोगशालाएं और 638 निजी प्रयोगशालाएं शामिल हैं:

      * वास्तविक समय आरटी पीसीआर आधारित जाँच प्रयोगशालाएं: 854 (सरकारी: 469+निजी: 385)
      * ट्रूनेट आधारित जाँच प्रयोगशालाएं: 703 (सरकारी: 537+निजी: 166)
      * सीबीएनएएटी आधारित जाँच प्रयोगशालाएं: 121 (सरकारी: 34+निजी: 87)

    कोविड-19 से संबंधित तकनीकी मुद्दों , दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड-19 से संबंधित तकनीकी सवाल technicalquery.covid 19 @gov.in और अन्य सवाल ncov 2019 @gov.in एवं @CovidIndiaSeva पर भेजे जा सकते हैं।


    कोविड-19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 (टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ****


    स्वास्थ्य और परिवार कल्याण मंत्रालय / कोविड राज्यों-केंद्र शासित प्रदेशों के आंकडे / 9 सितंबर 2020/2


    एमजी / एएम / केजे

    
    
    (Release ID: 1652632) Visitor Counter : 32
    
    
      Read this release in: Malayalam , English , Urdu , Marathi , Bengali , Assamese , Manipuri , Punjabi , Gujarati , Odia , Tamil , Telugu
    
    
    

*