      सड़क परिवहन एवं राजमार्ग मंत्रालय

      श्री गडकरी ने बिहार में 971 करोड़ रुपये की लागत वाली मुंगेर-भागलपुर राष्ट्रीय राजमार्ग सड़क के निर्माण की मंजूरी दी
      Posted On: 10 SEP 2020 3:35PM by PIB Delhi


      केन्‍द्रीय सड़क परिवहन और राजमार्ग मंत्री श्री नितिन गडकरी ने बिहार में राष्ट्रीय राजमार्ग 80 पर 120 किलोमीटर लंबी मुंगेर-भागलपुर-तिरपति-कहलगाँव कंक्रीट सड़क बनाने के प्रस्ताव को मंजूरी दी है। यह सड़क 2-लेन पेव्ड शोल्‍डर में बनाई जाएगी जो कुछ जगहों पर चार लेन चौड़ी भी बनाई जाएगी।


      श्री नितिन गडकरी ने अधिकारियों को अगले तीन महीनों के भीतर इस सड़क का निर्माण कार्य शुरू करने का निर्देश दिया है। उन्होंने इस सड़क खंड के तुरंत मरम्मत कार्यों के लिए 20 करोड़ रुपये जारी करने का भी आदेश दिया है।


      मुंगेर से भागलपुर NH-80 के लिए 971 करोड़ रुपए स्वीकृत। #PragatiKaHighway pic.twitter.com/b8o0kMMPwo

      — Office Of Nitin Gadkari (@OfficeOfNG) September 10, 2020

      श्री गडकरी ने बताया कि यह इस क्षेत्र की एक प्रमुख व्यावसायिक संपर्क सड़क है , इस पर प्रतिदिन लगभग 25 हजार वाहन आते-जाते हैं। उन्‍होंने इस क्षेत्र के लोगों की कठिनाइयों को ध्‍यान में रखते हुए नए राजमार्ग का निर्माण करने का निर्णय लिया है। उन्होंने कहा कि इस सड़क के पूरा होने से राज्य की व्‍यावसायिक गतिविधियां मजबूत होंगी। यह सड़क खगड़िया से सुल्तानगंज के अगवानी घाट पर राज्य सरकार द्वारा बनाए जा रहे पुल को जोड़ेगी और इससे इस सड़क पर लगभग 6000 वाहनों का और अधिक आवागमन होगा।


      यह सड़क मुंगेर से भागलपुर , कहलगाँव और झारखंड की मिर्जा चौकी तक बिहार का सबसे व्यस्त मार्ग है। यह पत्थर की आपूर्ति क्षेत्र के लिए जीवन रेखा के रूप में कार्य करता है जो पूरे बिहार , नेपाल , पश्चिम बंगाल आदि की मांग को पूरा करता है। यह एनटीपीसी कहलगांव से सहरसा , मधेपुरा , बेगूसराय , पूर्णिमा और किशनगंज तक फ्लाई ऐश ले जाने के लिए भी एक प्रमुख मार्ग है। यह एक महत्वपूर्ण पर्यटन मार्ग होने के अलावा भागलपुर के प्रसिद्ध विक्रमशिला विश्वविद्यालय को भी जुड़ता है।


      ****


      एमजी/एएम/आईपीएस/वीके/डीसी

    
    
    (Release ID: 1653031) Visitor Counter : 38
    
    
      Read this release in: English , Urdu , Marathi , Assamese , Punjabi , Tamil