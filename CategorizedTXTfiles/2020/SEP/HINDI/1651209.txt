      निर्वाचन आयोग

      भारत निर्वाचन आयोग ने औपचारिक रूप से चुनाव आयुक्त श्री राजीव कुमार का स्वागत किया
      Posted On: 03 SEP 2020 6:43PM by PIB Delhi


    मुख्य चुनाव आयुक्त श्री सुनील अरोड़ा और चुनाव आयुक्त श्री सुशील चंद्रा ने आज आयोग की बैठक में चुनाव आयुक्त श्री राजीव कुमार का औपचारिक तौर पर स्वागत किया। इस अवसर पर महासचिव श्री उमेश सिन्हा , डीईसी , निदेशक और वरिष्ठ प्रधान सचिव सहित आयोग के अन्य अधिकारी उपस्थित रहे।


    श्री राजीव कुमार का स्वागत करते हुए सीईसी ने उनके कई क्षेत्रों- खासतौर से डीओपीटी , बैंकिंग और वित्त में प्रशासनिक अनुभव को याद किया। उन्होंने पहले की भूमिकाओं में श्री राजीव कुमार द्वारा किए गए उन्नतिशील कार्य की सराहना की। उन्होंने कहा कि उनके अनुभवों से आयोग को काफी लाभ होगा।


    सीईसी ने चुनाव आयोग को एक अनोखा परिवार बताया , जो अपनी विशिष्ट पहचान बनाए रखते हुए चुनावों के सुचारू रूप से संचालन के लिए केंद्र और राज्य सरकारों से अपेक्षित सहयोग प्राप्त करता है।उन्होंने भारत के संविधान- विशेष रूप से प्रस्तावना में निहित उच्च उद्देश्यों को बनाए और मजबूत रखने के लिए आयोग के संकल्प को दोहराया। सीईसी ने आयोग द्वारा हाल ही में किए गए कार्यों का भी उल्लेख किया , विशेष रूप से आईटी एप्लीकेशंस , पहुंच और समावेश आदि के क्षेत्र में।


    अपने स्वागत उद्बोधन में चुनाव आयुक्त श्री सुशील चंद्रा ने श्री कुमार के साथ काम करने के अपने पहले के अनुभव को याद किया और काम करने के उनके विचारों और स्पष्ट दृष्टिकोण की प्रशंसा की।


    श्री कुमार ने ईसीआई परिवार में गर्मजोशी से स्वागत के लिए सीईसी श्री अरोड़ा और चुनाव आयुक्त श्री चंद्रा को धन्यवाद दिया। उन्होंने कहा कि इस आत्मीय भाव से वह खुद को काफी गौरवान्वित महसूस कर रहे हैं। उन्होंने शासन के मजबूत संस्थानों के महत्व के बारे में बात की और कहा कि वह आयोग को अपना सर्वश्रेष्ठ देने की कोशिश करेंगे।


    ***


    एमजी/एएम/एएस/एसएस

    
    
    (Release ID: 1651209) Visitor Counter : 22
    
    
      Read this release in: English , Urdu , Marathi , Manipuri , Assamese , Tamil , Telugu