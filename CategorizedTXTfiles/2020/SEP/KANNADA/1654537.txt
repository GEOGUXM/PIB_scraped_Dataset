      ಆಯುಷ್

      ಭಾರತೀಯ ವೈದ್ಯ ಪದ್ಧತಿ ಮತ್ತು ಹೋಮಿಯೋಪಥಿ ವೈದ್ಯ ಶಿಕ್ಷಣಕ್ಕೆ ದೊರೆಯಲಿದೆ ಕ್ರಾಂತಿಕಾರಿ ಪುನಃಶ್ಚೇತನ
      Posted On: 15 SEP 2020 12:15PM by PIB Bengaluru


    ಆಯುಷ್ ಸಚಿವಾಲಯಕ್ಕೆ ಸಂಬಂಧಿಸಿದ ಎರಡು ಪ್ರಮುಖ ವಿಧೇಯಕಗಳು ಸಂಸತ್ತಿನಲ್ಲಿ ಅಂಗೀಕಾರಗೊಳ್ಳುವುದರೊಂದಿಗೆ , ದೇಶವೀಗ ಭಾರತೀಯ ವೈದ್ಯ ಪದ್ಧತಿ ಮತ್ತು ಹೋಮಿಯೋಪಥಿಯಲ್ಲಿ ಕ್ರಾಂತಿಕಾರಕ ಸುಧಾರಣೆಗಳನ್ನು ತರಲು ಸಕಲ ಸಿದ್ಧತೆಗಳನ್ನು ಮಾಡಿಕೊಂಡಂತಾಗಿದೆ .


    ಭಾರತೀಯ ವೈದ್ಯ ಪದ್ಧತಿಗೆ ರಾಷ್ಟ್ರೀಯ ಆಯೋಗಕ್ಕಾಗಿರುವ ವಿಧೇಯಕ ,2020 ಮತ್ತು ಹೋಮಿಯೋಪಥಿಗಾಗಿ ರಾಷ್ಟ್ರೀಯ ಆಯೋಗ ವಿಧೇಯಕ 2020 ಗಳು ಲೋಕಸಭೆಯಲ್ಲಿ 2020 ರ ಸೆಪ್ಟೆಂಬರ್ 14 ರಂದು ಅಂಗೀಕಾರಗೊಂಡಿವೆ . ಈ ಅವಳಿ ವಿಧೇಯಕಗಳು ಹಾಲಿ ಇರುವ ಭಾರತೀಯ ವೈದ್ಯಕೀಯ ಕೇಂದ್ರೀಯ ಮಂಡಳಿ ಕಾಯ್ದೆ , 1970 ಮತ್ತು ಹೋಮಿಯೋಪಥಿ ಕೇಂದ್ರೀಯ ಮಂಡಳಿ ಕಾಯ್ದೆ , 1973 ನ್ನು ಸ್ಥಳಾಂತರಿಸಲಿವೆ .


    ರಾಜ್ಯ ಸಭೆಯು ಈ ಎರಡೂ ವಿಧೇಯಕಗಳನ್ನು ಈಗಾಗಲೇ 2020 ರ ಮಾರ್ಚ್ 18 ರಂದು ಅಂಗೀಕರಿಸಿದೆ . ಈ ವಿಧೇಯಕಗಳಿಗೆ ಸಂಸತ್ತಿನ ಅಂಗೀಕಾರ ದೊರೆತಿರುವುದು ಆಯುಷ್ ಚರಿತ್ರೆಯಲ್ಲಿ ಹೊಸ ಮೈಲಿಗಲ್ಲು . ಈ ಮೇಲ್ಕಾಣಿಸಿದ ವಿಧೇಯಕಗಳ ಜಾರಿಯು ಈಗಿರುವ ಭಾರತೀಯ ವೈದ್ಯಕೀಯ ಕೇಂದ್ರೀಯ ಮಂಡಳಿ ( ಸಿ . ಸಿ . ಐ . ಎಂ .) ಮತ್ತು ಹೋಮಿಯೋಪಥಿಗಾಗಿರುವ ಕೇಂದ್ರೀಯ ಮಂಡಳಿಯನ್ನು ಪುನಶ್ಚೇತನಗೊಳಿಸಲಿದೆ .


    ಭಾರತೀಯ ವೈದ್ಯ ಪದ್ದತಿಯ ರಾಷ್ಟ್ರೀಯ ಆಯೋಗ ಮತ್ತು ಹೋಮಿಯೋಪಥಿಗಾಗಿರುವ ರಾಷ್ಟ್ರೀಯ ಆಯೋಗಗಳು ಅನುಕ್ರಮವಾಗಿ ಭಾರತೀಯ ಪದ್ದತಿಯ ವೈದ್ಯ ಶಿಕ್ಷಣದಲ್ಲಿ ಮತ್ತು ಹೋಮಿಯೋಪಥಿ ಶಿಕ್ಷಣ ವ್ಯವಸ್ಥೆಯಲ್ಲಿ ಸುಧಾರಣೆಗಳನ್ನು ತರುವ ಉದ್ದೇಶವನ್ನು ಹೊಂದಿವೆ .


    ಭಾರತೀಯ ವೈದ್ಯ ಪದ್ಧತಿಗಳಿಗಾಗಿ ರಾಷ್ಟ್ರೀಯ ಆಯೋಗ ವಿಧೇಯಕ ,2019 ಮತ್ತು ಹೋಮಿಯೋಪಥಿಗಾಗಿ ರಾಷ್ಟ್ರೀಯ ಆಯೋಗ ವಿಧೇಯಕ , 2019 ನ್ನು ರಾಜ್ಯ ಸಭೆಯಲ್ಲಿ 2019 ರ ಜನವರಿ 7 ರಂದು ಮಂಡಿಸಲಾಗಿತ್ತು . ಉಭಯ ವಿಧೇಯಕಗಳೂ ಬಳಿಕ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆ ಸಂಬಂಧಿತ ಸಂಸದೀಯ ಸ್ಥಾಯಿ ಸಮಿತಿಗೆ ಪರಿಶೀಲನೆಗೆ ರವಾನಿಸಲ್ಪಟ್ಟವು .


    ಸಮಿತಿಯು ವಿಧೇಯಕಗಳನ್ನು ಪರಿಶೀಲಿಸಿತ್ತು ಮತ್ತು ಕೆಲವು ನಿರ್ದಿಷ್ಟ ತಿದ್ದುಪಡಿಗಳನ್ನು ರಾಷ್ಟ್ರೀಯ ವೈದ್ಯಕೀಯ ಆಯೋಗ ಕಾಯ್ದೆ , 2019 ಕ್ಕೆ ಅನುಗುಣವಾಗುವಂತೆ ಸಲಹೆ ಮಾಡಿತ್ತು . ಅದರನ್ವಯ ಸಚಿವಾಲಯವು ಪ್ರಮುಖ ಸಲಹೆಗಳನ್ನು ಪರಿಗಣನೆಗೆ ತೆಗೆದುಕೊಂಡು ಮೇಲೆ ಹೇಳಲಾದ ವಿಧೇಯಕಗಳಿಗೆ ಅಧಿಕೃತ ತಿದ್ದುಪಡಿಗಳನ್ನು ಅಳವಡಿಸಿಕೊಂಡಿತು , ಆ ಬಳಿಕ ಅವುಗಳು 2020 ರ ಮಾರ್ಚ್ 18 ರಂದು ರಾಜ್ಯ ಸಭೆಯಲ್ಲಿ ’ ಭಾರತೀಯ ವೈದ್ಯ ಪದ್ಧತಿಗಾಗಿ ರಾಷ್ಟ್ರೀಯ ಆಯೋಗ ವಿಧೇಯಕ 2020, ಮತ್ತು ಹೋಮಿಯೋಪಥಿಗಾಗಿ ರಾಷ್ಟ್ರೀಯ ಆಯೋಗ ವಿಧೇಯಕ ,2020 ಎಂಬುದಾಗಿ ಅಂಗೀಕಾರಗೊಂಡವು .


    ***

    
    
    (Release ID: 1654537) Visitor Counter : 10
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Odia , Tamil , Telugu , Malayalam