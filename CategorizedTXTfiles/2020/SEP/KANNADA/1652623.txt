      ಅತಿಸಣ್ಣ, ಸಣ್ಣ, ಮತ್ತು ಮಧ್ಯಮ ಗಾತ್ರದ ಉದ್ದಿಮೆಗಳ ಸಚಿವಾಲಯ

      ವೈರಲ್ ಆದ ಖಾದಿಯ ಇ ಮಾರುಕಟ್ಟೆ ಪೋರ್ಟಲ್; ‘ವೋಕಲ್ ಫಾರ್ ಲೋಕಲ್’ಗೆ ಧ್ವನಿಯಾದ ಭಾರತೀಯರು
      Posted On: 09 SEP 2020 11:48AM by PIB Bengaluru


    ಖಾದಿ ಮತ್ತು ಗ್ರಾಮೋದ್ಯೋಗ ಆಯೋಗ ( ಕೆವಿಐಸಿ ) ಆನ್ ಲೈನ್ ಮಾರುಕಟ್ಟೆ ವಿಭಾಗಕ್ಕೆ ಲಗ್ಗೆ ಇಟ್ಟಿದ್ದು , ಕುಶಲಕರ್ಮಿಗಳು ತಮ್ಮ ಉತ್ಪನ್ನಗಳನ್ನು ಕೆವಿಐಸಿ ಇ - ಪೋರ್ಟಲ್ - www.kviconline.gov.in/khadimask / ಮೂಲಕ ಭಾರತದ ದೂರದ ಭಾಗಗಳಿಗೂ ಮಾರಾಟ ಮಾಡಲು ಅನುವು ಮಾಡಿಕೊಡಲು ತ್ವರಿತವಾಗಿ ಭಾರತದಾದ್ಯಂತ ನೆಲೆಯೂರುತ್ತಿದೆ . ಈ ವರ್ಷ ಜುಲೈ 7 ರಂದು ಖಾದಿ ಮಾಸ್ಕ್ ಗಳನ್ನು ಮಾರಾಟ ಮಾಡಲು ಆರಂಭಗೊಂಡ ಈ ಆನ್ ಲೈನ್ ಮಾರಾಟ , ಇಂದು 180 ಉತ್ಪನ್ನಗಳೊಂದಿಗೆ ಮತ್ತು ಇನ್ನೂ ಹಲವು ಸೇರ್ಪಡೆಯಾಗಲಿದ್ದು ಪೂರ್ಣಪ್ರಮಾಣದ ಇ - ಮಾರುಕಟ್ಟೆ ವೇದಿಕೆಯಾಗಿದೆ .


    ಕೆವಿಐಸಿಯ ಪ್ರಕಾರ ಉತ್ಪನ್ನಗಳ ಶ್ರೇಣಿಯಲ್ಲಿ ಕೈಯಿಂದ ನೂಲಿದ ಮತ್ತು ಕೈಯಿಂದ ನೇಯ್ದ ಸೂಕ್ಷ್ಮ ವಸ್ತ್ರವಾದ ಮಸ್ಲಿನ್ , ರೇಷ್ಮೆ , ಹತ್ತಿ ಮತ್ತು ಡೆನೀಮ್ , ರಿತುಬೇರಿಯ ಯೂನಿಸೆಕ್ಸ್ ವಿಚಾರ ವಸ್ತ್ರ , ಖಾದಿಯ ಅಂಕಿತದ ಕೈಗಡಿಯಾರ , ವೈವಿಧ್ಯಮಯ ಜೇನುತುಪ್ಪ , ಗಿಡಮೂಲಿಕೆ ಮತ್ತು ಹಸಿರು ಚಹಾ , ಗಿಡಮೂಲಿಕೆ ಔಷಧಿಗಳು ಮತ್ತು ಸಾಬೂನುಗಳು , ಹಪ್ಪಳ , ಕಚ್ಛಿ ಘಾನಿ ಸಾಸಿವೆ ಎಣ್ಣೆ ಮತ್ತು ಅನೇಕ ಗಿಡಮೂಲಿಕೆಗಳ ಶ್ರೇಣಿಯ ಸೌಂದರ್ಯವರ್ಧಕ ಇತ್ಯಾದಿಗಳನ್ನು ಒಳಗೊಂಡಿದೆ . ಕೆವಿಐಸಿ ದಿನಂಪ್ರತಿಯ ಆಧಾರದಲ್ಲಿ ಕನಿಷ್ಠ 10 ಹೊಸ ಉತ್ಪನ್ನಗಳನ್ನು ತನ್ನ ಮಾರುಕಟ್ಟೆ ಭಂಡಾರಕ್ಕೆ ಸೇರ್ಪಡೆ ಮಾಡುತ್ತಿದ್ದು , ಈ ವರ್ಷ ಅಕ್ಟೋಬರ್ 2 ರ ಹೊತ್ತಿಗೆ 1000 ಉತ್ಪನ್ನ ಸೇರ್ಪಡೆ ಮಾಡುವ ಗುರಿ ಹೊಂಡಿದೆ . ಎರಡು ತಿಂಗಳುಗಳಿಗೂ ಕಡಿಮೆ ಅವಧಿಯಲ್ಲಿ ಕೆವಿಐಸಿ 4000 ಗ್ರಾಹಕರಿಗೆ ಸೇವೆ ಒದಗಿಸಿದೆ .


    ಕೆವಿಐಸಿ ಅಧ್ಯಕ್ಷ ಶ್ರೀ ವಿನಯ್ ಕುಮಾರ್ ಸಕ್ಸೇನಾ ಖಾದಿ ಉತ್ಪನ್ನಗಳ ಆನ್ ಲೈನ್ ಮಾರಾಟ “ ಸ್ವದೇಶೀ ’ ಗೆ ದೊಡ್ಡ ಉತ್ತೇಜನ ನೀಡಿದ್ದು , ಸ್ಥಳೀಯ ಕುಶಲಕರ್ಮಿಗಳ ಸಬಲೀಕರಣದ ಗುರಿ ಹೊಂದಿದೆ . “ ಖಾದಿಯ ಇ ಮಾರುಕಟ್ಟೆ ಪೋರ್ಟಲ್ ನಮ್ಮ ಕುಶಲಕರ್ಮಿಗಳಿಗೆ ತಮ್ಮ ಉತ್ಪನ್ನಗಳನ್ನು ಮಾರಾಟ ಮಾಡಲು ಮತ್ತೊಂದು ವೇದಿಕೆ ಕಲ್ಪಿಸಿದೆ . ಇದು ಆತ್ಮನಿರ್ಭರ ಭಾರತ ನಿರ್ಮಾಣದೆಡೆಗೆ ಒಂದು ಸ್ಪಷ್ಟ ಹೆಜ್ಜೆಯಾಗಿದೆ ” ಎಂದು ತಿಳಿಸಿದ್ದಾರೆ . ಎಲ್ಲ ವರ್ಗದ ಗ್ರಾಹಕರನ್ನು ಗಮನದಲ್ಲಿಟ್ಟುಕೊಂಡು 50 ರೂ . ನಿಂದ 5 ಸಾವಿರ ರೂ . ವರೆಗಿನ ಉತ್ಪನ್ನಗಳನ್ನು ಸೇರಿಸಲಾಗಿದೆ ಎಂದೂ ಸಕ್ಸೇನಾ ತಿಳಿಸಿದ್ದಾರೆ .


    “ ಈ ಹಿಂದೆ ಖಾದಿ ಸಂಸ್ಥೆಯ ಉತ್ಪನ್ನಗಳನ್ನು ಕೇವಲ ಅದರ ಮಳಿಗೆಗಳಲ್ಲಿ ಮಾತ್ರವೇ ಮಾರಾಟ ಮಾಡಲಾಗುತ್ತಿತ್ತು ಮತ್ತು ಇದರ ಲಭ್ಯತೆ ಕೆಲವೇ ರಾಜ್ಯಗಳಿಗೆ ಸೀಮಿತವಾಗಿತ್ತು . ಆದರೆ , ಕೆವಿಐಸಿ ಇ - ಪೋರ್ಟಲ್ ಉತ್ಪನ್ನಗಳನ್ನು ದೇಶದ ಮೂಲೆ ಮೂಲೆಗೂ ತಲುಪಿಸುತ್ತಿದೆ ಮತ್ತು ಖಾದಿ ಸಂಸ್ಥೆಗೆ ವ್ಯಾಪಕ ಮಾರುಕಟ್ಟೆ ಆಯಾಮ ನೀಡಿದೆ , ಇದರಿಂದ ತಾನಾಗಿಯೇ ಅದರ ಉತ್ಪಾದನೆ ಹೆಚ್ಚಳವಾಗಿದ್ದು , ಕುಶಲಕರ್ಮಿಗಳ ಆದಾಯವೂ ಹೆಚ್ಚಾಗಲಿದೆ ” ಎಂದರು .


    ಗ್ರಾಹಕರು ಕೂಡ ಆನ್ ಲೈನ್ ನಲ್ಲಿ ಖಾದಿ ಉತ್ಪನ್ನ ಮಾರಾಟ ಮಾಡುತ್ತಿರುವುದಕ್ಕೆ ಸಂತೃಪ್ತಿ ವ್ಯಕ್ತಪಡಿಸಿದ್ದಾರೆ . ಕನ್ನಾಟ್ ಪ್ಲೇಸ್ ನ ಖಾದಿ ಇಂಡಿಯಾ ಮಳಿಗೆಯಿಂದ ಉತ್ಪನ್ನ ಖರೀದಿಸುತ್ತಿದ್ದ ದೆಹಲಿಯ ನಿಯಮಿತ ಖಾದಿ ಗ್ರಾಹಕರೊಬ್ಬರಿಗೆ ತಾವೀಗ ವರ್ಗವಣೆಗೊಂಡಿರುವ ಅಸ್ಸಾಂನಲ್ಲಿ ಅದೇ ಉತ್ಪನ್ನ ದೊರಕುತ್ತಿರಲಿಲ್ಲ . ಇ ಮಾರುಕಟ್ಟೆ ವೇದಿಕೆ ಬಂದ ಬಳಿಕ ಈಗ ಅವರಿಗೆ ತಮಗೆ ಬೇಕಾದ ಉತ್ಪನ್ನಕ್ಕೆ ಆನ್ ಲೈನ್ ಮೂಲಕ ಬೇಡಿಕೆ ಸಲ್ಲಿಸಲು ಮತ್ತು ಮನೆ ಬಾಗಿಲಿಗೆ ಆ ಉತ್ಪನ್ನ ತರಿಸಿಕೊಳ್ಳಲು ಅನುಕೂಲವಾಗಿದೆ .


    ಕೆವಿಐಸಿ ದೂರದ ಅಂಡಮಾನ್ ಮತ್ತು ನಿಕೋಬಾರ್ ದ್ವೀಪಗಳು , ಅರುಣಾಚಲ ಪ್ರದೇಶ , ಕೇರಳ , ಹಿಮಾಚಲ ಪ್ರದೇಶ , ಜಮ್ಮು ಮತ್ತು ಕಾಶ್ಮೀರ ಸೇರಿದಂತೆ 31 ರಾಜ್ಯಗಳಿಂದ ಮತ್ತು ಕೇಂದ್ರಾಡಳಿತ ಪ್ರದೇಶಗಳಿಂದ ಬೇಡಿಕೆ ಸ್ವೀಕರಿಸುತ್ತಿದೆ . ಕೆವಿಐಸಿ ಕನಿಷ್ಠ 599 ರೂ . ಗಳ ಬೇಡಿಕೆಯನ್ನು ಸಲ್ಲಿಸಿದರೆ , ಯಾವುದೇ ವಿತರಣಾ ಶುಲ್ಕವಿಲ್ಲದೆ ಉಚಿತವಾಗಿ ಸರಕು ತಲುಪಿಸುತ್ತದೆ . ಅಂಚೆ ಇಲಾಖೆಯೊಂದಿಗೆ ತ್ವರಿತ ಅಂಚೆಯ ಮೂಲಕ ಉತ್ಪನ್ನ ವಿತರಣೆಗಾಗಿ ಒಪ್ಪಂದವನ್ನು ಮಾಡಿಕೊಂಡಿದೆ .


    ಕೆವಿಐಸಿ ಪ್ರಕಾರ , ಇದು ತಾನೇ ಇ - ಪೋರ್ಟಲ್ ಅಭಿವೃದ್ಧಿ ಪಡಿಸಿದ್ದು , ಇದು ಬೊಕ್ಕಸಕ್ಕೆ ಕೋಟ್ಯಂತರ ರೂಪಾಯಿ ಉಳಿತಾಯ ಮಾಡಿದೆ . ಈ ಪ್ರಯತ್ನ ಪಿಎಂಇಜಿಪಿ ಇ - ಪೋರ್ಟಲ್ ಅಭಿವೃದ್ಧಿಪಡಿಸಿದ ರೀತಿಯಲ್ಲಿದ್ದು , ವೆಬ್ ಸೈಟ್ ಅಭಿವೃದ್ಧಿ ಮತ್ತು ನಿರ್ವಹಣೆಯ 20 ಕೋಟಿ ರೂಪಾಯಿ ಉಳಿತಾಯ ಮಾಡಿದೆ .


    ಕೆವಿಐಸಿ ಆನ್ ಲೈನ್ ಭಂಡಾರದಲ್ಲಿ ಪುರುಷರಿಗೆ ಮೋದಿ ಕುರ್ತಾ ಮತ್ತು ಮೋದಿ ಜಾಕೆಟ್ ಗಳು ಹಾಗೂ ಮಹಿಳೆಯರಿಗಾಗಿ ಪ್ಲಾಜೂ ಮತ್ತು ಸ್ಟ್ರೇಟ್ ಟ್ರೋಷರ್ ಗಳಿವೆ . ಖಾದಿ ರುಮಾಲ್ , ಸಾಂಬಾರಗಳು , ಗಿಡಮೂಲಿಕೆಗಳ ಬೇವಿನ ಮರದ ಬಾಚಣಿಗೆ , ಶಾಂಪೂ , ಸೌಂದರ್ಯವರ್ಧಕಗಳು , ಹಸುವಿನ ಸಗಣಿ ಮತ್ತು ಹಸುವಿನ ಗಂಜಲದ ಸಾಬೂನು , ಯೋಗ ಉಡುಗೆಗಳು ಮತ್ತು ಹಲವಾರು ಬಗೆಯ ಸಿದ್ಧ ಆಹಾರಗಳು ಪೋರ್ಟಲ್ ನಲ್ಲಿ ಸೇರಿದ ಇತರ ಹಲವು ಉತ್ಪನ್ನಗಳಾಗಿವೆ .


    ***

    
    
    (Release ID: 1652623) Visitor Counter : 16
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Tamil , Telugu , Malayalam