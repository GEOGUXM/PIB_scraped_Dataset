      ಮಹಿಳಾ ಮತ್ತು ಮಕ್ಕಳ ಅಭಿವೃದ್ಧಿ ಸಚಿವಾಲಯ

      ಮೂರನೇ ರಾಷ್ಟ್ರೀಯ ಪೋಷಣಾ ಮಾಸವನ್ನು ಸೆಪ್ಟೆಂಬರ್ 2020 ರಲ್ಲಿ ಆಚರಿಸಲಾಗುತ್ತಿದೆ
      Posted On: 06 SEP 2020 6:34PM by PIB Bengaluru


    ಮೂರನೇ ರಾಷ್ಟ್ರೀಯ ಪೋಷಣಾ ಮಾಸವನ್ನು 2020 ರ ಸೆಪ್ಟೆಂಬರ್ ತಿಂಗಳಲ್ಲಿ ಆಚರಿಸಲಾಗುತ್ತಿದೆ . ಸಮಗ್ರ ಪೋಷಣೆಗಾಗಿ ಪ್ರಧಾನ ಮಂತ್ರಿಯವರ ವ್ಯಾಪಕ ಯೋಜನೆಯಾದ ಪೋಷಣಾ ಅಭಿಯಾನವನ್ನು 2018 ರಲ್ಲಿ ಆರಂಭಿಸಲಾಯಿತು . ಈ ಅಭಿಯಾನದಡಿ ಪ್ರತಿವರ್ಷ ಪೋಷಣಾ ಮಾಸವನ್ನು ಆಚರಿಸಲಾಗುತ್ತದೆ . ಮಹಿಳಾ ಮತ್ತು ಮಕ್ಕಳ ಅಭಿವೃದ್ಧಿ ಸಚಿವಾಲಯವು ಪೋಷಣಾ ಅಭಿಯಾನದ ನೋಡಲ್ ಸಚಿವಾಲಯವಾಗಿದ್ದು , ರಾಷ್ಟ್ರ , ರಾಜ್ಯಗಳು / ಯುಟಿಗಳು , ಜಿಲ್ಲೆಗಳು ಮತ್ತು ತಳಮಟ್ಟದಲ್ಲಿ ಪಾಲುದಾರ ಸಚಿವಾಲಯಗಳು ಮತ್ತು ಇಲಾಖೆಗಳೊಂದಿಗೆ ಸೇರಿ ಪೋಷಣಾ ಮಾಸವನ್ನು ಆಚರಿಸಲಾಗುತ್ತಿದೆ , ಚಿಕ್ಕ ಮಕ್ಕಳು ಮತ್ತು ಮಹಿಳೆಯರಲ್ಲಿ ಅಪೌಷ್ಟಿಕತೆಯನ್ನು ನಿವಾರಿಸಲು ಮತ್ತು ಎಲ್ಲರಿಗೂ ಆರೋಗ್ಯ ಮತ್ತು ಪೋಷಣೆಯನ್ನು ಖಾತರಿಪಡಿಸುವ ಜನಾಂದೋಲನದಲ್ಲಿ ಜನರ ಭಾಗವಹಿಸುವಿಕೆಯನ್ನು ಪ್ರೋತ್ಸಾಹಿಸುವುದು ಪೋಷಣಾ ಮಾಸದ ಉದ್ದೇಶವಾಗಿದೆ .


    ಪ್ರಧಾನಿ ಶ್ರೀ ನರೇಂದ್ರ ಮೋದಿಯವರು ತಮ್ಮ ಜನಪ್ರಿಯ ಕಾರ್ಯಕ್ರಮ “ ಮನ್ ಕಿ ಬಾತ್ ” ನ 2020 ಆಗಸ್ಟ್ 30 ರ ಸಂಚಿಕೆಯಲ್ಲಿ ಪೌಷ್ಠಿಕಾಂಶದ ಮಹತ್ವದ ಬಗ್ಗೆ ಒತ್ತಿಹೇಳಿದ್ದರು . ಮಕ್ಕಳು ಮತ್ತು ವಿದ್ಯಾರ್ಥಿಗಳಿಗೆ ತಮ್ಮ ಗರಿಷ್ಠ ಸಾಮರ್ಥ್ಯವನ್ನು ಸಾಧಿಸಲು ಪೌಷ್ಠಿಕಾಂಶವು ವಹಿಸಿರುವ ಪಾತ್ರದ ಬಗ್ಗೆ ಪ್ರಧಾನಿಯವರು ಗಮನ ಸೆಳೆದರು . ಕಳೆದ ಕೆಲವು ವರ್ಷಗಳಲ್ಲಿ ವಿಶೇಷವಾಗಿ ಪೌಷ್ಠಿಕಾಂಶ ವಾರ ಮತ್ತು ಪೌಷ್ಠಿಕಾಂಶದ ತಿಂಗಳಲ್ಲಿ ( ಪೋಶನ್ ಮಾಹ್ ) ಸಾರ್ವಜನಿಕರ ಸಹಭಾಗಿತ್ವವು ಪೌಷ್ಠಿಕಾಂಶದ ಜಾಗೃತಿಯನ್ನು ಬೃಹತ್ ಆಂದೋಲನವನ್ನಾಗಿ ಪರಿವರ್ತಿಸುತ್ತಿದೆ ಎಂದು ಅವರು ಹೇಳಿದರು .


    2020 ರ ಆಗಸ್ಟ್ 27 ರಂದು ಕೇಂದ್ರ ಮಹಿಳಾ ಮತ್ತು ಮಕ್ಕಳ ಅಭಿವೃದ್ಧಿ ಮತ್ತು ಜವಳಿ ಸಚಿವೆ ಶ್ರೀಮತಿ ಸ್ಮೃತಿ ಜುಬಿನ್ ಇರಾನಿ ಅವರು ಅಂತರ ಸಚಿವಾಲಯ ಸಭೆಯನ್ನು ನಡೆಸಿದರು . ಮಹಿಳಾ ಮತ್ತು ಮಕ್ಕಳ ಅಭಿವೃದ್ಧಿ ಸಚಿವಾಲಯದ ಕಾರ್ಯದರ್ಶಿ ಶ್ರೀ ರಾಮ್ ಮೋಹನ್ ಮಿಶ್ರಾ ಅವರು ಎಲ್ಲಾ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳೊಂದಿಗೆ ಸಂವಾದ ನಡೆಸಿದರು . ತೀವ್ರವಾಗಿ ಅಪೌಷ್ಟಿಕತೆಯಿಂದ ಬಳಲುತ್ತಿರುವ ( ಎಸ್ ‌ ಎಎಂ ) ಮಕ್ಕಳ ಗುರುತಿಸುವುದು ಮತ್ತು ಅವರ ನಿರ್ವಹಣೆ ಮತ್ತು ಪೋಷಣಾ ವಾಟಿಕಾಸ್ - ಪೌಷ್ಠಿಕ ತೋಟಗಳನ್ನು ಕೇಂದ್ರೀಕೃತ ಚಟುವಟಿಕೆಗಳಾಗಿ ಕೈಗೊಳ್ಳುವುದು , ಜೊತೆಗೆ ಆರಂಭಿಕ ಸ್ತನ್ಯಪಾನದ ಮಹತ್ವದ ಬಗ್ಗೆ ಜಾಗೃತಿ ಮೂಡಿಸುವುದು , ಜೀವನದ ಮೊದಲ 1000 ದಿನಗಳಲ್ಲಿ ಉತ್ತಮ ಪೌಷ್ಠಿಕಾಂಶದ ಅವಶ್ಯಕತೆ , ಯುವತಿಯರು ಮತ್ತು ಮಕ್ಕಳಲ್ಲಿ ರಕ್ತಹೀನತೆಯನ್ನು ಕಡಿಮೆ ಮಾಡುವುದು ಇತ್ಯಾದಿ ಕ್ರಮಗಳನ್ನು ಪೋಷಣಾ ಮಾಸದ ಸಮಯದಲ್ಲಿ ಕೈಗೊಳ್ಳಲಾಗುವುದು .


    ಎಲ್ಲಾ ಪಾಲುದಾರ ಸಚಿವಾಲಯಗಳು ಪೋಷಣಾ ಮಾಸದ ಉದ್ದೇಶಕ್ಕೆ ತಮ್ಮ ಬದ್ಧತೆಯನ್ನು ವ್ಯಕ್ತಪಡಿಸಿವೆ ಮತ್ತು ಪೌಷ್ಟಿಕಾಂಶವನ್ನು ಕೇಂದ್ರೀಕರಿಸಲು ಚಟುವಟಿಕೆಗಳನ್ನು ಯೋಜಿಸಿವೆ . ಶಿಕ್ಷಣ ಸಚಿವಾಲಯದ ಶಾಲಾ ಶಿಕ್ಷಣ ಇಲಾಖೆಯು , ವಿದ್ಯಾರ್ಥಿಗಳಲ್ಲಿ ಪೌಷ್ಠಿಕಾಂಶ ಇ - ರಸಪ್ರಶ್ನೆ ಮತ್ತು ಮೆಮೆ ಸ್ಪರ್ಧೆಯನ್ನು ನಡೆಸುವಂತೆ ರಾಜ್ಯಗಳಿಗೆ ಸೂಚಿಸಿದೆ . ಪ್ರತಿ ಗ್ರಾಮ ಪಂಚಾಯಿತಿಯಲ್ಲಿ ತಿಂಗಳಲ್ಲಿ ವಿಶೇಷ ಸಮಿತಿ ಸಭೆಗಳನ್ನು ನಡೆಸಲು ಪಂಚಾಯತ್ ಸಚಿವಾಲಯ ಯೋಜಿಸುತ್ತಿದೆ . ಮಹಾತ್ಮ ಗಾಂಧಿ ಎನ್ ‌ ಆರ್ ‌ ಇಜಿಎ ಬೆಂಬಲದೊಂದಿಗೆ ಪೌಷ್ಠಿಕ ತೋಟಗಳನ್ನು ಉತ್ತೇಜಿಸಲು ಗ್ರಾಮೀಣಾಭಿವೃದ್ಧಿ ಸಚಿವಾಲಯ ರಾಜ್ಯಗಳಿಗೆ ಸೂಚಿಸಿದೆ . ಆಯುಷ್ ಸಚಿವಾಲಯವು ಯೋಗ ಮತ್ತು ಸಮಗ್ರ ಪೋಷಣೆಯನ್ನು ಅಳವಡಿಸಿಕೊಳ್ಳುವ ಮೂಲಕ ಆರೋಗ್ಯಕರ ಜೀವನಶೈಲಿಯನ್ನು ರೂಪಿಸಲು ಮುಂದಾಗಿದೆ . ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯವು ಎಲ್ಲಾ ಚಟುವಟಿಕೆಗಳಿಗೆ ಸಹಕಾರವನ್ನು ಒದಗಿಸಿದೆ .


    ದೇಶದ ಕೋವಿಡ್ -19 ಸಾಂಕ್ರಾಮಿಕದ ಪರಿಸ್ಥಿತಿಯನ್ನು ಪರಿಗಣಿಸಿ , ಮಹಿಳಾ ಮತ್ತು ಮಕ್ಕಳ ಅಭಿವೃದ್ಧಿ ಸಚಿವಾಲಯವು ಎಲ್ಲಾ ಪಾಲುದಾರರನ್ನು ಪೋಷಣಾ ಮಾಸ ಆಚರಿಸಲು ಡಿಜಿಟಲ್ ವೇದಿಕೆಗಳನ್ನು ಬಳಸಲು ಪ್ರೋತ್ಸಾಹಿಸುತ್ತಿದೆ . ಸಾಮಾಜಿಕ ಮಾಧ್ಯಮಗಳು , ಆನ್ ‌ ಲೈನ್ ಚಟುವಟಿಕೆಗಳು , ಪಾಡ್ ‌ ಕಾಸ್ಟ್ ‌ ಗಳು ಮತ್ತು ಇ - ಸಂವಾದ ಇತ್ಯಾದಿಗಳನ್ನು ಪೌಷ್ಠಿಕಾಂಶದ ಮಹತ್ವದ ಬಗ್ಗೆ ಜ್ಞಾನ ಮತ್ತು ಮಾಹಿತಿಯನ್ನು ಪ್ರಸಾರ ಮಾಡಲು ಬಳಸಲಾಗುತ್ತದೆ . ಸಚಿವಾಲಯವು ವೆಬಿನಾರ್ ಸರಣಿಯನ್ನು ಸಹ ಆಯೋಜಿಸುತ್ತಿದೆ , ಇದರಲ್ಲಿ ವಿಷಯ ತಜ್ಞರು ಮತ್ತು ಆರೋಗ್ಯ ವೃತ್ತಿಪರರು ಮಹಿಳೆಯರು ಮತ್ತು ಮಕ್ಕಳಿಗೆ ಆರೋಗ್ಯ ಮತ್ತು ಪೋಷಣೆಯ ಪ್ರಮುಖ ಅಂಶಗಳ ಬಗ್ಗೆ ಬೆಳಕು ಚೆಲ್ಲುತ್ತಾರೆ .


    ***

    
    
    (Release ID: 1651923) Visitor Counter : 13
    
    
      Read this release in: Bengali , English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu