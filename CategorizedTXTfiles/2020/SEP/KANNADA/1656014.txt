      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      ಸಮಾಜದ ಎಲ್ಲಾ ವರ್ಗದವರಿಗೆ ಆನ್‌ಲೈನ್ ಶಿಕ್ಷಣದ ಸಮಾನ ಲಭ್ಯತೆಯನ್ನು ಖಾತ್ರಿಪಡಿಸಿಕೊಳ್ಳಲು ಸರ್ಕಾರ ಬದ್ಧವಾಗಿದೆ - ಕೇಂದ್ರ ಶಿಕ್ಷಣ ಸಚಿವರು
      Posted On: 17 SEP 2020 5:52PM by PIB Bengaluru


    ಸಮಾಜದ ಎಲ್ಲಾ ವರ್ಗದವರಿಗೆ ಆನ್ ‌ ಲೈನ್ ಶಿಕ್ಷಣವು ಸಮಾನವಾಗಿ ಲಭ್ಯವಾಗುವುದನ್ನು ಖಾತ್ರಿಪಡಿಸಿಕೊಳ್ಳಲು ಸರ್ಕಾರ ಬದ್ಧವಾಗಿದೆ ಎಂದು ಕೇಂದ್ರ ಶಿಕ್ಷಣ ಸಚಿವ ಶ್ರೀ ರಮೇಶ್ ಪೋಖ್ರಿಯಾಲ್ ‘ ನಿಶಾಂಕ್ ’ ಹೇಳಿದ್ದಾರೆ .


    ರಾಜ್ಯಸಭೆಯಲ್ಲಿ ಪ್ರಶ್ನೆಯೊಂದಕ್ಕೆ ನೀಡಿದ ಲಿಖಿತ ಉತ್ತರದಲ್ಲಿ ಸರ್ಕಾರವು ಸ್ವಯಂ , ಸ್ವಯಂಪ್ರಭಾ , ದೀಕ್ಷಾ , ಇ - ಪಾಠಶಾಲ , ಇ - ಪಿಜಿ ಪಾಠಶಾಲ , ವರ್ಚುವಲ್ ಲ್ಯಾಬ್ಸ್ , ನ್ಯಾಷನಲ್ ಡಿಜಿಟಲ್ ಲೈಬ್ರರಿ ( ಎನ್ ‌ ಡಿಎಲ್ ) ಮತ್ತು ಮುಕ್ತ ಶೈಕ್ಷಣಿಕ ಸಂಪನ್ಮೂಲಗಳ ರಾಷ್ಟ್ರೀಯ ಭಂಡಾರ ( ಎನ್ ‌ ಆರ್ ‌ ಒಇಆರ್ ) ನಂತಹ ವಿವಿಧ ಉಪಕ್ರಮಗಳ ಮೂಲಕ ಆನ್ ‌ ಲೈನ್ ಸಂಪನ್ಮೂಲಗಳನ್ನು ಒದಗಿಸಲಾಗಿದೆ . ಶಿಕ್ಷಣಕ್ಕೆ ಬಹು - ಶಿಸ್ತೀಯಯ ಪ್ರವೇಶವನ್ನು ಸಕ್ರಿಯಗೊಳಿಸಲು ಡಿಜಿಟಲ್ / ಆನ್ ‌ ಲೈನ್ / ಆನ್ - ಏರ್ ಶಿಕ್ಷಣಕ್ಕೆ ಸಂಬಂಧಿಸಿದ ಎಲ್ಲಾ ಪ್ರಯತ್ನಗಳನ್ನು ಒಟ್ಟುಗೂಡಿಸುವ ಪಿಎಂ ಇ - ವಿದ್ಯಾ ಪ್ರಾರಂಭಿಸಲಾಗಿದೆ ಎಂದು ಅವರು ಹೇಳಿದ್ದಾರೆ .


    ಉಪಕ್ರಮವು ಈ ಕೆಳಗಿನವುಗಳನ್ನು ಒಳಗೊಂಡಿದೆ :


    i. ಅಗ್ರ 100 ಎನ್ ‌ ಐಆರ್ ‌ ಎಫ್ ಅಥವಾ 3.26 ನ್ಯಾಕ್ (NAAC) ಸ್ಕೋರ್ ಪಡೆದ ಉನ್ನತ ಶಿಕ್ಷಣ ಸಂಸ್ಥೆಗಳು ( ಎಚ್ ‌ ಇಐ ) ಯುಜಿಸಿಯ ಪೂರ್ವಾನುಮತಿ ಇಲ್ಲದೆ ಆನ್ ‌ ಲೈನ್ ಕಾರ್ಯಕ್ರಮವನ್ನು ನೀಡಬಹುದು . ನ್ಯಾಕ್ ಸ್ಕೋರ್ 3.01 ರಿಂದ 3.25 ರವರೆಗಿನ ಸಂಸ್ಥೆಗಳು ಯುಜಿಸಿಯ ಪೂರ್ವಾನುಮತಿಯೊಂದಿಗೆ ಆನ್ ‌ ಲೈನ್ ಕಾರ್ಯಕ್ರಮವನ್ನು ನೀಡಬಹುದು .


    ii. ಸಾಂಪ್ರದಾಯಿಕ ಕೋರ್ಸ್ ‌ ಗಳ ನಿಯಮಿತ ಪದವಿ ಕಾರ್ಯಕ್ರಮಗಳಲ್ಲಿ ಆನ್ ‌ ಲೈನ್ ವಿಷಯವನ್ನು ಶೇ . 20 ರಿಂದ ಶೇ . 40 ಕ್ಕೆ ಹೆಚ್ಚಿಸಲಾಗಿದೆ .


    iii. ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಶಾಲಾ ಶಿಕ್ಷಣಕ್ಕಾಗಿ ಗುಣಮಟ್ಟದ ಇ - ವಿಷಯವನ್ನು ಒದಗಿಸಲು ಡಿಜಿಟಲ್ ಮೂಲಸೌಕರ್ಯವಾದ ದೀಕ್ಷಾ ಮತ್ತು ಎಲ್ಲಾ ತರಗತಿಗಳಿಗೆ ( ಒಂದು ರಾಷ್ಟ್ರ , ಒಂದು ಡಿಜಿಟಲ್ ವೇದಿಕೆ ) ಕ್ಯೂಆರ್ ಕೋಡ್ ಇರುವ ಪಠ್ಯಪುಸ್ತಕಗಳು .


    iv. ಸ್ವಯಂಪ್ರಭಾದಲ್ಲಿ 1 ರಿಂದ 12 ನೇ ತರಗತಿಗಳಿಗೆ 12 ಚಾನೆಲ್ ‌ ಗಳಿಗೆ ಪ್ರಾಯೋಗಿಕ ಆಧಾರದ ಮೇಲೆ ಅಧ್ಯಯನ ಸಾಮಗ್ರಿಗಳನ್ನು ಒದಗಿಸಲಾಗಿದೆ ಮತ್ತು ಈ ಚಾನಲ್ ‌ ಗಳನ್ನು ಪೂರ್ಣ ಪ್ರಮಾಣದ ನಡೆಸಲು ಕ್ರಮಗಳನ್ನು ಕೈಗೊಳ್ಳಲಾಗಿದೆ .


    v. ರೇಡಿಯೋ , ಸಮುದಾಯ ರೇಡಿಯೋ ಮತ್ತು ಸಿಬಿಎಸ್ ‌ ಇ ಪಾಡ್ ‌ ಕ್ಯಾಸ್ಟ್ - ಶಿಕ್ಷಾವಾಣಿಗಳ ವ್ಯಾಪಕ ಬಳಕೆ


    vi. ದೃಷ್ಟಿ ಮತ್ತು ಶ್ರವಣದೋಷವುಳ್ಳವರಿಗೆ ವಿಶೇಷ ಇ - ವಿಷಯವನ್ನು ಡಿಜಿಟಲಿ ಪ್ರವೇಶಿಸಬಹುದಾದ ಮಾಹಿತಿ ವ್ಯವಸ್ಥೆಯಲ್ಲಿ ಮತ್ತು ಎನ್ಐಒಎಸ್ ವೆಬ್ ‌ ಸೈಟ್ / ಯೂಟ್ಯೂಬ್ ‌ ನಲ್ಲಿ ಸಂಕೇತ ಭಾಷೆಯಲ್ಲಿ ಅಭಿವೃದ್ಧಿಪಡಿಸಲಾಗಿದೆ .


    ಶಿಕ್ಷಣ ಸಚಿವಾಲಯವು ಎನ್ ‌ ಕೆಎನ್ ‌ ( ರಾಷ್ಟ್ರೀಯ ಜ್ಞಾನ ಜಾಲ ) ಗೆ ಅಗತ್ಯವಿರುವ ಮೂಲಸೌಕರ್ಯಗಳನ್ನು ವಿಸ್ತರಿಸಲು ಎಲೆಕ್ಟ್ರಾನಿಕ್ಸ್ ಮತ್ತು ಮಾಹಿತಿ ತಂತ್ರಜ್ಞಾನ ಸಚಿವಾಲಯದ ಜೊತೆ ಬಜೆಟ್ ಸಂಪನ್ಮೂಲಗಳನ್ನು ಹಂಚಿಕೊಳ್ಳುತ್ತಿದೆ .


    ಶಿಕ್ಷಕರು ಮತ್ತು ಅಧ್ಯಾಪಕರ ಸಾಮರ್ಥ್ಯ ವೃದ್ಧಿಯ ಕ್ರಮವಾಗಿ , ಸರ್ಕಾರವು ಕ್ರಮವಾಗಿ ಶಾಲಾ ಶಿಕ್ಷಣ ಮತ್ತು ಉನ್ನತ ಶಿಕ್ಷಣಕ್ಕಾಗಿ ನಿಶ್ತಾ ಮತ್ತು ಆರ್ಪಿತ್ ಕಾರ್ಯಕ್ರಮಗಳನ್ನು ನಿರ್ವಹಿಸುತ್ತಿದೆ . ಇದರ ಜೊತೆಗೆ , ಆನ್ ‌ ಲೈನ್ ‌ ನಲ್ಲಿ ಬೋಧನೆಗಾಗಿ ಶಿಕ್ಷಕರನ್ನು ಸಜ್ಜುಗೊಳಿಸಲು ಉನ್ನತ ಶಿಕ್ಷಣ ಸಂಸ್ಥೆಗಳು ತಮ್ಮದೇ ಆದ ಪ್ರಯತ್ನವನ್ನು ಕೈಗೊಳ್ಳುತ್ತಿವೆ .


    ಎನ್ ‌ ಕೆಎನ್ ‌ ಗಾಗಿ , ಶಿಕ್ಷಣ ಸಚಿವಾಲಯವು ಎಲೆಕ್ಟ್ರಾನಿಕ್ಸ್ ಮತ್ತು ಮಾಹಿತಿ ತಂತ್ರಜ್ಞಾನ ಸಚಿವಾಲಯದೊಂದಿಗೆ ಸಹಯೋಗ ಹೊಂದಿದೆ . ಸ್ವಯಂಪ್ರಭಾ ಚಾನೆಲ್ ‌ ಗಳು ಎಲ್ಲಾ ದೂರದರ್ಶನ ಡಿಶ್ ಚಂದಾದಾರರಿಗೆ ದೇಶಾದ್ಯಂತ ಲಭ್ಯವಿವೆ .


    ***

    
    
    (Release ID: 1656014) Visitor Counter : 2
    
    
      Read this release in: English , Marathi , Bengali , Tamil