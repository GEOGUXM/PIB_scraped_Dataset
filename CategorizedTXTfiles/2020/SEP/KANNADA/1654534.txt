      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      ಶಿಕ್ಷಣ ಸಚಿವಾಲಯದ ಮಾರ್ಗದರ್ಶನದಲ್ಲಿ ಪ್ರೌಢ ಹಂತಕ್ಕಾಗಿ ಎನ್ ಸಿ ಇ ಆರ್ ಟಿ ಅಭಿವೃದ್ಧಿಪಡಿಸಿರುವ ಎಂಟು ವಾರಗಳ ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರ್ ಬಿಡುಗಡೆ: ಕೇಂದ್ರ ಶಿಕ್ಷಣ ಸಚಿವರು ರಮೇಶ್ ಪೋಖ್ರಿಯಾಲ್ ನಿಶಾಂಖ್
      Posted On: 15 SEP 2020 12:23PM by PIB Bengaluru


    ಕೋವಿಡ್ -19 ಹಿನ್ನೆಲೆಯಲ್ಲಿ ಮನೆಯಲ್ಲೇ ಇರುವ ವಿದ್ಯಾರ್ಥಿಗಳನ್ನು ನಿರಂತರವಾಗಿ ಅರ್ಥಪೂರ್ಣ ಕಲಿಕೆಯಲ್ಲಿ ಭಾಗಿಯಾಗುವಂತೆ ಮಾಡಲು ಎನ್ ಸಿ ಇ ಆರ್ ಟಿ ಶಿಕ್ಷಣ ಸಚಿವಾಲಯದ ಮಾರ್ಗದರ್ಶನದಲ್ಲಿ I-XII ನೇ ತರಗತಿ ವರೆಗೆ ಎಲ್ಲಾ ವಿದ್ಯಾರ್ಥಿಗಳು , ಪೋಷಕರು ಮತ್ತು ಶಿಕ್ಷಕರಿಗಾಗಿ ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರ್ ಅನ್ನು ಅಭಿವೃದ್ಧಿಪಡಿಸಿದೆ . ಇದನ್ನು ಶಿಕ್ಷಣ ಸಂಸ್ಥೆಗಳು ಮತ್ತು ಪೋಷಕರು ಮತ್ತು ಶಿಕ್ಷಕರ ನೆರವಿನಿಂದ ಜಾರಿಗೊಳಿಸಲಾಗುವುದು . ನಾಲ್ಕು ವಾರಗಳ ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರ್ ( ಎಎಸಿ ) ಮತ್ತು ಪ್ರಾಥಮಿಕ ಮತ್ತು ಪ್ರೌಢ ಹಂತಕ್ಕಾಗಿ ಎಂಟು ವಾರಗಳ ಶೈಕ್ಷಣಿಕ ಕ್ಯಾಲೆಂಡರ್ ಅನ್ನು ಈ ಮೊದಲೇ ಬಿಡುಗಡೆ ಮಾಡಲಾಗಿತ್ತು . ಪ್ರೌಢ ಮತ್ತು ಹೈಯರ್ ಸೆಕೆಂಡರಿ ಹಂತಕ್ಕೆ ನಾಲ್ಕು ವಾರಗಳ ಎಎಸಿಯನ್ನು ಈ ಮೊದಲು ಕೇಂದ್ರ ಶಿಕ್ಷಣ ಸಚಿವರು ಬಿಡುಗಡೆ ಮಾಡಿದರು . ಇದೀಗ ಕೇಂದ್ರ ಶಿಕ್ಷಣ ಸಚಿವ ಶ್ರೀ ರಮೇಶ್ ಪೋಖ್ರಿಯಾಲ್ ನಿಶಾಂಖ್ ಇಂದು ವರ್ಚುಯಲ್ ರೂಪದಲ್ಲಿ ಪ್ರೌಢ ಹಂತಕ್ಕೆ ಮುಂದಿನ ಎಂಟು ವಾರಗಳ ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರ್ ಅನ್ನು ಬಿಡುಗಡೆ ಮಾಡಿದರು .


    ಈ ಸಂದರ್ಭದಲ್ಲಿ ಮಾತನಾಡಿದ ಶ್ರೀ ಪೋಖ್ರಿಯಾಲ್ ಅವರು , ಈ ವೇಳಾಪಟ್ಟಿ ಶಿಕ್ಷಕರಿಗೆ ನಾನಾ ಬಗೆಯ ತಾಂತ್ರಿಕ ಸಾಮಗ್ರಿಗಳ ಮತ್ತು ಸಾಮಾಜಿಕ ಮಾಧ್ಯಮಗಳ ಬಳಕೆಗೆ ಮಾರ್ಗಸೂಚಿಗಳನ್ನು ಒಳಗೊಂಡಿದೆ ಮತ್ತು ಲಭ್ಯವಿರುವ ಬೋಧನಾ ಸಾಮಗ್ರಿಗಳು , ವಿನೋದವನ್ನು ಒಳಗೊಂಡಿದ್ದು , ಆಸಕ್ತಿಕರ ರೂಪದಲ್ಲಿವೆ . ಕಲಿಕಾರ್ಥಿಗಳು , ಪೋಷಕರು ಮತ್ತು ಶಿಕ್ಷಕರು ಮನೆಯಲ್ಲೇ ಅವುಗಳನ್ನು ಬಳಕೆ ಮಾಡಬಹುದಾಗಿದೆ . ಆದರೆ ಮೊಬೈಲ್ ಫೋನ್ , ರೇಡಿಯೋ , ಟೆಲಿವಿಷನ್ , ಎಸ್ಎಂಎಸ್ ಮತ್ತು ನಾನಾ ಸಾಮಾಜಿಕ ಮಾಧ್ಯಮಗಳ ಲಭ್ಯತೆಯನ್ನು ಆಧರಿಸಿ ನಾನಾ ಹಂತಗಳಲ್ಲಿ ಇವುಗಳನ್ನು ರೂಪಿಸಲಾಗಿದೆ . ಮೊಬೈಲ್ ಫೋನ್ ಹೊಂದಿರುವ ಬಹುತೇಕರಲ್ಲಿ ಅಂತರ್ಜಾಲ ಸಂಪರ್ಕ ಇರುವುದಿಲ್ಲ ಅಥವಾ ವಾಟ್ಸ್ ಅಪ್ , ಫೇಸ್ ಬುಕ್ , ಟ್ವಿಟರ್ , ಗೂಗಲ್ ಇತ್ಯಾದಿ ನಾನಾ ಸಾಮಾಜಿಕ ಮಾಧ್ಯಮಗಳ ಬಳಕೆ ಲಭ್ಯವಿರುವುದಿಲ್ಲ . ಅಂತಹ ಸಂದರ್ಭಗಳಲ್ಲಿ ಕ್ಯಾಲೆಂಡರ್ ಮೂಲಕ ಶಿಕ್ಷಕರಿಗೆ , ವಿದ್ಯಾರ್ಥಿಗಳು ಮತ್ತು ಪೋಷಕರಿಗೆ ಮೊಬೈಲ್ ಫೋನ್ ನ ಎಸ್ಎಂಎಸ್ ಅಥವಾ ವಾಯ್ಸ್ ಕಾಲ್ ಮೂಲಕ ನೆರವಾಗಲು ಮಾರ್ಗದರ್ಶನ ನೀಡುತ್ತದೆ ಎಂದು ಸಚಿವರು ಹೇಳಿದರು . ಪ್ರಾಥಮಿಕ ಹಂತದಲ್ಲಿ ವಿದ್ಯಾರ್ಥಿಗಳಿಗೆ ಕ್ಯಾಲೆಂಡರ್ ಜಾರಿಗೊಳಿಸಲು ಪೋಷಕರು ನೆರವು ನೀಡುವುದನ್ನು ನಿರೀಕ್ಷಿಸಲಾಗುತ್ತಿದೆ .

      * ಶೈಕ್ಷಣಿಕ ವೇಳಾಪಟ್ಟಿ ದಿವ್ಯಾಂಗ ಮಕ್ಕಳು ( ವಿಶೇಷಚೇತನ ) ಸೇರಿ ಎಲ್ಲ ವರ್ಗದ ಮಕ್ಕಳಿಗೆ ಅನುಕೂಲವಾಗುವಂತೆ ರೂಪಿಸಲಾಗಿದ್ದು , ಅದರಲ್ಲಿ ಆಡಿಯೋ ಬುಕ್ ಲಿಂಕ್ , ರೇಡಿಯೋ ಕಾರ್ಯಕ್ರಮ ಮತ್ತು ವಿಡಿಯೋ ಕಾರ್ಯಕ್ರಮಗಳು ಒಳಗೊಂಡಿವೆ ಎಂದು ಶ್ರೀ ಪೋಖ್ರಿಯಾಲ್ ಹೇಳಿದರು .

    ಈ ವೇಳಾಪಟ್ಟಿಯಲ್ಲಿ ಪ್ರತಿ ವಾರದ ಯೋಜನೆಗಳು ಇದ್ದು , ಅದರಲ್ಲಿ ಆಸಕ್ತಿಕರ ಮತ್ತು ಸವಾಲಿನಂತಹ ಚಟುವಟಿಕೆಗಳು ಒಳಗೊಂಡಿವೆ . ಪ್ರತಿಯೊಂದು ಪಾಠ ಮತ್ತು ವಿಷಯಕ್ಕೆ ಸಂಬಂಧಿಸಿದಂತೆ ಪಠ್ಯಕ್ರಮ ಅಥವಾ ಪಠ್ಯ ಪುಸ್ತಕಗಳ ಉಲ್ಲೇಖವಿರುತ್ತದೆ . ಅದಕ್ಕಿಂತ ಮುಖ್ಯವಾಗಿ ಇದು ವಿಷಯಗಳನ್ನು ಮತ್ತು ಕಲಿಕೆಯ ಫಲಿತಾಂಶಗಳನ್ನು ಗುರುತಿಸುತ್ತದೆ . ಕಲಿಕೆಯ ಫಲಿತಾಂಶ ನೀಡುವಂತಹ ವಿಷಯಗಳನ್ನು ಗುರುತಿಸುವ ಉದ್ದೇಶದಿಂದಾಗಿ ಶಿಕ್ಷಕರು ಮತ್ತು ಪೋಷಕರಿಗೆ ಮಕ್ಕಳು ಕಲಿಕೆಯಲ್ಲಿ ಸಾಧಿಸಿರುವ ಪ್ರಗತಿಯನ್ನು ಮೌಲ್ಯಮಾಪನ ಮಾಡಲು ಸಾಧ್ಯವಾಗಲಿದೆ . ಪಠ್ಯಕ್ರಮದ ಹೊರತಾಗಿಯೂ ಕಲಿಕೆಗೆ ಅವಕಾಶವಿದೆ . ವೇಳಾಪಟ್ಟಿಯಲ್ಲಿ ನೀಡಲಾಗಿರುವ ಚಟುವಟಿಕೆಗಳು ಫಲಿತಾಂಶ ಆಧಾರಿತವಾಗಿದ್ದು , ರಾಜ್ಯಗಳು ಅಥವಾ ಕೇಂದ್ರಾಡಳಿತ ಪ್ರದೇಶಗಳು ತಮ್ಮ ಪಠ್ಯ ಪುಸ್ತಕಗಳನ್ನು ಬಳಸಿ , ಇರುವ ಸಂಪನ್ಮೂಲದಲ್ಲೇ ಆ ಫಲಿತಾಂಶಗಳನ್ನು ಪಡೆಯಬಹುದಾಗಿದೆ .


    ಇದರಲ್ಲಿ ಪ್ರಯೋಗಾತ್ಮಕ ಕಲಿಕಾ ಚಟುವಟಿಕೆಗಳಾದ ಕಲಾ ಶಿಕ್ಷಣ , ದೈಹಿಕ ಅಭ್ಯಾಸ , ಯೋಗ , ವೃತ್ತಿಶಿಕ್ಷಣ ಕೌಶಲ್ಯ ಮತ್ತಿತರವು ಸೇರಿವೆ ಈ ವೇಳಾಪಟ್ಟಿ ತರಗತಿವಾರು ಮತ್ತು ವಿಷಯವಾರು ಚಟುವಟಿಕೆಗಳ ಅನುಕ್ರಮ ಪದ್ಧತಿ ಒಳಗೊಂಡಿದೆ . ಈ ವೇಳಾಪಟ್ಟಿಯಲ್ಲಿ ಹಿಂದಿ , ಇಂಗ್ಲಿಷ್ , ಉರ್ದು ಮತ್ತು ಸಂಸ್ಕೃತ ಸೇರಿ ನಾಲ್ಕು ಭಾಷೆಗಳ ವಿಷಯಗಳ ಚಟುವಟಿಕೆಗಳು ಸೇರಿವೆ . ಈ ವೇಳಾಪಟ್ಟಿಯಲ್ಲಿ ಶಿಕ್ಷಕರು , ಮಕ್ಕಳು ಮತ್ತು ಪೋಷಕರಲ್ಲಿನ ಒತ್ತಡ ತಗ್ಗಿಸುವುದು ಮತ್ತು ಆತಂಕ ನಿವಾರಿಸುವ ಚಟುವಟಿಕೆ ಕಾರ್ಯತಂತ್ರಗಳಿಗೂ ಅವಕಾಶವಿದೆ . ಈ ವೇಳಾಪಟ್ಟಿಯಲ್ಲಿ ಭಾರತ ಸರ್ಕಾರದ ಇ - ಪಾಠಶಾಲಾ , ಎನ್ ಆರ್ ಒ ಇ ಆರ್ ಮತ್ತು ದೀಕ್ಷಾ ಪೋರ್ಟಲ್ ನಲ್ಲಿ ಲಭ್ಯವಿರುವ ಇ - ಪಠ್ಯ ಪಾಠಗಳ ಲಿಂಕ್ ಒಳಗೊಂಡಿವೆ .


    ಎಲ್ಲಾ ಸೂಚಿಸಲಾದ ಚಟುವಟಿಕೆಗಳು ಸಲಹೆಯ ರೂಪದಲ್ಲಿರುತ್ತವೆ ಮತ್ತು ಲಿಖಿತವಲ್ಲ . ಕ್ರಮಬದ್ಧವಾಗಿ ಪಾಲನೆ ಮಾಡುವುದು ಕಡ್ಡಾಯವಲ್ಲ . ಶಿಕ್ಷಕರು ಮತ್ತು ಪೋಷಕರು ಚಟುವಟಿಕೆಗಳನ್ನು ಸಂದರ್ಭಕ್ಕೆ ಅನುಗುಣವಾಗಿ ಬಳಸಿಕೊಳ್ಳಬಹುದು ಮತ್ತು ಯಾವ ಚಟುವಟಿಕೆಗಳಲ್ಲಿ ಮಕ್ಕಳು ಆಸಕ್ತಿ ತೋರುತ್ತಾರೋ ಅಂತಹವುಗಳನ್ನು ಆಯ್ಕೆ ಮಾಡಿಕೊಳ್ಳಬಹುದು .


    ಎನ್ ಸಿ ಇ ಆರ್ ಟಿ ಈಗಾಗಲೇ ವಿದ್ಯಾರ್ಥಿಗಳು , ಪೋಷಕರು ಮತ್ತು ಶಿಕ್ಷಕರಿಗಾಗಿ , ಟಿವಿ ಚಾನಲ್ ಸ್ವಯಂಪ್ರಭಾ ( ಕಿಶೋರ್ ಮಂಚ್ ) ( ಉಚಿತ ಡಿಟಿಎಚ್ ಚಾನಲ್ 128, ಡಿಶ್ ಟಿವಿ ಚಾನಲ್ # 950, ಸನ್ ಡೈರೆಕ್ಟ್ #793, ಜಿಯೊ ಟಿವಿ , ಟಾಟಾಸ್ಕೈ #756, ಏರ್ ಟೆಲ್ ಚಾನಲ್ #440, ವಿಡಿಯೋಕಾನ್ ಚಾನಲ್ # 477), ಕಿಶೋರ್ ಮಂಚ್ ಆಪ್ ( ಪ್ಲೇ ಸ್ಟೋರ್ ನಿಂದ ಡೌನ್ ಲೋಡ್ ಮಾಡಿಕೊಳ್ಳಬಹುದು ) ಮತ್ತು ಯೂಟ್ಯೂಬ್ ಚಾನಲ್ ಲೈವ್ ( ಎನ್ ಸಿ ಇ ಆರ್ ಟಿ ಅಧಿಕೃತ ಚಾನಲ್ ) ಮೂಲಕ ನೇರ ಸಂವಾದಾತ್ಮಕ ತರಗತಿಗಳನ್ನು ನಡೆಸಲಾಗುತ್ತಿದೆ . ಪ್ರತಿ ದಿನ ಸೋಮವಾರದಿಂದ ಶನಿವಾರದವರೆಗೆ ಪ್ರತಿ ತರಗತಿಗೆ I-X ರ ವರೆಗೆ ಒಂದು ಗಂಟೆ ನೇರ ಬೋಧನಾ ಕಾರ್ಯಕ್ರಮ ಪ್ರಸಾರವಾಗಲಿದ್ದು , ಅದಕ್ಕಾಗಿ ಮಧ್ಯಾಹ್ನ 2 ರಿಂದ 4 ಗಂಟೆಯವರೆಗೆ ಸಮಯ ನಿಗದಿಪಡಿಸಲಾಗಿದೆ . XI ಮತ್ತು XII ನೇ ತರಗತಿಗಳಿಗೆ ವಾರಕ್ಕೆ ಪ್ರತಿ ತರಗತಿಗೆ ಎರಡು ಗಂಟೆಗಳ ನೇರ ಪ್ರಸಾರವಿರುತ್ತದೆ . ಹೆಚ್ಚುವರಿಯಾಗಿ ವೀಕ್ಷಕರ ಜೊತೆ ಸಂವಾದ , ಕಲಿಕಾ ಪಠ್ಯಗಳ ಕುರಿತಂತೆ ಚಟುವಟಿಕೆಗಳನ್ನು ನೇರ ಪ್ರಸಾರದಲ್ಲಿ ತೋರಿಸಲಾಗುವುದು . ವಿಡಿಯೋ ಕಾನ್ಫರೆನ್ಸ್ ಮೂಲಕ ಎಸ್ ಸಿ ಇ ಆರ್ ಟಿ ಎಸ್ / ಎಸ್ಐಇಎಸ್ ಶಿಕ್ಷಣ ನಿರ್ದೇಶನಾಲಯಗಳು , ಕೇಂದ್ರೀಯ ವಿದ್ಯಾಲಯ ಸಂಘಟನೆ , ನವೋದಯ ವಿದ್ಯಾಲಯ ಸಮಿತಿ ಮತ್ತು ಸಿಬಿಎಸ್ಇಗಳ ಮೂಲಕ ಈ ಕ್ಯಾಲೆಂಡರ್ ನ ಅಂಶಗಳನ್ನು ತಲುಪಿಸಲಾಗುವುದು . ಪ್ರೌಢಹಂತದ ಈ ಎಂಟು ವಾರಗಳ ಕ್ಯಾಲೆಂಡರ್ ಅನ್ನು ಎನ್ ಸಿ ಇ ಆರ್ ಟಿ ವೆಬ್ ಸೈಟ್ ನಲ್ಲಿ ಹಾಕಲಾಗಿದ್ದು , ಆ ಮೂಲಕ ಎಲ್ಲ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ತಲುಪಿಸಲಾಗುತ್ತಿದೆ .


    ಇದು ಕೋವಿಡ್ -19 ಎದುರಿಸಲು ಸಕಾರಾತ್ಮಕ ಮಾರ್ಗೋಪಾಯಗಳನ್ನು ಹುಡುಕಲು ನಮ್ಮ ವಿದ್ಯಾರ್ಥಿಗಳು , ಶಿಕ್ಷಕರು , ಶಾಲಾ ಪ್ರಾಂಶುಪಾಲರು ಮತ್ತು ಪೋಷಕರಿಗೆ ನೆರವಾಗಲಿದೆ ಹಾಗೂ ಮಕ್ಕಳಿಗೆ ಮನೆಯಲ್ಲಿಯೇ ಆನ್ ಲೈನ್ ಶಿಕ್ಷಣ ಬೋಧನಾ ಸಂಪನ್ಮೂಲಗಳನ್ನು ಬಳಸಿ , ಕಲಿಕೆಯ ಸಾಮರ್ಥ್ಯವೃದ್ಧಿಗೆ ಸಹಾಯಕವಾಗಲಿದೆ .


    Click here for Eight Week Alternative Academic Calendar for the Secondary Stage Part II- English


    Click here for Eight Week Alternative Academic Calendar for the Secondary Stage Part II- Hindi


    ***

    
    
    (Release ID: 1654534) Visitor Counter : 14
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Tamil , Telugu , Malayalam
    
    
    

*