      ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವಾಲಯ

      ಮೊಣಕಾಲು ಚಿಪ್ಪು ಅಳವಡಿಕೆಯ ಶಸ್ತ್ರಚಿಕಿತ್ಸೆಗೆ ಅಗತ್ಯವಿರುವ ಸಾಧನಗಳನ್ನು ನಿಗದಿತ ಬೆಲೆಯಲ್ಲಿ ಪೂರೈಸಲು ಸೆಪ್ಟೆಂಬರ್ 14, 2021ರವರೆಗೆ ಅವಧಿ ವಿಸ್ತರಣೆ.
      
      ಈ ಕ್ರಮದಿಂದ ಶ್ರೀಸಾಮಾನ್ಯರಿಗೆ ₹ 1500 ಕೋಟಿ ರೂಪಾಯಿ ಉಳಿತಾಯವಾಗಲಿದೆ.

      Posted On: 17 SEP 2020 11:15AM by PIB Bengaluru

    ಜನರಿಗೆ ಸುಲಭದರದಲ್ಲಿ ವೈದ್ಯಕೀಯ ಸಾಧನಗಳು ಲಭ್ಯ ಇರಲಿ ಎಂಬ ಆಶಯದಿಂದ ಔಷಧಿಗಳ ಬೆಲೆ ನಿಯಂತ್ರಣ , ಔಷಧೀಯ ಇಲಾಖೆಯ ಅಡೊಯಲ್ಲಿರುವ ರಾಷ್ಟ್ರೀಯ ಬೆಲೆ ಪ್ರಾಧಿಕಾರ , ರಾಸಾಯನಿಕ ಮತಗತು ರಸಗೊಬ್ಬರ ಸಚಿವಾಲಯವು , ಮೊಣಕಾಲು ಚಿಪ್ಪಿನ ಅಳವಡಿಕೆಗೆ ಅನುಕೂಲವಾಗುವಂತೆ ಸೆ. 21, 2021 ವರೆಗೂ ವಿಸ್ತರಿಸಿದೆ.
    ಸೆ. 15 2020 ರಂದು ಈ ಬಗ್ಗೆ ಎನ್‌ಪಿಪಿಎ ಔಷಧಿ ನಿಯಂತ್ರಣ ಪ್ರಾಧಿಕಾರವು ಆದೇಶ ಸಂಖ್ಯೆ (ಡಿಪಿಸಿಒ) , 2013 ( ಅನೆಕ್ಸ್‌ II) ಅಧಿಸೂಚನೆಯನ್ನು ಹೊರಡಿಸಲಾಗಿದೆ.
    
    ಎನ್‌ಪಿಪಿಎ ಆದೇಶ ಸಂಖ್ಯೆ ‌ S.O. 2668(E) ಆ. 16, 2017 ರಂದು ಮೊದಲ ಬಾರಿಗೆ ಮೂಳೆಗಳ ವಿಭಾಗದಲ್ಲಿ ಮೊಣಕಾಲು ಚಿಪ್ಪಿನ ಅಳವಡಿಕೆಗಾಗಿ ಬೆಲೆ ನಿಗದಿಪಡಿಸಲಾಗಿತ್ತು. ಒಂದು ವರ್ಷದ ಅವಧಿಯವರೆಗೆ ಈ ಬೆಲೆಯನ್ನು ನಿಗದಿಪಡಿಸಲಾಗಿತ್ತು. ಅದಾದ ನಂತರ ಆ. 132018 ರವರೆಗೂ ಅದೇ ಬೆಲೆಯನ್ನೇ ಮುಂದುವರಿಸಲಾಗಿತ್ತು. ಈ ಯೋಜನೆಯ ಆದೇಶವನ್ನು ಪುನಃ ಆ. 15, 2019 ರವರೆಗೂ ವಿಸ್ತರಿಸಲಾಯಿತು. ಮತ್ತೆ ಅದೇ ಆದೇಶವನ್ನು 2020 ಸೆ. 21 ರವರೆಗೆ ಮುಂದುವರಿಸಲು ನಿರ್ಧರಿಸಲಾಯಿತು. ಇದೀಗ ಈ ಯೋಜನೆಯ ಲಾಭ ಇನ್ನಷ್ಟು ಜನರಿಗೆ ದೊರೆಯಲಿ ಎಂದು ಮುಂದಿನ ವರ್ಷ ಸೆ. 21 ರವರೆಗೆ ವಿಸ್ತರಿಸಲಾಗಿದೆ.
    ಎನ್‌ಪಿಪಿಎ ಇದೇ ವರ್ಷದ ಜುಲೈತಿಂಗಳಿನಲ್ಲಿ ವೈದ್ಯಕೀಯ ಸಾಧನಗಳ ಉತ್ಪಾದನಾ ಕಂಪನಿಗಳಿಗೆ ಹಾಗೂ ಆಮದು ಮಾಡಿಕೊಳ್ಳುವ ಕಂಪನಿಗಳಿಗೆ 2018 ರಿಂದ 2020 ರ ಅವಧಿಯಲ್ಲಿ ಮಾರಾಟ ಆಗಿರುವ ಅಂಕಿ ಅಂಶಗಳನ್ನು ಒಪ್ಪಿಸಲು ಸೂಚಿಸಿತ್ತು.
    ಈ ಬಗ್ಗೆ 14 ಪ್ರಮುಖ ಕಂಪನಿಗಳು 10 ಜನ ಆಮದುದಾರರು ಹಾಗೂ ನಾಲ್ಕು ಉತ್ಪಾದನಾ ಕಂಪನಿಗಳೂ ಸೇರಿದಂತೆ ಆ. 6 ರಂದು ಸಭೆ ಸೇರಿ ತಮ್ಮ ಅಂಕಿ ಅಂಶಗಳನ್ನು ಎನ್‌ಪಿಪಿಎಗೆ ಒಪ್ಪಿಸಿದವು. ಆ. 15 ರಂದು ನೀಡಿರುವ ಬೆಲೆಯನ್ನು ಸೆ. 15 2020 ರವರೆಗೂ ಮುಂದುವರಿಸುವಂತೆ ಈ ಸಭೆಯಲ್ಲಿ ನಿರ್ಣಯಿಸಲಾಯಿತು.
    ಸೆ. 14 ರಂದು ಆಯೋಜಿಸಲಾದ ಅಧಿಕಾರಿಗಳ ಸಭೆಯಲ್ಲಿ ಮತ್ತೊಮ್ಮೆ ಈ ಬೆಲೆಗಳ ಬಗ್ಗೆ ಚರ್ಚಿಸಲಾಯಿತು. 2017 ರಲ್ಲಿ ಮೊಣಕಾಲು ಚಿಪ್ಪಿನ ಅಳವಡಿಕೆಯ ಸಾಧನಕ್ಕೆ ನಿಗದಿಪಡಿಸಲಾದ ಬೆಲೆಯು ಮಾರುಕಟ್ಟೆಯ ಬೆಲೆಗಿಂತ ಶೇ 69 ರಷ್ಟು ಇಳಿಸಲಾಗಿದೆ. ಹಾಗೂ ಉತ್ಪಾದಕರಿಗೆ ಮಾರುಕಟ್ಟೆಯಲ್ಲಿ ಶೇ 11 ರಷ್ಟು ಪಾಲುದಾರಿಕೆ ಹೆಚ್ಚಾಗಿರುವುದು ಕಂಡುಬ ಂದಿದೆ. ಈ ಎರಡು ವರ್ಷಗಳ ಅವಧಿಯಲ್ಲಿ ಇದು ಆಶಾದಾಯಕ ಬೆಳವಣಿಗೆಯಾಗಿದೆ. ಅಲ್ಲದೇ ಕೇಂದ್ರ ಸರ್ಕಾರದ ‘ ಆತ್ಮನಿರ್ಭರ ಭಾರತ ’ ಆಶಯಕ್ಕೆ ತಕ್ಕಂತಾಗಿದೆ.
    ಜನರ ಹಿತಾಸಕ್ತಿಯನ್ನು ಗಮನದಲ್ಲಿರಿಸಿಕೊಂಡು , ಹೀಗೆ ಬೆಲೆ ನಿಗದಿಪಡಿಸುವುದನ್ನು ಮುಂದುವರಿಸುವುದು ಅತ್ಯಗತ್ಯವಾಗಿದೆ ಎಂದು ಕಂಡು ಬಂದಿತು. ಈ ಅಂಶವನ್ನು ಗಮನದಲ್ಲಿರಿಸಿಕೊಂಡು ಪ್ರಾಧಿಕಾರವು ಬೆಲೆ ನಿಗದಿ ಪಡಿಸುವ ಕ್ರಮವನ್ನು ಮತ್ತೊಂದು ವರ್ಷಕ್ಕೆ ( 14 ಸೆ. 2021) ರವರೆಗೆ ಮುಂದುವರಿಸಲು ನಿರ್ಧರಿಸಿ , ಅಧಿಸೂಚನೆ ಹೊರಡಿಸಲು ತೀರ್ಮಾನ ತೆಗೆದುಕೊಳ್ಳಲಾಯಿತು.
    ಈ ತೀರ್ಮಾನದಂತೆ ಸೆ. 14, 2021 ರವರೆಗೆ ಬೆಲೆನಿಗದಿ ಪಡಿಸಿರುವ ಕ್ರಮವನ್ನು ಮುಂದುವರಿಸಲು ಅಧಿಸೂಚನೆ ಹೊರಡಿಸಲಾಯಿತು. ಇದರಿಂದಾಗಿ ಜನ ಸಾಮಾನ್ಯರ ₹ 1500 ಕೋಟಿ ಉಳಿತಾಯವಾಗಲಿದೆ ಎಂಬ ಅಂಶ ಗಮನಾರ್ಹವಾಗಿದೆ.

    
    
    (Release ID: 1655597) Visitor Counter : 5
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Odia , Tamil , Telugu