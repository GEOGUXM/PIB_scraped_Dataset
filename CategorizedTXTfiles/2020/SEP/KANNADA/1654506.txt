      ಸಂಪುಟ

      ಬಿಹಾರದ ದರ್ಬಾಂಗದಲ್ಲಿ ನೂತನ ಅಖಿಲ ಭಾರತ ವೈದ್ಯಕೀಯ ವಿಜ್ಞಾನ ಸಂಸ್ಥೆ (ಏಮ್ಸ್) ಸ್ಥಾಪನೆಗೆ ಸಂಪುಟದ ಅನುಮೋದನೆ
      Posted On: 15 SEP 2020 2:22PM by PIB Bengaluru


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆಯು ಬಿಹಾರದ ದರ್ಭಾಂಗದಲ್ಲಿ ಹೊಸ ಅಖಿಲ ಭಾರತ ವೈದ್ಯಕೀಯ ವಿಜ್ಞಾನ ಸಂಸ್ಥೆ ( ಏಮ್ಸ್ ) ಸ್ಥಾಪನೆಗೆ ಅನುಮೋದನೆ ನೀಡಿದೆ .


    ಇದನ್ನು ಪ್ರಧಾನ ಮಂತ್ರಿ ಸ್ವಾಸ್ಥ್ಯ ಸುರಕ್ಷಾ ಯೋಜನೆ ( ಪಿಎಂಎಸ್ ‌ ಎಸ್ ‌ ವೈ ) ಅಡಿಯಲ್ಲಿ ಸ್ಥಾಪಿಸಲಾಗುವುದು . ಈ ಏಮ್ಸ್ ಗಾಗಿ ಎನ್ ಪಿ ಎ ಜೊತೆಗೆ 2,25,000 ರೂ . ( ಸ್ಥಿರ ) ಮೂಲ ವೇತನದಲ್ಲಿ ( ವೇತನ ಮತ್ತು ಎನ್ ಪಿ ಎ 2,37,500 ರೂ . ಮೀರದಂತೆ ) ನಿರ್ದೇಶಕರ ಹುದ್ದೆಯನ್ನು ಸೃಷ್ಟಿಸಲು ಸಹ ಸಂಪುಟ ಅನುಮೋದನೆ ನೀಡಿತು .


    1264 ಕೋಟಿ ರೂ . ಒಟ್ಟು ವೆಚ್ಚದ ಈ ಸಂಸ್ಥೆಯು ಕೇಂದ್ರ ಸರ್ಕಾರವು ಅನುಮೋದನೆ ನೀಡಿದ 48 ತಿಂಗಳ ಅವಧಿಯಲ್ಲಿ ಪೂರ್ಣಗೊಳ್ಳುವ ಸಾಧ್ಯತೆ ಇದೆ .


    ಜನ ಸಾಮಾನ್ಯರಿಗೆ ಪ್ರಯೋಜನಗಳು / ಮುಖ್ಯಾಂಶಗಳು

      * ಹೊಸ ಏಮ್ಸ್ 100 ಸ್ನಾತಕ ( ಎಂಬಿಬಿಎಸ್ ) ಸೀಟುಗಳನ್ನು ಮತ್ತು 60 ಬಿಎಸ್ಸಿ ( ನರ್ಸಿಂಗ್ ) ಸೀಟುಗಳನ್ನು ಹೊಂದಿರುತ್ತದೆ .
      * ಹೊಸ ಏಮ್ಸ್ 15 ರಿಂದ 20 ಸೂಪರ್ ಸ್ಪೆಷಾಲಿಟಿ ವಿಭಾಗಗಳನ್ನು ಹೊಂದಿರುತ್ತದೆ .
      * ಹೊಸ ಏಮ್ಸ್ 750 ಆಸ್ಪತ್ರೆಯ ಹಾಸಿಗೆಗಳನ್ನು ಹೊಂದಿರುತ್ತದೆ .
      * ಪ್ರಸ್ತುತ ಕೆಲಸ ನಿರ್ವಹಿಸುತ್ತಿರುವ ಏಮ್ಸ್ ಮಾಹಿತಿಯ ಪ್ರಕಾರ , ಪ್ರತಿ ಹೊಸ ಏಮ್ಸ್ ದಿನಕ್ಕೆ ಸುಮಾರು 2000 ಹೊರ ರೋಗಿಗಳು ಮತ್ತು ತಿಂಗಳಿಗೆ ಸುಮಾರು 1000 ಒಳರೋಗಿಗಳಿಗೆ ಚಿಕಿತ್ಸೆ ಒದಗಿಸುತ್ತದೆ .
      * ಸ್ನಾತಕೋತ್ತರ ಮತ್ತು ಡಿಎಂ / ಎಂ . ಸಿ . ಎಚ್ ಸೂಪರ್ - ಸ್ಪೆಷಾಲಿಟಿ ಕೋರ್ಸ್ ‌ ಗಳನ್ನು ಸಹ ಸೂಕ್ತ ಸಮಯದಲ್ಲಿ ಪ್ರಾರಂಭಿಸಲಾಗುವುದು .

    ಯೋಜನೆಯ ವಿವರಗಳು :


    ಹೊಸ ಏಮ್ಸ್ ಸ್ಥಾಪನೆಯು ಆಸ್ಪತ್ರೆ , ವೈದ್ಯಕೀಯ ಮತ್ತು ಶುಶ್ರೂಷಾ ಕೋರ್ಸ್ ‌ ಗಳಿಗೆ ಬೋಧನಾ ಕಟ್ಟಡ , ವಸತಿ ಸಂಕೀರ್ಣ ಮತ್ತು ಸಂಬಂಧಿತ ಸೌಲಭ್ಯಗಳು / ಸೇವೆಗಳನ್ನು ನಿರ್ಮಾಣವನ್ನು ಒಳಗೊಂಡಿರುತ್ತದೆ . ನವದೆಹಲಿಯ ಏಮ್ಸ್ ಮತ್ತು ಇತರ ಆರು ಹೊಸ ಏಮ್ಸ್ ಮಾದರಿಯಲ್ಲಿ ಪಿಎಂಎಸ್ ‌ ಎಸ್ ‌ ವೈ ಹಂತ -1 ರ ಅಡಿಯಲ್ಲಿ ಇದನ್ನು ಕೈಗೊಳ್ಲಲಾಗುವುದು . ಈ ಪ್ರದೇಶದಲ್ಲಿ ಗುಣಮಟ್ಟದ ಆರೋಗ್ಯ , ವೈದ್ಯಕೀಯ ಶಿಕ್ಷಣ , ಶುಶ್ರೂಷಾ ಶಿಕ್ಷಣ ಮತ್ತು ಸಂಶೋಧನೆಗಳನ್ನು ಒದಗಿಸಲು ಹೊಸ ಏಮ್ಸ್ ಅನ್ನು ರಾಷ್ಟ್ರೀಯ ಪ್ರಾಮುಖ್ಯತೆಯ ಸಂಸ್ಥೆಯಾಗಿ ಸ್ಥಾಪಿಸುವುದು ಇದರ ಉದ್ದೇಶವಾಗಿದೆ .


    ಪ್ರಸ್ತಾವಿತ ಸಂಸ್ಥೆಯು 750 ಹಾಸಿಗೆ ಸಾಮರ್ಥ್ಯದ ಆಸ್ಪತ್ರೆಯನ್ನು ಹೊಂದಿರುತ್ತದೆ . ಇದರಲ್ಲಿ ತುರ್ತು / ಅಪಘಾತ ಹಾಸಿಗೆಗಳು , ಐಸಿಯು ಹಾಸಿಗೆಗಳು , ಆಯುಷ್ ಹಾಸಿಗೆಗಳು , ಖಾಸಗಿ ಹಾಸಿಗೆಗಳು ಮತ್ತು ವಿಶೇಷ ಮತ್ತು ಸೂಪರ್ ವಿಶೇಷ ಹಾಸಿಗೆಗಳು ಸೇರಿವೆ . ಇದಲ್ಲದೆ , ವೈದ್ಯಕೀಯ ಕಾಲೇಜು , ಆಯುಷ್ ಬ್ಲಾಕ್ , ಸಭಾಂಗಣ , ರಾತ್ರಿ ತಂಗುದಾಣ , ಅತಿಥಿ ಗೃಹ , ವಸತಿ ನಿಲಯಗಳು ಮತ್ತು ವಸತಿ ಸೌಲಭ್ಯಗಳು ಇರಲಿವೆ . ಹೊಸ ಏಮ್ಸ್ ಸ್ಥಾಪನೆಯು ಬಂಡವಾಳ ಸ್ವತ್ತುಗಳನ್ನು ಸೃಷ್ಟಿಸುತ್ತದೆ , ಇದಕ್ಕಾಗಿ ಆರು ಹೊಸ ಏಮ್ಸ್ ಮಾದರಿಯಲ್ಲಿ , ಅವುಗಳ ಕಾರ್ಯಾಚರಣೆ ಮತ್ತು ನಿರ್ವಹಣೆಗಾಗಿ ಅಗತ್ಯವಾದ ವಿಶೇಷ ಮಾನವಶಕ್ತಿಯನ್ನು ಸೃಷ್ಟಿಸಲಾಗುತ್ತದೆ . ಈ ಸಂಸ್ಥೆಗಳ ವೆಚ್ಚವನ್ನು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಪಿಎಂಎಸ್ಎಸ್ವೈ ಯೋಜನಾ ಬಜೆಟ್ ನ ಅನುದಾನದಿಂದ ಒದಗಿಸಲಾಗುತ್ತದೆ .


    ಪರಿಣಾಮ :


    ಹೊಸ ಏಮ್ಸ್ ಸ್ಥಾಪನೆಯು ಆರೋಗ್ಯ ಶಿಕ್ಷಣ ಮತ್ತು ತರಬೇತಿಯಲ್ಲಿ ಪರಿವರ್ತನೆಯನ್ನು ತರುವುದಲ್ಲದೇ , ಈ ಪ್ರದೇಶದ ಆರೋಗ್ಯ ವೃತ್ತಿಪರರ ಕೊರತೆಯನ್ನು ಬಗೆಹರಿಸುತ್ತದೆ . ಹೊಸ ಏಮ್ಸ್ ಸ್ಥಾಪನೆಯು ಜನರಿಗೆ ಸೂಪರ್ ಸ್ಪೆಷಾಲಿಟಿ ಆರೋಗ್ಯ ಸೇವೆಯನ್ನು ಒದಗಿಸುವ ಉಭಯ ಉದ್ದೇಶವನ್ನು ಪೂರೈಸುತ್ತದೆ ಮತ್ತು ಈ ಪ್ರದೇಶದಲ್ಲಿ ವೈದ್ಯರು ಮತ್ತು ಇತರ ಆರೋಗ್ಯ ಕಾರ್ಯಕರ್ತರ ದೊಡ್ಡ ಗುಂಪನ್ನು ಸೃಷ್ಟಿಸಲು ಸಹಾಯ ಮಾಡುತ್ತದೆ . ಇದು ರಾಷ್ಟ್ರೀಯ ಆರೋಗ್ಯ ಮಿಷನ್ ( ಎನ್ ‌ ಎಚ್ ‌ ಎಂ ) ನ ಪ್ರಾಥಮಿಕ ಮತ್ತು ದ್ವಿತೀಯ ಹಂತದ ಸಂಸ್ಥೆಗಳು / ಸೌಲಭ್ಯಗಳ ಅಡಿಯಲ್ಲಿ ಲಭ್ಯವಾಗಲಿದೆ . ಹೊಸ ಏಮ್ಸ್ ನಿರ್ಮಾಣಕ್ಕೆ ಕೇಂದ್ರ ಸರ್ಕಾರವು ಸಂಪೂರ್ಣ ಹಣವನ್ನು ಒದಗಿಸುತ್ತದೆ . ಹೊಸ ಏಮ್ಸ್ ನ ಕಾರ್ಯಾಚರಣೆ ಮತ್ತು ನಿರ್ವಹಣೆ ವೆಚ್ಚಗಳನ್ನು ಸಹ ಕೇಂದ್ರ ಸರ್ಕಾರವು ಸಂಪೂರ್ಣವಾಗಿ ಭರಿಸುತ್ತದೆ .


    ಉದ್ಯೋಗ ಸೃಷ್ಟಿ :


    ರಾಜ್ಯದಲ್ಲಿ ಹೊಸ ಏಮ್ಸ್ ಸ್ಥಾಪಿಸುವುದರಿಂದ ವಿವಿಧ ಬೋಧಕವರ್ಗ ಮತ್ತು ಬೋಧಕೇತರ ಹುದ್ದೆಗಳಲ್ಲಿ ಸುಮಾರು 3000 ಜನರಿಗೆ ಉದ್ಯೋಗ ಸೃಷ್ಟಿಯಾಗುತ್ತದೆ . ಇದಲ್ಲದೆ , ಹೊಸ ಏಮ್ಸ್ ಸುತ್ತಮುತ್ತ ಬರುವ ಶಾಪಿಂಗ್ ಸೆಂಟರ್ , ಕ್ಯಾಂಟೀನ್ ಮುಂತಾದ ಸೌಲಭ್ಯಗಳು ಮತ್ತು ಸೇವೆಗಳಿಂದಾಗಿ ಪರೋಕ್ಷವಾಗಿಯೂ ಉದ್ಯೋಗ ಸೃಷ್ಟಿಯಾಗಲಿದೆ . ಭೌತಿಕ ಮೂಲಸೌಕರ್ಯಗಳ ನಿರ್ಮಾಣ ಹಂತದಲ್ಲೂ ಸಾಕಷ್ಟು ಉದ್ಯೋಗ ಸೃಷ್ಟಿಯಾಗಲಿದೆ .


    ಇದು ತೃತೀಯ ಆರೋಗ್ಯ - ರಕ್ಷಣೆಯ ಮೂಲಸೌಕರ್ಯಗಳಲ್ಲಿನ ಅಂತರವನ್ನು ನಿವಾರಿಸುತ್ತದೆ ಮತ್ತು ರಾಜ್ಯ ಮತ್ತು ಪಕ್ಕದ ಪ್ರದೇಶಗಳಲ್ಲಿ ಗುಣಮಟ್ಟದ ವೈದ್ಯಕೀಯ ಶಿಕ್ಷಣದ ಸೌಲಭ್ಯಗಳನ್ನು ಒದಗಿಸುತ್ತದೆ . ಏಮ್ಸ್ ಹೆಚ್ಚು ಅಗತ್ಯವಿರುವ ಸೂಪರ್ ಸ್ಪೆಷಾಲಿಟಿ / ತೃತೀಯ ಆರೋಗ್ಯ ಸೇವೆಯನ್ನು ಕೈಗೆಟುಕುವ ವೆಚ್ಚದಲ್ಲಿ , ಬಡವರಿಗೆ ಮತ್ತು ನಿರ್ಗತಿಕರಿಗೆ ಒದಗಿಸುತ್ತದೆ . ಇದು ರಾಷ್ಟ್ರೀಯ ಗ್ರಾಮೀಣ ಆರೋಗ್ಯ ಮಿಷನ್ / ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಇತರ ಆರೋಗ್ಯ ಕಾರ್ಯಕ್ರಮಗಳಿಗೆ ತರಬೇತಿ ಪಡೆದ ವೈದ್ಯಕೀಯ ಮಾನವಶಕ್ತಿಯ ಲಭ್ಯತೆಯನ್ನು ಹೆಚ್ಚಿಸುತ್ತದೆ . ಈ ಸಂಸ್ಥೆಯು ಗುಣಮಟ್ಟದ ವೈದ್ಯಕೀಯ ಶಿಕ್ಷಣವನ್ನು ನೀಡುವ ಬೋಧನಾ ಸಂಪನ್ಮೂಲ / ತರಬೇತಿ ಪಡೆದ ಬೋಧಕವರ್ಗವನ್ನೂ ಸಹ ಸೃಷ್ಟಿಸುತ್ತದೆ .


    ***

    
    
    (Release ID: 1654506) Visitor Counter : 14
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Gujarati , Odia , Tamil , Telugu , Malayalam
    
    
    

*