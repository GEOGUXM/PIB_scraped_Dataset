      ಪ್ರಧಾನ ಮಂತ್ರಿಯವರ ಕಛೇರಿ

      ‘ದೀಕ್ಷಾಂತ ಪರೇಡ್’ ಐಪಿಎಸ್ ಪ್ರೊಬೇಷನರಿ ಅಧಿಕಾರಿಗಳನ್ನು ಉದ್ದೇಶಿಸಿ ಪ್ರಧಾನಮಂತ್ರಿ ಅವರ ವಿಡಿಯೋ ಕಾನ್ಫರೆನ್ಸ್ ಭಾಷಣ
      Posted On: 04 SEP 2020 5:00PM by PIB Bengaluru


    ನಮಸ್ಕಾರ ..!


    ಸಚಿವ ಸಂಪುಟದ ನನ್ನ ಸಹೋದ್ಯೋಗಿಗಳಾದ ಶ್ರೀ ಅಮಿತ್ ಶಾ ಜಿ , ಡಾ . ಜಿತೇಂದ್ರ ಸಿಂಗ್ ಜಿ , ಜಿ . ಕಿಷನ್ ರೆಡ್ಡಿ ಜಿ ಅವರೇ , ದೀಕ್ಷಾಂತ ( ಘಟಿಕೋತ್ಸವ ) ಪರೇಡ್ ಕಾರ್ಯಕ್ರಮದಲ್ಲಿ ಭಾಗವಹಿಸಿರುವ ಸರ್ದಾರ್ ವಲ್ಲಭಭಾಯ್ ಪಟೇಲ್ ರಾಷ್ಟ್ರೀಯ ಪೊಲೀಸ್ ಅಕಾಡೆಮಿಯ ಅಧಿಕಾರಿಗಳೇ ಮತ್ತು ಭಾರತೀಯ ಪೊಲೀಸ್ ಸೇವೆಗಳನ್ನು ಮುನ್ನಡೆಸಲು ಅತ್ಯಂತ ಉತ್ಸಾಹದಿಂದ ಸಜ್ಜಾಗಿರುವ 71 ನೇ ಆರ್ ಆರ್ ನ ನನ್ನ ಯುವ ಮಿತ್ರರೇ ..


    ಸಾಮಾನ್ಯವಾಗಿ ನಾನು ಅಕಾಡೆಮಿಯಲ್ಲಿ ತರಬೇತಿ ಮುಗಿಸಿ ನಿರ್ಗಮಿಸುವ ಎಲ್ಲ ಮಿತ್ರರನ್ನು ದೆಹಲಿಯಲ್ಲಿ ಖುದ್ದಾಗಿ ಭೇಟಿ ಮಾಡುತ್ತೇನೆ . ನಾನು ಅವರನ್ನು ನಿವಾಸಕ್ಕೆ ಕರೆದು ಅವರೊಂದಿಗೆ ವಿಚಾರ ವಿನಿಮಯ ನಡೆಸುವುದು ನನ್ನ ಸುದೈವ ಎಂದುಕೊಂಡಿದ್ದೇನೆ . ಕೊರೊನಾ ಹಿನ್ನೆಲೆಯಲ್ಲಿ ಪ್ರಸಕ್ತ ಸನ್ನಿವೇಶದಿಂದಾಗಿ ನನಗೆ ಆ ಅವಕಾಶ ತಪ್ಪಿ ಹೋಗಿದೆ . ಆದರೆ ನನ್ನ ಅವಧಿಯಲ್ಲಿ ನಾನು ನಿಮ್ಮನ್ನು ಒಮ್ಮೆ ಭೇಟಿ ಮಾಡುತ್ತೇನೆ ಎಂಬ ವಿಶ್ವಾಸ ನನಗಿದೆ .


    ಮಿತ್ರರೇ ..


    ಒಂದಂತೂ ಸತ್ಯ ನೀವು ಎಲ್ಲಿಯವರೆಗೆ ತರಬೇತಿ ( ಟ್ರೈನಿ ) ಯಾಗಿ ಕೆಲಸ ಮಾಡುತ್ತಿರೋ ಅಲ್ಲಿಯವರೆಗೆ ನೀವು ಸುರಕ್ಷಿತ ವಾತಾವರಣದಲ್ಲಿ ಕೆಲಸ ಮಾಡುತ್ತೀರಿ . ಒಂದು ವೇಳೆ ನೀವು ತಪ್ಪು ಮಾಡಿದರೂ ನಿಮ್ಮ ಸಹೋದ್ಯೋಗಿಗಳು ಅಥವಾ ನಿಮಗೆ ತರಬೇತಿ ನೀಡುವವರು ಅವುಗಳನ್ನೆಲ್ಲಾ ಸರಿಪಡಿಸಿಕೊಳ್ಳುತ್ತಾರೆ . ಆದರೆ ಪರಿಸ್ಥಿತಿ ರಾತ್ರೋರಾತ್ರಿ ಬದಲಾಗುತ್ತದೆ . ಆದರೆ ನೀವು ಈ ಅಕಾಡೆಮಿಯಿಂದ ಹೊರಗೆ ಕಾಲಿಟ್ಟ ಕೂಡಲೇ , ನೀವು ಸುರಕ್ಷಿತ ವಾತಾವರಣದಲ್ಲಿರುವುದಿಲ್ಲ . ಸಾಮಾನ್ಯ ಜನ ನಿಮ್ಮನ್ನು ಹೊಸಬರು ಮತ್ತು ಅನುಭವದ ಕೊರತೆ ಇದೆ ಎಂದು ಪರಿಗಣಿಸುವುದಿಲ್ಲ . ಅವರು ನಿಮ್ಮನ್ನು ಸಮವಸ್ತ್ರದಲ್ಲಿರುವ ಸಾಹೇಬ ಎಂದು ಪರಿಗಣಿಸುತ್ತಾರೆ , ಅವರು ಏಕೆ ನನ್ನ ಕೆಲಸವನ್ನು ಮಾಡುತ್ತಿಲ್ಲ ? ಪ್ರಶ್ನಿಸುತ್ತಾರೆ . ನೀವು ಸಾಹೇಬರು , ನೀವು ಹೇಗೆ ಮಾಡಲು ಸಾಧ್ಯ ? ಎಂದು ನಿಮ್ಮ ಬಗೆಗಿನ ಆತನ ವರ್ತನೆ ಸಂಪೂರ್ಣ ಬದಲಾಗಲಿದೆ .


    ನೀವು ಹೇಗೆ ಕಾರ್ಯ ನಿರ್ವಹಿಸುತ್ತೀರಿ ಮತ್ತು ನಿಮ್ಮ ನಡವಳಿಕೆ ಹೇಗಿರುತ್ತದೆ ಎಂಬುದನ್ನು ಅತ್ಯಂತ ಸೂಕ್ಷ್ಮವಾಗಿ ಗಮನಿಸಲಾಗುತ್ತದೆ .


    ಮೊದಲ ಅಭಿಪ್ರಾಯವೇ ಕೊನೆಯವರೆಗೂ ಉಳಿಯುತ್ತದೆ ಎಂಬ ಮಾತಿನ ಹಿನ್ನೆಲೆಯಲ್ಲಿ ನೀವು ಆರಂಭಿಕ ಹಂತದಲ್ಲಿ ಅತ್ಯಂತ ಜಾಗೃತವಾಗಿರುವುದು ಒಳ್ಳೆಯದು ಎಂದು ನಾನು ನಿಮಗೆ ಹೇಳ ಬಯಸುತ್ತೇನೆ . ನೀವು ಒಮ್ಮೆ ಒಂದು ವರ್ಗದ ( ಒಂದು ವಿಧದ ) ಅಧಿಕಾರಿ ಎಂಬ ವರ್ಚಸ್ಸು ಮೂಡಿದರೆ ಅದು ನೀವು ಎಲ್ಲಿಗೆ ವರ್ಗಾವಣೆ ಆದರೂ ನಿಮ್ಮ ಜೊತೆಯೇ ಪಯಣಿಸುತ್ತದೆ . ನೀವು ಅಂತಹ ವರ್ಚಸ್ಸಿನಿಂದ ಹೊರಬರಲು ಸಾಕಷ್ಟು ಸಮಯ ತೆಗೆದುಕೊಳ್ಳುತ್ತದೆ . ಆದ್ದರಿಂದ ನೀವು ಅತ್ಯಂತ ಜಾಗರೂಕತೆಯಿಂದ ಪ್ರಯತ್ನಗಳನ್ನು ಕೈಗೊಳ್ಳಿ .


    ಎರಡನೆಯದಾಗಿ ಸಮಾಜದಲ್ಲಿ ಒಂದು ನ್ಯೂನತೆ ಇದೆ . ನಾವು ಚುನಾಯಿತರಾಗಿ ದೆಹಲಿಗೆ ಬಂದ ನಂತರ ಇಬ್ಬರಿಂದ ನಾಲ್ಕು ಮಂದಿ ನಮ್ಮ ಸುತ್ತ ನಿಲ್ಲುತ್ತಾರೆ . ಅವರು ಯಾರು ಎಂಬುದೇ ನಮಗೆ ತಿಳಿದಿರುವುದಿಲ್ಲ ಮತ್ತು ತಕ್ಷಣವೇ ಅವರು ನಮಗೆ ತಮ್ಮ ಸೇವೆಗಳನ್ನು ನೀಡಲು ಬಯಸುತ್ತಾರೆ . ಸಾಹೇಬ್ , ನಿಮಗೆ ಕಾರು ಬೇಕೆ ಅಥವಾ ನೀರು ಬೇಕೆ ? ನಾನು ಅದರ ವ್ಯವಸ್ಥೆ ಮಾಡುತ್ತೇನೆ . ನೀವು ಈವರೆಗೆ ಊಟ ಮಾಡಿದಂತೆ ಕಾಣಿಸುತ್ತಿಲ್ಲ . ಈ ಭವನದ ಊಟ ಅಷ್ಟೊಂದು ಚೆನ್ನಾಗಿರುವುದಿಲ್ಲ ಎಂದು ಹೇಳುತ್ತಾರೆ . ನಮಗೆ ತಿಳಿದಿರುವುದಿಲ್ಲ ಇಂತಹ ಸೇವೆಗಳನ್ನು ಯಾರು ನೀಡುತ್ತಾರೆ ಎಂಬುದು . ನೀವು ಎಲ್ಲೇ ಹೋದರು ಆ ಜಾಗಕ್ಕೆ ನೀವು ಹೊಸಬರಾಗುತ್ತೀರಿ ಮತ್ತು ನಿಮಗೂ ಕೂಡ ಹಲವು ಅಗತ್ಯತೆಗಳು ಎದುರಾಗುತ್ತವೆ . ಆದರೆ ನೀವು ಒಮ್ಮೆ ಆ ವರ್ತುಲಕ್ಕೆ ಸಿಲುಕಿದರೆ ನೀವು ಅದರಿಂದ ಹೊರಬರುವುದು ಬಹಳ ಕಷ್ಟವಾಗುತ್ತದೆ . ಆರಂಭದಲ್ಲಿ ಪ್ರದೇಶ ಹೊಸದಾಗಿರುವ ಕಾರಣಕ್ಕೆ ನೀವು ಕೆಲವು ಸಮಸ್ಯೆಗಳನ್ನು ಎದುರಿಸಬೇಕಾಗಬಹುದು . ಆದರೆ ನೀವು ವಿಷಯಗಳನ್ನು ಸ್ವತಃ ನಿಮ್ಮ ಕಣ್ಣುಗಳಿಂದ ಮತ್ತು ಕಿವಿಗಳಿಂದ ಅರ್ಥ ಮಾಡಿಕೊಳ್ಳಲು ಪ್ರಯತ್ನಿಸಿ . ಸಾಧ್ಯವಾದಷ್ಟು ನಿಮ್ಮ ಆರಂಭಿಕ ದಿನಗಳಲ್ಲಿ ನಿಮ್ಮ ಕಿವಿಗಳನ್ನು ಶೋಧಿಸಿ , ಬೇಕಾದನ್ನು ಮಾತ್ರ ಕೇಳಿಸಿಕೊಳ್ಳಲು ಪ್ರಯತ್ನಿಸಿ .


    ನೀವು ನಿಜಕ್ಕೂ ನಾಯಕತ್ವದಲ್ಲಿ ಯಶಸ್ವಿಯಾಗಬೇಕೆಂದರೆ ನೀವು ನಿಮ್ಮ ಕಿವಿಗಳನ್ನು ಜಾಗೃತವಾಗಿಟ್ಟುಕೊಳ್ಳಬೇಕು . ಹಾಗೆಂದು ನಾನು ನಿಮಗೆ ಕಿವಿಗಳನ್ನು ಮುಚ್ಚಿಕೊಳ್ಳಿ ಎಂದು ಹೇಳುವುದಿಲ್ಲ . ನಾನು ನಿಮಗೆ ಕೇವಲ ಕಿವಿಗಳಿಂದ ಅಗತ್ಯವಾದುದನ್ನು ಮಾತ್ರ ಕೇಳಿಸಿಕೊಳ್ಳಿ ( ಫಿಲ್ಟರ್ ಮಾಡಿಕೊಳ್ಳಿ ) ಎಂದು ಹೇಳುತ್ತಿದ್ದೇನೆ . ನಿಮ್ಮ ವೃತ್ತಿಯಲ್ಲಿ ಇವನ್ನೆಲ್ಲಾ ಪಾಲಿಸಿದರೆ ನಿಮಗೆ ಸಾಕಷ್ಟು ಪ್ರಯೋಜನವಾಗಲಿದೆ . ನೀವು ವೃತ್ತಿಯಲ್ಲಿ ಅಥವಾ ವ್ಯಕ್ತಿಯನ್ನು ಯಾವ ಮಾದರಿಯಲ್ಲಿ ಸ್ವೀಕರಿಸುತ್ತೀರಿ ಎಂಬುದು ಮುಖ್ಯ . ಯಾವುದೇ ಸಂದರ್ಭದಲ್ಲಿ ಒಂದು ಹುದ್ದೆಗೆ ನಿಯೋಜನೆಗೊಂಡರೆ ಜನರು ಆತನನ್ನು ಕಸದ ತೊಟ್ಟಿಯಂತೆ ಕಾಣುತ್ತಾರೆ . ಯಾವುದೇ ವ್ಯಕ್ತಿ ಅತ್ಯಂತ ಹೆಚ್ಚು ಬಲಶಾಲಿಯಾಗಿದ್ದಾನೆ ಎಂದರೆ ಆತನನ್ನು ದೊಡ್ಡ ಕಸದ ತೊಟ್ಟಿ ಎಂದು ಪರಿಗಣಿಸುತ್ತಾರೆ . ಜನರು ಕಸವನ್ನು ತಂದು ಸುರಿಯಲಾರಂಬಿಸುತ್ತಾರೆ . ನಾವೂ ಕೂಡ ಆ ಕಸವನ್ನು ಅದೃಷ್ಟ ಎಂದು ಭಾವಿಸುತ್ತೇವೆ . ನಾವು ನಮ್ಮ ಪ್ರಜ್ಞೆಯನ್ನು ಶುದ್ಧವಾಗಿಟ್ಟುಕೊಂಡರೆ ಅದು ನಮ್ಮೆಲ್ಲರಿಗೂ ಅತ್ಯಂತ ಅನುಕೂಲಕಾರಿಯಾಗಲಿದೆ .


    ಎರಡನೇ ವಿಷಯವೇನೆಂದರೆ ನಾವು ಯಾವಾಗಲಾದರೂ ನಮ್ಮ ಪೊಲೀಸ್ ಠಾಣೆಗಳ ಸಂಸ್ಕೃತಿಯ ಬಗ್ಗೆ ಚಿಂತನೆ ನಡೆಸಿದ್ದೇವೆಯೇ ಎಂಬುದು ? ಹೇಗೆ ನಮ್ಮ ಪೊಲೀಸ್ ಠಾಣೆಗಳನ್ನು ಸಾಮಾಜಿಕ ವಿಶ್ವಾಸಾರ್ಹತೆಯ ಕೇಂದ್ರಗಳನ್ನಾಗಿ ಮಾಡುವುದೆಂದು ? ಇಂದು ನಾವು ಪೊಲೀಸ್ ಠಾಣೆಗಳಿಗೆ ಭೇಟಿ ನೀಡಿದರೆ ಅವುಗಳು ಸ್ವಚ್ಛವಾಗಿರುತ್ತವೆ ಮತ್ತು ಅದು ಒಳ್ಳೆಯದು . ಕೆಲವು ಪ್ರದೇಶಗಳಲ್ಲಿನ ಪೊಲೀಸ್ ಠಾಣೆಗಳಿಗೆ ಭೇಟಿ ನೀಡಿದರೆ ಅವು ಅತ್ಯಂತ ಹಳೆಯದಾಗಿರುತ್ತವೆ ಮತ್ತು ಅವು ಶಿಥಿಲಾವಸ್ಥೆಯಲ್ಲಿರುತ್ತವೆ . ನನಗೂ ಗೊತ್ತು ಅಂತಹ ಠಾಣೆಗಳನ್ನು ಸ್ವಚ್ಛವಾಗಿಟ್ಟುಕೊಳ್ಳಲು ಸಾಧ್ಯವಿಲ್ಲ ಎಂಬುದು .


    ನಾವು ಎಲ್ಲೇ ಹೋದರು ಒಂದನ್ನು ನಿರ್ಧರಿಸಿಕೊಳ್ಳಬೇಕು , ನಾವು ಮಾಡಬೇಕಾದ 12 ರಿಂದ 15 ವಿಷಯಗಳ ಪಟ್ಟಿಯನ್ನು ಕಾಗದದಲ್ಲಿ ಸಿದ್ಧಪಡಿಸಿ , ಅವುಗಳನ್ನು ಪೊಲೀಸ್ ಠಾಣೆಗಳಲ್ಲಿ ಸೂಕ್ತ ರೀತಿಯಲ್ಲಿ ಜಾರಿಗೊಳಿಸಬೇಕು , ತಮ್ಮ ಕೆಳಗೆ 50, 100 ಅಥವಾ 200 ಎಷ್ಟೇ ಮಂದಿ ಇದ್ದರೂ ಆ ವಿಚಾರಗಳನ್ನು ಜಾರಿಗೊಳಿಸಬೇಕು . ವ್ಯಕ್ತಿಯನ್ನು ಬದಲಾಯಿಸುವುದು ಕಷ್ಟಕರ . ಆದರೆ ವ್ಯವಸ್ಥೆಯನ್ನು ಸುಲಭವಾಗಿ ಬದಲಾಯಿಸಬಹುದು ಮತ್ತು ಪರಿಸರವನ್ನೂ ಕೂಡ ಬದಲಾಯಿಸಬಹುದು . ಹೇಗೆ ಕಡತಗಳನ್ನು ಸೂಕ್ತ ರೀತಿಯಲ್ಲಿ ಇಡುವುದು , ನಮ್ಮನ್ನು ನೋಡಲು ಬರುವ ಜನರಿಗೆ ಖುರ್ಚಿಗಳನ್ನು ಒದಗಿಸುವುದು ಇವು ನಿಮ್ಮ ಆದ್ಯತೆಯ ಪಟ್ಟಿಯಲ್ಲಿದೆಯೇ ? ಎಂಬುದನ್ನು ಗಮನಿಸಬೇಕು , ಇವೆಲ್ಲಾ ಚಿಕ್ಕ ಕೆಲಸಗಳು , ನೀವು ಮಾಡಬಹುದಾದವು .


    ಕೆಲವು ಪೊಲೀಸರು ಆರಂಭದಲ್ಲಿ ತಾವು ಕೆಲಸಕ್ಕೆ ಸೇರಿದಾಗ ತಮ್ಮ ಅಧಿಕಾರವನ್ನು ಪ್ರದರ್ಶಿಸಬೇಕು , ಜನರನ್ನು ಭಯಪಡಿಸಬೇಕು ಮತ್ತು ಅವರನ್ನು ಹೆದರಿಸಿಟ್ಟುಕೊಳ್ಳಬೇಕು ಎಂಬ ಭಾವನೆಯನ್ನು ಹೊಂದಿರುತ್ತಾರೆ . ನನ್ನ ಹೆಸರನ್ನು ಕೇಳಿದರೆ ಸಾಕು ಸಮಾಜಘಾತುಕ ಶಕ್ತಿಗಳು ಗಢಗಢ ನಡುಗುತ್ತಾರೆ ಎಂದುಕೊಳ್ಳುತ್ತಾರೆ . ಸಿಂಗಮ್ ನಂತಹ ಚಲನಚಿತ್ರಗಳನ್ನು ವೀಕ್ಷಿಸಿದವರಿಗೆ ಇಂತಹ ಚಿಂತನೆಗಳು ಬಂದಿರಬಹುದು . ಅದರ ಪರಿಣಾಮವೆಂದರೆ ಹಲವು ಪ್ರಮುಖ ಕೆಲಸ ಕಾರ್ಯಗಳು ಹಾಗೇ ಉಳಿದು ಬಿಡುತ್ತವೆ . ನಿಮ್ಮ ಕೈಕೆಳಗೆ ಕೆಲಸ ಮಾಡುವ 100-200-500 ಜನರಲ್ಲಿ ನೀವು ಗುಣಾತ್ಮಕ ಬದಲಾವಣೆಗಳನ್ನು ತರಲು ಪ್ರಯತ್ನಿಸಬೇಕು ಮತ್ತು ಉತ್ತಮ ತಂಡವನ್ನು ಸಜ್ಜುಗೊಳಿಸಬೇಕು . ಆಗ ನೋಡಿ ನಿಮ್ಮ ಬಗೆಗಿನ ಜನರ ವರ್ತನೆ ಬದಲಾಗುತ್ತದೆ .


    ಸಾಮಾನ್ಯ ಜನರಿಗೆ ನೀವು ಸ್ಫೂರ್ತಿ ತುಂಬುವಂತಹವರು ಆಗುವಿರೇ ಅಥವಾ ನೀವು ಅವರೊಂದಿಗೆ ಆತ್ಮೀಯತೆಯ ಬಾಂಧವ್ಯವನ್ನು ನಿರ್ಮಾಣ ಮಾಡುವವರು ಆಗುವಿರೇ ಎಂಬುದನ್ನು ನೀವೇ ನಿರ್ಧರಿಸಿಕೊಳ್ಳಿ . ನೀವು ಪ್ರಭಾವವನ್ನು ಸೃಷ್ಟಿಸಲು ಬಯಸಿದರೆ ಅದು ಅತ್ಯಂತ ಅಲ್ಪ ಅವಧಿಗೆ ಮಾತ್ರ ಇರುತ್ತದೆ . ಆದರೆ ನೀವು ಜನರೊಂದಿಗೆ ಪ್ರೀತಿಯ ಬಾಂಧವ್ಯವನ್ನು ಬೆಸೆದರೆ ಅದು ನಿಮ್ಮ ನಿವೃತ್ತಿಯ ನಂತರವೂ ನೆನಪಾಗುತ್ತಲಿರುತ್ತದೆ . ನೀವು ಮೊದಲು ಕೆಲಸಕ್ಕೆ ಸೇರುವ ಜಾಗದ ಆ ಪ್ರದೇಶದ ಜನ 20 ವರ್ಷಗಳ ಹಿಂದೆ ಇಲ್ಲಿಗೆ ಇಂತಹ ವ್ಯಕ್ತಿ ಬಂದಿದ್ದರು , ಅವರು ಹೇಗಿದ್ದರು ಎಂಬುದನ್ನು ನೆನಪು ಮಾಡಿಕೊಳ್ಳುತ್ತಾರೆ ಮತ್ತು ಆತನಿಗೆ ಸ್ಥಳೀಯ ಭಾಷೆ ತಿಳಿದಿರಲಿಲ್ಲ ಆದರೂ ತನ್ನ ನಡವಳಿಕೆ ಮೂಲಕ ಜನರ ಹೃದಯವನ್ನು ಗೆದ್ದಿದ್ದರು ಎಂದು ಹೇಳುತ್ತಾರೆ . ಒಮ್ಮೆ ನೀವು ಸಾಮಾನ್ಯ ಜನರ ಹೃದಯ ಗೆದ್ದರೆ ಸಾಕು . ನಂತರ ಎಲ್ಲವೂ ಅತ್ಯಂತ ವ್ಯವಸ್ಥಿತವಾಗಿ ಕಾರ್ಯರೂಪಕ್ಕೆ ಬರಲಿದೆ .


    ಪೊಲೀಸ್ ವ್ಯವಸ್ಥೆಯಲ್ಲಿ ಒಂದು ನಂಬಿಕೆ ಇದೆ . ನಾನು ಮೊದಲ ಬಾರಿಗೆ ಗುಜರಾತ್ ನಲ್ಲಿ ಮುಖ್ಯಮಂತ್ರಿಯಾದಾಗ ದೀಪಾವಳಿ ನಂತರ ಗುಜರಾತ್ ನಲ್ಲಿ ಹೊಸ ವರ್ಷದ ಸಂದರ್ಭವಿತ್ತು , ಆಗ ಪೊಲೀಸ್ ಸಿಬ್ಬಂದಿ ದಿವಾಳಿ ಮಿಲನ ಕಾರ್ಯಕ್ರಮವನ್ನು ಚಿಕ್ಕದಾಗಿ ಆಯೋಜಿಸಿದ್ದರು . ಮುಖ್ಯಮಂತ್ರಿಗಳಾಗಿದ್ದವರು ಸಾಮಾನ್ಯವಾಗಿ ಆ ಕಾರ್ಯಕ್ರಮಕ್ಕೆ ಭೇಟಿ ನೀಡುತ್ತಿದ್ದರು . ನಾನು ಕೂಡ ಅಲ್ಲಿಗೆ ಹೋಗುತ್ತಿದ್ದೆ . ಹಿಂದಿನ ಮುಖ್ಯಮಂತ್ರಿಗಳು ಅಲ್ಲಿಗೆ ಹೋಗಿ ವೇದಿಕೆಯ ಮೇಲೆ ಕುಳಿತು ಕೆಲವು ಶಬ್ದಗಳನ್ನು ಮಾತನಾಡಿ , ಎಲ್ಲರಿಗೂ ಶುಭ ಕೋರಿ ಅಲ್ಲಿಂದ ನಿರ್ಗಮಿಸಿದ್ದರು . ನಾನು ಅಲ್ಲಿಗೆ ಹೋದಾಗ ಮೊದಲ ಬಾರಿಗೆ ನಾನು ಎಲ್ಲ ಜನರನ್ನು ಭೇಟಿ ಮಾಡಿದೆ . ಆಗ ಓರ್ವ ಪೊಲೀಸ್ ಅಧಿಕಾರಿ ನನ್ನನ್ನು ತಡೆದು ನಿಲ್ಲಿಸಿ , ಏಕೆ ಪ್ರತಿಯೊಬ್ಬರಿಗೂ ಹಸ್ತಲಾಘವ ಮಾಡುತ್ತಿದ್ದೀರಿ ಎಂದು ಪ್ರಶ್ನಿಸಿದರು . ಹಾಗೆ ಮಾಡಬೇಡಿ , ಇಲ್ಲಿರುವವರಲ್ಲಿ ಕೆಲವರು ಪೊಲೀಸ್ ಪೇದೆಗಳಿದ್ದಾರೆ ಮತ್ತು ಸಮಾಜದ ನಾನಾ ವರ್ಗದ ಜನರಿದ್ದಾರೆ ಎಂದು ಹೇಳಿದರು . ಅಲ್ಲಿ ಸುಮಾರು 100 ರಿಂದ 150 ಮಂದಿ ಜನ ಸೇರಿದ್ದರು . ನಾನು ಅವರನ್ನು ಏಕೆ ಎಂದು ಪ್ರಶ್ನಿಸಿದೆ . ನೀವು ಹೀಗೆಯೇ ಪ್ರತಿಯೊಬ್ಬರಿಗೂ ಹಸ್ತಲಾಘವ ನೀಡುವುದನ್ನು ಮುಂದುವರಿಸಿದರೆ ನಿಮ್ಮ ಕೈಗಳು ಸಂಜೆಯ ವೇಳೆಗೆ ಊದಿಕೊಳ್ಳುತ್ತವೆ ( ಬಾವು ಬರುತ್ತದೆ ). ಮತ್ತು ನಿಮಗೆ ವೈದ್ಯಕೀಯ ಚಿಕಿತ್ಸೆ ಬೇಕಾಗುತ್ತದೆ ಎಂದು ಹೇಳಿದ್ದರು . ನಾನು ಅವರನ್ನು ಕೇಳಿದೆ , ನಿಮಗೆ ಏಕೆ ಆ ರೀತಿ ಆಲೋಚನೆ ಬಂತು , ಆದರೆ ಪೊಲೀಸ್ ಇಲಾಖೆಯಲ್ಲಿ ಅಂತಹುದೊಂದು ಪ್ರವೃತ್ತಿ ಇದೆ . ಅವರುಗಳು ಸಾಮಾನ್ಯವಾಗಿ ಕೆಟ್ಟ ಶಬ್ದ ಬಳಸುತ್ತಾರೆ ಎಂಬ ಮಾತಿದೆ . ಅದು ಸರಿಯಲ್ಲ .


    ಸಮವಸ್ತ್ರದಲ್ಲಿರುವ ಪೊಲೀಸರ ಕೃತಕ ವರ್ಚಸ್ಸು , ವಾಸ್ತವವಾಗಿ ಇರುವುದಿಲ್ಲ . ನಾವು ಇದನ್ನು ಕೊರೊನಾ ಸಂಕಷ್ಟದ ಸಮಯದಲ್ಲಿ ಕಂಡಿದ್ದೇವೆ . ಪೊಲೀಸರು ಕೂಡ ನಮ್ಮಂತೆಯೇ ಮನುಷ್ಯರು . ಪೊಲೀಸರು ಕೂಡ ಮಾನವೀಯತೆಯ ಕಲ್ಯಾಣಕ್ಕಾಗಿ ತಮ್ಮ ಕರ್ತವ್ಯವನ್ನು ನಿರ್ವಹಿಸುತ್ತಿರುತ್ತಾರೆ . ಇಂತಹ ವರ್ಚಸ್ಸನ್ನು ನಮ್ಮ ನಡವಳಿಕೆಯ ಮೂಲಕ ಸಮಾಜದಲ್ಲಿ ಬಲವರ್ಧನೆಗೊಳಿಸಬೇಕಾಗಿದೆ . ನಮ್ಮ ವರ್ತನೆಯಿಂದ ಹೇಗೆ ಇಡೀ ಸ್ವಭಾವವನ್ನು ಬದಲಾಯಿಸಬಹುದು ಅಲ್ಲವೇ ?


    ಅಂತೆಯೇ ರಾಜಕೀಯ ನಾಯಕರು ಪೊಲೀಸರೊಂದಿಗೆ ನಡೆಸುವ ಮೊದಲ ಸಂವಾದಗಳನ್ನು ನಾನು ನೋಡಿದ್ದೇನೆ . ಸಮವಸ್ತ್ರದಲ್ಲಿರುವವರು ರಾಜಕೀಯ ನಾಯಕರನ್ನು ಒಲೈಸಲು ( ಇಂಪ್ರೆಸ್ ) ಪ್ರಯತ್ನಿಸುತ್ತಾರೆ ಮತ್ತು ರಾಜಕೀಯ ನಾಯಕರನ್ನು ಓಲೈಸಲು ಪದೇ ಪದೇ ಚಪ್ಪಾಳೆ ಹೊಡೆಯುವ ಐದರಿಂದ ಐವತ್ತು ಜನರನ್ನು ನೀವು ಕಾಣಬಹುದು .


    ನಾವು ಪ್ರಜಾಪ್ರಭುತ್ವ ವ್ಯವಸ್ಥೆಯ ಒಂದು ಭಾಗ ಎಂಬುದನ್ನು ಎಂದಿಗೂ ಮರೆಯಬಾರದು . ಪ್ರಜಾಪ್ರಭುತ್ವದಲ್ಲಿ ಯಾವುದೇ ಪಕ್ಷ ಅಧಿಕಾರದಲ್ಲಿದ್ದರೂ ಚುನಾಯಿತ ಪ್ರತಿನಿಧಿಗಳ ಪಾತ್ರ ಅತ್ಯಂತ ಮುಖ್ಯವಾಗಿರುತ್ತದೆ . ಚುನಾಯಿತ ಪ್ರತಿನಿಧಿಗಳನ್ನು ಗೌರವಿಸುವುದು ಪ್ರಜಾಪ್ರಭುತ್ವ ವ್ಯವಸ್ಥೆಯನ್ನು ಗೌರವಿಸಿದಂತೆ , ಇಬ್ಬರ ನಡುವೆ ವ್ಯತ್ಯಾಸಗಳಿರಬಹುದು , ಆದರೆ ಅದನ್ನು ನಿರ್ವಹಿಸುವುದಕ್ಕೆ ವಿಧಾನಗಳಿವೆ . ನಾವು ಆ ವಿಧಾನವನ್ನು ಅಳವಡಿಸಿಕೊಳ್ಳಬೇಕಿದೆ . ನಾನು ನನ್ನ ಅನುಭವವನ್ನು ನಿಮ್ಮೊಂದಿಗೆ ಹಂಚಿಕೊಳ್ಳುತ್ತಿದ್ದೇನೆ . ನಾನು ಮೊದಲ ಬಾರಿಗೆ ಮುಖ್ಯಮಂತ್ರಿಯಾಗಿದ್ದಾಗ ಇದೀಗ ನಿಮಗೆ ತರಬೇತಿ ನೀಡುತ್ತಿರುವ ಅತುಲ್ ನನಗೆ ತರಬೇತಿ ನೀಡುತ್ತಿದ್ದರು . ನಾನು ಆತನ ಕೈ ಕೆಳಗೆ ತರಬೇತಿ ಪಡೆದಿದ್ದೇನೆ , ಏಕೆಂದರೆ ನಾನು ಮುಖ್ಯಮಂತ್ರಿಯಾಗಿದ್ದ ಆವರು ನನ್ನ ಭದ್ರತಾ ಹೊಣೆಹೊತ್ತಿದ್ದರು .


    ಅದೊಂದು ದಿನ ಹೀಗೆ ಆಯಿತು , ಪೊಲೀಸ್ ವ್ಯವಸ್ಥೆ ಮತ್ತು ಸಾಧನ ಸಾಮಗ್ರಿಗಳ ಬಗ್ಗೆ ನನ್ನ ಮನಸ್ಸಿಗೆ ಅಷ್ಟೊಂದು ಹಿಡಿಸಲಿಲ್ಲ . ನನಗೆ ಸ್ವಲ್ಪ ಕಷ್ಟಕರವಾಯಿತು , ಆದರೂ ನಾನು ಅವರೊಂದಿಗೆ ವಾಸ್ತವ್ಯ ಹೂಡಬೇಕಾಯಿತು . ಆದರೆ ಕೆಲವೊಮ್ಮೆ ನಾನು ನಿಯಮಗಳನ್ನು ಉಲ್ಲಂಘಿಸುತ್ತೇನೆ , ಕಾರಿನಿಂದ ಕೆಳಗಿಳಿಯುತ್ತೇನೆ ಮತ್ತು ಜನದಟ್ಟಣೆಯಲ್ಲಿ ಜನರಿಗೆ ಹಸ್ತಲಾಘವ ನೀಡುತ್ತೇನೆ . ಒಂದು ದಿನ ಅತುಲ್ ಕರ್ವಾಲ್ , ನನ್ನನ್ನು ಭೇಟಿ ಮಾಡಲು ಸಮಯ ಕೋರಿದರು ಮತ್ತು ನನ್ನ ಕೊಠಡಿಗೆ ಬಂದರು . ನಾನು 20 ವರ್ಷಗಳ ಹಿಂದಿನ ಘಟನೆ ಬಗ್ಗೆ ಮಾತನಾಡುತ್ತೇನೆ , ಆಗ ಆತ ತುಂಬಾ ಕಿರಿಯವ .


    ಆತ ತನ್ನ ಕಣ್ಣಿನಿಂದಲೇ ಮುಖ್ಯಮಂತ್ರಿ ಅವರನ್ನು ನೋಡಿ ತನ್ನ ನಿರಾಕರಣೆಯನ್ನು ಹೊರಹಾಕಿದರು . ಆತ ನನಗೆ ನೀವು ಇದನ್ನು ಮಾಡಬೇಡಿ , ಕಾರಿನಿಂದ ಕಳೆಗಿಳಿಯಬೇಡಿ ಅಥವಾ ಜನತೆ ಜೊತೆ ಸೇರಬೇಡಿ ಎಂದು ಆತ ನನಗೆ ಹೇಳಿದೆ , ಆಗ ನಾನು , ನೀನು ನನ್ನ ಜೀವನದ ಗುರುವೇ ಅಥವಾ ನೀನು ಹೇಳಿದಂತೆ ನಾನು ಮಾಡಬೇಕೆ ಎಂದು ಕೇಳಿದೆ . ಆತ ಅಳುಕಲಿಲ್ಲ , ನಾನು ಆತನ ಮುಂದೆ ಇದನ್ನು ಹೇಳುತ್ತಿದ್ದೇನೆ . ಆತನೂ ಕೂಡ ಅಂಜಲಿಲ್ಲ . ನಾನು ಹಲವು ಬಾರಿ ಇದನ್ನೇ ಹೇಳುತ್ತೇನೆ , ನೀವು ಕೇವಲ ರಾಜ್ಯಕ್ಕೆ ಸೇರಿದ ಓರ್ವ ವ್ಯಕ್ತಿಯಲ್ಲ ಮತ್ತು ನನ್ನ ಹೊಣೆ ನಿಮ್ಮನ್ನು ರಕ್ಷಿಸುವುದಾಗಿದೆ ಎಂದು . ಆತ ನನಗೆ ನಿಯಮಗಳನ್ನು ಪಾಲಿಸುವಂತೆ ಮನವಿ ಮಾಡಿದರು , ಇಲ್ಲವಾದರೆ ಆತನೇ ನಿಯಮಗಳನ್ನು ಪಾಲನೆ ಮಾಡುವಂತೆ ನೋಡಿಕೊಳ್ಳಬೇಕಿತ್ತು .


    ನಾನು ಏನನ್ನು ಮಾತನಾಡಲಿಲ್ಲ . ಇದು ಪ್ರಜಾಪ್ರಭುತ್ವದಲ್ಲಿ ಪ್ರಜಾಪ್ರತಿನಿಧಿಗೆ ನೀಡುವ ಗೌರವ . ಆದರೆ ವಿನಮ್ರವಾಗಿ ಮನವಿ ಮಾಡುವುದು ಕೂಡ ಆತನ ಕರ್ತವ್ಯದ ಭಾಗವಾಗಿದೆ . ಅದು ನನ್ನ ಮುಖ್ಯಮಂತ್ರಿಯಾದ ಆರಂಭದ ದಿನಗಳು . ಅದೇಕೆ ಆ ಘಟನೆ ನನ್ನಲ್ಲಿ ಸ್ಥಿರವಾಗಿದೆ . ಏಕೆಂದರೆ ಪೊಲೀಸ್ ಅಧಿಕಾರಿ ಈ ಅಂಶವನ್ನು ತಿಳಿಸಿದ್ದರಿಂದ ಮತ್ತು ಚುನಾಯಿತ ಪ್ರತಿನಿಧಿಯ ಪ್ರಾಮುಖ್ಯತೆಯನ್ನು ಮನಸ್ಸಿಗೆ ಅರ್ಥ ಮಾಡಿಸಿದ್ದರಿಂದ . ನನ್ನ ಪ್ರಕಾರ ಪ್ರತಿಯೊಬ್ಬ ಪೊಲೀಸ್ ಯೋಧ ಈ ಕೆಲಸವನ್ನು ಮಾಡಬಲ್ಲರು , ಯಾರು ಬೇಕಾದರು ಮಾಡಬಲ್ಲರು . ನಾವು ಅದನ್ನು ಗಮನಿಸಬೇಕಿದೆ .


    ಮತ್ತೊಂದು ವಿಷಯ ಇದೆ . ತಂತ್ರಜ್ಞಾನ ಇತ್ತೀಚಿನ ದಿನಗಳಲ್ಲಿ ಉಪಯುಕ್ತ ಎಂಬುದು ಸಾಬೀತಾಗಿದೆ . ಮೊದಲು ಪೊಲೀಸ್ ವ್ಯವಸ್ಥೆಯನ್ನು ಪೇದೆಗಳ ಮಟ್ಟದಲ್ಲಿ ಮಾಹಿತಿ ಮತ್ತು ಗುಪ್ತಚರ ಮೂಲಕ ನಿರ್ವಹಿಸಲಾಗುತ್ತಿತ್ತು ಮತ್ತು ಅದು ಚೆನ್ನಾಗಿ ನಡೆಯುತ್ತಿತ್ತು . ಆದರೆ ದುಃಖಕರ ಸಂಗತಿ ಎಂದರೆ ಅದು ಇತ್ತೀಚಿನ ದಿನಗಳಲ್ಲಿ ಕುಸಿಯುತ್ತಿದೆ . ನೀವು ಯಾವುದೇ ಸಂದರ್ಭದಲ್ಲೂ ಇದರ ಜೊತೆ ರಾಜಿ ಮಾಡಿಕೊಳ್ಳಬೇಡಿ . ಏಕೆಂದರೆ ಪೊಲೀಸ್ ವ್ಯವಸ್ಥೆಯಲ್ಲಿ ಪೇದೆಗಳ ಮಟ್ಟದಲ್ಲಿ ನಡೆಸುವ ಗುಪ್ತಚರ ಮಾಹಿತಿ ಸಂಗ್ರಹಣಾ ಕಾರ್ಯ ಅತ್ಯಂತ ಪ್ರಮುಖವಾದುದು . ನೀವು ನಿಮ್ಮ ಆಸ್ತಿ ಮತ್ತು ಮೂಲಗಳನ್ನು ಎಷ್ಟು ಬೇಕಾದರು ಅಭಿವೃದ್ಧಿಪಡಿಸಿಕೊಳ್ಳಿ . ಆದರೆ ನೀವು ಪೊಲೀಸ್ ಠಾಣೆಗಳಲ್ಲಿರುವ ಸಿಬ್ಬಂದಿಯ ಬಗ್ಗೆ ಯೋಚನೆ ಮಾಡಿ ಮತ್ತು ಅವರನ್ನು ಉತ್ತೇಜಿಸಿ . ಆದರೆ ಇತ್ತೀಚಿನ ದಿನಗಳಲ್ಲಿ ತಂತ್ರಜ್ಞಾನ ಅತ್ಯಂತ ಸುಲಭವಾಗಿ ಲಭ್ಯವಾಗುತ್ತಿದೆ . ಸಿಸಿಟಿವಿ ಆಗಿರಬಹುದು ಅಥವಾ ಮೊಬೈಲ್ ಫೋನ್ ಟ್ರ್ಯಾಕಿಂಗ್ ಆಗಿರಬಹುದು , ಇನ್ನಿತರ ವಿಧಾನಗಳ ಮೂಲಕ ಅಪರಾಧ ಪ್ರಕರಣಗಳನ್ನು ಬೇಧಿಸುವಲ್ಲಿ ತಂತ್ರಜ್ಞಾನ ಅತಿದೊಡ್ಡ ಮಟ್ಟದಲ್ಲಿ ನೆರವಾಗುತ್ತಿದೆ , ಇದು ಒಳ್ಳೆಯದು . ಆದರೆ ಇದೇ ತಂತ್ರಜ್ಞಾನದಿಂದಾಗಿ ಇತ್ತೀಚಿನ ದಿನಗಳಲ್ಲಿ ಹೆಚ್ಚಿನ ಪೊಲೀಸರು ಅಮಾನತ್ತಿಗೆ ಒಳಗಾಗುತ್ತಿದ್ದಾರೆ . ಕೆಲವೊಮ್ಮೆ ಅವರು ದುರ್ವರ್ತನೆ ತೋರುತ್ತಾರೆ , ಕೋಪಗೊಳ್ಳುತ್ತಾರೆ ಮತ್ತು ತಮ್ಮ ಸಂಯಮ ಕಳೆದುಕೊಳ್ಳುತ್ತಾರೆ ಮತ್ತು ತನಗೆ ಅರಿವಿಲ್ಲದಂತೆಯೇ ವಿಡಿಯೋದಲ್ಲಿ ಅವರು ಕೂಗಾಡುವ ದೃಶ್ಯಗಳು ದಾಖಲಾಗುತ್ತವೆ . ನಂತರ ಆ ವಿಡಿಯೋ ದೃಶ್ಯಗಳು ವೈರಲ್ ಆಗುತ್ತವೆ . ಭಾರೀ ಮಾಧ್ಯಮ ಒತ್ತಡ ಕೂಡ ಇದೆ ಮತ್ತು ಪೊಲೀಸರ ವಿರುದ್ಧ ಮಾತನಾಡಲು ಸಿದ್ಧವಿರುವ ಹಲವು ಜನರನ್ನು ನಾವು ಕಾಣಬಹುದು . ಕೊನೆಯದಾಗಿ ವ್ಯವಸ್ಥೆಯಲ್ಲಿ ಕೆಲ ಕಾಲ ಅಂತಹ ಪೊಲೀಸರನ್ನು ಅಮಾನತುಗೊಳಿಸಬೇಕಾಗುತ್ತದೆ . ಆದರೆ ಈ ಕಪ್ಪು ಚುಕ್ಕೆ ಆತನ ವೃತ್ತಿಯಲ್ಲಿ ಹಾಗೆಯೇ ಉಳಿದುಬಿಡುತ್ತದೆ .


    ತಂತ್ರಜ್ಞಾನ ಒಂದೆಡೆ ವರದಾನ ಮತ್ತು ಮತ್ತೊಂದೆಡೆ ಶಾಪ ಎರಡೂ ಆಗಿರುವುದು ಸಾಬೀತಾಗಿದೆ . ಪೊಲೀಸರಿಗೆ ಇದು ದೊಡ್ಡ ಮಟ್ಟದಲ್ಲಿ ತೊಂದರೆಯಾಗುತ್ತಿದೆ . ನೀವು ಜನರನ್ನು ತರಬೇತುಗೊಳಿಸುವ ಅಗತ್ಯವಿದೆ . ನೀವು ತಂತ್ರಜ್ಞಾನವನ್ನು ಗರಿಷ್ಠ ಪ್ರಮಾಣದಲ್ಲಿ ಮತ್ತು ಸಕಾರಾತ್ಮಕವಾಗಿ ಬಳಸಿಕೊಳ್ಳಲು ಒತ್ತು ನೀಡಬೇಕಾಗಿದೆ . ನಾನು ಗಮನಿಸಿದಂತೆ ಈ ಬ್ಯಾಚ್ ನಲ್ಲಿರುವ ಹಲವರು ತಾಂತ್ರಿಕ ಹಿನ್ನೆಲೆಯಿಂದ ಬಂದವರು . ಇತ್ತೀಚಿನ ದಿನಗಳಲ್ಲಿ ಮಾಹಿತಿಗೆ ಯಾವುದೇ ಕೊರತೆ ಇಲ್ಲ . ಬಿಗ್ ಡಾಟಾ , ಕೃತಕ ಬುದ್ಧಿಮತ್ತೆ , ಸಾಮಾಜಿಕ ಮಾಧ್ಯಮ ಇತ್ಯಾದಿ ಹಲವು ಹೊಸ ಸಾಧನಗಳಿವೆ . ಅವುಗಳ ಮೂಲಕ ಮಾಹಿತಿಯನ್ನು ವಿಶ್ಲೇಷಿಸಿ ಉತ್ತಮ ಫಲಿತಾಂಶವನ್ನೂ ಸಹ ಪಡೆಯಬಹುದಾಗಿದೆ . ನೀವು ತಂಡವನ್ನು ರಚಿಸಬೇಕು ಮತ್ತು ನಿಮ್ಮ ಜೊತೆ ಕೆಲಸ ಮಾಡುವವರನ್ನು ಅದಕ್ಕೆ ಸೇರಿಸಬೇಕು . ಮತ್ತೆ ಪ್ರತಿಯೊಬ್ಬರೂ ತಂತ್ರಜ್ಞಾನದಲ್ಲಿ ಪರಿಣಿತರಾಗುವ ಅವಶ್ಯಕತೆಯೇನು ಇಲ್ಲ .


    ನಾನು ನಿಮಗೊಂದು ಉದಾಹರಣೆ ನೀಡುತ್ತೇನೆ , ನಾನು ಮುಖ್ಯಮಂತ್ರಿಯಾಗಿದ್ದಾಗ ನನ್ನ ಭದ್ರತೆಗೆ ಓರ್ವ ಪೊಲೀಸ್ ಪೇದೆ ಇದ್ದ , ನನಗೆ ವಾಸ್ತವವಾಗಿ ಆತನ ಹುದ್ದೆಯ ನೆನಪಿಲ್ಲ . ಕೇಂದ್ರದಲ್ಲಿ ಯುಪಿಎ ಸರ್ಕಾರವಿತ್ತು . ಇ - ಮೇಲ್ ನಲ್ಲಿ ಸ್ವಲ್ಪ ತಾಂತ್ರಿಕ ಅಡಚಣೆ ಇತ್ತು , ಅದು ಪರಿಹಾರವಾಗುತ್ತಿರಲಿಲ್ಲ ಮತ್ತು ಅದು ಸರ್ಕಾರಕ್ಕೆ ಒಂದು ಗಂಭೀರ ವಿಚಾರವಾಗಿತ್ತು . ಆ ಬಗ್ಗೆ ದಿನಪತ್ರಿಕೆಗಳಲ್ಲಿ ವ್ಯಾಪಕ ಸುದ್ದಿ ಪ್ರಸಾರವಾಗುತ್ತಿತ್ತು . ನನ್ನ ತಂಡದಲ್ಲಿದ್ದ 12 ನೇ ತರಗತಿ ಓದಿದ್ದ ಓರ್ವ ಯುವಕ ಆ ವಿಚಾರದಲ್ಲಿ ಆಸಕ್ತಿ ಹೊಂದಿದ್ದನು , ನಿಮಗೆ ಆಶ್ಚರ್ಯವಾಗಬಹುದು ಆತ ಆ ಸಮಸ್ಯೆಯನ್ನು ಬಗೆಹರಿಸಿಬಿಟ್ಟ . ಆಗ ಚಿದಂಬರಂ ಅವರು ಗೃಹ ಸಚಿವರಾಗಿದ್ದರು ಎನಿಸುತ್ತದೆ . ಆಗ ಅವರು ಆತನನ್ನು ಕರೆದು ಪ್ರಮಾಣಪತ್ರವನ್ನು ನೀಡಿದ್ದರು . ಇಂತಹ ಪ್ರತಿಭೆಯನ್ನು ಹೊಂದಿರುವ ಕೆಲವೇ ಕೆಲವು ಜನರು ಇರುತ್ತಾರೆ .


    ನಾವು ಅಂತಹವರನ್ನು ಗುರುತಿಸಬೇಕು ಮತ್ತು ಅವರನ್ನು ಸಮರ್ಪಕವಾಗಿ ಬಳಕೆ ಮಾಡಿಕೊಳ್ಳಬೇಕು . ನೀವು ಈ ಕೆಲಸವನ್ನು ಮಾಡಿದರೆ ನಿಮಗೆ ಹೊಸ ಅಸ್ತ್ರಗಳು ದೊರಕಿದಂತಾಗುತ್ತವೆ ಮತ್ತು ಅವೇ ನಿಮ್ಮ ಸಾಮರ್ಥ್ಯವನ್ನು ವೃದ್ಧಿಸುತ್ತವೆ . ನೀವು ನೂರು ಪೊಲೀಸರ ಗುಂಪಿನಲ್ಲಿದ್ದರೆ , ಇಂತಹ ಅಸ್ತ್ರಗಳನ್ನು ನೀವು ಬಳಸಿದರೆ , ತಂತ್ರಜ್ಞಾನವನ್ನು ಬಳಸಿ ಮಾಹಿತಿಯನ್ನು ವಿಶ್ಲೇಷಿಸಿದರೆ ಈ ನೂರು ಸಂಖ್ಯೆ ಸಾವಿರಾರು ಆಗಿ ಬದಲಾವಣೆಯಾಗಲಿದೆ . ಅದು ನಿಮ್ಮ ಶಕ್ತಿಯಾಗಲಿದ್ದು , ನೀವು ಅದಕ್ಕೆ ಒತ್ತು ನೀಡಬೇಕಾಗಿದೆ .


    ಎರಡನೆಯದಾಗಿ ನೀವು ಇದನ್ನು ನೋಡಿರಬಹುದು , ಹಿಂದೆ ಯಾವುದೇ ನೈಸರ್ಗಿಕ ವಿಪತ್ತುಗಳು , ಪ್ರವಾಹ , ಭೂಕಂಪ ಅಥವಾ ಭಾರೀ ಅಪಘಾತ , ಚಂಡಮಾರುತ ಮತ್ತಿತರ ಸಂದರ್ಭಗಳು ಎದುರಾದಾಗ ಸೇನಾ ಸಿಬ್ಬಂದಿ ತಕ್ಷಣ ಧಾವಿಸುತ್ತಿದ್ದರು . ಸೇನೆಯನ್ನು ನೋಡಿದಾಕ್ಷಣ ಜನರಲ್ಲಿ ಒಂದು ನೆಮ್ಮದಿಯ ನಿರಾಳತೆಯ ಭಾವ ಮೂಡುವುದು ಸಹಜ . ಅವರು ಪರಿಸ್ಥಿತಿಯಿಂದ ಹೊರಬರಲು ದೊಡ್ಡ ಮಟ್ಟದಲ್ಲಿ ಪರಿಹಾರ ನೀಡುತ್ತಿದ್ದರು . ಇತ್ತೀಚಿನ ಕೆಲವು ವರ್ಷಗಳಲ್ಲಿ ಪೊಲೀಸ್ ಸಿಬ್ಬಂದಿಯನ್ನು ಪಡೆದು , ರಚಿಸಿರುವ ಎಸ್ ಡಿ ಆರ್ ಎಫ್ ಮತ್ತು ಎನ್ ಡಿ ಆರ್ ಎಫ್ ನ ಸಿಬ್ಬಂದಿ ಅತ್ಯುತ್ತಮ ಕಾರ್ಯವನ್ನು ಮಾಡುತ್ತಿದ್ದಾರೆ ಮತ್ತು ಅವರ ಕೆಲಸ ಕಾರ್ಯಗಳನ್ನು ಟಿವಿಗಳು ಕೂಡ ಶ್ಲಾಘಿಸುತ್ತಿವೆ . ಅವರು ನೀರಿನಲ್ಲಿ , ದೂಳಿನಲ್ಲಿ ಅಥವಾ ಭಾರೀ ಬಂಡೆಗಳ ವಿರುದ್ಧ ಸೆಣೆಸುತ್ತಿದ್ದಾರೆ . ಇದು ಪೊಲೀಸ್ ಇಲಾಖೆಯಲ್ಲಿ ಹೊಸ ವರ್ಚಸ್ಸು ಸೃಷ್ಟಿಗೆ ಕಾರಣವಾಗಿದೆ .


    ನಾನು ನಿಮ್ಮಲ್ಲಿ ಮನವಿ ಮಾಡುವುದೆಂದರೆ ನಿಮ್ಮ ಪ್ರದೇಶಗಳಲ್ಲಿ ನೀವು ಎಸ್ ಡಿ ಆರ್ ಎಫ್ ಮತ್ತು ಎನ್ ಡಿ ಆರ್ ಎಫ್ ನ ಹಲವು ತಂಡಗಳನ್ನು ಸಜ್ಜುಗೊಳಿಸಿ ಎಂದು ಹೇಳಲು ಬಯಸುತ್ತೇನೆ . ಇವುಗಳನ್ನು ಪೊಲೀಸ್ ಮತ್ತು ಸಾರ್ವಜನಿಕರು ಇಬ್ಬರಲ್ಲೂ ಸಹ ರಚಿಸಬೇಕಾಗಿದೆ .


    ನೈಸರ್ಗಿಕ ಪ್ರಕೋಪಗಳ ಸಂದರ್ಭದಲ್ಲಿ ನಿಮ್ಮ ಕರ್ತವ್ಯದ ಭಾಗವಾಗಿ ಸಾರ್ವಜನಿಕರಿಗೆ ನೆರವು ನೀಡುವ ನೈಪುಣ್ಯತೆಯನ್ನು ನೀವು ಹೊಂದಿದ್ದರೆ ಆಗ ನೀವು ಅತ್ಯಂತ ಪರಿಣಾಮಕಾರಿಯಾಗುತ್ತೀರಿ ಮತ್ತು ಇತ್ತೀಚಿನ ದಿನಗಳಲ್ಲಿ ಅಂತಹ ಹಲವು ಅಗತ್ಯತೆಗಳು ಎದುರಾಗಲಿವೆ . ಇಂದು ಎನ್ ಡಿ ಆರ್ ಎಫ್ ಮತ್ತು ಎಸ್ ಡಿ ಆರ್ ಎಫ್ ನಿಂದಾಗಿ ದೇಶದಲ್ಲಿ ಪೊಲೀಸ್ ವ್ಯವಸ್ಥೆ ಬಗ್ಗೆ ಹೊಸ ರೀತಿಯ ವರ್ಚಸ್ಸು ಸೃಷ್ಟಿಯಾಗುತ್ತಿದೆ .


    ಜನರು ಸದಾ ಇದನ್ನು ಹೆಮ್ಮೆಯಿಂದ ಹೇಳುತ್ತಾರೆ , ಅವರು ಕಟ್ಟಡಗಳ ಕುಸಿತ ಸಂದರ್ಭದಲ್ಲಿ ಸಂಕಷ್ಟದ ಸಮಯದಲ್ಲೂ ಆಗಮಿಸುತ್ತಾರೆ ಮತ್ತು ಅವಶೇಷಗಳ ಕೆಳಗೆ ಸಿಲುಕಿರುವ ಜನರನ್ನು ಹೊರಗೆಳೆದು ತರುತ್ತಾರೆ ಎಂದು .


    ಹಲವು ಕ್ಷೇತ್ರಗಳಲ್ಲಿ ನಾನು ನಿಮಗೆ ನಾಯಕತ್ವದ ಬಗ್ಗೆ ಹೇಳಲು ಬಯಸುತ್ತೇನೆ . ನಿಮಗೆ ತರಬೇತಿಯ ಪ್ರಾಮುಖ್ಯತೆ ಅರ್ಥವಾಗಿರಬಹುದು . ನಾವು ಎಂದಿಗೂ ತರಬೇತಿಯನ್ನು ನಿರ್ಲಕ್ಷಿಸಬಾರದು . ಬಹುತೇಕ ಸರ್ಕಾರಿ ಅಧಿಕಾರಿಗಳು ತರಬೇತಿಯನ್ನು ಒಂದು ಶಿಕ್ಷೆ ಎಂದು ಭಾವಿಸುತ್ತಾರೆ . ಯಾವುದೇ ಓರ್ವ ವ್ಯಕ್ತಿ ತರಬೇತಿ ಪಡೆಯಬೇಕಾಗುತ್ತದೆ ಎಂದು ಹೇಳಿದರೆ ಸಹಜವಾಗಿಯೇ ಆತ ಉತ್ತಮವಾಗಿ ಕಾರ್ಯನಿರ್ವಹಿಸಲಾಗದ ಅಧಿಕಾರಿ ಎಂದು ಭಾವಿಸಲಾಗುತ್ತದೆ . ನಾವು ತರಬೇತಿಯನ್ನು ಅತ್ಯಂತ ಕೆಳಮಟ್ಟಕ್ಕೆ ಇಳಿಸಿದ್ದೇವೆ ಮತ್ತು ಉತ್ತಮ ಆಡಳಿತದ ಸಮಸ್ಯೆಗಳಲ್ಲಿ ಇದು ಅತ್ಯಂತ ಮೂಲ ಕಾರಣವಾಗಿದೆ ಮತ್ತು ನಾವು ಅದರಿಂದ ಹೊರಬರುವ ಅಗತ್ಯವಿದೆ .


    ನಾನು ಅತುಲ್ ಕರ್ವಾಲ್ ಅವರ ಕಾರ್ಯವನ್ನು ಮತ್ತೆ ಶ್ಲಾಘಿಸಲು ಬಯಸುತ್ತೇನೆ . ಅತುಲ್ ಅವರು ತಾಂತ್ರಿಕ ಹಿನ್ನೆಲೆಯಿಂದ ಬಂದವರು ಮತ್ತು ಎವರೆಸ್ಟ್ ಶಿಖರವನ್ನು ಏರಿದವರು ಮತ್ತು ಅತ್ಯಂತ ಧೈರ್ಯಶಾಲಿಗಳು . ಪೊಲೀಸ್ ಇಲಾಖೆಯಲ್ಲಿ ಯಾವುದೇ ಹುದ್ದೆಯನ್ನು ಪಡೆಯಲು ಅವರಿಗೆ ಯಾವುದೇ ಕಷ್ಟವಾಗುವುದಿಲ್ಲ . ಕೆಲವು ವರ್ಷಗಳ ಹಿಂದೆ ಅವರೇ ಸ್ವತಃ ಹೈದ್ರಾಬಾದ್ ನಲ್ಲಿ ಪ್ರೊಬೆಷನರಿಗಳಿಗೆ ತರಬೇತು ನೀಡುವ ಕಾರ್ಯಕ್ಕೆ ತೆರಳಿದ್ದರು . ಈ ಬಾರಿಯೂ ಕೂಡ ತರಬೇತಿ ಕೆಲಸಕ್ಕೆ ಅವರನ್ನು ಬಳಸಿಕೊಳ್ಳಲಾಗಿದೆ . ಇದಕ್ಕಿಂತ ಮುಖ್ಯವಾದುದು ಇನ್ನೇನಿದೆ . ನಾನು ನಿಮಗೆ ಹೇಳಬೇಕಾಗಿದ್ದೆಂದರೆ ಅಂತಹವರನ್ನು ಗುರುತಿಸಬೇಕಾಗಿದೆ ಎಂಬುದು .


    ಮತ್ತು ಅದಕ್ಕಾಗಿ ಸರ್ಕಾರ ಹೊಸ ಕಾರ್ಯಕ್ರಮ ಮಿಷನ್ ಕರ್ಮಯೋಗಿಯನ್ನು ಆರಂಭಿಸುತ್ತಿದೆ . ಎರಡು ದಿನಗಳ ಹಿಂದೆ ಸಚಿವ ಸಂಪುಟ ಅದಕ್ಕೆ ಅನುಮೋದನೆ ನೀಡಿದೆ . ಮಿಷನ್ ಕರ್ಮಯೋಗಿ ರೂಪದಲ್ಲಿ ತರಬೇತಿ ಚಟುವಟಿಕೆಗಳಿಗೆ ಇನ್ನೂ ಹೆಚ್ಚಿನ ಪ್ರಾಮುಖ್ಯತೆಯನ್ನು ನೀಡಲು ನಾವು ಮುಂದಾಗಿದ್ದೇವೆ .


    ನನ್ನ ಪ್ರಕಾರ ಇದನ್ನು ಮಾಡಬೇಕಿದೆ ಮತ್ತು ಮುಂದುವರಿಸಿಕೊಂಡು ಹೋಗಬೇಕಿದೆ . ನನ್ನದೇ ಮತ್ತೊಂದು ಅನುಭವವನ್ನು ನಾವು ನಿಮ್ಮೆಲ್ಲರಿಗೂ ಹೇಳ ಬಯಸುತ್ತೇನೆ . ಗುಜರಾತ್ ನಲ್ಲಿ ನಾನು 72 ಗಂಟೆಗಳ ಸುದೀರ್ಘ ತರಬೇತಿ ಕೋಶ ( ಕ್ಯಾಪ್ಸುಲ್ ) ಅನ್ನು ರಚಿಸಿದ್ದೆ ಮತ್ತು ಎಲ್ಲ ಸರ್ಕಾರಿ ಅಧಿಕಾರಿಗಳು ಮೂರು ದಿನಗಳ ಕಾಲ ಕಡ್ಡಾಯವಾಗಿ ತರಬೇತಿಯನ್ನು ಪಡೆಯಲೇಬೇಕಿತ್ತು ಮತ್ತು ಅವರ ಅನುಭವದ ಕುರಿತು ನಾನು ಪ್ರತಿಕ್ರಿಯೆಯನ್ನು ಪಡೆಯುತ್ತಿದ್ದೆ .


    ಆರಂಭದಲ್ಲಿ ಮೊದಲ ಹಂತದಲ್ಲಿ ತರಬೇತಿ ಪಡೆದ ಸುಮಾರು 250 ಮಂದಿಯನ್ನು ನಾನು ಭೇಟಿ ಮಾಡಿದ್ದೆ ಮತ್ತು ಆ 72 ಗಂಟೆಗಳ ಕುರಿತು ನಾನು ಅಭಿಪ್ರಾಯವನ್ನು ಸಂಗ್ರಹಿಸಿದ್ದೆ . ಬಹುತೇಕ ಮಂದಿ ತರಬೇತಿ ಅತ್ಯಂತ ಉಪಕಾರಿಯಾಗಿರುವುದರಿಂದ ಅದನ್ನು 72 ಗಂಟೆಗೂ ಅಧಿಕ ಕಾಲಕ್ಕೆ ವಿಸ್ತರಿಸಬೇಕೆಂದು ಕೋರಿದ್ದರು . ಓರ್ವ ಪೊಲೀಸ್ ಪೇದೆ ಎದ್ದು ನಿಂತಾಗ , ನಾನು ಆತನ ಅನುಭವವನ್ನು ಕೇಳಿದೆ . ಆತ , ಮೊದಲು ನಾನು ಕೇವಲ ಪೊಲೀಸ್ ಪೇದೆಯಾಗಿದ್ದೆ , 72 ಗಂಟೆಗಳ ತರಬೇತಿಯ ನಂತರ ನಾನು ಉತ್ತಮ ಮನುಷ್ಯ ಜೀವಿಯೂ ಆದೆ ಎಂದು ಹೇಳಿದ್ದರು . ಈ ಮಾತುಗಳು ಅತ್ಯಂತ ಶಕ್ತಿಶಾಲಿಯಾಗಿದ್ದವು . ಆತ ಜನರು ನನ್ನನ್ನು ಎಂದಿಗೂ ಮನುಷ್ಯಜೀವಿ ಎಂದು ಪರಿಗಣಿಸುತ್ತಿರಲಿಲ್ಲ . ಜನರ ಕಣ್ಣಲ್ಲಿ ನಾನು ಓರ್ವ ಪೊಲೀಸ್ ಪೇದೆಯಾಗಿದ್ದೆ ಎಂದು ಹೇಳಿದ್ದರು . ಆ 72 ಗಂಟೆಗಳ ತರಬೇತಿ ನನಗೆ ನಾನೊಬ್ಬ ಪೊಲೀಸ್ ಮಾತ್ರವಲ್ಲದೆ , ಓರ್ವ ಮನುಷ್ಯ ಜೀವಿ ಎಂಬುದನ್ನು ಅರ್ಥಮಾಡಿಕೊಳ್ಳಲು ನೆರವಾಯಿತು ಎಂದರು .


    ತರಬೇತಿಯ ಶಕ್ತಿಯೇ ಅಂತಹುದು . ನಮಗೆ ನಿರಂತರ ತರಬೇತಿಯ ಅಗತ್ಯವಿದೆ . ಈ ಪರೇಡ್ ನಂತರ ನೀವು ನಿಮ್ಮ ಅಧಿಕಾರದ ಗುಂಗಿನಿಂದ ಕೆಲಕ್ಷಣ ಕೆಳಗಿಳಿದು , ನೀವು ಅದನ್ನು ಪಾಲನೆ ಮಾಡಬೇಕಿದೆ . ನೀವು ನಿಮ್ಮ ಆರೋಗ್ಯದ ಬಗ್ಗೆ ಯೋಚನೆ ಮಾಡಬೇಕು ಮತ್ತು ನಿಮ್ಮ ಸಹೋದ್ಯೋಗಿಗಳ ಆರೋಗ್ಯದ ಬಗ್ಗೆ ವಿಚಾರಣೆ ನಡೆಸಬೇಕು . ಅವರು ದೈಹಿಕ ಕಸರತ್ತು ಮಾಡುತ್ತಿದ್ದಾರೆಯೇ , ತೂಕವನ್ನು ನಿಯಂತ್ರಿಸುತ್ತಿದ್ದಾರೆಯೇ , ನಿರಂತರವಾಗಿ ವೈದ್ಯಕೀಯ ತಪಾಸಣೆಗಳನ್ನು ಮಾಡಿಸಿಕೊಳ್ಳುತ್ತಿದ್ದಾರೆಯೇ ಎಂಬುದರತ್ತ ಗಮನಹರಿಸಬೇಕಾಗಿದೆ . ಏಕೆಂದರೆ ದೈಹಿಕ ಕ್ಷಮತೆ ಕೇವಲ ನೀವು ಸಮವಸ್ತ್ರದಲ್ಲಿ ಕಾಣಿಸಿಕೊಂಡಾಗ ತೋರಿಸುವುದಕ್ಕಲ್ಲ , ಅದು ನಿಮ್ಮ ಕೆಲಸಕ್ಕೂ ಅತ್ಯಗತ್ಯವಾಗಿದೆ . ಹಾಗಾಗಿ ಅದು ನಿಮ್ಮ ಕರ್ತವ್ಯ ಮತ್ತು ನೀವು ಆ ವಿಚಾರದಲ್ಲಿ ನಾಯಕತ್ವವನ್ನು ಒದಗಿಸಲೇಬೇಕಿದೆ ಮತ್ತು ನಮ್ಮ ಧಾರ್ಮಿಕ ಗ್ರಂಥಗಳಲ್ಲಿ ಹೇಳಿರುವಂತೆ


    यत् , यत् आचरति , श्रेष्ठः ,


    तत् , तत् , एव , इतरः , जनः ,


    सः , यत् , प्रमाणम् , कुरुते , लोकः ,


    तत् , अनुवर्तते।।


    ಅಂದರೆ ಅತ್ಯುತ್ತಮ ಜನರು ತೋರುವ ವರ್ತನೆಯಿಂದ ಇತರೆ ಜನರೂ ಸಹ ಅದೇ ರೀತಿಯಲ್ಲಿ ವರ್ತಿಸುತ್ತಾರೆ ಎಂಬುದು .


    ನನಗೆ ವಿಶ್ವಾಸವಿದೆ ನೀವು ಖಂಡಿತ ಆ ವರ್ಗಕ್ಕೆ ಸೇರುತ್ತೀರಿ ಎಂಬುದು ಮತ್ತು ನೀವು ಅತ್ಯುತ್ತಮವಾದುದನ್ನೇ ಸಾಬೀತುಪಡಿಸುವ ವರ್ಗಕ್ಕೆ ಸೇರುತ್ತೀರಿ ಎಂಬುದು . ನಿಮಗೆ ಅವಕಾಶ ದೊರೆತಿರಬಹುದು , ನಿಮ್ಮ ಮೇಲೆ ಹೊಣೆಗಾರಿಕೆಯೂ ಇದೆ . ಪ್ರತಿಯೊಂದು ಕಾನೂನಿಗೂ ತನ್ನದೇ ಆದ ಪ್ರಾಮುಖ್ಯತೆ ಇದೆ . ನೀವು ನಿಮ್ಮ ಕರ್ತವ್ಯಗಳನ್ನು ಕಠಿಣ ರೀತಿಯಲ್ಲಿ ನಿರ್ವಹಿಸಬೇಕಾದ ಪ್ರಮುಖ ಪಾತ್ರವೂ ಇದ್ದು , ಇಂದಿನ ದಿನಮಾನಗಳಲ್ಲಿ ಹಲವು ಬಗೆಯ ಸವಾಲುಗಳನ್ನು ಎದುರಿಸುತ್ತಿರುವ ಮನುಕುಲವನ್ನು ರಕ್ಷಿಸುವುದು ಕೂಡ ಅವರ ಕರ್ತವ್ಯವಾಗಿದೆ . ನಮ್ಮ ದೇಶದ ತ್ರಿವರ್ಣಧ್ವಜದ ಗೌರವವನ್ನು ಎತ್ತಿಹಿಡಿಯಲು ಮತ್ತು ಭಾರತೀಯ ಸಂವಿಧಾನಕ್ಕೆ ತಮ್ಮನ್ನು ತಾವು ಸಮರ್ಪಿಸಿಕೊಳ್ಳಲು ಈ ಕರ್ತವ್ಯ ಮಾಡಬೇಕಿದೆ .


    ನಾನು ನಿಯಮ ಆಧಾರಿತ ಅಥವಾ ಪಾತ್ರ ಆಧಾರಿತವಾಗಿರಬೇಕೆ ಎಂಬುದನ್ನು ನೀವೇ ತೀರ್ಮಾನಿಸಿಕೊಳ್ಳಿ , ನಾವು ನಮ್ಮ ಪಾತ್ರಗಳಿಗೆ ಪ್ರಾಮುಖ್ಯತೆ ನೀಡಿದರೆ ನಂತರ ಸಹಜವಾಗಿಯೇ ನಿಯಮಗಳೂ ಸಹ ಪಾಲನೆಯಾಗಲಿವೆ ಮತ್ತು ನಾವು ನಮ್ಮ ಪಾತ್ರವನ್ನು ಸೂಕ್ತ ರೀತಿಯಲ್ಲಿ ನಿರ್ವಹಿಸಿದರೆ ಜನರಲ್ಲಿ ನಮ್ಮ ಬಗೆಗಿನ ವಿಶ್ವಾಸವೂ ಸಹಜವಾಗಿಯೇ ಹೆಚ್ಚಾಗಲಿದೆ .


    ಮತ್ತೊಮ್ಮೆ ನಿಮ್ಮೆಲ್ಲರಿಗೂ ನಾನು ಶುಭಾಶಯಗಳನ್ನು ಕೋರುತ್ತೇನೆ ಮತ್ತು ನೀವು ಖಾಕಿಯ ಗೌರವವನ್ನು ಹೆಚ್ಚಿಸುವ ರೀತಿಯಲ್ಲಿ ನಡೆದುಕೊಳ್ಳುತ್ತೀರಿ ಎಂಬ ವಿಶ್ವಾಸ ನನಗಿದೆ . ನನ್ನ ಕಡೆಯಿಂದ ನಾನು ನಿಮ್ಮ , ನಿಮ್ಮ ಕುಟುಂಬ ಮತ್ತು ನಿಮ್ಮ ಗೌರವದ ಬಗೆಗೆ ಯಾವುದೇ ಹೊಣೆಗಾರಿಕೆಗಳಿಂದ ತಪ್ಪಿಸಿಕೊಳ್ಳಲು ಬಯಸುವುದಿಲ್ಲ . ಈ ಭರವಸೆಯೊಂದಿಗೆ ಈ ಶುಭ ಸಂದರ್ಭದಲ್ಲಿ ನಾನು ಮತ್ತೊಮ್ಮೆ ನಿಮ್ಮೆಲ್ಲರಿಗೂ ಶುಭಾಶಯಗಳನ್ನು ಹೇಳಲು ಬಯಸುತ್ತೇನೆ .


    ಧನ್ಯವಾದಗಳು !


    ***

    
    
    (Release ID: 1652015) Visitor Counter : 7
    
    
      Read this release in: English , Hindi , Urdu , Marathi , Manipuri , Assamese , Bengali , Punjabi , Gujarati , Odia , Tamil , Telugu , Malayalam