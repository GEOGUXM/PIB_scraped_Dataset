      ಹಣಕಾಸು ಸಚಿವಾಲಯ

      ಆದಾಯ ತೆರಿಗೆ ರಿಟರ್ನ್ ಸಲ್ಲಿಕೆ ಪರಿಶೀಲನೆಗೆ ವಾಣಿಜ್ಯ ಬ್ಯಾಂಕುಗಳಿಗೆ ಕಾರ್ಯ ವಿಧಾನ ಒದಗಿಸಿದ ಕೇಂದ್ರೀಯ ನೇರ ತೆರಿಗೆ ಮಂಡಳಿ
      Posted On: 02 SEP 2020 7:06PM by PIB Bengaluru


    ಆದಾಯ ತೆರಿಗೆ ಕಾಯ್ದೆ , 1961 ರ ಸೆಕ್ಷನ್ 138 (1) ( ಎ ) ಅಡಿಯಲ್ಲಿ ದತ್ತವಾದ ಅಧಿಕಾರವನ್ನು ಚಲಾಯಿಸಿ ಕೇಂದ್ರೀಯ ನೇರ ತೆರಿಗೆ ಮಂಡಳಿಯು ದಿನಾಂಕ 31.08.2020 ರಂದು ಆದೇಶ ( ಎಫ್ . ಸಂ . 225/136/2020 / ITA.II) ಹೊರಡಿಸಿ 31.08.2020 ರ ದಿನಾಂಕ 71/2020 ರ ಅಧಿಸೂಚನೆಯ ಉಪ ಅಧಿನಿಯಮ (ii) ಷರತ್ತು ( ಎ ) ) ಕಾಯಿದೆಯ ಸೆಕ್ಷನ್ 138 ರ ಉಪವಿಭಾಗ (1) ದ ಅನ್ವಯ ಆದಾಯ ತೆರಿಗೆ ರಿಟರ್ನ್ ಸಲ್ಲಿಕೆಯ ಸ್ಥಿತಿಯ ಬಗ್ಗೆ ಮಾಹಿತಿ ಒದಗಿಸುವಂತೆ ಷೆಡ್ಯೂಲ್ಡ್ ವಾಣಿಜ್ಯ ಬ್ಯಾಂಕುಗಳಿಗೆ ತಿಳಿಸಿದೆ .


    ಎಂದಿಗೂ ಆದಾಯ ತೆರಿಗೆ ರಿಟರ್ನ್ಸ್ ಸಲ್ಲಿಸದ ವ್ಯಕ್ತಿಗಳಿಂದ ದೊಡ್ಡ ಪ್ರಮಾಣದ ಹಣವನ್ನು ಹಿಂಪಡೆಯಲಾಗುತ್ತಿರುವ ಬಗ್ಗೆ ನಗದು ಹಿಂಪಡೆಯುವಿಕೆಯ ದತ್ತಾಂಶವು ಹೇಳುತ್ತಿದೆ . ಈ ವ್ಯಕ್ತಿಗಳಿಂದ ರಿಟರ್ನ್ ಸಲ್ಲಿಸುವುದನ್ನು ಖಚಿತಪಡಿಸಿಕೊಳ್ಳಲು ಮತ್ತು ಫೈಲ್ ಮಾಡದವರು ನಗದು ಹಿಂಪಡೆಯುವಿಕೆಯನ್ನು ಗಮನಿಸಲು ಮತ್ತು ಕಪ್ಪು ಹಣವನ್ನು ನಿಗ್ರಹಿಸಲು , ಜುಲೈ 1, 2020 ರಿಂದ ಜಾರಿಯಾಗಿರುವ ಹಣಕಾಸು ಕಾಯ್ದೆ , 2020 ಮತ್ತು ಆದಾಯ ತೆರಿಗೆ ಕಾಯ್ದೆ 1961 ರ ತಿದ್ದುಪಡಿ ಅನ್ವಯ ನಗದು ಹಿಂಪಡೆಯುವಿಕೆಯ ಮಿತಿಯನ್ನು ರಿಟರ್ನ್ ಫೈಲ್ ಮಾಡದವರಿಗೆ ಟಿಡಿಎಸ್ ಅನ್ವಯವಾಗಲು 20 ಲಕ್ಷ ರೂ . ಮತ್ತು ಶೇ .5 ಟಿಡಿಎಸ್ ದರದಲ್ಲಿ 1 ಕೋಟಿ ರೂ . ಗೆ ನಿಗದಿಪಡಿಸಲಾಗಿದೆ .


    ಆದಾಯ ತೆರಿಗೆ ಇಲಾಖೆಯು ಈಗಾಗಲೇ ಜುಲೈ 1, 2020 ರಿಂದ ಬ್ಯಾಂಕುಗಳು ಮತ್ತು ಅಂಚೆ ಕಚೇರಿಗಳಿಗೆ www.incometaxindiaefiling.gov.in ನಲ್ಲಿ “194 ಎನ್ ಸೆಕ್ಷನ್ ಅಡಿ ಅನ್ವಯಿಸುವಿಕೆಯ ಪರಿಶೀಲನೆ ” ಕಾರ್ಯವನ್ನು ಒದಗಿಸಿದೆ . ಈ ವಿಧಾನದ ಮೂಲಕ , ಬ್ಯಾಂಕ್ / ಅಂಚೆ ಕಚೇರಿಗಳು ಆದಾಯ ತೆರಿಗೆ ಕಾಯ್ದೆ , 1961 ರ ಸೆಕ್ಷನ್ 194 ಎನ್ ಅಡಿಯಲ್ಲಿ ಹಣವನ್ನು ಹಿಂತೆಗೆದುಕೊಳ್ಳುತ್ತಿರುವ ವ್ಯಕ್ತಿಯ ಪ್ಯಾನ್ ಅನ್ನು ನಮೂದಿಸುವ ಮೂಲಕ ಅನ್ವಯವಾಗುವ ದರದ ಟಿಡಿಎಸ್ ಪಡೆಯಬಹುದು .


    ಇಲಾಖೆಯು ಈಗ “ ಆದಾಯ ತೆರಿಗೆ ರಿಟರ್ನ್ ಸಲ್ಲಿಕೆ ಅನುಸರಣೆ ಪರಿಶೀಲನೆ ” ಎಂಬ ಹೊಸ ಕಾರ್ಯ ವಿಧಾನವನ್ನು ಬಿಡುಗಡೆ ಮಾಡಿದೆ . ಬೃಹತ್ ಪ್ರಮಾಣದಲ್ಲಿ ಪ್ಯಾನ್ ‌ ಗಳ ಐಟಿ ರಿಟರ್ನ್ ಫೈಲಿಂಗ್ ಸ್ಥಿತಿಯನ್ನು ಪರಿಶೀಲಿಸಲು ಷೆಡ್ಯೂಲ್ಡ್ ವಾಣಿಜ್ಯ ಬ್ಯಾಂಕುಗಳಿಗೆ ( ಎಸ್ ‌ ಸಿಬಿ ) ಇದು ಲಭ್ಯವಿರುತ್ತದೆ . ಆದಾಯ ತೆರಿಗೆ ಇಲಾಖೆಯ ಪ್ರಧಾನ ಮಹಾ ನಿರ್ದೇಶಕರು ( ಸಿಸ್ಟಮ್ಸ್ ) ಷೆಡ್ಯೂಲ್ಡ್ ವಾಣಿಜ್ಯ ಬ್ಯಾಂಕುಗಳಿಗೆ ಅಧಿಸೂಚಿತ ಮಾಹಿತಿಯನ್ನು ಒದಗಿಸುವ ವಿಧಾನ ಮತ್ತು ಸ್ವರೂಪವನ್ನು ತಿಳಿಸಿದ್ದಾರೆ . ಈ ಕಾರ್ಯವಿಧಾನದ ಬಳಕೆಯ ಪ್ರಮುಖ ಲಕ್ಷಣಗಳು ಹೀಗಿವೆ :


    ಎ . “ ಆದಾಯ ತೆರಿಗೆ ರಿಟರ್ನ್ ಸಲ್ಲಿಕೆ ಅನುಸರಣೆ ಪರಿಶೀಲನೆ ” ಗೆ ಪ್ರವೇಶ : ಆದಾಯ - ತೆರಿಗೆ ಇಲಾಖೆಯ ವರದಿ ಪೋರ್ಟಲ್ ‌ ನಲ್ಲಿ (https://report.insight.gov.in) ನೋಂದಾಯಿಸಲಾಗಿರುವ ಷೆಡ್ಯೂಲ್ಡ್ ವಾಣಿಜ್ಯ ಬ್ಯಾಂಕುಗಳ ಪ್ರಧಾನ ಅಧಿಕಾರಿ ಮತ್ತು ನಿಯೋಜಿತ ನಿರ್ದೇಶಕರು ತಮ್ಮ ರುಜುವಾತುಗಳನ್ನು ಬಳಸಿಕೊಂಡು ಪೋರ್ಟಲ್ ‌ ಗೆ ಲಾಗ್ ಇನ್ ಆಗಿ ಇದನ್ನು ಬಳಸಬಹುದು . ಯಶಸ್ವಿಯಾಗಿ ಲಾಗಿನ್ ಆದ ನಂತರ , “ ಆದಾಯ ತೆರಿಗೆ ರಿಟರ್ನ್ ಸಲ್ಲಿಕೆ ಅನುಸರಣೆ ಪರಿಶೀಲನೆ ” ಕಾರ್ಯವಿಧಾನದ ಲಿಂಕ್ ಪೋರ್ಟಲ್ ‌ ನ ಮುಖಪುಟದಲ್ಲಿ ಕಾಣಿಸುತ್ತದೆ .


    ಬಿ . ಪ್ಯಾನ್ ‌ ಗಳನ್ನು ಒಳಗೊಂಡಿರುವ ವಿನಂತಿ ( ಇನ್ ‌ ಪುಟ್ ) ಫೈಲ್ ಅನ್ನು ಸಿದ್ಧಪಡಿಸುವುದು : ಪ್ಯಾನ್ ವಿವರಗಳನ್ನು ನಮೂದಿಸುವ ಸಿಎಸ್ ‌ ವಿ ಟೆಂಪ್ಲೇಟ್ ಅನ್ನು “ ಐಟಿಆರ್ ಫೈಲಿಂಗ್ ಅನುಸರಣೆ ಪರಿಶೀಲನೆ ” ಪುಟದಲ್ಲಿರುವ “ ಸಿಎಸ್ ‌ ವಿ ಟೆಂಪ್ಲೇಟ್ ಡೌನ್ ‌ ಲೋಡ್ ” ಬಟನ್ ಕ್ಲಿಕ್ ಮಾಡುವ ಮೂಲಕ ಡೌನ್ ‌ ಲೋಡ್ ಮಾಡಬಹುದು . ಡೌನ್ ‌ ಲೋಡ್ ಮಾಡಿದ ಸಿಎಸ್ ‌ ವಿ ಟೆಂಪ್ಲೇಟ್ ‌ ನಲ್ಲಿ ಐಟಿ ರಿಟರ್ನ್ ಫೈಲಿಂಗ್ ಸ್ಥಿತಿಗೆ ಅಗತ್ಯವಿರುವ ಪ್ಯಾನ್ ‌ ಗಳು ನಮೂದಿಸಬೇಕಾಗುತ್ತದೆ . ಒಂದು ಫೈಲ್ ‌ ನಲ್ಲಿನ ಪ್ಯಾನ್ ‌ ಗಳ ಪ್ರಸ್ತುತ ಮಿತಿ 10,000 ಆಗಿದೆ .


    ಸಿ . ಇನ್ಪುಟ್ CSV ಫೈಲ್ ಅನ್ನು ಅಪ್ಲೋಡ್ ಮಾಡುವುದು : ಅಪ್ಲೋಡ್ CSV ಬಟನ್ ಕ್ಲಿಕ್ ಮಾಡುವ ಮೂಲಕ ಇನ್ಪುಟ್ CSV ಫೈಲ್ ಅನ್ನು ಅಪ್ಲೋಡ್ ಮಾಡಬಹುದು . ಅಪ್ ‌ ಲೋಡ್ ಮಾಡುವಾಗ , “ ಉಲ್ಲೇಖಿತ ಹಣಕಾಸು ವರ್ಷ ” ಆಯ್ಕೆ ಮಾಡಬೇಕಾಗುತ್ತದೆ . ಉಲ್ಲೇಖಿತ ಹಣಕಾಸು ವರ್ಷವು ಫಲಿತಾಂಶಗಳು ಅಗತ್ಯವಿರುವ ವರ್ಷವಾಗಿರುತ್ತದೆ . ಆಯ್ದ ಉಲ್ಲೇಖಿತ ಹಣಕಾಸು ವರ್ಷ 2020-21 ಆಗಿದ್ದರೆ 2017-18, 2018-19 ಮತ್ತು 2019-20 ರ ಮೌಲ್ಯಮಾಪನ ವರ್ಷಗಳಿಗೆ ಫಲಿತಾಂಶಗಳು ಲಭ್ಯವಿರುತ್ತವೆ . ಫೈಲ್ ಅಪ್ ‌ ಲೋಡ್ ಮಾಡಿದ ನಂತರ ಅಪ್ ‌ ಲೋಡ್ ಮಾಡಿರುವುದು ಕಾಣಿಸುತ್ತದೆ .


    ಡಿ . ಔಟ್ ‌ ಪುಟ್ ಸಿಎಸ್ ‌ ವಿ ಫೈಲ್ ಡೌನ್ ‌ ಲೋಡ್ ಮಾಡುವುದು : ಪ್ರಕ್ರಿಯೆಯ ನಂತರ , ನಮೂದಿಸಿದ ಪ್ಯಾನ್ ‌ ಗಳ ಐಟಿ ರಿಟರ್ನ್ ಫೈಲಿಂಗ್ ಸ್ಥಿತಿಯನ್ನು ಹೊಂದಿರುವ ಸಿಎಸ್ ‌ ವಿ ಫೈಲ್ ಡೌನ್ ‌ ಲೋಡ್ ‌ ಗೆ ಲಭ್ಯವಾಗುತ್ತದೆ ಮತ್ತು “ ಸ್ಥಿತಿ ” ಯು “ ಲಭ್ಯ ” ಎಂದು ಬದಲಾಗುತ್ತದೆ . ಔಟ್ ‌ ಪುಟ್ ಸಿಎಸ್ ‌ ವಿ ಫೈಲ್ ‌ ನಲ್ಲಿ ಪ್ಯಾನ್ , ಪ್ಯಾನ್ ಹೊಂದಿರುವವರ ಹೆಸರು ( ಮಸುಕುಗೊಳಿಸಿದ ), ಕಳೆದ ಮೂರು ಮೌಲ್ಯಮಾಪನ ವರ್ಷಗಳಲ್ಲಿ ಐಟಿ ರಿಟರ್ನ್ ಫೈಲಿಂಗ್ ಸ್ಥಿತಿ ಇರುತ್ತದೆ . ಫೈಲ್ ಡೌನ್ ‌ ಲೋಡ್ ಮಾಡಿದ ನಂತರ , ಸ್ಥಿತಿಯು ಡೌನ್ ‌ ಲೋಡ್ ಆಗಿ ಬದಲಾಗುತ್ತದೆ ಮತ್ತು 24 ಗಂಟೆಗಳ ನಂತರ , ಡೌನ್ ‌ ಲೋಡ್ ಲಿಂಕ್ ಅವಧಿ ಮುಗಿಯುತ್ತದೆ ಮತ್ತು ಸ್ಥಿತಿಯು ಅವಧಿ ಮೀರಿದೆ ಎಂದು ತೋರಿಸುತ್ತದೆ .


    ಷೆಡ್ಯೂಲ್ಡ್ ವಾಣಿಜ್ಯ ಬ್ಯಾಂಕುಗಳು ಎಪಿಐ ಆಧಾರಿತ ವಿನಿಮಯವನ್ನು ಬ್ಯಾಂಕಿನ ಕೋರ್ ಬ್ಯಾಂಕಿಂಗ್ ಪ್ರಕ್ರಿಯೆಯನ್ನು ಸ್ವಯಂಚಾಲಿತಗೊಳಿಸಲು ಮತ್ತು ಸಂಯೋಜಿಸಲು ಬಳಸಬಹುದು . ಮಾಹಿತಿಯ ಸುರಕ್ಷತೆಯನ್ನು ಖಚಿತಪಡಿಸಿಕೊಳ್ಳಲು ವಾಣಿಜ್ಯ ಬ್ಯಾಂಕುಗಳು ಸ್ಪಷ್ಟವಾಗಿ ವ್ಯಾಖ್ಯಾನಿಸಲಾದ ಪಾತ್ರಗಳು ಮತ್ತು ಜವಾಬ್ದಾರಿಗಳೊಂದಿಗೆ ಸೂಕ್ತ ಮಾಹಿತಿ ಸುರಕ್ಷತಾ ನೀತಿಗಳು ಮತ್ತು ಕಾರ್ಯವಿಧಾನಗಳನ್ನು ದಾಖಲಿಸುವುದು ಮತ್ತು ಕಾರ್ಯಗತಗೊಳಿಸುವುದು ಅಗತ್ಯವಿದೆ .


    ***

    
    
    (Release ID: 1650927) Visitor Counter : 5
    
    
      Read this release in: English , Urdu , Hindi , Assamese , Tamil