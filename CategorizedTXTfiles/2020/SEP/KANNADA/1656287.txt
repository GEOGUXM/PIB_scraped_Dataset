      ವಾಣಿಜ್ಯ ಮತ್ತು ಕೈಗಾರಿಕಾ ಸಚಿವಾಲಯ

      ಕೃಷಿ ಉತ್ಪನ್ನಗಳ ರಫ್ತು ಉತ್ತೇಜಿಸಲು ನಿಧಿ
      Posted On: 18 SEP 2020 3:08PM by PIB Bengaluru


    ಕೃಷಿ ರಫ್ತು ನೀತಿಯ ಅನುಷ್ಠಾನದ ಭಾಗವಾಗಿ , ಹಲವಾರು ರಾಜ್ಯಗಳು ಕೃಷಿ ಉತ್ಪನ್ನಗಳ ರಫ್ತಿಗೆ ಪರಿಣಾಮ ಬೀರುವ ವಿವಿಧ ಮೂಲಸೌಕರ್ಯಗಳ ನಡುವಿನ ಅಂತರಗಳನ್ನು ಕಡಿಮೆಗೊಳಿಸಲು ಮತ್ತು ಈ ಅಂತರವನ್ನು ಗುರುತಿಸುವ ಕ್ರಿಯಾ ಯೋಜನೆಗಳನ್ನು ಅಂತಿಮಗೊಳಿಸಲಾಗಿದೆ . ಈ ಅಂತರವನ್ನು ಪರಿಹರಿಸಲು , ರಾಜ್ಯಗಳು ವಾಣಿಜ್ಯ ಇಲಾಖೆಯ ರಫ್ತು ಯೋಜನೆ ( ಟಿ . ಐ . ಇ . ಎಸ್ .) ಯ ವ್ಯಾಪಾರ ಮೂಲಸೌಕರ್ಯದ ಅಡಿಯಲ್ಲಿ ಮತ್ತು ಕೇಂದ್ರ ಕೃಷಿ ಮತ್ತು ರೈತ ಕಲ್ಯಾಣ ಸಚಿವಾಲಯ ; ಕೇಂದ್ರ ಮೀನುಗಾರಿಕೆ , ಪಶುಸಂಗೋಪನೆ ಮತ್ತು ಹೈನುಗಾರಿಕೆ ಸಚಿವಾಲಯ ; ಕೇಂದ್ರ ಆಹಾರ ಸಂಸ್ಕರಣಾ ಕೈಗಾರಿಕೆಗಳ ಸಚಿವಾಲಯ ಇತ್ಯಾದಿ ಸಚಿವಾಲಯಗಳ ಈಗಾಗಲೇ ಅಸ್ತಿತ್ವದಲ್ಲಿರುವ ವಿವಿಧ ಯೋಜನೆಗಳ ಅಡಿಯಲ್ಲಿ ನೆರವು ಪಡೆಯಬಹುದು .


    ಭಾರತೀಯ ಕೃಷಿಯ ರಫ್ತು ಸಾಮರ್ಥ್ಯವನ್ನು ಬಳಸಿಕೊಳ್ಳಲು ಮತ್ತು ರೈತರ ಆದಾಯವನ್ನು ಹೆಚ್ಚಿಸಲು ಕೇಂದ್ರ ಸರ್ಕಾರವು ಸಮಗ್ರ ಕೃಷಿ ರಫ್ತು ನೀತಿಯನ್ನು ( ಎ . ಇ . ಪಿ .) ಪರಿಚಯಿಸಿದೆ . ವಾಣಿಜ್ಯ ಇಲಾಖೆ , ರಾಜ್ಯ / ಜಿಲ್ಲಾ ಮಟ್ಟದಲ್ಲಿ ಎ . ಇ . ಪಿ . ಜಾರಿಗೆ ತರಲು ಹಲವಾರು ಕ್ರಮಗಳನ್ನು ಕೈಗೊಂಡಿದೆ . ರಾಜ್ಯ ನಿರ್ದಿಷ್ಟ ಕ್ರಿಯಾ ಯೋಜನೆಗಳು , ರಾಜ್ಯ ಮಟ್ಟದ ಮಾನಿಟರಿಂಗ್ ಸಮಿತಿಗಳು ( ಎಸ್ . ಎಲ್ . ಎಂ . ಸಿ .), ಕೃಷಿ ರಫ್ತುಗಾಗಿ ನೋಡಲ್ ಏಜೆನ್ಸಿಗಳು ಮತ್ತು ಗುಂಪು ( ಕ್ಲಸ್ಟರ್ ) ಮಟ್ಟದ ಸಮಿತಿಗಳನ್ನು ಹಲವಾರು ರಾಜ್ಯಗಳಲ್ಲಿ ರಚಿಸಲಾಗಿದೆ . ರಫ್ತು ಉತ್ತೇಜಿಸಲು ದೇಶ ಮತ್ತು ಉತ್ಪನ್ನ - ನಿರ್ದಿಷ್ಟ ಕ್ರಿಯಾ ಯೋಜನೆಗಳನ್ನು ರೂಪಿಸಲಾಗಿದೆ . ರೈತರು , ರೈತರ - ಉತ್ಪಾದಕರ ಸಂಸ್ಥೆಗಳು ( ಎಫ್ . ಪಿ . ಒ .) ಮತ್ತು ಸಹಕಾರಿಗಳಿಗೆ ರಫ್ತುದಾರರೊಂದಿಗೆ ಸಂವಹನ ನಡೆಸಲು ವೇದಿಕೆ ಒದಗಿಸಲು ಎ . ಪಿ . ಇ . ಡಿ . ಎ . ಯಿಂದ ರೈತರ ಸಂಪರ್ಕ ಜಾಲತಾಣ ( ಫಾರ್ಮರ್ ಕನೆಕ್ಟ್ ಪೋರ್ಟಲ್ ) ಅನ್ನು ಸ್ಥಾಪಿಸಲಾಗಿದೆ . ರಫ್ತು - ಮಾರುಕಟ್ಟೆ ಸಂಪರ್ಕಗಳನ್ನು ಒದಗಿಸಲು ಖರೀದಿದಾರರ - ಮಾರಾಟಗಾರರ ಸಭೆಗಳನ್ನು ( ಬಿ . ಎಸ್ . ಎಂ .) ಎಲ್ಲಾ ಗುಂಪು ( ಕ್ಲಸ್ಟರ್ ) ಗಳ ಮಟ್ಟದಲ್ಲಿ ಆಯೋಜಿಸಲಾಗಿದೆ .


    ಕೃಷಿ ಕ್ಷೇತ್ರದಲ್ಲಿ ಸುಧಾರಣೆಗಳನ್ನು ಜಾರಿಗೆ ತರಲು ಭಾರತ ಸರ್ಕಾರ ಈ ಕೆಳಗಿನ ಮೂರು ಸುಗ್ರೀವಾಜ್ಞೆಗಳನ್ನು ಪ್ರಕಟಿಸಿದೆ :


    i. ಕೃಷಿ ಉತ್ಪನ್ನ ವ್ಯಾಪಾರ ಮತ್ತು ವಾಣಿಜ್ಯ ( ಉತ್ತೇಜನ ಮತ್ತು ಸವಲತ್ತುಗಳ ) ಸುಗ್ರೀವಾಜ್ಞೆ , 2020 - ಇದು ರೈತರು ಮತ್ತು ವ್ಯಾಪಾರಿಗಳು , ರೈತರ ಉತ್ಪನ್ನಗಳ ಮಾರಾಟ ಮತ್ತು ಖರೀದಿಗೆ ಸಂಬಂಧಿಸಿದ ಆಯ್ಕೆಯ ಸ್ವಾತಂತ್ರ್ಯವನ್ನು ಸಂಪೂರ್ಣವಾಗಿ ರೈತರು ಪಡೆಯುವ ಅವಕಾಶಗಳ ಪೂರಕ ಪರಿಸರ ವ್ಯವಸ್ಥೆಯನ್ನು ರಚಿಸಲು ಬೇಕಾದ ಅಗತ್ಯ ಸೌಲಭ್ಯ ಒದಗಿಸುತ್ತದೆ . ಇದು ಸಂಭಾವನೆ ದರವನ್ನು ಸ್ಪರ್ಧಾತ್ಮಕ ರೀತಿಯಲ್ಲಿ ಪರ್ಯಾಯ ವ್ಯಾಪಾರ ಚಾನಲ್ಗಳ ಮೂಲಕ ಉತ್ತಮಗೊಳಿಸಿ ಸುಗಮಗೊಳಿಸುತ್ತದೆ . ವಿವಿಧ ರಾಜ್ಯ ಕೃಷಿ ಉತ್ಪಾದನಾ ಮಾರುಕಟ್ಟೆ ಶಾಸನಗಳ ಅಡಿಯಲ್ಲಿ ಅಧಿಸೂಚನೆಗೊಂಡ ಮಾರುಕಟ್ಟೆಗಳ ಭೌತಿಕ ಆವರಣದ ಹೊರಗೆ ಅಥವಾ ಸ್ವನಿಯಂತ್ರಿತ ( ಡೀಮ್ಡ್ ) ಮಾರುಕಟ್ಟೆಗಳಲ್ಲಿ ರೈತರ ಉತ್ಪನ್ನಗಳನ್ನು ಮೌಲ್ಯ ಮತ್ತು , ಪಾರದರ್ಶಕತೆಯನ್ನು ಹೆಚ್ಚಿಸುತ್ತದೆ . ಇದು ತಡೆರಹಿತವಾಗಿ ರಾಜ್ಯದೊಳಗಡೆ ಮತ್ತು ಅಂತರ್ - ರಾಜ್ಯ ವ್ಯಾಪಾರ ಮತ್ತು ವಾಣಿಜ್ಯವನ್ನು ಉತ್ತೇಜಿಸಲು ಪೂರಕ ವ್ಯವಸ್ಥೆಯನ್ನು ರೂಪಿಸುತ್ತದೆ ; ಎಲೆಕ್ಟ್ರಾನಿಕ್ ವ್ಯಾಪಾರಕ್ಕಾಗಿ ಮತ್ತು ಅದರೊಂದಿಗೆ ಸಂಪರ್ಕ ಹೊಂದಿದ ಅಥವಾ ಪ್ರಾಸಂಗಿಕ ವಿಷಯಗಳಿಗೆ ಅನುಕೂಲಕರ ಚೌಕಟ್ಟನ್ನು ಒದಗಿಸುತ್ತದೆ .


    ii. ಕೃಷಿ ಉತ್ಪನ್ನಗಳ ಬೆಲೆ ಖಾತರಿ ಮತ್ತು ಕೃಷಿ ಸೇವೆಗಳ ಸುಗ್ರೀವಾಜ್ಞೆ , 2020 - ಇದು ರೈತರ ( ಸಬಲೀಕರಣ ಮತ್ತು ಸಂರಕ್ಷಣೆ ) ಒಪ್ಪಂದ ಜೊತೆಗೆ ಕೃಷಿ ವ್ಯವಹಾರಗಳ ಬಗ್ಗೆ ರಾಷ್ಟ್ರೀಯ ಚೌಕಟ್ಟನ್ನು ರೈತರಿಗೆ ಒದಗಿಸುತ್ತದೆ , ಇದು ಕೃಷಿ ವ್ಯವಹಾರ ಸಂಸ್ಥೆಗಳು , ಸಂಸ್ಕರಣ ಘಟಕಗಳು , ಸಗಟು ವ್ಯಾಪಾರಿಗಳು , ರಫ್ತುದಾರರು ಅಥವಾ ಕೃಷಿ ಸೇವೆಗಳಿಗಾಗಿ ದೊಡ್ಡ ಚಿಲ್ಲರೆ ವ್ಯಾಪಾರಿಗಳೊಂದಿಗೆ ನೇರವಾಗಿ ತೊಡಗಿಸಿಕೊಳ್ಳಲು ರೈತರಿಗೆ ಅವಕಾಸ ನೀಡುತ್ತದೆ ಮತ್ತು ರೈತರನ್ನು ರಕ್ಷಿಸುತ್ತದೆ ಹಾಗೂ ರೈತರಿಗೆ ಸಂಪೂರ್ಣ ಅಧಿಕಾರ ನೀಡುತ್ತದೆ . ಭವಿಷ್ಯದ ಕೃಷಿ ಉತ್ಪನ್ನಗಳನ್ನು ಪರಸ್ಪರ ಒಪ್ಪಿದ ಸಂಭಾವನೆ ಬೆಲೆ ಚೌಕಟ್ಟಿನಲ್ಲಿ ನ್ಯಾಯಯುತ ಮತ್ತು ಪಾರದರ್ಶಕ ರೀತಿಯಲ್ಲಿ ಮಾರಾಟ ಮಾಡುವುದು ಮತ್ತು ಅದರೊಂದಿಗೆ ಅಥವಾ ಪ್ರಾಸಂಗಿಕವಾಗಿ ಸಂಬಂಧಿಸಿದ ವಿಷಯಗಳಿಗೆ ಮಾರಾಟ ಮಾಡುವುದು ಮುಂತಾದ ಅವಕಾಶಗಳನ್ನು ರೈತರಿಗೆ ನೀಡುತ್ತದೆ .


    iii. ಅಗತ್ಯ ಸರಕುಗಳ ( ತಿದ್ದುಪಡಿ ) ಸುಗ್ರೀವಾಜ್ಞೆ 2020 - ಇದು ಕೃಷಿ ಕ್ಷೇತ್ರದಲ್ಲಿ ಸ್ಪರ್ಧಾತ್ಮಕತೆಯನ್ನು ಹೆಚ್ಚಿಸುವ ಮತ್ತು ಗ್ರಾಹಕರ ಹಿತಾಸಕ್ತಿಗಳನ್ನು ಕಾಪಾಡುವಾಗ ನಿಯಂತ್ರಕ ವ್ಯವಸ್ಥೆಯನ್ನು ಉದಾರೀಕರಣಗೊಳಿಸುವ ಮೂಲಕ ರೈತರ ಆದಾಯವನ್ನು ಹೆಚ್ಚಿಸುವ ಗುರಿಯನ್ನು ಹೊಂದಿದೆ . ಅಸಾಧಾರಣ / ವಿಶೇಷ ಸಂದರ್ಭಗಳಲ್ಲಿ ( ಯುದ್ಧ , ಕ್ಷಾಮ , ಅಸಾಧಾರಣ ಬೆಲೆ ಏರಿಕೆ ಮತ್ತು ಗಂಭೀರ ರೀತಿಯ ನೈಸರ್ಗಿಕ ವಿಪತ್ತು ) ಮಾತ್ರ ಕೆಲವು ಆಹಾರ ಪದಾರ್ಥಗಳ ಸರಬರಾಜನ್ನು ನಿಯಂತ್ರಿಸಲು ಕೇಂದ್ರ ಸರ್ಕಾರಕ್ಕೆ ಈ ಸುಗ್ರೀವಾಜ್ಞೆ ಅವಕಾಶ ನೀಡುತ್ತದೆ .


    ಕೇಂದ್ರ ವಾಣಿಜ್ಯ ಮತ್ತು ಕೈಗಾರಿಕಾ ಸಚಿವ ಶ್ರೀ ಪಿಯೂಷ್ ಗೋಯಲ್ ಅವರು ಇಂದು ರಾಜ್ಯಸಭೆಯಲ್ಲಿ ಈ ಮಾಹಿತಿಯನ್ನು ಲಿಖಿತ ಉತ್ತರದಲ್ಲಿ ನೀಡಿದ್ದಾರೆ .


    ***

    
    
    (Release ID: 1656287) Visitor Counter : 4
    
    
      Read this release in: English , Bengali , Assamese , Tamil , Telugu