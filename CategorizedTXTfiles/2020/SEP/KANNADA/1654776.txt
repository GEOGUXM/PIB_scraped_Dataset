      ಹಣಕಾಸು ಸಚಿವಾಲಯ

      ಕೋವಿಡ್-19 ಸಾಂಕ್ರಾಮಿಕದ ವಿರುದ್ಧ ಹೋರಾಡಲು ವಿಶ್ವಬ್ಯಾಂಕ್ ಭಾರತಕ್ಕೆ ನೀಡಿರುವ ಸಾಲದ ವಿವರ
      Posted On: 15 SEP 2020 6:04PM by PIB Bengaluru


    ಕೋವಿಡ್ -19 ಸಾಂಕ್ರಾಮಿಕ ಪರಿಸ್ಥಿತಿಯನ್ನು ಎದುರಿಸಲು ವಿಶ್ವ ಬ್ಯಾಂಕ್ ಭಾರತ ಸರ್ಕಾರಕ್ಕೆ 2.5 ಬಿಲಿಯನ್ ಡಾಲರ್ ಮೌಲ್ಯದ ಮೂರು ಸಾಲಗಳನ್ನು ನೀಡಿದೆ , ಆರೋಗ್ಯ ಸ್ಥಿತಿ ನಿರ್ವಹಣೆಗೆ (1 ಬಿಲಿಯನ್ ಡಾಲರ್ ), ಸಾಮಾಜಿಕ ಭದ್ರತೆಗಾಗಿ (0.75 ಬಿಲಿಯನ್ ಡಾಲರ್ ) ಮತ್ತು ಆರ್ಥಿಕ ಪುನಃಶ್ಚೇತನಕ್ಕಾಗಿ (0.75 ಬಿಲಿಯನ್ ಡಾಲರ್ ), ಇವುಗಳ ಪ್ರಯೋಜನ ಎಲ್ಲ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಿಗೂ ದಕ್ಕಿದೆ . ಕೇಂದ್ರ ಹಣಕಾಸು ಹಾಗೂ ಕಾರ್ಪೋರೇಟ್ ವ್ಯವಹಾರಗಳ ಖಾತೆ ರಾಜ್ಯ ಸಚಿವ ಶ್ರೀ ಅನುರಾಗ್ ಸಿಂಗ್ ಠಾಕೂರ್ ರಾಜ್ಯಸಭೆಗೆ ಇಂದು ನೀಡಿದ ಲಿಖಿತ ಉತ್ತರದಲ್ಲಿ ಈ ವಿಷಯ ತಿಳಿಸಿದ್ದಾರೆ .


    ಸಾಲಗಳ ಬಗ್ಗೆ ವಿವರ ನೀಡಿದ ಶ್ರೀ ಠಾಕೂರ್ , 2020 ರ ಏಪ್ರಿಲ್ 3 ರಂದು ಮೊದಲ ಕಂತಿನಲ್ಲಿ ಆರೋಗ್ಯ ಕ್ರಮಗಳಿಗಾಗಿ 1,000 ಮಿಲಿಯನ್ ಡಾಲರ್ ಸಾಲಕ್ಕೆ ಸಹಿ ಹಾಕಲಾಯಿತು , ಭಾರತ ಸರ್ಕಾರ ಕೋವಿಡ್ -19 ಕೋವಿಡ್ ಆರೋಗ್ಯ ಕ್ರಮಗಳನ್ನು ಕೈಗೊಳ್ಳಲು 15 ಸಾವಿರ ಕೋಟಿಗಳನ್ನು ಬಳಸಿಕೊಂಡಿತ್ತು . ಅದರಲ್ಲಿ ಕೋವಿಡ್ -19 ಒಡ್ಡಿರುವ ಅಪಾಯವನ್ನು ಎದುರಿಸಲು , ಸೋಂಕು ಪತ್ತೆ ಮತ್ತು ನಿಯಂತ್ರಣ ಕ್ರಮಗಳನ್ನು ಕೈಗೊಳ್ಳಲು ಹಾಗೂ ಸಾರ್ವಜನಿಕ ಆರೋಗ್ಯ ಸಿದ್ಧತೆಗಳನ್ನು ಕೈಗೊಳ್ಳಲು ರಾಷ್ಟ್ರೀಯ ವ್ಯವಸ್ಥೆ ಬಲವರ್ಧನೆಗೆ ಕ್ರಮ ಕೈಗೊಳ್ಳಲಾಯಿತು . ಈವರೆಗೆ 502.5 ಮಿಲಿಯನ್ ಡಾಲರ್ ಹಣವನ್ನು ಸಾಲದ ರೂಪದಲ್ಲಿ ಪಡೆಯಲಾಗಿದೆ .


    ಎರಡನೇ ಸಾಲವನ್ನು ಸಾಮಾಜಿಕ ಭದ್ರತಾ ಕ್ರಮಗಳಿಗಾಗಿ 750 ಮಿಲಿಯನ್ ಡಾಲರ್ ಗೆ 2020 ರ ಮೇ 15 ರಂದು ಸಹಿ ಹಾಕಲಾಗಿದ್ದು , ಅದನ್ನು ಭಾರತ ಸರ್ಕಾರಕ್ಕೆ ಬಜೆಟ್ ಬೆಂಬಲವಾಗಿ ನೀಡಿ ಆ ಹಣವನ್ನು ಭಾರತದ ಕೋವಿಡ್ ಸಾಮಾಜಿಕ ರಕ್ಷಣಾ ಪ್ರತಿಸ್ಪಂದನಾ ಕಾರ್ಯಕ್ರಮಗಳಿಗಾಗಿ ಮತ್ತು ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜ್ ( ಪಿಎಂಜಿಕೆಪಿ ) ಅಡಿಯಲ್ಲಿ ಪರಿಹಾರ ಕ್ರಮಗಳನ್ನು ಬೆಂಬಲಿಸಲು ನೀಡಲಾಗಿದೆ . ಈ ಸಾಲವನ್ನು ಈವರೆಗೆ ಸಂಪೂರ್ಣವಾಗಿ ವಿನಿಯೋಗಿಸಲಾಗಿದೆ .


    ಮೂರನೇ ಸಾಲವನ್ನು ಆರ್ಥಿಕ ಸಂಕಷ್ಟ ಪರಿಹಾರ ಕ್ರಮಗಳಿಗಾಗಿ ಸುಮಾರು 750 ಮಿಲಿಯನ್ ಡಾಲರ್ ಮೌಲ್ಯಕ್ಕಾಗಿ 2020 ರ ಜುಲೈ 6 ರಂದು ಸಹಿ ಹಾಕಲಾಯಿತು . ಇದನ್ನು ಬಜೆಟ್ ಬೆಂಬಲಕ್ಕಾಗಿ ಭಾರತ ಸರ್ಕಾರ ಆತ್ಮನಿರ್ಭರ ಭಾರತ ಪ್ಯಾಕೇಜ್ ( ಎಎನ್ ಬಿಪಿ ) ಅಡಿಯಲ್ಲಿ ನೆರವು ನೀಡಲು ಬಳಸಿಕೊಂಡಿದೆ . ಈ ಸಾಲವನ್ನು ಈವರೆಗೆ ಸಂಪೂರ್ಣವಾಗಿ ವಿನಿಯೋಗಿಸಲಾಗಿದೆ .


    ***

    
    
    (Release ID: 1654776) Visitor Counter : 4
    
    
      Read this release in: English , Urdu , Manipuri , Telugu