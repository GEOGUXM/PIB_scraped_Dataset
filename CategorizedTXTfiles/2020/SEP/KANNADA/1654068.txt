      ಅತಿಸಣ್ಣ, ಸಣ್ಣ, ಮತ್ತು ಮಧ್ಯಮ ಗಾತ್ರದ ಉದ್ದಿಮೆಗಳ ಸಚಿವಾಲಯ

      ಆನ್ ಲೈನ್ ಮಾರಾಟದಲ್ಲಿ ಪ್ಯಾಕೇಜಿಂಗ್ ಗೆ ಕೆವಿಐಸಿಯಿಂದ ಕಾಗದ ಪೊಟ್ಟಣಗಳ ಬಳಕೆ, ಸಾರ್ವಜನಿಕರಿಂದ ವ್ಯಾಪಕ ಪ್ರಶಂಸೆ
      
      ಪರಿಸರ ಸಂರಕ್ಷಣೆಗೆ ಕೆವಿಐಸಿ ಕಾಳಜಿ, ವಸ್ತುಗಳ ವಿತರಣೆಗೆ ಕಾಗದ ಪೊಟ್ಟಣಗಳ ಬಳಕೆ

      Posted On: 13 SEP 2020 3:22PM by PIB Bengaluru

    ಖಾದಿ ಮತ್ತು ಗ್ರಾಮೋದ್ಯೋಗ ಆಯೋಗ ( ಕೆವಿಐಸಿ ) ವು ವಿದ್ಯುನ್ಮಾನ - ವಾಣಿಜ್ಯ ಉದ್ಯಮಕ್ಕೆ ಕೈಹಾಕಿ ಕೇವಲ ೨ ತಿಂಗಳಷ್ಟೇ ಆಗಿದೆ . ಅದು ಮೊದಲ ದಿನದ ವ್ಯವಹಾರದಿಂದಲೇ ಕೈಯಿಂದ ತಯಾರಿಸಿದ ಕಾಗದ ಪ್ಯಾಕಿಂಗ್ ವಸ್ತುಗಳನ್ನು ಬಳಸುವ ಮೂಲಕ ಪ್ಲಾಸ್ಟಿಕ್ ಮಾಲಿನ್ಯ ತಡೆಗಟ್ಟಲು ಮುಂದಾಗಿದೆ . ಹಸಿರು ಪರಿಸರ ಉಳಿಸಬೇಕೆಂಬ ಖಾದಿ ತತ್ವಗಳಿಗೆ ಅನುಗುಣವಾಗಿ ಆಯೋಗವು ಕಾರ್ಯಪ್ರವೃತ್ತವಾಗಿದೆ .


    ಕೆವಿಐಸಿ ನಿರ್ದಿಷ್ಟವಾಗಿ ಕೈಯಿಂದ ತಯಾರಿಸಿದ ಕಾಗದದ ಲಕೋಟೆಗಳು , ಪೊಟ್ಟಣಗಳು ಮತ್ತು ಕೈಯಿಂದ ತಯಾರಿಸಿದ ರಟ್ಟಿನ ಡಬ್ಬಗಳನ್ನು ನಾನಾ ವಸ್ತುಗಳ ಪ್ಯಾಕೇಜಿಂಗ್ ಗೆ ಬಳಸುತ್ತಿದೆ . ಆದರೆ , ಅದು ದ್ರವ ರೂಪದ ವಸ್ತುಗಳನ್ನು ಪ್ಯಾಕ್ ಮಾಡಲು ನಾಮಮಾತ್ರವಾಗಿ ಪ್ಲಾಸ್ಟಿಕ್ ಹೊದಿಕೆಗಳನ್ನು ಬಳಸುತ್ತಿದೆ . ಸಾಗಣೆ ವೇಳೆ ದ್ರವ ರೂಪದ ವಸ್ತು ಸೋರಿಕೆ ಆಗದಂತೆ ತಡೆಯುವ ಉದ್ದೇಶದಿಂದ ಕೆವಿಐಸಿ , ಪ್ಲಾಸ್ಟಿಕ್ ಹೊದಿಕೆಗಳನ್ನು ಬಳಸುತ್ತಿದೆ . ಅಲ್ಲದೆ , ಅದು ಮುಖಗವಸುಗಳ ಉತ್ತಮ ಸ್ಥಿತಿ ಕಾಪಾಡಲು ಪ್ಯಾಕಿಂಗ್ ಗೆ ತೆಳು ಪದರದ ಪ್ಲಾಸ್ಟಿಕ್ ಬಳಸುತ್ತಿದೆ . ಜತೆಗೆ ಅದಉ , ಬಾಳೆಎಲೆ ನಾರನ್ನು ಬಳಸಿ ಕೈಯಿಂದ ತಯಾರಿಸಿ ವಿಶೇಷವಾಗಿ ವಿನ್ಯಾಸಗೊಳಿಸಿದ ಕಾಗದ ಲಕೋಟೆಗಳ ಬಳಕೆಯನ್ನು ಅತಿ ಶೀಘ್ರವೇ ಆರಂಭಿಸಲಿದೆ .


    ಪರಿಸರಕ್ಕೆ ಅಪಾಯ ಉಂಟು ಮಾಡುತ್ತಿರುವ ಪ್ಲಾಸ್ಟಿಕ್ ಅನ್ನು ವಸ್ತುಗಳು , ಸಾಮಾನುಗಳು ಮತ್ತು ಸರಕುಗಳನ್ನು ತುಂಬಲು ವಿಪರೀತವಾಗಿ ಬಳಸುತ್ತಿರುವುದಕ್ಕೆ ಕಡಿವಾಣ ಹಾಕಬೇಕು ಎಂದು ರಾಷ್ಟ್ರೀಯ ಹಸಿರು ನ್ಯಾಯಾಧಿಕರಣ ( ಎನ್ ‌ ಜಿಟಿ ) ವು ಹಲವಾರು ಇ - ವಾಣಿಜ್ಯ ಕಂಪನಿಗಳಿಗೆ ನಿರ್ದೇಶನ ನೀಡಿರುವ ಹಿನ್ನೆಲೆಯಲ್ಲಿ , ಖಾದಿ ಮತ್ತು ಗ್ರಾಮೋದ್ಯೋಗ ಆಯೋಗದ ಈ ನಡೆ ಮಹತ್ವಪೂರ್ಣದ್ದಾಗಿದೆ . ಅಲ್ಲದೆ , ಇ - ವಾಣಿಜ್ಯ ಕಂಪನಿಗಳಿಂದ ಉಂಟಾಗುತ್ತಿರುವ ಪ್ಲಾಸ್ಟಿಕ್ ಮಾಲಿನ್ಯ ತಡೆಗಟ್ಟಲು ಅಗತ್ಯ ಕ್ರಮಗಳನ್ನು ಕೈಗೊಳ್ಳಬೇಕು ಎಂದು ನ್ಯಾಯಾಧಿಕರಣವು ಕೇಂದ್ರೀಯ ಮಾಲಿನ್ಯ ನಿಯಂತ್ರಣ ಮಂಡಳಿ ( ಸಿಪಿಸಿಬಿ ) ಗೂ ನಿರ್ದೇಶನ ನೀಡಿದೆ .


    ಕೈಯಿಂದ ತಯಾರಿಸಿದ ಕಾಗದ ಪೊಟ್ಟಣಗಳು ಮತ್ತು ರಟ್ಟಿನ ಡಬ್ಬಗಳನ್ನು ಬಳಸಿ ಕೆವಿಐಸಿ , ಪರಿಸರ ಸಂರಕ್ಷಣೆ ಮತ್ತು ಉದ್ಯೋಗ ಸೃಷ್ಟಿಯ ಎರಡೂ ಉದ್ದೇಶಗಳನ್ನುನೆರವೇರಿಸುತ್ತಿದೆ . ಜೈಪುರದಲ್ಲಿರುವ ತನ್ನ ಕುಮಾರಪ್ಪ ನ್ಯಾಷನಲ್ ಹ್ಯಾಂಡ್ ಮೇಡ್ ಪೇಪರ್ ಇನ್ ಸ್ಟಿಟ್ಯೂಟ್ ನಲ್ಲಿ ತಯಾರಾಗುವ ಕಾಗದ ಪೊಟ್ಟಣಗಳನ್ನು ಅದು ಬಳಸುತ್ತಿದೆ . ಆ ಮೂಲಕ ಅದು ಕೈಯಿಂದ ತಯಾರಿಸುವ ಕಾಗದ ಪ್ಯಾಕೇಜಿಂಗ್ ಉತ್ಪನ್ನಗಳ ಉತ್ಪಾದನೆಗೆ ಹೆಚ್ಚುವರಿ ಉದ್ಯೋಗ ಸೃಷ್ಟಿಸಿದೆ .


    ಕೆವಿಐಸಿ ಅಧ್ಯಕ್ಷ ಶ್ರೀ ವಿನಯ್ ಸಕ್ಸೇನಾ ಮಾತನಾಡಿ , ಖಾದಿ ವಸ್ತ್ರಗಳು ಇಡೀ ವಿಶ್ವದಲ್ಲೇ ಅತ್ಯಂತ ಪರಿಸರ - ಸ್ನೇಹಿ ಧಿರಿಸುಗಳಾಗಿವೆ . ಖಾದಿ ಗ್ರಾಮೊದ್ಯೋಗ ಆಯೋಗವು ಯಾವುದೇ ಉದ್ಯಮ ಚಟುವಟಿಕೆ ಕೈಗೊಂಡರೂ ಪರಿಸರ ಸಂರಕ್ಷಣೆಯೇ ಅದರ ಪ್ರಮುಖ ಕಾಳಜಿಯಾಗಿರುತ್ತದೆ ಎಂದಿದ್ದಾರೆ .


    ರಾಷ್ಟ್ರೀಯ ಹಸಿರು ನ್ಯಾಯಾಧಿಕರಣದ ಇತ್ತೀಚಿನ ನಿರ್ದೇಶನ ಕುರಿತು ಹಲವು ಮಾಧ್ಯಮಗಳು ಎತ್ತಿರುವ ಪ್ರಶ್ನೆಗಳಿಗೆ ಉತ್ತರಿಸಿದ ಸಕ್ಸೇನಾ , ಖಾದಿ ಉತ್ಪನ್ನಗಳು ಸ್ವಾಭಾವಿಕ ಧಿರಿಸುಗಳಾಗಿವೆ ಮತ್ತು ಕೈಯಿಂದ ತಯಾರಿಸಿದ ಕಾಗದ ಪೊಟ್ಟಣಗಳು ಪರಿಸರ - ಸ್ನೇಹಿಯಾಗಿವೆ . ಹಾಗಾಗಿ , ಕಾಗದ ಪೊಟ್ಟಣಗಳನ್ನು ಖಾದಿ ಉತ್ಪನ್ನಗಳ ಪ್ಯಾಕೇಜಿಂಗ್ ಗೆ ಬಳಲಾಗುತ್ತಿದೆ ಎಂದರು . ಕೈಯಿಂದ ತಯಾರಿಸಿದ ಕಾಗದ ಪೊಟ್ಟಣಗಳು ಮತ್ತು ಬಾಕ್ಸ್ ಗಳು ಸಾಮಾನ್ಯ ಪ್ಲಾಸ್ಟಿಕ್ ಪ್ಯಾಕೇಜ್ ಗಿಂತ ಸ್ವಲ್ಪ ತೂಕವಾಗಿರುತ್ತವೆ . ಇದರಿಂದ ಕೆವಿಐಸಿಗೆ ಹೆಚ್ಚುವರಿ ಕೊರಿಯರ್ ವೆಚ್ಚ ಮತ್ತು ಕಾಗದ ಪೊಟ್ಟಣ ವೆಚ್ಚ ತಗುಲುತ್ತಿದೆ . ಆದರೂ ಕೆವಿಐಸಿ ಇದನ್ನು ಭರಿಸುತ್ತಿದ್ದು , ಪರಿಸರಕ್ಕೆ ಹಾನಿ ಆಗದಂತೆ ಎಲ್ಲಾ ಅಗತ್ಯ ಕ್ರಮಗಳನ್ನು ಕೈಗೊಳ್ಳುತ್ತಾ ಬಂದಿದೆ ಎಂದಿದ್ದಾರೆ .


    ಕೆವಿಐಸಿ ಕಾಗದ ಪೊಟ್ಟಣಗಳಿಂದಸರಕುಗಳ ವಿತರಣೆಗೆ ಕ್ರಮ ಕೈಗೊಂಡಿರುವುದಕ್ಕೆ ತನ್ನ ಆನ್ ಲೈನ್ ಗ್ರಾಹಕರಿಂದ ವ್ಯಾಪಕ ಮೆಚ್ಚುಗೆ ಗಳಿಸಿದೆ . ರಟ್ಟಿನ ಡಬ್ಬಗಳಲ್ಲಿ ಕೆವಿಐಸಿಯಿಂದ ಬರುವ ಪಾರ್ಸೆಲ್ ಗಳನ್ನು ಸ್ವೀಕರಿಸುವುದೇ ಆನಂದ . ಎರಡು ತಿಂಗಳಲ್ಲಿ ಹಲವು ಬಾರಿ ಆನ್ ಲೈನ್ ನಲ್ಲಿ ವಸ್ತುಗಳನ್ನು ತರಿಸಿದ್ದೀನಿ . ಪ್ರತಿ ಬಾರಿ ನಾನು ಪ್ಲಾಸ್ಟಿಕ್ ಕವರ್ ಗಳನ್ನು ಕಂಡಿದ್ದೇ ಇಲ್ಲ ಎನ್ನುತ್ತಾರೆ ಜೋಧ್ ಪುರ್ ಮೂಲದ ಗ್ರಾಹಕ ಸುಮಿತ್ ಮಾಥುರ್ .


    ಕಾಗದದಿಂದ ತಯಾರಿಸಿದ ಪೊಟ್ಟಣಗಳ ಬಳಕೆಯು ಖಾದಿ ಇಂಡಿಯಾದ ಪರಿಸರ ಕಾಳಜಿಯುಳ್ಳ ಪ್ರಯತ್ನ . ಇದನ್ನು ನಿಜಕ್ಕೂ ಶ್ಲಾಘಿಸಲೇಬೇಕು . ಖಾದಿಯು ಪ್ಲಾಸ್ಟಿಕ್ ಅನ್ನು ಕನಿಷ್ಠ ಬಳಸುವಂತೆ ಮಾಡಿದೆ . ನಿಜಕ್ಕೂ ಇದೊಂದು ಮಹತ್ವದ ಉಪಕ್ರಮ ಎನ್ನುತ್ತಾರೆ ಕರ್ನಾಟಕದ ಖಾದಿ ಗ್ರಾಹಕ ಅಲ್ಕಾ ಭಾರ್ಗವ್ .


    ***

    
    
    (Release ID: 1654068) Visitor Counter : 6
    
    
      Read this release in: English , Urdu , Hindi , Manipuri , Assamese , Bengali , Punjabi , Tamil , Telugu