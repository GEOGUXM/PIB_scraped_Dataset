      ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವಾಲಯ

      ಶಾಸನ ಬದ್ಧ ಅಧಿಸೂಚಿತ ಗರಿಷ್ಠ ಚಿಲ್ಲರೆ ಮಾರಾಟ ದರದಲ್ಲಿ ರೈತರಿಗೆ ಯೂರಿಯಾ ಪೂರೈಕೆ
      
      ದೇಶದಲ್ಲಿ ಯೂರಿಯಾ ಕೊರತೆ ಇಲ್ಲ: ಕೇಂದ್ರ ಸಚಿವ ಶ್ರೀ ಡಿ.ವಿ. ಸದಾನಂದ ಗೌಡ

      Posted On: 18 SEP 2020 4:14PM by PIB Bengaluru

    ಕೇಂದ್ರ ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವ ಶ್ರೀ ಡಿ . ವಿ . ಸದಾನಂದ ಗೌಡ ಅವರು , ರಾಜ್ಯಸಭೆಗೆ ಇಂದು ನೀಡಿದ ಲಿಖಿತ ಉತ್ತರದಲ್ಲಿ ಭಾರತ ಸರ್ಕಾರ , ಅತ್ಯವಶ್ಯಕ ವಸ್ತುಗಳ ಕಾಯ್ದೆ 1955( ಇಸಿಎ ) ಮತ್ತು ಅಧಿಸೂಚಿತ ರಸಗೊಬ್ಬರ ( ನಿಯಂತ್ರಣ ) ಆದೇಶ ( ಎಫ್ ಸಿಒ ) 1985 ಮತ್ತು ಮತ್ತು ಇಸಿ ಕಾಯ್ದೆ ಅಡಿ ರಸಗೊಬ್ಬರ ( ಸಾಗಾಣೆ ನಿಯಂತ್ರಣ ) ಆದೇಶ 1973 ಗಳ ಅನ್ವಯ ರಸಗೊಬ್ಬರವನ್ನು ಅತ್ಯವಶ್ಯಕ ವಸ್ತು ಎಂದು ಅಧಿಸೂಚನೆ ಹೊರಡಿಸಿದೆ . ಕಾಳಸಂತೆಯಲ್ಲಿ ಮಾರಾಟ ಮಾಡುವುದನ್ನು ತಡೆಯುವುದೇ ಅಲ್ಲದೆ ನಿರ್ದಿಷ್ಟ ಎಂಆರ್ ಪಿ ದರದಲ್ಲಿ ರಸಗೊಬ್ಬರ ಮಾರಾಟ ಮಾಡುವುದನ್ನು ಖಾತ್ರಿಪಡಿಸಲು ರಾಜ್ಯ ಸರ್ಕಾರಗಳಿಗೆ ಅಗತ್ಯ ಅಧಿಕಾರ ನೀಡಲಾಗಿದೆ ಎಂದರು . ಎಫ್ ಸಿಒ 1985 ಮತ್ತು ಅತ್ಯವಶ್ಯಕ ವಸ್ತುಗಳ ಕಾಯ್ದೆ 1955 ಅಡಿ ನಿಯಮಗಳನ್ನು ಉಲ್ಲಂಘಿಸುವವರ ವಿರುದ್ಧ ದಂಡನಾ ಕ್ರಮಗಳನ್ನು ಕೈಗೊಳ್ಳಲು ಹಾಗೂ ಶೋಧ ಕಾರ್ಯ , ಮುಟ್ಟುಗೋಲು ಹಾಕಿಕೊಳ್ಳುವುದಕ್ಕೂ ರಾಜ್ಯ ಸರ್ಕಾರಗಳಿಗೆ ಅಧಿಕಾರ ನೀಡಲಾಗಿದೆ ಎಂದು ಶ್ರೀ ಸದಾನಂದ ಗೌಡ ಹೇಳಿದರು .


    ಶಾಸನಬದ್ಧ ಅಧಿಸೂಚಿತ ಗರಿಷ್ಠ ಚಿಲ್ಲರೆ ಬೆಲೆ ( ಎಂಆರ್ ಪಿ ) ದರದಲ್ಲಿ ರೈತರಿಗೆ ಯೂರಿಯಾವನ್ನು ಪೂರೈಸಲಾಗುತ್ತಿದೆ ಎಂದು ಅವರು ಮಾಹಿತಿ ನೀಡಿದರು . 45 ಕೆಜಿ ತೂಕದ ಯೂರಿಯಾ ಪ್ರತಿ ಚೀಲಕ್ಕೆ 242 ರೂ . ಎಂ ಆರ್ ಪಿ ( ಬೇವು ಲೇಪನ ಮತ್ತು ತೆರಿಗೆ ಶುಲ್ಕಗಳು ಪ್ರತ್ಯೇಕ ) ನಿಗದಿಪಡಿಸಲಾಗಿದೆ ಮತ್ತು 50 ಕೆಜಿ ತೂಕದ ಯೂರಿಯಾ ಚೀಲಕ್ಕೆ ತಲಾ 268 ರೂ .( ಬೇವು ಲೇಪನ ಮತ್ತು ತೆರಿಗೆ ಶುಲ್ಕಗಳು ಪ್ರತ್ಯೇಕ ) ನಿಗದಿಪಡಿಸಲಾಗಿದೆ . ಅದರಂತೆ ಎಲ್ಲ ರೈತರಿಗೂ ರಿಯಾಯಿತಿ ದರದಲ್ಲಿ ಯೂರಿಯಾ ಪೂರೈಕೆ ಮಾಡಲಾಗುತ್ತಿದೆ ಎಂದರು .


    ರಾಸಾಯನಿಕ ರಸಗೊಬ್ಬರ ಇಲಾಖೆಯಿಂದ ಅಥವಾ ಯಾವುದೇ ರಾಜ್ಯ ಸರ್ಕಾರಗಳಿಂದ ರೈತರು ಹೆಚ್ಚಿನ ಬೆಲೆ ನೀಡಿ , ಯೂರಿಯಾ ಖರೀದಿಸುತ್ತಿರುವ ಬಗ್ಗೆ ಯಾವುದೇ ವರದಿಗಳು ಬಂದಿಲ್ಲ ಎಂದು ಸಚಿವರು ಸದನಕ್ಕೆ ತಿಳಿಸಿದರು .


    ದೇಶದಲ್ಲಿ ಎಲ್ಲೂ ಯೂರಿಯಾ ಕೊರತೆ ಇಲ್ಲ ಎಂದು ಶ್ರೀ ಸದಾನಂದ ಗೌಡ ಸ್ಪಷ್ಟಪಡಿಸಿದರು .


    ***

    
    
    (Release ID: 1656283) Visitor Counter : 5
    
    
      Read this release in: English , Urdu , Hindi , Marathi , Punjabi , Tamil , Telugu