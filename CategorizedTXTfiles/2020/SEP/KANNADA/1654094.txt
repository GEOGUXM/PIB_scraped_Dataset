      ಯುವಜನ ವ್ಯವಹಾರಗಳು ಮತ್ತು ಕ್ರೀಡಾ ಸಚಿವಾಲಯ

      ಲಡಾಖ್‌ನ ಲೇಹ್‌ನಲ್ಲಿ 12 ಕೋಟಿ ರೂಪಾಯಿ ವೆಚ್ಚದ ವಿವಿಧ ಕ್ರೀಡಾ ಸೌಲಭ್ಯಗಳಿಗೆ ಕೇಂದ್ರ ಯುವಜನ ವ್ಯವಹಾರ ಮತ್ತು ಕ್ರೀಡಾ ರಾಜ್ಯ ಸಚಿವ ಶ್ರೀ ಕಿರೆನ್ ರಿಜಿಜು ಅವರಿಂದ ಶಿಲಾನ್ಯಾಸ
      
      ಲೇಹ್ ನ ಬಯಲು ಕ್ರೀಡಾಂಗಣದಲ್ಲಿ ಸಿಂಥೆಟಿಕ್ ಟ್ರ್ಯಾಕ್ ಮತ್ತು ಫುಟ್‌ಬಾಲ್‌ಗಾಗಿ ಆಸ್ಟ್ರೊಟರ್ಫ್; ಎನ್‌ಡಿಎಸ್ ಒಳಾಂಗಣ ಕ್ರೀಡಾಂಗಣದಲ್ಲಿ ನಿರ್ಮಿಸಲಿರುವ ಜಿಮ್ನಾಷಿಯಂ ಹಾಲ್ ಗೆ ಶಿಲಾನ್ಯಾಸಲಡಾಖ್ ಕೇಂದ್ರಾಡಳಿತ ಪ್ರದೇಶವು ಸ್ಥಳೀಯ ಕ್ರೀಡಾಪಟುಗಳಿಗೆ ಉತ್ತಮ ಸಾಧನೆ ಮಾಡಲು ಉತ್ತೇಜಿಸಲು ಪ್ರಶಸ್ತಿಗಳು ಮತ್ತು ಪ್ರೋತ್ಸಾಹಗಳನ್ನು ನೀಡಬೇಕು: ಶ್ರೀ ಕಿರೆನ್ ರಿಜಿಜು

      Posted On: 14 SEP 2020 3:48PM by PIB Bengaluru

    ಲಡಾಖ್ ‌ ನ ಲೇಹ್ ‌ ನಲ್ಲಿ ಇಂದು 12 ಕೋಟಿ ರೂಪಾಯಿ ವೆಚ್ಚದ ವಿವಿಧ ಕ್ರೀಡಾ ಸೌಲಭ್ಯಗಳಿಗೆ ಕೇಂದ್ರ ಯುವಜನ ವ್ಯವಹಾರ ಮತ್ತು ಕ್ರೀಡಾ ರಾಜ್ಯ ಸಚಿವ ಶ್ರೀ ಕಿರೆನ್ ರಿಜಿಜು ಅವರು ಲೆಫ್ಟಿನೆಂಟ್ ಗವರ್ನರ್ ಶ್ರೀ ಆರ್ ಕೆ ಮಾಥೂರ್ ಸಮ್ಮುಖದಲ್ಲಿ ಶಿಲಾನ್ಯಾಸ ನೆರವೇರಿಸಿದರು . ಲೇಹ್ ಬಯಲು ಕ್ರೀಡಾಂಗಣದಲ್ಲಿ ಸಿಂಥೆಟಿಕ್ ಟ್ರ್ಯಾಕ್ ಮತ್ತು ಫುಟ್ಬಾಲ್ ಗಾಗಿ ಆಸ್ಟ್ರೋಟರ್ಫ್ ಗೆ ಸಚಿವರು ಅಡಿಪಾಯ ಹಾಕಿದರು . ಇದರ ಅಂದಾಜು ಯೋಜನಾ ವೆಚ್ಚ 10.68 ಕೋಟಿ ಮತ್ತು 2021 ರ ಜನವರಿ ವೇಳೆಗೆ ಪೂರ್ಣಗೊಳಿಸಲು ನಿರ್ಧರಿಸಲಾಗಿದೆ . ಹಾಗೆಯೇ , ಸುಮಾರು 1.52 ಕೋಟಿ ರೂಪಾಯಿ ವೆಚ್ಚದಲ್ಲಿ ಎನ್ ‌ ಡಿಎಸ್ ಒಳಾಂಗಣ ಕ್ರೀಡಾಂಗಣದಲ್ಲಿ ಜಿಮ್ನಾಷಿಯಂ ಹಾಲ್ ನಿರ್ಮಾಣವನ್ನು , ಮಾರ್ಚ್ 2021 ರೊಳಗೆ ಪೂರ್ಣಗೊಳಿಸಲಾಗುವುದು .


    ಈ ಸಂದರ್ಭದಲ್ಲಿ ಮಾತನಾಡಿದ ಸಚಿವ ಶ್ರೀ ಕಿರೆನ್ ರಿಜಿಜು , ಪ್ರಧಾನಿ ಶ್ರೀ ನರೇಂದ್ರಯವರ ನೇತೃತ್ವದಲ್ಲಿ ಕೇಂದ್ರ ಸರ್ಕಾರವು ದೇಶದಲ್ಲಿ ಕ್ರೀಡಾ ಸಂಸ್ಕೃತಿಯನ್ನು ಬೆಳೆಸುತ್ತಿದೆ , ಇದರಿಂದಾಗಿ ಜನರು ಆರೋಗ್ಯವಾಗಿ ಮತ್ತು ಸದೃಢರಾಗಿರುತ್ತಾರೆ . ಕ್ರೀಡಾ ಸಂಸ್ಕೃತಿಯನ್ನು ನೀತಿ ಚೌಕಟ್ಟಿನೊಳಗೆ ಸೇರಿಸಲು ತಮ್ಮ ಸಚಿವಾಲಯ ಚಿಂತನೆ ನಡೆಸುತ್ತಿದೆ ಎಂದು ಹೇಳಿದರು .


    ದೇಶದ ವಿವಿಧ ಸ್ಥಳಗಳಲ್ಲಿ ನಡೆಯುವ ಖೇಲೋ ಇಂಡಿಯಾ , ವಿಶ್ವವಿದ್ಯಾಲಯ ಕ್ರೀಡಾಕೂಟ ಮತ್ತು ಚಳಿಗಾಲದ ಕ್ರೀಡಾಕುಟದಲ್ಲಿ ವಿದ್ಯಾರ್ಥಿಗಳು , ಯುವಕರು ಮತ್ತು ಜನರು ಭಾಗವಹಿಸಲು ಪ್ರೋತ್ಸಾಹಿಸಲಾಗುತ್ತಿದೆ ಎಂದು ಸಚಿವರು ಹೇಳಿದರು . ಕ್ರೀಡೆಯ ಮಹತ್ವವನ್ನು ಒತ್ತಿಹೇಳಿದ ಅವರು , ವಿಶ್ವ ಕ್ರೀಡಾಕೂಟಗಳಲ್ಲಿ ಭಾರತದ ಪ್ರಾಬಲ್ಯವನ್ನು ಸ್ಥಾಪಿಸುವ ಸರ್ಕಾರದ ಪ್ರಯತ್ನಗಳ ಬಗ್ಗೆ ವಿವರಿಸಿದರು .


    ಕ್ರೀಡಾ ಕ್ಷೇತ್ರದಲ್ಲಿ ಉತ್ತಮ ಸಾಧನೆ ಮಾಡಲು ಸ್ಥಳೀಯ ಕ್ರೀಡಾಪಟುಗಳಿಗೆ ಪ್ರಶಸ್ತಿಗಳು ಮತ್ತು ಉದ್ಯೋಗಗಳಂತಹ ಪ್ರೋತ್ಸಾಹಗಳನ್ನು ನೀಡುವಂತೆ ಶ್ರೀ ರಿಜಿಜು ಲಡಾಖ್ ಆಡಳಿತಕ್ಕೆ ಸೂಚಿಸಿದರು . ದೇಶಾದ್ಯಂತ ಇರುವ ಐಸ್ ಹಾಕಿ ಸಂಘಟನೆಗಳು ಒಂದಾಗಿ ಈ ಕ್ರೀಡೆಗೆ ಮಾನ್ಯತೆ ಪಡೆಯಲು , ನಿಗದಿಪಡಿಸಿದ ಕಾರ್ಯವಿಧಾನಗಳನ್ನು ಅನುಸರಿಸುವಂತೆ ಸಚಿವರು ಕರೆ ನೀಡಿದರು . ತಮ್ಮ ಸಚಿವಾಲಯವು ಐಸ್ ಹಾಕಿಯನ್ನು ತಾತ್ವಿಕವಾಗಿ ರಾಷ್ಟ್ರೀಯ ಕ್ರೀಡೆಯೆಂದು ಗುರುತಿಸಿದೆ ಎಂದು ಅವರು ಫೆಡರೇಶನ್ ‌ ಗಳಿಗೆ ನೆನಪಿಸಿದರು .


    ಲಡಾಖ್ ‌ ನಲ್ಲಿ ಕ್ರೀಡಾ ಮೂಲಸೌಕರ್ಯ ಮತ್ತು ಅಭಿವೃದ್ಧಿಗಾಗಿ , ವಿನಾಯ್ತಿಗಳನ್ನು ಸಚಿವರು ಘೋಷಿಸಿದರು . ಲಡಾಖ್ ‌ ನಲ್ಲಿ ಸಾವಿರ ಜನಸಂಖ್ಯೆ ಇರುವ ಸ್ಥಳಗಳಲ್ಲಿ ಕ್ರೀಡಾ ಮೂಲಸೌಕರ್ಯಗಳನ್ನು ಅಭಿವೃದ್ಧಿಪಡಿಸುವ ಪ್ರಸ್ತಾಪಗಳನ್ನು ಕಳುಹಿಸುವಂತೆ ಅವರು ಕೇಂದ್ರಾಡಳಿತ ಪ್ರದೇಶ ಆಡಳಿತಕ್ಕೆ ಸೂಚಿಸಿದರು . ಖೇಲೋ ಇಂಡಿಯಾ ಕಾರ್ಯಕ್ರಮದಡಿಯಲ್ಲಿ , ಸಚಿವಾಲಯವು ಮಾನದಂಡಗಳನ್ನು ಸಡಿಲಗೊಳಿಸುತ್ತದೆ ಮತ್ತು ನಿಧಿಗಳು ಮತ್ತು ಜಿಲ್ಲೆಗಳಿಗೆ ಸಂಬಂಧಿಸಿದ ಸೌಲಭ್ಯಗಳನ್ನು ಖೇಲೋ ಇಂಡಿಯಾ ಜಿಲ್ಲಾ ಉಪ ಕೇಂದ್ರಗಳಾಗಿ ಆಡಳಿತವು ಸೂಚಿಸಿದ ಸ್ಥಳಗಳಲ್ಲಿ ಒದಗಿಸುತ್ತದೆ . ಅಂತೆಯೇ , ಸ್ಥಳೀಯ ಕ್ರೀಡಾಕೂಟಗಳಲ್ಲಿ ಉತ್ತಮ ಸಾಧನೆ ತೋರಿದ ಕ್ರೀಡಾಪಟುಗಳು ತಮ್ಮ ಕ್ರೀಡಾ ವಿಭಾಗಗಳಿಗೆ ಅನುಗುಣವಾಗಿ ದೇಶಾದ್ಯಂತ 23 ಕೇಂದ್ರಗಳ ಶ್ರೇಷ್ಠತೆಯ ತರಬೇತಿ ಪಡೆಯುತ್ತಾರೆ .


    ಈ ಸಂದರ್ಭದಲ್ಲಿ ಮಾತನಾಡಿದ ಲಡಾಖ್ ಲೆಫ್ಟಿನೆಂಟ್ ಗವರ್ನರ್ ಶ್ರೀ ಆರ್ . ಕೆ . ಮಾಥುರ್ ಅವರು ಲಡಾಖ್ ‌ ನಲ್ಲಿ ಕ್ರೀಡಾ ಅಭಿವೃದ್ಧಿಗೆ ಇರುವ ಸಾಮರ್ಥ್ಯವನ್ನು ಬಳಸಿಕೊಳ್ಳುವಂತೆ ಕ್ರೀಡಾ ಸಚಿವರಿಗೆ ಮನವಿ ಮಾಡಿದರು . ಚಳಿಗಾಲದಲ್ಲಿ , ದೇಶದ ಇತರ ಭಾಗಗಳಿಂದ ಜನರು ಚಳಿಗಾಲದ ಕ್ರೀಡೆಗಳನ್ನು ಅನುಭವಿಸಲು ಮತ್ತು ಕಲಿಯಲು ಲಡಾಖ್ ‌ ಗೆ ಬರುವಂತೆ ಸಲಹೆ ನೀಡಿದರು .


    ಆಗಸ್ಟ್ 15 ರಿಂದ ಅಕ್ಟೋಬರ್ 2 ರವರೆಗಿನ ಒಂದೂವರೆ ತಿಂಗಳ ಕಾಲದ ಫಿಟ್ ಇಂಡಿಯಾ ಫ್ರೀಡಂ ಓಟದ ಭಾಗವಾಗಿ , ಕ್ರೀಡಾ ಸಚಿವ ಶ್ರೀ ಕಿರೆನ್ ರಿಜಿಜು ಅವರು ಸಂಸದ ಶ್ರೀ ಜಮ್ಯಾಂಗ್ ‌ ಸೆರಿಂಗ್ ನಮ್ ‌ ಗ್ಯಾಲ್ ಮತ್ತು ಸ್ಥಳೀಯ ಸೈಕ್ಲಿಸ್ಟ್ ‌ ಗಳೊಂದಿಗೆ ಸೈಕ್ಲೋಥಾನ್ ‌ ನಲ್ಲಿ ವೈಯಕ್ತಿಕವಾಗಿ ಭಾಗವಹಿಸಿದ್ದರು .


    ಇಂದು ನಡೆದ ವಿವಿಧ ಕಾರ್ಯಕ್ರಮಗಳಲ್ಲಿ ಲಡಾಕ್ ಸಂಸದ ಶ್ರೀ ಜಮ್ಯಾಂಗ್ ‌ ಸೆರಿಂಗ್ ನಮ್ ‌ ಗ್ಯಾಲ್ , ಎಲ್ ‌ ಎಚ್ ‌ ಡಿಸಿ ಸಿಇಸಿ ಶ್ರೀ ಗಯಾಲ್ ಪಿ ವಂಗ್ಯಾಲ್ , ಲಡಾಖ್ ಆಡಳಿತದ ಹಿರಿಯ ಅಧಿಕಾರಿಗಳು ಮತ್ತು ಭಾರತ ಕ್ರೀಡಾ ಪ್ರಾಧಿಕಾರದ ಅಧಿಕಾರಿಗಳು ಉಪಸ್ಥಿತರಿದ್ದರು .


    ***

    
    
    (Release ID: 1654094) Visitor Counter : 10
    
    
      Read this release in: English , Marathi , Hindi , Manipuri , Bengali , Assamese , Punjabi , Tamil