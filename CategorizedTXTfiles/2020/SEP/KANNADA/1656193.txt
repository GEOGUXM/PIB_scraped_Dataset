      ಕೌಶಲ್ಯ ಅಭಿವೃದ್ಧಿ ಮತ್ತು ಉದ್ಯಮಶೀಲತೆ ಸಚಿವಾಲಯ

      ಕೌಶಲ್ಯಾಭಿವೃದ್ಧಿಗೆ ಆನ್ ಲೈನ್ ಕೋರ್ಸ್ ಗಳು
      Posted On: 18 SEP 2020 12:40PM by PIB Bengaluru


    ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ , ಕೌಶಲ್ಯಾಭಿವೃದ್ಧಿ ಮತ್ತು ಉದ್ಯಮಶೀಲ ಸಚಿವಾಲಯದ ಮನವಿ ಮೇರೆಗೆ 2020 ರ ಸೆಪ್ಟೆಂಬರ್ 8 ರಂದು ನಿರ್ದಿಷ್ಟ ಕಾರ್ಯ ವಿಧಾನ ( ಎಸ್ಒಪಿ ) ಮಾರ್ಗಸೂಚಿಗಳನ್ನು ಕೋವಿಡ್ -19 ಲಾಕ್ ಡೌನ್ ನಂತರ ತರಬೇತಿ ಚಟುವಟಿಕೆಗಳನ್ನು ಕೈಗೊಳ್ಳಲು ಬಿಡುಗಡೆ ಮಾಡಿದೆ . ಕೈಗಾರಿಕಾ ತಾಂತ್ರಿಕ ಕೇಂದ್ರಗಳು ( ಐಟಿಐ ) ಸೇರಿದಂತೆ ಕೌಶಲ್ಯ ಮತ್ತು ಉದ್ಯಮಶೀಲ ತರಬೇತಿ ಕೇಂದ್ರಗಳಲ್ಲಿ ರಾಷ್ಟ್ರೀಯ ಕೌಶಲ್ಯಾಭಿವೃದ್ಧಿ ನಿಗಮ ( ಎನ್ ಎಸ್ ಡಿ ಸಿ ) ಅಡಿ ಅಲ್ಪಾವಧಿ ಕೋರ್ಸ್ ಗಳು ಅಥವಾ ರಾಜ್ಯ ಕೌಶಲ್ಯಾಭಿವೃದ್ಧಿ ಮಿಷನ್ ಅಥವಾ ಇತರ ಕೇಂದ್ರ ಅಥವಾ ರಾಜ್ಯ ಸಚಿವಾಲಯಗಳು , ಇಲಾಖೆಗಳು , ಉದ್ಯಮಶೀಲತೆ ಮತ್ತು ಸಣ್ಣ ವ್ಯಾಪಾರ ಅಭಿವೃದ್ಧಿ ರಾಷ್ಟ್ರೀಯ ಕೇಂದ್ರ ( ಎನ್ ಐ ಇ ಎಸ್ ಬಿ ಯು ಡಿ ), ಭಾರತೀಯ ಉದ್ಯಮಶೀಲತಾ ಕೇಂದ್ರ ( ಐಐಇ ) ಮತ್ತು ಇತರ ತರಬೇತಿ ಪಾಲುದಾರರಿಗಾಗಿ ಈ ಮಾರ್ಗಸೂಚಿಯನ್ನು ಬಿಡುಗಡೆ ಮಾಡಲಾಗಿದೆ ಈ ಮಾರ್ಗಸೂಚಿಯಲ್ಲಿ ಕೋವಿಡ್ -19 ಹರಡುವುದನ್ನು ನಿಯಂತ್ರಿಲು ಈ ಕೇಂದ್ರಗಳಲ್ಲಿ ಪಾಲಿಸಬೇಕಿರುವ ಸಾಮಾನ್ಯ ಮುನ್ನೆಚ್ಚರಿಕೆ ಕ್ರಮಗಳ ಜೊತೆಗೆ ಹೆಚ್ಚುವರಿ ಹಾಗೂ ನಿರ್ದಿಷ್ಟ ಕ್ರಮಗಳನ್ನು ಅಳವಡಿಸಿಕೊಳ್ಳಬೇಕಿದೆ .


    ಕೋವಿಡ್ -19 ಸಾಂಕ್ರಾಮಿಕ ದುಡಿಯುವ ಸ್ಥಳಗಳ ಕುರಿತಂತೆ ಸಾಕಷ್ಟು ಬದಲಾವಣೆಗಳಿಗೆ ಕಾರಣವಾಗಿದ್ದು , ಆಟೊಮೇಷನ್ ಮತ್ತು ಕೃತಕ ಬುದ್ಧಿಮತ್ತೆ ಕಾರಣದಿಂದ ದುಡಿಯುವ ಸ್ಥಳಗಳ ಪಾತ್ರಗಳು ಸಾಕಷ್ಟು ಬದಲಾಗಿವೆ . ಇದೀಗ ಆರೋಗ್ಯ ವಲಯ ಸೇರಿದಂತೆ ಎಲ್ಲ ವಲಯಗಳಲ್ಲಿ ಕೌಶಲ್ಯ , ಮರುಕೌಶಲ್ಯ , ಕೌಶಲ್ಯ ಉನ್ನತೀಕರಣಕ್ಕೆ ಬೇಡಿಕೆ ಹೆಚ್ಚಾಗಿದ್ದು , ಟೆಲಿಮೆಡಿಸನ್ , ಸ್ಯಾನಿಟೈಸೇಷನ್ ಮತ್ತಿತರ ಹೊಸ ಕೋರ್ಸ್ ಗಳು ಅಭಿವೃದ್ಧಿಯಾಗಿವೆ .


    ಸಚಿವಾಲಯ ದ ಆನ್ ಲೈನ್ ಪೋರ್ಟಲ್ ಭಾರತ್ ಸ್ಕಿಲ್ಸ್ ಮೂಲಕ 29 ಜನಪ್ರಿಯ ಕೋರ್ಸ್ ಗಳ ಪಠ್ಯಕ್ರಮವನ್ನು ಮತ್ತು 71 ಕೋರ್ಸ್ ಗಳ ಇ - ಕಲಿಕೆ ವಿಡಿಯೋ ಪಠ್ಯವನ್ನು ಹಾಗೂ 137 ವ್ಯಾಪಾರಗಳ ಕುಶಲಕರ್ಮಿಗಳ ತರಬೇತಿ ಯೋಜನೆ ( ಸಿಟಿಎಸ್ ) ಅನ್ನು ಐಟಿಐಗಳಿಗಾಗಿ ಬಿಡುಗಡೆ ಮಾಡಿದ್ದು , ಅಲ್ಲದೆ ರಾಷ್ಟ್ರೀಯ ಕೌಶಲ್ಯ ಅರ್ಹತಾ ನೀತಿ ( ಎನ್ಎಸ್ ಕ್ಯೂಎಫ್ ) ಸಂಬಂಧಿ ಕೋರ್ಸ್ ಗಳು , ಲಾಕ್ ಡೌನ್ ಸಮಯದಲ್ಲಿ ಆನ್ ಲೈನ್ ತರಬೇತಿ ಕೋರ್ಸ್ ಗಳನ್ನು ನಡೆಸಿದ್ದರಿಂದ 9,38,851 ಅಭ್ಯರ್ಥಿಗಳಿಗೆ ತರಬೇತಿ ಪ್ರಯೋಜನವಾಗಿದೆ . ಅಲ್ಲದೆ ಹೆಚ್ಚುವರಿಯಾಗಿ 1, 31,241 ತರಬೇತುದಾರರು ಭಾರತ್ ಸ್ಕಿಲ್ ಮೊಬೈಲ್ ಮೂಲಕ ಆನ್ ಲೈನ್ ತರಬೇತಿ ಪಡೆದಿದ್ದಾರೆ . ಅದೇ ರೀತಿ ರಾಷ್ಟ್ರೀಯ ಮಾಧ್ಯಮ ಬೋಧನಾ ಸಂಸ್ಥೆ ( ಎನ್ಐಎಂಐ ) ಸಚಿವಾಲಯದ ಅಧೀನದಲ್ಲಿರುವ ಸ್ವಾಯತ್ತ ಸಂಸ್ಥೆಯಾಗಿದ್ದು , ಅದು 3080 ಆನ್ ಲೈನ್ ಕೋರ್ಸ್ ಗಳನ್ನು ನಡೆಸಿದೆ . ಅದರಿಂದ 16,55,953 ಅಭ್ಯರ್ಥಿಗಳಿಗೆ ತರಬೇತಿ ನೀಡಲಾಗಿದೆ .


    ಅಲ್ಲದೆ ಸಚಿವಾಲಯದಡಿ ಬರುವ ತರಬೇತಿ ಮಹಾನಿರ್ದೇಶನಾಲಯ ( ಡಿಜಿಟಿ ) ಅಡಿಯಲ್ಲಿ ಕೈಗಾರಿಕಾ ಪಾಲುದಾರಿಕೆಗಳನ್ನು ಮಾಡಿಕೊಂಡು ಕ್ವೆಸ್ಟ್ ಅಲಯನ್ಸ್ , ಐಬಿಎಂ , ನ್ಯಾಸ್ಕಾಂ - ಮೈಕ್ರೋಸಾಫ್ಟ್ ಮತ್ತು ಸಿಸ್ಕೊ ಆನ್ ಲೈನ್ ತರಬೇತಿ ನಡೆಸಿದ್ದು , ಅವುಗಳಲ್ಲಿ 1,84,296 ಅಭ್ಯರ್ಥಿಗಳು ಪಾಲ್ಗೊಂಡಿದ್ದಾರೆ . ಈ ಮೇಲಿನವುಗಳಲ್ಲದೆ , 35 ಸಿಟಿಎಸ್ ವ್ಯಾಪಾರಗಳಿಗೆ ಸಂಬಂಧಿಸಿದಂತೆ 16,767 ಆನ್ ಲೈನ್ ತರಗತಿಗಳನ್ನು ಹಾಗೂ 34 ಕರಕುಶಲ ತರಬೇತುದಾರರ ತರಬೇತಿ ಯೋಜನೆ ( ಸಿಐಟಿಎಸ್ ) ಅನ್ನು 33 ರಾಷ್ಟ್ರೀಯ ಕೌಶಲ್ಯ ತರಬೇತಿ ಕೇಂದ್ರಗಳಲ್ಲಿ ನಡೆಸಲಾಗಿದೆ . ಅಲ್ಪಾವಧಿ ತರಬೇತಿಯಲ್ಲಿ ಎಸ್ ಎಸ್ ಡಿ ಸಿ ಕೌಶಲ್ಯ ಪೂರಕ ವ್ಯವಸ್ಥೆಯಲ್ಲಿ ಬಹುದೊಡ್ಡ ಸಂಖ್ಯೆಯಲ್ಲಿ ತರಬೇತಿಗಳನ್ನು ನೀಡಲಾಗಿದ್ದು , ಅದಕ್ಕಾಗಿ ಇ - ಸ್ಕಿಲ್ ಇಂಡಿಯಾ ಕಲಿಕಾ ಪೋರ್ಟಲ್ ಅನ್ನು ಬಳಸಿಕೊಳ್ಳಲಾಗಿದೆ . ಇದರ ಮೂಲಕ ತಂತ್ರಜ್ಞಾನವನ್ನು ಬಳಸಿ ಕೌಶಲ್ಯ ತರಬೇತಿ ನೀಡಲಾಗುತ್ತಿರುವುದಲ್ಲದೆ , ಕೌಶಲ್ಯ ಬಯಸುವಂತಹವರು ವರ್ಚುಯಲ್ ಕಲಿಕೆ ಮತ್ತು ರಿಮೋಟ್ ಕ್ಲಾಸ್ ರೂಮ್ ಮತ್ತಿತರ ವಿಧಾನಗಳ ಮೂಲಕ ತಮ್ಮ ಕಲಿಕೆಯನ್ನು ವೃದ್ಧಿಸಿಕೊಳ್ಳಬಹುದಾಗಿದೆ .


    ಕೌಶಲ್ಯಾಭಿವೃದ್ಧಿ ಮತ್ತು ಉದ್ಯಮಶೀಲತೆ ರಾಜ್ಯ ಸಚಿವ ಶ್ರೀ ಆರ್ . ಕೆ . ಸಿಂಗ್ ಅವರು ರಾಜ್ಯಸಭೆಗೆ ಇಂದು ನೀಡಿದ ಲಿಖಿತ ಉತ್ತರದಲ್ಲಿ ಈ ಮಾಹಿತಿ ನೀಡಿದ್ದಾರೆ .


    ***

    
    
    (Release ID: 1656193) Visitor Counter : 2
    
    
      Read this release in: English , Marathi , Bengali , Manipuri , Punjabi , Tamil , Telugu