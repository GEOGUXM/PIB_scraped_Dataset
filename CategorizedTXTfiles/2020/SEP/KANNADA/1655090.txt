      ಪೆಟ್ರೋಲಿಯಂ ಮತ್ತು ನೈಸರ್ಗಿಕ ಅನಿಲ ಸಚಿವಾಲಯ

      ಬಿಎಸ್- VI ಇಂಧನ ಪೂರೈಕೆಗೆ ಬೆಲೆ ನಿಗದಿ
      Posted On: 16 SEP 2020 1:27PM by PIB Bengaluru


    ಕೇಂದ್ರ ಸರ್ಕಾರ 26.06.2010 ಮತ್ತು 19.10.2014 ರಿಂದ ಜಾರಿಗೆ ಬರುವಂತೆ ಕ್ರಮವಾಗಿ ಪೆಟ್ರೋಲ್ ಮತ್ತು ಡೀಸೆಲ್ ಬೆಲೆಯನ್ನು ಮಾರುಕಟ್ಟೆ ಆಧರಿಸಿ ನಿಗದಿಪಡಿಸಲು ಅವಕಾಶ ನೀಡಿದೆ . ಆಂದಿನಿಂದ ಸಾರ್ವಜನಿಕ ವಲಯದ ತೈಲ ಮಾರುಕಟ್ಟೆ ಕಂಪನಿಗಳು ( ಒಎಂಸಿಎಸ್ ), ಅಂತಾರಾಷ್ಟ್ರೀಯ ಬೆಲೆ , ವಿನಿಮಯ ದರ , ತೆರಿಗೆ ವ್ಯವಸ್ಥೆ , ಒಳನಾಡು ಸಾರಿಗೆ ಮತ್ತು ಇತರೆ ವೆಚ್ಚಗಳನ್ನು ಆಧರಿಸಿ . ಅದಕ್ಕೆ ಅನುಗುಣವಾಗಿ ಪೆಟ್ರೋಲ್ ಹಾಗೂ ಡೀಸೆಲ್ ಗೆ ಸೂಕ್ತ ದರವನ್ನು ನಿಗದಿಪಡಿಸುತ್ತವೆ .


    ಅಲ್ಲದೆ , ಬಿಎಸ್ - VI ಇಂಧನ ಅತ್ಯುತ್ತಮ ಗುಣಮಟ್ಟದ ಇಂಧನವಾಗಿದ್ದು , ಅದು ಕಡಿಮೆ ಸಲ್ಫರ್ ಅಂಶ ( ಗರಿಷ್ಠ 10 ಪಿಪಿಎಂ ) ಜೊತೆಗೆ ಇತರೆ ಸುಧಾರಿತ ಗುಣಮಟ್ಟದ ಮಾನದಂಡಗಳನ್ನು ಒಳಗೊಂಡಿದೆ ಎಂದು ಐಒಸಿಎಲ್ ತಿಳಿಸಿದೆ . ಬಿಎಸ್ - VI ಇಂಧನ ಉತ್ಪಾದನೆಗೆ ಭಾರತೀಯ ಸಂಸ್ಕರಣಾ ಘಟಕಗಳು ಭಾರಿ ಬಂಡವಾಳವನ್ನು ಹೂಡಬೇಕಾಗಿದೆ . ಹಾಗಾಗಿ ಬಂಡವಾಳ ಹೂಡಿಕೆ ವೆಚ್ಚವನ್ನು ಭಾಗಶಃ ಭರಿಸಲು ಅನುಕೂಲವಾಗುವಂತೆ 01.04.2020 ರಿಂದ ಜಾರಿಗೆ ಬರುವಂತೆ ಬೆಲೆಯನ್ನು ಪರಿಷ್ಕರಿಸಲಾಗಿದೆ .


    ಕೇಂದ್ರ ಪೆಟ್ರೋಲಿಯಂ ಮತ್ತು ನೈಸರ್ಗಿಕ ಅನಿಲ ಸಚಿವ ಶ್ರೀ ಧಮೇಂದ್ರ ಪ್ರಧಾನ್ ಅವರು ರಾಜ್ಯಸಭೆಯಲ್ಲಿಂದು ನೀಡಿರುವ ಲಿಖಿತ ಉತ್ತರದಲ್ಲಿ ಈ ಮಾಹಿತಿ ನೀಡಿದ್ದಾರೆ .


    ***

    
    
    (Release ID: 1655090) Visitor Counter : 7
    
    
      Read this release in: English , Urdu , Marathi , Tamil , Telugu