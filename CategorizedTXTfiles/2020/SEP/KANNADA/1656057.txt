      ಪ್ರಧಾನ ಮಂತ್ರಿಯವರ ಕಛೇರಿ

      ಭೂತಾನ್ ದೊರೆ ಮತ್ತು ಪ್ರಧಾನಿ ನಡುವೆ ದೂರವಾಣಿ ಮಾತುಕತೆ
      Posted On: 17 SEP 2020 11:20PM by PIB Bengaluru


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಇಂದು ಭೂತಾನ್ ದೊರೆ ಘನತೆವೆತ್ತ ಜಿಗ್ಮೆ ಕೇಸರ್ ನಮಗೇಯ್ಲ್ ವಾಂಗ್ ಚುಕ್ ಅವರೊಂದಿಗೆ ದೂರವಾಣಿ ಸಂಭಾಷಣೆ ನಡೆಸಿದರು .


    ಘನತೆವೆತ್ತ ದೊರೆ ಪ್ರಧಾನಮಂತ್ರಿಯವರ 70 ನೇ ಜನ್ಮ ದಿನದ ಸಂದರ್ಭದಲ್ಲಿ ಶುಭ ಕೋರಿದರು . ಶುಭಾಶಯಗಳನ್ನು ಆದರದಿಂದ ಸ್ವೀಕರಿಸಿದ ಪ್ರಧಾನಿ , ಘನತೆವೆತ್ತ ದೊರೆ , ಭೂತಾನ್ ನ ಮಾಜಿ ದೊರೆ ಮತ್ತು ಭೂತಾನ್ ರಾಜ ಮನೆತನದ ಎಲ್ಲ ಸದಸ್ಯರಿಗೆ ಕೃತಜ್ಞತೆ ಅರ್ಪಿಸಿದರು .


    ಭಾರತ ಮತ್ತು ಭೂತಾನ್ ಅನ್ನು ನೆರೆಹೊರೆಯವರಾಗಿ ಮತ್ತು ಸ್ನೇಹಿತರನ್ನಾಗಿ ಬೆಸೆದಿರುವ ನಂಬಿಕೆ ಮತ್ತು ಪ್ರೀತಿಯ ಅನನ್ಯ ಬಾಂಧವ್ಯಗಳ ಬಗ್ಗೆ ನಾಯಕರು ಮಾತನಾಡಿದರು . ಈ ವಿಶೇಷ ಬಾಂಧವ್ಯವನ್ನು ಬೆಳೆಸುವಲ್ಲಿ ಭೂತಾನ್ ದೊರೆ ವಹಿಸಿರುವ ಪಾತ್ರಕ್ಕಾಗಿ ಪ್ರಧಾನಿ ಧನ್ಯವಾದಗಳನ್ನು ಅರ್ಪಿಸಿದರು .


    ಕೋವಿಡ್ -19 ಮಹಾಮಾರಿಯನ್ನು ಭೂತಾನ್ ಸಂಸ್ಥಾನದಲ್ಲಿ ಸಮರ್ಥವಾಗಿ ನಿರ್ವಹಿಸಿರುವುದಕ್ಕಾಗಿ ಪ್ರಧಾನಿ ಮೆಚ್ಚುಗೆ ವ್ಯಕ್ತಪಡಿಸಿದರು ಮತ್ತು ಈ ನಿಟ್ಟಿನಲ್ಲಿ ಭೂತಾನ್ ಗೆ ಎಲ್ಲ ಅಗತ್ಯ ಬೆಂಬಲ ನೀಡಲು ಭಾರತ ಸಿದ್ಧವಿದೆ ಎಂದು ಭೂತಾನ್ ದೊರೆಗೆ ಅವರು ಭರವಸೆ ನೀಡಿದರು .


    ಪರಸ್ಪರರಿಗೆ ಅನುಕೂಲಕರವಾದ ದಿನಾಂಕದಲ್ಲಿ ಘನತೆವೆತ್ತ ದೊರೆ ಮತ್ತು ಅವರ ಕುಟುಂಬದವರನ್ನು ಭಾರತದಲ್ಲಿ ಸ್ವಾಗತಿಸಲು ಪ್ರಧಾನಿ ತಮ್ಮ ಉತ್ಸುಕತೆಯನ್ನು ವ್ಯಕ್ತಪಡಿಸಿದರು .


    ***

    
    
    (Release ID: 1656057) Visitor Counter : 8
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Malayalam