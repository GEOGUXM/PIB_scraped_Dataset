      ಪ್ರಧಾನ ಮಂತ್ರಿಯವರ ಕಛೇರಿ

      ಸೆಪ್ಟೆಂಬರ್ 9 ರಂದು ಮಧ್ಯಪ್ರದೇಶದ ಬೀದಿ ಬದಿ ವ್ಯಾಪಾರಿಗಳೊಂದಿಗೆ ‘ಸ್ವನಿಧಿ ಸಂವಾದ’ ನಡೆಸಲಿರುವ ಪ್ರಧಾನಿ
      Posted On: 08 SEP 2020 2:51PM by PIB Bengaluru


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು 2020 ರ ಸೆಪ್ಟೆಂಬರ್ 9 ರಂದು ಮಧ್ಯಪ್ರದೇಶದ ಬೀದಿ ಬದಿ ವ್ಯಾಪಾರಿಗಳೊಂದಿಗೆ ಸ್ವನಿಧಿ ಸಂವಾದ ನಡೆಸಲಿದ್ದಾರೆ .


    ಭಾರತ ಸರ್ಕಾರ , ಕೋವಿಡ್ -19 ರಿಂದ ಬಾಧಿತರಾಗಿದ್ದ ಬಡ ಬೀದಿ ಬದಿ ವ್ಯಾಪಾರಿಗಳಿಗೆ ನೆರವಾಗಲು , ಅವರು ಮತ್ತೆ ತಮ್ಮ ಜೀವನೋಪಾಯ ಚಟುವಟಿಕೆಯಲ್ಲಿ ತೊಡಗಿಕೊಳ್ಳಲು 2020 ರ ಜೂನ್ 1 ರಂದು ಪ್ರಧಾನಮಂತ್ರಿ ಸ್ವನಿಧಿ ಯೋಜನೆಯನ್ನು ಆರಂಭಿಸಿತು .


    4.5 ಲಕ್ಷ ಬೀದಿ ಬದಿ ವ್ಯಾಪಾರಿಗಳು ಮಧ್ಯಪ್ರದೇಶದಲ್ಲಿ ನೋಂದಾಯಿಸಿಕೊಂಡಿದ್ದು , 4 ಲಕ್ಷ ವ್ಯಾಪಾರಿಗಳಿಗೆ ಗುರುತಿನ ಮತ್ತು ವ್ಯಾಪಾರಿ ಪ್ರಮಾಣ ಪತ್ರ ನೀಡಲಾಗಿದೆ . 2.45 ಲಕ್ಷ ಅರ್ಹ ಫಲಾನುಭವಿಗಳ ಅರ್ಜಿಗಳನ್ನು ಪೋರ್ಟಲ್ ಮೂಲಕ ಬ್ಯಾಂಕ್ ಗಳಿಗೆ ಸಲ್ಲಿಸಲಾಗಿದ್ದು , ಈ ಪೈಕಿ 1.4 ಲಕ್ಷ ಬೀದಿ ಬದಿ ವ್ಯಾಪಾರಿಗಳಿಗೆ 140 ಕೋಟಿ ರೂ . ಮೌಲ್ಯದ ಮೊತ್ತಕ್ಕೆ ಸಮ್ಮತಿ ನೀಡಲಾಗಿದೆ . ಮಧ್ಯಪ್ರದೇಶ ರಾಜ್ಯ ಒಟ್ಟು ಅರ್ಜಿಗಳನ್ನು ಅಂಗೀಕರಿಸಿರುವುದರಲ್ಲಿ ಮೊದಲ ಸ್ಥಾನದಲ್ಲಿದೆ . ಶೇ .47 ರಷ್ಟು ಅರ್ಜಿಗಳು ಈ ರಾಜ್ಯವೊಂದರಿಂದಲೇ ಬಂದಿವೆ .


    ರಾಜ್ಯದ ಯೋಜನೆಯ ಫಲಾನುಭವಿಗಳಿಗೆ ಕಾರ್ಯಕ್ರಮವನ್ನು ಸಾರ್ವಜನಿಕ ಸ್ಥಳಗಳಲ್ಲಿ ವೀಕ್ಷಿಸಲು 378 ಪುರಸಭೆಗಳಲ್ಲಿ ಎಲ್ ‌. ಇಡಿ ಪರದೆಗಳ ಮೂಲಕ ವ್ಯವಸ್ಥೆ ಮಾಡಲಾಗಿದೆ .


    ಕಾರ್ಯಕ್ರಮವು ವೆಬ್ ಕಾಸ್ಟ್ ಮೂಲಕವೂ ಬಿತ್ತರವಾಗಲಿದೆ , ಇದಕ್ಕಾಗಿ ಮೈಗೌನಲ್ಲಿನ https://pmevents.ncog.gov.in/ ಸಂಪರ್ಕದ ಮೂಲಕ ಮೊದಲೇ ನೋಂದಾಯಿಸಿಕೊಳ್ಳಬೇಕು .


    ಮಧ್ಯಪ್ರದೇಶದ ಮುಖ್ಯಮಂತ್ರಿ ಶ್ರೀ ಶಿವರಾಜ್ ಸಿಂಗ್ ಚವ್ಹಾಣ್ ಅವರು ಕೂಡ ಕಾರ್ಯಕ್ರಮದಲ್ಲಿ ವಿಡಿಯೋ ಕಾನ್ಫರೆನ್ಸಿಂಗ್ ಮೂಲಕ ಭಾಗಿಯಾಗಲಿದ್ದಾರೆ .


    ಪ್ರಧಾನಮಂತ್ರಿ ಅವರು ಮೂವರು ಫಲಾನುಭವಿಗಳೊಂದಿಗೆ ಅವರು ವ್ಯಾಪಾರ ಮಾಡುವ ಸ್ಥಳದಿಂದಲೇ ವರ್ಚುವಲ್ ಮೂಲಕ ಸಂವಾದ ನಡೆಸಲಿದ್ದಾರೆ .


    ***

    
    
    (Release ID: 1652301) Visitor Counter : 18
    
    
      Read this release in: Assamese , English , Urdu , Marathi , Hindi , Manipuri , Bengali , Punjabi , Gujarati , Odia , Tamil , Telugu , Malayalam