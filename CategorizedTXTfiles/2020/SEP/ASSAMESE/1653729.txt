      বিজ্ঞান আৰু প্ৰযুক্তি মন্ত্ৰালয়

      ‘কৃষ্ণা-গোদাবৰী উপত্যকা’ মিথেন ইন্ধনৰ এক প্ৰচুৰ্যশালী উত্স
      এই উপত্যকাত প্ৰচুৰ পৰিমাণে সংৰক্ষিত হৈ থকা ‘মিথেন হাইদ্ৰেট’-য়ে মিথেনৰ পৰ্যাপ্ত যোগান নিশ্চিত কৰিব
      ‘ম’লিকুলাৰ’ আৰু ‘কালচাৰিং’ পদ্ধতি ব্যৱহাৰ কৰি সম্পন্ন কৰা অধ্যয়নে ‘কৃষ্ণা-গোদাবৰী(কেজি) উপত্যকা’ত বিৰাজমান ‘মিথেন’জেনিক’ বৈচিত্ৰ্যক উদ্ভাসিত কৰিছে, যিয়ে আন্দামান আৰু মহানদী উপত্যকাৰ তুলনাত অত্যাধিক মাত্ৰাত ‘বায়’জেনিক মিথেন’ৰ উপস্থিতি নিশ্চিত কৰিছে
      Posted On: 12 SEP 2020 11:39AM by PIB Guwahati


    যিটো সময়ত জীৱাষ্ম ইন্ধনৰ ভাণ্ডাৰ খালি হৈ পৰাৰ আশংকাত ভোগা পৃথিৱীয়ে বিকল্প নিকা ইন্ধনৰ সন্ধানত প্ৰয়াস আৰম্ভ কৰি সেই মুহূৰ্তত কৃষ্ণা-গোদাবৰী(কেজি) উপত্যকাৰ পৰা আমাৰ বাবে শুভ-সংবাদ আহিছে। এই উপত্যকাত উভৈনদী হৈ জমা হৈ থকা ‘ মিথেন-হাইদ্ৰেট ’ -য়ে অন্যতম প্ৰকৃতিক গেছ, মিথেনৰ পৰ্যাপ্ত যোগান নিশ্চিত কৰিব।


    মিথেন এবিধ কম ব্যয় সাপেক্ষ আৰু নিকা ইন্ধন। ধাৰণা কৰা অনুসৰি এক ঘন মিটাৰ পৰিমাণৰ ‘ মিথেন হাইদ্ৰেট ’ -ত ১৬০-১৮০ ঘন মিটাৰ পৰিমাণৰ মিথেন জমা হৈ থাকে। একেবাৰে কমকৈ কৰা অনুমানৰ ভিত্তিতো ন-দি ক ’ ব পাৰি যে এই মুহূৰ্তত পৃথিৱী জুৰি উপলব্ধ জীৱাষ্ম ইন্ধনৰ মুঠ পৰিমাণৰ দুগুন পৰিমাণৰ ‘ মিথেন-হাইদ্ৰেট ’ কৃষ্ণা-গোদাবৰী উপত্যকাত জমা হৈ আছে।


    ভাৰত চৰকাৰৰ ‘ বিজ্ঞান আৰু প্ৰযুক্তি বিভাগ ’ ৰ অধীনস্থ এক স্বতন্ত্ৰ প্ৰতিষ্ঠান ‘ আগাৰকাৰ গৱেষণা প্ৰতিষ্ঠান ’ (এআৰআই)ৰ এটা গৱেষকৰ দলে চলোৱা অনুসন্ধানত এই কথা নিশ্চিত কৰা হৈছে যে কৃষ্ণা-গোদাবৰী উপত্যকাত পৰ্যাপ্ত পৰিমাণে জমা হৈ থকা ‘ মিথন-হাইদ্ৰেট ’ খিনি জৈৱিক প্ৰক্ৰিয়াৰে উত্পন্ন হোৱা বিধৰ। ‘ ডিএছটি-এছইআৰবি ’ যুৱ-বিজ্ঞানী প্ৰকল্প ’ ৰ অংশ হিচাপে সম্পন্ন কৰা এই অনুসন্ধানৰ শীৰ্ষক আছিল ‘ এলুচিডেটিং দ্যা কমিউনিটী ষ্ট্ৰাকচাৰ অব মিথেন ’ জেনিক আৰকেই ইন মিথেন-হাইদ্ৰেট ’ । প্ৰণিধান যোগ্য যে, সাধাৰণতে মহাসাগৰত উচ্চ চাপ আৰু কম উষ্ণতাত হাইদ্ৰোজেন যুক্ত পানী মিথেন গেছৰ সংস্পৰ্শ আহিলেই ‘ মিথেন-হাইদ্ৰেট ’ উত্পন্ন হয়।


    ‘ মেৰাইন জিন ’ মিক ’ নামৰ জাৰ্ণেলখনে প্ৰকাশৰ বাবে গ্ৰহণ কৰা অধ্যয়নটোৰ প্ৰতিবেদনখনত উল্লেখ কৰা অনুসৰি ‘ এআৰআই ’ -ৰ অনুসন্ধানকাৰী গোটটোৱে জৈৱিক ভাবে উত্পাদিত মিথেন উত্পন্নকাৰী ‘ মিথেন ’ জেন ’ সমূহক ‘ মিথেন-হাইদ্ৰেট ’ ৰ ৰূপত চিনাক্ত কৰিছে।


    ইফালে, কৃষ্ণা-গোদাবৰী উপত্যকা আৰু আন্দামান আৰু মহানদীৰ উপকূলবৰ্তী অঞ্চলত জমা হৈ থকা জৈৱিক ভাবে উতপাদিত ‘ মিথেন হাইদ্ৰেট ’ -ৰ বিশাল পৰিমাণৰ ভাণ্ডাৰে ‘ মিথেন ’ জেনিক সম্প্ৰাদয় ’ সম্পৰ্কীয় অধ্যয়নৰ প্ৰয়োজনীয়তাৰ সৃষ্টি কৰাইছে বুলি মন্তব্য কৰিছে অধ্যয়নকাৰী দলৰ প্ৰধান অনুসন্ধানকাৰী ড০ বিক্ৰম বি লাঞ্জেকাৰে।


    *****


    NB/KGS/(DST Media Cell)/KB

    
    
    (Release ID: 1653729) Visitor Counter : 3
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu