      উপ-ৰাষ্ট্ৰপতি সচিবালয়

      সৰ্বশ্ৰেষ্ঠ হোৱটোৱেই নিয়ম, শ্ৰেষ্ঠতাৰ বাবে প্ৰয়াস কৰক, মধ্যমীয়া হ’ব নালাগেঃ উপ-ৰাষ্ট্ৰপতি
      
      মহামাৰীৰ সময়ত শিক্ষকসকলৰ অভিনৱ প্ৰয়াসক অভিনন্দন
      
      ৰাষ্ট্ৰ নিৰ্মাণত শিক্ষকসকলৰ মহান অৱদানক সন্মান কৰাটো আমাৰ কৰ্তব্যঃ উপ-ৰাষ্ট্ৰপতি
      
      জীৱনজুৰি শিক্ষা গ্ৰহণ কৰি থকা, সৰ্বোত্তমক আহৰণ কৰা, এয়াই ভাৰতীয় জীৱনশৈলীৰ আদৰ্শঃ উপ-ৰাষ্ট্ৰপতি
      
      প্ৰাচীন কালৰে পৰা ভাৰতত শিক্ষাক সাত্বিক আৰু পবিত্ৰ বৃত্তি হিচাপে জ্ঞান কৰা হয়ঃ উপ-ৰাষ্ট্ৰপতি
      
      ড০ সৰ্বেপল্লী ৰাধাকৃষ্ণনৰ প্ৰতি সশ্ৰদ্ধ শ্ৰদ্ধাঞ্জলি নিবেদন
      Posted On: 05 SEP 2020 3:04PM by PIB Guwahati


    উপ-ৰাষ্ট্ৰপতি শ্ৰী এম ভেংকায়া নাইডুৱে আজি কয় যে সৰ্বোত্তম হোৱাটোৱেই আমাৰ নিয়ম হোৱা উচিত, মধ্যমীয়া অৱস্থাতে সন্তুষ্ট থাকিব নালাগে৷ শিক্ষক দিৱস উপলক্ষে তেওঁৰ ফেচবুক পোষ্টত নিজৰ চিন্তাধাৰা ব্যক্ত কৰি শ্ৰী নাইডুৱে সোঁৱৰাই দিয়ে ইতিহাসৰ এটা সময়ত ভাৰত বিশ্বগুৰু আছিল, যি বিশ্ব বৌদ্ধিক আৰু আধ্যত্মিক বিকাশত গুৰুত্বপূৰ্ণ অৱদান আগবঢ়াইছে৷


    তেওঁ কয় যে নালন্দা, তক্ষশীলা, পুষ্পগিৰিৰ দৰে শিক্ষা ব্যৱস্থা আমাৰ উ ৎ কৃষ্টতাৰ প্ৰতীক৷ ভাৰতীয় সমাজত বিদ্যা আৰু অধ্যয়নে সন্মানীয় স্থান লাভ কৰিছিল আৰু অধ্যাপনাক সাত্বিক পবিত্ৰ বৃত্তি হিচাপে সন্মান প্ৰদান কৰা হৈছিল৷


    নিজৰ ফেচবুক পোষ্টত শ্ৰী নাইডুৱে নিজৰ শিক্ষাগুৰুসকলক সশ্ৰদ্ধ স্মৰণ কৰে, যিসকলে তেওঁৰ ব্যক্তিত্বত অবিস্মৰণীয় চাপ বহুৱাইছিল৷ আচাৰ্য দেৱ ভৱৰ ভাৰতীয় অৱধাৰণাক স্মৰণ কৰি উপ-ৰাষ্ট্ৰপতিয়ে লিখে যে গুৰুজনৰ মাজত দেৱত্বক পৰিলক্ষিত হয়, কাৰণ তেওঁ এক সম্পূৰ্ণ ব্যক্তিত্ব গঢ় দিয়ে, নতুন চিন্তাধাৰাৰ প্ৰয়োগ কৰাৰ প্ৰতি উ ৎ সাহিত কৰাৰ লগতে ভাল চিন্তাধাৰাৰ সংৰক্ষণ সংবৰ্ধন কৰে, সংশয়ৰ সমাধান কৰি উ ৎ কৃষ্টতা গঢ় দিয়ে৷


    তেওঁ কয় যে নতুন শিক্ষা নীতি ২০২০ত শিক্ষকবৃন্দক শিক্ষা পদ্ধতিৰ হূদয় হিচাপে অভিহিত কৰা হৈছে৷ ৰাষ্ট্ৰ নিৰ্মাণত শিক্ষকৰ মহান অৱদানক সন্মান কৰা উচিত৷


    একবিংশ শতিকাক পুনৰ নিৰ্মাণ আৰু উদ্ভাৱনৰ যুগ বুলি অভিহিত কৰি তেওঁ কয় যে এক কথাত আমি এখন বিশ্বজনীন গাঁৱত বসবাস কৰো৷ তেওঁ একবিংশ শতিকাৰ শিক্ষকসকলৰ প্ৰতি আহ্বান জনায় যে তেওঁলোকে ভৱিষ্যতে এনে নাগৰিক গঢ় দিয়ক, যাৰ দৃষ্টি বিশ্বব্যাপি হওক, কিন্তু মুল সংস্কাৰ ভাৰতীয় হওক৷


    ক’ৰোনা মহামাৰীৰ সময়ত শিক্ষকসকলৰ অভিনৱ প্ৰয়াসক অভিনন্দন জনাই উপ-ৰাষ্ট্ৰপতিয়ে কয় যে কৌশলৰ জৰিয়তে শিক্ষকসকলে শিক্ষাক ৰুচিসন্মত, সুগম আৰু বন্ধুসুলভ কৰি তুলিছে৷ তেওঁলোকেৰ নতুন প্ৰযুক্তি শিকা আৰু গ্ৰহণ কৰাৰ সাহস দেখুৱাৰ লগতে বিশ্বাসযোগ্যতা বৃদ্ধি কৰিলে৷


    জীৱনজুৰি শিক্ষা গ্ৰহণ কৰি থকা, সৰ্বোত্তমক আহৰণ কৰা, এয়াই ভাৰতীয় জীৱনশৈলীৰ আদৰ্শ বুলি সদৰি কৰি উপ-ৰাষ্ট্ৰপতিয়ে কয় যে আমি আনুষ্ঠানিক শিক্ষাৰ উপৰি পৰিয়াল তথা সমনীয়া আৰু চুবুৰীয়াৰ পৰা বিভিন্ন কথা শিকো৷


    ভাৰতৰ প্ৰথমগৰাকী উপ-ৰাষ্ট্ৰপতি ড০ সৰ্বেপল্লী ৰাধাকৃষ্ণণৰ জন্মদিনত শ্ৰদ্ধাঞ্জলি নিবেদন কৰি নাইডুৱে কয় যে তেওঁ এগৰাকী সুবিখ্যাত ৰাষ্ট্ৰনেতা, পণ্ডিত আৰু লেখক আছিল, যি দৰ্শন, তৰ্কশাস্ত্ৰ, মনোবিজ্ঞান আৰু সামাজিক বিজ্ঞানৰ দিশত গভীৰ জ্ঞান আছিল৷


    *****


    VRRK/MS/MSY/DP /DB

    
    
    (Release ID: 1651806) Visitor Counter : 2
    
    
      Read this release in: English , Urdu , Hindi , Marathi , Manipuri , Punjabi , Tamil , Malayalam