      ৰাসায়নিক আৰু সাৰ মন্ত্ৰালয়

      ‘কোষ্টেল শ্বিপিং’ ব্যৱস্থাৰে হালদিয়া বন্দৰলৈ ‘এফএচিটি’-য়ে প্ৰেৰণ কৰিলে ৫৬০ মট্ৰিক টন ‘এম’নীয়া ছলফেট’ৰ ২০টা কণ্টেইনাৰ
      
      সাৰ প্ৰস্তুতকাৰী ৰাজহুৱা খণ্ডৰ প্ৰতিষ্ঠানটোৱে উত্পাদিত সামগ্ৰীৰ আদান-প্ৰদানৰ বাবে প্ৰভাৱশালী পৰিবহণ ব্যৱস্থা হিচাপে গ্ৰহণ কৰিছে ‘কোষ্টেল শ্বিপিং’-ক
      
      দেশৰ পূব আৰু পশ্চিম উপকূলীয় এলেকাৰ কৃষক ৰাইজলৈ দ্ৰুত আৰু সময় সাপেক্ষ ভাবে সাৰ প্ৰেৰণ কৰাটো সুনিশ্চিত কৰিব এই ব্যৱস্থাই
      Posted On: 04 SEP 2020 4:07PM by PIB Guwahati


    কেন্দ্ৰীয় ৰসায়ণ আৰু সাৰ মন্ত্ৰাণলয়ৰ অধীনস্থ সাৰ প্ৰস্তুতকাৰী ৰাজহুৱা খণ্ডৰ প্ৰতিষ্ঠান ‘ ফাৰ্টিলাইজাৰছ এণ্ড কেমিকেলছ ট্ৰেভাংকৰ লিমিটেড ’ (এফএচিটি)য়ে উত্পাদন কৰা সামগ্ৰীৰ আদান-প্ৰদানৰ বাবে প্ৰভাৱশালী পৰিবহণ ব্যৱস্থা হিচাপে গ্ৰহণ কৰিছে ‘ কোষ্টেল শ্বিপিং ’ -ক। এই ব্যৱস্থাই দেশৰ পূব আৰু পশ্চিম উপকূলীয় এলেকাৰ কৃষক ৰাইজলৈ দ্ৰুত আৰু সময় সাপেক্ষ ভাবে সাৰ প্ৰেৰণ কৰাটো সুনিশ্চিত কৰিব।


    এই ক্ষেত্ৰত ‘ এফএচিটি ’ -ক বিশেষ সহযোগিতা আগবঢ়াইছে কোঁচি বন্দৰ ন্যাসে। উপকূলীয় জাহাজ পৰিবহণ ব্যৱস্থাৰে সৰবৰাহ কৰা সাৰ পৰৱৰ্তি পৰ্যায়ত ৰে ’ লৰে নিৰ্দ্ধাৰিত লক্ষ্যস্থানসমূহলৈ প্ৰেৰণ কৰা হ ’ ব।


    উপকূলীয় জাহাজ পৰিবহণ ব্যৱস্থাৰে বয়-বস্তুৰ সৰবৰাহৰ ক্ষেত্ৰত কেন্দ্ৰীয় চৰকাৰে ৰাজসাহায্য প্ৰদানৰ কথা বিবেচনা কৰাৰ পৰিপ্ৰেক্ষিততে ‘ এফএচিটি ’ -য়ে নিৰ্বাচিত কেতবোৰ স্থানলৈ উত্পাদিত সামগ্ৰী প্ৰেৰণৰ বাবে এই ব্যৱস্থাৰ সহায় ল ’ বলৈ আৰম্ভ কৰে। যোৱা ৩০ জুলাই ২০২০ত ‘ কোষ্টেল শ্বিপিং ’ ব্যৱস্থাৰে কোঁচি বন্দৰৰ পৰা পশ্চিম বংগৰ হালদিয়া বন্দৰলৈ ‘ এম ’ নীয়া ছলফেট ’ ৰ ২০টা কণ্টেইনাৰ সফলতাৰে প্ৰেৰণ কৰে।


    প্ৰতিষ্ঠানটোৱে পুনৰ একেটা লক্ষ্যস্থানলৈকে সাৰৰ ২০টা কণ্টেইনাৰ(৫৬০ মেট্ৰিক টন এম ’ নীয়া ছালফেট) প্ৰেৰণৰ ব্যৱস্থা কৰিছে।


    ইতিমধ্যে উদ্যোগমণ্ডলত থকা ‘ এফএচিটি ’ -ৰ প্ৰকল্পৰ পৰা যোৱা ২ছেপ্টেম্বৰত সামগ্ৰীখিনি কোঁছি বন্দৰলৈ প্ৰেৰণৰ ব্যৱস্থা কৰা হৈছে আৰু কোঁচিৰ পৰা ৪ ছেপ্টেম্বৰত জাহাজে হালদিয়া অভিমুখে যাত্ৰা আৰম্ভ কৰিব।


    *****


    RCJ /RKM/KB

    
    
    (Release ID: 1651465) Visitor Counter : 3
    
    
      Read this release in: English , Urdu , Hindi , Marathi , Manipuri , Bengali , Punjabi , Tamil , Malayalam