      বিত্ত মন্ত্ৰালয়

      হিমাচল প্ৰদেশৰ ৰাজ্যিক পথ ৰূপান্তৰ প্ৰকল্প ৰূপায়ণৰ বাবে ভাৰত চৰকাৰ, হিমাচলপ্ৰদেশ চৰকাৰ আৰু বিশ্ব বেংকৰ মাজত ৮২ মিলিয়ন মাৰ্কিন ডলাৰ ঋণৰ ত্ৰিপাক্ষিক চুক্তি স্বাক্ষৰ
      
      Posted On: 07 SEP 2020 5:31PM by PIB Guwahati


    হিমাচল প্ৰদেশৰ ৰাজ্যিক পথ ৰূপান্তৰ প্ৰকল্প ৰূপায়ণৰ বাবে ভাৰত চৰকাৰ , হিমাচলপ্ৰদেশ চৰকাৰ আৰু বিশ্ব বেংকৰ মাজত ৮২ মিলিয়ন মাৰ্কিন ডলাৰ ঋণৰ এক ত্ৰিপাক্ষিক চুক্তি স্বাক্ষৰ হয় , যাৰ দ্বাৰা হিমাচল প্ৰদেশৰ পথৰ সমস্যা , সুৰক্ষা , সহনশীলতা আৰু অভিযান্ত্ৰিক দিশৰ মান উন্নত কৰি ৰাজ্যখনৰ পৰিবহণ আৰু পথৰ সুৰক্ষা ব্যৱস্থা সুদৃঢ় কৰিব৷


    হিমাচল প্ৰদেশ ৰাজ্যিক পথ ৰূপান্তৰ প্ৰকল্প জলবায়ু আৰু দুৰ্যোগ সহনশীলতা দিশত পথ নিৰ্মাণ কৰা , হিমাচলত পৰ্যটন কৰিডৰৰ লগতে পথ সুৰক্ষাত সংস্কাৰ সাধন কৰা , ফ্ৰুট বেল্টত লজিষ্টিক বৃদ্ধি কৰা আৰু উন্নত পথৰ সুনিশ্চিত কৰাৰ বাবে এক দায়িত্বশীল কৰ্প ’ ৰেট সম্পদ সৃষ্টি কৰাৰ বাবে চৰকাৰৰ আঁচনিসমূহত সহায় কৰাৰ দিশত এই পুঁজি ব্যৱহাৰ কৰা হ ’ ব৷ এই প্ৰকল্পৰ পৰিচালনাৰ দায়িত্ব তৃতীয় পক্ষ হিচাপে মহিলাকেন্দ্ৰিক আত্মসহায়ক গোটসমূহক প্ৰদান কৰা হ ’ ব৷


    বিত্ত মন্ত্ৰালয়ৰ অৰ্থনৈতিক পৰিক্ৰমা বিভাগৰ অতিৰিক্ত সচিব সমীৰ কুমাৰ খাৰে কয় যে যিকোনো অঞ্চল এটাৰ অৰ্থনৈতিক বিকাশ পথৰ আন্তঃগাঁথনিৰ সৈতে যুক্ত হৈ থাকে৷ হিমাচল প্ৰদেশৰ পাহাৰসমূহ উদ্যান শস্যৰে সমৃদ্ধ আৰু ইয়াৰ পৰ্যটনৰ ব্যাপক সম্ভাৱনীয়তা আছে , সেইবাবে এক উন্নত , জলবায়ু সহনশীল আৰু সুৰক্ষিত পথৰ অতি প্ৰয়োজন৷ এই প্ৰকল্পই ৰাজ্যখনত বিশ্বস্ত , সহনশীল আৰু সুৰক্ষিত পথ নিৰ্মাণত সহায় কৰিব আৰু ই ৰাজ্যখনৰ অৰ্থনৈতিক উন্নয়নতো গুৰুত্বপূৰ্ণ ভূমিকা পালন কৰিব৷


    এই ঋণ চুক্তি ভাৰত চৰকাৰৰ হৈ সমীৰ কুমাৰ খাৰে আৰু বিশ্ব বেংকৰ হৈ ভাৰতৰ সঞ্চালক জুনাইড কমল আহমেদে স্বাক্ষৰ কৰে৷ ইফালে , প্ৰকল্পত স্বাক্ষৰ কৰে হিমাচল প্ৰদেশৰ পিডব্লিউডি বিভাগ মুখ্য সচিব জগদীশ চন্দাৰ শৰ্মা আৰু বিশ্ব বেংকৰ ভাৰতৰ সঞ্চালক জুনাইড আহমেদে৷


    উল্লেখ্য যে আইবিআৰডিৰ পৰা লাভ কৰা ৮২ মিলিয়ন মাৰ্কিন ডলাৰৰ এই ঋণৰ ম্যাদ ১৫ বছৰ৷


    ****


    RM/KMN /DB

    
    
    (Release ID: 1652195) Visitor Counter : 1
    
    
      Read this release in: Urdu , English , Hindi , Marathi , Punjabi