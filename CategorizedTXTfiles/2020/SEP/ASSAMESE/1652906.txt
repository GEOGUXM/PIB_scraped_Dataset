      উপ-ৰাষ্ট্ৰপতি সচিবালয়

      প্ৰকৃতি সংৰক্ষণক জন আন্দোলনত পৰিণত কৰাৰ আহ্বান উপ-ৰাষ্ট্ৰপতিৰ
      
      আমি উন্নয়নৰ দৃষ্টিভংগী এনেদৰে পুনৰ বিবেচনা কৰা প্ৰয়োজন, যাতে মানুহ আৰু প্ৰকৃতিয়ে সহাৱস্থান কৰাৰ লগতে একেলগে সমৃদ্ধ হয়ঃ উপ-ৰাষ্ট্ৰপতি
      
      হিমালয় এক অমূল্য সম্পদৰ ভাণ্ডাৰ; আমি ইয়াক সংৰক্ষণ কৰিবই লাগিবঃ উপ-ৰাষ্ট্ৰপতি
      
      হিমালয়ৰ হিমবাহ গলনৰ হাৰ বৃদ্ধিক লৈ উদ্বেদ প্ৰকাশ
      
      যদি আমি আমাৰ প্ৰকৃতিক অৱহেলা কৰো বা অধিক শোষণ কৰো, আমি আমাৰ ভৱিষ্যতক বিপদৰ মাজলৈ ঠেলি দিমঃ উপ-ৰাষ্ট্ৰপতি
      
      হিমাচলৰ পাদদেশৰ ৰাজ্যসমূহৰ অগ্ৰগতি উত্তম উপায় হিচাপে জৈৱিক কৃষি আৰু বহনক্ষম পৰ্যটনৰ পৰামৰ্শ উপ-ৰাষ্ট্ৰপতিৰ
      
      হিমালয়ান দিৱস উপলক্ষে ৱেবিনাৰত ভাষণ
      Posted On: 09 SEP 2020 5:45PM by PIB Guwahati


    উপ - ৰাষ্ট্ৰপতি শ্ৰী এম . ভেংকায়া নাইডুৱে প্ৰকৃতি সংৰক্ষণক জন আন্দোলনত পৰিণত কৰাৰ বাবে সকলো নাগৰিকক , বিশেষকৈ যুৱ প্ৰজন্মৰ প্ৰতি আহ্বান জনায়৷


    হিমালয়ান দিৱস উপলক্ষে আগবঢ়োৱা ভাষণত উপ - ৰাষ্ট্ৰপতিগৰাকীয়ে আহ্বান জনায় যে আমি উন্নয়নৰ দৃষ্টিভংগী এনেদৰে পুনৰ বিবেচনা কৰা প্ৰয়োজন , যাতে মানুহ আৰু প্ৰকৃতি সহাৱস্থান কৰাৰ লগতে একেলগে সমৃদ্ধ হয়৷


    হিমালয় এক অমূল্য সম্পদৰ ভাণ্ডাৰ বুলি উল্লেখ কৰি শ্ৰী নাইডুৱে ইয়াৰ সুৰক্ষা আৰু সংৰক্ষণৰ ক্ষেত্ৰত জোৰ দিবলৈ আহ্বান জনায়৷ তেওঁ লগতে এক পান - হিমালয়ান উন্নয়নৰ কৌশল অঞ্চলটোৰ প্ৰাকৃতিক সম্পদ , সংস্কৃতি আৰু পৰম্পৰাগত জ্ঞানৰ ওপৰত ভিত্তি কৰি গ্ৰহণ কৰাৰো আহ্বান জনায়৷ ভয়ংকৰ হিমালয়ান পৰিস্থিতিতন্ত্ৰৰ বাবে অহা অৱক্ষয়ৰ ভাবুকিৰ প্ৰতি মনোযোগ আকৰ্ষণ কৰি উপ - ৰাষ্ট্ৰপতিয়ে পৰিৱেশ নষ্ট কৰি উন্নয়ন হোৱাটো অনুচিত বুলি জোৰ দিয়ে৷


    তেওঁ সঘনে হোৱা প্ৰাকৃতিক দুৰ্যোগ , প্ৰকৃতিৰ প্ৰতি আমাৰ অসাৱধানতাৰ ফল বুলি উল্লেখ কৰে৷ হিমালয়ৰ পৰিৱেশ , অৰ্থনীতি আৰু সাংস্কৃতিক দিশৰ গুৰুত্ব সম্পৰ্কে আলোকপাত কৰি উপ - ৰাষ্ট্ৰপতিয়ে কয় যে এই পৰ্বতমালাৰ অবিহনে ভাৰত এক শুকান মৰুভূমিত পৰিণত হ ’ ব৷


    এই পৰ্বতমালাই কেৱল আমাৰ দেশকে মধ্য এছিয়াৰ পৰা অহা শীত আৰু শুষ্ক প্ৰৱাহৰ পৰা সুৰক্ষিত কৰি ৰখাই নহয় , বৰঞ্চ মৌচুমী বায়ুৰ বাধা দি উত্তৰ ভাৰতত অধিক বৃষ্টিপাত সম্ভৱ কৰি তুলিছে৷


    হিমালয়ৰ পৰিস্থিতিতন্ত্ৰ ভূমিকা আলোকপাত কৰি শ্ৰী নাইডুৱে কয় যে ইয়াৰ ৫৪ , ০০০ হিমবাহ এছিয়াৰ ১০খন নদীৰ উ ৎ স , যিটো অৰ্ধেক মানৱতাৰ আয়ুসৰেখা৷


    উপ - ৰাষ্ট্ৰপতিয়ে গোলকীয় উষ্ণতাৰ বাবে হিমালয়ৰ হিমবাহ গলনৰ হাৰ বৃদ্ধিক লৈ উদ্বেদ প্ৰকাশ কৰি কয় যে ইয়াৰ দ্বাৰা খোৱাপানী , জলসিঞ্চন আৰু শক্তি প্ৰয়োজনীয়তাৰ বাবে পানীৰ ওপৰত নিৰ্ভৰশীল কোটি কোটি লোকৰ জীৱনত প্ৰভাৱিত কৰিব৷


    উপ - ৰাষ্ট্ৰপতিয়ে সকিয়াই দিয়ে যে যদি আমি আমাৰ প্ৰকৃতিক অৱহেলা কৰো বা অধিক শোষণ কৰো , আমি আমাৰ ভৱিষ্যতক বিপদৰ মাজলৈ ঠেলি দিম৷


    ইয়াৰ পৰিপ্ৰেক্ষিতত তেওঁ হিমাচলৰ পাদদেশৰ ৰাজ্যসমূহৰ অগ্ৰগতি উত্তম উপায় হিচাপে জৈৱিক কৃষি আৰু বহনক্ষম পৰ্যটনৰ পৰামৰ্শ আগবঢ়ায়৷ তেওঁ এই ক্ষেত্ৰত ছিকিম , মেঘালয় আৰু উত্তৰাখণ্ডই গ্ৰহণ কৰা প্ৰচেষ্টাৰ প্ৰশংসা কৰে৷


    তেওঁ লগতে কৃষকসকলে জৈৱিক কৃষি কৰাৰ ক্ষেত্ৰত সন্মুখীন হোৱা সমস্যা সমাধানৰ বাবে চৰকাৰ , বিজ্ঞানী আৰু বিশ্ববিদ্যালয়সমূহক গুৰুত্ব দিবলৈ আহ্বান জনায়৷


    এই উপলক্ষে কেন্দ্ৰীয় শিক্ষা মন্ত্ৰী ড০ ৰমেশ পোখৰিয়ালে ‘ সংসদ মে ’ হিমালয় ’ শীৰ্ষক এখনি গ্ৰন্থও উন্মোচন কৰে৷


    অনুষ্ঠানত ড ’ নাৰ মন্ত্ৰী জিতেন্দ্ৰ সিং , যুৱ পৰিক্ৰমা আৰু ক্ৰীড়া মন্ত্ৰী কিৰেন ৰিজিজু , বিত্ত আৰু কৰ্প ’ ৰেট পৰিক্ৰমা বিভাগৰ ৰাজ্যিক মন্ত্ৰী অনুৰাগ ঠাকুৰ , ৰাষ্ট্ৰীয় নিৰাপত্তা উপদেষ্টা অজিত ডোভাল , চীফ অৱ ডিফেন্স ষ্টাফ জেনেৰেল বিপিন ৰাৱাট , মুখ্য বৈজ্ঞানিক উপদেষ্টা বিজয় ৰাঘৱন , নিটী আয়োগৰ উপাধ্যক্ষ ৰাজীৱ কুমাৰকে ধৰি কেইবাগৰাকী বিশিষ্ট ব্যক্তিয়ে ভাৰ্চুৱেলী অংশগ্ৰহণ কৰে৷


    উপ - ৰাষ্ট্ৰপতিৰ ভাষণৰ মূলপাঠ চাবলৈ ইয়াত ক্লিক কৰক - The following is the full text of the speech: (Kindly see the attachment)


    *********


    VRRK/MS/MSY/DP/DB

    
    
    (Release ID: 1652906) Visitor Counter : 1
    
    
      Read this release in: English , Urdu , Hindi , Marathi , Manipuri , Punjabi , Telugu