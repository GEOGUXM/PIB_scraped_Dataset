      দক্ষতা উন্নয়ন আৰু উদ্যোগশীলতা মন্ত্ৰালয়

      দেশত দক্ষতা বিকাশৰ স্থিতি
      
      Posted On: 18 SEP 2020 12:41PM by PIB Guwahati


    দেশত দক্ষতা বিকাশ কাৰ্যসূচী কার্যকৰী কৰাৰ বাবে কেন্দ্রীয় দক্ষতা বিকাশ আৰু উদ্যমিত মন্ত্রালয়ে ২০১৬ৰ পৰা ২০২০চনলৈকে প্রধানমন্ত্রী কৌশল বিকাশ যোজনা শীৰ্ষক ধ্বজাবাহী এক হস্ৰম্যাদী আঁচনি ৰূপায়ণ কৰি আহিছে৷ বিগত তিনি বছৰত চলি বৰ্ষৰ ১৭ মার্চলৈকে সমগ্ৰ দেশত ৮৮.৯১ লাখ প্রার্থীক এই আঁচনিৰ অধীনত প্রশিক্ষণ দিয়া হৈছে৷ বিগত তিনি বছৰত প্রধানমন্ত্রী কৌশল বিকাশ যোজনা ২ . ০ হস্ৰম্যাদী প্রশিক্ষণ আৰু পৰৱৰ্তী প্রশিক্ষণৰ স্বীকৃতি সংক্রান্তীয় উদ্যোগৰ অধীনত অসমত ২০১৭-১৮ বৰ্ষত ৩৭,৮৭৩ জন , ২০১৮-১৯ বৰ্ষত ৫০,৫৪৯জন আৰু ২০১৯ - ২০ বৰ্ষত ১,৯৪,৪৩৪জন প্রার্থীক এই কাৰ্যসূচীৰ অধীনত প্রশিক্ষণ দিয়া হৈছে৷ ওপৰোক্ত হস্ৰম্যাদী প্রশিক্ষণ কাৰ্যসূচীৰ উপৰি মন্ত্রালয়ৰ অধীনস্ত প্রশিক্ষণ সংক্রান্তীয় সঞ্চালকালয় কার্যালয়ে এবছৰ বা দুবছৰীয়া বৃত্তিমূলক/দক্ষতা প্রশিক্ষণ পাঠ্যক্ৰম পৰিচালনা কৰিছে৷ এই প্রশিক্ষণ পাঠ্যক্ৰম অধীন ঔদ্যোগিক প্রশিক্ষণ প্রতিষ্ঠানসমূহত দীর্ঘম্যাদী বৃত্তিমূলক প্রশিক্ষণ দিয়া হয়৷ অসমত ঔদ্যোগিক প্রশিক্ষণ প্রতিষ্ঠানৰ জৰিয়তে ২০১৭, ২০১৮ আৰু ২০১৯ বৰ্ষত ক্ৰমে ২ , ৬৯৭, ২,৮২৭ আৰু ৩,৬১১জন প্ৰাৰ্থীক প্ৰশিক্ষণ প্ৰদান কৰা হৈছে৷


    ৰাজ্যসভাত আজি এটা প্ৰশ্নৰ লিখিত উত্তৰত দক্ষতা বিকাশ আৰু উদ্যমিতা বিভাগৰ ৰাজ্যিক মন্ত্ৰী শ্রী আৰ কে সিঙে এই তথ্য সদৰি কৰে৷


    ****


    YKB/SK /DB

    
    
    (Release ID: 1656446) Visitor Counter : 3
    
    
      Read this release in: English , Urdu , Bengali , Manipuri , Odia , Tamil , Telugu , Kannada , Malayalam