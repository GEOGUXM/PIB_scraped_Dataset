      কৃষি মন্ত্ৰালয়

      কৃষিভিত্তিক গৱেষণাত উদ্গনি
      
      Posted On: 15 SEP 2020 4:05PM by PIB Guwahati


    কৃষিভিত্তিক গৱেষণা আৰু শিক্ষাত উদ্গনি যোগোৱা তথা দেশক কৃষিখণ্ডত আত্মনিৰ্ভৰশীল কৰাৰ বাবে ডিএআৰই/আইচিএআৰে সমগ্ৰ দেশজুৰি ১০৩খন কৃষি গৱেষণা প্ৰতিষ্ঠান, ৩খন কেন্দ্ৰীয় কৃষি বিশ্ববিদ্যালয়কে ধৰি ৭৫খন কৃষি বিশ্ববিদ্যালয় আৰু ১১টা কৃষি প্ৰযুক্তি এপ্লিকেশ্যন গৱেষণা প্ৰতিষ্ঠাৰ সমৰ্থন জিলাপ পৰ্যায়ত এক কৃষি বিজ্ঞান কেন্দ্ৰৰ নেটৱৰ্ক গঢ়ি তুলিছে৷ এই প্ৰতিষ্ঠানসমূহে উচ্চ মাত্ৰাৰ উ ৎ পাদন, কৃষি খণ্ডত ব্যয় হ্ৰাস(মানৱশক্তি, বীজ, সাৰ আৰু পানী) আৰু কৃষকৰ উপাৰ্জন বৃদ্ধিৰ সৈতে জড়িত বিভিন্ন প্ৰযুক্তিৰ উন্নয়ন আৰু প্ৰচাৰৰ কাম কৰি আহিছে৷


    বিগত ৬বছৰত নতুন আৰু উন্নতমানৰ শস্যৰ বিকাশৰ গতি ত্বৰান্বিত কৰা, শস্যৰ গুণাগুন বৃদ্ধি কৰা আৰু বহনক্ষম কৃষি কাৰ্যৰ বাবে নতুন দিল্লী, পুছাত আইএআৰআইৰ নানাজী দেশমুখ প্লাণ্ট ফোনেটিক গৱেষণা কেন্দ্ৰ স্থাপন কৰা হয়৷ অত্যাধূনিক আন্তঃগাঁথনি গঢ় দিয়াৰ লক্ষ্যৰে বিহাৰৰ পুছাৰ ৰাজেন্দ্ৰ কৃষি বিশ্ববিদ্যালয়ৰ উন্নীতকৰণ কৰি ড০ ৰাজেন্দ্ৰ প্ৰসাদ কেন্দ্ৰীয় বিশ্ববিদ্যালয় হিচাপে গঢ়ি তোলা হয়৷ তদুপৰি, অসম আৰু ঝাৰখণ্ডত নতুনকৈ দুখন ভাৰতীয় কৃষি গৱেষণা প্ৰতিষ্ঠান স্থাপন কৰা হয়৷ ইম্ফলৰ কেন্দ্ৰীয় কৃষি বিশ্ববিদ্যালয় আৰু ঝান্সিৰ ৰাণী লক্ষ্মীবাঈ কেন্দ্ৰীয় কৃষি বিশ্ববিদ্যালয়ৰ অধীনত নতুন নতুন কৃষি মহাবিদ্যালয় আৰম্ভ কৰা হৈছে৷ বিহাৰৰ মতিহাৰীত মহাত্মা গান্ধী সংহত কৃষি পদ্ধতি গৱেষণা প্ৰতিষ্ঠান স্থাপন কৰি বানপীড়িত এলেকাত কৃষি পদ্ধতিৰ উ ৎ কৰ্ষমূলক সমাধান প্ৰদান কৰা হৈছে৷ দেশৰ কৃষক সমূদায়ৰ মাজত আইচিএআৰৰ কাম-কাজ বৃদ্ধিৰ লক্ষ্যৰে ৮১টা কৃষি বিজ্ঞান কেন্দ্ৰ বিগত ৬ বছৰত স্থাপন কৰাৰ ফলত দেশত এই কেন্দ্ৰৰ সংখ্যা ৭২১টালৈ বৃদ্ধি পালে৷


    চৰকাৰে আইচিএআৰ/এনএআৰএছৰ জৰিয়তে বিভিন্ন জাতৰ শস্য, উন্নত জাত পশুধন, প্ৰযুক্তি আৰু উপাদন অনুশীলনৰ জৰিয়তে এক কাৰ্যসূচী আৰু নীতি প্ৰণয়ন কৰি খাদ্য শস্য, দাইল, তৈলবীজ, কুঁহিয়াৰ, উদ্যানশস্য সামগ্ৰী, গাখীৰ আৰু মাছ উপাদনত ব্যাপক সফলতা অৰ্জন কৰাই নহয় ভাৰতক এই দিশত আত্মনিৰ্ভৰ কৰাৰো প্ৰচেষ্টা অব্যাহত ৰাখিছে৷


    চৰকাৰে কেন্দ্ৰীয় বিশ্ববিদ্যালয় স্থাপনৰ এক নিৰ্দেশনা জাৰি কৰিছে৷ সেই নিৰ্দেশনা চাবলৈ ইয়াত ক্লিক কৰক https://icar.org.in/files/CAU-Guidelines-%202014-English%20.pdf ৷


    চৰকাৰে কৃষি আৰু প্ৰায়োগিক বিজ্ঞান খণ্ডত নতুন মহাবিদ্যালয় স্থাপনৰ ক্ষেত্ৰত ন্যূনতম অৰ্হতা জাৰি কৰিছে৷ এই সম্পৰ্কীয় নিৰ্দেশনা চাবলৈ ইয়াত ক্লিক কৰক https://icar.org.in/files/MinimumRequirements_Final.pdf ৷


    ইফালে, বৰ্তমান ভাৰতত নতুনকৈ কৃষি বিশ্ববিদ্যালয় স্থাপনৰ কোনো প্ৰস্তাৱ চৰকাৰে গ্ৰহণ কৰা নাই৷


    লোকসভাত আজি এক লিখিত প্ৰশ্নৰ উত্তৰত কেন্দ্ৰীয় কৃষি আৰু কৃষক কল্যান মন্ত্ৰী নৰেন্দ্ৰ সিং টোমৰে এইদৰে কয়৷


    ****


    APS/SG /DB

    
    
    (Release ID: 1654812) Visitor Counter : 2
    
    
      Read this release in: English , Bengali , Punjabi , Tamil