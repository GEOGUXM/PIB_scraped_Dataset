      উপ-ৰাষ্ট্ৰপতি সচিবালয়

      মাতৃভাষা, সংস্কৃতি আৰু প্ৰকৃতিক সুৰক্ষা কৰাটোৱেই হ’ব তেলেগু সাহিত্য, শ্রী বিশ্বনাথ সত্যনাৰায়নক প্ৰতি প্ৰকৃত শ্ৰদ্ধাঞ্জলিঃ উপ-ৰাষ্ট্ৰপতি
      
      বিশ্বনাথ সত্যনাৰায়ণ ভাৰতীয় সংস্কৃতি আৰু পৰম্পৰাৰ এক প্ৰতিমূৰ্তি আছিল
      
      কবি সম্ৰাটগৰাকীৰ সাহিত্যৰ কেনভাছ বিশাল আছিলঃ উপ-ৰাষ্ট্ৰপতি
      
      বিশ্বনাথ সত্যনাৰায়ণৰ ১২৫সংখ্যক জন্ম বাৰ্ষিকী উদযাপন অনুষ্ঠান উদ্বোধন উপ-ৰাষ্ট্ৰপতিৰ
      Posted On: 10 SEP 2020 12:12PM by PIB Guwahati


    উপ-ৰাষ্ট্ৰপতি শ্রী এম ভেংকায়া নাইডুৱে আজি কয় যে মাতৃভাষা, ভাৰতীয় সংস্কৃতি, মূল্যবোধ আৰু পৰিৱেশক সুৰক্ষা কৰাটোৱেই তেলেগু সাহিত্যৰ কিংবন্তী শ্রী বিশ্বনাথ সত্যনাৰায়নৰ প্ৰতি উপযুক্ত শ্ৰদ্ধা প্ৰদর্শন কৰা হ’ব৷


    বিশ্বনাথ সাহিত্য পীঠমৰ দ্বাৰা কবি সম্রাট শ্রী বিশ্বনাথ সত্যনাৰায়নৰ ১২৫সংখ্যক জন্ম বার্ষিকী উপলক্ষে আয়োজিত ভাৰ্চুৱেল অনুষ্ঠান উদ্বোধন কৰি শ্রী নাইডুৱে সাহিত্যৰ এইগৰাকী কিংবন্তীক ভাৰতীয় সংস্কৃতি আৰু ঐতিহ্যৰ প্ৰতিমূর্তি বুলি অভিহিত কৰে৷


    ৰামায়ণত প্ৰকৃত অর্থত তেলেগু প্ৰভাৱকলৈ বিশ্বনাথ সত্যনাৰায়নে কাম কৰা বুলি উল্লেখ কৰি শ্রী নাইডুৱে ৰামায়ণ কল্পভ্রুক্ষমৰ বাবে সাহিত্যিত জ্ঞানপীঠ বঁটা লাভ কৰিছিল বুলি কয়৷ তেওঁ মাতৃভাষা, সংস্কৃতি সংৰক্ষণ আৰু পৰিৱেশ ৰক্ষাৰ ক্ষেত্রত কবি সম্রাটগৰাকীৰ ভূমিকাৰ বিষয়েও উল্লেখ কৰে৷


    মাতৃভাষাত প্রাথমিক শিক্ষা প্ৰদানৰ জৰিয়তে শিশুসকলৰ আৱেগ আৰু বুদ্ধিৰ বিকাশ হয় বুলি উল্লেখ কৰি উপ-ৰাষ্ট্ৰপতিয়ে কয় যে সংস্কৃতি, ভাষা আৰু ঐতিহ্য সর্বাত্মক ৰূপত একত্ৰীকৰণ হ’লেহে শিশুসকলে প্ৰকৃত জ্ঞান লাভ কৰে৷ নতুন শিক্ষানীতি,২০২০ৰ জৰিয়তে এই প্ৰচেষ্টাকে লোৱা হ’ব বুলি উল্লেখ কৰি উপ-ৰাষ্ট্ৰপতিয়ে কয় যে ছাত্ৰ-ছাত্রীসকলৰ দক্ষতা আৰু জ্ঞান যাতে আন্তঃৰাষ্ট্ৰীয় মানৰ হয় সেয়াও এই শিক্ষানীতিৰ জৰিয়তে নিশ্চিত কৰা হৈছে।


    অনুষ্ঠানত অন্ধ্ৰপ্ৰদেশ বিধানসভাৰ প্রাক্তন উপাধ্যক্ষ শ্রী মণ্ডলী বুধপ্ৰকাশ, শ্রী সামবেদম সাংমুখ শর্মা আৰু বিশ্বনাথ সাহিত্য পীঠমৰ অধ্যক্ষকে ধৰি অন্যান্য বিশিষ্টসকলে অনলাইনযোগে ৱেবিনাৰত অংশগ্ৰহণ কৰে৷


    ****

    
    
    (Release ID: 1653190) Visitor Counter : 4
    
    
      Read this release in: English , Urdu , Hindi , Marathi , Manipuri , Bengali , Punjabi , Tamil , Telugu