      অসামৰিক বিমান পৰিবহণ মন্ত্ৰালয়

      প’ৰ্টব্লেয়াৰ বিমানবন্দৰে লাভ কৰিব নতুন টাৰ্মিনেল ভৱন
      
      ৫০ লাখলৈ বৃদ্ধি হ’ব বাৰ্ষিক যাত্ৰী পৰিচালন ক্ষমতা
      
      সম্পূৰ্ণ বাতানুকূল হ’ব এই নতুন ভৱনটো
      Posted On: 16 SEP 2020 3:05PM by PIB Guwahati


    প’ৰ্টব্লেয়াৰৰ বীৰ সাৱাৰকাৰ আন্তৰ্জাতিক বিমানবন্দৰে অচিৰেই লাভ কৰিব নতুন টাৰ্মিনেল ভৱন৷ বৰ্তমানে বিমানবন্দৰটোত বাৰ্ষিক ১৮ লাখ যাত্ৰী পৰিচালনা কৰাৰ ক্ষমতা আছে৷ যাত্ৰীৰ ভিৰৰ প্ৰতি লক্ষ্য ৰাখি ভাৰতীয় বিমানবন্দৰ প্ৰাধিকৰণে ৭০০ কোটি টকাৰ ব্যয়েৰে নতুন সংবদ্ধ টাৰ্মিনেল ভৱন নিৰ্মাণ কৰিবলৈ ওলাইছে৷


    ৪০,৮৩৭ বৰ্গ মিটাৰ এলেকাৰ এই নতুন টাৰ্মিনেল ভৱনত পীক আৱাৰত ১২০০ যাত্ৰী পৰিচালনা কৰা ক্ষমতা থাকিব আৰু ইয়াৰ জৰিয়তে ই বাৰ্ষিক ৫০ লাখ যাত্ৰী পৰিচালনা কৰিবলৈ সক্ষম হ’ব৷


    বিশ্বমানৰ এই ভৱনটো সম্পূৰ্ণ বাতানুকূল হ’ব আৰু ২৮টা চেক-ইন কাউণ্টাৰ ইয়াত উপলব্ধ হ’ব৷


    প্ৰকৃতিৰ পৰা উদ্বুদ্ধ হৈ এই টাৰ্মিনেল ভৱনটো সাগৰ আৰু দ্বীপপুঞ্জৰ আকাৰত নিৰ্মাণ কৰা হৈছে৷


    প্ৰকল্পটোৰ ৬৫%ই কাম সম্পূৰ্ণ হৈছে আৰু আগন্তুক বৰ্ষত অৰ্থাৎ ২০২১ চনৰ মাজ ভাগত প’ৰ্টব্লেয়াৰৰ এই নতুন ভৱনটো মুকলি কৰাৰ পৰিকল্পনা কৰা হৈছে৷


    ***


    RJ/NG/MANN

    
    
    (Release ID: 1655399) Visitor Counter : 2
    
    
      Read this release in: English , Urdu , Marathi , Hindi , Bengali , Manipuri , Punjabi , Tamil , Telugu