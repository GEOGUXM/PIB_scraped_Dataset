      জল শক্তি মন্ত্ৰালয়

      গৱেষণা আৰু বিকাশত গুৰুত্ব জল জীৱন অভিযানৰ
      
      Posted On: 03 SEP 2020 12:27PM by PIB Guwahati


    ২০২৪ চনৰ ভিতৰত গাঁৱে গাঁৱে পানীৰ নলৰ সংযোগ ব্যৱস্থা প্ৰদান কৰাৰ বাবে ৰাজ্যসমূহৰ সহযোগিতাত কেন্দ্ৰীয় চৰকাৰে জন জীৱন অভিযানৰ সূচনা কৰিছে৷ এই অভিযানৰ দ্বাৰা গ্ৰামাঞ্চলৰ ঘৰসমূহত নিয়মীয়াকৈ তথা দীৰ্ঘকালীন সময়ৰ বাবে পানী যোগানৰ নিশ্চিতিৰ লক্ষ্য নিৰ্ধাৰণ কৰা হৈছে৷


    জল জীৱন অভিযানৰ প্ৰথম বৰ্ষ সমাপ্তিৰ বিষয়ে প্ৰধানমন্ত্ৰীয়ে ১৫ আগষ্ট ২০২০ তাৰিখে লালকিল্লাৰ দূৰ্গৰ পৰা ঘোষণা কৰিছিল৷ এই সময়ছোৱাত প্ৰায় ২ কোটি লোকক পানীৰ নলৰ সংযোগৰ সুবিধা প্ৰদান কৰা হৈছে৷ ১ লাখত কৈও অধিক পৰিয়ালে দৈনিক পানী যোগানৰ সুবিধা লাভ কৰিছে৷


    ৰাষ্ট্ৰীয় জল জীৱন অভিযানত যুৱ উদ্ভাৱক, গৱেষণাকাৰী, শিক্ষাবিদ, উদ্যমী, ষ্টাৰ্ট-আপসকলৰ পৰা ব্যয় সংকোচনী সমাধানৰ প্ৰস্তাৱ আহ্বান কৰা হৈছে৷ জল জীৱন অভিযানৰ অধীনত এই গৱেষণা আৰু বিকাশ প্ৰকল্পই বিজ্ঞানী তথা গৱেষণা আৰু বিকাশ প্ৰতিষ্ঠান, উদ্ভাৱক, উদ্যমীসকলক সামৰ্থ নিৰ্মাণত সহযোগিতা প্ৰদান কৰিব৷


    গৱেষণা আৰু বিকাশৰ নিৰ্দেশনাৱলী বিভাগৰ প’ৰ্টেল https://jalshakti-ddws.gov.in ত উপলব্ধ হৈছে৷ আগ্ৰহী ব্যক্তি/সংস্থা/প্ৰতিষ্ঠানসমূহে তেওঁলোকৰ প্ৰস্তাৱ দাখিল কৰিব পাৰে৷


    ***


    APS/SG/MG/MANN

    
    
    (Release ID: 1651061) Visitor Counter : 3
    
    
      Read this release in: English , Urdu , Marathi , Hindi , Bengali , Manipuri , Punjabi , Tamil , Telugu