      প্ৰতিৰক্ষা মন্ত্ৰালয়

      ‘ডিআৰডিঅ’-ই সম্পন্ন কৰিলে ‘হাইপাৰ্ছ’নিক টেকন’লজী ডেমনষ্ট্ৰেটৰ ভেহিকল’ৰ সফল উৰণ পৰীক্ষণ
      
      Posted On: 07 SEP 2020 2:56PM by PIB Guwahati


    ‘ প্ৰতিৰক্ষা গৱেষণা আৰু উন্নয়ণ সংস্থা ’ (ডিআৰডিঅ ’ )ই আজি দিনৰ ১১.০৩বজাত ওড়িশাৰ উপকূলৰ সমীপবৰ্তী হুইলাৰ দ্বীপত থকা ‘ ড০ এ পি জে আব্দুল কালাম উত্ক্ষেপণ চৌহদ ’ ত ‘ হাইপাৰ্ছ ’ নিক এয়াৰব্ৰীডিং স্ক্ৰেমজেট প্ৰযুক্তি ’ ৰ প্ৰদৰ্শন কৰাৰ লগতে হাইপাৰ্ছ ’ নিক টেকন ’ লজী ডেমনষ্ট্ৰেশ্যন ভেহিকল ’ (এইচএছটিডিভি)ৰ উৰণ পৰীক্ষণ সফলতাৰে সম্পন্ন কৰে।


    ইতিমধ্যে সফলতাৰ পৰীক্ষাত উত্তীৰ্ণ হোৱা এটা ‘ ছ ’ লিড মটৰ ৰকেট ’ ব্যৱহাৰ কৰি ‘ ক্ৰুইজ ’ যানখনৰ উত্ক্ষেপনৰ ব্যৱস্থা কৰা হৈছিল আৰু ই যানখনক ৩০কিলোমিটাৰ উচ্চতালৈ লৈ যায় আৰু ইয়াতে ‘ হাইপাৰ্ছ ’ নিক মেক নাম্বাৰ ’ ত যানখনৰ ‘ এৰ ’ -ডাইনেমিক হীট শ্বিল্ড ’ খন পৃথক হৈ পৰে আৰু ‘ ক্ৰুইজ ’ যানখন উত্ক্ষেপণ যানখনৰ পৰা পৃথক হৈ য়ায় আৰু পৰিকল্পনা অনুযায়ীয়েই ইয়াৰ বায়ু-প্ৰৱেশ পৰ্ব মুকলি হয়। ‘ হাইপাৰ্ছনিক দহন ’ অব্যাহত থাকে আৰু যানখনে আশা কৰা মতেই শব্দতকৈয়ো ৬গুণ বেগত অৰ্থাত্ প্ৰতি ছেকেণ্ডত ০২ কিলোমিটাৰ বেগত ২০ ছেকেণ্ডৰো অধিক কালৰ বাবে উৰণ প্ৰক্ৰিয়া অব্যাহত ৰাখে। ‘ ইন্ধনৰ প্ৰয়োগ ’ তথা ‘ স্বয়ংক্ৰিয় ভাবে স্ক্ৰেমজেটৰ প্ৰজ্বলন ’ হোৱাৰ দৰে আটাইতকৈ গুৰুত্বপূৰ্ণ প্ৰক্ৰিয়াসমূহ সম্পাদনে প্ৰযুক্তিগত পৰিপক্কতাৰ প্ৰদৰ্শন দাঙি ধৰে। ‘ স্ক্ৰেমজেট ইঞ্জিন ’ টোৱে আক্ষৰিক অৰ্থতে প্ৰত্যাশিত পাৰদৰ্শিতাৰ নিদৰ্শন দাঙি ধৰিছিল।


    উত্ক্ষেপণ সম্পৰ্কীয় সকলো প্ৰক্ৰিয়াৰ খুটি-নাতি ‘ মাল্টিপল ট্ৰেকিং ৰাডাৰ ’ , ‘ ইলেক্ট্ৰো অপ্টিকেল ছীছটেম ’ আৰু ‘ টেলিমেট্ৰী ষ্টেশ্যন ’ ৰ পৰা নিৰীক্ষণ কৰি থকা হৈছিল।


    প্ৰতিৰক্ষা মন্ত্ৰী শ্ৰী ৰাজনাথ সিঙে এই ঐতিহাসিক সাফল্যৰ বাবে ‘ ডিআৰডিঅ ’ -ক অভিনন্দন জনায়। তেওঁ আত্মনিৰ্ভৰ ভাৰতৰ বাবে প্ৰধানমন্ত্ৰীয়ে দেখা সপোন সাকাৰ কৰাৰ দিশত এয়া এক উল্লেখনীয় সাফল্য বুলি অনুভৱ ব্যক্ত কৰে। প্ৰতিৰক্ষা বিভাগৰ সচিব তথা ‘ ডিআৰডিঅ ’ -ৰ অধ্যক্ষ ড০ জি সতীশ ৰেড্ডীয়ে এই প্ৰকল্পৰে জড়িত বিজ্ঞানী, গৱেষক তথা সংশ্লিষ্ট ব্যক্তিসকলক অভিনন্দন জ্ঞাপন কৰে।


    

    
    (Release ID: 1652099) Visitor Counter : 3
    
    
      Read this release in: English , Urdu , Hindi , Marathi , Bengali , Manipuri , Punjabi , Tamil , Telugu