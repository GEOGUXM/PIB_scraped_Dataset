      প্ৰধানমন্ত্ৰীৰ কাৰ্যালয়

      কাইলৈ ইউএছআইএছপিএফৰ তৃতীয় বাৰ্ষিক লিডাৰশ্বিপ ছামিটত বিশেষ মুল ভাষণ আগবঢ়াব প্ৰধানমন্ত্ৰীয়ে
      
      Posted On: 02 SEP 2020 10:57AM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে ৩ ছেপ্টেম্বৰ , ২০২০ৰ সন্ধিয়া ৯ বজাত ভিডিঅ ’ কনফাৰেন্সিংযোগে ইউএছআইএছপিএফৰ তৃতীয় বাৰ্ষিক লিডাৰশ্বিপ ছামিটত বিশেষ মুল ভাষণ আগবঢ়াব৷


    ভাৰত - মাৰ্কিন কৌশলগত অংশীদাৰিত্ব মঞ্চ ( ইউএছআইএছপিএফ ) হৈ এটা লাভহীন সংস্থা , যিটোৱে ভাৰত আৰু মাৰ্কিন যুক্তৰাষ্ট্ৰৰ মাজত অংশীদাৰিত্বৰ বাবে কাম কৰে৷


    যোৱা ৩১ আগষ্টত আৰম্ভ হোৱা ৫ দিনীয়া সন্মিলনৰ বিষয়বস্তু হৈছে “ নতুন প্ৰত্যাহ্বান মোকাবিলা কৰাৰ দিশে ভাৰত - মাৰ্কিন যুক্তৰাষ্ট্ৰ ” ৷


    এই বিষয়বস্তুৱে ভাৰত বিশ্বৰ নিৰ্মাণ খণ্ডৰ কেন্দ্ৰস্থলত পৰিণত হোৱা , ভাৰতৰ গেছ বজাৰৰ সুযোগ , সহজ ব্যৱসায়ৰ পৰিৱেশৰ জৰিয়তে এফডিআইৰ আকৰ্ষণ , মহাকাশ প্ৰযুক্তি সাধাৰণ সুযোগ আৰু প্ৰত্যাহ্বান , ভাৰত - প্ৰশান্ত মহাসাগৰীয় অঞ্চলৰ অৰ্থনৈতিক বিষয় , জনস্বাস্থ্য খণ্ডত উদ্ভাৱনকে ধৰি অন্যান্য বিষয়বোৰ সামৰি লৈছে৷


    এই ভাৰ্চুৱেল অনুষ্ঠানত কেন্দ্ৰীয় মন্ত্ৰীবৰ্গৰ লগতে একাংশ জ্যেষ্ঠ বিষয়াইও অংশগ্ৰহণ কৰিব৷


    ***


    VRRK/VK /DB

    
    
    (Release ID: 1650582) Visitor Counter : 5
    
    
      Read this release in: Punjabi , Marathi , English , Urdu , Hindi , Bengali , Manipuri , Gujarati , Odia , Tamil , Telugu , Kannada , Malayalam