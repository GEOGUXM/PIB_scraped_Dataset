      আয়ুষ

      বৈপ্লৱিক পৰিৱর্তনৰ দিশত ভাৰতীয় ঔষধ পদ্ধতি আৰু হোমিঅ’পেথীৰ চিকিৎসা বিজ্ঞান শিক্ষা
      
      Posted On: 15 SEP 2020 12:15PM by PIB Guwahati


    সংসদত আয়ুষ মন্ত্ৰালয়ৰ দুখন গুৰুত্বপূর্ণ বিধেয়ক গৃহীত হোৱাৰ লগে লগে দেশত ভাৰতীয় ঔষধ পদ্ধতি আৰু হোমিঅ’পেথীৰ চিকি ৎ সা বিজ্ঞান শিক্ষাত বৈপ্লৱিক সংস্কাৰ দিশত অগ্ৰসৰ হৈছে৷ লোকসভাত ১৪ ছেপ্টেম্বৰ, ২০২০ত দা নেচনেল কমিচন ফৰ ইণ্ডিয়ান ছিষ্টেম অৱ মেডিচিন বিল, ২০২০ আৰু দা নেচনেল কমিচন ফৰ হোমিঅ’পেথী বিল, ২০২০ দুখন গৃহীত হয়৷ এই দুখন বিধেয়ক বৰ্তমানৰ ইণ্ডিয়ান মেডিচিন ছেণ্ট্ৰেল কাউন্সিল এক্ট, ১৯৭০ আৰু দা হোমিওপেথী চেণ্ট্ৰেল কাউন্সিল এক্ট, ১৯৭৩ৰ স্থান ল’ব৷ ৰাজ্যসভাত দুয়োখন বিধেয়ক যোৱা ১৮ মার্চ, ২০২০ত গৃহীত হৈছিল৷ এই বিধেয়কসমূহ সংসদৰ অনুমোদন লাভ কৰাটো আয়ুষৰ ইতিহাসত এক উল্লেখযোগ্য সফলতা হিচাপে পৰিগণিত হৈছে৷


    ‘দা নেচনেল কমিচন ফৰ ইণ্ডিয়ান চিষ্টেম অফ মেডিচিন’ আৰু ‘ দা নেচনেল কমিচন ফৰ হোমিওপেথী বিধেয়ক’ দুখনে ক্ৰমে ভাৰতীয় ঔষধ পদ্ধতি আৰু হোমিওপেথীৰ চিকি ৎ সা বিজ্ঞান শিক্ষাত সংস্কাৰ সাধন কৰিব৷


    ‘দা নেচনেল কমিচন ফৰ ইণ্ডিয়ান চিষ্টেম অফ মেডিচিন বিল, ২০১৯’ আৰু ‘ দা নেচনেল কমিচন ফৰ হোমিওপেথী বিল, ২০১৯’ ৰাজ্যসভাত ২০১৯ৰ ৭ জানুৱাৰীত উত্থাপন কৰা হৈছিল৷ দুয়োখন বিধেয়ক স্বাস্থ্য আৰু পৰিয়াল কল্যাণ বিভাগৰ সংসদীয় স্থায়ী কমিটীলৈ প্ৰেৰণ কৰা হৈছিল।


    কমিটীয়ে বিধেয়ক দুখন পৰীক্ষা কৰি ‘ দা নেচনেল মেডিকেল কমিচন এক্ট, ২০১৯’ৰ সৈতে সংগতি ৰাখি একাধিক সংশোধনীৰ পৰামর্শ আগবঢ়ায়৷ সেই অনুসৰি মন্ত্ৰালয়ে প্ৰধান পৰামর্শসমূহ বিবেচনা কৰাৰ লগতে চৰকাৰীভাৱে সংশোধন কৰাৰ পাছত ২০২০ৰ ১৮ মার্চত ৰাজ্যসভায় গৃহীত হয়৷


    ***


    MV/SK /DB

    
    
    (Release ID: 1654811) Visitor Counter : 1
    
    
      Read this release in: English , Urdu , Hindi , Marathi , Bengali , Manipuri , Punjabi , Odia , Tamil , Telugu , Kannada , Malayalam