      উপ-ৰাষ্ট্ৰপতি সচিবালয়

      আমাৰ শৈক্ষিক প্ৰতিষ্ঠানসমূহৰ সংস্কৃতি শ্ৰেষ্ঠতাৰ সাধনা হ’ব লাগিবঃ উপ-ৰাষ্ট্ৰপতি
      
      শিক্ষাৰ উদ্দেশ্য সৈতে সত্যৰ সাধনা আৰু মাৱতাৰ উন্নয়ন সাধন কৰাঃ উপ-ৰাষ্ট্ৰপতি
      শিক্ষাৰ ফল এগৰাকী সংহত ব্যক্তি সৃষ্টি কৰাঃ উপ-ৰাষ্ট্ৰপতি
      ৰাষ্ট্ৰীয় শিক্ষানীতি, ২০২০এ ভাৰতক এক জ্ঞান আৰু উদ্ভাৱনৰ কেন্দ্ৰস্থলত পৰিণত কৰাত সহায় কৰিবঃ উপ-ৰাষ্ট্ৰপতি
      ক’লে ৰাষ্ট্ৰীয় শিক্ষানীতিত স্বামী বিবেকানন্দৰ আদৰ্শসমূহ প্ৰতিফলিত হৈছে
      প্ৰকৃত শিক্ষাই আমাৰ শিশুসকলক দায়বদ্ধ, চিন্তাশীল আৰু বিশ্ব নাগৰিক হিচাপে গঢ়ি তুলিবঃ উপ-ৰাষ্ট্ৰপতি
      যুৱ প্ৰজন্মই স্বামী বিবেকানন্দৰ বাণীসমূহ অধ্যয়ন কৰিব লাগিব আৰু তেওঁ বাৰ্তাসমূহ অন্তঃকৰণেৃ কৰিব লাগিবঃ উপ-ৰাষ্ট্ৰপতি
      মানৱ উৎকৰ্ষৰ বিবেকানন্দ প্ৰতিষ্ঠানৰ ২১সংখ্যক প্ৰতিষ্ঠা দিৱসৰ উদযাপন অনুষ্ঠানত উপ-ৰাষ্ট্ৰপতিৰ ভাষণ

      Posted On: 10 SEP 2020 1:02PM by PIB Guwahati

    উপ-ৰাষ্ট্ৰপতি শ্ৰী এম ভেংকায়া নাইড়ুৱে আজি কয় যে আমাৰ শিক্ষা ব্যৱস্থাত শ্ৰেষ্ঠতাৰ সাধনা অবিচ্ছেদ্য অংগ হ’ব লাগিব আৰু এই শৈক্ষিক প্ৰতিষ্ঠানসমূহ সংস্কৃতিৰ সাধনাস্থলী হোৱা উচিত৷


    নতুন দিল্লীৰ পৰা আজি হায়দৰাবাদস্থিত ৰামকৃষ্ণ মঠৰ মানৱ উ ৎ কৰ্ষৰ বিবেকানন্দ প্ৰতিষ্ঠানৰ ২১সংখ্যক প্ৰতিষ্ঠা দিৱসৰ উদযাপন অনুষ্ঠানত উপ-ৰাষ্ট্ৰপতিয়ে ভাৰ্চুৱেলযোগে ভাষণ আগবঢ়ায়৷


    এই উপলক্ষে শ্ৰী নাইডুৱে কয় যে নিয়মানুৱৰ্তিতা, একক মনৰ ওপৰত গুৰুত্ব আৰু সংকল্পবদ্ধ প্ৰচেষ্টাই উ ৎ কৰ্ষৰ বীজ ৰোপণ কৰাৰ লগতে এখন দেশ হিচাপে আগুৱাই যোৱাত গুৰুত্বপূৰ্ণ ভূমিকা পালন কৰে, য’ত উ ৎ কৰ্ষ বাধ্যতামূলক হোৱাৰ বিপৰীতে মধ্যমীয়া হোৱাটো দীৰ্ঘস্থায়ী নহয়৷


    বিশ্ব ধৰ্মীয় সংসদত স্বামী বিবেকানন্দই আগবঢ়োৱা ভাষণৰ ১২৭সংখ্য বৰ্ষপূৰ্তি উপলক্ষে শ্ৰী নাইডুৱে ১৮৯৩চনত স্বামী বিবেকানন্দই য’ত ঐতিহাসিক ভাষণ আগবঢ়াইছিল, সেই ঐতিহাসিক আৰ্ট ইনষ্টিটিউট অৱ চিকাগোত ভাষণ আগবঢ়াই সৌভাগ্যবান বুলি সদৰি কৰে৷ তেওং কয় যে স্বামী বিবেকানন্দই বিশ্ববাসীক ভাৰতীয় প্ৰাচীন বেদ দৰ্শন আৰু সাৰ্বজনীনতাৰ মনোভাৱ, কষ্টসহিষ্ণুতা আৰু গ্ৰহণযোগ্যতাৰ গুৰুত্বৰ সন্দৰ্ভত কৈছিল, যিটোৱে প্ৰাচীন ভাৰতীয় চিন্তাধাৰাক সুদৃঢ় কৰে৷


    উপ-ৰাষ্ট্ৰপতিগৰাকীয়ে কয় যে স্বামী বিবেকানন্দই দেশৰ আত্মা আৰু প্ৰাচীন সংস্কৃতিক উপলব্ধি কৰিছিল, যিটোৱে মহ ৎ আদৰ্শক পুনৰ গঢ় দিয়াত সহায় কৰি সনাতন ধৰ্মৰ আধ্যাত্মিক ভেঁটি সমৃদ্ধ কৰে৷ তেওঁ কয় যে স্বামী বিবেকানন্দই ধৰ্মীয় শুদ্ধিকৰণ, আধ্যাত্মিক মুক্তি আৰু সামাজিক পুনৰ জন্মৰ জৰিয়তে ৰাষ্ট্ৰৰ পৰিৱৰ্তনশীলতাৰ দিশত অহোপুৰুষাৰ্থ কৰিছিল৷


    সমগ্ৰ বিশ্বই সদায় স্বামীজিৰ শিক্ষাক চিৰন্তন নিৰ্দেশাৱলী হিচাপে বুলি উল্লেখ কৰি তেওঁ যুৱ প্ৰজন্মক স্বামী বিবেকানন্দৰ জীৱন আৰু বাণীসমূহ অধ্যয়ন কৰিবলৈ তথা তেওঁৰ বাৰ্তাসমূহ অন্তঃকৰণেৰে উপলব্ধি কৰিবলৈ আহ্বান জনায়৷ তেওঁ মত প্ৰকাশ কৰে যে আমাক এনে অধিক শিক্ষানুষ্ঠানৰ দৰকাৰ, যি মহান ব্যক্তি স্বামী বিবেকানন্দ আৰু শ্ৰী ৰাম কৃষ্ণ পৰমহংস আৰু তেওঁলোকৰ ব্যাখ্যাসমূহ সাধাৰণ জনতাৰ কাষলৈ লৈ যায়৷


    যুৱপ্ৰজন্মই জীৱনৰ অৰ্থ আৰু সম্পদৰ উদ্দেশ্যক বুজি পাব লাগিব, যি অভাৱগ্ৰস্ত আৰু পিছপৰা লোকসকলক সেৱা আগবঢ়ায় বুলি তেওঁ কয়৷


    ৰাষ্ট্ৰীয় শিক্ষানীতি, ২০২০এ ভাৰতক এক জ্ঞান আৰু উদ্ভাৱনৰ কেন্দ্ৰস্থলত পৰিণত কৰাত সহায় কৰিব বুলি উল্লেখ কৰে উপ-ৰাষ্ট্ৰপতি নাইডুৱে৷ তেওঁ কয় যে ৰাষ্ট্ৰীয় শিক্ষানীতিত স্বামী বিবেকানন্দৰ আদৰ্শসমূহ প্ৰতিফলিত হৈছে৷ প্ৰকৃত শিক্ষাই আমাৰ শিশুসকলক দায়বদ্ধ, চিন্তাশীল আৰু বিশ্ব নাগৰিক হিচাপে গঢ়ি তুলিব৷


    অনুষ্ঠানত অনলাইযোগে মকৃষ্ণ মঠৰ উপাধ্যক্ষ আৰু ৰামকৃষ্ণ মিচন, বেলুৰ মঠৰ শ্ৰীম ৎ স্বামী গৌতমানন্দজী মহাৰাজ, হায়দৰাবাদৰ ৰামকৃষ্ণ মঠৰ অধ্যক্ষ স্বামী জ্ঞানদানন্দ জী, মানৱ উ ৎ কৰ্ষৰ বিবেকানন্দ প্ৰতিষ্ঠানৰ সঞ্চালক স্বামী বুদ্ধমায়ানন্দ জীয়ে অংশগ্ৰহণ কৰে৷


    ****


    VRRK/MS/MSY/DP /DB

    
    
    (Release ID: 1653218) Visitor Counter : 1
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu , Malayalam