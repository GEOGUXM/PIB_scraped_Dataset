      எஃகுத்துறை அமைச்சகம்

      கிழக்கு இந்தியாவில் எஃகு உற்பத்தியை மேம்படுத்தவும், எஃகுத் துறை செயல்திறனை கட்டமைக்கவும் நடவடிக்கைகள்
      Posted On: 16 SEP 2020 1:06PM by PIB Chennai


    மாநிலங்களவையில் கேட்கப்பட்ட கேள்விக்கு , மத்திய எஃகு துறை அமைச்சர் திரு. தர்மேந்திர பிரதான் எழுத்துபூர்வமாக அளித்த பதிலில் கூறியதாவது:


    மத்திய எஃகு அமைச்சகம், ஒடிசா , ஜார்கண்ட் , சட்டீஸ்கர் , மேற்கு வங்கம் மற்றும் ஆந்திராவில் ஒருங்கிணைந்த எஃகு மையங்களின் வளர்ச்சியை உள்ளடக்கிய ' பூர்வோதயா ' என்ற திட்டத்தை தொடங்கியுள்ளது. இதன் நோக்கம் , எஃகு ஆலைகளின் திறன் மேப்படுத்துவது , மற்றும் எஃகு ஆலைகளுக்கு அருகிலேயே எஃகு தொகுப்புகளை அமைப்பது மற்றும் கட்டமைப்பு வசதிகளை மேம்படுத்துவது ஆகும்.


    2030-31- ம் ஆண்டுக்குள் எஃகு உற்பத்தி த் திறனை ஆண்டுக்கு 300 மெட்ரிக் டன்னாக உயர்த்த தேசிய எஃகு கொள்கை இலக்கு நிர்ணயித்துள்ளது. இதற்காக எஃகு அமைச்சகம் பல முயற்சிகளை எடுத்துள்ளது: -


    (i) இந்தியாவில் உற்பத்தி செய்யப்பட்ட எஃ கை அரசு நிறுவனங்கள் கொள்முதல் செய்வதை ஊக்குவிக்கும் வகையில் உள்நாட்டு இரும்பு மற்றும் எஃகு தயாரிப்புகள் கொள்கை உருவாக்கப்படவுள்ளது.


    (ii) உள்நாட்டில் உடைந்த இரும்புகள் கிடைப்பதை அதிகரிக்க , கழிவு எஃகு கொள்கை உருவாக்கப்படும்.


    (iii) தரமற்ற எஃகு இறக்குமதி மற்றும் உற்பத்தியை நிறுத்துவதற்கு எஃகு தரக் கட்டுப்பாடு உத்தரவுகளை ( SQCO) வழங்குதல். இதுவரை 113 SQCO- கள் வெளியிடப்பட்டுள்ளன.


    (iv) எஃகு இறக்குமதிக்கு முன்கூட்டியே பதிவு செய்வதற்கு , எஃகு இறக்குமதி கண்காணிப்பு அமைப்பு (சிம்ஸ்).


    (v) மதிப்பு கூட்டப்பட்ட எஃகு , துணைப் பொருட்கள் , மூலதனப் பொருட்கள் போன்றவற்றுக்கு உற்பத்தி மையங்களை வைத்திருக்கும் எஃகு தொகுப்புகளை மேம்படுத்த வரைவு திட்டக் கொள்கை.


    (vi) எஃகு துறைக்கு மூலப் பொருட்கள் கிடைப்பதை உறுதி செய்ய , ஏலம் , காலாவதியான இரும்பு தாது சுரங்கங்களை மீண்டும் செயல்படுத்தல் , சுரங்கங்களின் குத்தகையை நீட்டித்தல் போன்ற பணிகளில் சுரங்கத்துறை மற்றும் நிலக்கரித்துறையுடன் மத்திய எஃகு அமைச்சகம் இணைந்து செயல்படும்.


    விரிவான தகவல்களுக்கு கீழ்க் காணும் ஆங்கில செய்திக் குறிப்புக்களைப் பார்க்கவும் : https://pib.gov.in/PressReleasePage.aspx?PRID=1654920


    ------

    
    
    (Release ID: 1655039) Visitor Counter : 6
    
    
      Read this release in: English , Urdu , Marathi , Bengali , Manipuri , Assamese , Punjabi , Telugu , Kannada