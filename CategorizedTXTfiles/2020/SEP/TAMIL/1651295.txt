      பிரதமர் அலுவலகம்

      அமெரிக்க – இந்திய உத்திகள் வகுத்தல் மற்றும் பங்கேற்றல் அமைப்பின்(US-ISPF) அமெரிக்க-இந்திய 2020 உச்சிமாநாட்டில் பிரதமர் முக்கிய உரை நிகழ்த்துகிறார்.
      அன்னிய முதலீடுகளை கவர்வதில் இந்தியா முன்னனி நாடாக மாறிவருகிறது: பிரதமர்
      
      இந்தியா இந்தாண்டு 20 பில்லியன் டாலர் அன்னிய முதலீட்டைப் பெற்றது: பிரதமர்
      மலிவான விலையில் நிலம், நம்பகத்தன்மை மற்றும் அரசியல் நிலைத்தன்மையை இந்தியா வழங்குகிறது: பிரதமர்
      
      வெளிப்படையான மற்றும் கணிக்கக்கூடிய வரி அமைப்பை இந்தியா வழங்குகிறது: நேர்மையான வரி செலுத்துவோரை ஊக்குவிக்கிறது மற்றும் ஆதரிக்கிறது: பிரதமர்
      
      உலகளவில் குறைந்தளவு வரிவிதிக்கக்கூடிய நாடாக இந்தியா உள்ளது மற்றும் புதிய உற்பத்தி நிறுவனங்களுக்கு கூடுதல் சலுகை அளிக்கிறது: பிரதமர்
      
      வர்த்தகத்தை எளிதாக்கும் வகையில் சமீபத்தில் சீர்த்திருத்தங்கள் செய்யப்பட்டுள்ளன மற்றும் ஆவணங்கள் மூலமான பணிகள் குறைக்கப்பட்டுள்ளன : பிரதமர்
      
      பொதுத்துறை மற்றும் தனியார் துறைக்கு இந்தியாவில் ஏராளமான வாய்ப்புகள்: பிரதமர்
      Posted On: 03 SEP 2020 9:31PM by PIB Chennai


    அமெரிக்கா - இந்தியா 2020 உச்சிமாநாட்டில் காணொலி காட்சி மூலம் பிரதமர் திரு . நரேந்திர மோடி முக்கிய உரை நிகழ்த்தினார் .


    அமெரிக்க – இந்திய உத்திகள் வகுத்தல் மற்றும் பங்கேற்றல் அமைப்பு (USISPF) இந்தியா மற்றும் அமெரிக்கா இடையே ஒத்துழைப்பை ஏற்படுத்துவதற்காக செயலாற்றும் லாப நோக்கில்லா அமைப்பு .


    ஆகஸ்ட் -31 ம் தேதி தொடங்கிய 5 நாள் மாநாட்டின் முக்கிய கருத்து ‘‘ புதிய சவால்களுக்கு அமெரிக்கா - இந்தியா வழிகாட்டுகிறது ’’.


    இந்த மாநாட்டில் உரையாற்றிய திரு . நரேந்திர மோடி , கொரோனா பெருந்தொற்று நமது மீட்புத்திறன் , சுகாதாரம் , பொருளாதார அமைப்புகளை பாதித்து விட்டது என க் கூறினார் .


    தற்போதைய சூழலுக்கு , புதிய மனநிலை தேவைப்படுகிறது . மக்கள் மையமான வளர்ச்சி அணுகுமுறைதான் அந்த மனநிலை . இதற்கு அனைவரிடமும் ஒத்துழைப்பு உணர்வு வேண்டும் என அவர் கூறினார் .


    நாம் முன்னோக்கி செல்ல வேண்டிய வழி குறித்து பேசிய பிரதமர் , திறனை மேம்படுத் துவதிலு ம் , ஏழைகளை ப் பாதுகாப்பதிலும் , மக்களின் எதிர்காலத்தை சரிபார்ப்பதிலும் நாடு கவனம் செலுத்துவதா கக் குறிப்பிட்டார் .


    கொரோனாவை எதிர்த்து ப் போராடும் வசதிகளை அதிகப்படுத்தவும் மற்றும் மக்களிடையே விழிப்புணர்வை ஏற்படுத்தவும் எடுக்கப்பட்ட நடவடிக்கைகள் குறித்து பேசிய பிரதமர் , முன்கூட்டியே எடுக்கப்பட்ட நடவடிக்கைகளால் , 1.3 பில்லியன் மக்கள் தொகை கொண்ட இந்தியாவில் இறப்பு வீதம் , உலகளவில் குறைவாக இருப்பதை உறுதி செய்தது என்றார் .


    இந்தியாவின் வர்த்தக நிறுவனங்கள் , குறிப்பாக , சிறு தொழில் நிறுவனங்கள் ஆக்கப்பூர்வமாக செயல்பட்டதற்கு பிரதமர் மகிழ்ச்சி தெரிவித்தார் . ஆரம்பத்தில் , பிபிஇ கவச உடைகள் தயாரிப்பு இந்தியாவில் இல்லாமல் இருந்தது . ஆனால் , தற்போது , பிபிஇ உடைகள் தயாரிப்பில் உலகளவில் இரண்டாவது பெரிய நாடாக இந்தியா உள்ளது என அவர் கூறினார் .


    நாட்டில் மேற்கொள்ளப்பட்ட பல்வேறு சீர்திருத்தங்களால் , கொரோனா தொற்றால் , 1.3 பில்லியன் இந்தியர்களிடம் பாதிப்பை ஏற்படுத்த முடியவில்லை எ ன்று பிரதமர் கூறினார் .


    இந்தியாவில் சமீபத்தில் மேற்கொள்ளப்பட்ட சீர்திருத்தங்கள் , வர்த்தகத்தை எளிதாக்கி பாதிப்பை க் குறைத்துள்ளது .


    உலகின் மிகப் பெரிய வீட்டு வசதி திட்ட ப் பணி தீவிரமாக நடந்து வருவதாகவும் , புதுப்பிக்கத்தக்க எரிசக்தி கட்டமைப்புகள் விரிவுபடுத்தப்பட்டு வருவதாகவும் பிரதமர் திரு . நரேந்தி ர மோடி தெரிவித்தார் .


    ரயில் , சாலை மற்றும் விமான ப் போக்குவரத்து இணைப்புகள் மேம்படுத்தப்பட்டு வருவதாகவும் பிரதமர் குறிப்பிட்டார் .


    தேசிய டிஜிட்டல் சுகாதார திட்டத்தை உருவாக்க , தனிச்சிறப்பான டிஜிட்டல் மாதிரி உருவாக்கப்பட்டு வருவதாகவும் அவர் கூறினார் .


    கோடிக்கணக்கான மக்களுக்கு வங்கி சேவை , கடன் , டிஜிட்டல் பண பரிவர்த்தனை சேவைகளை வழங்குவதில் சிறந்த நிதி தொழில்நுட்பத்தை இந்தியா பயன்படுத்தி வருவதாகவும் பிரதமர் கூறினார் .


    உலகளாவிய பொருட்கள் விநியோகத்தை மேம்படுத்தும் முடிவு விலை அடிப்படையில் இருக்கக் கூடாது , நம்பிக்கை அடிப்படையில் இருக்க வேண்டும் என்பதை கொரோனா பெருந்தொற்று உலகுக்கு காட்டியுள்ளது என பிரதமர் மோடி கூறினார் . மலிவான விலையில் இடம் கிடைப்பதுடன் , நம்பகத்தன்மை மற்றும் அரசியல் நிலைத்தன்மையை தொழில் நிறுவனங்கள் தற்போது எதிர்பார்ப்பதாகவும் , இத் தகைய தன்மைகளுடன் இந்தியா இருப்பதாகவும் பிரதமர் மோடி குறிப்பிட்டார் .


    இதன் காரணமாக , அன்னிய முதலீடுகளுக்கு சாதகமான நாடாக , இந்தியா உருவாகியுள்ளதாகவும் அவர் கூறினார் .


    அமெரிக்கா , ஐரோப்பா , ஆஸ்திரேலியா அல்லது வளைகுடா நாடுகள் உட்பட உலக நாடுகள் இந்தியாவை நம்புகிறது என அவர் கூறினார் . இந்த ஆண்டில் 20 பில்லியன் அமெரிக்க டாலர்களுக்கும் மேற்பட்ட முதலீட்டை இந்தியா பெற்றுள்ளதாக அவர் கூறினார் . கூகுள் , அமேசான் மற்றும் முபாதாலா முதலீட்டு நிறுவனம் ஆகியவை இந்தியாவுக்கு நீண்ட கால திட்டங்களை அறிவித்துள்ளன .


    வெளிப்படைத்தன்மை குறித்து பேசிய பிரதமர் மோடி , இந்தியாவில் உள்ள வரிமுறை , நேர்மையான வரி செலுத்துவோருக்கு ஆதரவு அளிப்பதா கக் குறிப்பிட்டார் . இந்தியாவின் ஜிஎஸ்டி , ஒருங்கிணைந்து செயல்படும் மறைமுக வரிமுறை என அவர் கூறினார் .


    திவால் மற்றும் நொடிப்பு நிலை விதிமுறைகள் ஒட்டுமொத்த நிதி அமைப்பின் அபாயத்தை க் குறைப்பதாகவும் அவர் குறிப்பிட்டார் . விரிவான தொழிலாளர் நலன் சீர்திருத்தம் , வேலை அளிப்போரின் சுமையை குறைப்பதாகவும் , தொழிலாளர்களுக்கு சமூக பாதுகாப்பை அளிப்பதாகவும் உள்ளது என அவர் குறிப்பிட்டார் .


    வளர்ச்சியை அதிகரிக்க முதலீட்டின் முக்கியத்துவம் குறித்தும் , தேவை மற்றும் விநியோகத்தை இந்தியா எப்படி சமாளிக்கிறது என்பது பற்றியும் பிரதமர் ஆலோசித்தார் .


    உலகிலேயே வரி குறைவாக இருக்கும் நாடு இந்தியா என்றும் , புதிய உற்பத்தி நிறுவனங்களுக்கு மேலும் சலுகைகளை அளிக்கப்படுவதாகவும் அவர் தெரிவித்தார் .


    வருமான வரியில் , முகமில்லா மதிப்பீடு அடிப்படையிலான தளம் உருவாக்கப்பட்டுள்ளதாகவும் , இது வரி செலுத்துவோருக்கு உதவும் வகையில் உள்ளதாகவும் பிரதமர் குறிப்பிட்டார் . பங்கு பத்திர துறையில் தொடர்ச்சியாக சீர்திருத்தம் செய்யப்படுவது , முதலீட்டாளர்களின் எளிதான அணுகுமுறையை மேம்படுத்துவதை உறுதி செய்துள்ளது .


    கடந்த 2019 ம் ஆண்டில் , உலகளாவிலய அன்னிய முதலீடு 1 சதவீதம் குறைந்த போது , இந்தியாவில் அன்னிய நேரடி முதலீடு , 20 சதவீதம் அதிகரித்தது என்றும் , இது இந்தியாவின் அன்னிய நேரடி முதலீட்டு நிர்வாகத்தின் வெற்றியை க் காட்டுகிறது என அவர் கூறினார் .


    மேலே கூறிய நடவடிக்கைகள் அனைத்தும் , வளமான எதிர்காலத்தை உறுதி செய்யும் என பிரதமர் மோடி கூறினார் . அவை வலுவான உலக பொருளாதாரத்துக்கு தனது பங்களிப்பை அளிக்கும் .


    தற்சார்பு இந்தியா திட்டம் , உள்நாட்டு தயாரிப்பை , சர்வதேசத்துடன் இணைப்பதாகவும் , இந்தியாவின் வலிமைகள் , உலக சக்தியை பல மடங்கு பெருக்குவதாகவும் பிரதமர் கூறினார் .


    உலக வர்த்தக அரங்கில் , இந்தியாவை தீவிர உற்பத்தி நாடாக மாற்றுவதற்காக இந்த நடவடிக்கை மேற்கொள்ளப்படுவதாக அவர் கூறினார் .


    இந்தியாவில் பொதுத்துறை மற்றும் தனியார் துறைக்கு ஏராளமான வாய்ப்புகள் உள்ளதாகவும் , நிலக்கரி மற்றும் சுரங்கம் , ரயில்வே , பாதுகாப்பு , விண்வெளி மற்றும் அணுசக்தி துறைகள் தனியார் துறை முதலீட்டுக்கு திறந்துவிடப்பட்டுள்ளதாகவும் பிரதமர் குறிப்பிட்டார் .


    மொபைல் மற்றும் எலக்ட்ரானிக்ஸ் , மருத்துவ சாதனங்கள் , மருந்து துறைகள் மற்றும் வேளாண்துறையில் சலுகைகளுடன் உற்பத்தி திட்டங்கள் தொடங்கப்பட்டுள்ளன என அவர் குறிப்பிட்டார் .


    இந்தியாவில் உள்ள சவால்கள் பற்றி பேசிய பிரதமர் , முடிவுகளை வெளியிடுவதில் நம்பிக்கையுள்ள அரசு , வாழ்க்கையையும் , தொழில் செய்வதையும் எளிதாக்கும் அரசு இருப்பதா கக் குறிப்பி்டார் .


    மக்கள் தொகையில் 65% பேர் , 35 வயதுக்கு கீழ் உள்ள இளம் நாடாக இந்தியா இருப்பதாகவும் , அவர்கள் இந்தியாவை புதிய உச்சத்துக்கு கொண்டு செல்ல விரும்புவதாகவும் பிரதமர் கூறினார் . இந்தியா அரசியல் நிலைத்தன்மையுடன் கூடிய நாடு என்றும் , ஜனநாயகத்தையும் , பன்முகத்தன்மையையும் காக்க உறுதி பூண்டுள்ள நாடு என்றும் பிரதமர் திரு . நரேந்திர மோடி கூறினார் .


    ****************

    
    
    (Release ID: 1651295) Visitor Counter : 5
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Odia , Telugu , Kannada , Malayalam