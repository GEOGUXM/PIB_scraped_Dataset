      பிரதமர் அலுவலகம்

      வரலாற்று சிறப்புமிக்க கோசி ரயில் பெரும் பாலத்தை பிரதமர் நாட்டுக்கு அர்ப்பணிக்கிறார்
      
      பயணிகள் நலனுக்கான புதிய ரயில் தடங்கள் மற்றும் மின்மயமாக்கல் திட்டங்களை பிகாரில் தொடங்கி வைக்கிறார்

      Posted On: 16 SEP 2020 6:00PM by PIB Chennai

    2020 செப்டம்பர் 18 அன்று பகல் 12 மணியளவில் காணொலி காட்சி மூலம் வரலாற்று சிறப்புமிக்க கோசி ரயில் பெரும் பாலத்தை பிரதமர் திரு நரேந்திர மோடி நாட்டுக்கு அர்ப்பணிக்கிறார்.


    இதைத் தவிர , பயணிகள் வசதிக்கான மற்றும் பிகாரின் நலனுக்கான 12 ரயில் திட்டங்களை அவர் தொடங்கி வைக்கிறார். கியுல் ஆற்றில் ஒரு புதிய ரயில்வே பாலம் , 2 புதிய ரயில் தடங்கள் , 5 மின்மயமாக்கல் திட்டங்கள் , ஒரு மின்சார எஞ்சின் பணிமனை மற்றும் பர்-பக்தியார்பூர் இடையே மூன்றாவது தடம் ஆகியவை இதில் அடங்கும்.


    கோசி ரயில் பெரும் பாலம் நாட்டுக்கு அர்ப்பணிக்கப்படுவது பிகாரின் வரலாற்றிலும் , வட கிழக்கை இணைக்கும் ஒட்டு மொத்த பிராந்தியத்திலும் வரலாற்று சிறப்புமிக்க நிகழ்வாகும்.


    நிர்மலி மற்றும் பாப்தியாஹி இடையே 1887-இல் ஒரு மீட்டர்கேஜ் இணைப்பு கட்டமைக்கப்பட்டது. 1934-இல் ஏற்பட்ட கடும் வெள்ளம் மற்றும் இந்திய-நேபாள நில நடுக்கத்தின் போது இந்த ரயில் தடம் நீரில் அடித்து செல்லப்பட்டது. அதன்பின் , கோசி ஆற்றின் வெள்ளப்பெருக்கை கருத்தில் கொண்டு , இந்தத் தடத்தை மீட்டமைக்க நீண்ட காலத்துக்கு எந்த நடவடிக்கையும் எடுக்கப்படவில்லை.


    2003-04-இன் போது கோசி பெரும் பால திட்டத்துக்கு இந்திய அரசால் ஒப்புதல் அளிக்கப்பட்டது. 1.9 கி.மீ நீளமுள்ள இந்த பாலத்தின் கட்டுமான செலவு ரூ 516 கோடி ஆகும். இந்திய-நேபாள எல்லையில் இந்த பாலம் முக்கியத்துவம் வாய்ந்ததாகும். கொவிட் பெருந்தொற்றின் போது இடம் பெயர்ந்த தொழிலாளர்களின் பங்களிப்போடு இந்தப் பாலத்துக்கன பணிகள் நிறைவுற்றன.


    இந்த பாலம் திறக்கப்படுவது இப்பகுதியில் உள்ள மக்களின் 86 ஆண்டு கால கனவை நிறைவேற்றி , காத்திருப்புக்கு முடிவு கட்டும். இந்த பெரும் பாலத்தை நாட்டுக்கு அர்ப்பணிப்பதோடு , சுபால் நிலையத்தில் இருந்து சஹர்சா-ஆசான்பூர் குபா சோதனை ரயிலையும் பிரதமர் துவக்கி வைக்கிறார். தொடர் ரயில் சேவைகள் தொடங்கிய பின்னர் , சுபால் , அராரிய மற்றும் சஹர்சா மாவட்டங்களுக்கும் பெரிதும் பயனளிக்கும். இந்தப் பகுதி மக்கள் கொல்கத்தா , தில்லி மற்றும் மும்பை போன்ற நீண்ட தூரத்தில் உள்ள நகரங்களை சென்றடைவதையும் இது எளிதாக்கும்.


    ஹாஜிப்பூர்-கோஸ்வார்-வைஷாலி மற்றும் இஸ்லாம்பூர்-நடேஷாரில் இரண்டு புதிய தடங்களையும் பிரதமர் தொடங்கி வைக்கிறார். கர்நவுதி-பக்தியார்பூர் இணைப்பு பைபாஸையும் , பர்-பக்தியார்பூர் இடையே மூன்றாவது தடத்தையும் பிரதமர் துவக்கி வைக்கிறார்.


    முசாபர்பூர்-சீதமர்ஹி , கதிஹார்-புதிய ஜல்பைகுரி , சமஸ்திபூர்-தர்பங்கா-ஜெய்நகர் , சமஸ்திபூர்-காகரியா , பாகல்பூர்-சிவநாராயண்பூர் ஆகிய தடங்களின் மின்மயமாக்கலையும் பிரதமர் திறந்து வைக்கிறார்.

    
    
    (Release ID: 1655267) Visitor Counter : 11
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Gujarati , Odia , Telugu , Kannada , Malayalam