      ஊரக வளர்ச்சி அமைச்சகம்

      தொழிலாளர்களுக்கு 86,81,928 புதிய வேலை அட்டைகள் : மத்திய அமைச்சர் திரு.நரேந்திர சிங் தோமர் தகவல்
      Posted On: 18 SEP 2020 3:55PM by PIB Chennai


    மாநிலங்களவையில் மத்திய ஊரக வளர்ச்சித்துறை அமைச்சர் திரு.நரேந்திர சிங் தோமர் எழுத்துபூர்வமாக அளித்த பதிலில் கூறியதாவது:


    கிராம மக்களின் சமூக பொருளாதார நிலையை மேம்படுத்துவதற்காக , பிரதமரின் கிராம சாலை திட்டம் தொடங்கப்பட்டது. 500 பேருக்கு மேல் வசிக்கும் சமவெளி கிராமங்கள் , 250 பேருக்கு மேல் வசிக்கும் மலைப் பகுதிகள் மற்றும் பழங்குடியினர் பகுதிகளை இணைக்கும் வகையில் தரமான சாலைகள் அமைப்பதுதான் இத்திட்டத்தின் நோக்கம்.


    கிராமங்களில் இருக்கும் 50 ஆயிரம் கிலோ மீட்டர் தூரமுள்ள சாலைகளை மேம்படுத்த பிரதமரின் கிராம சாலைகள் திட்டத்தின் 2 வது பகுதி கடந்த 2013 ம் ஆண்டு தொடங்கப்பட்டது.


    கிராமங்களில் உள்ள குடியிருப்பு பகுதிகள் , வேளாண் சந்தைகள் , பள்ளிகள் , மருத்துவமனைகள் ஆகியவற்றை இணைக்க 1,25,000 கி.மீ தூரத்துக்கு சாலைகள் அமைக்கும் 3- வது திட்டம் கடந்த 2019- ம் ஆண்டு தொடங்கப்பட்டது.


    வடகிழக்கு மற்றும் இமயமலைப் பகுதி மாநிலங்களில் பிரதமரின் கிராம சாலை திட்ட பணிகளுக்கு 90 % செலவை மத்திய அரசு ஏற்றுக் கொண்டது. மற்ற மாநிலங்களில் 60% செலவை ஏற்றுக் கொண்டது.


    மகாத்மா காந்தி தேசிய ஊரக வேலை வாய்ப்பு உறுதி திட்டத்தின் கீழ் , கிராமங்களில் உள்ள ஒவ்வொருவரும் , வேலை அட்டை வைத்துள்ளனர். இந்த அட்டை புலம் பெயர் தொழிலாளர்களுக்கும் வழங்கப்படுகிறது. இந்த நிதியாண்டில் இதுவரை 86,81,928 புதிய வேலை அட்டைகள் வழங்கப்பட்டுள்ளன. கடந்த நிதியாண்டில் மொத்தம் 36,64,368 வேலை அட்டைகள்தான் வழங்கப்பட்டன.


    இத்திட்டத்தின் கீழ் மாநில வாரியாக வேலை நாட்கள் , வழங்கப்பட்ட ஊதிய செலவு ஆகிய விவரங்களை கீழேயுள்ள இணைப்பில் காணலாம்.


    https://www.pib.gov.in/PressReleasePage.aspx?PRID=1656169


    

    
    (Release ID: 1656361) Visitor Counter : 7
    
    
      Read this release in: English , Manipuri , Bengali , Punjabi , Telugu