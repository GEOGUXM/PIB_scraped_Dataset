      பாதுகாப்பு அமைச்சகம்

      இந்திரா நேவி – 20
      Posted On: 04 SEP 2020 12:46PM by PIB Chennai


    இந்திய மற்றும் ரஷ்ய கடற்படைகளுக்கிடையே இரண்டு ஆண்டுகளுக்கு ஒரு முறை நடக்கும் இருதரப்பு கடல் பயிற்சியான இந்திரா நேவியின் 11- வது பதிப்பு , 4 முதல் 5 செப்டம்பர் , 2020 வரை வங்கக் கடலில் நடக்கிறது .


    2003- இல் தொடங்கப்பட்ட இந்திரா நேவி , இரு கடற்படைகளுக்கிடையேயான நீண்டகால உறவை வெளிப்படுத்துகிறது . வங்கக்கடலில் இந்தப் பயிற்சி நடந்து கொண்டிருக்கும் சமயத்தில் , மாண்புமிகு இந்திய பாதுகாப்பு அமைச்சர் திரு ராஜ்நாத் சிங் , ரஷ்ய கூட்டமைப்பின் பாதுகாப்பு அமைச்சர் , ஜெனரல் செர்ஜெய் ஷோய்குவின் அழைப்பின் பேரில் 3 செப்டம்பர் , 2020 முதல் மாஸ்கோ பயணம் மேற்கொண்டிருக்கிறார் .


    இரண்டாம் உலகப் போரின் 75 வது ஆண்டைக் குறிக்கும் விதமாகவும் , இருதரப்பு ஒத்துழைப்பு சார்ந்த விஷயங்கள் குறித்து விவாதிப்பதற்காகவும் பாதுகாப்பு அமைச்சரின் இந்தப் பயணம் அமைந்துள்ளது .


    இரு நாடுகளின் கடற்படைகளுக்கிடையே பல வருடங்களாக கட்டமைக்கப்பட்ட உறவை மேலும் ஒருங்கிணைப்பதே இந்திரா நேவி -20- இன் முக்கிய நோக்கம் ஆகும் . கொவிட் -19 பெருந்தொற்றின் காரணமாக அமல்படுத்தப்பட்டுள்ள கட்டுப்பாடுகளின் காரணமாக , நேரடி தொடர்பில்லாத , கடலில் மட்டுமே நடத்தக்கூடிய பயிற்சியாக இந்திரா நேவி -20 வடிவமைக்கப்பட்டுள்ளது .


    மேலும் விவரங்களுக்கு , இந்த செய்தி குறிப்பை ஆங்கிலத்தில் இங்கே படிக்கவும் https://pib.gov.in/PressReleasePage.aspx?PRID=1651225


    *********

    
    
    (Release ID: 1651301) Visitor Counter : 14
    
    
      Read this release in: English , Urdu , Marathi , Hindi , Bengali , Manipuri , Assamese , Punjabi , Telugu