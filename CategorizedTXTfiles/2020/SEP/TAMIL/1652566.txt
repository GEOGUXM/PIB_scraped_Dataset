      பொருளாதார விவகாரங்களுக்கான மத்திய அமைச்சரவைக் குழு

      கட்டமைப்பு முதலீடு அறக்கட்டளை மூலம் இந்திய மின் பகிர்வு நிறுவனத்தின் (பவர்கிரிட்) துணை நிறுவனங்களின் சொத்துக்கள் மூலம் வருவாய் ஈட்டுவதற்கு பொருளாதார விவகாரங்களுக்கான மத்திய அமைச்சரவை குழு(CCEA) ஒப்புதல்
      Posted On: 08 SEP 2020 7:33PM by PIB Chennai


    பொருளாதார விவகாரங்களுக்கான மத்திய அமைச்சரவை குழு பிரதமர் திரு . நரேந்திர மோடி தலைமையில் நேற்று கூடியது . இதில் மின்துறை அமைச்சகத்தின் கீழ் செயல்படும் பொதுத் துறை நிறுவனமான , இந்திய மின்பகிர்வு நிறுவனத்தின் ( பவர் கிரிட் ) துணை நிறுவனங்களின் சொத்துக்களை , கட்டமைப்பு முதலீடு அறக்கட்டளை மூலம் பணமாக்கும் முக்கிய சீர்திருத்தத்துக்கு ஒப்புதல் அளித்துள்ளது . புதிய மற்றும் நடைபெற்றுக் கொண்டிருக்கும் கட்டுமான முதலீட்டு திட்டங்களுக்கு தேவையான நிதியைப் பெற , மின்துறையில் உள்ள ஒரு பொதுத்துறை நிறுவனம் , தனது துணை நிறுவனத்தின் சொத்துக்களை கட்டமைப்பு முதலீடு அறக்கட்டளை மூலம் பணமாக்குவது இதுவே முதல் முறை .


    இந்த அனுமதி மூலம் இந்திய மின்பகிர்வு நிறுவனம் தனது சொத்துக்கள் மூலம் ரூ .7000 கோடிக்கும் அதிகமான நிதியை திரட்ட முடியும் . இந்த சொத்துக்கள் அனைத்தும் , இந்திய மின் பகிர்வு நிறுவனத்தின் உயர் மின்னழுத்த வழித்தடங்கள் மற்றும் துணை மின் நிலையங்கள் ஆகும் . இந்த சொத்து பணமாக்கலின் மூலம் கிடைக்கும் வருமானம் , இந்திய மின்பகிர்வு நிறுவனத்தின் புதிய மற்றும் நடைபெற்றுக் கொண்டிருக்கும் திட்டங்களில் பயன்படுத்தப்படும் .


    பின்னணி :


    மின்துறை அமைச்சகத்தின் கட்டுப்பாட்டின் கீழ் இயங்கும் பொதுத்துறை நிறுவனம் ‘ பவர்கிரிட் ’. இது தனது வர்த்தக செயல்பாட்டை கடந்த 1992-93 ம் ஆண்டில் தொடங்கியது . தற்போது மின் பகிர்வில் முன்னணி நிறுவனமாக உள்ளது . இது தனது துணை நிறுவனங்களுடன் கட்டண அடிப்படையிலான போட்டி ஏல முறையில் , நாட்டின் பல இடங்களில் மின் பகிர்வு நிறுவனங்களை வைத்துள்ளது . இந்நிறுவனம் , தனது முதலீட்டுக்கு தேவையான நிதியை , தனக்குள்ள சொத்துக்கள் மற்றும் கடன் மூலமாக திரட்டிக் கொள்கிறது .


    முதல்கட்டமாக இந்திய மின்பகிர்வு நிறுவனம் தனது சொத்துக்கள் மூலம் ரூ .7 ஆயிரம் கோடி நிதி திரட்டும் . இதன் மூலம் கிடைக்கும் அனுபவம் மூலம் , எதிர்காலத்தில் , பணமாக்குதலுக்கான நடவடிக்கைகள் மேலும் மேற்கொள்ளப்படும் .


    சொத்து மறுசுழற்சி என்பது முதலீட்டுக்கு தேவையான நிதியை பெறுவதற்கான மத்திய அரசின் முக்கியமான உக்தி . கட்டுமான முதலீட்டு அறக்கட்டளையின் இந்த திட்டம் உள்நாடு மற்றும் அன்னிய முதலீடுகளை ஈர்க்கும் .

    
    
    (Release ID: 1652566) Visitor Counter : 5
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Telugu