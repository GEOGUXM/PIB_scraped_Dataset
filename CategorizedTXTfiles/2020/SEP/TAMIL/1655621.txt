      ஜவுளித்துறை அமைச்சகம்

      ஜவுளி மற்றும் கைத்தறி தொழில்களின் வளர்ச்சிக்கான பல்வேறு அறிவிப்புகளை நாடாளுமன்றத்தில் மத்திய அமைச்சர் திருமதி ஸ்மிரிதி இரானி வெளியிட்டார்
      Posted On: 17 SEP 2020 1:44PM by PIB Chennai


    நாடாளுமன்றத்தின் மாநிலங்களவையில் பல்வேறு உறுப்பினர்கள் எழுப்பிய கேள்விகளுக்கு எழுத்து மூலம் பதில் அளித்த மத்திய ஜவுளி அமைச்சர் திருமதி ஸ்மிரிதி ஜுபின் இரானி , கீழ்க்கண்ட தகவல்களை அளித்தார்.


    ஒருங்கிணைந்த ஜவுளிப் பூங்காவுக்கான திட்டத்தை அரசு செயல்படுத்தி வருகிறது. மேலும் , பெரும் ஜவுளிப் பூங்காக்களை அமைப்பதற்கான திட்டம் ஆலோசனையில் உள்ளது. ஜவுளி உள்கட்டமைப்பை மேம்படுத்த அரசு பல்வேறு நடவடிக்கைகளை எடுத்து வருகிறது.


    4.5 கோடி நபர்களுக்கு நேரடி வேலைவாய்ப்பையும் , 6 கோடி ப் பேருக்கு மறைமுக வேலைவாய்ப்பையும் அளித்து நாட்டின் மிகப்பெரிய வேலைவாய்ப்பு ஆதாரமாக விளங்கும் ஜவுளித் துறையில் வேலைவாய்ப்புகளை இன்னும் அதிகப்படுத்துவதற்கு அமைச்சகம் நடவடிக்கைகளை எடுத்து வருகிறது.


    ஒருங்கிணைந்த ஜவுளிப் பூங்காவுக்கான திட்டத்தின் கீழ் , ரூ 40 கோடி உச்சவரம்புடன் கூடிய 40 சதவீதம் மானியத்தை உள்கட்டமைப்புக்காகவும் , வேலைவாய்ப்பு உருவாக்கத்துக்காகவும் ஜவுளிப் பூங்காக்களுக்கு அரசு அளித்து வருகிறது.


    ஜவுளி அமைச்சகம் செயல்படுத்தி வரும் தேசிய கைத்தறி வளர்ச்சித் திட்டம் மற்றும் விரிவான கைத்தறி தொகுப்பு வளர்ச்சித் திட்டத்தில் , வட்டார அளவிலான தொகுப்புகளின் கீழ் , பொது வசதி மையங்கள் அமைக்கலாம். இதன் மூலம் , நெசவாளர்களின் உள்ளூர் தேவைகளுக்கான தொழில்நுட்ப வசதிகளை பூர்த்தி செய்ய முடியும்.


    அகில இந்திய கைவினைப் பொருட்கள் வாரியம் மற்றும் அகில இந்திய கைத்தறி வாரியம் ஆகியவற்றை கலைக்க அவற்றின் செயல்பாடுகளை தீர ஆராய்ந்த பின் முடிவெடுக்கப்பட்டது.


    அதே சமயம் , நெசவாளர்கள் சேவை மையம் மற்றும் மாநில கைத்தறி துறைகள் பல்வேறு விஷயங்களில் நெசவாளர்களுடன் இணைந்து நன்றாக செயல்பட்டு வருகின்றன.


    கைத்தறித் துறையின் வளர்ச்சிக்காகவும் , கைத்தறி நெசவாளர்களின் நலனுக்காகவும் பல்வேறு திட்டங்களை இந்திய அரசு செயல்படுத்தி வருகிறது. தேசிய கைத்தறி மேம்பாட்டு த் திட்டம் , விரிவான கைத்தறி தொகுப்பு மேம்பாட்டு த் திட்டம் , கைத்தறி நெசவாளர்களுக்கான விரிவான நலத் திட்டம் மற்றும் நூல் விநியோகத் திட்டம் ஆகியவை இதில் அடங்கும்.


    கைத்தறி ப் பொருட்களின் மின் வணிகத்தை ஊக்கப்படுத்தும் வகையில் , கொள்கை கட்டமைப்பு ஒன்று வடிவமைக்கப்பட்டு , இணைய தளத்தின் மூலம் இது வரை ரூ 110.46 கோடி மதிப்பிலான பொருட்கள் விற்பனை செய்யப்பட்டு ள் ளதாக த் தெரியவந்துள்ளது.


    மூன்றாவது கைத்தறி கணக்கெடுப்பின் ( 2009-10) போது நெசவாளர் குடும்பங்களின் சராசரி ஆண்டு வருமானம் ரூ 36,498 ஆக இருந்தது. 99 சதவீதத்துக்கும் அதிகமான நெசவாளர்களின் வருமானம் மாதத்துக்கு ரூ 5,000- க்கும் கீழே இருந்தது.


    நான்காவது கைத்தறி கணக்கெடுப்பின் போது ரூ 5,000- க்கும் குறைவான மாத வருமானம் உள்ள நெசவாளர்களின் எண்ணிக்கை 67.1 சதவீதமாகவும் , ரூ 5,000 முதல் ரூ 10,000 வரை மாத வருமானம் உள்ள நெசவாளர்களின் எண்ணிக்கை 26.2 சதவீதமாகவும் , ரூ 10,000 முதல் ரூ 15,000 வரை மாத வருமானம் உள்ள நெசவாளர்களின் எண்ணிக்கை 4.5 சதவீதமாகவும் , ரூ 15,000 முதல் ரூ 20,000 வரை மாத வருமானம் உள்ள நெசவாளர்களின் எண்ணிக்கை 1 சதவீதமாகவும் , ரூ 20,000- க்கும் அதிகமாக மாத வருமானம் உள்ள நெசவாளர்களின் எண்ணிக்கை 1.2 சதவீதமாகவும் இருப்பது தெரியவந்துள்ளது.


    நெசவுத் துறையை ஊக்கப்படுத்த தேசிய கைத்தறி மேம்பாட்டு த் திட்டம் , விரிவான கைத்தறி தொகுப்பு மேம்பாட்டு த் திட்டம் , கைத்தறி நெசவாளர்களுக்கான விரிவான நலத் திட்டம் மற்றும் நூல் விநியோகத் திட்டம் ஆகிய திட்டங்களை ஜவுளி அமைச்சகம் செயல்படுத்தி வருகிறது.


    மேலும் விவரங்களுக்கு, இந்த செய்தி குறிப்பை ஆங்கிலத்தில் இங்கே படிக்கவும்: https://pib.gov.in/PressReleasePage.aspx?PRID=1655532


    ------

    
    
    (Release ID: 1655621) Visitor Counter : 3
    
    
      Read this release in: English , Marathi , Manipuri , Punjabi , Telugu