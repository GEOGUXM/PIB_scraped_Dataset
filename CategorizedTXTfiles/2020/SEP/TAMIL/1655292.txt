      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      பணியிட மாற்றக் கொள்கை, தேசிய ஆள்தேர்வு முகமை மற்றும் பொது மக்கள் குறை தீர்ப்பு குறித்த முக்கிய அறிவிப்புகள்
      Posted On: 16 SEP 2020 5:34PM by PIB Chennai


    நாடாளுமன்றத்தின் மக்களவையில் பல்வேறு உறுப்பினர்கள் எழுப்பிய கேள்விகளுக்கு எழுத்து மூலம் பதில் அளித்த மத்திய வட கிழக்கு மாகாண வளர்ச்சி இணை அமைச்சரும் (தனிப்பொறுப்பு) , பிரதமர் அலுவலகம் , பணியாளர் , பொதுமக்கள் குறைகள் , ஓய்வூதியம் , அணு சக்தி மற்றும் விண்வெளி இணை அமைச்சருமான டாக்டர் ஜிதேந்திர சிங் , கீழ்க்கண்ட தகவல்களை அளித்தார்.


    அரசு வேலை தேடுவோரின் சுமைகளை குறைக்கவும் , ஆள்தேர்வில் சமநிலையையும் , ஒருங்கிணைப்பையும் கொண்டு வரவும் , 2020 ஆகஸ்ட் 28 தேதியிட்ட உத்தரவின் மூலம் தேசிய ஆள்தேர்வு முகமையை அரசு அமைத்தது. இதன் மூலம் அனைத்து அரசுப் பணிகளுக்கும் பொது நுழைவுத் தேர்வு நடத்தப்படும்.


    பணியாளர் மற்றும் பயிற்சித் துறை வெளியிட்டுள்ள விதிமுறைகளின் படி , இந்திய அரசின் அனைத்து அமைச்சகங்கள்/துறைகளும் தங்களுக்கென்று சொந்தமாக பணியாளர் இடமாற்றத்துக்கான வழிகாட்டுதல்களை வகுத்துக் கொள்ள வேண்டும். இந்த இடமாற்றக் கொள்கையை பொது தளத்தில் அமைச்சகங்கள்/துறைகள் வைக்க வேண்டும்.


    பொது மக்கள் குறை தீர்ப்பு முறை கடந்த ஆறு ஆண்டுகளில் முன்னேறி உள்ளது. 2017-இல் 18,66,124 மனுக்கள் பெறப்பட்டு , 17,73,020 மனுக்களுக்கு தீர்வு காணப்பட்டு , 7,55,952 நிலுவையில் உள்ளன.


    2018-இல் 15,86,415 மனுக்கள் பெறப்பட்டு , 14,98,519 மனுக்களுக்கு தீர்வு காணப்பட்டு , 8,43,848 நிலுவையில் உள்ளன.


    2019-இல் 18 , 67 , 758 மனுக்கள் பெறப்பட்டு , 16 , 39 , 120 மனுக்களுக்கு தீர்வு காணப்பட்டு , 10 , 72 , 486 நிலுவையில் உள்ளன.

    
    
    (Release ID: 1655292) Visitor Counter : 13
    
    
      Read this release in: English , Urdu , Marathi , Bengali , Punjabi , Telugu