      பிரதமர் அலுவலகம்

      மத்தியப் பிரதேசத்தை சேர்ந்த நடைபாதை வியாபாரிகளுடன் நடந்த ‘ஸ்வாநிதி சம்வாத்’ நிகழ்ச்சியில் பிரதமர் பங்கேற்பு
      கொவிட் தொற்றால் பாதிக்கப்பட்ட நடைபாதை வியாபாரிகளுக்கு உதவுவதற்காக, ஸ்வாநிதி திட்டம் தொடங்கப்பட்டது: பிரதமர்
      
      இத்திட்டம் 7% வரை வட்டி மானியம் அளிக்கிறது மற்றும் ஓராண்டுக்குள் கடனை திருப்பிச் செலுத்தினால் கூடுதல் சலுகைகள்: பிரதமர்
      
      டிஜிட்டல் பரிவர்த்தனை மூலம் வியாபாரம் மேற்கொள்ள நடைபாதை வியாபாரிகளுக்கு ஓடிடி தளம் வழங்கப்படவுள்ளது: பிரதமர்
      
      Posted On: 09 SEP 2020 2:02PM by PIB Chennai


    மத்தியப் பிரதேசத்தை சேர்ந்த நடைபாதை வியாபாரிகளுடன் ‘ ஸ்வாநிதி சம்வாத் ’ நிகழ்ச்சியை பிரதமர் திரு . நரேந்திர மோடி நடத்தினார் . கொவிட் -19 தொற்றால் பாதிக்கப்பட்ட நடைபாதை வியாபாரிகளின் வாழ்வாதார நடவடிக்கைகள் மீண்டும் தொடங்குவதற்காக பிரதமரின் ஸ்வாநிதி திட்டத்தை மத்திய அரசு தொடங்கியது . 4.5 லட்சம் நடைபாதை வியாபாரிகள் , இத்திட்டத்தில் பதிவு செய்யப்பட்டனர் . இவர்களில் 1.4 லட்சம் பேரின் விண்ணப்பங்கள் ஏற்றுக் கொள்ளப்பட்டு அவர்களுக்கு ரூ .140 கோடி வழங்கப்பட்டுள்ளது .


    இந்நிகழ்ச்சியில் பேசிய பிரதமர் , மீண்டும் தொழில் தொடங்க நடைபாதை வியாபாரிகள் மேற்கொண்ட முயற்சிகள் , அவர்களின் தன்னம்பிக்கை , விடாமுயற்சி மற்றும் கடின உழைப்பை பாராட்டினார் .


    கொவிட் தொற்றையும் பொருட்படுத்தாமல் , 4.5 லட்சத்துக்கும் மேற்பட்ட நடைபாதை வியாபாரிகளை அடையாளம் கண்டு , 2 மாதத்துக்குள் , 1 லட்சத்துக்கும் மேற்பட்ட வியாபாரிகளுக்கு கடன் வழங்கும் நடவடிக்கைகளை நிறைவு செய்வதற்கு மத்தியப் பிரதேச அரசு மேற்கொண்ட முயற்சிகளையும் அவர் பாராட்டினார் .


    எந்த பேரிடர் ஏற்பட்டாலும் , முதலில் ஏழைகளின் வேலை , உணவு மற்றும் சேமிப்பைதான் முதலில் பாதிக்கிறது என பிரதமர் கூறினார் .


    ஏழை புலம்பெயர் தொழிலாளர்கள் தங்கள் சொந்த கிராமங்களுக்கு திரும்பியபோது , சந்தித்த கஷ்டங்களை அவர் குறிப்பிட்டார் .


    முடக்கம் மற்றும் கொவிட் தொற்று பாதிப்பால் ஏழைகள் மற்றும் கீழ் நடுத்தர வர்க்கத்தினர் சந்தித்த சிரமங்களை குறைக்க முதல் நாளில் இருந்து மத்திய அரசு முயற்சித்ததாக திரு . நரேந்திர மோடி கூறினார் . பிரதமரின் ஏழைகள் நலன் வேலை வாய்ப்பு திட்டம் மூலம் வேலை வாய்ப்போடு , உணவு , ரேஷன் , இலவச கேஸ் சிலிண்டர்கள் வழங்கவும் அரசு அனைத்து முயற்சிகள் எடுத்ததாக அவர் கூறினார் .


    மிகவும் பாதிக்ககூடிய மற்றொரு பிரிவினரான நடைபாதை வியாபாரிகள் மீது அரசு கவனம் செலுத்தியதாகவும் , அவர்கள் மீண்டும் தொழில் தொடங்க எளிதான மூலதன முதலீடு வழங்குவதற்காக , பிரதமரின் ஸ்வாநிதி திட்டத்தை அரசு அறிவித்தாகவும் பிரதமர் கூறினார் . முதல் முறையாக இதுபோன்ற திட்டத்தில் , லட்சக்கணக்கான நடைபாதை வியாபாரிகள் நேரடியாக இணைந்து பயனடைய தொடங்கியுள்ளதாக திரு . நரேந்திர மோடி கூறினார் .


    ஸ்வாநிதி திட்டத்தின் நோக்கம் , நடைபாதை வியாபாரிகளுக்கு சுய வேலைவாய்ப்பு , தற்சார்பு மற்றும் தன்னம்பிக்கை அளிப்பதுதான் என பிரதமர் கூறினார் .


    இத்திட்டத்தின் அனைத்து அம்சங்களையும் நடைபாதை வியாபாரிகளை அறிய வைப்பதன் முக்கியத்துவத்தையும் பிரதமர் வலியுறுத்தினார் . சாதாரன மக்களையும் இணைக்கும் வகையில் இத்திட்டம் மிகவும் எளிதாக உள்ளது . ஒருவர் நகராட்சி அலுவலகத்தில் உள்ள பொது சேவை மையத்துக்கு சென்று விண்ணப்பத்தை பதிவேற்றம் செய்து இத்திட்டத்தில் பதிவு செய்து கொள்ளலாம் எனவும் , வரிசையில் நிற்க தேவையில்லை எனவும் அவர் கூறினார் . வங்கி ஊழியர் மட்டும் அல்லாமல் , நகராட்சி ஊழியரும் நடைபாதை வியாபாரிகளிடம் விண்ணப்பத்தை பெற்று செல்ல முடியும் .


    இத்திட்டம் 7 சதவீதம் வரை வட்டி தள்ளுபடி வழங்குவதாகவும் , ஒராண்டுக்குள் கடனை திரும்பிச் செலுத்தினால் கூடுதல் வட்டி தள்ளுபடி சலுகை அளிக்கப்படுவதாகவும் அவர் கூறினார் . டிஜிட்டல் பணபரிமாற்றம் மேற்கொண்டால் , பணம் திரும்பி செலுத்தப்படும் சலுகை ( கேஷ் பேக் ) இருப்பதாகவும் அவர் மேலும் கூறினார் . இதன் மூலம் , மொத்த சேமிப்பு , மொத்த வட்டியைவிட அதிகமாக இருக்கும் . கடந்த 3-4 ஆண்டுகளாக , நாட்டில் டிஜிட்டல் பண பரிவர்த்தனை அதிகரித்து வருவதாகவும் அவர் கூறினார் .


    ‘‘ மக்கள் புதிதாக தொழில் தொடங்கவும் மற்றும் எளிதாக முதலீடு பெறவும் இத்திட்டம் உதவுகிறது ," என பிரதமர் தெரிவித்தார் . முதல் முறையாக , லட்சக்கணக்கான நடைபாதை வியாபாரிகள் ஒரு அமைப்புக்குள் இணைந்து அடையாளத்தை பெற்றுள்ளனர் .


    ‘‘ இத்திட்டம் ஒருவர் வட்டியிலிருந்து முழுவதும் வெளிவர உதவுகிறது . இத்திட்டத்தின் கீழ் , 7% வட்டி தள்ளுபடி அளிக்கப்படுகிறது . வங்கியுடன் இணைந்து ஒரு புதிய தொடக்கம் ஏற்படுத்தப்பட்டுள்ளது . டிஜிட்டல் ஷாப்பிங் முறையில் நமது நடைபாதை வியாபாரிகள் பின்தங்கி விடாமல் இருப்பதை , டிஜிட்டல் கட்டண வசதி அளிப்பவர்கள் உறுதி செய்ய வேண்டும் ’’ என அவர் கூறினார் .


    கொரோனா நேரத்தில் , வாடிக்கையாளர்கள் டிஜிட்டல் பண பரிமாற்றத்தை அதிகளவில் மேற்கொண்டனர் எனவும் பிரதமர் கூறினார் . நடைபாதை வியாபாரிகளும் , டிஜிட்டல் பணபரிமாற்ற முறைக்கு மாற வேண்டும் என அவர் வலியுறுத்தினார் .


    நடைபாதை வியாபாரிகள் , தங்கள் வர்த்தக பரிவர்த்தனைகளை டிஜிட்டல் மூலம் மேற்கொள்ள OTT தளத்தை அரசு கொண்டுவரவுள்ளதாகவும் திரு . நரேந்திர மோடி கூறினார் .


    பிரதமரின் ஸ்வாநிதி திட்ட பயனாளிகள் , உஜ்வாலா கேஸ் திட்டம் , ஆயுஷ்மான் பாரத் திட்டம் ஆகியவற்றை முன்னுரிமை அடிப்படையில் பெற முடியும் என பிரதமர் கூறினார் .


    பிரதமரின் ஜன்தன் திட்டம் மூலம் 40 கோடிக்கும் மேற்பட்ட ஏழைகள் , கீழ் நடுத்தர வர்க்கத்தினர் வங்கி கணக்கு தொடங்கியுள்ளதாகவும் , தற்போது அனைத்து பயன்களை நேரடியாக பெறுவதாகவும் , அதன் மூலம் அவர்கள் கடன் பெறுவதும் எளிது என பிரதமர் கூறினார் . டிஜிட்டல் சுகாதார திட்டம் , பிரதமரின் சுரக் ‌ ஷா பீமா திட்டம் , பிரதமரின் ஜீவன் ஜோதி திட்டம் மற்றும் ஆயுஷ்மான் பாரத் திட்ட சாதனைகளையும் அவர் பட்டியலிட்டார் .


    கடந்த 6 ஆண்டுகளில் , நாட்டில் ஏழைகளின் வாழ்வை எளிதாக்க பல நடவடிக்கைகள் அமல்படுத்தப்பட்டுள்ளதாக பிரதமர் கூறினார் . முக்கிய நகரங்களில் மலிவான வாடகையில் குடியிருப்புகளை வழங்கும் முக்கிய திட்டத்தையும் மத்திய அரசு தொடங்கியுள்ளதாக அவர் கூறினார் .


    நாடு முழுவதும் ஒருவர் எங்குவேண்டுமானாலும் , எளிதாக ரேஷன் பெற ஒரே நாடு , ஒரே கார்டு திட்டம் வழி செய்துள்ளது என அவர் குறிப்பிட்டார் .


    அடுத்த 1000 நாட்களில் 6 லட்சம் கிராமங்களில் கண்ணாடியிழை கேபிள் அமைக்கும் திட்டம் நடைபெறவுள்ளதையும் பிரதமர் குறிப்பிட்டார் . இதன் மூலம் ஒட்டு மொத்த இந்திய கிராமங்களும் உள்நாடு மற்றும் சர்வதேச சந்தையில் இணையும் என்றும் , இதன் மூலம் கிராம வாழ்வாதாரம் மேம்படும் என அவர் கூறினார் .


    நடைபாதை வியாபாரிகள் சுத்தத்தை பராமரிக்க வேண்டும் என்றும் கொவிட் தடுப்பு நடவடிக்கைகளை பின்பற்ற வேண்டும் என்று பிரதமர் கேட்டுக் கொண்டார் . இது அவர்களின் தொழிலை அதிகரிக்க உதவும் எனவும் அவர் கூறினார் .

    
    
    (Release ID: 1652762) Visitor Counter : 6
    
    
      Read this release in: English , Urdu , Hindi , Marathi , Manipuri , Assamese , Bengali , Punjabi , Gujarati , Odia , Telugu , Kannada , Malayalam