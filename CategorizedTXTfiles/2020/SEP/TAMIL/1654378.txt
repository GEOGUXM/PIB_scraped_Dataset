      பிரதமர் அலுவலகம்

      மாநிலங்களவைத் துணைத் தலைவராக திரு.ஹரிவன்ஷ் நாராயண் சிங் தேர்வு செய்யப்பட்டதற்கு பிரதமர் வாழ்த்து
      Posted On: 15 SEP 2020 9:09AM by PIB Chennai


    மாநிலங்களவைத் துணைத் தலைவராக 2 வது முறை தேர்வு செய்யப்பட்டதற்கு , நாடாளுமன்றம் சார்பாகவும் , நாட்டு மக்களின் சார்பாகவும் திரு.ஹரிவன்ஷ் நாராயண் சிங்குக்கு , பிரதமர் திரு. நரேந்திர மோடி வாழ்த்து தெரிவித்தார்.


    சமூக சேவை மற்றும் பத்திரிக்கை துறையில் திரு. ஹரிவன்ஷ் நேர்மையானவராக திகழ்ந்ததற்காக , அவர் மீது அதிக மரியாதை வைத்திருப்பதாக பிரதமர் கூறினார். இன்று இதே உணர்வு மற்றும் மரியாதை , அவையில் உள்ள ஒவ்வொரு உறுப்பினரிடம் உள்ளது என அவர் கூறினார். திரு.ஹரிவன்ஷின் பணியாற்றும் விதம் , அவையை நடத்திய விதம் , அவையில் ஜனநாயகத்தை வலுப்படுத்தியதில் அவரின் பங்கு ஆகியவற்றை பிரதமர் பாராட்டினார்.


    அவையை சுமூகமாக நடத்த , மாநிலங்களவை உறுப்பினர்கள் , துணைத் தலைவருக்கு உதவியாக இருப்பர் என பிரதமர் தெரிவித்தார். எதிர்கட்சியினர் உட்பட ஒவ்வொருவருக்கும் சொந்தமானவர் ஹரிவன்ஷ் , அவர் எந்த கட்சிக்கும் பாகுபாடு காட்டியதில்லை என பிரதமர் கூறினார். விதிமுறைகள் படி நாடாளுமன்ற உறுப்பினர்களை செயல்பட வைப்பது மிகவும் சவாலான பணி , இதில் அனைவரது நம்பிக்கையையும் ஹரிவன்ஷ் பெற்றுள்ளார்.


    மசோதாக்களை நிறைவேற்ற ஹரிவன்ஷ் , தொடர்ச்சியாக மணிக்கணக்கில் அவையில் இருந்துள்ளார். இதில் அவரது வெற்றியை நாம் கடந்த 2 ஆண்டுகளில் பார்த்தோம். நாட்டின் எதிர்காலத்தை மாற்றிய , பல வரலாற்று சிறப்புமிக்க மசோதாக்கள் இந்த அவையில் நிறைவேறியுள்ளன. 10 ஆண்டுகளில் அதிகளவிலான பணிகளை இந்த அவை நிறைவேற்றியுள்ளது , அதுவும் மக்களவை தேர்தல் முடிந்த ஓராண்டுக்குள் , மாநிலங்களவை நிறைவேற்றியதை பிரதமர் பாராட்டினார். இந்த அவையில் அதிகளவிலான பணிகள் நடந்ததோடு , நேர்மறையும் அதிகரித்துள்ளது. ஒவ்வொரும் தங்கள் கருத்தை சுதந்திரமாக தெரிவிக்க முடிந்தது.


    ஹரிவன்ஷ் தாழ்மையான பின்னணியில் இருந்து வந்ததால் , அவர் எளிமையாக உள்ளார் என பிரதமர் கூறினார். அரசின் முதல் கல்வி உதவித் தொகையை ஹரிவன்ஷ் பெற்றபோது , அதை அவர் வீட்டுக்கு எடுத்துச் செல்லாமல் புத்தகங்கள் வாங்கினார். அவர் புத்தகங்களுடன் நெருங்கிய தொடர்புடையவர். ஜெயப்பிரகாஷ் நாரயணால் கவரப்பட்வர் ஹரிவன்ஷ். 40 ஆண்டுகளாக சமூக சேவையாற்றிய பின் , அவர் நாடாளுமன்றத்துக்கு கடந்த 2014- ல் நுழைந்தார். ஹரிவன்ஷ் தனது பண்பான நடத்தை மற்றும் பணிவால் அறியப்பட்டவர் என பிரதமர் கூறினார்.


    நாடாளுமன்றங்களுக்கு இடையேயான அமைப்பு போன்ற சர்வதேச அரங்கிலும் , பிற நாடுகளில் இந்தியா கலாச்சார குழு உறுப்பினராகவும் இந்தியாவின் நிலையை உயர்த்த , ஹரிவன்ஷ் பணியாற்றினார் என பிரதமர் குறிப்பிட்டார்.


    மாநிலங்களவையின் பல குழுக்களுக்கு தலைவராக இருந்து ஹரிவன்ஷ் , அவற்றின் செயல்பாடுகளை மேம்படுத்தினார் என பிரதமர் கூறினார். நாடாளுமன்ற உறுப்பினராக ஹரிவன்ஷ் ஆன பின்பு , அனைத்து உறுப்பினர்களும் நெறிமுறையுடன் செயல்படுவதை உறுதி செய் ய அவர் முயற்சிகள் எடுத்தார். நாடாளுமன்ற ப் பணிகள் மற்றும் பொறுப்புகளில் , ஹரிவன்ஷ் தீவிரமாகவும் , அறிவுஜீவியாகவும் , சிந்தனையாளராகவும் இருந்தார். ஹரிவன்ஸ் , இன்னமும் , நாடு முழுவதும் பயணம் செய்து , நாட்டின் பொருளாதாரம் , சமூக மற்றும் அரசியல் சவால்கள் போன்றவற்றை மக்களிடம் எடுத்துரைக்கிறார். ‘‘ அவரது புத்தகம் , நமது முன்னாள் பிரதமர் திரு.சந்திரசேகரின் வாழ்க்கையையும் , ஹரிவன்ஷின் எழுத்து திறமையையை வெளிப்படுத்துகிறது. அவையின் துணைத் தலைவராக , ஹரிவன்ஸின் வழிகாட்டுதலை ப் பெறும் பாக்கியத்தை , நானும் மற்ற அவை உறுப்பினர்களும் பெற்றுள்ளோம் ’’ என பிரதமர் கூறினார்.


    ஹரிவன்ஷ்க்கு தனது வாழ்த்துகளை த் தெரிவித்த பிரதமர் , சபையில் 250 க்கும் மேற்பட்ட அமர்வுகள் நடந்தன என்பது இந்திய ஜனநாயகத்தின் முதிர்ச்சிக்கு சான்றாகும் என குறிப்பிட்டார்.


    ***************

    
    
    (Release ID: 1654378) Visitor Counter : 11
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Gujarati , Odia , Telugu , Kannada , Malayalam