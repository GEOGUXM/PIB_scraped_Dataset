      சிறப்பு சேவைகள் மற்றும் கட்டுரைகள்

      துணி உற்பத்தியாளர்களின் சரக்கு மற்றும் சேவை வரி ஏய்ப்பை சரக்கு மற்றும் சேவை வரி நுண்ணறிவு தலைமை இயக்குநரகத்தின் கோவைப் பிரிவு கண்டறிந்துள்ளது
      Posted On: 15 SEP 2020 2:40PM by PIB Chennai


    சரக்கு மற்றும் சேவை வரி ஏய்ப்பில் ஈடுபட்ட திருப்பூரில் உள்ள துணி உற்பத்தியாளர்கள் மீது சரக்கு மற்றும் சேவை வரி நுண்ணறிவு தலைமை இயக்குநரகத்தின் கோவை பிரிவால் நடவடிக்கை எடுக்கப்பட்டுள்ளது.


    கோயமுத்தூர் உக்கடத்தில் உள்ள இந்த மத்திய அரசு அலுவலகத்தின் அலுவலர்கள் , திருப்பூரில் உள்ள இரண்டு வரி செலுத்துவோரின் தொழில் நிறுவனங்கள் , கிடங்குகள் மற்றும் வீடுகளில் 2020 செப்டம்பர் 10 அன்று ஒரே சமயத்தில் தேடுதல்களை நடத்தினார்கள்.


    தேடுதலின் போது சரக்கு மற்றும் சேவை வரி ரசீது இல்லாமல் இந்த வரி செலுத்துவோர் விற்பனையில் ஈடுபட்டது கண்டறியப்பட்டது. சரக்கு மற்றும் சேவை வரி ரசீது இல்லாமல் செய்யப்பட்ட விற்பனையின் மதிப்பு ரூபாய் 40 கோடியிலிருந்து 45 கோடி வரை இருக்கும் என்று மதிப்பிடப்பட்டுள்ளது. தோராயமாக ரூபாய் 2.70 கோடி மதிப்புள்ள கணக்கில் வராத துணிகளும் பறிமுதல் செய்யப்பட்டன. இரண்டு கிடங்குகள் சரக்கு மற்றும் சேவை வரி துறைக்கு கணக்கில் காட்டப்படாததும் , சரக்கு மற்றும் சேவை வரி அமலுக்கு வந்தது முதல் வரி ஏய்ப்பில் ஈடுபட்டதற்கான ஆவணங்களும் கண்டறியப்பட்டன. சரக்கு மற்றும் சேவை வரி பாக்கிகளுக்காக ரூ. 2.2 கோடியும் வசூலிக்கப்பட்டது.


    மேற்கண்ட இடங்களில் பொறுப்பாளர்களாக இருந்தவர்கள் சரக்கு மற்றும் சேவை வரியை தாங்கள் செலுத்த வேண்டி இருப்பதையும் , ரசீதுளை சரிவர பேணாததையும் ஒப்புக் கொண்டனர். மேலும் விசாரணைகள் நடந்து வருகின்றன.


    வரி ஏய்ப்பை பற்றி தெரிய வந்தால் , தகவல் அளிக்குமாறு பொதுமக்களையும் தொழில் துறையினரையும் கேட்டுக் கொள் வதாக கோவை சரக்கு மற்றும் சேவை வரி நுண்ணறிவு தலைமை இயக்குநரகத்தின் கூடுதல் தலைமை இயக்குநர் கேட்டுக் கொண்டுள்ளார்.


    ******************

    
    
    (Release ID: 1654437) Visitor Counter : 8
    
    
      Read this release in: English