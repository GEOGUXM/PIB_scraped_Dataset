      தொழிலாளர் மற்றும் வேலைவாய்ப்பு அமைச்சகம்

      கொவிட் தொற்று காலத்தில் ஏப்ரல் 1ம் தேதி முதல் 94.41 லட்சம் பேருக்கு ரூ.35,445 கோடி வழங்கியுள்ளது இபிஎப்ஓ
      Posted On: 08 SEP 2020 3:39PM by PIB Chennai


    கொவிட் -19 தொற்று கட்டுபாடுகளுக்கு இடையே 94.41 லட்சம் பணியாளர்களுக்கு ரூ .35,445 கோடி பணத்தை இபிஎப்ஓ வழங்கியுள்ளது .


    கொரோனா தொற்று காலத்தில் , பணியாளர்கள் கொவிட் -19 முன்பணம் பெற்றுக் கொள்ளும் வசதியை இபிஎப்ஓ அறிமுகம் செய்தது . பலர் உடல்நிலை பாதிப்புக்கான உரிமைகளையும் கோரி விண்ணப்பம் செய்தனர் . கொவிட் -19 தொற்று கட்டுபாடுகளுக்கு இடையேயும் , கடந்த ஏப்ரல் முதல் ஆகஸ்ட் மாதம் வரை 94.41 லட்சம் பேரின் விண்ணப்பங்களை ஏற்று ரூ .35,445 கோடி நிதியை உறுப்பினர்களுக்கு இபிஎப்ஓ வழங்கியுள்ளது .


    இது இதே ஆண்டு கடந்த காலத்தில் விண்ணப்பித்தவர்களை விட 32% அதிகம் , வழங்கப்பட்ட தொகையும் 13% அதிகம் .


    கொரோனா நெருக்கடியில் உறுப்பினர்களுக்கு உதவுவதற்காக , இபிஎப்ஓ விரைந்து செயல்பட்டு கொவிட் -19 முன்பணம் மற்றும் உடல்நிலை பாதிப்பு காரணங்களுக்கான பணத்தை வழங்கியுள்ளது . கொவிட் -19 முன்பணம் மற்றும் உடல்நிலை பாதிப்பு காரணங்களுக்கான விண்ணப்பங்களில் பெரும்பாலனவற்றுக்கு 3 நாளில் தீர்வு காணப்பட்டுள்ளது .


    சமீபத்தில் அறிமுகம் செய்யப்பட்ட கொவிட் -19 முன்பணம் கோரிக்கை மனுக்களில் கடந்த ஏப்ரல் முதல் ஆகஸ்ட் வரை 55 % சதவீதம் பேருக்கு பணம் வழங்கப்பட்டு விட்டது . உடல்நிலை பாதிப்பு காரணங்களை அடிப்படையில் விண்ணப்பித்தவர்களுக்கு 31 % வீதம் பேருக்கு பணம் வழங்கப்பட்டுள்ளது .


    சம்பளம் அடிப்படையில் ரூ .15,000- க்கும் கீழ் பெறும் உறுப்பினர்களின் கோரிக்கைகளில் 75% பேருக்கு கொவிட் -19 முன்பணம் வழங்கப்பட்டது . உடல்நிலை பாதிப்பு காரணங்களுக்காக விண்ணப்பித்தவர்களின் 79 % பேருக்கு பணம் வழங்கப்பட்டதாகவும் இபிஎப்ஓ தெரிவித்துள்ளது .


    மேலும் விவரங்களுக்கு , இந்த செய்தி குறிப்பை ஆங்கிலத்தில் இங்கே படிக்கவும்


    https://www.pib.gov.in/PressReleasePage.aspx?PRID=1652291


    ****************

    
    
    (Release ID: 1653945) Visitor Counter : 4
    
    
      Read this release in: English , Urdu , Hindi , Bengali , Punjabi , Telugu