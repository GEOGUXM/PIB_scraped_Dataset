      வணிகம் மற்றும் தொழில்துறை அமைச்சகம்

      வாகன உதிரிபாகங்கள் உற்பத்தியாளர்களிடையே பேசிய திரு. பியுஷ் கோயல், வாகனத் தொழிலுக்கு நிறைய வாய்ப்புகள் வரவிருப்பதாகத் தெரிவித்தார்
      Posted On: 05 SEP 2020 6:33PM by PIB Chennai


    கூட்டுறவு , கூட்டு முயற்சி மற்றும் உறுதியோடு உழைக்குமாறு நாட்டிலுள்ள வாகன உதிரிபாகங்கள் உற்பத்தியாளர்களை மத்திய வர்த்தகம் மற்றும் தொழில் , ரயில்வே அமைச்சர் திரு பியுஷ் கோயல் வலியுறுத்தினார் .


    வாகன உதிரிபாகங்கள் உற்பத்தியாளர்கள் சங்கத்தின் (ACMA) 60- வது வருடாந்திரக் கூட்டத்தில் பேசிய திரு கோயல் , கடந்த சில வருடங்களில் இந்திய வாகன உதிரிபாகங்கள் உற்பத்தியாளர்கள் வளர்ச்சியடைந்திருப்பதாகவும் , சர்வதேச அளவில் போட்டித்தன்மை வாய்ந்தவர்களாக உருவெடுத்திருப்பதாகவும் கூறினார் .


    இந்தியத் தொழில்துறை வருங்காலத்துக்கு தயார் நிலையில் இருப்பதாகவும் , கோவிட்டுக்கு பிந்தைய உலகத்தில் பெரும் வெற்றியடையப் போவதாகவும் கூறிய அமைச்சர் , வாகனத் தொழிலுக்கு நிறைய வாய்ப்புகள் வரவிருப்பதாக தெரிவித்தார் .


    " நெருக்கடி தான் நமது நிறுவனங்களிடம் இருந்து சிறப்பானவற்றை வெளிக்கொண்டு வரும் . வர்த்தக ஊக்குவிப்பு , தொழில்நுட்ப மேம்பாடு , தரம் உயர்த்துதல் , தகவல் சேகரித்தல் மற்றும் பகிர்தல் ஆகியவற்றின் மூலம் முன்னணியில் இருந்து ACMA பணியாற்றலாம் ," என்று திரு கோயல் கூறினார் ..


    மேலும் விவரங்களுக்கு , இந்தச் செய்திக் குறிப்பை ஆங்கிலத்தில் இங்கே படிக்கவும்

    
    https://pib.gov.in/PressReleseDetail.aspx?PRID=1651610

    
    
    (Release ID: 1651921) Visitor Counter : 1
    
    
      Read this release in: English , Urdu , Marathi , Hindi , Manipuri , Punjabi , Telugu