      சிறப்பு சேவைகள் மற்றும் கட்டுரைகள்

      ரூ. 40 லட்சம் மதிப்புள்ள போதைப் பொருளை கைப்பற்றியது சென்னை விமானநிலைய சுங்கத்துறை. ஒருவர் கைது
      Posted On: 09 SEP 2020 3:10PM by PIB Chennai


    போதைப் பொருட்கள் கடத்தப்படுவதாக கிடைத்த உளவுத் தகவல் அடிப்படையில் , சென்னை விமான நிலைய கூரியர் முனையத்தில் , ஆஸ்திரேலியாவுக்கு செல்லும் இரண்டு பார்சல்களை இடைமறித்து சுங்க அதிகாரிகள் சோதனை செய்தனர் .


    ஒரு பார்சலை திறந்த போது , முதுகுவலிக்கு பயன்படுத்தப்படும் 8 இடுப்பு பட்டைகள் இருந்தன . அவைகள் வழக்கத்துக்கு மாறாக அதிக எடையுடன் இருந்தன . அதை அறுத்து சுங்க அதிகாரிகள் சோதனை செய்தபோது , 3 பிளாஸ்டிக் பைகளில் வெள்ளை கிரிஸ்டலைன் ’ போதைப் பொருள் பொடிகள் மறைத்து வைக்கப்பட்டிருந்தன . மொத்தம் 2 கிலோ வெள்ளை கிரிஸ்டலைன் , அடங்கிய 24 பிளாஸ்டிக் பைகள் கைப்பற்றப்பட்டன . 2 வது பார்சலில் , 2 பரிசு கோப்பைகள் இருந்தன . அதுவும் வழக்கத்துக்கு மாறாக அதிக எடையுடன் இருந்தது . அதன் அடிப்பகுதியை பிரித்து பார்த்தபோது , 1 கிலோ எடையுடன் கூடிய 2 பிளாஸ்டிக் பைகளில் கிரிஸ்டலைன் பொடி மறைத்து வைக்கப்பட்டிருந்தது . இவை போதைப் பொருள் சட்டத்தின் கீழ் பறிமுதல் செய்யப்பட்டது . மொத்தம் பறிமுதல் செய்யப்பட்ட 4 கிலோ , போதைப் பொருளின் மதிப்பு ரூ .40 லட்சம் .


    இது தொடர்பாக தேடுதல் வேட்டை நடத்தப்பட்டு ஒருவர் கைது செய்யப்பட்டார் . மேலும் விசாரணை தொடர்ந்து நடக்கிறது என்று சென்னை சர்வதேச விமான நிலையத்தின் சுங்கத்துறை ஆணையர் வெளியிட்ட செய்திக் குறிப்பு தெரிவிக்கிறது.

    
    
    (Release ID: 1652613) Visitor Counter : 6
    
    
      Read this release in: English