      குடியரசுத் தலைவர் செயலகம்

      ஆசிரியர்கள் தினத்தை முன்னிட்டு குடியரசுத் தலைவர் வாழ்த்து
      Posted On: 04 SEP 2020 4:56PM by PIB Chennai


    ஆசிரியர்கள் தினத்தை முன்னிட்டு நாடு முழுவதும் உள்ள ஆசிரியர்களுக்கு குடியரசுத் தலைவர் திரு ராம் நாத் கோவிந்த் வாழ்த்துகளைத் தெரிவித்துள்ளார் .


    " நாடு முழுவதும் உள்ள ஆசிரியர்களுக்கு எனது இதயம்கனிந்த வாழ்த்துகளையும் பாராட்டுகளையும் பெரும் மகிழ்ச்சியுடன் தெரிவித்துக் கொள்கிறேன் . நவீன காலகட்டத்தின் பெரும் ஆசிரியர்களில் ஒருவரும் , எனது மதிப்பு மிகுந்த முன்னோடியுமான டாக்டர் சர்வபள்ளி ராதாகிருஷ்ணனின் பிறந்த நாளை நாம் ஆசிரியர்கள் தினமாகக் கொண்டாடுகிறோம் ," என்று தனது வாழ்த்துச் செய்தியில் குடியரசுத் தலைவர் தெரிவித்துள்ளார் .


    மிகப்பெரிய தத்துவ மேதையான டாக்டர் ராதாகிருஷ்ணன் , ஆசிரியர் என்பவர் பாடங்களை சொல்லிக் கொடுப்பவர் மட்டுமல்ல , மாணவர்களுக்கு நல் மதிப்புகளையும் கற்றுக் கொடுப்பவர் என்று ஆசிரியர்களின் பணியை வரையறுத்தார் என்று குடியரசுத் தலைவர் கூறினார் .


    மாறிவரும் காலங்கள் கற்பித்தலுக்கான புதிய முறைகளைக் கோருகிறது என்று கூறிய திரு ராம் நாத் கோவிந்த் , நமது மதிப்புமிகுந்த ஆசிரியர்களால் நாம் தொடர்ந்து வழிநடத்தப்பட்டு , இந்த சிறந்த தேசத்துக்கும் , அதன் இளைய தலைமுறைக்கும் ஒளிமயமான எதிர்காலத்தை உருவாக்குவோம் என்று தனது வாழ்த்துச் செய்தியில் கூறியுள்ளார் .


    மேலும் விவரங்களுக்கு , இந்த செய்திக் குறிப்பை ஆங்கிலத்தில் இங்கே படிக்கவும்

    
    https://pib.gov.in/PressReleseDetail.aspx?PRID=1651304


    ***

    

    
    (Release ID: 1651355) Visitor Counter : 8
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Telugu