      பிரதமர் அலுவலகம்

      "இருபத்தி ஒன்றாம் நூற்றாண்டில் பள்ளி கல்வி" பற்றிய மாநாட்டில் பிரதமர் உரையாற்றவிருக்கிறார்
      Posted On: 10 SEP 2020 1:14PM by PIB Chennai


    இணைய வழி மூலமாக , செப்டம்பர் 10 மற்றும் 11 ஆகிய தேதிகளில் , இருபத்தி ஒன்றாம் நூற்றாண்டில் பள்ளி கல்வியை பற்றிய இரண்டு நாள் மாநாட்டை கல்வி அமைச்சகம் நடத்தவிருக்கிறது .


    பிரதமர் திரு . நரேந்திர மோடி செப்டம்பர் 11 அன்று காலை 11 மணிக்கு காணொலி காட்சி மூலம் மாநாட்டில் உரையாற்றுவார் .


    ' தேசிய கல்வி கொள்கை -2020- இன் கீழ் உயர்கல்வியில் மாபெரும் மாற்றங்கள் ' என்னும் மாநாட்டில் பிரதமர் திரு நரேந்திர மோடி ஆகஸ்ட் 7 அன்று துவக்கவுரை ஆற்றினார் .


    மேலும் , ' தேசிய கல்வி கொள்கை -2020'- ஐ பற்றிய ஆளுநர்கள் மாநாட்டிலும் செப்டம்பர் 7 அவர் உரையாற்றினார் .


    முந்திய கொள்கை அறிவிக்கப்பட்டு 34 ஆண்டுகளுக்குப் பிறகு அறிவிக்கப்பட்டுள்ள தேசிய கல்வி கொள்கை -2020, பள்ளி மற்றும் உயர்கல்வியில் மிகப்பெரிய மாற்றங்களை உண்டாக்குவதை இலக்காக கொண்டுள்ளது .


    இந்தியாவை சமமான மற்றும் துடிப்பான அறிவு மையமாக மாற்றுவதே இந்த கொள்கையின் லட்சியமாகும் . இந்தியாவை சர்வதேச வல்லரசாக மாற்றும் வகையில் கல்வி அமைப்பை பங்கேற்க செய்யும் வகையில் இது வடிவமைக்கப்பட்டுள்ளது .


    இருபத்தி ஒன்றாம் நூற்றாண்டில் பள்ளி கல்வியை பற்றிய இரண்டு நாள் மாநாட்டின் முதல் நாளன்று பள்ளி முதல்வர்கள் மற்றும் ஆசிரியர்கள் மீது கவனம் செலுத்தப்படும் . தேசிய கல்விக் கொள்கையின் சில அம்சங்களை ஆக்கபூர்வமான முறையில் ஏற்கனவே எப்படி அவர்கள் செயல்படுத்தியுள்ளார்கள் என்பதை முதல்வர்களும் ஆசிரியர்களும் எடுத்துரைப்பார்கள் .


    தேசிய விருது பெற்ற ஆசிரியர்களும் இதர ஆக்கப்பூர்வமான ஆசிரியர்களும் இந்த மாநாட்டில் பங்கேற்பார்கள் .


    தேசிய கல்விக் கொள்கையில் பள்ளி கல்வி குறித்து உள்ள சில முக்கிய அம்சங்களை தெளிவுபடுத்துவதற்காக இந்த மாநாடு ஏற்பாடு செய்யப்படுகிறது . மைகவ் தளத்தில் ஆசிரியர்களிடம் இருந்து பெறப்பட்ட ஆலோசனைகளும் இதில் பகிரப்படும் .


    மேலும் விவரங்களுக்கு , இந்த செய்தி குறிப்பை ஆங்கிலத்தில் இங்கே படிக்கவும்


    https://pib.gov.in/PressReleseDetail.aspx?PRID=1652940


    

    
    (Release ID: 1653001) Visitor Counter : 10
    
    
      Read this release in: Kannada , Odia , Telugu , Marathi , Malayalam , English , Urdu , Hindi , Manipuri , Bengali , Assamese , Punjabi , Gujarati