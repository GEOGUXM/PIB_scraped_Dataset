      தொழிலாளர் மற்றும் வேலைவாய்ப்பு அமைச்சகம்

      கொவிட்-19 தொற்று காலத்தில், நாடு முழுவதும் உள்ள தொழிலாளர்களின் நலனுக்காக இதற்கு முன் இல்லாத அளவுக்கு, மத்திய அரசு பல நடவடிக்கைகளை எடுத்து வேலை வாய்ப்பை உருவாக்கியது : மத்திய அமைச்சர் திரு. சந்தோஷ் குமார் கங்வர்
      Posted On: 16 SEP 2020 9:39AM by PIB Chennai


    கொவிட்- 19 தொற்று காலத்தில் , நாடு முழுவதும் புலம் பெயர் தொழிலாளர்கள் உட்பட அனைத்து தொழிலாளர்களின் நலனுக்காக இதற்கு முன் இல்லாத அளவுக்கு , மத்திய அரசு பல நடவடிக்கைகளை எடுத்து வேலை வாய்ப்பை உருவாக்கியது என மத்திய தொழிலாளர் மற்றும் வேலைவாய்ப்புத்துறை அமைச்சர் திரு. சந்தோஷ் குமார் கங்வர் கூறினார். இந் தத் திட்டங்களை விவரித்த அவர் கூறியதாவது:


    * தொழிலாளர்கள் ஒருங்கிணைந்த பொதுப் பட்டியலில் வருவதால் , தொழிலாளர் பிரச்னையில் மத்திய , மாநில அரசுகள் இணைந்து சட்டம் இயற்ற முடியும். புலம் பெயர் தொழிலாளர் சட்டம் உட்பட மத்திய தொழிலாளர் சட்டங்கள் மாநில அரசுகளால் செயல்படுத்தப்படுகின்றன.


    * புலம்பெயர் தொழிலாளர் சட்டப்படி , புலம்பெயர் தொழிலாளர்கள் சம்பந்தப்பட்ட மாநில அரசுகளால் பதிவு செய்யப்பட வேண்டும். அவர்களின் விவரங்களையும் மாநில அரசுகளே பராமரிக்க வேண்டும். ஆனால் , கொவிட்- 19 சூழலால் இந்த ப் பணிகளை மத்திய தொழிலாளர் மற்றும் வேலைவாய்ப்பு அமைச்சகம் மேற்கொண்டது. மாநில அரசுகள் சேகரித்த தகவல்படி சுமார் ஒரு கோடி புலம் பெயர் ந் த தொழிலாளர்கள் கொவிட்- 19 சமயத்தில் தங்கள் சொந்த மாநிலங்களுக்கு சென்றுள்ளனர்.


    கொரோனா முடக்க காலத்தில் , புலம்பெயர் தொழிலாளர்களின் நலனுக்காக பல முயற்சிகளை மத்திய தொழிலாளர் அமைச்சகம் எடுத்தது.


    * கொவிட்- 19 முடக்கம் அறிவிக்கப்பட்டவுடனே , கட்டடம் மற்றும் இதர கட்டுமான தொழிலாளர்களின் வரி நிதியிலிருந்து , கட்டுமான தொழிலாளர்களுக் கு நிதி வழங்க அனைத்து மாநிலங்களுக்கும் , யூனியன் பிரதேசங்களுக்கும் மத்திய தொழிலாளர் அமைச்சகம் உத்தரவிட்டது. தற்போது வரை , சுமார் 2 கோடி புலம் பெயர் தொழிலாளர்களுக்கு , ரூ. 5,000 ஆயிரம் கோடி அவர்களது வங்கி க் கணக்கில் நேரடியாக செலுத்தப்பட்டுள்ளது.


    * புலம் பெயர் தொழிலாளர்களின் குறைகளை தீர்க்க , மத்திய தொழிலாளர் அமைச்சகம் நாடு முழுவதம் 20 கட்டுப்பாடு மையங்களை அமைத்தது. முடக்க காலத்தில் , 15,000 புகார்களுக்கு தீர்வு காணப்பட்டன. மத்திய தொழிலாளர் நலத்துறை அமைச்சகத்தின் தலையீட்டால் , 2 லட்சம் தொழிலாளர்களுக்கு , அவர்களுக்கு வர வேண்டிய ஊதியம் ரூ. 295 கோடி பெற்று தரப்பட்டது.


    * முடக்கத்துக்குப்பின் , பிரதமரின் ஏழைகள் நலன் திட்டத்தின் கீழ் , ஏழைகள் மற்றும் நாட்டில் உள்ள முறைசாரா தொழிலாளர்களுக்கு உதவ ரூ. 1.7 லட்சம் கோடி மதிப்பிலான நிதியதவி த் திட்டம் தொடங்கப்பட்டது. இத்திட்டத்தின் கீழ் 80 கோடி பேருக்கு 5 கிலோ கோதுமை/அரிசி மற்றும் 1 கிலோ பருப்பு வழங்கப்பட்டுள்ளது. பயனாளிகளுக்கு இலவச உணவு தா னி யங்கள் 2020 நவம்பர் வரை வழங்கப்படவுள்ளன. தொற்று ஏற்பட்டுள்ள சவாலான காலத்தில் , யாரும் உணவின்றி இருக்கக்கூடாது என்பதுதான் இத்திட்டத்தின் நோக்கம்.


    * மகாத்மா காந்தி தேசிய ஊரக வேலைவாய்ப்பு உறுதித் திட்டத்தின் கீழ் , தொழிலாளர்களின் தினசரி ஊதியம் ரூ. 182 லிருந்து ரூ. 202 ஆக உயர்த்தப்பட்டது.


    * நடைபாதை வியாபாரிகள் தங்கள் தொழிலை மீண்டும் தொடங்க பிரதமரின் ஸ்வாநிதி திட்டம் தொடங்கப்பட்டது. இதன் மூலம் 50 லட்சம் நடைபாதை வியாபாரிகள் , ஓராண்டுக் கு ள் திருப்பி செலுத்தும் வகையில் , ரூ. 10 ஆயிரம் கடன் பெற்று தங்கள் தொழிலை மீண்டும் தொடங்க முடியும்.


    * சொந்த மாநிலங்களுக்கு திரும்பிய புலம் பெயர் தொழிலாளர்களுக்கு வேலை வாய்ப்பு அளிக்க பிரதமரின் ஏழைகள் நலன் வேலை வாய்ப்பு திட்டம் 116 மாவட்டங்களில் தொடங்கப்பட்டது. இதன் மூலம் ஊரக கட்டமைப்பு திட்டங்களில் , புலம் பெயர் தொழிலாளர்களை ஈடுபடுத்த ரூ. 50 ஆயிரம் கோடி செலவிடப்படவுள்ளது.


    * புலம் பெயர் தொழிலாளர்கள் மற்றும் அமைப்பு சாரா தொழிலாளர்களுக்கு வேலை வாய்ப்பை உருவாக்க , தற்சார்பு இந்தியா திட்டத்தின் கீழ் ரூ. 20 லட்சம் கோடி மதிப்பிலான நிதியுதவி திட்டம் தொடங்கப்பட்டது. இதன் மூலம் சிறு , குரு மற்றும் நடுத்தர தொழில்கள் மற்றும் ஊரக பொருளாதாரம் வலுப்படுத்தப்படும்.


    * தொழிலாளர்களுக்கு குறைந்த அளவிலான நிதியதவி அளிக்க பிரதமரின் ஏழைகள் நலன் திட்டத்தின் கீழ் , தொழிலாளர்கள் தங்கள் இபிஎப் கணக்கில் போடப்பட்ட பணத்தில் 75% எடுத்துக் கொள்ள மத்திய தொழிலாளர் மற்றும் வேலைவாய்ப்பு அமைச்சகம் அனுமதித்துள்ளது. இதுவரை இபிஎப் கணக்கிலிருந்து தொழிலாளர்கள் ரூ. 39,000 கோடி எடுத்துள்ளனர்.


    மேலும் விவரங்களுக்கு , இந்த செய்தி க் குறிப்பை ஆங்கிலத்தில் இங்கே படிக்கவும்


    https://pib.gov.in/PressReleasePage.aspx?PRID=1654819


    *****

    
    
    (Release ID: 1654876) Visitor Counter : 15
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Telugu , Kannada , Malayalam