      குடியரசுத் தலைவர் செயலகம்

      தேசிய கல்விக் கொள்கை 21-ஆம் நூற்றாண்டின் தேவைகளுக்கேற்ப இந்தியாவை வழிநடத்திச் செல்லும்: குடியரசுத் தலைவர் திரு ராம் நாத் கோவிந்த்
      Posted On: 07 SEP 2020 2:15PM by PIB Chennai


    தேசிய கல்விக் கொள்கை குறித்த மெய்நிகர் மாநாட்டில் இன்று கலந்து கொண்ட குடியரசு தலைவர் திரு ராம் நாத் கோவிந்த் , பிரதமர் திரு நரேந்திர மோடி , மத்திய கல்வி அமைச்சர் திரு ரமேஷ் பொக்ரியால் நிஷாங்க் , ஆளுநர்கள் , துணைநிலை ஆளுநர்கள் , நிர்வாகிகள் மற்றும் மாநில / யூனியன் பிரதேச கல்வி அமைச்சர்கள் , இந்தக் கொள்கை வெறும் ஆவணம் மட்டுமல்ல , நாட்டின் குறிக்கோள்களை அடைவதற்கான முயற்சி என்று தெரிவித்தனர் .


    மாநாட்டில் பேசிய , குடியரசு தலைவர் திரு ராம் நாத் கோவிந்த் , தேசிய கல்வி கொள்கை 21- ஆம் நூற்றாண்டின் தேவைகளுக்கேற்ப இந்தியாவை வழிநடத்தி செல்லும் என்று தெரிவித்தார் .


    " தேசிய கல்வி கொள்கை 2020- ஐ மாநிலங்களில் அமல்படுத்துவதற்கு , அதை சார்ந்த மெய்நிகர் மாநாடுகளை நடத்த ஆளுநர்களை நான் கேட்டுக் கொள்கிறேன் . புதிய கல்வி கொள்கையின் பல்வேறு கூறுகளைப் பற்றி விரிவாக ஆலோசித்த பிறகு , ஆலோசனைகளை கல்வி அமைச்சகத்துக்கு அனுப்பலாம் ," என்று திரு கோவிந்த் தெரிவித்தார் .


    இந்திய மொழிகள் , கலை மற்றும் கலாச்சாரத்துக்கு தேசிய கல்வி கொள்கை 2020- இல் முக்கியத்துவம் அளிக்கப்பட்டுள்ளது என்று கூறிய குடியரசு தலைவர் , படைப்பாற்றலை மாணவர்களிடயே இது மேம்படுத்தில் , இந்திய மொழிகளையும் , இந்திய ஒற்றுமையையும் வலுப்படுத்தும் என்றார் .


    தொழில்நுட்பத்தின் பயன்பாடு மற்றும் ஒருங்கிணைத்தல் மூலம் கற்றல் செயல்பாட்டை மேம்படுத்தி சிறந்த விளைவுகள் எட்டப்பட வேண்டும் . இதற்காக , தேசிய கல்வி கொள்கை பேரவை உருவாக்கப்படும் என்று அவர் தெரிவித்தார் .


    இந்திய இளைஞர்களின் தேவைகள் மற்றும் விருப்பங்களை பூர்த்தி செய்ய தேசிய கல்வி கொள்கை உதவும் என்றும் 21- ஆம் நூற்றாண்டின் தேவைகளுக்கு ஏற்ப அது செயல்படுத்தப்படும் என்றும் குடியரசு தலைவர் மேலும் கூறினார் .


    மேலும் விவரங்களுக்கு , இந்த செய்திக் குறிப்பை ஆங்கிலத்தில் இங்கே படிக்கவும்


    https://pib.gov.in/PressReleasePage.aspx?PRID=1651942


    ***********

    
    
    (Release ID: 1651985) Visitor Counter : 6
    
    
      Read this release in: Punjabi , Marathi , Telugu , Manipuri , English , Urdu , Hindi , Bengali , Gujarati , Odia , Malayalam