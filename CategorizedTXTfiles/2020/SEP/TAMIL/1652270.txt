      சுகாதாரம் மற்றும் குடும்ப நலத்துறை அமைச்சகம்

      மொத்தம் 5 கோடி கொவிட் பரிசோதனைகள் மேற்கொண்டு இந்தியா புதிய உச்சத்தை எட்டியுள்ளது
      Posted On: 08 SEP 2020 12:27PM by PIB Chennai


    கொவிட் தொற்றுக்கு எதிரான இந்தியாவின் போராட்டத்தில் , தீவிர பரிசோதனை முயற்சிகள் முக்கிய பங்கு வகிக்கின்றன . ஒட்டு மொத்த பரிசோதனையில் , இந்தியா இன்று 5 கோடியை கடந்துள்ளது .


    கடந்த 2020 ஜனவரியில் , புனேயில் உள்ள தேசிய வைராலஜி மையத்தில் , ஒரே ஒரு பரிசோதனை மேற்கொண்டது முதல் இன்று 5,06,50,128 பிரசோதனைகள் மேற்கொள்ளப்பட்டது வரை இந்தியா மிக நீண்ட பாதையை கடந்து வந்துள்ளது . கடந்த 24 மணி நேரத்தில் , 10,98,621 பரிசோதனைகள் மேற்கொள்ளப்பட்டதன் மூலம் நாட்டின் பரிசோதனை திறன் அதிகரித்துள்ளது .


    வாரந்தோறும் மேற்கொள்ளப்படும் தினசரி சராசரி பரிசோதனை தொடர்ந்து அதிகரித்து வருகிறது . ஜூலை 3- வது வாரத்திலிருந்து (3,26,971) செப்டம்பர் முதல் வாரம் வரை (10,46,470) பரிசோதனை 3.2 மடங்கு அதிகரித்துள்ளது .


    சந்தேக நபர்களில் ஒரு மில்லியன் பேருக்கு 140 பரிசோதனைகள் மேற்கொள்ள உலக சுகாதார நிறுவனம் அறிவுறுத்தியுள்ளது . இந்தியாவின் சராசரி வாரந்தோறும் அதிகரித்து வருகிறது .


    கொரோனா பரிசோதனை மையங்கள் அதிகரிப்பால் , ஒரு மில்லியன் பேருக்கான பரிசோதனை அதிகரித்துள்ளது . ஒரு மில்லியன் பேருக்கான பரிசோதனை கடந்த ஜூலை 1- ஆம் தேதி 6396 லிருந்து , இன்று 36,703 ஆக அதிகரித்துள்ளது . நாட்டில் உள்ள பரிசோதனை மையங்கள் தொடர்ந்து அதிகரிக்கப்பட்டு வருகின்றன . நாட்டில் இன்று 1668 பரிசோதனை மையங்கள் உள்ளன . இவற்றில் 1035 அரசுத் துறையை சேர்ந்தது மற்றும் 633 தனியார் பரிசோதனை கூடங்கள் .


    மேலும் விவரங்களுக்கு இந்த செய்தி குறிப்பை ஆங்கிலத்தில் இங்கே படிக்கவும்


    https://www.pib.gov.in/PressReleasePage.aspx?PRID=1652220


    ****************

    
    
    (Release ID: 1652270) Visitor Counter : 5
    
    
      Read this release in: Telugu , Malayalam , Assamese , English , Urdu , Hindi , Marathi , Bengali , Manipuri , Punjabi , Gujarati