      நித்தி ஆயோக்

      உலகளாவிய புதுமை கண்டுபிடிப்பு தரவரிசை பட்டியலில் முதல் 50 நாடுகளில் இந்தியா இடம் பிடித்தது
      Posted On: 02 SEP 2020 9:46PM by PIB Chennai


    உலகளாவிய புதுமை கண்டுபிடிப்பு தரவரிசை பட்டியல் 2020- ல் , இந்தியாவை 4 இடங்கள் முன்னேறி 48 வது இடத்தில் உலக அறிவுசார் சொத்து அமைப்பு (WIPO) வைத்துள்ளது . கோவிட் -19 தொற்றுநோய்க்கு மத்தியில் , இது இந்தியாவை மேம்படுத்தும் செய்தியாக வந்துள்ளது . மேலும் நாட்டின் வலுவான ஆராய்ச்சி & மேம்பாடு சூழல் அமைப்புக்கு சான்றாக உள்ளது . இந்தியா 2015- ம் ஆண்டில் 81 வது இடத்தில் இருந்தது . 2019- ம் ஆண்டில் 52 வது இடத்தை பிடித்தது . உலகம் முழுவதும் மிகவும் புதுமையான வளர்ந்த நாடுகளின் அமைப்பில் இருப்பது குறிப்பிடத்தக்க சாதனை . கடந்த 5 ஆண்டுகளாக , இந்தியா தனது கண்டுபிடிப்பு தரவரிசையில் நிலையான முன்னேற்றத்தைக் காட்டியுள்ளதால் , மத்திய மற்றும் தெற்கு ஆசிய பிராந்தியத்தில் 2019 - ன் முன்னணி கண்டுபிடிப்பு சாதனை நாடுகளில் ஒன்றாக க இந்தியாவை WIPO ஏற்றுக்கொண்டது .


    மிக பரந்த அறிவு மூலதனம் , துடிப்பான புதிய நிறுவனங்களின் சுற்றுச்சூழல் மற்றும் பொதுத்துறை மற்றும் தனியார் ஆராய்ச்சி நிறுவனங்களால் செய்யப்பட்ட அற்புதமான பணிகள் காரணமாக , உலகளாவிய கண்டுபிடிப்பு தரவரிசை பட்டியலில் இந்தியா நிலையான முன்னேற்றத்தை கண்டுள்ளது . நாட்டின் புதுமை கண்டுபிடிப்பு சூழலை மேம்படுத்தியதில் , அறிவியல் மற்றும் தொழில்நுட்ப துறை , உயிரி தொழில்நுட்ப துறை , விண்வெளித்துறை ஆகியவை முக்கிய பங்காற்றியுள்ளன .


    மின்சார வாகனங்கள் , பயோடெக்னாலஜி , நானோ தொழில்நுட்பம் , விண்வெளி , மாற்று எரிசக்தி ஆதாரங்கள் போன்ற பல்வேறு துறைகளில் கொள்கை தலைமையிலான கண்டுபிடிப்புகளைக் கொண்டுவருவதன் மூலம் , தேசிய முயற்சிகளை மேம்படுத்துவதை உறுதி நிதி ஆயோக் அயராது உழைத்து வருகிறது . புதுமை கண்டுபிடிப்புகளை இந்தியாவின் அனைத்து மாநிலங்களிலும் பரவலாக்குவதற்கான திசையில் முக்கிய நடவடிக்கையாக , நிதி ஆயோக் கடந்த ஆண்டு வெளியிட்ட இந்தியாவின் புதுமை கண்டுபிடிப்பு பட்டியல் பரவலாக ஏற்றுக்கொள்ளப்பட்டது . உலகளாவிய தரவரிசை பட்டியலில் இந்தியாவின் நிலையை கண்காணிப்பதிலும் மதிப்பீடு செய்வதிலும் ஒரு நிலையான உந்துதலை , உலகளாவிய புதுமை கண்டுபிடிப்பு பட்டியல் , நிதி ஆயோக் ஆகியவை வழங்கியுள்ளது .


    உலக தரவரிசை பட்டியலில் மேலும் முன்னேறுவதில் , இந்திய தனது முயற்சிகளை இரட்டிப்பாக்க வேண்டும் . அறிவியில் ரீதியான கண்டுபிடிப்புகளை மேம்படுத்துவதில் , உலகின் முன்னணி நாடுகளுடன் இந்தியா போட்டியிட்டால் மட்டும்தான் , மாண்பு மிகு பிரதமர் விடுத்துள்ள தற்சார்பு இந்தியா அழைப்பை நனவாக்க முடியும் . இந்தியா ஒரு முன்னுதாரண மாற்றத்தை கொண்டு வந்து அடுத்த உலகளாவிய புதுமை கண்டுபிடிப்பு தரவரிசை பட்டியலில் முதல் 25 நாடுகளில் இடம் பெறுவதை நோக்கமாக கொள்ள வேண்டிய நேரம் இது .


    மேலும் விவரங்களுக்கு , இந்த செய்தி குறிப்பை ஆங்கிலத்தில் இங்கே படிக்கவும் : https://www.pib.gov.in/PressReleasePage.aspx?PRID=1650835

    
    
    (Release ID: 1650922) Visitor Counter : 14
    
    
      Read this release in: Manipuri , English , Hindi , Bengali , Punjabi , Telugu , Kannada