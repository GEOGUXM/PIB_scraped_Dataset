      பிரதமர் அலுவலகம்

      நாடாளுமன்ற மழைக்கால கூட்டத் தொடரின் தொடக்கத்தில் பிரதமர் ஆற்றிய உரை
      Posted On: 14 SEP 2020 9:53AM by PIB Chennai


    வணக்கம் நண்பர்களே ,


    நீண்ட இடைவெளிக்கு பிறகு நான் உங்களை ப் பார்க்கிறேன். நீங்களும் , உங்கள் குடும்பத்தினரும் நன்றாக இருக்கிறீர்கள் என நம்புகிறேன்! உங்களை கடவுள் ஆசிர்வதிப்பாராக!


    சிறப்பான சூழலில் , நாடாளுமன்ற க் கூட்டம் இன்று தொடங்கியுள்ளது. ஒரு பக்கம் , கொரோனா தொற்று , மறுபக்கம் நமது கடமைகளை நிறைவேற்ற வேண்டியுள்ளது ; அனைத்து எம்.பி.க்களும் கடமை ஆற்ற வந்துள்ளனர். இந்த முயற்சிக்காக , உங்களை ப் பாராட்டுகிறேன் , நன்றி தெரிவித்துக் கொள்கிறேன்.


    பட்ஜெட் கூட்டத் தொடரை , குறித்த நேரத்துக்கு முன்பே முடிக்க வேண்டியிருந்தது. இந்த முறை , நாடாளுமன்றம் ஒரு நாளைக்கு இரு முறை நடக்கவுள்ளது. மாநிலங்களவைக்காக ஒரு முறையும் , மக்களைவைக்காக ஒரு முறையும் நடக்கவுள்ளது. இதற்கான நேரத்தையும் மாற்ற வேண்டியிருந்தது. சனி-ஞாயிறு வார இறுதி விடுமுறைகள் , இந்த முறை ரத்து செய்யப்பட்டுள்ளது. அனைத்து உறுப்பினர்களும் இதை ஏற்றுக்கொண்டு வரவேற்றுள்ளனர் மற்றும் கடமையை த் தொடர முடிவு செய்துள்ளனர்.


    இந்த க் கூட்டத் தொடரில் பல முக்கிய முடிவுகள் எடுக்கப்படும் , பல விஷயங்கள் ஆலோசிக்கப்படவுள்ளன. மக்களவையில் எவ்வளவு அதிகம் பேசுகிறோமோ , எவ்வளவு விஷயங்கள் பேசுகிறோமோ , அந்தளவுக்கு நாடு பயன் அடையும் , நமது பிரச்னைகளுக்கு தீர்வு ஏற்படும் என்பதை நமது அனுபவம் கூறுகிறது.


    இந்த முறையும் , சிறந்த பாரம்பரியத்தை அனைத்து எம்.பி.க்கள் ஒன்றிணைந்து பின்பற்றி , அதற்கு மதிப்பு சேர்ப்பர் என நம்புகிறேன். கொரோனா ஏற்படுத்தியுள்ள தற்போதைய சூழ்நிலையின் கீழ் , நாம் முன்னெச்சரிக்கை விதிமுறைகளை பின்பற்ற வேண்டும். இதற்கு ஒரு மருந்து வரும் வரை , நமது அணுகுமுறையில் எந்த தளர்வும் இருக்க முடியாது. உலகின் ஏதாவது ஒரு இடத்திலிருந்து கூடிய விரைவில் , தடுப்பூசி வரும் என நாம் நம்புகிறோம். இந்த முயற்சியில் நமது விஞ்ஞானிகளும் வெற்றிகரமாக செயல்பட்டு கொண்டிருக்கின்றனர். இந்த நெருக்கடியில் இருந்து நாம் கூடிய விரைவில் மீள முடியும்.


    இந்த அவைக்கு , குறிப்பாக இந்த கூட்டத் தொடரில் , மற்றொரு முக்கியமான பொறுப்பு உள்ளது. இன்று நமது தீரமான ராணுவ வீரர்கள் எல்லையில் கடினமான சூழலில் , உற்சாகத்துடன் பாதுகாப்பு பணியை மேற்கொண்டு வருகின்றனர். மழையும் இன்னும் சில நாளில் தொடங்கவுள்ளது. தாய்நாட்டை க் காக்க வேண்டும் என்ற உறுதியுடன் எல்லையில் நமது வீரர்கள் நம்பிக்கையுடன் இருப்பது போல் , இந்த அவையும் , உறுப்பினர்களும் , ஒரு மித்த குரலில் , நாடு ராணுவத்துக்கு ஆதரவாக உள்ளது என்ற தகவலை த் தெரிவிக்க வேண்டும். ஒட்டு மொத்த அவையும் , ஒரு மனதாக , நமது நாட்டின் ராணுவ வீரர்களுக்கு ஆதரவாக உள்ளது. இந்த வலுவான தகவலை , இந்த அவையும் , உறுப்பினர்களும் தெரிவிப்பர் என நம்புகிறேன். கொரோனா சமயத்தில் , நீங்கள் முன்பு போல் சுதந்திரமாக வெளியில் செல்ல முடியாது. உங்களையும் , உங்கள் நண்பர்களையும் கவனமாக பார்த்துக் கொள்ளுங்கள். உங்களுக்கு அனைத்து தகவலும் கிடைக்கும். அது உங்களுக்கு சிக்கலான விஷயம் அல்ல. ஆனால் , நீங்கள் உங்களை பாதுகாத்துக் கொள்ளுங்கள். இது உங்களுக்கு , எனது தனிப்பட்ட வேண்டுகோள்.


    நன்றி நண்பர்களே!


    ******

    
    
    (Release ID: 1653990) Visitor Counter : 13
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Gujarati , Odia , Telugu , Kannada , Malayalam