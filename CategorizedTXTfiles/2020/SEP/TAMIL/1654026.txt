      சிறப்பு சேவைகள் மற்றும் கட்டுரைகள்

      பீடி, சுண்ணாம்புக்கல் மற்றும் டோலமைட் சுரங்கத் தொழிலாளர்கள் மற்றும் சினிமா தொழிலாளர்களின் குழந்தைகளுக்கு கல்வி உதவித் தொகை : விண்ணப்பங்கள் வரவேற்பு
      Posted On: 14 SEP 2020 3:48PM by PIB Chennai


    இந்திய அரசின் , மத்திய தொழிலாளர் மற்றும் வேலைவாய்ப்பு அமைச்சகத்தின் கீழ் , பீடி , சுண்ணாம்புக்கல் மற்றும் டோலமைட் சுரங்கத் தொழிலாளர்கள் மற்றும் சினிமா தொழிலாளர்களின் , ஒன்றாம் வகுப்பு முதல் தொழில் முறை படிப்புகள் வரை பயிலும் குழந்தைகளுக்கு , 2020-2021 ஆம் நிதி ஆண்டில் , ரூபாய் 250/- முதல் ரூபாய் 15000/- வரை , கல்வி உதவித் தொகை பெறுவதற்காக , மின்னணு முறையில் விண்ணப்பங்கள் வரவேற்கப்படுகின்றன .


     1. http://scholarships.gov.in என்கிற , தேசிய கல்வி உதவித்தொகை வலைத்தளத்தில் , பூர்த்திசெய்யப்பட்ட விண்ணப்பங்களை மாணவர்கள் சமர்ப்பிக்கலாம் .


     1. ஒவ்வொரு மாணவரும் , தங்களுக்கென தனியாக , தேசியமயமாக்கப்பட்ட வங்கியின் , மைய வங்கி அமைப்பு என்ற தொழில்நுட்பமுறையில் , தங்களுடைய சேமிப்புக்கணக்கானது , தேசிய மின்னணு பரிவர்த்தனை வசதிகளை பெற்றிருக்க வேண்டும் .


     1. விண்ணப்பதாரர்கள் , தங்களது ஆதார் எண்ணை , தங்களுடைய சேமிப்பு வங்கி கணக்குடன் இணைத்திருந்தால் மட்டுமே , கல்வி உதவித்தொகை பெறுவதற்கு தகுதியுடையவராக கருதப்படுவர் .


     1. இத்திட்டத்தின் கீழ் , கல்வி நிதி உதவித்தொகை பெறுவதற்கு , விண்ணப்பதாரர்கள் , தங்களது ஆதார் எண்ணை பயன்படுத்துவதற்கு , மின்னணு முறையில் ஒப்புதல் வழங்க வேண்டும் .


     1. கல்வி நிறுவனங்களின் பங்களிப்பு , மிகவும் முக்கியமானதாகும் . பதிவு செய்யப்படாத பள்ளிகள் , மற்றும் கல்லூரிகள் , http://scholarships.gov.in என்ற , தேசிய கல்வி உதவித்தொகை வலைத்தளத்தில் , முதலில் பதிவு செய்தல் வேண்டும் . பின்பு , மேற்குறிப்பிட்ட வலைத்தளத்தில் , குறிப்பிடப்பட்டுள்ள வழிகாட்டுதல்களின் படி , அனைத்து விண்ணப்பங்களையும் ஆராய்ந்து , ஒப்புதல் வழங்கி , தங்களது கல்வி நிறுவனங்களின் பதிவு செய்யப்பட்ட முகவரியில் இருந்து சமர்ப்பிக்க வேண்டும் . ஒருவேளை , கல்வி நிறுவனங்கள் , மின்னணு விண்ணப்பங்களை தங்களின் பதிவு செய்யப்பட்ட முகவரியில் இருந்து சரிபார்க்காமல் , அடுத்தகட்ட சரிபார்க்கும் முறைக்கு சமர்ப்பிக்கும் பட்சத்தில் , அந்த விண்ணப்பங்களை மேற்கொண்டு கல்வி உதவித்தொகை பெறுவதற்கு செயல்படுத்த இயலாது .


    விண்ணப்பங்கள் வந்து சேர வேண்டிய கடைசி நாள் 31/10/2020. மேற்கொண்டு விளக்கங்கள் மற்றும் உதவி பெறுவதற்கு , சென்னை , கிண்டி , திரு . வி . க . தொழில் பூங்கா , சிட்கோ நிர்வாக கிளை அலுவலக வளாக த்தில் உள்ள நல ஆணையர் அலுவலக த்தை ( தொலைபேசி எண் : 044-29530169 மின்னஞ்சல் - scholarship201718tvl@gmail.com) அணு கலாம் என்று தமிழ்நாடு மற்றும் பாண்டிச்சேரி மத்திய நல ஆணையர் திரு. பழ . ராஜேந்திரன் வெளியிட்டுள்ள செய்திக் குறிப்பில் தெரிவித்துள்ளார்.


    ***

    
    
    (Release ID: 1654026) Visitor Counter : 6
    
    
      Read this release in: English
    
    
    

1.