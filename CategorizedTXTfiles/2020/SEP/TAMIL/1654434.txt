      சிறப்பு சேவைகள் மற்றும் கட்டுரைகள்

      சுகாதார மேம்பாடு மற்றும் நோய் தடுப்புக்கான சித்த மருத்துவ தீர்வுகளுக்கு தமிழகத்தில் விழிப்புணர்வு பிரச்சாரம்
      Posted On: 15 SEP 2020 2:33PM by PIB Chennai


    தொற்றுச் சூழலில் , நல்ல ஆரோக்கியத்தை ப் பராமரிப்பதற்கும் , நோய்களைத் தடுப்பதற்கும் பொதுமக்களிடையே அதிகரித்து வரும் அக்கறையை கவனத்தில் கொண்டு , சென்னை சித்த ஆராய்ச்சி மைய கவுன்சில் (சி.சி.ஆர்.எஸ்) , பல்வேறு உடல்நலம் மற்றும் நல்வாழ்வைப் பற்றிய விழிப்புணர்வை ஏற்படுத்த தொடர்ச்சியான நடவடிக்கைகளை மேற்கொண்டுள்ளது. தமிழகத்தில் இந்த நடவடிக்கைகள் வரும் செப்டம்பர் , அக்டோபர் மற்றும் நவம்பரில் மேற்கொள்ளப்படவுள்ளன.


    ஆயுஷ் அமைச்சகம் 2020 ஆகஸ்ட் 14 ஆம் தேதி தொடங்கிய , நாடு தழுவிய ஆயுஷ் நோய் எதிர்ப்பு பிரச்சாரத்தின் ஒரு பகுதியாக இந்த நடவடிக்கைகள் அமையும்.


    இந்த ப் பிரசாரத்தில் டிஜிட்டல் தளங்கள் பயன்படுத்தப்படவுள்ளன. அதன்படி , சென்னை சித்த ஆராய்ச்சி மைய கவுன்சில் , இந்த மாத இறுதியில் முகநூலில் ஒரு சுவரொட்டி போட்டியைத் தொடங்குகிறது. நோய்த்தொற்றுகள் மற்றும் நோய்களைத் தடுக்க உதவும் சித்த நடைமுறைகளை அடிப்படையாகக் கொண்ட எளிய சுகாதார த் தீர்வுகளை முன்னிலைப்படுத்தும் சுவரொட்டிகளை போட்டியாளர்கள் வடிவமைத்து , அவற்றை சென்னை சித்த ஆராய்ச்சி மைய கவுன்சிலின் முகநூலில் பதிவிட வேண்டும்.


    செப்டம்பர் மாதத்தின் 3 வது மற்றும் 4 வது வாரத்தில் 2 முக்கிய இணைய கருத்தரங்குகள் நடக்கும். பொதுமக்கள் மற்றும் சித்த மருத்துவர்களுக்கான முதல் கருத்தரங்கில் சித்த மருத்துவ உதவி அதிகாரி டாக்டர்.வி. விக்ரம் குமார் உரையாற்றுவார். திருப்பத்தூரில் உள்ள சித்தா கொரோனா சிகிச்சை மையத்தின் அனுபவம் மற்றும் நோய்தடுப்பில் சித்த மருத்துவத்தின் பங்கு என்ற தலைப்பில் கருத்தரங்கு நடைபெறும். 2 வது இணைய கருத்தரங்கு பள்ளி ஆசிரியர்களுக்காக , வேலம்மாள் குழும நிறுவனங்களுடன் இணைந்து நடத்தப்படவுள்ளது. இதில் சென்னையில் உள்ள ஆரோக்கி யா சுகாதார பராமரிப்பு நிறுவனத்தின் நிர்வாக இயக்குனர் டாக்டர் ஜி. சிவராமன் உரையாற்றுவார். “ நோய்களைத் தடுப்பதற்கான சித்தா செயல்பாட்டு உணவுகள் ” என்ற தலைப்பில் இந்த இணைய கருத்தரங்கு நடைபெறும்.


    வெளிநோயாளிகளுக்கு சி.சி.ஆர்.எஸ் பிரிவுகளில் தொடர்ச்சியான விழிப்புணர்வு சொற்பொழிவுகள் மற்றும் தமிழ்நாட்டில் செயல்படும் சித்தா கோவிட் பராமரிப்பு மையங்களில் விரிவுரைகள் நடத்த திட்டமிடப்பட்டுள்ளன. கல்வி வீடியோக்கள் , விழிப்புணர்வு உரைகள் மற்றும் வானொலி ஆகியவை பிரச்சாரத்தில் சேர்க்கப்பட்டுள்ளன.


    புதுதில்லியில் உள்ள ஆயுஷ் அமைச்சகத்தின் இணை செயலாளர் திரு.பி.என்.ரஞ்சித் குமார் வெளியிட்டுள்ள செய்தி குறிப்பில் இது தெரிவிக்கப்பட்டுள்ளது.


    •••••••••••••••

    
    
    (Release ID: 1654434) Visitor Counter : 5
    
    
      Read this release in: English