      பிரதமர் அலுவலகம்

      தேசிய கல்விக் கொள்கை பற்றி, மாநில ஆளுநர்கள் மாநாட்டில் பிரதமர் ஆற்றிய உரை
      Posted On: 07 SEP 2020 1:29PM by PIB Chennai


    தேசிய கல்வி க் கொள்கை பற்றிய , மாநில ஆளுநர்கள் மாநாட்டில் பிரதமர் திரு . நரேந்திர மோடி உரையாற்றினார் . இந்த மாநாட்டில் குடியரசுத் தலைவர் , மாநில ஆளுநர்கள் , யூனியன் பிரதேசங்களின் துணை நிலை ஆளுநர்கள் மற்றும் நாடு முழுவதும் உள்ள பல்கலைக்கழகங்களின் துணை வேந்தர்கள் கலந்து கொண்டனர் .


    இந்நிகழ்ச்சியில் பேசிய பிரதமர் , நாட்டின் விருப்பங்களை நிறைவேற்றுவதில் கல்வி கொள்கை மற்றும் கல்வி முறை ஆகியவை முக்கியமான அம்சங்கள் என்றார் .


    கல்விக்கான பொறுப்பு மத்திய , மாநில மற்றும் உள்ளாட்சி நிர்வாகத்தின் பொறுப்பு என்றாலும் , கல்விக் கொள்கை உருவாக்குவதில் இவற்றின் தலையீடு குறைவாக இருக்க வேண்டும் . இதில் ஆசிரியர்கள் , பெற்றோர்கள் மற்றும் மாணவர்களின் பங்கு அதிகரிக்கும்போதுதான் , கல்வி கொள்கை முழுமையடையும் . நாட்டின் நகரங்கள் மற்றும் கிராமங்களில் உள்ள கோடிக்கணக்கான மக்கள் மற்றும் கல்வித்துறையை சார்ந்தவர்களிடம் இருந்து கருத்துக்களை பெற்ற பின்புதான் புதிய கல்வி கொள்கை உருவாக்கப்பட்டது . தற்போது ஆசிரியர்கள் மற்றும் கல்வியாளர்கள் உட்பட ஒவ்வொருவரும் கல்வி க் கொள்கையை சொந்தம் கொண்டாடுகின்றனர் .


    தற்போது அனைத்து தரப்பினரும் கல்வி க் கொள்கையை ஏற்றுக் கொண்டுள்ளனர் , இந்த சீர்திருத்தங்களை முந்தைய கல்வி கொள்கையிலேயே அறிமுகம் செய்திருக்க வேண்டும் என்ற உணர்வும் ஏற்படுவதாக பிரதமர் கூறினார் . கல்வி க் கொள்கை குறித்து ஆரோக்கியமான விவாதம் நடைபெறுவதை பிரதமர் பாராட்டினார் . கல்வி முறையில் சீர்திருத்தத்தை மட்டும் ஏற்படுத்தாமல் , 21 ம் நூற்றாண்டு இந்தியாவுக்கான சமூக மற்றும் பொருளாதாரத்தை மேம்படுத்தும் நோக்கில் புதிய கல்வி க் கொள்கை கொண்டுவரப்படுவதால் , இத்தகைய விவாதம் அவசியம் என பிரதமர் கூறினார் . தற்சார்பு இந்தியாவை உருவாக்குவதுதான் இந்த கல்வி கொள்கையின் நோக்கம் என அவர் கூறினார் .


    வேகமாக மாறிக் கொண்டிருக்கம் சூழலில் , இளைஞர்களை எதிர்காலத்துக்கு தயாரக்குவதுதான் இந்த கல்வி கொள்கையின் நோக்கம் என பிரதமர் கூறினார் . எதிர்கால தேவைக்கான அறிவும் , திறனுடன் நாட்டின் இளைஞர்களை தயார்படுத்தும் நோக்கில் இந்த கல்வி க் கொள்கை உருவாக்கப்பட்டுள்ளது என அவர் கூறினார் .


    படிப்பதை விட , கற்றலில் புதிய கல்வி கொள்கை கவனம் செலுத்துகிறது மற்றும் பாடத்திட்டத்தை தாண்டி விவேகமாக சிந்திப்பதை புதிய கல்வி கொள்கை வலியுறுத்துகிறது எனவும் பிரதமர் கூறினார் . நடைமுறையை விட விருப்பம் , செய்முறை மற்றும் செயல்பாட்டில் அதிக முக்கியத்துவம் கொடுக்கப்படுகிறது என பிரதமர் கூறினார் . கற்றலின் முடிவு , ஆசிரியர் பயிற்சி மற்றும் ஒவ்வொரு மாணவரையும் முன்னேற்றுதல் ஆகியவற்றில் புதிய கல்வி கொள்கை கவனம் செலுத்துகிறது என அவர் கூறினார் .


    21 ம் நூற்றாண்டில் இந்தியாவை அறிவான நாடாக மாற்றுவதே புதிய கல்வி க் கொள்கையின் இலட்சியம் என பிரதமர் திரு மோடி கூறினார் . சர்வதேச பல்கலைக்கழகங்கள் இந்தியாவில் மையங்கள் அமைக்கவும் புதிய கல்வி கொள்கை அனுமதிக்கிறது என பிரதமர் மேலும் கூறினார் . இதன் மூலம் அறிவாளிகள் நாட்டை விட்டு வெளியேறும் பிரச்னைக்கு தீர்வு காணப்படும் என பிரதமர் தெரிவித்தார் .


    புதிய கல்வி க் கொள்கையை நாட்டில் எப்படி அமல்படுத்துவது என்ற முயற்சி தற்போது நடப்பதாகவும் , இதில் அனைத்து தரப்பினரின் ஆலோசனைகள் திறந்த மனதுடன் கேட்கப்பட்டு வருகின்றன . இதன் மூலம் அனைவரது சந்தேகங்களும் தீர்க்கப்படும் என பிரதமர் கூறினார் . இந்த கல்வி கொள்கை , அரசின் கல்வி கொள்கை அல்ல , நாட்டின் கல்வி கொள்கை என பிரதமர் திரு மோடி கூறினார் .


    வேகமாக மாறிவரும் காலங்களுக்கு தேவையானதை தேசிய கல்வி கொள்கை வழங்குகிறது என பிரதமர் திரு மோடி கூறினார் . மண்டல மற்றும் சமூக சமநிலையற்ற தன்மையை ப் போக்குவதில் தொழில்நுட்பம் முக்கிய பங்காற்றி வருவதாகவும் , கல்வியில் மிகப் பெரிய தாக்கத்தை ஏற்படுத்தியுள்ளதாகவும் அவர் கூறினார் .


    உயர்கல்வி , தொழில்நுட்ப கல்வி மற்றும் தொழிற்கல்வியில் உள்ள குறைபாடுகளை நீக்கவதற்கான முயற்சிகளும் மேற்கொள்ளப்பட்டு வருகின்றன என பிரதமர் கூறினார் .


    தேசிய கல்வி கொள்கை -2020- ஐ முழுமையாக புரிந்து கொண்டு அமல்படுத்துவதற்கு பிரதமர் அழைப்பு விடுத்துள்ளார் .


    *******

    
    
    (Release ID: 1651969) Visitor Counter : 17
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Gujarati , Odia , Telugu , Kannada , Malayalam