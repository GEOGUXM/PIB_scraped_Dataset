      பிரதமர் அலுவலகம்

      ஐபிஎஸ் பயிற்சியை நிறைவு செய்து ‘திக்‌ஷந்த் அணிவகுப்பில்’ பங்கேற்ற அதிகாரிகளிடம் காணொலி காட்சி மூலம் பிரதமர் ஆற்றிய உரையின் முக்கிய அம்சங்கள்
      Posted On: 04 SEP 2020 5:00PM by PIB Chennai


    வணக்கம் !


    என் சக அமைச்சர்கள் திரு . அமித் ஷா , திரு . ஜித்தேந்திர சிங் , திரு . கிஷன் ரெட்டி மற்றும் திக்‌ஷந்த் அணிவகுப்பில் கலந்து கொண்டுள்ள சர்தார் வல்லபாய் படேல் காவல் அகாடமி அதிகாரிகள் மற்றும் இந்திய காவல் பணிக்கு ஆர்வத்துடன் தலைமை ஏற்கவுள்ள என் இளம் நண்பர்களே .


    பொதுவாக , பயிற்சியை நிறைவு செய்யும் நண்பர்களை நான் தில்லியில் எனது இல்லத்தில் சந்தித்து பேசுவது வழக்கம் . ஆனால் , தற்போதைய கொரோனா சூழலால் , நான் அந்த வாய்ப்பை இழந்துள்ளேன் . ஆனால் , எனது ஆட்சி காலத்தில் , நான் உங்களை நிச்சயம் சந்திப்பேன் .


    நண்பர்களே ,


    நீங்கள் பயிற்சி பெறுபவர்களாக இருக்கும்வரை , நீங்கள் பாதுகாப்பான சூழலில் பணியாற்றுகிறீர்கள் . நீங்கள் தவறு செய்தால் கூட , அதை உங்கள் பயிற்சியாளர்கள் பார்த்துக் கொள்வார்கள் . ஆனால் , நிலைமை ஒரே நாள் இரவில் மாறிவிடும் . நீங்கள் இந்த பயிற்சி மையத்தில் இருந்து வெளியேறவுடன் , நீங்கள் பொறுப்புள்ள அதிகாரியாக செயல்பட வேண்டிய சூழல் உள்ளது . சாதாரண மனிதருக்கு , நீங்கள் பணிக்கு புதியவர் , அனுபவம் அற்றவர் என்பது தெரியாது . அவரைப் பொருத்தவரை நீங்கள் சீருடையில் உள்ள ஒரு அதிகாரி . அவர் உங்களிடம் எதிர்பார்த்து வரும் பணி நடைபெறவில்லை என்றால் , அவர் உங்களிடம் கேள்வி கேட்பார் .


    நீங்கள் எவ்வாறு பணியாற்றுகிறீர்கள் என கண்காணிக்கப்படுவீர்கள் ?


    ஆதனால் , ஆரம்ப நிலையில் நீங்கள் கவனமாக ப் பணியாற்ற வேண்டும் . ஏனென்றால் , உங்களைப் பற்றி முதலில் ஏற்படும் அபிப்ராயம்தான் , கடைசி வரை நீடிக்கும் . நீங்கள் உயர் அதிகாரியாக பணியாற்றும் போது , உங்களைப் பற்றிய எண்ணம் , நீங்கள் எங்கு இடமாற்றம் பெற்று ச் சென்றாலும் , உடன் வரும் . உங்களைப் பற்றி , நல்ல எண்ணம் உருவாக நீங்கள் மிக கவனமாக செயல்பட வேண்டும் .


    இரண்டாவது , சமூகத்தில் ஒரு குறை உள்ளது . நாங்கள் தேர்தலில் வென்று தில்லிக்கு வந்தபோது , எங்களைச் சுற்றி எப்போதும் இரண்டு - மூன்று பேர் இருப்பர் . அவர்கள் யார் என்று எங்களுக்கு தெரியாது . ஆனால் , வெகு விரைவில் , அவர்கள் சேவை செய்யத் தொடங்குவார் ? ஐயா , உங்களுக்கு கார் வேண்டுமா , தண்ணீர் வேண்டுமா ? உங்களுக்கு ஏற்பாடு செய்து தருகிறேன் . உங்களுக்கு த் தேவையான உணவை சிறந்த ஓட்டலில் இருந்து வரவழைத்து தருவதாக கூறுவர் . இதையெல்லாம் யார் செய்கிறார்கள் என்றே நமக்கு தெரியாது . நீங்கள் எங்கு சென்றாலும் , இதுபோன்ற ஒரு கும்பல் உங்களைச் சுற்றி இருப்பதை நீங்கள் பார்ப்பீர்கள் . நீங்கள் புதிய இடத்துக்கு சென்றால் , உங்களுக்கு பல தேவைகள் ஏற்படும் . ஆனால் , அவற்றுக்காக இந்த கும்பலிடம் நீங்கள் சிக்கினால் , அதில் இருந்து மீள்வது சிரமம் . புதிய இடத்தில் உங்களுக்கு சில சிரமங்கள் ஏற்படலாம் . ஆனால் , உங்கள் தேவைகளை நீங்களே நிறைவேற்றிக் கொள்ள வேண்டும் .


    சிறந்த தலைமையாக நீங்கள் வெற்றி பெற வேண்டும் என்றால் , நீங்கள் அனைத்து விஷயங்களிலும் கவனமாக செயல்பட வேண்டும் . ஒரு புதிய இடத்துக்கு பணிக்கு செல்லும் போது , உங்களிடம் ஏராளமான பணிகள் வரும் . நீங்கள் சக்தி வாய்ந்த நபராக இருந்தால் , இன்னும் கூடுதல் பணிகள் வரும் . அவற்றையெல்லாம் , அதி ர் ஷ்டமாக நினைத்து , சுத்தமான மனசாட்சியுடன் பணியாற்றினால் அது உங்களுக்கு பயனளிக்கும் .


    இரண்டாவது விஷயம் காவல் நிலையம் . மக்களின் நம்பிக்கை பெற்ற இடமாக காவல்நிலையங்களை மாற்றுவது எப்படி ? சில காவல் நிலையங்கள் சுத்தமாக உள்ளன . சில காவல் நிலையங்கள் பழ மையா கவும் , மோசமான நிலையிலும் இருக்கும் . அவற்றையும் சுத்தமாக வைத்திருப்பது சிரமம் அல்ல .


    எனது கீழ் உள்ள காவல் நிலையங்கள் இப்படித்தான் இருக்க வேண்டும் என்பதை நீங்கள் முடிவு செய்ய வேண்டும் . ஒரு தனிநபரை மாற்றுவது சிரமம் , ஆனால் ஒரு அமைப்பை , சூழலை நம்மால் மாற்ற முடியும் . மக்கள் காவல் நிலையத்துக்கு வந்தால் , அவர்கள் அமர இருக்கைகள் இருக்க வேண்டும் , கோப்புகளை முறையாக பராமரிப்பது எப்படி ? போன்ற சின்ன சின்ன விஷயங்களை நீங்களே முடிவு செய்து மாற்றத்தை ஏற்படுத்தலாம் .


    சில போலீசார் பணியில் சேர்ந்தவுடன் , தமது அதிகாரத்தை காட்ட வேண்டும் , மக்களை பயமுறுத்த வேண்டும் , தமது பெயரை க் கேட்டால் சமூக விரோதிகள் ஓட வேண்டும் என்ற எண்ணத்துடன் பணியாற்றுபவர் . சிங்கம் போன்ற சினிமா படங்களை பார்த்து வளர்வதால் , அதுபோன்ற சிந்தனைகள் ஏற்படும் . உங்களுக்கு கீழ் பணியாற்றுபவர்களை வைத்து , சிறந்த அணியை உருவாக்க வேண்டும் .


    மக்களிடையே பயத்தை ஏற்படுத்த வேண்டுமா அல்லது அன்பான இணைப்பை ஏற்படுத்த வேண்டுமா என்பதை நீங்கள்தான் முடிவு செய்ய வேண்டும் . நீங்கள் அதிகாரத்துடன் செயல்பட முயன்றால் , அது குறுகிய காலம்தான் நீடிக்கும் . நீங்கள் மக்களுடன் அன்பான பிணைப்பை ஏற்படுத்தினால் , உங்கள் ஓய்வுக்குப்பின்பும் , மக்கள் உங்களை நினைவு கூறுவர் .


    நான் முதல் முறை முதலமைச்சர் ஆனபோது , போலீசார் ஏற்பாடு செய்த விருந்து நிகழ்ச்சியில் பங்கேற்றேன் . வழக்கமாக , இந்த நிகழ்ச்சியில் கலந்து கொள்ளும் முதல்வர்கள் , மேடையில் அமர்ந்து வாழ்த்து கூறிவிட்டு சென்று விடுவர் . ஆனால் , நான் அங்கு கூடியிருந்த காவலர்கள் உட்பட அனைவரிடமும் கை குலுக்கினேன் . அப்போது , இது போல் செய்ய வேண்டாம் என ஒரு அதிகாரி தடுத்தார் . இவ்வாறு செய்தால் , எனது கையில் கொப்புளங்கள் ஏற்பட்டு மருத்துவ சிகிச்சை பெற வேண்டிய சூழல் ஏற்படும் என்றார் . இது போன்ற மனநிலையில் இருந்து நாம் மாற வேண்டும் . காவல் துறையில் அதிகாரியாக பணியாற்றினால் , கடுமையாக பேச வேண்டும் என நினைப்பது தவறு .


    காவல் துறை பற்றிய செயற்கையான எண்ணம் உண்மை அல்ல . காவலர்கள் பற்றிய உண்மையான எண்ணம் கொரோனா நேரத்தில் தெரியவந்தது . மக்களின் நலனுக்காக அவர்கள் பணியாற்றினர் . இது போன்ற எண்ணத்தை நாம் நமது செயல்களால் மேம்படுத்த வேண்டும் .


    ஜனநாயக முறையில் நாம் ஒரு அங்கம் என்பதை காவல் அதிகாரிகள் மறந்துவிடக் கூடாது . எந்த கட்சி ஆட்சியில் இருந்தாலும் , மக்கள் பிரதிநிதியின் பங்கு முக்கியமானது . அரசியல் வாதியை மதிப்பது என்பது , ஜனநாயகத்தை மதிப்பது போன்றது .


    தற்போது தொழில்நுட்ப வளர்ச்சி நமக்கு மிகவும் பயனுள்ளதாக உள்ளது . முன்பெல்லாம் உளவு தகவல்கள் காவலர்கள் மூலம் சேகரிக்கப்பட்டன . தற்போது அந்த முறை குறைந்து விட்டது . இந்த விஷயத்தில் நீங்கள் சமரசம் செய்யக் கூடாது . காவலர்கள் அளவில் சேகரிக்கப்படும் உளவுத் தகவல்களும் மிக முக்கியமானது . அதையும் நீங்கள் ஊக்குவிக்க வேண்டும் .


    குற்றங்களை க் கண்டுபிடிப்பதில் சிசிடிவி போன்ற தொழில்நுட்பங்கள் பெரிதும் உதவினாலும் , போலீசாரை சிக்க வைப்பதிலும் , தொழில்நுட்பம் முக்கிய பங்கு வகிக்கிறது . போலீசார் கோபமடைந்து அத்து மீறும்போது , அதை ஒருவர் அவருக்கு தெரியமலேயே படம்பிடித்து அதை ஊடகங்களில் வைரலாக பரவவிடும் சம்பவங்களும் நடக்கின்றன . அதனால் தொழில்நுட்பம் காவல்துறைக்கு நன்மை , தீமை இரண்டையும் ஏற்படுத்தி விடுகிறது . தொழில்நுட்பத்தை ஆக்கப்பூர்வமாக ப் பயன்படுத்தி பயனடைவதை நீங்கள் வலியுறுத்த வேண்டும் . இங்கு தொழில்நுட்ப படிப்புகளை முடித்த பலர் அதிகாரிகளாகியுள்ளனர் . தற்போது செயற்கை நுண்ணறிவு , சமூக ஊடகங்கள் போன்ற தொழில்நுட்பங்கள் பயன்படுத்தப்படுகின்றன . இவற்றையெல்லாம் நீங்கள் ஆக்கப்பூர்வமாக பயன்படுத்த வேண்டும் .


    நான் முதல்வராக இருந்த போது , எனது பாதுகாப்பு பணியில் காவலர் ஒருவர் இருந்தார் . அப்போது ஐ . மு . கூட்டணி அரசு ஆட்சியில் இருந்தது . எனது இ - மெயிலில் ஒரு சிறு பிரச்னை ஏற்பட்டது . அதை சரிசெய்ய முடியவில்லை . இது ஊடகங்களிலும் செய்தியாக வெளிவந்தது . ஆனால் , எனது பாதுகாப்பு குழுவில் இருந்த 12 ம் வகுப்பு படித்த காவலர் , அந்த இ - மெயில் பிரச்னையை சரி செய்தது பலருக்கு ஆச்சர்யமாக இருந்தது . அவரை , அப்போதைய உள்துறை அமைச்சர் சிதம்பரமே பாராட்டினார் . இது போன்ற நபர்களை கண்டறிந்து நாம் முறையாக பயன்படுத்திக் கொள்ள வேண்டும் .


    முன்பெல்லாம் , இயற்கை பேரிடர் ஏற்பட்டால் , அங்கு மீட்பு பணியில் ராணுவம் ஈடுபடும் . ஆனால் தற்போது காவல் துறையில் இருந்து தேர்வு செய்யப்பட்டவர்கள் மூலம் தேசிய மற்றும் மாநில பேரிடம் மீட்பு குழுவினர் அந்த பணியை சிறப்பாக செய்து வருகின்றனர் . இது காவல்துறைக்கு புதிய கவுரவத்தை ஏற்படுத்தியுள்ளது . இதுபோல் காவல்துறையில் நீங்கள் பல திறமையான குழுக்களை உருவாக்க வேண்டும் .


    உங்களுக்கு பயிற்சி அளிக்கும் அதுல் கர்வால் , எனக்கு பாதுகாப்பு அதிகாரியாக பணியாற்றியவர் . தொழில்நுட்ப பின்னணி உள்ளவர் . எவரெஸ்ட் சிகரத்தில் ஏறிய தைரியமான அதிகாரி . காவல் துறையில் அவர் எந்த பொறுப்பையும் ஏற்கும் திறமையான அதிகாரி . அவருக்கு எனது பாராட்டுக்கள் .


    மத்திய அரசு கர்மயோகி என்ற புதிய திட்டத்தை த் தொடங்கியுள்ளது . இதற்கு மத்திய அமைச்சரவை ஒப்புதல் அளித்துள்ளது . இத்திட்டத்தில் பயிற்சிக்கு நாங்கள் அதிக முக்கியத்துவம் அளிக்க விரும்புகிறோம் .


    நான் குஜராத் முதல்வராக இருந்தபோது அரசு அதிகாரிகளுக்கு 3 நாள் பயிற்சி முகாம் நடத்தினேன் . அதன்பின் அவர்களது அனுபவத்தையும் நான் கேட்டறிந்ததேன் . அப்போது காவலர் ஒருவர் கூறுகையில் , இந்த பயிற்சிக்கு முன் நான் ஒரு காவலராக மட்டும் இருந்தேன் . தற்போது மனிதனாக மாறியுள்ளேன் என்றார் . மக்கள் , அவரை ஒரு போதும் மனிதராக மதிக்கவில்லை என்றும் கூறினார் . இந்த வார்த்தைகள் மிகவும் சக்தி வாய்ந்தவை . காவலர் என்பதோடு , தான் மனிதன் என்பதையும் இந்த 3 நாள் பயிற்சி அவருக்கு உணர்த்தியுள்ளது . இதுதான் பயிற்சியின் சக்தி . நாம் தொடர்ந்து பயிற்சி பெற வேண்டும் . இந்த பயிற்சிக்குப் பின் , நீங்கள் உங்கள் ஆரோக்கியத்தையும் கவனிக்க வேண்டும் . உங்களுடன் பணியாற்றுபவர்களின் ஆரோக்கியத்திலும் கவனம் செலுத்த வேண்டும் .


    நாம் நமது கடமை யை முறையாக செய்தால் , மக்கள் மீதான நமது நம்பிக்கையும் அதிகரிக்கும் . உங்களுக்கு மீண்டும் எனது வாழ்த்துகளை த் தெரிவித்துக் கொள்கிறேன் .


    நன்றி !


    ********

    
    
    (Release ID: 1651995) Visitor Counter : 3
    
    
      Read this release in: Kannada , English , Hindi , Urdu , Marathi , Manipuri , Assamese , Bengali , Punjabi , Gujarati , Odia , Telugu , Malayalam