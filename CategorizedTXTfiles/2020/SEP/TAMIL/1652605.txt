      வணிகம் மற்றும் தொழில்துறை அமைச்சகம்

      சுத்தமான எரிசக்தி திட்டத்தை நோக்கி இந்தியா செயல்படுகிறது: திரு பியூஷ் கோயல்
      Posted On: 09 SEP 2020 9:58AM by PIB Chennai


    சுத்தமான எரிசக்தியை உருவாக்க வேண்டும் என்ற மனநிலையுடன் , இந்தியா செயல்பட்டு கொண்டிருக்கிறது என மத்திய வர்த்தக மற்றும் தொழில்துறை அமைச்சர் திரு . பியூஷ் கோயல் கூறியுள்ளார் .


    சர்வதேச சூரியசக்தி கூட்டணி அமைப்பு ஏற்பாடு செய்த , முதல் உலக சூரிய சக்தி தொழில்நுட்ப உச்சி மாநாட்டில் பேசிய திரு . பியூஷ் கோயல் , தூய்மையான எரிசக்தி உருவாக்குவதில் இந்தியாவின் பங்கின் மூலம் , துறைரீதியான அனைத்து குறைபாடுகளையும் அகற்றி , எதிர்கால தலைமுறையினருக்கு சுத்தமான எரிசக்தியை அளிக்க வேண்டும் என்ற கூட்டு மனநிலையில் இந்தியா செயல்பட்டு கொண்டிருக்கிறது ’’ என்றார் .


    சூரிய மின்சக்தி மற்றும் புதிய தொழில்நுட்பங்கள் , உலகின் எதிர்கால தேவையான சக்தியை அளிக்கும் , உலகை வாழ்வதற்கு தகுந்த மற்றும் சுத்தமான இடமாக மாற்றும் என திரு . பியூஷ் கோயல் கூறினார் .


    ‘‘ சுத்தமான எரிசக்தியை உருவாக்குவதை தவிர வேறு வழியில்லை எனவும் , இதை நாம் எதிர்காலத்தில் உருவாக்குவோம் எனவும் , நமது குழந்தைகளுக்கு சிறந்த எதிர்காலத்தை உருவாக்க நாம் உறுதியுடன் செயல்பட வேண்டும் ’’ எனவும் அவர் கூறினார் .


    நாட்டில் எரிவாயு அடிப்படையிலான பொருளாதாரத்தை கொண்டு வருவதில் பெட்ரோலியத்துறை மற்றும் இயற்கை எரிவாயுத்துறை அமைச்சர் திரு . தர்மேந்திர பிரதான் மேற்கொண்ட முயற்சிகளை பாராட்டிய அமைச்சர் பியூஷ் கோயல் , ‘‘ இந்த திருப்புமுனை ஏற்படுத்தும் நடவடிக்கைகள் , நாடு படிம எரிபொருளில் இருந்து புதுப்பிக்கத்தக்க எரிசக்தியை நோக்கி மாறுவதற்கும் உதவும் ’’ என்றார் .


    உலகில் ஒரு நாள் மின்சாரம் மக்களுக்கு இலவசமாக கிடைக்கும் என்றும் அமைச்சர் திரு . பியூஷ் கோயல் கூறினார் . ‘‘745 ஜிகா வாட் மின்சாரம் , சூரிய சக்தியில் மட்டும் உற்பத்தி செய்யும் திறன் இந்தியாவுக்கு உள்ளதால் , உலகின் இதர நாடுகளுக்கும் இந்தியாவால் சூரிய மின்சக்தி வழங்க முடியும் . உலகம் முழுவதும் ஒரே மின் தொகுப்பு நெட்வொர்க் ஏற்படுத்தப்பட்டு , நம்மால் மின்சாரம் வழங்க முடியும் ’’ என தான் கற்பனை செய்து பார்ப்பதாகவும் அமைச்சர் பியூஷ் கோயல் கூறினார் . சூரியன் , காற்று , தண்ணீர் ஆகியவை உலகம் முழுவதும் தனது சக்தியை அளித்துக் கொண்டிருப்பதாகவும் அமைச்சர் திரு . பியூஷ் கோயல் குறிப்பிட்டார் .


    மேலும் விவரங்களுக்கு , இந்த செய்தி குறிப்பை ஆங்கிலத்தில் இங்கே படிக்கவும் : https://www.pib.gov.in/PressReleasePage.aspx?PRID=1652517

    
    
    (Release ID: 1652605) Visitor Counter : 9
    
    
      Read this release in: English , Urdu , Marathi , Hindi , Manipuri , Assamese , Punjabi , Malayalam