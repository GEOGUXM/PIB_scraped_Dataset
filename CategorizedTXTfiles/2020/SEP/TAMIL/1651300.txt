      வணிகம் மற்றும் தொழில்துறை அமைச்சகம்

      நாட்டின் ஏற்றுமதி மற்றும் இறக்குமதி நேர்மறை போக்குடன் காணப்படுகிறது : திரு.பியூஷ் கோயல்
      Posted On: 04 SEP 2020 10:00AM by PIB Chennai


    உலகளாவிய வர்த்தக நிலவரம் , ஏற்று ம தியாளர்கள் சந்திக்கும் பிரச்னை ஆகியவை குறித்து ஆலோசிப்பதற்காக ஏற்றுமதி வளர்ச்சி கவுன்சில் நிர்வாகிகளை மத்திய வர்த்தக மற்றும் தொழில்துறை அமைச்சர் திரு . பியூஷ் கோயல் சந்தித்து ப் பேசினார் . முடக்க காலத்திலிருந்தே இவர்களுடன் அமைச்சர் திரு பியூஷ் கோயல் தொடர்ந்து பேசி வருகிறார் . இந்த க் கூட்டத்தில் வர்த்தகத்துறை செயலாளர் டாக்டர் . அனுப் வதாவன் உட்பட மூத்த அதிகாரிகள் பலர் கலந்து கொண்டனர் .


    இந்த க் கூட்டத்தில் பேசிய அமைச்சர் திரு பியூஷ் கோயல் , நாட்டின் ஏற்றுமதி மற்றும் இறக்குமதி ஆகியவை நேர்மறையான போக்குடன் உள்ளது என்றார் . கொரோனா தொற்று காரணமாக கடந்த ஏப்ரல் மாதம் ஏற்றுமதியில் சிறிய தொய்வு ஏற்பட்டது என்றும் , அதன்பின்பு ஏற்றுமதியில் முன்னேற்றம் ஏற்பட்டு கடந்த ஆண்டு அளவை நெருங்கி வருவதாக அவர் தெரிவித்தார் . இறக்குமதியை பொருத்தவரை , மூலதன ப் பொருட்களின் ஏற்றுமதி குறையவில்லை என்றும் , கச்சா எண்ணெய் , தங்கம் மற்றும் உரங்கள் ஆகியவற்றில் மட்டும் இறக்குமதி குறைந்துள்ளது . வர்த்தக ப் பற்றாக்குறை கடுமையாக குறைந்துள்ளது என்றும் , சர்வதேச வர்த்தகம் மேம்பட்டுள்ளதாகவும் அமைச்சர் திரு பியூஷ் கோயல் தெரிவித்தார் . இதற்காக விநியோக நிறுவனங்கள் , ஏற்றுமதியாளர்களின் விடா முயற்சி மற்றும் கடின உழைப்புக் கு அமைச்சர் நன்றி கூறினார் .


    நம்பகத்தன்மையுடன் கூடிய சிறந்த வர்த்தக த் தகவல்களை உருவாக்க மத்திய அரசு முயற்சி வருவதாகவும் , அதற்கேற்ப சிறந்த திட்டங்களையும் , கொள்கைகளையும் உருவாக்க முடியும் என அமைச்சர் திரு பியூஷ் கோயல் கூறினார் .


    24 புதிய உற்பத்தி துறைகள் அடையாளம் காணப்பட்டுள்தாகவும் , இவற்றை விரிவு படுத்தி உலக வர்த்தகத்தில் இந்தியாவின் பங்கை அதிகரிக்க முடியும் என்றும் அமைச்சர் கூறினார் . உலக வர்த்தக அரங்கில் , இந்தியா நம்பகத்தன்மை மிக்க நாடாக பார்க்கப்படுவதாகவும் , அ வர் குறிப்பிட்டார் .


    ஏற்றுமதி பொருட்கள் இந்தியா திட்டத்தின் கீழ் பயன்பெறும் 98% ஏற்று ம தியாளர்களுக்கு ரூ .2 கோடி உச்சவரம்பு எந்த பாதிப்பையும் ஏற்படுத்தாது என அமைச்சர் திரு பியூஷ் கோயல் கூறினார் . ஏற்றுமதியாளர்களுக்கான வரி குறைப்பை மத்திய அரசு ஏற்கனவே அறிவித்துள்ளதாகவும் அமைச்சர் தெரிவித்தார் .


    இந்த க் கூட்டத்தின் தங்களின் கருத்துக்கள் , ஆலோசனைகளை தெரிவித்த ஏற்றுமதி வளர்ச்சி கவுன்சில் அதிகாரிகளுக்கு அமைச்சர் திரு பியூஷ் கோயல் நன்றி தெரிவித்தார் . இந்தியாவின் உற்பத்தியை மேம்படுத்த வழிகாட்டு குழு ஒன்றை அமைக்கும்படி ஏற்றுமதியாளர்களுக்கு அவர் அழைப்பு விடுத்தார் .


    https://pib.gov.in/PressReleasePage.aspx?PRID=1651202


    *********

    
    
    (Release ID: 1651300) Visitor Counter : 6
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Telugu , Kannada