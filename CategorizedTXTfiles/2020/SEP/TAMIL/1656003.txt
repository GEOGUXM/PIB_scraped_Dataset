      பிரதமர் அலுவலகம்

      பூடான் மன்னருடன் பிரதமர் தொலைபேசியில் உரையாடல்
      Posted On: 17 SEP 2020 11:20PM by PIB Chennai


    பூடான் மன்னர் மேதகு ஜிக்மே கேசர் நம்க்யேல் வாங்க்சக்-வுடன் பிரதமர் மோடி இன்று தொலை பேசியில் பேசினார்.


    பிரதமர் திரு. நரேந்திர மோடியின் 70வது பிறந்தநாளை முன்னிட்டு , அவருக்கு பூடான் மன்னர் வாழ்த்துக்கள் தெரிவித்தார். அதை ஏற்றுக் கொண்டு நன்றி தெரிவித்த பிரதமர் , பூடான் மன்னருக்கும் , முன்னாள் மன்னர் மற்றும் அரச குடும்ப உறுப்பினரகள் பற்றியும் நலம் விசாரித்து தனது அன்பைத் தெரிவித்தார்.


    அண்டை நாடுகளாகவும் , நட்பு நாடுகளாகவும் இருக்கும் இந்தியா-பூடான் இடையே நிலவும் தனிச்சிறப்பான பிணைப்பு மற்றும் நம்பிக்கை குறித்து இரு தலைவர்களும் பேசினர். இந்த சிறப்பு நட்பை வளர்ப்பதில் , பூடான் மன்னர் வழிகாட்டியாக இருப்பதற்கு பிரதமர் திரு.நரேந்திர மோடி நன்றி தெரிவித்தார்.


    பூடானில் கொவிட்-19 நிலைமையை திறம்பட சமாளித்ததற்கு , பிரதமர் தனது பாராட்டை தெரிவித்தார். மேலும் , கொவிட் நிலைமையை சமாளிக்க , பூடானுக்கு தேவையான உதவிகளை அளிப்பதற்கு , இந்தியா தயாராக இருப்பதாகவும் பிரதமர் திரு.நரேந்திர மோடி உறுதியளித்தார்.


    இருதரப்புக்கும் சாதகமான தேதியில் , பூடான் மன்னர் மற்றும் அவரது குடும்பத்தினர் , இந்தியா வரும்படியும் , பிரதமர் மோடி அழைப்பு விடுத்தார்.


    *******************

    
    
    (Release ID: 1656003) Visitor Counter : 6
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Telugu , Kannada , Malayalam