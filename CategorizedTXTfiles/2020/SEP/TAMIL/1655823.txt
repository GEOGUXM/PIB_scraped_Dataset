      சிறுபான்மையினர் நலன் அமைச்சகம்

      "அரசின் அணுகுமுறை சிறுபான்மையினர் இதர சமூகத்தினருடன் கல்வி மற்றும் சமூக-பொருளாதார வளர்ச்சியில் சமமான பங்குதாரர்களாக இருக்குமாறு செய்திருக்கிறது"- திரு முக்தார் அப்பாஸ் நக்வி
      Posted On: 17 SEP 2020 5:48PM by PIB Chennai


    நாடாளுமன்றத்தின் மக்களவையில் பல்வேறு உறுப்பினர்கள் எழுப்பிய கேள்விகளுக்கு எழுத்து மூலம் பதில் அளித்த மத்திய சிறுபான்மையினர் விவகாரங்கள் அமைச்சர் திரு முக்தார் அப்பாஸ் நக்வி , கீழ்க்கண்ட தகவல்களை அளித்தார்.


    சமுதாயத்தின் அனைத்து பிரிவினரின் முழுமையான மேம்பாட்டில் அரசு உறுதி பூண்டுள்ளது. அரசின் அணுகுமுறை சிறுபான்மையினர் இதர சமூகத்தினருடன் கல்வி மற்றும் சமூக-பொருளாதார வளர்ச்சியில் சமமான பங்குதாரர்களாக இருக்குமாறு செய்திருக்கிறது.


    உயர்நிலைக் கல்விக்கு முந்தைய கல்வி உதவித் திட்டம் , மௌலான ஆசாத் தேசிய ஊக்கத்தொகை திட்டம் , நய சவேரா இலவச பயிற்சி திட்டம் , பதோ பர்தேஷ் , புதிய உடான் மற்றும் புதிய ரோஷினி ஆகிய திட்டங்களை மத்திய சிறுபான்மையினர் விவகாரங்கள் அமைச்சகம் செயல்படுத்தி வருகிறது.


    கடந்த இரண்டு வருடங்களில் , ஆந்திரப் பிரதேசத்தில் சிறுபான்மையினர் அதிகம் உள்ள பகுதிகளில் 75 திட்டங்களையும் , மகாராஷ்டிராவில் சிறுபான்மையினர் அதிகம் உள்ள பகுதிகளில் 14 திட்டங்களையும் , மத்திய சிறுபான்மையினர் விவகாரங்கள் அமைச்சகம் செயல்படுத்தி வருகிறது.


    கல்வி , சுகாதாரம் மற்றும் திறன் வளர்த்தல் ஆகியவற்றில் இந்த திட்டங்கள் கவனம் செலுத்துகிறது. பள்ளிக் கட்டிடங்கள் , மாணவர் விடுதிகள் , கல்லூரிகள் , தொழில் பயிற்சி நிறுவனங்கள் , பொது சேவை மையங்கள் இந்தத் திட்டத்தின் கீழ் அமைக்கப்படுகின்றன.


    பிரதமர் ஜன் விகாஸ் கார்யாகிராம் என்னும் திட்டத்தின் கீழ் உத்திரப் பிரதேசத்துக்கு 2015-16-இல் ரூ 32462 லட்சமும் , 2016-17-இல் ரூ 14364 லட்சமும் , 2017-18-இல் ரூ 15182.02 லட்சமும் , 2018-19-இல் ரூ 37653.07 லட்சமும் , 2019-20-இல் ரூ 16207.94 லட்சமும் வழங்கப்பட்டுள்ளது.


    நாட்டில் சிறுபான்மையினர் அதிகம் உள்ள 1300 பகுதிகளில் பிரதமர் ஜன் விகாஸ் கார்யாகிராம் செயல்படுத்தப்படுகிறது. இந்த மத்திய திட்டத்தின் கீழ் மாநில அரசுகளுக்கு நிதி வழங்கப்படுகிறது. 2018-இல் இத்திட்டம் மறுசீரமைக்கப்பட்டது.

    
    
    (Release ID: 1655823) Visitor Counter : 3
    
    
      Read this release in: English , Urdu , Marathi