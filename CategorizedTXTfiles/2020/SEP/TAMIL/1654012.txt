      குடியரசுத் துணைத் தலைவர் செயலகம்

      எந்த மொழியையும் திணிக்கவோ அல்லது எதிர்க்கவோ கூடாது - குடியரசுத் துணைத் தலைவர்
      Posted On: 14 SEP 2020 1:54PM by PIB Chennai


    அனைத்து இந்திய மொழிகளுக்கும் சமமான மதிப்பு அளிக்கப்பட வேண்டும் என்றும் , எந்த மொழியையும் திணிக்க கூடாது அல்லது எதிர்க்க கூடாது என குடியரசு துணைத் தலைவர் திரு.வெங்கையா நாயுடு வலியுறுத்தியுள்ளார்.


    இந்தி தினம் - 2020- ஐ முன்னிட்டு மதுபன் புத்தக நிறுவனம் ஏற்பாடு செய்த இணைய கருத்தரங்கில் குடியரசுத் துணைத் தலைவர் திரு. வெங்கையா நாயுடு கலந்து கொண்டு பேசினார். நமது அனைத்து மொழிகளும் வளமான வரலாறை கொண்டுள்ளது எனவும் , நமது மொழிகளின் பன்முகத்தன்மை மற்றும் கலாச்சார பாரம்பரியத்தை எண்ணி நாம் பெருமைப்பட வேண்டும் என்றும் திரு. வெங்கையா நாயுடு கூறினார். தென்னிந்திய இந்தி பிரசார சபையை மகாத்மா காந்தி 1918 ம் ஆண்டு ஏற்படுத்தினார் என குறிப்பிட்ட குடியரசு துணைத் தலைவர் , இந்தி மற்றும் பிற இந்திய மொழிகள் ஒன்றுக்கொன்று நிறைவை ஏற்படுத்தும் வகையில் பார்க்கப்பட வேண்டும் என வலியுறுத்தினார்.


    மக்களிடையே நல்லெண்ணம் , அன்பு மற்றும் பாசத்தை அதிகரிக்க , இந்தி பேசாத மாநிலங்களைச் சேர்ந்த மாணவர்கள் இந்தி கற்க வேண்டும் என்றும் , இந்தி பேசும் மாநிலங்களைச் சேர்ந்த மாணவர்கள் தமிழ் , தெலுங்கு , கன்னடம் போன்ற ஏதாவது ஒரு மொழியை கற்க வேண்டும் திரு.வெங்கையா நாயுடு ஆலோசனை கூறினார்.


    தேசிய கல்வி கொள்கை 2020- ல் தாய் மொழிக்கு முக்கியத்துவம் கொடுக்கப்பட்டது குறித்து மகிழ்ச்சி தெரிவித்த குடியரசு துணைத் தலைவர் , ஒருங்கிணைந்த கல்விக்கு , தாய்மொழியில் கல்வி கற்பிக்கப்பட வேண்டும் என கூறினார். ‘‘ இது பாடத்தை குழந்தைகள் புரிந்து கொண்டு படிக்கவும் , சிறப்பாக வெளிப்படுத்த உதவும் ’’ என்று அவர் கூறினார்.


    தாய்மொழியில் கல்வி கற்க , நல்ல புத்தகங்கள் இந்தி மற்றும் இதர இந்திய மொழிகளில் எளிதில் கிடைப்பதில் புத்தக வெளியீட்டு நிறுவனங்கள் முக்கிய பங்காற்ற வேண்டும் என திரு.வெங்கையா நாயுடு கூறினார்.


    மேலும் விவரங்களுக்கு , இந்த செய்தி குறிப்பை ஆங்கிலத்தில் இங்கே படிக்கவும்


    https://pib.gov.in/PressReleasePage.aspx?PRID=1653965


    ********

    
    
    (Release ID: 1654012) Visitor Counter : 8
    
    
      Read this release in: Malayalam , English , Urdu , Marathi , Bengali , Assamese , Punjabi , Telugu , Kannada