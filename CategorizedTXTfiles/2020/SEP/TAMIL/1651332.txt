      உள்துறை அமைச்சகம்

      பயிற்சி முடித்த ஐபிஎஸ் அதிகாரிகளுக்கு மத்திய உள்துறை அமைச்சர் திரு.அமித்ஷா வாழ்த்து
      Posted On: 04 SEP 2020 3:10PM by PIB Chennai


    ஐதராபாத்தில் உள்ள சர்தார் வல்லபாய் படேல் தேசிய காவல் அகாடமியில் (SVPNPA), பயிற்சியை நிறைவு செய்து திக்‌ஷந்த் அணிவகுப்பில் பங்கேற்ற ஐபிஎஸ் அதிகாரிகளுடன் பிரதமர் திரு . நரேந்திர மோடி காணொலி க் காட்சி மூலம் கலந்துரையாடினார் . மத்திய உள்துறை அமைச்சர் திரு . அமித் ஷாவும் , இந்த அணிவகுப்பில் காணொலி க் காட்சி மூலம் கலந்து கொண்டார் .


    இந்நிகழ்ச்சியில் கலந்து கொண்டு பேசியதற்காக பிரதமருக்கு , திரு . அமித் ஷா நன்றி தெரிவித்தார் . ‘‘ பிரதமரின் உற்சாக பேச்சு , இளம் அதிகாரிகளின் மனஉறுதியை நிச்சயம் ஊக்குவிக்கும் மற்றும் காவல்துறை - பொதுமக்கள் உறவை எப்படி மேம்படுத்துவது என்பதில் வழிகாட்டும் ’’ என திரு . அமித் ஷா கூறினார் .


    திக்‌ஷந்த் அணிவகுப்பில் பங்கேற்ற இளம் ஐபிஎஸ் அதிகாரிகளுக்கு தனது வாழ்த்துகளை த் தெரிவித்த மத்திய அமைச்சர் திரு . அமித் ஷா தனது டிவிட்டர் பதிவில் , ‘‘ நாட்டின் ஒற்றுமை மற்றும் பாதுகாப்பை உறுதி செய்வதோடு , இளம் அதிகாரிகள் அர்ப்பணிப்புடன் சேவையாற்றுவர் . பணியில் அவர்கள் காட்டும் உறுதி , நமது இளைஞர்களை ஐபிஎஸ் பணியில் சேர ஊக்குவிக்கும் ’’ என குறிப்பிட்டுள்ளார் .


    மத்திய உள்துறை இணையமைச்சர் திரு . கிஷன் ரெட்டி , மத்திய உள்துறை செயலாளர் திரு. அஜய் பல்லா ஆகியோரும் காணொலி காட்சி மூலம் இந்நிகழ்ச்சியில் பங்கேற்றனர் .


    தற்போது பயிற்சியை முடித்த ஐபிஎஸ் அதிகாரிகள் , கடந்தாண்டு அக்டோபர் 7 ம் தேதி , மத்திய உள்துறை அமைச்சர் திரு . அமித் ஷாவை டெல்லியில் சந்தித்தனர் . அப்போது , அவர்களிடம் திரு . அமித் ஷா உரையாற்றினார் என்பது குறிப்பிடத்தக்கது .


    28 பெண் அதிகாரிகள் உட்பட 131 இளம் ஐபிஎஸ் அதிகாரிகள் , ஐதராபாத் பயிற்சி அகாடமியில் 42 வார பயிற்சியை நிறைவு செய்துள்ளனர் . இவர்கள் கடந்த 2018 ம் ஆண்டு டிசம்பர் 17 ம் தேதியன்று , இந்த பயிற்சி மையத்தில் சேர்ந்தனர் .


    அடிப்படை பயிற்சியுடன் , சட்டம் , புலனாய்வு , தடயவியல் , தலைமைப்பண்பு மற்றும் நிர்வாகம் , குற்றவியல் , சட்டம் ஒழுங்கு மற்றும் உள்நாட்டு ப் பாதுகாப்பு , நன்னெறிகள் மற்றும் மனித உரிமைகள் , நவீன இந்திய காவல்பணி , கள பணி மற்றும் உக்திகள் , ஆயுத பயிற்சி மற்றும் துப்பாக்கி சுடும் பயிற்சிகளை இவர்கள் பெற்றுள்ளனர் .


    https://pib.gov.in/PressReleasePage.aspx?PRID=1651264


    *****

    

    
    (Release ID: 1651332) Visitor Counter : 5
    
    
      Read this release in: English , Urdu , Marathi , Assamese , Manipuri , Bengali , Gujarati , Telugu , Kannada