      ரெயில்வே அமைச்சகம்

      ஏழைகள் நலன் வேலைவாய்ப்பு திட்டத்தின் கீழ் 8,09,000-க்கும் மேற்பட்ட வேலை நாட்களை உருவாக்கியது இந்திய ரயில்வே
      Posted On: 08 SEP 2020 2:47PM by PIB Chennai


    கொரோனா பாதிப்பு ஊரடங்கால் வேலையிழந்த புலம் பெயர் தொழிலாளர்கள் தங்கள் சொந்த மாநிலங்களுக்கு அதிகளவில் திரும்பினர் . இவர்களுக்கு வேலைவாய்ப்பு வழங்குவதற்காக பிரதமரின் ஏழைகள் நலன் வேலை வாய்ப்பு திட்டம் தொடங்கப்பட்டது . இத்திட்டத்தின் கீழ் பீகார் , ஜார்கண்ட் , மத்தியப் பிரதேசம் , ஒடிசா , ராஜஸ்தான் மற்றும் உத்தரப் பிரதேசம் ஆகிய 6 மாநிலங்களில் செப்டம்பர் 4 ம் தேதி வரை 8,09,046 வேலை நாட்களை இந்திய ரயில்வே உருவாக்கியுள்ளது .


    இத்திட்டத்தின் கீழ் புலம் பெயர்ந்த தொழிலாளர்களுக்கு உருவாக்கப்பட்ட வேலை வாய்ப்புகளையும் , பணிகளில் ஏற்பட்டுள்ள முன்னேற்றங்களையும் ரயில்வே அமைச்சர் திரு . பியூஷ் கோயல் தொடர்ந்து கண்காணித்து வருகிறார் . 6 மாநிலங்களில் மொத்தம் 164 ரயில் கட்டமைப்பு திட்ட பணிகள் செப்டம்பர் 4 ம் தேதி வரை செயல்படுத்தப்பட்டுள்ளன . இதில் 12,276 பணியாளர்கள் ஈடுபடுத்தப்பட்டுள்ளனர் . இந்த திட்டங்களை அமல்படுத்துவதற்காக ஒப்பந்தகாரர்களுக்கு ரூ .1.631.80 கோடி வழங்கப்பட்டுள்ளது .


    இந்த பணிகளை கவனிப்பதற்கு , ஒவ்வொரு மாநிலத்திலும் , மாவட்ட ங் களிலும் கண்காணிப்பு அதிகாரிகளை ரயில்வே நியமித்துள்ளது .


    பிரதமரின் ஏழைகள் நலன் வேலைவாயப்பு திட்டத்தின் கீழ் , ரயில்வே லெவல் கிராஸிங்கில் கட்டுமான மற்றும் பராமரிப்பு பணிகள் , ரயில்பாதைகளை ஒட்டியுள்ள நீர்நிலைகள் , வடிகால்களை சுத்தப்படுத்துதால் , ரயில்வே நிலையங்களுக்கு செல்லும் ரோடுகளின் கட்டுமானம் மற்றும் பராமரிப்பு , ரயில்வே நிலங்களின் எல்லைகளில் மரம் நடுதல் , ரயில்பாதைகளின் அருகேயுள்ள நிர்நிலைகளின் கரைகளை பழுதுபார்த்தல் , அகலப்படுத்துதல் போன்ற பணிகள் மேற்கொள்ளப்படுகின்றன .


    மேலும் விவரங்களுக்கு , இந்த செய்தி குறிப்பை ஆங்கிலத்தில் இங்கே படிக்கவும்


    https://www.pib.gov.in/PressReleasePage.aspx?PRID=1652266


    ****************

    
    
    (Release ID: 1653943) Visitor Counter : 4
    
    
      Read this release in: Telugu , English , Urdu , Marathi , Hindi , Manipuri , Assamese , Bengali , Punjabi , Odia