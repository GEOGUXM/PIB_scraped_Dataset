      உள்துறை அமைச்சகம்

      மூன்றாவது தேசிய ஊட்டச்சத்து மாதத்தில், ஊட்டச்சத்து குறைபாடில்லாத இந்தியாவுக்கு பங்களிக்க அனைத்து மக்களும் சபதமெடுக்க வேண்டுமென்று மத்திய உள்துறை அமைச்சர் திரு அமித் ஷா வேண்டுகோள்
      Posted On: 07 SEP 2020 2:23PM by PIB Chennai


    மூன்றாவது தேசிய ஊட்டச்சத்து மாதத்தில் , ஊட்டச்சத்து குறைபாடில்லாத இந்தியாவுக்கு பங்களிக்க அனைத்து மக்களும் சபதமெடுக்க வேண்டுமென்று மத்திய உள்துறை அமைச்சர் திரு அமித் ஷா வேண்டுகோள் விடுத்துள்ளார் . இது குறித்து தனது சுட்டுரை பக்கத்தில் பதிவுகளை வெளியிட்டுள்ள அவர் , " குழந்தைகள் , கர்ப்பிணிப் பெண்கள் மற்றும் பாலூட்டும் தாய்மார்களுக்கு போதுமான ஊட்டச்சத்தை உறுதி செய்வது பிரதமர் திரு நரேந்திர மோடியின் முன்னுரிமையாக என்றுமே இருந்து வருகிறது ", என்றார் .


    " பிரதமரால் 2018- இல் தொடங்கப்பட்ட ஊட்டச்சத்து திட்டம் , நாட்டிலிருந்து ஊட்டச்சத்து குறைபாட்டை விரட்டுவதில் வரலாறு காணாத பணியை செய்கிறது ", என்று மத்திய உள்துறை அமைச்சர் கூறினார் .


    " இந்த ஊட்டச்சத்து மாதம் 2020- இல் , ஊட்டச்சத்து குறைபாடுள்ள குழந்தைகளுக்கு முழுமையான ஊட்டச்சத்தை வழங்குவதற்கான தீவிர பிரச்சாரத்தில் பிரதமர் திரு நரேந்திர மோடி தலைமையிலான அரசு கவனம் செலுத்தும் ," என்று திரு அமித் ஷா தெரிவித்தார் .


    " இந்தத் திட்டத்தை மேலும் வலுப்படுத்துவதற்கு நாம் அனைவரும் சபதமெடுத்து , ஊட்டச்சத்து குறைபாடில்லா இந்தியா உருவாக நமது பங்கினை அளிப்போம் ," என்று மத்திய உள்துறை அமைச்சர் கூறினார் .


    செப்டம்பர் 2020- இல் கொண்டாடப்படும் தேசிய ஊட்டச்சத்து மாதத்தின் நோக்கம் , குழந்தைகளிடையே நிலவும் ஊட்டச்சத்து குறைபாட்டைக் களைவதும் , பெண்கள் மற்றும் அனைவருக்கும் ஆரோக்கியம் மற்றும் ஊட்டச்சத்தை உறுதி செய்வதுமாகும் .


    மேலும் விவரங்களுக்கு , இந்த செய்திக் குறிப்பை ஆங்கிலத்தில் இங்கே படிக்கவும்


    https://pib.gov.in/PressReleasePage.aspx?PRID=1651945


    ***********

    
    
    (Release ID: 1651986) Visitor Counter : 11
    
    
      Read this release in: Manipuri , English , Urdu , Hindi , Marathi , Bengali , Assamese , Punjabi , Gujarati , Telugu , Malayalam