      விண்வெளித்துறை

      பூமியின் சுற்றுவட்ட பாதையில் 32 புவி கண்காணிப்பு சென்சார் கருவிகள்: மத்திய அமைச்சர் திரு. ஜித்தேந்திர சிங் தகவல்
      Posted On: 17 SEP 2020 5:10PM by PIB Chennai


    மத்தியப் பணியாளர் மற்றும் விண்வெளித்துறை இணையமைச்சர் டாக்டர். ஜித்தேந்திர சிங் மாநிலங்களவையில் எழுத்துபூர்வமாக தாக்கல் செய்த பதிலில் கூறியிருப்பதாவது:


    5 புவி கண்காணிப்பு செயற்கை கோள்கள் , 5 தகவல் தொடர்பு செயற்கை கோள்கள் கடந்த 2018ம் ஆண்டு ஜனவரி முதல் செயல்பாட்டில் உள்ளன. இதில் உள்ள 32 அதிநவீன புவி கண்காணிப்பு சென்சார் கருவிகள் நமக்கு தேவையான தகவல்களை அளித்து வருகின்றன. கடந்த ஜனவரி மாதம் முதல் ஏற்பட்ட வெள்ளம் , புயல் , காட்டுத் தீ போன்ற இயற்கை பேரிடரின் போது , இவற்றில் இருந்து தகவல்கள் பெறப்பட்டன. புவி அமைப்பு , தொலை உணர்வு , வானிலை , கடல்சார் தொடர்பான 2,51,000 முக்கிய தகவல்கள் கடந்த ஏப்ரல் மாதம் முதல் பல்வேறு தரப்பினருடன் பகிர்ந்து கொள்ளப்பட்டன.


    இஸ்ரோ விண்ணுக்கு அனுப்பிய செயற்கை கோள்களில் , 47 செயற்கை கோள்கள் தற்போது செயல்பாட்டில் இல்லை. அவற்றின் ஆயுள் முடிந்து விட்டது.


    விண்வெளித்துறையின் கீழ் இந்திய தேசிய விண்வெளி ஊக்குவிப்பு மற்றும் அதிகார மையத்தை ( INSPACe) மத்திய அரசு ஏற்படுத்தியுள்ளது. விண்வெளித் துறையில் தனியார் துறையின் பங்களிப்பை மேம்படுத்துவதற்காக இந்த அமைப்பு ஏற்படுத்தப்பட்டுள்ளது. இந்த அமைப்பின் மூலம் இஸ்ரோவின் உள்கட்டமைப்பு வசதிகளை தனியார் துறையினரும் பயன்படுத்திக் கொள்ள முடியும்.


    மத்திய அரசின் இந்த முடிவு , விஞ்ஞானிகளிடம் விளக்கப்பட்டது. அவர்களும் அரசின் முடிவை வரவேற்றுள்ளனர். சீர்திருத்தம் செய்யப்பட்ட விண்வெளித்துறையில் , புதிய விண்வெளி இந்தியா நிறுவனம் ( NSIL) ராக்கெட்கள் , செயற்கை கோள்களை உருவாக்கி விண்ணில் செலுத்தும். விண்வெளி சேவைகளையும் வழங்கும்.


    விண்வெளி நடவடிக்கைகளை மேற்கொள்ள 500-க்கும் மேற்பட்ட கம்பெனிகள் இஸ்ரோவுடன் இணைந்துள்ளன. இந்த நிறுவனங்கள் ராக்கெட் மற்றும் செயற்கை கோள்கள் தயாரிப்புக்க தேவையான பொருட்கள் , இயந்திரங்கள் , எலக்ட்ரானிக் கருவிகளை வழங்கும்.

    
    
    (Release ID: 1655755) Visitor Counter : 10
    
    
      Read this release in: English , Urdu , Marathi , Manipuri , Assamese , Punjabi