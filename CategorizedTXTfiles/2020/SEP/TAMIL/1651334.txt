      வணிகம் மற்றும் தொழில்துறை அமைச்சகம்

      உதிரி வைரக்கற்களுக்கான முதல் மெய்நிகர் வாங்குவோர் விற்போர் கூட்டம் தொடங்கியது
      Posted On: 04 SEP 2020 4:04PM by PIB Chennai


    உதிரி வைரக்கற்களுக்கான முதல் மெய்நிகர் வாங்குவோர் விற்போர் கூட்டத்தை வர்த்தகம் மற்றும் தொழில்கள் அமைச்சகத்தின் இணை செயலாளர் திரு சுரேஷ் குமார் தொடங்கி வைத்தார் .


    ரத்தினக்கற்கள் மற்றும் நகை ஏற்றுமதிகளுக்கான தலைமை அமைப்பான ரத்தினக்கற்கள் மற்றும் நகை ஏற்றுமதி ஊக்குவிப்புக் குழு (GJEPC) ஏற்பாடு செய்த இந்த இரண்டு நாள் கூட்டம் , இணைப்பை ஏற்படுத்திக் கொள்வதற்கும் , மெய்நிகர் தளத்தின் மூலம் வியாபாரம் பேசுவதற்கும் வாங்குவோருக்கும் , விற்பனையாளர்களுக்கும் வாய்ப்பை வழங்குகிறது .


    தொடக்கவுரை ஆற்றிய திரு சுரேஷ் குமார் , " மெய்நிகர் விற்றல் - வாங்குதல் தான் புதிய தொழில் நடைமுறையாக இனிமேல் இருக்கப்போகிறது . பெருந்தொற்று மறையும் வரை நாம் காத்திருக்க முடியாதென்பதால் , விற்போரும் , வாங்குவோரும் தொடர்ந்து வர்த்தகம் செய்யக்கூடிய மெய்நிகர் தளத்துக்கு மாறுவது தான் புத்திசாலித்தனம் ," என்றார் .


    ரத்தினக்கற்கள் மற்றும் நகை ஏற்றுமதி ஊக்குவிப்புக் குழுவின் தலைவர் திரு . கொலின் ஷா பேசுகையில் , " பெருந்தொற்று நம்மை வித்தியாசமாக சிந்திக்க வைத்திருக்கிறது . பெருந்தொற்றால் பாதிப்பு ஏற்பட்டிருந்தாலும் , அமெரிக்க மற்றும் சீன சந்தைகள் வலுவான நிலையில் மீண்டெழுகின்றன . இதனால் நமது ஏற்றுமதிகளுக்கும் நன்மை ஏற்பட வேண்டும் ," என்றார் .


    மேலும் விவரங்களுக்கு , இந்த செய்திக் குறிப்பை ஆங்கிலத்தில் இங்கே படிக்கவும்


    https://pib.gov.in/PressReleasePage.aspx?PRID=1651278

    
    
    (Release ID: 1651334) Visitor Counter : 5
    
    
      Read this release in: English , Urdu , Hindi , Marathi , Manipuri