      பாதுகாப்பு அமைச்சகம்

      அதிவேக ஏவுகணை தயாரிப்புக்கான ராக்கெட் என்ஜினை(HSTDV) வெற்றிகரமாக பரிசோதித்தது ராணுவ ஆராய்ச்சி மற்றும் மேற்பாட்டு நிறுவனம்
      Posted On: 07 SEP 2020 2:56PM by PIB Chennai


    அதிவேக ஏவுகணை தயாரிப்புக்காக ஸ்கிராம்ஜெட் தொழில்நுட்பத்தை ப் பயன்படுத்தி உருவாக்கப்பட்ட ராக்கெட் என்ஜின் , ஒடிசாவில் உள்ள வீலர் தீவில் அமைக்கப்பட்டுள்ள டாக்டர் ஏபிஜே அப்துல்கலாம் ஏவுதளத்தில் இன்று காலை 11.03 மணிக்கு வெற்றிகரமாக பரிசோதனை செய்யப்பட்டது


    ஒலியின் வேகத்தை விட 6 மடங்கு வேகத்தில் செல் லு ம் அதிவேக ஏவுகணைகளை த் தயாரிக்கும் முயற்சியில் ராணுவ ஆராய்ச்சி மற்றும் மேம்பாட்டு மையம் ( டிஆர்டிஓ ) ஈடுபட்டுள்ளது . இந்த ஏவுகணைகளில் பொருத்தக்கூடிய ராக்கெட் மோட்டர்கள் தற்போது பரிசோதனை செய்யப்பட்டு வருகின்றன . இந்த ராக்கெட்டில் ஸ்கிராம்ஜெட் இன்ஜின் பொருத்தப்பட்டுள்ளது . இதில் எரிபொருளுடன் , காற்றை உள்வாங்கி செயல்படும் தொழில்நுட்பம் பயன்படுத்தப்படுகிறது . ஸ்கிராம்ஜெட் இன்ஜின் பொருத்தப்பட்ட அதிவேக ராக்கெட் (HSTDV) இன்று விண்ணில் ஏவி பரிசோதிக்கப்பட்டது . ஏவுதளத்தில் இருந்து புறப்பட்ட ராக்கெட் , விண்ணில் 30 கி . மீ தூரம் சென்றது . ஸ்கிராம் ஜெட் இன்ஜின் வெற்றிகரமாக செயல்பட்டு , திட்டமிடப்பட்ட பாதையில் , வினாடிக்கு 2 கி . மீ வேகத்தில் , இந்த ராக்கெட் சென்றது .


    ராக்கெட் செல்லும் பாதை ரேடார்கள் , எலக்ட்ரோ - ஆப்டிக்கல் கருவிகள் மற்றும் தொலை தூர கண்காணிப்பு மையம் மூலம் கண்காணிக்கப்பட்டது . இவற்றை கண்காணிக்க வங்க கடலில் , கப்பல் ஒன்றும் அனுப்பப்பட்டிருந்தது .


    அதிவேக ஏவுகணை தயாரிப்புக்கு பயன்படும் இந்த ராக்கெட்டின் அனைத்து உள்நாட்டு தொழில்நுட்பங்களும் வெற்றிகரமாக செயல்பட்டது உறுதி செய்யப்பட்டது .


    இதற்காக டிஆர்டிஓ அமைப்பை பாதுகாப்புத்துறை அமைச்சர் திரு . ராஜ்நாத் சிங் பாராட்டினார் . இந்த முக்கிய சாதனை , பிரதமரின் தற்சார்பு இந்தியா தொலை நோக்கை உணரவைப்பதாகவும் திரு . ராஜ்நாத் சிங் கூறியுள்ளார் . இந்த ராக்கெட் இன்ஜின் தயாரிப்பில் ஈடுபட்ட விஞ்ஞானிகளுடன் பேசிய அமைச்சர் திரு . ராஜ்நாத் சிங் , அவர்களுக்கு பாராட்டு தெரிவித்தார் . அவர்களை நினைத்து நாடு பெருமைப்படுவதாகவும் அவர் குறிப்பிட்டார் .


    அதிவேக ராக்கெட் திட்டத்தில் பணியாற்றிய அனைத்து விஞ்ஞானிகள் , ஆராய்ச்சியாளர்கள் மற்றும் பணியாளர்களுக்கு டிஆர்டிஓ தலைவர் திரு சதீஷ் ரெட்டி பாராட்டு தெரிவித்தார் . இந்த வெற்றிகர பரிசோதனை மூலம் , அதிவேக ராக்கெட் ( ஹைபர்சோனிக் ) என்ஜின் தயாரிக்கும் நாடுகளின் பட்டியலில் இந்தியாவும் நுழைந்துள்ளது . இந்த ராக்கெட் என்ஜின் , நவீன அதிவே ஏவுகணை தயாரிப்பில் முக்கிய பங்கு வகிக்கும் என்பது குறிப்பிடத்தக்கது .


    ***********

    
    
    (Release ID: 1651990) Visitor Counter : 21
    
    
      Read this release in: Assamese , English , Urdu , Hindi , Marathi , Bengali , Manipuri , Punjabi , Telugu