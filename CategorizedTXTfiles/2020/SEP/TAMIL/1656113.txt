      சுகாதாரம் மற்றும் குடும்ப நலத்துறை அமைச்சகம்

      ஒரே நாளில் இன்னொரு உச்சம்: கொவிட் தொற்றிலிருந்து ஒரே நாளில் 87,472 பேர் குணமடைந்தனர்
      Posted On: 18 SEP 2020 12:04PM by PIB Chennai


    நாட்டில் இதுவரை இல்லாத வகையில் கடந்த 24 மணி நேரத்தில் , 87,472 பேர் கொரோனா தொற்றிலிருந்து குணமடைந்து வீடு திரும்பியுள்ளனர்.


    இந்தியாவில் , கடந்த 11 நாட்களாக , 70 ஆயிரத்துக்கும் மேற்பட்டோர் தினசரி குணமடைந்து வருகின்றனர்.


    இதனால் குணமடைந்தோர் வீதம் மேலும் அதிகரித்து இன்று 78.86%- மாக உயர்ந்துள்ளது. நாட்டில் குணமடைந்தவர்களின் மொத்த எண்ணிக்கை 41,12,551 ஆக உள்ளது.


    சிகிச்சை பெறுபவர்களைவிட , குணமடைந்தோர் எண்ணிக்கை 4.04 மடங்கு அதிகமாக உள்ளது. சிகிச்சை பெறுபவர்களை விட குணமடைந்தோர் 30,94,797 பேர் அதிகம் உள்ளனர்.


    சிகிச்சை பெறுபவர்கள் அதிகம் உள்ள 5 மாநிலங்களில்தான் , குணமடைந்தவர்கள் எண்ணிக்கையும் அதிகமாக உள்ள து .


    மகாராஷ்டிரா , ஆந்திர ப் பிரதேசம் , தமிழ்நாடு , கர்நாடகா மற்றும் உத்தர பிரதேசத்தில் , சிகிச்சை பெறுபவர்களில் 59.8% பேர் உள்ளனர். இங்குதான் குணமடைந்தவர்களில் 59.3 சதவீதம் பேரும் உள்ளனர்.


    புதிதாக குணம் அடைந்தவர்களில் 90% பேர் , 16 மாநிலங்கள் மற்றும் யூனியன் பிரதேசத்தை ச் சேர்ந்தவர்கள்.


    மத்திய அரசு அவ்வப்போது வெளியிடும் வழிகாட்டுதல்கள் படி தீவிர சிகிச்சை முறைகள் பின்பற்றப்படுவதால் , குணமடைவோர் எண்ணிக்கை தொடர்ந்து அதிகரித்து வருகிறது. மத்திய சுகாதாரத்துறை , எய்ம்ஸ் உடன் இணைந்து , தேசிய அளவில் ஐசியு மற்றும் கொவிட்- 19 மேலாண்மை குறித்து காணொலி காட்சி மூலம் பயிற்சி , வாரம் இரு முறை செவ்வாய் மற்றும் வெள்ளிக்கிழமைகளில் அளித்து வருகிறது. இந்த நடைமுறை குணமடைவோர் எண்ணிக்கை அதிகரிக்கப்பதிலும் , இறப்பு விகிதம் குறைவதிலும் முக்கிய பங்கு வகிக்கிறது.


    நாடுமுழுவதும் 28 மாநிலங்கள் மற்றும் யூனியன் பிரதேசங்களில் 249 மருத்துவமனைகளில் 19 இ- ஐசியு பயிற்சிகள் வழங்கப்பட்டுள்ளன.


    கொவிட் சிகிச்சையில் ரெம்டெசிவர் , பிளாஸ்மா , சிகிச்சை , அதிக அளவு ஆக்ஸிஜன் , ஸ்டிராய்டு மருந்து செலுத்துதல் போன்ற நடைமுறைகளையும் மருத்துவமனைகள் பின்பற்ற இந்தியா அனுமதி வழங்கியுள்ளது.


    மருத்துவமனைகளுக்கு ஆக்ஸிஜன் போதிய அளவில் கிடைக்கிறதா என தொடர்ந்து ஆய்வு மேற்கொள்ளப்பட்டு வருகிறது. இந்த நடவடிக்கைகள் காரணமாக , குணமடைபவர்கள் எண்ணிக்கை அதிகரிக்கிறது , உயிரிழப்போர் வீதம் 1.62%- ஆக உள்ளது.


    மேலும் விவரங்களுக்கு , இந்த செய்தி குறிப்பை ஆங்கிலத்தில் இங்கே படிக்கவும்:


    https://pib.gov.in/PressReleasePage.aspx?PRID=1656047


    *******************

    
    
    (Release ID: 1656113) Visitor Counter : 3
    
    
      Read this release in: English , Hindi , Marathi , Manipuri , Bengali , Assamese , Punjabi , Gujarati , Odia , Telugu , Malayalam