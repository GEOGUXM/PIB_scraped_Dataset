      হকশেল অমসুং য়াইফ-য়ুম্বাল মন্ত্রালয়

      কোবিদ-১৯গী অৱা-অনা তারবশিংগী অনৌবা হেল্থকেয়র স্কিম
      Posted On: 15 SEP 2020 3:04PM by PIB Imphal


    কোবিদ-১৯গা লান্থেংনরীবা হকশেলগী থৌমীশিংগী ওইনা প্রধান মন্ত্রী গরীব কল্যান পেকেজকী মখাদা কান্নবা অমা পীরি। মসিগী কান্নবা অসি কেন্দ্র সরকারনা তেংবাংবা স্কিম্নি।


    স্কিম অসিনা কোবিদ-১৯গী অনাবশিংগা হকথেংননা থেংনদুনা অমসুং মখোয়গী সেবা তৌবগী তঙাই ফদবা লৈবা অমসুং মসিগী মরম্না মখোয়দসু লায়না অসি পক্লকপা য়াবা খুন্নাইগী হকশেলগী থৌমীশিং য়াওনা অতোপ্পা হেল্থকেয়র পীবশিংগী ওইনা লুপা লাখ ৫০গী ইন্স্যুরেন্স কবর পীরি। কোবিদ-১৯গী লায়না নাবদগী অশোয়-অঙাম থোক্তুনা পুন্সি মাঙবগী ফিভমসু স্কিম অসিনা কোনগনি।


    স্কিম অসিনা প্রাইবেৎ হোস্পিতাল/থবক্তগী পোত্থারবা/বলন্তিয়র/লোকেল অর্বান বোদীশিং/কন্ত্রেক্ত/নোঙমগী খুৎশুমন তানবা/এদ-হোক/রাজ্যসিংনা থম্বা আউৎসোর্স তৌবা স্তাফশিং/কেন্দ্রগী হোস্পিতালশিং/এ.আই.আই.এম.এস. অমসুং এন.আই.এস. কুম্বা কেন্দ্র, রাজ্য, য়ু.তি.শিংগী ওতোনোমস হোস্পিতালশিং/কোবিদ-১৯গী মরী লৈনবা থবকশিংগী ওইনা লাউথোক্লবা কেন্দ্রগী মন্ত্রালয়গী হোস্পিতালশিংগী স্তাফশিংবু স্কিম অসিগী মনুং চনগনি।


    স্কিম অসিগী খুদোংচাবা অসি বেনিফিশরী অসিনা হান্নদগী ফংজবা অতোপ্পা ইন্স্যুরেন্সকী খুদোংচাবশিং অসিগী মথক্তা ওইগনি।


    কোবিদনা নারবা মীওইশিংবু লায়েংবগী মথক্তা সোসিও-ইকোনোমিক কাস্ত সেন্সস (এস.ই.সি.সি.) দেতাগী মতুং ইন্না লৈবাক অসিগী লায়রবা অমসুং খুদোংথীবা নংবা য়াবা ইমুং করোর ১০.৭৪ (চাউরাক্না মীওই করোর ৫০)গী ওইনা সেকন্দরী অমসুং তর্সিয়ারী হোস্পিতালিজেসনগীদমক্তা চহিদা লুপা লাখ ৫গী হকশেলগী কবর পীবা অয়ুশ্মান ভারত- প্রধান মন্ত্রী জন আরোগ্য য়োজনা (এ.বি.-পি.এম.জে.এ.ৱাই.) কৌবা স্কিম অমসু সরকারনা পীরি। এ.বি.-পি.এম.জে.এ.ৱাই.গী বেনিফিশরীশিংবু কোবিদ-১৯গী তেস্ত অমসুং লায়েংবগী থৌওং নীংথিনা পাঙথোক্নবা হায়দুনা “কোবিদ-১৯গী তেস্তিং তৌবা” অমসুং “কোবিদ-১৯গী লায়েংবা” কৌবা পেকেজশিংগী মতাংদসু খঙহনবগী ৱারোল অমা থোকখ্রে।


    মসিগী ই-পাউ অসি হকশেল অমসুং য়াইফ য়ুম্বাল মন্ত্রালয়গী রাজ্য মন্ত্রী শ্রী অশ্বিনি কুমার চৌবেনা রাজ্য সভাদা ঙসি অইবা পাউখুম অমা ওইনা পীখিবনি।


    *****

    
    
    (Release ID: 1654677) Visitor Counter : 3
    
    
      Read this release in: English , Urdu , Marathi , Assamese , Bengali , Punjabi , Tamil , Telugu