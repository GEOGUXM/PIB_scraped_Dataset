      অকোইবগী ফিভম অমসুং ঊমংগী মন্ত্রালয়

      ইন্দস্ত্রীগী থবক থৌরমশিংগা লোয়ননা খুদোংচাদবশিং লৈরবসু অশেংবা নুংশিৎ অমসুং তরু-তরুবা অতিয়াগা লোয়ননা অশং-অমান্না থল্লবা পৃথিবী ওইবা ঙমগনি: শ্রী প্রকাশ জাবারেকর
      
      শ্রী জাবদেকরনা লাক্কদৌরিবা চহি তরা অসিদা ভারতনা কার্বোন ইমিসন চাদা ৩৫ হন্থহনবগী পান্দম ফংবা ঙমগনি হায়না থাজবা থমখি
      
      সস্তেনেবিলিতী খক্তনা মহৌশাগী ওইবা খ্বাইদগী শাথিবা খুদোংথিবশিংদগী মীওইবা জাতিবু কনবা ঙমগনি হায়না কেন্দ্রগী এনভাইরনমেন্ত মন্ত্রীনা ফোঙদোকখ্রে
      
      আত্মনির্ভর অসি তোঙান্না তাবা নত্তে অদুবু মালেমগা লোয়ননা থবক তৌমিন্নবনি
      Posted On: 09 SEP 2020 4:44PM by PIB Imphal


    এনভাইরনমেন্ত, ফোরেস্ত অমসুং ক্লাইমেৎ চেঞ্জ মন্ত্রী শ্রী প্রকাশ জাবদেকরনা হায় ভারত সরকারনা কার্বোন ইমিসন হন্থহন্নবা হোৎনরি। ঙসি নই দিল্লীদা পাঙথোকখিবা ১৫শুবা সস্তেনেবিলিতী সম্মিৎ ২০২০গী সস্তেনেবলগী এক্সন এজেন্দা অমসুং মরোমদোম লেপচবা ঙম্বা ভারত ওইহন্নবা অখন্নবা সেসনদা ৱা ঙাংবদা মহাক্না হায়খি লাক্কদৌরিবা চহি তরা অসিদা ভারতনা কার্বোন ইমিসন চাদা ৩৫ হন্থহনবগী পান্দম ফংবা ঙমলগনি। মন্ত্রীনা হায়খি, লৈবাক অসিগী সোলর পাৱর কেপাসিতী অসি লেপ্তনা হেনগৎলক্লি অমসুং লৈবাক ৬৮না ইন্তর্নেস্নেল সোলর এলাইন্স এগ্রীমেএন্তদা অয়াবা পীখ্রে হায়না ফোঙদোকখি


    The share of non-fossil sources in the installed capacity stands at 37% today. PM @narendramodi Ji at the #ISAWSTS declared and up-scaled the target from 175 GW of solar power to 220 GW by 2022 and we are confident we will achieve this.@PMOIndia @moefcc @PIB_India @FollowCII pic.twitter.com/36QLNyBjVd

    — Prakash Javadekar (@PrakashJavdekar) September 9, 2020

    প্রধান মন্ত্রী শ্রী নরেন্দ্র মোদীনা ভারতপু মরোমদোম লেপচবা ঙম্নবা হৌদোকখিবা সরকারগী আত্মনির্ভর ভারত প্রোগ্রামগী মতাংদা ৱা ঙাংলদুনা মন্ত্রীনা হায়খি, আত্মনির্ভর ভারত অসি তোঙান্না তাবা নত্তে অদুবু মালেমগা লোয়ননা থবক তৌমিন্নবনি। ইন্নোবেসন অমসুং রিসর্চ অসি মরু ওইরক্লি। “ইন্নোবেসন অমসুং রিসর্চতা মীৎয়েং থমদুনা মপালদগী পুশিল্লকপা হন্থহন্দুনা লৈবাক অসিদগী পুথোকপা হেনগৎহন্নবা হোৎনরি। ” মহাক্না হায়, ভারত অসি ইন্নোবেসন্দা লুচিংবা অমা ওইরক্লি অমসুং ইন্নোবেসনশিং অসি রিসর্চ ওইনা তৌবা হৌরি অমদি ইন্নোবেসন অসিনা লাক্কদৌরিবা চহি তরা অসিদা অমদি মতুং তারকপদা চাউখৎপগী মথংগী থাক অমদা লৈবাক অসি পুখৎপদা মরু ওইবা থৌদাং লৌগনি।


    এনভাইরনমেন্ত মন্ত্রীনা ফোঙদোকখি মদুদি কোবিদ-১৯গী মতুংদা খুদোংচাদবশিং লৈরবসু অশেংবা নুংশিৎ অমসুং তরু-তরুবা অতিয়াগা লোয়ননা অশং-অমান্না থল্লবা পৃথিবী অমা মাই পাক্না ওইহনবা অসি মরু ওই অমদি মসি ইন্দস্ত্রীগী থবক থৌরমশিংগা লোয়ননা ওইথোকহনবা য়াগনি। মহাক্না হায়খি ভারত অসি মালেমগী লৈরিবা লমগী শরুক ২.৫% খক্তা, অফবা ঈশিংগী রিসোর্সশিংগী ৪% অমসুং মালেমগী মীশিংগি ২০% রোম ওইগনি অদুবু মালেমগী বাইওদাইবর্সিতীগী ৮% ওইরি মরমদি ভারতকী ফুরুপ অসিদা ফ্লোরা অমসুং ফৌনা অসি পুন্সিগী শরুক অমা ওইরি।মন্ত্রীনা মীওই জাতি অসি মহৌশাগী অকিবদগী কনবা ঙম্বা সস্তেনেবিলিতী প্রমোৎ তৌনবা ৱাফম ফোঙদোকখি। মহাক্না তোঙন তোঙানবা লৈবাকশিংদা স্তেনেবিলিতী প্রমোৎ তৌবগী লমশিংদা মখোয়গী কেস স্তদীশিং পুথোক্নবা ফোঙদোকখি।


    হৌখিবা চহি খরদা উ-ৱা থাবা হেনগৎলকপদা লৈবাক অসিনা লৌরিবা থৌদাংদা ফোঙদোক্লদুনা মন্তঈনা হায় “ ভারতনা অইং অশাগী লমদা অহোংবা পুরকপদা খোং থাংজিল্লি”। উজ্জ্বালা ই. ভেহিকলশিং, বি.এস.-VI ইঞ্জিনশিং, বাইওফ্যুলশিং, অশেংবা নুংশিৎ অমসুং মহৌশাগী অমা অতাদগী ঙাকথোক্নবা ঐখোয়গী থবকনা সস্তেনেবল অমসুং খাংবা কনবা ভারত অমগী য়ুম্ফম থোনখ্রে। ইমিসন হন্থহন্নবা ৩৫% পান্দম থমদুনা ঐখোয়না ২১% য়ৌবা ঙম্লে অমদি চহি ১০ অসিদা ঐখোয়না মথৌ তাবা ২২০ গেগা ৱাত রিন্যুএবল পাৱরগী পান্দম মাই পাক্না ফংবা ঙমগনি, মসিগী মনুংদা সোলর অমসুং ৱিন্দগী ৮৭ গেগা ৱাত য়াওনা মাই পাক্না ফংহনবা ঙমখ্রতে”, হায়না মহাক্না ফোঙদোকখি। মহাক্না মখা তারদুনা হায়খি মদুদি ইন্সোল তৌরবা ঐখোয়গী ইনর্জী মিক্সকী কেপাসিতী অসিদা রিন্যুএবল ইনর্জীগী সোর্স ৩৭% য়াওরি।


    অত্মানির্ভর ভারত অমগী মীনুংশি লৈবা কেপিতেলিজমদা ৱা ঙাংলদুনা সেন্তর ফোর এক্সিলেন্স ফোর সস্তেনেবল দিবেলপমেন্ত সি.আই.আই-আই.তি.সি.গী এদভাইজরী কাউন্সিলগী চীয়র্মেন অমসুং আই.তি.সি. লিমিতেদকী চিয়র্মেন অমসুং মেনেজিং দিরেক্তর, শ্রী. শঞ্জীব পুরিনা হায় সস্তেনেবিলিতীগী লালোংশিং অসি ব্যুজিনেসকী তঙাইফদবা ওইরি। কনফিদেরেসন ওফ ইন্দিয়ন ইন্দস্ত্রীগী দিরেক্তর জেনেরেল, শ্রী চন্দ্রজিৎ বেনর্জীনা মীপান তাংদবা অমসুং সস্তেনেবল ভারত অমা পুরক্নবা অপুনবা থৌদাংদা মীয়েং চিংশিনখি।


    সস্তেনেবিলিতী সম্মিৎ অসি সস্তেনেবল ব্যুজিনেসকী তোঙান-তোঙানবা দাইলোগ, প্রেক্তিস অমসুং পর্ফোর্মেন্স থাংগৎনবা ২০০৬তা লোঞ্চ তৌখিবা কনফিদেরেসন ওফ ইন্দিয়ন ইন্দস্ত্রী ইন সস্তেনেবিলিতীগী চহিগী ফ্লেগশীপ থৌরম অমনি। ‘১৫শুবা সস্তেনেবিলিতী সম্মিৎ- এক্সন এজেন্দা ফোর দি নেক্স দিকেদ’ অসি কোবিদ-১৯দগী তমশিনবা য়াবা তমশিল্লগা লাক্কদৌরিবা চহি তরা অসিদা অওনবা পুরকপা অমসুং ইনোবেসন, তেক্নোলোজী অমসুং সিস্তেমশিং পুকথোক্লিবশিংগী ৱাখল্লোন্না মথংগী চহি তরা অসি হেন্না সস্তেনেবল ওইহনবদা করম্না মতেং পাংগনি হায়বা উৎনবা মীৎয়েংদা দিজাইন তৌরি।


    *****

    
    
    (Release ID: 1652799) Visitor Counter : 1
    
    
      Read this release in: English , Urdu , Hindi , Marathi , Bengali , Assamese , Punjabi , Telugu