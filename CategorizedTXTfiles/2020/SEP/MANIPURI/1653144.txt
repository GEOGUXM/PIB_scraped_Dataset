      য়ুমলৈ-কৈরৈ মন্ত্রালয়

      কেন্দ্রগী গৃহ মন্ত্রী শ্রী অমিৎ শাহনা গান্ধীনাগর জিল্লাদা লুপা করোর ১৫.০১গী চায়খৎ থৌরাংগী স্কিমশিং ভিদিও কনফরেন্সিংগী থোংদা হৌদোক্তুনা মীয়ামদা খুদোল তমখ্রে
      
      শ্রী অমিৎ শাহনা লুপা করোর ১১৯.৬৩গী ওইগদবা তোঙান-তোঙানবা চাউখৎ থৌরাংগী প্রোজেক্ত কয়াগী উরেপ উরোং তমখি
      
      "প্রধান মন্ত্রী মোদীগী লুচিং মখাদা ঐখোয়না গান্ধীনাগরবু মশক থোকপা লোক সভা কন্সতিত্যুএন্সী অমা ওইহনবা ঙমগনি হায়বগী থাজবা লৈ"
      
      "কোরোনা লান্থেংননবগী অমত্তা ঙাইরবা পাম্বৈদি মীয়াম ৱাখল লৌশিং লৈহনবা অসিনি"
      
      কেন্দ্রগী গৃহ মন্ত্রীনা প্রধান মন্ত্রীগী লুচিং মখাদা লাইরবা মীওই কয়াদা রাসন, মাস্ক, সেনিতাইজর অমসুং হিদাক লাংথক কয়া পীবগী থবক পায়খৎলিবা মীওইশিংবু থাগৎপা ফোংদোকখি
      Posted On: 10 SEP 2020 7:06PM by PIB Imphal


    কেন্দ্রগী গৃহ মন্ত্রী শ্রী অমিৎ শাহনা গান্ধীনাগর জিল্লাদা লুপা করোর ১৫.০১গী চায়খৎ থৌরাংগী স্কিমশিং ভিদিও কনফরেন্সিংগী থোংদা হৌদোক্তুনা মীয়ামদা খুদোল তমখ্রে। মহাক্না লুপা করোর ১১৯.৬৩গী ওইগদবা তোঙান-তোঙানবা চাউখৎ থৌরাংগী প্রোজেক্ত কয়াগী উরেপ উরোং তমখি। মসিগী মনুংদা স্মার্ত সিতী প্রোজেক্ত, গার্দেনশিং হেন্না ফজহনবা, লম্বী পাকথোকপা অমসুং নুপীগী স্কুলশিংদা অহেনবা ক্লাসরুম হাপকৎপনি। চাউখৎ থৌরাংগী প্রোজেক্তশিং অসিনা গান্ধীনাগরগী চাউখৎপগী খোংজেল হেন্না য়াংশিলহনগনি। গুজরাৎকী দিপুতী চীফ মিনিস্তর, শ্রী নিতিন পতেলসু থৌরম অদুদা ভিদিও কনফরেন্সকী খুথাংদা রুপাল খুঙ্গংদগী শরুক য়াখি।


    থৌরম অদুদা ৱা ঙাংলদুনা শ্রী অমিৎ শাহনা হায়খি, "প্রধান মন্ত্রী মোদীগী লুচিং মখাদা ঐখোয়না গান্ধীনাগরবু মশক থোকপা লোক সভা কন্সতিত্যুএন্সী অমা ওইহনবা ঙমগনি হায়বগী থাজবা লৈ।" কেন্দ্রগী গৃহ মন্ত্রীনা মসিমসু হায়খি, "ঐখোয়না প্রধান মন্ত্রী শ্রী নরেন্দ্র মোদীগী মীৎয়েং মখাদা লৈবাক অসিনা কোরোনা লাইচৎ লান্থেংনরি।" মসিগী মথক্তা, গুজরাত্তা কোরোনাগী মথক্তা মুখ্য মন্ত্রী শ্রী বিজয় রুপানিগী মখাদা লান্থেংনরি। লেপ্পা লৈতনা হোৎনরিবা কয়াসিগী মহৈনা ঙসিদি মী শিবগীএ চাং হন্থরে অমসুং নাবা ফবগী চাং হেনগৎলক্লি।


    কেন্দ্রগী গৃহ মন্ত্রীনা হায়খি মদুদি "কোরোনা লান্থেংননবগী অমত্তা ঙাইরবা পাম্বৈদি মীয়াম ৱাখল লৌশিং লৈহনবা অসিনি।" মহাক্না মীয়ামদা সোসিএল দিস্তেন্সিং ঙাক্না চৎপীনবা পুক্নিং চিংশিল্লক্লি। শ্রী অমিৎ শাহনা প্রধান মন্ত্রীগী লুচিং মখাদা লাইরবা মীওই কয়াদা রাসন, মাস্ক, সেনিতাইজর অমসুং হিদাক লাংথক কয়া পীবগী থবক পায়খৎলিবা মীওইশিংবু থাগৎপা ফোংদোকখি।


    *****

    
    
    (Release ID: 1653144) Visitor Counter : 2
    
    
      Read this release in: English , Urdu , Hindi , Punjabi , Tamil , Telugu