      হকশেল অমসুং য়াইফ-য়ুম্বাল মন্ত্রালয়

      কম্মর্স অমসুং ইন্দস্ত্রীগী মন্ত্রীনা রাজ্য/য়ু.তি. ১২গা লোয়ননা ৱারী শাখ্রে অমদি ওক্সিজেন ফংহনবা অমসুং শীজিন্নবা য়াওনা কোবিদ মেনেজমেন্তগী ফীভম য়েংশিনখ্রে
      Posted On: 19 SEP 2020 5:25PM by PIB Imphal


    কোবিদ-১৯ লায়চৎ অসি মপুং ফানা লাকশিন্নবা অমসুং য়েংশিন্নবা কেন্দ্র সরকারগী পুন্না লৌখৎপা লালোংগী শরুক ওইনা ঙসি কেবিনেৎ সেক্রেতরীনা চ্যের লৌদুনা অৱাংবা থাক্কী য়েংশিন মীফম অমা পাঙথোকখ্রে। য়েংশিন মীফম অসিদা মেম্বর (হকশেল), নিতি আয়োগ, কেন্দ্রগী হকশেল সেক্রেতরী, সেক্রেতরী, প্রমোসন ওফ ইন্দস্ত্রী এন্দ ইন্তর্নেল ত্রেদকী বিভাগ, হকশেল মন্ত্রালয়, হোম পুবা মন্ত্রালয়গী মকোক থোংবা ওফিসিএলশিং অমসুং রাজ্য/য়ু.তি. ১২গী চীফ সেক্রেতরীশিংনা শরুক য়াখি। ভি.সি. অসিদা শরুক য়াখিবা রাজ্য/য়ু.তি. ১২ অদুদা মহারাস্ত্র, কর্নাতকা, অন্ধ্র প্রদেশ, উত্তর প্রদেশ, তামিল নাদু, ওরিশা, চন্দিগর, তেলঙ্গনা, কেরেলা, দিল্লী, পঞ্জাব অমসুং ৱেস্ত বেঙ্গল য়াওরি। লৈবাক অসিগী কোবিদকী কেসলোদকী ৮০%দি রাজ্যশিং/য়ু.তি.শিং অসিদগী ওইখি।


    কম্মর্স অমসুং ইন্দস্ত্রীগী মন্ত্রীনা রাজ্যশিং অসিগা ৱারী শাখি অমদি রাজ্যশিং অসিদা ওক্সিজেন ফংবরা হায়না য়েংশিনখি। মহাক্না মখোয়দা জিলাগী থাক্তা অমসুং হকশেলগী ফেসিলিতীগী লৈরিবা থাক অদুগী ফীভম য়েংশিনবদা মীৎয়েং চংনবা অমদি ওক্সিজেন ফংহনবগা মরী লৈনবা থৌরাং অমসুং লোজিস্তিক্কী থবকশিং য়েংশিন্নবা খঙহনখি। মহাক্না মখোয়না লৌখৎপা খ্বাইদগী ফবা পাম্বৈশীং অদু পাউদমদুনা লৈবাক অসিগী অতোপ্পা রাজ্যশিং/য়ু.তি.শিংনা মদু লৌখৎপা য়ান্নবা মখোয়দা খঙহনখি।


    কেবিনেৎ সেক্রেতরীনা রাজ্যশিং অসিনা তেস্ত তৌবগী চাং শীংথানিংঙাই ওই হায়না থাগৎখি অমরোমদা রাজ্য কয়াগী কেস ফেতেলিতী রেৎশিং অসু লৈবাক অসিগী চাংচৎতগী হেন্না ৱাংলি হায়নসু ফোংদোকখি। মহাক্না রাজ্যশিংদা অকনবা খোঙথাং লৌখৎনবা লৈখিদবগী চাং ৱাংবা জিলা অমসুং হোস্পিতালশিং খঙদোক্নবা হায়খি। মহাক্না রাজ্যশিং অসিদা আর.তি.-পি.সি.আর. কেপাসিতী অঙম্বা চাংদা শীজিন্ননবা খঙহনখি। মহাক্না লাইওং উৎলগা নেগেতিব ওইবা কেস (রেপিদ এন্তোজেন্ত তেস্তশিংনা তৌবা তেস্ত) অমত্তা খাক্তনা অসিগুম্বা কেস পুম্নমক শোইদনা আর.তি.-পি.সি.আর. তেস্ত তৌবা মথৌ তাই হায়না ফোঙদোকখি।


    কেন্দ্রগী হকশেলগী সেক্রেতরীনা রাজ্যশিং অসিগী কোবিদ-১৯গী অকুপ্পা মরোল য়াওবা স্তেতস নোৎ অমা উৎখি মসিদা মরু ওইনা রাজ্য/য়ু.তি. অমমমগী ওইনা তৌখিবা তেস্তশিংগী মশিংদা, মখোয়গী পোজিতিবিতী রেৎ অমসুং মখোয়গী নোংমগী সি.এফ.আর.গী চাংচৎ, হেল্থ ইনফ্রাস্ত্রকচর লৈহনবা অমসুং মখোয়গী দিস্ত্রিক্ত-দিস্ত্রিক্তকী ওইনা ফংহল্লিবা ওক্সিজেনগী মতাংদা মীৎয়েং থমখি।


    *****

    
    
    (Release ID: 1656733) Visitor Counter : 3
    
    
      Read this release in: English , Marathi , Hindi , Bengali , Punjabi , Odia , Telugu , Malayalam