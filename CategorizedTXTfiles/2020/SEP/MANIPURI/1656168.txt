      কমর্স অমসুং ইন্দস্ত্রী মন্ত্রালয়

      এম.এন.সি.শিংনা বেজশিং ভারত্তা হোংলকপা
      Posted On: 18 SEP 2020 3:05PM by PIB Imphal


    মলতিনেসনেল কম্পেনী কয়ানা মখোয়গী বেজ ভারতকী রাজ্য কয়াদা ইলেক্ত্রোনিক, রিতেল, ই-কম্মর্স, ওতোমোতিব, ফুদ প্রোসেসিং, তেক্সতাইল অসিনচিংবদা হোংলক্নিংবগী অপাম্বা পোক্নরি। অদুবু, কম্পেনীশিং অসিনা ই-পাউ ফোংদোকপা য়াদবা লৈবনা, ওপরেসনগী মফম হোংনিংবগী মরমদি ফোংদোক্নদ্রি। এফ.দি.আই. ইনফ্লোশিংনা দোমেস্তিক কেপিতেল হেনগৎহনবদা অমসুং সেক্তর কয়া অসিদা থবক পীবগী চাং হেনগৎহনবদা মতেং পাংলি। ২০১৯-২০দা য়ু.এস.এ. অমসুং অতোপ্পা লৈবাকশিংদগী লাকপা এফ.দি.আই. ইনফ্লো অসি য়ু.এস. দোল্লর ৭৪.৩৯ বিল্লিয়ননি অমসুং (এপ্রিল-জুলাই) ২০২০-২১ (পি)গীনা য়ু.এস. দোল্লর ১৬.২৬নি।


    ভারত্তা ইনভেস্তমেন্ত হেন্না তৌরকপা য়ানবগীদমক্তা সরকার অসিনা ইনভেস্তর কয়াবু মরুপ মপাং ওইবগী মতৌদা ইন্সতিত্যুসনেলাইজ তৌনবা হোৎনরি। সরকার অসিনা ভারত্তা ইনভেস্তরশিংনা ইনভেস্ত তৌবদা খুদোংচানবগীদমক অমসুং শেন্মিৎলোনগী মরুওইবা সেক্তরদা চাউখৎনবগীদমক এম্পাৱর্দ গ্রুপ ওব সেক্রেতরী (ই.জি.ও.এস.) অমা শেমখ্রে। ই.জি.ও.এস. অসিনা অপাম্বা ইনভেস্তর/ওর্গানাইজেসন অদু খঙদোক্কনি, ইনভেস্তমেন্তকীদমক মন্ত্রালয় নত্ত্রগা বিভাগ অদুদা পাউদমগনি, ইনভেস্তরশিংগী হেন্দহোল্দিং তৌগনি, য়েংশিনগনি অমসুং গ্রীনফীল্দ প্রোজেক্ততা অহেনবা ইনভেস্তর চিংশিন্নবগীদমক লম্বী পীগনি। প্রোজেক্ত দিবেলপমেন্ত সেল (পি.দি.সি.)শিংসু মন্ত্রালয়/বিভাগশিংদা কেন্দ্র সরকারগী মন্ত্রালয় অমসুং রাজ্য সরকারশিংগা খুৎশম্নদুনা ইনভেস্তমেন্ত চিংশিন্নবা অমসুং ভারত্তা ইনভেস্তমেন্ত প্রোজেক্তশিংগী পাইপ্লাইন ফগৎহন্নবা হোৎননবা শেমখ্রে। সরকার অসিগী মপুং ওইবা পান্দমদি ইনভেস্তমেন্ত তৌবদা নুংঙাইবা অমসুং লল্লোন ইতীক্কী অকোইবা অমা শেমগত্তুনা ভারত্তা ইনভেস্তমেন্ত হেন্না চঙশিল্লকপনি। প্রদক্সন ইনভেস্তমেন্ত স্কিম, হৌজিক লৈরিবা লেন্দ বেঙ্কশিংগী জি.আই.এস. মেপ্পিং, ক্বালিতী কন্ত্রোল ওর্দরশিং পীদুনা অহোংবা পোৎ পুশিল্লক্তবা অসিনচিংবা খোংথাংশিং লৌখত্তুনা লৈবাক অসিদা অহেনবা ইনভেস্তমেন্ত চঙলক্নবা হোৎনখ্রে।


    পাউদম অসি কম্মর্স অমসুং ইন্দস্ত্রীগী মন্ত্রী শ্রী পিয়ুশ গোয়ালনা রাজ্য সভাদা ঙসি অইবা পাউখুম ওইনা পীখিবনি।


    *****

    
    
    (Release ID: 1656168) Visitor Counter : 1
    
    
      Read this release in: English , Marathi , Punjabi , Tamil , Telugu