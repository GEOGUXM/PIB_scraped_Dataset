      স্কিল দিবেলপমেন্ত অমসুং ইন্ত্রপ্রিনরশিপ মন্ত্রালয়

      কোবিদ-১৯গী মতুংদা স্কিল দিবেলপমেন্ত প্রোগ্রামশিং হোংলকপা
      Posted On: 18 SEP 2020 12:39PM by PIB Imphal


    নেস্নেল স্কিল দিবেলপমেন্ত কোর্পোরেসন(এন.এস.দি.সি.)গা লোয়ননা স্কিল দিবেলপমেন্ত অমসুং ওন্তরপ্রিনরশিফকী মন্ত্রালয়না কোবিদ-১৯ লোকদাউন অসিগী মনুংদা ই-স্কিল ইন্দিয়াগী প্লেতফোম অসি শিজিন্নদুনা ওনলাইন্দা স্কিলশিং তম্নবা খঙহনখ্রে৷ মখাতনা ২০২০গী সেপ্তেম্বর তাং ২১দগী হৌদুনা ফিজিকেল ফোর্মদা স্কিল ত্রেনিং প্রোগ্রামশিং পাংথোকপা হৌনবা হোম এফিয়র্সকী মন্ত্রালয়না অয়াবা পীখ্রে৷ মসিগী মতুং ইন্না ত্রেনিং অসি হৌন্নবগীদমক হকশেল অমসুং য়াইফ য়ুম্বালগী মন্ত্রালয়না স্তেন্দর্দ ওপরেতিং প্রোসিদিয়োর্স(এস.ও.পি.শিং) ফোংখ্রে৷


    পি.এম.কে.ভি.ৱাই.গী মখাদা ১৭.০৩.২০২০ ফাওবদা সোর্ত তর্ম ত্রেনিং (এস.তি.তি.)কোর্সশিংগী মখাদা মীহুৎ লাখ ৪২.০২ অমসুং লাথ ৩৩.৬৬ মথং মনাও নাইনা ত্রেন তৌখ্রে অমসুং সর্তিফিকেৎ পীথ্রে৷ হায়রিবা সর্তিফাইদ তৌখ্রবা মীহুৎশিং অসিগী মনুংদা মীহুৎ লাখ ১৭.৫৪দি চান্নবা থবক পীখ্রে৷ অসিদসু নত্তনা স্কিম অসিগী শরুক অমা ওইনা লৈরিবা রিকোগনিসন ওফ প্রাইয়র লর্নিং(আর.পি.এল.)গী মখাদা স্কিলদি হৈরবা অদুবু সর্তিফাইদতী তৌদ্রিবা মীহুৎ লাখ ৪৯.১২দি চান্না চান্নবা মফম পীখ্রে৷


    সর্তিফাইদ তৌরবা মীহুৎশিংগী চান্না চান্নবা মফম পীনবগীদমক তোঙান তোঙানবা খোঙথাংশিং লৌখৎখ্রে৷ অচৌবা খোংথাংশিংগী মনুংদা খরদি মখাদা পীরি:


    • ত্রেনিং প্রোবাইদরশিং/ ত্রনিং সেন্তরশিংনা(তি.পি.শিং/তি.সি.শিং) সেক্তর স্কিল কাউন্সিলগী মতেং লৌরগা রোজগর মেলাশিং শেমগৎ শাগৎনবা হোৎনগদবনি;


    • তি.পি.শিং/তি.সি.শিংদা অরোইবা ওইনা পীগদবা পেমেন্ত(অপুনবা ত্রেনিং ফন্দগী ২০% ) অদুদি সর্তিফাইদ তৌরবা মীহুৎ অদুগী থবক মখল অদুগী মতুং ইনগনি;


    • খ্বাইদগী য়ামদনা দরকার লৈরিবা চাং অদুগী মথক্তা মীহুৎশিং অদু থবক পীবগীদমক তি.পি.শিং/তি.সি.শিংদা অহেনবা ইন্সেন্তিবশিং পীখ্রে৷


    • তি.পি.শিং/তি.সি.শিংদা অনৌবা তার্গেতশিং পীবা হায়বসি মখোয়গী থবক্কী পর্ফোমেন্স অদুগী মতুং ইল্লি৷


    হায়রিবা ই-পাউ অসি স্কিল দিবেলপমেন্ত অমসুং ওন্তরপ্রিনরশিফকী রাজ্যগী মন্ত্রী শ্রী আর.কে.সিংহনা ঙসি রাজ্য সভাদা অইবা ৱারোল অমা ওইনা পীশিনখি৷


    *****

    
    
    (Release ID: 1656180) Visitor Counter : 1
    
    
      Read this release in: English , Marathi , Assamese , Bengali , Punjabi , Tamil , Telugu , Kannada