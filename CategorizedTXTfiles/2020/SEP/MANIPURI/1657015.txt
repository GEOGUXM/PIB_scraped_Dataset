      কোর্পোরেৎ এফিয়র্স মন্ত্রালয়

      হৌখিবা চহি অহুমদা সেল কম্পেনী ৩,৮২,৫৮১ সরকারনা মুৎথৎখ্রে
      Posted On: 20 SEP 2020 2:04PM by PIB Imphal


    সেল কম্পেনীশিং মশক খঙদোক্নবা অমসুং থুপচিন্নবা সরকারনা অখন্নবা খোঙজং অমা পায়খৎলে। চহি অনি থংন-থংন্না নৎত্রগা মসিদগী হেন্না ফাইনান্সিএল স্তেৎমেন্ত(এফ এস) পীখৎলক্তবা কম্পেনীশিং মশক খঙদোক্লে অমসুং কম্পেনীস এক্ত,২০১৩গী সেক্সন ২৪৮ অমসুং কম্পেনীস(রিমুভেল ওফ নেমস ওফ কম্পেনীস ফ্রোম রেজিস্তার ওফ কম্পেনীস)রুলস, ২০১৬গী মখাদা হৌখিবা চহি অহুম অসিদা সরকারনা সেল কম্পেনী ৩,৮২,৫৮১ লৌথোকখ্রে। ৱাফম অসি ঙসি রাজ্য সভাদা অইবা ওইনা পীবা পাউখুম অমদা ফাইনান্স অমসুং কোরপোরেত এফেয়ার্সকী রাজ্য মন্ত্রী অনুরাগ সিংহ থাকুরনা ফোঙদোকখিবনি।


    “সেল কম্পেনী” হায়রিবা তার্ম অসি কম্পেনীস এক্তকী মখাদা মশক তাক্তে। মসিনা মহৌশানা ললোন-ইতিক পাংথোক্তবা নৎত্রগা মতিক চাবা লন-থুম লৈতবা, তেক্স থিদনবা, মনি লাউন্দরিং, বেনামি লন-থুমশিং য়াওনা আইন্না য়াদবা থবকশিং পাংথোক্নবা লৈবা কম্পেনশিং অদুবু “সেল কম্পেনীশিং” খঙনৈ। “সেল কম্পেনীশিং” য়েংশিন্নবা সরকারনা স্পিসিএল তাক্স ফোর্স লিংখৎলে অমসুং সেল কম্পেনীশিং মশক খঙদোক্নবা অখন্নবা রেদ ফ্লেগ ইন্দিকেতরশিং শীজিন্নবগী অৱাবা পীরে।


    *****

    
    
    (Release ID: 1657015) Visitor Counter : 4
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Telugu , Malayalam