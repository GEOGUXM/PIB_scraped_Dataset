      হ্যুমেন রিসোর্স চাউখৎ-থৌরাংগী মন্ত্রালয়

      সরকারনা এন.ই.পি. ২০২০বু থবক ওইনা পাঙথোক্নবা তোঙান তোঙানবা থবক কয়া পায়খৎলিঃ এজুকেসন মন্ত্রী
      Posted On: 14 SEP 2020 4:37PM by PIB Imphal


    এন.ই.পি. ২০২০ অসি রাজ্য/য়ু.তি. সরকারশিং য়াওনা স্তেকহোলদরশিংগা নীংথিনা খন্নরবা মতুংদা শেম শাবা লোইশিনখিবনি। নেস্নেল এজুকেসন পোলিসী ২০২০গী মতুং ইন্না পোলিসী অসিবু থবক ওইনা পায়খৎপা অসিদা তোঙান তোঙানবা থবক থৌরম কয়াগী তঙাই ফদবা লৈগনি অমসুং হায়রিবা থৌওংশিং অসি বোদী কয়া অমনা তান চাবা অমসুং পথাপ চুম্বা মওংদা পায়খৎকদবনি। মন্ত্রালয় অসিনা এন.ই.পি. ২০২০গী মতাংদা রাজ্য/য়ু.তি. সরকারশিংদা ৱাহৈ অমসুং ইথিলগা লোইননা পাউ ফাওখি। এজুকেসনগী মন্ত্রালয়না এন.ই.পি. ২০২০গী মতাংদা তোঙানব তোঙানবা হীরমশিংগী মতাংদা ৱারোল কয়া ফোঙদোকপা অমসুং মসিবু থবক ওইনা পাঙথোকপগী মতাংদা মীয়ামদগী পাউতাক ফঙনবগী পান্দম থমদুনা সেপ্তেম্বর ৮দগী ২৫ ফাওবা ‘শিক্ষক পর্ব’ অমা পাঙথোকখ্রে। মন্ত্রালয় অসিনা “নেস্নেল এজুকেসন পোলিসীনা অৱাংবা থাক্কী মহৈ তম্বদা অহোঙবা কয়া লাকহল্লকপগী থৌদাং”গী মতাংদা গবর্নরশিংগী কনফরেন্স অমা পাঙথোকখ্রে। কনফরেন্স অসিদা রাজ্য অমসুং য়ুনিয়ন তেরিতরীশিংগী গবর্নরশিং, লেফতেনেন্ত গবর্নরশিং, রাজ্যগী য়ুনিবর্সিতীশিংগী ভাইস চান্সেল্লরশিং অমসুং অতোপ্পা মরু ওইবা মীওইশিংনা শরুক য়াখি। এন.ই.পি. ২০২০গী মতাংদা স্তেকহোলদরশিংদগী কান্নবা অমসুং পাক-শনবা পাউতাক কয়া ফংননবা য়াম্না পাক চাউবা পব্লিসিতীগী থৌওং পাঙথোকখি।


    হায়রিবা ৱাফমশিং অসি ঙসি লোক সভাদা হ্যুমেন রিসোর্স দিবেলপমেন্তকী কেন্দ্র মন্ত্রী শ্রী রমেশ পোখ্রিয়াল ‘নিশাঙ্ক’না অইবা পাউখুম ওইনা পীখিবনি।


    *****

    
    
    (Release ID: 1654226) Visitor Counter : 2
    
    
      Read this release in: English , Urdu , Marathi , Bengali , Punjabi , Telugu