      কোর্পোরেৎ এফিয়র্স মন্ত্রালয়

      আই.দি.বি.আই.না ইন্সোলভেন্সী অমসুং বেঙ্ক্রপ্সী কোদ, ২০১৬কী মতাংদা নেস্নেল ওনলাইন ক্বিজকী ফল লাউথোকখ্রে
      Posted On: 01 SEP 2020 9:33PM by PIB Imphal


    দ ইন্সোলভেন্সী এন্দ বেঙ্ক্রপ্সী বোর্দ ওফ ইন্দিয়া (আই.দি.বি.আই.)না MyGov.inগা খুৎশম্নদুনা লৈবাক অসিদা লৈরিবা স্তেকহোল্দরশিংগী মরক্তা কোদ অসিগী মতাংদা এৱেয়রনেস অমসুং অন্দরস্তেন্দিং প্রোমোত তৌনবা ২০২০গী জুলাই ১দগী জুলাই ৩১ ফাওবা ‘নেস্নেল ওনলাইন ক্বিজ ওন ইন্সোলভেন্সী এন্দ বেঙ্ক্রপ্সী কোদ, ২০১৬’ পাংথোকখ্রে। ক্বিজ অসি আই.দি.বি.আই.দা থবক তৌবা মীওইশিং, আই.দি.বি.আই.দা রেজিস্তর তৌবা সার্বিস প্রোভাইদরশিং, অমসুং মখোয়গী য়াম্না নক্নবা ইমুংগী মেম্বরশিং নত্তনা চহি ১৮গী মথক্তা লৈবা ভারতকী প্রজা খুদিংমক্কীদমক্তদি য়াওবা য়াগনি।


    ক্বিজ অসিনা মশিং য়াম্লবা পার্তিসিপেন্ত ১,২৫,৭৮১ (লাখ অমা লিশিং কুন মঙাগা চাত্রেত মরিফু মাথোই )দগী রেসপোন্স ফংখি। রাজ্য অমসুং য়ুনিয়ন তেরিতোরী খুদিংমক্তগী পার্তিসিপেন্তশিং য়াওখি। উত্তর প্রদেশতগগী অপুনবা পার্তিসিপেন্তশিং অদুগী ১৫.৭%গা লোইননা খ্বাইদগী য়াম্না শরুক য়াখি, মথংদা মহারাস্ত্র ১১.৭% অমসুং দীল্লিনা ৬.৯% ওইখি।


    ক্বিজ অসিগী গাইদলাইনশিং অসিগী মতুং ইন্না, পার্ফোর্মেন্সকী মতুং ইন্না, খ্বাইদগী মকোক থোংবা পার্তিসিপেন্ত ১০%না ‘সার্তিফিকেত ওফ মেরিত’ ফংগনি। খ্বাইদগী মকোক থোংবা পার্তিসিপেন্তশিং অদুগী মমিং অদু https://ibbi.gov.in/uploads/whatsnew/2020-09-01-180818-39l1c-d0d470965bd50a663be643b5d8bb2a1c.pdf দা ফংবীগনি।


    ‘সার্তিফিকেত ওফ মেরিত’ অদু মাইপাক্লবা পার্তিসিপেন্তশিং অদুদা সেপ্তেম্বরগী ১০, ২০২০ ফাওবদা ইমেল তৌরগনি।


    মকোক থোংবা পার্তিসিপেন্ত ১০%গী মরক্তা মহারাস্ত্রনা খ্বাইদগী য়াম্না ১৫% ফংখি, মথংদা দীল্লি ১১.৭% অমসুং উত্তর প্রদেশনা ১১.৪% ফংখি। মকোক থোংবা পার্তিসিপেন্ত ১০%গী চাউরাক্না ৫১%দি চহি ১৮দগী ২৫ ফাওবগী কাংলুপ্তা চিংঙি অমসুং মকোয়শিং অদুগী ৮২%গী মথক্না চহি ১৮দগী ৩৫.৫কী কাংলুপ্তা লৈ। ক্বিজ অসিনা মখল কয়াগী স্তেকহোল্দরশিং, মহৈরোইশিং য়াওনা, প্রোফেশনেলশিং, অমসুং এমপ্লোয়ীশিংদগী পুক্নীং চিংশিনখি। খ্বাইদগী মকোক থোংবা পর্ফোর্মর ১০%গী চাউরাক্না ২৯%দি মহৈরোইশিং নত্রগা চার্তর্দ একাউন্তেন্সীগী মেম্বরশিংনি, ৯%না মহৈরোইশিং নত্রগা কমপনী সেক্রেতরীশিপকী মেম্বরশিংনি, অমসুং ৭%না বেঙ্ক অমসুং ফাইনেন্সিয়েল ইন্সতিত্যুশনশিং এমপ্লোয়ীশিংনি।


    ক্বিজ অসিগী গাইদলাইনশিং অদুগী মতুং ইন্না , খ্বাইদগী হেনবা পর্ফোর্মর অদুদা লুপা ১,০০,০০০ (লুপা লাখ অমা)গী শেলগী মনাগা লোইননা গোল্দ মেদল অমা পীগনি, অনিশুবা খ্বাইদগী হেনবা পর্ফোর্মর অদুনা সিলভর মেদল অমা অমসুং লুপা ৫০.০০০ (লিশিং য়াংখৈ) ফংগনি, অমসুং অহুমশুবা খ্বাইদগী হেনবা পর্ফোর্মর অদুনা ব্রোঞ্জ মেদল অমা অমসুং লুপা ২৫,০০০ (লিশিং কুন মঙা)গী শেলগী মনা ফংগনি। মখাদা পীরিবশিং অসি ক্বিজদা খ্বাইদগী হেনবা পর্ফোর্মর অহুম অদুনি:


    খ্বাইদগী হেনবা পর্ফোর্মর : শ্রী অরিত্রা সাহা, চই ২৩ (য়ুজর আই.দি.-৫২৯২৩১৪)। মহাক অসি আর্মী ইন্সতিত্যুত ওফ এক্নোলোজীদগী বেচেলর ওফ ইঞ্জিনীয়রিংনি অমসুং হিজিক-হৌজিক বেঙ্গলুরুদা বোদাফোন শেয়রদ সার্বিসতা থবক তৌরি।


    অনিশুবা খ্বাইদগী হেনবা পর্ফোর্মর : শ্রী পাৱন খন্দেলৱাল, চহি ২৫ (য়ুজর আই.দি.-২৫৪০৪৬২৪)। মহাক অসি চার্তর্দ একাউন্তেন্তনি, হৌজিক-হৌজিক জি.এ.আই.এল. (ইন্দিয়া) লিমিতেদতা থবক তৌরি অমসুং বেঙ্গলুরুদা পোস্তিং তারি।


    অহুমশুবা খ্বাইদগী হেনবা পর্ফোর্মর : শুকুমারি ভেকাতি ভেনকতা নানুশা, চই ২৪ (য়ুজর আই.দি.-২৪৭৭৮২০৪)। মহাক অসি পুনেগী আই.এল.এস. লো কোলেজতগী বি.এস.এল. এল.এল.বি. লোইশিল্লবা মতুংদা হাইদ্রবাদতা ওস্মানিয়া য়ুনিভর্সিতীদগী এল.এল.এম. তৌরি।


    খ্বাইদগী হেনবা পর্ফোর্মরশিংদা মনাশিং অসি আই.বি.বি.আই.গী মতিক চাবা থৌরম অমদা পীথোক্কনি। আই.বি.বি.আই.না ক্বিজ অসিদা খ্বাইদগী হেনবা পর্ফোর্মরশিং অমসুং মকোক থোংবা পর্ফোর্মর ১০%দা থমোইনুংদগী থাগৎপা ফোংদোক্লি।


    *****

    
    
    (Release ID: 1650557) Visitor Counter : 2
    
    
      Read this release in: Urdu , English , Hindi , Tamil