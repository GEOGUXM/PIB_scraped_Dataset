      রাস্ত্রপতিগী লোইশঙ

      সিঙ্গাপুরগী এনভোয়না ভিদিও কনফরেন্সকী থোংদা লেতর ওফ ক্রেদেন্স পীখ্রে
      Posted On: 10 SEP 2020 12:14PM by PIB Imphal


    ভারতকী রাস্ত্রপতি শ্রী রাম নাথ কোবিন্দনা ঙসি (সেপ্তেম্বর ১০, ২০২০)দা ভর্চুএল ওইবা থৌরম অমদা সিঙ্গাপুরগী হাই কমিস্নর শ্রী সিমোন ৱোং ৱৈ কুএনগী লেতর ওফ ক্রেদেন্স লৌশিনখ্রে।


    থৌরম অসিদা ৱা ঙাংলদুনা রাস্ত্রপতিনা হাই কমিস্নরবু মহাকপু খল্লক্লিবা অসিগীদমক্তা য়াইফ পাউজেল পীখ্রে। সিঙ্গাপুরগী রাজ্যপালনা হন্দক্কী জেনরেল ইলেক্সনশিং অসি মায় পাক্না পাংথোকখিবগীদমক্তা নুংঙাইবা ফোংদোক্লদুনা রাস্ত্রপতিনা ভারত অমদি সিঙ্গাপুর নাকল অনিগী ওইবা মরি অসি হেন্না মরা চেৎশিলহনখ্রে হায়না শিংথাদুনা ৱা ঙাংখি। মহাক্না য়ু.এন. সেক্যুরিতী কাউন্সিল য়াওনা মল্তী-লেতরেল ওইবা ফোরমশিংদা মতেং পাংবিখিবশিংগীদমক্তা সিঙ্গাপুরগী মফমদা থাগৎপা ফোংদোকখি। কোবিদ-১৯ লায়চৎ অসিগী মতমদা অমনা-অমগী তেংবাংনবা অসিনা লৈবাক অনিমক্কী মরক্তা লৈনরিবা মরূপকী মরি অমসুং থাজবা অসি হেন্না মখা তানা ফগৎহল্লগনি হায়নসু মহাক্না ফোংদোকখি।


    *****
    

    
    (Release ID: 1652942) Visitor Counter : 5
    
    
      Read this release in: English , Urdu , Hindi , Marathi , Assamese , Bengali , Punjabi , Tamil , Telugu , Malayalam