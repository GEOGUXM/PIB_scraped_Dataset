      তেক্সতাইল মন্ত্রালয়

      তেক্সতাইল সেক্তরদা থবক পীবগী খুদোংচাবশিং
      Posted On: 17 SEP 2020 1:44PM by PIB Imphal


    ভারতকী তেক্সতাইল সেক্তরনা হকথেংননা মীওই করোর ৪.৫তা অমদি মখাদা পীরিবা তোঙান তোঙানবা স্কিমশিং অমসুং মীয়ামগী থৌরমশিংগী খুত্থাঙদা নুপী অমসুং খুঙ্গঙগী মীওইশিং য়াওনা মরী লৈনবা লমশিংদা মীওই করোর ৬ অমগসু থবক পীদুনা লৈবাকসিদা থবক পীবগী খ্বাইদগী চাউবা হৌরকফম ওইরি:-


    ১. শেমদোক্লবা তেক্নোলোজী অপগ্রেদেসন ফন্দ স্কিম ২০১৬-২০২২গী মনুংদা লুপা করোর ১৭,৮২২গী শেনফম কাইথোক্তুনা তেক্সতাইল ইন্দস্ত্রীগী তেক্নোলোজী/মেছিনরিশিং ফগৎহন্নবা পায়খৎলি, অমদি মসিনা লুপা করোর লাখ ১গী শেন ইনভেস্তমেন্ত পুক্নীং চিংশিন্দুনা ২০২২ ফাওবদা তেক্সতাইল সেক্তরদা থবক পীবা ঙমগনি‍।


    ২. স্কিম ওফ ইন্তিগ্রেতেদ তেক্সতাইল পার্ক (এস.আই.তি.পি.)গী মখাদা, লৈঙাক্না ইনফ্রাস্ত্রকচর শেমগৎনবা অমদি থবক পীনবগীদমক তেক্সতাইল পার্কশিং শেমগৎনবা য়াম্লবদা লুপা করোর ৪০গী শেনফম ফাওবগী মনুংদা ওইগদবা চাদা ৪০গী সবসিদী পীরি‍। সেংসন তৌরবা তেক্সতাইল পার্ক ৫৯ পায়খৎপগী তোঙান তোঙানবা তাঙ্কক্তা লৈরি, মখোয়শিংসিনা মথৌ মপুং ফানা তৌরকপা মতমদা মসিদা তেক্সতাইল য়ুনিত ৫৯০৯ লৈদুনা মীওই ৩,৬১,০৯৩দা থবক পীবা ঙমগনি হায়না পারি‍।


    ৩. ফি লোনবা অমসুং অরোনবা ফি পুথোকপগী ফীভম হেনগৎহন্নবা স্কিম ফোর নিত্তিং এন্দ নিতৱ্যারগী মখাদা মীওই লাখ ২৪দা থবক পীগনি‍।


    ৪. মমাঙদা পল্লিবা প্রোগ্রামশিংসিগী মথক্তা, ইনভেস্তমেন্ত, পোত্থোক পুথোকপা, পৱারলুম সেক্তরদা থবক পীবা হেনগৎহন্নবা, সিল্ক সমাগ্রা, নোর্থ ইস্তর্ন রিজন তেক্সতাইল প্রমোসন স্কিম (এন.ই.আর.তি.পি.এস.), নেসনেল হেন্দিক্রাফ্ত দেভেলপমেন্ত প্রোগ্রাম (এন.ঐচ.দি.পি.) অমসুং নেসনেল হেন্দলুম দেভেলপমেন্ত প্রোগ্রাম (এন.ঐচ.দি.পি.)নচিংবা তোঙান তোঙানবা স্কিমশিং ভারতকী খুঙ্গঙগী লমদা হকথেংননা থবক পীননবা লৈঙাক্না পায়খৎলি‍।


    রো লশিং ব্রান্দিং তৌনবা অকক্নবা স্কিম লৈতে‍। অদুম ওইনমক, লৈঙাক্না অশোয়বা লৈতবা অমদি অকোয়বগী ফীভমদা চৈথেং লৈরোইদবা অচুমবা ত্রেদিসনেল দিজাইনগা লোয়ননা ক্বালিতী ৱাংবা হেন্দলুমগী পোত্থোক্কী ইন্দিয়ন হেন্দলুম ব্রান্দ লৈঙাক্না হৌদোক্লে‍। মসি হৌদোকখিবদগী হৌরগা হৌজিক ফাওবদা পোত্থোক কাঙলুপ ১৮৪গী মখাদা রেজিস্ত্রেসন ১৫৯০ পীখ্রে।


    “স্কিল ইন্দিয়া” অমসুং “মেক ইন ইন্দিয়া”গী পাক চাউবা পান্দমগী মখাদা, মথক্তা পনখিবা স্কিমশিং অসিগী মথক্তা লৈঙাক্না মখাগী থৌরাং কয়া অসি লৌখৎলি:


    (১) সমর্থ – তেক্সতাইল সেক্তরদা কেপাসিতী বিল্দিংগী স্কিম অমদি ওর্গনাইজ সেক্তরদা লং নাইবা অমদি ফি শাবা য়াওদনা অতৈ তেক্সতাইলগী ভেল্যু চেনদা নহা লাখ ১০গী স্কিল দেভেলপমেন্ত তৌদুনা থবক পীবদা য়ুম্ফম ওইবা থৌরম‍। সমর্থ স্কিমদা ত্রেনিং ওফ ত্রেনর্স (তি.ও.তি.), আধার ইনেবল্দ বাইওমেত্রিক এতেন্দেন্স সিস্তেম (এ.ই.বি.এ.এস.), ত্রেনিং প্রোগ্রামশিং সি.সি.তি.ভি. রেকোর্দিং তৌবা, হেল্পলাইন নম্বরগা লোয়ননা অখন্নবা কোল সেন্তর, মোবাইল এপতা য়ুম্ফম ওইবা মেনেজমেন্ত ইনফোর্মেসন সিস্তেম (এম.আই.এস.) অমসুং ত্রেনিংগী থৌওং ওনলাইনদা য়েংশিনবা য়াওরি‍।


    স্কিম অসিগী মখাদা, স্তেত লৈঙাক ১৮দা ত্রেদিসনেল অমসুং ওর্গনাইজ সেক্তরদা ত্রেনিং প্রোগ্রাম পাঙথোক্নবা বিনিফিসিয়রী লাখ ৩.৬কী ত্রেনিংগী তার্গেৎ পীখ্রে‍। ত্রেদিসনেল সেক্তরদা স্কিল্লিং/অপ-স্কিল্লিংগী ত্রেনিং বিনিফিসিয়রী ৪৩,০০০দা পীননবা মন্ত্রালয়গী সেক্তোরেল ওর্গনাইজেসনদা (দি.সি.-হেন্দলুম, দি.সি.-হেন্দিক্রাফ্ত, সি.এস.বি. অমসুং নেসনেল জুত বোর্দ) শিন্নখ্রে‍।


    মখা তারকপদা, ওর্গনাইজ সেক্তরদা ইন্দস্ত্রীদা য়ুম্ফম ওইবা এন্ত্রী লেভেল স্কিল্লিং প্রোগ্রামশিং পায়খৎলদুনা, অপুনবা ইন্দস্ত্রী ৭৬ এন্ত্রী লেভেল স্কিল্লিংগী মখাদা ইম্পেনেল্দ তৌখ্রে অমদি বিনিফিসিয়রী লাখ ১.৩৬কী ত্রেনিং তার্গেৎ পীখ্রে‍। অপ-স্কিল্লিং প্রোগ্রামগীদমক ইন্দস্ত্রী ৪৪ ইমপেনেল তৌদুনা বিনিফিসিয়রী ৩০,০০০গী ত্রেনিং তার্গেৎ পীখ্রে‍।


    (২) তেক্নিকেল তেক্সতাইল ইন্তরভেন্সনগী মখাদা, লৈবাকসিদা তেক্সতাইল সেক্তরগী শিন্মীশিংদা মমল য়ামবা থবক পীনবা পান্দম থম্লি‍। সেক্তর অসিদা থবক পীবগী চাং হৌজিক ওইরিবা লাখ ১৬তগী ২০২৪ ফাওবদা লাখ ২৩দা হেনগৎলবা য়াই হায়না পারি‍। ইন্তর্ভেন্সন অসিনা মার্কেৎ সাইজ হৌজিক লৈরিবা য়ু.এস.দি. বিলিয়ন ১৯দগী ২০২৪-২৫ ফাওবদা য়ু.এস.দি. বিলিয়ন ৪০ ফাওবা য়ৌহনবদা মতেং ওইগনি অমদি দোমেস্তিক এপ্লিকেসনশিংদা তার্গেৎ পিনিত্রেসন হেনগৎহনগনি: এগ্রো তেক্সতাইল (চাদা ১০ – ৪০), মেদিকেল তেক্সতাইল (জাদা ১০-৩০), জিও তেক্সতাইল (চাদা ২০-৬০), প্রোতেক্সন তেক্সতাইল (চাদা ২০-৬০)‍। মসি হায়রিবা অৱাংবা ক্বালিতীগী রো মেতরিএলশিং অসি শেমগৎপা অমদি শীজিন্নবা য়োকখৎনবনি‍। পোত্থোক্কী রেঞ্জ অচৌবা সেগমেন্ত ১২দা খায়দোক্লি‍। তুং কোইবা ফীভমদা তেক্নিকেল তেক্সতাইলদা ফাইবর শীজিন্নবগী সেয়র চাদা ৩০-৩৫ য়ৌবা ঙম্নবা ঐখোয়না পান্দম থম্লি‍।


    হায়রিবশিং অসিগী মথক্তা, অফবা ক্বালিতীগী পোত্থোকশিং পুথোক্নবা ফি শাবা, দিজাইন শেমবা, মচু শঙবা অমসুং নমবগী লমদা ফিশাবীশিং অমসুং খুৎহৈবশিংদা ত্রেনীং পীদুনা স্কিল হেনগৎহন্নবা লৈঙাক অসিনা হেন্দুলু অমসুং হেন্দিক্রাফ্ত সেক্তরগী মখাদা ত্রেনিং পীরি‍।


    ৱাফম অসি তেক্সতাইলগী কেন্দ্র মন্ত্রী শ্রীমতি স্ম্রিতি জুবিন ইরানিনা ঙসি রাজ্য সভাদা অইবা পাউখুম ওইনা পীখিবনি‍।


    ****

    
    
    (Release ID: 1655702) Visitor Counter : 2
    
    
      Read this release in: English , Marathi , Punjabi , Tamil , Telugu