      স্কিল দিবেলপমেন্ত অমসুং ইন্ত্রপ্রিনরশিপ মন্ত্রালয়

      হৈ-শিংলবা শিন্মীশিংগী থবক্কী অহাংবা অদু মেনশিন্নবা তোঙান তোঙানবা স্কিমশিং
      Posted On: 19 SEP 2020 5:40PM by PIB Imphal


    সরকার অসিনা হৈ-শিংলবা শিন্মীশিংগী থবক ফংদবগী অৱাবা অদু মেনশিন্ননবা তোঙান তোঙানবা সেক্তর/কাংলুপকী অখন্নবা স্কিমশিং চৎনখ্রে৷ স্কিম দিভেলপমেন্ত অমসুং ইন্তরপ্রিনরশিফ(এম.এস.দি.ই.)মন্ত্রালয়না চৎনদুনা লাক্লিবা স্কিমশিং/প্রোগ্রামশিং অদু মখাদা পীরি৷


    প্রধান মন্ত্রী কৌশাল ভিকাস য়োজনা(পি.এম.কে.ভি.ৱাই.)না নহাশিংদা অতেনবা মতমগী স্কিল ত্রেনিং পীরি অমসুং প্রাইবেত ত্রেনিং পার্তনরশিং য়াওদুনা নেস্নেল স্কিল ক্বালিফিকেসন ফ্রেমৱর্ক(এন.এস.ক্যু.এফ.)তা খনখ্রবা ইনফোর্মেল্লি ত্রেন তৌখ্রবা শিন্মীশিং মশক খঙদোকই৷ ২৩৩ জন শিক্সন সন্সথন(জে.এস.এস.)না লোকেল মার্কেত অদুদা চান্নবা স্কিলশিং অদু মশক খঙদোক্লগা ইবা-পাবা হৈত্রবা, নিও-লিতরেতশিং অমসুং স্কুল তোকখ্রবশিংদা ভোকেস্নেল ত্রেনিং পীনবা হোৎনরি৷ এপ্রেনতাইজশিপ স্কিমনা এপ্রেনতাইজশিপ তৌদুনা ইন্দস্ত্রী অসিদা ত্রেন তৌদুনা থবক ফংহল্লি৷ হায়রিবা এপ্রেনতাইজ অসিদা এপ্রেনতাইজশিপকীদমক মীহুৎ অমদা থা খুদিংগী স্ত্রাইপেন্দ ওইনা লুপা ১৫০০ পীরিবা অসিগী 25%দি ভারত সরকারনা পুথোকই৷ ক্রাফতসমেন ত্রেনিং স্কিম (সি.তি.এস.)না ইন্দস্ত্রীয়েল ত্রেনিং ইন্সতিত্যুত ১৫০০০রোম শিজিন্নদুনা ত্রেদ ১৩৭তা অশাংবা মতমগী ত্রেনিং পীনবা হোৎনরি৷


    মখাতানা মন্ত্রালয় অসিনা নিয়ম চুমনা হৈখ্রবা মীওইশিং পুম্নমক্কী অকুপ্পা মরোল ইদুনা থম্লিবা ‘অতামানিরভর স্কিল ইমপ্রোইয়ী ইমপ্রোইয়র মেপিং(অসীম) পুথোকখ্রে অমসুং হায়রিবা অকুপ্পা মরোল অদুনা লৈবাক অসিগী মফম অমা হেক্তদা হৈ-শিংলবা শিন্মীশিং দরকার ওইরকপা মতমদা ইন্দস্ত্রী অদুদা ফংহনবা ঙম্লগনি৷ দিমান্দ অমসুং সপ্রাই পেত্রন খুদম ওইনা ইন্দস্ত্রীগী দরকার লৈবশিং, জিলা/রাজ্য/ক্লস্তর অমদা দরকার লৈবশিং, মরু ওইবা ৱর্কফোর্স সপ্রাইয়রশিং য়াওরিবা অসিগী মতাংদা রিয়েল-তাইম দাবা পীদুনা স্কিল ৱর্কফোর্সকী কৈথেল অসিদা দিমান্দ অমসুং সপ্রাইগী অহাংবশিং অসি মেনশিন্ননবগীদমক হায়রিবা পোর্তেল অসিনা হোৎনরি৷


    স্কিল ইন্দিয়া মিসনগী মখাদা ৩১.০৮.২০২০ ফাওবদা মীওই ৯৮,৩৭০দি য়োগগী ইন্সত্রক্তরশিং অমসুং ত্রেনরশিং ওইনা ত্রেন তৌখ্রে৷


    কোবিদ-১৯দগী ঙাকথোক্নবা লৈবাক অসিনা হোৎনরিবা অসিদা মতেং পাংন্নবগীদমক মন্ত্রালয় অসিনা তোঙান তোঙানবা খোংথাং কয়ামরোম লৌখৎখ্রে৷ খোংথাংশিং অদুগী মনুংদা খরদি মখাদা পীরি:-


    ১.মন্ত্রালয় অসিগী স্কিলিং ইকোসিস্তেম্না হকশেলগী সেক্তরদা ত্রেন তৌখিবশিং খুদম ওইনা হেল্থ ৱর্করশিং, ইমর্জেন্সী মেদিকেল তেক্নিসিয়নশিং, জেনরেল দ্যুতি এসিস্তেন্তশিং, হোম হেল্থ এইদতা ত্রেন তৌখিবা মীওই ১,৭৫,০০০ অসি লাইনা- লাইচৎ অসিগী মনুংদা মখোয়গী থবকশিং অদু শিজিন্ননবগীদমক তোঙান তোঙানবা রাজ্যশিংদা থাখ্রে৷


    ২.নেস্নেল স্কিল ত্রেনিং ইন্সতিত্যুত(এন.এস.তি.আই.)/ইন্দস্ত্রিয়েল ত্রেনিং ইন্সতিত্যুত(আই.তি.আই.)গী খুদোংচাবাশিং অদু ক্বারেন্তিন সেন্তরশিং/আইসোলেসন ৱার্দশিং ওইনা শিজিন্ননবগীদমক রাজ্য সরকারশিং খঙহনখ্রে৷


    ৩.জন শিক্সন সন্সথন(জে.এস.এস.), আই.তি.আই.শিং, এন.এস.তি.আই.শিংনা চাওরাক্না ফেস মাক্স লাথ ৩২রোম শেমখ্রে অমসুং য়েন্থোকখ্রে৷


    ৪.রিভর্স মাইগ্রেন্ত ৱাকরশিংগী হৈ-শিংবগী চাং খংদোকখ্রে অমসুং হায়রিবা মাইগ্রেন্তশিং অসি মশা মশাগী লৈফম জগা অদুদা খুদোংচাবাশিং অসি ফংদুনা হিংজবা ঙমজনবা অসিগুম্লবা মাইগ্রেন্ত লাখ ৩দি ত্রেন তৌবা হৌখ্রে৷


    ৫.সমুদ্র লান্দুনা হল্লকলিবা মাইগ্রেন্তশিং ফাখ্রে অমসুং মখোয়শিং অসিদা থবক্কী খুদোংচাবাশিং ফংহন্নবা অসীমদা থমখ্রে৷


    ৬.ত্রেনি ৯,৩৮,৮৫১ কান্নবা পীরিবা আই.তি.আই.গীদমক ফাওরবা কোর্স ২৯ য়াওরিবা ভারত স্কিল পোর্তেল, কোর্স ৭১ য়াওরিবা ই-লর্নিং ভিদিও অমসুং ক্রাফমেন ত্রেনিং স্কিম (সি.তি.এস.)গী মখাদা লৈরিবা ত্রেদ ১৩৭ পুম্নমক্কী ক্বেসন বেঙ্কশিংগী খুৎথাংদা ওনলাইন ত্রেনিং পাংথোকখ্রে৷


    ওরিশা সরকারগী আই.তি.আই. বরহমপুরনা পেতেন্তগীদমক তোঙান তোঙানবা ইন্নোভেতিব ওইবা পোত্থোকশিংগী মনুংদা অহুম (i) য়ু.ভি.সি.(অল্ত্রাভাইওলেত সি)রোবো ৱরিয়ররেজিস্ত (ii) মোবাইল স্বাব কল্লেক্সন কিওক্স অমসুং (iii) স্মার্ত য়ু.ভি.সি.দিসইনফেক্সন রেজিস্তর তৌখ্রে৷


    হায়রিবা ৱারোল অসি স্কিল দিভেলপমেন্ত অমসুং ইন্তর্প্রিনরশিপকী রাজ্যগী মন্ত্রী শ্রী আর.কে.সিংহনা ঙসি লোক সভাদা অইবা ৱারোল অমা ওইনা পীশিনখি৷


    *****

    
    
    (Release ID: 1656882) Visitor Counter : 3
    
    
      Read this release in: English , Bengali , Punjabi , Telugu