      উপ-রাস্ত্রপতিগী লোইশঙ

      মমালোল, কলচর অমসুং মহৌশা কনবা অসিনা তেলুগু অইবা শ্রী বিশ্বনাথ সত্যনারায়নগী মফমদা উৎপা অশেংবা ইকায়খুম্নবা অমা ওইগনি: উপ-রাস্ত্রপতি
      
      বিশ্বনাথ সত্যনারায়ন ভারতকী কলচর অমসুং চৎনবীশিংগী শক্নাইরবা মীওই অমনি
      
      কবি সম্রাতকী সাহিত্যগী তাইবং পাক-চাউই: উপ-রাস্ত্রপতি
      
      উপ-রাস্ত্রপতিনা শ্রী বিশ্বনাথ সত্যনারায়নগী ১২৫সুবা মপোক নুমিৎ থৌরম হৌদোকখ্রে
      Posted On: 10 SEP 2020 12:12PM by PIB Imphal


    ঙসি ভারতকী উপ-রাস্ত্রপতি শ্রী বেনকাইয়া নাইদুনা হায়খি মমালোল, ভারতকী কলচর,গুনশিং অমসুং মহৌশা কনবা অমসুং য়োকখৎপা অসিনা কনাগুম্বা অমনা মমিং লৈরবা তেলুগু অইবা শ্রী বিশ্বনাথ সত্যনারায়নগী মফমদা উৎপা অশেংবা ইকায়খুম্নবা অমা ওইগনি।


    বিশ্বনাথ সাহিত্য পীথমনা শীনবা কবি সম্রাত শ্রী বিশ্বনাথ সত্যনারায়নগী ১২৫সুবা মপোক নুমিৎ থৌরম ভর্চুএল ওইনা হৌদোকপা থৌরমদা শ্রী নাইদুনা হায়খি মহাক সাহিত্যগী লাইপোক ওইবগা লোয়ন্না ভারতকী কলচর অমসুং চৎনবীশিংগী শক্নাইরবা অমনি। শ্রী বিশ্বনাথ সত্যনারায়ন রাময়নদা তেলুগুগী মমি তাহনখিবা অহানবা অইবনি অমসুং রাময়ন কলপবরুক্ষম হায়রিবা লাইরিক অসিদা শ্রী বিশ্বনাথ সত্যনারায়ন্না লেমজনিঙাই ওইরবা ঞ্জানপীথ এৱার্দ ফংখি।


    উপ-রাস্ত্রপতিনা হায়খি মহাক্কী খুৎইশিংগী খুৎথাংদা মহাক্না মমালোলনা লাইরিক তম্বা, কলচর য়োকখৎপা অমসুং মহৌশা কনবগী মরুওইবশিং মহাক্না ফোঙদোকখি।


    মহৌশাগী অকোয়বা ঙাকপা অসি মীয়ামগী ইহৌ অমা ওইহনগদবনি হায়না উপ-রাস্ত্রপতিনা হায়খি।


    মহাক্না হায়খি মমালোলদা প্রাইমারি থাক্কী মহৈ-মশিং তম্বীবা অসিনা অঙাংশিংগী পুক্নিং অমসুং লৌশিং ফগৎপদা মতেং পাংগনি। কলচর, লোল অমসুং চৎনবীশিং পুনশিনবা মতমদা অঙাংশিংনা অচুম্বা মওংদা লাইরিক তম্বা ঙমগনি।


    অনৌবা ইজুকেসন পোলিসি-২০২০গী মতাংদা উপ-রাস্ত্রপতিনা হায়খি নেসনেল ইজুকেসন পোলিসি-২০২০ অসি ২১সুবা চহিচাগী শিংনবশিং থেংননবা মহৈরোইশিংদা মালেম থাক্কী হৈশিংবা অমসুং লৌশিং তম্বীনবা দিজাইন তৌরবনি।


    শ্রী বিশ্বনাথ পল্লদুনা উপ-রাস্ত্রপতিনা হায়খি মমালোন্দা লাইরিক তম্বদগী কনাগুম্বা অমনা মপুংফারবা মতুংদা, কনাগুম্বা অমনা লোল অমা হেক্তা তম্বা য়াগনি।


    শ্রী নাইদুনা হায়খি নোবেলশিং, নৈনবা ৱারেংশিং, শৈরেংশিং, ইপিকস, লিলা, ঈশৈ অমসুং ভর্সশিং য়াওনা শ্রী বিশ্বনাথকী সাহিত্যগী তাইবং য়াম্না পাক-চাউই। তেলুগু সাহিত্যাগী মমিং লৈরবা মীওই অয়াম্বা শ্রী বিশ্বনাথ সত্যনারায়নগী ইথিল ফংখি। শ্রী বিশ্বনাথ সত্যনারায়নগী খুৎই অয়াম্বা নহা ওইরিবা অইবশিংনা রিছর্স তৌখি অমসুং নৈনখি।


    এ.পি এশেমব্লিগী হান্নগী দিপুতি স্পিকর শ্রী মান্দালি বধ প্রসাদ, মমিং লৈরবা লাইনিংবা শ্রী সামাবেদাম সনমুখা শর্মা, বিশ্বনাথ সত্যনারায়ন পীথমগী প্রসিদেন্ত শ্রী বিশ্বনাথ সত্যনারায়ন অমসুং অতৈ শক্নাইরবা কয়া শরুক য়াখি।


    ****

    
    
    (Release ID: 1652953) Visitor Counter : 2
    
    
      Read this release in: English , Urdu , Hindi , Marathi , Assamese , Bengali , Punjabi , Tamil , Telugu