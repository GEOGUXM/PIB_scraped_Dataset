      কেমিকেল্স অমসুং ফর্তিলাইজর মন্ত্রালয়

      ফর্তিলাইজর বিভাগনা সেপ্তেম্বর ১-১৫, ২০২০দা স্বচ্ছতা পখ্বারা পাঙথোক্কনি
      
      কোবিদ-১৯গী লায়চৎ শন্দোরকপা অসিগী য়াংলুবদা স্বচ্ছতা পখ্বারানা হন্দক্কী চহিসিদা মরু ওইবা হেনগৎলক্লিঃ শ্রী গৌদা

      Posted On: 01 SEP 2020 2:57PM by PIB Imphal

    কেন্দ্রগী ফর্তিলাইজর বিভাগনা সেপ্তেম্বর ১-১৫, ২০২০দা স্বচ্ছতা পখ্বারা পাঙথোক্কনি। পি.এস.য়ু. খুদিংমক অমসুং বিভাগ অসিগী মখাদা লৈবা লুপশিংনা স্বচ্ছতা অভিয়ানা অসিদা য়াম্না চাউনা শরুক য়াগদৌরি।


    কেমিকেলস অমসুং ফর্তিলাইজরগী কেন্দ্র মন্ত্রী শ্রী দি.ভি. সদানন্দ গৌদানা ত্বীৎ অমগী খুত্থাংদা স্বচ্ছতা পখ্বারা অসিনা হন্দক্কী চহিসিদা কোবিদ-১৯গী লায়চৎ থোক্লকপগী ফিভমশিং অসি য়েংলুবদা মসিগী মরু ওইবা অসি য়াম্না হেনগৎলে হায়খি।


    শ্রী গৌদানা ফর্তিলাইজরগী ইন্দস্ত্রী অপুনবা, দীলরশিং অমসুং ত্রেদরশিংনা লৈবাক অসিনা লু-নান্না লৈনবা পায়খৎলিবা খোঙথাংশিং অসিগী মনুং চনবা থবকশিং অসিদা হেন্না মাই পাকপগী মতৌ পুরক্কনি হায়খ্রে।


    মন্ত্রীনা বিভাগ অসিগী থৌমীশিং অমসুং ওফিসারশিংদা মখোয়না পাঙথোক্লিবা থবকশিং অসিগীদমক্তা থাগৎপা ফোঙদোক্লদুনা স্বচ্ছতা পখ্বারাগী থৌওং অসিগী য়াইফ পাউজেল পীরদুনা মাই পাকপা ওইয়ু হায়খ্রে।


    ফর্তিলাইজরগী সেক্রেতরী শ্রী ছবিলেন্দ্র রাওলনা ঙসি স্বচ্ছতা পখ্বারাগী ৱাশক লৌখি। বিভাগ অসিগী সেনিয়র ওফিসারশিংনসু ৱাশক লৌনখি।


    *****

    
    
    (Release ID: 1650373) Visitor Counter : 2
    
    
      Read this release in: Punjabi , Assamese , English , Urdu , Hindi , Tamil , Telugu