      কমর্স অমসুং ইন্দস্ত্রী মন্ত্রালয়

      লোকদাউনগী চৈথেং
      Posted On: 16 SEP 2020 4:31PM by PIB Imphal


    মমাং চহিগী মান্নবা মতমগা চাংদম্নবদা হন্দক্কী চহিগী এপ্রিল-জুনগী ভারতকী অপুনবা এক্সপোর্তকী (মর্চেন্দাইস প্লস সর্বিস) চাং অসি ২৫.৪২%দা হন্থরে। খ্বাইদগী অনৌবা মর্চেন্দাইস রিপোর্তনা এক্সপোর্ত হন্থবগী চাংদা হন্থবা অসিদা ওগস্ত ২০২০গী ওইনা (-)১২.৬৬%তা ফগৎলকপগী মওং উৎলি। লৈবাক শিনবা থুংনা চত্থখিবা লোকদাউনগী মতুংদা শেন্মিৎলোনবু তপ্না হাঙদোক্লকপা অসিগা লোইননা ইন্দস্ত্রীগী থবকশিংসু মহৌশাগুম হঞ্জিল্লকপা হৌরক্লি। স্তেতিস্তিক্স অমসুং প্রোগ্রাম ইমপ্লিমেন্তেসন মন্ত্রালয়না জুন, ২০২০গী ওইনা ফোঙবা ইন্দেক্স ওফ ইন্দস্ত্রীএল প্রদক্সনগী (আই.আই.পি.) অথুবা ইস্তিমেৎ অসি এপ্রিল অমসুং মে ২০২০গী মথংশিৎনা ওইখিবা ৫৩.৬ অমসুং ৮৯.৫গা চাংদম্নবদা ১০৭.৮দা লৈরি।


    এক্সপোর্ত হেনগৎহন্নবা হায়দুনা সরকারনা মখাদা পীরিবা মরু ওইবা থবকশিং অসি পায়খৎখ্রেঃ


    ১) কোবিদ-১৯না মরম ওইদুনা ফোরেন ত্রেদ পোলিসী (২০১৫-২০) চৎনবগী মতম অসি চহি অমগা হেন্না ৩১/৩/২০২১ ফাওবা কোমথোকপগী থৌওং কয়া অমগা লোয়ননা শাংদোকখ্রে।


    ২) প্রি অমসুং পোস্ত শিপমেন্ত রুপী এক্সপোর্ত ক্রেদিৎকী ইন্তরেস্ত ইক্বেলাইজেসন স্কিমসু চহি অমা হেন্না ৩১/৩./২০২১ ফাওবা শাংদোকখ্রে।


    ৩) মরী লৈনবা মন্ত্রালয়শিংনা ইলেক্ত্রোনিক্স অমসুং ইনফোর্মেসন তেক্নোলোজী মন্ত্রালয়গী প্রদক্সন লিঙ্কদ ইন্সেন্তিব স্কিম (পি.এল.আই.) অমসুং ফার্মা ফোর কী স্তারতিং মেতরীএল (কে.এস.এম.)/দ্রগ ইন্তর্মেদিএৎ অমসুং এক্তিব ফার্মাস্যুতিকেলস ইঙ্গরেদিএন্ত (এ.পি.আই.)গী পি.এল.আই. স্কিমনচিংবগী তোঙান তোঙানবা সেক্তরগী পেকেজশিংসু লাউথোকখি।


    ৪) সর্তিফিকেৎ ওফ ওরিজিনগী অমত্তা ওইনা পুনবা দিজিতেল প্লেৎফোর্ম অমসু লল্লোন ইতিক তৌবদা তেংবাংনবা অমসুং এক্সপোর্ত তৌবা মীওইশিংগী এফ.তি.এ. শিজিন্নবা হেনগৎহন্নবা লোঞ্চ তৌখ্রে।


    ৫) লৌউ-শিংউবা, হোর্তিকলচর, এনিমেল হসবেন্দরী, ঙা-য়োকপা অমসুং ফুদ প্রোসেসিংগী সেক্তরশিংগা মরী লৈনবা এগ্রিকলচরগী এক্সপোর্ত হেনগৎহন্নবা হায়দুনা পাক চাউবা “এগ্রিকলচর এক্সপোর্ত পোলিসী” অমসু থবক ওইনা পাঙথোক্লি।


    ৬) চেম্পিয়ন সর্বিস সেক্তর ১২গী অখন্নবা থৌরাং য়াৎপা থবকশিং পাঙথোক্তুনা সর্বিস এক্সপোর্ত খুমাং চাউশিলহন্নবা থবক পায়খৎলি।


    ৭) জিলাশিংগী এক্সপোর্ত তৌবা ঙম্বগী মতিক লৈবা পোত্থোকশিং মশক খঙদোক্তুনা জিলাশিংবু এক্সপোর্ত হব ওইনা খুমাং চাউশিলহনবা অমসুং মসিগী পোত্থোকশিং অসিবু এক্সপোর্ত তৌবদা থেংনবা খুদোঙচাদবশিং লৌথোকপা অমসুং লোকেল এক্সপোর্তরশিং অমসুং পোত্থোক পুথোকপশিংবু শৌগৎপগী থবকশিং পায়খৎপা।


    8) গুদস, সর্বিস অমসুং স্কিলিংগীদমক্তা তঙাই ফদনা ইনগদবা স্তেন্দর্দ ঙাকপগী ইকো-সীস্তেম মপাঙ্গল কনখৎহনবা।


    ৯) মপান লমদা লৈবা ভারতকী মিসনশিংবু ঐখোয়গী ত্রেদ, তুরিজম, তেক্নোলোজী অমসুং শেল থাদবগী পান্দমশিংগী হীরমদা চাউখৎহন্নবা পুক্নিং চিংশিনবা।


    ১০) এক্সপোর্তকী শরুক্তা মরু ওইনা তেংবাংলিবা এম.এস.এম.ই.শিংদা বেঙ্কিং অমসুং ফাইনান্স সেক্তরগী খুত্থাংদা তেংবাংবগী থৌওং য়াওবা লৈবাক অসিগী ইন্দস্ত্রী শৌগৎনবা পেকেজ কয়া লাউথোকখিবা।


    মসিগী ৱাফমশিং অসি ঙসি কম্মর্স অমসুং ইন্দস্ত্রীগী কেন্দ্র মন্ত্রী শ্রী পিয়ুশ গোয়লনা রাজ্য সভাদা অইবা পাউখুম ওইনা পীখিবনি।


    ***

    
    
    (Release ID: 1655210) Visitor Counter : 5
    
    
      Read this release in: Tamil , English , Urdu , Marathi , Telugu