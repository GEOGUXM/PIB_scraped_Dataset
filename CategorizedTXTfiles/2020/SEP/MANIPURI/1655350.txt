      কমর্স অমসুং ইন্দস্ত্রী মন্ত্রালয়

      মেক ইন ইন্দিয়া
      Posted On: 16 SEP 2020 4:28PM by PIB Imphal


    হন্দক্তা লৈঙাক অসিনা ভারত্তা দোমেস্তিক ইনভেস্তমেন্ত হেনগৎহন্নবা হান্না চৎনরিবা স্কিমশিংগী মথক্তা তোঙান তোঙানবা খোঙথাঙ কয়া লৌখৎখ্রে‍। মসিদা নেসনেল ইনফ্রাস্ত্রকচর পাইপলাইন, কোরপওরেত তেক্স হন্থহনবা, এন.বি.এফ.সি. অমসুং বেঙ্কশিংগী শেনথুম মরাঙ কায়দবগী ফীভম হন্থহনবা, লমদমসিদা পোত্থোক পুথোকবগী চাং হেনগৎহন্নবা তোঙান তোঙানবা খুজিল থৌরাং কয়া য়াওরি‍। ভারত লৈঙাক্না পব্লিক প্রোকরমেন্ত ওর্দর, ফেজ মেনুফেকচরিং প্রোগ্রাম (পি.এম.পি.), তোঙান তোঙানবা মন্ত্রালয়শিংগী স্কিম ফোর প্রদক্সন লিঙ্ক ইন্সেন্তিবশিংগী খুত্থাঙদা লমদমসিদা পোত্থোক পুথোকপা য়োকখৎলি‍।


    মখা তানা, ভারত্তা শেন থাদরিবা ইনভেস্তরশিংদা ঙাক্লৌ পীনবা, ইনভেস্তর ফ্রেন্দলী ইকোসিস্তেম থম্নবা অমদি পীননবা মখাদা পীরিবা মরুওইবা পান্দমশিং অসিগা লোয়ননা য়ুনিয়ন কেবিনেতনা জুন ৩, ২০২০দা কেবিনেত সেক্রেতরিনা লুচিংবা অদুগা নিতি আয়োগ সি.ই .ও., দিপার্তমেন্ত ওফ কম্মর্স সেক্রেতরী, দিপার্তমেন্ত ওফ রিভিন্যু সেক্রেতরী, দিপার্তমেন্ত ওফ ইকনমিক এফ্যার্স সেক্রেতরী অমসুং দি.পি.আই.আই.তি. সেক্রেতরীনা মেম্বর ওইবা এম্পৱার্দ গ্রুপ ওফ সেক্রেতরীজ (ই.জি.ও.এস.) শেম্নবা অয়াবা পীখ্রে:


    ১. পুন্না থবক তৌমিন্নবা অমদি দিপার্তমেন্ত অমসুং মন্ত্রালয়শিংদগী মতম চানা ক্লিয়রেন্স পীবগী ফীভম পুরক্নবা


    ২. ভারত্তা অহেনবা শেন থাদরক্নবা পুক্নীং চিংশিন্নবা অমদি মালেমগী ইনভেস্তরশিংদা ইনভেস্তমেন্তকী ঙাক্লৌ অমসুং চুনবা ফীভম পীননবা


    ৩. মকোক থোঙবা ইনভেস্তরশিংদা পান্দম নাইবা মওংদা শেন থাদবগী ফীভম থম্ননবা অমদি মপুং ওইবা ইনভেস্তমেন্তকী এনভাইরনমেন্ততা মরা চেৎপা খুজিল থৌরাং অমসুং চাং নাইবা ফীভম পুরক্নবা


    কেন্দ্র লৈঙাক অমসুং স্তেত লৈঙাকশিং খুৎশম্নদুনা শেন থাদবগী খোঙজেল য়াঙখৎহন্নবা অমদি মদুনা মরম ওইরগা ভারত্তা শেন থাদবা য়াবা প্রোজেক্তশিংগী পাইপলাইন চাউথোকহন্দুনা লমদমসিদা শেন থাদবা অমদি এফ.দি.আই. চঙলকপা হেনগৎহন্নবগীদমক মরী লৈনবা মন্ত্রালয়/ লোয়শঙ খুদিংমক্তা প্রোজেক্ত দেভেলপমেন্ত সেলশিং (পি.দি.সি.শিং) শেম্নবসু য়ুনিয়ন কেবিনেতনা অয়াবা পীখ্রে‍। পি.দি.সি.শিং অসিগী মরুওইবা পান্দমশিংদি:


    ১. ইনভেস্তরশিংনা লৌশিন্নবা/শেন থাদনবা অয়াবা পুম্নমক্কা লোয়ননা এলোকেসনগীদমক্তা ফংলিবা লম অমসুং মপুং ফাবা দিতেল প্রোজেক্ত রিপোর্তশিং শেমবা‍।


    ২. শেন থাদবগী ৱা তুপথোক্ননবা অমদি পুক্নীং চিংশিন্নবা ৱারোইশিন পুরক্পা মথৌ তাবা ৱাফমশিং খঙদোকপা অমদি মদুবু এম্পৱার্দ গ্রুপতা লানখৎপা‍।


    ৱাফম অসি কম্মর্স অমসুং ইন্দস্ত্রীগী কেন্দ্র মন্ত্রী শ্রী পিয়ুস গোয়লনা ঙসি লোক সভাদা অইবা পাউখুম ওইনা পীবদা ফোঙদোকখিবনি‍।


    ***

    
    
    (Release ID: 1655350) Visitor Counter : 1
    
    
      Read this release in: Tamil , English , Urdu , Punjabi , Telugu