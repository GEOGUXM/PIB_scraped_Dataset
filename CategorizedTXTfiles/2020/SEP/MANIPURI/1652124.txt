      সোসিয়েল জস্তিস অমসুং ইম্পৱার্মেন্ত মন্ত্রালয়

      শ্রী থাৱর্চান্দ গেহলোৎনা '২৪X৭ তোল-ফ্রী মেন্তেল হেল্থ রিহেবিলিতেসন হেল্পলাইন কিরন- (1800-599-0019) হাংদোকখ্রে
      
      Posted On: 07 SEP 2020 3:19PM by PIB Imphal


    '২৪X৭ তোল-ফ্রী মেন্তেল হেল্থ রিহেবিলিতেসন হেল্পলাইন কিরন- (1800-599-0019)' অমা শ্রী থাৱর্চান্দ গেহলোৎ, কেন্দ্রগী সোসিএল জস্তিস অমসুং ইম্পাৱর্মেন্ত মন্ত্রীনা ভর্চুএল মোদ ৱেবকাস্তকী থোংদা ঙসি ৱাখলগী লাইনাগা লোইননা হিংলিবা মীওইশিংদা মতেং পীনবগীদমক হাংদোকখ্রে। দি.ই.পি.দব্ল্যু, সোসিএল জস্তিস অমসুং ইম্পাৱর্মেন্ত মন্ত্রালয়না কোবিদ-১৯ লাইচৎকী তাল্লক্তা ৱাখল লাইনা নাবগী চাং ৱাংখৎলক্লিবসি য়েংদুনা হাংদোকখিবনি। শ্রী গেহলোৎনা হেল্পলাইন অসিগী পোস্তর, ব্রোক্যুর, অমসুং রিসোর্স বুকসু ফোংখি। সেক্রেতরী দি.ই.পি.দব্ল্যু. শ্রীমতী শকুন্তলা দি. গাম্লিনসু শরুক য়াখি। শ্রী প্রবোধ সেথ, জে.এস.না হেল্পলাইন অসিগী অকুপ্পা মরোল য়াওবা পি.পি.তি. অমা লান্থোকখি।


    থৌরম অদুদা ৱা ঙাংলদুনা, শ্রী থাৱর্চান্দনা গেহলোৎনা হায়খি মদুদি কিরন হেল্পলাইন অসিনা মেন্তেল হেল্থ রিহেবিলিতেসন সর্বিসশিং ঙন্না খঙদোকপা, ফার্স্ত-এদ পীবা, সাইকোলোজিকেলগী মতেং, দিস্ত্রেস মেনেজমেন্ত, মেন্তেল ৱেলবিইং, অফবা লমচৎ শাগৎপা, সাইকোলোজিকেল ক্রাইসিস মেনেজমেন্ত অসিনচিংবশিং পীগনি। মসিনা স্ত্রেস, এংজাইতী, দিপ্রেসন, পেনিক এতেক, এদজস্তমেন্ত দিসওর্দর, পোস্ত ত্রোমেতিক স্ত্রেস দিসওর্দর, সবস্তেন্স এব্যুজ, শিনীংবা ফাওবা, লাইচৎনা মরম ওইদুনা লাকপা ৱাখলগী সমস্যা, অমসুং মেন্তেল হেল্থ ইমর্জেন্সী লৈবা মীওইশিংদা মতেং পাংনবা পান্দম থম্লি। মসিনা ১বা তাংকক্কী পাউতাক, কাউন্সেলিং অমসুং রিফরেন্সশিং মী অমমমদা, ইমুং মনুংদা, এজ.জি.ও.শিংদা, পেরেন্ত এসোসিএসন, প্রোফেস্নেল এসোসিএসন, রিহেবিলিতেসন ইস্তিত্যুৎ, হোস্পিতাল নত্ত্রগা লৈবাক অসিদা লৈবা মতেং মথৌ তারবা মীওই অমহেক্তদা লোল ১৩দা মতেং পীনবগী মথৌ তৌগনি। মসিগী হেল্পলাইন অসি ৱাখল লাইনানা নারবা মীওইশিংগী ইমুং মনুংদা চাউনা কান্নবা পীগনি হায়না থাজবা থম্লি।


    হায়রিবা তোল ফ্রী হেল্পলাইন অসি নোংমগী মনুংদা পুং ২৪, চয়োল অমদা নুমিৎ তরেৎনি বি.এস.এন.এল.গী তেক্নিকেলগী মতেংগা লোইননা মথৌ তৌগনি। নেস্নেল ইন্সতিত্যুৎ ৮গা লোইননা ইন্সতিত্যুৎ ২৫না মসিগী হেল্পলাইন অসিদা য়াওরি। হায়রিবসি ক্লিনিকেল/রিহেবিলিতেসন সাইকোলোজিস্ত ৬৬০না অমসুং সাইকিয়াত্রিস্ত ৬৬৮না তুংদা লৈদুনা থবক তৌগনি। হেল্পলাইন অসি পীগদবা লোল ১৩ অদুদিঃ হিন্দী, অসমিজ, তমিল, মরাথী, ওরিয়া, তেলুগু, মলায়ালম, গুজরাতী, পঞ্জাবী, কন্নারা, বঙ্গালী, উর্দু অমসুং ইংলিশনি।


    হেল্পলাইন অসি মখাগী অসুম্না মথৌ তৌগনিঃ তোল-ফ্রী নম্বর 1800-599-0019দা ভারতকী মফম অমহেক্তদা লৈবা তেলিকোম নেৎৱার্ক অমহেক্তগী মোবাইল নত্ত্রগা লেন্দলাইন্দগী দাইল তৌবীয়ু। তরাম্না ওকপগী পাউজেল লাক্লবা মতুংদা অচুম্বা বত্তন্দা নম্বীদুনা লোল খনবীয়ু; লোল খল্লবা মতুংদা, রাজ্য/য়ু.তি. অদু খনবীয়ু, অদোমগী নত্ত্রগা অপাম্বা রাজ্যগী হেল্পলাইন সেন্তরগা শম্নরগনি, মেন্তেল হেল্থ এক্সপর্ত্না খুদোংচাদবশিং কোকহন্নবা মতেং পাংগনি নত্ত্রগা অতোপ্পা মতেংগীদমক (ক্লিনিকেল সাইকোলোজিস্ত/রিহেবিলিতেসন সাইকোলোজিস্ত/সাইকিয়াত্রিস্ত) রিফর/ কন্নেক্ত তৌগনি।


    হেল্পলাইন অসিগী পান্দমদি মেন্তেল হেল্থ রিহেবিলিতেসন সর্বিসশিং ঙন্না খঙদোকপা, ফার্স্ত-এদ পীবা, সাইকোলোজিকেলগী মতেং, দিস্ত্রেস মেনেজমেন্ত, মেন্তেল ৱেলবিইং, অফবা লমচৎ শাগৎপা, সাইকোলোজিকেল ক্রাইসিস মেনেজমেন্ত অসিনচিংবশিং পীগনি। মসিনা স্ত্রেস, এংজাইতী, দিপ্রেসন, পেনিক এতেক, এদজস্তমেন্ত দিসওর্দর, পোস্ত ত্রোমেতিক স্ত্রেস দিসওর্দর, সবস্তেন্স এব্যুজ, শিনিংবা ফাওবা, লাইচৎনা মরম ওইদুনা লাকপা ৱাখলগী সমস্যা, অমসুং মেন্তেল হেল্থ ইমর্জেন্সী লৈবা মীওইশিংদা মতেং পাংবনি।


    হেল্পলাইন অসিনা এংজাইতী; ওবসেসিব কম্পলসিব দিসওর্দর (ও.সি.দি.); সুইসাইদ; দিপ্রেসন; পেনিক এতেক্ত এদজস্তমেন্ত দিসওর্দর; পোস্ত ত্রোমেতিক স্ত্রেস দিসওর্দর অমসুং সবস্তেন্স এব্যুজকা মরী লৈনবা ৱাখল লাইনাগা মরী লৈনবশিংদা কোকহন্নবা কত্থোকপা। হেল্পলাইন অসিনা ৱাখল ৱারবা মীওইশিং; লাইচৎনা সাইকোলোজিকেল সমস্যা অমসুং মেন্তেল হেল্থ ইমর্জেন্সীদা মতেং পাংগনি।


    হেল্পলাইন অসি নেস্নেল ইন্সতিত্যুৎ ফোর দি ইম্পাৱর্মেন্ত ওব পর্সন্স ৱিথ মলতিপল দিসএবিলিতীস (এন.আই.ই.পি.এম.দি.), চেন্নৈ অমসুং নেস্নেল ইন্সতিত্যুৎ ওব মেন্তেল হেল্থ রিহেবিলিতেসন (এন.আই.এম.ঐচ.আর.), সেহোরগা লোইননা পায়খৎমিন্নরি। হেল্পলাইন অসিগী প্রোফেস্নেলগী ওইবা মতেংনা ইন্দিয়ন এসোসিএসন ওব ক্লিনিকেল সাইকোলোজিস্ত (আই.এ.সি.পি.), ইন্দিয়ন সাইকিয়াত্রিস্ত এসোসিএসন (আই.পি.এ.) অমসুং ইন্দিয়ন সাইকিয়াত্রিক সোসিএল ৱার্কর এসোসিএসন (আই.পি.এস.দব্ল্যু.এ.)না পীরি।


    নেস্নেল ইন্সতিত্যুৎ (এন.আই.শিং): এন.আই.এম.ঐচ.আর., সেহোর; পি.দি.য়ূ.-এন.আই.পি.পি.দি., দিল্লী; এন.আই.ই.পি.এম.দি., চেন্নৈ; এন.আই.য়ু.ই.পি.দি., সেকুন্দেরবাদ; এন.আই.ই.পি.ভি.দি., দেহরাদুন; এ.ৱাই.জে.-নিশদ, মুম্বাই; এস.ভি.-নিরার, কত্তক অমসুং নিলদ, কোকতা; অমসুং রিজনেল সেন্তর্স (আর.সি.শিং): এন.আই.ই.পি.আই.দি., আর.সি.- নোইদা, এন.আই.ই.পি.দি., আর.সি.-নবি মুম্বাই এন.আই.ই.পি.দি.; অমসুং আর.সি. কোলকতাসু হেল্পলাইন অসিদা হেল্পিং সেন্তর ওইনা শরুক য়ারি।


    হেল্পলাইন সেন্তর ওইনা শরুক য়ারিবা কম্পোজিৎ রিজনেল সেন্তরশিংনাঃ সি.আর.সি. – অহেমদবাদ; সি.আর.সি. – সেকুন্দেরবাদ; সি.আর.সি. গুৱাহাতী; সি.আর.সি. দেবনাগীরি;


    সি.আর.সি.- নেলোর; সি.আর.সি.- রাজনন্দগাও; সি.আর.সি.-শ্রীনাগর; সি.আর.সি.-কোজিকোদে; সি.আর.সি.-এ.অমসুং এন. আইলেন্দ; সি.আর.সি. –ভোপাল; সি.আর.সি.-ত্রিপুরা; সি.আর.সি.-নাগপুর; সি.আর.সি.-গোরাখপুর অমসুং সি.আর.সি.-লখনৌ।


    *****

    
    
    (Release ID: 1652124) Visitor Counter : 1
    
    
      Read this release in: Tamil , English , Marathi , Hindi , Punjabi , Telugu