      নুপী অমসুং অঙাংশিংগী চাউখৎ থৌরাং মন্ত্রালয়

      কোবিদ-১৯গী মনুংদা পাঙথোকপা হেল্থ আউৎরিচ সর্বিসশিং
      Posted On: 18 SEP 2020 5:23PM by PIB Imphal


    সরকারনা রাজ্য/য়ু.তি.শিংগা তানদুনা ফিভম কয়াগী মতাংদা চাং নাইনা য়েংশিন্দুনা লাক্লি। নুপী অমসুং অঙাংশিংনা মচি ওইবা চিঞ্জাক ফংবগী ফিভম ফগৎহন্নবা হায়দুনা নুপী অমসুং অঙাং চাউখৎপগী মন্ত্রালয়না অঙাংশিং (থা ৬তগী চহি ৬ ফাওবা), মীরোনবী নুপী, খোম পীথক্লিবী মমশিং অমসুং স্কুল তমদ্রবী ইনখৎলক্লিবী নুপীমচাশিং (চহি ১১দগী ১৪ ফাওবা)গী ওইবা ইন্তিগ্রেতেদ চাইল্দ দিবেলপমেন্ত সর্বিস (আই.সি.দি.এস.) মপুং ওইবা স্কিমগী মখাদা লৈরিবা ইনখৎলক্লিবী নুপীমচাশিংগী ওইবা অঙ্গনৱাদি সর্বিস অমসুং স্কিমগী মখাদা সপ্লিমেন্তরী ন্যুত্রিসন প্রোগ্রাম অমা থবক ওইনা পায়খৎলি। গৃহ মন্ত্রালয়না দিজেজতর মেনেজমেন্ত এক্ত, ২০০৫গী মনুং চন্না থোকখিবা পাউতাক অমগী মতুং ইন্না লৈবাক শিনবা থুংনা লৈবা অঙ্গনৱাদিগী মফম খুদিংমক অসি কোবিদ-১৯গী চৈথেং হন্থহন্নবা হায়দুনা থিংজিনগদবনি হায়খি। অদুবু অঙ্গনৱাদিগী বেনিফিশরীশিংদা ন্যুত্রিস্নেল সপ্পোর্তশিং লেপ্তনা ফংহনবা ঙম্নবা হায়দুনা অঙ্গনৱাদিগী থৌমীশিংনা বেনিফিশরীশিংগী য়ুম্থোং খুদিংদা চত্তুনা সপ্লিমেন্তরী ন্যুত্রিসন য়েন্থোকপগী থবক চত্থদুনা লাক্লি। মসিগী মখা তাবা ওইনা মন্ত্রালয় অসিনা রাজ্য/য়ু.তি.শিংদা অঙ্গনৱাদিগী থৌমীশিং অসিনা নুমিৎ ১৫ খুদিংগী বেনিফিশরীশিংগী য়ুম্থোংদা তঙাই ফদবা চানবা চিঞ্জাক অমসুং ন্যুত্রিসনগী তেংবাংশিং য়ৌহনগদবনি হায়খি। মসিগী মথক্তা অহেনবা ওইনা অঙ্গনৱাদিগী থৌমীশিং অমসুং তেংবাংবশিংনা খুন্নাইগী সর্বেলিএন্স তৌবা, করিগুম্না হীরম খরগী মরমদা মীয়ামদা খঙহনবা অমসুং মতম মতমগী ওইনা মখোয়দা হায়বা থবকশিং পাঙথোক্তুনা লোকেলগী লৈঙাক্লোইশিংগী মতেং পাংলি।


    হকশেল অমসুং য়াইফ য়ুম্বাল মন্ত্রালয়না “লায়চৎ মনুং অমসুং মতুংগী ওইবা রীপ্রদক্তিব, মেতর্নেল, ন্যুবোর্ন, চাইল্দ, এদোলেসেন্ত হেল্থ প্লস ন্যুত্রিসন (আর.এম.এন.সি.এ.ঐচ.+এন.)গী সর্বিসশিং ফংহনবা” হায়বগী মতাংদা কাঙলোন অমা রাজ্য অমসুং য়ু.তি.শিংগা লোয়ননা লোকেলগী ফিভমশিংদা য়ুম্ফম ওইদুনা য়ুম্থোং খুদিংদা তঙাই ফদবা সেবা অমসুং পোৎলমশিং পীবা য়াবা বিতামিন, ইন্তেন্সিফাইদ দাইরিয়া কন্ত্রোল ফোর্ত্নাইৎ (আই.দি.সি.এফ.) কেম্পেন, নেস্নেল দীৱর্মিং দে (এন.দি.দি.) অমসুং এনেমিয়াগুম্বগী মতাংদা কেম্পেন মোদ সর্বিস ওইনা পাঙথোকপগী মরী লৈননা থোকখ্রে। শেমদোক্লবা ভি.ঐচ.এস.এন.দি.এস. অমসুং হকশেলগী থৌমীশিংনা য়ুম্থোং খুদিংদা চৎপা থৌওংগী খুত্থাংদা লেপ্তনা আউৎরিচ প্রোগ্রাম পাঙথোকপা অসি বফর জোনগী ৱাংমা অমসুং গ্রীন জোনশিংদা পাঙথোক্নবা খঙহনখি।


    কন্তেনমেন্ত অমসুং বফর জোনগী মনুংদা পাঙথোকপা থৌওংশিংদি কোবিদকী থৌমীশিংনা চাং নাইনা পাঙথোকপা থবকশিংগী খুত্থাংদা ওইগদবনি। আই.এফ.এ., ও.আর.এস., কেলসিয়ম অমসুং জিঙ্ককুম্বা তঙাই ফদবা হিদাকশিংদি কনতেনমেন্ত জোনগী মনুংদা লৈবা য়ুমশিংদা থিনবগী থবক পাঙথোক্লি। তঙাই ফদবা আউৎরিচ সেবা ফংহনবগী মতাংদা থোকপা ৱারোল অমদি তাজ্য অমসুং য়ু.তি.শিংদা পাউ ফাউখ্রবনি অমসুং এনেমিয়া, ন্যুত্রিসন রিহেবিলিতেসন সেন্তর (এন.আর.সি.), স্পিসিএল ন্যুবোর্ন কেয়র য়ুনিৎ (এস.এন.সি.য়ু.), দাইরিয়া প্রিবেন্সন, এন.দি.দি. অমসুং আই.সি.ৱাই.এফ.কী মতাংদা আউৎরিচ থবকশিং পাঙথোকপগী মতাংদা ৱেবিনার কয়া অমসু শীনখি।


    মসিগী ৱারোলশিং অসি নুপী অমসুং অঙাং চাউখৎপগী কেন্দ্র মন্ত্রী শ্রীমতি স্মৃতি জুবিন ইরানিনা লোক সভাদা ঙসি অইবা পাউখুম ওইনা পীখিবনি।


    ****

    
    
    (Release ID: 1656436) Visitor Counter : 2
    
    
      Read this release in: English , Urdu , Punjabi , Telugu