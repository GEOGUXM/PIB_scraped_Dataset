      রাস্ত্রপতিগী লোইশঙ

      ভারতকী রাস্ত্রপতীনা ওজাগী নুমিৎকী মাংওইননা য়াইফ পাউজেল পীরক্লি
      Posted On: 04 SEP 2020 4:56PM by PIB Imphal


    ভারতকী রাস্ত্রপতী শ্রী রাম নাথ কোবিন্দনা লৈবাক অসিগী মফম খুদিংদা লৈরিবা ওজাশিংগী মফমদা ওজাগী নুমিৎনা লাকপদা য়াইফ-পাউজেল পীরক্লি।


    পাউজেল অমদা রাস্ত্রপতীনা হায়খি, "হরাউ তয়াম্বগা লোইননা ঐহাক্না লৈবাক অসিদা লৈরিবা ওজাশিংগী মফমদা থমোই শেংনা য়াইফ পাউজেল পীজরি। ঐখোয়না ওজাশিংগী নুমিৎ অসি অনৌবা য়ুগকী খ্বাইদগী ফবা ওজাশিংগী মনুংদা অমা ওইরিবা অমসুং ঐহাক্কী মমাংথংবা ওইখিবা দা. সর্ভেপল্লি রাধাকৃষ্ণনগী মপোক নুমিত্তা পাঙথোক্লি।


    শক্নাইরবা ফিলোসোফর অমা ওইনা মহাক্না ওজা অমগী থৌদাং অসি লাইরিক লাইশু তাকপী তম্বীবদা নত্তনা ৱাখলগী লমজিংবা অমসু ওইগদবনি, অমসুং ভেল্যু কয়াবুসু মহৈরোইশিংদা শন্দোকপীগদবনি। হোৎনবা কনবা অমসুং খাঙবা কনবগা লোইননা ওজা অমনা মহৈরোইশিংদা ঐখোয়গী নাৎপু খঙহনবদা মতেং পাংগনি। তশেংনা হায়রবদা, ওজাশিং অসি মহৈরোইশিংবু লমজিংবীরিবা অমসুং লৈবাক অসিবু শেমগৎলিবা শাফু অদুনি। মসিগী ময়েক লারবা মরম অসিননি ভারৎকী নাত্তা 'ওজা-মহৈরোই'গী চৎনবী অসি চাউনা মরুওইনা লৌনরিবসি।


    হোংলক্লিবা মতম গী মতুং ইন্না মতাকপী তম্বীবগী মওং মতৌদা অহোংবা অমা পুরকপা মথৌ তারি অমসুং মখোয়না ঐখোয়গী লৈবাক অসিবু লাক্কদবা তুংদা লুচিংদুনা পুগদবা মহৈরোইশিংগী খুন্নাইবু মঙাল পীনবা হোৎনরিবা ওজাশিংনা হোৎনরুবা খুদিংদা মাই পাকপা ওইরসনু হায়না থৌনিজরি।


    পি.দি.এফ. ফাইল য়েংনবগীদমক মফম অসিদা নম্বীয়ু


    *****

    
    
    (Release ID: 1651371) Visitor Counter : 1
    
    
      Read this release in: English , Urdu , Hindi , Marathi , Bengali , Assamese , Punjabi , Tamil , Telugu