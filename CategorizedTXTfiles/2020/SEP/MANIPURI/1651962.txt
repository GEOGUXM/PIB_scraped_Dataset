      হকশেল অমসুং য়াইফ-য়ুম্বাল মন্ত্রালয়

      ভারত্তা ফগৎলকপা অপুনবা মশিং অসি হেগৎলকপা লেপত্রি, ঙসি লাখ ৩২.৫ হেনখ্রে
      রাজ্য ৫গী অপুনবা কেস ৬০% ওইরি, ভারত্তা এক্তিব কেস চাদা ৬২% অমদি অপুনবা শিখিবগী চাং ৭০% ওইবগী রিপোর্ত ফংখ্রে

      Posted On: 07 SEP 2020 12:04PM by PIB Imphal

    ত্রাজেক্তরী অসি মখা তানা মথক্তা কাখৎলকপা অমদা পুং ২৪সিদা ভারতকী ওইনা নারম্বদগী ফগৎলকপগী অপুনবা মশিং অসি ঙসি লাখ ৩২.৫ হেনখিবগা লোয়ননা অনাবা ৬৯,৫৬৪ অসি দিসচার্জ তৌখ্রে। মসিনা ফগৎলকপগী চাং অসি চাদা ৭.৩১ ওইখ্রে।


    তেস্ত, ত্রেক অমসুং ত্রী ৎ গী লাল্লোং চত্থবা য়ুখল অসিগী মনুংদা পায়খৎখিবা তোঙান-তোঙানবা চাংজৌ নাইবা মওংদা অমদি মাইপুননা হোৎনবা থবকশিংনা য়াংনা অমদি পাক-শন্না ঙন্না খঙদোকপা ঙমহল্লি। হেন্না ফবা এম্বুলেন্সকী সর্ভিস অমসুং অনাবশিং অপনবা য়াওদনা মপা চানা শিন-লাংদুনা য়েংশিন্নবগীদমক্তা হোস্পিতালদা য়ৌদ্রিঙৈদগী মমাংদা হকচাং শোকচিল্লকপনা মরম ওইদুনা কোবিদ-১৯না নাবা মী মশিং অসি চাং ৱাখৎলকখিবা অদু নারম্বদগী ফগৎলকখিবা মীশিংগী মশিং অসিনা হেনগৎখ্রে অমদি হোস্পিতালদগী দিসচার্জ তৌখ্রে। মসিনা কেস ফেতেলিতী রেৎ অসিদসু ফগৎহন্দুনা ঙসি চাদা ১.৭০ দা হন্থখ্রে। য়ুমদা তোখাইনা লৈদুনা য়েংশিনবিবা অমদি খুদোংচাবশিং থম্বিদুনা চেকশিন্না য়েংশিন্নবগী প্রোতোকোল অসিগী থাক অসি ফগৎলক্তুনা খরখক্তং অমদি ময়ায় ওইবা চাংদা লৈরম্বা কেসশিং অসি য়াম্না ফগৎলকখ্রে।


    মহারাস্ত্রনা চাদা ২১.৬ ওইদুনা খ্বাইদগী মকোক্তা লৈদুনা, আন্ধ্র প্রদেশ (চাদা ১১.৮), তমিল নাদু (চাদা ১১.০), কর্নাতকা (চাদা ৯.৫) অমসুং উত্তর প্রদেশনা চাদা ৬.৩ ওইনা মথং চত্তুনা রাজ্য ৫গী অপুনবা মশিং অসি চাদা ৬০ ওইরি।


    মহারস্ত্রদসু এক্তিব ওইবা কেস মশিং অসি চাদা ২৬.৭৬ ওইদুনা আন্ধ্র প্রদেশ (চাদা ১১.৩০), কর্নাতকা (চাদা ১১.২৫), উত্তর প্রদেশ (চাদা ৬ .৯৮) অমসুং তমিল নাদুনা (চাদা ৫.৮৩) মথংদা লৈরি। রাজ্য ৫সিদা অপুনবা এক্তিব ওইবা কেস অসি চাদা ৬২ নি।


    অপুনবা ফগৎলকপগী চাং অসি ঙসি লাখ ৩২.৫ (৩২,৫০,৪২৯) হেনখ্রে।


    হৌখিবা পুং ২৪সিদা নৌনা ফগৎকিবা কেসশিং অসি ১১,৯১৫ ওইদুনা খ্বাইদগী চাং ৱাংনা ফগৎখিবগী রেকোর্দ তৌখ্রে। হৌখিবা পুং ২৪সিদা কর্নাতকা অমসুং মহারাস্ত্রদা ফগৎখিবা অসি ৯৫৭৫ অমসুং ৭৮২৬ উখি অদুগা নৌনা ফগৎখিবগী তমিল নাদু অমসুং উত্তর প্রদেশতা মথংশিৎনা ৫৮২০ অমসুং ৪৭৭৯ উখি। হৌখিবা পুং ২৪সিদা ফগৎলকখিবগী চাং অসি চাদা ৫৭ ওইখ্রে।


    অচুম্বা , অমসুং খুদক্কী ওইবা কোবিদ-১৯গা মরী লৈনবা তেক্নিকেল ইশু , গাইদলাইন অমসুং এদভাইজরীশিংগী ই-পাওশিংগীদমক্তা https://www.mohfw.gov.in/ দা অমসুং @MoHFW_INDIA দা চাং নাইনা চংবীয়ু।


    কোবিদ-১৯গা মরী লৈনবা তেক্নিকেল ক্বেরীশিংগীদমক্তা technicalquery.covid ১৯ @gov.in দা থাবীয়ু অমসুং অতোপ্পশিংগী ওইনা ncov ২০১৯ @gov.in অমসুং @CovidIndiaSeva দা থাবীয়ু।


    কোবিদ-১৯গী ক্বেরীশিংগী ওইনা হকশেল অমসুং য়াইফ-য়ুম্বাল মন্ত্রালয়গী হেল্পলাইন নম্বর +৯১-১১-২৩৯৭৮০৪৬ নত্ত্রগা ১০৭৫ (তোল-ফ্রী)দা কোল তৌবীয়ু


    রাজ্যশিং/য়ু.তি.শিংগী হেল্পলাইন নম্বরশিংগী লিস্তসু https://www.mohfw.gov.in/pdf/coronvavirushelplinenumber.pdf তা ফংবীগনি।


    ****

    
    
    (Release ID: 1651962) Visitor Counter : 1
    
    
      Read this release in: Urdu , English , Hindi , Marathi , Bengali , Assamese , Punjabi , Gujarati , Tamil , Telugu , Malayalam