      উপ-রাস্ত্রপতিগী লোইশঙ

      ঐখোয়গী এজুকেসনগী ওইবা ইন্সতিত্যুতশিংদা অথোইবা ওইহন্নবা চৎনবী থমগদবনি: উপ-রাস্ত্রপতি
      
      এজুকেসনগী পন্দমদি অচুম্বা খঙহনবা অমসুং মীওইবগী ফীভম ফগৎহনবনি: উপ-রাস্ত্রপতি
      
      এজুকেসন্না হীরম খুদিংদা মতিক চাবা মীওই অমা ওইহনবা ঙমগনি: উপ-রাস্ত্রপতি
      
      এন.ই.পি. ২০২০না ভারতঅসি লৌশিং অমসুং ইন্নোবেসনগী হব অমা ওইহনবদা মতেং পাংগনি: উপ-রাস্ত্রপতি
      
      অনৌবা এজুকেসন পোলিসী-২০২০ অসিদা স্বামি বিবেকানন্দগী ৱাখল্লোনশিং উবা ফংঙি হায়না হায়রি
      
      অশেংবা এজুকেসন্না ঐখোয়গী অঙাংশিংবু মালেমগী থৌদাং লৌবা ঙম্বা, ৱাখল খনবা ঙম্বা, প্রজাশিং লোয়নবা ঙমহন্নবা থৌনা হাপকদবনি: উপ-রাস্ত্রপতি
      
      নহাশিংনা স্বামী বিবেকানন্দগী পুন্সি অমসুং তৌরম্লিবা থবকশিং অদু থিজিনবা মথৌ তাই অমসুং মহাক্কী পাউতাকশিং অদু থৱায় হকচাং য়াওনা ঙাক্নবা চৎকদবনি: উপ-রাস্ত্রপতি
      
      বিবেকানন্দা ইন্সিতিত্যুত ওফ হ্যুমেন এক্সিলেন্সকী ২১শুবা মপোক কুমওনগী নুমিৎ পাল্লন তৌবদা ৱা ঙাংখি
      Posted On: 10 SEP 2020 1:02PM by PIB Imphal


    অথোইবা ওইনবা হোৎনবা হায়বা অসি ঐখোয়গী এজুকেসন সিস্তেমগী মরু ওইবা শরুক অমনি অমসুং ঐখোয়গী এজুকেসনগী ওইবা ইন্সতিত্যুতশিংদা অথোইবা ওইহন্নবা চৎনবী থমগদবনি হায়না ঙসি উপ-রাস্ত্রপতি শ্রী বেঙ্কাইয়া নাইদুনা ফোঙদোকখি।


    মহাক্না ঙসি নই দিল্লীদগী রামকৃষ্ণ মেথ হাইদ্রবাদকী বিবেকানন্দা ইন্সিতিত্যুত ওফ হ্যুমেন এক্সিলেন্স (ভি.আই.ঐচ.ই.)গী ২১শুবা মপোক কুমওনগী নুমিৎ পাল্লন তৌবদা ভর্চ্যুল ওইনা ৱা ঙাংখি।


    শ্রী নাইদুনা হায়খি অথোইবা ওইনবা হোৎনবদা চৎনরোল, ৱাখল চোইশথোক্তনা হোৎনবা অমসুং অখাং কন্না হোৎনবা চংঙি হায়না হায়খি, উপ-রাস্ত্রপতিনা হায় ঐখোয়গী লৈবাক অসিগী অরুবা তানফম অসিদা অথোইবা ওইহনবা হায়বা অসি তঙাই ফদে অমসুং চাংচৎতা লৈবা অসিদি চন্নফম লৈতে।


    পার্লিয়ামেন্ত ওফ ৱার্ল্দ’স রিলিজন্সতা স্বামি বিবেকানন্দনা ৱা ঙাংখিবগী হয়েং চহি ১২৭শুগদবা নুমিৎ অসিদা শ্রী নাইদুনা হায়খি ১৮৯৩দা স্বামি বিবেকানন্দনা মহাক্কী য়াম্না ফাউবা ৱারোল পীখিবা মফম, হিস্তোরিক আর্ত ইন্সিতিত্যুত ওফ চিকাগোদা মহাক চত্তুনা ৱা ঙাংবা ফংখিবা অদু লাইবক ফবনি। মহাক্না হায়খি মদুদি স্বামি বিবেকানন্দনা ভারতকী অরিবা বেদন্তাগী ফিলোসোফী অমসুং ভারতকী অরিবা ৱাখল্লোনশিং উৎলিবা য়ুনিবর্সেলিতীগী থৌনা-লিংজেল, অখাং কনবা অমদি অয়াবা পীবগী মরু ওইবা কান্নশিং অদু মালেমদা লিথোকখি।


    কোলেজ অমসুং য়ুনিবর্সিতী তম্লিঙৈ মতমদগী হৌনা স্বামিজিনা তাকপী তম্বীরম্বশিং অসি য়াম্না পামজনা হৌরকখি হায়না হায়রদুনা উপ-রাস্ত্রপতিনা হায়খি স্বামিজীগী ধর্মদা, নুংগী ওইবা ৱাখল্লোন্দা, জাতিগী ওইবদা, এজুকেসন্দা, ফিলোসোফীদা, খুন্নাইগী অওনবশিংদা, লায়রবা য়োখৎপদা অমসুং মীয়ামবু মপাঙ্গল কনখৎহনবদা থমখিবা ৱাখল্লোনশিং অদুনা মহাকপু চাউনা ইথিল পোকহনখি।


    উপ-রাস্ত্রপতিনা হায়খি স্বামি বিবেকানন্দনা জাতিগী অপাম্বা অমসুং মসিগী নাৎকী ওইবা চৎনবীশিং অদু খঙখি অমদি মহাক্কী সনাতন ধর্মগী স্পিরিচ্যুল ফাউন্দেসনদা ইদুনা থম্লিবা অফবা ৱাকল্লোনশিংদা য়ুম্ফম ওইরগা অমুক হন্না শেমগৎনবা হোৎনখি। “মহাক্না ধর্মদা শেমদোকপা, ৱাখল নীংতম্বা ফংহনবা অমসুং খুন্নাইগী ওইবা অওনবা পুরকপগী খুত্থাংদা জাতিগী ওইবা অওনবশিং পুরক্নবা চোকথবা লৈতনা হোৎনখি”, হায়না মহাক্না হায়খি।


    ঙসি ফাওবদা মালেম পুম্বদা স্বামিজিনা তাকপী-তম্বীরম্বশিংনা অচুম্বা ৱায়েল ওইদুনা লৈহৌরিবা অসি উরুবদা নহাশিংনা স্বামী বিবেকানন্দগী পুন্সি অমসুং তৌরম্লিবা থবকশিং অদু থিজিনবা মথৌ তাই অমসুং মহাক্কী পাউতাকশিং অদু থৱায় হকচাং য়াওনা ঙাক্নবা চৎকদবনি হায়না মহাক্না ফোঙদোকখি। মহাক্না স্বামী বিবেকানন্দ অমসুং স্রী রামকৃষ্ণ পর্মহমসগুম্বা অফাউবশিংগী অফবা পাউতাকশিং অমসুং মখোয়গী ৱাখল্লোনশিং অদু মীচম প্রজাদা তাকপীগদবা এজুকেস্নেল ইন্সতিত্যুতশীং মশিং য়াম্না মথৌ তাই হায়না ফোঙদোকখি।


    নহাশিংনা পুন্সিগী ৱাহন্থোক অমসুং লনগী কান্নবা অসি লায়রবা অমসুং শোত্থরবশিং মতেং পাংনবনি হায়বা অসি খঙবা তাই হায়না মহাক্না ফোঙদোকখি।


    উপ-রাস্ত্রপতিনা হায়খি, করিগুম্বা ঐখোয়না ২১শুবা চহি চাগী অকিবগী মশক ওইবা শিংনবা কয়া মপুংফানা মায়োক্ননবা তারবদি ঐখোয়গী অপুনবা এজুকেসন সিস্তেমদা অমুক হন্না খন্থবা, নৌনা পুথোকপা অমসুং নৌনা শেমগৎপা তঙাই ফদবা অমা মহাক্না উই। ঐখোয়গী অচৌবা দেমোগ্রাফিক দিবাইদেন্দ অমগী মওংদা ঐখোয়গী মাংদা অচৌবা খুদোংচাবা অমা লৈ অমসুং মসিগী অচৌবা কম্পিতিতিব এদভান্তেজ অসি লৌবদা থিন্থরোইদবনি হায়না মহাক্না মীপুম খুদিংমক্তা নীংশিংখি।


    মহাক্না হায়নিংঙি মদুদি এজুকেসন অসি শেল তান্নবা অমসুং নুংঙাইবা পুন্সি অমা হিংনবগী পাম্বৈ খক্তা নত্তে। “খ্বাইদগী মরুওইরিবদি এজুকেসন্না কনাগুম্বা অমা খাংবা কনবা, লমচৎ ফজবা, ৱাখল ফাথবা, মীনুংশিং লৈবা অমসুং ৱাখল অৱাংবা খনবা ঙম্বগা লম কয়াদা মতিক চারবা মীওই অমা ওইবা ঙমহনগদবনি। এজুকেসন অসি কনাগুম্বা অমা লৌশিং পীবা অমসুং মথৌনা হাপ্নবগী পাম্বৈ অমনি” হায়না মহাক্না হায়খি।


    উপ-রাস্ত্রপতিনা ইনোবেসন য়োকখৎপা, ওন্তপ্রিনোরগী তৌবা ঙম্বা অদু পুক্নিং থৌগৎপা অমসুং ঐখোয়গী লৈবাক্কী ইনাক খুল্লবা লনশিংগী মরমদা য়াম্না মরুওইবা এৱেয়র্নেস অমা মথৌ তাই হায়না থমখি। মহাক্না হায়খি এজুকেসন্না পুন্সি শেমগৎপা, মীওইবা শেমগৎপা, লমচৎ শেমগৎপগী ৱাখল্লোনশিং পুনশিনবনি। মহাক্না এজুকেসন্না মীনুং লৈবা, মশা খিংবা, মতিক চাবা, নোলুকপা অমসুং হোৎনবা কনবা মীওই অমা, অনৌবা ৱাখল্লোনশিং খংনিংবা মীওই অমা, তোঙান তোঙান মীৎয়েংশিং খাংবা ঙম্বা অমসুং মালেমগী শান্তি অমসুং মীওইবগী চাঊখৎ খোঙথাংদা পুন্না চৎমিন্নবা ঙম্বা মতিক চাবা মীওইবা অমা শেম্বা ঙমহনগদবনি।


    অশেংবা এজুকেসন অসি অচুম্বগী লেপ্পা লৈতনা হোৎনবা অমসুং মীওইবা খুন্নাইগী ফীভম ফগৎনবা লেপ্পা লৈতনা হোৎনবনি হায়না ৱাহন্থোক পীরদুনা শ্রী নাইদুনা হায় অশেংবা এজুকেসন্না ঐখোয়গী অঙাংশিং ভারত খক্তগী নত্তনা মালেমগী ওইনা থৌদাং লৌবা ঙম্বা, খনবা ঙম্বা, প্রজাশিং লোয়নবা ঙম্বা ওইহন্নবা থৌনা হাপকদবনি।


    মহাক্কী ৱাখল্লোন ফোঙদোক্লদুনা হায় এজুকেসন্না খোয়গী নহাশিং অরুবশিং খন্থবা ঙম্বা, মীওইবা খুন্নাইদা অকাইবা পীরিবা অৱাবশিং তশেংনা খন্দোকপা ঙম্বা অমসুং শুংশোই শোইদবা ৱারোইশিনশিং পুরকপদা মতেং পাংগদবনি। উপ-রাস্ত্রিপতিনা হায়খি এজুকেসন্না ঐখোয়গী অঙাংশিংবু ঐখোয়গী অরীবা নাৎকী লনশিংদা চাউথোকচবা অমসুং অরিবা ভেল্যুশিং অমসুং অফবা লমচৎ-শাজৎশিংগী মালেমগী অম্বাসেদরশিং ওইহন্নবা শেম শাবদা পুক্নিং থৌগৎকদবনি। স্কুল তম্বগী অহৌবা চহিশিংদা অঙাংশিংবু মখোয়গী মমা লোলদা তম্বীনবা মহাক্না অপাম্বা ফোঙদোকখি।


    শ্রী নাইদুনা হায় অনৌবা এজুকেসন পোলিসী-২০২০ অসিদা স্বামী বিবেকানন্দগী ৱাখল্লোনশিং উবা ফংঙি। মহাক্না অনৌবা এজুকেসন পোলিসী অসিনা ভারতপু দেমোগ্রাফিক দিবিদেন্দ মপুং ফানা খঙহনবদা মতেং পাংগনি অমসুং লৈবাক অসিবু ২১শুবা চহি চাগী লৌশিংগী অমসুং ইন্নোবেসনগী হব অমা ওইহনবা ঙমগনি হায়না থাজবা থম্লিবা অদু ফোঙদোকখি।


    শ্রীমত স্বামী গৌত্মনন্দজী মহারাজ, ভাইস-প্রসিদেন্ত রামকৃষ্ণ মথ অমসুং রামকৃষ্ণ মিসন, বেলুর মথকী ভাইস প্রসিদেন্ত, স্বামী জনানদানন্দা জী, অদক্স, রামকৃষ্ণ মাথ, হায়দরাবাদ, স্বামী বোধময়ানন্দা জী, দিরেক্তর, বিবেকানন্দা ইন্সতিত্যুত ওফ ‌হ্যুমেন এক্সিলেন্স অমসুং অতোপ্পা কয়ানা থৌরম অদুদা শরুক য়াখি।


    মখাগী অসি থমখিবা মপুং ওইবা ৱারোলনি:


    “ঐহাক্না বিবেকানন্দা ইন্সিতিত্যুত ওফ হ্যুমেন এক্সিলেন্স (ভি.আই.ঐচ.ই.)গী ২১শুবা মপোক কুমওনগী নুমিৎ পাল্লন তৌবদা শরুক য়াবা ফংবা অসি য়াম্না নুংঙাই।


    ভি.আই.ঐচ.ই.না মীওইবা জাতিগীদমক অফবা পুরক্নবা কত্থোকপগা লোয়ননা হোৎনখিবা অসি চহি ২০ মপুং ফাখ্রে হায়বা খঙবদা ঐহাক য়াম্না নুংঙাই। ইন্সতিত্যুত অসিনা পুন্সিগী তোঙান তোঙানবা লমশিংদগী মীওই কয়া ত্রেন তৌখিবা অসিবু ঐহাক্না থাগৎলি –নহাশিং, মহৈরোয়শিং, ওজাশিং, সরকারগী কর্মচারীশিং, পব্লিক সেক্তর অন্দরতেকিংশিং অমসুং কোর্পোরেৎ বোদীশিংগী কর্মচারীশিং, অমসুং ইঞ্জিনীয়রশিং, দোক্তরশিং অমসুং অতোপ্পা প্রোফেস্নেলশিং।


    ঐহাক্কী ৱাখল্লোন্দা ইন্সতিত্যুত অসিগী মপুং ওইবা পান্দম অসি মশাদা থাজবা থমহনবা অমসুং পুন্সিগী অফবা গুনশিং অমসুং পুন্সিদা থৌনা হাপ্নবা মপাঙ্গল চেনহনবা, মীওই খুদিংমক অফবা লমচৎ-শাজৎ, হৌনা লোনচৎ অমসুং হোংবা নাইদবা কান্নবা গুনশিংদা য়ুম্ফম ওইরগা অফবা শন্তি লৈবা পুন্সি মহিং হীংহনবা হায়বা অসিনি হায়না ঐঙোন্দা তাকপীরি।


    ইন্সতিত্যুত অসি লিংখৎখিবদগী তোঙান তোঙান কোর্সশিংদগী কেন্দিদেৎ লাখ ১৮ হেন্না ত্রেন তৌখিবা অসি তশেংনা থাগৎনীংঙাই ওই।


    লায়চৎ অসিনা পুন্সিগী তোঙান তোঙানবা লমশিংদা অপনবা পীরবসু, ঙসি ইন্সতিত্যুত অসিগী মপোক কুমওনগী নুমিৎ অমসুং পার্লিয়ামেন্ত ওফ ৱার্ল্দ’স রিলিজন্সতা স্বামি বিবেকানন্দনা ৱা ঙাংখিবগী হয়েং চহি ১২৭শুগদবগী পাল্লন তৌরিবা অসি ঐহাক্না হরাওপা পোকই।


    ২০১৮দা ঐহাক ইশামক ১৮৯৩দা স্বামি বিবেকানন্দনা মহাক্কী য়াম্না ফাউবা ৱারোল পীখিবা হিস্তোরিক আর্ত ইন্সিতিত্যুত ওফ চিকাগোদা চত্তুনা ৱা ঙাংবগী খুদোংচাবা ফংখি।


    স্বামী বিবেকানন্দগী য়াম্না ফাউবা ৱারোল অসিনা মরম ওইরগা ভারত্তা অমসুং লন কয়া অসিদা মালেম পুম্বগী মীৎয়েং চংবা হৌরকখি। মহাক্না ঐখোয়গী অরিবা মতমগী নাৎ অমসুং চাউখৎলকপগী মওং, মাই পাকখিবা কয়া অমসুং লৌখিবা থৌদাংশিং য়াওনা ফোঙদোকখি। ভারতকী অরিবা বেদন্তাগী ফিলোসোফী অমসুং ভারতকী অরিবা ৱাখল্লোনশিং উৎলিবা য়ুনিবর্সেলিতীগী থৌনা-লিংজেল, অখাং কনবা অমদি অয়াবা পীবগী মরু ওইবা কান্নশিং অদু উৎথোকখি।


    ১৮৯৩গী ঈংথম থাদা স্বামি বিবেকানন্দনা চিকাগোদা চৎখিবা খোঙচৎ অদুসু য়াম্না মরু ওইবা খোঙচৎ অমনি মসিদা ইন্দুগী ফিলোসোফীগী ওইবা ৱাখল্লোনশিং অরাপ্পা লমশিং অমসুং মালেম পুম্বদা খঙহনখি।


    ঐহাক্না কোলেজ অমসুং য়ুনিবর্সিতী তম্লিঙৈ মতমদগী হৌনা স্বামিজিনা তাকপী তম্বীরম্বশিং অসি য়াম্না পামজনা হৌরকখি। মহাক অসি ভারত ইমাগী খ্বাইদগী অথোইবা মচা নুপা অমনি, অফবা ৱাখল লৈবা ওজা অমনি অমসুং হিন্দুকী চৎনবীগী তশেংবা পুম্নমক য়াওরবা খুদম অমনি। মহাক্না ধর্মদা, নুংগী ওইবা ৱাখল্লোন্দা, জাতিগী ওইবদা, এজুকেসন্দা, ফিলোসোফীদা, খুন্নাইগী অওনবশিংদা, লায়রবা য়োখৎপদা অমসুং মীয়ামবু মপাঙ্গল কনখৎহনবদা থমখিবা ৱাখল্লোনশিং অদুনা ঐহাক্কী ইশাগী ৱাখল্লোনশিং ফগৎহনবদা মতেং পাংখি। মহাক্কী ৱাহৈশিং অসিনা মতম চুপ্পদা ঐঙোন্দা ইথিল পোকহনখি।


    স্বামিজিনা জাতিগী অপাম্বা অমসুং মসিগী নাৎকী ওইবা চৎনবীশিং অদু খঙখি অমদি মহাক্কী সনাতন ধর্মগী স্পিরিচ্যুল ফাউন্দেসনদা ইদুনা থম্লিবা অফবা ৱাকল্লোনশিংদা য়ুম্ফম ওইরগা অমুক হন্না শেমগৎনবা হোৎনখি।


    ১৯শুবা চহিচাগী ভারতকী রিনাইন্সেস অমসুং রিফোর্মেসনগী খোঙজং অদু লৈবাক্কী ইহৌদা স্বামী বিবেকানন্দনা য়াওশিনদগী কনশিনখী। মহাক্না ধর্মদা শেমদোকপা, ৱাখল নীংতম্বা ফংহনবা অমসুং খুন্নাইগী ওইবা অওনবা পুরকপগী খুত্থাংদা জাতিগী ওইবা অওনবশিং পুরক্নবা চোকথবা লৈতনা হোৎনখি। ঙসি ফাওবদা মালেম পুম্বদা স্বামিজিনা তাকপী-তম্বীরম্বশিংনা অচুম্বা ৱায়েল ওইদুনা লৈহৌরি। ঙসিগী নহাশিং অসিনা স্বামী বিবেকানন্দগী পুন্সি অমসুং তৌরম্লিবা থবকশিং অদু থিজিনবা মথৌ তাই অমসুং মহাক্কী পাউতাকশিং অদু থৱায় হকচাং য়াওনা ঙাক্নবা চৎকদবনি হায়না ঐহাক্না ফাউই।


    ঙসি ঐখোয়না স্বামী বিবেকানন্দ অমসুং স্রী রামকৃষ্ণ পর্মহমসগুম্বা অফাউবশিংগী অফবা পাউতাকশিং অমসুং মখোয়গী ৱাখল্লোনশিং অদু মীচম প্রজাদা তাকপীগদবা এজুকেস্নেল ইন্সতিত্যুতশীং মশিং য়াম্না মথৌ তাই।


    ঐগী নুংশিজরবা ইচিল ইনাওশিং,


    করিগুম্বা ঐখোয়না ২১শুবা চহি চাগী অকিবগী মশক ওইবা শিংনবা কয়া মপুংফানা মায়োক্ননবা তারবদি ঐখোয়গী অপুনবা এজুকেসন সিস্তেমদা অমুক হন্না খন্থবা, নৌনা পুথোকপা অমসুং নৌনা শেমগৎপা তঙাই ফদবা অমা উই। নেস্নেল এজুকেসন পোলিসী ২০২০ অসি মসিগী মাইকৈদা চংশিল্লিবা মরুওইবা খোঙথাং অমনি।


    ঐখোয়গী অচৌবা দেমোগ্রাফিক দিবাইদেন্দ অমগী মওংদা ঐখোয়গী মাংদা অচৌবা খুদোংচাবা অমা লৈ অমসুং মসিগী অচৌবা কম্পিতিতিব এদভান্তেজ অসি লৌবদা থিন্থরোইদবনি।


    ঐখোয়না লাইরিক তম্বা খক্তা নত্তনা লাইসুসু খংগবনি। এজুকেসনগী ক্বালিতী অসি য়াম্না মরুওইবা ওই। মসিদা ঐহাক্না হায়নিংলিবদি এজুকেসন অসি শেল তান্নবা অমসুং নুংঙাইবা পুন্সি অমা হিংনবগী পাম্বৈ অমা নত্তে। খ্বাইদগী মরুওইরিবদি এজুকেসন্না কনাগুম্বা অমা খাংবা কনবা, লমচৎ ফজবা, ৱাখল ফাথবা, মীনুংশিং লৈবা অমসুং ৱাখল অৱাংবা খনবা ঙম্বগা লম কয়াদা মতিক চারবা মীওই অমা ওইবা ঙমহনগদবনি। এজুকেসন অসি কনাগুম্বা অমা লৌশিং পীবা অমসুং মথৌনা হাপ্নবগী পাম্বৈ অমনি।


    ঐখোয়না হোলিস্তিক এজুকেসন মথৌ তাই। ঐখোয়না এন.ই.পি. ২০২০না পীরিবা মল্তি দিসিপ্লিনরী এপ্রোচ অমা চৎহন্নবা মথৌ তাই।


    ঐখোয়না ইনোবেসন য়োকখৎপা, ওন্তপ্রিনোরগী তৌবা ঙম্বা অদু পুক্নিং থৌগৎপা অমসুং ঐখোয়গী লৈবাক্কী ইনাক খুল্লবা লনশিংগী মরমদা য়াম্না মরুওইবা এৱেয়র্নেস অমা মথৌ তাই।


    ইন্সতিত্যুতনা মরুওইনা শন্দোক্লিবা স্বামী বিবেকানন্দাগী ৱারোলশিংদি “ ঐখোয়না পাম্বদি নোংচুপলোমগী সাইন্সকা ভারতকা বেদন্তাগা পুনশিনবনি”।


    এজুকেসনগী তঙাইফদবা পান্দমদি স্বামী বিবেকানন্দনা নিংজরম্বা ‘ পুন্সি শেমগৎপা, মীওইবা শেমগৎপা, লমচৎ শেমগৎপগী ৱাখল্লোনশিং পুনশিনবনি। মহাক্না এজুকেসন্না মীনুং লৈবা, মশা খিংবা, মতিক চাবা, নোলুকপা অমসুং হোৎনবা কনবা মীওই অমা, অনৌবা ৱাখল্লোনশিং খংনিংবা মীওই অমা, তোঙান তোঙান মীৎয়েংশিং খাংবা ঙম্বা অমসুং মালেমগী শান্তি অমসুং মীওইবগী চাঊখৎ খোঙথাংদা পুন্না চৎমিন্নবা ঙম্বা মতিক চাবা মীওইবা অমা শেমহন্নিংই।


    ঐঙোন্দদি অশেংবা এজুকেসন অসি অচুম্বগী লেপ্পা লৈতনা হোৎনবা অমসুং মীওইবা খুনাইগী ফীভম ফগৎনবা লেপ্পা লৈতনা হোৎনবনি। অশেংবা এজুকেসন্না ঐখোয়গী অঙাংশিং ভারতখক্তগী নত্তনা মালেমগী থৌদাং লৌবা ঙম্বা, খনবা ঙম্বা, প্রজাশিং লোয়নবা ঙম্বা ওইহন্নবা থৌনা হাপকদবনি।


    এজুকেসন্না এখোয়গী নহাশিং অরুবশিং খন্থবা ঙম্বা, মীওইবা খুন্নাইদা অকাইবা পীরিবা অৱাবশিং তশেংনা খন্দোকপা ঙম্বা অমসুং শুংশোই শোইদবা ৱারোইশিনশিং পুরকপদা মতেং পাংগদবনি। ঐহাক্না মতম পুম্বদা মীওইবা খুনাই, প্রজা মীয়াম্না থেংনরিবা অৱাবশিং কোকহন্দবা নোলেজ স্ত্রীম অমহেক্তা নত্রগা সাইন্তিফিক অমসুং তেক্নোলোজিকেলগী হৈশিংবা খরখক্তা শীজিন্নৈ।


    এজুকেসন্না ঐখোয়গী অঙাংশিংবু ঐখোয়গী অরীবা নাৎকী লনশিংদা চাউথোকচবা অমসুং অরীবা ভেল্যুশিং অমসুং মোরেলশিং মালেমগী অম্বাসেদরশিং ওইহন্নবা শেম শাবদা পুক্নিং থৌগৎকদবনি।


    ‌এক্সিলেন্স পুথোকপা হায়বসি ঐখোয়গী এজুকেসন সিস্তেমগী মরুওইবা শরুক অমা ওইহনগদবনি। অঙাং খুদিংমক্কী অখন্নবা, তোঙানবা অমসুং তোঙান তোঙানবা তৌবা ঙম্বশিং অমসুং হৈ-শিংবশিং লৈ। মসিগী তঙাইফদবা অচুম্বশিং অসি খংবা মথৌ তাই অমসুং মসিগী অখন্নবা ফেকল্তীশিং অসি অঙাংশিংদা য়োকখৎপা অমসুং দিভেলপ তৌগদবনি। ঐখোয়না সাইন্তিস্তশিং অমসুং তেক্নোক্রেৎশিংখক্তা মথৌ তাদে অদুবু আর্তিস্তশিং অমসুং ৱারী লিবশিং অমসুং শৈরেং ইবশিংসু মথৌ তাই। এক্সিলেন্স অসি ঐখোয়গী এজুকেস্নেল ইন্সতিত্যুসনশিংগী চৎন- লোনচৎতা য়াওহনগদবনি।


    অথোইবা ওইনবা হোৎনবদা চৎনরোল, ৱাখল চোইশথোক্তনা হোৎনবা অমসুং অখাং কন্না হোৎনবা চংঙি। ঐখোয়গী লৈবাক অসিগী অরুবা তানফম অসিদা অথোইবা ওইহনবা হায়বা অসি তঙাই ফদে অমসুং চাংচৎতা লৈবা অসিদি চন্নফম লৈতে। ভি.আই.ঐচ.ই.না অথোইবা ওইহন্নবা লেপ্তনা হোৎনগনি হায়বা ঐহাক্না থাজৈ।


    ঐহাক্না থাজৈ অনৌবা এজুকেসন পোলিসী অসিনা ভারতপু দেমোগ্রাফিক দিবিদেন্দ মপুং ফানা খঙহনবদা মতেং পাংগনি অমসুং লৈবাক অসিবু ২১শুবা চহি চাগী লৌশিংগী অমসুং ইন্নোবেসনগী হব অমা ওইহনবা ঙমগনি। ঐখোয়না চংশিল্লুবা লম খুদিংমক্তা অথোইবা ওইবা হায়বা অসিনা মপুং ওইবা ৱাখল্লোন ওইগ্দবনি। লোয়রকপদা য়োগ হায়বগী আর্থ অসি “কর্মসু কৌশলম” হায়বদি অৱাংবা থাক্কী লৌশিং তানবা অমদি অথোইবা ওইবা হায়বনি। মসিনা স্বামী বিবেকানন্দনা নহাশিংদা তৌহন্নিংবগী অপাম্বা অদু – “মীকপ থোক্লো, হৌগৎলো, নহাক্কী পান্দম ফংদ্রিবা ফাওবা লেপকনু।”


    অমুক হন্না ঐহাক্না বিবেকানন্দা ইন্সিতিত্যুত ওফ হ্যুমেন এক্সিলেন্সগী ২১শুবা মপোক কুমওনগী নুমিৎ পাল্লন তৌবগী য়াইফ মঙ্গল পীরি অমদি মতম পুম্বদা মাই পাকপা ওইয়ু।


    থাগৎচরি!”


    *****

    
    
    (Release ID: 1653037) Visitor Counter : 4
    
    
      Read this release in: English , Urdu , Hindi , Marathi , Assamese , Punjabi , Tamil , Telugu , Malayalam