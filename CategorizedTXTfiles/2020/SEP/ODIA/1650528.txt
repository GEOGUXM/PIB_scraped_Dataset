      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଭର୍ଚୁଆଲ କ୍ୟାବିନେଟ୍ ବୈଠକରେ ପୂର୍ବତନ ରାଷ୍ଟ୍ରପତି ପ୍ରଣବ ମୁଖାର୍ଜୀଙ୍କ ଉଦ୍ଦେଶ୍ୟରେ ନୀରବ ପ୍ରାର୍ଥନା
      • ସ୍ୱର୍ଗତ ମୁଖାର୍ଜୀଙ୍କ ସ୍ମୃତିଚାରଣ କରିବା ସହ ନୀରବ ପ୍ରାର୍ଥନା କଲେ କେନ୍ଦ୍ରମନ୍ତ୍ରୀ ଧର୍ମେନ୍ଦ୍ର ପ୍ରଧାନ
      • ତାଙ୍କର ବିଚାରଧାରା ଓ ଚିନ୍ତାଧାରା ସମସ୍ତଙ୍କୁ ଦୀର୍ଘ ସମୟ ଧରି ମାଗଦର୍ଶନ ଦେବ ତାଙ୍କର ସ୍ମୃତି ଚିରସ୍ମରଣୀୟ ହୋଇରହିବ
      Posted On: 01 SEP 2020 10:56PM by PIB Bhubaneshwar


    କେନ୍ଦ୍ର କ୍ୟାବନେଟ୍ ଭର୍ଚୁଆଲ ବୈଠକ ଅବସରରେ ଆଜି ଭାରତ ରତ୍ନ ପୂର୍ବତନ ରାଷ୍ଟ୍ରପତି ପ୍ରଣବ ମୁଖାର୍ଜୀଙ୍କ ଉଦ୍ଦେଶ୍ୟରେ ନୀରବ ପ୍ରାର୍ଥନା କରାଯାଇଥିଲା । ଏଥିରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ସମେତ ଅନେକ କ୍ୟାବିନେଟ ମନ୍ତ୍ରୀଗଣଙ୍କ ସହ କେନ୍ଦ୍ରମନ୍ତ୍ରୀ ଧର୍ମେନ୍ଦ୍ର ପ୍ରଧାନ ସାମିଲ ହୋଇଥିଲେ । ଏହି ଅବସରରେ ଶ୍ରୀ ପ୍ରଧାନ ଓ ବୈଠକରେ ସାମିଲ ସମସ୍ତେ ସ୍ୱର୍ଗତ ମୁଖାର୍ଜୀଙ୍କ ସ୍ମୃତିଚାରଣ କରିବା ସହ ପ୍ରାର୍ଥନା କରିଥିଲେ ।


    ଏହି ଅବସରରେ ଶ୍ରୀ ପ୍ରଧାନ ଟ୍ୱିଟ୍ କରି କହିଛନ୍ତି ପ୍ରଣବ ଦା ’ ଜଣେ ଉଚ୍ଚକୋଟୀର ବ୍ୟକ୍ତିତ୍ୱ , ଆଗାଧ୍ୟ ପାଣ୍ଡିତ୍ୟ ଥିଲେ । ଶିକ୍ଷାଗତ ଜୀବନରେ ତାଙ୍କର କୃତିତ୍ୱ ଅତ୍ୟନ୍ତ ଚମତ୍କାର ଥିଲା । ଜ୍ଞାନର ଭଣ୍ଡାର ପ୍ରଣବ ଦା ’ ସଂସ୍କୃତ ଶ୍ଲୋକରେ ପାଠ କରିବା ସହ ସାମାନ ଭାବରେ ସଂସଦୀୟ କାର୍ଯ୍ୟରେ ବିଚାରବିମର୍ଷ କରିବାର କ୍ଷମତା ରଖୁଥିଲେ । ପ୍ରଣବ ଦା ’ ଅନେକଙ୍କ ମଧ୍ୟରେ ଅଲିଭା ଛାପ ଛାଡି ଚାଲିଯାଇଛନ୍ତି ।


    ସେ କୌଣସି ବିଷୟରୁ ଦୂରେଇ ଯାଉନଥିଲେ ଏବଂ ସମସ୍ତଙ୍କ ସହ ନିଜର ଖୁସି ବାଂଟୁଥିଲେ । ଏହାସହ ସେ ତାଙ୍କର ସହକର୍ମୀ , କିମ୍ବା ତାଙ୍କ ଠାରୁ ସାନ ଓ ସାମ୍ବାଦିକଙ୍କ ପ୍ରଶ୍ନ ପାଇଁ ସେ ସର୍ବଦା ପ୍ରସ୍ତୁତ ରହୁଥିଲେ । ସେ ରାଜନୀତି କ୍ଷେତ୍ରରେ ଦଳ ବାହାରେ ମୋ ସମେତ ଅନେକଙ୍କ ପାଇଁ ଜଣେ ଅଭିଭାବକ ଓ ପିତା ସମାନ ଥିଲେ ଓ ଜଣେ ଭଲ ପରାମର୍ଶଦାତା ମଧ୍ୟ ଥିଲେ ବୋଲି ଶ୍ରୀ ପ୍ରଧାନ ଉଲ୍ଲେଖ କରିଛନ୍ତି ।


    ଶ୍ରୀ ପ୍ରଧାନ କହିଛନ୍ତି ମୁଁ ଯେତେବେଳେ ତାଙ୍କ ସହ ଭେଟିବାର ସୁଯୋଗ ପାଏ ପ୍ରତ୍ୟେକ ସମୟରେ ସେ ପ୍ରଣବ ଦା ’ ଙ୍କ ବୌଦ୍ଧିକ ଜ୍ଞାନ , ଭଲ ପାଇବା , କାମ କରିବାର ଉଷ୍ମତା ତାଙ୍କୁ ଭିନ୍ନ ଅନୁଭବ ଦିଏ । ତାଙ୍କର ବିଚାରଧାରା ଓ ଚିନ୍ତାଧାରା ଆମ ସମସ୍ତଙ୍କୁ ଦୀର୍ଘ ସମୟ ପର୍ଯ୍ୟନ୍ତ ମାଦର୍ଶନ ଦେବ ଓ ତାଙ୍କର ସ୍ମୃତି ଚିରସ୍ମରଣୀୟ ହୋଇ ରହିବ ଶ୍ରୀ ପ୍ରଧାନ କହିଛନ୍ତି ।


    **********

    
    
    (Release ID: 1650528) Visitor Counter : 2