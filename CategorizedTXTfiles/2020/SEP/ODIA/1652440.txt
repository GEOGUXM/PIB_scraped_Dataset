      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭିଡିଓ କନଫରେନ୍ସିଂ ମାଧ୍ୟମରେ ଜୟପୁର ପତ୍ରିକା ଗେଟ୍ ଉଦଘାଟନୀ ଅବସରରେରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 08 SEP 2020 12:27PM by PIB Bhubaneshwar


    ନମସ୍କାର!


    ରାଜସ୍ଥାନର ରାଜ୍ୟପାଳ କଲରାଜ ମିଶ୍ର ମହୋଦୟ , ମୁଖ୍ୟମନ୍ତ୍ରୀ ଶ୍ରୀ ଅଶୋକ ଗେହଲୋଟ ମହାଶୟ , ରାଜସ୍ଥାନ ପତ୍ରିକାର ଗୁଲାବ କୋଠାରୀ ମହାଶୟ , ପତ୍ରିକା ଗ୍ରୁପର ଅନ୍ୟାନ୍ୟ କର୍ମଚାରୀଗଣ , ଗଣମାଧ୍ୟମର ସାଥୀଗଣ , ଭଦ୍ରବ୍ୟକ୍ତି ଓ ଭଦ୍ର ମହିଳାଗଣ!!!


    ଗୁଲାବ କୋଠାରୀ ମହୋଦୟ ଏବଂ ପତ୍ରିକା ସମୂହକୁ ସମ୍ବାଦ ଉପନିଷଦ ଏବଂ ଅକ୍ଷରଯାତ୍ରା ପୁସ୍ତକଗୁଡ଼ିକ ପାଇଁ ହାର୍ଦ୍ଦିକ ଶୁଭକାମନା ଜଣାଉଛି । ଏହିସବୁ ପୁସ୍ତକଗୁଡ଼ିକ ସାହିତ୍ୟ ଏବଂ ସଂସ୍କୃତି , ଦୁଇଟି ଯାକ ପାଇଁ ହେଉଛନ୍ତି ଅନୁପମ ଉପହାର । ଆଜି ମୋତେ ରାଜସ୍ଥାନର ସଂସ୍କୃତିକୁ ପ୍ରତିବିମ୍ବିତ କରୁଥିବା ପତ୍ରିକା ଗେଟକୁ ମଧ୍ୟ ସମର୍ପିତ କରିବାର ସୁଯୋଗ ମିଳିଛି । ଏହା ସ୍ଥାନୀୟ ବାସିନ୍ଦାଙ୍କ ସହିତ , ସେଠାକୁ ଆସୁଥିବା ପର୍ଯ୍ୟଟକମାନଙ୍କ ପାଇଁ ମଧ୍ୟ ଆକର୍ଷଣର କେନ୍ଦ୍ର ହୋଇପାରିବ । ଏହି ପ୍ରୟାସ ପାଇଁ ମଧ୍ୟ ଆପଣମାନଙ୍କୁ ସମସ୍ତଙ୍କୁ ବହୁତ ବହୁତ ଶୁଭକାମନା ।


    ସାଥୀଗଣ ,


    କୌଣସି ମଧ୍ୟ ସମାଜରେ ସମାଜର ପ୍ରବୃଦ୍ଧ ବର୍ଗ , ସମାଜର ଲେଖକ କିମ୍ବା ସାହିତ୍ୟକାର ଏମାନେ ସମସ୍ତେ ପଥପ୍ରଦର୍ଶକ ଭଳି ହୋଇଥାଆନ୍ତି , ସମାଜର ଶିକ୍ଷକ ଭଳି ହୋଇଥାଆନ୍ତି । ସ୍କୁଲର ଶିକ୍ଷା ତ ସମାପ୍ତ ହୋଇଯାଇଥାଏ , କିନ୍ତୁ ଆମର ଶିକ୍ଷା କରିବାର ପ୍ରକ୍ରିୟା ସାରା ଜୀବନ ଚାଲିଥାଏ , ପ୍ରତ୍ୟେକ ଦିନ ଚାଲିଥାଏ । ଏଥିରେ ବହୁତ ହିଁ ବଡ଼ ଭୂମିକା ହୋଇଥାଏ ପୁସ୍ତକ ଏବଂ ଲେଖକମାନଙ୍କର ମଧ୍ୟ । ଆମ ଦେଶରେ ତ ଲେଖାର ନିରନ୍ତର ବିକାଶ ଭାରତୀୟତା ଏବଂ ରାଷ୍ଟ୍ରୀୟତାର ସହିତ ହୋଇଛି ।


    ସ୍ୱାଧୀନତା ସଂଗ୍ରାମ ସମୟରେ ପ୍ରାୟ ପ୍ରତ୍ୟେକଟି ବଡ଼ ନାମ , କେଉଁଠି ନା କେଉଁଠି ଲେଖା ସହିତ ଜଡ଼ିତ ହୋଇଥିଲା । ଆମର ଏଠି ବଡ଼-ବଡ଼ ସନ୍ଥ , ବଡ଼-ବଡ଼ ବୈଜ୍ଞାନିକ ମଧ୍ୟ ଲେଖକ ଏବଂ ସାହିତ୍ୟକାର ଭାବେ ପରିଚିତ ରହି ଆସିଛନ୍ତି । ମୁଁ ଖୁସି ଅନୁଭବ କରୁଛି କି , ସେହି ପରମ୍ପରାକୁ ଜୀବନ୍ତ ରଖିବା ପାଇଁ ଆପଣମାନେ କ୍ରମାଗତ ଭାବେ ପ୍ରୟାସ ଜାରି ରଖି ଆସିଛନ୍ତି । ଆଉ ଏକ ବଡ଼ କଥା ହେଉଛି ଏହା ଯେ ରାଜସ୍ଥାନ ପତ୍ରିକା ସମୂହ(ଗ୍ରୁପ୍) ଏହି କଥାକୁ ନିଜେ ବ୍ୟକ୍ତ କରିବା ପାଇଁ ସାହସ ରଖୁଛନ୍ତି କି ଆମେ ବିଦେଶର ଅନ୍ଧଅନୁକରଣର ଦୌଡ଼ରେ ସାମିଲ ନାହୁଁ । ଆପଣ ଭାରତୀୟ ସଂସ୍କୃତି , ଭାରତୀୟ ସଭ୍ୟତା ଏବଂ ମୂଲ୍ୟବୋଧଗୁଡ଼ିକର ସଂରକ୍ଷଣକୁ , ସେଗୁଡ଼ିକୁ ଆଗକୁ ବଢ଼ାଇବାକୁ ପ୍ରାଥମିକତା ଦିଅନ୍ତି ।


    ଗୁଲାବ କୋଠାରୀ ମହାଶୟଙ୍କର ଏହସବୁ ପୁସ୍ତକଗୁଡ଼ିକ , ସମ୍ବାଦ ଉପନିଷଦ ଏବଂ ଅକ୍ଷରଯାତ୍ରା ମଧ୍ୟ , ହେଉଛି ଏହାର ଜୀବନ୍ତ ପ୍ରମାଣ । ଗୁଲାବ କୋଠାରୀ ମହାଶୟ ଆଜି ଯେଉଁ ପରମ୍ପରାକୁ ଆଗକୁ ବଢ଼ାଉଛନ୍ତି , ପତ୍ରିକାର ଆରମ୍ଭ ହିଁ ତ କେଉଁଠି ନା କେଉଁଠି ଏହିସବୁ ସଂସ୍କାରଗୁଡ଼ିକ ସହିତ ହୋଇଥିଲା । ଶ୍ରୀ କର୍ପୂରଚନ୍ଦ୍ର କୁଲିଶ ମହାଶୟ ଭାରତୀୟତା ଏବଂ ଭାରତ ସେବାର ସଂକଳ୍ପକୁ ନେଇ ହିଁ ପତ୍ରିକାର ପରମ୍ପରାର ଶୁଭାରମ୍ଭ କରିଥିଲେ । ସାମ୍ବାଦିକତାରେ ତାଙ୍କର ଯୋଗଦାନକୁ ତ ଆମେ ସମସ୍ତେ ସ୍ମରଣ କରୁଛୁ , କିନ୍ତୁ କୁଲିଶ ମହାଶୟ ବେଦର ଜ୍ଞାନକୁ ଯେଉଁଭଳି ଭାବେ ସମାଜରେ ପହଂଚାଇବାର ପ୍ରୟାସ କଲେ , ତାହା ପ୍ରକୃତରେ ଥିଲା ଅଦ୍ଭୁତ । ମୋତେ ମଧ୍ୟ ବ୍ୟକ୍ତିଗତ ଭାବରେ ସ୍ୱର୍ଗୀୟ କୁଲିଶ ମହାଶୟଙ୍କ ସହିତ ସାକ୍ଷାତ କରିବାର ସୁଯୋଗ ବହୁବାର ମିଳିଛି । ତାଙ୍କର ମୋ ସହିତ ଖୁବ ଆତ୍ମୀୟତା ଥିଲା । ସେ ଅଧିକାଂଶ ସମୟରେ କହୁଥିଲେ , ସାମ୍ବାଦିକତା ସକରାତ୍ମକ ଦ୍ୱାରା ହିଁ ସାର୍ଥକତା ପର୍ଯ୍ୟନ୍ତ ପହଂଚି ଥାଏ ।


    ସାଥୀଗଣ ,


    ସମାଜକୁ କିଛି ସକରାତ୍ମକ ଦେବାର ଏହି ଚିନ୍ତାଧାରା କେବଳ ଯେ ସାମ୍ବାଦିକ କିମ୍ବା ଲେଖକ ହିସାବରେ ଯେ ଜରୁରୀ , ଏପରି ନୁହେଁ । ଏହି ସକରାତ୍ମକତା , ଏହି ଚିନ୍ତାଧାରା , ଜଣେ ବ୍ୟକ୍ତି ହିସାବରେ ମଧ୍ୟ ଆମର ବ୍ୟକ୍ତିତ୍ୱ ପାଇଁ ହେଉଛି ଅତ୍ୟନ୍ତ ଜରୁରୀ । ମୁଁ ଆତ୍ମସନ୍ତୋଷ ଲାଭ କରିଛି ଯେ , କୁଲିଶ ମହାଶୟଙ୍କର ଏହି ଚିନ୍ତାଧାରାକୁ , ତାଙ୍କର ସଂକଳ୍ପକୁ ପତ୍ରିକା ସମୂହ(ଗୋଷ୍ଠୀ) ଏବଂ ଗୁଲାବ କୋଠାରୀ ମହାଶୟ ନିରନ୍ତର ଭାବେ ଆଗକୁ ବଢ଼ାଉଛନ୍ତି । ଗୁଲାବ କଠୋରୀ ମହାଶୟ , ଆପଣଙ୍କର ମନେ ଥିବ ଯେତେବେଳେ କରୋନାକୁ ନେଇ ଛାପା ଗଣମାଧ୍ୟମର ବନ୍ଧୁ ମାନଙ୍କ ସହିତ ମୁଁ ସାକ୍ଷାତ ଆଲୋଚନା କରିଥିଲି , ସେତେବେଳେ ମଧ୍ୟ ଆପଣଙ୍କର ପରାମର୍ଶ , ଆପଣଙ୍କର ମାର୍ଗଦର୍ଶନ ଉପରେ ମୁଁ କହିଥିଲି ଯେ , ଆପଣଙ୍କର ଶବ୍ଦଗୁଡ଼ିକ ମୋତେ ଆପଣଙ୍କର ବାପାଙ୍କ କଥା ସ୍ମରଣ କରାଇ ଦେଉଛି । ସମ୍ବାଦ ଉପନିଷଦ ଏବଂ ଅକ୍ଷରଯାତ୍ରାକୁ ଦେଖିକରି ମଧ୍ୟ ଏଭଳି ଲାଗୁଛି କି ଆପଣ ଆପଣଙ୍କର ପିତାଙ୍କର ବୈଦିକ ପରମ୍ପରାକୁ କେତେ ଦୃଢ଼ତାର ସହିତ ଆଗକୁ ବଢ଼ାଉଛନ୍ତି ।


    ସାଥୀଗଣ ,


    ଯେତେବେଳେ ମୁଁ ଗୁଲାବ ମହାଶୟଙ୍କର ପୁସ୍ତକକୁ ଦେଖୁଥିଲି , ତ ମୋତେ ତାଙ୍କର ଗୋଟିଏ ସମ୍ପାଦକୀୟ ମଧ୍ୟ ମନେ ପଡ଼ିଗଲା । 2019ରେ ନିର୍ବାଚନ ଫଳାଫଳ ପରେ ଯେତେବେଳେ ମୁଁ ପ୍ରଥମ ଥର ଦେଶବାସୀଙ୍କ ସହିତ କଥା ହୋଇଥିଲି , ସେତେବେଳେ କୋଠାରୀ ମହାଶୟ ତା ’ ଉପରେ ‘ ସ୍ତୁତ୍ୟ ସଂକଳ୍ପ ’ ଲେଖିଥିଲେ । ସେ ଲେଖିଥିଲେ ଯେ , ମୋ କଥାକୁ ଶୁଣି ତାଙ୍କୁ ଏଭଳି ଲାଗିଲା ଯେପରି ତାଙ୍କରି ହିଁ କଥାଗୁଡ଼ିକୁ ମୁଁ 130 କୋଟି ଦେଶବାସୀଙ୍କ ଆଗରେ କହିଦେଲି । କୋଠାରୀ ମହାଶୟ , ଆପଣଙ୍କ ପୁସ୍ତକରେ ଯେତେବେଳେ ଉପନିଷଦୀୟ ଜ୍ଞାନ ଏବଂ ବୈଦିକ ବିମର୍ଷ ମିଳିଥାଏ , ତାହାକୁ ପଢ଼ି କେଉଁଠି କେତେବେଳେ ମୋତେ ମଧ୍ୟ ଏଭଳି ଲାଗିଥାଏ , ଯେପରି ନିଜର ହିଁ ଭାବନାକୁ ପଢ଼ୁଛି ।


    ବାସ୍ତବରେ ମାନବ ମାତ୍ରଙ୍କ କଲ୍ୟାଣ ପାଇଁ , ସାଧାରଣ ମାନବଙ୍କ ସେବାପାଇଁ ଶବ୍ଦ ସେ ଯାହାର ବି ହେଉ , ତାହାର ସମ୍ବନ୍ଧ ପ୍ରତ୍ୟେକଙ୍କ ହୃଦୟର ହିଁ ହୋଇଥାଏ । ଏଥିପାଇଁ ତ ଆମ ବେଦକୁ , ବେଦର ବିଚାରକୁ କାଳାତୀତ କୁହାଯାଇଛି । ବେଦ ମନ୍ତ୍ରର ଦ୍ରଷ୍ଟା ସେ କୌଣସି ଋଷି ମଧ୍ୟ ହୁଅନ୍ତୁ , କିନ୍ତୁ ତାଙ୍କ ଭାବନା , ତାଙ୍କ ଦର୍ଶନ ହେଉଛି ମାନବମାନଙ୍କ ପାଇଁ , ଏଥିପାଇଁ ଆମର ବେଦ , ଆମର ସଂସ୍କୃତି ହେଉଛି ସମଗ୍ର ବିଶ୍ୱ ପାଇଁ । ଉପନିଷଦ ସମ୍ବାଦ ଏବଂ ଅକ୍ଷରଯାତ୍ରା ମଧ୍ୟ ସେହି ଭାରତୀୟ ଚିନ୍ତନର ଏକ ଅଧ୍ୟାୟ ଭାବରେ ଲୋକଙ୍କ ପାଖରେ ପହଂଚିବ , ଏହା ହେଉଛି ମୋର ଆଶା । ଆଜିର ଟେକ୍ସଟ ଏବଂ ଟ୍ୱିଟର ସମୟରେ ଏହା ଆହୁରି ଅଧିକ ଜରୁରୀ ଯେ ଆମର ନୂତନ ପିଢି ଗମ୍ଭୀର ଜ୍ଞାନଠାରୁ ଦୂରକୁ ନ ଯାଆନ୍ତୁ ।


    ସାଥୀଗଣ ,


    ଆମର ଉପନିଷଦଗୁଡ଼ିକର ଏହି ଜ୍ଞାନ , ବେଦଗୁଡ଼ିକର ଏହି ଚିନ୍ତନ , ଏହା କେବଳ ଆଧ୍ୟାତ୍ମିକ ଅବା ଦାର୍ଶନିକ ଆକର୍ଷଣର ହିଁ କ୍ଷେତ୍ର ନୁହେଁ । ବେଦ ଏବଂ ବେଦାନ୍ତରେ ସୃଷ୍ଟି ଏବଂ ବିଜ୍ଞାନର ମଧ୍ୟ ଦର୍ଶନ ଅଛି , ଅନେକ ବୈଜ୍ଞାନିକଙ୍କୁ ଏହା ଆକର୍ଷିତ କରିଛି , କେତେ ବୈଜ୍ଞାନିକମାନେ ହିଁ ଏଥିରେ ଗମ୍ଭୀର ରୁଚି ଦେଖାଇଛନ୍ତି । ଆମେ ସମସ୍ତେ ନିକୋଲା ଟେସଲାଙ୍କ ନାମ ମଧ୍ୟ ଶୁଣିଥିବା । ଟେସଲାଙ୍କ ବିନା ଏହି ଆଧୁନିକ ବିଶ୍ୱ ଏପରି ହୋଇ ନଥାଆନ୍ତା , ଯାହା ଆମେ ଦେଖୁଛେ । ଆଜିଠାରୁ ଏକ ସତାବ୍ଦୀ ପୂର୍ବରୁ ଯେତେବେଳେ ସ୍ୱାମୀ ବିବେକାନନ୍ଦ ଆମେରିକା ଯାଇଥିଲେ , ସେତେବେଳେ ନିକୋଲା ଟେସଲାଙ୍କ ସହିତ ତାଙ୍କର ସାକ୍ଷାତ ହୋଇଥିଲା । ସ୍ୱାମୀ ବିବେକାନନ୍ଦ ଟେସଲାଙ୍କୁ ଯେତେବେଳେ ଉପନିଷଦର ଜ୍ଞାନ , ବେଦାନ୍ତର ବ୍ରହ୍ମାଣ୍ଡ ବ୍ୟାଖ୍ୟା ବିଷୟରେ କହିଥିଲେ , ସେତେବେଳେ ସେ ହତପ୍ରଭ ହୋଇ ଯାଇଥିଲେ ।


    ଆକାଶ ଏବଂ ପ୍ରାଣ ଭଳି ସଂସ୍କୃତ ଶବ୍ଦଗୁଡ଼ିକରେ ବ୍ରହ୍ମାଣ୍ଡର ଯେଉଁ ଗହନ ଚର୍ଚ୍ଚା ଉପନିଷଦଗୁଡ଼ିକରେ କରାଯାଇଛି , ଟେସଲା କହିଥିଲେ ଯେ ସେ ଏହାକୁ ଆଧୁନିକ ବିଜ୍ଞାନର ଭାଷାରେ ଗଣିତୀୟ ସମୀକରଣଗୁଡ଼ିକରେ ନେଇ ଆସିବେ । ତାଙ୍କୁ ଲାଗିଥିଲା ଯେ ସେ ଏହି ଜ୍ଞାନରେ ବିଜ୍ଞାନର ସବୁଠାରୁ ଗୁଢ଼ ତତ୍ୱକୁ ସମାଧାନ କରି ପାରିବେ । ଯଦିଓ ପରେ ଆଉ ଅଧିକ ଗବେଷଣା ହେଲା , ଯେଉଁ ଚର୍ଚ୍ଚା ସ୍ୱାମୀ ବିବେକାନନ୍ଦ ଓ ନିକୋଲା ଟେଲସାଙ୍କ ମଧ୍ୟରେ ହୋଇଥିଲା , ଭିନ୍ନ ଭାବେ ସେହି କଥା ଆମ ସାମ୍ନାକୁ ଆସିଲା । ଆଜି ମଧ୍ୟ ଅନେକ ଗବେଷଣା ହେଉଛି , କିନ୍ତୁ କେଉଁଠି ନା କେଉଁଠି ଏହି ଏକ ପ୍ରସଙ୍ଗ ଆମକୁ ନିଜ ଜ୍ଞାନକୁ ନେଇ ପୁନର୍ଚିନ୍ତନ କରିବାକୁ ପ୍ରେରିତ କରୁଛି । ଆଜି ଆମର ଯୁବକମାନଙ୍କୁ ଏହି ଦୃଷ୍ଟିକୋଣ ସହିତ ମଧ୍ୟ ଜାଣିବାରେ , ଚିନ୍ତା କରିବାରେ ଏବଂ ବୁଝିବାର ଆବଶ୍ୟକତା ଅଛି । ଏଥିପାଇଁ ଉପନିଷଦ ଭଳି ପୁସ୍ତକର ଆଲୋଚନା , ଅକ୍ଷରର ଯାତ୍ରା ଉପରେ ଏତେ ଗଭୀର ମନ୍ଥନ , ଏହା ଆମର ଯୁବକମାନଙ୍କ ପାଇଁ ଏକ ନୂତନ ପଥ ଉନ୍ମୁକ୍ତ କରିବ , ସେମାନଙ୍କୁ ବୈଚାରିକ ଗଭୀରତା ଦେବ ।


    ସାଥୀଗଣ ,


    ଅକ୍ଷର ହେଉଛି ଆମ ଭାଷାର , ଆମ ଅଭିବ୍ୟକ୍ତିର ପ୍ରଥମ ସୋପାନ । ସଂସ୍କୃତରେ ଅକ୍ଷରର ଅର୍ଥ ହେଉଛି , ଯାହାର କାରଣ ନଥାଏ । ଅର୍ଥାତ ଯାହା ସଦା ସର୍ବଦା ରହିଥାଏ । ବିଚାରର ମଧ୍ୟ ଏହା ହେଉଛି ଶକ୍ତି । ଏହା ହେଉଛି ସାମର୍ଥ୍ୟ । ହଜାର ହଜାର ବର୍ଷ ପୂର୍ବେ ଯେଉଁ ବିଚାର , ଯେଉଁ ଜ୍ଞାନ କୌଣସି ଋଷି , ମହର୍ଷି , ବୈଜ୍ଞାନିକ , ଦାର୍ଶନିକ ଆମକୁ ଦେଇଥିଲେ , ତାହା ଆଜି ମଧ୍ୟ ସଂସାରକୁ ଆଗକୁ ବଢ଼ାଉଛି । ଏଥିପାଇଁ , ଆମ ଉପନିଷଦଗୁଡ଼ିକରେ , ଆମର ଶାସ୍ତ୍ରଗୁଡ଼ିକରେ ଅକ୍ଷରବ୍ରହ୍ମର କଥା କୁହାଯାଇଛି , ‘ ଅକ୍ଷରମ୍ ବ୍ରହ୍ମ ପରମମ୍ ’ ର ସିଦ୍ଧାନ୍ତ ଦିଆଯାଇଛି । ଆମ ଶାସ୍ତ୍ରରେ କୁହାଯାଇଛି- ‘ ଶବ୍ଦ ବ୍ରହ୍ମଣୀ ନିଷ୍ଣାତଃ ପରମ୍ ବ୍ରହ୍ମାଧୀ ଗଚ୍ଛତି ’ । ଅର୍ଥାତ ଶବ୍ଦ ହିଁ ହେଉଛନ୍ତି ବ୍ରହ୍ମ । ଯିଏ ଏହି ଶବ୍ଦ ବ୍ରହ୍ମଙ୍କୁ ସମ୍ପୂର୍ଣ୍ଣ ଭାବେ ଜାଣି ନେଇଥାଏ , ସେ ବ୍ରହ୍ମତ୍ୱକୁ , ଈଶ୍ୱରତ୍ୱକୁ ପାଇ ପାରିଥାଏ ।


    ଶବ୍ଦର ମହିମା , ଶବ୍ଦକୁ ଈଶ୍ୱର କହିବାର ଏଭଳି ଉଦାହରଣ ଆଉ କେଉଁଠି ମିଳେ ନାହିଁ । ଏଥିପାଇଁ , ଶବ୍ଦକୁ ନେଇ ସତ୍ୟ କହିବାର ସାହସ , ଶବ୍ଦ ସହିତ ସକରାତ୍ମକତା ଦେବାର ଶକ୍ତି , ଶବ୍ଦରୁ ସୃଜନ କରିବାର ଚିନ୍ତା , ଏହା ଭାରତୀୟ ମାନସର ହେଉଛି ସ୍ୱଭାବ । ଏହା ହେଉଛି ଆମର ପ୍ରକୃତି । ଯେତେବେଳେ ଆମେ ଏହି ଶକ୍ତିକୁ ଅନୁଭବୁ କରୁ , ସେତେବେଳେ ଏକ ସାହିତ୍ୟକାର ଭାବେ , ଜଣେ ଲେଖକ ଭାବେ , ନିଜ ମହତ୍ୱକୁ ବୁଝି ପାରିଥାଆନ୍ତି , ସମାଜ ପ୍ରତି ନିଜର ଦାୟିତ୍ୱ ଅନୁଭବ କରି ପାରନ୍ତି ।


    ଆପଣ ଦେଖନ୍ତୁ , ଗରିବଙ୍କୁ ଶୌଚାଳୟ ଦେବା ଭଳି , ସେମାନଙ୍କୁ ରୋଗରୁ ରକ୍ଷା କରିଲା ଭଳି ସ୍ୱଚ୍ଛ ଭାରତ ଅଭିଯାନ ହେଉ , ମାଆ-ଭଉଣୀମାନଙ୍କୁ କାଠର ଧୂଆଁରୁ ବଂଚାଇବା ଭଳି ଉଜ୍ଜ୍ୱଳା ଗ୍ୟାସ ଯୋଜନା ହେଉ , ପ୍ରତ୍ୟେକ ଘର ପର୍ଯ୍ୟନ୍ତ ପାଣି ପହଂଚାଇବା ଭଳି ଜଳ ଜୀବନ ମିଶନ ହେଉ , ସବୁଥିରେ ଗଣମାଧ୍ୟମ ସଚେତନତା ସୃଷ୍ଟି କରିବାର କାର୍ଯ୍ୟ କରିଛି । ମହାମାରୀର ଏହି ସମୟରେ କରୋନା ବିରୁଦ୍ଧରେ ସଚେତନତା ଅଭିଯାନରେ ମଧ୍ୟ ଭାରତୀୟ ଗଣମାଧ୍ୟମ ଜନତାଙ୍କ ଅଭୁତପୂର୍ବ ସେବା କରିଛି । ସରକାରଙ୍କ କାର୍ଯ୍ୟର ବିବେଚନା , ସରକାରଙ୍କ ଯୋଜନାରେ ତୃଣମୂଳ ସ୍ତରରେ ଯେଉଁ ତୃଟି ରହିଛି , ସେହି ବିଷୟରେ ଜଣାଇବା , ତାହାର ବିରୋଧ କରିବା , ଏହା ମଧ୍ୟ ଆମର ଗଣମାଧ୍ୟମ ଖୁବ ଭଲ ଭାବେ କରି ଚାଲିଛି । ହଁ , ଅନେକ ଥର ଏଭଳି ସୁଯୋଗ ମଧ୍ୟ ଆସିଥାଏ , ଯେତେବେଳେ ଗଣମାଧ୍ୟମର ମଧ୍ୟ ସମାଲୋଚନା ହୋଇଥାଏ । ସାମାଜିକ ଗଣମାଧ୍ୟମର ଯୁଗରେ ଏହା ତ ଆହୁରି ଅଧିକ ସ୍ୱାଭାବିକ ହୋଇଯାଇଛି । କିନ୍ତୁ , ସମାଲୋଚନା ଦ୍ୱାରା ଶିକ୍ଷା ଲାଭ କରିବା ମଧ୍ୟ ଆମ ସମସ୍ତଙ୍କ ପାଇଁ ସେତିକି ମଧ୍ୟ ହେଉଛି ସ୍ୱାଭାବିକ । ଏଥିପାଇଁ ଆଜି ହିଁ ଆମର ଗଣତନ୍ତ୍ର ଏତେ ସଶକ୍ତ ହୋଇଛି , ସୁଦୃଢ଼ ହୋଇଛି ।


    ସାଥୀଗଣ ,


    ଯେଭଳି ଭାବେ ଆଜି ଆମେ ନିଜ ପରମ୍ପରା , ନିଜ ବିଜ୍ଞାନ , ନିଜ ସଂସ୍କୃତି , ନିଜ ସାମର୍ଥ୍ୟକୁ ନେଇ ଆଗକୁ ଅଗ୍ରସର ହେଉଛୁ , ତାକୁ ସ୍ୱୀକାର କରୁଛୁ , ଆମକୁ ନିଜର ଏହି ଆତ୍ମବିଶ୍ୱାସକୁ ଆଗକୁ ବଢାଇବାର ଅଛି । ଆଜି ଯେତେବେଳେ ଆମେ ଆତ୍ମନିର୍ଭର ଭାରତର କଥା କହୁଛେ , ଆଜି ଯେତେବେଳେ ଲୋକାଲ ପାଇଁ ଭୋକାଲ ହେବା କଥା କହୁଛୁ , ମୁଁ ଖୁସି ଯେ , ଆମର ଗଣମାଧ୍ୟମ ଏହି ସଂକଳ୍ପକୁ ଏକ ବଡ଼ ଅଭିଯାନର ରୂପ ଦେଉଛି , ସାଥୀଗଣ , ଆମକୁ ନିଜର ଏହି ଦୃଷ୍ଟିକୋଣକୁ ଆହୁରି ବ୍ୟାପକ କରିବାର ଆବଶ୍ୟକ ଅଛି ।


    ଭାରତର ସ୍ଥାନୀୟ ଉତ୍ପାଦ ବିଶ୍ୱସ୍ତରୀୟ ହୋଇ ପାରୁଛି , କିନ୍ତୁ ଭାରତର ସ୍ୱର ମଧ୍ୟ ଏବେ ଅଧିକ ବିଶ୍ୱସ୍ତରୀୟ ହୋଇ ପାରୁଛି । ବିଶ୍ୱ ଏବେ ଭାରତକୁ ଆହୁରି ଅଧିକ ଧ୍ୟାନ ଦେଇ ଶୁଣୁଛି । ଆଜି ପ୍ରାୟ ପ୍ରତ୍ୟେକ ଅନ୍ତରାଷ୍ଟ୍ରୀୟ ମଂଚରେ ଭାରତର ମଜବୁତ ଉପସ୍ଥିତି ରହିଛି । ଏଭଳି ସ୍ଥିତିରେ ଭାରତୀୟ ଗଣମାଧ୍ୟମକୁ ମଧ୍ୟ ଗ୍ଲୋବାଲ ବା ବିଶ୍ୱସ୍ତରୀୟ ହେବାର ଆବଶ୍ୟକତା ରହିଛି । ଆମ ସମ୍ବାଦପତ୍ରର , ପତ୍ରପତ୍ରିକାର ବିଶ୍ୱସ୍ତରରେ ସୁନାମ ବଢୁ , ଡିଜିଟାଲ ଯୁଗରେ ଡିଜିଟାଲ ମାଧ୍ୟମରେ ଆମେ ସମ୍ପୂର୍ଣ୍ଣ ଦୁନିଆରେ ପହଂଚୁ , ଦୁନିଆରେ ଯେଉଁ ଭିନ୍ନ ଭିନ୍ନ ସାହିତ୍ୟ ସମ୍ମାନ ଦିଆଯାଉଛି , ଭାରତର ସଂସ୍ଥାଗୁଡିକ ମଧ୍ୟ ସେହିଭଳି ପୁରସ୍କାର ପ୍ରଦାନ କରନ୍ତୁ , ଏହା ମଧ୍ୟ ଆଜିର ସମୟର ଆହ୍ୱାନ । ଏହା ମଧ୍ୟ ଦେଶ ପାଇଁ ଜରୁରୀ ।


    ମୋତେ ସୂଚନା ଦିଆଯାଇଛି ଯେ , ଶ୍ରୀ କର୍ପୂରଚନ୍ଦ୍ର କୁଲିଶ ମହାଶୟଙ୍କ ସ୍ମୃତିରେ ପତ୍ରିକା ଗ୍ରୁପ (ସମୂହ) ଅନ୍ତରାଷ୍ଟ୍ରୀୟ ସାମ୍ବାଦିକତା ପୁରସ୍କାରର ଶୁଭାରମ୍ଭ କରିଛନ୍ତି । ମୁଁ ଏଥିପାଇଁ ପତ୍ରିକା ଗ୍ରୁପକୁ ଶୁଭେଚ୍ଛା ଜଣାଉଛି । ମୋର ବିଶ୍ୱାସ ଯେ , ଆପଣଙ୍କର ଏହି ପ୍ରୟାସ ଭାରତକୁ ବିଶ୍ୱ ଗଣମାଧ୍ୟମ ମଂଚରେ ଏକ ନୂତନ ପରିଚୟ ଦେବ । କରୋନା ସମୟରେ ଯେଭଳି ଭାବେ ଜନ ସଚେତନତା କାର୍ଯ୍ୟ ପତ୍ରିକା ଗ୍ରୁପ ବା ସମୂହ କରିଛନ୍ତି , ସେଥିପାଇଁ ମଧ୍ୟ ପୁଣି ଥରେ ଆପଣମାନଙ୍କୁ ଶୁଭେଚ୍ଛା ଓ ଅଭିନନ୍ଦନ ଜଣାଉଛି । ଏହି ଅଭିଯାନକୁ ଏବେ ଆହୁରି ଅଧିକ ତୀବ୍ର କରିବାର ଆବଶ୍ୟକତା ରହିଛି । ଆମ ଦେଶବାସୀ ମଧ୍ୟ ସୁସ୍ଥ ରୁହନ୍ତୁ , ଏବଂ ଅର୍ଥ ବ୍ୟବସ୍ଥାକୁ ମଧ୍ୟ ଗତି ମିଳୁ , ଏହା ହେଉଛି ଆଜି ଦେଶର ପ୍ରାଥମିକତା । ମୋର ଭରସା ରହିଛି ଯେ , ଦେଶ ଶୀଘ୍ର ହିଁ ଏହି ଳଢେଇରେ ଜିତିବ , ଦେଶର ଯାତ୍ରା ମଧ୍ୟ ଅକ୍ଷର ଯାତ୍ରା ପାଲଟିବ ।


    ଏହି ଶୁଭକାମନା ସହିତ , ଆପଣ ସମସ୍ତଙ୍କୁ ବହୁତ ବହୁତ ଧନ୍ୟବାଦ ।


    **********


    

    
    (Release ID: 1652440) Visitor Counter : 6
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Gujarati , Tamil , Telugu , Kannada , Malayalam