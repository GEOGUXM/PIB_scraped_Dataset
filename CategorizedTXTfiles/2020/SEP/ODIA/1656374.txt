      କୌଶଳ ବିକାଶ ଓ ଉଦ୍ଯୋଗ ମନ୍ତ୍ରଣାଳୟ

      ଦେଶରେ ଦକ୍ଷତା ବିକାଶର ସ୍ଥିତି
      Posted On: 18 SEP 2020 12:41PM by PIB Bhubaneshwar


    ଦକ୍ଷତା ବିକାଶ ଓ ଉଦ୍ୟମିତା (ଏମଏସଡିଇ) ମନ୍ତ୍ରଣାଳୟ ପକ୍ଷରୁ ସାରା ଦେଶରେ ପ୍ରଧାନମନ୍ତ୍ରୀ ଦକ୍ଷତା ବିକାଶ ଯୋଜନା 2016-20 (ପିଏମକେଭିୱାଇ 2.0) ଫ୍ଲାଗସିପ ଯୋଜନା କାର୍ଯ୍ୟକାରୀ କରାଯାଉଛି । ସ୍ୱଳ୍ପ ଅବଧିର ଦକ୍ଷତା ବିକାଶ ତାଲିମ ଏହି ଯୋଜନାର ଉଦ୍ଦେଶ୍ୟ । ପିଏମକେଭିୱାଇ 2.0 ଅନ୍ତର୍ଗତ ସାରା ଦେଶରେ ବିଗତ ତିନି ବର୍ଷରେ 17.03.2020 ପର୍ଯ୍ୟନ୍ତ 88.91 ଲକ୍ଷ ପ୍ରାର୍ଥୀଙ୍କୁ ତାଲିମ/ଦିଗଦର୍ଶନ ଦିଆଯାଇଛି । ପିଏମକେଭିୱାଇ 2.0 (ସ୍ୱଳ୍ପକାଳୀନ ତାଲିମ ଓ ପୂର୍ବ ଶିକ୍ଷାର ସ୍ୱୀକୃତି)ରେ ଗତ ତିନି ବର୍ଷରେ ତାଲିମ/ଦିଗଦର୍ଶନ ପାଇଥିବା ପ୍ରାର୍ଥୀମାନଙ୍କ ତାଲିକା ରାଜ୍ୟୱାରି ଓ ବର୍ଷୱାରୀ ପ୍ରଦାନ କରାଯାଇଛି ।


    ଏହି ସ୍ୱଳ୍ପ ଅବଧିର ତାଲିମ କାର୍ଯ୍ୟକ୍ରମ ସହିତ ଏମଏସଡିଇ ମନ୍ତ୍ରଣାଳୟଙ୍କ ଅଧୀନସ୍ଥ ମହାନିର୍ଦ୍ଦେଶକ ତାଲିମ (ଡିଜିଟି) ବିଭିନ୍ନ ଶିଳ୍ପ ତାଲିମ ପ୍ରତିଷ୍ଠାନ (ଆଇଟିଆଇ)ରେ ଦୀର୍ଘମିଆଦୀ ଧନ୍ଦାମୂଳକ ପାଠ୍ୟକ୍ରମ ଆରମ୍ଭ କରିଛନ୍ତି । ଏଥିରେ ବର୍ଷେ ଓ ଦୁଇବର୍ଷିଆ ଧନ୍ଦାମୂଳକ/ଦକ୍ଷତା ତାଲିମ ପାଠ୍ୟକ୍ରମ ସାମିଲ ରହିଛି । ଆଇଟିଆଇଗୁଡିକରେ ନାମ ଲେଖାଇଥିବା ପ୍ରଶିକ୍ଷାର୍ଥୀଙ୍କ ରାଜ୍ୟୱାରି ଓ ବର୍ଷୱାରି ତାଲିକା ପ୍ରଦାନ କରାଯାଇଛି ।


    ଦକ୍ଷତା ବିକାଶ ଓ ଉଦ୍ୟମିତା ରାଷ୍ଟ୍ରମନ୍ତ୍ରୀ ଆର.କେ. ସିଂହ ରାଜ୍ୟସଭାରେ ଲିଖିତ ଉତ୍ତରରେ ଏହି ସୂଚନା ପ୍ରଦାନ କରିଛନ୍ତି ।


    ପିଏମକେଭିୱାଇ 2.0 (ସ୍ୱଳ୍ପକାଳୀନ ତାଲିମ ଓ ପୂର୍ବ ଶିକ୍ଷାର ସ୍ୱୀକୃତି)ରେ ଗତ ତିନିବର୍ଷରେ ଓଡିଶାରେ ତାଲିମ/ମାର୍ଗଦର୍ଶନ ପାଇଥିବା ପ୍ରଶିକ୍ଷାର୍ଥୀଙ୍କ ତାଲିକା ।


    2017-18 ବର୍ଷରେ 66,260 ପ୍ରଶିକ୍ଷାର୍ଥୀ ତାଲିମ ନେଇଥିବା ବେଳେ 2018-19ରେ 93,258 ଓ 2019-20 ବର୍ଷରେ 2,15,566 ପ୍ରଶିକ୍ଷାର୍ଥୀ ତାଲିମ ନେଇଛନ୍ତି ।


    ରାଜ୍ୟର ଆଇଟିଆଇଗୁଡିକରେ ନାମ ଲେଖାଇଥିବା ପ୍ରଶିକ୍ଷାର୍ଥୀଙ୍କ ବର୍ଷୱାରି ତାଲିକା


    2017-18 ବର୍ଷରେ 48,508 ପ୍ରଶିକ୍ଷାର୍ଥୀ ନାମ ଲେଖାଇଥିବା ବେଳେ 2018-19ରେ 51,337 ଓ 2019-20 ବର୍ଷରେ 49,984 ପ୍ରଶିକ୍ଷାର୍ଥୀ ନାମ ଲେଖାଇଛନ୍ତି ।


    **********


    

    
    (Release ID: 1656374) Visitor Counter : 9
    
    
      Read this release in: English , Urdu , Assamese , Bengali , Manipuri , Tamil , Telugu , Kannada , Malayalam