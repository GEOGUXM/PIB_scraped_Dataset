      କୋଇଲା ମନ୍ତ୍ରଣାଳୟ

      2023-24 ସୁଦ୍ଧା କୋଲ ଇଣ୍ଡିଆ 500ଟି ପ୍ରକଳ୍ପରେ ବିନିଯୋଗ କରିବ 1.22 ଲକ୍ଷ କୋଟି : ପ୍ରହଲ୍ଲାଦ ଯୋଶୀ
      ● 39ଟି ଫାଷ୍ଟ ମାଇଲ ସଂଯୋଗୀକରଣ ପ୍ରକଳ୍ପରେ 14,200 କୋଟି ନିବେଶ କରିବ ସିଆଇଏଲ
      ● କୋଇଲା ପରିବହନ କ୍ଷେତ୍ରର ହେବ ଉନ୍ନତି
      ● 34,600 କୋଟି ବିନିଯୋଗରେ ଚିହ୍ନଟ ହେବ 15ଟି ଗ୍ରୀନଫିଲ୍ଡ ପ୍ରକଳ୍ପ
      Posted On: 01 SEP 2020 4:52PM by PIB Bhubaneshwar


    ଆଗାମୀ 2023-24 ସୁଦ୍ଧା ଏକ ବିଲିୟନ ଟନ କୋଇଲା ଉତ୍ପାଦନ କରି ଦେଶକୁ କୋଇଲା କ୍ଷେତ୍ରରେ ଆତ୍ମନିର୍ଭରଶୀଳ କରିବାକୁ ନିଷ୍ପତ୍ତି ହୋଇଛି । କୋଲ ଇଣ୍ଡିଆ ଲିମିଟେଡ ( ସିଆଇଏଲ ) କୋଇଲା ଉତ୍ତୋଳନ ଭିତ୍ତିଭୂମି ଓ ପ୍ରକଳ୍ପ ବିକାଶ କ୍ଷେତ୍ରରେ ବୈଷୟିକ ଜ୍ଞାନର ଉପଯୋଗ କରି 500 ଟି ପ୍ରକଳ୍ପ ପାଇଁ 1.22 ଲକ୍ଷ କୋଟି ଟଙ୍କା ବିନିଯୋଗ କରିବ । ସିଆଇଏଲ ପକ୍ଷରୁ ଆୟୋଜିତ ଭିଡିଓ କନଫରେନ୍ସ ଜରିଆରେ ଏହାର ଅଂଶୀଦାରମାନଙ୍କୁ ସମ୍ବୋଧନ କରି କେନ୍ଦ୍ର କୋଇଲା ମନ୍ତ୍ରୀ ଶ୍ରୀ ପ୍ରହଲ୍ଲାଦ ଯୋଶୀ ଏହା କହିଛନ୍ତି । ଅଂଶୀଦାରମାନଙ୍କର କମ୍ପାନୀ ବ୍ୟାପାରରେ ପ୍ରତ୍ୟକ୍ଷ ସହଯୋଗ ଯୋଗୁଁ ପ୍ରକଳ୍ପ ବିକାଶ ପାଇଁ ଥିବା ବାଧାବିଘ୍ନ ଦୂର ହୋଇପାରିବ । ଉଭୟଙ୍କ ସହଯୋଗ ଯୋଗୁଁ ନୂତନ ଚିନ୍ତାଧାରାର ଉପଯୋଗ ହୋଇପାରିବ ବୋଲି ଶ୍ରୀ ଯୋଶୀ କହିଛନ୍ତି ।


    ଅଂଶୀଦାରମାନଙ୍କୁ ଉଦବୋଧନ ଦେଇ ମନ୍ତ୍ରୀ କହିଲେ ଯେ , କୋଲ ଇଣ୍ଡିଆ ସହିତ ବ୍ୟବସାୟ ପାଇଁ ବିଶେଷ ସୁଯୋଗ ରହିଛି । 2023-24 ସୁଦ୍ଧା କମ୍ପାନୀ ଏହାର 49ଟି ଫାଷ୍ଟ ମାଇଲ ସଂଯୋଗୀକରଣ ପ୍ରକଳ୍ପ ପାଇଁ ଦୁଇଟି ପର୍ଯ୍ୟାୟରେ 14 ,200 କୋଟି ଟଙ୍କାର ପୁଞ୍ଜି ବିନିଯୋଗ କରିବ । ପ୍ରଥମରେ କୋଇଲା ବୋଝେଇ ସ୍ଥାନରୁ ଖଲାସ ସ୍ଥାନ ପର୍ଯ୍ୟନ୍ତ ଫାଷ୍ଟ ମାଇଲ ସଂଯୋଗୀକରଣରେ ପରିବହନ କରାଯିବ । ଏହାର ମୂଳ ଉଦ୍ଦେଶ୍ୟ କୋଇଲା ପରିବହନ କ୍ଷେତ୍ରରେ ଉନ୍ନତି ଆଣିବା । ବର୍ତ୍ତମାନ ଦୁଇଟି ସ୍ଥାନ ମଧ୍ୟରେ ହେଉଥିବା ସଡକ ପରିବହନ ପରିବର୍ତ୍ତେ ଏଥିପାଇଁ କମ୍ପ୍ୟୁଟରର ସହାୟତା ନିଆଯିବ ।


    ପ୍ରସ୍ତାବିତ 1.22 ଲକ୍ଷ କୋଟି ବିନିଯୋଗ ମଧ୍ୟରୁ ସିଆଇଏଲ କୋଇଲା ପ୍ରକଳ୍ପ ପ୍ରସ୍ତୁତି ଭିତ୍ତିଭୂମି ବାବଦକୁ 36,696 କୋଟି ଟଙ୍କା ଖର୍ଚ୍ଚ କରୁଥିବା ବେଳେ ଖଣି ଭିତ୍ତିଭୂମି ବାବ ଦ କୁ 25, 117 କୋଟି , ପ୍ରକଳ୍ପ ବିକାଶ ପାଇଁ 29,461 କୋଟି , ବୈଷୟିକ ଜ୍ଞାନ ଓ ବିଭିନ୍ନ ସ୍ଥାନକୁ ନେବା ପାଇଁ 32,199 କୋଟି , ସାମାଜିକ ଭିତ୍ତିଭୂମି ପାଇଁ 1,495 କୋଟି ଏବଂ ଉତ୍ତୋଳନ କାର୍ଯ୍ୟ ପାଇଁ 1,893 କୋଟି ଟଙ୍କା 2023-24 ମଧ୍ୟରେ ଖର୍ଚ୍ଚ ହେବ ।


    ଭବିଷ୍ୟତରେ ରପ୍ତାନି କମ କରି ଅଧିକ କୋଇଲା ଉତ୍ପାଦ ନ ସୁନିଶ୍ଚିତ କରିବା ପାଇଁ କୋଲ ଇଣ୍ଡିଆ 15 ଟି ଗ୍ରୀନଫିଲ୍ଡ ପ୍ରକଳ୍ପ ଚିହ୍ନଟ କରିଛି । ଏହି ପ୍ରକଳ୍ପଗୁଡ଼ିକୁ ମାଇନ ଡ଼େଭ୍ଲପର ଏଣ୍ଡ ଅପରେଟର ( ଏମଡିଓ ) ଜରିଆରେ କରାଯିବ । ଏଥିପାଇଁ ମୋଟ 34,600 କୋଟି ଟଙ୍କାର ବ୍ୟୟ ବରାଦ କରାଯାଇଥିବା ବେଳେ 2024 ଆର୍ଥିକ ବର୍ଷ ସୁଦ୍ଧା 17 ହଜାର କୋଟି ଟଙ୍କାର ପୁଞ୍ଜି ନିବେଶ ହେବ । ପ୍ରକଳ୍ପ ପ୍ରସ୍ତୁତି ଭିତ୍ତିଭୂମି ବାବଦରେ କୋଲ ଇଣ୍ଡିଆକୁ ବହୁଳ ବ୍ୟୟ କରିବାକୁ ପଡିଥାଏ । ରେଳ ବ୍ୟବସ୍ଥା ପାଇଁ 13 ହଜାର କୋଟି , ରେଳ ସ୍ଲାଇଡିଂ ପାଇଁ 3,100 କୋଟି , ନିଜର ୱାଗନ କ୍ରୟ ବାବଦକୁ 675 କୋଟି ଏହିପରି 2023-24 ଆର୍ଥିକ ବର୍ଷ ସୁଦ୍ଧା 16,500 କୋଟି ଟଙ୍କାର ବ୍ୟୟ ଆକଳନ କରାଯାଇଛି ।


    ମନ୍ତ୍ରୀ କହିଛନ୍ତି ଯେ , କୋଲ ଇଣ୍ଡିଆ ଏବଂ ଏହାର ଅନ୍ୟାନ୍ୟ ଶାଖା କମ୍ପାନୀଗୁଡ଼ିକ ବିଭିନ୍ନ ପ୍ରକାର ସାମଗ୍ରୀ କାର୍ଯ୍ୟ ଓ ସେବା ବାବଦକୁ ବାର୍ଷିକ 30 ହଜାର କୋଟି ଟଙ୍କା ଖର୍ଚ୍ଚ କରୁଛନ୍ତି । ଏହିସବୁ କାର୍ଯ୍ୟ ହାତକୁ ନେବା ପାଇଁ ଅଂଶୀଦାରମାନେ ଆଗେଇ ଆସିବାକୁ ପଡିବ । କୋଲ ଇଣ୍ଡିଆ ଯେପରି କାର୍ଯ୍ୟ ଓ ସେବାକୁ ସ୍ଵଚ୍ଛ ରଖିବ ସେଥିପାଇଁ ଏହାର ନିୟମାବଳୀଗୁଡିକରେ ଅନେକ ପରିବର୍ତ୍ତନ କରାଯାଇଛି । ଏହା ଭେଣ୍ଡର ଓ ଅଂଶୀଦାରମାନଙ୍କୁ ସୁହାଇବା ବୋଲି ମନ୍ତ୍ରୀ ପ୍ରକାଶ କରିଛନ୍ତି ।


    କୋଇଲା ସଚିବ ଶ୍ରୀ ଅନିଲ କୁମାର ଜୈନ , କୋଲ ଇଣ୍ଡିଆ ଲିମିଟେଡର ଅଧ୍ୟକ୍ଷ ତଥା ପରିଚାଳନା ନିର୍ଦ୍ଦେଶକ ଶ୍ରୀ ପ୍ରମୋଦ ଅଗ୍ରୱାଲ , ସିଆଇଏଲର ବରିଷ୍ଠ ଅଧିକାରୀମାନେ ଏହି ସମ୍ମିଳନୀରେ ଯୋଗଦେଇ ଅଂଶୀଦାରମାନଙ୍କ ସହ ଭାବର ଆଦାନ ପ୍ରଦାନ କରିଥିଲେ । ଅଂଶୀଦାରମାନଙ୍କୁ ଅଧିକ ସୁଯୋଗ ଦେବା ପାଇଁ କୋଲ ଇଣ୍ଡିଆ ଏହାର ଟେଣ୍ଡର ପ୍ରକ୍ରିୟାକୁ ଅନେକ ସରଳ କରିଛି , ଖଣି ଟେଣ୍ଡର ପାଇଁ ଅଭିଜ୍ଞତା ଶ୍ରେଣୀକୁ ଶତକଡା 60 ରୁ 50 ଭାଗକୁ ହ୍ରାସ କରାଯାଇଥିବା ବେଳେ କାର୍ଯ୍ୟ ଅଭିଜ୍ଞତାକୁ କେତେକ କ୍ଷେତ୍ରରେ ଶତକଡା 50 ଭାଗ ଯାଏଁ ହ୍ରାସ କରାଯାଇଛି ।


    **********

    
    
    (Release ID: 1650479) Visitor Counter : 5
    
    
      Read this release in: Assamese , Tamil , Kannada , English , Urdu , Hindi , Marathi , Bengali , Manipuri