      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ମତ୍ସ୍ୟ ସମ୍ପଦ ଯୋଜନାର ଶୁଭାରମ୍ଭ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 10 SEP 2020 4:01PM by PIB Bhubaneshwar


    ସମସ୍ତଙ୍କୁ ପ୍ରଣାମ ,


    ଦେଶ ତରଫରୁ , ବିହାର ତରଫରୁ ଗାଁର ତଥା ଗ୍ରାମାଂଚଳର ଜୀବନକୁ ସହଜ କରିବା ଉଦ୍ଦେଶ୍ୟରେ ଏବଂ ବ୍ୟବସ୍ଥା ଗୁଡିକୁ ସୁଦୃଢ କରିବା ଉଦ୍ଦେଶ୍ୟରେ , ମାଛ ଉତ୍ପାଦନ , ଦୁଗ୍ଧ ଉତ୍ପାଦନ ଏବଂ ପଶୁପାଳନ ଓ କୃଷି କ୍ଷେତ୍ରରେ ଅଧ୍ୟୟନ ଏବଂ ଗବେଷଣା ସହିତ ଜଡିତ ଶହ ଶହ କୋଟି ଟଙ୍କାର ଯୋଜନାର ଶିଳାନ୍ୟାସ ଏବଂ ଲୋକାର୍ପଣ ହେଉଛି । ଏଥିପାଇଁ ବିହାରର ଭାଇ-ଭଉଣୀମାନଙ୍କୁ ଅନେକ ଅନେକ ଶୁଭେଚ୍ଛା ଜଣାଉଛି ।


    ବିହାରର ରାଜ୍ୟପାଳ ଫାଗୁ ଚୌହାନ ମହୋଦୟ , ମୁଖ୍ୟମନ୍ତ୍ରୀ ଶ୍ରୀମାନ ନୀତିଶ କୁମାର ମହାଶୟ , କେନ୍ଦ୍ରୀୟ ମନ୍ତ୍ରୀମଣ୍ଡଳର ମୋର ସାଥୀ ଶ୍ରୀମାନ ଗିରିରାଜ ସିଂହ ମହାଶୟ , କୈଳାଶ ଚୌଧୁରୀ ମହାଶୟ , ପ୍ରତାପ ଚନ୍ଦ୍ର ଷଡଙ୍ଗୀ ମହାଶୟ , ସଞ୍ଜିବ ବଲିୟାନ ମହାଶୟ , ବିହାରର ଉପ-ମୁଖ୍ୟମନ୍ତ୍ରୀ ଭାଇ ସୁଶୀଲ ମହାଶୟ , ବିହାର ବିଧାନସଭାର ଅଧ୍ୟକ୍ଷ ଶ୍ରୀମାନ ବିଜୟ ଚୌଧୁରୀ ମହାଶୟ , ରାଜ୍ୟ ମନ୍ତ୍ରୀମଣ୍ଡଳର ଅନ୍ୟାନ୍ୟ ସଦସ୍ୟଗଣ , ସାଂସଦଗଣ , ବିଧାୟକଗଣ , ଏବଂ ମୋର ପ୍ରିୟ ସାଥୀଗଣ ,


    ସାଥୀଗଣ , ଆଜି ଏସବୁ ଯେତେ ମଧ୍ୟ ଯୋଜନାଗୁଡ଼ିକର ଶୁଭାରମ୍ଭ ହୋଇଛି ସେଗୁଡ଼ିକର ଭିତରେ ରହିଥିବା ଚିନ୍ତାଧାରା ହେଉଛି ଏହା କି ଆମର ଗାଁ ଏକବିଂଶ ଶତାବ୍ଦୀର ଭାରତ , ଆତ୍ମନିର୍ଭର ଭାରତର ଶକ୍ତି ହେଉ , ଉର୍ଜ୍ଜା ହେଉ । ଏହା ଚେଷ୍ଟା ରହିବ କି ଏବେ ଏହି ଶତାବ୍ଦୀରେ ନୀଳ ବିପ୍ଳବ ଅର୍ଥାତ ମତ୍ସ୍ୟପାଳନ ସହିତ ଜଡ଼ିତ କାର୍ଯ୍ୟ , ଶ୍ୱେତ ବିପ୍ଳବ ଅର୍ଥାତ ଡାଏରୀ ସହିତ ଜଡ଼ିତ କାର୍ଯ୍ୟ , ମଧୁ ବିପ୍ଳବ ଅର୍ଥାତ ମହୁ ଉତ୍ପାଦନ ସହିତ ଜଡ଼ିତ କାର୍ଯ୍ୟ , ଆମର ଗାଁକୁ ଆହୁରି ଅଧିକ ସମୃଦ୍ଧ ଏବଂ ସଶକ୍ତ କରିବ । ପ୍ରଧାନମନ୍ତ୍ରୀ ମତ୍ସ୍ୟ ସମ୍ପଦ ଯୋଜନା ଏହି ଲକ୍ଷ୍ୟକୁ ଧ୍ୟାନରେ ରଖି କରାଯାଇଛି । ଆଜି ଦେଶର 21ଟି ରାଜ୍ୟରେ ଏହି ଯୋଜନାର ଶୁଭାରମ୍ଭ କରାଯାଉଛି । ଆଗାମୀ 4-5 ବର୍ଷରେ ଏଥିପାଇଁ 20 ହଜାର କୋଟିରୁ ଅଧିକ ଟଙ୍କା ବ୍ୟୟ କରାଯିବ । ଏଥିମଧ୍ୟରୁ ଆଜି 1700 କୋଟି ଟଙ୍କାର କାର୍ଯ୍ୟ ଆରମ୍ଭ ହେଉଛି । ଏହା ମାଧ୍ୟମରେ ବିହାରର ପାଟଣା , ପୂର୍ଣ୍ଣିୟା , ସୀତାମାଢ଼ୀ , ମାଧେପୁରା , କିଷାନଗଞ୍ଜ ଏବଂ ସମସ୍ତିପୁରରେ ଅନେକଗୁଡ଼ିଏ ଯୋଜନାର ଲୋକାର୍ପଣ ଏବଂ ଶିଳାନ୍ୟାସ କରାଯାଇଛି । ଏହା ଫଳରେ ମତ୍ସ୍ୟ ଉତ୍ପାଦକମାନଙ୍କୁ ନୂତନ ଭିତ୍ତିଭୂମି ମିଳିପାରିବ , ଆଧୁନିକ ଉପକରଣ ମିଳିବ , ନୂତନ ବଜାର ମଧ୍ୟ ମିଳିବ । ଏହାଦ୍ୱାରା ଚାଷବାସ ସହିତ ହିଁ ଅନ୍ୟାନ୍ୟ ମାଧ୍ୟମରୁ ମଧ୍ୟ ରୋଜଗାରର ସୁଯୋଗ ବଢ଼ିବ ।


    ସାଥୀଗଣ , ଦେଶର ପ୍ରତ୍ୟେକ ଅଂଚଳରେ , ବିଶେଷ ଭାବେ ସମୁଦ୍ର ଏବଂ ନଦୀ କୂଳରେ ବସତି ସ୍ଥାପନ କରିଥିବା ଅଂଚଳରେ ମତ୍ସ୍ୟର ବ୍ୟବସାୟ-କାରବାରକୁ , ଧ୍ୟାନରେ ରଖି , ପ୍ରଥମ ଥର ପାଇଁ ଦେଶରେ ଏତେ ବଡ଼ ଯୋଜନା ବ୍ୟାପକ ରୂପେ ପ୍ରସ୍ତୁତ କରାଯାଇଛି । ସ୍ୱାଧୀନତା ପରେ ଏହା ଉପରେ ଯେତିକି ନିବେଶ ହୋଇଛି , ସେଥିରୁ ମଧ୍ୟ କେତେ ଗୁଣ ଅଧିକ ନିବେଶ ପ୍ରଧାନମନ୍ତ୍ରୀ ମତ୍ସ୍ୟ ସମ୍ପଦା ଯୋଜନାରେ କରାଯାଉଛି । ଏବେ ଯେତେବେଳେ ଗିରିରାଜ ମହାଶୟ କହୁଥିଲେ , ତେବେ ବୋଧହୁଏ ଏହିସବୁ ପରିସଂଖ୍ୟାନକୁ ଶୁଣି କିଛି ଲୋକଙ୍କୁ ଆଶ୍ଚର୍ଯ୍ୟ ଲାଗିବ ଯେ ଏପରି ଚାଲିଥିଲା କିନ୍ତୁ ଯେତେବେଳେ ଆପଣ ପ୍ରକୃତ କଥାକୁ ଜାଣିବେ ତ ଆପଣଙ୍କୁ ଲାଗିବ କି ଏହି ସରକାର କେତେ-କେତେ କ୍ଷେତ୍ରରେ କେତେ-କେତେ ଲୋକଙ୍କର ମଙ୍ଗଳ ପାଇଁ କେଉଁ ପ୍ରକାରର ଦୀର୍ଘକାଳୀନ କାର୍ଯ୍ୟସବୁର ଯୋଜନାଗୁଡ଼ିକୁ ଆଗକୁ ବଢ଼ାଉଛନ୍ତି ।


    ଦେଶରେ ମାଛ ବ୍ୟବସାୟ-କାରବାରକୁ ଦେଖିବା ପାଇଁ ଏବେ ସ୍ୱତନ୍ତ୍ର ମନ୍ତ୍ରଣାଳୟ ମଧ୍ୟ ଗଠନ କରାଯାଇଛି । ଏହାଦ୍ୱାରା ମଧ୍ୟ ଆମର ମତ୍ସ୍ୟଜୀବୀ ସାଥୀମାନଙ୍କୁ , ମତ୍ସ୍ୟପାଳନ ଏବଂ ବ୍ୟବସାୟ ସହିତ ଜଡ଼ିତ ସାଥୀମାନଙ୍କୁ ସୁବିଧା ହେଉଛି । ଏହା ମଧ୍ୟ ଲକ୍ଷ୍ୟ ରହିଛି କି ଆଗାମୀ 3-4 ବର୍ଷରେ ମତ୍ସ୍ୟ ରପ୍ତାନୀକୁ ଦୁଇଗୁଣା କରାଯିବ । ଏହା ଫଳରେ କେବଳ ମତ୍ସ୍ୟବିଭାଗ କ୍ଷେତ୍ରରେ ହିଁ ରୋଜଗାରର ଲକ୍ଷ-ଲକ୍ଷ ନୂତନ ସୁଯୋଗ ସୃଷ୍ଟି ହେବ । ଏବେ ମୁଁ ଯେଉଁ ସାଥୀମାନଙ୍କ ସହିତ ବାର୍ତ୍ତାଳାପ କରୁଥିଲି , ସେମାନଙ୍କ ସହିତ ବାର୍ତ୍ତାଳାପ କରି ତ ମୋର ବିଶ୍ୱାସ ଆହୁରି ଅଧିକ ବଢ଼ିଯାଇଛି । ଯେତେବେଳେ ମୁଁ ରାଜ୍ୟଗୁଡ଼ିକର ବିଶ୍ୱାସ ଦେଖିଲି ଆଉ ମୁଁ ଭାଇ ବ୍ରଜେଶ ମହାଶୟଙ୍କ ସହିତ କଥା ହେଲି , ଭାଇ ଜ୍ୟୋତି ମଣ୍ଡଳଙ୍କ ସହିତ କଥା ହେଲି ଆଉ ଝିଅ ମୋନିକାଙ୍କ ସହିତ କଥା ହେଲି , ଦେଖନ୍ତୁ କେତେ ପରିମାଣରେ ବିଶ୍ୱାସ ପ୍ରତିଫଳିତ ହେଉଛି ।


    ସାଥୀଗଣ , ମତ୍ସ୍ୟପାଳନ ଅଧିକାଂଶ ଭାବେ ପରିସ୍କାର ଜଳର ଉପଲବ୍ଧତା ଉପରେ ନିର୍ଭର କରିଥାଏ । ଏହି କାର୍ଯ୍ୟରେ ଗଙ୍ଗା ମାତାଙ୍କୁ ସ୍ୱଚ୍ଛ ଏବଂ ନିର୍ମଳ କରିବାର ମିଶନ ଦ୍ୱାରା ମଧ୍ୟ କିଛି ସାହାଯ୍ୟ ମିଳି ପାରୁଛି । ଗଙ୍ଗାଜୀଙ୍କ ଆଖପାଖରେ ରହିଥିବା ଅଂଚଳଗୁଡ଼ିକରେ ନଦୀରେ ପରିବହନକୁ ନେଇ ଯେଉଁ କାର୍ଯ୍ୟ ଚାଲୁ ରହିଛି , ତାହାର ଲାଭ ମଧ୍ୟ ମତ୍ସ୍ୟପାଳନ କ୍ଷେତ୍ରକୁ ଯେ ମିଳିବ ଏହା ସୁନିଶ୍ଚିତ । ଏହି 15 ଅଗଷ୍ଟରେ ଯେଉଁ ମିଶନ ଡଲଫିନର ଘୋଷଣା କରାଯାଇଛି , ତାହା ମଧ୍ୟ ମତ୍ସ୍ୟସମ୍ପଦ କ୍ଷେତ୍ରରେ ନିଜର ପ୍ରଭାବ ସ୍ୱାଭାବିକ , ଅର୍ଥାତ ଗୋଟିଏ ପ୍ରକାରରେ ବାୟୋପ୍ରଡକ୍ଟକୁ ସାହାଯ୍ୟ , ଅତିରିକ୍ତ ଲାଭ ହିଁ ହେବାକୁ ଯାଉଛି । ମୋତେ ଜଣାଅଛି କି ଆମର ନୀତିଶ ବାବୁ ମହାଶୟ ଏହି ମିଶନ ପାଇଁ ଟିକେ ଅଧିକ ଉତ୍ସାହିତ ଅଛନ୍ତି । ଆଉ ଏଥିପାଇଁ ମୋର ଦୃଢ଼ ବିଶ୍ୱାସ ରହିଛି କି ଯେତେବେଳେ ଗଙ୍ଗାରେ ଡଲଫିନର ସଂଖ୍ୟା ବୃଦ୍ଧି ହେବ , ତେବେ ଏହାର ଲାଭ ଗଙ୍ଗା କୂଳରେ ରହୁଥିବା ଲୋକମାନଙ୍କୁ ହିଁ ମିଳିବ , ସମସ୍ତଙ୍କୁ ମଧ୍ୟ ମିଳିବ ।


    ସାଥୀଗଣ , ନୀତିଶ ମହାଶୟଙ୍କ ନେତୃତ୍ୱରେ ବିହାରରେ ପ୍ରତ୍ୟେକଟି ଗାଁକୁ ପାଣି ପହଂଚାଇବା ପାଇଁ ବହୁତ ପ୍ରଶଂସନୀୟ କାର୍ଯ୍ୟ ହେଉଛି । 4-5 ବର୍ଷ ପୂର୍ବେ ବିହାରରେ କେବଳ 2 ପ୍ରତିଶତ ଘରକୁ ସ୍ୱଚ୍ଛ ପାନୀୟ ଜଳ ଯୋଗାଣ ସହିତ ଯୋଡ଼ିଥିଲେ । ଆଜି ଏହି ପରିସଂଖ୍ୟାନ ବୃଦ୍ଧି ହୋଇ 70 ପ୍ରତିଶତରୁ ଅଧିକ ହୋଇଯାଇଛି । ଏହି ସମୟ ମଧ୍ୟରେ ପ୍ରାୟ-ପ୍ରାୟ ଦେଢ଼ କୋଟି ଘରକୁ ଜଳ ଯୋଗାଣ ସହିତ ଯୋଡ଼ାଯାଇଛି । ନୀତିଶ ମହାଶୟଙ୍କର ଏହି ଅଭିଯାନକୁ ଏବେ ଜଳ ଜୀବନ ମିଶନ ଦ୍ୱାରା ନୂତନ ଶକ୍ତି ମିଳିଛି । ମୋତେ ଅବଗତ କରାଯାଇଛି ଯେ , କରୋନାର ଏହି ସମୟ ଭିତରେ ମଧ୍ୟ ବିହାରରେ ପ୍ରାୟ 60 ଲକ୍ଷ ଘରିକୁ ପାଇପ୍ ଦ୍ୱାରା ଜଳ ମିଳିବା ସୁନିଶ୍ଚିତ କରାଯାଇଛି । ଏହା ହେଉଛି ପ୍ରକୃତରେ ଏକ ବହୁତ ବଡ଼ ଉପଲବ୍ଧି । ଏହା ହେଉଛି ଏହି କଥାର ମଧ୍ୟ ଏକ ଉଦାହରଣ ଯେ , ଏହି ସଙ୍କଟର ସମୟରେ ଯେତେବେଳେ ଦେଶରେ ପ୍ରାୟତଃ ସବୁକିଛି ସ୍ତବ୍ଧ ହୋଇଯାଇଥିଲା , ସେତେବେଳେ ମଧ୍ୟ ଆମ ଗାଁଗୁଡ଼ିକରେ କିପରି ଭାବେ ଏକ ଆତ୍ମବିଶ୍ୱାସର ସହିତ କାର୍ଯ୍ୟ ଚାଲୁ ରହିଥିଲା । ଏହା ହେଉଛି ଆମ ଗାଁଗୁଡ଼ିକର ଶକ୍ତିର ପରିଚୟ ଯେ କରୋନା ପରିସ୍ଥିତି ସତ୍ୱେ ମଧ୍ୟ ଶସ୍ୟ , ଫଳ , ପନିପରିବା , ଦୁଗ୍ଧ , ଯାହା ମଧ୍ୟ ଅତ୍ୟାବଶ୍ୟକ ସାମଗ୍ରୀ ରହିଥିଲା , ମଣ୍ଡି ପର୍ଯ୍ୟନ୍ତ , ଡାଏରୀ ପର୍ଯ୍ୟନ୍ତ କୌଣସିରେ ଊଣା ହୋଇ ନାହିଁ , ଲୋକମାନଙ୍କ ପାଖରେ ହିଁ ଯାଇ ପହଂଚିଛି ।


    ସାଥୀଗଣ , ଏହି ସମୟ ମଧ୍ୟରେ ଖାଦ୍ୟ ଉତ୍ପାଦନ ହେଉ , ଫଳ ଉତ୍ପାଦନ ହେଉ , ଦୁଗ୍ଧ ଉତ୍ପାଦନ ହେଉ , ପ୍ରତ୍ୟେକ ପ୍ରକାରରେ ପ୍ରଚୁର ଉତ୍ପାଦନ ହୋଇଛି । କେବଳ ସରକାର ନୁହେଁ , ଡାଏରୀ ଉଦ୍ୟୋଗ ମଧ୍ୟ ଏହି ଜଟିଳ ପରିସ୍ଥିତି ପରେ ମଧ୍ୟ ରେକର୍ଡ ପରିମାଣରେ କ୍ରୟ କରି ଦେଖାଇଛନ୍ତି । ପିଏମ୍ କିଷାନ ସମ୍ମାନ ନିଧି ଦ୍ୱାରା ମଧ୍ୟ ଦେଶର 10 କୋଟିରୁ ଅଧିକ କୃଷକଙ୍କ ବ୍ୟାଙ୍କ ଖାତାରେ ସିଧା ସଳଖ ଭାବେ ଅର୍ଥ ପହଂଚି ପାରିଛି । ଏଥିମଧ୍ୟରୁ ପ୍ରାୟ 75 ଲକ୍ଷ କୃଷକ ହେଉଛନ୍ତି ଆମ ବିହାରର ମଧ୍ୟ । ସାଥୀଗଣ , ଯେବେଠାରୁ ଏହି ଯୋଜନା ଆରମ୍ଭ ହୋଇଛି , ସେବେଠାରୁ ଏ ପର୍ଯ୍ୟନ୍ତ ପ୍ରାୟ 6 ହଜାର କୋଟି ଟଙ୍କା ବିହାରର କୃଷକଙ୍କ ବ୍ୟାଙ୍କ ଖାତାରେ ଜମା ହୋଇ ସାରିଛି । ଏହିଭଳି ଅନେକ ଗୁଡ଼ିଏ ପ୍ରୟାସ କାରଣରୁ ଗାଁ ଉପରେ ଏହି ବୈଶ୍ୱିକ ମହାମାରୀର ପ୍ରଭାବକୁ ଆମେ କମ୍ ରୁ ଅତି କମ୍ ପରିମାଣରେ ରଖିବାରେ ସଫଳ ହୋଇଛେ । ଏହି କାର୍ଯ୍ୟ ହେଉଛି ଏଥିପାଇଁ ମଧ୍ୟ ପ୍ରଶଂସନୀୟ କାରଣ ବିହାର କରୋନା ସହିତ ମଧ୍ୟ ବନ୍ୟା ବିଭୀଷିକାର ମଧ୍ୟ ସାହସର ସହିତ ମୁକାବିଲା କରୁଛି ।


    ସାଥୀଗଣ , କରୋନା ସହିତ ପ୍ରବଳ ବର୍ଷ ଏବଂ ବନ୍ୟା କାରଣରୁ ବିହାର ସମେତ ଆଖପାଖର ଅଂଚଳରେ ଯେଉଁ ପରିସ୍ଥିତି ସୃଷ୍ଟି ହୋଇଛି , ତାହା ସହିତ ଆମେ ଭଲ ଭାବେ ପରିଚିତ । ରାଜ୍ୟ ସରକାର ଏବଂ କେନ୍ଦ୍ର ସରକାର , ଦୁହିଁଙ୍କର ଏହା ପ୍ରୟାସ ହେଉଛି କି ସୁରକ୍ଷାର କାର୍ଯ୍ୟଗୁଡ଼ିକୁ ଦ୍ରୁତ ଗତିରେ ସଂପୂର୍ଣ୍ଣ କରାଯାଉ । ଏହି କଥା ଉପରେ ଦୃଢ଼ତାର ସହିତ ଗୁରୁତ୍ୱ ଦିଆଯାଉଛି ଯେ ମାଗଣା ରାସନ ଯୋଜନା ଏବଂ ପ୍ରଧାନମନ୍ତ୍ରୀ ଗରିବ କଲ୍ୟାଣ ରୋଜଗାର ଅଭିଯାନର ଲାଭ ବିହାରର ପ୍ରତ୍ୟେକଟି ଅଭାବୀ ଲୋକଙ୍କ ପାଖରେ ପହଂଚୁ , ବାହାରୁ ଗାଁକୁ ଫେରି ଆସିଥିବା ପ୍ରତ୍ୟେକ ଶ୍ରମିକ ପରିବାର ପାଖରେ ପହଂଚୁ । ଏଥିପାଇଁ ହିଁ , ମାଗଣା ରାସନ ଯୋଜନାକୁ ଜୁନ୍ ପରେ ଦୀପାବଳୀ ଏବଂ ଛଠ୍ ପୂଜା ପର୍ଯ୍ୟନ୍ତ ବଢାଇ ଦିଆଯାଇଛି ।


    ସାଥୀଗଣ , କରୋନା ସଙ୍କଟ କାରଣରୁ ସହରରୁ ଫେରି ଆସିଥିବା ଯେଉଁ ଶ୍ରମିକ ସାଥୀ ଅଛନ୍ତି , ସେମାନଙ୍କ ମଧ୍ୟରୁ ଅଧିକାଂଶ ସାଥୀ ପଶୁପାଳନ ଆଡ଼କୁ ବଢ଼ୁଛନ୍ତି । କେନ୍ଦ୍ର ସରକାର ଏବଂ ବିହାର ସରକାରଙ୍କର ଅନେକ ଯୋଜନା ଫଳରେ ସେମାନଙ୍କୁ ପ୍ରୋତ୍ସାହନ ମଧ୍ୟ ମିଳୁଛି । ମୁଁ ଏଭଳି ସାଥୀମାନଙ୍କୁ କହିବି ଯେ ଆଜି ଆପଣମାନେ ଯେଉଁ ପଦକ୍ଷେପ ଉଠାଉଛନ୍ତି , ତାହାର ଭବିଷ୍ୟତ ହେଉଛି ଉଜ୍ଜ୍ୱଳ । ମୋର ଶବ୍ଦଗୁଡ଼ିକୁ ଲେଖି ରଖନ୍ତୁ , ଆପଣମାନେ ଯାହା କରୁଛନ୍ତି ତାହାର ଭବିଷ୍ୟତ ହେଉଛି ଉଜ୍ଜ୍ୱଳ । ସରକାରଙ୍କର ଏହା ନିରନ୍ତର ପ୍ରୟାସ ରହିଛି କି ଦେଶର ଡାଏରୀ ସେକ୍ଟର ଦୁଗ୍ଧ ଉତ୍ପାଦନ କ୍ଷେତ୍ରର ସମ୍ପ୍ରସାରଣ ହେଉ । ନୂତନ ପ୍ରକଳ୍ପ ନିର୍ମାଣ ହେଉ , ନୂତନ ନବସୃଜନ ହେଉ , ଯାହା ଫଳରେ କୃଷକଙ୍କୁ , ପଶୁପାଳକଙ୍କୁ ଅଧିକ ଆୟ ମିଳୁ । ଏହା ସହିତ ଏହି କଥା ଉପରେ ମଧ୍ୟ ଦୃଷ୍ଟି ଦିଆଯାଉ ଯେ , ଦେଶରେ ହିଁ ଉତ୍ତମ ପ୍ରଜାତିର ପଶୁ ସୃଷ୍ଟି ହୁଅନ୍ତୁ , ସେମାନଙ୍କର ସ୍ୱାସ୍ଥ୍ୟର ଉନ୍ନତ ବ୍ୟବସ୍ଥା ହେଉ ଆଉ ତାଙ୍କର ଖାଦ୍ୟପେୟ ସ୍ୱଚ୍ଛ ହେଉ , ପୋଷକଯୁକ୍ତ ହେଉ ।


    ଏହି ଲକ୍ଷ୍ୟ ସହିତ ଆଜି ଦେଶର 50 କୋଟିରୁ ଅଧିକ ପଶୁଧନଙ୍କୁ ପାଦଜନିତ ଏବଂ ମୁଖଜନିତ ବିଭିନ୍ନ ରୋଗରୁ ମୁକ୍ତ କରିବା ପାଇଁ ମାଗଣା ଟୀକାକରଣ ଅଭିଯାନ ଚାଲୁ ରହିଛି । ପଶୁମାନଙ୍କୁ ଉନ୍ନତ ଚାରା ପାଇଁ ମଧ୍ୟ ଭିନ୍ନ-ଭିନ୍ନ ଯୋଜନା ମାଧ୍ୟମରେ ବ୍ୟବସ୍ଥା କରାଯାଇଛି । ଦେଶରେ ଉନ୍ନତ ଦେଶୀ ପ୍ରଜାତିର ବିକାଶ ପାଇଁ ମିଶନ ଗୋକୁଲ ଚାଲୁ ରହିଛି । ଏକ ବର୍ଷ ପୂର୍ବେ ହିଁ ସମଗ୍ର ଦେଶରେ କୃତ୍ରିମ ପ୍ରଜନନର କାର୍ଯ୍ୟକ୍ରମ ଆରମ୍ଭ କରାଯାଇଥିଲା , ଯାହାର ପ୍ରଥମ ପର୍ଯ୍ୟାୟ ଆଜି ସମ୍ପର୍ଣ୍ଣ ହୋଇଛି ।


    ସାଥୀଗଣ , ବିହାର ଏବେ ଉତମ ଦେଶୀ ପ୍ରଜାତିର ବିକାଶକୁ ନେଇ ଦେଶର ଏକ ପ୍ରମୁଖ କେନ୍ଦ୍ର ପାଲଟୁଛି । ରାଷ୍ଟ୍ରୀୟ ଗୋକୁଳ ମିଶନ ଅଧୀନରେ ଆଜି ପୂର୍ଣ୍ଣିୟା , ପାଟନା , ବରୌନୀରେ ଯେଉଁ ଆଧୁନିକ ସୁବିଧା ସୃଷ୍ଟି ହୋଇଛି , ସେଥିରେ ଗୋପାଳନ ଓ ଦୁଗ୍ଧ ଉତ୍ପାଦନ କ୍ଷେତ୍ରରେ ବିହାରର ସ୍ଥିତି ଅଧିକ ସୁଦୃଢ଼ ହେବାକୁ ଯାଉଛି । ପୂର୍ଣ୍ଣିୟାରେ ଯେଉଁ କେନ୍ଦ୍ର ପ୍ରତିଷ୍ଠା ହୋଇଛି , ତାହା ହେଉଛି ଭାରତର ସବୁଠାରୁ ବଡ଼ କେନ୍ଦ୍ର ମଧ୍ୟରୁ ଗୋଟିଏ । ଏହାଦ୍ୱାରା କେବଳ ବିହାର ହିଁ ନୁହେଁ , ପୂର୍ବ ଭାରତର ବୃହତ ଅଂଶକୁ ବହୁତ ଲାଭ ହେବ । ଏହି କେନ୍ଦ୍ରରୁ ‘ ବଚ୍ଛୋର ’ ଏବଂ ‘ ରେଡ଼୍ ପୂର୍ଣ୍ଣିୟା ’ ଭଳି ବିହାରର ଦେଶୀ ପ୍ରଜାତିର ବିକାଶ ଏବଂ ସଂରକ୍ଷଣକୁ ଆହୁରି ଅଧିକ ପ୍ରୋତ୍ସାହନ ମିଳିବ ।


    ସାଥୀଗଣ ,


    ଗୋଟିଏ ଗାଈ ସାଧାରଣତଃ ଗୋଟିଏ ବର୍ଷରେ ଗୋଟିଏ ଛୁଆ ଜନ୍ମ କରିଥାଏ । କିନ୍ତୁ ଆଇ.ବି.ଏଫ୍. ଟେକ୍ନୋଲୋଜି ଦ୍ୱାରା ଗୋଟିଏ ଗାଈ ସହାୟତାରେ ଏକ ବର୍ଷରେ ଅନେକ ଛୁଆ ପ୍ରୟୋଗଶାଳାରେ ଜନ୍ମ ହୋଇଥାଆନ୍ତି । ଆମର ଲକ୍ଷ୍ୟ ଏହି ଟେକ୍ନୋଲୋଜିକୁ ଗାଁ-ଗାଁ ପର୍ଯ୍ୟନ୍ତ ପହଂଚାଇବା ।


    ସାଥୀଗଣ ,


    ପ୍ରାଣୀମାନଙ୍କର ଉନ୍ନତ ପ୍ରଜାତିଙ୍କ ସହିତ ହିଁ ସେମାନଙ୍କର ରକ୍ଷାଣାବେକ୍ଷଣ ଏବଂ ସେମାନଙ୍କୁ ନେଇ ସଠିକ୍ ବୈଜ୍ଞାନିକ ସୂଚନା ମଧ୍ୟ ଜରୁରୀ ହୋଇଥାଏ । ଏଥିପାଇଁ ମଧ୍ୟ ବିଗତ ବର୍ଷଠାରୁ ନିରନ୍ତର ଟେକ୍ନୋଲୋଜିର ଉପଯୋଗ କରାଯାଉଛି । ଏହି ଶୃଙ୍ଖଳରେ ଆଜି “ ଇ-ଗୋପାଳ ” ଆପ୍ପ ଆରମ୍ଭ କରାଯାଇଛି । ଏହି ଇ-ଗୋପାଳ ଆପ୍ପ ଏକ ଏଭଳି ଅନଲାଇନ ଡିଜିଟାଲ ମାଧ୍ୟମ ହେବ ଯାହାଦ୍ୱାରା ପଶୁପାଳକଙ୍କୁ ଉନ୍ନତ ପଶୁଧନ ବାଛିବା ସହଜ ହେବ , ସେମାନଙ୍କୁ ମଧ୍ୟସ୍ଥିଙ୍କ କବଳରୁ ମୁକ୍ତି ମିଳିବ । ଏହି ଆପ୍ପ ପଶୁପାଳକଙ୍କୁ ଉତ୍ପାଦକତାଠାରୁ ନେଇ ସେମାନଙ୍କର ସ୍ୱାସ୍ଥ୍ୟ ଏବଂ ଆହାର ସହିତ ଜଡିତ ସମସ୍ତ ସୂଚନା ଦେବ । ଏହାଦ୍ୱାରା କୃଷକମାନଙ୍କୁ ଏହା ଜଣାପଡିବ ଯେ , ସେମାନଙ୍କ ପଶୁକୁ କେତେବେଳେ କ ’ ଣ ଆବଶ୍ୟକତା ରହିଛି ଆଉ ଯଦି ସେ ରୋଗଗ୍ରସ୍ତ ଅଛି ତେବେ ସେଥିପାଇଁ ସୁଲଭ ଚିକିତ୍ସା କେଉଁଠାରେ ଉପଲବ୍ଧ ହେଉଛି । ଅର୍ଥାତ ଏହି ଆପ୍ପକୁ ପଶୁ ଆଧାରରେ ମଧ୍ୟ ଯୋଡା ଯାଉଛି । ଯେତେବେଳେ ଏହି କାର୍ଯ୍ୟ ସମ୍ପୂର୍ଣ୍ଣ ହେବ ତେବେ ଇ-ଗୋପାଳ ଆପ୍ପରେ ପଶୁ ଆଧାର ନମ୍ବର ଯୋଡିବା ଦ୍ୱାରା ସେହି ପଶୁ ସହିତ ଜଡିତ ସମସ୍ତ ସୂଚନା ସହଜରେ ମିଳିଯିବ । ଏହାଦ୍ୱାରା ପଶୁପାଳକଙ୍କୁ ପ୍ରାଣୀ ଖରିଦ-ବିକ୍ରି କରିବା ମଧ୍ୟ ସେତେ ସହଜ ହେବ ।


    ସାଥୀଗଣ , କୃଷି ହେଉ , ପଶୁପାଳନ ହେଉ , ମାଛଚାଷ ହେଉ , ଏହି ସବୁର ବିକାଶ ଦ୍ରୁତ ଗତିରେ ହେଉ , ଏଥିପାଇଁ ବୈଜ୍ଞାନିକ ପଦ୍ଧତି ଓ କୌଶଳକୁ ଆପେଣେଇବା ଏବଂ ଗାଁରେ ଆଧୁନିକ ଭିତ୍ତିଭୂମି ସୃଷ୍ଟି କରିବାର ବହୁତ ଆବଶ୍ୟକତା ରହିଛି । ଏମିତିରେ ବିହାର , ମଧ୍ୟ କୃଷି ସହିତ ଜଡ଼ିତ ଅଧ୍ୟୟନ ଏବଂ ଗବେଷଣାର ଗୁରୁତ୍ୱପୂର୍ଣ୍ଣ କେନ୍ଦ୍ର ଭାବରେ ରହିଛି । ଦିଲ୍ଲୀରେ ଆମେ ଏଠାରେ ପୁସା-ପୁସା ଶୁଣି ଚାଲିଛୁ । ତେବେ ବହୁତ କମ୍ ଲୋକଙ୍କୁ ଜଣାଅଛି କି ପ୍ରକୃତ ପୁସା ଦିଲ୍ଲୀରେ ନୁହେଁ , ବରଂ ବିହାରର ସମସ୍ତିପୁରରେ ଅଛି । ଏଠାକାର ଲୋକ ତ ଗୋଟିଏ ପ୍ରକାରରେ ହେଉଛନ୍ତି ସେମାନଙ୍କର ଯାଁଆଳା ଭାଇ ।


    ସାଥୀଗଣ , ପରାଧୀନତା ସମୟରୁ ହିଁ ସମସ୍ତିପୁରର ପୁସାରେ ରାଷ୍ଟ୍ରୀୟ ସ୍ତରର କୃଷି ଗବେଷଣା କେନ୍ଦ୍ର ଖୋଲିଥିଲା । ସ୍ୱାଧୀନତା ପରେ ଡକ୍ଟର ରାଜେନ୍ଦ୍ର ପ୍ରସାଦ ଏବଂ ଜନନାୟକ କର୍ପୂରୀ ଠାକୁରଙ୍କ ଭଳି ଦୂର ଦୃଷ୍ଟିସମ୍ପନ୍ନ ରାଜନେତା ଏହି ପରମ୍ପରାକୁ ଆଗକୁ ବଢ଼ାଇଥିଲେ । ସେମାନଙ୍କର ପ୍ରୟାସରୁ ପ୍ରେରଣା ନେଇ 2016ରେ ଡକ୍ଟର ରାଜେନ୍ଦ୍ର ପ୍ରସାଦ କୃଷି ବିଶ୍ୱବିଦ୍ୟାଳୟକୁ କେନ୍ଦ୍ରୀୟ ବିଶ୍ୱବିଦ୍ୟାଳୟର ମାନ୍ୟତା ଦିଆଯାଇଥିଲା । ଏହାପରେ ଏହି ବିଶ୍ୱବିଦ୍ୟାଳୟରେ ଏବଂ ଏହା ଅଧୀନରେ ପରିଚାଳିତ ମହାବିଦ୍ୟାଳୟରେ ମଧ୍ୟ ପାଠ୍ୟକ୍ରମକୁ ଏବଂ ସୁବିଧା ସୁଯୋଗର ମଧ୍ୟ ବ୍ୟାପକ ସମ୍ପ୍ରସାରଣ କରାଯାଇଛି । ମୋତିହାରୀରେ କୃଷି ଏବଂ ବନ ବିଜ୍ଞାନର ନୂତନ ମହାବିଦ୍ୟାଳୟ ହେଉ , ପୁସାରେ କୃଷି ଏବଂ ଗ୍ରାମ୍ୟ ପରିଚାଳନା ବିଦ୍ୟାଳୟ ହେଉ , ବିହାରରେ କୃଷି ବିଜ୍ଞାନ ଏବଂ କୃଷି ପରିଚାଳନାର ପାଠ୍ୟକ୍ରମ ପାଇଁ ଶିକ୍ଷା ବ୍ୟବସ୍ଥାକୁ ଆହୁରି ସୁଦୃଢ଼ କରାଯାଉଛି । ଏହି କାର୍ଯ୍ୟକୁ ଆହୁରି ଆଗକୁ ବୃଦ୍ଧି କରି କୃଷି ବ୍ୟବସାୟ ଏବଂ ଗ୍ରାମ୍ୟପରିଚାଳନା ବିଦ୍ୟାଳୟର ନୂତନ ଭବନର ଉଦ୍ଘାଟନ ହୋଇଛି । ଏହା ସହିତ ନୂତନ ଛାତ୍ରାବାସ , ଷ୍ଟାଡିୟମ ଏବଂ ଗେଷ୍ଟ ହାଉସର ମଧ୍ୟ ଶିଳାନ୍ୟାସ କରାଯାଇଛି ।


    ସାଥୀଗଣ , କୃଷି କ୍ଷେତ୍ରରେ ଆଧୁନିକ ଆବଶ୍ୟକତାକୁ ଦୃଷ୍ଟିରେ ରଖି , ବିଗତ 5-6 ବର୍ଷରେ ଦେଶରେ ଏକ ବଡ଼ ଅଭିଯାନ ଚାଲୁ ରହିଛି । 6 ବର୍ଷ ପୂର୍ବେ ଯେତେବେଳେ ଦେଶରେ କେବଳ ଗୋଟିଏ କେନ୍ଦ୍ରୀୟ କୃଷି ବିଶ୍ୱବିଦ୍ୟାଳୟ ଥିଲା , ଆଜି ସେଠାରେ ଦେଶରେ 3-3ଟି କେନ୍ଦ୍ରୀୟ କୃଷି ବିଶ୍ୱବିଦ୍ୟାଳୟ ରହିଛି । ଏଠାରେ ବିହାରରେ ପ୍ରତିବର୍ଷ ଯେଉଁ ବନ୍ୟା ଆସୁଛି , ସେଥିରୁ ଚାଷ-କୃଷକମାନଙ୍କୁ କିପରି ରକ୍ଷା କରାଯିବ , ଏଥିପାଇଁ ମହାତ୍ମାଗାନ୍ଧୀ ଗବେଷଣା କେନ୍ଦ୍ରର ମଧ୍ୟ ନିର୍ମାଣ କରାଯାଇଛି । ଏମିତିରେ ମଧ୍ୟ ମୋତିପୁରରେ ମତ୍ସ୍ୟ ଚାଷ ସହିତ ଜଡ଼ିତ ଆଂଚଳିକ ଗବେଷଣା ଏବଂ ପ୍ରଶିକ୍ଷଣ କେନ୍ଦ୍ର , ମୋତିହାରୀରେ ପଶୁପାଳନ ସହିତ ଜଡ଼ିତ କୃଷି ଏବଂ ଦୁଗ୍ଧ ଉନ୍ନୟନ କେନ୍ଦ୍ର , ଏଭଳି ଅନେକ ସଂସ୍ଥାନ କୃଷିକୁ ବିଜ୍ଞାନ ଏବଂ ବୈଷୟିକ ଜ୍ଞାନ ସହିତ ସାମିଲ କରିବା ପାଇଁ ଆରମ୍ଭ କରାଯାଇଛି ।


    ସାଥୀଗଣ , ଏବେ ଭାରତ ସେହି ସ୍ଥିତିଆଡ଼କୁ ଅଗ୍ରସର ହେଉଛି ଯେତେବେଳେ ଗାଁ ପାଖରେ ହିଁ ଏଭଳି କ୍ଲଷ୍ଟର ନିର୍ମାଣ ହେବ , ଯେଉଁଠାରେ ଖାଦ୍ୟ ପ୍ରକ୍ରିୟାକରଣ ସହିତ ଜଡ଼ିତ ଉଦ୍ୟୋଗ ମଧ୍ୟ ପ୍ରତିଷ୍ଠା ହେବ ଏବଂ ପାଖରେ ତା ’ ସହିତ ଜଡ଼ିତ ଗବେଷଣା କେନ୍ଦ୍ର ମଧ୍ୟ ରହିବ । ଅର୍ଥାତ ଗୋଟିଏ ପଟରେ ଆମେ କହି ପାରିବା- ଜୟ କିଷାନ , ଜୟ ବିଜ୍ଞାନ ଏବଂ ଜୟ ଅନୁସନ୍ଧାନ । ଏହି ତିନୋଟିର ଶକ୍ତି ଯେତେବେଳେ ଏକାଠି ହୋଇ କାର୍ଯ୍ୟ କରିବ , ସେତେବେଳେ ଦେଶର ଗ୍ରାମୀଣ ଜୀବନରେ ବହୁତ ବଡ଼ ପରିବର୍ତନ ହେବା ଥୟ । ବିହାରରେ ଏଥିପାଇଁ ବହୁତ ସମ୍ଭାବନା ରହିଛି । ଏଠାକାର ଫଳ , ସେ ଲିଚୁ ହେଉ , ଜର୍ଦ୍ଦାଳୁ ଆମ୍ବ ହେଉ , ଅଁଳା ହେଉ , ଲହୁଣୀ ହେଉ , ଅବା ପୁଣି ମଧୁବନୀ ପେଂଟିଙ୍ଗସ୍ ହେଉ , ଏଭଳି ଅନେକ ଉତ୍ପାଦ ବିହାରର ପ୍ରତିଟି ଜିଲ୍ଲାରେ ରହିଛି । ଆମକୁ ଏହି ସ୍ଥାନୀୟ ଉତ୍ପାଦ ପାଇଁ ଆହୁରି ଅଧିକ ଭୋକାଲ ହେବାକୁ ପଡ଼ିବ । ଆମେ ଲୋକାଲ ପାଇଁ ଯେତେ ଭୋକାଲ ହେବା , ବିହାର ସେତିକି ଆତ୍ମନିର୍ଭର ପାଲଟିବ , ଦେଶ ମଧ୍ୟ ସେତିକି ଆତ୍ମନିର୍ଭର ହେବ ।


    ସାଥୀଗଣ , ମୁଁ ଆନନ୍ଦିତ ଯେ ବିହାରର ଯୁବକ ବିଶେଷ କରି ଆମର ଭଉଣୀମାନେ ପ୍ରଥମରୁ ହିଁ ଏଥିରେ ପ୍ରଶଂସନୀୟ ଯୋଗଦାନ ଦେଉଛନ୍ତି । ଶ୍ରୀବିଧି ଧାନ ଚାଷ ହେଉ , ଲିଜ ସୂତ୍ରରେ ଜମି ନେଇ ପନିପରିବା ଫସଲ ଚାଷ ହେଉ , ଆଜୋଲା ସହିତ ଅନ୍ୟାନ୍ୟ ଜୈବିକ ଖତର ଉପଯୋଗ ହେଉ , କୃଷି ଯନ୍ତ୍ରପାତି ସହିତ ଜଡ଼ିତ କୃଷି ସେବା କେନ୍ଦ୍ର ହେଉ , ବିହାରର ସ୍ତ୍ରୀ ଶକ୍ତି ମଧ୍ୟ ଆତ୍ମନିର୍ଭର ଭାରତ ଅଭିଯାନକୁ ଶକ୍ତି ଦେବାରେ ଆଗରେ ଅଛନ୍ତି । ପୂର୍ଣ୍ଣିୟା ଜିଲ୍ଲାରେ ମକାର ବ୍ୟବସାୟ ସହିତ ‘ ଅରଣ୍ୟକ ଏଫପିଓ ’ ଏବଂ କୋସି ଅଂଚଳରେ ମହିଳା ଦୁଗ୍ଧ ଚାଷୀଙ୍କ ‘ କୌଶୀକି ମିଲ୍କ ପ୍ରଡ୍ୟୁସର କମ୍ପାନୀ ’, ଭଳି ଅନେକ ଗୋଷ୍ଠୀ ପ୍ରଶଂସନୀୟ କାର୍ଯ୍ୟ କରୁଛନ୍ତି । ଏବେ ତ ଆମର ଏଭଳି ଉତ୍ସାହୀ ଯୁବକମାନଙ୍କ ପାଇଁ , ଭଉଣୀମାନଙ୍କ ପାଇଁ କେନ୍ଦ୍ର ସରକାର ବିଶେଷ ପାଣ୍ଠି ମଧ୍ୟ ପ୍ରତିଷ୍ଠା କରିଛନ୍ତି । ଲକ୍ଷ-ଲକ୍ଷ କୋଟି ଟଙ୍କାର ଏହି ଭିତ୍ତିଭୂମି ପାଣ୍ଠି ଦ୍ୱାରା ଏଭଳି ଏଫପିଓ-କୃଷି ଉତ୍ପାଦକ ସଂଘଗୁଡ଼ିକୁ , ସମବାୟ ଗୋଷ୍ଠୀଙ୍କୁ ଗାଁରେ ଭଣ୍ଡାରଣ , ଶୀତଳଭଣ୍ଡାର ଏବଂ ଅନ୍ୟାନ୍ୟ ସୁବିଧା ପାଇଁ ଆର୍ଥିକ ସହାୟତା ସହଜରେ ମିଳିପାରିବ । କେବଳ ଏତିକି ନୁହେଁ , ଆମର ଭଉଣୀମାନଙ୍କର ଯେଉଁ ସ୍ୱୟଂ ସହାୟକ ଗୋଷ୍ଠୀ ଅଛନ୍ତି , ସେମାନଙ୍କୁ ଏବେ ବହୁତ ସହାୟତା ଦିଆଯାଉଛି । ଆଜି ବିହାରରେ ସ୍ଥିତି ଏଭଳି ହୋଇଛି କି ବର୍ଷ 2013-14 ତୁଳନାରେ ଏବେ ସ୍ୱୟଂ ସହାୟକ ଗୋଷ୍ଠୀଙ୍କୁ ମିଳୁଥିବା ଋଣରେ 32 ଗୁଣ ବୃଦ୍ଧି ହୋଇଛି । ଏହା ଦର୍ଶାଉଛି ଯେ ଦେଶକୁ , ବ୍ୟାଙ୍କଗୁଡ଼ିକୁ , ଆମ ଭଉଣୀମାନଙ୍କର ସାମର୍ଥ୍ୟ ଉପରେ ସେମାନଙ୍କର ଉଦ୍ୟମଶୀଳତା ଉପରେ କେତେ ଭରସା ଅଛି ।


    ସାଥୀଗଣ , ବିହାରର ଗାଁଗୁଡ଼ିକୁ ଦେଶର ଗାଁଗୁଡ଼ିକୁ ଆତ୍ମନିର୍ଭର ଭାରତର ପ୍ରମୁଖ କେନ୍ଦ୍ର କରିବା ପାଇଁ ଆମର ପ୍ରୟାସ କ୍ରମାଗତ ଭାବେ ବୃଦ୍ଧି ହେବାକୁ ଯାଉଛି । ଏହି ପ୍ରୟାସରେ ବିହାରର ପରିଶ୍ରମୀ ସାଥୀମାନଙ୍କର ଭୂମିକା ମଧ୍ୟ ହେଉଛି ବହୁତ ବଡ଼ ଏବଂ ଆପଣମାନଙ୍କ ଉପରେ ଦେଶର ବହୁତ ବଡ଼ ଆଶା ରହିଛି । ବିହାରର ଲୋକ ଏବେ ଆତ୍ମନିର୍ଭର ବିହାରର ସ୍ୱପ୍ନକୁ ପୂରଣ କରିବା ପାଇଁ ମଧ୍ୟ ନିରନ୍ତର ଭାବେ ଏହିଭଳି କାର୍ଯ୍ୟ କରି ଚାଲିବେ । ବିକାଶ ଯୋଜନା ଗୁଡ଼ିକର ଶୁଭାରମ୍ଭ ପାଇଁ ମୁଁ ପୁଣି ଥରେ ବହୁତ-ବହୁତ ଶୁଭେଚ୍ଛା ଜଣାଉଛି କିନ୍ତୁ ଆଉଥରେ ମୁଁ ନିଜର ଭାବନା ପ୍ରକଟ କରିବି , ମୁଁ ଆପଣମାନଙ୍କଠାରୁ କିଛି ଆଶା କରୁଛି , ତାହା କହିବି ଆଉ ମୋର ଆଶା ଏହା ଯେ ମାସ୍କ ଏବଂ ଦୁଇ ଗଜର ଦୂରତାର ନିୟମ ନିଶ୍ଚିତ ପାଳନ କରି ଚାଲନ୍ତୁ , ସୁରକ୍ଷିତ ରୁହନ୍ତୁ , ସୁସ୍ଥ ରୁହନ୍ତୁ ।


    ନିଜ ଘରେ ଯେଉଁ ଅଧିକ ବୟସ୍କ ଲୋକ ଅଛନ୍ତି , ସେମାନଙ୍କୁ ବାରମ୍ବାର ସମ୍ଭାଳିକି ରଖନ୍ତୁ , ଏହା ହେଉଛି ବହୁତ ଆବଶ୍ୟକ । ପ୍ରତ୍ୟେକ ନାଗରିକ କରୋନାକୁ ହାଲୁକା ଭାବେ ନିଅନ୍ତୁ ନାହିଁ , କାରଣ , ଆମ ପାଖରେ ବୈଜ୍ଞାନିକମାନଙ୍କ ଦ୍ୱାରା ଟୀକା ଯେତେବେଳେ ଆସିବ , ତେବେ ଆସୁ , କିନ୍ତୁ ଇଏ ଯେଉଁ ସ୍ୱତନ୍ତ୍ର ଟୀକା ଅଛି , ତାହା କରୋନାରୁ ବଂଚିବା ପାଇଁ ହେଉଛି ଉତ୍ତମ ଉପାୟ , ବଂଚିବାର ଏହା ହେଉଛି ରାସ୍ତା ଆଉ ଏଥିପାଇଁ ଦୁଇ ଗଜର ଦୂରତା , ମାସ୍କ , କେଉଁଠାରେ ଛେପ ପକାଇବା ନାହିଁ , ବୟସ୍କମାନଙ୍କର ଚିନ୍ତା କରିବା , ଏହି ବିଷୟକୁ ମୁଁ ବାରମ୍ବାର ସ୍ମରଣ କରାଉଛି । ଆଜି ଆପଣମାନଙ୍କ ଗହଣକୁ ଆସିଛି , ପୁଣିଥରେ ମନେ ପକାଇ ଦେଉଛି କି ମୋତେ ପୁଣିଥରେ ଆପଣଙ୍କ ଗହଣକୁ ଆସିବାର ସୁଯୋଗ ମିଳିଲା , ଏଥିପାଇଁ ମୁଁ ରାଜ୍ୟ ସରକାରଙ୍କର ବହୁତ-ବହୁତ , ଆମର ଗିରିରାଜ ମହାଶୟଙ୍କୁ , ସମସ୍ତଙ୍କୁ ଧନ୍ୟବାଦ ଜଣାଉଛି ।


    ବହୁତ-ବହୁତ ଧନ୍ୟବାଦ!!!


    **********

    
    
    (Release ID: 1653183) Visitor Counter : 5
    
    
      Read this release in: Assamese , Telugu , English , Urdu , Marathi , Hindi , Manipuri , Bengali , Punjabi , Gujarati , Tamil , Kannada , Malayalam