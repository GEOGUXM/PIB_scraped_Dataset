      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବିହାରରେ ତିନୋଟି ପ୍ରମୁଖ ପେଟ୍ରୋଲିୟମ ପ୍ରକଳ୍ପ ଉଦ୍ଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 13 SEP 2020 2:42PM by PIB Bhubaneshwar


    କାର୍ଯ୍ୟକ୍ରମ ପ୍ରାରମ୍ଭରେ ମୁଁ ଆପଣମାନଙ୍କ ସହିତ ଏକ ଦୁଃଖଦ ଖବର ବାଣ୍ଟିବାକୁ ଚାହୁଁଛି । ବିହାରର ଜଣେ ବରିଷ୍ଠ ନେତା ଶ୍ରୀମାନ ରଘୁବଂଶ ପ୍ରସାଦ ସିଂହ ଆଉ ଆମମାନଙ୍କ ଗହଣରେ ନାହାନ୍ତି । ମୁଁ ତାଙ୍କ ଅମର ଆତ୍ମା ପ୍ରତି ନମସ୍କାର କରୁଛି । ରଘୁବଂଶ ବାବୁଙ୍କ ବିଦାୟ ସହିତ ବିହାର ଏବଂ ଦେଶର ଚଳନ୍ତି ରାଜନୀତିରେ ଏକ ଶୂନ୍ୟତା ସୃଷ୍ଟି ହୋଇଛି । ସେ ମାଟି ସହିତ ଯୋଡ଼ି ହୋଇ ରହିଥିବା ଜଣେ ବ୍ୟକ୍ତି ଥିଲେ , ରାଜନେତା ଥିଲେ । ଗରିବ ଲୋକଙ୍କ ଦୁଃଖଦୁର୍ଦ୍ଦଶାକୁ ବୁଝି ପାରୁଥିବା ଜଣେ ବ୍ୟକ୍ତିତ୍ୱ ଥିଲେ । ସମଗ୍ର ଜୀବନ ବିହାର ପାଇଁ ସଂଘର୍ଷ କରି ସେ ବିତାଇଛନ୍ତି । ସେ ଯେଉଁ ବିଚାରଧାରାରେ ଜନ୍ମଲାଭ କରିଥିଲେ ଏବଂ ବଢ଼ିଥିଲେ , ଜୀବନବ୍ୟାପୀ ସେହି ଭଳି ଜୀବନ ବଞ୍ଚିବାକୁ ପ୍ରୟାସ କରିଥିଲେ ।


    ମୁଁ ଯେତେବେଳେ ଭାରତୀୟ ଜନତା ପାର୍ଟିର ସଂଗଠନ ଭିତରେ କାର୍ଯ୍ୟକର୍ତ୍ତା ରୂପେ କାର୍ଯ୍ୟ କରୁଥିଲି , ସେତେବେଳେ ମୁଁ ତାଙ୍କର ନିକଟତର ଓ ପରିଚିତ ହେବାର ସୁଯୋଗ ମୋତେ ମିଳିଥିଲା । ତାଙ୍କର ଟେଲିଭିଜନ ଡିବେଟରେ ଯଥେଷ୍ଟ ବାଦ- ବିବାଦ , ସଂଘର୍ଷ ଆମେମାନେ ପରସ୍ପର ମଧ୍ୟରେ କରୁଥିଲୁ । ପରେ ସେ କେନ୍ଦ୍ର ମନ୍ତ୍ରିମଣ୍ଡଳରେ ଥିଲେ । ସେତେବେଳେ ଗୁଜରାଟର ମୁଖ୍ୟମନ୍ତ୍ରୀ ଭାବେ ମୋର ତାଙ୍କ ସହିତ ନିୟମିତ ସଂପର୍କ ଥିଲା ଏବଂ ବିକାଶ କାର୍ଯ୍ୟରେ ମୁଁ ତାଙ୍କ ସହ ବାରମ୍ବାର ବାର୍ତ୍ତାଳାପ କରୁଥିଲି । ଏବେ ଗତ ତିନି ଚାରି ଦିନ ତଳେ ସେ ବେଶ୍ ଚର୍ଚ୍ଚାକୁ ଆସିଥିଲେ । ତାଙ୍କର ସ୍ୱାସ୍ଥ୍ୟାବସ୍ଥା ସକାଶେ ମୁଁ ମଧ୍ୟ ବେଶ୍ ଚିନ୍ତିତ ଥିଲି । ଲଗାତାର ତାଙ୍କ ସ୍ୱାସ୍ଥ୍ୟବସ୍ଥା ସଂପର୍କରେ ମୁଁ ଖବର ନେଉଥିଲି ଏବଂ ମୋତେ ଲାଗୁଥିଲା ଯେ ସେ ଖୁବ୍ ଶୀଘ୍ର ସୁସ୍ଥ ହୋଇଯିବ ଏବଂ ପୁଣି ଥରେ ଡାକ୍ତରଖାନାରୁ ଫେରି ବିହାର ସେବାରେ ଲାଗିଯିବେ । କିନ୍ତୁ ତାଙ୍କ ଭିତରେ ଗୋଟିଏ ମନ୍ଥନ ବି ଚାଲିଥିଲା ।


    ଯେଉଁ ଆଦର୍ଶକୁ ନେଇ ସେ ଚାଲିଥିଲେ , ଯେଉଁ ଲୋକମାନଙ୍କ ସହିତ କାନ୍ଧକୁ କାନ୍ଧ ମିଳାଇ ସେ ଚାଲୁଥିଲେ , ସେମାନଙ୍କ ସହିତ ଅଧିକ ବାଟ ଚାଲିବା ତାଙ୍କ ପାଇଁ ସମ୍ଭବ ନଥିଲା ଏବଂ ସେଥିପାଇଁ ମନ ଭିତରେ ତାଙ୍କର ଚିନ୍ତା ବଢ଼ି ଯାଇଥିଲା । ତିନି ଚାରି ଦିନ ର୍ପୂର୍ବେ ସେ ତାଙ୍କର ଭାବନାକୁ ଖଣ୍ଡିଏ ଚିଠିରେ ବ୍ୟକ୍ତ କରି ପ୍ରକଟ ମଧ୍ୟ କରିଥିଲେ । କିନ୍ତୁ ତା ’ ରି ଭିତରେ ନିଜ କ୍ଷେତ୍ରର ବିକାଶ ସକାଶେ ସୁଦ୍ଧା ସେତିକି ଚିନ୍ତିତ ଥିଲେ । ସେଥିପାଇଁ ବିହାରର ମୁଖ୍ୟମନ୍ତ୍ରୀଙ୍କୁ ମଧ୍ୟ ନିଜର ଏକ ବିକାଶ କାର୍ଯ୍ୟର ସୂଚୀ ପଠାଇଥିଲେ । ବିହାରର ଲୋକମାନଙ୍କ ସକାଶେ ଚିନ୍ତା , ବିହାରର ବିକାଶ ଚିନ୍ତା ସେହି ଚିଠିରୁ ବେଶ୍ ପ୍ରକଟ ହେଉଥିଲା ।


    ମୁଁ ନୀତୀଶଜୀଙ୍କୁ ନିଶ୍ଚିତ ଅନୁରୋଧ କରିବି ଯେ ରଘୁବଂଶ ପ୍ରସାଦଜୀ ତାଙ୍କର ଅନ୍ତିମ ଚିଠିରେ ଯେଉଁ ଭାବନା ପ୍ରକଟ କରିଛନ୍ତି , ତାହାକୁ ପୂରଣ କରିବା ସକାଶେ ଆପଣ ଏବଂ ଆମେ ସଭିଏଁ ମିଳିତ ଭାବେ ପ୍ରୟାସ କରିବା । କାରଣ ସେହି ଚିଠିରେ ସେ ସଂପୂର୍ଣ୍ଣ ବିକାଶ କଥା ହିଁ ଲେଖିଥିଲେ , ତେଣୁ ତାହାକୁ ନିଶ୍ଚିତ ରୂପେ ପୂରଣ କରାଯିବା ଆବଶ୍ୟକ । ମୁଁ ପୁଣି ଥରେ ଆଜିର କାର୍ଯ୍ୟକ୍ରମ ପ୍ରାରମ୍ଭରେ ଶ୍ରୀମାନ ରଘୁବଂଶ ପ୍ରସାଦଜୀଙ୍କୁ ଆଦରପୂର୍ବକ ଶ୍ରଦ୍ଧାଞ୍ଜଳି ଜ୍ଞାପନ କରୁଛି , ତାଙ୍କୁ ନମସ୍କାର କରୁଛି ।


    ବିହାରର ରାଜ୍ୟପାଳ ଶ୍ରୀ ଫାଗୁ ଚୌହାନଜୀ , ବିହାରର ମୁଖ୍ୟମନ୍ତ୍ରୀ ଶ୍ରୀ ନୀତୀଶ କୁମାରଜୀ , କେନ୍ଦ୍ରୀୟ ମନ୍ତ୍ରିମଣ୍ଡଳର ମୋର ସହଯୋଗୀ ଶ୍ରୀ ଧର୍ମେନ୍ଦ୍ର ପ୍ରଧାନଜୀ , ରବିଶଙ୍କର ପ୍ରସାଦଜୀ , ଗିରିରାଜ ସିଂହଜୀ , ଆର କେ ସିଂହଜୀ , ଅଶ୍ୱିନୀ କୁମାରଜୀ , ନିତ୍ୟାନନ୍ଦ ରାୟଜୀ , ବିହାରର ଉପ ମୁଖ୍ୟମନ୍ତ୍ରୀ ସୁଶୀଳ କୁମାର ମୋଦୀଜୀ , ଅନ୍ୟାନ୍ୟ ସାଂସଦଗଣ ଏବଂ ବିଧାୟକବୃନ୍ଦ ତଥା ଟେକନିକ୍ ମାଧ୍ୟମ ସହିତ ସଂଯୁକ୍ତ ମୋର ପ୍ରିୟ ଭାଇ ଓ ଭଉଣୀଗଣ!


    ଆପଣମାନଙ୍କୁ ସମସ୍ତଙ୍କୁ ମୁଁ ପ୍ରଣାମ କରୁଛି । ଆଜିର ଏହି ଆୟୋଜନ ସହୀଦ ଅରୁ ଶୁରବୀରର ଧରିତ୍ରୀ ବାଙ୍କାରେ ଅନୁଷ୍ଠିତ ହେଉଛି । ଆଜି ଯେଉଁ ଯେଉଁ ଯୋଜନାମାନ ଲୋକାର୍ପଣ କରାଯାଉଛି , ସେଗୁଡ଼ିକର ଲାଭ ବିହାର ସହିତ ପୂର୍ବ ଭାରତର ଅନେକ ଭାଗକୁ ମଧ୍ୟ ମିଳିପାରିବ । ଆଜି 900 କୋଟି ଟଙ୍କା ବିନିଯୋଗରେ ଯେଉଁ ପ୍ରକଳ୍ପର ଶିଳାନ୍ୟାସ କରାଯାଉଛି , ସେଥିରେ ଏଲପିଜି ପାଇପ ଲାଇନ ରହିଛି । ଦୁଇଟି ବଡ଼ ବଡ଼ ବଟଲିଂ ପ୍ଲାଣ୍ଟ ମଧ୍ୟ ରହିଛି । ଏହିସବୁ ପ୍ରକଳ୍ପର ସମସ୍ତ ସୁବିଧା ଆପଣମାନେ ନିଅନ୍ତୁ । ବିକାଶର ଏହି ସମସ୍ତ ପ୍ରକଳ୍ପ ବିହାରବାସୀ ପାଇବାକୁ ଯାଉଛନ୍ତି । ସେଥିପାଇଁ ଆପଣମାନଙ୍କୁ ସମସ୍ତଙ୍କୁ ବହୁତ ବହୁତ ଧନ୍ୟବାଦ ଜଣାଉଛି ।


    ସାଥୀଗଣ ,


    କିଛି ବର୍ଷ ର୍ପୂବେ ଯେତେବେଳେ ବିହାର ପାଇଁ କୌଣସି ବିଶେଷ ପ୍ୟାକେଜ୍ ଘୋଷଣା କରାଯାଇଥିଲା , ସେଥିରେ ଅଧିକ ଫୋକସ୍ ରାଜ୍ୟର ଭିତ୍ତିଭୂମି ଉପରେ ଦିଆଯାଇଥିଲା । ମୋତେ ଆଜି ଖୁସି ଲାଗୁଛି ଯେ ଏହି ଭିତ୍ତିଭୂମି କ୍ଷେତ୍ର ସହିତ ସଂଶ୍ଳିଷ୍ଟ ଏକ ପାଇପଲାଇନ ପ୍ରକଳ୍ପର ଦୁର୍ଗାପୁର- ବାଙ୍କା ସେକ୍ସନର ଲୋକାର୍ପଣ କରିବାର ସୌଭାଗ୍ୟ ମୋତେ ପ୍ରାପ୍ତ ହୋଇଛି । ଆଜକୁ ଦେଢ଼ ବର୍ଷ ପୂର୍ବେ ଏହି ପ୍ରକଳ୍ପର ଶିଳାନ୍ୟାସ କରିବାର ଅବସର ମଧ୍ୟ ମୋତେ ମିଳିଥିଲା । ଏହି ସେକ୍ସନର ଦୈର୍ଘ୍ୟ ପ୍ରାୟ 200 କିଲୋମିଟର ପର୍ଯ୍ୟନ୍ତ ହେବ । ମୋତେ ସୂଚୀତ କରାଯାଇଛି ଯେ ଏହି ମାର୍ଗରେ ପାଇପ ଲାଇନ୍ ବିଛାଇ କାର୍ଯ୍ୟ ସଂପୂର୍ଣ୍ଣ କରିବା ଏକ ସଂଘର୍ଷପୂର୍ଣ୍ଣ କାର୍ଯ୍ୟ । ସେଥିରେ ଅନେକ ଚାଲେଞ୍ଜ ରହିଛି । ଏହି ରାସ୍ତାରେ ପ୍ରାୟ 10ଟି ବଡ଼ ବଡ଼ ନଦୀ ରହିଛି , କେତେ କିଲୋମିଟର ଘନ ଜଙ୍ଗଲରେ ପରିପୂର୍ଣ୍ଣ ଏବଂ ରାସ୍ତାରେ ଅନେକ ସ୍ଥାନ ପଥୁରିଆ । ଏଭଳି ସ୍ଥାନରେ କାର୍ଯ୍ୟ କରିବା ଏତେଟା ସହଜସାଧ୍ୟ ନୁହେଁ । କିନ୍ତୁ ନୂତନ ଇଞ୍ଜିନିୟରିଂ ପ୍ରଯୁକ୍ତି , ରାଜ୍ୟ ସରକାରଙ୍କ ସକ୍ରିୟ ସହଯୋଗ , ହାମର ଇଞ୍ଜନିୟରିଂ ଶ୍ରମିକ ସାଥୀଗଣଙ୍କ କଠିନ ଶ୍ରମ ଯୋଗୁ ଆଜି ଏହି ପ୍ରକଳ୍ପ ଠିକ୍ ସମୟରେ ସଂପୂର୍ଣ୍ଣ ହୋଇପାରିଛି । ସେଥିପାଇଁ ମୁଁ ଏହି ପ୍ରକଳ୍ପ ସହିତ ସଂଶ୍ଳିଷ୍ଟ ସମସ୍ତ ସାଥୀଙ୍କୁ ଅନେକ ଅନେକ ବଧାଇ ଜଣାଉଛି ।


    ସାଥୀଗଣ ,


    ବିହାର ପାଇଁ ଯେଉଁ ପ୍ରଧାନମନ୍ତ୍ରୀଙ୍କ ପ୍ୟାକେଜ୍ ଘୋଷଣା କରାଯାଇଥିଲା , ସେଥିରେ ପେଟ୍ରୋଲିୟମ୍ ଏବଂ ବାଷ୍ପ ସହିତ ସଂଶ୍ଳିଷ୍ଟ 10ଟି ବଡ଼ ବଡ଼ ପ୍ରକଳ୍ପ ଥିଲା । ସେହି ପ୍ରକଳ୍ପମାନଙ୍କର ପାଖାପାଖି 21 ହଜାର କୋଟି ଟଙ୍କା ଖର୍ଚ୍ଚ କରାଯିବାର ଥିଲା । ଆଜି ଏହା ହେଲା ସେହି ତାଲିକାର ସପ୍ତମ ପ୍ରକଳ୍ପ ଯାହାର କାର୍ଯ୍ୟ ସଂପୂର୍ଣ୍ଣ ହୋଇସାରିଛି ଏବଂ ସେସବୁକୁ ବିହାରବାସୀଙ୍କୁ ସମର୍ପିତ କରାଯାଇ ସାରିଛି ।


    ଏହା ପୂର୍ବରୁ ପାଟନା ଏଲପିଜି ପ୍ଲାଣ୍ଟର ବିସ୍ତାର ଏବଂ ଷ୍ଟୋରେଜ୍ କ୍ଷମତା ବୃଦ୍ଧିର କାର୍ଯ୍ୟ କରାଯାଇସାରିଛି , ପୂର୍ଣ୍ଣିଆର ଏଲପିଜି ପ୍ଲାଣ୍ଟର ବିସ୍ତାରଣ ଘଟିସାରିଛି , ମୁଜାଫରପୁର ଠାରେ ନୂତନ ଏଲପିଜି ପ୍ଲାଣ୍ଟ୍ ହୋଇସାରିଛି । ଏହିସବୁ ପ୍ରକଳ୍ପ ପୂର୍ବରୁ ସଂପୂର୍ଣ୍ଣ ହୋଇ ଲୋକମାନଙ୍କ ସେବାରେ ସମର୍ପିତ ହୋଇସାରିଛି ।


    ଜଗଦୀଶପୁର- ହଳଦିଆ ପାଇପ୍ ଲାଇନ ପ୍ରକଳ୍ପର ଯେଉଁ ଅଂଶ ବିହାର ଦେଇ ଯାଇଛି , ତାହା ଉପରେ ମଧ୍ୟ କାମ ଗତ ବର୍ଷ ମାର୍ଚ୍ଚ ମାସରେ ହିଁ ସମାପ୍ତ ହୋଇ ସାରିଛି । ମୋତିହାରୀ ଅମଲେଖଗଞ୍ଜ ପାଇପ ଲାଇନ୍ ଉପରେ ନେଇ ପାଇପ ଲାଇନ୍ ସହିତ ସଂପର୍କୀତ କାର୍ଯ୍ୟ ସଂପୂର୍ଣ୍ଣ କରାଯାଇ ସାରିଛି ।


    ଏବେ ଦେଶ ଓ ବିହାର , ଏଭଳି ଅବସ୍ଥାରୁ ବାହାରକୁ ବାହାରିଛି ଯେଉଁଥିରେ ଗୋଟିଏ ପିଢ଼ି କାମ ଆରମ୍ଭ ହେବା ଦେଖୁଥିଲା ଏବଂ ପରବର୍ତ୍ତୀ ପିଢ଼ି ଏହାକୁ ସଂପୂର୍ଣ୍ଣ ହେବାର ପ୍ରତ୍ୟକ୍ଷ କରୁଥିଲା । ନୂତନ ଭାରତ , ନୂତନ ବିହାର ଏହି ପରିଚୟ , ଏହି କାର୍ଯ୍ୟ ସଂସ୍କୃତିକୁ ଆମେ ଆହୁରି ମଜଭୁତ କରିବାକୁ ପଡ଼ିବ ଏବଂ ନିଶ୍ଚିତ ଭାବେ ସେଥିରେ ନୀତୀଶ କୁମାରଜୀଙ୍କର ଏକ ବଡ଼ ଭୂମିକା ରହିଛି ବୋଲି ସ୍ୱୀକାର କରିବାକୁ ପଡ଼ିବ ।


    ମୋର ବିଶ୍ୱାସ ଯେ ଏହିଭଳି ଭାବେ ନିରନ୍ତର କାର୍ଯ୍ୟ କରିଚାଲିଲେ ଆମେ ବିହାର ଏବଂ ସମଗ୍ର ପୂର୍ବାଞ୍ଚଳ ଭାରତକୁ ବିକାଶ ପଥରେ ଆଗକୁ ନେଇଯିବାକୁ ସକ୍ଷମ ହୋଇପାରିବା ।


    ସାଥୀଗଣ ,


    ଆମର ଶାସ୍ତ୍ରରେ ଗୋଟିଏ କଥା କୁହାଯାଇଛି । ତାହା ହେଲା: “ ସାମର୍ଥ୍ୟ ମୂଳଂ ସ୍ୱାତନ୍ତ୍ର୍ୟମ୍ , ଶ୍ରମ ମୂଳଂ ବୈଭବମ୍ । ”


    ଅର୍ଥାତ୍ , ସାମର୍ଥ୍ୟ ସ୍ୱତନ୍ତ୍ରତାର ସ୍ରୋତ ଭଳି କାର୍ଯ୍ୟ କରିଥାଏ ଏବଂ ଶ୍ରମ ଶକ୍ତି କୌଣସି ରାଷ୍ଟ୍ରର ପ୍ରଗତିର ଆଧାର ରୂପେ ପରିଚିତ ହୋଇଥାଏ । ବିହାର ସହିତ ପୂର୍ବାଞ୍ଚଳ ଭାରତରେ ନା ସାମର୍ଥ୍ୟର ଅଭାବ ରହିଛି କିମ୍ବା ପ୍ରକୃତି ମାତା ଏଠାରେ ପ୍ରାକୃତିକ ସମ୍ବଳର କୌଣସି ସଂସାଧନର ଅଭାବ ରଖିଛି । ଏହା ସତ୍ତ୍ୱେ , ବିହାର ଏବଂ ପୂର୍ବାଞ୍ଚଳ ଭାରତ ବିକାଶ ପ୍ରସଙ୍ଗରେ ଦଶନ୍ଧି ଦଶନ୍ଧି ଧରି ପଛରେ ପଡ଼ି ରହିଛି । ଏହାର ଅନେକ କାରଣ ରହିଛି । ସେଥିରେ ରାଜନୈତିକ କାରଣ ରହିଛି , ଆର୍ଥିକ କାରଣ ବି ଅଛି , ପ୍ରାଥମିକତା ପ୍ରଦାନର କାରଣ ମଧ୍ୟ ରହିଛି ।


    ଏଭଳି ସ୍ଥିତିଗୁଡ଼ିକ ସତ୍ତ୍ୱେ ପୂର୍ବାଞ୍ଚଳ ଭାରତ କିମ୍ବା ବିହାରର ଭିତ୍ତିଭୂମି ପ୍ରକଳ୍ପ ସଦାବେଳେ ଅନ୍ତହୀନ ଭାବେ ବିଳମ୍ବିତ ହେବାର ଶିକାର ହିଁ ହୋଇ ଆସିଛି । ଏଭଳି ଏକ ସମୟଥିଲା ଯେତେବେଳେ ସଡ଼କ ସଂଯୋଗ , ରେଳ ସଂଯୋଗ , ବିମାନ ସଂଯୋଗ , ଇଣ୍ଟରନେଟ ସଂଯୋଗ , ଏ ସବୁ ପ୍ରାଥମିକତା ଭିତରେ ଆଦୌ ନଥିଲା । କେବଳ ସେତିକି ନୁହେଁ , ଯଦି ସଡ଼କ ନିର୍ମାଣ କଥା ଆଲୋଚନା କରିବା , ତ ସେତେବେଳେ ପଚରା ଯାଉଥିଲା , ଏହାତ ଗାଡ଼ିବାଲାଙ୍କ ପାଇଁ ନିର୍ମାଣ କରାଯାଉଛି , ପାଦରେ ଚାଲୁଥିବା ଲୋକଙ୍କ ପାଇଁ କ ’ ଣ କରାଯାଉଛି ? ଅର୍ଥାତ୍ , ଆମର ଚିନ୍ତାଧାରାରେ ହିଁ କିଛି ଖୁଣ ଥିଲା ।


    ଏଭଳି ସ୍ଥିତିରେ ଗ୍ୟାସ ଆଧାରିତ ଶିଳ୍ପ ଏବଂ ପେଟ୍ରୋ- କନେକ୍ଟିଭିଟି କଥା ତ ବିହାରରେ ପୁରୁଣା ଜମାନାରେ କଳ୍ପନା ସୁଦ୍ଧା କରାଯାଇ ପାରୁନଥିଲା । ଯେହେତୁ ଏହା ଏକ ଲ୍ୟାଣ୍ଡଲକଡ଼୍ ରାଜ୍ୟ , ପେଟ୍ରୋଲିୟମ୍ ଏବଂ ଗ୍ୟାସ୍ ସହିତ ସଂଶ୍ଳିଷ୍ଟ ସାଧନ କିମ୍ବା ସଂସାଧନ ଏଠାରେ ଲପଲବ୍ଧ ହୋଇପାରୁ ନଥିଲା । ଯେମିତି ଚାରିକଡ଼ୁ ସମୁଦ୍ର ଘେରି ରହିଥିବା ରାଷ୍ଟ୍ରମାନଙ୍କ କ୍ଷେତ୍ରରେ ଘଟିଥାଏ । ସେଥିପାଇଁ ବିହାରରେ ବାଷ୍ପଭିତ୍ତିକ ଉଦ୍ୟୋଗମାନଙ୍କର ବିକାଶ ଘଟାଯିବା ଏକ ଚାଲେଞ୍ଜ ଥିଲା ।


    ସାଥୀଗଣ ,


    ବାଷ୍ପଭିତ୍ତିକ ଶିଳ୍ପ ଏବଂ ପେଟ୍ରୋ- କନେକ୍ଟିଭିଟି , ଏଭଳି ଶବ୍ଦ ଶୁଣିବାକୁ ଭାରତ ଟେକ୍ନିକାଲ ଟର୍ମ ଭଳି ଲାଗୁଥିବ । କିନ୍ତୁ ଏହାର ସିଧାସଳଖ ପ୍ରଭାବ ଲୋକମାନଙ୍କ ଦୈନନ୍ଦିନ ଜୀବନ ଉପରେ ପଡ଼ିଥାଏ । ଜୀବନ ସ୍ତରକୁ ମଧ୍ୟ ପ୍ରଭାବିତ କରିଥାଏ । ବାଷ୍ପ ଭିତ୍ତିକ ଶିଳ୍ପ ସଂସ୍ଥା ଏବଂ ପେଟ୍ରୋ- କନେକ୍ଟିଭିଟି ଦ୍ୱାରା ଲକ୍ଷ ଲକ୍ଷ ଲୋକ ସେମାନଙ୍କର ରୋଜଗାରର ନୂଆ ନୂଆ ଅବସର ପାଇପାରିଥାନ୍ତି ।


    ଆଜି ଯେତେବେଳେ ଦେଶର ଅନେକ ସହରରେ ସିଏନଜି ପହଞ୍ଚି ପାରିଛି , ପିଏନଜି ପହଞ୍ଚାଯାଉଛି , ସେତେବେଳେ ବିହାରର ଲୋକମାନଙ୍କୁ , ପୂର୍ବାଞ୍ଚଳ ଭାରତରେ ବସବାସ କରୁଥିବା ଲୋକମାନଙ୍କୁ ମଧ୍ୟ ସେଭଳି ସୁବିଧା ସୁଯୋଗ ସହଜରେ ପ୍ରାପ୍ତ ହେବା ଦରକାର । ଏହି ସଂକଳ୍ପର ସହିତ ଆମେ ଆଗକୁ ବଢ଼ିବାରେ ଲାଗିଛୁ ।


    ପ୍ରଧାନମନ୍ତ୍ରୀ ଉର୍ଜା ଗଙ୍ଗା ଯୋଜନା ଅଧୀନରେ ପୂର୍ବୋତ୍ତର ଭାରତର ପୂର୍ବ ସମୁଦ୍ର ତଟରେ ପାରାଦୀପ ଏବଂ ପଶ୍ଚିମ ଦିଗରେ ସମୁଦ୍ର ତଟରେ ଥିବା କାଣ୍ଡଲାକୁ ଯୋଡ଼ିବାର ପ୍ରୟାସ ଆରମ୍ଭ ହୋଇଛି । ପାଖାପାଖି 3 ହଜାର କିଲୋମିଟର ଦୈର୍ଘ୍ୟ ଏହି ପାଇପ ଲାଇନ ଦ୍ୱାରା ସାତଟି ରାଜ୍ୟଙ୍କୁ ଯୋଡ଼ାଯାଉଛି ଯେଉଁଥିରେ ବିହାରର ମଧ୍ୟ ପ୍ରମୁଖ ସ୍ଥାନ ରହିଛି । ପାରାଦୀପ- ହଳଦିଆରୁ ଆସୁଥିବା ପାଇପ ଲାଇନ ଏବେ ବାଙ୍କା ପର୍ଯ୍ୟନ୍ତ କାର୍ଯ୍ୟ ସଂପୂର୍ଣ୍ଣ ହୋଇସାରିଛି । କାଣ୍ଡଲା ଠାରୁ ଆସିବାକୁ ଥିବା ପାଇପ ଲାଇନ ଯାହା ଗୋରଖପୁର ପର୍ଯ୍ୟନ୍ତ ପହଞ୍ଚି ସାରିଛି , ଏହାକୁ ମଧ୍ୟ ତାହା ସହ ଯୋଡ଼ାଯାଉଛି । ଯେତେବେଳେ ଏହି ପ୍ରକଳ୍ପ ସଂପୂର୍ଣ୍ଣ ରୂପେ ପ୍ରସ୍ତୁତ ହୋଇଯିବ ସେତେବେଳେ ବିଶ୍ୱର ସବୁଠାରୁ ଦୀର୍ଘ ପାଇପଲାଇନ ପରିଯୋଜନାମାନଙ୍କ ମଧ୍ୟରୁ ଏହା ଗୋଟିଏ ଭାବେ ପରିଗଣିତ ହେବ ।


    ସାଥୀଗଣ ,


    ଏହି ଗ୍ୟାସ୍ ପାଇପ ଲାଇନ୍ ଯୋଗୁ ଏବେ ବିହାରରେ ସିଲିଣ୍ଡର ଭରିବା ସକାଶେ ଦୁଇଟି ବଡ଼ ବଡ଼ ବଟଲିଂ ପ୍ଲାଣ୍ଟ ସ୍ଥାପନ କରାଯାଇ ପାରିଛି । ବାଙ୍କା ଏବଂ ଚମ୍ପାରଣରେ ଏମିତିରେ ଦୁଇଟି ବଟଲିଂ ପ୍ଲାଣ୍ଟର ତ ଆଜି ଲୋକାର୍ପଣ କରାଯାଇଛି । ଏହି ଦୁଇଟିଯାକ ପ୍ଲାଣ୍ଟ୍ର ପ୍ରତିଦିନ 75 ହଜାରରୁ ଅଧିକ ଗ୍ୟାସ୍ ସିଲିଣ୍ଡର ଭରାଯାଇ ପାରିବ । ଏହି ପ୍ଲାଣ୍ଟରୁ ଆପଣଙ୍କ ବିହାରର ବାଙ୍କା , ଭାଗଲପୁର , ଜମୁଇ , ଆରାରିଆ , କିଶନଗଞ୍ଜ , କଟିହାର , ପୂର୍ବ ଚମ୍ପାରଣ , ପଶ୍ଚିମ ଚମ୍ପାରଣ , ମୁଜାଫରପୁର , ସିୱାନ , ଗୋପାଲଗଞ୍ଜ ଏବଂ ସୀତାମଢ଼ୀ ଭଳି ଜିଲ୍ଲାର ଲୋକମାନଙ୍କୁ ସୁବିଧା ମିଳିପାରିବ ।


    ସେହିଭଳି ଝାଡ଼ଖଣ୍ଡର ଗୋଡ୍ଡା , ଦେଓଘର , ଡୁମକା , ସାହିବଗଞ୍ଜ , ପାକୁଡ଼ ଜିଲ୍ଲା ତଥା ଉତ୍ତର ପ୍ରଦେଶର କିଛି କ୍ଷେତ୍ରକୁ ମଧ୍ୟ ଏହି ଏଲପିଜି ସହିତ ସଂଶ୍ଳିଷ୍ଟ ଆବଶ୍ୟକତା ପୂରଣ କରିବାକୁ ଏହି ପ୍ଲାଣ୍ଟ୍ ସକ୍ଷମ ହୋଇପାରିବ । ଏହି ଗ୍ୟାସ ପାଇପ ଲାଇନ ବିଛାଯିବା ଦ୍ୱାରା ଏଥିରୁ ଯେଉଁ ନୂତନ ଉଦ୍ୟୋଗମାନଙ୍କୁ ଶକ୍ତି ମିଳିପାରୁଛି , ସେଥିରେ ବିହାରର ହଜାର ହଜାର ଲୋକ ନୂତନ ଭାବେ ରୋଜଗାରକ୍ଷମ ହୋଇପାରୁଛନ୍ତି ଏବଂ ଆଗକୁ ମଧ୍ୟ ଅଧିକ ରୋଜଗାରର ସମ୍ଭାବନା ସୃଷ୍ଟି ହୋଇଚାଲିଛି ।


    ସାଥୀଗଣ ,


    ବାରାଉଣୀ ଠାରେ ଯେଉଁ ସାର କାରଖାନା ବନ୍ଦ୍ ହୋଇ ଯାଇଥିଲା , ତାହା ମଧ୍ୟ ଏହି ଗ୍ୟାସ ପାଇପ ଲାଇନ୍ ବିଛାଯିବା ଦ୍ୱାର ଏବେ ଖୁବ୍ ଶୀଘ୍ର ପୁଣି ଥରେ କାର୍ଯ୍ୟ ଆରମ୍ଭ କରିବାକୁ ଯାଉଛି । ଗ୍ୟାସ କନେକ୍ଟିଭିଟି ଏଠାରେ ଗୋଟିଏ ପଟେ ସାର , ଶକ୍ତି ଏବଂ ଷ୍ଟୀଲ ଇଣ୍ଡଷ୍ଟ୍ରୀର ଶକ୍ତି ବୃଦ୍ଧି ପାଇବ । ଅପର ପକ୍ଷରେ ସିଏନଜି ଆଧାରିତ ସ୍ୱଚ୍ଛ ଯାତାୟାତ ଏବଂ ପାଇପ ଯୋଗେ ଶସ୍ତା ଦରରେ ବାଷ୍ପ ଏବଂ ସହଜରେ ରୋଷେଇଶାଳ ପର୍ଯ୍ୟନ୍ତ ରନ୍ଧନ ବାଷ୍ପ ପହଞ୍ଚି ପାରିବ ।


    ଏହି ପର୍ଯ୍ୟାୟରେ ଆଜି ବିହାର ଏବଂ ଝାଡ଼ଖଣ୍ଡର ଅନେକ ଜିଲ୍ଲାକୁ ପାଇପ ଯୋଗେ ଶସ୍ତା ଦରରେ ବାଷ୍ପ ଯୋଗାଣ ଆରମ୍ଭ କରାଯାଇଛି । ଏହା ଦେଶର ପ୍ରତ୍ୟେକ ପରିବାର ଯେଭଳି ସ୍ୱଚ୍ଛ ଇନ୍ଧନ , ଧୂମମୁକ୍ତ ରୋଷେଇଶାଳ ସହିତ ଯୋଡ଼ି ହେବେ ସେ ଦିଗରେ ହେଉଥିବା ଆନ୍ଦୋଳନକୁ ଏହା ଗତି ପ୍ରଦାନ କରିବ ।


    ସାଥୀଗଣ ,


    ଉଜ୍ଜ୍ୱଳା ଯୋଜନା ଅଧୀନରେ ଆଜି ଦେଶର ଆଠ କୋଟି ଗରିବା ପରିବାରଙ୍କ ନିକଟରେ ଗ୍ୟାସ୍ ସଂଯୋଗ ଉପଲବ୍ଧ କରାଯାଇପାରିଛି । ଏହି ଯୋଜନା ଦ୍ୱାରା ଗରିବ ଲୋକମାନଙ୍କ ଜୀବନରେ କି କି ପ୍ରକାର ପରିବର୍ତ୍ତନ ଆସିଛି , ବର୍ତ୍ତମାନର କରୋନା ମହାମାରୀ ଭଳି ଭୟଙ୍କର ପରିସ୍ଥିତିରେ ଆମେ ସମସ୍ତେ ପୁଣି ଥରେ ସେକଥା ଉପଲବ୍ଧି କରିପାରୁଛୁ । ଆପଣମାନେ କଳ୍ପନା କରି ଦେଖନ୍ତୁ , ଯେତେବେଳେ ଘର ଭିତରେ ଆବଦ୍ଧ ହୋଇ ରହିବା ଜରୁରି , ସେତେବେଳେ ଯଦି ଏହି ଆଠ କୋଟି ପରିବାର ସାଥୀଙ୍କ ନିକଟରେ , ଭଉଣୀମାନଙ୍କ ନିକଟରେ , କନ୍ୟାମାନଙ୍କ ପାଖରେ କିମ୍ବା ଅନ୍ୟ କୌଣସି ଲୋକଙ୍କୁ ଜାଳେଣି ଯୋଗାଡ଼ କରିବାକୁ ଯିବା ପାଇଁ ବାହାରକୁ ପଡ଼ିଥାନ୍ତା , ତେବେ ସେମାନଙ୍କର ସ୍ଥିତି କ ’ ଣ ହୋଇଥାନ୍ତା ?


    ସାଥୀଗଣ ,


    କରୋନାର ଏଭଳି ଦୁର୍ଦ୍ଦିନରେ ଉଜ୍ଜ୍ୱଳା ଯୋଜନାର ଲାଭାର୍ଥୀ ଭଉଣୀମାନଙ୍କୁ କୋଟି କୋଟି ସିଲିଣ୍ଡର ମାଗଣାରେ ଯୋଗାଇ ଦିଆଯାଇଛି । ଏହାର ଲାଭ ବିହାରର ଲକ୍ଷ ଲକ୍ଷ ହିତାଧିକାରୀ ଭଉଣୀମାନେ ମଧ୍ୟ ପାଇ ପାରିଛନ୍ତି । ଲକ୍ଷ ଲକ୍ଷ ଗରିବ ପରିବାର ଏହା ଦ୍ୱାରା ଉପକୃତ ହୋଇ ପାରିଛନ୍ତି । ମୁଁ ସେଥିପାଇଁ ପେଟ୍ରୋଲିୟମ ଏବଂ ବାଷ୍ପ ସହିତ ସଂଶ୍ଳିଷ୍ଟ ବିଭାଗ ଏବଂ କମ୍ପାନୀମାନଙ୍କ ସହିତ ଡେଲିଭରୀ ସହିତ ସଂଶ୍ଳିଷ୍ଟ ସେହି ଲକ୍ଷ ଲକ୍ଷ ସାଥୀମାନଙ୍କ , ସେମାନଙ୍କୁ କରୋନା ଯୋଦ୍ଧା ଭାବେ ପ୍ରଶଂସା କରୁଛି । ସେମାନେ ସେହିଭଳି ସାଥୀ ଯେଉଁମାନେ ଏଭଳି ସଂକଟର ଘଡ଼ିରେ ସୁଦ୍ଧା ଲୋକମାନଙ୍କ ଘରେ କେବେ ହେଲେ ଗ୍ୟାସର କମି ଉପଲବ୍ଧ ହେବାକୁ ଦେଇନାହାନ୍ତି । ଏବଂ ଆଜି ଯେତେବେଳେ କରୋନା ସଂକ୍ରମଣର ଭୟ ରହିଛି ତାହାକୁ ଖାତିର ନକରି ସେମାନେ ସିଲିଣ୍ଡର ଯୋଗାଣ ଅବ୍ୟାହତ ରଖିଛନ୍ତି


    ସାଥୀଗଣ ,


    ଏଭଳି ଏକ ସମୟ ଥିଲା ଯେତେବେଳେ ପୁରା ଦେଶରେ ଏବଂ ବିହାରରେ ଏଲପିଜି ଗ୍ୟାସ ସଂଯୋଗ ହେବା ଧନୀ ତଥା ସମ୍ପନ୍ନ ଲୋକ ହେବା ଭଳି ବିବେଚନା କରାଯାଉଥିଲା । ଗୋଟିଏ ଗୋଟିଏ ଗ୍ୟାସ ସଂଯୋଗ ପାଇଁ ଲୋକମାନଙ୍କୁ ସୁପାରିଶ ଆଣିବାକୁ ପଡ଼ୁଥିଲା । ଏମପି ସାହେବଙ୍କ ଘର ବାହାରେ ସେମାନେ କତରା ବିଛାଇ ବସିବାକୁ ପଡ଼ୁଥିଲା । ଯାହା ଘରେ ଗ୍ୟାସ ସଂଯୋଗ ଅଛି , ଲୋକମାନେ ସେମାନଙ୍କୁ ଅତି ସମ୍ଭ୍ରାନ୍ତ ଏବଂ ବଡ଼ଲୋକ ବୋଲି ବିବେଚନା କରୁଥିଲେ । ଯେଉଁମାନେ ସମାଜର ତଳ ସ୍ତରରେ ବସବାସ କରୁଥିଲେ , ପୀଡ଼ିତ ବର୍ଗର ଥିଲେ , ବଂଚିତ ବର୍ଗର ଥିଲେ , ପଛୁଆ ବର୍ଗର ଥିଲେ , ଅତି ପଛୁଆ ବର୍ଗର ଥିଲେ ସେମାନଙ୍କୁ କେହି ପଚାରୁ ସୁଦ୍ଧା ନଥିଲେ । ସେମାନଙ୍କୁ ଦୁଃଖ , ସେମାନଙ୍କର ସମସ୍ୟାକୁ ଦେଖି ସୁଦ୍ଧା ଅଣଦେଖା କରି ଦିଆଯାଉଥିଲା ।


    କିନ୍ତୁ , ବିହାରରେ ଏବେ ଏହି ଅବଧାରଣା ବଦଳି ସାରିଛି । ଉଜ୍ଜ୍ୱଳା ଯୋଜନା ମାଧ୍ୟମରେ ହିଁ ବିହାରର ପାଖାପାଖି 1.25 କୋଟି ଗରିବ ପରିବାରଙ୍କୁ ଗ୍ୟାସ୍ ସଂଯୋଗ ମାଗଣାରେ ଯୋଗାଇ ଦିଆଯାଇଛି । ଘରେ ଗ୍ୟାସ ସଂଯୋଗ କରାଯିବା ଘଟଣାରେ ବିହାରର କୋଟି କୋଟି ଗରିବ ଲୋକଙ୍କ ଜୀବନରେ ଢ଼େର୍ ପରିବର୍ତ୍ତନ ଆସିଛି । ଏବେ ଆଉ ରାନ୍ଧିବା ସକାଶେ ସେମାନଙ୍କୁ ଜାଳେଣି କାଠ ପାଇଁ ଅପେକ୍ଷା କରିବାକୁ ପଡ଼ୁନାହିଁ । ବରଂ ସେମାନେ ନିଜେ ଆଗକୁ ବଢ଼ିବାକୁ ଅଗ୍ରସର ହେଉଛନ୍ତି ।


    ସାଥୀଗଣ ,


    ଯେତେବେଳେ ମୁଁ କହୁଛି ଯେ ବିହାର ଦେଶର ପ୍ରତିଭାର ପାୱାର ହାଉସ୍ ବୋଲି , ଶକ୍ତି କେନ୍ଦ୍ର ହେବା ଆବଶ୍ୟକ ବୋଲି , ସେତେବେଳେ ଏହା କୌଣସି ଅତିରଞ୍ଜିତ ଉକ୍ତି ନୁହେଁ । ବିହାରର ଯୁବକଯୁବତୀମାନଙ୍କ , ଏଠାକାର ପ୍ରତିଭାର ପ୍ରଭାବ ସର୍ବତ୍ର ଅନୁଭୂତ । ଭାରତ ସରକାରରେ ସୁଦ୍ଧା ଏଭଳି ଅନେକ ପୁତ୍ର କନ୍ୟା ଅଛନ୍ତି ଯେଉଁମାନେ ଦେଶର ସେବା କରିଚାଲିଛନ୍ତି , ଅନ୍ୟମାନଙ୍କ ଜୀବନରେ ସକାରାତ୍ମକ ପରିବର୍ତ୍ତନ ଆଣି ଚାଲିଛନ୍ତି ।


    ଆପଣମାନେ ଯେକୌଣସି ଆଇଆଇଟିକୁ ଯାଆନ୍ତୁ , ସେଠାରେ ବିହାରର ଚମକ ନିଶ୍ଚୟ ଦେଖିବାକୁ ପାଇବେ । କୌଣସି ଗୋଟିଏ ସଂସ୍ଥାନକୁ ଯାଆନ୍ତୁ , ଆଖିରେ ବଡ଼ ବଡ଼ ସ୍ୱପ୍ନକୁ ଧରି , ଦେଶ ପାଇଁ କିଛି କରି ଦେଖାଇବା ସକାଶେ ସ୍ୱପ୍ନକୁ ଧରି ବିହାରର ସନ୍ତାନମାନେ ସର୍ବତ୍ର ଆପଣମାନଙ୍କୁ ଦୃଶ୍ୟ ହେବେ । ସେମାନେ ଅନ୍ୟମାନଙ୍କ ଠାରୁ କିଛି ନା କିଛି ଭିନ୍ନ କାମ ନିଶ୍ଚୟ କରୁଥିବେ ।


    ବିହାରର କଳା , ଏଠାକାର ସଙ୍ଗୀତ , ଏଠାକାର ସ୍ୱାଦିଷ୍ଟ ଖାଦ୍ୟ , ଏହାର ପ୍ରଶଂସା ତ ସମଗ୍ର ଦେଶରେ କରାଯାଇଥାଏ । ଆପଣମାନେ କୌଣସି ଅନ୍ୟ ଏକ ରାଜ୍ୟକୁ ଚାଲି ଯାଆନ୍ତ , ବିହାରର ଶକ୍ତି , ବିହାରର ଶ୍ରମର ଛାପ ଆପଣମାନଙ୍କୁ ପ୍ରତ୍ୟେକ ରାଜ୍ୟର ବିକାଶ ପ୍ରକ୍ରିୟାରେ ନିଶ୍ଚୟ ଦୃଶ୍ୟ ହେବ । ବିହାରର ସହଯୋଗ ସମସ୍ତଙ୍କ ପାଇଁ ଏକାନ୍ତ କାମ୍ୟ ।


    ଏଇ ତ ହେଲା ବିହାର , ଏହି ତ ହେଲା ବିହାରର ଅଦ୍ଭୁତ କ୍ଷମତା । ସେଇଥିପାଇଁ , ଏହା ମଧ୍ୟ ଆମର କର୍ତ୍ତବ୍ୟ ଏବଂ ମୁଁ କହିବି ଯେ କେଉଁଠି ନା କେଉଁଠି ଆମ ଉପରେ ବିହାରର କରଜ ରହିଛି ଯେ ଆମେ ବିହାରର ସେବା କରି ତାହା ଶୁଝିବା ଦରକାର । ଆମେ ବିହାରରେ ଏଭଳି ସୁଶାସନ ରଖିବା , ଯାହା ବିହାରର ଅଧିକାର ବୋଲି ମଧ୍ୟ ସାବ୍ୟସ୍ତ ହେବ ।


    ସାଥୀଗଣ ,


    ଗତ 15 ବର୍ଷ ମଧ୍ୟରେ ବିହାର ଏକଥା ସମସ୍ତଙ୍କୁ କରି ଦେଖାଇଛି ଯେ ଯଦି ଉଚିତ ସରକାର ରହିବ , ଉଚିତ ନିଷ୍ପତ୍ତି ଗ୍ରହଣ କରାଯିବ , ନୀତି ସ୍ପଷ୍ଟ ହେବ , ତା ’ ହେଲେ ବିକାଶ ତ ଘଟିବ ଏବଂ ସେଥି ସହ ପ୍ରତ୍ୟେକ ବ୍ୟକ୍ତି ପର୍ଯ୍ୟନ୍ତ ତାହା ମଧ୍ୟ ପହଞ୍ଚ ô ପାରିବ । ଆମେ ବିହାରର ପ୍ରତ୍ୟେକ ସେକ୍ଟରର ବିକାଶକୁ ଆଗକୁ ଆଗେଇ ନେବାକୁ ଚାହୁଁ । ପ୍ରତ୍ୟେକ ସମସ୍ୟାର ସମାଧାନ କରିବାକୁ ପ୍ରୟାସୀ । ତଦ୍ୱାରା ବିହାରର ବିକାଶ ଏକ ନୂତନ ଉଡ଼ାଣ ଭାବେ ଆକାଶକୁ ଉଡ଼ି ପାରିବାକୁ ସକ୍ଷମ ହୋଇପାରିବ । ତାହା ଏତେ ଦୂର ପର୍ଯ୍ୟନ୍ତ ଉଡ଼ିବ ଯେ ବିହାରର ସାମର୍ଥ୍ୟ ସେତିକି ହୋଇଥିବ ।


    ସାଥୀଗଣ ,


    ବିହାରରେ କିଛି ଲୋକ କେବେ କେମିତି କହିଥାନ୍ତି ଯେ ବିହାରର ଯୁବବର୍ଗ ପଢ଼ି ଲେଖି କ ’ ଣ କରିବେ ? ସେମାନଙ୍କୁ ତ କ୍ଷେତବାଡ଼ିରେ କାମ କରିବାକୁ ପଡ଼ିବ । ଏଭଳି ଚିନ୍ତା ବିହାରର ପ୍ରତିଭାଶାଳୀ ଯୁବଗର୍ବଙ୍କ ପ୍ରତି ଅନ୍ୟାୟ ହେବ ବୋଲି ମୁଁ କହିବି । ଏହା ସେମାନଙ୍କ ପ୍ରତି ଅନ୍ୟାୟ କରାଯାଇଛି । ଏଭଳି ଚିନ୍ତାଧାରା କାରଣରୁ ହିଁ ବିହାରରେ ବଡ଼ ବଡ଼ ଶିକ୍ଷଣ ସଂସ୍ଥାନ ଖୋଲିବା ଦିଗରେ ସେପରି ବିଶେଷ କାର୍ଯ୍ୟ କରାଯାଇନାହିଁ । ଏହାର ପରିଣାମ ଏଇଆ ହେଲା ଯେ ବିହାରର ଯୁବକଯୁବତୀମାନେ ବାହାରକୁ ଯାଇ ପଢ଼ିବା ସକାଶେ , ଚାକିରୀ କରିବା ସକାଶେ ମଜବୁର ହେଲେ ।


    ସାଥୀଗଣ ,


    କ୍ଷେତବାଡ଼ିରେ କାମ କରିବା , କ୍ଷେତରେ କୃଷକମାନଙ୍କୁ ଢ଼େର ପରିଶ୍ରମ କରିବା ଏବଂ ଗୌରବର କାମ କରିବାକୁ ପଡ଼ିଥାଏ । କିନ୍ତୁ ଯୁବକମାନଙ୍କୁ ଅନ୍ୟ କିଛି କରିବାର ସୁଯୋଗ ନଦେବା , ଏକଥା ବ୍ୟବସ୍ଥା ସୃଷ୍ଟି ନକରିବା ମଧ୍ୟ ଉଚିତ ପଦକ୍ଷେପ ନୁହେଁ ।


    ଆଜି ବିହାରରେ ବଡ଼ ବଡ଼ ଉଚ୍ଚ ଶିକ୍ଷାନୁଷ୍ଠାନମାନ ଖୋଲୁଛି । ଏବେ ଏଠାରେ କୃଷି କଲେଜ , ମେଡ଼ିକାଲ କଲେଜ , ଇଂଜିନିୟରିଂ କଲେଜମାନଙ୍କ ସଂଖ୍ୟା ବୃଦ୍ଧି ପାଇଚାଲିଛି । ଏବେ ରାଜ୍ୟରେ ଆଇଆଇଟି , ଆଇଆଇଏମ , ଆଇଆଇଆଇଟି , ବିହାରର ଯୁବକଯୁବତୀମାନଙ୍କ ସ୍ୱପ୍ନକୁ ଉଚ୍ଚ ଆକାଶରେ ଉଡ଼ିବା ସକାଶେ ସହାୟକ ହୋଇପାରୁଛି ।


    ନୀତୀଶଜୀଙ୍କ ଶାସନ କାଳରେ ହିଁ ବିହାରରେ ଦୁଇ ଦୁଇଟି କେନ୍ଦ୍ରୀୟ ବିଶ୍ୱବିଦ୍ୟାଳୟ , ଗୋଟିଏ ଆଇଆଇଟି , ଗୋଟିଏ ଆଇଆଇଏମ , ଗୋଟିଏ ନିଫ୍ଟ , ଗୋଟିଏ ନ୍ୟାସନାଲ ଲ ’ ଇନଷ୍ଟିଚୁଟ୍ ଭଳି ଅନେକ ବଡ଼ ବଡ଼ ସଂସ୍ଥାନ ଖୋଲିଛି । ନୀତିଶଜୀଙ୍କ ପ୍ରୟାସରେ ଚାଲିଥିବାରୁ ଆଜି ବିହାରରେ ପଲିଟେକ୍ନିକ୍ ସଂସ୍ଥାନଙ୍କ ସଂଖ୍ୟା ପୂର୍ବାବେକ୍ଷା ତିନିଗୁଣରୁ ଅଧିକ ବୃଦ୍ଧି ପାଇଛି ।


    ଷ୍ଟାର୍ଟ ଅପ୍ ଇଣ୍ଡିଆ , ମୁଦ୍ରା ଯୋଜନା , ଏହିଭଳି ଅନେକ ଯୋଜନା ବିହାରର ନୂତନ ପିଢ଼ିର ଯୁବକଯୁବତୀମାନଙ୍କୁ ସ୍ୱରୋଜଗାର ପାଇଁ ଆବଶ୍ୟକ ରାଶି ଯୋଗାଇ ଦେଉଛି । ସରକାରଙ୍କର ଏହା ପ୍ରୟାସ ରହିଛି ଯେ ଜିଲ୍ଲା ସ୍ତରରେ କୌଶଳ କେନ୍ଦ୍ରମାନଙ୍କ ମାଧ୍ୟମରେ ବିହାରର ଯୁବକଯୁବତୀମାନଙ୍କର କୌଶଳ ବୃଦ୍ଧି ପାଇବ ଏବଂ ସେଥିପାଇଁ ଟ୍ରେନିଂ ପ୍ରଦାନ କରାଯିବ ।


    ସାଥୀଗଣ ,


    ବିହାରରେ ବିଜୁଳି ଶକ୍ତିର ସ୍ଥିତି କ ’ ର ଥିଲା , ଏକଥା ସମସ୍ତଙ୍କୁ ଉତ୍ତମ ରୂପେ ଜଣା । ଗାଁରେ ଦିନକୁ ଦୁଇ ତିନି ଘଣ୍ଟା ପର୍ଯ୍ୟନ୍ତ ବିଜୁଳି ଆସୁଥିଲା ତ ସ୍ଥିତି ବହୁତ ବଢ଼ିଆ ବୋଲି ବିବେଚନା କରାଯାଉଥିଲା । ସହରରେ ରହୁଥିବା ଲୋକଙ୍କୁ ମଧ୍ୟ 8-10 ଘଣ୍ଟାରୁ ଅଧିକ ବିଜୁଳି ମିଳିପାରୁନଥିଲା । ଆଜି ବିହାରର ପ୍ରତ୍ୟେକ ଗାଁରେ , ସହରମାନଙ୍କରେ ବିଜୁଳି ଉପଲବ୍ଧତା ପୂର୍ବାପେକ୍ଷା ଯଥେଷ୍ଟ ମାତ୍ରାରେ ବୃଦ୍ଧି ପାଇଛି ।


    ସାଥୀଗଣ ,


    ଶକ୍ତି , ପେଟ୍ରୋଲିଅମ୍ ଏବଂ ବାଷ୍ପ ସହିତ ସଂଶ୍ଳିଷ୍ଟ ସେକ୍ଟରରେ ଯେଉଁ ଆଧୁନିକ ସଂସାଧନର ନିର୍ମାଣ କରାଯାଉଛି , ଯେଉଁ ସଂସ୍କାର ଅଣାଯାଉଛି , ତାହା ଲୋକମାନଙ୍କ ଜୀବନକୁ ସରଳ କରିବା ସହିତ ଉଦ୍ୟୋଗମାନଙ୍କୁ ତଥା ଅର୍ଥ ବ୍ୟବସ୍ଥାକୁ ମଧ୍ୟ ଗତି ପ୍ରଦାନ କରୁଛି । କରୋନାର ଏହି କାଳଖଣ୍ଡ ବେଳେ ଏବେ ପୁଣିଥରେ ପେଟ୍ରୋଲିୟମ୍ ସହିତ ସଂଶ୍ଳିଷ୍ଟ ସଂସାଧନ ପାଇଁ କାର୍ଯ୍ୟ ଗତିଶୀଳ ହୋଇଛି ।


    ରିଫାଇନେରୀ ପ୍ରକଳ୍ପ ହୋଇଥାଉ , ଅନୁସନ୍ଧାନ କିମ୍ବା ଉତ୍ପାଦନ ସହିତ ସଂଶ୍ଳିଷ୍ଟ ପ୍ରକଳ୍ପ ହୋଇଥାଉ , ପାଇପ ଲାଇନ ହେଉ , ସହର ଆଧାରିତ ବାଷ୍ୱ ବିତରଣ ପ୍ରକଳ୍ପ ହୋଇଥାଉ , ଏଭଳି ଅନେକ ପ୍ରକଳ୍ପ ପୁଣି ଥରେ ଚାଲୁ କରାଯାଇଛି କିମ୍ବା ନୂତନ ଭାବେ ସେହି ସବୁ କାର୍ଯ୍ୟ ଆରମ୍ଭ ହୋଇଛି । ଏହାର ସଂଖ୍ୟା କିଛି କମ୍ ନୁହେଁ । ସେସବୁ ମିଶି ପ୍ରାୟ 8 ହଜାର ପ୍ରକଳ୍ପରୁ ବେଶୀ ହେବ ଯାହା ଉପରେ ଆଗାମୀ ଦିନରେ ପ୍ରାୟ 6 ଲକ୍ଷ କୋଟି ଟଙ୍କା ଖର୍ଚ୍ଚ କରାଯିବ । ଆପଣମାନେ ଅନୁମାନ କରିପାରିବେ ଯେ ଦେଶରେ , ବିହାରରେ ଗ୍ୟାସ ଆଧାରିତ ଅର୍ଥ ବ୍ୟବସ୍ଥା ପାଇଁ କେତେ ବିରାଟ ଆକାରରେ କାର୍ଯ୍ୟ କରାଯାଉଛି ।


    କେବଳ ସେତିକି ନୁହେଁ , ଏହିସବୁ ପ୍ରକଳ୍ପରେ ଯେତେ ଲୋକ ପୂର୍ବରୁ କାମ କରୁଥିଲେ , ସେମାନେ ତ ପୁଣି ଥରେ କାମକୁ ଫେରିବେ , ଏହି କାରଣରୁ ରୋଜଗାରର ନୂଆ ନୂଆ ଅବସରମାନ , ସମ୍ଭାବନାମାନ ମଧ୍ୟ ସୃଷ୍ଟି ହେବ । ସାଥୀଗଣ , ଏତେ ବଡ଼ ବୈଶ୍ୱିକ ମହାମାରୀ ଦେଶର ପ୍ରତ୍ୟେକ ବ୍ୟକ୍ତି ପାଇଁ ସମସ୍ୟା ନେଇ ଆସିଛି । କିନ୍ତୁ ଏଭଳି ସମସ୍ୟା ସତ୍ତ୍ୱେ ବି ଦେଶ ଅଟକି ଯାଇନାହିଁ । ବିହାର ଅଟକି ଯାଇନାହିଁ , ଥମି ଯାଇନାହିଁ ।


    100 ଲକ୍ଷ କୋଟିରୁ ଅଧିକ ଟଙ୍କାର ନ୍ୟାସନାଲ ଇନଫ୍ରାଷ୍ଟ୍ରକଚର ପାଇପ ଲାଇନ୍ ପ୍ରକଳ୍ପ ଦ୍ୱାର ମଧ୍ୟ ଆର୍ଥିକ ଗତିବିଧି ବୃଦ୍ଧି ପାଇପାରିବ । ସେଥିରୁ ବେଶ୍ ସୁଫଳ ମିଳିପାରିବ । ବିହାରକୁ , ପୂର୍ବାଞ୍ଚଳ ଭାରତକୁ ବିକାଶର ଆତ୍ମ ବିଶ୍ୱାସର ପ୍ରାଣକେନ୍ଦ୍ରରେ ପରିଣତ କରିବା ସକାଶେ ଆମେ ସମସ୍ତେ ଦ୍ରୁତ ବେଗରେ କାର୍ଯ୍ୟ କରିବାକୁ ହେବ । ଏହି ବିଶ୍ୱାସର ସହିତ ଶହ ଶହ କୋଟି ଟଙ୍କାର ସୁବିଧା ସୁଯୋଗ ପାଇଥିବାରୁ ପୁଣି ଥରେ ବିହାରବାସୀଙ୍କୁ ବହୁତ ବହୁତ ବଧେଇ ଜଣାଉଛି । ବିଶେଶ କରି ସେହିସବୁ ମାତା ଓ ଭଉଣୀମାନଙ୍କୁ ଯେଉଁମାନଙ୍କ ଜୀବନ ଏହା ଦ୍ୱାରା ଅଧିକ ସହଜ ସରଳ ଓ ସୁଗମ ହୋଇପାରିବ । ସେଥିପାଇଁ ସେମାନଙ୍କୁ ଅନେକ ଅନେକ ଶୁଭକାମନା ଜଣାଉଛି ।


    ସ୍ମରଣ ରଖନ୍ତୁ , କରୋନା ସଂକ୍ରମଣ ଏବେ ସୁଦ୍ଧା ଆମମାନଙ୍କ ଭିତରେ ଉପସ୍ଥିତ ରହିଛି । ଏବଂ ସେଥିପାଇଁ ମୁଁ ବାରମ୍ବାର କହୁଛି- ଯେପର୍ଯ୍ୟନ୍ତ ଏହାର କୌଣସି ପ୍ରତିଷେଧକ ଔଷଧ ନବାହାରିଛି , ସେପର୍ଯ୍ୟନ୍ତ ସତର୍କତା ଅବଲମ୍ବନରେ କୌଣସି ଢ଼ିଲା ଦେବାନାହିଁ । ପୁଣି ଥରେ ଶୁଣି ନିଅନ୍ତୁ , ଯେ ଯେପର୍ଯ୍ୟନ୍ତ ଏହାର କୌଣସି ପ୍ରତିଷେଧକ ଔଷଧ ନବାହାରିଛି , ସେପର୍ଯ୍ୟନ୍ତ ସତର୍କତା ଅବଲମ୍ବନରେ କୌଣସି ଢ଼ିଲା ଦେବାନାହିଁ ।


    ସେଥିପାଇଁ , ଦୁଇ ଗଜର ଦୂରତା ରକ୍ଷା , ସାବୁନରେ ହାତକୁ ନିୟମିତ ଭାବେ ସଫା କରିବା , ଏଠି ସେଠି ଛେପ ଖଙ୍କାର ନପକାଇବା ଏବଂ ମୁହଁରେ ମାସ୍କ ବାନ୍ଧିବା , ଏହିସବୁ ଜରୁରି କଥାକୁ ଆମେ ନିଜେ ପାଳନ କରିବା ଏବଂ ଅନ୍ୟମାନଙ୍କୁ ମଧ୍ୟ ସ୍ମରଣ କରାଇଦେବା ।


    ଆପଣମାନେ ସତର୍କ ରହିବେ ତ ବିହାର ସୁସ୍ଥ ରହିବ । ଦେଶ ସୁସ୍ଥ ରହିବ । ମୁଁ ପୁଣି ଥରେ ଆପଣମାନଙ୍କୁ ସମସ୍ତଙ୍କୁ ଏହି ଭେଟ ସାକ୍ଷାତ ସହିତ ବିହାରର ବିକାଶ ଯାତ୍ରାରେ ନୂତନ ଶକ୍ତି ଯୋଗାଣରୁ ଶୁଭ ଅବସରରେ ଅନେକ ଅନେକ ଶୁଭକାମନା ଜଣାଉଛି ।


    ବହୁତ ବହୁତ ଧନ୍ୟବାଦ!


    **********


    

    
    (Release ID: 1653880) Visitor Counter : 7
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Gujarati , Tamil , Telugu , Kannada , Malayalam