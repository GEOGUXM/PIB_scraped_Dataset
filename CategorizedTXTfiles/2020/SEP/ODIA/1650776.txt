      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆସନ୍ତାକାଲି ୟୁଏସଆଇଏସପିଏଫର ତୃତୀୟ ବାର୍ଷିକ ନେତୃତ୍ୱ ଶିଖର ସମ୍ମିଳନୀକୁ ସମ୍ବୋଧନ କରିବେ ପ୍ରଧାନମନ୍ତ୍ରୀ
      Posted On: 02 SEP 2020 10:57AM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ସେପ୍ଟେମ୍ବର 3 , 2020 ରାତି 9ଟା ବେଳେ ଭିଡିଓ କନଫରେନ୍ସ ମାଧ୍ୟମରେ ୟୁଏସଆଇଏସପିଏଫର ତୃତୀୟ ବାର୍ଷିକ ନେତୃତ୍ୱ ଶିଖର ସମ୍ମିଳନୀରେ ସମ୍ବୋଧନ ଦେବେ ।


    ଆମେରିକା - ଭାରତ ସାମରିକ ଭାଗିଦାରୀ ଫୋରମ ( ୟୁଏସଆଇଏସପିଏଫ୍ ) ଏକ ଅଣ - ଲାଭଜନକ ସଂସ୍ଥା । ଏହା ଭାରତ ଏବଂ ଆମେରିକା ମଧ୍ୟରେ ପାରସ୍ପରିକ ସମ୍ପର୍କ ପାଇଁ କାର୍ଯ୍ୟ କରିଥାଏ ।


    ଅଗଷ୍ଟ 31ରୁ ଆରମ୍ଭ ହୋଇଥିବା ଏହି ପାଞ୍ଚ ଦିନିଆ ଶିଖର ସମ୍ମିଳନୀର ଥିମ୍ ରହିଛି - “ ୟୁଏସ - ଇଣ୍ଡିଆ ନ୍ୟାଭିଗେଟିଂ ନ୍ୟୁ ଚ୍ୟାଲେଞ୍ଜେସ୍ ” ।


    ଏହି ଥିମରେ ବିଭିନ୍ନ ପ୍ରସଙ୍ଗ ସାମିଲ କରାଯାଇଛି । ଏଥିରେ ଆନ୍ତର୍ଜାତିକ ନିର୍ମାଣ କେନ୍ଦ୍ର ହେବାରେ ଭାରତର ସମ୍ଭାବନା , ଗ୍ୟାସ୍ ବଜାରରେ ଭାରତର ସୁଯୋଗ , ଭାରତରେ ବିଦେଶୀ ପୁଞ୍ଜି ନିବେଶ ବୃଦ୍ଧି କରିବା ପାଇଁ ‘ ଇଜ୍ ଅଫ୍ ଡୁଇଂ ବିଜନେସ୍ ’, ବୈଷୟିକ ଜ୍ଞାନ କ୍ଷେତ୍ରରେ ସମାନ ସୁଯୋଗ ଏବଂ ଆହ୍ୱାନ , ଭାରତ - ପ୍ରଶାନ୍ତ ମହାସାଗରୀୟ କ୍ଷେତ୍ରର ଆର୍ଥିକ ପ୍ରସଙ୍ଗ , ସାର୍ବଜନିକ ସ୍ୱାସ୍ଥ୍ୟରେ ଅଭିନବତ୍ୱ ଆଦି ପ୍ରସଙ୍ଗ ସ୍ଥାନ ପାଇଛି ।


    ଏହି ଭର୍ଚୁଆଲ୍ ଶିଖର ସମ୍ମିଳନୀରେ କେନ୍ଦ୍ର ମନ୍ତ୍ରୀ ଓ ବରିଷ୍ଠ ଅଧିକାରୀମାନେ ମଧ୍ୟ ଭାଗ ନେଉଛନ୍ତି ।


    **********

    
    
    (Release ID: 1650776) Visitor Counter : 3
    
    
      Read this release in: Punjabi , Marathi , English , Urdu , Hindi , Assamese , Bengali , Manipuri , Gujarati , Tamil , Telugu , Kannada , Malayalam