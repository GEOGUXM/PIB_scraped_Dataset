      ନିର୍ବାଚନ ଆୟୋଗ

      ନୂତନ ନିର୍ବାଚନ କମିଶନର ଭାବେ ଶ୍ରୀ ରାଜୀବ କୁମାରଙ୍କ ଦାୟିତ୍ୱ ଗ୍ରହଣ
      Posted On: 01 SEP 2020 12:40PM by PIB Bhubaneshwar


    ଶ୍ରୀ ରାଜୀବ କୁମାର ଆଜି ଭାରତର ନୂତନ ନିର୍ବାଚନ କମିଶନର ( ଇସି ) ଭାବେ ଦାୟିତ୍ୱ ଗ୍ରହଣ କରିଛନ୍ତି । ଶ୍ରୀ କୁମାର ମୁଖ୍ୟ ନିର୍ବାଚନ କମିଶନର ଶ୍ରୀ ସୁନୀଲ ଆରୋରା ଏବଂ ନିର୍ବାଚନ କମିଶନର ଶ୍ରୀ ସୁଶୀଲ ଚନ୍ଦ୍ରାଙ୍କ ସହ ଭାରତର ନିର୍ବାଚନ ଆୟୋଗରେ ଯୋଗ ଦେଇଛନ୍ତି ।


    19 ଫେବୃଆରୀ 1960 ରେ ଜନ୍ମଗ୍ରହଣ କରିଥିବା ଶ୍ରୀ ରାଜୀବ କୁମାର , ହେଉଛନ୍ତି 1984 ବ୍ୟାଚ୍ ଭାରତୀୟ ପ୍ରଶାସନିକ ସେବା ଅଧିକାରୀ । 36 ବର୍ଷରୁ ଅଧିକ ସମୟ ଧରି ଭାରତ ସରକାରଙ୍କ ସେବାରେ ଶ୍ରୀ କୁମାର , କେନ୍ଦ୍ର ସରକାରଙ୍କ ବିଭିନ୍ନ ମନ୍ତ୍ରଣାଳୟ ତଥା ନଜି ରାଜ୍ୟ କ୍ୟାଡରରେ ବିହାର ଓ ଝାଡଖଣ୍ଡର ବିଭିନ୍ନ ବିଭାଗରେ କାର୍ଯ୍ୟ କରିଛନ୍ତି ।


    ବି . ଏସସି , ଏଲ୍ଏଲ୍ . ବି , ପିଜିଡିଏମ୍ ଏବଂ ପବ୍ଲିକ୍ ପଲିସିରେ ଏମ୍ଏ ଆଦି ଶିକ୍ଷାଗତ ଯୋଗ୍ୟତା ହାସଲ କରିଥିବା ଶ୍ରୀ କୁମାରଙ୍କର ସାମାଜିକ କ୍ଷେତ୍ର , ଜଙ୍ଗଲ ଓ ପରିବେଶ , ମାନବ ସମ୍ବଳ , ଅର୍ଥ ଏବଂ ବ୍ୟାଙ୍କିଙ୍ଗ୍ କ୍ଷେତ୍ରରେ ବ୍ୟାପକ କାର୍ଯ୍ୟ ଦକ୍ଷତା ଓ ଅଭିଜ୍ଞତା ରହିଛି ।


    ଟେକ୍ନୋଲୋଜିର ପ୍ରୟୋଗ ଏବଂ ବ୍ୟବହାର , ନୀତି ବ୍ୟବସ୍ଥାରେ ବିସ୍ତୃତ ସଂଶୋଧନ ଓ ସେବା ଯୋଗାଣରେ ଅଧିକ ସ୍ୱଚ୍ଛତା ଆଣିବା , ନାଗରିକମାନଙ୍କୁ ସିଧାସଳଖ ସେବା ଯୋଗାଇବା , ବିଭିନ୍ନ କ୍ଷେତ୍ରରୁ ମଧ୍ୟସ୍ଥିମାନଙ୍କୁ ହଟାଇବା ଦିଗରେ ତାଙ୍କର ପ୍ରବଳ ପ୍ରତିବଦ୍ଧତା ରହିଛି । ଶ୍ରୀ କୁମାର 2020 ଫେବୃଆରୀରେ ଭାରତ ସରକାରଙ୍କ ଅର୍ଥ ସଚିବ ଭାବରେ ଅବସର ନେଇଥିଲେ । ଏହାପରେ ସେ ଏପ୍ରିଲ୍ 2020 ରୁ ଅଗଷ୍ଟ 31 ତାରିଖ 2020 ପଦବୀ ଛାଡିବା ପର୍ଯ୍ୟନ୍ତ ସାଧାରଣ ଉଦ୍ୟୋଗ ସିଲେକ୍ଟ ବୋର୍ଡର ଅଧ୍ୟକ୍ଷ ଭାବରେ ନିଯୁକ୍ତ ହୋଇଥିଲେ ।


    ଶ୍ରୀ କୁମାର ମଧ୍ୟ 2015-17 ପର୍ଯ୍ୟନ୍ତ କାର୍ମୀକ ଏବଂ ପ୍ରଶିକ୍ଷଣ ବିଭାଗର ପ୍ରତିଷ୍ଠାତା ( ଏଷ୍ଟାବ୍ଲିସମେଂଟ ଅଧିକାରୀ ) ଏବଂ ପୂର୍ବରୁ ବ୍ୟୟ ବିଭାଗର ଯୁଗ୍ମ ସଚିବ , ସେହିପରି ତା ’ ପୂର୍ବରୁ ଆଦିବାସୀ ବ୍ୟାପାର ମନ୍ତ୍ରଣାଳୟ , ଜଙ୍ଗଲ ଏବଂ ପରିବେଶ ମନ୍ତ୍ରଣାଳୟ ଓ ରାଜ୍ୟ କ୍ୟାଡରରେ ଶିକ୍ଷା ବିଭାଗରେ ମଧ୍ୟ କାର୍ଯ୍ୟ କରିଛନ୍ତି ।


    ଭାରତୀୟ ଶାସ୍ତ୍ରୀୟ ତଥା ଭକ୍ତି ସଙ୍ଗୀତ ପ୍ରତି ଆଗ୍ରହ ଥିବା ଶ୍ରୀ ରାଜୀବ କୁମାର ମଧ୍ୟ ଜଣେ ଆଗ୍ରହୀ ଟ୍ରେକର ।


    ******

    
    
    (Release ID: 1650470) Visitor Counter : 1
    
    
      Read this release in: Punjabi , English , Urdu , Marathi , Hindi , Assamese , Bengali , Manipuri , Tamil , Telugu , Kannada , Malayalam