      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଆଜିସୁଦ୍ଧା ରେକର୍ଡ ପରିମାଣର 1095.38 ଲକ୍ଷ ହେକ୍ଟର ଜମିରେ ହୋଇଛି ଖରିଫ ଫସଲ ଚାଷ
      ● ଧାନ ବୁଣା ଓ ରୁଆ କାର୍ଯ୍ୟ ଜାରି ରହିଛି, ତେବେ ଡାଲି, ମୋଟା ଦାନା ଶସ୍ୟ, ମାଣ୍ଡିଆ ଏବଂ ତୈଳବୀଜ ବୁଣା ପ୍ରାୟ ଶେଷ ହୋଇଛି
      ● ଠିକ୍ ସମୟରେ ସରକାରଙ୍କ ପକ୍ଷରୁ ଇନପୁଟ ଯଥା: ବିହନ, କୀଟନାଶକ, ସାର, ଯନ୍ତ୍ରପାତି ଏବଂ ଋଣ ଯୋଗାଣ ଦ୍ଵାରା, ମହାମାରୀ ଯୋଗୁଁ ଲକଡାଉନ୍ ଅବସ୍ଥାରେ ମଧ୍ୟ ବ୍ୟାପକ ଅଞ୍ଚଳରେ ଏହି ଚାଷ ପରିବ୍ୟାପ୍ତ ହୋଇ ପାରିଛି - କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ନରେନ୍ଦ୍ର ସିଂହ ତୋମର
      Posted On: 04 SEP 2020 2:13PM by PIB Bhubaneshwar


    ଚଳିତ ଖରିଫ ଋତୁ 2020 ରେ , ବର୍ତ୍ତମାନ ସୁଦ୍ଧା ରେକର୍ଡ ପରିମାଣର 1095 . 38 ଲକ୍ଷ ହେକ୍ଟର ପରିବ୍ୟାପ୍ତ ଜମିରେ ଫସଲ ଚାଷ ହୋଇଛି । ଡାଲି , ମୋଟା ଦାନ ଶସ୍ୟ , ମାଣ୍ତିଆ ଏବଂ ତୈଳବୀଜ ଫସଲ ବୁଣା ପ୍ରାୟ ଶେଷ ହୋଇଥିବା ବେଳେ , ଧାନ ବୁଣା ଓ ରୁଆ ଜାରି ରହିଛି । ଆଜି ପର୍ଯ୍ୟନ୍ତ ଖରିଫ ଫସଲ ଚାଷ ଏବଂ ଏହାର ପରିବ୍ୟାପ୍ତ ଓ ‌ ଅଗ୍ରଗତି ଉପରେ କୋଭିଡ -19 ର କୌଣସି ପ୍ରଭାବ ପଡି ନାହିଁ ।


    କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ନରେନ୍ଦ୍ର ସିଂହ ତୋମର କହିଛନ୍ତି ଯେ , ଭାରତ ସରକାରଙ୍କ ପକ୍ଷରୁ ମଞ୍ଜି , କୀଟନାଶକ , ସାର , ଯନ୍ତ୍ରପାତି ଏବଂ ଋଣ ଭଳି ଇନପୁଟଗୁଡିକ ଠିକ୍ ସମୟରେ ଯୋଗାଇ ଦେବା ଦ୍ଵାରା ମହାମାରୀ ଯୋଗୁଁ ଲକଡାଉନ କାଳରେ ମଧ୍ୟ ବ୍ୟାପକ ଅଞ୍ଚଳରେ ଖରିଫ ଚାଷ କାର୍ଯ୍ୟ ସମ୍ଭବ ହୋଇପାରିଛି । କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ ଏବଂ ରାଜ୍ୟ ସରକାର ସମସ୍ତ ପ୍ରୟାସ ଯୋଗୁଁ ମିଶନ କାର୍ଯ୍ୟକ୍ରମ ଏବଂ ପ୍ରମୁଖ ଯୋଜନାର ସଫଳ ରୂପାୟନ ହୋଇପାରିଛି । ଶ୍ରୀ ତୋମର କହିଛନ୍ତି ଯେ ଠିକ ସମୟରେ ପଦକ୍ଷେପ ତଥା ପ୍ରଯୁକ୍ତିବିଦ୍ୟାର ଉପଯୋଗ ଓ କୃଷକମାନଙ୍କୁ ଋଣ ଯୋଗାଣ ଦ୍ଵାରା ଚାଷୀମାନେ ସରକାରୀ ଯୋଜନାର ଲାଭ ଉଠାଇ ପାରିଛନ୍ତି ।


    ଖରିଫ ଋତୁ ପାଇଁ ଚୂଡାନ୍ତ ଫସଲ ବୁଣାବୁଣି ପରିସଂଖ୍ୟାନ 2 ଅକ୍ଟୋବର 2020 ରେ ଶେଷ ହେବ । ଖରିଫ ଫସଲ ଅଧୀନରେ ବିଭିନ୍ନ ଫସଲର ବୁଣିବାର ସ୍ଥିତି ନିମ୍ନରେ ପ୍ରଦାନ କରାଗଲା : ଧାନ : ଗତ ବର୍ଷ ଏହି ସମୟ ମଧ୍ୟରେ 365.92 ଲକ୍ଷ ହେକ୍ଟର ତୁଳନାରେ ଚଳିତ ବର୍ଷ 396.18 ଲକ୍ଷ ହେକ୍ଟରରେ ଧାନ ବୁଣା ଓ ରୁଆ ​‌ ଯାଇଛି । ଚାଷର ବ୍ୟାପକତା 8.27% ବୃଦ୍ଧି ।


    ଡାଲି : ଗତ ବର୍ଷର 130.68 ଲକ୍ଷ ହେକ୍ଟର ତୁଳନାରେ 136.79 ଲକ୍ଷ ହେକ୍ଟରରେ ବୁଣାଯାଇଛି । ଚାଷ ବ୍ୟାପକତା 4.67% ବୃଦ୍ଧି ।


    ମୋଟାଦାନା ଶସ୍ୟ : ଗତ ବର୍ଷର 176.25 ଲକ୍ଷ ହେକ୍ଟର ତୁଳନାରେ 179.36 ଲକ୍ଷ ହେକ୍ଟର କ୍ଷେତ୍ରରେ ହୋଇଛି । ଚାଷର ବ୍ୟାପକତା 1.77% ବୃଦ୍ଧି ।


    ତୈଳବୀଜ ଫସଲ : ଗତ ବର୍ଷର 174.00 ଲକ୍ଷ ହେକ୍ଟର ତୁଳନାରେ 194.75 ଲକ୍ଷ ହେକ୍ଟର ଜମିରେ ବୁଣାଯାଇଛି । ଚାଷର ବ୍ୟାପକତା 11.93% ବୃଦ୍ଧି ପାଇଛି ।


    ଆଖୁ : ଗତ ବର୍ଷର 51.71 ଲକ୍ଷ ହେକ୍ଟର ତୁଳନାରେ 52.38 ଲକ୍ଷ ହେକ୍ଟର କ୍ଷେତ୍ରରେ ଚାଷ ହୋଇଛି । ଚାଷର ବ୍ୟାପକତା 1.30% ବୃଦ୍ଧି ।


    କପା : ଗତ ବର୍ଷର 124.90 ଲକ୍ଷ ହେକ୍ଟର ତୁଳନାରେ 128.95 ଲକ୍ଷ ହେକ୍ଟର ଅଞ୍ଚଳରେ ଚାଷ ହୋଇଛି । ଚାଷର ବ୍ୟାପକତା 3.24% ବୃଦ୍ଧି ।


    ଝୋଟ ଏବଂ ମେସ୍ତା : ଗତ ବର୍ଷର 6.86 ଲକ୍ଷ ହେକ୍ଟର ତୁଳନାରେ 6.97 ଲକ୍ଷ ହେକ୍ଟର ଅଞ୍ଚଳରେ ଚାଷ କରାଯାଇଛି । ଚାଷର ବ୍ୟାପକତା 1.68% ବୃଦ୍ଧି ହୋଇଛି ।

                                                             
Progress of area coverage under Kharif crops as on 04.09.2020
                                                             
                                                             
                                                                                                               
S.                                                             Crop            Area Sown in lakh ha  % Increase
No.                                                                                                            
                                                                                                               
                                                                                                               
                                                                                                   
2020-21                                                        2019-20         2019-20             
                                                                                                   
                                                                                                   
                                                                                                                      
1                                                              Rice            396.18                365.92      8.27 
                                                                                                                      
                                                                                                                      
                                                                                                                      
2                                                              Pulses          136.79                130.68      4.67 
                                                                                                                      
                                                                                                                      
                                                                                                                      
3                                                              Coarse cereals  179.36                176.25      1.77 
                                                                                                                      
                                                                                                                      
                                                                                                                      
4                                                              Oilseeds        194.75                174.00      11.93
                                                                                                                      
                                                                                                                      
                                                                                                                      
5                                                              Sugarcane       52.38                 51.71       1.30 
                                                                                                                      
                                                                                                                      
                                                                                                                      
6                                                              Jute & Mesta    6.97                  6.86        1.68 
                                                                                                                      
                                                                                                                      
                                                                                                                      
7                                                              Cotton          128.95                124.90      3.24 
                                                                                                                      
                                                                                                                      
                                                                                                               
Total                                                          1095.38         1030.32               6.32      
                                                                                                               
                                                                                                               

    03.09.2020 ସୁଦ୍ଧା , ଦେଶରେ ହୋଇଥିବା ପ୍ରକୃତ ବୃଷ୍ଟିପାତ ହେଉଛି 795.0 ମିଲିମିଟର ଯାହା , 01.06.2020 ରୁ 03.09.2020 ମଧ୍ୟରେ ଛାଡି ଯାଇଥିବା ସାଧାରଣ ବୃଷ୍ଟିପାତ 730.8 ତୁଳନାରେ (+) 9% ।


    କେନ୍ଦ୍ରୀୟ ଜଳ ଆୟୋଗଙ୍କ ରିପୋର୍ଟ ଅନୁଯାୟୀ , 03.09.2020 ସୁଦ୍ଧା , ଦେଶର 123 ଟି ଜଳଭଣ୍ଡାରରେ ଉପଲବ୍ଧ ଜଳ ସଂରକ୍ଷଣ ଗତ ବର୍ଷର ସମାନ ସମୟର 104% ଏବଂ ଗତ ଦଶ ବର୍ଷର ହାରାହାରି ସଂରକ୍ଷଣର 120% ଅଟେ ।


    **********

    
    
    (Release ID: 1651404) Visitor Counter : 6
    
    
      Read this release in: Hindi , Telugu , Manipuri , Marathi , English , Urdu , Bengali , Tamil , Kannada