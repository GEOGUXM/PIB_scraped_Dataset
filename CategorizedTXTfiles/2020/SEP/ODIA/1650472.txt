      ଖାଦ୍ୟ ପ୍ରକ୍ରିୟାକରଣ ଶିଳ୍ପ ମନ୍ତ୍ରଣାଳୟ

      ନୂତନ ଶୀତଳ ଶୃଙ୍ଖଳ ପ୍ରକଳ୍ପରୁ 2,57,904 କୃଷକ ଉପକୃତ ହେବେ : ହରସିମରତ କୌର ବାଦଲ
      ● ପ୍ରକଳ୍ପଗୁଡିକ 16,200 କୃଷକଙ୍କ ପାଇଁ ପ୍ରତ୍ୟକ୍ଷ ଏବଂ ପରୋକ୍ଷ ନିଯୁକ୍ତି ସୃଷ୍ଟି କରିବ
      ● ପ୍ରଧାନ ମନ୍ତ୍ରୀ କିସାନ ସଂପଦା ଯୋଜନା ଅଧୀନରେ 27ଟି ପ୍ରକଳ୍ପକୁ ମିଳିଛି ଅନୁମୋଦନ
      Posted On: 01 SEP 2020 3:14PM by PIB Bhubaneshwar


    ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ କେନ୍ଦ୍ର ମନ୍ତ୍ରୀ ଶ୍ରୀମତୀ ହରସିମ ର ତ କୌର ବାଦଲ କହିଛନ୍ତି , ଯେ ନୂତନ ସମନ୍ୱିତ ଶୀତଳ ଭଣ୍ଡାର ଶୃଙ୍ଖଳ ପ୍ରକଳ୍ପ 16,200 କୃଷକଙ୍କ ପାଇଁ ପ୍ରତ୍ୟକ୍ଷ ଏବଂ ପରୋକ୍ଷ ନିଯୁକ୍ତି ସୃଷ୍ଟି କରିବ ଏବଂ 2,57,904 ଚାଷୀ ଉପକୃତ ହେବାର ସମ୍ଭାବନା ରହିଛି । ପ୍ରଧାନମନ୍ତ୍ରୀ କିସାନ ସଂପଦା ଯୋଜନା (PMKSY) ଅଧୀନରେ ସମନ୍ୱିତ ଶୀତଳ ଭଣ୍ଡାର ଶୃଙ୍ଖଳ ଏବଂ ମୂଲ୍ୟଯୁକ୍ତ ଭିତ୍ତିଭୂମି ଯୋଜନା ଅନ୍ତର୍ଗତ ଆନ୍ତଃ - ମନ୍ତ୍ରୀ ସ୍ତରୀୟ ଅନୁମୋଦନ କମିଟି (IMAC) ବୈଠକରେ 27 ଟି ପ୍ରକଳ୍ପକୁ ଅନୁମୋଦନ ମିଳିଛି । ଭିଡିଓ କନଫରେନ୍ସିଂ ମାଧ୍ୟମରେ ଆୟୋଜିତ ବୈଠକରେ ଶ୍ରୀମତୀ ହରସିମରତ କୌର ବାଦଲ ଅଧ୍ୟକ୍ଷତା କରିଥିଲେ ।


    ଆନ୍ଧ୍ର ପ୍ରଦେଶରେ (7), ବିହାରରେ (1), ଗୁଜରାଟରେ (2), ହରିୟାଣାରେ (4), କର୍ଣ୍ଣାଟକରେ (3), କେରଳରେ (1), ଏମପିରେ (1), ପଞ୍ଜାବରେ (1), ରାଜସ୍ଥାନରେ (2), ତାମିଲନାଡୁରେ (4) ଏବଂ ଉତ୍ତରପ୍ରଦେଶ (1) ପ୍ରକଳ୍ପକୁ ଅନୁମୋଦନ କରାଯାଇଛି । ଏହି 27 ଟି ନୂତନ ସମନ୍ୱିତ ଶୀତଳ ଭଣ୍ଡାର ଶୃଙ୍ଖଳ ପ୍ରକଳ୍ପ ପାଇଁ 743 କୋଟି ପୁଞ୍ଜି ବିନିଯୋଗ କରାଯିବ , ଯାହା ସମଗ୍ର ଦେଶରେ ଖାଦ୍ୟ ପ୍ରକ୍ରିୟାକରଣ କ୍ଷେତ୍ର ପାଇଁ ଆଧୁନିକ , ଅଭିନବ ଭିତ୍ତିଭୂମି ଏବଂ ପ୍ରଭାବଶାଳୀ ଶୀତଳ ଭଣ୍ଡାର ଶୃଙ୍ଖଳ ସୁବିଧା ଉପଲବ୍ଧ କରିବ । 208 କୋଟି ଟଙ୍କା ଅନୁଦାନରେ ଏହି ପ୍ରକଳ୍ପଗୁଡ଼ିକ ଭାରତର ଖାଦ୍ୟ ଯୋଗାଣ ଶୃଙ୍ଖଳରେ ଦକ୍ଷତା ଏବଂ ନିରନ୍ତର ବୃଦ୍ଧି ଦିଗରେ ସହାୟକ ହେବ ।


    ଶ୍ରୀମତୀ ବାଦଲ ଆହୁରି ମଧ୍ୟ କହିଛନ୍ତି ଯେ ପର୍ଯ୍ୟାପ୍ତ ଭିତ୍ତିଭୂମି ଯୋଗାଇ ନଷ୍ଟ ହୋଇଯାଉଥିବା ଉତ୍ପାଦକୁ ସଂରକ୍ଷିତ କରିବା , କେବଳ କୃଷକଙ୍କ ଆୟ ବୃଦ୍ଧିରେ ସହାୟକ ହେବ ନାହିଁ ବରଂ ଫଳ ଏବଂ ପନିପରିବା କ୍ଷେତ୍ରରେ ଭାରତକୁ ଆତ୍ମନିର୍ଭର ହେବା ଦିଗରେ ଏହା ଏକ ଛୋଟ ପଦକ୍ଷେପ ଭାବରେ କାର୍ଯ୍ୟ କରିବ । ଏହି ସମନ୍ୱିତ ଶୀତଳ ଭଣ୍ଡାର ଶୃଙ୍ଖଳ ପ୍ରକଳ୍ପଗୁଡ଼ିକ କେବଳ ଖାଦ୍ୟ ପ୍ରକ୍ରିୟାକରଣ ଭିତ୍ତିଭୂମିର ଅଭିବୃଦ୍ଧିରେ ଏକ ବଡ଼ ଉତ୍ସ ହେବ ନାହିଁ ବରଂ କୃଷି ଯୋଗାଣ ଶୃଙ୍ଖଳକୁ ସୁଦୃଢ କରିବାରେ ସାହାଯ୍ୟ କରିବ , ଗ୍ରାମାଂଚଳରେ ପ୍ରତ୍ୟକ୍ଷ ଏବଂ ପରୋକ୍ଷ ରୋଜଗାରର ସୁଯୋଗ ସୃଷ୍ଟି କରିବ , କୃଷକମାନଙ୍କୁ ଉତ୍ତମ ମୂଲ୍ୟ ପ୍ରଦାନ କରିବ , ଉପଭୋକ୍ତା ଏବଂ ସହଯୋଗୀ କ୍ଷେତ୍ରଗୁଡିକୁ ମଧ୍ୟ ଲାଭବାନ କରାଇବ ବୋଲି ସେ କହିଛନ୍ତି । ସେ ଆହୁରି ମଧ୍ୟ କହିଛନ୍ତି ଯେ କୃଷକଙ୍କ ଆର୍ଥିକ ସୁରକ୍ଷା ପାଇଁ ଏହି ସୁବିଧା ଅତ୍ୟନ୍ତ ଗୁରୁତ୍ୱପୂର୍ଣ୍ଣ ।


    ସମଗ୍ର ଦେଶରେ 85 ଟି ଶୀତଳ ଭଣ୍ଡାର ଶୃଙ୍ଖଳ ପ୍ରକଳ୍ପକୁ ଆର୍ଥିକ ସହାୟତା ପ୍ରଦାନ ପାଇଁ ବିଚାର କରାଯାଇଛି । ପ୍ରଧାନମନ୍ତ୍ରୀ କିସାନ ସଂପଦା ଯୋଜନା ଅଧୀନରେ ଯୋଗାଣ ଶୃଙ୍ଖଳର ବ୍ୟବଧାନକୁ ଦୂର କରିବା ଏବଂ ଶୀତଳ ଶୃଙ୍ଖଳ ପ୍ରକଳ୍ପ ଯୋଜନା ମାଧ୍ୟମରେ ବିଶ୍ୱ ସ୍ତରୀୟ ଶୀତଳ ଭଣ୍ଡାର ଶୃଙ୍ଖଳ ଭିତ୍ତିଭୂମି ନିର୍ମାଣ କରିବା , ମୂଲ୍ୟଯୁକ୍ତ ଏବଂ ସଂରକ୍ଷଣ ଭିତ୍ତିଭୂମି ବୃଦ୍ଧି ଦିଗରେ ସରକାରଙ୍କ ଏହା ଏକ ପ୍ରୟାସ ।


    ଏହି ସମନ୍ୱିତ ଶୀତଳ ଭଣ୍ଡାର ଶୃଙ୍ଖଳ ପ୍ରକଳ୍ପଗୁଡ଼ିକ କେବଳ ଖାଦ୍ୟ ପ୍ରକ୍ରିୟାକରଣ ଭିତ୍ତିଭୂମିର ଅଭିବୃଦ୍ଧିରେ ଏକ ବଡ଼ ଉତ୍ସ ହେବ ନାହିଁ ବରଂ କୃଷି ଯୋଗାଣ ଶୃଙ୍ଖଳକୁ ସୁଦୃଢ କରିବାରେ ସାହାଯ୍ୟ କରିବ , ଗ୍ରାମାଂଚଳରେ ପ୍ରତ୍ୟକ୍ଷ ଏବଂ ପରୋକ୍ଷ ରୋଜଗାରର ସୁଯୋଗ ସୃଷ୍ଟି କରିବ , କୃଷକମାନଙ୍କୁ ଉତ୍ତମ ମୂଲ୍ୟ ପ୍ରଦାନ କରିବ , ଉପଭୋକ୍ତା ଏବଂ ସହଯୋଗୀ କ୍ଷେତ୍ରଗୁଡିକୁ ମଧ୍ୟ ଲାଭବାନ କରାଇବ । କୃଷକଙ୍କ ଆର୍ଥିକ ସୁରକ୍ଷା ପାଇଁ ଏହି ସୁବିଧା ଅତ୍ୟନ୍ତ ଗୁରୁତ୍ୱପୂର୍ଣ୍ଣ ।


    ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗ ମନ୍ତ୍ରଣାଳୟ ଏକ ସୁଦୃଢ ସମନ୍ୱିତ କୋଲ୍ଡ ଚେନ୍ ଗ୍ରୀଡ ଭିତ୍ତିଭୂମି ଏବଂ ବାଧାବିଘ୍ନ ନ ଥିବା ନେଟୱାର୍କ ପ୍ରତିଷ୍ଠା କରିବାକୁ ଚେଷ୍ଟା କରୁଛି , ଯାହା ମାଧ୍ୟମରେ ଉତ୍ପାଦନରୁ ଉପଭୋକ୍ତା କ୍ଷେତ୍ର / କେନ୍ଦ୍ରକୁ ନିରବଚ୍ଛିନ୍ନ ଭାବେ ଶୀଘ୍ର ନଷ୍ଟ ହୋଇଯାଉଥିବା ଉତ୍ପାଦ ସ୍ଥାନାନ୍ତର ହୋଇ ପାରିବ । ଏହା ଫଳ , ପନିପରିବା , ଦୁଗ୍ଧଜାତ ଦ୍ରବ୍ୟ , ମାଂସ , ମାଛ ସାମୁଦ୍ରିକ , କୁକୁଡ଼ା , ଖାଇବା ପାଇଁ ପ୍ରସ୍ତୁତ ଖାଦ୍ୟ ପଦାର୍ଥ ଭଳି ନଷ୍ଟ ହୋଇଯାଉଥିବା ଉତ୍ପାଦର ନିରାପତ୍ତା , ଗୁଣବତ୍ତା ଏବଂ ପରିମାଣର ସଂରକ୍ଷଣକୁ ବଜାୟ ରଖିବ ।


    ସମନ୍ୱିତ ଶୀତଳ ଭଣ୍ଡାର ଶୃଙ୍ଖଳ ଏବଂ ମୂଲ୍ୟଯୁକ୍ତ ଭିତ୍ତିଭୂମି ନିର୍ମାଣ ଅନ୍ତର୍ଗତ କେନ୍ଦ୍ରୀୟ କ୍ଷେତ୍ର ଯୋଜନା ଅଧୀନରେ ମନ୍ତ୍ରଣାଳୟ ସାଧାରଣ ଅଂଚଳ ପାଇଁ 35 ପ୍ରତିଶତ ଏବଂ ଉତ୍ତର - ପୂର୍ବ ରାଜ୍ୟ , ହିମାଳୟ ସ୍ଥିତ ରାଜ୍ୟଗୁଡିକ , ଆଇଟିଡିଏ କ୍ଷେତ୍ର ଏବଂ ଦ୍ୱୀପପୁଞ୍ଜ ନିମନ୍ତେ ସଂରକ୍ଷଣ ଏବଂ ପରିବହନ ଭିତ୍ତିଭୂମି ପାଇଁ 50 ପ୍ରତିଶତ ହାରରେ ଆର୍ଥିକ ସହାୟତା ଯୋଗାଇଥାଏ । ମୂଲ୍ୟଯୁକ୍ତ ଏବଂ ପ୍ରକ୍ରିୟାକରଣ ଭିତ୍ତିଭୂମି ପାଇଁ ଯଥାକ୍ରମେ 50 ରୁ 75 ପ୍ରତିଶତ ସହାୟତା ଯୋଗାଇ ଦିଆଯାଇଥାଏ । ଜଳସେଚନ ସୁବିଧା ସମେତ ସମନ୍ୱିତ ଶୀତଳ ଭଣ୍ଡାର ଶୃଙ୍ଖଳ ପ୍ରକଳ୍ପ , କୃଷି ଫାର୍ମ ନିକଟରୁ ଉପଭୋକ୍ତା ପର୍ଯ୍ୟନ୍ତ ବିତରଣ ସୁବିଧା ପାଇଁ ପ୍ରତି ପ୍ରକଳ୍ପ ନିମନ୍ତେ ସର୍ବାଧିକ 10 କୋଟି ଟଙ୍କାର ସହାୟତା ପ୍ରଦାନ କରାଯାଇଥାଏ ।


    ଖାଦ୍ୟ ପ୍ରକ୍ରିୟାକରଣ ଉଦ୍ୟୋଗରେ ଅତିରିକ୍ତ କୃଷି ଉତ୍ପାଦନ କରିବାର କ୍ଷମତା ରହିଛି ଯାହା ଦ୍ୱାରା କୃଷକମାନେ ଉପକୃତ ହେବେ ଏବଂ ସେହି ସମୟରେ ଉତ୍ପାଦକୁ ମୂଲ୍ୟଯୁକ୍ତ ପ୍ରକ୍ରିୟାକୃତ ଦ୍ରବ୍ୟରେ ପରିଣତ କରିବେ ଯାହା ଘରୋଇ ତଥା ବିଶ୍ୱର ଚାହିଦା ପୂରଣ କରିପାରିବ । ଉପରୋକ୍ତ ପ୍ରକଳ୍ପଗୁଡ଼ିକୁ ମଞ୍ଜୁରୀ ଦେବା ପାଇଁ ଆନ୍ତଃ ମନ୍ତ୍ରୀସ୍ତରୀୟ ଅନୁମୋଦନ କମିଟି (IMAC) ବୈଠକ 21, 24, 28 ଓ 31 ଅଗଷ୍ଟ 2020 ରେ ଅନୁଷ୍ଠିତ ହୋଇଥିଲା ।


    ******


    
    
    

    
    (Release ID: 1650472) Visitor Counter : 3
    
    
      Read this release in: Tamil , English , Urdu , Hindi , Marathi , Manipuri , Assamese , Bengali , Punjabi , Telugu