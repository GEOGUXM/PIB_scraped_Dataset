      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ମଧ୍ୟ ପ୍ରଦେଶରେ 'ଗୃହ ପ୍ରବେଶମ୍’ ଏବଂ ପ୍ରଧାନ ମନ୍ତ୍ରୀ ଆବାସ ଯୋଜନା-ଗ୍ରାମୀଣ ଅଧୀନରେ ନିର୍ମିତ 1.75 ଲକ୍ଷ ଘରର ଉଦଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 12 SEP 2020 2:04PM by PIB Bhubaneshwar


    ଏବେ ମୁଁ କିଛି ହିତାଧିକାରୀଙ୍କ ସହ ଆଲୋଚନା କରୁଥିଲି , ଯେଉଁମାନଙ୍କୁ ଆଜି ସେମାନଙ୍କର ନିଜର ପକ୍କା ଘର ମିଳିଛି , ସେମାନଙ୍କର ସ୍ୱପ୍ନର ଘର ମିଳିଛି , ସେମାନଙ୍କ ପିଲାମାନଙ୍କର ଭବିଷ୍ୟତର ବିଶ୍ୱାସ ମିଳିଛି । ଏବେ ମଧ୍ୟପ୍ରଦେଶରୁ ଏକ ଲକ୍ଷ 75 ହଜାର ପରିବାର , ଯେଉଁମାନେ ଆଜି ନିଜ ଘରେ ପ୍ରବେଶ କରୁଛନ୍ତି , ଯେଉଁମାନଙ୍କର ଗୃହ ପ୍ରବେଶ ହେଉଛି , ସେମାନଙ୍କୁ ମଧ୍ୟ ମୁଁ ବହୁତ ବହୁତ ଅଭିନନ୍ଦନ ଜଣାଉଛି , ଶୁଭକାମନା ଜଣାଉଛି । ଏହି ସମସ୍ତ ବନ୍ଧୁମାନେ କୌଣସି ନା କୌଣସି ଟେକ୍ନୋଲୋଜି ମାଧ୍ୟମରେ , ସମ୍ପୂର୍ଣ୍ଣ ମଧ୍ୟ ପ୍ରଦେଶରୁ ଏହି କାର୍ଯ୍ୟକ୍ରମ ସହିତ ସାମିଲ ହୋଇଛନ୍ତି । ଆଜି ଆପଣ ଦେଶର 125 କୋଟି ପରିବାରରେ ସାମିଲ ହୋଇଛନ୍ତି , ଯେଉଁମାନଙ୍କୁ ବିଗତ 6 ବର୍ଷ ମଧ୍ୟରେ ନିଜର ନିଜର ଘର ମିଳିଛି , ଯେଉଁମାନେ ବର୍ତ୍ତମାନ ଭଡା ଘରେ ନୁହେଁ , ବସ୍ତିରେ ନୁହେଁ , କଚ୍ଚା ଘରେ ନୁହେଁ , ନିଜ ଘରେ ରହୁଛନ୍ତି , ପକ୍କା ଘରେ ରହୁଛନ୍ତି ।


    ସାଥୀଗଣ , ଏଥର ଆପଣ ସମସ୍ତଙ୍କର ଦିୱାଲୀ , ଆପଣ ସମସ୍ତଙ୍କର ଉତ୍ସବର ଖୁସି ନିଶ୍ଚୟ ଆହୁରି କିଛି ଭିନ୍ନ ହୋଇଯିବ । କରୋନା ସମୟ ହୋଇ ନ ଥିଲେ , ଆଜି ଆପଣମାନଙ୍କ ଜୀବନର ଏତେ ବଡ଼ ଖୁସିରେ ସାମିଲ ହେବା ପାଇଁ , ଆପଣଙ୍କ ଘରର ଏହି ସଦସ୍ୟ , ଆପଣଙ୍କର ପ୍ରଧାନ ସେବକ , ନିଶ୍ଚିତ ଭାବେ ଆପଣଙ୍କ ଗହଣରେ ଥାଆନ୍ତା । ଆଉ ଆପଣଙ୍କର ଏହି ଆନନ୍ଦ ଉତ୍ସବରେ ଅଂଶଗ୍ରହଣ କରିଥାନ୍ତି କିନ୍ତୁ କରୋନାର ଯେଉଁ ପରିସ୍ଥିତି ଅଛି , ସେହି କାରଣୁ ମୋତେ ଆଜି ଦୂରରୁ ଆପଣ ସମସ୍ତଙ୍କ ଦର୍ଶନର ସୁଯୋଗ ମିଳିଛି । କିନ୍ତୁ ବର୍ତ୍ତମାନ ପାଇଁ ଏହା ହିଁ ଠିକ୍ !!!


    ଆଜିର ଏହି ସମାରୋହରେ ମଧ୍ୟପ୍ରଦେଶର ରାଜ୍ୟପାଳ ଶ୍ରୀମତୀ ଆନନ୍ଦୀ ବେନ ପଟେଲ ମହୋଦୟା , ରାଜ୍ୟର ଲୋକପ୍ରିୟ ମୁଖ୍ୟମନ୍ତ୍ରୀ ଶିବରାଜ ସିଂହ ଚୌହାନ ମହୋଦୟ , କେନ୍ଦ୍ର କ୍ୟାବିନେଟରେ ମୋର ସହଯୋଗୀ ନରେନ୍ଦ୍ର ସିଂହ ତୋମର ମହାଶୟ , ମୋର ସାଥୀ ଜ୍ୟୋତିରାଦିତ୍ୟ ମହାଶୟ , ମଧ୍ୟପ୍ରଦେଶର ମନ୍ତ୍ରୀଗଣ , ସାଂସଦ ଏବଂ ବିଧାୟକ ଗଣ , ଗ୍ରାମପଞ୍ଚାୟତର ପ୍ରତିନିଧିଗଣ ଏବଂ ମଧ୍ୟପ୍ରଦେଶର ଗାଁ ଗାଁରୁ ସାମିଲ ହୋଇଥିବା ମୋର ସମସ୍ତ ପ୍ରିୟ ଭାଇ ଓ ଭଉଣୀମାନେ !


    ଆଜି ମଧ୍ୟପ୍ରଦେଶରେ ସାମୂହିକ ଗୃହ ପ୍ରବେଶର ଏହି ସମାରୋହ ଏକ ଲକ୍ଷ 75 ହଜାର ଗରିବ ପରିବାର ପାଇଁ ସେମାନଙ୍କ ଜୀବନରେ କେବଳ ଏକ ସ୍ମରଣୀୟ ମୁହୂର୍ତ୍ତ ନୁହେଁ , ବରଂ ଦେଶର ପ୍ରତ୍ୟେକ ବାସହୀନଙ୍କୁ ସେମାନଙ୍କ ପକ୍କା ଘର ଦେବା ପାଇଁ ମଧ୍ୟ ଏକ ବଡ ପଦକ୍ଷେପ । ଆଜିର ଏହି କାର୍ଯ୍ୟକ୍ରମ ମଧ୍ୟପ୍ରଦେଶ ସମେତ ଦେଶର ସମସ୍ତ ବାସହୀନଙ୍କୁ ବିଶ୍ୱାସ ପ୍ରଦାନ କରିବା ଭଳି ଏକ ମୁହୂର୍ତ୍ତ । ଯେଉଁମାନଙ୍କର ଏପର୍ଯ୍ୟନ୍ତ ଘର ନାହିଁ , ଦିନେ ନା ଦିନେ ସେମାନଙ୍କର ମଧ୍ୟ ଘର ନିର୍ମାଣ ହେବ , ସେମାନଙ୍କର ସ୍ୱପ୍ନ ମଧ୍ୟ ପୂରଣ ହେବ ।


    ସାଥୀଗଣ , ଆଜିର ଏହି ଦିନ କୋଟି କୋଟି ଦେଶବାସୀଙ୍କର ସେହି ବିଶ୍ୱାସକୁ ଆହୁରି ସୁଦୃଢ କରୁଛି , ଯେ ସଠିକ୍ ଉଦ୍ଦେଶ୍ୟ ନେଇ ପ୍ରସ୍ତୁତ ସରକାରୀ ଯୋଜନାଗୁଡିକ ସାକାର ମଧ୍ୟ ହୋଇଥାଏ ଏବଂ ଏହାର ହିତାଧିକାରୀଙ୍କ ନିକଟରେ ପହଞ୍ଚିଥାଏ । ଯେଉଁ ବନ୍ଧୁମାନଙ୍କୁ ଆଜି ନିଜର ଘର ମିଳିଛି , ଯେଉଁମାନଙ୍କ ସହିତ ମୁଁ କଥାବାର୍ତ୍ତା କରିଛି ଏବଂ ମୁଁ ଯେଉଁମାନଙ୍କୁ ପରଦାରେ ଦେଖି ପାରୁଛି , ସେମାନଙ୍କ ଭିତରେ ସନ୍ତୋଷ , ସେମାନଙ୍କର ଆତ୍ମବିଶ୍ଵାସକୁ ମୁଁ ଅନୁଭବ କରିପାରୁଛି । ମୁଁ ଆପଣ ସମସ୍ତ ବନ୍ଧୁମାନଙ୍କୁ କହିବି ଯେ ଏହି ଘରଗୁଡ଼ିକ ଆପଣମାନଙ୍କର ଉତ୍ତମ ଭବିଷ୍ୟତ ପାଇଁ ହୋଉଛି ନୂତନ ଆଧାର । ଏଠାରୁ ଆପଣ ନିଜ ଜୀବନର ଏକ ନୂତନ ଶୁଭାରମ୍ଭ କରନ୍ତୁ । ନିଜ ପିଲାମାନଙ୍କୁ , ନିଜ ପରିବାରକୁ , ଏବେ ଆପଣ ନୂତନ ଶିଖରକୁ ନେଇକରି ଯାଆନ୍ତୁ । ଏବେ ଆପଣ ଆଗକୁ ବଢିବେ , ତେବେ ଦେଶ ମଧ୍ୟ ଆଗକୁ ବଢିବ ।


    ସାଥୀଗଣ , କରୋନା କାଳରେ ଯାବତୀୟ ସମସ୍ୟା ଥିବା ସତ୍ୱେ ମଧ୍ୟ ସାରା ଦେଶରେ ପ୍ରଧାନମନ୍ତ୍ରୀ ଆବାସ ଯୋଜନା ମାଧ୍ୟମରେ 18 ଲକ୍ଷ ଗୃହ ନିର୍ମାଣ କାର୍ଯ୍ୟ ଶେଷ କରାଯାଇଛି । ସେଥିମଧ୍ୟରୁ 1 ଲକ୍ଷ 75 ହଜାର ଘର କେବଳ ମଧ୍ୟ ପ୍ରଦେଶରେ ହିଁ ସଂପୂର୍ଣ୍ଣ କରାଯାଇଛି । ଏହି ସମୟ ମଧ୍ୟରେ ଯେଉଁ ଗତିରେ କାର୍ଯ୍ୟ ହୋଇଛି , ତାହା ମଧ୍ୟ ନିଜକୁ ନିଜ ମଧ୍ୟରେ ହେଉଛି ଏକ ରେକର୍ଡ । ସାଧାରଣ ଭାବେ ପ୍ରଧାନମନ୍ତ୍ରୀ ଆବାସ ଯୋଜନା ମାଧ୍ୟମରେ ଗୋଟିଏ ଗୃହ ନିର୍ମାଣ କରିବାରେ ହାରାହାରି ଶହେ ପଚିଶ ଦିନ ସମୟ ଲାଗିଥାଏ । କିନ୍ତୁ ଏବେ ମୁଁ ଯାହା ଜଣାଇବାକୁ ଚାହୁଁଛି , ତାହା ହେଉଛି ଦେଶ ପାଇଁ , ଆମର ଗଣମାଧ୍ୟମର ସାଥୀମାନଙ୍କ ପାଇଁ ମଧ୍ୟ ହେଉଛି ଏହା ଏକ ବହୁତ ସକରାତ୍ମକ ଖବର । କରୋନାର ଏହି ସମୟ କାଳରେ ପ୍ରଧାନମନ୍ତ୍ରୀ ଆବାସ ଯୋଜନା ମାଧ୍ୟମରେ ଘର ନିର୍ମାଣ କରିବାରେ 125 ଦିନ ନୁହେଁ କେବଳ 45 ରୁ 60 ଦିନରେ ନିର୍ମାଣ ହୋଇ ପସ୍ତୁତ କରି ଦିଆଯାଇଛି । ବିପଦକୁ ସୁଯୋଗରେ ପରିବର୍ତନ କରିବାର ଏହା ହେଉଛି ଏକ ଉତ୍ତମ ଉଦାହରଣ । ଆପଣମାନେ ଚିନ୍ତା କରୁଥିବେ କି ଏହା କିପରି ସମ୍ଭବ ହୋଇ ପାରିଲା ? ପୂର୍ବରୁ 125 ଦିନ ଆଉ ଏବେ 40 ରୁ 60 ଦିନ ମଧ୍ୟରେ ଏହା କିପରି ହେଲା ?


    ସାଥୀଗଣ , ଏହି ଦ୍ରୁତ ଗତିରେ କାର୍ଯ୍ୟ ହାସଲ ଦିଗରେ ବହୁତ ବଡ଼ ଯୋଗଦାନ ରହିଲା ସହରରୁ ଫେରିଥିବା ଆମର ଶ୍ରମିକ ଭାଇମାନଙ୍କର । ସେମାନଙ୍କ ପାଖରେ କଳାକୌଶଳ ମଧ୍ୟ ରହିଥିଲା , ଇଚ୍ଛାଶକ୍ତି ମଧ୍ୟ ଥିଲା ଆଉ ତାହା , ଏହା ସହିତ ଯୋଡ଼ି ହୋଇଗଲା ଆଉ ସେହି କାରଣରୁ ଏହି ପରିଣାମ ମିଳିପାରିଛି । ଆମର ଏହି ବନ୍ଧୁମାନେ ପ୍ରଧାନମନ୍ତ୍ରୀ ଗରିବ କଲ୍ୟାଣ ରୋଜଗାର ଅଭିଯାନର ସଂପୂର୍ଣ୍ଣ ଲାଭ ଉଠାଇ ନିଜର ପରିବାରଙ୍କୁ ସମ୍ଭାଳିଲେ ଆଉ ଏହା ସହିତ ନିଜର ଗରିବ ଭାଇ ଭଉଣୀମାନଙ୍କ ପାଇଁ ଆବାସ ନିର୍ମାଣ କରିଦେଲେ । ମୋତେ ଆତ୍ମସନ୍ତୋଷ ଅନୁଭବ ହେଉଛି କି ପିଏମ୍ ଗରିବ କଲ୍ୟାଣ ଅଭିଯାନ ଦ୍ୱାରା ମଧ୍ୟପ୍ରଦେଶ ସହିତ ଦେଶର ଅନେକଗୁଡ଼ିଏ ରାଜ୍ୟରେ ପ୍ରାୟ 23 ହଜାର କୋଟି ଟଙ୍କାର କାର୍ଯ୍ୟ ସଂପୂର୍ଣ୍ଣ କରାଯାଇଛି । ଏହି ଅଭିଯାନ ମାଧ୍ୟମରେ ଗାଁ - ଗାଁରେ ଗରିବମାନଙ୍କ ପାଇଁ ଗୃହ ନିର୍ମାଣ କରାଯାଉଛି , ପ୍ରତ୍ୟେକ ଘରକୁ ପାନୀୟ ଜଳ ପହଞ୍ଚାଇବାର କାର୍ଯ୍ୟ ହେଉ , ଅଙ୍ଗନୱାଡ଼ି ଏବଂ ପଞ୍ଚାୟତର ଭବନ ନିର୍ମାଣ ହେଉ , ପଶୁମାନଙ୍କ ପାଇଁ ଆଶ୍ରୟସ୍ଥଳ ନିର୍ମାଣ ହେଉ , ପୋଖରୀ ଏବଂ କୂପ ଖନନ ହେଉ , ଗ୍ରାମୀଣ ସଡ଼କ ନିର୍ମାଣ କାର୍ଯ୍ୟ ହେଉ , ଗାଁର ବିକାଶ ସହିତ ଜଡ଼ିତ ଏପରି ଅନେକ କାର୍ଯ୍ୟ ଦ୍ରୁତ ଗତିରେ କରାଯାଇଛି । ଏହାଦ୍ୱାରା ଦୁଇଟି ଲାଭ ହୋଇଛି । ଗୋଟିଏ ହେଉଛି ସହରରୁ ଗାଁକୁ ଫେରିଥିବା ଲକ୍ଷ - ଲକ୍ଷ ଶ୍ରମିକ ସାଥୀମାନଙ୍କୁ ରୋଜଗାର ଉପଲବ୍ଧ ହୋଇଛି । ଆଉ ଅନ୍ୟଟି - ଯେଉଁମାନେ ଇଟା , ସିମେଣ୍ଟ , ବାଲି ଏବଂ ନିର୍ମାଣ ସହିତ ଜଡ଼ିତ ଅନ୍ୟାନ୍ୟ ଜିନିଷର ବ୍ୟବସାୟ - କାରବାର କରୁଛନ୍ତି , ସେମାନଙ୍କର ମଧ୍ୟ ବିକ୍ରି ହୋଇଛି । ଗୋଟିଏ ପ୍ରକାରରେ ପ୍ରଧାନମନ୍ତ୍ରୀ ଗରିବ କଲ୍ୟାଣ ରୋଜଗାର ଯୋଜନା ଏହି କଷ୍ଟକର ସମୟରେ ଗାଁର ଅର୍ଥବ୍ୟବସ୍ଥାର ମଧ୍ୟ ବହୁତ ବଡ଼ ସାହାରା ହୋଇ ବାହାରିଲା । ଏଭଳି ବହୁତ ବଡ଼ ଶକ୍ତି ପ୍ରଧାନମନ୍ତ୍ରୀ ଆବାସ ଯୋଜନା ମାଧ୍ୟମରେ ହେଉଥିବା କାର୍ଯ୍ୟରୁ ମିଳୁଛି ।


    ସାଥୀଗଣ , ବହୁଥର ଲୋକମାନେ ମୋତେ ପଚାରନ୍ତି ଯେ ଆଚ୍ଛା , ଘର ତ ଆଗରୁ ମଧ୍ୟ ଦେଶରେ ନିର୍ମାଣ କରାଯାଉଥିଲା , ସରକାରଙ୍କ ଯୋଜନା ଅନୁସାରେ ନିର୍ମାଣ କରାଯାଉଥିଲା , ପୁଣି ଆପଣ କ ’ ଣ ଆଉ ପରିବର୍ତ୍ତନ କଲେ ? ଏହା ଠିକ୍ ‍ ଯେ ଗରିବମାନଙ୍କ ପାଇଁ ଘର ତିଆରି କରିବା ଲାଗି ଦେଶରେ ଦଶକ - ଦଶକ ପୂର୍ବରୁ ଯୋଜନାମାନ ଚାଲି ଆସୁଛି । ସ୍ୱାଧୀନତା ପରର ପ୍ରଥମ ଦଶବର୍ଷରେ ହିଁ ସାମୁଦାୟିକ ବିକାଶ କାର୍ଯ୍ୟକ୍ରମ ମାଧ୍ୟମରେ ଏହି କାର୍ଯ୍ୟ ଆରମ୍ଭ ହୋଇ ଯାଇଥିଲା । ପୁଣି ପ୍ରତି 10 - 15 ବର୍ଷରେ ଏହି ପ୍ରକାରର ଯୋଜନାରେ କିଛି ନୂଆ ଯୋଡ଼ି ହୋଇ ଚାଲିଲା , ନାମ ବଦଳି ଚାଲିଲା । କିନ୍ତୁ କୋଟି - କୋଟି ଗରିବଙ୍କୁ ଘର ଦେବାର ଯେଉଁ ଲକ୍ଷ୍ୟ ରହିଥିଲା , ଯାହା ଏକ ଗରିମାପୂର୍ଣ୍ଣ ଜୀବନ ଦେବାର ଲକ୍ଷ୍ୟ ଥିଲା , ତାହା କେବେ ପୂର୍ଣ୍ଣ ହିଁ ହୋଇ ପାରିଲା ନାହିଁ । କାରଣ ଏହା ଥିଲା କି ପୂର୍ବରୁ ଯେଉଁସବୁ ଯୋଜନା କରାଯାଇଥିଲା , ସେଗୁଡ଼ିକରେ ସରକାର ଉଚ୍ଚରେ ଥିଲେ , ସରକାରଙ୍କର ଦଖଲ ବହୁ ଅଧିକ ମାତ୍ରାରେ ଥିଲା । ସେହିସବୁ ଯୋଜନାରେ ଘର ସହିତ ଜଡ଼ିତ ପ୍ରତ୍ୟେକ ପ୍ରକାରର ନିଷ୍ପତି ସରକାର କରୁଥିଲେ , ତାହା ମଧ୍ୟ ଦିଲ୍ଲୀରୁ ହେଉଥିଲା । ଯାହାଙ୍କୁ ଘରେ ରହିବାକୁ ପଡ଼ୁଥିଲା , ସେମାନଙ୍କୁ କିଛି ପଚରା ହିଁ ଯାଉ ନଥିଲା । ଏବେ ଯେପରି ସହର ଗୁଡ଼ିକର ଢ଼ାଞ୍ଚାରେ ଆଦିବାସୀ ଅଞ୍ଚଳରେ ହିଁ କଲୋନୀ ବ୍ୟବସ୍ଥା କରି ଛାଡି ଦେବାର ଚେଷ୍ଟା ହେଉଥିଲା , ସହରଗୁଡ଼ିକ ଭଳି ଘର ନିର୍ମାଣ କରିବାର ଚେଷ୍ଟା କରାଯାଉଥିଲା । ଯେତେବେଳେ କି ଆମ ଆଦିବାସୀ ଭାଇ ଭଉଣୀଙ୍କର ଚାଲି - ଚଳଣୀ ସହରର ଚାଲି - ଚଳଣୀଠାରୁ ସଂପୂର୍ଣ୍ଣ ଭାବେ ଭିନ୍ନ ହୋଇଥାଏ । ସେମାନଙ୍କର ଆବଶ୍ୟକତା ଭିନ୍ନ ହୋଇଥାଏ । ଏଥିପାଇଁ ସରକାରଙ୍କ ଦ୍ୱାରା ନିର୍ମାଣ କରାଯାଇଥିବା ଘରେ ସେମାନଙ୍କୁ ନିଜର ପଣିଆ ମିଳୁ ନଥିଲା । କେବଳ ଏତିକି ହିଁ ନୁହେଁ , ପୂର୍ବର ଯୋଜନାଗୁଡ଼ିକରେ ପାରଦର୍ଶିତାର ଖୁବ ଅଭାବ ପରିଲକ୍ଷିତ ହେଉଥିଲା , ବିଭିନ୍ନ ପ୍ରକାରର ଗୋଳମାଳ ମଧ୍ୟ ରହୁଥିଲା । ମୁଁ ସେଗୁଡ଼ିକୁ ବିସ୍ତାର ଭାବେ କହିବାକୁ ଚାହୁଁନାହିଁ । ତେଣୁ ସେହି ଘରଗୁଡ଼ିକର ଗୁଣାତ୍ମକ ମାନ ମଧ୍ୟ ବହୁତ ଖରାପ ଥିଲା । ଏହାଛଡ଼ା ବିଜୁଳି , ପାଣି ଭଳି ମୌଳିକ ଆବଶ୍ୟକତାଗୁଡ଼ିକ ପାଇଁ ହିତାଧିକାରୀଙ୍କୁ ପୁଣି ସରକାରୀ ଅଫିସର ଘେରା ଲଗାଇବାକୁ ପଡ଼ୁଥିଲା । ଏସବୁର ପରିଣାମ ଏହା ହେଉଥିଲା କି ସେହିସବୁ ଯୋଜନା ମାଧ୍ୟମରେ ଯେଉଁସବୁ ଘର ମଧ୍ୟ ତିଆରି ହେଉଥିଲା , ସେଗୁଡ଼ିକୁ ଲୋକମାନେ ଶୀଘ୍ର ଯାଉ ନଥିଲେ , ସେଗୁଡ଼ିକରେ ଗୃହପ୍ରବେଶ ମଧ୍ୟ ହୋଇ ପାରୁ ନଥିଲା ।


    ସାଥୀଗଣ , 2014ରୁ ଆମେ ଯେତେବେଳଠାରୁ କାର୍ଯ୍ୟଭାର ଗ୍ରହଣ କଲୁ ଏହି ପୁରୁଣା ଅନୁଭବଗୁଡ଼ିକୁ ଅଧ୍ୟୟନ କରି , ପ୍ରଥମେ ପୁରୁଣା ଯୋଜନା ଗୁଡ଼ିକରେ ସଂସ୍କାର ଅଣାଗଲା ଆଉ ପୁଣି ପ୍ରଧାନମନ୍ତ୍ରୀ ଆବାସ ଯୋଜନା ରୂପରେ ସଂପୂର୍ଣ୍ଣ ଭାବେ ନୂତନ ଚିନ୍ତାଧାରାର ସହିତ ଯୋଜନା ଲାଗୁ କରାଗଲା । ଏଥିରେ ହିତାଧିକାରୀ ଚୟନ ଠାରୁ ଆରମ୍ଭ କରି ଗୃହପ୍ରବେଶ ପର୍ଯ୍ୟନ୍ତ ପାରଦର୍ଶିତାକୁ ପ୍ରାଥମିକତା ଦିଆଗଲ । ପୂର୍ବରୁ ଗରିବ ଲୋକ ସରକାରଙ୍କ ପଛରେ ଦୌଡ଼ୁଥିଲା , ସୁପାରିଶ କରିବା ପାଇଁ ଲୋକ ଖୋଜୁଥିଲା , ଆଜି ଆମର ଯୋଜନା ହେଉଛି ଏହିପରି ଯେ , ଏବେ ସରକାର ଲୋକଙ୍କ ପାଖକୁ ଯାଉଛନ୍ତି । ଖୋଜିବାକୁ ପଡ଼ିଥାଏ ଆଉ ସୁବିଧା ପ୍ରଦାନ କରିବାକୁ ହୋଇଥାଏ । ଏବେ କାହାର ଇଚ୍ଛା ମୁତାବକ ତାଲିକାରେ କାହାର ନାମ ଯୋଡ଼ିବା ବା କାଟିବା କାର୍ଯ୍ୟଟି ହୋଇ ପାରିବ ନାହିଁ । ଚୟନରୁ ନେଇ ନିର୍ମାଣ ପର୍ଯ୍ୟନ୍ତ ବୈଜ୍ଞାନିକ ଏବଂ ପାରଦର୍ଶୀ ଶୈଳୀକୁ ଆପଣା ଯାଉଛି । କେବଳ ଏତିକି ନୁହେଁ , କଞ୍ଚାମାଲରୁ ନେଇ ନିର୍ମାଣ ପର୍ଯ୍ୟନ୍ତ , ସ୍ଥାନୀୟ ସ୍ତରରେ ଉପଲବ୍ଧ ହେଉଥିବା ଏବଂ ଉପଯୋଗ କରାଯାଉଥିବା ଜିନିଷଗୁଡ଼ିକୁ ପ୍ରାଥମିକତା ଦିଆଯାଉଛି । ଘରର ଡିଜାଇନ ମଧ୍ୟ ସ୍ଥାନୀୟ ଆବଶ୍ୟକତା ଏବଂ ନିର୍ମାଣ ଶୈଳୀ ମୁତାବକ ହିଁ ପ୍ରସ୍ତୁତ ଏବଂ ସ୍ୱୀକାର କରାଯାଉଛି । ଏବେ ସଂପୂର୍ଣ୍ଣ ପାରଦର୍ଶିତାର ସହିତ , ଗୃହ ନିର୍ମାଣର ପ୍ରତ୍ୟେକ ସ୍ତରକୁ ପୂର୍ଣ୍ଣମାତ୍ରାରେ ତଦାରଖ କରିବା ସହିତ ହିତାଧିକାରୀ ନିଜେ ନିଜର ଘର ନିର୍ମାଣ କରିଥାଏ । ଯେମିତି - ଯେମିତି ଘର ତିଆରି ହୋଇ ଚାଲେ , ସେତିକି ବେଳେ ହିଁ କ୍ରମାଗତ ଭାବେ ଘରର କିସ୍ତି ମଧ୍ୟ ତାଙ୍କ ଖାତାରେ ଜମା ହୋଇ ଚାଲେ । ଏବେ ଯଦି କିଏ କୌଣସି ବେଇମାନୀ ବା ଠକାମୀ କରିବାକୁ ଚେଷ୍ଟା କରିବ ତେବେ ତାହାକୁ ଧରିବା ପାଇଁ ଅନେକଗୁଡ଼ିଏ ଉପାୟ ମଧ୍ୟ କରାଯାଇଛି ।


    ସାଥୀଗଣ , ପ୍ରଧାନମନ୍ତ୍ରୀ ଆବାସ ଯୋଜନାର ଏକ ବହୁତ ବଡ଼ ବିଶେଷତ୍ଵ ହେଉଛି , ତାହାର ଇନ୍ଦ୍ରଧନୁଷୀ ସ୍ୱରୂପ । ଯେପରି ଇନ୍ଦ୍ରଧନୁରେ ଭିନ୍ନ - ଭିନ୍ନ ରଙ୍ଗ ରହିଥାଏ , ସେମିତି ହିଁ ପ୍ରଧାନମନ୍ତ୍ରୀ ଆବାସ ଯୋଜନା ମାଧ୍ୟମରେ ନିର୍ମାଣ କରାଯାଇଥିବା ଘରଗୁଡ଼ିକର ମଧ୍ୟ ନିଜସ୍ୱ ରଙ୍ଗ ରହିଛି । ଏବେ ଗରିବଙ୍କୁ କେବଳ ମାତ୍ର ଘର ହିଁ ମିଳୁ ନାହିଁ , ବରଂ ଘର ସହିତ ଶୌଚାଳୟ ମଧ୍ୟ ମିଳୁଛି , ଉଜ୍ଜ୍ୱଳାର ଗ୍ୟାସ ସଂଯୋଗ ମଧ୍ୟ ମିଳୁଛି , ସୌଭାଗ୍ୟ ଯୋଜନାର ବିଜୁଳି ସଂଯୋଗ , ଉଜାଲାର ଏଲଇଡି ବଲ୍ ‍ ବ , ପାଣିର ସଂଯୋଗ , ସବୁକିଛି ଘର ସହିତ ହିଁ ମିଳୁଅଛି । ଅର୍ଥାତ ପିଏମ୍ ‍ ଆବାସ ଯୋଜନା ଆଧାରରେ ହିଁ ଅନେକଗୁଡ଼ିଏ ଯୋଜନାର ଲାଭ ହିତାଧିକାରୀଙ୍କୁ ସିଧା ସଳଖ ମିଳି ପାରୁଛି । ମୁଁ ଶିବରାଜ ମହାଶୟଙ୍କ ସରକାରଙ୍କୁ ପୁଣିଥରେ ଶୁଭେଚ୍ଛା ଜଣାଇବି କି ସେ ଏହାକୁ ସଂମ୍ପ୍ରସାରିତ କରି ପିଏମ୍ ‍ ଆବାସ ଯୋଜନା ସହିତ ଅନ୍ୟ 27ଟି ଯୋଜନାକୁ ଯୋଡ଼ିଛନ୍ତି ।


    ସାଥୀଗଣ , ପ୍ରଧାନମନ୍ତ୍ରୀ ଆବାସ ଯୋଜନା ହେଉ କିମ୍ବା ସ୍ୱଚ୍ଛ ଭାରତ ଅଭିଯାନ ମାଧ୍ୟମରେ ନିର୍ମାଣ କରାଯାଇଥିବା ଶୌଚାଳୟ ହେଉ , ଏହାଦ୍ୱାରା ଗରିବଙ୍କୁ ହିଁ ସୁବିଧା ମିଳିଥାଏ , ବରଂ ଏହା ରୋଜଗାର ଏବଂ ସଶକ୍ତୀକରଣର ମଧ୍ୟ ଏହା ହେଉଛି ଏକ ବଡ଼ ମାଧ୍ୟମ । ବିଶେଷ ଭାବେ ଆମର ଗ୍ରାମୀଣ ଭଉଣୀମାନଙ୍କ ଜୀବନକୁ ପରିବର୍ତ୍ତନ କରିବାରେ ମଧ୍ୟ ଏହିସବୁ ଯୋଜନା ଗୁରୁତ୍ୱପୂର୍ଣ୍ଣ ଭୂମିକା ତୁଲାଉଛନ୍ତି । ପିଏମ୍ ‍ ଆବାସ ଯୋଜନା ମାଧ୍ୟମରେ ନିର୍ମାଣ କରାଯାଇଥିବା ଘରଗୁଡ଼ିକର ପଞ୍ଜିକରଣ ଅଧିକାଂଶ ହୁଏତ କେବଳ ମହିଳାମାନଙ୍କ ନାମରେ କରାଯାଉଛି କିମ୍ବା ମିଶିକରି । ସେଠାରେ ଆଜି ଗାଁରେ ବିପୁଳ ମାତ୍ରାରେ ରାଣୀମିସ୍ତ୍ରୀ ଅବା ମହିଳା ରାଜମିସ୍ତ୍ରୀଙ୍କ ପାଇଁ କାମ କରିବାର ନୂତନ ସୁଯୋଗ ସୃଷ୍ଟି ହୋଇଛି । କେବଳ ମଧ୍ୟପ୍ରଦେଶରେ ହିଁ , 50 ହଜାରରୁ ଅଧିକ ରାଜମିସ୍ତ୍ରୀମାନଙ୍କୁ ପ୍ରଶିକ୍ଷିତ କରାଯାଇଛି ଆଉ ଏଥିରେ 9 ହଜାର ରାଣୀମିସ୍ତ୍ରୀ ଅଛନ୍ତି । ଏହା ଫଳରେ ଆମର ଭଉଣୀମାନଙ୍କର ଆୟ ଏବଂ ଆତ୍ମବିଶ୍ୱାସ , ଦୁଇଟି ଯାକରେ ବୃଦ୍ଧି ହୋଇଛି ।


    ସାଥୀଗଣ , ଯେତେବେଳେ ଗରିବଙ୍କ , ଗାଁର ଆୟ ଏବଂ ଆତ୍ମବିଶ୍ୱାସ ବଢ଼ିଥାଏ , ତେବେ ଆତ୍ମନିର୍ଭର ଭାରତ ନିର୍ମାଣ କରିବାର ଆମର ସଂକଳ୍ପ ମଧ୍ୟ ସୁଦୃଢ଼ ହୋଇଥାଏ । ଏହି ଆତ୍ମବିଶ୍ୱାସକୁ ସୁଦୃଢ଼ କରିବା ପାଇଁ ଗାଁରେ ପ୍ରତ୍ୟେକ ପ୍ରକାରର ଆଧୁନିକ ଭିତ୍ତିଭୂମି ବିକଶିତ କରାଯାଉଛି । 2019 ପୂର୍ବରୁ 5 ବର୍ଷ ଶୌଚାଳୟ , ଗ୍ୟାସ , ବିଜୁଳି , ସଡ଼କ ଭଳି ମୌଳିକ ସୁବିଧାଗୁଡ଼ିକୁ ଗାଁ ପର୍ଯ୍ୟନ୍ତ ପହଞ୍ଚାଇବାର କାର୍ଯ୍ୟ କରାଗଲା , ଏବେ ଏହିସବୁ ମୌଳିକ ସୁବିଧାଗୁଡ଼ିକ ସହିତ ଆଧୁନିକ ସୁବିଧା ସବୁ ଦ୍ୱାରା ମଧ୍ୟ ଗାଁକୁ ସୁଦୃଢ଼ କରାଯାଉଛି । ଏହି 15 ଅଗଷ୍ଟରେ ଲାଲକିଲ୍ଲାରୁ ମୁଁ କହିଥିଲି ଯେ ଆଗାମୀ 1 ହଜାର ଦିନରେ ଦେଶର ପ୍ରାୟ 6ଲକ୍ଷରୁ ମଧ୍ୟ ଅଧିକ ଗାଁରେ ଅପ୍ଟିକାଲ ଫାଇବର ବିଛାଇବାର କାର୍ଯ୍ୟକୁ ସଂପୂର୍ଣ୍ଣ କରାଯିବ । ପ୍ରଥମେ ଦେଶରେ ଅଢ଼େଇ ଲକ୍ଷ ପଞ୍ଚାୟତକୁ ଫାଇବର ଅପ୍ଟିକାଲ ପହଞ୍ଚାଇବାର ଲକ୍ଷ୍ୟ ରଖା ଯାଇଥିଲା , ଏବେ ଏହାକୁ ପଞ୍ଚାୟତରୁ ଆଗକୁ ବଢ଼ାଇ ଗାଁ - ଗାଁ ପର୍ଯ୍ୟନ୍ତ ପହଞ୍ଚାଇବାର ସଂକଳ୍ପ ନିଆଯାଇଛି ।


    ଏହି କରୋନା ସମୟରେ ମଧ୍ୟ ପ୍ରଧାନମନ୍ତ୍ରୀ ଗରିବ କଲ୍ୟାଣ ରୋଜଗାର ଅଭିଯାନ ମାଧ୍ୟମରେ ଏହି କାର୍ଯ୍ୟ ଦ୍ରୁତ ଗତିରେ ଚାଲୁ ରହିଛି । କେବଳ କେତୋଟି ସପ୍ତାହରେ ହିଁ ଦେଶର 116ଟି ଜିଲ୍ଲାରେ 5 ହଜାର କିଲୋମିଟରରୁ ଅଧିକ ଅପ୍ଟିକାଲ ଫାଇବର ବିଛାଇ ଦିଆ ଯାଇସାରିଛି । ଯାହାଦ୍ୱାରା ସାଢ଼େ 12 ଶହରୁ ଅଧିକ ଗ୍ରାମ ପଞ୍ଚାୟତରେ ପ୍ରାୟ 15 ହଜାର ୱାଇ - ଫାଇ ହଟ୍ ‍ ସ୍ପଟ୍ ‍ ଏବଂ ପ୍ରାୟ 19 ହଜାର ଅପ୍ଟିକାଲ ଫାଇବର ସଂଯୋଗ ଦିଆଯାଇଛି । ଏଠାରେ ମଧ୍ୟପ୍ରଦେଶର ମଧ୍ୟ କିଛି ଚିହ୍ନଟ ହୋଇଥିବା ଜିଲ୍ଲାମାନଙ୍କରେ 13 ଶହ କିଲୋମିଟରରୁ ଅଧିକ ଅପ୍ଟିକାଲ ଫାଇବର ବିଛାଇ ଦିଆ ଯାଇସାରିଛି । ଆଉ ମୁଁ ପୁଣି ମନେ ପକାଇ ଦେବାକୁ ଚାହିଁବି , ଏହି ସମସ୍ତ କାର୍ଯ୍ୟ କରୋନା କାଳ ସମୟରେ ହିଁ ହୋଇଛି , ଏହି ସଙ୍କଟ ସମୟ ଭିତରେ ହିଁ ହୋଇଛି । ଯେମିତି ହିଁ ପ୍ରତ୍ୟେକଟି ଗାଁରେ ଅପ୍ଟିକାଲ ଫାଇବର ପହଞ୍ଚିବ ତେବେ ଏହା ଫଳରେ ନେଟୱର୍କର ସମସ୍ୟା ମଧ୍ୟ କମ୍ ‍ ହୋଇଯିବ । ଯେତେବେଳେ ଗାଁରେ ମଧ୍ୟ ପ୍ରତିଟି ସ୍ଥାନରେ ଉନ୍ନତ ଏବଂ ଦ୍ରୁତ ଇଣ୍ଟରନେଟ ଆସିବ , ପ୍ରତ୍ୟେକଟି ସ୍ଥାନରେ ୱାଇ - ଫାଇ ହଟ୍ ‍ ସ୍ପଟ୍ ‍ ନିର୍ମାଣ ହେବ , ତେବେ ଗାଁର ପିଲାମାନଙ୍କର ପାଠପଢ଼ାରେ ଏବଂ ଯୁବକମାନଙ୍କୁ ରୋଜଗାରର ଉନ୍ନତ ସୁଯୋଗ ମିଳି ପାରିବ । ଅର୍ଥାତ ଏବେ ଗାଁ ୱାଇ - ଫାଇର ହଟ୍ ‍ ସ୍ପଟ୍ ‍ ରେ ହିଁ ଯୋଡ଼ି ହେବନାହିଁ , ବରଂ ଆଧୁନିକ କାର୍ଯ୍ୟକଳାପର , ବ୍ୟବସାୟ - କାରବାରର ମଧ୍ୟ ହଟ୍ ‍ ସ୍ପଟ୍ ‍ ହେବ ।


    ସାଥୀଗଣ , ଆଜି ସରକାରଙ୍କର ପ୍ରତ୍ୟେକଟି ସେବା , ପ୍ରତ୍ୟେକଟି ସୁବିଧା ଅନଲାଇନ୍ ‍ ହୋଇଯାଇଛି ଫଳରେ ଲାଭ ମଧ୍ୟ ଦ୍ରୁତ ଗତିରେ ମିଳି ପାରିବ , ଦୁର୍ନୀତି ମଧ୍ୟ ନ ହେଉ ଆଉ ଗାଁର ଲୋକମାନଙ୍କୁ ଛୋଟ - ଛୋଟ କାମ ପାଇଁ ମଧ୍ୟ ସହରକୁ ଦଉଡ଼ିବାକୁ ନ ପଡ଼ୁ । ମୋର ବିଶ୍ୱାସ ରହିଛି କି ଗାଁ - ଗାଁକୁ ଅପ୍ଟିକାଲ ଫାଇବର ପହଞ୍ଚାଇବା ଦ୍ୱାରା ଏହିସବୁ ସେବା ଏବଂ ସୁବିଧାସବୁରେ ମଧ୍ୟ ଗତି ଆସିବ । ଏବେ ଆପଣ ଯେତେବେଳେ ନିଜର ନୂଆ ଘରେ ରହିବେ ତ ଡିଜିଟାଲ ଭାରତ ଅଭିଯାନ , ଆପଣଙ୍କ ଜୀବନକୁ ଆହୁରି ସହଜ କରିଦେବ । ଗାଁ ଏବଂ ଗରିବଙ୍କୁ ସଶକ୍ତ କରିବାର ଏହି ଅଭିଯାନ ଏବେ ଆହୁରି ଦ୍ରୁତ ହେବ , ଏହି ବିଶ୍ୱାସର ସହିତ ଆପଣ ସମସ୍ତ ସାଥୀଙ୍କୁ ନିଜର ନିଜସ୍ୱ ପକ୍କା ଘର ପାଇଁ ପୁଣିଥରେ ଅନନ୍ତ ଶୁଭକାମନା । କିନ୍ତୁ ମନେ ରଖନ୍ତୁ , ଆଉ ଏହି କଥା ମୁଁ ବାରମ୍ବାର କହୁଛି , ନିଶ୍ଚୟ ମନେ ରଖିବେ , ମୋର ବିଶ୍ୱାସ ରହିଛି ଆପଣ ମନେ ରଖିବେ । କେବଳ ଏତିକି ହିଁ ନୁହେଁ ମୋ କଥାକୁ ମାନିବେ ମଧ୍ୟ , ଦେଖନ୍ତୁ ଯେ ପର୍ଯ୍ୟନ୍ତ ଔଷଧ ଆସିନାହିଁ , ସେ ପର୍ଯ୍ୟନ୍ତ ଢ଼ିଲା ଦେବେ ନାହିଁ ମନେ ରଖନ୍ତୁ । ଦୁଇ ଗଜର ଦୂରତା , ମାସ୍କ ହେଉଛି ଜରୁରୀ , ଏହି ମନ୍ତ୍ରକୁ ଭୁଲିବେ ନାହିଁ । ଆପଣଙ୍କର ସ୍ଵାସ୍ଥ୍ୟ ଭଲ ରହୁ !


    ଏହି କାମନା ସହିତ ଆପଣଙ୍କୁ ବହୁତ - ବହୁତ ଧନ୍ୟବାଦ ! ଆଉ ସମସ୍ତଙ୍କୁ ବହୁତ - ବହୁତ ଶୁଭକାମନା !


    **********

    
    
    (Release ID: 1653707) Visitor Counter : 3
    
    
      Read this release in: Tamil , English , Urdu , Hindi , Marathi , Manipuri , Assamese , Bengali , Punjabi , Gujarati , Telugu , Kannada , Malayalam