      ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ

      ਰਾਸ਼ਟਰੀ ਖੇਡ ਫ਼ੈਡਰੇਸ਼ਨਾਂ ਰਾਹੀਂ ਖੇਡਾਂ ਨੂੰ ਫ਼ੰਡਿੰਗ
      Posted On: 17 SEP 2020 4:32PM by PIB Chandigarh


    ‘ ਰਾਸ਼ਟਰੀ ਖੇਡ ਫ਼ੈਡਰੇਸ਼ਨਸ’ ( NSFs) ਨੂੰ ਸਹਾਇਤਾ ਯੋਜਨਾ ਅਧੀਨ ਭਾਰਤ ਵਿੱਚ ਰਾਸ਼ਟਰੀ ਚੈਂਪੀਅਨਸ਼ਿਪਸ , ਇੰਟਰਨੈਸ਼ਨਲ ਟੂਰਨਾਮੈਂਟ ਆਯੋਜਿਤ ਕਰਵਾਉਣ , ਵਿਦੇਸ਼ਾਂ ਵਿੱਚ ਹੋਣ ਵਾਲੇ ਇੰਟਰਨੈਸ਼ਨਲ ਟੂਰਨਾਮੈਂਟ ਵਿੱਚ ਭਾਗੀਦਾਰੀ , ਕੋਚਿੰਗ ਕੈਂਪਾਂ , ਉਪਕਰਣਾਂ ਦੀ ਖ਼ਰੀਦ , ਵਿਦੇਸ਼ੀ ਕੋਚਾਂ ਦੀਆਂ ਸੇਵਾਵਾਂ ਲੈਣ ਆਦਿ ਹਿਤ ਫ਼ੰਡ ਮੁਹੱਈਆ ਕਰਵਾਏ ਜਾਂਦੇ ਹਨ। ਰਾਸ਼ਟਰੀ ਖੇਡ ਫੈਡਰੇਸ਼ਨਾਂਨੂੰ ਸਹਾਇਤਾ ਯੋਜਨਾ ਲਈ ਸਾਲ 2019–20 ਦੌਰਾਨ 300.85 ਕਰੋੜ ਰੁਪਏ ਦਾ ਬਜਟ ਰੱਖਿਆ ਗਿਆ ਸੀ ਅਤੇ ਮੌਜੂਦਾ ਵਿੱਤ ਵਰ੍ਹੇ 2020–21 ਦੌਰਾਨ 245.00 ਕਰੋੜ ਰੁਪਏ ਦਾ ਬਜਟ ਰੱਖਿਆ ਗਿਆ ਹੈ।


    ਇਸ ਵਿੱਤ ਵਰ੍ਹੇ 2020–21 ਵਿੱਚ ਖੇਡਾਂ ਦੇ ਬੁਨਿਆਦੀ ਢਾਂਚੇ ਦੀ ਉਪਯੋਗਤਾ ਤੇ ਸਥਾਪਨਾ / ਅੱਪਗ੍ਰੇਡੇਸ਼ਨ ਲਈ ਪੂੰਜੀ ਅਸਾਸਿਆਂ ਵਾਸਤੇ 390.42 ਕਰੋੜ ਰੁਪਏ ਦੀ ਰਾਸ਼ੀ ਰੱਖੀ ਗਈ ਹੈ , ਜਦ ਕਿ ਇਸ ਦੇ ਮੁਕਾਬਲੇ ਪਿਛਲੇ ਵਿੱਤੀ ਸਾਲ 2019–20 ਦੌਰਾਨ ਇਨ੍ਹਾਂ ਹੀ ਕਾਰਜਾਂ ਉੱਤੇ 295.87 ਕਰੋੜ ਰੁਪਏ ਖ਼ਰਚ ਕੀਤੇ ਗਏ ਸਨ।


    ਇਹ ਜਾਣਕਾਰੀ ਯੁਵਾ ਮਾਮਲੇ ਤੇ ਖੇਡ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ੍ਰੀ ਕਿਰੇਨ ਰਿਜਿਜੂ ਨੇ ਅੱਜ ਲੋਕ ਸਭਾ ਵਿੱਚ ਇੱਕ ਲਿਖਤੀ ਜਵਾਬ ਰਾਹੀਂ ਦਿੱਤੀ।


    *****


    ਐੱਨਬੀ/ਓਜੇਏ/ਯੂਡੀ

    
    
    (Release ID: 1655774) Visitor Counter : 3
    
    
      Read this release in: English , Urdu , Bengali , Tamil , Telugu