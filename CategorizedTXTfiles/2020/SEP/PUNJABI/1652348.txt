      ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਨ ਮੰਤਰਾਲਾ

      24x7 ਟੋਲ-ਫ੍ਰੀ ਮਾਨਸਿਕ ਸਿਹਤ ਪੁਨਰ ਸਥਾਪਨ ਹੈਲਪਲਾਈਨ ਕਿਰਨ (1800-599-0019) 13 ਭਾਸ਼ਾਵਾਂ ਵਿੱਚ ਲਾਂਚ ਕੀਤੀ ਗਈ
      Posted On: 08 SEP 2020 1:36PM by PIB Chandigarh


    24x7 ਟੋਲ-ਫ੍ਰੀ ਮਾਨਸਿਕ ਸਿਹਤ ਪੁਨਰ ਸਥਾਪਨ ਹੈਲਪਲਾਈਨ ਕਿਰਨ ( 1800-599-0019), ਡੀਈਪੀਡਬਲਿਊਡੀ , ਸਮਾਜਿਕ ਨਿਆਂ ਅਤੇ ਸਸ਼ਕਤੀਕਰਨ ਮੰਤਰਾਲੇ ਦੁਆਰਾ 13 ਭਾਸ਼ਾਵਾਂ ਵਿੱਚ ਸ਼ੁਰੂ ਕੀਤੀ ਗਈ ਸੀ ਤਾਕਿ ਮਾਨਸਿਕ ਬਿਮਾਰੀ ਵਾਲੇ ਵਿਅਕਤੀਆਂ ਅਤੇ ਵਿਸ਼ੇਸ਼ ਕਰਕੇ ਮਹਾਮਾਰੀ ਕੋਵਿਡ - 19 ਦੇ ਮੱਦੇਨਜ਼ਰ ਮਾਨਸਿਕ ਬਿਮਾਰੀ ਦੇ ਵਧ ਰਹੇ ਮਾਮਲਿਆਂ ਵਿੱਚਰਾਹਤ ਅਤੇ ਸਹਾਇਤਾ ਪ੍ਰਦਾਨ ਕੀਤੀ ਜਾ ਸਕੇ। ਕੇਂਦਰੀ ਸਮਾਜਿਕ ਨਿਆਂ ਅਤੇ ਸਸ਼ਕਤੀਕਰਨ ਮੰਤਰੀ, ਸ਼੍ਰੀ ਥਾਵਰਚੰਦ ਗਹਿਲੋਤ ਨੇ ਕੱਲ੍ਹ ਇਸ ਨੂੰ ਪੋਸਟਰ , ਬਰੋਛਰ ਅਤੇ ਸੰਸਾਧਨ ਪੁਸਤਕ ਨਾਲ ਵੈੱਬਕਾਸਟ ਦੇ ਰਾਹੀਂ ਲਾਂਚ ਕੀਤਾ।


    ਇਹ ਹੈਲਪਲਾਈਨ ਇਸ ਪ੍ਰਕਾਰ ਕੰਮ ਕਰਦੀ ਹੈ: ਭਾਰਤ ਦੇ ਕਿਸੇ ਵੀ ਹਿੱਸੇ ਤੋਂ ਕਿਸੇ ਵੀ ਟੈਲੀਕੌਮ ਨੈੱਟਵਰਕ ਦੇ ਮੋਬਾਈਲ ਜਾਂ ਲੈਂਡ ਲਾਈਨ ਤੋਂ ਟੋਲ-ਫ੍ਰੀ ਨੰਬਰ 1800-599-0019 ਡਾਇਲ ਕਰੋ।ਸਵਾਗਤ ਸੰਦੇਸ਼ ਦੇ ਬਾਅਦ , ਸਹੀ ਬਟਨ ਦਬਾ ਕੇ ਭਾਸ਼ਾ ਦੀ ਚੋਣ ਕਰੋ ; ਭਾਸ਼ਾ ਦੀ ਚੋਣ ਤੋਂ ਬਾਅਦ , ਰਾਜ / ਕੇਂਦਰ ਸ਼ਾਸਿਤ ਪ੍ਰਦੇਸ਼ ਦੀ ਚੋਣ ਕਰੋ , ਤੁਸੀਂ ਆਪਣੇ ਮੂਲ ਜਾਂ ਇੱਛਤ ਰਾਜ ਦੇ ਹੈਲਪਲਾਈਨ ਸੈਂਟਰ ਨਾਲ ਜੁੜ ਜਾਓਗੇ , ਮਾਨਸਿਕ ਸਿਹਤ ਮਾਹਰ , ਮੁੱਦੇ ਨੂੰ ਸੁਲਝਾਉਣ ਜਾਂ ਬਾਹਰੀ ਮਦਦ (ਕਲੀਨੀਕਲ ਮਨੋਵਿਗਿਆਨੀ / ਪੁਨਰ ਸਥਾਪਨ ਮਨੋਵਿਗਿਆਨੀ / ਮਨੋਚਿਕਿਤਸਕ) ਨਾਲ ਜੁੜਨ ਵਿੱਚ ਸਹਾਇਤਾ ਕਰਨਗੇ।


    ਇਹ ਟੌਲ ਫ੍ਰੀ ਹੈਲਪਲਾਈਨ ਬੀਐੱਸਐੱਨਐੱਲ ਦੇ ਤਕਨੀਕੀ ਤਾਲਮੇਲ ਨਾਲ ਹਫ਼ਤੇ ਦੇ ਸੱਤ ਦਿਨ , 24 ਘੰਟੇ ਕੰਮ ਕਰਦੀ ਹੈ। ਇਸ ਹੈਲਪਲਾਈਨ ਵਿੱਚ 8 ਰਾਸ਼ਟਰੀ ਸੰਸਥਾਵਾਂ ਸਮੇਤ 25 ਸੰਸਥਾਵਾਂ ਸ਼ਾਮਲ ਹਨ। ਇਸ ਨੂੰ 660 ਕਲੀਨਿਕਲ / ਰੀਹੈਬਲੀਟੇਸ਼ਨ ਮਨੋਵਿਗਿਆਨਕਾਂ ਅਤੇ 668 ਮਨੋਚਿਕਿਤਸਕਾਂ ਦਾ ਸਮਰਥਨ ਪ੍ਰਾਪਤ ਹੈ। ਹੈਲਪਲਾਈਨ ਵਿੱਚ 13 ਭਾਸ਼ਾਵਾਂ ਸ਼ਾਮਲ ਹਨ : ਹਿੰਦੀ , ਅਸਾਮੀ , ਤਮਿਲ , ਮਰਾਠੀ , ਉੜੀਆ , ਤੇਲਗੂ , ਮਲਿਆਲਮ , ਗੁਜਰਾਤੀ , ਪੰਜਾਬੀ , ਕੰਨੜ , ਬੰਗਾਲੀ , ਉਰਦੂ ਅਤੇ ਅੰਗਰੇਜ਼ੀ।


    ਮਾਨਸਿਕ ਬਿਮਾਰੀ ਕਿਸੇ ਦੀ ਭਾਵਨਾਤਮਕ , ਮਨੋਵਿਗਿਆਨਕ ਅਤੇ ਸਮਾਜਿਕ ਤੰਦਰੁਸਤੀ ਨੂੰ ਪ੍ਰਭਾਵਤ ਕਰ ਸਕਦੀ ਹੈ। ਸਹਾਇਤਾ ਦੀ ਭਾਲ ਕਰਨਾ ਇਕ ਸਕਾਰਾਤਮਕ ਕਦਮ ਹੈ ਜੋ ਸਿਹਤ , ਤੰਦਰੁਸਤੀ ਅਤੇ ਖੁਸ਼ਹਾਲੀ ਨੂੰ ਵਧਾਉਂਦਾ ਹੈ। ਹੈਲਪ ਲਾਈਨ ਸ਼ੁਰੂਆਤੀ ਜਾਂਚ , ਮੁੱਢਲੀ ਸਹਾਇਤਾ , ਮਨੋਵਿਗਿਆਨਕ ਸਹਾਇਤਾ , ਸੰਕਟ ਪ੍ਰਬੰਧਨ , ਮਾਨਸਿਕ ਤੰਦਰੁਸਤੀ , ਸਕਾਰਾਤਮਕ ਵਿਵਹਾਰ ਨੂੰ ਉਤਸ਼ਾਹਿਤ ਕਰਨ , ਮਨੋਵਿਗਿਆਨਕ ਸੰਕਟ ਪ੍ਰਬੰਧਨ ਆਦਿ ਦੇ ਉਦੇਸ਼ ਨਾਲ ਮਾਨਸਿਕ ਸਿਹਤ ਪੁਨਰਵਾਸ ਸੇਵਾਵਾਂ ਦੀ ਪੇਸ਼ਕਸ਼ ਕਰਦੀ ਹੈ। ਇਸ ਹੈਲਪਲਾਈਨ ਦਾ ਟੀਚਾ ਤਣਾਅ , ਚਿੰਤਾ , ਨਿਰਾਸ਼ਾ , ਦਹਿਲ ਜਾਣਾ , ਅਨੁਕੂਲਤਾ ਵਿਕਾਰ , ਪੋਸਟ ਟ੍ਰੌਮੈਟਿਕ ਤਣਾਅ ਵਿਕਾਰ , ਨਸ਼ੀਲੇ ਪਦਾਰਥਾਂ ਦਾ ਸੇਵਨ , ਆਤਮ ਹੱਤਿਆ ਕਰਨ ਦੇ ਵਿਚਾਰ , ਮਹਾਮਾਰੀ ਤੋਂ ਪ੍ਰੇਰਿਤ ਮਨੋਵਿਗਿਆਨਕ ਮੁੱਦੇ ਅਤੇ ਮਾਨਸਿਕ ਸਿਹਤ ਸੰਕਟਕਾਲੀਨ ਸਥਿਤੀ ਦਾ ਅਨੁਭਵ ਕਰ ਰਹੇ ਲੋਕਾਂ ਦੀ ਸੇਵਾ ਕਰਨਾ ਹੈ। ਇਹ ਵਿਅਕਤੀਆਂ , ਪਰਿਵਾਰਾਂ , ਗੈਰ-ਸਰਕਾਰੀ ਸੰਗਠਨਾਂ , ਪੇਰੈਂਟ ਐਸੋਸੀਏਸ਼ਨਾਂ , ਪੇਸ਼ੇਵਰ ਐਸੋਸੀਏਸ਼ਨਾਂ , ਪੁਨਰ ਸਥਾਪਨ ਸੰਸਥਾਵਾਂ , ਹਸਪਤਾਲਾਂ ਜਾਂ ਦੇਸ਼ ਭਰ ਤੋਂ ਕਿਸੇ ਵੀ ਜ਼ਰੂਰਤਮੰਦ ਵਿਅਕਤੀ ਨੂੰ 13 ਭਾਸ਼ਾਵਾਂ ਵਿੱਚ ਪਹਿਲੀ ਸਟੇਜ ਦਾ ਮਸ਼ਵਰਾ , ਕਾਊਂਸਲਿੰਗ ਅਤੇ ਸੰਦਰਭ ਪ੍ਰਦਾਨ ਕਰਨ ਲਈ ਇੱਕ ਜੀਵਨ ਰੇਖਾ ਵਜੋਂ ਕੰਮ ਕਰਦੀ ਹੈ।


    ਹੈਲਪਲਾਈਨ ਦੇ ਉਦੇਸ਼ ਹਨ- ਸ਼ੁਰੂਆਤੀ ਜਾਂਚ ; ਮੁੱਢਲੀ ਡਾਕਟਰੀ ਸਹਾਇਤਾ ; ਮਨੋਵਿਗਿਆਨਕ ਸਹਾਇਤਾ ; ਸੰਕਟ ਪ੍ਰਬੰਧਨ ; ਮਾਨਸਿਕ ਤੰਦਰੁਸਤੀ ; ਵਿਚਲਿਤ ਵਿਵਹਾਰ ਨੂੰ ਰੋਕਣਾ ; ਮਨੋਵਿਗਿਆਨਕ ਸੰਕਟ ਪ੍ਰਬੰਧਨ ਅਤੇ ਮਾਨਸਿਕ ਸਿਹਤ ਮਾਹਿਰਾਂ ਦਾ ਹਵਾਲਾ ਦੇਣਾ। ਇਹ ਹੈਲਪਲਾਈਨ ਚਿੰਤਾ ; ਔਬਸੈੱਸਿਵ ਕੰਪਲਸਿਵ ਡਿਸਆਰਡਰ ; ਆਤਮ ਹੱਤਿਆ ; ਉਦਾਸੀ ; ਪੈਨਿਕ ਅਟੈਕ(ਸ) ਐਡਜਸਟਮੈਂਟ ਡਿਸਆਰਡਰ ; ਪੋਸਟ ਟਰੌਮੈਟਿਕ ਤਣਾਅ ਵਿਕਾਰ ਅਤੇ ਨਸ਼ੀਲੇ ਪਦਾਰਥਾਂ ਦੀ ਵਰਤੋਂਨਾਲ ਸਬੰਧਿਤ ਮਾਨਸਿਕ ਸਿਹਤ ਦੇ ਮੁੱਦਿਆਂ ਨੂੰ ਹੱਲ ਕਰਨ ਲਈ ਸਮਰਪਿਤ ਹੈ। ਹੈਲਪਲਾਈਨ- ਪ੍ਰੇਸ਼ਾਨ ਲੋਕਾਂ ; ਮਹਾਮਾਰੀ ਨਾਲ ਜੁੜੇ ਮਨੋਵਿਗਿਆਨਕ ਮੁੱਦਿਆਂ ਅਤੇ ਮਾਨਸਿਕ ਸਿਹਤ ਐਮਰਜੈਂਸੀ ਨਾਲ ਸਬੰਧਿਤ ਮਾਮਲਿਆਂ ਨੂੰ ਹੱਲ ਕਰਨ ਦਾ ਕੰਮ ਕਰਦੀ ਹੈ।


    ਇਸ ਹੈਲਪਲਾਈਨ ਦਾ ਤਾਲਮੇਲ ਨੈਸ਼ਨਲ ਇੰਸਟੀਟਿਊਟ ਫਾਰ ਦ ਮਲਟੀਪਲ ਡਿਸਅਬਿਲਿਟੀਜ਼ (ਐੱਨਆਈਈਪੀਐੱਮਡੀ) , ਚੇਨਈ ਅਤੇ ਨੈਸ਼ਨਲ ਇੰਸਟੀਟਿਊਟ ਆਵ੍ ਮੈਂਟਲ ਹੈਲਥ ਰੀਹੈਬਲੀਟੇਸ਼ਨ (ਐੱਨਆਈਐੱਮਐੱਚਆਰ) , ਸਿਹੋਰ ਦੁਆਰਾ ਕੀਤਾ ਜਾ ਰਿਹਾ ਹੈ। ਹੈਲਪਲਾਈਨ ਲਈ ਪੇਸ਼ੇਵਰ ਸਹਾਇਤਾ ਇੰਡੀਅਨ ਐਸੋਸੀਏਸ਼ਨ ਆਵ੍ ਕਲੀਨਿਕਲ ਸਾਈਕੌਲੋਜਿਸਟਸ (ਆਈਏਸੀਪੀ) , ਇੰਡੀਅਨ ਸਾਈਕਿਐਟ੍ਰਿਸਟਸ ਐਸੋਸੀਏਸ਼ਨ (ਆਈਪੀਏ) ਅਤੇ ਇੰਡੀਅਨ ਸਾਈਕਿਐਟ੍ਰਿਕ ਸੋਸ਼ਲ ਵਰਕਰਸ ਐਸੋਸੀਏਸ਼ਨ (ਆਈਪੀਐੱਸਡਬਲਿਊ) ਦੁਆਰਾ ਪ੍ਰਦਾਨ ਕੀਤੀ ਜਾ ਰਹੀ ਹੈ।


    ****


    ਐੱਨਬੀ/ਐੱਸਕੇ

    
    
    (Release ID: 1652348) Visitor Counter : 5
    
    
      Read this release in: English , Hindi , Urdu , Assamese , Manipuri , Bengali , Gujarati , Telugu , Kannada