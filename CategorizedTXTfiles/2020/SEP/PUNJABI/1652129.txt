      ਰੱਖਿਆ ਮੰਤਰਾਲਾ

      ਡੀ ਆਰ ਡੀ ਓ ਨੇ ਹਾਈਪਰ ਸੋਨਿਕ ਤਕਨਾਲੋਜੀ ਡੈਮੋਨਸਟੇਟਰ ਵਹੀਕਲ ਦੇ ਉਡਾਨ ਟੈਸਟਾਂ ਵਿੱਚ ਸਫ਼ਲਤਾ ਪ੍ਰਾਪਤ ਕੀਤੀ
      Posted On: 07 SEP 2020 2:56PM by PIB Chandigarh


    ਰੱਖਿਆ ਖੋਜ਼ ਤੇ ਵਿਕਾਸ ਸੰਸਥਾ ( ਡੀ ਆਰ ਡੀ ਓ ) ਨੇ ਅੱਜ ਉਡੀਸ਼ਾ ਤਟ ਨੇੜੇ ਡਾਕਟਰ ਏ ਪੀ ਜੇ ਅਬਦੁੱਲ ਕਲਾਮ ਲਾਂਚ ਕੰਪਲੈਕਸ ਤੋਂ ਹਾਈਪਰ ਸੋਨਿਕ ਏਅਰ ਬਰੀਧਿੰਗ ਸਕ੍ਰੈਮਜੈੱਟ ਦਾ ਹਾਈਪਰਸੋਨਿਕ ਤਕਨਾਲੋਜੀ ਪ੍ਰਦਰਸ਼ਨ ਵਹੀਕਲ ( ਐੱਚ ਐੱਸ ਟੀ ਡੀ ਵੀ ) ਰਾਹੀਂ ਸਫ਼ਲ ਪ੍ਰਦਰਸ਼ਨ ਕੀਤਾ ।


    
    ਹਾਈਪਰਸੋਨਿਕ ਕਰੂਜ਼ ਵਹੀਕਲ , ਜਿਸ ਨੂੰ ਪੁਖ਼ਤਾ ਸੋਲਿਡ ਰਾਕੇਟ ਮੋਟਰ ਨਾਲ ਲਾਂਚ ਕੀਤਾ ਗਿਆ , ਨੂੰ 30 ਕਿਲੋਮੀਟਰ ਦੀ ਉਚਾਈ ਤੇ ਲੈ ਗਈ । ਜਿੱਥੇ ਹਾਈਪਰਸੋਨਿਕ ਮੈੱਕ ਨੰਬਰ ਤੇ ਏਅਰੋ ਡਾਇਨਾਮਿਕ ਹੀਟ ਸ਼ੀਲਡਸ ਅਲੱਗ ਕੀਤੀਆਂ ਗਈਆਂ । ਕਰੂਜ਼ ਵਹੀਕਲ ਨੇ ਲਾਂਚ ਵਹੀਕਲ ਤੋਂ ਅਲੱਗ ਹੋ ਕੇ ਯੋਜਨਾ ਅਨੁਸਾਰ ਏਅਰ ਇੰਨਟੇਕ ਖੋਲ ਦਿੱਤਾ । ਹਾਈਪਰਸੋਨਿਕ ਕੰਬਰਸ਼ਨ ਬਣਿਆ ਰਿਹਾ ਤੇ ਕਰੂਜ਼ ਵਹੀਕਲ ਲਗਾਤਾਰ ਆਵਾਜ਼ ਦੀ ਸਪੀਡ ਤੋਂ 6 ਗੁਣਾ ਰਫ਼ਤਾਰ ਨਾਲ ਆਪਣੇ ਮਿੱਥੇ ਟੀਚੇ ਵੱਲ ਚਲੀ ਗਈ ( ਕਰੀਬ 02 ਕਿਲੋਮੀਟਰ ਸੈਕਿੰਡ 20 ਸੈਕਿੰਡ ਤੋਂ ਜਿ਼ਆਦਾ ਸਮੇਂ ਤੱਕ ) । ਸਕਰੈਮਜੈੱਟ ਦੇ ਤੇਲ ਛੱਡਣ ਅਤੇ ਆਪਣੇ ਆਪ ਬਲਨ ਵਾਲੀ ਤਕਨਾਲੋਜੀ ਦੀ ਗੁਣਵੱਤਾ ਸਿੱਧ ਹੋਈ ।


    ਸਕਰੈਮਜੈੱਟ ਇੰਜਣ ਨੇ ਟੈਕਸਟ ਬੁੱਕ ਵਾਂਗ ਕੰਮ ਕਰਨਾ ਸ਼ੁਰੂ ਕਰ ਦਿੱਤਾ । ਸਕਰੈਮ ਜੈੱਟ ਇੰਜਣ ਸਮੇਤ ਕਰੂਜ਼ ਤੇ ਲਾਂਚ ਵੇਹੀਕਲ ਦੇ ਮਾਪਦੰਡਾਂ ਦੀ ਮਲਟੀਪਲ ਟਰੈਕਿੰਗ ਰੇਡਾਰਜ਼ , ਇਲੈਕਟਰੋ — ਆਪਟੀਕਲ ਸਿਸਟਮ ਤੇ ਟੈਲੀਮੀਟਰੀ ਸਟੇਸ਼ਨਾਂ ਤੇ ਮੋਨੀਟਰਿੰਗ ਕੀਤੀ ਗਈ ਸੀ । ਸਕਰੈਮਜੈੱਟ ਇੰਜਣ ਨੇ ਬਹੁਤ ਉੱਚੇ ਤਾਪਮਾਨ ਤੇ ਹਾਈ ਡੈਨਾਮਿਕ ਪ੍ਰੈਸ਼ਰ ਤੇ ਕੰਮ ਕੀਤਾ । ਹਾਈਪਰਸੋਨਿਕ ਵਹੀਕਲ ਦੇ ਕਰੂਜ਼ ਪੜਾਅ ਦੌਰਾਨ ਮੋਨੀਟਰਿੰਗ ਲਈ ਇੱਕ ਜਹਾਜ਼ ਬੰਗਾਲ ਦੇ ਤਟੀ ਖੇਤਰ ਵਿੱਚ ਤਾਇਨਾਤ ਕੀਤਾ ਗਿਆ ਸੀ । ਸਾਰੇ ਮਾਪਦੰਡਾਂ ਨੇ ਇਸ ਮਿਸ਼ਨ ਦੀ ਜ਼ਬਰਦਸਤ ਸਫ਼ਲਤਾ ਵੱਲ ਇਸ਼ਾਰਾ ਕੀਤਾ ।


    
    ਸਫ਼ਲਤਾਪੂਰਵਕ ਪ੍ਰਦਰਸ਼ਨ ਨਾਲ ਕਈ ਨਾਜ਼ੁਕ ਤਕਨਾਲੋਜੀਆਂ ਜਿਵੇਂ ਹਾਈਪਰਸੋਨਿਕ ਕਲਾਬਾਜ਼ੀਆਂ ਲਈ ਏਅਰੋ ਡੈਨੇਮਿਕ ਕਨਫੀਗ੍ਰੇਸ਼ਨ ਤੇ ਸਕਰੈਮਜੈੱਟ ਪ੍ਰੋਪਲਸ਼ਨ ਨੂੰ ਚਲਾਉਣ ਦੀ ਵਰਤੋਂ ਅਤੇ ਹਾਈਪਰਸੋਨਿਕ ਵਹਾਅ ਤੇ ਲਗਾਤਾਰ ਬਲਣ , ਉੱਚੇ ਤਾਪਮਾਨ ਵਾਲੇ ਪਦਾਰਥਾਂ ਦੀਆਂ ਥਰਮੋਸਟਰਕਚਰਲ ਵਿਸ਼ੇਸ਼ਤਾਈਆਂ , ਹਾਈਪਰਸੋਨਿਕ ਤੇਜ਼ ਗਤੀ ਨੂੰ ਅਲੱਗ ਕਰਨ ਲਈ ਯੰਤਰ ਆਦਿ , ਨੇ ਸਾਬਤ ਕੀਤਾ ।


    
    ਰੱਖਿਆ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਨੇ ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੇ ਆਤਮਨਿਰਭਰ ਭਾਰਤ ਅਭਿਆਨ ਅਨੁਸਾਰ ਇਸ ਲਾਜਵਾਬ ਪ੍ਰਾਪਤੀ ਲਈ ਡੀ ਆਰ ਡੀ ਓ ਨੂੰ ਵਧਾਈ ਦਿੱਤੀ । ਉਹਨਾਂ ਨੇ ਇਸ ਪ੍ਰਾਜੈਕਟ ਨਾਲ ਜੁੜੇ ਵਿਗਿਆਨੀਆਂ ਦੀ ਪ੍ਰਸ਼ੰਸਾ ਕਰਦਿਆਂ ਇਸ ਮਹਾਨ ਪ੍ਰਾਪਤੀ ਲਈ ਵਧਾਈ ਦਿੱਤੀ । ਉਹਨਾਂ ਕਿਹਾ ਭਾਰਤ ਨੂੰ ਇਹਨਾਂ ਵਿਗਿਆਨੀਆਂ ਤੇ ਮਾਣ ਹੈ । ਰੱਖਿਆ ਵਿਭਾਗ ਦੇ ਸਕੱਤਰ ਖੋਜ਼ ਤੇ ਵਿਕਾਸ ਦੇ ਸਕੱਤਰ ਡੀ ਆਰ ਡੀ ਓ ਦੇ ਚੇਅਰਮੈਨ ਡਾਕਟਰ ਜੀ ਸਤੀਸ਼ ਰੈਂਡੀ ਨੇ ਵਿਗਿਆਨੀਆਂ , ਖੋਜਕਾਰਾਂ ਅਤੇ ਐੱਚ ਐੱਸ ਟੀ ਵੀ ਡੀ ਮਿਸ਼ਨ ਦੇ ਹੋਰ ਅਧਿਕਾਰੀਆਂ ਨੂੰ ਦੇਸ਼ ਦੀ ਰੱਖਿਆ ਸਮਰੱਥਾ ਨੂੰ ਮਜ਼ਬੂਤ ਕਰਨ ਲਈ ਦ੍ਰਿੜ ਨਿਸ਼ਚੇ ਲਈ ਵਧਾਈ ਦਿੱਤੀ । ਇਸ ਸਫ਼ਲਤਾਪੂਰਵਕ ਪ੍ਰਦਰਸ਼ਨ ਨੇ ਦੇਸ਼ ਵੱਲੋਂ ਹਾਈਪਰਸੋਨਿਕ ਸ਼ਾਸਨ ਵਿੱਚ ਦਾਖਲ ਹੋ ਕੇ ਐਡਵਾਂਸ ਹਾਈਪਰਸੋਨਿਕ ਵਹੀਕਲਸ ਦਾ ਰਸਤਾ ਖੋਲ ਦਿੱਤਾ ਹੈ ।


    http://pibphoto.nic.in/documents/Others/20209778978978245.mp4


    


    ਏ ਬੀ ਵੀ / ਐੱਨ ਏ ਐੱਮ ਪੀ ਆਈ / ਕੇ ਏ / ਡੀ ਕੇ / ਐੱਸ ਏ ਵੀ ਵੀ ਵਾਈ / ਏ ਡੀ ਏ

    
    
    (Release ID: 1652129) Visitor Counter : 3
    
    
      Read this release in: Assamese , English , Urdu , Hindi , Marathi , Bengali , Manipuri , Tamil , Telugu