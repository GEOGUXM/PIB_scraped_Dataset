      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਹਿੰਦੀ ਦਿਵਸ – 2020 ’ਤੇ ਫਿਲਮਸ ਡਿਵੀਜ਼ਨ ਦੀ ਰਾਜਭਾਸ਼ਾ ’ਤੇ ਬਣੀਆਂ ਲਘੂ ਫਿਲਮਾਂ ਦਾ ਪ੍ਰਦਰਸ਼ਨ
      Posted On: 13 SEP 2020 11:36AM by PIB Chandigarh


    ਫਿਲਮਸ ਡਿਵੀਜ਼ਨ ਦੁਆਰਾ ਹਿੰਦੀ ਦਿਵਸ-2020 ਦੇ ਅਵਸਰ ’ ਤੇ , ਹਿੰਦੀ ਨੂੰ ਭਾਰਤ ਦੇ ਕੇਂਦਰ ਦੀ ਰਾਜ ਭਾਸ਼ਾ ਦੇ ਰੂਪ ਵਿੱਚ 14 ਸਤੰਬਰ-1949 ਨੂੰ ਪ੍ਰਵਾਨਗੀ ਮਿਲਣ ਦੇ ਇਤਿਹਾਸਿਕ ਅਵਸਰ ਨਾਲ ਸਬੰਧਿਤ ਅਤੇ ਰਾਜ ਭਾਸ਼ਾ ਦੀ ਵਿਕਾਸ ਯਾਤਰਾ ’ ਤੇ ਬਣੇ 5 ਚੋਣਵੀਆਂ ਦਸਤਾਵੇਜ਼ੀ ਫਿਲਮਾਂ ਦਾ , 14 ਸਤੰਬਰ-2020 ਨੂੰ , 24 ਘੰਟੇ ਲਈ ਫ੍ਰੀ ਔਨਲਾਈਨ ਪ੍ਰਦਰਸ਼ਨ ਕੀਤਾ ਜਾਵੇਗਾ l ਇਨ੍ਹਾਂ ਦਸਤਾਵੇਜ਼ੀ ਫਿਲਮਾਂ ਵਿੱਚ ਬੱਚਿਆਂ ਦੁਆਰਾ ਸੰਵਿਧਾਨ ਸਭਾ ਦੀ ਬੈਠਕ ਦਾ ਗਠਨ , ਕਾਰਵਾਈ ਅਤੇ ਵੱਖ-ਵੱਖ ਰਾਜਾਂ ਵਿੱਚ ਹਿੰਦੀ ਦੀ ਮਕਬੂਲੀਅਤ ਅਤੇ ਵਿਕਾਸ ਨੂੰ ਦਰਸਾਇਆ ਗਿਆ ਹੈ। ਫਿਲਮਾਂ ਦੇਖਣ ਲਈ , ਕਿਰਪਾ www.filmsdivision.org ’ ਤੇ ਲੌਗ ਔਨ ਕਰੋ ਅਤੇ “ ਡਾਕਿਊਮੈਂਟਰੀ ਆਵ੍ ਦ ਵੀਕ ” ’ ਤੇ ਕਲਿੱਕ ਕਰੋ , ਜਾਂ ਫਿਰ ਯੂਟਿਊਬ ਚੈਨਲ https://www.youtube.com/user/FilmsDivision ’ ਤੇ ਕਲਿੱਕ ਕਰੋ।


    ਪ੍ਰਸਿੱਧ ਹਿੰਦੀ ਵਿਦਵਾਨ ਅਤੇ ਲੇਖਕ ਬਿਓਹਾਰ ਰਾਜੇਂਦਰ ਸਿੰਹ ਦੇ ਮੋਹਰੀ ਪ੍ਰਯਤਨਾਂ ਅਤੇ ਹਿੰਦੀ ਦੇ ਹੋਰ ਵਿਦਵਾਨਾਂ , ਹਜ਼ਾਰੀ ਪ੍ਰਸਾਦ ਦਿਵੇਦੀ , ਮੈਥਿਲੀ ਸ਼ਰਣ ਗੁਪਤ ਅਤੇ ਕਾਕਾ ਕਾਲੇਲਕਰ ਦੇ ਪ੍ਰਯਤਨਾਂ ਨਾਲ ਸਿੰਹ ਜੀ ਦੇ 50ਵੇਂ ਜਨਮ ਦਿਨ ’ ਤੇ 14 ਸਤੰਬਰ - 1949 ਨੂੰ , ਹਿੰਦੀ ਨੂੰ ਭਾਰਤ ਦੇ ਸੰਘ ਦੀ ਰਾਜ ਭਾਸ਼ਾ ਦੇ ਰੂਪ ਵਿੱਚ ਪ੍ਰਵਾਨਗੀ ਮਿਲੀ ਅਤੇ 26 ਜਨਵਰੀ , 1950 ਨੂੰ ਭਾਰਤੀ ਸੰਵਿਧਾਨ ਦੁਆਰਾ ਧਾਰਾ 343 ਦੇ ਤਹਿਤ ਦੇਵਨਾਗਰੀ ਲਿਪੀ ਵਿੱਚ ਲਿਖੀ ਗਈ ਹਿੰਦੀ ਨੂੰ ਰਾਜ ਭਾਸ਼ਾ ਦੀ ਮਾਨਤਾ ਦਿੱਤੀ ਗਈ l ਅੱਜ ਹਿੰਦੀ ਦੁਨੀਆ ਵਿੱਚ ਬੋਲੀਆਂ ਜਾਣ ਵਾਲੀਆਂ ਵਿਆਪਕ ਭਾਸ਼ਾਵਾਂ ਵਿੱਚੋਂ ਇੱਕ ਹੈ ਅਤੇ 52 ਕਰੋੜ ਤੋਂ ਜ਼ਿਆਦਾ ਲੋਕਾਂ ਦੀ ਪਹਿਲੀ ਭਾਸ਼ਾ ਹੈ l


    ਇਸ ਔਨਲਾਈਨ ਫਿਲਮ ਫੈਸਟੀਵਲ ਵਿੱਚ ਦਿਖਾਈਆਂ ਜਾਣ ਵਾਲੀਆਂ ਫਿਲਮਾਂ ਹਨ , “ ਸੰਵਿਧਾਨ ਕੇ ਸਾਕਸ਼ੀ (44ਮਿ. / ਰੰਗੀਨ / ਹਿੰਦੀ / 1992 ) ”, ਜੋ ਭਾਰਤ ਦੇ ਰਾਜ ਭਾਸ਼ਾ ਦੇ ਰੂਪ ਵਿੱਚ ਹਿੰਦੀ ਨੂੰ ਅਪਣਾਉਣ ਦੇ ਫ਼ੈਸਲੇ ਅਤੇ ਸੰਵਿਧਾਨ ਸਭਾ ਦੀ ਬੈਠਕ ਦੇ ਰੋਚਕ ਪਹਿਲੂਆਂ ਦਾ ਵਰਣਨ ਕਰਦਾ ਹੈ। “ 14 ਸਤੰਬਰ 1949 (17ਮਿ. / ਰੰਗੀਨ/ ਹਿੰਦੀ / 1991 ) ”, ਬੱਚਿਆਂ ਦੁਆਰਾ ਸੰਵਿਧਾਨ ਸਭਾ ਦੀ ਇੱਕ ਵਿਵਸਥਾ ਦੇ ਤਹਿਤ ਹਿੰਦੀ ਨੂੰ ਰਾਜ ਭਾਸ਼ਾ ਦੇ ਰੂਪ ਵਿੱਚ ਅਪਣਾਉਣ ਦੀ ਇਤਿਹਾਸਿਕ ਘਟਨਾ ਦੀ ਪੁਨਰ ਸਿਰਜਣਾ ਕਰਦੀ ਹੈ। “ ਭਾਰਤ ਕੀ ਵਾਣੀ (52ਮਿ./ ਰੰਗੀਨ / ਹਿੰਦੀ/ 1990) ”, ਰਾਸ਼ਟਰ ਭਾਸ਼ਾ ਦੇ ਰੂਪ ਵਿੱਚ ਹਿੰਦੀ ਨੂੰ ਅਪਣਾਉਣ ਦੀ ਘਟਨਾ ਅਤੇ ਵੱਖ-ਵੱਖ ਰਾਜਾਂ ਦੇ ਯਾਤਰਾ ਬ੍ਰਿਤਾਂਤ ਦੇ ਮਾਧਿਅਮ ਰਾਹੀਂ ਹਿੰਦੀ ਦੇ ਮਹੱਤਵ ਨੂੰ ਦੱਸਦੀ ਹੈ। “ ਹਮਾਰੀ ਭਾਸ਼ਾ (4ਮਿ./ਰੰਗੀਨ/ਹਿੰਦੀ / 2011) ”, ਹਿੰਦੀ ਨੂੰ ਰਾਸ਼ਟਰ ਭਾਸ਼ਾ ਦੇ ਰੂਪ ਵਿੱਚ , ਦੇਸ਼ ਦੀ ਏਕਤਾ ਅਤੇ ਇਕਜੁੱਟਤਾ ਨੂੰ ਦਰਸਾਉਂਦੀ ਹੈ। “ ਹਿੰਦੀ ਕੀ ਵਿਕਾਸ ਯਾਤਰਾ (10ਮਿ./ਰੰਗੀਨ/ਹਿੰਦੀ/2000) ”, ਭਾਰਤ ਵਿੱਚ ਹਿੰਦੀ ਦੇ ਵਿਕਾਸ ਅਤੇ ਸਥਿਤੀ ‘ ਤੇ ਅਧਾਰਿਤ ਇੱਕ ਫਿਲਮ ਹੈ।


    *****


    (ਫਿਲਮ ਡਿਵੀਜ਼ਨ ) ਆਰਟੀ/ਡੀਆਰ

    
    
    (Release ID: 1653791) Visitor Counter : 4
    
    
      Read this release in: Telugu , Marathi , Bengali , Manipuri , English , Urdu , Hindi , Tamil