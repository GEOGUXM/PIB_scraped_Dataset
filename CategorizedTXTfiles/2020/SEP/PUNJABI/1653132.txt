      ਉਪ ਰਾਸ਼ਟਰਪਤੀ ਸਕੱਤਰੇਤ

      ਮਾਤਭਾਸ਼ਾ, ਸੱਭਿਆਚਾਰ ਤੇ ਪ੍ਰਕਿਰਤੀ ਦੀ ਸੁਰੱਖਿਆ ਤੇਲੁਗੂ ਸਾਹਿਤਕਾਰ ਸ੍ਰੀ ਵਿਸ਼ਵਨਾਥ ਸੱਤਯਨਾਰਾਇਣ ਨੂੰ ਇੱਕ ਸੱਚੀ ਸ਼ਰਧਾਂਜਲੀ ਹੋਵੇਗੀ: ਉਪ ਰਾਸ਼ਟਰਪਤੀ
      ਵਿਸ਼ਵਨਾਥ ਸੱਤਯਨਾਰਾਇਣ ਭਾਰਤੀ ਸੱਭਿਆਚਾਰ ਤੇ ਰਵਾਇਤਾਂ ਦੇ ਇੱਕ ਸਾਕਾਰ ਰੂਪ ਸਨ
      
      ਕਵੀ ਸਮਰਾਟ ਦਾ ਸਾਹਿਤਕ ਕੈਨਵਸ ਬਹੁਤ ਵਿਸ਼ਾਲ ਸੀ: ਉਪ ਰਾਸ਼ਟਰਪਤੀ
      
      ਉਪ ਰਾਸ਼ਟਰਪਤੀ ਨੇ ਸ੍ਰੀ ਵਿਸ਼ਵਨਾਥ ਸੱਤਯਨਾਰਾਇਣ ਦੀ 125ਵੀਂ ਵਰ੍ਹੇਗੰਢ ਦੇ ਜਸ਼ਨਾਂ ਦਾ ਉਦਘਾਟਨ ਕੀਤਾ
      Posted On: 10 SEP 2020 12:12PM by PIB Chandigarh


    ਭਾਰਤ ਦੇ ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ. ਵੈਂਕੱਈਆ ਨਾਇਡੂ ਨੇ ਅੱਜ ਕਿਹਾ ਕਿ ਮਾਤ – ਭਾਸ਼ਾ , ਭਾਰਤੀ ਸੱਭਿਆਚਾਰ , ਕਦਰਾਂ – ਕੀਮਤਾਂ ਤੇ ਵਾਤਾਵਰਣ ਨੂੰ ਸੰਭਾਲਣਾ ਤੇ ਉਸ ਨੂੰ ਸੁਰੱਖਿਅਤ ਰੱਖਣਾ ਤੇਲੁਗੂ ਦੇ ਉੱਘੇ ਸਾਹਿਤਕਾਰ ਸ਼੍ਰੀ ਵਿਸ਼ਵਨਾਥ ਸੱਤਯਨਾਰਾਇਣ ਨੂੰ ਇੱਕ ਸੱਚੀ ਸ਼ਰਧਾਂਜਲੀ ਹੋਵੇਗੀ।


    ਕਵੀ ਸਮਰਾਟ ਸ਼੍ਰੀ ਵਿਸ਼ਵਨਾਥ ਸੱਤਯਨਾਰਾਇਣ ਦੀ 125 ਵੀਂ ਵਰ੍ਹੇਗੰਢ ਦੇ ਜਸ਼ਨਾਂ ਦਾ ਵਰਚੁਅਲੀ ਉਦਘਾਟਨ ਕਰਦਿਆਂ ਸ਼੍ਰੀ ਨਾਇਡੂ ਨੇ ਇਸ ਮਹਾਨ ਸਾਹਿਤਕ ਸ਼ਖ਼ਸੀਅਤ ਭਾਰਤੀ ਸੱਭਿਆਚਾਰ ਤੇ ਰਵਾਇਤਾਂ ਦੀ ਇੱਕ ਸਾਕਾਰ ਮੂਰਤ ਕਰਾਰ ਦਿੱਤਾ।


    ਉਨ੍ਹਾਂ ਕਿਹਾ ਕਿ ਵਿਸ਼ਵਨਾਥ ਸੱਤਯਨਾਰਾਇਣ ਪਹਿਲੇ ਅਜਿਹੇ ਲੇਖਕ ਸਨ , ਜਿਨ੍ਹਾਂ ਨੇ ਰਾਮਾਇਣ ਨੁੰ ਇੱਕ ਸੱਚਾ ਤੇਲੁਗੂਪਣ ਦਿੱਤਾ ਸੀ ਤੇ ਨਾਲ ਹੀ ਉਨ੍ਹਾਂ ਚੇਤੇ ਕਰਦਿਆਂ ਕਿਹਾ ਕਿ ਸ਼੍ਰੀ ਵਿਸ਼ਵਨਾਥ ਦੇ ਮੁਢਲਾ ਕਾਰਜ ‘ ਰਾਮਾਇਣ ਕਲਪਵ੍ਰਿਕਸ਼ਮ ’ ਕਾਰਨ ਹੀ ਉਨ੍ਹਾਂ ਨੂੰ ਵੱਕਾਰੀ ਗਿਆਨਪੀਠ ਪੁਰਸਕਾਰ ਹਾਸਲ ਹੋਇਆ ਸੀ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਆਪਣੇ ਸਾਹਿਤਕ ਕੰਮਾਂ ਜ਼ਰੀਏ ਉਨ੍ਹਾਂ ਮਾਤ – ਭਾਸ਼ਾ ਵਿੱਚ ਸਿੱਖਿਆ ਦੇਣ , ਸੱਭਿਆਚਾਰ ਨੂੰ ਸੰਭਾਲਣ ਤੇ ਪ੍ਰਕਿਰਤੀ ਨੂੰ ਸੁਰੱਖਿਅਤ ਰੱਖਣ ਦੇ ਮਹੱਤਵ ਨੂੰ ਉਜਾਗਰ ਕੀਤਾ ਸੀ।


    ਸ਼੍ਰੀ ਨਾਇਡੂ ਨੇ ਪ੍ਰਕਿਰਤੀ ਦੀ ਸੁਰੱਖਿਆ ਨੂੰ ਇੱਕ ‘ ਜਨ – ਅੰਦੋਲਨ ’ ਬਣਾਉਣ ਦਾ ਸੱਦਾ ਵੀ ਦਿੱਤਾ।


    ਇਸ ਗੱਲ ਨੂੰ ਧਿਆਨ ’ ਚ ਰੱਖਦਿਆਂ ਮਾਤਭਾਸ਼ਾ ਵਿੱਚ ਪ੍ਰਾਇਮਰੀ ਸਿੱਖਿਆ ਮੁਹੱਈਆ ਕਰਵਾਉਣ ਨਾਲ ਬੱਚਿਆਂ ਦੇ ਭਾਵਨਾਤਮਕ ਤੇ ਬੌਧਿਕ ਵਿਕਾਸ ਵਿੱਚ ਮਦਦ ਮਿਲੇਗੀ , ਉਨ੍ਹਾਂ ਜ਼ੋਰ ਦਿੰਦਿਆਂ ਕਿਹਾ ਕਿ ਸੱਭਿਆਚਾਰ , ਭਾਸ਼ਾ ਤੇ ਰਵਾਇਤਾਂ ਦੇ ਏਕੀਕ੍ਰਿਤ ਹੋਣ ’ ਤੇ ਬੱਚੇ ਸਮੂਹਕ ਰੂਪ ਵਿੱਚ ਸਿੱਖਿਆ ਹਾਸਲ ਕਰ ਸਕਦੇ ਹਨ।


    ਇਹ ਦੱਸਦਿਆਂ ਕਿ ਨਵੀਂ ਸਿੱਖਿਆ ਨੀਤੀ –2020 ਵਿੱਚ ਏਕੀਕ੍ਰਿਤ ਸਿੱਖਿਆ ਨੂੰ ਤਰਜੀਹ ਦਿੱਤੀ ਗਈ ਹੈ , ਸ਼੍ਰੀ ਨਾਇਡੂ ਨੇ ਜ਼ੋਰ ਦਿੰਦਿਆਂ ਕਿਹਾ ਕਿ ਨਵੀਂ ਸਿੱਖਿਆ ਨੀਤੀ –2020 ਨੂੰ ਵਿਦਿਆਰਥੀਆਂ ਲਈ ਅੰਤਰਰਾਸ਼ਟਰੀ ਮਾਪਦੰਡਾਂ ਵਾਲੇ ਹੁਨਰ ਤੇ ਗਿਆਨ ਨਾਲ ਵੀ ਭਰਪੂਰ ਕੀਤਾ ਗਿਆ ਹੈ , ਜਿਸ ਨਾਲ ਉਹ 21 ਵੀਂ ਸਦੀ ਦੀਆਂ ਚੁਣੌਤੀਆਂ ਦਾ ਸਾਹਮਣਾ ਕਰਨ ਦੇ ਸਮਰੱਥ ਹੋ ਸਕਣ।


    ਉਪ ਰਾਸ਼ਟਰਪਤੀ ਨੇ ਸ਼੍ਰੀ ਵਿਸ਼ਵਨਾਥ ਦੇ ਹਵਾਲੇ ਨਾਲ ਇਹ ਵੀ ਕਿਹਾ ਕਿ ਪਰਪੱਕਤਾ ਨਾਲ ਮਾਤ – ਭਾਸ਼ਾ ਵਿੱਚ ਹਾਸਲ ਕੀਤੀ ਗਈ ਸਿੱਖਿਆ ਨਾਲ ਕੋਈ ਵੀ ਵਿਅਕਤੀ ਹੋਰ ਭਾਸ਼ਾਵਾਂ ਨੂੰ ਆਸਾਨੀ ਨਾਲ ਸਿੱਖ ਸਕਦਾ ਹੈ। ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਸ਼੍ਰੀ ਵਿਸ਼ਵਨਾਥ ਦਾ ਸਾਹਿਤਕ ਕੈਨਵਸ ਨਾਵਲ , ਅਹਿਮ ਕਾਰਜਾਂ , ਕਵਿਤਾਵਾਂ , ਮਹਾਕਾਵਿ , ਨਾਟਕਾਂ , ਗੀਤਾਂ ਤੇ ਛੰਦਾਂ ਸਮੇਤ ਹੋਰਨਾਂ ਨੂੰ ਸ਼ਾਮਲ ਕਰਦਿਆਂ ਬਹੁਤ ਵੱਡਾ ਸੀ। ਉਨ੍ਹਾਂ ਕਿਹਾ ਕਿ ਕਈ ਪ੍ਰਮੁੱਖ ਤੇਲੁਗੂ ਸਾਹਿਤਕਾਰਾਂ ਨੇ ਸ਼੍ਰੀ ਵਿਸ਼ਵਨਾਥ ਸੱਤਯਨਾਰਾਇਣ ਤੋਂ ਪ੍ਰੇਰਣਾ ਹਾਸਲ ਕੀਤੀ ਹੈ।


    ਉਨ੍ਹਾਂ ਕਿਹਾ ਕਿ ਸ਼੍ਰੀ ਵਿਸ਼ਵਨਾਥ ਦੇ ਕਾਰਜਾਂ ਨੇ ਸੰਭਾਵੀ ਤੌਰ ’ ਤੇ ਨੌਜਵਾਨ ਲੇਖਕਾਂ ਨੂੰ ਵੱਧ ਤੋਂ ਵੱਧ ਖੋਜ ਤੇ ਅਧਿਐਨ ਕਰਨ ਲਈ ਖਿੱਚਿਆ ਹੈ।


    ਇਸ ਵੈਬੀਨਾਰ ਵਿੱਚ ਆਂਧਰਾ ਪ੍ਰਦੇਸ਼ ਵਿਧਾਨ ਸਭਾ ਦੇ ਡਿਪਟੀ ਸਪੀਕਰ , ਸ਼੍ਰੀ ਮੰਡਲੀ ਬੁੱਧ ਪ੍ਰਸਾਦ , ਉੱਘੇ ਅਧਿਆਤਮਿਕ ਪ੍ਰਚਾਰਕ , ਸ਼੍ਰੀ ਸਾਮਵੇਦ ਸਨਮੁਖ ਸ਼ਰਮਾ , ਵਿਸ਼ਵਨਾਥ ਸਾਹਿਤ ਪੀਠਮ ਦੇ ਮੁਖੀ , ਸ਼੍ਰੀ ਵਿਸ਼ਵਨਾਥ ਸੱਤਯਨਾਰਾਇਣ ਤੇ ਹੋਰ ਉੱਘੀਆਂ ਹਸਤੀਆਂ ਨੇ ਹਿੱਸਾ ਲਿਆ।


    ****


    ਵੀਆਰਆਕੇ/ਐੱਮਐੱਸ/ਐੱਮਐੱਸਵਾਈ/ਡੀਪੀ

    
    
    (Release ID: 1653132) Visitor Counter : 1
    
    
      Read this release in: English , Urdu , Hindi , Marathi , Manipuri , Assamese , Bengali , Tamil , Telugu