      ਭਾਰਤ ਚੋਣ ਕਮਿਸ਼ਨ

      ਸ਼੍ਰੀ ਰਾਜੀਵ ਕੁਮਾਰ ਨੇ ਨਵੇਂ ਚੋਣ ਕਮਿਸ਼ਨਰ ਦਾ ਕਾਰਜਭਾਰ ਸੰਭਾਲਿਆ
      Posted On: 01 SEP 2020 12:40PM by PIB Chandigarh


    ਸ਼੍ਰੀ ਰਾਜੀਵ ਕੁਮਾਰ ਨੇ ਅੱਜ ਭਾਰਤ ਦੇ ਨਵੇਂ ਚੋਣ ਕਮਿਸ਼ਨਰ ਦਾ ਕਾਰਜਭਾਰ ਸੰਭਾਲ ਲਿਆ ਹੈ । ਸ਼੍ਰੀ ਕੁਮਾਰ ਭਾਰਤੀ ਚੋਣ ਕਮਿਸ਼ਨ ਦੇ ਮੁੱਖ ਚੋਣ ਕਮਿਸ਼ਨਰ ਸ਼੍ਰੀ ਸੁਨੀਲ ਅਰੋੜਾ ਅਤੇ ਚੋਣ ਕਮਿਸ਼ਨਰ ਸ਼੍ਰੀ ਸੁਸ਼ੀਲ ਚੰਦਰਾ ਨਾਲ ਸ਼ਾਮਲ ਹੋ ਗਏ ਹਨ ।


    ਸ਼੍ਰੀ ਰਾਜੀਵ ਕੁਮਾਰ ਦਾ ਜਨਮ 19 ਫਰਵਰੀ 1960 ਨੂੰ ਹੋਇਆ ਸੀ ਤੇ ਉਹ 1984 ਬੈਚ ਦੇ ਆਈ ਏ ਐੱਸ ਅਫ਼ਸਰ ਹਨ । ਭਾਰਤ ਸਰਕਾਰ ਦੀ 36 ਸਾਲਾਂ ਤੋਂ ਜਿ਼ਆਦਾ ਸਮੇਂ ਸੇਵਾ ਦੌਰਾਨ ਸ਼੍ਰੀ ਕੁਮਾਰ ਨੇ ਕੇਂਦਰ ਅਤੇ ਆਪਣੇ ਸੂਬੇ ਬਿਹਾਰ / ਝਾਰਖੰਡ ਵਿੱਚ ਵੱਖ ਵੱਖ ਮੰਤਰਾਲਿਆਂ ਵਿੱਚ ਕੰਮ ਕੀਤਾ ਹੈ ।


    ਸ਼੍ਰੀ ਰਾਜੀਵ ਕੁਮਾਰ ਭਾਰਤ ਦੇ ਨਵੇਂ ਚੋਣ ਕਮਿਸ਼ਨਰ ਵਜੋਂ ਅਹੁਦਾ ਸੰਭਾਲਦੇ ਹੋਏ


    ਬੀ ਐੱਸ ਈ , ਐੱਲ ਐੱਲ ਬੀ , ਪੀ ਜੀ ਡੀ ਐੱਮ ਅਤੇ ਐੱਮ ਏ ਪਬਲਿਕ ਪੋਲਿਸੀ ਦੀਆਂ ਡਿਗਰੀਆਂ ਹਾਸਲ ਕਰਨ ਤੋਂ ਬਾਅਦ ਸ਼੍ਰੀ ਕੁਮਾਰ ਦਾ ਸਮਾਜਿਕ ਖੇਤਰ , ਵਾਤਾਵਰਨ ਤੇ ਜੰਗਲਾਤ , ਮਨੁੱਖੀ ਸਰੋਤ , ਵਿੱਤ ਅਤੇ ਬੈਂਕਿੰਗ ਖੇਤਰ ਵਿੱਚ ਕੰਮ ਕਰਨ ਦਾ ਲੰਮਾ ਤਜ਼ਰਬਾ ਹੈ । ਉਹ ਵਧੇਰੇ ਪਾਰਦਰਸ਼ਤਾ , ਵਿਚੋਲਾਗਿਰੀ ਖ਼ਤਮ ਕਰਕੇ ਨਾਗਰਿਕਾਂ ਨੂੰ ਸਿੱਧੀਆਂ ਸੇਵਾਵਾਂ ਦੇਣ ਅਤੇ ਨੀਤੀਆਂ ਵਿੱਚ ਤਰਮੀਮਾਂ ਨੂੰ ਲਿਆਉਣ ਲਈ ਤਕਨਾਲੋਜੀ ਦੀ ਵਰਤੋਂ ਲਈ ਦ੍ਰਿੜ ਹਨ । ਸ਼੍ਰੀ ਕੁਮਾਰ ਫਰਵਰੀ 2020 ਵਿੱਚ ਭਾਰਤ ਸਰਕਾਰ ਦੇ ਵਿੱਤ ਸਕੱਤਰ ਦੇ ਅਹੁਦੇ ਤੋਂ ਰਿਟਾਇਰ ਹੋਏ ਸਨ । ਉਸ ਤੋਂ ਬਾਅਦ 31 ਅਗਸਤ 2020 ਤੱਕ ਉਹ ਪਬਲਿਕ ਇੰਟਰਪ੍ਰਾਈਸਿਜ਼ ਸਿਲੈਕਸ਼ਨ ਬੋਰਡ ਦੇ ਚੇਅਰਮੈਨ ਦੇ ਅਹੁਦੇ ਤੇ ਰਹੇ । ਸ਼੍ਰੀ ਕੁਮਾਰ 2015 ਤੋਂ 2016 ਤੱਕ ਪ੍ਰਸੋਨਲ ਤੇ ਟ੍ਰੇਨਿੰਗ ਵਿਭਾਗ ਵਿੱਚ ਇਸਟੈਬਲਿਸ਼ਮੈਂਟ ਅਫ਼ਸਰ ਰਹਿ ਚੁੱਕੇ ਹਨ । ਇਸ ਤੋਂ ਪਹਿਲਾਂ ਉਹ ਵਾਤਾਵਰਨ ਤੇ ਜੰਗਲਾਤ ਮੰਤਰਾਲੇ , ਕਬਾਇਲੀ ਮਾਮਲਿਆਂ ਬਾਰੇ ਅਤੇ ਡਿਪਾਰਟਮੈਂਟ ਆਫ ਐਕਸਪੈਂਡੀਚਰ ਦੇ ਸੰਯੁਕਤ ਸਕੱਤਰ ਵੀ ਰਹਿ ਚੁੱਕੇ ਹਨ । ਉਹਨਾਂ ਨੇ ਸੂਬਾ ਕੈਡਰ ਦੇ ਸਿੱਖਿਆ ਵਿਭਾਗ ਵਿੱਚ ਵੀ ਕੰਮ ਕੀਤਾ ਹੈ ।


    ਸ਼੍ਰੀ ਰਾਜੀਵ ਕੁਮਾਰ ਇੱਕ ਹੁਸਿ਼ਆਰ ਟ੍ਰੈਕਰ ਹੋਣ ਦੇ ਨਾਲ ਸ਼ਾਸਤਰੀਯ ਤੇ ਭਗਤੀ ਸੰਗੀਤ ਵਿੱਚ ਡੂੰਘੀ ਦਿਲਚਸਪੀ ਰੱਖਦੇ ਹਨ ।


    
    ਐੱਸ ਬੀ ਐੱਸ / ਐੱਮ ਆਰ / ਐੱਸ ਐੱਮ

    
    
    (Release ID: 1650466) Visitor Counter : 4
    
    
      Read this release in: English , Urdu , Marathi , Hindi , Assamese , Bengali , Manipuri , Odia , Tamil , Telugu , Kannada , Malayalam