      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਬੱਚਿਆਂ ਦੇ ਜਿਨਸੀ ਸ਼ੋਸ਼ਣ ਮਾਮਲਿਆਂ ਦੀ ਫਾਸਟ੍ਰੈਕ ਜਾਂਚ
      Posted On: 18 SEP 2020 5:22PM by PIB Chandigarh


    ਸੰਨ 2009 ਤੋਂ 2018 ਤੱਕ ਬੱਚਿਆਂ ਦੇ ਜਿਨਸੀ ਸ਼ੋਸ਼ਣ ਦੇ ਕੇਸਾਂ ਦੀ ਗਿਣਤੀ https://ncrb.gov.in/en/crime-india ’ ਤੇ ਉਪਲਬਧ ਹੈ ।


    ਭਾਰਤ ਸਰਕਾਰ ਨੇ ‘ ਜਿਨਸੀ ਅਪਰਾਧ ਤੋਂ ਬੱਚਿਆਂ ਦਾ ਬਚਾਅ ਐਕਟ (ਪੀਓਸੀਐੱਸਓ , ਪੋਕਸੋ) ਐਕਟ , 2012’ ਲਾਗੂ ਕੀਤਾ ਹੈ , ਜਿਸ ਵਿਚ ਲਾਜ਼ਮੀ ਰਿਪੋਰਟਿੰਗ , ਬੱਚਿਆਂ ਦੇ ਅਨੁਕੂਲ ਬਿਆਨਬਾਜ਼ੀ ਅਤੇ ਸਬੂਤਾਂ ਦੀ ਰਿਕਾਰਡਿੰਗ ਅਤੇ ਕੇਸਾਂ ਦੀ ਜਲਦੀ ਸੁਣਵਾਈ ਦੀ ਵਿਵਸਥਾ ਕੀਤੀ ਗਈ ਹੈ। ਪੋਕਸੋ ਐਕਟ , 2012 ਦੀ ਧਾਰਾ 44 (1) ਵਿੱਚ ਕਿਹਾ ਗਿਆ ਹੈ ਕਿ ਬਾਲ ਅਧਿਕਾਰਾਂ ਦੀ ਸੁਰੱਖਿਆ ਲਈ ਰਾਸ਼ਟਰੀ ਕਮਿਸ਼ਨ (ਐੱਨਸੀਪੀਸੀਆਰ) ਅਤੇ ਬਾਲ ਅਧਿਕਾਰਾਂ ਦੀ ਸੁਰੱਖਿਆ ਲਈ ਰਾਜ ਕਮਿਸ਼ਨ (ਐੱਸਸੀਪੀਸੀਆਰ) ਇਸ ਐਕਟ ਦੀਆਂ ਧਾਰਾਵਾਂ ਦੇ ਲਾਗੂ ਹੋਣ ਦੀ ਨਿਗਰਾਨੀ ਕਰਨਗੇ। ਹਾਲ ਹੀ ਵਿੱਚ , ਜਿਨਸੀ ਅਪਰਾਧ ਤੋਂ ਬੱਚਿਆਂ ਦਾ ਬਚਾਅ ਐਕਟ , 2012 ਵਿੱਚ ਸੋਧ ਕੀਤੀ ਗਈ ਹੈ ਅਤੇ ਜਿਨਸੀ ਅਪਰਾਧ ਤੋਂ ਬੱਚਿਆਂ ਦੇ ਬਚਾਅ (ਸੋਧ) ਐਕਟ , 2019 ਨੂੰ 06.08.2019 ਨੂੰ ਸੂਚਿਤ ਕੀਤਾ ਗਿਆ ਹੈ। ਸੋਧ ਵਿੱਚ ਬੱਚਿਆਂ ਨਾਲ ਜਿਨਸੀ ਸ਼ੋਸ਼ਣ ਦੇ ਮਾਮਲੇ ਵਿੱਚ ਵਧੇਰੇ ਸਖ਼ਤ ਸਜ਼ਾਵਾਂ ਦਿੱਤੀਆਂ ਗਈਆਂ ਹਨ।


    ਬਲਾਤਕਾਰ ਅਤੇ ਪੋਕਸੋ ਐਕਟ ਨਾਲ ਜੁੜੇ ਮਾਮਲਿਆਂ ਬਾਰੇ ਤੁਰੰਤ ਮੁਕੱਦਮਾ ਚਲਾਉਣ ਅਤੇ ਨਿਪਟਾਰੇ ਲਈ , ਸਰਕਾਰ 1023 ਫਾਸਟ ਟ੍ਰੈਕ ਸਪੈਸ਼ਲ ਕੋਰਟਾਂ (ਐੱਫ਼ਟੀਐੱਸਸੀ) ਸਥਾਪਤ ਕਰਨ ਲਈ ਇੱਕ ਯੋਜਨਾ ਲਾਗੂ ਕਰਦੀ ਹੈ , ਜਿਸ ਵਿੱਚ 389 ਖ਼ਾਸ ਪੋਕਸੋ ਕੋਰਟ ਸ਼ਾਮਲ ਹਨ। ਸਰਕਾਰ ਪੀੜਤ ਮੁਆਵਜ਼ਾ ਸਕੀਮਾਂ ਅਧੀਨ ਅਜਿਹੇ ਪੀੜਤ ਲੋਕਾਂ ਨੂੰ ਸਹਾਇਤਾ ਵੀ ਮੁਹੱਈਆ ਕਰਵਾਉਂਦੀ ਹੈ।


    ਇਹ ਜਾਣਕਾਰੀ ਕੇਂਦਰੀ ਔਰਤ ਅਤੇ ਬਾਲ ਵਿਕਾਸ ਮੰਤਰੀ ਸ਼੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਇਰਾਨੀ ਨੇ ਲੋਕ ਸਭਾ ਵਿੱਚ ਅੱਜ ਇੱਕ ਲਿਖਤੀ ਜਵਾਬ ਵਿੱਚ ਦਿੱਤੀ।


    ****


    ਏਪੀਐੱਸ / ਐੱਸਜੀ / ਆਰਸੀ

    
    
    (Release ID: 1656529) Visitor Counter : 1
    
    
      Read this release in: English , Urdu