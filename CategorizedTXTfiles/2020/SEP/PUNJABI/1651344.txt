      ਭਾਰਤ ਚੋਣ ਕਮਿਸ਼ਨ

      ਵੱਖ ਵੱਖ ਰਾਜਾਂ ਵਿੱਚ ਹੋਣ ਵਾਲਿਆਂ ਉੱਪ ਚੋਣਾਂ ਕਰਾਉਣਾ
      Posted On: 04 SEP 2020 2:41PM by PIB Chandigarh


    ਵੱਖ ਵੱਖ ਸੂਬਿਆਂ ਵਿੱਚ ਖਾਲੀ ਪਈਆਂ ਸੀਟਾਂ ਲਈ ਉੱਪ ਚੋਣਾਂ ਕਰਾਉਣ ਦੇ ਸਬੰਧ ਵਿੱਚ ਅੱਜ ਚੋਣ ਕਮਿਸ਼ਨ ਦੀ ਮੀਟਿੰਗ ਹੋਈ । ਇਸ ਵੇਲੇ ਉੱਪ ਚੋਣਾਂ ਲਈ 65 ਅਸੈਂਬਲੀ ਤੇ ਪਾਰਲੀਮਾਨੀ ਹਲਕਿਆਂ ਵਿੱਚ ਸੀਟਾਂ ਖਾਲੀ ਪਈਆਂ ਹਨ , ਜਿਹਨਾਂ ਵਿੱਚੋਂ 64 ਵਿਧਾਨ ਸਭਾ ਸੀਟਾਂ ਵੱਖ ਵੱਖ ਰਾਜਾਂ ਵਿੱਚ ਹਨ ਤੇ ਇੱਕ ਪਾਰਲੀਮਾਨੀ ਹਲਕੇ ਲਈ ਹੈ ।
    ਚੋਣ ਕਮਿਸ਼ਨ ਨੇ ਮੁੱਖ ਸਕੱਤਰਾਂ ਤੇ ਮੁੱਖ ਚੋਣ ਅਫ਼ਸਰਾਂ ਵੱਲੋਂ ਭੇਜੀ ਜਾਣਕਾਰੀ ਤੇ ਰਿਪੋਰਟਾਂ ਦਾ ਜਾਇਜ਼ਾ ਲਿਆ , ਜਿਸ ਵਿੱਚ ਸਬੰਧਤ ਸੂਬਿਆਂ ਨੇ ਕਈ ਕਾਰਨਾਂ ਕਰਕੇ ਉੱਪ ਚੋਣਾਂ ਨੂੰ ਮੁਲਤਵੀ ਕਰਨ ਦੀ ਅਪੀਲ ਕੀਤੀ ਹੈ । ਇਹਨਾਂ ਕਾਰਨਾਂ ਵਿੱਚ ਭਾਰੀ ਮੀਂਹ ਨਾਲ ਪੈਦਾ ਹੋਈ ਵਿਸ਼ੇਸ਼ ਹਾਲਤ ਅਤੇ ਮਹਾਮਾਰੀ ਸਮੇਤ ਹੋਰ ਕਈ ਮੁਸ਼ਕਲਾਂ ਦਾ ਜਿ਼ਕਰ ਹੈ । ਬਿਹਾਰ ਵਿੱਚ ਆਮ ਅਸੈਂਬਲੀ ਚੋਣਾਂ ਭਵਿੱਖ ਵਿੱਚ ਹੋਣੀਆਂ ਹਨ , ਜਿਹਨਾਂ ਨੂੰ 29 ਨਵੰਬਰ 2020 ਤੱਕ ਮੁਕੰਮਲ ਕਰਨਾ ਜ਼ਰੂਰੀ ਹੈ ।
    ਕਮਿਸ਼ਨ ਨੇ ਬਿਹਾਰ ਵਿਧਾਨ ਸਭਾ ਦੇ ਨਾਲ ਇੱਕੋ ਸਮੇਂ ਸਾਰੀਆਂ 65 ਸੀਟਾਂ ਲਈ ਉੱਪ ਚੋਣਾਂ ਕਰਾਉਣ ਦਾ ਫੈਸਲਾ ਕੀਤਾ ਹੈ । ਇਹਨਾਂ ਸਾਰਿਆਂ ਨੂੰ ਇੱਕੋ ਸਮੇਂ ਇਕੱਠਿਆਂ ਕਰਾਉਣ ਦਾ ਮੁੱਖ ਕਾਰਨ ਇਹ ਹੈ ਕਿ ਸੀ ਏ ਪੀ ਐੱਫ ਤੇ ਹੋਰ ਕਾਨੂੰਨ ਵਿਵਸਥਾ ਵਾਲੇ ਬਲਾਂ ਨੂੰ ਭੇਜਣਾ ਅਤੇ ਹੋਰ ਲੋਜੀਸਟਿੱਕ ਮਾਮਲੇ ।


    ਬਿਹਾਰ ਦੀ ਆਮ ਅਸੈਂਬਲੀ ਅਤੇ ਉੱਪ ਚੋਣਾਂ ਦੀ ਸਮਾਂ ਸੂਚੀ ਲਈ ਐਲਾਨ ਕਮਿਸ਼ਨ ਢੁੱਕਵੇਂ ਸਮੇਂ ਤੇ ਕਰੇਗਾ ।


    ਐੱਸ ਬੀ ਐੱਸ / ਐੱਮ ਆਰ / ਏ ਸੀ

    
    
    (Release ID: 1651344) Visitor Counter : 3
    
    
      Read this release in: English , Urdu , Hindi , Marathi , Manipuri , Bengali , Assamese , Tamil , Telugu , Kannada