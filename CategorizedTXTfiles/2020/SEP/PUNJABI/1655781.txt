      ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ

      2932ਅਥਲੀਟ ‘ਖੇਲੋ ਇੰਡੀਆ’ ਯੋਜਨਾ ਅਤੇ 10,248ਅਥਲੀਟ ‘ਸਪੋਰਟਸ ਅਥਾਰਿਟੀ ਆਵ੍ ਇੰਡੀਆ’ ਦੀਆਂ ਯੋਜਨਾਵਾਂ ਅਧੀਨ ਅਗਲੇਰੀ ਟ੍ਰੇਨਿੰਗ ਲਈ ਚੁਣੇ ਗਏ ਹਨ: ਖੇਡ ਮੰਤਰੀ
      Posted On: 17 SEP 2020 4:33PM by PIB Chandigarh


    ਖੇਡਾਂ ਦਾ ਵਿਸ਼ਾ ਕਿਉਂਕਿ ਰਾਜਾਂ ਅਧੀਨ ਆਉਂਦਾ ਹੈ , ਇਸੇ ਲਈ ਨੌਜਵਾਨ ਪ੍ਰਤਿਭਾ ਦੀ ਸ਼ਨਾਖ਼ਤ ਅਤੇ ਉਨ੍ਹਾਂ ਦੀ ਹੱਲਾਸ਼ੇਰੀ ਸਮੇਤ ਖੇਡਾਂ ਦੇ ਪ੍ਰੋਤਸਾਹਨ ਦੀ ਜ਼ਿੰਮੇਵਾਰੀ ਰਾਜ ਸਰਕਾਰਾਂ ਦੀ ਹੁੰਦੀ ਹੈ। ਭਾਰਤ ਸਰਕਾਰ ‘ਖੇਲੋ ਇੰਡੀਆ’ , ਰਾਸ਼ਟਰੀ ਖੇਡ ਫ਼ੈਡਰੇਸ਼ਨਾਂ ਨੂੰ ਸਹਾਇਤਾ ਜਿਹੀਆਂ ਆਪਣੀਆਂ ਵਿਭਿੰਨ ਯੋਜਨਾਵਾਂ ਅਧੀਨ ‘ਸਪੋਰਟਸ ਅਥਾਰਿਟੀ ਆਵ੍ ਇੰਡੀਆ’ (ਸਾਈ- SAI) ਕੇਂਦਰਾਂ ਵਿੱਚ ਟ੍ਰੇਨਿੰਗ ਸੁਵਿਧਾਵਾਂ ਮੁਹੱਈਆ ਕਰਵਾ ਕੇ ਰਾਜ ਸਰਕਾਰਾਂ ਅਤੇ ‘ਨੈਸ਼ਨਲ ਸਪੋਰਟਸ ਫ਼ੈਡਰੇਸ਼ਨਸ’ ( NSFs) ਦੀ ਮਦਦ ਕਰਦੀ ਹੈ।


    ਯੁਵਾ ਮਾਮਲੇ ਤੇ ਖੇਡ ਮੰਤਰਾਲੇ ਦੀ ‘ਪ੍ਰਤਿਭਾ ਖੋਜ ਤੇ ਵਿਕਾਸ’ ਪਹਿਲਕਦਮੀ ਅਧੀਨ ਖੇਡ ਪ੍ਰਤਿਭਾ ਨੂੰ ਪਛਾਣਨ ਲਈ ਪ੍ਰਤਿਭਾਸ਼ਾਲੀ ਖਿਡਾਰੀਆਂ ਦੀ ਚੋਣ ਵਿਗਿਆਨਕ ਤੌਰ ਉੱਤੇ ਤਿਆਰ ਕੀਤੇ ਕਈ ਪ੍ਰਕਾਰ ਦੇ ਟੈਸਟਾਂ ਰਾਹੀਂ ਪ੍ਰਤੀਯੋਗੀ ਕਾਰਗੁਜ਼ਾਰੀ ਅਤੇ ਮੁੱਲਾਂਕਣਾਂ ਅਨੁਸਾਰ ਕੀਤੀ ਜਾਂਦੀ ਹੈ। ਇਹ ਚੋਣ ਰਾਜ–ਕ੍ਰਮ ਅਨੁਸਾਰ ਨਹੀਂ ਕੀਤੀ ਜਾਂਦੀ।


    ‘ ਖੇਲੋ ਇੰਡੀਆ’ ਯੋਜਨਾ ਅਧੀਨ ਕੁੱਲ 2,932 ਅਥਲੀਟਾਂ ਅਤੇ ‘ਸਪੋਰਟਸ ਅਥਾਰਿਟੀ ਆਵ੍ ਇੰਡੀਆ’ ਦੀਆਂ ਖੇਡਾਂ ਨੂੰ ਉਤਸ਼ਾਹਿਤ ਕਰਨ ਵਾਲੀਆਂ ਵਿਭਿੰਨ ਯੋਜਨਾਵਾਂ ਅਧੀਨ 10,248 ਅਥਲੀਟਾਂ ਦੀ ਚੋਣ ਅਗਲੇਰੀ ਟ੍ਰੇਨਿੰਗ ਲਈ ਕੀਤੀ ਗਈ ਹੈ , ਤਾਂ ਜੋ ਉਹ ਵਿਭਿੰਨ ਰਾਸ਼ਟਰੀ / ਅੰਤਰਰਾਸ਼ਟਰੀ ਮੁਕਾਬਲਿਆਂ ਵਿੱਚ ਮੱਲਾਂ ਮਾਰ ਕੇ ਦਿਖਾ ਸਕਣ।


    ਖੇਡ ਵਿਭਾਗ ਦੀਆਂ ਯੋਜਨਾਵਾਂ ਅਧੀਨ ਸ਼ਨਾਖ਼ਤ ਕੀਤੇ ਹੋਣਹਾਰ ਖਿਡਾਰੀਆਂ ਤੇ ਟੀਮਾਂ ਨੂੰ ਆਧੁਨਿਕ ਖੇਡ ਵਿਗਿਆਨ , ਸਬੰਧਿਤ ਖੇਡ ਅਨੁਸ਼ਾਸਨ ਦੇ ਮਾਹਿਰਾਂ ਦੀ ਅਗਵਾਈ ਹੇਠ ਵਿਦੇਸ਼ਾਂ ਵਿੱਚ ਖੇਡਾਂ ਕਰਵਾ ਕੇ ਅਤੇ ਅੰਤਰਰਾਸ਼ਟਰੀ ਈਵੈਂਟਸ / ਮੁਕਾਬਲਿਆਂ ਵਿੱਚ ਹਿੱਸਾ ਲੈ ਕੇ ਮਦਦ ਮੁਹੱਈਆ ਕਰਵਾਈ ਜਾਂਦੀ ਹੈ।


    ਖੇਡ ਵਿਭਾਗ ਦੀਆਂ ਯੋਜਨਾਵਾਂ ਅਧੀਨ ਟ੍ਰੇਨਿੰਗ ਲਈ ਬਜਟ - ਵਿਵਸਥਾਵਾਂ ( ਰੁਪਏ ਕਰੋੜ ਵਿੱਚ )

                                                                                       
ਸੀਰੀਅਲ ਨੰਬਰ  ਯੋਜਨਾ                                                      ਰਾਖਵੇਂ ਰੱਖੇ ਫ਼ੰਡ
                                                                                       
                                                                                       
                                                                        (BE 2020-21)   
                                                                                       
                                                                                       
                                                                                       
1.           ਸਪੋਰਟਸ ਅਥਾ ਰਿ ਟੀ ਆਵ੍ਵ ਇੰਡੀਆ                                500.00         
                                                                                       
                                                                                       
                                                                                       
2.           ਸਪੈਸ਼ਲ (ਨਕਦ) ਪੁਰਸਕਾਰ                                        38.00          
                                                                                       
                                                                                       
                                                                                       
3.           ਰਾਸ਼ਟਰੀ ਖੇਡ ਪੁਰਸਕਾਰ                                         2.00           
                                                                                       
                                                                                       
                                                                                       
4.           ਹੋਣਹਾਰ ਖਿਡਾਰੀਆਂ ਨੂੰ ਪੈਨਸ਼ਨ                                  30.00          
                                                                                       
                                                                                       
                                                                                       
5.           ਨੈਸ਼ਨਲ ਸਪੋਰਟਸ ਫ਼ੈਡਰੇਸ਼ਨ ਨੂੰ ਸਹਾਇਤਾ                            245.00         
                                                                                       
                                                                                       
                                                                                       
6.           ਰਾਸ਼ਟਰੀ ਖੇਡ ਵਿਕਾਸ ਫ਼ੰਡ                                       50.00          
                                                                                       
                                                                                       
                                                                                       
7.           ਖਿਡਾਰੀਆਂ ਲਈ ਪੰਡਿਤ ਦੀਨ ਦਿਆਲ ਉਪਾਧਿਆਇ ਰਾਸ਼ਟਰੀ ਖਿਡਾਰੀ ਭਲਾਈ ਕੋਸ਼  2.00           
                                                                                       
                                                                                       
                                                                                       
8.           ਖੇਲੋ ਇੰਡੀਆ                                                 890.42         
                                                                                       
                                                                                       
                                                                      
ਕੁੱਲ ਜੋੜ     1757.42                                                  
                                                                      
                                                                      

    ਇਹ ਜਾਣਕਾਰੀ ਅੱਜ ਯੁਵਾ ਮਾਮਲੇ ਤੇ ਖੇਡ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ੍ਰੀ ਕਿਰੇਨ ਰਿਜਿਜੂ ਨੇ ਲੋਕ ਸਭਾ ਵਿੱਚ ਇੱਕ ਲਿਖਤੀ ਜਵਾਬ ਰਾਹੀਂ ਦਿੱਤੀ।


    *****


    ਐੱਨਬੀ/ਓਜੇਏ/ਯੂਡੀ

    
    
    (Release ID: 1655781) Visitor Counter : 1
    
    
      Read this release in: English , Urdu , Bengali , Tamil