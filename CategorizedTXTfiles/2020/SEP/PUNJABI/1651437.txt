      ਕਬਾਇਲੀ ਮਾਮਲੇ ਮੰਤਰਾਲਾ

      ਇੰਡੀਅਨ ਇੰਸਟੀਟਿਊਟ ਆਵ੍ ਪਬਲਿਕ ਐਡਮਿਨਿਸਟ੍ਰੇਸ਼ਨ ਕੈਮਪਸ, ਨਵੀਂ ਦਿੱਲੀ ਵਿਖੇ ਰਾਸ਼ਟਰੀ ਕਬਾਇਲੀ ਖੋਜ ਸੰਸਥਾ ਦੀ ਸਥਾਪਨਾ ਲਈ ਕਬਾਇਲੀ ਮਾਮਲੇ ਮੰਤਰਾਲੇ ਅਤੇ ਆਈਆਈਪੀਏ ਦਰਮਿਆਨ ਸਮਝੌਤੇ ʼਤੇ ਦਸਤਖ਼ਤ ਕੀਤੇ ਗਏ
      ਕਬਾਇਲੀ ਖੇਤਰਾਂ ਵਿੱਚ ਵਿਕਾਸ ਯੋਜਨਾਵਾਂ ਦੇ ਪ੍ਰਭਾਵ ਮੁੱਲਾਂਕਣ ਨੂੰ ਸਮਰੱਥ ਬਣਾਉਣ ਵਾਸਤੇ ਕਬਾਇਲੀ ਖੋਜ ਸੰਸਥਾਵਾਂ ਦੇ ਸਮਰੱਥਾ ਨਿਰਮਾਣ ਦੀ ਜ਼ਰੂਰਤ ਹੈ- ਸ਼੍ਰੀ ਅਰਜੁਨ ਮੁੰਡਾ
      
      
      ਕਬਾਇਲੀ ਉਤਪਾਦਾਂ ਦੀ ਬ੍ਰਾਂਡਿੰਗ ਅਤੇ ਮਾਰਕਿਟਿੰਗ ਨੂੰ ਬਣਦਾ ਮਹੱਤਵ ਦਿੱਤਾ ਜਾਣਾ ਚਾਹੀਦਾ ਹੈ - ਅਰਜੁਨ ਮੁੰਡਾ
      
      Posted On: 04 SEP 2020 4:52PM by PIB Chandigarh


    ਕੇਂਦਰੀ ਕਬਾਇਲੀ ਮਾਮਲੇ ਮੰਤਰੀ, ਸ਼੍ਰੀ ਅਰਜੁਨ ਮੁੰਡਾ ਦੀ ਮੌਜੂਦਗੀ ਵਿੱਚ ਆਈਆਈਪੀਏ ਪਰਿਸਰ , ਨਵੀਂ ਦਿੱਲੀ ਵਿਖੇ ਅੱਜ ਕਬਾਇਲੀ ਮਾਮਲੇ ਮੰਤਰਾਲੇ (ਐੱਮਓਟੀਏ) ਅਤੇ ਇੰਡੀਅਨ ਇੰਸਟੀਟਿਊਟ ਆਵ੍ ਪਬਲਿਕ ਐਡਮਿਨਿਸਟ੍ਰੇਸ਼ਨ (ਆਈਆਈਪੀਏ) , ਨਵੀਂ ਦਿੱਲੀ ਦਰਮਿਆਨ ਰਾਸ਼ਟਰੀ ਕਬਾਇਲੀ ਖੋਜ ਸੰਸਥਾ (ਐੱਨਆਈਟੀਆਰ) ਦੀ ਸਥਾਪਨਾ ਲਈ ਇੱਕ ਸਮਝੌਤੇ ਉੱਤੇ ਦਸਤਖਤ ਕੀਤੇ ਗਏ। ਪ੍ਰਸਤਾਵਿਤ ਰਾਸ਼ਟਰੀ ਸੰਸਥਾ ਕੁਝ ਮਹੀਨਿਆਂ ਵਿੱਚ ਕੰਮ ਕਰਨ ਲੱਗ ਜਾਵੇਗੀ ਅਤੇ ਦੇਸ਼ ਭਰ ਦੇ ਸਰਕਾਰੀ ਅਤੇ ਗੈਰ ਸਰਕਾਰੀ ਪ੍ਰਤਿਸ਼ਠਿਤ ਸੰਗਠਨਾਂ ਦੇ ਸਹਿਯੋਗ ਨਾਲ ਗੁਣਵੱਤਾ ਭਰਪੂਰ ਕਬਾਇਲੀ ਖੋਜ ਵਿੱਚ ਰੁੱਝ ਜਾਵੇਗੀ। ਅੱਜ ਇੱਥੇ ਕਬਾਇਲੀ ਮਾਮਲਿਆਂ ਬਾਰੇ ਉਤਕ੍ਰਿਸ਼ਟਤਾ ਕੇਂਦਰ (ਸੀਓਈ) ,( ਕਬਾਇਲੀ ਮਾਮਲੇ ਮੰਤਰਾਲਾ) , ਇੰਡੀਅਨ ਇੰਸਟੀਟਿਊਟ ਆਵ੍ ਪਬਲਿਕ ਐਡਮਿਨਿਸਟ੍ਰੋਸ਼ਨ (ਆਈਆਈਪੀਏ) , ਨਵੀਂ ਦਿੱਲੀ ਦੁਆਰਾ ਆਯੋਜਿਤ “ ਨੈਸ਼ਨਲ ਟ੍ਰਾਈਬਲ ਰਿਸਰਚ ਕਨਕਲੇਵ “ ਦੇ ਸਮਾਪਤੀ ਸੈਸ਼ਨ ਮੌਕੇਇਸ ਸਮਝੌਤੇ ' ਤੇ ਕਬਾਇਲੀ ਮਾਮਲੇਮੰਤਰਾਲੇ ਦੇ ਸਕੱਤਰ ਸ਼੍ਰੀ ਦੀਪਕ ਖਾਂਡੇਕਰ ਅਤੇ ਡੀਜੀ , ਆਈਆਈਪੀਏ ਸ਼੍ਰੀ ਐੱਸਐੱਨ ਤ੍ਰਿਪਾਠੀ ਨੇ ਹਸਤਾਖ਼ਰ ਕੀਤੇ।


    ਵੈਬੀਨਾਰ ਦੇ ਮਾਧਿਅਮ ਨਾਲ ਵਰਚੁਅਲ ਤਰੀਕੇ ਨਾਲ ਹੋ ਰਹੇ ਇਸ ਦੋ ਦਿਨਾ ਨੈਸ਼ਨਲ ਟ੍ਰਾਈਬਲ ਰਿਸਰਚ ਕਨਕਲੇਵ ਦੇ ਸਮਾਪਨ ਸੈਸ਼ਨ ਨੂੰ ਸੰਬੋਧਨ ਕਰਦਿਆਂ ਸ਼੍ਰੀ ਅਰਜੁਨ ਮੁੰਡਾ ਨੇ ਕਿਹਾ ਕਿ ਕਬਾਇਲੀ ਮਾਮਲੇ ਮੰਤਰਾਲੇ ਦੁਆਰਾ ਵਿਵਹਾਰਿਕ ਮਾਡਲ ਤਿਆਰ ਕੀਤੇ ਗਏ ਹਨ ਜੋ ਨੀਤੀਗਤ ਪਹਿਲਕਦਮੀਆਂ ਦੁਆਰਾ ਲਾਗੂ ਕੀਤੀ ਜਾਣ ਵਾਲੀ ਕਾਰਜ ਖੋਜ ਦੇ ਤਹਿਤ ਸੰਪੂਰਨ ਸਮਾਧਾਨ ਪ੍ਰਦਾਨ ਕਰਦੇ ਹਨ। ਉਨ੍ਹਾਂ ਕਿਹਾ ਕਿ ਕਬਾਇਲੀ ਖੋਜ ਸੰਸਥਾਵਾਂ (ਟੀਆਰਆਈ) ਬਹੁਤ ਅਹਿਮ ਭੂਮਿਕਾ ਨਿਭਾਉਂਦੀਆਂ ਰਹੀਆਂ ਹਨ ਅਤੇ ਉਨ੍ਹਾਂ ਦੀ ਖੋਜ , ਭਵਿੱਖ ਦੇ ਵਿਕਾਸ ਲਈ ਰੋਡ-ਮੈਪ ਤਿਆਰ ਕਰਨ ʼ ਤੇਕੇਂਦ੍ਰਿਤ ਹੋਣੀ ਚਾਹੀਦੀ ਹੈ। ਮੰਤਰਾਲਾ ਕਬਾਇਲੀ ਜੀਵਨ ਅਤੇ ਸੱਭਿਆਚਾਰ ਦੇ ਵੱਖ ਵੱਖ ਪਹਿਲੂਆਂ ' ਤੇ ਖੋਜ ਲਈ ਟ੍ਰਾਈਬਲ ਰਿਸਰਚ ਸੰਸਥਾਵਾਂ ਦੀ ਫੰਡਿੰਗ ਕਰ ਰਿਹਾ ਹੈ ਪਰ ਹੁਣ ਉਨ੍ਹਾਂ ਦੀ ਖੋਜ ਵਿੱਚ ਨੀਤੀ ਦੇ ਨਾਲ ਨਾਲ ਖੋਜ ਦੀ ਪਹਿਲ ਉੱਤੇ ਜ਼ੋਰ ਦਿੱਤਾ ਜਾਣਾ ਚਾਹੀਦਾ ਹੈ। ਉਨ੍ਹਾਂ ਇਹ ਸੁਝਾਅ ਵੀ ਦਿੱਤਾ ਕਿ ਨਵੀਂ ਰਾਸ਼ਟਰੀ ਕਬਾਇਲੀ ਖੋਜ ਸੰਸਥਾ ਵਿੱਚ ਇੱਕ ਵਿੱਦਿਅਕ ਵਿੰਗ ਹੋਣਾ ਚਾਹੀਦਾ ਹੈ ਤਾਂ ਜੋ ਵਿਦਿਆਰਥੀਆਂ ਨੂੰ ਕਬਾਇਲੀ ਵਿਕਾਸ , ਕਲਾ ਅਤੇ ਸੱਭਿਆਚਾਰ ਬਾਰੇ ਸਿੱਖਿਆ ਪ੍ਰਦਾਨ ਕੀਤੀ ਜਾ ਸਕੇ।


    ਉਨ੍ਹਾਂ ਕਿਹਾ ਕਿ ਅਸੀਂ ਕਬਾਇਲੀ ਜੀਵਨ ਨੂੰ ਉਨ੍ਹਾਂ ਦੀਆਂ ਹੀ ਬਸਤੀਆਂ ਵਿੱਚ ਆਸਾਨਅਤੇ ਰਹਿਣ ਯੋਗ ਬਣਾਉਣਾ ਹੈ। ਸਵਦੇਸ਼ੀ ਬੀਜਾਂ ਅਤੇ ਉਤਪਾਦਾਂ ਨੂੰ ਸੁਰੱਖਿਅਤ ਰੱਖਿਆ ਜਾਣਾ ਚਾਹੀਦਾ ਹੈ। ਉਨ੍ਹਾਂ ਜ਼ੋਰ ਦੇ ਕੇ ਕਿਹਾ ਕਿ ਜੈਵਿਕ-ਭਿੰਨਤਾ ਪ੍ਰਬੰਧਨ , ਧਰਤੀ ਦੇ ਈਕੋ ਸੰਤੁਲਨ ਲਈ ਬਹੁਤ ਮਹੱਤਵਪੂਰਨ ਹੈ ਅਤੇ ਸਾਨੂੰ ਹਮੇਸ਼ਾ ਇਸ ਦਾ ਧਿਆਨ ਰੱਖਣਾ ਚਾਹੀਦਾ ਹੈ।


    https://twitter.com/MundaArjun/status/ 1301857446709792771


    https://twitter.com/MundaArjun/status/ 1301857901938536448


    ਸ਼੍ਰੀ ਮੁੰਡਾ ਨੇ ਕਿਹਾ ਕਿ ਕਬਾਇਲੀ ਉਤਪਾਦਾਂ ਦੀ ਬ੍ਰਾਂਡਿੰਗ ਅਤੇ ਮਾਰਕਿਟਿੰਗ ਨੂੰ ਬਣਦਾ ਮਹੱਤਵ ਦਿੱਤਾ ਜਾਣਾ ਚਾਹੀਦਾ ਹੈ ਕਿਉਂਕਿ ਇਹ ਉਤਪਾਦ ਖਰੀਦਣ ਲਈ ਗਾਹਕਾਂ ਨੂੰ ਆਕਰਸ਼ਿਤ ਕਰਦੇ ਹਨ। ਮੰਤਰੀ ਨੇ ਹੋਰ ਕਿਹਾ ਕਿ ਸਾਨੂੰ ਉਨ੍ਹਾਂ ਉਤਪਾਦਾਂ ਦੀ ਵੀ ਖੋਜ ਕਰਨ ਦੀ ਕੋਸ਼ਿਸ਼ ਕਰਨੀ ਚਾਹੀਦੀ ਹੈ ਜਿਨ੍ਹਾਂ ਦੀ ਅੰਤਰਰਾਸ਼ਟਰੀ ਪੱਧਰ ʼ ਤੇ ਮੰਗ ਹੁੰਦੀ ਹੈ ਅਤੇ ਉਨ੍ਹਾਂ ਨੂੰ ਅੰਤਰਰਾਸ਼ਟਰੀ ਮਿਆਰਾਂਅਨੁਸਾਰ ਹੀ ਵਿਕਸਤ ਕਰਨਾ ਚਾਹੀਦਾ ਹੈ। ਪੰਚਾਇਤੀ ਰਾਜ ਸੰਸਥਾਵਾਂ (ਪੀਆਰਆਈ) ਦਾ ਜ਼ਿਕਰ ਕਰਦਿਆਂ ਉਨ੍ਹਾਂ ਕਿਹਾ ਕਿ ਸਰਬਪੱਖੀ ਵਿਕਾਸ ਨੂੰ ਯਕੀਨੀ ਬਣਾਉਣ ਲਈ ਪੰਚਾਇਤਾਂ ਵਿੱਚ ਸਿਰਜਣਾਤਮਕ ਅਗਵਾਈ ਦੀ ਲੋੜ ਹੈ।


    https://static.pib.gov.in/WriteReadData/UserFiles/VIDEOkkk.mp 4


    ਵੈਬੀਨਾਰ ਦੇ ਮਾਧਿਅਮ ਨਾਲ ਵਰਚੁਅਲ ਰੂਪ ਵਿੱਚ ਹੋਈ ਦੋ ਦਿਨਾ ਨੈਸ਼ਨਲ ਟ੍ਰਾਈਬਲ ਕਨਕਲੇਵ ਅੱਜ ਸਮਾਪਤ ਹੋਈ।


    ਕਬਾਇਲੀ ਖੋਜ ਅਤੇ ਵਿਕਾਸ ਦੇ ਲਈ ਕਬਾਇਲੀ ਮਾਮਲੇ ਮੰਤਰਾਲੇ ਨਾਲ ਮਿਲ ਕੇ ਕੰਮ ਕਰ ਰਹੇ ਵੱਖ ਵੱਖ ਸੰਗਠਨਾਂ ਅਤੇ ਸੰਸਥਾਵਾਂ ਅਰਥਾਤ - ਭਾਰਤ ਗ੍ਰਾਮੀਣ ਰੋਜ਼ਗਾਰ ਫਾਊਂਡੇਸ਼ਨ ( ਰੋਡ ਵਿਕਾਸ ਮੰਤਰਾਲੇ ਦੇ ਤਹਿਤ ਇੱਕ ਖੁਦਮੁਖਤਾਰ ਸੰਗਠਨ) ; ਪੀਰਾਮਲ ਫਾਊਂਡੇਸ਼ਨ ; ਹਿਮਉਥਾਨ ਸੋਸਾਇਟੀ ਟਾਟਾ ਫਾਊਂਡੇਸ਼ਨਸ , ਆਰਟ ਆਵ੍ ਲਿਵਿੰਗ ; ਸੀਆਈਆਈ ; ਫਿੱਕੀ ; ਐਸੋਚੈਮ ; ਸੈਕਮੋਲ- ਲੱਦਾਖ ; ਬੇਫ ; ਨਿਰਥ ; ਜੇਐੱਨਯੂ ; ਜਾਮੀਆ ਮੀਲਿਆ ਇਸਲਾਮੀਆ ; ਭਾਸਾ ਅਤੇ ਯੂਐੱਨਡੀਪੀ ( CII; FICCI; ASSOCHAM; SECMOL- LADAKH; BAIF; NIRTH; JNU; Jamia Milia Islamia, Bhasa; and UNDP ) ਦੇ ਪ੍ਰਤੀਨਿਧੀਆਂ ਨੇ ਇਸ ਵਰਚੁਅਲ ਕਨਕਲੇਵ ਵਿੱਚ ਹਿੱਸਾ ਲਿਆ।


    *****


    ਐੱਨਬੀ/ਐੱਸਕੇ

    
    
    (Release ID: 1651437) Visitor Counter : 2
    
    
      Read this release in: English , Urdu , Hindi , Manipuri , Bengali , Assamese