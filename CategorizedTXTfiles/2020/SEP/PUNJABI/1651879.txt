      ਖੇਤੀਬਾੜੀ ਮੰਤਰਾਲਾ

      ਰੇਲਵੇ ਵੱਲੋਂ ਦੇਵਲਾਲੀ-ਮੁਜ਼ੱਫ਼ਰਪੁਰ ਕਿਸਾਨ ਰੇਲ ਦੀ ਮੰਗ ਵਧਣ ਤੇ ਗੇੜੇ ਵਧਾ ਕੇ ਹਫ਼ਤੇ ਵਿੱਚ 3 ਕਰਨ ਦਾ ਐਲਾਨ, ਉਦਘਾਟਨੀ ਗੇੜੇ ਤੋਂ ਮਾਲ ਲਦਾਈ ਵਿੱਚ ਲੱਗਭਗ 4 ਗੁਣਾਂ ਵਾਧਾ
      ਸੰਗੋਲਾ-ਮਨਮਾਡ-ਦੌਂਦ, ਲਿੰਕ ਕਿਸਾਨ ਰੇਲਗੱਡੀ ਵੀ ਹਫ਼ਤੇ ਵਿੱਚ 3 ਵਾਰ ਚੱਲੇਗੀ
      
      Posted On: 06 SEP 2020 11:42AM by PIB Chandigarh


    ਮੰਗ ਵਿੱਚ ਭਾਰੀ ਵਾਧਾ ਹੋਣ ਕਾਰਨ ਰੇਲਵੇ ਨੇ ਹਫ਼ਤੇ ਵਿੱਚ ਦੋ ਵਾਰ ਚੱਲਣ ਵਾਲੀ ਦੇਵਲਾਲੀ - ਮੁਜ਼ੱਫ਼ਰਪੁਰ ਕਿਸਾਨ ਰੇਲਗੱਡੀ ਨੂੰ 08-09-2020 ਤੋਂ ਗੇੜੇ ਵਧਾ ਕੇ ਹਫ਼ਤੇ ਵਿੱਚ 3 ਵਾਰ ਕਰਨ ਦਾ ਫੈਸਲਾ ਕੀਤਾ ਹੈ । ਕੇਂਦਰੀ ਰੇਲਵੇ ਦੇ ਲੋਕ ਸੰਪਰਕ ਵਿਭਾਗ ਵੱਲੋਂ ਕੱਲ ਜਾਰੀ ਇੱਕ ਪ੍ਰੈਸ ਬਿਆਨ ਵਿੱਚ ਜਾਣਕਾਰੀ ਦਿੱਤੀ ਗਈ ਹੈ ਕਿ ਕੇਂਦਰੀ ਰੇਲਵੇ ਵੱਲੋਂ ਸੰਗੋਲਾ ਤੇ ਮਨਮਾਡ ਵਿਚਾਲੇ ਹਫ਼ਤੇ ਵਿੱਚ 2 ਵਾਰ ਚੱਲਣ ਵਾਲੀ ਲਿੰਕ ਕਿਸਾਨ ਰੇਲ ਗੱਡੀ ਦੇ ਗੇੜੇ ਵਧਾ ਕੇ ਵੀ ਹਫ਼ਤੇ ਵਿੱਚ 3 ਵਾਰ ਕੀਤਾ ਜਾਵੇਗਾ । ਇਸ ਰੇਲ ਗੱਡੀ ਨੂੰ ਮਨਮਾਡ ਸਟੇਸ਼ਨ ਤੇ ਦੇਵਲਾਲੀ ਮੁਜ਼ੱਫ਼ਰਪੁਰ ਕਿਸਾਨ ਰੇਲਗੱਡੀ ਨਾਲ ਜੋੜਿਆ ਤੇ ਲਾਹਿਆ ਜਾਵੇਗਾ ।


    00107/00108 ਦੇਵਲਾਲੀ - ਮੁਜ਼ੱਫਰਪੁਰ - ਦੇਵਲਾਲੀ ਕਿਸਾਨ ਰੇਲਗੱਡੀ - ਗੱਡੀ ਨੰਬਰ 00107 ਕਿਸਾਨ ਰੇਲ 08-09-2020 ਤੋਂ 25.09.2020 ਤੱਕ ਹਰੇਕ ਮੰਗਲਵਾਰ , ਵੀਰਵਾਰ ਤੇ ਸ਼ਨੀਵਾਰ ਵਾਲੇ ਦਿਨ ਸ਼ਾਮ 6 ਵਜੇ ਦੇਵਲਾਲੀ ਤੋਂ ਰਵਾਨਾ ਹੋਵੇਗੀ ਤੇ ਤੀਜੇ ਦਿਨ ਸਵੇਰੇ 04.45 ਵਜੇ ਮੁਜ਼ੱਫ਼ਰਪੁਰ ਜੰਕਸ਼ਨ ਪਹੁੰਚੇਗੀ ।


    ਗੱਡੀ ਨੰਬਰ 00108 ਹਰੇਕ ਵੀਰਵਾਰ , ਸ਼ਨੀਵਾਰ ਤੇ ਸੋਮਵਾਰ 10.09.2020 ਤੋਂ 27.09.2020 ਤੱਕ ਮੁਜ਼ੱਫਰਪੁਰ ਜੰਕਸ਼ਨ ਤੋਂ ਸਵੇਰੇ 08.00 ਵਜੇ ਰਵਾਨਾ ਹੋਵੇਗੀ ਤੇ ਅਗਲੇ ਦਿਨ ਦੁਪਹਿਰ 13.00 ਵਜੇ ਮਨਮਾਡ ਪਹੁੰਚੇਗੀ ।


    ਗੱਡੀ ਨੰਬਰ 00109 ਸੰਗੋਲਾ - ਮਨਮਾਡ - ਦੌਂਦ ਲਿੰਕ ਕਿਸਾਨ ਰੇਲਗੱਡੀ 08-09-2020 ਤੋਂ 25.09.2020 ਤੱਕ ਸੰਗੋਲਾ ਤੋਂ ਹਰੇਕ ਮੰਗਲਵਾਰ , ਵੀਰਵਾਰ ਤੇ ਸ਼ਨੀਵਾਰ ਵਾਲੇ ਦਿਨ ਸਵੇਰੇ 08.00 ਵਜੇ ਰਵਾਨਾ ਹੋਵੇਗੀ ਤੇ ਉਸੇ ਦਿਨ ਸ਼ਾਮ 18.30 ਵਜੇ ਮਨਮਾਡ ਸਟੇਸ਼ਨ ਪਹੁੰਚੇਗੀ ।


    ਗੱਡੀ ਨੰਬਰ 0110 ਲਿੰਕ ਕਿਸਾਨ ਰੇਲਗੱਡੀ 11.09.2020 ਤੋਂ 28.09.2020 ਤੱਕ ਮਨਮਾਡ ਤੋਂ ਹਰੇਕ ਸ਼ੁੱਕਰਵਾਰ , ਐਤਵਾਰ ਤੇ ਮੰਗਲਵਾਰ ਬਾਅਦ ਦੁਪਹਿਰ 14.00 ਵਜੇ ਰਵਾਨਾ ਹੋਵੇਗੀ ਤੇ ਉਸੇ ਦਿਨ ਸ਼ਾਮ 18.15 ਵਜੇ ਦਾਊਂਦ ਪਹੁੰਚੇਗੀ ।


    ਕਿਸਾਨ ਰੇਲ ਦੇ ਉਦਘਾਟਨੀ ਦਿਨ 07.08.2020 ਨੂੰ 90.92 ਟਨ ਲਦਾਈ ਹੋਈ ਸੀ , ਜੋ 01.09.2020 ਨੂੰ ਵਧ ਕੇ 354.29 ਟਨ ਤੱਕ ਪਹੁੰਚ ਗਈ । ਕਿਸਾਨ ਰੇਲ ਦੇ ਗੇੜੇ ਵਧਣ ਨਾਲ ਮਾਲ ਲਦਾਈ ਵਿੱਚ 4 ਗੁਣਾਂ ਵਾਧਾ ਹੋਣ ਦੀ ਆਸ ਹੈ ।


    
    ਏਪੀਐੱਸ / ਐੱਸਜੀ

    
    
    (Release ID: 1651879) Visitor Counter : 3
    
    
      Read this release in: English , Urdu , Marathi , Hindi , Assamese , Manipuri