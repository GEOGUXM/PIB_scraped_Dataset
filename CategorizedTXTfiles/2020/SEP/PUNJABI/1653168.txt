      ਵਿੱਤ ਮੰਤਰਾਲਾ

      ਬੈਂਕ ਕਰਜ਼ਦਾਰਾਂ ਨੂੰ ਰਾਹਤ ਦੇ ਨਿਰਧਾਰਨ ਲਈ ਸਰਕਾਰ ਦੀ ਸਹਾਇਤਾ ਕਰਨ ਲਈ ਮਾਹਰ ਕਮੇਟੀ
      Posted On: 10 SEP 2020 7:27PM by PIB Chandigarh


    ਭਾਰਤ ਦੀ ਮਾਣਯੋਗ ਸੁਪਰੀਮ ਕੋਰਟ ਵਿਚ ਗਜੇਂਦਰ ਸ਼ਰਮਾ ਬਨਾਮ ਭਾਰਤ ਸਰਕਾਰ ਅਤੇ ਹੋਰਨਾਂ ਦੇ ਮਾਮਲੇ ਵਿੱਚ ਵਿਆਜ ਮੁਆਫ ਕਰਨ ਅਤੇ ਵਿਆਜ ' ਤੇ ਵਿਆਜ ਮੁਆਫ ਕਰਨ ਅਤੇ ਹੋਰ ਸਬੰਧਤ ਮੁੱਦਿਆਂ ' ਤੇ ਚੱਲ ਰਹੀ ਸੁਣਵਾਈ ਦੀ ਕਾਰਵਾਈ ਦੌਰਾਨ ਕਈ ਤਰ੍ਹਾਂ ਦੀਆਂ ਚਿੰਤਾਵਾਂ ਉਠਾਈਆਂ ਗਈਆਂ ਹਨ।


    ਸਰਕਾਰ ਨੇ ਇਸ ਅਨੁਸਾਰ ਸਮੁੱਚੇ ਨਿਰਧਾਰਨ ਲਈ ਇਕ ਮਾਹਰ ਕਮੇਟੀ ਦਾ ਗਠਨ ਕੀਤਾ ਹੈ , ਤਾਂ ਜੋ ਇਸ ਸੰਬੰਧੀ ਆਪਣੇ ਫੈਸਲਿਆਂ ਬਾਰੇ ਬਿਹਤਰ ਜਾਣਕਾਰੀ ਦਿੱਤੀ ਜਾ ਸਕੇ ।


    ਮਾਹਰ ਕਮੇਟੀ ਹੇਠ ਲਿਖੇ ਅਨੁਸਾਰ ਹੋਵੇਗੀ:


    ( i) ਸ਼੍ਰੀ ਰਾਜੀਵ ਮਹਰਿਸ਼ੀ , ਭਾਰਤ ਦੇ ਸਾਬਕਾ ਕੈਗ – ਚੇਅਰਪਰਸਨ ।


    ( ii) ਡਾ. ਰਵਿੰਦਰ ਐਚ. ਢੋਲਕੀਆ , ਸਾਬਕਾ ਪ੍ਰੋਫੈਸਰ , ਆਈਆਈਐਮ ਅਹਿਮਦਾਬਾਦ ਅਤੇ ਭਾਰਤੀ ਰਿਜ਼ਰਵ ਬੈਂਕ ਦੀ ਮੁਦਰਾ ਨੀਤੀ ਕਮੇਟੀ ਦੇ ਸਾਬਕਾ ਮੈਂਬਰ ।


    ( iii) ਸ਼੍ਰੀ ਬੀ. ਸ਼੍ਰੀਰਾਮ , ਭਾਰਤੀ ਸਟੇਟ ਬੈਂਕ ਅਤੇ ਅਤੇ ਆਈਡੀਬੀਆਈ ਬੈਂਕ ਦੇ ਸਾਬਕਾ ਪ੍ਰਬੰਧ ਨਿਰਦੇਸ਼ਕ ।


    ਕਮੇਟੀ ਦੇ ਸੰਦਰਭ ਦੀਆਂ ਸ਼ਰਤਾਂ ਹੇਠ ਲਿੱਖੇ ਅਨੁਸਾਰ ਹੋਣਗੀਆਂ:


     1. ਕੋਵਿਡ -19 ਨਾਲ ਸਬੰਧਤ ਮੋਰੇਟੋਰਿਅਮ ਤੇ ਵਿਆਜ਼ ਅਤੇ ਵਿਆਜ਼ ਤੇ ਵਿਆਜ਼ ਨੂੰ ਮੁਆਫ ਕਰਨ ਨਾਲ ਰਾਸ਼ਟਰੀ ਆਰਥਿਕਤਾ ਅਤੇ ਵਿੱਤੀ ' ਸਥਿਰਤਾ ਉਪਰ ਪੈਣ ਵਾਲੇ ਪ੍ਰਭਾਵ ਨੂੰ ਮਾਪਣਾ ।

     2. ਇਸ ਸਬੰਧ ਵਿਚ ਸਮਾਜ ਦੇ ਵੱਖ-ਵੱਖ ਵਰਗਾਂ ਦੀਆਂ ਵਿੱਤੀ ਮੁਸ਼ਕਲਾਂ ਨੂੰ ਘਟਾਉਣ ਦੇ ਸੁਝਾਅ ਅਤੇ ਇਸ ਸਬੰਧ ਵਿਚ ਅਪਣਾਏ ਜਾਣ ਵਾਲੇ ਉਪਾਅ ।

    ( iii) ਕੋਈ ਹੋਰ ਸੁਝਾਅ / ਧਾਰਨਾਵਾਂ , ਜੋ ਮੌਜੂਦਾ ਸਥਿਤੀ ਨੂੰ ਵੇਖਦਿਆਂ ਜ਼ਰੂਰੀ ਹੋ ਸਕਦੇ ਹਨ ।


    ਕਮੇਟੀ ਇਕ ਹਫਤੇ ਦੇ ਅੰਦਰ ਆਪਣੀ ਰਿਪੋਰਟ ਦੇਵੇਗੀ। ਸਟੇਟ ਬੈਂਕ ਆਫ਼ ਇੰਡੀਆ ਕਮੇਟੀ ਨੂੰ ਸੈਕਟੇਰੀਅਲ ਸਹਾਇਤਾ ਉਪਲਬੱਧ ਕਰਾਵੇਗਾ । ਕਮੇਟੀ ਇਸ ਉਦੇਸ਼ ਲਈ ਬੈਂਕਾਂ ਜਾਂ ਹੋਰ ਹਿੱਸੇਦਾਰਾਂ ਨਾਲ , ਜਿਵੇਂ ਜ਼ਰੂਰੀ ਸਮਝਿਆ ਜਾਵੇ , ਸਲਾਹ ਮਸ਼ਵਰਾ ਕਰ ਸਕਦੀ ਹੈ.


    ------------------------------


    ਆਰ.ਐਮ. / ਕੇ.ਐੱਮ.ਐੱਨ

    
    
    (Release ID: 1653168) Visitor Counter : 3
    
    
      Read this release in: English , Urdu , Marathi , Bengali , Assamese , Manipuri , Gujarati , Tamil , Telugu , Kannada , Malayalam
    
    
    

2.