      ਪੈਟਰੋਲੀਅਮ ਅਤੇ ਕੁਦਰਤੀ ਗੈਸ ਮੰਤਰਾਲਾ

      ਬਾਇਓਫਿਊਲ ਸਟੇਸ਼ਨਾਂ ਦੀ ਸਥਾਪਨਾ
      Posted On: 14 SEP 2020 2:20PM by PIB Chandigarh


    ਬਾਇਓਫਿਊਲ ’ ਤੇ ਰਾਸ਼ਟਰੀ ਨੀਤੀ ਨੂੰ ਸਰਕਾਰ ਨੇ 4 ਜੂਨ 2018 ਨੂੰ ਨੋਟੀਫਾਈ ਕੀਤਾ ਸੀ। ਇਸ ਨੀਤੀ ਨੇ 2030 ਤੱਕ ਪੂਰੇ ਦੇਸ਼ ਵਿੱਚ ਪੈਟਰੋਲ ਵਿੱਚ ਈਥੇਨੌਲ ਦੀ 20% ਬਲੈਂਡਿੰਗ ਅਤੇ ਡੀਜ਼ਲ ਵਿੱਚ 5% ਬਾਇਓਡੀਜ਼ਲ ਬਲੈਂਡਿੰਗ ਦੇ ਸੰਕੇਤ ਟੀਚੇ ਰੱਖੇ ਹਨ।


    ਈਥੇਨੌਲ ਸਪਲਾਈ ਸਾਲ (ਈਐੱਸਵਾਈ) 2013-14 ਵਿੱਚ ਈਥੇਨੌਲ ਬਲੈਂਡਡ ਪੈਟਰੋਲ (ਈਬੀਪੀ) ਪ੍ਰੋਗਰਾਮ ਤਹਿਤ ਈਥੇਨੌਲ ਦੀ ਖ਼ਰੀਦ 38 ਕਰੋੜ ਲੀਟਰ ਤੋਂ ਵਧ ਕੇ ਈਐੱਸਵਾਈ 2018 - 19 ਵਿੱਚ 188.6 ਕਰੋੜ ਲੀਟਰ ਹੋ ਗਈ ਹੈ , ਜੋ ਕਿ 5 ਗੁਣਾ ਦਾ ਵਾਧਾ ਹੈ।


    ਬਲੈਂਡਿੰਗ ਲਈ ਈਥੇਨੌਲ ਦੇ ਉਤਪਾਦਨ ਨੂੰ ਵਧਾਉਣ ਲਈ ਚੁੱਕੇ ਗਏ ਮਹੱਤਵਪੂਰਨ ਉਪਾਵਾਂ ਵਿੱਚ ਸ਼ਾਮਲ ਹਨ:


    (i) ਗੰਨੇ ਦੇ ਰਸ ਅਤੇ ਖੰਡ / ਖੰਡ ਦੀ ਚਾਸ਼ਣੀ ਤੋਂ ਈਥੇਨੌਲ ਦੇ ਉਤਪਾਦਨ ਨੂੰ ਉਤਸ਼ਾਹਿਤ ਕਰਨਾ ।


    (ii) ਵਿਭਿੰਨ ਫੀਡ ਸਟਾਕਾਂ ਤੋਂ ਈਥੇਨੌਲ ਦੀ ਪੁਰਾਣੀ ਮਿੱਲ ਕੀਮਤ ਤੈਅ ਕਰਨਾ ।


    (iii) ਡਿਸਟਿਲਰੀਆਂ ਵਿੱਚ ਵਿਆਜ ਅਧੀਨਗੀ ਵਧਾਉਣਾ ।


    (iv) ਈਥੇਨੌਲ ਬਲੈਂਡਡ ਪੈਟਰੋਲ (ਈਬੀਪੀ) ਪ੍ਰੋਗਰਾਮ ਲਈ ਡੀਨੈਚਰਡ ਈਥੇਨੌਲ ਦੀ ਖੁੱਲ੍ਹ ਲਈ ਉਦਯੋਗ (ਵਿਕਾਸ ਅਤੇ ਨਿਯਮ) ਐਕਟ , 1951 ਵਿੱਚ ਸੋਧ।


    (v) ਈਬੀਪੀ ਪ੍ਰੋਗਰਾਮ ਲਈ ਈਥੇਨੌਲ ’ ਤੇ ਵਸਤੂਆਂ ਅਤੇ ਸੇਵਾ ਟੈਕਸ ਵਿੱਚ 18% ਤੋਂ 5% ਦੀ ਕਮੀ ।


    (vi) ਅੰਡੇਮਾਨ ਨਿਕੋਬਾਰ ਅਤੇ ਲਕਸ਼ਦੀਪ ਦੇ ਟਾਪੂ ਨੂੰ ਛੱਡ ਕੇ ਪੂਰੇ ਭਾਰਤ ਵਿੱਚ ਈਬੀਪੀ ਪ੍ਰੋਗਰਾਮ ਦਾ ਵਿਸਤਾਰ 01.04.2019 ਤੋਂ ਲਾਗੂ ਹੋਇਆ ਹੈ।


    (vii) ਤੇਲ ਮਾਰਕਿਟਿੰਗ ਕੰਪਨੀਆਂ ਦੇ ਸਥਾਨਾਂ ’ ਤੇ ਈਥੇਨੌਲ ਸਟੋਰੇਜ ਵਧਾਉਣਾ ।


    (viii) “ ਈਥੇਨੌਲ ਬਲੈਂਡਡ ਪੈਟਰੋਲ (ਈਬੀਪੀ) ਪ੍ਰੋਗਰਾਮ ਦੇ ਤਹਿਤ ਲੰਮੇ ਸਮੇਂ ਲਈ ਇੱਕ ਈਥੇਨੌਲ ਖ਼ਰੀਦ ਨੀਤੀ ” ਦਾ ਗਠਨ ।


    ਈਥੇਨੌਲ ਸਪਲਾਈ ਸਾਲ (ਈਐੱਸਵਾਈ) 2019 - 20 (1 ਦਸੰਬਰ 2019 ਤੋਂ 30 ਨਵੰਬਰ 2020) ਵਿੱਚ ਤੇਲ ਮਾਰਕਿਟਿੰਗ ਕੰਪਨੀਆਂ ਨੇ 07.09.2020 ਤੱਕ 205.92 ਕਰੋੜ ਲੀਟਰ ਪਹਿਲੀ ਜੇਨਰੇਸ਼ਨ ਈਥੇਨੌਲ ਦੀ ਖ਼ਰੀਦ ਲਈ ਇੱਕ ਲੈਟਰ ਆਫ਼ ਇੰਟੈਂਟ ਜਾਰੀ ਕੀਤਾ ਹੈ ।


    ਈਥੇਨੌਲ ਦੀ ਸਪਲਾਈ ਨੂੰ ਹੋਰ ਵਧਾਉਣ ਲਈ ਸਰਕਾਰ ਨੇ ਪੈਟ੍ਰੋ ਕੈਮੀਕਲ ਰੂਟ ਸਮੇਤ ਦੂਜੇ ਗੈਰ-ਖੁਰਾਕ ਫੀਡਸਟਾਕ ਜਿਵੇਂ ਕਿ ਸੈਲੂਲੋਸਿਕ ਅਤੇ ਲਿੰਗੋ-ਸੈਲੂਲੋਸਿਕ ਪਦਾਰਥਾਂ ਤੋਂ ਤਿਆਰ ਕੀਤੀ ਗਈ ਦੂਜੀ ਜੇਨਰੇਸ਼ਨ ਦੇ ਈਥੇਨੌਲ ਦੀ ਖ਼ਰੀਦ ਦੀ ਆਗਿਆ ਦਿੱਤੀ ਹੈ । ਇਸ ਦੇ ਅਨੁਸਾਰ , ਤੇਲ ਦੀਆਂ ਸਰਕਾਰੀ ਕੰਪਨੀਆਂ ਨੇ ਦੇਸ਼ ਦੇ 11 ਰਾਜਾਂ ਵਿੱਚ ਬਾਰ੍ਹਾਂ 2 ਜੀ ਈਥੇਨੌਲ ਬਾਇਓ - ਰਿਫਾਈਨਰੀਆਂ ਸਥਾਪਿਤ ਕਰਨ ਦੀ ਯੋਜਨਾ ਬਣਾਈ ਹੈ ।


    ਸਰਕਾਰੀ ਤੇਲ ਕੰਪਨੀਆਂ ਦੁਆਰਾ ਦੇਸ਼ ਭਰ ਦੇ ਸਾਰੇ ਰੀਟੇਲ ਆਊਟਲੇਟਸ (ਲਕਸ਼ਦੀਪ ਅਤੇ ਅੰਡੇਮਾਨ ਅਤੇ ਨਿਕੋਬਾਰ ਟਾਪੂਆਂ ਨੂੰ ਛੱਡ ਕੇ) ’ ਤੇ ਬਾਇਓਫਿਊਲ ਦੇ ਨਾਲ ਮਿਲਾਏ ਜਾਣ ਵਾਲੇ ਬਾਲਣਾਂ ਦੀ ਉਪਲਬਧਤਾ ਦੇ ਆਧਾਰ ’ ਤੇ ਵਿਕਰੀ ਕੀਤੀ ਜਾਂਦੀ ਹੈ ।


    ਇਸ ਤੋਂ ਇਲਾਵਾ , ਨਵੇਂ ਰੀਟੇਲ ਆਊਟਲੇਟਸ ’ ਤੇ ਬਾਇਓਫਿਊਲ ਦੀ ਵਿਕਰੀ ਨੂੰ ਉਤਸ਼ਾਹਿਤ ਕਰਨ ਲਈ , ਸਰਕਾਰ ਦੁਆਰਾ 08.11.2019 ਨੂੰ ਸੋਧੇ ਹੋਏ ਦਿਸ਼ਾ ਨਿਰਦੇਸ਼ ਜਾਰੀ ਕੀਤੇ ਗਏ ਹਨ ।


    ਇਨ੍ਹਾਂ ਦਿਸ਼ਾ-ਨਿਰਦੇਸ਼ਾਂ ਵਿੱਚ , ਰਵਾਇਤੀ ਬਾਲਣਾਂ ਤੋਂ ਇਲਾਵਾ ਅਧਿਕਾਰਤ ਸੰਸਥਾਵਾਂ ਨੂੰ ਉਨ੍ਹਾਂ ਦੇ ਪ੍ਰਸਤਾਵਿਤ ਰੀਟੇਲ ਆਊਟਲੇਟਸ ’ ਤੇ ਉਕਤ ਆਊਟਲੇਟ ਦੇ ਸੰਚਾਲਨ ਦੇ ਤਿੰਨ ਸਾਲਾਂ ਦੇ ਅੰਦਰ ਵੱਖ-ਵੱਖ ਹੋਰ ਕਾਨੂੰਨੀ ਦਿਸ਼ਾ ਨਿਰਦੇਸ਼ਾਂ ਦੀ ਪਾਲਣਾ ਕਰਨ ਵਾਲੀ ਇਕਾਈ ਦੇ ਅਧੀਨ ਇੱਕ ਨਵੀਂ ਜੇਨਰੇਸ਼ਨ ਦੇ ਵਿਕਲਪੀ ਬਾਲਣਾਂ ਜਿਵੇਂ ਕੰਪ੍ਰੈਸਡ ਨੈਚੁਰਲ ਗੈਸ (ਸੀਐੱਨਜੀ) , ਬਾਇਓਫਿਊਲ , ਤਰਲ ਕੁਦਰਤੀ ਗੈਸ (ਐੱਲਐੱਨਜੀ) , ਇਲੈਕਟ੍ਰਿਕ ਵਾਹਨ ਚਾਰਜਿੰਗ ਪੁਆਇੰਟ ਆਦਿ ਦੀ ਮਾਰਕਿਟਿੰਗ ਲਈ ਘੱਟੋ-ਘੱਟ ਸਹੂਲਤਾਂ ਸਥਾਪਿਤ ਕਰਨ ਦੀ ਜ਼ਰੂਰਤ ਹੈ ।


    ਇਹ ਜਾਣਕਾਰੀ ਕੇਂਦਰੀ ਪੈਟਰੋਲੀਅਮ ਅਤੇ ਕੁਦਰਤੀ ਗੈਸ ਮੰਤਰੀ ਸ਼੍ਰੀ ਧਰਮੇਂਦਰ ਪ੍ਰਧਾਨ ਨੇ ਅੱਜ ਲੋਕ ਸਭਾ ਵਿੱਚ ਇੱਕ ਲਿਖਤੀ ਜਵਾਬ ਵਿੱਚ ਦਿੱਤੀ।


    *****


    ਵਾਈਕੇਬੀ / ਐੱਸਕੇ

    
    
    (Release ID: 1654252) Visitor Counter : 3
    
    
      Read this release in: English , Marathi , Assamese , Manipuri , Tamil