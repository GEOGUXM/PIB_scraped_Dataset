      ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ

      ਕੇਂਦਰੀ ਯੁਵਾ ਮਾਮਲੇ ਅਤੇ ਖੇਡ ਰਾਜ ਮੰਤਰੀ ਸ਼੍ਰੀ ਕਿਰੇਨ ਰਿਜਿਜੂ ਨੇ ਅੱਜ ਲੇਹ, ਲੱਦਾਖ ਵਿੱਚ 12 ਕਰੋੜ ਰੁਪਏ ਤੋਂ ਜ਼ਿਆਦਾ ਲਾਗਤ ਦੀਆਂ ਵਿਭਿੰਨ ਖੇਡ ਸੁਵਿਧਾਵਾਂ ਦੀ ਨੀਂਹ ਰੱਖੀ
      ਫੁੱਟਬਾਲ ਲਈ ਸਿੰਥੈਟਿਕ ਟਰੈਕ ਅਤੇ ਐਸਟਰੋਟਰਫ ਦੀ ਨੀਂਹ ਲੇਹ ਓਪਨ ਸਟੇਡੀਅਮ ਵਿੱਚ ਰੱਖੀ ਗਈ : ਐੱਨਐੱਸਡੀ ਇੰਡੋਰ ਸਟੇਡੀਅਮ ਵਿੱਚ ਬਣੇਗਾ ਜਿਮਨੇਜ਼ੀਅਮ ਹਾਲ
      
      
      ਲੱਦਾਖ ਕੇਂਦਰ ਸ਼ਾਸਿਤ ਪ੍ਰਸ਼ਾਸਨ ਨੂੰ ਸਥਾਨਕ ਖਿਡਾਰੀਆਂ ਨੂੰ ਖੇਡ ਵਿੱਚ ਉੱਤਮਤਾ ਪ੍ਰਾਪਤ ਕਰਨ ਲਈ ਪ੍ਰੇਰਿਤ ਕਰਨ ਲਈ ਪਰਸਪਰ ਅਤੇ ਪ੍ਰੋਤਸਾਹਨਾਂ ਦਾ ਪ੍ਰਾਵਧਾਨ ਕਰਨਾ ਚਾਹੀਦਾ ਹੈ : ਸ਼੍ਰੀ ਕਿਰੇਨ ਰਿਜਿਜੂ
      Posted On: 14 SEP 2020 3:48PM by PIB Chandigarh


    ਕੇਂਦਰੀ ਯੁਵਾ ਮਾਮਲੇ ਅਤੇ ਖੇਡ ਰਾਜ ਮੰਤਰੀ ਸ਼੍ਰੀ ਕਿਰੇਨ ਰਿਜਿਜੂ ਨੇ ਅੱਜ ਲੱਦਾਖ ਦੇ ਲੈਫਟੀਨੈਂਟ ਗਵਰਨਰ ਸ਼੍ਰੀ ਆਰ. ਕੇ. ਮਾਥੁਰ ਦੀ ਮੌਜੂਦਗੀ ਵਿੱਚ ਲੇਹ , ਲੱਦਾਖ ਵਿੱਚ 12 ਕਰੋੜ ਰੁਪਏ ਤੋਂ ਜ਼ਿਆਦਾ ਲਾਗਤ ਦੀਆਂ ਵਿਭਿੰਨ ਖੇਡ ਸੁਵਿਧਾਵਾਂ ਦੀ ਨੀਂਹ ਰੱਖੀ। ਕੇਂਦਰੀ ਮੰਤਰੀ ਨੇ ਲੇਹ ਦੇ ਓਪਨ ਸਟੇਡੀਅਮ ਵਿੱਚ ਫੁੱਟਬਾਲ ਲਈ ਸਿੰਥੈਟਿਕ ਟਰੈਕ ਅਤੇ ਐਸਟਰੋਟਰਫ ਦੀ ਨੀਂਹ ਰੱਖੀ। ਇਸ ਪ੍ਰੋਜੈਕਟ ਦੀ ਅਨੁਮਾਨਿਤ ਲਾਗਤ 10.68 ਕਰੋੜ ਰੁਪਏ ਹੈ ਅਤੇ ਇਸ ਨੂੰ ਜਨਵਰੀ , 2021 ਤੱਕ ਪੂਰਾ ਕੀਤਾ ਜਾਣਾ ਹੈ। ਇਸੀ ਤਰ੍ਹਾਂ ਐੱਨਡੀਐੱਸ ਇਨਡੋਰ ਸਟੇਡੀਅਮ ਵਿੱਚ ਜਿਮਨੇਜ਼ੀਅਮ ਹਾਲ ਦੇ ਨਿਰਮਾਣ ’ ਤੇ ਲਗਭਗ 1.52 ਕਰੋੜ ਰੁਪਏ ਖਰਚ ਹੋਣਗੇ ਅਤੇ ਇਸ ਦਾ ਨਿਰਮਾਣ ਮਾਰਚ , 2021 ਤੱਕ ਪੂਰਾ ਹੋ ਜਾਵੇਗਾ।


    ਇਸ ਮੌਕੇ ’ ਤੇ ਬੋਲਦੇ ਹੋਏ ਸ਼੍ਰੀ ਕਿਰੇਨ ਰਿਜਿਜੂ ਨੇ ਕਿਹਾ ਕਿ ਪ੍ਰਧਾਨ ਮੰਤਰੀ ਮੋਦੀ ਦੀ ਅਗਵਾਈ ਵਿੱਚ ਕੇਂਦਰ ਸਰਕਾਰ ਦੇਸ਼ ਵਿੱਚ ਇੱਕ ਖੇਡ ਸੰਸਕ੍ਰਿਤੀ ਵਿਕਸਿਤ ਕਰ ਰਹੀ ਹੈ ਜੋ ਲੋਕਾਂ ਨੂੰ ਸਿਹਤ ਅਤੇ ਚੁਸਤ ਰੱਖ ਰਹੀ ਹੈ। ਉਨ੍ਹਾਂ ਨੇ ਕਿਹਾ ਕਿ ਉਨ੍ਹਾਂ ਦਾ ਮੰਤਰਾਲਾ ਖੇਡ ਸੰਸਕ੍ਰਿਤੀ ਨੂੰ ਇੱਕ ਨੀਤੀਗਤ ਢਾਂਚੇ ਦੇ ਰੂਪ ਵਿੱਚ ਰੱਖਣ ਬਾਰੇ ਵਿਚਾਰ ਕਰ ਰਿਹਾ ਹੈ। ਕੇਂਦਰੀ ਮੰਤਰੀ ਨੇ ਕਿਹਾ ਕਿ ਦੇਸ਼ ਦੇ ਵਿਭਿੰਨ ਸਥਾਨਾਂ ’ ਤੇ ਆਯੋਜਿਤ ਹੋਣ ਵਾਲੇ ਖੇਲੋ ਇੰਡੀਆ , ਯੂਨੀਵਰਸਿਟੀ ਅਤੇ ਸਰਦ ਰੁੱਤ ਦੀਆਂ ਖੇਡਾਂ ਵਿਦਿਆਰਥੀਆਂ , ਨੌਜਵਾਨਾਂ ਅਤੇ ਲੋਕਾਂ ਨੂੰ ਖੇਡਾਂ ਦੀਆਂ ਗਤੀਵਿਧੀਆਂ ਵਿੱਚ ਭਾਗ ਲੈਣ ਲਈ ਪ੍ਰੋਤਸਾਹਿਤ ਕਰ ਰਹੀਆਂ ਹਨ। ਖੇਡ ਮੰਤਰੀ ਨੇ ਖੇਡਾਂ ਦੇ ਮਹੱਤਵ ’ ਤੇ ਜ਼ੋਰ ਦਿੱਤਾ ਅਤੇ ਵਿਸ਼ਵ ਖੇਡ ਆਯੋਜਨਾਂ ਵਿੱਚ ਭਾਰਤ ਦਾ ਦਬਦਬਾ ਸਥਾਪਿਤ ਕਰਨ ਦੇ ਸਰਕਾਰ ਦੇ ਯਤਨਾਂ ’ ਤੇ ਪ੍ਰਕਾਸ਼ ਪਾਇਆ।


    ਸ਼੍ਰੀ ਰਿਜਿਜੂ ਨੇ ਲੱਦਾਖ ਕੇਂਦਰ ਸ਼ਾਸਿਤ ਪ੍ਰਸ਼ਾਸਨ ਨੂੰ ਖੇਡ ਦੇ ਖੇਤਰ ਵਿੱਚ ਉੱਤਮਤਾ ਪ੍ਰਾਪਤ ਕਰਨ ਲਈ ਪ੍ਰੇਰਿਤ ਕਰਨ ਲਈ ਸਥਾਨਕ ਖਿਡਾਰੀਆਂ ਲਈ ਪੁਰਸਕਾਰ ਅਤੇ ਨੌਕਰੀ ਵਰਗੇ ਪ੍ਰੋਤਸਾਹਨਾਂ ਦਾ ਪ੍ਰਾਵਧਾਨ ਕਰਨ ਦਾ ਸੁਝਾਅ ਦਿੱਤਾ। ਉਨ੍ਹਾਂ ਨੇ ਦੇਸ਼ਭਰ ਦੇ ਆਈਸ ਹਾਕੀ ਸੰਘਾਂ ਨੂੰ ਨਿਰਧਾਰਤ ਪ੍ਰਕਿਰਿਆਵਾਂ ਦਾ ਪਾਲਣ ਕਰਦੇ ਹੋਏ ਇਸ ਖੇਡ ਨੂੰ ਮਾਨਤਾ ਦਿਵਾਉਣ ਲਈ ਇਕਜੁੱਟ ਹੋਣ ਨੂੰ ਕਿਹਾ। ਉਨ੍ਹਾਂ ਨੇ ਖੇਡ ਸੰਘਾਂ ਨੂੰ ਯਾਦ ਦਿਵਾਇਆ ਕਿ ਉਨ੍ਹਾਂ ਦੇ ਮੰਤਰਾਲੇ ਨੇ ਸਿਧਾਂਤਕ ਰੂਪ ਵਿੱਚ ਆਈਸ ਹਾਕੀ ਨੂੰ ਇੱਕ ਰਾਸ਼ਟਰੀ ਖੇਡ ਦੇ ਰੂਪ ਵਿੱਚ ਮਾਨਤਾ ਦਿੱਤੀ ਹੈ।


    (ਕੇਂਦਰੀ ਯੁਵਾ ਮਾਮਲੇ ਅਤੇ ਖੇਡ ਰਾਜ ਮੰਤਰੀ ਸ਼੍ਰੀ ਕਿਰੇਨ ਰਿਜਿਜੂ ਨੇ ਅੱਜ ਲੇਹ ਵਿੱਚ ਵਿਭਿੰਨ ਖੇਡ ਸੁਵਿਧਾਵਾਂ ਦੀ ਨੀਂਹ ਰੱਖੀ)


    ਸ਼੍ਰੀ ਕਿਰੇਨ ਰਿਜਿਜੂ ਨੇ ਇਸ ਸਮਾਗਮ ਵਿੱਚ ਲੱਦਾਖ ਵਿੱਚ ਖੇਡ ਦੇ ਬੁਨਿਆਦੀ ਢਾਂਚੇ ਅਤੇ ਉਸ ਦੇ ਵਿਕਾਸ ਲਈ ਕਈ ਛੋਟਾਂ ਦਾ ਐਲਾਨ ਕੀਤਾ। ਉਨ੍ਹਾਂ ਨੇ ਕੇਂਦਰ ਸ਼ਾਸਿਤ ਪ੍ਰਸ਼ਾਸਨ ਨੂੰ ਲੱਦਾਖ ਵਿੱਚ ਇੱਕ ਹਜ਼ਾਰ ਦੀ ਅਬਾਦੀ ਵਾਲੇ ਇਲਾਕਿਆਂ ਵਿੱਚ ਖੇਡਾਂ ਦੇ ਬੁਨਿਆਦੀ ਢਾਂਚੇ ਨੂੰ ਵਿਕਸਿਤ ਕਰਨ ਲਈ ਪ੍ਰਸਤਾਵ ਭੇਜਣ ਨੂੰ ਕਿਹਾ। ਖੇਲੋ ਇੰਡੀਆ ਪ੍ਰੋਗਰਾਮ ਤਹਿਤ ਉਨ੍ਹਾਂ ਦਾ ਮੰਤਰਾਲਾ ਵਿਭਿੰਨ ਮਾਪਦੰਡਾਂ ਵਿੱਚ ਢਿੱਲ ਦੇਵੇਗਾ ਅਤੇ ਪ੍ਰਸ਼ਾਸਨ ਦੁਆਰਾ ਸੁਝਾਏ ਗਏ ਸਥਾਨਾਂ ’ਤੇ ਖੋਲੋ ਇੰਡੀਆ ਜ਼ਿਲ੍ਹਾ ਉਪ ਕੇਂਦਰ ਲਈ ਧਨ ਅਤੇ ਸੁਵਿਧਾਵਾਂ ਪ੍ਰਦਾਨ ਕਰੇਗਾ। ਇਸੀ ਤਰ੍ਹਾਂ ਸਥਾਨਕ ਪ੍ਰਤੀਯੋਗਤਾਵਾਂ ਵਿੱਚ ਉੱਤਮ ਪ੍ਰਦਰਸ਼ਨ ਕਰਨ ਵਾਲੇ ਖਿਡਾਰੀਆਂ ਨੂੰ ਉਨ੍ਹਾਂ ਦੀਆਂ ਖੇਡਾਂ ਦੇ ਅਧਾਰ ’ਤੇ ਦੇਸ਼ ਭਰ ਦੇ 23 ਉੱਤਮਤਾ ਕੇਂਦਰਾਂ ਵਿੱਚ ਟ੍ਰੇਨਿੰਗ ਮਿਲੇਗੀ।


    ਇਸ ਮੌਕੇ ’ਤੇ ਬੋਲਦੇ ਹੋਏ ਲੱਦਾਖ ਦੇ ਲੈਫਟੀਨੈਂਟ ਗਵਰਨਰ ਸ਼੍ਰੀ ਆਰ. ਕੇ. ਮਾਥੁਰ ਨੇ ਖੇਡ ਮੰਤਰੀ ਨੂੰ ਖੇਡਾਂ ਦੇ ਵਿਕਾਸ ਲਈ ਲੱਦਾਖ ਦੀਆਂ ਸਮਰੱਥਾਵਾਂ ਦੀ ਵਰਤੋਂ ਕਰਨ ਦੀ ਅਪੀਲ ਕੀਤੀ। ਉਨ੍ਹਾਂ ਨੇ ਸੁਝਾਅ ਦਿੱਤਾ ਕਿ ਸਰਦੀਆਂ ਦੌਰਾਨ ਦੇਸ਼ ਦੇ ਹੋਰ ਹਿੱਸਿਆਂ ਦੇ ਲੋਕਾਂ ਨੂੰ ਸਰਦ ਰੁੱਤ ਖੇਡਾਂ ਦਾ ਅਨੁਭਵ ਲੈਣ ਅਤੇ ਉਨ੍ਹਾਂ ਨੂੰ ਸਿੱਖਣ ਲਈ ਲੱਦਾਖ ਆਉਣਾ ਚਾਹੀਦਾ ਹੈ।


    ਇਸਤੋਂ ਪਹਿਲਾਂ ਦਿਨ ਵਿੱਚ 15 ਅਗਸਤ ਤੋਂ 2 ਅਕਤੂਬਰ ਤੱਕ ਡੇਢ ਮਹੀਨਾ ਲੰਬਾ ਚੱਲਣ ਵਾਲੇ ਫਿਟ ਇੰਡੀਆ ਫ੍ਰੀਡਮ ਰਨ ਦੇ ਇੱਕ ਅੰਗ ਦੇ ਰੂਪ ਵਿੱਚ ਆਯੋਜਿਤ ਸਾਈਕਲੋਥੌਨ ਵਿੱਚ ਖੇਡ ਮੰਤਰੀ ਸ਼੍ਰੀ ਕਿਰੇਨ ਰਿਜਿਜੂ ਨੇ ਵਿਅਕਤੀਗਤ ਰੂਪ ਨਾਲ ਸੰਸਦ ਮੈਂਬਰ ਸ਼੍ਰੀ ਜਾਮਯਾਂਗ ਨਾਮਗਿਆਲ ਅਤੇ ਸਥਾਨਕ ਸਾਈਕਲ ਚਾਲਕਾਂ ਨਾਲ ਭਾਗ ਲਿਆ।


    ( ਖੇਡ ਮੰਤਰੀ ਸ਼੍ਰੀ ਕਿਰੇਨ ਰਿਜਿਜੂ ਨੇ ਸਾਈਕਲੋਥੌਨ ਵਿੱਚ ਹਿੱਸਾ ਲਿਆ)


    ਅੱਜ ਆਯੋਜਿਤ ਵਿਭਿੰਨ ਪ੍ਰੋਗਰਾਮਾਂ ਵਿੱਚ ਲੱਦਾਖ ਦੇ ਸੰਸਦ ਮੈਂਬਰ ਸ਼੍ਰੀ ਜਮਯਾਂਗ ਸ਼ੇਰਿੰਗ ਨਮਗਯਾਲ , ਐੱਲਐੱਲਐੱਚਡੀਸੀ ਸੀਈਸੀ ਸ਼੍ਰੀ ਗਯਾਲ ਪੀ ਵਾਂਗਯਾਲ , ਲੱਦਾਖ ਕੇਂਦਰ ਸ਼ਾਸਿਤ ਪ੍ਰਸ਼ਾਸਨ ਅਤੇ ਭਾਰਤੀ ਖੇਡ ਅਥਾਰਿਟੀ ਦੇ ਸੀਨੀਅਰ ਅਧਿਕਾਰੀ ਵੀ ਮੌਜੂਦ ਸਨ।


    https://twitter.com/KirenRijiju/status/1305393299943948289


    *****


    ਐੱਨਬੀ / ਓਜੇਏ / ਯੂਡੀ

    
    
    (Release ID: 1654311) Visitor Counter : 1
    
    
      Read this release in: English , Marathi , Hindi , Manipuri , Bengali , Assamese , Tamil , Kannada