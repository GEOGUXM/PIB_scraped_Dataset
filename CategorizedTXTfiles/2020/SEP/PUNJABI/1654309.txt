      ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ

      ਸੁਰੱਖਿਅਤ ਟ੍ਰਨਿੰਗ ਲਈ ਐੱਸਓਪੀ ਨਾਲ 2021 ਓਲੰਪਿਕ ਬਾਊਂਡ ਅਥਲੀਟਾਂ ਲਈ ਰਾਸ਼ਟਰੀ ਕੋਚਿੰਗ ਕੈਂਪ ਫਿਰ ਤੋਂ ਸ਼ੁਰੂ : ਸ਼੍ਰੀ ਕਿਰੇਨ ਰਿਜਿਜੂ
      Posted On: 14 SEP 2020 6:03PM by PIB Chandigarh


    ਕੋਵਿਡ- 19 ਮਹਾਮਾਰੀ ਦੇ ਮੱਦੇਨਜ਼ਰ ਟੋਕਿਓ , ਜਪਾਨ ਵਿੱਚ ਹੋਣ ਵਾਲੀਆਂ ਆਗਾਮੀ 2021 ਓਲੰਪਿਕ ਖੇਡਾਂ ਲਈ ਇੱਕ ਸਹਿਜ ਟ੍ਰਨਿੰਗ ਯਕੀਨੀ ਬਣਾਉਣ ਲਈ ਨਿਮਨਲਿਖਤ ਉਪਾਅ ਕੀਤੇ ਗਏ ਹਨ:


    1. ਟ੍ਰਨਿੰਗ ਕੇਂਦਰਾਂ ਵਿੱਚ ਖੇਡ ਗਤੀਵਿਧੀਆਂ ਨੂੰ ਫਿਰ ਤੋਂ ਸ਼ੁਰੂ ਕਰਨ ਲਈ ਮਿਆਰੀ ਸੰਚਾਲਨ ਪ੍ਰਕਿਰਿਆ (ਐੱਸਓਪੀ) ਰੱਖੀ ਗਈ ਹੈ ਜਿਸ ਦਾ ਨਾਂ ‘ ਖੇਲੋ ਇੰਡੀਆ-ਫਿਰ ਸੇ ’ ਹੈ। ਐੱਸਓਪੀ ਟ੍ਰਨਿੰਗ ਕੇਂਦਰਾਂ ਵਿੱਚ ਸਾਰੇ ਹਿੱਤਧਾਰਕਾਂ ਨੂੰ ਸ਼ਾਮਲ ਕੀਤਾ ਗਿਆ ਹੈ ਜਿਨ੍ਹਾਂ ਵਿੱਚ ਸ਼ਾਮਲ ਹਨ :


    • ਸਾਰੇ ਅਥਲੀਟ


    • ਸਾਰਾ ਟੈਕਨੀਕਲ ਅਤੇ ਨਾਨ ਟੈਕਨੀਕਲ ਸਹਾਇਕ ਸਟਾਫ


    • ਸਾਰਾ ਪ੍ਰਸ਼ਾਸਕੀ ਸਟਾਫ


    • ਸਾਰਾ ਹੋਸਟਲ ਅਤੇ ਸੁਵਿਧਾਵਾਂ ਪ੍ਰਬੰਧਨ ਸਟਾਫ


    • ਸੈਂਟਰ ਵਿੱਚ ਆਉਣ ਵਾਲੇ ਸਾਰੇ ਵਿਜ਼ੀਟਰ


    2. ਟ੍ਰਨਿੰਗ ਕੇਂਦਰਾਂ ’ ਤੇ ਦਿਸ਼ਾ-ਨਿਰਦੇਸ਼ਾਂ ਨੂੰ ਸਖ਼ਤੀ ਨਾਲ ਲਾਗੂ ਕਰਨ ਲਈ ਇੱਕ ਕੋਵਿਡ ਟਾਸਕ ਫੋਰਸ ਕਮੇਟੀ ਦਾ ਗਠਨ ਕੀਤਾ ਗਿਆ ਹੈ। ਕਮੇਟੀ ਸਰਕਾਰ ਦੇ ਸਿਹਤ ਪ੍ਰੋਟੋਕਾਲ ਦੀ ਨਿਰੰਤਰ ਨਿਗਰਾਨੀ ਅਤੇ ਪ੍ਰਬੰਧਨ ਲਈ ਜ਼ਿੰਮੇਵਾਰ ਹੈ।


    3. ਐੱਸਓਪੀ ਗ਼ੈਰ ਸੰਪਰਕ ਖੇਡਾਂ , ਘੱਟ ਤੋਂ ਘੱਟ/ਦਰਮਿਆਨਾ ਸੰਪਰਕ ਖੇਡਾਂ , ਸੰਪੂਰਨ ਸੰਪਰਕ ਖੇਡਾਂ ਅਤੇ ਪਾਣੀ ਦੀਆਂ ਖੇਡਾਂ ਵਿੱਚ ਖੇਡ ਵਿਸ਼ਿਆਂ ਨੂੰ ਵਰਗੀਕ੍ਰਿਤ ਕੀਤਾ ਹੈ।


    4. ਅਥਲੀਟਾਂ ਨੂੰ ਲਾਜ਼ਮੀ ਖੇਡ ਉਪਕਰਨ ਜਿਵੇਂ (ਬਾਰਬੈੱਲ ਰੌਡਜ਼ , ਵੇਟਸ , ਐਕਸਰਸਾਈਜ਼ ਸਾਈਕਲ ਆਦਿ) , ਏਅਰ ਪੈਲੇਟਸ , ਐੱਸਏਆਈ ਖੇਤਰੀ ਕੇਂਦਰਾਂ , ਰਾਜ ਸਰਕਾਰਾਂ ਅਤੇ ਗ਼ੈਰ ਸਰਕਾਰੀ ਸੰਗਠਨਾਂ ਦੀ ਮਦਦ ਨਾਲ ਉਨ੍ਹਾਂ ਦੇ ਘਰਾਂ ਵਿੱਚ ਪ੍ਰਦਾਨ ਕੀਤੇ ਗਏ ਤਾਕਿ ਉਹ ਦੇਸ਼ ਭਰ ਵਿੱਚ ਦੇਸ਼ਵਿਆਪੀ ਲੌਕਡਾਊਨ ਦੇ ਪਹਿਲੇ ਪੜਾਅ ਦੌਰਾਨ ਟ੍ਰਨਿੰਗ ਲੈ ਸਕਣ।


    5. ਅਥਲੀਟਾਂ ਨਾਲ ਨਿਯਮਤ ਗੱਲਬਾਤ ਉਨ੍ਹਾਂ ਦੇ ਮਨੋਬਲ ਨੂੰ ਵਧਾਉਣ ਅਤੇ ਉਨ੍ਹਾਂ ਨੂੰ ਇਸ ਕਠਿਨ ਸਮੇਂ ਵਿੱਚ ਪ੍ਰੇਰਿਤ ਰੱਖਣ ਲਈ ਕੀਤੀ ਗਈ ਸੀ। ਕਠਿਨ ਸਮੇਂ ਵਿੱਚ ਤਣਾਅ ਅਤੇ ਅਵਸਾਦ ਦਾ ਸਾਹਮਣਾ ਕਰਨ ਅਤੇ ਆਪਣੇ ਉਦੇਸ਼ਾਂ ’ ਤੇ ਧਿਆਨ ਕੇਂਦ੍ਰਿਤ ਕਰਨ ਬਾਰੇ ਅਥਲੀਟਾਂ ਨੂੰ ਸਿੱਖਿਅਤ ਕਰਨ ਲਈ ਵੀਡਿਓ ਕਾਨਫਰੰਸਿੰਗ ਜ਼ਰੀਏ ਸੈਮੀਨਾਰ ਅਤੇ ਵਰਕਸ਼ਾਪਾਂ ਦਾ ਆਯੋਜਨ ਕੀਤਾ ਗਿਆ ਤਾਕਿ ਉਨ੍ਹਾਂ ਦੀ ਟ੍ਰਨਿੰਗ ਵਿੱਚ ਕੋਈ ਰੁਕਾਵਟ ਨਾ ਆਵੇ।


    6. 2021 ਓਲੰਪਿਕ ਨਾਲ ਬਾਊਂਡ ਅਥਲੀਟਾਂ ਲਈ ਰਾਸ਼ਟਰੀ ਕੋਚਿੰਗ ਕੈਂਪ ਫਿਰ ਤੋਂ ਸ਼ੁਰੂ ਕੀਤੇ ਗਏ ਹਨ , ਤਿਆਰ ਕੀਤੇ ਗਏ ਐੱਸਓਪੀ ਦਾ ਰਾਸ਼ਟਰੀ ਕੈਂਪਾਂ ਵਿੱਚ ਸਖ਼ਤੀ ਨਾਲ ਪਾਲਣ ਕੀਤਾ ਜਾਵੇਗਾ। ਅਥਲੀਟਾਂ (ਜਾਂ ਟੀਮ ਦੇ ਖੇਡ ਦੇ ਮਾਮਲੇ ਵਿੱਚ ਅਥਲੀਟਾਂ ਦੇ ਸਮੂਹ) ਲਈ ਸਮਾਂ ਸਾਰਣੀ ਤਿਆਰ ਕੀਤੀ ਗਈ ਹੈ ਤਾਕਿ ਉਹ ਹੋਰ ਅਥਲੀਟਾਂ ਦੇ ਸੰਪਰਕ ਵਿੱਚ ਆਏ ਬਿਨਾ ਟ੍ਰਨਿੰਗ ਲੈ ਸਕਣ। ਕੋਚਾਂ , ਸਹਾਇਕ ਕਰਮਚਾਰੀਆਂ ਅਤੇ ਲਾਜ਼ਮੀ ਪ੍ਰਸ਼ਾਸਨਿਕ ਕਰਮਚਾਰੀਆਂ ਦੇ ਇਲਾਵਾ ਕਿਸੇ ਨੂੰ ਵੀ ਰਾਸ਼ਟਰੀ ਖੇਡ ਕੈਂਪਾਂ ਵਿੱਚ ਅਥਲੀਟਾਂ ਨੂੰ ਮਿਲਣ ਜਾਂ ਗੱਲਬਾਤ ਕਰਨ ਦੀ ਆਗਿਆ ਨਹੀਂ ਹੈ।


    ਇਹ ਜਾਣਕਾਰੀ ਕੇਂਦਰੀ ਖੇਡ ਰਾਜ (ਸੁਤੰਤਰ ਚਾਰਜ) ਅਤੇ ਯੁਵਾ ਮਾਮਲੇ ਮੰਤਰੀ ਸ਼੍ਰੀ ਕਿਰੇਨ ਰਿਜਿਜੂ ਨੇ ਅੱਜ ਰਾਜ ਸਭਾ ਵਿੱਚ ਇੱਕ ਲਿਖਤੀ ਜਵਾਬ ਵਿੱਚ ਦਿੱਤੀ।


    *****


    ਐੱਨਬੀ / ਓਜੇਏ / ਯੂਡੀ

    
    
    (Release ID: 1654309) Visitor Counter : 1
    
    
      Read this release in: Marathi , Manipuri , English , Urdu , Telugu