      ਹੁਨਰ ਵਿਕਾਸ ਤੇ ਉੱਦਮ ਮੰਤਰਾਲਾ

      ਕੋਵਿਡ -19 ਤੋਂ ਬਾਅਦ ਕੌਸ਼ਲ ਵਿਕਾਸ ਪ੍ਰੋਗਰਾਮਾਂ ਵਿੱਚ ਤਬਦੀਲੀ
      Posted On: 18 SEP 2020 12:39PM by PIB Chandigarh


    ਕੌਸ਼ਲ ਵਿਕਾਸ ਅਤੇ ਉੱਦਮਤਾ ਮੰਤਰਾਲਾ (ਐੱਮਐੱਸਡੀਈ) ਕੋਵਿਡ - 19 ਲੌਕਡਾਊਨ ਦੌਰਾਨ , ਰਾਸ਼ਟਰੀ ਕੌਸ਼ਲ ਵਿਕਾਸ ਨਿਗਮ (ਐੱਨਐੱਸਡੀਸੀ) ਦੁਆਰਾ ' ਈ-ਸਕਿੱਲ ਇੰਡੀਆ ' ਪਲੈਟਫਾਰਮ ਜ਼ਰੀਏ ਔਨਲਾਈਨ ਸਕਿੱਲਿੰਗ ਪ੍ਰਦਾਨ ਕਰ ਰਿਹਾ ਹੈ। ਹੁਣ ਗ੍ਰਹਿ ਮੰਤਰਾਲੇ ਨੇ 21 ਸਤੰਬਰ , 2020 ਤੋਂ ਭੌਤਿਕ ਰੂਪ ਵਿੱਚ ਕੌਸ਼ਲ ਟ੍ਰੇਨਿੰਗ ਪ੍ਰੋਗਰਾਮਾਂ ਦੇ ਆਯੋਜਨ ਦੀ ਆਗਿਆ ਦੇ ਦਿੱਤੀ ਹੈ। ਇਸ ਦੇ ਅਨੁਸਾਰ , ਟ੍ਰੇਨਿੰਗ ਨੂੰ ਮੁੜ ਸ਼ੁਰੂ ਕਰਨ ਲਈ , ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲੇ ਦੁਆਰਾ ਮਿਆਰੀ ਅਪਰੇਟਿੰਗ ਪ੍ਰਕਿਰਿਆਵਾਂ (ਐੱਸਓਪੀਜ਼) ਜਾਰੀ ਕੀਤੀਆਂ ਗਈਆਂ ਹਨ।


    ਪੀਐੱਮਕੇਵੀਵਾਈ ਤਹਿਤ , 17.03.2020 ਤੱਕ , ਸ਼ੌਰਟ ਟਰਮ ਟ੍ਰੇਨਿੰਗ (ਐੱਸਟੀਟੀ) ਕੋਰਸਾਂ ਤਹਿਤ , ਕ੍ਰਮਵਾਰ 42.02 ਲੱਖ ਅਤੇ 33.66 ਲੱਖ ਉਮੀਦਵਾਰਾਂ ਨੂੰ ਟ੍ਰੇਨਿੰਗ ਦਿੱਤੀ ਗਈ ਅਤੇ ਪ੍ਰਮਾਣਿਤ ਕੀਤਾ ਗਿਆ। ਇਨ੍ਹਾਂ ਪ੍ਰਮਾਣਿਤ ਉਮੀਦਵਾਰਾਂ ਵਿੱਚੋਂ 17.54 ਲੱਖ ਉਮੀਦਵਾਰਾਂ ਨੂੰ ਪਲੇਸਮੈਂਟ ਦਿੱਤੀ ਗਈ ਹੈ। ਇਸ ਤੋਂ ਇਲਾਵਾ , 49.12 ਲੱਖ ਉਮੀਦਵਾਰ ਜਿਨ੍ਹਾਂ ਪਾਸ ਪਹਿਲਾਂ ਹੀ ਗ਼ੈਰ-ਰਸਮੀ ਕੌਸ਼ਲ ਹਨ ਪਰ ਰਸਮੀ ਤੌਰ ' ਤੇ ਪ੍ਰਮਾਣਿਤ ਨਹੀਂ ਹਨ , ਉਨ੍ਹਾਂ ਨੂੰ ਯੋਜਨਾ ਦੇ ‘ ਪਹਿਲੀ ਲਰਨਿੰਗ ਦੀ ਮਾਨਤਾ ’ ( Recognition of Prior Learning - ਆਰਪੀਐੱਲ) ਘਟਕ ਦੇ ਅਧਾਰ ‘ ਤੇ ਰੱਖਿਆ ਗਿਆ ਹੈ।


    ਪ੍ਰਮਾਣਿਤ ਉਮੀਦਵਾਰਾਂ ਦੀ ਪਲੇਸਮੈਂਟ ਵਧਾਉਣ ਲਈ ਵੱਖ-ਵੱਖ ਪਹਿਲਾਂ ਕੀਤੀਆਂ ਗਈਆਂ ਹਨ। ਕੁਝ ਵੱਡੀਆਂ ਪਹਿਲਾਂ ਨਿਮਨਲਿਖਿਤ ਅਨੁਸਾਰ ਹਨ:-


    • ਟ੍ਰੇਨਿੰਗ ਪ੍ਰੋਵਾਈਡਰਾਂ/ਟ੍ਰੇਨਿੰਗ ਸੈਂਟਰਾਂ (ਟੀਪੀ/ਟੀਸੀ) ਨੂੰ ਸੈਕਟਰ ਸਕਿੱਲ ਕੌਂਸਲਾਂ ਦੇ ਸਹਿਯੋਗ ਨਾਲ ਰੋਜ਼ਗਾਰ ਮੇਲੇ ਲਗਾਉਣੇ ਪੈਂਦੇ ਹਨ ;


    • ਟੀਪੀ/ਟੀਸੀ ਨੂੰ ਅਦਾਇਗੀ ਦੀ ਅੰਤਿਮ ਕਿਸ਼ਤ (ਅਰਥਾਤ ਕੁੱਲ ਟ੍ਰੇਨਿੰਗ ਫੰਡਾਂ ਦਾ 20%) ਪ੍ਰਮਾਣਿਤ ਉਮੀਦਵਾਰਾਂ ਦੀ ਪਲੇਸਮੈਂਟ ‘ ਤੇ ਅਧਾਰਿਤ ਹੈ ;


    • ਉਮੀਦਵਾਰਾਂ ਨੂੰ ਘੱਟੋ-ਘੱਟ ਲੋੜੀਂਦੇ ਪੱਧਰ ਤੋਂ ਉੱਪਰ ਰੱਖਣ ਲਈ ਟੀਪੀ/ਟੀਸੀ ਨੂੰ ਅਤਿਰਿਕਤ ਪ੍ਰੋਤਸਾਹਨ ਦਿੱਤੇ ਜਾਂਦੇ ਹਨ ;


    • ਟੀਪੀ/ਟੀਸੀ ਨੂੰ ਨਵੇਂ ਟੀਚਿਆਂ ਦੀ ਵੰਡ ਉਨ੍ਹਾਂ ਦੀ ਪਲੇਸਮੈਂਟ ਦੀ ਕਾਰਗੁਜ਼ਾਰੀ ‘ ਤੇ ਅਧਾਰਿਤ ਹੈ।


    ਇਹ ਜਾਣਕਾਰੀ ਕੌਸ਼ਲ ਵਿਕਾਸ ਅਤੇ ਉੱਦਮਤਾ ਰਾਜ ਮੰਤਰੀ ਸ਼੍ਰੀ ਆਰਕੇ ਸਿੰਘ ਨੇ ਅੱਜ ਰਾਜ ਸਭਾ ਵਿੱਚ ਇੱਕ ਲਿਖਤੀ ਜਵਾਬ ਵਿੱਚ ਦਿੱਤੀ।


    ********


    ਵਾਈਕੇਬੀ / ਐੱਸਕੇ

    
    
    (Release ID: 1656307) Visitor Counter : 1
    
    
      Read this release in: English , Marathi , Assamese , Manipuri , Bengali , Tamil , Telugu , Kannada