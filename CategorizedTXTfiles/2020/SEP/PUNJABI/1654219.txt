      ਵਿੱਤ ਮੰਤਰਾਲਾ

      ਡਾਇਰੈਕਟ ਟੈਕਸ ਪ੍ਰਬੰਧ ਨੂੰ ਸੁਧਾਰਨ ਲਈ ਸਰਕਾਰ ਦੁਆਰਾ ਚੁੱਕੇ ਗਏ ਉਪਾਅ
      Posted On: 14 SEP 2020 5:36PM by PIB Chandigarh


    ਪਿਛਲੇ ਕੁਝ ਸਾਲਾਂ ਤੋਂ, ਇੱਕ ਗੈਰ-ਦਖਲਅੰਦਾਜ਼ੀ ਅਤੇ ਗੈਰ-ਵਿਵਾਦਤ ਟੈਕਸ ਵਾਤਾਵਰਣ ਪ੍ਰਬੰਧ ਬਣਾਉਣ ਲਈ, ਸਰਕਾਰ ਨੇ ਡਾਇਰੈਕਟ ਟੈਕਸ ਪ੍ਰਣਾਲੀ ਵਿੱਚ ਸੁਧਾਰ ਲਈ ਕਈ ਉਪਾਅ ਕੀਤੇ ਹਨ | ਇਹ ਗੱਲ ਕੇਂਦਰੀ ਵਿੱਤ ਅਤੇ ਕਾਰਪੋਰੇਟ ਮਾਮਲਿਆਂ ਦੇ ਰਾਜ ਮੰਤਰੀ ਸ਼੍ਰੀ ਅਨੁਰਾਗ ਸਿੰਘ ਠਾਕੁਰ ਨੇ ਅੱਜ ਲੋਕ ਸਭਾ ਵਿੱਚ ਇੱਕ ਲਿਖਤੀ ਪ੍ਰਸ਼ਨ ਦੇ ਜਵਾਬ ਵਿੱਚ ਕਹੀ।
    ਸ਼੍ਰੀ ਠਾਕੁਰ ਨੇ ਕਿਹਾ ਕਿ ਇਨ੍ਹਾਂ ਵਿੱਚੋਂ ਕੁਝ ਉਪਾਵਾਂ ਵਿੱਚ ਟੈਕਸ ਦਰਾਂ ਨੂੰ ਤਰਕਸੰਗਤ ਕਰਨਾ, ਆਮਦਨ ਟੈਕਸ ਰਿਟਰਨ ਫਾਰਮ ਦਾ ਸਰਲੀਕਰਣ, ਰਿਫੰਡ ਪ੍ਰਕਿਰਿਆ ਵਿੱਚ ਤੇਜ਼ੀ ਲਿਆਉਣਾ, ਸ਼ਿਕਾਇਤਾਂ ਨੂੰ ਤੇਜ਼ੀ ਨਾਲ ਹੱਲ ਕਰਨਾ ਅਤੇ ਫ਼ੇਸਲੈੱਸ ਪ੍ਰਕਿਰਿਆਵਾਂ ਦੀ ਸ਼ੁਰੂਆਤ ਕਰਨਾ ਸ਼ਾਮਲ ਹਨ | ਇਹ ਸਭ ਟੈਕਸਾਂ ਦੀ ਪਾਲਣਾ ਕਰਨ ਵਾਲੇ ਲੋਕਾਂ ਦੇ ਬੋਝ ਨੂੰ ਸੌਖਾ ਕਰਨ ਲਈ ਅਤੇ ਟੈਕਸ ਦੇਣ ਵਾਲਿਆਂ ਅਤੇ ਆਮਦਨੀ ਟੈਕਸ ਅਧਿਕਾਰੀਆਂ ਦਰਮਿਆਨ ਭੌਤਿਕ ਇੰਟਰਫੇਸ ਨੂੰ ਘੱਟ ਕਰਨ ਲਈ ਕੀਤਾ ਗਿਆ ਹੈ । ਅਗਸਤ 2020 ਵਿੱਚ, ਸਰਕਾਰ ਨੇ ‘ਟ੍ਰਾਂਸਪੇਰੈਂਟ ਟੈਕਸੇਸ਼ਨ – ਓਨਰਿੰਗ ਦਾ ਓਨੈਸਟ’ ਲਾਂਚ ਕੀਤਾ, ਜੋ 21 ਵੀਂ ਸਦੀ ਦੇ ਟੈਕਸ ਪ੍ਰਬੰਧ ਦੀਆਂ ਜ਼ਰੂਰਤਾਂ ਨੂੰ ਪੂਰਾ ਕਰਨ ਲਈ ਇੱਕ ਪਲੇਟਫ਼ਾਰਮ ਹੈ । ਇਸ ਪਲੇਟਫਾਰਮ ਵਿੱਚ ਫ਼ੇਸਲੈੱਸ ਅਸੈਸਮੈਂਟ, ਫ਼ੇਸਲੈੱਸ ਅਪੀਲ ਐਂਡ ਟੈਕਸਪੇਅਰਜ਼ ਚਾਰਟਰ ਵਰਗੇ ਵੱਡੇ ਸੁਧਾਰ ਹਨ | ਫੇਸਲੈੱਸ ਅਸੈਸਮੈਂਟ ਸਕੀਮ, 2019 (ਪਹਿਲਾਂ ਈ- ਅਸੈਸਮੈਂਟ ਸਕੀਮ, 2019 ਵਜੋਂ ਜਾਣੀ ਜਾਂਦੀ ਸੀ) ਨੂੰ ਸਾਲ 2019 ਵਿੱਚ ਸ਼ੁਰੂ ਕੀਤਾ ਗਿਆ ਸੀ | ਇਸਨੂੰ ਅਸੈਸਮੈਂਟ ਪ੍ਰਕਿਰਿਆ ਵਿੱਚ ਕੁਸ਼ਲਤਾ, ਪਾਰਦਰਸ਼ਤਾ ਅਤੇ ਜਵਾਬਦੇਹੀ ਪ੍ਰਦਾਨ ਕਰਨ ਦੇ ਨਾਲ-ਨਾਲ ਗਤੀਸ਼ੀਲ ਅਧਿਕਾਰ ਖੇਤਰ ਦੇ ਨਾਲ ਟੀਮ-ਅਧਾਰਤ ਮੁਲਾਂਕਣ ਕਰਨ ਲਈ ਅਤੇ ਮੁਲਾਂਕਣ ਅਧਿਕਾਰੀ ਅਤੇ ਮੁਲਾਂਕਣ ਕਰਨ ਵਾਲੇ ਵਿਚਕਾਰ ਇੰਟਰਫੇਸ ਨੂੰ ਖ਼ਤਮ ਕਰਨ ਲਈ ਸ਼ੁਰੂ ਕੀਤਾ ਗਿਆ ਸੀ | ਅਪੀਲਾਂ ਦੇ ਨਿਪਟਾਰੇ ਲਈ ਇਸੇ ਤਰ੍ਹਾਂ ਦੀ ਸਕੀਮ ਕਮਿਸ਼ਨਰ (ਅਪੀਲਜ਼) ਦੁਆਰਾ ਸ਼ੁਰੂ ਕੀਤੀ ਜਾਵੇਗੀ |
    ****
    ਆਰਐੱਮ / ਕੇਐੱਮਐੱਨ


    

    
    (Release ID: 1654219) Visitor Counter : 1
    
    
      Read this release in: English , Urdu , Marathi , Manipuri