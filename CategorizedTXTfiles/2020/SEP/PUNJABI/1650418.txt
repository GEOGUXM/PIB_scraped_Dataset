      ਰੱਖਿਆ ਮੰਤਰਾਲਾ

      ਵਾਈਸ ਐਡਮਿਰਲ ਐੱਸ ਆਰ ਸਰਮਾ, ਏ ਵੀ ਐੱਸ ਐੱਮ, ਵੀ ਐੱਸ ਐੱਮ ਨੇ ਭਾਰਤੀ ਜਲ ਸੈਨਾ ਦੇ ਚੀਫ ਆਫ ਮਟੀਰਿਅਲ ਦਾ ਕਾਰਜਭਾਰ ਸੰਭਾਲਿਆ
      Posted On: 01 SEP 2020 4:18PM by PIB Chandigarh


    ਵਾਈਸ ਐਡਮਿਰਲ ਐੱਸ ਆਰ ਸਰਮਾ , ਏ ਵੀ ਐੱਸ ਐੱਮ , ਵੀ ਐੱਸ ਐੱਮ ਨੇ ਅੱਜ (1 ਸਤੰਬਰ 2020) ਨੂੰ ਭਾਰਤੀ ਜਲ ਸੈਨਾ ਦੇ ਚੀਫ ਆਫ ਮਟੀਰਿਅਲ ਦੇ ਅਹੁਦੇ ਦਾ ਕਾਰਜਭਾਰ ਸੰਭਾਲ ਲਿਆ ਹੈ । ਐਡਮਿਰਲ ਨੇ ਆਈ ਆਈ ਐੱਸ ਸੀ ਬੰਗਲੋਰ ਤੋਂ ਕੰਪਿਊਟਰ ਸਾਇੰਸ ਤੇ ਇੰਜੀਨੀਅਰਿੰਗ ਵਿੱਚ ਪੋਸਟ ਗ੍ਰੈਜੂਏਸ਼ਨ ਕੀਤੀ ਹੈ ਅਤੇ ਉਹ ਨੇਵਲ ਹਾਇਰ ਕਮਾਂਡ ਕੋਰਸ ਦੇ ਚੋਣਵੇਂ ਸਾਬਕਾ ਵਿਦਿਆਰਥੀ ਹਨ ।


    ਸਾਢੇ ਤਿੰਨ ਦਹਾਕਿਆਂ ਦੇ ਆਪਣੇ ਸ਼ਾਨਦਾਰ ਕੈਰੀਅਰ ਦੌਰਾਨ ਐਡਮਿਰਲ ਨੇ ਇੰਡੀਅਨ ਨੇਵਲ ਸ਼ਿਪਸ ਵਿੰਦਿਆਗਿਰੀ , ਰਾਣਾ , ਕ੍ਰਿਸ਼ਨਾ ਅਤੇ ਮਾਇਸੂਰ ਵਿੱਚ ਵੱਖ ਵੱਖ ਅਹੁਦਿਆਂ ਤੇ ਕੰਮ ਕੀਤਾ ਹੈ ।


    ਉਹ ਕਈ ਚੁਣੌਤੀਆਂ ਭਰੇ ਵੱਖ ਵੱਖ ਅਹੁਦਿਆਂ ਤੇ ਰਹੇ ਨੇ , ਜਿਹਨਾਂ ਵਿੱਚ ਮੁੰਬਈ ਤੇ ਵਿਸ਼ਾਖਾਪਟਨਮ ਦੇ ਨੇਵਲ ਡੌਕਯਾਰਡਸ ਅਤੇ ਵੈਪਨਸ ਅਤੇ ਇਲੈਕਟ੍ਰੋਨਿਕਸ ਸਿਸਟਮਸ ਇੰਜੀਨੀਅਰਿੰਗ ਐਸਟੈਬਲਿਸ਼ਮੈਂਟ ਹੈੱਡਕੁਆਰਟਰ , ਐਡਵਾਂਸਡ ਟੈਕਟੀਕਲ ਵੈਸਲ ਪ੍ਰੋਗਰਾਮ ਅਤੇ ਨਵੀਂ ਦਿੱਲੀ ਦੇ ਨੇਵਲ ਹੈੱਡਕੁਆਰਟਰ ਸ਼ਾਮਲ ਹਨ ।


    ਐਡਮਿਰਲ ਨੂੰ ਵਿਲੱਖਣ ਸੇਵਾਵਾਂ ਲਈ ਅਤੀਵਸਿ਼ਸ਼ਟ ਸੇਵਾ ਮੈਡਲ ਅਤੇ ਵਸਿ਼ਸ਼ਟ ਸੇਵਾ ਮੈਡਲ ਨਾਲ ਸਨਮਾਨਿਤ ਕੀਤਾ ਗਿਆ । ਉਹ 1994 ਵਿੱਚ ਲੈਫਟੀਨੈਂਟ ਵੀ ਕੇ ਜੈਨ ਗੋਲਡ ਮੈਡਲ ਵੀ ਪ੍ਰਾਪਤ ਕਰ ਚੁੱਕੇ ਹਨ ।


    ਉਹਨਾਂ ਨੇ ਵਾਈਸ ਐਡਮਿਰਲ ਜੀ ਐੱਸ ਪੈੱਬੀ , ਪੀ ਵੀ ਐੱਸ ਐੱਮ , ਏ ਵੀ ਐੱਸ ਐੱਮ , ਵੀ ਐੱਸ ਐੱਮ ਦੇ ਸੇਵਾ ਮੁਕਤ ਹੋਣ ਤੋਂ ਬਾਅਦ ਕਾਰਜਭਾਰ ਸੰਭਾਲਿਆ ਹੈ । ਵਾਈਸ ਐਡਮਿਰਲ ਜੀ ਐੱਸ ਪੈੱਬੀ , ਚਾਰ ਦਹਾਕਿਆਂ ਦੇ ਜਲ ਸੈਨਾ ਦੀ ਵਿਲੱਖਣ ਸੇਵਾ ਤੋਂ ਬਾਅਦ ਸੇਵਾ ਮੁਕਤ ਹੋਏ ਹਨ ।


    

    ਵੀ ਐੱਮ / ਐੱਮ ਐੱਸ

    
    
    (Release ID: 1650418) Visitor Counter : 5
    
    
      Read this release in: English , Urdu , Marathi , Hindi , Assamese , Tamil