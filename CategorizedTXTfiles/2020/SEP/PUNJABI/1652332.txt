      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਕੇਂਦਰੀ ਸਿਹਤ ਮੰਤਰਾਲੇ ਦੀ "ਈ—ਸੰਜੀਵਨੀ" ਟੈਲੀਮੈਡੀਸਨ ਸੇਵਾ ਨੇ 3 ਲੱਖ ਟੈਲੀਮੈਡੀਸਨ ਮਸ਼ਵਰਿਆਂ ਦਾ ਰਿਕਾਰਡ ਕਾਇਮ ਕੀਤਾ
      ਇੱਕ ਲੱਖ ਟੈਲੀਮੈਡੀਸਨ ਮਸ਼ਵਰੇ ਬੀਤੇ 20 ਦਿਨਾ ਵਿੱਚ ਦਿੱਤੇ ਗਏ ਹਨ

      Posted On: 08 SEP 2020 1:46PM by PIB Chandigarh

    ਸਿਹਤ ਮੰਤਰਾਲੇ ਤਹਿਤ " ਈ — ਸੰਜੀਵਨੀ " ਟੈਲੀਮੈਡੀਸਨ ਸੇਵਾ ਦੇ ਪਲੇਟਫਾਰਮ ਰਾਹੀਂ 3 ਲੱਖ ਟੈਲੀਮੈਡੀਸਨ ਮਸ਼ਵਰੇ ਦਿੱਤੇ ਜਾ ਚੁੱਕੇ ਹਨ ।


    
    ਕੇਂਦਰੀ ਮੰਤਰੀ ਸਿਹਤ ਤੇ ਪਰਿਵਾਰ ਭਲਾਈ ਮੰਤਰੀ ਡਾਕਟਰ ਹਰਸ਼ ਵਰਧਨ ਨੇ 9 ਅਗਸਤ ਨੂੰ ਇਸ ਸੇਵਾ ਤਹਿਤ 1.5 ਲੱਖ ਟੈਲੀਮੈਡੀਸਨ ਮਸ਼ਵਰੇ ਪੂਰੇ ਕਰਨ ਮੌਕੇ ਇੱਕ ਮੀਟਿੰਗ ਦੀ ਪ੍ਰਧਾਨਗੀ ਕੀਤੀ ਸੀ ਤੇ ਉਦੋਂ ਤੋਂ ਹੁਣ ਤੱਕ ਇੱਕ ਮਹੀਨੇ ਵਿੱਚ ਈ — ਸੰਜੀਵਨੀ ਰਾਹੀਂ ਦਿੱਤੇ ਜਾਂਦੇ ਮਸ਼ਵਰਿਆਂ ਦੀ ਗਿਣਤੀ ਦੁਣੀ ਹੋ ਗਈ ਹੈ । ਇਹਨਾਂ ਟੈਲੀਮੈਡੀਸਨ ਮਸ਼ਵਰਿਆਂ ਵਿੱਚੋਂ ਇੱਕ ਲੱਖ ਮਸ਼ਵਰੇ ਪਿਛਲੇ 20 ਦਿਨਾ ਵਿੱਚ ਦਿੱਤੇ ਗਏ ਹਨ । ਇਸ ਸੇਵਾ ਨੇ 1,00,000 ਮਸ਼ਵਰੇ , 23 ਜੁਲਾਈ 2020 ਤੇ 1,00,000 ਹੋਰ ਕੇਵਲ 26 ਦਿਨਾ ਵਿੱਚ 18 ਅਗਸਤ 2020 , ਤੱਕ ਦਿੱਤੇ ਹਨ ।


    
    ਸਰੀਰਿਕ ਦੂਰੀ ਬਣਾਈ ਰੱਖਣਾ ਜ਼ਰੂਰੀ ਹੋਣ ਕਰਕੇ , ਟੈਲੀਮੈਡੀਸਨ ਰਾਹੀਂ ਡਾਕਟਰ ਤੇ ਮਰੀਜ਼ ਸੰਪਰਕ ਵਿੱਚ ਆਉਂਦੇ ਹਨ । ਇਹ ਸੇਵਾ ਅੱਜ ਉਸ ਵੇਲੇ ਨਾਜ਼ੁਕ ਸਮੇਂ ਵਿੱਚ ਜ਼ਰੂਰੀ ਸਿਹਤ ਸਹੂਲਤਾਂ ਦੇ ਰਹੀ ਹੈ , ਜਦੋਂ ਰਵਾਇਤੀ ਇਲਾਜ ਪ੍ਰਣਾਲੀ ਵਿੱਚ ਖ਼ਤਰਾ ਹੈ , ਕਿਉਂਕਿ ਇਹ ਬਿਮਾਰੀ ਛੂਤਛਾਤ ਦੀ ਹੈ ।


    
    ਈ — ਸੰਜੀਵਨੀ ਵਿੱਚ ਦੋ ਕਿਸਮ ਦੀਆਂ ਟੈਲੀਮੈਡੀਸਨ ਸੇਵਾਵਾਂ ਹਨ । ਇੱਕ ਡਾਕਟਰ ਤੋਂ ਡਾਕਟਰ ( ਈ — ਸੰਜੀਵਨੀ ) ਤੇ ਦੂਜੀ ਡਾਕਟਰ ਤੋਂ ਮਰੀਜ਼ ( ਈ — ਸੰਜੀਵਨੀ ਓ ਪੀ ਡੀ ) ਤੱਕ । ਪਹਿਲੀ ਕਿਸਮ ਆਯੂਸ਼ਮਾਨ ਭਾਰਤ , ਸਿਹਤ ਤੇ ਵੈੱਲਨੈੱਸ ਸੈਂਟਰਾਂ ਲਈ ਇੱਕ ਮਹੱਤਵਪੂਰਨ ਥੰਮ ਹੈ । ਇਹ ਨਵੰਬਰ 2019 ਵਿੱਚ ਸ਼ੁਰੂ ਕੀਤੀ ਗਈ ਸੀ । ਇਸ ਰਾਹੀਂ ਦੇਸ਼ ਦੇ 1.5 ਲੱਖ ਸਿਹਤ ਤੇ ਵੈੱਲਨੈੱਸ ਕੇਂਦਰਾਂ ਵਿੱਚ ਦਸੰਬਰ 2022 ਤੱਕ ਹੱਬ ਤੇ ਸਪੋਕ ਮਾਡਲ ਰਾਹੀਂ ਸੇਵਾ ਦੇਣ ਦਾ ਟੀਚਾ ਮਿੱਥਿਆ ਗਿਆ ਹੈ । ਸੂਬਿਆਂ ਨੂੰ ਮੈਡੀਕਲ ਕਾਲਜਾਂ ਤੇ ਜਿ਼ਲ੍ਹਾ ਹਸਪਤਾਲਾਂ ਦੀ ਪਛਾਣ ਕਰਕੇ ਸਮਰਪਿਤ " ਹੱਬਸ " ਸਥਾਪਿਤ ਕਰਨ ਦੀ ਲੋੜ ਹੈ , ਤਾਂ ਜੋ " ਸਪੋਕਸ " ( ਐੱਚ ਐੱਚ ਸੀ ਐੱਸ ਅਤੇ ਪੀ ਐੱਚ ਸੀ ਐੱਸ ) ਨੂੰ ਟੈਲੀਮੈਡੀਸਨ ਸੇਵਾਵਾਂ ਮੁਹੱਈਆ ਕਰਵਾਈਆ ਜਾ ਸਕਣ ।


    
    ਸਿਹਤ ਮੰਤਰਾਲੇ ਨੇ ਕੋਰੋਨਾ ਮਹਾਮਾਰੀ ਕਾਰਨ , ਦੂਜੀ ਕਿਸਮ ਦੀ ਈ — ਸੰਜੀਵਨੀ ਓ ਪੀ ਡੀ , ਜਿਸ ਤਹਿਤ ਮਰੀਜ਼ ਡਾਕਟਰ ਨੂੰ ਸੰਪਰਕ ਕਰ ਸਕਦਾ ਹੈ , ਇਸ ਸਾਲ 13 ਅਪ੍ਰੈਲ ਨੂੰ ਸ਼ੁਰੂ ਕੀਤੀ ਸੀ । ਮਹਾਮਾਰੀ ਦੇ ਫੈਲਾਅ ਨੂੰ ਰੋਕਣ ਲਈ ਇਹ ਵਰਦਾਨ ਸਾਬਤ ਹੋਈ ਹੈ ਤੇ ਨਾਲ ਹੀ ਬਿਨਾਂ ਕੋਵਿਡ ਜ਼ਰੂਰੀ ਸਿਹਤ ਸਹੂਲਤਾਂ ਵੀ ਦਿੱਤੀਆਂ ਗਈਆਂ ਹਨ ।
    ਈ — ਸੰਜੀਵਨੀ ਫਿਲਹਾਲ 23 ਸੂਬਿਆਂ ਵਿੱਚ ਲਾਗੂ ਕੀਤੀ ਹੈ ਤੇ ਬਾਕੀ ਸੂਬਿਆਂ ਵਿੱਚ ਲਾਗੂ ਕਰਨ ਲਈ ਪ੍ਰਕਿਰਿਆ ਜਾਰੀ ਹੈ । ਕੇਵਲ ਤਾਮਿਲਨਾਡੂ ਵਿੱਚ 97,204 ਟੈਲੀਮੈਡੀਸਨ ਮਸ਼ਵਰੇ ਦਿੱਤੇ ਗਏ ਹਨ ਤੇ ਉਹ ਵੀ ਸਾਰੇ ਹੀ ਈ — ਸੰਜੀਵਨੀ ਓ ਪੀ ਡੀ ਐਪ ਰਾਹੀਂ I ਉੱਤਰ ਪ੍ਰਦੇਸ਼ ਦੂਜਾ ਸੂਬਾ ਹੈ , ਜਿਸ ਵਿੱਚ 65,173 ਕੁੱਲ ਮਸ਼ਵਰੇ ਦਿੱਤੇ ਗਏ ਹਨ ।
    ਹਿਮਾਚਲ ਪ੍ਰਦੇਸ਼ ਵਿੱਚ ਵੀ ਸਭ ਤੋਂ ਜਿ਼ਆਦਾ ਏ ਬੀ — ਐੱਚ ਡਬਲਯੂ ਸੀ ਟੈਲੀਮੈਡੀਸਨ ਸਿਹਤ ਸਲਾਹਾਂ 30,869 ਮਰੀਜ਼ਾਂ ਨੂੰ ਦਿੱਤੀਆਂ ਗਈਆਂ ਹਨ ਤੇ ਸੂਬੇ ਨੇ ਕੁੱਲ 31,689 ਮਸ਼ਵਰੇ ਦੇ ਕੇ ਤੀਜਾ ਸਥਾਨ ਪ੍ਰਾਪਤ ਕੀਤਾ ਹੈ । ਆਂਧਰਾ ਪ੍ਰਦੇਸ਼ ਤੇ ਕੇਰਲ ਨੇ ਕਰਮਵਾਰ 30,189 ਅਤੇ 28,173 ਮਸ਼ਵਰੇ ਦਿੱਤੇ ਹਨ ।


    
    ਸੂਬਿਆਂ ਅਤੇ ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਵਿੱਚ ਈ — ਸੰਜੀਵਨੀ ਦੇ ਹਰਮਨ ਪਿਆਰਾ ਹੋਣ ਨਾਲ ਤੀਜੇ ਦਰਜੇ ਦੀਆਂ ਸੰਸਥਾਵਾਂ ਜਿਵੇਂ ਲੇਡੀ ਹਾਰਡਿੰਗਸ ਮੈਡੀਕਲ ਕਾਲਜ ਅਤੇ ਸਬੰਧਿਤ ਹਸਪਤਾਲ , ਏਮਜ਼ ਬਠਿੰਡਾ , ਏਮਜ਼ ਬੀ ਬੀ ਨਗਰ , ਏਮਜ਼ ਰਿਸ਼ੀਕੇਸ਼ ਵਰਗੀਆਂ ਸੰਸਥਾਵਾਂ ਵੀ ਈ — ਸੰਜੀਵਨੀ ਨਾਲ ਜੁੜ ਗਈਆਂ ਹਨ । ਇਹਨਾਂ ਸੰਸਥਾਵਾਂ ਨੇ ਈ — ਸੰਜੀਵਨੀ ਓ ਪੀ ਡੀ ਲਈ ਵਿਸ਼ੇਸ਼ ਓ ਪੀ ਡੀਜ਼ ਸਥਾਪਿਤ ਕੀਤੇ ਹਨ ਅਤੇ ਮਰੀਜ਼ਾਂ ਨੇ ਈ — ਸੰਜੀਵਨੀ ਓ ਪੀ ਡੀ ਰਾਹੀਂ ਇਹਨਾਂ ਸੇਵਾਵਾਂ ਨੂੰ ਲੈਣਾ ਸ਼ੁਰੂ ਕਰ ਦਿੱਤਾ ਹੈ । ਭਾਰਤ ਸਰਕਾਰ ਦੀ ਸੀ ਜੀ ਐੱਚ ਐੱਸ ਸਕੀਮ ਅਧੀਨ ਇਸ ਦੀਆਂ ਸੇਵਾਵਾਂ ਦਾ ਲਾਭ ਦਿੱਲੀ ਵਿੱਚ ਵੀ ਲਾਭਪਾਤਰੀਆਂ ਵੱਲੋਂ ਈ — ਸੰਜੀਵਨੀ ਓ ਪੀ ਡੀ ਰਾਹੀਂ ਲਿਆ ਜਾ ਰਿਹਾ ਹੈ ਤੇ ਇਹ ਸੇਵਾ 26 ਅਗਸਤ ਤੋਂ ਸ਼ੁਰੂ ਕੀਤੀ ਗਈ ਸੀ । ਸੀ ਜੀ ਐੱਚ ਐੱਸ ਨੇ ਈ — ਸੰਜੀਵਨੀ ਓ ਪੀ ਡੀ ਤਹਿਤ 4 ਵਿਸ਼ੇਸ਼ ਸਿਹਤ ਸਹੂਲਤਾਂ — ਈ ਐੱਨ ਟੀ , ਮੈਡੀਸਨ , ਓਪਥਲਮੋਲੋਜੀ ਤੇ ਓਰਥੋਪੈਡਿਕਸ ਲਈ ਵਿਸ਼ੇਸ਼ ਓ ਪੀ ਡੀਜ਼ ਸਥਾਪਤ ਕੀਤੀਆਂ ਹਨ ।


    

    ਐੱਮ ਵੀ

    
    
    (Release ID: 1652332) Visitor Counter : 2
    
    
      Read this release in: Telugu , English , Urdu , Marathi , Hindi , Manipuri , Bengali , Assamese , Malayalam