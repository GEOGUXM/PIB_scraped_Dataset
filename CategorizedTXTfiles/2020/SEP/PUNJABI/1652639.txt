      ਮਾਈਕਰੋ , ਸਮਾਲ ਅਤੇ ਮੀਡੀਅਮ ਉੱਦਮ ਮੰਤਰਾਲਾ

      ਖਾਦੀ ਦਾ ਈ-ਮਾਰਕੀਟ ਪੋਰਟਲ ਹੋਇਆ ਵਾਇਰਲ; ਭਾਰਤੀਆਂ ਨੇ ਵੋਕਲ ਫਾਰ ਲੋਕਲ ਲਈ ਭਰਿਆ ਵੱਡਾ ਹੁੰਗਾਰਾ
      Posted On: 09 SEP 2020 11:48AM by PIB Chandigarh


    ਖਾਦੀ ਤੇ ਪੇਂਡੂ ਉਦਯੋਗ ਕਮਿਸ਼ਨ ( ਕੇ ਵੀ ਆਈ ਸੀ ) ਨੇ ਪੂਰੇ ਭਾਰਤ ਵਿੱਚ ਆਨਲਾਈਨ ਮਾਰਕੀਟਿੰਗ ਨੂੰ ਇੱਕ ਉੱਦਮ ਕਰਕੇ ਸਥਾਪਿਤ ਕਰ ਲਿਆ ਹੈ ਤੇ ਹੁਣ ਕਾਰੀਗਰ ਆਪਣਾ ਮਾਲ ਦੇਸ਼ ਦੇ ਦੂਰ - ਦਰਾਡੇ ਇਲਾਕਿਆਂ ਵਿੱਚ ਕੇ ਵੀ ਆਈ ਸੀ ਈ ਪੋਰਟਲ www.kviconline.gov.in/khadimask/ ਰਾਹੀਂ ਵੇਚ ਸਕਦੇ ਹਨ । ਇਸੇ ਸਾਲ 7 ਜੁਲਾਈ ਨੂੰ ਕੇਵਲ ਮੂੰਹ ਤੇ ਪਾਉਣ ਵਾਲੇ ਖਾਦੀ ਮਾਸਕਾਂ ਨੂੰ ਆਨਲਾਈਨ ਵੇਚਣਾ ਸ਼ੁਰੂ ਕਰਨ ਦਾ ਕਾਰਜ ਹੁਣ ਅੱਜ ਦੀ ਤਰੀਖ ਵਿੱਚ 180 ਵਸਤੂਆਂ ਵਾਲਾ ਮੁਕੰਮਲ ਈ - ਮਾਰਕੀਟ ਪਲੇਟਫਾਰਮ ਬਣਾ ਚੁਕਿਆ ਹੈ ਤੇ ਕਈ ਹੋਰ ਉਤਪਾਦਾਂ ਨੂੰ ਆਨਲਾਈਨ ਵੇਚਣ ਲਈ ਤਿਆਰੀਆਂ ਜਾਰੀ ਹਨ ।


    ਕੇ ਵੀ ਆਈ ਸੀ ਅਨੁਸਾਰ , ਜਿਨ੍ਹਾਂ ਵਸਤਾਂ ਜਾਂ ਉਤਪਾਦਾਂ ਨੂੰ ਆਨਲਾਈਨ ਮਾਰਕੀਟ ਵਿੱਚ ਸ਼ਾਮਲ ਕੀਤਾ ਗਿਆ ਹੈ ਉਨ੍ਹਾਂ ਵਿੱਚ ਕਟਾਈ ਤੇ ਹੱਥ ਨਾਲ ਬਣੇ ਉਤਪਾਦ ਵੀ ਸ਼ਾਮਲ ਹਨ , ਜਿਵੇਂ ਮਸਲਿਨ , ਸਿਲਕ , ਡੈਨਿਮ , ਕੋਟਨ , ਯੂਨੀਸੈਕਸ ਵਿਚਾਰ ਵਸਤਰ ( ਰੀਤੂਬੇਰੀ ਦੇ ਬਣਾਏ ) , ਖਾਦੀ ਸਿੱਕੇਬੰਦ ਹੱਥ ਤੇ ਪਹਿਨਣ ਵਾਲੀ ਘੜੀ , ਸ਼ਹਿਦ ਦੀਆਂ ਕਿਸਮਾਂ , ਹਰਬਲ ਤੇ ਗ੍ਰੀਨ ਚਾਹ ਪੱਤੀ , ਹਰਬਲ ਮੈਡੀਸਨਸ , ਸਾਬਣ , ਪਾਪੜ , ਕੱਚੀ ਘਨੀ ਸਰੋਂ ਦਾ ਤੇਲ ਅਤੇ ਹੋਰ ਕਈ ਉਤਪਾਦਾਂ ਤੋਂ ਇਲਾਵਾ ਹਰਬਲ ਕਾਸਮੈਟਿਕ ਸ਼ਾਮਲ ਹਨ । ਕੇ ਵੀ ਆਈ ਸੀ ਹਰ ਰੋਜ਼ ਆਪਣੀ ਆਨਲਾਈਨ ਵਸਤੂ ਸੂਚੀ ਵਿੱਚ ਘੱਟੋ ਘੱਟ 10 ਵਸਤੂਆਂ ਸ਼ਾਮਲ ਕਰ ਰਿਹਾ ਹੈ ਅਤੇ 2 ਅਕਤੂਬਰ ਤੱਕ 1000 ਉਤਪਾਦ ਇਸ ਵਿੱਚ ਸ਼ਾਮਲ ਕਰਨ ਦਾ ਟੀਚਾ ਹੈ । 2 ਮਹੀਨੇ ਤੋਂ ਵੀ ਘੱਟ ਸਮੇਂ ਵਿੱਚ , ਕਰੀਬ 4,000 ਖ਼ਪਤਕਾਰਾਂ ਨੂੰ ਕੇ ਵੀ ਆਈ ਸੀ ਨੇ ਸੇਵਾ ਦਿੱਤੀ ਹੈ ।


    ਕੇ ਵੀ ਆਈ ਸੀ ਦੇ ਚੇਅਰਮੈਨ ਸ਼੍ਰੀ ਵਿਨੇ ਕੁਮਾਰ ਸਕਸੈਨਾ ਨੇ ਕਿਹਾ ਖਾਦੀ ਵਸਤਾਂ ਦੀ ਆਨਲਾਈਨ ਮਾਰਕੀਟਿੰਗ ਨਾਲ " ਸਵਦੇਸ਼ੀ " ਨੂੰ ਬਹੁਤ ਵੱਡਾ ਹੁੰਗਾਰਾ ਮਿਲਿਆ ਹੈ ਅਤੇ ਇਸ ਦਾ ਮੰਤਵ ਸਥਾਨਕ ਕਾਰੀਗਰਾਂ ਨੂੰ ਆਰਥਿਕ ਤੌਰ ਤੇ ਮਜ਼ਬੂਤ ਕਰਨਾ ਹੈ । ਸਕਸੈਨਾ ਨੇ ਕਿਹਾ " ਖਾਦੀ ਦਾ ਈ ਪੋਰਟਲ ਕਾਰੀਗਰਾਂ ਨੂੰ ਆਪਣੀਆਂ ਵਸਤਾਂ ਵੇਚਣ ਲਈ ਵਧੀਕ ਪਲੇਟਫਾਰਮ ਦੇ ਰਿਹਾ ਹੈ । ਇਹ " ਆਤਮਨਿਰਭਰ ਭਾਰਤ " ਬਣਾਉਣ ਲਈ ਪੁਖ਼ਤਾ ਕਦਮ ਹੈ " । ਉਹਨਾਂ ਹੋਰ ਕਿਹਾ ਕਿ ਉਤਪਾਦਾਂ ਦੀ ਕੀਮਤ 50 ਰੁਪਏ ਤੌਂ 5000 ਰੁਪਏ ਤੱਕ ਹੈ ਤੇ ਇਹ ਖਰੀਦਦਾਰ ਦੀ ਵਸਤੂ ਦੀ ਚੋਣ ਤੇ ਪਹੁੰਚ ਮੁਤਾਬਿਕ ਰੱਖੀ ਗਈ ਹੈ ।


    
    " ਪਹਿਲਾਂ ਖਾਦੀ ਸੰਸਥਾਵਾਂ ਦੀਆਂ ਵਸਤਾਂ ਕੇਵਲ ਦੁਕਾਨਾਂ ਦੁਆਰਾ ਵੇਚੀਆਂ ਜਾਂਦੀਆਂ ਸਨ , ਜਿਸ ਕਰਕੇ ਇਹ ਵਸਤਾਂ ਕੁਝ ਸੂਬਿਆਂ ਵਿੱਚ ਹੀ ਨਜ਼ਰ ਆਉਂਦੀਆਂ ਸਨ । ਹੁਣ ਇਹ ਕੇ ਵੀ ਆਈ ਸੀ ਦੇ ਈ ਪੋਰਟਲ ਰਾਹੀਂ ਦੇਸ਼ ਦੇ ਦੂਰ - ਦਰਾਡੇ ਇਲਾਕਿਆਂ ਤੱਕ ਪਹੁੰਚ ਗਈਆਂ ਹਨ , ਜਿਸ ਨਾਲ ਖਾਦੀ ਸੰਸਥਾਵਾਂ ਦੀਆਂ ਵਸਤਾਂ ਨੂੰ ਬਹੁਤ ਵੱਡਾ ਬਜ਼ਾਰ ਮਿਲ ਗਿਆ ਹੈ । ਇਸ ਨਾਲ ਸੰਸਥਾਵਾਂ ਦੀਆਂ ਵਸਤਾਂ ਦਾ ਉਤਪਾਦਨ ਵਧੇਗਾ , ਜੋ ਕਾਰੀਗਰਾਂ ਦੀ ਆਮਦਨ ਵਧਾਏਗਾ " ।


    ਗਾਹਕਾਂ ਨੇ ਖਾਦੀ ਵਸਤਾਂ ਦੀ ਆਨਲਾਈਨ ਵਿਕਰੀ ਤੇ ਤਸੱਲੀ ਪ੍ਰਗਟ ਕੀਤੀ ਹੈ । ਲਗਾਤਾਰ ਖਾਦੀ ਨਾਲ ਜੁੜਿਆ ਦਿੱਲੀ ਦਾ ਗਾਹਕ ਜੋ ਕਨਾਟ ਪਲੇਸ ਤੋਂ ਵਸਤਾਂ ਖਰੀਦਦਾ ਸੀ , ਉਹ ਹੀ ਵਸਤਾਂ ਆਪਣੀ ਬਦਲੀ ਅਸਾਮ ਵਿੱਚ ਹੋਣ ਤੋਂ ਬਾਅਦ ਉੱਥੇ ਨਹੀਂ ਖਰੀਦ ਸਕਦਾ ਸੀ ਪਰ ਹੁਣ ਈ ਮਾਰਕੀਟ ਪੋਰਟਲ ਰਾਹੀਂ ਉਹ ਆਪਣੀਆਂ ਮਨਪਸੰਦ ਵਸਤਾਂ ਆਨਲਾਈਨ ਆਰਡਰ ਕਰਕੇ ਆਪਣੇ ਘਰ ਮੰਗਵਾ ਸਕਦਾ ਹੈ ।


    ਕੇ ਵੀ ਆਈ ਸੀ ਨੇ 31 ਸੂਬਿਆਂ ਤੇ ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਤੋਂ ਆਨਲਾਈਨ ਆਰਡਰ ਹਾਸਲ ਕੀਤੇ ਹਨ । ਇਹ ਆਰਡਰ ਕਰਨ ਵਾਲਿਆਂ ਵਿੱਚ ਦੂਰ - ਦਰਾਡੇ ਇਲਾਕੇ , ਅੰਡਮਾਨ ਤੇ ਨਿਕੋਬਾਰ ਟਾਪੂ , ਅਰੁਣਾਚਲ ਪ੍ਰਦੇਸ਼ , ਕੇਰਲ , ਹਿਮਾਚਲ ਪ੍ਰਦੇਸ਼ ਤੇ ਜੰਮੂ ਕਸ਼ਮੀਰ ਵੀ ਸ਼ਾਮਲ ਹਨ । ਕੇ ਵੀ ਆਈ ਸੀ ਨੇ ਵਸਤਾਂ ਦੀ ਡਿਲੀਵਰੀ ਮੁਫ਼ਤ ਕਰਨ ਲਈ ਘੱਟੋ ਘੱਟ 599 ਰੁਪਏ ਦੇ ਉਤਪਾਦਾਂ ਦੇ ਆਰਡਰ ਦੀ ਸ਼ਰਤ ਰੱਖੀ ਹੈ । ਕੇ ਵੀ ਆਈ ਸੀ ਨੇ ਡਾਕ ਵਿਭਾਗ ਨਾਲ ਵਸਤਾਂ ਦੀ ਡਿਲੀਵਰੀ ਸਪੀਡ ਪੋਸਟ ਰਾਹੀਂ ਕਰਨ ਲਈ ਸਮਝੌਤਾ ਕੀਤਾ ਹੈ ।


    ਕੇ ਵੀ ਆਈ ਸੀ ਅਨੁਸਾਰ , ਉਸ ਨੇ ਇਹ ਈ ਪੋਰਟਲ ਖੁੱਦ ਤਿਆਰ ਕਰਕੇ ਕਰੋੜਾਂ ਰੁਪਏ ਬਚਾਏ ਹਨ । ਕੇ ਵੀ ਆਈ ਸੀ ਵੱਲੋਂ ਇਹ ਪ੍ਰਕਿਰਿਆ ਵੀ ਪੀ ਐੱਮ ਈ ਜੀ ਪੀ ਈ ਪੋਰਟਲ ਬਣਾਉਣ ਵਾਂਗ ਹੀ ਕੀਤੀ ਗਈ ਹੈ , ਜਿਸ ਰਾਹੀਂ ਵੈੱਬਸਾਈਟ ਦਾ ਵਿਕਾਸ ਕਰਨ ਅਤੇ ਰੱਖ — ਰੱਖਾਵ ਕਰਨ ਨਾਲ 20 ਕਰੋੜ ਰੁਪਏ ਦਾ ਖਰਚਾ ਬਚਾਇਆ ਸੀ ।


    ਕੇ ਵੀ ਆਈ ਸੀ ਦੀ ਆਨਲਾਈਨ ਵਸਤੂ ਸੂਚੀ ਵਿੱਚ ਤਿਆਰ ਕੀਤਾ ਮੋਦੀ ਕੁਰਤਾ , ਮੋਦੀ ਜੈਕੇਟ ਆਦਮੀਆਂ ਲਈ , ਪਲਾਜ਼ੋ ( ਖੁੱਲੇ ਪਜਾਮੇ ਵਾਂਗ ਵਸਤ ) ਤੇ ਸਿੱਧੀਆਂ ਪੈਂਟਾ ਔਰਤਾਂ ਲਈ ਵੀ ਹਨ । ਕਈ ਹੋਰ ਉਤਪਾਦ ਜਿਵੇਂ ਖਾਦੀ ਰੁਮਾਲ , ਮਿਰਚਾਂ , ਹਰਬਲ ਨਿੱਮ , ਗਊ ਡੰਗ , ਲਕੜੀ ਦਾ ਕੰਘਾ , ਸ਼ੈਂਪੂ , ਕਾਸਮੈਟਿਕਸ , ਗਊ ਮੂੱਤਰ , ਸਾਬਣ , ਯੋਗਾ ਡਰੈੱਸ ਤੇ ਰੈਡੀ ਟੂ ਈਟ ਖਾਣੇ ਸ਼ਾਮਲ ਹਨ ।


    ਆਰ ਸੀ ਜੇ / ਆਈ ਏ

    
    
    (Release ID: 1652639) Visitor Counter : 2
    
    
      Read this release in: English , Urdu , Hindi , Marathi , Manipuri , Bengali , Assamese , Tamil , Telugu , Kannada , Malayalam