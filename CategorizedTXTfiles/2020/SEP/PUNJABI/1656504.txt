      ਰੇਲ ਮੰਤਰਾਲਾ

      ਅਯੁੱਧਿਆ ਰੇਲਵੇ ਸਟੇਸ਼ਨ ਦਾ ਅੱਪਗ੍ਰੇਡੇਸ਼ਨ ਤੇ ਆਧੁਨਿਕੀਕਰਣ
      Posted On: 18 SEP 2020 5:29PM by PIB Chandigarh


    ‘ ਧਾਰਮਿਕ ਤੇ ਸਭਿਆਚਾਰਕ ਮਹੱਤਵ ਵਾਲੇ ਸਟੇਸ਼ਨਾਂ ਦੇ ਵਿਕਾਸ ਨਾਲ ਸਬੰਧਿਤ ਸਰਕੂਲੇਟਿੰਗ ਖੇਤਰ ਅਤੇ ਸਟੇਸ਼ਨ ਦੇ ਅਯੁੱਧਿਆ ਦੇ ਮੁੜ – ਵਿਕਾਸ ਆਦਿ ’ ਨਾਂਅ ਦੇ ਕਾਰਜ ਦੀ ਪ੍ਰਵਾਨਗੀ ਦਿੱਤੀ ਗਈ ਹੈ। ਇਸ ਕਾਰਜ ਦੀ ਲਾਗਤ 104.77 ਕਰੋੜ ਰੁਪਏ ਹੈ। ਕੁੱਲ ਖ਼ਰਚਾ 20.61 ਕਰੋੜ ਰੁਪਏ ਹੋ ਗਿਆ ਹੈ। ਵਿੱਤ ਵਰ੍ਹੇ 2020 – 21 ਲਈ ਖ਼ਰਚਾ 18.16 ਕਰੋੜ ਰੁਪਏ ਹੈ। ਇਸ ਪ੍ਰੋਜੈਕਟ ਨੂੰ ਨੇਪਰੇ ਚਾੜ੍ਹਨ ਵਾਲੀ ਏਜੰਸੀ M/S ਰਾਈਟਸ ਲਿਮਿਟਿਡ ਹੈ।


    ਕੰਮ ਦੇ ਖੇਤਰ ਵਿੱਚ ਨਵੇਂ ਸਟੇਸ਼ਨ ਦੀ ਇਮਾਰਤ , ਦੋ ਨਵੇਂ ਆਧੁਨਿਕ ਫ਼ੁਟ ਓਵਰ ਬ੍ਰਿਜਸ ਦੀ ਵਿਵਸਥਾ , ਸਾਰੇ ਮੌਜੂਦਾ ਪਲੈਟਫ਼ਾਰਮਾਂ ਦੇ ਸੁਧਾਰ , ਮੌਜੂਦਾ ਸਰਕੂਲੇਟਿੰਗ ਖੇਤਰਾਂ ਦੇ ਵਿਕਾਸ , ਸੋਧੇ ਸਾਈਨ ਬੋਰਡ ਦਾ ਇੰਤਜ਼ਾਮ ਕਰਨਾ ਆਦਿ ਸ਼ਾਮਲ ਹਨ।


    ਇਹ ਕੰਮ ਪ੍ਰਗਤੀ ਅਧੀਨ ਹੈ ਤੇ ਅਤੇ ਇਸ ਦੇ ਵਿੱਤ ਵਰ੍ਹੇ 2021 – 22 ਦੌਰਾਨ ਮੁਕੰਮਲ ਕੀਤੇ ਜਾਣ ਦੀ ਯੋਜਨਾ ਹੈ।


    ਇਹ ਜਾਣਕਾਰੀ ਰੇਲਵੇ ਅਤੇ ਵਣਜ ਤੇ ਉਦਯੋਗ ਮੰਤਰੀ ਸ਼੍ਰੀ ਪੀਯੂਸ਼ ਗੋਇਲ ਨੇ ਅੱਜ ਰਾਜ ਸਭਾ ਵਿੱਚ ਇੱਕ ਪ੍ਰਸ਼ਨ ਦੇ ਲਿਖਤੀ ਉੱਤਰ ਰਾਹੀਂ ਦਿੱਤੀ।


    *****


    ਡੀਜੇਐੱਨ/ਐੱਮਕੇਵੀ

    
    
    (Release ID: 1656504) Visitor Counter : 1
    
    
      Read this release in: English , Urdu , Telugu