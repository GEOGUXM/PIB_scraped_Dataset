      ਉੱਤਰ-ਪੂਰਬੀ ਖੇਤਰ ਵਿਕਾਸ ਮੰਤਰਾਲਾ

      ਕੇਂਦਰੀ ਮੰਤਰੀ ਡਾਕਟਰ ਜਿਤੇਂਦਰ ਸਿੰਘ ਨੇ ਵਿਸ਼ਵ ਬੈਂਬੂ ਦਿਵਸ ਮੌਕੇ ਬੈਂਬੂ ਵੈਬੀਨਾਰ ਨੂੰ ਕੀਤਾ ਸੰਬੋਧਨ
      ਬੈਂਬੂ “ਵੋਕਲ ਫਾਰ ਲੋਕਲ” ਮੰਤਰ ਨਾਲ ਉੱਤਰੀ ਪੂਰਬੀ ਖੇਤਰ ਵਿੱਚ ਆਤਮਨਿਰਭਰ ਭਾਰਤ ਅਭਿਆਨ ਨੂੰ ਹੁਲਾਰਾ ਦੇਵੇਗਾ : ਡਾਕਟਰ ਜਿਤੇਂਦਰ ਸਿੰਘ

      Posted On: 18 SEP 2020 5:29PM by PIB Chandigarh

    ਵਿਸ਼ਵ ਬਾਂਸ ਦਿਵਸ (ਵਰਲਡ ਬੈਂਬੂ ਡੇਅ) ਮੌਕੇ ਉੱਤਰ ਪੂਰਬੀ ਖੇਤਰ ਵਿਕਾਸ ਮੰਤਰਾਲੇ ਅਤੇ ਕਨਫਡਰੇਸ਼ਨ ਆਫ ਇੰਡੀਅਨ ਇੰਡਸਟ੍ਰੀ ਤਹਿਤ ਕੇਨ ਅਤੇ ਬੈਂਬੂ ਤਕਨਾਲੋਜੀ ਸੈਂਟਰ ਵੱਲੋਂ ਆਯੋਜਿਤ ਦੋ ਵੱਖ ਵੱਖ ਸੈਮੀਨਾਰਾਂ ਨੂੰ ਸੰਬੋਧਨ ਕਰਦਿਆਂ ਕੇਂਦਰੀ ਰਾਜ ਮੰਤਰੀ (ਸੁਤੰਤਰ ਚਾਰਜ) ਉੱਤਰ ਪੂਰਬੀ ਖੇਤਰ ਦੇ ਵਿਕਾਸ , ਐੱਮ ਓ ਐੱਸ ਪੀ ਐੱਮ ਓ , ਪ੍ਰਸੋਨਲ , ਲੋਕ ਸਿ਼ਕਾਇਤਾਂ , ਪੈਨਸ਼ਨ , ਪ੍ਰਮਾਣੂ ਐਨਰਜੀ ਅਤੇ ਪੁਲਾੜ ਡਾਕਟਰ ਜਿਤੇਂਦਰ ਸਿੰਘ ਨੇ ਕਿਹਾ ਕਿ ਮੋਦੀ ਸਰਕਾਰ ਘਰੇਲੂ ਬੈਂਬੂ ਉਦਯੋਗ ਨੂੰ ਉਤਸ਼ਾਹਿਤ ਕਰਨ ਲਈ ਯੋਜਨਾ ਬਣਾ ਰਹੀ ਹੈ , ਜੋ ਕੋਵਿਡ ਤੋਂ ਬਾਅਦ ਭਾਰਤ ਦੇ ਅਰਥਚਾਰੇ ਨੂੰ ਮੁੜ ਤੋਂ ਸੁਰਜੀਤ ਕਰਨ ਲਈ ਮੁਹੱਤਵਪੂਰਨ ਯੋਗਦਾਨ ਪਾਵੇਗਾ ।
    ਡਾਕਟਰ ਜਿਤੇੱਦਰ ਸਿੰਘ ਨੇ ਕਿਹਾ ਕੋਵਿਡ -19 ਤੋਂ ਬਾਅਦ ਭਾਰਤ ਦੇ ਸਭ ਤੋਂ ਪਸੰਦੀਦਾ ਕਾਰੋਬਾਰ ਜਗ੍ਹਾਵਾਂ ਵਿੱਚੋਂ ਉੱਤਰ ਪੂਰਬੀ ਖੇਤਰ ਇੱਕ ਹੋਵੇਗਾ ਅਤੇ ਬੈਂਬੂ ਆਰਥਿਕ ਕਾਰਜਾਂ ਲਈ ਪ੍ਰਮੁੱਖ ਥੰਮ ਬਣਨ ਜਾ ਰਿਹਾ ਹੈ ।


    ਉਹਨਾਂ ਕਿਹਾ ਕਿ ਬਹੁਤ ਸਾਰੇ ਕਾਰੋਬਾਰੀ ਅਦਾਰੇ ਉੱਤਰ ਪੂਰਬ ਖੇਤਰ ਤੇ ਨਿਗਾਹ ਲਾ ਕੇ ਬੈਠੇ ਹਨ ਤਾਂ ਜੋ ਇਸ ਦੇ ਵਿਸਥਾਰਤ ਖੇਤੀ ਅਧਾਰਿਤ ਸਰੋਤਾਂ ਦਾ ਫਾਇਦਾ ਉਠਾਇਆ ਜਾ ਸਕੇ ਅਤੇ ਸਾਨੂੰ ਇਸ ਮੌਕੇ ਨੂੰ ਗਵਾਉਣਾ ਨਹੀਂ ਚਾਹੀਦਾ ।


    ਮਹਾਮਾਰੀ ਦੇ ਘੋਰ ਕਾਲੇ ਬੱਦਲਾਂ ਵਿੱਚ ਬੈਂਬੂ ਨੂੰ ਇੱਕ ਚਮਕਦੀ ਕਿਰਨ ਦਸਦਿਆਂ ਡਾਕਟਰ ਜਿਤੇਂਦਰ ਸਿੰਘ ਨੇ ਕਿਹਾ ਕਿ ਕੋਵਿਡ ਤੋਂ ਬਾਅਦ ਵਾਲੇ ਸਮੇਂ ਵਿੱਚ ਪੂਰੇ ਭਾਰਤ ਅਤੇ ਉੱਤਰ ਪੂਰਬ ਦੇ ਅਰਥਚਾਰੇ ਨੂੰ ਨਵਾਂ ਰੂਪ ਦੇਣ ਵਿੱਚ ਸਹਾਈ ਹੋਵੇਗਾ । ਉਹਨਾਂ ਕਿਹਾ ਇਹ ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਵੱਲੋਂ ਆਤਮਨਿਰਭਰ ਭਾਰਤ ਦੇ ਬਜਾਏ ਬਿਗੁਲ ਵਿੱਚ ‘ਵੋਕਲ ਫਾਰ ਲੋਕਲ’ ਤੇ ਧਿਆਨ ਕੇਂਦਰਿਤ ਕਰਨ ਲਈ ਇੱਕ ਨਵੀਂ ਗਤੀ ਦੇਵੇਗਾ ।


    ਮੰਤਰੀ ਨੇ ਕਿਹਾ ਕਿ ਮੋਦੀ ਸਰਕਾਰ ਬੈਂਬੂ ਨੂੰ ਉਤਸ਼ਾਹਿਤ ਕਰਨ ਲਈ ਜੋ ਮਹੱਤਵ ਦਿੰਦੀ ਹੈ , ਉਸ ਦਾ ਸਬੂਤ ਇਸ ਤੋਂ ਪਤਾ ਲਗਦਾ ਹੈ ਕਿ ਉਸ ਨੇ ਘਰਾਂ ਵਿੱਚ ਪੈਦਾ ਕਰਨ ਵਾਲੇ ਬੈਂਬੂ ਨੂੰ ਜੰਗਲਾਤ ਐਕਟ ਦੇ ਘੇਰੇ ਵਿੱਚੋਂ ਕੱਢਣ ਲਈ ਸਦੀਆਂ ਪੁਰਾਣੇ ਭਾਰਤੀ ਜੰਗਲਾਤ ਐਕਟ ਵਿੱਚ ਤਰਮੀਮ ਕੀਤੀ ਹੈ ਤਾਂ ਜੋ ਬੈਂਬੂ ਰਾਹੀਂ ਰੋਜ਼ੀ ਰੋਟੀ ਦੇ ਮੌਕੇ ਵਧਾਏ ਜਾ ਸਕਣ । ਉਹਨਾਂ ਨੇ ਕੇਂਦਰ ਸਰਕਾਰ ਦੇ ਉਸ ਫੈਸਲੇ ਦਾ ਸਵਾਗਤ ਕੀਤਾ , ਜਿਸ ਵਿੱਚ ਕੱਚੀਆਂ ਬੈਂਬੂ ਵਸਤਾਂ ਤੇ 25% ਇੰਪੋਰਟ ਡਿਊਟੀ ਵਧਾ ਦਿੱਤੀ ਹੈ । ਉਹਨਾਂ ਕਿਹਾ ਕਿ ਇਸ ਨਾਲ ਘਰੇਲੂ ਬੈਂਬੂ ਉਦਯੋਗ ਜਿਵੇਂ ਫਰਨੀਚਰ , ਹੈਂਡੀਕ੍ਰਾਫਟਸ ਅਤੇ ਅਗਰਬੱਤੀ ਨੂੰ ਵੱਡੀ ਪੱਧਰ ਤੇ ਬਣਾਉਣ ਅਤੇ ਬੈਂਬੂ ਨੂੰ ਇਮਾਰਤੀ ਸਮੱਗਰੀ ਦੇ ਤੌਰ ਤੇ ਵਰਤ ਕੇ ਉਤਸ਼ਾਹਿਤ ਕਰਨ ਵਿੱਚ ਮਦਦ ਮਿਲੇਗੀ ।


    ਡਾਕਟਰ ਜਿਤੇਂਦਰ ਸਿੰਘ ਨੇ ਕਿਹਾ ਕਿ ਨੈਸ਼ਨਲ ਮਿਸ਼ਨ ਲਈ ਸਮਾਂ ਆ ਗਿਆ ਹੈ ਕਿ ਉਹ ਬੈਂਬੂ ਨੂੰ ਆਮ ਆਦਮੀ ਦੀ ਵਰਤੋਂ ਵਾਲੀ ਵਸਤੂ ਬਣਾਉਣ ਲਈ ਅਗਵਾਈ ਕਰੇ ਅਤੇ ਉੱਤਰੀ ਪੂਰਬੀ ਖੇਤਰ ਵਿੱਚ ਇਸ ਖੇਤਰ ਦੀ ਅਥਾਹ ਸੰਭਾਵਨਾ ਨੂੰ ਉਜਾਗਰ ਕਰੇ । ਉਹਨਾਂ ਕਿਹਾ ਕਿ ਇਹ ਖੇਤਰ ਨਵੇਂ ਭਾਰਤ ਲਈ ਨਵਾਂ ਇੰਜਣ ਬਣ ਸਕਦਾ ਹੈ ਅਤੇ ਬੈਂਬੂ ਇਸ ਲਈ ਵਰਤੋਂ ਯੋਗ ਤੇਲ ਹੋਵੇਗਾਾ ।


    ਮੰਤਰੀ ਨੇ ਇਹ ਵੀ ਜਾਣਕਾਰੀ ਦਿੱਤੀ ਕਿ ਉੱਤਰੀ ਪੂਰਬੀ ਖੇਤਰ ਦੇ ਨੌਜਵਾਨਾਂ ਨੇ ਉੱਤਰੀ ਖੇਤਰੀ ਵਿਕਾਸ ਮੰਤਰਾਲੇ ਵੱਲੋਂ ਸਟਾਰਟਅੱਪ ਲਈ ਦਿੱਤੇ ਜਾ ਰਹੇ ਫੰਡਾਂ ਨੇ ਵੀ ਧਿਆਨ ਖਿੱਚਿਆ ਹੈ ਅਤੇ ਇਹ ਦੇਸ਼ ਦੇ ਨੌਜਵਾਨਾਂ ਲਈ ਬੜੀ ਤੇਜ਼ੀ ਨਾਲ ਇੱਕ ਆਕਰਸਿ਼ਤ ਜ਼ੋਨ ਬਣਦਾ ਜਾ ਰਿਹਾ ਹੈ ।


    ਡਾਕਟਰ ਜਿਤੇਂਦਰ ਸਿੰਘ ਨੇ ਦੱਸਿਆ ਕਿ ਜੰਮੂ ਖੇਤਰ ਦੇ ਇਲਾਕਿਆਂ ਕੱਟੜਾ , ਜੰਮੂ ਤੇ ਸਾਂਭਾ ਕਸਬਿਆਂ ਵਿੱਚ ਬੈਂਬੂ ਟੋਕਰੀਆਂ , ਅਗਰਬੱਤੀ ਤੇ ਬੈਂਬੂ ਚਾਰਕੋਲ ਬਣਾਉਣ ਲਈ 3 ਬੈਂਬੂ ਸਮੂਹ ਵਿਕਸਿਤ ਕੀਤੇ ਜਾਣਗੇ , ਜਿਸ ਨਾਲ 25,000 ਲੋਕਾਂ ਨੂੰ ਸਿੱਧੇ ਤੌਰ ਤੇ ਰੋਜ਼ਗਾਰ ਦੇ ਮੌਕੇ ਮਿਲਣਗੇ । ਜੰਮੂ ਨੇੜੇ ਇੱਕ ਮੈਗਾ ਬੈਂਬੂ ਇੰਡਸਟ੍ਰੀਅਲ ਪਾਰਕ ਤੋਂ ਇਲਾਵਾ ਬੈਂਬੂ ਤਕਨਾਲੋਜੀ ਟ੍ਰੇਨਿੰਗ ਸੈਂਟਰ ਵੀ ਆਉਂਦੇ ਦੋ ਸਾਲਾਂ ਵਿੱਚ ਕੇਂਦਰ ਸ਼ਾਸਤ ਪ੍ਰਦੇਸ਼ ਜੰਮੂ ਕਸ਼ਮੀਰ ਪ੍ਰਸ਼ਾਸਨ ਵੱਲੋਂ ਦਿੱਤੀ ਜਗ੍ਹਾ ਤੇ ਬਣਾਇਆ ਜਾਵੇਗਾ । ਉਹਨਾਂ ਨੇ ਕਿਹਾ ਕਿ ਕੇਨ ਅਤੇ ਬੈਂਬੂ ਤਕਨਾਲੋਜੀ ਕੇਂਦਰ ਜੰਮੂ ਕਸ਼ਮੀਰ ਸਰਕਾਰ ਨਾਲ ਟੈਕਨੀਕਲ ਸਾਂਝ ਅਤੇ ਭਾਗੀਦਾਰੀ ਨਾਲ ਕਾਮਨ ਸਹੂਲਤ ਕੇਂਦਰ , ਕੇਨ ਅਤੇ ਬੈਂਬੂ ਤਕਨਾਲੋਜੀ ਪਾਰਕ , ਕੇਨ ਅਤੇ ਬੈਂਬੂ ਇੰਡਸਟ੍ਰੀਅਲ ਪਾਰਕ , ਐੱਫ ਪੀ ਓ , ਕਲਸਟਰਸ ਅਤੇ ਹਾਈ ਟੈੱਕ ਨਰਸਰੀਸ , ਬਿਲਟ ਓਪਰੇਟ ਟ੍ਰਾਂਸਫਰ (ਬੋਟ) ਦੇ ਅਧਾਰ ਤੇ ਸਥਾਪਿਤ ਕੀਤੇ ਜਾਣਗੇ ਅਤੇ ਇਸ ਦੇ ਵਿੱਤੀ ਸਹਿਯੋਗ ਬਾਰੇ ਆਉਂਦੇ ਸਮੇਂ ਵਿੱਚ ਦੇਖਿਆ ਜਾ ਸਕੇਗਾ ।


    
    ਸਕੱਤਰ ਉੱਤਰ ਪੂਰਬੀ ਖੇਤਰ ਵਿਕਾਸ ਮੰਤਰਾਲੇ ਡਾਕਟਰ ਇੰਦਰਜੀਤ ਸਿੰਘ , ਸਕੱਤਰ ਐੱਨ ਈ ਸੀ ਸ਼੍ਰੀ ਮੋਜ਼ੇਸ ਕੇ ਚਲਾਏ , ਵਧੀਕ ਸਕੱਤਰ ਖੇਤੀਬਾੜੀ ਤੇ ਕਿਸਾਨ ਭਲਾਈ ਡਾਕਟਰ ਅਲਕਾ ਭਾਰਗਵ ਅਤੇ ਅਭਿਜੀਤ ਬਰੂਆ , ਕੋ ਚੇਅਰਮੈਨ ਸੀ ਆਈ ਆਈ ਨੋਰਥ ਈਸਟ ਕੌਂਸਲ ਐੱਮ ਡੀ , ਸੀ ਬੀ ਟੀ ਸੀ , ਸ਼੍ਰੀ ਸ਼ਲੇਂਦਰ ਚੌਧਰੀ ਅਤੇ ਹੋਰ ਸੀਨੀਅਰ ਅਧਿਕਾਰੀ ਵੀ ਵੀਡੀਓ ਕਾਨਫਰੰਸ ਰਾਹੀਂ ਇਸ ਮੀਟਿੰਗ ਵਿੱਚ ਸ਼ਾਮਲ ਹੋਏ ।


    
    ਐੱਸ ਐੱਨ ਸੀ

    
    
    (Release ID: 1656406) Visitor Counter : 2
    
    
      Read this release in: Telugu , English , Urdu , Hindi , Bengali