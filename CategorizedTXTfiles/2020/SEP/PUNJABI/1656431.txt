      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਏਮਜ਼ ਵਿੱਚ ਆਯੁਰਵੈਦਿਕ ਮੈਡੀਕਲ ਅਧਿਕਾਰੀਆਂ ਦੀ ਭਰਤੀ
      Posted On: 18 SEP 2020 4:28PM by PIB Chandigarh


    ਏਮਜ਼ ਭੁਵਨੇਸ਼ਵਰ ਨੇ ਆਯੁਰਵੈਦਿਕ ਮੈਡੀਕਲ ਅਫਸਰਾਂ ਲਈ ਭਰਤੀ ਕੀਤੀ ਹੈ। ਜਿਸ ਲਈ ਸੀਨੀਅਰ ਮੈਡੀਕਲ ਅਫਸਰ (ਆਯੁਰਵੈਦ) ਦੀ 01 ਅਸਾਮੀ ਅਤੇ ਮੈਡੀਕਲ ਅਫਸਰਾਂ (ਆਯੁਰਵੈਦ) ਦੀਆਂ 02 ਅਸਾਮੀਆਂ ਵਾਸਤੇ ਇਸ਼ਤਿਹਾਰ ਦਿੱਤਾ ਗਿਆ ਸੀ , ਜਿਨ੍ਹਾਂ ਵਿੱਚੋਂ 01 ਸੀਨੀਅਰ ਮੈਡੀਕਲ ਅਫਸਰ (ਆਯੁਰਵੈਦ) ਅਤੇ ਮੈਡੀਕਲ ਅਫਸਰ (ਆਯੁਰਵੈਦ) ਦੀਆਂ 02 ਅਸਾਮੀਆਂ) ਭਰੀਆਂ ਗਈਆਂ ਸਨ। ਇਕ ਉਮੀਦਵਾਰ ਨੇ ਮੈਡੀਕਲ ਅਫਸਰ (ਆਯੁਰਵੈਦ) ਦੇ ਅਹੁਦੇ ਤੋਂ ਅਸਤੀਫਾ ਦੇ ਦਿੱਤਾ ਹੈ ਅਤੇ ਮੌਜੂਦਾ ਭਰੀ ਗਈ ਸਥਿਤੀ ਅਨੁਸਾਰ ਸੀਨੀਅਰ ਮੈਡੀਕਲ ਅਫਸਰ (ਆਯੁਰਵੈਦ) ਦੀ 01 ਅਤੇ ਮੈਡੀਕਲ ਅਫਸਰ (ਆਯੁਰਵੈਦ) ਦੀ 01 ਅਸਾਮੀ ਹੈ।


    ਉਕਤ ਅਸਾਮੀਆਂ ਲਈ ਨੋਟੀਫਿਕੇਸ਼ਨ ਮਿਤੀ 22.02.2016 ਨੂੰ ਸਮਾਚਾਰ ਪੱਤਰਾਂ, ਇੰਪਲਾਇਮੈਂਟ ਨਿਊਜ਼ ਅਤੇ ਨਾਲ ਹੀ ਸੰਸਥਾ ਦੀ ਵੈਬਸਾਈਟ ' ਤੇ ਪ੍ਰਕਾਸ਼ਤ ਕੀਤਾ ਗਿਆ ਸੀ। ਅਰਜ਼ੀਆਂ ਸਿਰਫ ਆਨਲਾਈਨ ਮੋਡ ਰਾਹੀਂ ਮੰਗੀਆਂ ਗਈਆਂ ਸਨ। ਪ੍ਰਾਪਤ ਹੋਈਆਂ ਅਰਜ਼ੀਆਂ ਦੀ ਪੜਤਾਲ ਡਾਇਰੈਕਟਰ , ਏਮਜ਼ ਭੁਵਨੇਸ਼ਵਰ ਵੱਲੋਂ ਗਠਿਤ ਕੀਤੀ ਗਈ ਸਕ੍ਰੀਨਿੰਗ ਕਮੇਟੀ ਵੱਲੋਂ ਕੀਤੀ ਗਈ ਸੀ। ਪੜਤਾਲ ਤੋਂ ਬਾਅਦ ਪਾਤਰਤਾ ਅਤੇ ਗੈਰ ਪਾਤਰਤਾ ਵਾਲੇ ਉਮੀਦਵਾਰਾਂ ਦੀਆਂ ਸੂਚੀਆਂ ਸੰਸਥਾ ਦੀ ਵੈਬਸਾਈਟ ਤੇ ਅਪਲੋਡ ਕੀਤੀਆਂ ਗਈਆਂ ਸਨ। ਇਸਤੋਂ ਬਾਅਦ ਹਰੇਕ ਅਹੁਦੇ ਲਈ ਲਿਖਤੀ ਟੈਸਟ ਲਏ ਗਏ ਸਨ ਅਤੇ ਲਿਖਤੀ ਟੈਸਟਾਂ ਦੀ ਕਾਰਗੁਜ਼ਾਰੀ ਦੇ ਅਧਾਰ ਤੇ , ਉਮੀਦਵਾਰਾਂ ਨੂੰ ਨਿੱਜੀ ਇੰਟਰਵਿਉ ਲਈ ਬੁਲਾਇਆ ਗਿਆ ਸੀ। ਚੋਣ ਕਮੇਟੀ ਨੇ ਪੂਰੀ ਤਰ੍ਹਾਂ ਮੈਰਿਟ ਦੇ ਆਧਾਰ ਤੇ ਆਸਾਮੀਆਂ ਤੇ ਨਿਯੁਕਤੀ ਲਈ ਉਮੀਦਵਾਰਾਂ ਦੀ ਸਿਫਾਰਸ਼ ਕੀਤੀ ਸੀ। ਇੰਸਟੀਚਿਉਟ ਦੀ ਗਵਰਨਿੰਗ ਬਾਡੀ (ਜੀਬੀ) ਨੇ ਉਨ੍ਹਾਂ ਦੀ ਚੋਣ ਨੂੰ ਮਨਜ਼ੂਰੀ ਦੇ ਦਿੱਤੀ , ਇਸ ਅਨੁਸਾਰ ਉਨ੍ਹਾਂ ਨੂੰ ਨਿਯੁਕਤੀਆਂ ਦੀ ਪੇਸ਼ਕਸ਼ ਜਾਰੀ ਕੀਤੀ ਗਈ।


    ਇੰਸਟੀਚਿਉਟ ਵੱਲੋਂ ਇਹ ਦੱਸਿਆ ਗਿਆ ਹੈ ਕਿ ਭਰਤੀ ਦੀ ਪ੍ਰਕ੍ਰਿਆ ਸੰਬੰਧੀ ਕੋਈ ਸ਼ਿਕਾਇਤ ਸੰਸਥਾ ਨੂੰ ਪ੍ਰਾਪਤ ਨਹੀਂ ਹੋਈ ਹੈ। ਹਾਲਾਂਕਿ , ਮੰਤਰਾਲਾ ਕੋਲ ਮੌਜੂਦ ਰਿਕਾਰਡਾਂ ਅਨੁਸਾਰ ਉਕਤ ਭਰਤੀ ਪ੍ਰਕ੍ਰਿਆ ਵਿੱਚ ਬੇਨਿਯਮੀਆਂ ਬਾਰੇ ਇੱਕ ਸ਼ਿਕਾਇਤ ਮਿਲੀ ਸੀ। ਹਾਲਾਂਕਿ , ਸ਼ਿਕਾਇਤ ਦੇ ਨਾਲ ਕੋਈ ਸਮਰਥਨ ਦਸਤਾਵੇਜ਼ ਨਹੀਂ ਮਿਲੇ ਅਤੇ ਸ਼ਿਕਾਇਤ ਵਿਚ ਪ੍ਰਮਾਣਿਕਤਾ ਦੀ ਪੁਸ਼ਟੀ ਕਰਨ ਲਈ ਕੋਈ ਪਤਾ ਆਦਿ ਵੀ ਨਹੀ ਸੀ। ਪ੍ਰਸੋਨਲ ਅਤੇ ਸਿਖਲਾਈ ਵਿਭਾਗ (ਡੀਓਪੀਟੀ) ਦੇ ਦਿਸ਼ਾ-ਨਿਰਦੇਸ਼ਾਂ ਅਨੁਸਾਰ , ਅਜਿਹੀਆਂ ਸ਼ਿਕਾਇਤਾਂ ਨੂੰ ਗੁਮਨਾਮ ਸ਼ਿਕਾਇਤਾਂ ਵਜੋਂ ਸ਼੍ਰੇਣੀਬੱਧ ਕੀਤਾ ਜਾਂਦਾ ਹੈ।


    ਰਾਜ ਮੰਤਰੀ (ਸਿਹਤ ਅਤੇ ਪਰਿਵਾਰ ਭਲਾਈ) ਸ਼੍ਰੀ ਅਸ਼ਵਨੀ ਕੁਮਾਰ ਚੌਬੇ ਨੇ ਅੱਜ ਇਥੇ ਲੋਕ ਸਭਾ ਵਿੱਚ ਇੱਕ ਲਿਖਤੀ ਜਵਾਬ ਵਿੱਚ ਇਹ ਗੱਲ ਕਹੀ।


    ਚੋਣ ਪੈਨਲ ਦੇ ਗਠਨ ਲਈ ਜੋ ਮਾਪਦੰਡ ਅਪਣਾਏ ਗਏ ਸਨ , ਉਹ ਮਿਤੀ 01.05.2015 ਦੇ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲਾ (ਐਮਐਚਐਫਡਬਲਯੂ) ਦੇ ਦਿਸ਼ਾ ਨਿਰਦੇਸ਼ਾਂ ਅਨੁਸਾਰ ਸਨ। ਜਿਸ ਅਨੁਸਾਰ , ਸਮਰੱਥ ਅਧਿਕਾਰੀ , ਏਮਜ਼ ਭੁਵਨੇਸ਼ਵਰ ਦੀ ਮਨਜ਼ੂਰੀ ਨਾਲ ਇੱਕ ਚੋਣ ਕਮੇਟੀ ਦਾ ਗਠਨ ਕੀਤਾ ਗਿਆ ਸੀ।


    -------------------------------------------------------------.


    ਐਮ.ਵੀ.

    
    
    (Release ID: 1656431) Visitor Counter : 1
    
    
      Read this release in: English , Urdu , Telugu