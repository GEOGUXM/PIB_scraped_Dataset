      ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ

      ਕਬੱਡੀ ਦੀ ਇੱਕ ਖੇਡ ਵਜੋਂ ਮਕਬੂਲੀਅਤ ਵਧਾਉਣ ਲਈ ਸਰਕਾਰ ਦੁਆਰਾ ਚੁੱਕੇ ਗਏ ਕਦਮ
      Posted On: 17 SEP 2020 4:31PM by PIB Chandigarh


    ਕਬੱਡੀ ਨੂੰ ਮਕਬੂਲ ਬਣਾਉਣ ਲਈ ਸਰਕਾਰ ਨੇ ਨਿਮਨਲਿਖਤ ਪਹਿਲਾਂ ਕੀਤੀਆਂ / ਕਦਮ ਚੁੱਕੇ ਹਨ:


    i. ਸਪੋਰਟਸ ਅਥਾਰਿਟੀ ਆਵ੍ ਇੰਡੀਆ ( SAI) ਅਤੇ ਲਕਸ਼ਮੀਬਾਈ ਨੈਸ਼ਨਲ ਇੰਸਟੀਟਿਊਟ ਆਵ੍ ਫ਼ਿਜ਼ੀਕਲ ਐਜੂਕੇਸ਼ਨ , ਗਵਾਲੀਅਰ ਤੇ ਗੁਵਾਹਾਟੀ ਦੀਆਂ ਖੇਡ ਸੁਵਿਧਾਵਾਂ ਨੂੰ ਸਿਖਲਾਈ ਪ੍ਰੋਗਰਾਮਾਂ ਤੇ ਖੇਡ ਈਵੈਂਟਸ ਹਿਤ ਕਬੱਡੀ ਸਮੇਤ ਖੇਡਾਂ ਲਈ ਮੁਫ਼ਤ ਉਪਲਬਧ ਕਰਵਾਇਆ ਗਿਆ ਹੈ।


    ii. ‘ ਖੇਲੋ ਇੰਡੀਆ ਯੂਥ ਖੇਡਾਂ ’ ਅਤੇ ‘ ਖੇਲੋ ਇੰਡੀਆ ਯੂਨੀਵਰਸਿਟੀ ਖੇਡਾਂ ’ ਵਿੱਚ ਕਬੱਡੀ ਨੂੰ ਸ਼ਾਮਲ ਕੀਤਾ।


    iii. ਲੰਬੇ ਸਮੇਂ ਦੇ ਅਥਲੀਟ ਵਿਕਾਸ ਪ੍ਰੋਗਰਾਮ ਲਈ ਕਬੱਡੀ ਦੇ 126 ਅਥਲੀਟਾਂ ਦੀ ਚੋਣ ‘ ਖੇਲੋ ਇੰਡੀਆ ਸਕੀਮ ’ ਦੇ ‘ ਪ੍ਰਤਿਭਾ ਖੋਜ ਤੇ ਵਿਕਾਸ ’ ਵਰਟੀਕਲ ਅਧੀਨ ਕੀਤੀ ਗਈ ਹੈ।


    iv. ਸਪੋਰਟਸ ਅਥਾਰਿਟੀ ਆਵ੍ ਇੰਡੀਆ ਦੀਆਂ ਸੁਵਿਧਾਵਾਂ ਵਿੱਚ ਕਬੱਡੀ ਦੇ ਅਨੁਸ਼ਾਸਨ ਲਈ ਖਿਡਾਰੀਆਂ ਦੀ ਕੋਚਿੰਗ।


    ਇਸ ਦੇ ਨਾਲ ਹੀ ਕਬੱਡੀ ਦੇ ਪ੍ਰੋਤਸਾਹਨ ਤੇ ਵਿਕਾਸ ਲਈ ਮੰਤਰਾਲਾ ‘ ਭਾਰਤੀ ਐਮੇਚਿਓਰ ਕਬੱਡੀ ਫ਼ੈਡਰੇਸ਼ਨ ’ ਦੇ ਯਤਨਾਂ ਵਿੱਚ ਮਦਦ ਕਰ ਰਿਹਾ ਹੈ , ਇਸ ਲਈ ਦੇਸ਼ ਦੇ ਅੰਦਰ ਤੇ ਵਿਦੇਸ਼ਾਂ ਵਿੱਚ ਸਿਖਲਾਈ ਤੇ ਪ੍ਰਤੀਯੋਗੀ ਮੁਕਾਬਲਿਆਂ ਵਿੱਚ ਭਾਗ ਲੈਣ ਦੇ ਮੌਕਿਆਂ ਹਿਤ ਮਦਦ ਮੁਹਈਆ ਕਰਵਾਈ ਜਾ ਰਹੀ ਹੈ।


    ਉਲੰਪਿਕ ਖੇਡਾਂ ਵਿੱਚ ਕਿਸੇ ਵੀ ਖੇਡ ਅਨੁਸ਼ਾਸਨ ਦੀ ਸ਼ਮੂਲੀਅਤ ਬਾਰੇ ਫ਼ੈਸਲਾ ‘ ਅੰਤਰਰਾਸ਼ਟਰੀ ਉਲੰਪਿਕ ਕਮੇਟੀ ’ (IOC) ਦੁਆਰਾ ਕੀਤਾ ਜਾਂਦਾ ਹੈ। ਹੋਰਨਾਂ ਚੀਜ਼ਾਂ ਤੋਂ ਇਲਾਵਾ , IOC ਨੇ ਨਿਰਧਾਰਤ ਕੀਤਾ ਹੈ ਕਿ ਕੋਈ ਖੇਡ ਅਨੁਸ਼ਾਸਨ ਦਾ ਸੰਚਾਲਨ ਕੋਈ ਅੰਤਰਰਾਸ਼ਟਰੀ ਫ਼ੈਡਰੇਸ਼ਨ ਜ਼ਰੂਰ ਕਰਦੀ ਹੋਣੀ ਚਾਹੀਦੀ ਹੈ – ਜੋ ਉਲੰਪਿਕ ਚਾਰਟਰ ਦੇ ਨਿਯਮਾਂ ਦੀ ਪਾਲਣਾ ਕਰਦੀ ਹੋਵੇ ਅਤੇ ਇਸ ਦਾ ਅਭਿਆਸ ਜ਼ਰੂਰ ਹੀ ਸਮੁੱਚੇ ਵਿਸ਼ਵ ਵਿੱਚ ਕੀਤਾ ਜਾਂਦਾ ਹੋਵੇ ਤੇ ਇਹ ਵਿਭਿੰਨ ਮਾਪਦੰਡਾਂ ਉੱਤੇ ਪੂਰੀ ਉੱਤਰਦੀ ਹੋਵੇ। ਅੰਤਰਰਾਸ਼ਟਰੀ ਕਬੱਡੀ ਫ਼ੈਡਰੇਸ਼ਨ ਨੂੰ ਅੰਤਰਰਾਸ਼ਟਰੀ ਪੱਧਰ ਉੱਤੇ ਕਬੱਡੀ ਨੂੰ ਪ੍ਰੋਤਸਾਹਿਤ ਕਰਨ ਲਈ ਲੋੜੀਂਦੇ ਕਦਮ ਚੁੱਕਣੇ ਚਾਹੀਦੇ ਹਨ। ਉਂਝ , ‘ ਭਾਰਤੀ ਐਮੇਚਿਓਰ ਕਬੱਡੀ ਫ਼ੈਡਰੇਸ਼ਨ ’ ਦੇ ਕਬੱਡੀ ਦਾ ਵਿਸ਼ਵ – ਵਿਆਪੀ ਪਸਾਰ ਕਰਨ ਤੇ ਪ੍ਰੋਤਸਾਹਿਤ ਕਰਨ ਵੱਲ ਕੀਤੇ ਗਏ ਯਤਨਾਂ ਦਾ ਸਮਰਥਨ ਸਰਕਾਰ ਦੁਆਰਾ ਭਾਰਤੀ ਕਬੱਡੀ ਖਿਡਾਰੀਆਂ ਨੂੰ ਪ੍ਰਤੀਯੋਗੀ ਮੁਕਾਬਲਿਆਂ ਵਿੱਚ ਭਾਗ ਲੈਣ ਲਈ ਵਿਦੇਸ਼ ਭੇਜ ਕੇ ਅਤੇ ਭਾਰਤ ਵਿੱਚ ਅੰਤਰਰਾਸ਼ਟਰੀ ਕਬੱਡੀ ਈਵੈਂਟਸ ਕਰਵਾ ਕੇ ਕੀਤਾ ਜਾਂਦਾ ਹੈ।


    ਇਹ ਜਾਣਕਾਰੀ ਯੁਵਾ ਮਾਮਲੇ ਤੇ ਖੇਡ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ਼੍ਰੀ ਕਿਰੇਨ ਰਿਜਿਜੂ ਨੇ ਅੱਜ ਲੋਕ ਸਭਾ ਵਿੱਚ ਇੱਕ ਲਿਖਤੀ ਜਵਾਬ ਰਾਹੀਂ ਦਿੱਤੀ।


    *****


    ਐੱਨਬੀ/ਓਜੇਏ/ਯੂਡੀ

    
    
    (Release ID: 1655811) Visitor Counter : 2
    
    
      Read this release in: English , Urdu , Tamil , Telugu