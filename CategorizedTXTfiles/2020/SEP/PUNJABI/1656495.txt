      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਪੌਸ਼ਟਿਕ ਭੋਜਨ ਤੱਕ ਪਹੁੰਚ
      Posted On: 18 SEP 2020 5:19PM by PIB Chandigarh


    ਆਂਗਨਵਾੜੀ ਸੇਵਾ ਯੋਜਨਾ ਤਹਿਤ 6 ਮਹੀਨੇ ਤੋਂ 6 ਸਾਲ ਤੱਕ ਦੇ ਬੱਚਿਆਂ ਨੂੰ ਟੇਕ ਹੋਮ ਰਾਸ਼ਨ ( 6 ਮਹੀਨੇ ਤੋਂ 3 ਸਾਲ) ਅਤੇ ਸਵੇਰ ਦੇ ਸਨੈਕਸ ਅਤੇ ਗਰਮ ਪੱਕਿਆ ਹੋਇਆ ਭੋਜਨ ( 3 ਤੋਂ 6 ਸਾਲ) ਦੇ ਰੂਪ ਵਿੱਚ ਪੂਰਕ ਪੋਸ਼ਣ ਪ੍ਰਦਾਨ ਕੀਤਾ ਜਾਂਦਾ ਹੈ। ਇਹ ਯੋਜਨਾ ਸਰਵਵਿਆਪੀ ਹੈ ਅਤੇ ਸਾਰੇ ਪਾਤਰ ਲਾਭਾਰਥੀਆਂ ਲਈ ਖੁੱਲ੍ਹੀ ਹੈ।


    ਪੋਸ਼ਨ ਅਭਿਆਨ ਤਹਿਤ ਵਿਆਪਕ ਸੰਚਾਰ ਯੋਜਨਾ ਅਤੇ ਆਈਈਸੀ ਸਮੱਗਰੀ ਵਿਕਸਿਤ ਕੀਤੀ ਗਈ ਹੈ ਅਤੇ ਵਿਭਿੰਨ ਮਾਸ ਮੀਡੀਆ ਚੈਨਲਾਂ ਰਾਹੀਂ ਗੰਭੀਰ ਮਾਸ ਮੀਡੀਆ ਅਭਿਯਾਨ ਚਲਾਇਆ ਜਾਂਦਾ ਹੈ। ਇਸਤੋਂ ਇਲਾਵਾ ਏਡਬਲਿਊਡਬਲਿਊ ’ ਜ਼ ਦੁਆਰਾ ਕੀਤੇ ਗਏ ਘਰੇਲੂ ਦੌਰਿਆਂ ਦੋਰਾਨ ਲਾਭਾਰਥੀਆਂ ਨੂੰ ਪੋਸ਼ਣ ਸਬੰਧੀ ਮੁੱਦਿਆਂ ’ ਤੇ ਸਲਾਹ ਦਿੱਤੀ ਜਾਂਦੀ ਹੈ।


    ਸਰਕਾਰ ਨੇ ਸਥਾਨਕ ਭੋਜਨ ਪਦਾਰਥਾਂ ਨੂੰ ਖਾਣ ਦੀਆਂ ਆਦਤਾਂ ਦੇ ਅਧਾਰ ’ ਤੇ ਤਾਜ਼ਾ ਸਥਾਨਕ ਫਲਾਂ ਅਤੇ ਸਬਜ਼ੀਆਂ ਦੇ ਉਪਯੋਗ ਰਾਹੀਂ ਭੋਜਨ ਵਿਭਿੰਨਤਾ ਦੇ ਮਹੱਤਵ ’ ਤੇ ਵੀ ਜ਼ੋਰ ਦਿੱਤਾ ਹੈ। ਇਸ ਸੰਦਰਭ ਵਿੱਚ ਰਾਜਾਂ/ਕੇਂਦਰੀ ਸ਼ਾਸਿਤ ਪ੍ਰਦੇਸ਼ਾਂ ਨੂੰ ਆਂਗਨਵਾਨੀ ਕੇਂਦਰਾਂ ਦੇ ਆਂਗਨ ਵਿੱਚ ਪੋਸ਼ਣ ਬਗੀਚਾ/ਕਿਚਨ ਗਾਰਡਨ ਨੂੰ ਪ੍ਰੋਤਸਾਹਨ ਦੇਣ ਦੀ ਸਲਾਹ ਦਿੱਤੀ ਗਈ ਹੈ ਤਾਂ ਕਿ ਪੂਰਕ ਪੋਸ਼ਣ ਵਿੱਚ ਸ਼ਾਮਲ ਕਰਨ ਲਈ ਆਇਰਨ , ਵਿਟਾਮਿਨ ਸੀ ਆਦਿ ਵਰਗੇ ਸੂਖਮ ਪੋਸ਼ਕ ਤੱਤਾਂ ਨਾਲ ਭਰਪੂਰ ਤਾਜ਼ੇ ਫਲ ਅਤੇ ਸਬਜ਼ੀਆਂ ਜਿਹੜੇ ਲਾਭਾਰਥੀਆਂ ਦੇ ਪੋਸ਼ਣ ਦੀ ਸਥਿਤੀ ਵਿੱਚ ਸੁਧਾਰ ਕਰਦੇ ਹਨ , ਨਿਯਮਤ ਸਪਲਾਈ ਯਕੀਨੀ ਕਰਨ ਵਿੱਚ ਮਦਦ ਮਿਲ ਸਕੇ।


    ਰਾਜਾਂ/ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਨੂੰ ਸਪਲੀਮੈਂਟਰੀ ਨਿਊਟ੍ਰੀਸ਼ਨ ਪ੍ਰੋਗਰਾਮ ਤਹਿਤ ਦਿੱਤੇ ਜਾਣ ਵਾਲੇ ਭੋਜਨ ਦੀ ਪੋਸ਼ਣ ਗੁਣਵੱਤਾ ਨੂੰ ਵਧਾੳਣ ਲਈ ਵਿਅੰਜਨਾਂ ਵਿੱਚ ਬਾਜਰਾ (ਪੋਸ਼ਕ ਅਨਾਜ/ਮੋਟੇ ਅਨਾਜ ਜਿਵੇਂ ਜਵਾਰ , ਬਾਜਰਾ , ਰਾਗੀ ਆਦਿ) ਸ਼ਾਮਲ ਕਰਨ ਦੀ ਸਲਾਹ ਦਿੱਤੀ ਗਈ ਹੈ।


    ਇਸਦੇ ਇਲਾਵਾ ਟੇਕ ਹੋਮ ਰਾਸ਼ਨ (ਟੀਐੱਚਆਰ) ਉੱਤਰਾਖੰਡ ਰਾਜ ਵਿੱਚ ਆਂਗਨਵਾੜੀ ਕੇਂਦਰਾਂ ਰਾਹੀਂ ਬੱਚਿਆਂ ( 6 ਮਹੀਨੇ ਤੋਂ 3 ਸਾਲ) , ਗਰਭਵਤੀ ਔਰਤਾਂ ਅਤੇ ਦੁੱਧ ਚੁੰਘਾਉਣ ਵਾਲੀਆਂ ਮਾਵਾਂ ਅਤੇ ਗੰਭੀਰ ਰੂਪ ਨਾਲ ਕੁਪੋਸ਼ਿਤ ਬੱਚਿਆਂ ਨੂੰ ਵੰਡਿਆ ਜਾਂਦਾ ਹੈ। ਟੀਐੱਚਆਰ ਵਿੱਚ ਸਥਾਨਕ ਖਾਧ ਪਦਾਰਥ ਜਿਵੇਂ ਮੰਡੂਵਾ , ਚਲਾਈ , ਕਾਲੇ ਚਨੇ , ਰਾਜਮਾ , ਸੋਇਆਬੀਨ ਆਦਿ ਨੂੰ ਪ੍ਰੋਤਸਾਹਿਤ ਕੀਤਾ ਜਾਂਦਾ ਹੈ।


    ਇਹ ਜਾਣਕਾਰੀ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰੀ ਸ਼੍ਰੀਮਤੀ ਸਮ੍ਰਿਤੀ ਜ਼ੁਬਿਨ ਇਰਾਨੀ ਨੇ ਅੱਜ ਲੋਕ ਸਭਾ ਵਿੱਚ ਲਿਖਤੀ ਉੱਤਰ ਵਿੱਚ ਦਿੱਤੀ।


    ****


    ਏਪੀਐੱਸ / ਐੱਸਜੀ / ਆਰਸੀ

    
    
    (Release ID: 1656495) Visitor Counter : 1
    
    
      Read this release in: English , Telugu