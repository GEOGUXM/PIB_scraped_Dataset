      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 08 SEP 2020 6:30PM by PIB Kolkata


    নয়াদিল্লি, ০৮ সেপ্টেম্বর, ২০২০


    ভারতে মোট আরোগ্য লাভের সংখ্যা ৩৩ লক্ষ ছাড়িয়েছে ; মোট আক্রান্তের ৭৭ শতাংশই সুস্থ হয়ে উঠেছেন

    ভারতে এখনও পর্যন্ত কোভিড - ১৯ এ আক্রান্তদের মধ্যে ৭৭ শতাংশের বেশি আরোগ্য লাভ করেছেন । দেশে সুস্থতার সংখ্যা বেড়ে হয়েছে ৩৩ লক্ষ ২৩ হাজার ৯৫০ । একদিনেই সর্বাধিক সংখ্যায় আরোগ্য লাভের হার নতুন উচ্চতায় পৌঁছেছে । দেশে গত ২৪ ঘন্টায় কোভিড - ১৯ আক্রান্ত ৭৩ হাজার ৫২১ জন আরোগ্য লাভের পর হাসপাতাল থেকে ছাড়া পেয়েছেন । সুস্থতার সংখ্যা আক্রান্তের সংখ্যার তুলনায় ২৪ লক্ষেরও বেশি । দেশে করোনায় মৃত্যু হার বিশ্ব গড় হারের তুলনায় কমে দাঁড়িয়েছে ১ . ৭০ শতাংশ ।
    বিস্তারিত বিবরণের জন্য https://pib.gov.in/PressReleasePage.aspx?PRID= – এই লিঙ্কে ক্লিক করুন ।
    
    ভারতে কোভিড নমুনা পরীক্ষার সংখ্যা নতুন উচ্চতায় পৌঁছে ৫ কোটি , প্রতি ১০ লক্ষ জনসংখ্যায় নমুনা পরীক্ষার হার ক্রমশ বাড়ছে , আজ এই সংখ্যা বেড়ে হয়েছে ৩৬ হাজার ৭০৩
    ভারত আরও একটি সাফল্যের চূড়ায় পৌঁছেছে – মোট নমুনা পরীক্ষার সংখ্যা আজ ৫ কোটি ছাড়িয়েছে । জানুয়ারির গোড়ার দেশে নমুনা পরীক্ষাগারের সংখ্যা ছিল ১টি । এই সংখ্যা আজ পর্যন্ত বেড়ে হয়েছে ১ হাজার ৬৬৮ । নমুনা পরীক্ষার মোট সংখ্যা আজ পর্যন্ত ৫ কোটি ৬ লক্ষ ৫০ হাজার ১২৮ । দেশে গত ২৪ ঘন্টায় ১০ লক্ষ ৯৮ হাজার ৬২১টি নমুনা পরীক্ষা হয়েছে । দৈনিক - ভিত্তিতে গড় নমুনা পরীক্ষায় লক্ষ্যণীয় অগ্রগতি হয়েছে । জুলাইয়ের তৃতীয় সপ্তাহের তুলনায় সেপ্টেম্বরের প্রথম সপ্তাহে নমুনা পরীক্ষার হার ৩ . ২ গুণ বৃদ্ধি পেয়ে হয়েছে ১০ লক্ষ ৪৬ হাজার ৪৭০ । একইভাবে , নমুনা পরীক্ষাগারের সংখ্যা বৃদ্ধি পাওয়ায় প্রতি ১০ লক্ষ জনসংখ্যায় নমুনা পরীক্ষার হারও বেড়েছে । আজ পর্যন্ত এই হার বেড়ে হয়েছে প্রতি ১০ লক্ষে ৩৬ হাজার ৭০৩ । দেশে সরকারি ও বেসরকারি মিলিয়ে নমুনা পরীক্ষাগারের সংখ্যা ১ হাজার ৬৬৮ । এর মধ্যে সরকারি নমুনা পরীক্ষাগার ১ হাজার ৩৫টি এবং বেসরকারি পরীক্ষাগার ৬৩৩টি ।
    বিস্তারিত বিবরণের জন্য https://pib.gov.in/PressReleasePage.aspx?PRID=1652220 – এই লিঙ্কে ক্লিক করুন ।


    
    কেন্দ্রীয় স্বাস্থ্য মন্ত্রকের ই - সঞ্জিবনী টেলিমেডিসিন পরিষেবায় রেকর্ড ৩ লক্ষ টেলি পরামর্শ , গত ২০ দিনে ১ লক্ষ টেলি পরামর্শ দেওয়া হয়েছে
    স্বাস্থ্য মন্ত্রকের টেলি পরামর্শ দানের বৈদ্যুতিন মঞ্চ ই - সঞ্জিবনী টেলিমেডিসিন পরিষেবায় ৩ লক্ষ পরামর্শ দেওয়া হয়েছে । এই পরিষেবার মাধ্যমে গত ৯ই অগাস্ট পর্যন্ত দেড় লক্ষ পরামর্শ দান পূরণ হওয়া উপলক্ষে এক অনুষ্ঠানে পৌরহিত্য করে স্বাস্থ্য ও পরিবার কল্যাণ মন্ত্রী ডঃ হর্ষবর্ধন বলেন , এই পরিষেবার ফলে বাড়িতে বসেই রোগীরা চিকিৎসকদের পরামর্শ পাচ্ছেন । কোভিড - ১৯ মহামারীর বিষয়টিকে বিবেচনায় রেখে মন্ত্রক রোগী ও চিকিৎসকদের মধ্যে সরাসরি বাক্যালাপের জন্য ই - সঞ্জিবনী পরিষেবার সূচনা করে । ই - সঞ্জিবনী টেলিমেডিসিন পরিষেবায় গত ২০ দিনে ১ লক্ষেরও বেশি পরামর্শ দেওয়া হয়েছে । এখনও পর্যন্ত ২৩টি রাজ্যে ই - সঞ্জিবনী পরিষেবা চালু হয়েছে । বাকি রাজ্যগুলিতে এই পরিষেবা চালুর প্রক্রিয়া চলছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1652246 – এই লিঙ্কে ক্লিক করুন ।
    
    প্রধানমন্ত্রী গরীব কল্যাণ প্যাকেজ – এখনও পর্যন্ত অগ্রগতি
    ১ . ৭০ লক্ষ কোটি টাকার প্রধানমন্ত্রী গরীব কল্যাণ প্যাকেজ ( পিএমজিকেপি ) এর অঙ্গ হিসেবে কেন্দ্রীয় সরকার মহিলা , দরিদ্র , প্রবীণ নাগরিক এবং কৃষকদের বিনামূল্যে ও নগদ অর্থ প্রদানের কথা ঘোষণা করেছে । প্যাকেজকে যত দ্রুত সম্ভব যাতে বাস্তবায়িত করা যায় তার জন্য কেন্দ্রীয় সরকার সংশ্লিষ্ট রাজ্য সরকারগুলির সঙ্গে প্রতিনিয়ত পর্যালোচনা চালিয়েছে এবং নিয়মিত নজরদারি করেছে । প্রধানমন্ত্রী গরীব কল্যাণ প্যাকেজের আওতায় ৪২ কোটি দরিদ্র মানুষকে ৬৮ , ৮২০ কোটি টাকা আর্থিক সহায়তা প্রদান করা হয়েছে ।
    পিএম কিষাণ - এর প্রথম কিস্তিতে ৮ . ৯৪ কোটি সুবিধাভোগীকে ১৭ , ৮৯১ কোটি টাকা প্রদান করা হয়েছে । ২০ . ৬৫ কোটি জনধন অ্যাকাউন্টধারী মহিলাকে ১০ , ৩২৫ কোটি টাকা প্রথম কিস্তিতে , ২০ . ৬৩ কোটি মহিলাকে ১০ , ৩১৫ কোটি টাকা দ্বিতীয় কিস্তিতে এবং ২০ . ৬২ কোটি মহিলাকে তৃতীয় কিস্তিতে ১০ , ৩১২ কোটি টাকা প্রদান করা হয়েছে । ২ . ৮১ কোটি প্রবীণ নাগরিক , বিধবা মহিলা এবং অন্যভাবে সক্ষম ব্যক্তিদের দু ’ দফায় ২ , ৮১৪ . ৫ কোটি প্রদান করা হয়েছে । মোট ২ . ৮১ কোটি সুবিধাভোগীদের দু ’ দফায় আর্থিক সহায়তা প্রদান করা হয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1652231 – এই লিঙ্কে ক্লিক করুন ।
    
    নয়ডায় ইএসআইসি হাসপাতাল ও ডিসপেনসারিগুলিতে তথাকথিত অনোপযুক্ত পরিষেবা সম্পর্কিত অভিযোগ প্রসঙ্গে ইএসআইসি - র স্পষ্টীকরণ
    নয়ডার ইএসআইসি হাসপাতাল ও ডিস্পেনসারিগুলি থেকে কর্মচারী রাজ্য বিমার সুফলভোগী তাঁদের মনোনীত সদস্যরা উপযুক্ত চিকিৎসা পরিষেবা পাচ্ছেন না বলে এক শ্রেণীর সংবাদ মাধ্যমে প্রকাশিত খবরের প্রেক্ষিতে কর্মচারী রাজ্য বিমা নিগমের পক্ষ থেকে সুস্পষ্টভাবে জানানো হয়েছে , নয়ডার এই হাসপাতালটি থেকে নিগমের সুবিধাভোগী সমস্ত ব্যক্তিকেই সবধরনের চিকিৎসা পরিষেবা দেওয়া হয়েছে । হাসপাতালের প্রাসঙ্গিক তথ্য থেকে এটা প্রমাণিত হয় যে , নয়ডার এই চিকিৎসা প্রতিষ্ঠানটি কোভিড - ১৯ মহামারীর সময় লক্ষ্যণীয়ভাবে চিকিৎসা পরিষেবা দিয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1652239 – এই লিঙ্কে ক্লিক করুন ।
    
    ভারতীয় রেল গরিব কল্যাণ রোজগার অভিযানের আওতায় ৪ঠা সেপ্টেম্বর পর্যন্ত ৮ লক্ষ ৯ হাজারেরও বেশি শ্রমদিবস তৈরি করেছে
    ভারতীয় রেল গরিব কল্যাণ রোজগার অভিযানের আওতায় বিহার , ঝাড়খন্ড , মধ্যপ্রদেশ , ওডিশা , রাজস্থান ও উত্তর প্রদেশ – এই ৬টি রাজ্যে ৪ঠা সেপ্টেম্বর পর্যন্ত ৮ লক্ষ ৯ হাজার ৪৬টি শ্রম দিবস তৈরি করেছে । রেলমন্ত্রী শ্রী পীযূষ গোয়েল এই কর্মসূচির আওতায় ঐ ৬টি রাজ্যে প্রবাসী শ্রমিকদের কর্মসংস্থানের সুযোগ এবং রূপায়িত প্রকল্পগুলির ওপর তীক্ষ্ণ নজর রাখছেন । এই রাজ্যগুলিতে প্রায় ১৬৪টি রেল পরিকাঠামো সংক্রান্ত প্রকল্প রূপায়িত হচ্ছে । গরিব কল্যাণ রোজগার অভিযানের আওতায় এই ৬টি রাজ্যে গত ৪ঠা সেপ্টেম্বর পর্যন্ত বিভিন্ন কর্মসূচি রূপায়ণের কাজে ১২ হাজার ২৭৬ জন শ্রমিককে কাজে লাগানো হয়েছে এবং মজুরি খাতে খরচ হয়েছে ১ হাজার ৬৩১ কোটি ৮০ লক্ষ টাকা ।
    বিস্তারিত বিবরণের জন্য https://pib.gov.in/PressReleasePage.aspx?PRID=1652266 – এই লিঙ্কে ক্লিক করুন ।
    
    কেন্দ্রীয় মন্ত্রী ডঃ জিতেন্দ্র সিং বলেছেন , কোভিড পরবর্তী অর্থনীতিতে ইন্ডিয়ান মার্চেন্টস্ চেম্বারের গুরুত্বপূর্ণ ভূমিকা রয়েছে
    কেন্দ্রীয় মন্ত্রী ডঃ জিতেন্দ্র সিং বলেছেন , প্রধানমন্ত্রীর আত্মনির্ভর ভারত মিশনের স্বপ্ন পূরণে এবং কোভিড পরবর্তী সময়ে অর্থনীতিকে চাঙ্গা করে তুলতে বণিকসভা ইন্ডিয়ান মার্চেন্টস্ চেম্বারের গুরুত্বপূর্ণ ভূমিকা রয়েছে । এই বণিকসভার ১১৪তম প্রতিষ্ঠা দিবস উদযাপন উপলক্ষে গতকাল অনলাইনে এক অনুষ্ঠানে ভাষণ দিতে গিয়ে ডঃ সিং বলেন , বণিকসভা ইন্ডিয়ান মার্চেন্টস্ চেম্বারের এক গৌরবময় অতীত এবং এক মহান পরম্পরা রয়েছে । তাই , এই বণিকসভার কাছ থেকে ভবিষ্যতের প্রত্যাশাও বেশি । তিনি বলেন , কোভিড পরবর্তী পরিস্থিতিতে যখন সমগ্র বিশ্ব জটিল এই পরিস্থিতি থেকে বেরিয়ে আসার চেষ্টা চালাচ্ছে , তখন ভারতের কাছেও এই পরিস্থিতির চ্যালেঞ্জ ও সুযোগ এনে দিয়েছে । ডঃ সিং আরও বলেন , সমস্ত ক্ষেত্রে সাহায্যের জন্য এবং অর্থনীতির স্বাভাবিক ছন্দ পুনরায় ফিরিয়ে নিয়ে আসতে প্রধানমন্ত্রী আত্মনির্ভর ভারত প্যাকেজের আওতায় ২০ লক্ষ কোটি টাকারও বেশি আর্থিক প্যাকেজের কথা ঘোষণা করেন , যা দেশের জিডিপি - র প্রায় ১০ শতাংশ ।
    বিস্তারিত বিবরণের জন্য https://pib.gov.in/PressReleasePage.aspx?PRID=1652079 – এই লিঙ্কে ক্লিক করুন ।
    
    ইপিএফও মহামারীর সময় গত পয়লা এপ্রিল থেকে ৯৪ . ৪১ লক্ষ দাবি - দাওয়ার নিষ্পত্তি করেছে
    কোভিড - ১৯ মহামারী সংক্রান্ত বিভিন্ন নিষেধাজ্ঞা সত্ত্বেও ইপিএফও গত এপ্রিল থেকে অগাস্ট পর্যন্ত তার সদস্যদের জন্য আশ্চর্যজনকভাবে ৯৪ লক্ষ ৪১ হাজার দাবি - দাওয়ার নিষ্পত্তি করে প্রায় ৩৫ হাজার ৪৪৫ কোটি টাকা প্রাপকদের মিটিয়ে দিয়েছে । আলোচ্য সময়ে ইপিএফও গত বছরের ঐ একই সময়ের তুলনায় প্রায় ৩২ শতাংশ বেশি দাবি - দাওয়ার নিষ্পত্তি করেছে । ইপিএফও - র সদস্যদের কোভিড - ১৯ এর সময়ে নগদের যোগান অব্যাহত রাখতে এই উদ্যোগ । প্রাপ্ত দাবি - দাওয়াগুলি অধিকাংশ ক্ষেত্রেই ৩ - ২০ দিনের মধ্যে মিটিয়ে ফেলা হয়েছে । এপ্রিল - অগাস্ট পর্যন্ত ৫৫ শতাংশ আগাম দাবি - দাওয়া নিষ্পত্তি হয়েছে । ৩১ শতাংশ দাবি - দাওয়া মেটানো হয়েছে অসুস্থতা বাবদ সংক্রান্ত আগাম অর্থ সংস্থানের ক্ষেত্রে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1652291 – এই লিঙ্কে ক্লিক করুন ।
    

    

    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : রাজ্যের মুখ্যমন্ত্রী শহর এলাকাগুলিতে লকডাউনের ক্ষেত্রে আরও কিছু ছাড় দেওয়ার কথা ঘোষণা করেছেন । অত্যাবশ্যক নয় এমন দোকানগুলিও শনিবার খোলা থাকবে । রাত্রিকালীন কার্ফিউ – এর সময় পরিবর্তন করে রাত ৯ টা ৩০ মিনিট থেকে ভোর ৫টা পর্যন্ত করা হয়েছে ।
    
    • হরিয়ানা : কোভিড - ১৯ মহামারী সঙ্কটকে সুযোগে পরিণত করতে রাজ্যের মুখ্যমন্ত্রী সরকারি সহায়তাপ্রাপ্ত এবং বেসরকারি কলেজগুলিতে নিম্ন স্নাতক পর্যায়ে পঠন - পাঠনের জন্য একটি অনলাইন অ্যাডমিশন প্ল্যাটফর্মের সূচনা করেছে । এ ব্যাপারে বিস্তারিত জানার জন্য হোয়াটসঅ্যাপ নম্বর ৭৪১৯৪৪৪৪৪৯ চালু করা হয়েছে ।
    
    • হিমাচল প্রদেশ : রাজ্যপালদের সঙ্গে রাষ্ট্রপতি রাম নাথ কোবিন্দের ভিডিও কনফারেন্সে বৈঠকের সময় রাজ্যপাল শ্রী বঙ্গারু দত্তাত্রেয় তাঁর দৃষ্টিভঙ্গী প্রকাশ করে বলেছেন , রাজ্যে জাতীয় শিক্ষা নীতি শীঘ্রই চালু করা হবে । তিনি আরও বলেন , করোনা মহামারীর সময় অনলাইন শিক্ষা পদ্ধতির প্রসার ঘটেছে ।
    
    • অরুণাচল প্রদেশ : রাজ্যে আরও ১৮০ জনের নতুন করে সংক্রমণের খবর মিলেছে । নিশ্চিতভাবে করোনায় আক্রান্তের সংখ্যা ১ হাজার ৫৭৬ এবং সুস্থতার হার ৬৯ শতাংশ ।
    
    • আসাম : রাজ্যে গত ২৪ ঘন্টায় করোনা আক্রান্ত ২ হাজার ২৫০ জন আরোগ্য লাভ করেছেন । আক্রান্তের সংখ্যা ১ লক্ষ ২৮ হাজার ছাড়িয়েছে । সুস্থ হয়েছেন ৯৯ হাজারেরও বেশি ।
    
    • মণিপুর : রাজ্যে আরও ৮৪ জনের সংক্রমণের খবর মিলেছে । গত ২৪ ঘন্টায় ১৯৪ জন আরোগ্য লাভ করেছেন । এর ফলে সুস্থতার হার বেড়ে হয়েছে ৭৫ শতাংশ ।
    
    • মেঘালয় : রাজ্যে নিশ্চিতভাবে করোনায় আক্রান্তের সংখ্যা ১ হাজার ৪৫৭ । এখনও পর্যন্ত সুস্থ হয়েছেন ১ হাজার ৫৬০ জন ।
    
    • মিজোরাম : রাজ্যে গতকাল আরও ৯ জন করোনায় সংক্রমিত হয়েছেন । এর ফলে , আক্রান্তের সংখ্যা বেড়ে ১ হাজার ১২৩ হয়েছে । নিশ্চিতভাবে করোনায় আক্রান্তের সংখ্যা ৩৯১ ।
    
    • নাগাল্যান্ড : কোহিমাতে বাসে যাত্রীদের বসার জন্য সর্পিল আকারে বসার ব্যবস্থা করেছে । যাত্রীদের বাসে দাঁড়িয়ে সফরে অনুমতি নেই ।
    
    • সিকিম : রাজ্যে আরও ১৯ জনের করোনায় আক্রান্তের খবর মিলেছে । সুস্থতার পর এখনও পর্যন্ত ১ হাজার ৪০৩ জনকে হাসপাতাল থেকে ছেড়ে দেওয়া হয়েছে ।
    
    • কেরল : চতুর্থ পর্যায়ে আনলকের অঙ্গ হিসাবে অন্যান্য রাজ্যের মতো কেরলেও আফগারি দপ্তর পানশালাগুলি পুনরায় চালু করার প্রস্তাব দিয়েছে । রাজ্যে আজ আরও ৪ জনের করোনায় মৃত্যুর খবর মিলেছে । এর ফলে , মৃতের সংখ্যা বেড়ে হয়েছে ৩৬৩ । গতকাল নতুন করে ১ হাজার ৬৪৮ জন করোনায় আক্রান্ত হয়েছেন ।
    
    • তামিলনাডু : কেন্দ্রশাসিত পন্ডিচেরীতে গত ২৪ ঘন্টায় আরও ১২ জনের করোনায় মৃত্যুর খবর মিলেছে । এখনও পর্যন্ত মোট আক্রান্তের সংখ্যা ১৭ হাজার ৭৪৯ এবং মৃত্যু হয়েছে ৩৩৭ জনের । এদিকে তামিলনাডু ’ তে রাজ্য বিধানসভার আসন্ন অধিবেশন ১৪ - ১৬ই সেপ্টেম্বর পর্যন্ত অনুষ্ঠিত হবে ।
    
    • কর্ণাটক : চলতি কোভিড - ৯ পরিস্থিতির প্রেক্ষিতে রাজ্য সরকার এ বছর মহিশূর দশেরা উৎসব অনাড়ম্বরভাবে উদযাপনের সিদ্ধান্ত নিয়েছে । রাজ্য বার কাউন্সিলের পক্ষ থেকে হাইকোর্টের প্রধান বিচারপতিকে আগামী সপ্তাহ থেকে আদালতের স্বাভাবিক কাজকর্ম শুরু করার জন্য অনুরোধ জানিয়েছে ।
    
    • অন্ধ্রপ্রদেশ : রাজ্যে করোনায় আক্রান্তের সংখ্যা ৫ লক্ষ ৬ হাজার ছাড়িয়েছে । গতকাল পর্যন্ত মৃত্যু হয়েছে ৪ হাজার ৪৮৭ জনের । সুস্থতার হার বেড়ে হয়েছে ৭৯ . ৭৮ শতাংশ । এদিকে রাজ্যের মুখ্যমন্ত্রী ভিডিও কনফারেন্সের মাধ্যমে করোনা পরিস্থিতি পর্যালোচনা করেছেন । তিনি সাধারণ মানুষকে আরও সতর্কতা অবলম্বনের পরামর্শ দিয়েছেন ।
    
    • তেলেঙ্গানা : রাজ্যে গত ২৪ ঘন্টায় আরও ১১ জনের করোনায় মৃত্যুর খবর মিলেছে । মোট আক্রান্তের সংখ্যা ১ লক্ষ ৪৫ হাজার ছাড়িয়েছে । নিশ্চিতভাবে করোনায় আক্রান্ত হয়েছেন ৩১ হাজার ৬৭০ জন । এখনও পর্যন্ত মৃত্যু হয়েছে ৯০৬ জনের । রাজ্যের স্বাস্থ্য কর্মীদের মধ্যে করোনায় আক্রান্তের ঘটনা উদ্বেগজনকভাবে বৃদ্ধি পাওয়ায় রাজ্যের প্রদেশ কংগ্রেসের পক্ষ থেকে নিম্নমানের পিপিই সংগ্রহ করার জন্য মেডিকেল সংস্থাগুলির বিরুদ্ধে তদন্তের দাবি জানানো হয়েছে ।
    
    • মহারাষ্ট্র : রাজ্য সরকারের সিদ্ধান্ত অনুযায়ী , বাড়ি থেকে নমুনা সংগ্রহ বাবদ মাশুল ১ হাজার ৯০০ টাকা থেকে কমিয়ে ১ হাজার ২০০ টাকা করা হয়েছে । কোভিড - ১৯ কেয়ার কালেকশন সেন্টার , কিয়স্ক , হাসপাতাল , কোয়ারেন্টাইন সেন্টার প্রভৃতি স্থান থেকে নমুনা সংগ্রহের খরচ ২ হাজার ২০০ টাকা থেকে কমিয়ে ১ হাজার ৬০০ টাকা করা হয়েছে ।
    
    • মধ্যপ্রদেশ : রাজ্য সরকার আগামী ৩১শে অক্টোবরের মধ্যে করোনা চিকিৎসার জন্য অক্সিজেন বেডের সংখ্যা ৩ হাজার ৬০০ বাড়ানোর এবং আইসিইউ বেডের সংখ্যা আরও ৫৬৪টি সংযোজনের সিদ্ধান্ত নিয়েছে । এদিকে রাজ্যের চিকিৎসা শিক্ষা মন্ত্রী জানিয়েছেন , বেসরকারি হাসপাতালগুলি কোভিড - ১৯ আক্রান্ত রোগীদের চিকিৎসা খাতে খরচ সংক্রমণ ছড়ানোর পূর্বে চিকিৎসা খাতে খরচের যে হার ছিল , তার থেকে কেবল ৪০ শতাংশ বাড়াতে পারবে বলে সিদ্ধান্ত হয়েছে ।
    
    • ছত্তিশগড় : রাজ্যে করোনায় আক্রান্তের সংখ্যা বেড়ে ৪৭ হাজার ২৮০ হয়েছে । গত ২৪ ঘন্টায় আরও ১৫ জনের মৃত্যুর খবর মেলায় মৃতের সংখ্যা বেড়ে হয়েছে ৩৯৫ । কেবল রাইপুর জেলা থেকেই সর্বাধিক ১৬ হাজার ৮৬৬ জন আক্রান্ত হয়েছেন । এখনও পর্যন্ত এই জেলায় ২০৭ জন করোনা রোগীর মৃত্যু হয়েছে ।


    CG/BD/SB

    
    
    (Release ID: 1652502) Visitor Counter : 3
    
    
      Read this release in: Malayalam , English , Urdu , Hindi , Marathi , Assamese , Manipuri , Punjabi , Gujarati , Telugu