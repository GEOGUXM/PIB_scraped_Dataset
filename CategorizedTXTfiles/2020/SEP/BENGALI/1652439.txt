      শ্রমওকর্মসংস্থানমন্ত্রক

      মহামারীর সময়ে পয়লা এপ্রিল থেকে ইপিএফও ৯৪.৪১ লক্ষ আবেদনের নিষ্পত্তি করেছে
      Posted On: 08 SEP 2020 3:39PM by PIB Kolkata


    নয়াদিল্লী, ৮ সেপ্টেম্বর, ২০২০


    

    কোভিড-১৯ মহামারীর মধ্যে বিভিন্ন বিধিনিষেধ সত্ত্বেও কর্মচারী ভবিষ্যনিধি সংগঠন (ইপিএফও) এপ্রিল থেকে আগস্ট পর্যন্ত ৯৪ লক্ষ ৪১ হাজার আবেদনের নিষ্পত্তি করেছে। সংগঠন তার সদস্যদের মোট ৩৩ হাজার ৪৪৫ কোটি টাকা বন্টন করেছে।


    
    গত বছর এপ্রিল থেকে আগস্টের মধ্যে সময়কালের তুলনা করলে বলা যায় ইপিএফও এ বছর ৩২ শতাংশ বেশি আবেদনের নিষ্পত্তি করেছে। এই সময়ে গত বছরের থেকে ১৩ শতাংশ বেশি অর্থ বন্টন করা হয়েছে। কোভিড-১৯ মহামারীর সময়ে সদস্যদের মূলধনের সংকট এড়াতে ইপিএফও অসুস্থতা জনিত আবেদনগুলির নিষ্পত্তি দ্রুতহারে করেছে। স্বয়ংক্রিয়ভাবে এই নিষ্পত্তি করার ফলে বেশিরভাগ আবেদনের তিন দিনের মধ্যে নিষ্পত্তি হয়েছে, যা সাধারণত ২০ দিন লেগে যায়। এপ্রিল থেকে আগস্টের মধ্যে যে আবেদনগুলির নিষ্পত্তি করা হয়েছে তার ৫৫ শতাংশই কোভিড সংক্রান্ত অগ্রিম প্রকল্পের আবেদন, ৩১ শতাংশ আবেদন শারীরিক অসুস্থতার জন্য সদস্যরা করেছেন।


    
    বেতন অনুসারে পর্যালোচনা করলে দেখা যায় কেভিড-১৯এর জন্য অগ্রিম অর্থের যারা আবেদন করেছেন তাদের মধ্যে ৭৫ শতাংশ এবং অসুস্থতার কারণে যারা আবেদন করেছেন তাদের মধ্যে ৭৯ শতাংশ আবেদনকারীর আয় ১৫ হাজার টাকা কম। প্রভিডেন্ট ফান্ড বাবদ অগ্রিম অর্থ যথাযথ সময়ে হাতে আসায় এই শ্রেণীর সদস্যরা ধার-বাকির কবলে পড়েননি, তারা সামাজিক সুরক্ষার সাহায্য পেয়েছেন।


    
    ইপিএফ বাবদ আংশিক টাকা তোলার পরিমান গত বছরের এই সময়ের থেকে দ্বিগুন হয়েছে। ৩৫ শতাংশ সদস্য তাদের চূড়ান্ত আবেদনের অর্থ পাননি, গত বছর এই সময় আরও বেশি আবেদন অগ্রাহ্য হয়েছিল।


    
    মহামারীর ফলে আর্থ-সামাজিক সংকট কমাতে কর্মচারী ভবিষ্যনিধি সংগঠন তার ৬ কোটির বেশি সদস্য, ৬৬ লক্ষ পেনশন ভোগী এবং ১২ লক্ষ কর্মসংস্থানকারীকে সাহায্য করতে অঙ্গীকারবদ্ধ।


    

    
    CG/CB /NS

    
    
    (Release ID: 1652439) Visitor Counter : 3
    
    
      Read this release in: English , Urdu , Hindi , Punjabi , Tamil , Telugu