      বিজ্ঞানওপ্রযুক্তিমন্ত্রক

      হিমালয় অঞ্চলে বায়ুমন্ডলীয় গতিপ্রকৃতি সংক্রান্ত মাপকাঠি বিষয়ে নতুন তথ্য আবহাওয়ার পূর্বাভাসে সহায়তা করতে পারে
      Posted On: 12 SEP 2020 11:35AM by PIB Kolkata


    নয়াদিল্লী, ১২ সেপ্টেম্বর, ২০২০


    

    হিমালয় অঞ্চলে আবহাওয়ার পূর্বাভাস সুনিশ্চিত হওয়া খুবই গুরুত্বপূর্ণ বিষয়। এই পূর্বাভাস বিমান চলাচলের বিপর্যয় রোধে সহায়তা করতে পারে। বিজ্ঞানীরা হিমালয় অঞ্চলে বায়ুমন্ডলীয় গতিপ্রকৃতি সংক্রান্ত মাপকাঠি বিষয়ে নতুন তথ্য সামনে আনার জন্য কাজ করে চলেছে। ভারত সরকারের বিজ্ঞান ও প্রযুক্তি দপ্তরের অন্তর্গত আর্যভট্ট রিসার্চ ইন্সটিটিউট অফ অবজারভেশন সায়েন্সেস (এআরআইইএস)-এর বিজ্ঞানীরা এই প্রথমবার মধ্য হিমালয় অঞ্চল জুড়ে নিম্ন ট্রোপস্ফিয়ারের বায়ুমন্ডলীয় অস্থিরতা বিষয়ে পরিমিতি অনুমান করতে পেরেছেন।


    
    এআরআইইএস-এর গবেষকরা তাদের স্ট্র্যাটোস্ফিয়ার, ট্রোপোস্ফিয়ার রাডার (এস টি রাডার) থেকে তথ্য পর্যবেক্ষণ করে ওই অঞ্চলের বায়ুমন্ডলের গতিপ্রকৃতির একটি সূচক নির্ধারণ করেছেন। এআরআইইএস নৈনিতালের পিএইচডি-র ছাত্র আদিত্য জয়সওয়াল, এআরআইইএস-এর ফ্যাকাল্টি সদস্য ডি ভি ফোনি কুমার, এস ভট্টাচার্য এবং মনীষ নাজার নেতৃত্বে রেডিও সায়েন্স জার্নালে প্রকাশিত গবেষণায় মধ্য হিমালয় অঞ্চলে বায়ুমন্ডলীয় গতিপ্রকৃতি সূচকের মাপকাঠি সংক্রান্ত তথ্য প্রকাশিত হয়েছে। দক্ষিণ ভারতে বায়ুমন্ডলীয় গতিপ্রকৃতি মাপকাঠিগুলি আগে জানা থাকলেও হিমালয় অঞ্চলের এই রকম তথ্য জানা ছিল না। এই তথ্য ওই অঞ্চলে নিরাপদে বিমান চলাচলে বিশেষ সহায়তা প্রদান করবে।


    
    বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা জানিয়েছেন, এই তথ্য আঞ্চলিক আবহাওয়া পরিবর্তনের কারণগুলি আরও ভালভাবে অনুসন্ধান করতে সাহায্য করবে। এই গবেষণা আগামীদিনে জলবায়ু পরিবর্তন রোধ বিশেষত হিমালয় অঞ্চলের জটিল ভূ-সংস্থানের নিঁখুত স্থান বিবরণে বিশেষ সাহায্য করবে বলেও মত প্রকাশ করেছেন তিনি।


    

    CG/SS/NS

    
    
    (Release ID: 1653587) Visitor Counter : 6
    
    
      Read this release in: English , Urdu , Hindi , Assamese , Manipuri , Punjabi , Tamil