      প্রতিরক্ষামন্ত্রক

      সর্বশেষ পরিস্থিতি : পূর্ব লাদাখের পরিস্থিতি
      Posted On: 08 SEP 2020 10:49AM by PIB Kolkata


    নতুন দিল্লি, ৮ সেপ্টেম্বর, ২০২০


    

    
    ভারত যখন এলএসি-র পরিস্থিতি স্বাভাবিক এবং নিয়ন্ত্রণে রাখতে বদ্ধপরিকর, তখন চীন ক্রমবর্ধমানভাবে উত্তেজনামূলক কাজ চালিয়ে যাচ্ছে।
    
    কোনও পর্যায়েই ভারতীয় সেনাবাহিনী এলএসি পেরিয়ে যায়নি বা গুলি চালানো সহ কোনও রকম আক্রমণাত্মক উপায় অবলম্বন করে নি।
    
    যখন সামরিক, কূটনৈতিক ও রাজনৈতিক পর্যায়ে আলোচনা চলছে, তখন চীনের পিপলস লিবারেশন আর্মি (পিএলএ)চূড়ান্তভাবে চুক্তি লঙ্ঘন করে লাগাতার হামলা চালিয়ে যাচ্ছে। সোমবার(৭ সেপ্টেম্বর)হঠাৎই পিএলএ বাহিনী এলএসি বরাবর অবস্থানরত ভারতীয় সেনাবাহিনীর কাছে চলে আসে। ভারত যখন নিজের সৈন্যদের নিরস্ত করছিল, তখন পিএলএর বাহিনী বাতাসে কয়েক রাউন্ড গুলি চালানোর চেষ্টা করে। ভারতীয় সৈন্যদের ভয় দেখায়। তবে, চরম উস্কানির পরেও, ভারতের সৈন্যরা প্রচণ্ড সংযত ছিল এবং একটি দায়িত্বশীল আচরণের প্রমাণ দেয়।
    
    ভারতীয় সেনাবাহিনী শান্তি ও স্থিতাবস্থা বজায় রাখতে বদ্ধপরিকর, তবে যে কোনও মূল্যে জাতীয় অখণ্ডতা ও সার্বভৌমত্ব রক্ষায়ও বদ্ধপরিকর। ওয়েস্টার্ন থিয়েটার কমান্ডের বিবৃতিটি তাদের দেশীয় এবং আন্তর্জাতিক মহলকে বিভ্রান্ত করার প্রয়াস মাত্র।


    

    CG/SS

    
    
    (Release ID: 1652228) Visitor Counter : 10
    
    
      Read this release in: English , Urdu , Hindi , Marathi , Assamese , Manipuri , Punjabi , Odia , Tamil , Telugu , Malayalam