      প্রতিরক্ষামন্ত্রক

      ডিআরডিও সফলভাবে হাইপারসোনিক প্রযুক্তির প্রদর্শন বাহনের উৎক্ষেপন করেছে
      Posted On: 07 SEP 2020 2:56PM by PIB Kolkata


    নতুন দিল্লি, ৭ই সেপ্টেম্বর, ২০২০


    

    
    প্রতিরক্ষা গবেষণা ও উন্নয়ন সংস্থা (ডিআরডিও) সফলভাবে হাইপারসোনিক প্রযুক্তি প্রদর্শন বাহনের উৎক্ষেপন করেছে। ওডিশার হুইলারদ্বীপের ড. এপিজে আব্দুল কালাম উৎক্ষেপন মঞ্চ থেকে সকাল ১১টা ৩ মিনিটে হাইপারসোনিক এয়ারব্রিদিং ক্র্য়ামজেট প্রযুক্তি ব্যবহার করে এই পরীক্ষা চালানো হয়েছে।


    
    একটি রকেট থেকে এই বাহনটি উৎক্ষেপন করা হয়। পরিকল্পনা অনুসারে উৎক্ষেপন বাহন থেকে প্রদর্শন বাহনটি বিচ্ছিন্ন হয়ে শব্দের গতিবেগের ৬ গুণ বেগে উৎক্ষেপিত হয়। সেই সময় এই বাহনের গতিবেগ ছিল প্রতি সেকেন্ডে ২ কিলোমিটার। ক্র্য়ামজেটের থেকে স্বয়ংক্রিয়ভাবে জ্বালানীটি ব্যবহৃত হয়। পুরো প্রক্রিয়াটি মাল্টিপিল ট্র্যাকিং রেডার, ইলেক্টোঅপটিক্যাল সিস্টেম এবং টেলিমেট্রি স্টেশন থেকে পর্যবেক্ষণ করা হয়। বঙ্গোপসাগরে সেই সময় একটি জাহাজ থেকেও এই হাইপারসোনিক বাহনের উৎক্ষেপনের প্রক্রিয়া নজরদারী করা হয়।


    
    প্রতিরক্ষামন্ত্রী শ্রী রাজনাথ সিং, ডিআরডিও-র এই সাফল্যে সংস্থাটিকে অভিনন্দন জানিয়েছেন। তিনি বলেছেন, প্রধানমন্ত্রী শ্রী নরেন্দ্র মোদীর আত্মনির্ভর ভারত অভিযানের পথে আরো একধাপ এগোনো গেল। এই প্রকল্পের সঙ্গে যুক্ত বিজ্ঞানীদের তিনি বলেছেন, দেশ তাঁদের এই সাফল্যে গর্বিত।


    
    প্রতিরক্ষা বিভাগের গবেষণা ও উদ্ভাবন সচিব, ডিআরডিও-র চেয়ারম্যান ড. জি. সতীশ রেড্ডি প্রকল্পের সঙ্গে যুক্ত সব বৈজ্ঞানিক, গবেষক সহ অন্যান্য কর্মীদের অভিনন্দন জানিয়েছেন। দেশের প্রতিরক্ষার ক্ষমতা এর মাধ্যমে প্রদর্শিত হয়েছে বলে তিনি উল্লেখ করেছেন।


    

    CG/CB/SFS

    
    
    (Release ID: 1652178) Visitor Counter : 6
    
    
      Read this release in: Assamese , English , Urdu , Hindi , Marathi , Manipuri , Punjabi , Tamil , Telugu