      দক্ষতাউন্নয়নওশিল্পোদ্যোগমন্ত্রক

      দেশে দক্ষতা উন্নয়নে বর্তমান অগ্রগতি
      Posted On: 18 SEP 2020 12:41PM by PIB Kolkata


    নয়াদিল্লি, ১৮ সেপ্টেম্বর, ২০২০


    

    
    স্বল্পমেয়াদি দক্ষতা উন্নয়ন কর্মসূচি কার্যকর করার জন্য কেন্দ্রীয় দক্ষতা উন্নয়ন ও শিল্পোদ্যোগ মন্ত্রক ২০১৬ থেকে ২০২০ পর্যন্ত প্রধানমন্ত্রী কৌশল বিকাশ যোজনা রূপায়ণ করে আসছে। গত তিন বছরে, চলতি বছরের ১৭ মার্চ পর্যন্ত সারা দেশের ৮৮ লক্ষ ৯১ হাজার প্রার্থীকে কর্মসূচির আওতায় প্রশিক্ষণ দেওয়া হয়েছে। গত তিন বছরে প্রধানমন্ত্রী কৌশল বিকাশ যোজনা ২.০ স্বল্পমেয়াদি প্রশিক্ষণ ও আগাম প্রশিক্ষণের স্বীকৃতি সংক্রান্ত উদ্যোগের আওতায় পশ্চিমবঙ্গের ২০১৭-১৮-তে ৯১,১৪২ জন, ২০১৮-১৯-এ ৮১,৫৬৫ জন এবং ২০১৯-২০-তে ১ লক্ষ ৮৪ হাজার ৩৫৬ জন প্রার্থীকে এই কর্মসূচির আওতায় প্রশিক্ষণ দেওয়া হয়েছে বা আগাম প্রশিক্ষণের স্বীকৃতি দেওয়া হয়েছে। উপরোক্ত স্বল্পমেয়াদি প্রশিক্ষণ কর্মসূচি ছাড়াও মন্ত্রকের অধীন প্রশিক্ষণ সংক্রান্ত মহানির্দেশকের কার্যালয়ের পক্ষ থেকে এক বছর বা দু'বছর মেয়াদি বৃত্তিমূলক / দক্ষতা প্রশিক্ষণ কোর্স পরিচালনা করা হয়। এই প্রশিক্ষণ কোর্সের আওতায় শিল্প প্রশিক্ষণ প্রতিষ্ঠানগুলিতে দীর্ঘমেয়াদি ভিত্তিতে বৃত্তিমূলক প্রশিক্ষণ দেওয়া হয়ে থাকে। পশ্চিমবঙ্গে শিল্প প্রশিক্ষণ প্রতিষ্ঠানগুলির মাধ্যমে ২০১৭-১৯ পর্যন্ত নথিভুক্ত প্রশিক্ষণাধীন প্রার্থীর সংখ্যা যথাক্রমে ২৮,৯৩৩, ৩৩,৪৬১ এবং ৩২,৭৬২।
    
    রাজ্যসভায় আজ এক লিখিত জবাবে এই তথ্য দেন দক্ষতা উন্নয়ন ও শিল্পোদ্যোগ প্রতিমন্ত্রী শ্রী আর কে সিং।


    

    CG/BD/DM

    
    
    (Release ID: 1656214) Visitor Counter : 5
    
    
      Read this release in: English , Urdu , Assamese , Manipuri , Odia , Tamil , Telugu , Kannada , Malayalam