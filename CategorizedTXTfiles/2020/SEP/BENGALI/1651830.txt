      স্বাস্থ্যওপরিবারকল্যাণমন্ত্রক

      দেশে সংক্রমিতদের সুস্থ হয়ে ওঠার হার বাড়ছে : গত ২৪ ঘন্টায় রেকর্ড সংখ্যক ৭৩,৬৪২ জন সুস্থ হয়ে উঠেছেন
      Posted On: 06 SEP 2020 1:40PM by PIB Kolkata


    নয়াদিল্লী, ৬ সেপ্টেম্বর, ২০২০


    দেশে কোভিড সংক্রমিতদের সুস্থ হয়ে ওঠার হার ক্রমশ বৃদ্ধি পাচ্ছে। পর পর ২দিন ৭০ হাজারের বেশি সংক্রমিত সুস্থ হয়ে উঠেছেন। গত ২৪ ঘন্টায় ৭৩,৬৪২ জন কোভিড মুক্ত হয়েছেন। এরা কেউ কেউ হোম আইসোলেশনে ছিলেন আর বাকিদের হাসপাতালে চিকিৎসা হচ্ছিল।


    এ পর্যন্ত দেশে মোট ৩১,৮০,৮৬৫ জন সুস্থ হয়ে উঠেছেন। সংক্রমিতরা ক্রমশ বেশি সুস্থ হয়ে ওঠায় ভারতে এই হার ৭৭.৩২ শতাংশ হয়েছে।


    কেন্দ্র এবং রাজ্য ও কেন্দ্রশাসিত অঞ্চলগুলির সমন্বিত উদ্যোগে প্রচুর পরিমানে নমুনা পরীক্ষা করার ফলে প্রথম স্তরেই সংক্রমিতদের শনাক্ত করা সম্ভব হচ্ছে। এরফলে দ্রুত চিকিৎসার ব্যবস্থা করা যাচ্ছে। কেন্দ্র নতুন দিল্লীর এইমস হাসপাতালের মাধ্যমে দেশের বিভিন্ন কোভিড নির্ধারিত হাসপাতালের আইসিইউ-তে থাকা রোগীদের চিকিৎসার জন্য প্রয়োজনীয় পরামর্শ দিচ্ছে। বিশ্বে ভারতেই সবথেকে কম সংক্রমিত মারা যাচ্ছেন- এই হার ১.৭২ শতাংশ। বর্তমানে ৮,৬২,৩২০ জন সংক্রমিত চিকিৎসাধীন রয়েছেন- যা মোট সংক্রমিতের ২০.৯৬ শতাংশ।


    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন অথবা ট্যুইটার হ্যান্ডেল @MoHFW_INDIA-এর সাহায্য নিতে পারেন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-তেও প্রশ্ন করা যাবে।


    এছাড়াও +৯১-১১-২৩৯৭-৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -


    https://www.mohfw.gov.in/pdf/coronvavirushelplinenumber.pdf


    CG/CB/NS

    
    
    (Release ID: 1651830) Visitor Counter : 4
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Odia , Tamil , Telugu , Malayalam