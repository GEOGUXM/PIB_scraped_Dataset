      জাহাজচলাচলমন্ত্রক

      এবার থেকে দেশের গুরুত্বপূর্ণ বন্দরগুলিতে ভারতের তৈরি বিশেষ নৌকা টাগ বোট ব্যবহার করা হবে
      Posted On: 04 SEP 2020 4:00PM by PIB Kolkata


    নয়াদিল্লী, ৫ সেপ্টেম্বর, ২০২০


    কেন্দ্রীয় জাহাজ চলাচল মন্ত্রক দেশের সমস্ত বড় বন্দরে কেবলমাত্র ভারতের তৈরি বিশেষ নৌকা টাগ বোটের মাধ্যমে পণ্য পরিবহনের নির্দেশ দিয়েছে। মেক ইন ইন্ডিয়ার কর্মসূচির অঙ্গ হিসেবে দেশের প্রধান বন্দরগুলিতে এই টাগ বোটগুলি ব্যবহার করা হবে। কেন্দ্রীয় জাহাজ চলাচল মন্ত্রক ভারতীয় জাহাজ নির্মাণ শিল্পক্ষেত্রের উন্নতি সাধনের লক্ষ্যে এবং মেক ইন ইন্ডিয়া কর্মসূচিকে এই শিল্পের সঙ্গে যুক্ত করার উদ্দেশ্যে বিভিন্ন দেশের সঙ্গে আলোচনাও করেছে। সরকারের এই সিদ্ধান্ত জাহাজ নির্মাণ ক্ষেত্রে মেক ইন ইন্ডিয়া কর্মসূচিকে আরও এগিয়ে নিয়ে যেতে সাহায্য করবে।


    
    কেন্দ্রীয় জাহাজ চলাচল মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী মনসুখ মান্ডভিয়া বলেছেন দেশের পুরনো শিপ ইয়ার্ডগুলির সংস্কারের কাজ চালানো হচ্ছে। এরসঙ্গে জাহাজ নির্মাণ শিল্পের উন্নতি সাধনে সরকার একাধিক কর্মসূচি গ্রহণ করেছে। এই সিদ্ধান্ত ভারতে জাহাজ নির্মাণ শিল্পকে এবং আত্মনির্ভর ভারত গঠনের পথকে সুগম করবে। আগামীদিনে জাহাজ নির্মাণ শিল্প ক্ষেত্রে আত্মনির্ভরতার প্রয়াস আরও বৃদ্ধি করা হবে বলে জানিয়েছেন কেন্দ্রীয় মন্ত্রী।

    

    CG/SS/NS

    
    
    (Release ID: 1651564) Visitor Counter : 9
    
    
      Read this release in: English , Urdu , Marathi , Hindi , Manipuri , Assamese , Punjabi , Tamil , Telugu