      প্রধানমন্ত্রীরদপ্তর

      ইউএস – ইন্ডিয়া ট্যাটেজিক পার্টনারসিপ ফোরামের শীর্ষ সম্মেলনে প্রধানমন্ত্রীর বিশেষ সম্বোধন
      Posted On: 03 SEP 2020 9:29PM by PIB Kolkata


    নতুন দিল্লি , ৩ই সেপ্টেম্বর , ২০২০


    ভারত এবং আমেরিকার বিশিষ্ট অতিথিগণ ,


    নমস্কার ,


    ইউএস – ইন্ডিয়া ট্যাটেজিক পার্টনারসিপ ফোরাম ( আইএসপিএফ ) দ্বারা আমেরিকা – ভারত শীর্ষ সম্মেলন ২০২০ - র জন্য বিভিন্ন ক্ষেত্রের সেরা মানুষদের এক মঞ্চে আনা নিশ্চিতভাবেই অভূতপূর্ব ঘটনা । ভারত এবং আমেরিকার পারস্পরিক সম্পর্ক আরো নিবিড় করতে ( ইউএস – আইএসপিএফ ) এর প্রভূত প্রচেষ্টা অত্যন্ত প্রশংনীয় ।


    আমি বিগত কয়েক বছর ধরে জন চেম্বার্সকে খুব ভালোভাবে জানি । ভারতের সঙ্গে তার অত্যন্ত নিবিড় সম্পর্ক রয়েছে । কয়েক বছর আগে তাঁকে ‘ পদ্মশ্রী ’ সম্মানে ভূষিত করা হয়েছিল ।


    বন্ধুগণ,


    এবছর এই শিখর সম্মেলনের মূল ভাবনা নিশ্চিতভাবেই অত্যন্ত প্রাসঙ্গিক – নতুন চ্যালেঞ্জগুলির সম্মুখীন হওয়া । যখন ২০২০ সাল শুরু হয়েছিল , তখন কি কেউ কল্পনা করতে পেরেছিল যে এবছরটি কেমন আসবে ? একটি বিশ্বব্যাপী মহামারী প্রত্যেককে অত্যন্ত বাজেভাবে ক্ষতিগ্রস্থ করেছে । এই বিপর্যয় আমাদের সুদৃঢ়তা , আমাদের সরকারী স্বাস্থ্য ব্যবস্থা , আমাদের অর্থনৈতিক ব্যবস্থারও কঠিন পরীক্ষা নিচ্ছে ।


    বর্তমান পরিস্থিতিতে সবকিছুকে নতুন দৃষ্টিভঙ্গিতে দেখার অত্যন্ত প্রয়োজন রয়েছে । এমন দৃষ্টিভঙ্গি যাতে উন্নয়নের দৃষ্টিকোন হবে মানব কেন্দ্রিক , যেখানে সকলের মধ্যে সহযোগিতার ভাবনা প্রবল হয়ে উঠবে ।


    বন্ধুগণ


    ভবিষ্যৎ পরিকল্পনা রচনার সময় আমাদের ক্ষমতাগুলি বাড়াতে, গরীবদের সুরক্ষিত রাখতে এবং ভবিষ্যতে আমাদের নাগরিকদের অসুস্থতা থেকে নিরাময় সুনিশ্চিত করাকে অগ্রাধিকার দিতে হবে । ভারত এই পথেই চলছে । সবার আগে লকডাউনের কার্যকরী ব্যবস্থা চালু করার ক্ষেত্রেও ভারত সামিল হয়েছে । ভারতও সেই দেশগুলির অন্যতম যেখানে সবার আগে সার্বজনিক স্বাস্থ্য রক্ষায় মাস্ক এবং মুখ ঢাকার ব্যবহার বৃদ্ধির উপর জোর দিয়েছিল । শুধু তাই নয় , ভারতের মতো হাতেগোনা কয়েকটি দেশই সবার আগে ‘ সামাজিক দূরত্ব বজায় রাখার ’ সম্পর্কে গণসচেতনতা অভিযান শুরু করেছে । ভারতে রেকর্ড সময়ের মধ্যে চিকিৎসা বিষয়ক বুনিয়াদি পরিকাঠামো অত্যন্ত দ্রুতগতিতে বিকশিত করা হয়েছে । কোভিড হাসপাতালের সংখ্যা বৃদ্ধি , আইসিইউর ব্যাপক ক্ষমতা বৃদ্ধি ইত্যাদি ছাড়াও জানুয়ারিতে যেখানে দেশে একটিমাত্র টেস্টিং ল্যাবরেটরি ছিল , সেখানে আজ আমাদের কাছে সারা দেশে প্রায় ১৬০০ ল্যাবরেটরি রয়েছে ।


    এই সব জোরদার প্রচেষ্টার উল্লেখযোগ্য পরিণাম হল ১৩০ কোটি মানুষ এবং সীমিত সম্পদ সম্পন্ন ভারত সহ মাত্র কয়েকটি দেশেই মিলিয়ন প্রতি মৃত্যুর হার সারা পৃথিবীতে সব থেকে কম । দেশে করোনা আক্রান্ত রোগীদের সুস্থ হয়ে ওঠার হারও প্রতিনিয়ত বৃদ্ধি পাচ্ছে । আমি এই জন্য অত্যন্ত খুশি যে আমাদের ব্যবসায়ী সম্প্রদায় , বিশেষ করে ক্ষুদ্র ব্যবসায়ীরা এই লক্ষ্যে অত্যন্ত সক্রিয় ভূমিকা পালন করছেন । প্রায় শূন্য থেকে শুরু করে আমাদের ব্যবসায়ীরা আমাদের বিশ্বের দ্বিতীয় বৃহত্তম পিপিই কিট নির্মাতা দেশে পরিণত করেছেন ।


    এটি আসলে ভারতের অত্যন্ত শক্তিশালী পদক্ষেপে উঠে আসা ‘ চ্যালেঞ্জকেও চ্যালেঞ্জ ছুঁড়ে দেওয়া ’ ও অন্তর্নিহিত ভাবনার সঠিক প্রতিফলন । বিগত কয়েকমাসে দেশকে কোভিডের পাশাপাশি বন্যা , দু ’ বার ঘূর্ণিঝড় , পঙ্গপালের হানার মতো বেশকিছু সঙ্কটের মোকাবিলা করতে হয়েছে । যদিও এই সঙ্কটগুলির জনগণের সঙ্কল্পকে আরো মজবুত করে দিয়েছে ।


    বন্ধুগণ,


    কোভিড – ১৯ এবং সম্পূর্ণ লকডাউন কালে কেন্দ্রীয় সরকার , যে কোনো পরিস্থিতিতে গরিবদের নিরাপত্তা সুনিশ্চিত করার জন্য দায়বদ্ধ ছিল । ভারতে গরীবদের জন্য প্রধানমন্ত্রী গরিব কল্যাণ যোজনা বিশ্বের বৃহত্তম সহায়তা ব্যবস্থার মধ্যে অন্যতম । ৮০ কোটি মানুষকে বিনামূল্যে খাদ্যশস্য দেওয়া হচ্ছে । এই প্রকল্প ৮ মাস ধরে লাগাতার চালু রয়েছে । ৮০ কোটি মানুষকে এই সাহায্য দেওয়ার মানে মার্কিন যুক্তরাষ্ট্রের মোট জনসংখ্যার দ্বিগুণ থেকে বেশি । প্রায় ৮ কোটি পরিবারকে বিনামূল্যে রান্নার গ্যাস জোগান দেওয়া হচ্ছে । প্রায় ৩৪ . ৫ কোটি কৃষক এবং গরীবদের নগদ সাহায্য করা হচ্ছে । এই প্রকল্পে প্রায় ২০ কোটি কর্মদিবস সৃষ্টি করে প্রবাসী শ্রমিকদের অত্যন্ত জরুরী রোজগারের ব্যবস্থা করা হয়েছে ।


    বন্ধুগণ


    মহামারী অনেক ক্ষেত্রকে ক্ষতিগ্রস্থ করেছে । কিন্তু এর মাধ্যমে ১৩০ কোটি ভারতবাসীর আকাঙ্খাগুলি এবং উচ্চাকাঙ্খাগুলি কার্যকর করতে বিগত কয়েকমাসে বেশ কিছু দূরদৃষ্টি সম্পন্ন সংস্কার করা হয়েছে । এতে ব্যবসাকে সহজ করে তোলা এবং লাল ফিতের ফাঁস দূর করার প্রচেষ্টা অন্যতম । বিশ্বের সর্ববৃহৎ গৃহনির্মাণ কর্মসূচী সক্রিয়ভাবে এগিয়ে চলেছে । অক্ষয়উর্যা প্রকল্পের বিস্তার দূতগতিতে সম্পন্ন হচ্ছে । রেলপথ , সড়কপথ এবং আকাশপথ প্রসার করার কাজও জারি রয়েছে । আমাদের দেশ একটি জাতীয় স্বাস্থ্য মিশন স্থাপনের জন্য একটি বিশেষ ডিজিটাল মডেল তৈরি করছে । আমরা কোটি কোটি মানুষকে ব্যাঙ্কিং , ঋণ , ডিজিটাল লেনদেন এবং বিমার আওতায় আনার জন্যে সর্বশ্রেষ্ট ফিন - টেক ( অর্থনৈতিক প্রযুক্তি ) ব্যবহার করছি । আন্তর্জাতিক স্তরের প্রযুক্তি এবং সর্বশ্রেষ্ট আন্তর্জাতিক প্রক্রিয়া ব্যবহারের মাধ্যমে এই সমস্ত উদ্যোগ গ্রহণ করা হচ্ছে ।


    বন্ধুগণ,


    এই মহামারী বিশ্বকে এটাও শিখিয়েছে যে, আন্তর্জাতিক সরবরাহ শৃঙ্খলা বিকাশের সঙ্গে যুক্ত সিদ্ধান্তগুলি শুধুই বিনিয়োগ ভিত্তিক হওয়া উচিত নয় , এগুলিকে বিশ্বাসের ভিত্তিতেও এগিয়ে নিয়ে যেতে হবে । কোনো ভৌগলিক ক্ষেত্রের সামর্থের পাশাপাশি কোম্পানীগুলি এখন বিশ্বস্ততা এবং নীতিগত স্থায়িত্ব নিয়েও ভাবনা – চিন্তা করছে । ভারত এমন একটি দেশ , যেখানে এসকল বৈশিষ্ট্য রয়েছে ।


    পরিণাম স্বরূপ , ভারত বিদেশী বিনিয়োগের ক্ষেত্রে অগ্রণী দেশগুলির মধ্যে অন্যতম হয়ে উঠে আসছে । তা সে আমেরিকা হোক কিংবা উপসাগরীয় দেশগুলি হোক , ইউরোপ হোক কিংবা অষ্ট্রেলিয়া – সারা পৃথিবী আমাদের বিশ্বাস করে । এবছর আমদের দেশে ২ কোটি ডলার বিদেশী বিনিয়োগ এসেছে । গুগল , অ্যামাজন এবং মুবাডালা বিনিয়োগকারীরা ভারতে বেশকিছু দীর্ঘকালীন প্রকল্প ঘোষণা করেছে ।


    বন্ধুগণ,


    ভারত একটি স্বচ্ছ এবং পূর্ব অনুমান যোগ্য কর ব্যবস্থা গড়ে তুলেছে । আমাদের এই ব্যবস্থা সৎ করদাতাদের উৎসাহ যোগায় এবং সমর্থন করে । আমাদের জিএসটি একটি সংহত , পূর্ণরূপে তথ্যপ্রযুক্তি সামর্থে বলিয়ান অপ্রত্যক্ষ কর ব্য়বস্থা । দেউলিয়া এবং ঋণ খেলাপী আইনের মাধ্যমে গোটা অর্থনৈতিক ব্য়বস্থায় ঝুঁকি হ্রাস পেয়েছে । আমাদের শ্রমআইনে ব্যাপক সংস্কারের ফলে নিয়োগকর্তাবান্ধব ব্য়বস্থা গড়ে উঠছে । এর ফলে শ্রমিকদেরও সামাজিক নিরাপত্তা বৃদ্ধি পাবে ।


    বন্ধুগণ,


    উন্নয়নকে গতি প্রদান করতে বিনিয়োগের গুরুত্বকে ছোট করে দেখা যায় না । এই চাহিদা এবং জোগান উভয়দিকে আমরা লক্ষ্য রাখছি । ভারতকে বিশ্বের নূন্যতম কর গ্রহণকারী দেশ হিসেবে গড়ে তুলতে এবং নতুন বিনির্মাণ সংস্থাগুলিকে উৎসাহ দেবার কাজ চলছে । আমার বিশ্বাস, গরিবদের সাহায্যে অনিবার্য ই - প্ল্যাটফর্ম ভিত্তিক ‘ ফেসলেস অ্যাসেসমেন্ট ’ একটি দূরদৃষ্টি সম্পন্ন পদক্ষেপ হিসেবে প্রমাণিত হবে । করদাতা চার্টারও এই লক্ষ্যে একটি গুরুত্বপূর্ণ পদক্ষেপ । বন্ড বাজারে জারি বিভিন্ন নিয়মের ক্ষেত্রে সংস্কারের মাধ্যমে বিনিয়োগকারীবান্ধব গড়ে তোলা সুনিশ্চিত হবে । বুনিয়াদী পরিকাঠামো ক্ষেত্রে বিনিয়োগের জন্য ‘ সার্বভোম সম্পদ তহবিল ’ এবং পেনশন তহবিলগুলির ক্ষেত্রে কর ছাড় দেওয়া হয়েছে । ২০১৯-এ ভারতে প্রত্যক্ষ বিদেশী বিনিয়োগে ২০ শতাংশ বৃদ্ধি হয়েছে । এই সময়ে আন্তর্জাতিক ক্ষেত্রে প্রত্যক্ষ বিদেশী বিনিয়োগ প্রবাহ যেখানে ১ শতাংশ হ্রাস পেয়েছে, ভারতে তখন এই বিনিয়োগ বৃদ্ধি অত্যন্ত গুরুত্বপূর্ণ । এই তারতম্য থেকে আমাদের দেশে প্রত্যক্ষ বিদেশী বিনিয়োগ ব্যবস্থার সাফল্য অনুধাবন করা যায় । আমি নিশ্চিত, এই সমস্ত পদক্ষেপের মাধ্যমে একটি উজ্জ্বল এবং সমৃদ্ধতর ভবিষ্যৎ সুনিশ্চিত হবে । এই শক্তি নিঃসন্দেহে আন্তর্জাতিক অর্থনীতিতেও অবদান রাখবে ।


    বন্ধুগণ,


    ১৩০ কোটি ভারতবাসীকে ‘আত্মনির্ভর ভারত’ গড়ে তোলার ক্ষেত্রে একটি অভিযানে সামিল করা হয়েছে । ‘আত্মনির্ভর ভারত’ এ দেশবাসী স্থানীয় ‘লোকাল’কে আন্তর্জাতিক ‘গ্লোবাল’-এর সঙ্গে মিশিয়ে দিচ্ছে । এর ফলে এটি গ্লোবাল ফোর্স মাল্টিপ্লায়ার রূপে ভারতের শক্তি সুনিশ্চিত হয়েছে । সময়ের সঙ্গে ভারত এটা প্রমাণ করেছে যে বিশ্বের মঙ্গলই হল আমাদের লক্ষ্য । আমাদের ব্যাপক স্থানীয় প্রয়োজন থাকা সত্ত্বেও , আমরা আমাদের আন্তর্জাতিক দায়িত্ব পালনে পিছিয়ে থাকিনি । আমরা বিশ্বে সর্ববৃহৎ জেনেরিক ঔষুধ উৎপাদক রূপে নিজেদের দায়িত্ব পালন করে গেছি । আমরা বিশ্ববাসীকে নিয়মিত সুলভে জেনেরিক ঔষুধ সরবরাহ সুনিশ্চিত করেছি । আমরা কোভিড – ১৯ প্রতিরোধক ভ্যাকসিন নিয়ে গবেষণার ক্ষেত্রেও অগ্রণী ভূমিকা পালন করছি । এক আত্মনির্ভর শান্তিপূর্ণ ভারত উন্নত বিশ্বের নিরাপত্তা সুনিশ্চিত করে ।


    ‘ আত্মনির্ভর ভারত ’ এর মানে ভারতকে প্রায় নিষ্ক্রিয় বাজার থেকে গ্লোবাল ‘ ভেলু চেনে ’ র মাঝামাঝি একটি সক্রিয় ‘ ডিকনস্ট্রাকশন হাব ’- এ পরিণত করা ।


    বন্ধুগণ,


    আমাদের পরবর্তী পদক্ষেপগুলিও অনেক সুযোগ তৈরি করবে । এই সুযোগ সরকারি এবং বেসরকারি উভয় ক্ষেত্রেই গড়ে উঠবে । এর মধ্যে মুখ্য অর্থনৈতিক ক্ষেত্রের পাশাপাশি সামাজিক ক্ষেত্রও রয়েছে । সম্প্রতি কয়লা , খনি , রেলওয়ে , প্রতিরক্ষা , মহাকাশ এবং পরমাণু শক্তি সহ বেশকিছু ক্ষেত্রকে উন্মুক্ত করে দেওয়া হয়েছে ।


    মোবাইল এবং ইলেক্ট্রনিক্স , মেডিক্যাল সরঞ্জাম , ঔষুধি ক্ষেত্রের জন্য উৎপাদনে উৎসাহ জোগানকারী প্রকল্পগুলি শুরু হয়েছে , এগুলির প্রতি প্রভূত উৎসাহ দেখা যাচ্ছে । অন্যান চ্যাম্পিয়ান ক্ষেত্রগুলির জন্যেও এধরণের প্রকল্প রচনা করা হচ্ছে । কৃষি বিপণন ক্ষেত্রটিকে সংস্কার করা হয়েছে এবং ১ . ৪ কোটি ডলার কৃষি অর্থ-জোগানকারী পরিষেবার মাধ্যমে বৃহৎ সংখ্যক কর্মসংস্থানের সুযোগ তৈরি হয়েছে ।


    বন্ধুগণ,


    ভারতের বর্তমান সমস্যাগুলির মোকাবিলায় আপনাদের পাশে এমন একটি সরকার রয়েছে , যারা পরিণামে ভরসা করে । এই সরকারের জন্য ইজ অফ লিভিং বা সুগম জীবন শৈলী ততটাই গুরুত্বপূর্ণ , যতটা ‘ইজ অফ ডুইং বিসনেস’ বা ব্যবসাকে সুগম করা । আপনারা একটি যুবক দেশের দিকে তাকিয়ে আছেন, যার ৬৫ শতাংশ জনসংখ্যার বয়স ৩৫ বছরেরও কম । আপনারা একটি উচ্চাকাঙ্খী দেশের দিকে তাকিয়ে আছেন , যে দেশ নিজেকে নতুন উচ্চতায় নিয়ে যাওয়ায় সিদ্ধান্ত নিয়েছে । এটা সেই সময় যখন আমরা স্বাধীনতার ৭৫তম বর্ষে প্রবেশ করতে চলেছি । আপনারা এমন দেশের দিকে তাকিয়ে আছেন , যেখানে রাজনৈতিক স্থায়িত্ব ও নীতিগত নিরন্তর ব্যবস্থা রয়েছে । আপনারা এমন দেশের দিকে তাকিয়ে আছেন , যে দেশ গণতন্ত্র এবং বৈচিত্র্যের মাঝে ঐক্য রক্ষার প্রতি দায়বদ্ধ ।


    আসুন, আমাদের সঙ্গে এই যাত্রায় সামিল হন ।


    আপনাদের ধন্যবাদ ।


    অনেক অনেক ধন্যবাদ ।


    CG/SB/SFS

    
    
    (Release ID: 1651271) Visitor Counter : 5
    
    
      Read this release in: Tamil , Marathi , English , Urdu , Hindi , Manipuri , Assamese , Punjabi , Gujarati , Odia , Telugu , Kannada , Malayalam