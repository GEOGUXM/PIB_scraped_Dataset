      পরিবেশওঅরণ্যমন্ত্রক

      প্রতিকূলতা সত্বেও সবুজ পৃথিবীর সঙ্গে স্বচ্ছ বাতাস এবং নীল আকাশের পাশাপাশি শিল্প কার্যকলাপও সম্ভব : প্রকাশ জাওড়েকর
      Posted On: 09 SEP 2020 4:44PM by PIB Kolkata


    নতুন দিল্লি, ০৯ সেপ্টেম্বর, ২০২০


    

    
    কেন্দ্রীয় পরিবেশ, বন ও জলবায়ু পরিবর্তন মন্ত্রী শ্রী প্রকাশ জাওড়েকর বলেছেন, কার্বন নিঃসরণ হ্রাস করতে ভারত সরকার বদ্ধ পরিকর। নতুন দিল্লিতে আজ ১৫ তম সুস্থায়ী সম্মেলনের "আত্মনির্ভর ভারত এবং সুস্থায়ী উন্নয়নের কার্যকরি পরিকল্পনা" বিষয়ে বিশেষ অধিবেশনের ভাষণে একথা বলেন তিনি। কেন্দ্রীয় মন্ত্রী জানান, আগামী ১০ বছরের মধ্যে ভারতে কার্বন নিঃসরণের পরিমান ৩৫ শতাংশ হ্রাস করার লক্ষ্য নেওয়া হয়েছে। তিনি বলেন, দেশের সৌর বিদ্যুৎ ক্ষেত্রে সক্ষমতা দ্রুত বৃদ্ধি পাচ্ছে। তিনি উল্লেখ করেন যে ৬৮টি দেশের অনুমতি ক্রমে আন্তর্জাতিক সৌর জোট চুক্তি অনুমোদিত হয়েছে।
    
    ভারতকে স্বনির্ভর করে তুলতে প্রধানমন্ত্রী শ্রী নরেন্দ্র মোদী পরিচালিত সরকারের ‘আত্মনির্ভর ভারত কর্মসূচী’ বিষয়ে কথা বলতে গিয়ে কেন্দ্রীয় মন্ত্রী জানান, আত্মনির্ভর ভারত গঠন মানে বিশ্ব থেকে নিজেদের বিচ্ছিন্ন করে দেওয়া নয়, বরং বিশ্বের সঙ্গে এক জোট হয়ে এগিয়ে যাওয়া। উদ্ভাবন এবং গবেষণা ক্ষেত্রে দেশকে আরও এগিয়ে নিয়ে যেতে হবে বলেও উল্লেখ করেন তিনি। এক্ষেত্রে সরকার বিশেষ জোর দিয়েছে বলেও তিনি জানান। দেশে আমদানি হ্রাস করে রপ্তানি বাড়ানোর প্রতি সরকার সচেষ্ট রয়েছে। তিনি বলেন, উদ্ভাবন এবং গবেষণা ক্ষেত্রে আগামী দশকে ভারত বিশ্বকে নেতৃত্ব দেবে।


    
    কেন্দ্রীয় পরিবেশ মন্ত্রী জানান, স্বচ্ছ বাতাস এবং নীল আকাশের সঙ্গে সবুজ পৃথিবী গড়ে তোলা প্রয়োজন। কোভিড-১৯ এর পরবর্তী সময়ে একাধিক প্রতিকূলতা সত্বেও এবং শিল্প কার্যকলাপের পাশাপাশি এই লক্ষ্য অর্জন করতে হবে। ভারতে পৃথিবীর মাত্র ২.৫ শতাংশ জমি রয়েছে। ৪ শতাংশ মিষ্টি পানীয় জলের উৎস রয়েছে এদেশে। তিনি আরও বলেন, বিশ্বের মোট জনসংখ্যার প্রায় ২০ শতাংশ ভারতে রয়েছে। তবুও পৃথিবীর ৮ শতাংশ জীব বৈচিত্র্য ভারতে অবস্থান করছে। কারণ ভারতীয় সংস্কৃতি, জীবকূল, গাছ-পালা এই সব কিছুই আমাদের জীবনের অংশ হয়ে উঠেছে। তিনি বলেন, ‘আমরা যদি মানবজাতিকে প্রাকৃতিক দুর্যোগের হাত থেকে বাঁচাতে চাই তবে কেবলমাত্র একটি সুস্থায়ী জীবন কার্যকর করা প্রয়োজন’। তিনি দেশে সুস্থায়ী উন্নয়নের বিষয়ে আরও বেশি গবেষণামূলক কাজ করার আহ্বান জানান।


    
    বিগত কয়েক বছরে সবুজের বিকাশের লক্ষ্যে দেশের সাফল্যের কথা তুলে ধরে কেন্দ্রীয় মন্ত্রী জানান ‘ভারত জলবায়ু পরিবর্তনের বিষয়ে আলোচনা চালাচ্ছে। এক্ষেত্রে উজ্জ্বলা যোজনা, ই যানবাহন, বিএস-VI ইঞ্জিন নির্মাণ, জৈব জ্বালানি, স্বচ্ছ বায়ু এবং দুর্যোগ প্রতিরোধ বিষয়ে সুস্থায়ী উন্নয়নের লক্ষ্যে কাজ চালিয়ে যাচ্ছে’। তিনি বলেন, দেশে কার্বন নিঃশ্বরনের মাত্রা ৩৫ শতাংশে নামিয়ে নিয়ে আসার লক্ষ্যমাত্রা নেওয়া হয়েছে। এর মধ্যে ২১ শতাংশ পর্যন্ত সাফল্য এসেছে। আগামী ১০ বছরে ২২০ গিগাওয়াট পুনর্নবীকরণযোগ্য বিদ্যুৎ উৎপাদনের লক্ষ্যমাত্রা নেওয়া হয়েছে। এর মধ্যে সৌর এবং বায়ু চালিত মোট ৮৭ গিগাওয়াট বিদ্যুৎ উৎপাদনের লক্ষ্যমাত্রা অর্জন করা সম্ভব হয়েছে। অনুষ্ঠানে সিআইআই-আইটিসি সেন্টার অফ্ এক্সসিলেন্স ফর সাস্টেনেবল ডেভলপমেন্ট-এর অ্যাডভাইজরি কাউন্সিলের চেয়ারম্যন শ্রী সঞ্জীব পুরী, বণিক সভা সিআইআই এর মহানির্দেশক শ্রী চন্দ্রজিৎ বন্দ্যোপাধ্যায় আত্মনির্ভর ভারত গঠনের বিষয়ে বক্তব্য তুলে ধরেন।


    

    CG/SS/SKD

    
    
    (Release ID: 1652852) Visitor Counter : 3
    
    
      Read this release in: English , Urdu , Hindi , Marathi , Manipuri , Assamese , Punjabi , Telugu