      মানবসম্পদবিকাশমন্ত্রক

      শিক্ষামন্ত্রী : জাতীয় শিক্ষা নীতি ২০২০ এনইপি রূপায়ণের জন্য সরকার একাধিক উদ্যোগ নিচ্ছে
      Posted On: 14 SEP 2020 4:37PM by PIB Kolkata


    নয়াদিল্লী, ১৪ সেপ্টেম্বর, ২০২০


    

    এনইপি ২০২০ সংশ্লিষ্ট সকল পক্ষের সঙ্গে বিস্তারিত আলোচনা করার পর চূড়ান্ত হয়েছে। জাতীয় শিক্ষা নীতি ২০২০ অনুযায়ী এই নীতি রূপায়ণের জন্য প্রয়োজন একাধিক উদ্যোগ এবং প্রক্রিয়া, যাতে বিভিন্ন সংস্থার সংযোগ ও সমন্বয় প্রয়োজন। কেন্দ্রীয় শিক্ষা মন্ত্রক সব রাজ্য এবং কেন্দ্রশাসিত অঞ্চলের সরকারকে এই নীতি সঠিকভাবে রূপায়ণের জন্য চিঠি দিয়েছে। শিক্ষা মন্ত্রক ৮-২৫ সেপ্টেম্বর শিক্ষাপর্বের আয়োজন করছে। সেখানে বিভিন্ন বিষয় এবং জাতীয় শিক্ষা নীতি রূপায়ণ নিয়ে আলোচনা হবে। মন্ত্রক রাজ্যপাল, উপরাজ্যপাল এবং শিক্ষামন্ত্রীদের নিয়ে একটি সম্মেলনের আয়োজন করেছে। উচ্চশিক্ষার রূপান্তরে জাতীয় শিক্ষা নীতির ভূমিকা নিয়ে এই সম্মেলন। এতে রাজ্যের রাজ্যপালরা, কেন্দ্রশাসিত উপ-রাজ্যপালরা, সব রাজ্য ও কেন্দ্রশাসিত অঞ্চলের শিক্ষামন্ত্রী, রাজ্যের বিশ্ববিদ্যালয়গুলির উপাচার্যরা এবং অন্য বিশিষ্ট ব্যক্তিরা এই সম্মেলনে অংশ নেন। জাতীয় শিক্ষা নীতি নিয়ে সংশ্লিষ্ট সকল পক্ষের আগ্রহ, ইতিবাচক দৃষ্টিভঙ্গী বহু আলোচিত হয়েছে। লোকসভায় আজ লিখিত জবাবে এই তথ্য জানালেন মানব সম্পদ উন্নয়ন মন্ত্রী শ্রী রমেশ পোখরিয়াল নিশাঙ্ক।

    

    CG/AP/NS

    
    
    (Release ID: 1654270) Visitor Counter : 2
    
    
      Read this release in: English , Urdu , Marathi , Manipuri , Punjabi , Telugu