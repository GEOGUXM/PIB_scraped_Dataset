      দক্ষতাউন্নয়নওশিল্পোদ্যোগমন্ত্রক

      কর্মহীনদের জন্য ডিজিট্যাল দক্ষতা
      Posted On: 14 SEP 2020 2:30PM by PIB Kolkata


    নতুনদিল্লি, ১৪ই সেপ্টেম্বর, ২০২০


    

    চতুর্থ শিল্প বিপ্লবের চাহিদা পূরণে যুবসম্প্রদায়ের দক্ষতা নিশ্চিত করতে কোভিড পরবর্তী সময়ে ডিজিট্যাল দক্ষতা অত্যন্ত গুরুত্বপূর্ণ । ডিরেক্টোরেট জেনারেল অফ ট্রেনিং জুন মাসে আইবিএমের সঙ্গে একটি সমঝোতা পত্র সাক্ষর করেছে। কর্মপ্রার্থীদের দক্ষতা বৃদ্ধির জন্য ওই সংস্থার সাহায্যে বিনামূল্যে ডিজিট্যাল পদ্ধতির বিষয়ে প্রশিক্ষণ দেওয়া হবে। কর্মপ্রার্থী এবং শিল্পোদ্যোগীরা অন লাইনের মাধ্যমে প্রশিক্ষণের সুযোগ পাচ্ছেন। এর ফলে তাঁরা তাঁদের কেরিয়ার বা ব্যবসা বাণিজ্যে সুফল পাবেন। ন্যাশনাল স্কিল ট্রেনিং ইন্সটিটিউটগুলি থেকে ক্লাউড কম্পিউটিং এবং কৃত্রিম মেধার বিষয়ে প্রশিক্ষণ দেওয়া হবে। শিক্ষা মন্ত্রক জুন মাসে ‘যুক্তি২.০’ উদ্যোগ শুরু করেছে। এখান থেকে বাণিজ্যিক ভাবে সম্ভাবনা রয়েছে এ ধরণের প্রযুক্তির বিষয়ে নতুন উদ্যোগ যারা শুরু করছেন, তাঁরা নানা রকমের সাহায্য উচ্চ শিক্ষা প্রতিষ্ঠানগুলি থেকে পাবেন।


    
    কেন্দ্র স্বাস্থ্য পরিষেবা ক্ষেত্রে ডিজিট্যাল ব্যবস্থাপনা শুরুর উদ্যোগ নিয়েছে। ‘ই সঞ্জীবনী’ উদ্যোগের মাধ্যমে মানুষ, রোগের বিষয়ে চিকিৎসকের পরামর্শ নিতে পারবেন। এই জাতীয় বৈদ্যুতিন প্ল্যাটফর্মের ব্যবহার করার জন্য ১২হাজার কমিউনিটি স্বাস্থ্য আধিকারিক ও চিকিৎসককে প্রশিক্ষণ দেওয়া হয়েছে। ন্যাশনাল টেলিমেডিসিন সার্ভিসের মাধ্যমে ১লক্ষ ৫০ হাজার পরামর্শ চিকিৎসকদের থেকে বাড়িতে বসে রোগীরা পেয়েছেন, আবার অনেক ক্ষেত্রে চিকিৎসকরাও অন্য চিকিৎসকদের থেকে পরামর্শ নিয়েছেন।


    
    লোকসভায় আজ এক প্রশ্নের লিখিত জবাবে এই তথ্য জানিয়েছেন দক্ষতা বিকাশ ও শিল্পোদ্যোগ মন্ত্রী শ্রী আর কে সিং।


    

    CG/CB

    
    
    (Release ID: 1654208) Visitor Counter : 6
    
    
      Read this release in: Urdu , English , Marathi , Assamese , Manipuri , Punjabi , Tamil , Telugu