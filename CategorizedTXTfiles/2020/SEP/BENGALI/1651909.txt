      মানবসম্পদবিকাশমন্ত্রক

      আইআইটি খড়্গপুরের গবেষকরা গবেষণার মাধ্যমে দেখলেন দক্ষিণ এশিয়া জুড়ে বৃষ্টিপাতের পরিমাণ ক্রমশ দক্ষিণ দিকে বৃদ্ধি পাচ্ছে
      Posted On: 06 SEP 2020 6:33PM by PIB Kolkata


    কলকাতা , ৬ সেপ্টেম্বর , ২০২০


    মৌসুমী বৃষ্টিপাত বছরের পর বছর ধরে ভারতে কি তার চরিত্র বদলাচ্ছে ? আইআইটি খড়্গপুরের একদল গবেষক এই বিষয়টি নিয়ে গবেষণা করে দেখেছেন , বর্ষাকালে এবং দৈনন্দিন হিসেবের নিরিখে দক্ষিণ ভারত ও হিমালয় সন্নিহিত এলাকায় বৃষ্টিপাতের হার বেশি। গবেষকরা তাঁদের এই গবেষণায় আভাস দিয়েছেন , ভবিষ্যতে বৃষ্টিপাতের পরিমাণ দক্ষিণ এশিয়া জুড়ে ক্রমশ দক্ষিণ দিকে বৃদ্ধি পাবে।


    গবেষকরা ভারতীয় গ্রীষ্মকালীন বৃষ্টিপাতের বিষয়ে ১৯৭১ থেকে ২০১৭ সাল পর্যন্ত বিভিন্ন তথ্যের বিশ্লেষণ করেছেন। ১৯৩০ থেকে ১৯৭০ সাল পর্যন্ত সময়কালের হিসেবে দেখা যাচ্ছে উত্তর ভারত এবং মধ্য ভারতের তুলনায় দক্ষিণ ভারতে বৃষ্টিপাতের পরিমাণ ক্রমশ বৃদ্ধি পেয়েছে।


    সিভিল ইঞ্জিনিয়ারিং বিভাগের অধ্যাপক রাজীব মাইতির নেতৃত্বে এই গবেষণা কাজ চালানো হয়। অধ্যাপক মাইতি জানান , তাঁদের বিশ্লেষণে দেখা যাচ্ছে , আরব সাগর , দক্ষিণ ভারত , মায়ানমার , থাইল্যান্ড এবং মালয়েশিয়ায় বৃষ্টিপাতের হার ক্রমশ বাড়ছে। পিএইচডি - র ছাত্র মায়াঙ্ক সুমন জানান , গবেষণা করে দেখা গিয়েছে যে উত্তর ও মধ্য ভারত এবং তিব্বত মালভূমিতে বৃষ্টিপাতের হার দৈনিক হিসেবে কম হচ্ছে। অধ্যাপক মাইতি এ-ও মনে করেন , ভারত মহাসাগরের বিষুব অঞ্চলের বায়ুপ্রবাহের গতি - প্রকৃতির জন্যই এই পরিবর্তন হচ্ছে।


    এই পরিবর্তনের ফলে ভারতের আর্থ - সামাজিক ক্ষেত্রে কি কোন পরিবর্তন আসতে পারে ? আইআইটি খড়্গপুরের নির্দেশক অধ্যাপক বীরেন্দ্র তিওয়ারি জানিয়েছেন , দক্ষিণ এশিয়া জুড়ে উন্নত সেচ ব্যবস্থা থাকা সত্ত্বেও এই অঞ্চল মূলত মৌসুমী বৃষ্টিপাতের ওপর নির্ভরশীল। এই গবেষণার ফলাফলের ভিত্তিতে জলসম্পদ এবং কৃষিকাজে বিশেষ সুবিধা হবে। এর ফলে , দক্ষিণ ভারত এবং হিমালয় সন্নিহিত অঞ্চলে কৃষিকাজের ধারার পরিবর্তন ঘটানো সম্ভব হবে।


    SSS/CB/DM

    
    
    (Release ID: 1651909) Visitor Counter : 3