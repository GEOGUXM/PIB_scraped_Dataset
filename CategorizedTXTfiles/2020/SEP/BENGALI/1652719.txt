      বিজ্ঞানওপ্রযুক্তিমন্ত্রক

      জিজ্ঞাসা কর্মসূচীর আওতায় সিএসআইআর-সিএমইআরআই এর কোভিড-১৯ মহামারীর মোকাবিলায় বিভিন্ন উদ্যোগের বিষয়ে ওয়েবিনার
      Posted On: 09 SEP 2020 9:52AM by PIB Kolkata


    নতুন দিল্লি, ৯ সেপ্টেম্বর, ২০২০


    

    দুর্গাপুরের সিএসআইআর-সিএমইআরআই এর নির্দেশক অধ্যাপক (ডঃ) হরিশ হিরানি বলেছেন, আর্থ সামাজিক উন্নয়নে বিজ্ঞান গুরুত্বপূর্ণ ভূমিকা পালন করে। বর্তমান মহামারী পরিস্থিতির মোকাবিলায় একটি চ্যালেঞ্জ ছুড়ে দিয়েছে, আমাদের বিজ্ঞান ও সমাজের মধ্যে যোগসূত্র তৈরি করতে হবে। আঞ্চলিক প্রশাসনের আন্তর্জাতিক মানের কাজের জন্য বিজ্ঞানের সাহায্যের প্রয়োজন। ৮ই সেপ্টেম্বর জম্মু-কাশ্মীরের স্কুল শিক্ষা দফতরের সমগ্র শিক্ষা অভিযানের সাহায্যে দুর্গাপুরের সিএসআইআর-সিএমইআরআই আয়োজিত ওয়েবিনারে অধ্যাপক হিরানি বক্তব্য রাখছিলেন। সিএসআইআর-সিএমইআরআই এর কোভিড-১৯ মহামারীর মোকাবিলায় বিভিন্ন উদ্ভাবনের প্রসঙ্গে ‘জিজ্ঞাসা’ কর্মসূচীতে আলোচনা হয়েছে। অধ্যাপক হিরানি ছাড়াও জম্মু-কাশ্মীরের স্কুল শিক্ষা, কারিগরি শিক্ষা ও দক্ষতা উন্নয়ন বিভাগের প্রধান সচিব ডঃ আসগর সামোন, সিএসআইআর-সিএমইআরআই এর মুখ্য বিজ্ঞানী ডঃ অঞ্জলী চট্টোপাধ্যায়, সংস্থার প্রিন্সিপাল সেক্রেটরি ডঃ হিমাদ্রী রায়, সিনিয়র সায়েন্টিস্ট শ্রী অভিনাশ যাদব, ডঃ নাসির উল রশিদ এবং সংস্থার আরেক বিজ্ঞানী সঞ্জয় হাসদা এই সেমিনারে উপস্থিত ছিলেন। ৩,৫০০-র বেশি অংশগ্রহণকারী এই ওয়েবিনারে যোগ দেন।


    
    অধ্যাপক হিরানি এই ওয়েবিনারের উদ্বোধন করে বলেন ‘জিজ্ঞাসা’ কর্মসূচীর মাধ্যমে ছাত্র-ছাত্রীরা সিএসআইআর-সিএমইআরআই এর মাধ্যমে স্কুল পর্যায়, আইটিআই, ডিপ্লমা এবং স্নাতক স্তরে যে দক্ষতা বিকাশের সুযোগ রয়েছে সে বিষয়ে আলোচনা করেছে। এই কোভিড মহামারী আরও অনেক দিন ধরে চলবে বলে আশংকা করা হচ্ছে। এই পরিপ্রেক্ষিতে বিজ্ঞানের গুরুত্ব সম্পর্কে তিনি বুঝিয়ে বলেছেন। তাঁদের সংস্থার ফেস মাস্ক, লিকুইড সাবান, হ্যান্ড স্যানিটাইজার, স্প্রে করার যন্ত্র, ভেন্টিলেটর ইত্যাদি সামগ্রীর মধ্যে যে সব নতুন নতুন প্রযুক্তি উদ্ভাবন হয়েছে সে বিষয়ে তিনি বিস্তারিত জানিয়েছেন।


    
    ডঃ আসগর সামোন দেশ জুড়ে সিএসআইআর পরীক্ষাগারগুলিতে বিশেষত জম্মু-কাশ্মীরে যেসব গবেষণামূলক কাজ চলছে, সেই বিষয়গুলির উল্লেখ করেছেন। ডঃ অঞ্জলী চট্টোপাধ্যায় জানিয়েছেন, কাজের জায়গায় এবং হাসপাতালে সৌর চালিত ইন্টেলিমাস্ট, ৩৬০ ডিগ্রি গাড়ি পরিষ্কারের জন্য যন্ত্র সহ বিভিন্ন উদ্যোগ নিয়ে আলোচনা হয়েছে। শ্রী সঞ্জয় হাঁসদা, এই সংস্থা ভেন্টিলেটরে যে সব অতিরিক্ত সুবিধে গুলি যুক্ত করেছেন, তা নিয়ে আলোচনা করেছেন।


    
    ডঃ অরুণ মানহাস জানিয়েছেন, বিজ্ঞান ও প্রযুক্তির ক্ষেত্রে সিএসআইআর-সিএমইআরআই এর গুরুত্ব অনস্বীকার্য। এই ওয়েবিনারে ডঃ আসগর সামোন, জম্মু-কাশ্মীরের দক্ষতা সংক্রান্ত বিকাশ সহ বিভিন্ন বিষয় নিয়ে আলোচনা করেছেন।


    

    
    CG/CB/SKD

    
    
    (Release ID: 1652719) Visitor Counter : 3
    
    
      Read this release in: English , Urdu , Hindi , Marathi , Manipuri , Assamese , Punjabi , Telugu