      গ্রামোন্নয়নমন্ত্রক

      এমজিএনআরইজিএ-এর আওতায় কর্মসংস্থান বৃদ্ধি
      Posted On: 15 SEP 2020 7:34PM by PIB Kolkata


    নয়াদিল্লি, ১৫ সেপ্টেম্বর, ২০২০


    

    
    ২০২০-২১ অর্থবর্ষের ১২ সেপ্টেম্বর পর্যন্ত মহাত্মা গান্ধী জাতীয় গ্রামীণ কর্মসংস্থান সুনিশ্চিতকরণ আইন (এমজিএনআরইজিএ)-এর আওতায় কর্মসংস্থানের চাহিদা বৃদ্ধি পেয়েছে। গত এপ্রিল মাসে ১ কোটি ৯০ লক্ষ ১১ হাজার ৯৪০ জন এই কর্মসূচির আওতায় কাজ পেয়েছিলেন। গত ১২ সেপ্টেম্বর পর্যন্ত এই কাজের চাহিদা বেড়ে হয়েছে ১ কোটি ৭৭ লক্ষ ১৫ হাজার ৩৯১। পরিসংখ্যান অনুযায়ী, গত এপ্রিল থেকে সেপ্টেম্বর পর্যন্ত কাজের চাহিদা বেড়েছে ৩৮.৭৯ শতাংশ।
    
    কর্মসূচির আওতায় গত ১২ সেপ্টেম্বর পর্যন্ত প্রায় ৮ কোটি ২৯ লক্ষ ব্যক্তি কর্মসংস্থানের সুবিধা পেয়ে লাভবান হয়েছেন। চলতি ২০২০-২১ অর্থবর্ষে এমজিএনআরইজিএ-এর আওতায় ৬১,৫০০ কোটি টাকা বাজেট বরাদ্দ করা হয়। এর মধ্যে ৬০,৫৯৯ কোটি টাকা ইতিমধ্যেই মঞ্জুর করা হয়েছে।
    
    কেন্দ্রীয় সরকার আত্মনির্ভর ভারত প্যাকেজের আওতায় এমজিএনআরইজিএস-এর জন্য অতিরিক্ত ৪০ হাজার কোটি টাকার তহবিল মঞ্জুর করে। এই অর্থে কর্মসংস্থানের সুবিধা আরও বাড়ানোর জন্য নিয়মিত ভিত্তিতে বিভিন্ন কর্মসূচির রূপায়ণ প্রক্রিয়া আরও জোরদার করা হয়েছে। একইসঙ্গে, স্বচ্ছ ভারত মিশন (গ্রামীণ) কর্মসূচির সঙ্গে সামঞ্জস্য বজায় রেখে কমিউনিটি স্যানিটারি কমপ্লেক্স নির্মাণের জন্য অদক্ষ শ্রমিকদের কাজে নিয়োজিত করার জন্য অতিরিক্ত ২৩০ দিন শ্রমদিবস তৈরি করার সিদ্ধান্ত হয়েছে।
    
    লোকসভায় আজ এক লিখিত জবাবে এই তথ্য দেন গ্রামোন্নয়ন ও পঞ্চায়েতি রাজ মন্ত্রী শ্রী নরেন্দ্র সিং তোমর।

    

    CG/BD/DM

    
    
    (Release ID: 1655046) Visitor Counter : 3
    
    
      Read this release in: English , Punjabi , Telugu