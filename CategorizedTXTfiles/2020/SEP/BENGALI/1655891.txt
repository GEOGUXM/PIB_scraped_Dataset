      গ্রামোন্নয়নমন্ত্রক

      শীর্ষস্থানীয় আন্তর্জাতিক চিন্তাবিদদের ভাবনায় উচ্চাকাঙ্খী জেলাগুলির সুদূর প্রসারী ও সর্বাঙ্গীন বিকাশ
      Posted On: 17 SEP 2020 9:50PM by PIB Kolkata


    নতুন দিল্লি, ১৭ই সেপ্টেম্বর, ২০২০


    

    
    প্রধানমন্ত্রী নরেন্দ্র মোদীর উচ্চাকাঙ্খী জেলা কর্মসূচীর আড়াই বছর আগে সূচনা হয়েছিল। দেশের অনুন্নত অংশগুলিকে উন্নত অংশের সঙ্গে সমকক্ষ করে তোলাই এই কর্মসূচীর মূল উদ্দেশ্য। একটি নিরপেক্ষ সমীক্ষা সূত্রে জানা গেছে, এই কর্মসূচীর প্রভাব সুদূর প্রসারী এবং সর্বাঙ্গীন হচ্ছে।


    
    মার্কিন যুক্তরাষ্ট্রের সামাজিক বিষয়ে গবেষণারত সংস্থা স্যোশাল প্রোগ্রেসিভ ইমপ্যারেটিভ (এসপিআই) এবং ভারতের ইনস্টিটিউট ফর কম্পিটিটিভনেস (আইএফসি)যৌথভাবে এই সমীক্ষার কাজ করে। হাভার্ড বিজনেস স্কুলের অধ্যাপক মাইকেল ই পোর্টার এবং ম্যাসাচুসেটস ইনস্টিটিউট অফ টেকনোলজির অধ্যাপক স্কর্ড স্টার্ণ স্যোশাল প্রোগ্রেসিভ ইমপ্যারেটিভ তৈরি করেছেন।


    
    অধ্যাপক স্টার্ণ-এর মতে উচ্চাকাঙ্খী জেলা কর্মসূচী ভারতের প্রতিটি অঞ্চলের অর্থবহ সামাজিক অগ্রগতি অর্জনে তার নিজের অর্থনৈতিক উন্নয়নের প্রেক্ষিতে একটি গুরুত্বপূর্ণ পরিবর্তন হতে পারে। এই কর্মসূচীর আওতায় জেলাগুলির মূল বিকাশের মাপকাঠিগুলির উন্নয়ন যথেষ্ট আশাব্যঞ্জক এবং এই কর্মসূচী শুরুর আগের তুলনায় বর্তমানে আরো ভালোভাবে কাজ হচ্ছে।


    
    সমীক্ষায় দেখা গেছে, নির্ধারিত লক্ষ্যমাত্রার তুলনায় জেলাগুলির বিভিন্ন ক্ষেত্রে উন্নয়ন যথেষ্ট ভালো হচ্ছে। ‘ডিস্টেন্স টু ফন্টিয়ার’ বিশ্লেষণ পদ্ধতি প্রয়োগ করে দেখা গেছে, দেশের প্রতিটি অঞ্চলের সামাজিক বিকাশ অর্জনের মত সংশ্লিষ্ট জেলাগুলিও তাদের লক্ষ্যপূরণে সফল হচ্ছে। স্বাস্থ্য ও পুষ্টি, শিক্ষা এবং মূল পরিকাঠামোর মতো বিষয়গুলি এখানে বিবেচিত হয়েছে। তবে, তুলনামূলকভাবে বৃহত্তর এবং স্থিতিশীল উদ্যোগের জন্য কৃষি এবং জলসম্পদ, আর্থিক অন্তর্ভুক্তি এবং দক্ষতা বিকাশের মতো বিষয়গুলিতে আরো গুরুত্ব দেওয়া প্রয়োজন।


    
    এই সমীক্ষা প্রকাশ করে বিশ্বের অন্যতম চিন্তাবিদ অধ্যাপক মাইকেল পোর্টার বলেছেন, ভারতে ভবিষ্যৎ অর্থনৈতিক ও সামাজিক উন্নয়নের কৌশল রচনার ক্ষেত্রে এই কর্মসূচী গুরুত্বপূর্ণ ভূমিকা নিতে পারে।


    
    অধ্যাপক স্টার্ণ বলেছেন, সারা বিশ্ব যখন কোভিড – ১৯ মহামারীর কারণে সংঙ্কটের মুখে পড়েছে, তখন আর্থিক উন্নয়নের জন্য সামাজিক অগ্রগতির সঙ্গে স্থিতিশীল বিকাশেরও প্রয়োজন। এই সমীক্ষার মাধ্যমে কিভাবে এবং কেন উচ্চাকাঙ্খী জেলা কর্মসূচীর সবথেকে কার্যকর অঞ্চলে কিরকম কাজ করলে তার লক্ষ্য পূরণ করতে পারবে, সেবিষয়ে এই সমীক্ষাটি সময়োপযোগী এবং অর্ন্তদৃষ্টিপূর্ণ সহায়কের ভূমিকা পালন করবে।


    
    এসপিআই - এর মুখ্যকার্যনির্বাহী আধিকারিক মাইকেল গ্রীণ এবং আইএফসি – র চেয়ারপার্সন ড. অমিত কাপুর এই সমীক্ষা চালানোর সময় উচ্চাকাঙ্খী জেলা কর্মসূচীর ৪৫টি মূল বিষয়কে শনাক্ত করে সেগুলির সাফল্য সম্পর্কে মূল্যায়ন করেছেন।


    
    সময়ের ওপর ভিত্তি করে যে তথ্যগুলি সংগ্রহ করা হয়েছে, সেগুলিকে তিনভাগে ভাগ করা যায় – স্বল্পমেয়াদী, মধ্য এবং দীর্ঘমেয়াদী। অন্যদিকে যে তথ্যগুলি সংগ্রহ করা হয়েছে, সেগুলির বিশ্লেষণের সময় বিভিন্ন উদ্যোগ গ্রহণ এবং তার ফলাফল বিচার করা হয়েছে।


    
    উচ্চাকাঙ্খী জেলাগুলি স্বল্পমেয়াদী সূচকের নিরিখে সরবরাহ শৃঙ্খলের যে ঘাটতি আছে, সেগুলি দ্রুত পূরণ করেছে। তবে, মধ্যমেয়াদী সূচকগুলির উন্নতি সবথেকে বেশি নজরে এসেছে। সমীক্ষায় দেখা গেছে, স্বাস্থ্য ও পুষ্টি, শিক্ষা এবং মূল পরিকাঠামোর উন্নতি সবথেকে বেশি হয়েছে। স্বাস্থ্য ক্ষেত্রে পরিকাঠামোর উন্নতির স্থিতিশীল পরিবর্তনের প্রয়োজন।


    
    এই কর্মসূচীর সবথেকে উল্লেখযোগ্য দিক হল, প্রশাসনের ভূমিকা। প্রচলিত উপর থেকে নীচ পর্যন্ত সিদ্ধান্ত কার্যকর করার ধারণা থেকে বেরিয়ে এসে এখানে সরকারী, বেসরকারী অংশীদারিত্ব এবং সংশ্লিষ্ট সকলকে নিয়ে একযোগে কাজ করার উদ্যোগটি যথেষ্ট ফলপ্রসূ হয়েছে। অধ্যাপক স্টার্ণের মতে এই অভিজ্ঞতাকে ভবিষ্যতে কাজে লাগানো যেতে পারে।


    
    গবেষকরা সুশীল সমাজ সংগঠনগুলিকে উন্নয়নের কাজকর্মের অংশীদার করায় এই কর্মসূচীর প্রশংসা করেছেন। স্থানীয় স্তরের উন্নয়নের ক্ষেত্রে কেন্দ্রীয় নীতি অনুসারে সুশীল সমাজের সংগঠনগুলির অভিজ্ঞতা এবং তৃণমূল স্তরে বিভিন্ন নীতি নির্ধারণের জন্য আলাপ আলোচনা করে তা প্রয়োগের ফলে যথেষ্ট উপকার পাওয়া গেছে।


    
    উচ্চাকাঙ্খী জেলা কর্মসূচী গ্রহণের মধ্যদিয়ে পিছিয়ে পড়া জেলাগুলিকে অন্য অংশের সঙ্গে সমকক্ষ করে তুলতে প্রধানমন্ত্রী যে দূরদর্শীতা দেখিয়েছেন, তার ফলসূতিতে এই অঞ্চলগুলির আর্থিক প্রবৃদ্ধির হার বেশি হচ্ছে। এর জন্য তথ্য নির্ভর প্রশাসনিক উদ্যোগের প্রয়োজন, যে উদ্যোগের মাধ্যমে পিছিয়ে পড়া এই সব অঞ্চলগুলির বিভিন্ন আর্থসামাজিক প্রেক্ষিতের নজরদারীর পাশাপাশি সমস্যার সমাধানের জন্য সৃজনশীল প্রয়াসের প্রয়োজন। এক্ষেত্রে সংগৃহীত তথ্যগুলির মাধ্যমে বিভিন্ন সমস্যার সমাধান করা হয়েছে। সরকারের সব স্তরের মধ্যে সমন্বয়ের উদ্যোগ, উন্নয়নের অংশীদার এবং নাগরিকদের মধ্যে বোঝাপড়ার মাধ্যমে এই সাফল্য এসেছে। একই সঙ্গে এই কর্মসূচী একটি স্বাস্থ্যকর প্রতিযোগিতা গড়ে তুলেছে – যার ফলে সামাজিক উন্নয়নের নিরিখে ২৫টি রাজ্য এবং একটি কেন্দ্রশাসিত অঞ্চলের ১১২টি উচ্চাকাঙ্খী জেলা একে অন্যের সঙ্গে প্রতিযোগিতায় অংশ নিয়েছিল।


    
    উচ্চাকাঙ্খী জেলা কর্মসূচীর মতো একটি যুগান্তকারী প্রকল্পের ক্ষমতাকে এই সমীক্ষা স্বীকৃতি দিয়েছে। ভারতের স্থিতিশীল উন্নয়ন নিশ্চিত করার জন্য আঞ্চলিক স্তরে উদ্যোগ গ্রহণের গুরুত্ব এর মাধ্যমে বোঝা গেছে।


    

    পরিচিতিঃ


    
    মাইকেল পোর্টারঃ মাইকেল পোর্টার, আধুনিক কৌশল রচনার ক্ষেত্রে একজন প্রভাবশালী চিন্তাবীদ যিনি ম্যানেজমেন্ট এবং প্রতিযোগিতামূলক পরিবেশ সৃষ্টির ক্ষেত্রে অত্যন্ত পরিচিত নাম। ১৯টি বই এবং ১৩০টি নিবন্ধের লেখক পোর্টার, হার্ভার্ড বিজনেস স্কুলের বিশপ উইলিয়াম লরেন্স বিশ্ববিদ্যালয়ের অধ্যাপক। হার্ভার্ড বিজনেস স্কুলের ২০০১ সালে প্রতিষ্ঠিত ইনস্টিটিউট ফর স্ট্যাটেজি এন্ড কম্পিটিটিভনেসের তিনি একজন নির্দেশক।


    
    স্কর্ট স্টার্ণঃ এমআইটি স্লোয়ান স্কুল অফ ম্যানেজমেন্টের ডেভিড শার্ণঅফ অধ্যাপক স্কর্ট স্টার্ণ, উদ্ভাবন এবং শিল্পোদ্যোগ প্রচলিত আর্থিক কাজকর্মের ক্ষেত্রে কতটা পার্থক্য তৈরি করে, সেবিষয়ে কাজ করেছেন। অর্থনীতিতে উদ্ভাবন এবং শিল্পোদ্যোগ কতটা গুরুত্বপূর্ণ সেবিষয়ে তিনি গবেষণা করেছেন।


    
    মাইকেল গ্রীণঃ স্যোশাল প্রোগ্রেস ইমপ্যারেটিভের মুখ্য কার্যনির্বাহী আধিকারিক মাইকেল গ্রীণ, অর্থনীতিবীদ। তিনি বেশ কয়েকটি বই লিখেছেন। ব্রিটেনের আন্তর্জাতিক উন্নয়ন বিভাগের পদস্থ আধিকারিক হিসেবে কাজ করার সময় তিনি রাশিয়া এবং ইউক্রেনে ব্রিটেনের সহায়তা কর্মসূচীর দায়িত্বে ছিলেন।


    
    অমিত কাপুরঃ ইনস্টিটিউট ফর কম্পিটিটিভনেসের সাম্মানিক চেয়ারম্যান। তিনি মাইক্রো ইকোনমিকস অফ কম্পিটিটিভনেসের এন্ড ভ্যালু বেসড হেল্থ কেয়ার ডেলিভারি কোর্সের একজন অধ্যাপক। হার্ভার্ড বিজনেস স্কুলের সঙ্গে যুক্ত থাকার পাশাপাশি তিনি স্ট্যার্ণফোর্ড বিশ্ববিদ্যালয়ের ভিজিটিং ফ্যাকাল্টির দায়িত্বও সামলান।


    

    CG/CB/SFS

    
    
    (Release ID: 1655891) Visitor Counter : 2