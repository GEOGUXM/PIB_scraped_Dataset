      স্বরাষ্ট্র মন্ত্রক

      কেন্দ্রীয় স্বরাষ্ট্রমন্ত্রী শ্রী অমিত শাহ লোকসভায় কৃষি সংস্কার সংক্রান্ত দুটি গুরুত্বপূর্ণ বিল পাশের জন্য প্রধানমন্ত্রী শ্রী নরেন্দ্র মোদীকে কৃতজ্ঞতা জানিয়েছেন
      
      "মোদী সরকার হিসেবে কেন্দ্রে প্রথম এমন একটি সরকার রয়েছে, যা কৃষকদের ক্ষমতায়নের লক্ষ্যে দিনরাত কাজ করছে এবং লোকসভায় যুগান্তকারী কৃষি সংস্কার বিল পাশ, এই লক্ষ্যে এক নজিরবিহীন পদক্ষেপ।"
      
      "মোদি সরকারের আনা অভূতপূর্ব এই আইন, কৃষিক্ষেত্রকে পরিবর্ধিত করবে এবং কৃষকদের দালালদের হাত থেকে মুক্ত রাখবে ও তাদের অন্যান্য বাধা কাটিয়ে উঠতে সহায়ক হবে।"
      
      "এই বিলগুলি কৃষকদের তাদের পণ্য বিক্রি করার নতুন নতুন পথ খুলে দেবে, যা তাদের আয় বাড়তেও সাহায্য করবে।"
      
      "মোদী সরকারের এই ঐতিহাসিক ও গুরুত্বপূর্ণ কৃষি সংস্কার, কৃষকদের জীবনে ইতিবাচক পরিবর্তন আনবে এবং তাদের স্বাবলম্বী হয়ে উঠতে সাহায্য করবে।"
      
      "যে সব পরিশ্রমী ও কর্মদক্ষ কৃষক দেশের সম্পদ এবং সমৃদ্ধির জন্য কাঁধে কাঁধ মিলিয়ে কাজ করে চলেছেন, ভারত তাঁদের জন্য গর্বিত।"
      Posted On: 18 SEP 2020 4:02PM by PIB Kolkata


    নতুনদিল্লি, ১৮ সেপ্টেম্বর, ২০২০


    

    কেন্দ্রীয় স্বরাষ্ট্রমন্ত্রী শ্রী অমিত শাহ, লোকসভায় কৃষি সংস্কার সংক্রান্ত দুটি গুরুত্বপূর্ণ বিল পাশের জন্য প্রধানমন্ত্রী শ্রী নরেন্দ্র মোদীর প্রতি কৃতজ্ঞতা প্রকাশ করেছেন। একের পর এক টুইট বার্তায়, শ্রী অমিত শাহ বলেছেন, ''যে সব পরিশ্রমী ও কর্মদক্ষ কৃষক দেশের সম্পদ এবং সমৃদ্ধি সৃষ্টি করতে কাঁধে কাঁধ মিলিয়ে কাজ করে চলেছেন, ভারত তাঁদের জন্য গর্বিত । মোদী সরকার হিসেবে কেন্দ্রে এই প্রথম এমন একটি সরকার রয়েছে, যা কৃষকদের ক্ষমতায়নের লক্ষ্যে দিনরাত কাজ করছে এবং লোকসভায় যুগান্তকারী কৃষি সংস্কার বিল পাস, এই লক্ষ্যে এক নজিরবিহীন পদক্ষেপ।”
    
    কেন্দ্রীয় স্বরাষ্ট্রমন্ত্রী বলেন, "মোদি সরকারের আনা অভূতপূর্ব এই আইন, কৃষিক্ষেত্রকে পরিবর্ধিত করবে এবং কৃষকদের দালালদের হাত থেকে মুক্ত রাখবে ও তাদের অন্যান্য বাধা কাটিয়ে উঠতে সহায়ক হবে।" "এই বিলগুলি কৃষকদের তাদের পণ্য বিক্রি করার নতুন নতুন পথ খুলে দেবে, যা তাদের আয় বাড়তেও সাহায্য করবে । "
    
    শ্রী অমিত শাহ আরও বলেন, “মোদী সরকারের আনা এই ঐতিহাসিক ও গুরুত্বপূর্ণ কৃষি সংস্কার, কৃষকদের জীবনে ইতিবাচক পরিবর্তন আনবে এবং তাদের স্বাবলম্বী হয়ে উঠতে সাহায্য করবে । আমি এই বিলগুলি পাস করার জন্য প্রধানমন্ত্রী শ্রী নরেন্দ্র মোদী এবং কেন্দ্রীয় কৃষিমন্ত্রী শ্রী নরেন্দ্র সিং তোমার'কে আন্তরিক কৃতজ্ঞতা জানাই ”।
    
    লোকসভায় গতকাল, কৃষি পণ্যের বাজার ও বিক্রি (প্রচার ও প্রসার) বিল, ২০২০ এবং কৃষকদের (ক্ষমতায়ন ও সুরক্ষা) নির্দিষ্ট মূল্যের নিশ্চয়তা প্রদান সংশ্লিষ্ট সমঝোতা ও খামার পরিষেবা সংক্রান্ত বিল, ২০২০ পাস হয়েছে।
    
    কৃষি পণ্যের বাজার ও বিক্রি (প্রচার ও প্রসার) বিল, ২০২০-এ, এমন এক পরিবেশ তৈরির কথা হচ্ছে, যেখানে কৃষক ও ব্যবসায়ীরা কৃষি পণ্যের বিক্রি ও কেনার সিদ্ধান্ত স্বাধীনভাবে নিতে পারবেন, যার ফলে আন্তঃরাজ্য ও আন্তঃরাষ্ট্রীয় ব্যবসার ক্ষেত্রে এক কার্যকরী,স্বচ্ছ ও অবাধ ব্যবস্থা গড়ে উঠবে এবং সকলেই বিভিন্ন প্রতিযোগিতামূলক বিকল্পের মাধ্যমে উপযুক্ত পারিশ্রমিক ও লাভজনক দাম পাওয়ার সুযোগ পাওয়া যাবে ।
    
    কৃষকদের (ক্ষমতায়ন ও সুরক্ষা) নির্দিষ্ট মূল্যের নিশ্চয়তা প্রদান সংশ্লিষ্ট সমঝোতা ও খামার পরিষেবা সংক্রান্ত বিল, ২০২০-এ, কৃষিক্ষেত্রে সমঝোতার জন্য এমন এক জাতীয় কাঠামো গড়ে তোলার কথা বলা হয়েছে, যা কৃষিজ-ব্যবসায়িক সংস্থা, প্রসেসর, পাইকার, রফতানিকারী বা বড় খুচরা বিক্রেতাদের সঙ্গে যুক্ত থাকার ক্ষেত্রে, কৃষকদের সুরক্ষা দেবে ও তাদের উপযুক্ত করে তুলবে । এরফলে,এক নির্বিঘ্ন ও স্বচ্ছ কৃষি পরিষেবার মাধ্যমে কৃষিপণ্যের সম্ভাব্য আগাম বিক্রি নিশ্চিত এবং সুরক্ষিত হবে এবং পারস্পরিক সম্মতিতে নেওয়া লাভদায়ী মূল্য কাঠামো বা তার সঙ্গে সংযুক্ত বা প্রাসঙ্গিক নানা বিষয়ের নিস্পত্তির পথ'ও প্রশস্ত হবে ।

    

    
    CG/AC

    
    
    (Release ID: 1656511) Visitor Counter : 2
    
    
      Read this release in: Urdu , English , Hindi , Marathi , Manipuri , Assamese , Punjabi , Gujarati , Telugu , Malayalam