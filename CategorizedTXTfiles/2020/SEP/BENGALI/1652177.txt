      পরিবেশওঅরণ্যমন্ত্রক

      বায়ুদূষণ কমাতে নাগরিকদের সঙ্গে কেন্দ্র, রাজ্য সরকার এবং শিল্প প্রতিষ্ঠানগুলি একযোগে কাজ করছে : শ্রী প্রকাশ জাভড়েকর
      Posted On: 07 SEP 2020 7:33PM by PIB Kolkata


    নতুন দিল্লি, ৭ই সেপ্টেম্বর, ২০২০


    

    
    কেন্দ্রীয় পরিবেশমন্ত্রী শ্রী প্রকাশ জাভড়েকর, প্রথম আন্তর্জাতিক নীলাকাশের জন্য স্বচ্ছ বায়ু দিবস উপলক্ষ্যে এক ওয়েবিনারে জানিয়েছেন, দেশের ১২২টি দূষিত শহরের বায়ুদূষণের মাত্রা কমাতে সরকার, অঙ্গীকারবদ্ধ। বায়ুদূষণের প্রসঙ্গে উল্লেখ করে মন্ত্রী বলেছেন, ২০১৪ সালে সরকার, বায়ু গুণমানসূচক একিউআই –এর সূচনা করেছিল। যার সাহায্যে আমরা দূষণ সংক্রান্ত ৮টি বিষয়ে নজরদারী চালাতে পারছি।


    
    প্রধানমন্ত্রী শ্রী নরেন্দ্র মোদী, স্বাধীনতা দিবস উপলক্ষ্যে লালকেল্লার প্রাকার থেকে তাঁর ভাষণে দেশের ১০০টি শহরের বাতাসের সর্বাঙ্গীন গুণমান বজায় রাখার প্রয়োজনীয়তার কথা বলেছিলেন। মন্ত্রী, বায়ুদূষণের প্রসঙ্গটি স্বাধীনতা দিবসের ভাষণে উল্লেখ করায় প্রধানমন্ত্রীকে ধন্যবাদ জানিয়েছেন।


    
    এই অনুষ্ঠানে দপ্তরের প্রতিমন্ত্রী শ্রী বাবুল সুপ্রিয় এবং পরিবেশ সচিব শ্রী আর পি গুপ্ত, বায়ুদূষণ প্রতিরোধে জাতীয় স্বচ্ছ বায়ু কর্মসূচীর আওতায় সুসংহত ব্যবস্থাপনার উপর একটি পুস্তিকা প্রকাশ করেছেন।


    
    মন্ত্রী, বিএস-৬ স্ট্যান্ডার্ডের গাড়ি ব্যবহার করা ছাড়াও পরিবেশ দূষণ রোধে দেশে উন্নতমানের পেট্রোল ও ডিজেলের ব্যবহারের কথা বলেছেন।


    
    ২৮টি রাজ্য ও ৮টি কেন্দ্রশাষিত অঞ্চলের নগরোন্নয়ন দপ্তর ও পরিবেশ দপ্তরের প্রধান সচিবরা ছাড়াও জাতীয় স্বচ্ছ বায়ু কর্মসূচীর আওতায় ১২২টি শহরের কমিশনাররা এই অনুষ্ঠানে যোগ দিয়েছিলেন এবং বায়ুদূষণ রোধে তাঁদের গৃহীত উদ্যোগের কথা আলোচনা করেছেন।


    
    ২০১৯এর ১৯শে ডিসেম্বর রাষ্ট্রসংঘের সাধারণ পরিষদে প্রতিবছর আন্তর্জাতিক নীলাকাশের জন্য স্বচ্ছ বায়ু দিবস ৭ই সেপ্টেম্বর উদযাপন করার সিদ্ধান্ত গৃহীত হয়।


    

    CG/CB/SFS

    
    
    (Release ID: 1652177) Visitor Counter : 10
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu , Kannada