      কর্মী, জন-অভিযোগএবংপেনশনমন্ত্রক

      উচ্চাকাঙ্ক্ষী জেলা কালেক্টরেটদের জন্য মহামারীর সময় সুপ্রশাসনের ওপর আয়োজিত একটি কর্মশালায় বক্তব্য রাখবেন কেন্দ্রীয় মন্ত্রী ডঃ জিতেন্দ্র সিং
      Posted On: 03 SEP 2020 4:42PM by PIB Kolkata


    নয়াদিল্লি, ৩ সেপ্টেম্বর, ২০২০


    

    
    কেন্দ্রীয় কর্মী, জন-অভিযোগ ও পেনশন দপ্তরের প্রতিমন্ত্রী ডঃ জিতেন্দ্র সিং উচ্চাকাঙ্ক্ষী জেলাগুলির কোভিড-১৯-এর সময়ে সুপ্রশাসনের ওপর আয়োজিত একটি একদিনের ওয়ার্কশপে ৪ সেপ্টেম্বর দীক্ষান্ত ভাষণ দেবেন। সুপ্রশাসনের জাতীয় কেন্দ্র ( ন্যাশনাল সেন্টার ফর গুড গভর্ন্যান্স -এনসিজিজি),প্রশাসনিক সংস্কার ও জন-অভিযোগ দপ্তর ও নীতি আয়োগ যৌথভাবে এই কর্মশালার আয়োজন করবে। একদিনের এই কর্মশালায় কেন্দ্রীয় বিভিন্ন দপ্তর ও মন্ত্রকের পদস্থ আধিকারিক, রাজ্য সরকারগুলির উচ্চপদস্থ আধিকারিক এবং জেলা কালেক্টরেটরা যোগ দেবেন। প্রশাসনিক সংস্কার ও জন-অভিযোগ দপ্তরের প্রবীণ আধিকারিক ছাড়াও নীতি আয়োগের কার্যনির্বাহী আধিকারিক শ্রী অমিতাভ কান্ত এই কর্মশালায় বক্তব্য রাখবেন। এই কর্মশালার মূল উদ্দেশ্য কোভিড-১৯ মহামারীর সময় জেলাস্তরে সুপ্রশাসনের বিভিন্ন পদক্ষেপ গ্রহণের বিষয়ে মতবিনিময় করা, যাতে উচ্চাকাঙ্ক্ষী জেলাগুলির লাভ হয়।
    
    স্বাস্থ্যক্ষেত্রে প্রশাসনিক ব্যবস্থাপনা, ই-গভর্ন্যান্স, কৃষি ও জলসম্পদ ব্যবস্থাপনা, উত্তর-পূর্বাঞ্চলের রাজ্য এবং শিক্ষা সংক্রান্ত প্রশাসনের ওপর এই কর্মশালায় বিশেষ অধিবেশনের ব্যবস্থা করা হয়েছে। প্রশাসনিক সংস্কার ও জন-অভিযোগ দপ্তরের অতিরিক্ত সচিব এবং সুপ্রশাসনের জাতীয় কেন্দ্রের মহানির্দেশক শ্রী ভি শ্রীনিবাস জানিয়েছেন, এনসিজিজি আয়োজিত এটি তৃতীয় অনলাইন ওয়ার্কশপ। এই ওয়ার্কশপে এবারই প্রথম শুধুমাত্র দেশের অভ্যন্তরীণ বিষয়গুলি নিয়ে আলোচনা হবে। ৫০০ জন আধিকারিক এই সম্মেলনে যোগ দেবেন। কোভিড-১৯ মহামারীর সময়ে এ ধরনের প্রথম সম্মেলনে এশিয়ার ১৯টি দেশের ১৬২ জন সিভিল সার্ভেন্ট যোগ দিয়েছিলেন। দ্বিতীয় সম্মেলনটিতে আফ্রিকা ও ভারতের ২৬৬ জন সিভিল সার্ভেন্ট অংশ নিয়েছিলেন। প্রতিটি সম্মেলনে সুপ্রশাসনের ওপর গৃহীত বিভিন্ন পন্থাপদ্ধতি নিয়ে আলোচনা হয়েছে।


    

    CG/CB/DM

    
    
    (Release ID: 1651172) Visitor Counter : 2
    
    
      Read this release in: Telugu , English , Urdu , Marathi , Hindi , Manipuri , Assamese , Punjabi , Tamil