      রেলমন্ত্রক

      রেল এবং শিল্প ও বাণিজ্য মন্ত্রী শ্রী পীযূষ গোয়েল ভারতীয় রেলের সংস্কারের উদ্যোগে শিল্পপতিদের সহযোগিতার আহ্বান জানিয়েছেন
      Posted On: 08 SEP 2020 5:07PM by PIB Kolkata


    নয়াদিল্লী, ৮ সেপ্টেম্বর, ২০২০


    

    কনফেডারেশন অফ ইন্ডিয়ান ইন্ডাস্ট্রিজ (সিআইআই) ভার্চুয়াল মাধ্যমে আজ ‘রেল কানেক্ট’-এর দ্বিতীয় সংস্করণের আয়োজন করেছিল। ভারতীয় রেলের দেশে উৎপাদিত সামগ্রীর ব্যবহার বৃদ্ধি, রেল শিল্পে সহজে বাণিজ্য করার ব্যবস্থা, রেল পরিবহনে বেসরকারী উদ্যোগের সুযোগ, সরকারি-বেসরকারী অংশীদারিত্ব, প্রযুক্তি, শহরাঞ্চলে পরিবহন স্টেশনগুলির উন্নয়ন, ইঞ্জিনের আধুনিকীকরণ, রেলের মাধ্যমে পণ্য পরিবহন, যোগাযোগ সংক্রান্ত প্রযুক্তি, নিরাপত্তা সহ রেলের বিভিন্ন বিষয় এই আলোচনায় স্থান পায়। এই অনুষ্ঠানে রেল এবং শিল্প ও বাণিজ্য মন্ত্রী শ্রী পীযূষ গোয়েল, রেল বোর্ডের চেয়ারম্যান এবং মুখ্য কার্যনির্বাহী আধিকারিক শ্রী বিনোদ কুমার যাদব, সিআইআই-এর মহানির্দেশক শ্রী চন্দ্রজিৎ বন্দ্যোপাধ্যায় সহ শিল্প জগতের বিশিষ্ট ব্যক্তিরা উপস্থিত ছিলেন।


    
    উদ্বোধনী অনুষ্ঠানে শ্রী গোয়েল জানিয়েছেন, প্রধানমন্ত্রী শ্রী নরেন্দ্র মোদী ভারতীয় রেলকে দেশের উন্নয়নের চালিকাশক্তি বলে সঠিকভাবেই উল্লেখ করেছেন। ভারতীয় রেল আধুনিক প্রযুক্তি, উন্নত পরিষেবা সহ রেল যাত্রার রোমান্টিকতা নিয়ে গ্রাহকদের পরিষেবা দিয়ে থাকে। রেলের নানাবিধ সংস্কারের কাজ চলছে। কোভিড মহামারীর এই সময়ে রক্ষণাবেক্ষণ, শ্রমিক স্পেশাল ট্রেন চালানো, পণ্য পরিবহন বৃদ্ধি করা, বেসরকারী ক্ষেত্রকে যুক্ত করা ও পরিকাঠামো উন্নয়নের মতো উদ্যোগ হাতে নেওয়া হয়েছে। ভারতীয় রেল কার্বন নিঃসরণহীন ব্যবস্থার দিকে এগিয়ে চলেছে। রেলের অংশীদার হওয়ার জন্য শ্রী গোয়েল শিল্পপতিদের আহ্বান জানিয়েছেন। আত্মনির্ভর রেল গড়ে তুলতে হলে রেল ও শিল্প দু-তরফের অংশীদারিত্বেরই প্রয়োজন।


    
    রেল বোর্ডের চেয়ারম্যান শ্রী বিনোদ কুমার যাদব বলেছেন, আধুনিকীকরণ, আত্মনির্ভর ও পরিবেশ বান্ধব রেল গড়ে তুলতে বিভিন্ন পদক্ষেপ নেওয়া হয়েছে। লকডাউনের এই সময়ে রেলের গুরুত্বপূর্ণ ভূমিকার প্রশংসা করেছেন শিল্প সংস্থাগুলির বিভিন্ন প্রতিনিধিরা।


    

    CG/ CB/NS

    
    
    (Release ID: 1652444) Visitor Counter : 7
    
    
      Read this release in: English , Urdu , Marathi , Hindi , Manipuri , Punjabi , Telugu , Kannada