      কর্মী, জন-অভিযোগএবংপেনশনমন্ত্রক

      জাতীয় নিয়োগ সংস্থা(এনআরএ) গঠন
      Posted On: 16 SEP 2020 5:33PM by PIB Kolkata


    নতুন দিল্লী ১৬ই সেপ্টেম্বর, ২০২০


    

    
    সরকারি চাকরি করতে আগ্রহী সকল চাকুরিপ্রার্থীদের প্রতিকূলতা দূর করতে ও সব প্রার্থীদের একই মাধ্যমের তলায় আনা এবং নিয়োগের ক্ষেত্রে সমদর্শিতা ও ব্যাপকতার লক্ষ্যে একটি নতুন মাপকাঠি নির্দিষ্ট করতে কেন্দ্রীয় সরকার ২৮.০৮.২০২০ র নির্দেশিকা অনুযায়ী জাতীয় নিয়োগ সংস্থা(এনআরএ) গঠন করেছে। এন আর এ হবে স্বাধীন স্বায়িত্বশাসিত সংস্থা। কেন্দ্রীয় সরকারি চাকুরির কিছু পদের জন্য চাকুরি প্রার্থীদের বাছাই করা বা তালিকাভুক্ত করার জন্য এই সংস্থা কমন এলিজিবিলিটি টেস্ট(সি ই টি) পরিচালনা করবে। এই বাছাই করা এবং তালিকাভুক্ত প্রার্থীদের নিয়োগ করবে ষ্টাফ সিলেকশন কমিশন (এস এস সি),রেলওয়ে রিক্রুটমেন্ট বোর্ড (আর আর বি) এবং ইন্সটিটিউট অফ ব্যাঙ্কিং পার্সোনেল সিলেকশন (আই বি পি এস)।


    
    কেন্দ্রীয় সরকারের যে সব নিয়োগ সংস্থা বর্তমানে রয়েছে,যেমন এস এস সি,আর আর বি এবং আই বি পি এস তাদের প্রয়োজনমতো পরীক্ষা পরিচালনা করতে পারবে।


    
    এন আর এ শুধুমাত্র প্রাথমিক ভাবে প্রার্থীদের সি ই টির মাধ্যমে বাছাই এর কাজ করবে। এন আর ই পরিচালিত সেটের অর্জিত নাম্বারের ভিত্তিতে প্রার্থীরা নিয়োগ সংক্রান্ত, এস এস সি, আর আর বি এবং আই বি পি এসের পরিচালিত বিষয় ভিত্তিক পরীক্ষায় অংশ নিতে পারবে।


    
    উত্তর পূর্বাঞ্চল উন্নয়ন সংক্রান্ত মন্ত্রকের স্বাধীন দায়িত্বপ্রাপ্ত প্রতিমন্ত্রী, প্রধানমন্ত্রী দপ্তরের প্রতিমন্ত্রী, কর্মী, জন-অভিযোগ এবং পেনশন মন্ত্রকের প্রতিমন্ত্রী, পরমাণু শক্তি এবং মহাকাশ দপ্তরের প্রতিমন্ত্রী ড:জিতেন্দ্র সিংহ আজ লোকসভায় এক লিখিত প্রশ্নের উত্তরে এ কথা জানিয়েছেন।


    

    CG/PPM

    
    
    (Release ID: 1655356) Visitor Counter : 2
    
    
      Read this release in: English , Urdu , Marathi , Punjabi , Tamil , Telugu