      সারওরসায়নমন্ত্রক

      সাইপেট ভাগলপুর ও বারাণসীতে দুটি নতুন সিএসটিএস কেন্দ্র চালু করবে
      Posted On: 08 SEP 2020 3:43PM by PIB Kolkata


    নয়াদিল্লি, ০৮ সেপ্টেম্বর, ২০২০


    

    সেন্ট্রাল ইন্সটিটিউট অফ ফার্মাসিউটিক্যালস্ ইঞ্জিনিয়ারিং অ্যান্ড টেকনোলজি (সাইপেট) শীঘ্রই বিহারের ভাগলপুরে এবং উত্তর প্রদেশের বারাণসীতে ২টি নতুন সেন্টার ফর স্কিলিং অ্যান্ড টেকনিকাল সাপোর্ট (সিএসটিএস) প্রতিষ্ঠান চালু করবে।


    
    কেন্দ্রীয় রসায়ন ও সার মন্ত্রকের সচিব শ্রী আর কে চতুর্বেদী নতুন এই কেন্দ্র দুটি সম্পর্কে জানিয়েছেন, প্রতি বছর ১ হাজার যুবক-যুবতী এই কেন্দ্রগুলি থেকে প্রশিক্ষণের পর ডিপ্লোমা, ডিগ্রি অর্জন করতে পারবেন। এর ফলে, প্রশিক্ষিত ছাত্রছাত্রীরা পেট্রোরসায়ন ও সংশ্লিষ্ট শিল্প ক্ষেত্রে কর্মসংস্থানের সুযোগ পাবেন।


    
    এই কেন্দ্রগুলির পক্ষ থেকে যে কারিগরি সহায়তা দেওয়া হবে, তা সংশ্লিষ্ট এলাকাগুলিতে বর্তমানে চালু শিল্প সংস্থার উন্নয়নে এবং নতুন শিল্প স্থাপনে বড় ভূমিকা নেবে।


    
    বর্তমানে সারা দেশে সাইপেটের ৪৩টি কেন্দ্র চালু হয়েছে এবং আরও ৯টি কেন্দ্র চালু হতে চলেছে। এই কেন্দ্রগুলি চালু হলে পলিমার ও সহযোগী শিল্প ক্ষেত্রের চাহিদা পূরণ করা সম্ভব হবে। উল্লেখ করা যেতে পারে, রাষ্ট্রায়ত্ত সাইপেট সংস্থা জাতির সেবায় ৫০ বছর পূর্ণ করেছে। বর্তমানে এই সংস্থাটি পলিমার বিজ্ঞান, ইঞ্জিনিয়ারিং ও প্রযুক্তিগত ক্ষেত্রে দক্ষতা উন্নয়নমূলক প্রশিক্ষণ কর্মসূচি গ্রহণ করেছে। এছাড়াও, সংস্থাটি স্কিল ইন্ডিয়া, মেক ইন ইন্ডিয়া, স্বচ্ছ ভারত অভিযান, স্ট্যান্ড আপ ইন্ডিয়া, স্টার্ট আপ ইন্ডিয়া এবং ডিজিটাল ইন্ডিয়া অভিযানগুলিতে সক্রিয় ভূমিকা গ্রহণ করেছে।


    

    CG/BD/SB.

    
    
    (Release ID: 1652437) Visitor Counter : 8
    
    
      Read this release in: Hindi , English , Assamese , Urdu , Manipuri , Punjabi , Tamil , Telugu