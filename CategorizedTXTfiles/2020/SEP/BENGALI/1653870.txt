      ক্ষুদ্র, অতিক্ষুদ্রওমাঝারিশিল্পমন্ত্রক

      কেভিআইসি-র অনলাইন বিক্রিতে কাগজ প্যাকেজিং-এর ব্যবহার জনসাধারণের প্রশংসা অর্জন করেছে
      Posted On: 13 SEP 2020 3:22PM by PIB Kolkata


    নতুন দিল্লি, ১৩ সেপ্টেম্বর, ২০২০


    

    
    খাদি ও গ্রামীণ শিল্পোদ্যোগ কমিশন (কেভিআইসি)-এর উদ্যোগে মাত্র ২ মাস আগে থেকে ই-কমার্স শিল্প সামগ্রী বিক্রিতে হস্ত নির্মিত কাগজ প্যাকেজিং-এর উপকরণ ব্যবহার করা শুরু করেছে। প্লাস্টিক দূষণ রোধে খাদির প্রধান লক্ষ্যই হল “গ্রীণ কেমিস্ট্রি” অর্থাৎ সবুজের রসায়ন। এই লক্ষ্যপূরণে কেভিআইসি প্রথম দিন থেকেই অনলাইন সামগ্রী বিক্রিতে প্লাস্টিকের পরিবর্তে কাগজের প্যাকেজিং ব্যবহার করা শুরু করেছে।


    
    কেভিআইসি সাধারণত কোনো তরল পদার্থে, যেখানে পরিবহনের সময় কোনো লিক হয়ে যাওয়ার সম্ভাবনা থাকে সে ক্ষেত্রে সামান্য প্লাস্টিকের মোড়ক ব্যবহার করলেও অন্যান্য সামগ্রীর ক্ষেত্রে হাতে তৈরি কাগজের খাম/প্যাকেট এবং হাতে তৈরি কার্টুন বক্স ব্যবহার করে থাকে। কেভিআইসি আরও ভালো স্বাস্থ্য বিধির জন্য আগে ফেস মাস্ক প্যাকিং-এর সময় প্লাস্টিক ব্যবহার করলেও খুব শীঘ্রই বিশেষভাবে হাতে তৈরি কাগজের খামে প্যাকিং-এর কাজ শুরু করবে।


    
    বিভিন্ন ই-কমার্স সংস্থার পণ্য সরবরাহের প্যাকেজিং-এর ক্ষেত্রে প্লাস্টিকের অত্যাধিক ব্যবহারের ফলে পরিবেশে বিপদ সৃষ্টি করতে পারে বলে জানিয়েছিল ন্যাশনাল গ্রীণ ট্রাইব্যুনাল। এবিষয়ে ট্রাইব্যুনাল কেন্দ্রীয় দূষণ নিয়ন্ত্রণ সংস্থাকে খতিয়ে দেখার জন্য এবং ই বাণিজ্য সংস্থাগুলির ব্যবহৃত প্লাস্টিক রোধে প্রয়োজনীয় পদক্ষেপ নেওয়ার নির্দেশ দিয়েছিল।


    
    হাতে তৈরি কাগজের প্যাকেট এবং কার্টুন বক্স ব্যবহার করে কেভিআইসি পরিবেশ সুরক্ষা ও কর্ম সংস্থান উভয় ক্ষেত্রেই গুরুত্বপূর্ণ ভূমিকা পালন করেছে। কেভিআইসি জয়পুরের কুমারাপ্পা ন্যাশনাল হ্যান্ড মেড পেপার ইনস্টিটিউট-এর হাতে তৈরি কাগজের প্যাকেট ব্যবহার করছে প্যাকেজিং-এর সময়। এর ফলে ওই সংস্থায় অতিরিক্ত কর্মসংস্থানের সুযোগ তৈরি হয়েছে।


    
    কেভিআইসি-র চেয়ারম্যান শ্রী বিনয় কুমার সাকসেনা জানিয়েছেন, খাদির কাপড়গুলি বিশ্বের মধ্যে সবচেয়ে বেশি পরিবেশবান্ধব পরিধানযোগ্য এবং পরিবেশ সংরক্ষণের যে কোনো কাজেই কেভিআইসি সবসময়ই গুরুত্বপূর্ণ ভূমিকা পালন করে থাকে।


    
    ন্যাশনাল গ্রীণ ট্রাইব্যুনাল-এর সম্প্রতি নির্দেশ সম্পর্কে গণমাধ্যমের প্রশ্নের উত্তরে শ্রী সাকসেনা জানান, খাদির পণ্যগুলি পরিবেশবান্ধব। এই সামগ্রী সরবরাহে হাতে তৈরি কাগজের প্যাকেট ব্যবহার করা হচ্ছে। তিনি আরও জানান, হাতে তৈরি কাগজের প্যাকেজ এবং বাক্সগুলি সাধারণত প্লাস্টিকের প্যাকেজিং প্যাকেটের থেকে বেশি ভারি। তাই কেভিআইসি-র হাতে তৈরি কাগজের প্যাকেজিং-এর কুরিয়ারে অতিরিক্ত মাশুল লাগছে। কেভিআইসি কাগজের প্যাকেটে পণ্য সরবরাহের জন্য অনলাইন গ্রাহকদের কাছ থেকে প্রশংসা অর্জন করেছে। কাগজের প্যাকেট ব্যবহার করায় গ্রাহকরা যথেষ্টই খুশি ব্যক্ত করেছেন ।


    

    
    CG/SS/SKD

    
    
    (Release ID: 1653870) Visitor Counter : 8
    
    
      Read this release in: English , Urdu , Hindi , Manipuri , Assamese , Punjabi , Tamil , Telugu , Kannada