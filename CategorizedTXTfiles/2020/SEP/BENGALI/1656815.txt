      পেট্রোলিয়ামওপ্রাকৃতিকগ্যাসমন্ত্রক

      পেট্রোল ও ডিজেলের দাম
      Posted On: 19 SEP 2020 3:52PM by PIB Kolkata


    নতুন দিল্লি, ১৯ সেপ্টেম্বর, ২০২০


    

    
    বাজারের পরিস্থিতির উপর নির্ভর করে পেট্রোল ও ডিজেলের দাম নির্ধারণ করা হতো ২০১০ সালের ২৬শে জুন থেকে ২০১৪ সালের ১৯শে অক্টোবর পর্যন্ত। সেই সময় রাষ্ট্রায়ত্ত তেল বিপণন সংস্থাগুলি আন্তর্জাতিক পণ্যের দাম এবং বাজারের অন্যান্য অবস্থার সঙ্গে সামঞ্জস্য রেখে পেট্রোল ও ডিজেলের দাম নির্ধারণের সিদ্ধান্ত নিতো। এখন রাষ্ট্রায়ত্ত তেল বিপণন সংস্থাগুলি আন্তর্জাতিক দাম এবং টাকার বিনিময়ে ডলারের দামের সঙ্গে সামঞ্জস্য রেখে পেট্রোল ও ডিজেলের দাম নির্ধারণ করছে। এতে পেট্রোল ও ডিজেলের দাম বাড়েনি, বরং কমেছে।
    
    দেশে পেট্রোল ও ডিজেলের দাম আন্তর্জাতিক পণ্যের দামের সঙ্গে সম্পর্ক যুক্ত। সাধারণত বর্তমান কর ব্যবস্থা এবং সরকারের ভর্তুকি পূরণ সহ বিভিন্ন কারণে দেশে পেট্রোলিয়াম পণ্যের দাম অন্যান্য দেশের তুলনায় বেশি/কম থাকে।
    
    পেট্রোলিয়াম পরিকল্পনা ও বিশ্লেষণ সেলের www.ppac.gov.in এই ওয়েবসাইটে বিগত তিন বছরে অপরিশোধিত তেলের দাম এবং খুচরো বিক্রয় মূল্যের দামের বিশদ বিবরণ রয়েছে। বিগত তিন বছর এবং চলতি বছরের প্রথম ত্রৈমাসিক পর্যন্ত সমস্ত কার্যক্রম থেকে তেল বিপণন সংস্থার কর প্রদানের পর মুনাফার বিবরণ নিম্নরূপ –


    
    আইওসি-র ২০১৭-১৮ অর্থ বর্ষে ২১,৩৪৬, ২০১৮-১৯ অর্থ বর্ষে ১৬,৮৯৪, ২০১৯-২০ অর্থ বর্ষে ১,৩১৩ এবং ২০২০-২১ অর্থ বর্ষে প্রথম ত্রৈমাসিকে ১,৯১১ কোটি টাকা মুনাফা হয়েছে।
    
    পেট্রোল ও ডিজেলের দাম হ্রাস করা এবং গ্রাহকদের পেট্রোল-ডিজেল কেনার ক্ষেত্রে ভর্তুকি প্রদান সহ কেন্দ্রীয় সরকার ২০১৭-র চৌঠা অক্টোবর থেকে পেট্রোল ও ডিজেলের উপর লিটার পিছু ২ টাকা করে কেন্দ্রীয় আফগারি শুল্ক কমিয়েছে। ২০১৮ সালের ৫ই অক্টোবর থেকে এক্ষেত্রে লিটার পিছু দেড় টাকা করে কমানো হয়েছে। রাষ্ট্রায়ত্ত তেল বিপণন সংস্থাগুলি একই সঙ্গে পেট্রোল ও ডিজেলের উপর সামগ্রিকভাবে লিটার পিছু ১ টাকা করে হ্রাস করেছে। এর পাশাপাশি কেন্দ্রীয় সরকার প্রতিটি রাজ্য সরকারগুলিকে পেট্রোল ও ডিজেলের উপর তাদের লাগু করে ভ্যাট কমানোর জন্য অনুরোধ করেছে। এক্ষেত্রে পেট্রোল ও ডিজেলের উপর লিটার পিছু আড়াই টাকা করে হ্রাস করতে বলা হয়েছে।


    
    ১৮টি রাজ্য সরকার এবং একটি কেন্দ্রশাসিত অঞ্চল পেট্রোল ও ডিজেলের উপর থেকে ভ্যাট কমিয়েছে।
    
    সরকার উপভোক্তাদের সুনির্দিষ্ট মূল্যে ভর্তুকি যুক্ত গৃহস্থলির এলপিজি-র গ্যাস পৌঁছে দিতে প্রতিনিয়ত প্রয়াস চালিয়ে যাচ্ছে। এক্ষেত্রে এলপিজি গ্যাসের দামেও পরিবর্তন আনা হয়েছে। আন্তর্জাতিক বাজারে এই পণ্যের দামের সঙ্গে সমন্বয় বজায় রেখে এলপিজি গ্যাসের দাম বৃদ্ধি বা হ্রাস করা হয়ে থাকে। এক্ষেত্রে ভর্তুকির পরিমাণও হ্রাস বা বৃদ্ধি করা হয়।
    
    লোকসভায় লিখিত উত্তরে এই তথ্য জানিয়েছেন কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান।


    

    
    CG/SS/SKD

    
    
    (Release ID: 1656815) Visitor Counter : 5
    
    
      Read this release in: English , Marathi , Manipuri , Punjabi