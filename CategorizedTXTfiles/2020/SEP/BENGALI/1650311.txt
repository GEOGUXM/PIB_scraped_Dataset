      নির্বাচনকমিশন

      শ্রী রাজীব কুমার নতুন নির্বাচন কমিশনার হিসেবে দায়িত্বভার গ্রহণ করেছেন
      Posted On: 01 SEP 2020 12:40PM by PIB Kolkata


    নয়াদিল্লি, ১ সেপ্টেম্বর, ২০২০


    

    
    শ্রী রাজীব কুমার আজ ভারতের নতুন নির্বাচন কমিশনার হিসেবে দায়িত্বভার গ্রহণ করেছেন। মুখ্য নির্বাচন কমিশনার শ্রী সুনীল অরোরা এবং নির্বাচন কমিশনার শ্রী সুশীল চন্দ্রের সঙ্গে শ্রী কুমার আজ নির্বাচন কমিশনার হিসেবে যোগ দিলেন।
    
    শ্রী কুমার ইন্ডিয়ান অ্যাডমিনিস্ট্রেটিভ সার্ভিসের ১৯৮৪ ব্যাচের আধিকারিক। সুদীর্ঘ ৩৬ বছরের বেশি সরকারি কর্মজীবনে শ্রী কুমার কেন্দ্রীয় সরকারের একাধিক মন্ত্রকে দায়িত্ব পালন করেছেন। শ্রী কুমার তাঁর রাজ্য ক্যাডার বিহার / ঝাড়খণ্ডেও দায়িত্বের সঙ্গে কর্তব্য পালন করেছেন।
    
    শ্রী কুমার ১৯৬০-এর ১৯শে ফেব্রুয়ারি জন্মগ্রহণ করেন। বিজ্ঞান শাখায় স্নাতক ডিগ্রি অর্জনের পাশাপাশি, আইনেও তাঁর ডিগ্রি রয়েছে। শ্রী কুমার পাবলিক পলিসি বিষয়ে স্নাতকোত্তর ডিগ্রি অর্জন করেন। সামাজিক ক্ষেত্র, পরিবেশ ও অরণ্য, মানবসম্পদ, অর্থ সহ ব্যাঙ্কিং ক্ষেত্রে তাঁর কাজকর্মের অভিজ্ঞতা রয়েছে।
    
    সরকারি পরিষেবা ব্যবস্থায় স্বচ্ছতা আনার পাশাপাশি, নীতিগত ক্ষেত্রেও সংস্কারের লক্ষ্যে তিনি ব্যাপক প্রযুক্তির প্রয়োগের পক্ষে সওয়াল করেছিলেন। তিনি সরকারি পরিষেবা ব্যবস্থায় মধ্যস্থতাকারীর ভূমিকা দূর করার ব্যাপারেও উদ্যোগী হয়েছিলেন। চলতি বছরের ফেব্রুয়ারি মাসে শ্রী কুমার কেন্দ্রীয় অর্থ সচিব হিসেবে অবসর গ্রহণ করেন। এরপর তিনি এ বছরে এপ্রিল থেকে ৩১ আগস্ট, ২০২০ পর্যন্ত রাষ্ট্রায়ত্ত উদ্যোগ সিলেকশন পর্ষদের চেয়ারম্যান হিসেবে নিযুক্ত ছিলেন। ২০১৫-১৭ পর্যন্ত শ্রী কুমার কর্মী ও প্রশিক্ষণ দপ্তরের প্রতিষ্ঠান বিষয়ক আধিকারিক হিসেবে দায়িত্ব পালন করেন। এরও আগে তিনি ব্যয় বরাদ্দ সংক্রান্ত দপ্তরের যুগ্ম সচিব, আদিবাসী বিষয়ক মন্ত্রক, পরিবেশ ও অরণ্য মন্ত্রকের গুরুত্বপূর্ণ পদে দায়িত্ব পালন করেছেন। স্টেট ক্যাডারে থাকাকালীন তিনি শিক্ষা দপ্তরের আধিকারিক হিসেবে দায়িত্ব সামলেছেন।
    
    ভারতীয় ধ্রূপদী ও ভক্তিমূলক সঙ্গীতের প্রতি শ্রী রাজীব কুমারের গভীর আগ্রহ রয়েছে।


    

    CG/BD/DM

    
    
    (Release ID: 1650311) Visitor Counter : 20
    
    
      Read this release in: Punjabi , English , Urdu , Marathi , Hindi , Assamese , Manipuri , Odia , Tamil , Telugu , Kannada , Malayalam