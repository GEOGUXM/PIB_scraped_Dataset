      আদিবাসীবিষয়কমন্ত্রক

      নতুন দিল্লীর আই আই পি এ ক্যাম্পাসে ন্যাশানাল ইন্সটিটিউট অফ ট্রাইবাল রিসার্চের শাখা খুলতে, কেন্দ্রীয় আদিবাসী বিষয়ক মন্ত্রক এবং ইন্ডিয়ান ইন্সটিটিউট অফ পাবলিক এডমিনিস্ট্রেশনের মধ্যে আজ একটি চুক্তি স্বাক্ষরিত হয়
      
      আদিবাসী অধ্যুষিত অঞ্চলের উন্নয়ন প্রকল্প নির্ধারণে এই প্রতিষ্ঠান সাহায্য করবে বলে কেন্দ্রীয় মন্ত্রী অর্জুন মুন্ডা জানান
      
      শ্রী মুন্ডা বলেন, আদিবাসীদের প্রথাগত উৎপাদনের ব্র‌্যান্ডিং এবং বাজারিকরনের ওপর বিশেষ গুরুত্ব দেওয়া হবে

      Posted On: 04 SEP 2020 4:52PM by PIB Kolkata

    নতুন দিল্লী, ৪ঠা সেপ্টেম্বর, ২০২০


    

    কেন্দ্রীয় আদিবাসী বিষয়ক মন্ত্রী শ্রী অর্জুন মুন্ডার উপস্থিতিতে কেন্দ্রীয় আদিবাসী বিষয়ক মন্ত্রক এবং ইন্ডিয়ান ইন্সটিটিউট অফ পাবলিক এডমিনিস্ট্রেশনের মধ্যে আজ একটি চুক্তি স্বাক্ষরিত হয়। নতুন দিল্লীর আই আই পি এ ক্যাম্পাসে ন্যাশানাল ইন্সটিটিউট অফ ট্রাইবাল রিসার্চের শাখা খোলার লক্ষ্যে এই চুক্তি স্বাক্ষরিত হয়েছে। কয়েকদিনের মধ্যেই প্রস্তাবিত এই প্রতিষ্ঠানটি তাদের কাজ শুরু করবে। দেশের নানান প্রান্তে ছড়িয়ে থাকা নামী অসরকারি,বেসরকারি এবং সরকারি প্রতিষ্ঠানের সঙ্গে এই ইন্সটিটিউটটি একযোগে উচ্চমানের আদিবাসী গবেষণার কাজে যুক্ত হবে। কেন্দ্রীয় আদিবাসী বিষয়ক মন্ত্রকের সচিব শ্রী দীপক খন্ডেকর এবং আই আই পি এর মহানির্দেশক শ্রী এস এন ত্রিপাঠীর মধ্যে ন্যাশনাল ট্রাইবাল রিসার্চ কনক্লেভের বিদায়ী অনুষ্ঠানে এই চুক্তি স্বাক্ষরিত হয়।
    
    ন্যাশানাল ট্রাইবাল রিসার্চ কনক্লেভের দু'দিনের বিদায়ী অনুষ্ঠানের ভার্চুয়াল ওয়েবিনারের ভাষণে শ্রী অর্জুন মুন্ডা বলেন, আদিবাসী বিষয়ক মন্ত্রক একটি কার্যকরী মডেল তৈরী করেছে যা গবেষণার প্রথম থেকে শেষ পর্যন্ত রূপায়ণে ও সমাধানে প্রয়োগ করা হবে। তিনি বলেন ট্রাইবাল রিসার্চ ইন্সটিটিউট ভবিষ্যতে উন্নয়নের দিকনির্দেশ করতে গুরুত্বপূর্ণ ভূমিকা পালন করবে। মন্ত্রক, আদিবাসীদের জীবন এবং সংস্কৃতি বিষয়ে গবেষণার জন্য অর্থ সাহায্য করে থাকে কিন্তু এখন নীতি অনুযায়ী গবেষণার ওপর বিশেষ জোর দেওয়া হয়েছে।তিনি বলেন এই প্রস্তাবিত প্রতিষ্ঠানে শিক্ষণ শাখা থাকবে। ছাত্রছাত্রীদের এখানে আদিবাসী উন্নয়ন এবং আদিবাসী শিল্প ও সংস্কৃতির বিষয়ে শিক্ষিত করে তোলা হবে।


    
    শ্রী মুন্ডা বলেন, আদিবাসীরা যাতে তাদের নিজস্ব পরিবেশে থাকতে পারেন সে বিষয়ে নজর দিতে হবে। দেশীয় উৎপাদনকে রক্ষা করতে হবে। তিনি বলেন, বিশ্বে পরিবেশের ভারসাম্য রক্ষা করতে জীববৈচিত্র ব্যবস্থাপনা গুরুত্বপূর্ণ। আমাদের প্রতিনিয়ত এই বিষয়ে নজর দিতে হবে।


    
    শ্রী মুন্ডা বলেন, আদিবাসীদের প্রথাগত উৎপাদনের ব্র‌্যান্ডিং এবং বাজারিকরনের ওপর বিশেষ গুরুত্ব দিতে হবে। পাশাপাশি আন্তর্জাতিক চাহিদা আছে এমন উৎপাদনের দিকে নজর দিতে হবে এবং সেগুলি আন্তর্জাতিক মানে উন্নীত করতে উদ্যোগ নিতে হবে।


    
    ভার্চুয়াল ওয়েবিনারের মাধ্যমে অনুষ্ঠিত দু'দিনের ন্যাশানাল ট্রাইবাল কনক্লেভ আজ শেষ হয়েছে। আদিবাসী বিষয়ক মন্ত্রকের সঙ্গে একযোগে আদিবাসী উন্নয়ন ও গবেষণার সঙ্গে যুক্ত একাধিক প্রতিষ্ঠান ও সংস্থার প্রতিনিধিরা এই কনক্লেভে যোগ দেন। যার মধ্যে উল্লেখযোগ্য হলো-


    
    ভারত রুরাল লাইভলিহুড ফাউন্ডেশন; পিরামল ফাউন্ডেশন; হিম্মত্থন সোসাইটি; টাটা ফাউন্ডেশন; আর্ট অফ লিভিং; সি আই আই; ফিকি; অ্যাসচেম; সেকমল-লাদাখ; বি এ আই এফ; নির্থ; জে এন ইউ; জামিয়া মিলিয়া ইসলামিয়া; ভাষা এবং এউ এন ডি পি প্রমুখ।


    

    CG/PPM

    
    
    (Release ID: 1651473) Visitor Counter : 4
    
    
      Read this release in: English , Urdu , Hindi , Manipuri , Assamese , Punjabi