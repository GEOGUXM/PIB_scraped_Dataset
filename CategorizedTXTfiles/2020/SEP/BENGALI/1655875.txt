      যুবওক্রীড়াবিষয়কমন্ত্রক

      এনওয়াইকেএস বিশ্বের অন্যতম বৃহৎ যুব সংগঠন : শ্রী কিরেন রিজিজু
      Posted On: 17 SEP 2020 4:24PM by PIB Kolkata


    নতুনদিল্লি, ১৭ সেপ্টেম্বর, ২০২০


    কেন্দ্রীয় যুব ও ক্রীড়া মন্ত্রক, যুবকল্যানের লক্ষ্যে বিভিন্ন যুবকেন্দ্রিক কাজকর্ম মূলতঃ তিনটি প্রধান কর্মসূচী যেমন-১) রাষ্ট্রীয় যুবশক্তি কর্মসূচী, ২) জাতীয় সেবা কার্যক্রম (এনএসএস), ৩) রাজীব গান্ধী জাতীয় যুব উন্নয়ন সংস্থা (আরজিএনআইওয়াইডি)-র মাধ্যমে রূপায়িত করে।

    
    কেন্দ্রীয় যুববিষয়ক ও ক্রীড়া মন্ত্রকের অধীনে সার্বিক যুব উন্নয়নের স্বার্থে তিনটি সংগঠন কাজ করছে - ১) নেহরু যুব কেন্দ্র সংগঠন (এনওয়াইকেএস), ২) জাতীয় সেবা কার্যক্রম (এনএসএস), ৩) রাজীব গান্ধী জাতীয় যুব উন্নয়ন সংস্থা (আরজিএনআইওয়াইডি)। এই সংগঠনগুলি হোল :
    
    রাজীব গান্ধী জাতীয় যুব উন্নয়ন সংস্থা (আরজিএনআইওয়াইডি) : আরজিএনআইওয়াইডি, শ্রীপেরুমবুদুর, তামিলনাডু, ভারত সরকারের যুববিষয়ক ও ক্র্রীড়া মন্ত্রকের অধীন একটি 'জাতীয় গুরুত্বপূর্ণ সংস্থা'। দেশব্যাপী যুবকল্যান কর্মসূচীর সম্প্রসারণ ও বিস্তার ছাড়াও, আরজিএনআইওয়াইডি যুব উন্নয়নের ক্ষেত্রে প্রশিক্ষণ দেওয়া / সক্ষমতা বিকাশ কর্মসূচী এবং স্নাতকোত্তর পর্যায়ে যুব উন্নয়ন সংশ্লিষ্ট বিভিন্ন পর্যায়ে পড়াশোনা ও উল্লেখযোগ্য গবেষণার ব্যবস্থাপনা সহ বহুবিধ কর্মকান্ডের এক গুরুত্বপূর্ণ রিসোর্স বা উৎস কেন্দ্র।
    
    নেহরু যুব কেন্দ্র সংগঠন (এনওয়াইকেএস) : এনওয়াইকেএস, বিশ্বের অন্যতম বৃহৎ যুব সংগঠন। দেশের ৬২৩-টি জেলায় নেহরু যুব কেন্দ্র রয়েছে। এর উদ্দেশ্য হোল যুবসম্প্রদায়ের ব্যক্তিত্বের বিকাশ ঘটানোর পাশাপাশি তাদের দেশ গড়ার কাজে নিয়োজিত করা। এনওয়াইকেএস-এর কাজকর্মের মূল ক্ষেত্রগুলি হোল শিক্ষা, স্বাস্থ্য ও নিরাময়বিধি, পরিবেশ, সামাজিক বিষয়ে সচেতনতা, মহিলাদের ক্ষমতায়ণ, নাগরিক শিক্ষা, বিপর্যয়ে ত্রাণ ও পুনর্বাসন ইত্যাদি।
    
    জাতীয় সেবা কার্যক্রম (এনএসএস) : এনএসএস -র সূচনা হয় ১৯৬৯ সালে । এর প্রাথমিক লক্ষ্য হোল,সামাজিক সেবার ক্ষেত্রে স্বেচ্ছাসেবী হিসেবে ছাত্র সমাজকে নিয়োজিত করে তাদের ব্যক্তিত্ব ও চরিত্র গঠন করা। '' সেবার মাধ্যমে শিক্ষা ''- এটাই এনএনএস-এর মূল উদ্দেশ্য। মহাত্মা গান্ধীর ভাবাদর্শে অনুপ্রানিত এনএনএস-এর নীতি ও আদর্শ। এনএনএস-এর মূলমন্ত্র '' আমি নয়, তুমি ''।
    
    এই মুহূর্তে সারা দেশে নেহরু যুব কেন্দ্র সংগঠণ অনুমোদিত ১.৮৭ লক্ষ ইয়ুথ বা যুব ক্লাব রয়েছে, যার স্বেচ্ছাসেবকের সংখ্যা ৩৬ লক্ষ। এছাড়াও, ৪৭৯টি বিশ্ববিদ্যালয়, ১৭৬৭৬টি কলেজ / কারিগরী শিক্ষা প্রতিষ্ঠান এবং ১২০৮৭টি উচ্চমাধ্যমিক স্কুলে প্রায় ৪০ লক্ষ এনএসএস স্বেচ্ছাসেবক রয়েছে।
    
    আজ লোকসভায় এক প্রশ্নের লিখিত জবাবে কেন্দ্রীয় যুব ঐ ক্রীড়া মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী কিরেন রিজিজু একথা জানান।


    

    
    CG/AC

    
    
    (Release ID: 1655875) Visitor Counter : 4
    
    
      Read this release in: English , Urdu , Marathi , Manipuri , Punjabi , Tamil , Telugu