      ইস্পাতমন্ত্রক

      ক্ষমতা বৃদ্ধির জন্য ইস্পাত মন্ত্রকের বিভিন্ন উদ্যোগ গ্রহণ
      Posted On: 16 SEP 2020 1:06PM by PIB Kolkata


    নয়াদিল্লি, ১৬ সেপ্টেম্বর, ২০২০


    

    
    জাতীয় ইস্পাত নীতি অনুসারে, ২০৩০-৩১ সালের মধ্যে ৩০০ এমটিপিএ অপরিশোধিত ইস্পাত উৎপাদন করা হবে। এই লক্ষ্য অর্জনে ইস্পাত মন্ত্রক বেশ কিছু পদক্ষেপ গ্রহণ করেছে।
    
    (১) দেশের অভ্যন্তরে লোহা এবং ইস্পাতজাত দ্রব্য উৎপাদনের নীতি গ্রহণ করা হয়েছে। বিভিন্ন সরকারি সংস্থার উৎপাদিত এইসব সামগ্রী ইস্পাত মন্ত্রক সংগ্রহ করবে।


    
    (২) দেশের অভ্যন্তরে বাতিল ইস্পাত পুনর্ব্যবহার করার জন্য স্টিল স্ক্র্যাপ পলিসি গ্রহণ করা হয়েছে।


    
    (৩) ইস্পাতের গুণমান বজায় রাখার জন্য যেসব ইস্পাতের গুণমান পরীক্ষা করা হয়নি, সে ধরনের ইস্পাত আমদানির ক্ষেত্রে নিষেধাজ্ঞা জারি করা হয়েছে। এ পর্যন্ত ১১৩টি ইস্পাত গুণমান নিয়ন্ত্রণের আদেশ জারি করা হয়েছে।


    
    (৪) ইস্পাত আমদানির ক্ষেত্রে ইস্পাত আমদানি নজরদারি ব্যবস্থা চালু করা হয়েছে। এই প্রক্রিয়ার মাধ্যমে অত্যাধুনিক প্রযুক্তিতে নিবন্ধীকরণের কাজ করা হবে।


    
    (৫) ইস্পাত এবং ইস্পাতজাত বিভিন্ন সামগ্রী উৎপাদনের জন্য স্টিল ক্লাস্টার গঠনে উৎসাহ দিতে খসড়া নীতি তৈরি করা হয়েছে।


    
    (৬) ইস্পাত মন্ত্রক ইস্পাতের কাঁচামাল সংগ্রহ করার জন্য খনি মন্ত্রক ও কয়লা মন্ত্রকের সঙ্গে নিবিড় যোগাযোগ রেখে চলেছে। যেসব লৌহ খনি বাতিল বলে বিবেচিত হত, সেগুলির নিলাম প্রক্রিয়া শুরু করা এবং খনিজ সম্পদ আহরণের জন্য লিজের মেয়াদ বাড়ানোর উদ্যোগ নেওয়া হয়েছে। সিআইএল / বিসিসিএল-এর কোক কয়লার জন্য কারখানা তৈরি, কোক কয়লার খনিগুলির নিলামের প্রক্রিয়া এবং বিদেশ থেকে এ ধরনের কয়লা আমদানির ক্ষেত্রে বিশেষ উদ্যোগ নেওয়া হয়েছে।


    
    রাজ্যসভায় আজ এক প্রশ্নের লিখিত জবাবে এই তথ্য জানিয়েছেন ইস্পাত মন্ত্রী শ্রী ধর্মেন্দ্র প্রধান।


    

    CG/CB/DM

    
    
    (Release ID: 1655037) Visitor Counter : 8
    
    
      Read this release in: English , Urdu , Marathi , Manipuri , Assamese , Punjabi , Tamil , Telugu , Kannada