      স্বরাষ্ট্র মন্ত্রক

      ২০২১ – এর পদ্ম পুরস্কারের জন্য মনোনয়ন জমা দেওয়া যাবে আগামী ১৫ই সেপ্টেম্বর পর্যন্ত
      Posted On: 14 SEP 2020 3:30PM by PIB Kolkata


    নয়াদিল্লি, ১৪ সেপ্টেম্বর, ২০২০


    

    ২০২১ – এর পদ্ম পুরস্কারের জন্য অনলাইনে মনোনয়ন/সুপারিশ জমা দেওয়ার শেষ তারিখ আগামী ১৫ই সেপ্টেম্বর। প্রতি বছর প্রজাতন্ত্র দিবস উদযাপনের সময় পদ্ম পুরস্কার-প্রাপকদের নাম ঘোষণা করা হয়। পদ্ম পুরস্কারের জন্য কেবল অনলাইনে মনোনয়ন/সুপারিশ জমা দেওয়া যাবে। এজন্য পদ্ম পুরস্কার নামে একটি পোর্টাল চালু করা হয়েছে। পোর্টালের ঠিকানা হ’ল - https://padmaawards.gov.in .


    
    দেশের সর্বোচ্চ অসামরিক সম্মান পদ্ম পুরস্কারের মধ্যে রয়েছে – পদ্মবিভূষণ, পদ্মভূষণ ও পদ্মশ্রী। ১৯৫৪ সালে এই পুরস্কার প্রবর্তন করা হয় এবং প্রতি বছর প্রজাতন্ত্র দিবস উদযাপনের সময় পুরস্কার-প্রাপকদের নাম ঘোষণা করা হয়। সমাজ জীবনের বিভিন্ন ক্ষেত্রে, যেমন – শিল্পকলা, সাহিত্য, শিক্ষা, ক্রীড়া, সমাজ সেবা, বিজ্ঞান ও ইঞ্জিনিয়ারিং, অসামরিক সেবা, বাণিজ্য ও শিল্প সহ একাধিক ক্ষেত্রে স্বতন্ত্র সেবার স্বীকৃতি ও সাফল্যের অধিকারী হওয়ার জন্য এই পুরস্কার দেওয়া হয়ে থাকে। জাতি, পেশা, সামাজিক অবস্থান বা লিঙ্গ-নির্বিশেষে যোগ্য প্রত্যেকেই এই পুরস্কারের জন্য বিবেচিত হতে পারেন। রাষ্ট্রায়ত্ত সংস্থায় কর্মরত সহ সমস্ত সরকারি কর্মচারী কেবল চিকিৎসক ও বিজ্ঞানীরা বাদ দিয়ে প্রত্যেকেই এই পুরস্কারের জন্য বিবেচিত হতে পারেন।


    
    পদ্ম পুরস্কারকে ‘জনগণের পদ্ম’ সম্মানে রূপান্তরিত করতে অঙ্গীকারবদ্ধ। এই প্রেক্ষিতে সমস্ত ব্যক্তি-বিশেষকে পদ্ম পুরস্কারের জন্য নিজের বা অন্য কোনও ব্যক্তির নাম মনোনয়ন/সুপারিশ করার জন্য অনুরোধ করা হচ্ছে।


    
    পদ্ম পুরস্কারের জন্য প্রেরিত মনোনয়ন/সুপারিশগুলি নির্দিষ্ট নিয়ম অনুযায়ী পাঠাতে হবে। কি পদ্ধতিতে মনোনয়ন/সুপারিশ পাঠাতে হবে, তার বিবরণ পদ্ম পোর্টালে দেওয়া হয়েছে। এছাড়াও, মনোনয়ন বা সুপারিশ পাঠানোর সঙ্গে সঙ্গে ৮০০ শব্দের মধ্যে একটি বিবরণী লিখে পাঠাতে হবে, যাতে যে ব্যক্তি-বিশেষের জন্য পুরস্কার সুপারিশ করা হচ্ছে, তার অনন্য অবদান ও স্বতন্ত্র সেবার কথা সুস্পষ্টভাবে উল্লেখ করতে হবে।


    
    কেন্দ্রীয় স্বরাষ্ট্র মন্ত্রক সমস্ত কেন্দ্রীয় মন্ত্রক/দপ্তর, রাজ্য/কেন্দ্রশাসিত প্রশাসন, ভারতরত্ন, পদ্মবিভূষণ পুরস্কার বিজেতা এবং উৎকর্ষ প্রতিষ্ঠানগুলিকে যোগ্য ব্যক্তিদের নাম সুপারিশ করার জন্য অনুরোধ করা হয়েছে। সমাজের প্রতি যাঁরা নিঃস্বার্থ সেবা করে চলেছেন, এরকম ব্যক্তি-বিশেষ, বিশেষ করে মহিলা, সমাজের দুর্বলতর শ্রেণীর মানুষ, তপশিলি জাতি ও উপজাতি তথা দিব্যাঙ্গজনদের নাম সুপারিশ করার জন্য বলা হয়েছে।


    
    স্বরাষ্ট্র মন্ত্রকের ওয়েবসাইটে www.mha.gov.in পুরস্কার ও পদক শীর্ষক শিরোনাম বিভাগে পদ্ম পুরস্কার সম্পর্কিত বিস্তারিত বিবরণ দেওয়া রয়েছে। এই ওয়েবসাইটে পদ্ম পুরস্কারের নিয়ম-নীতি সম্পর্কিত বিবরণ নিম্নলিখিত লিঙ্কে ক্লিক করে জানা যেতে পারে। এই লিঙ্কটি হ’ল - https://padmaawards.gov.in/AboutAwards.aspx .


    

    CG/BD/SB

    
    
    (Release ID: 1654107) Visitor Counter : 10
    
    
      Read this release in: Malayalam , English , Urdu , Marathi , Hindi , Assamese , Manipuri , Punjabi , Tamil , Telugu