      কৃষিমন্ত্রক

      দেশে চৌঠা সেপ্টেম্বরের হিসেব অনুসারে রেকর্ড পরিমান ১০৯৫.৩৮ লক্ষ হেক্টর জমিতে খারিফ শস্যের বীজ বোনা হয়েছে
      Posted On: 04 SEP 2020 2:13PM by PIB Kolkata


    নয়াদিল্লী, ৪ সেপ্টেম্বর, ২০২০


    

    ২০২০র খরিফ মরশুমে রেকর্ড পরিমান অঞ্চল- ১০৯৫.৩৮ লক্ষ হেক্টর জমিতে বীজ বোনার কাজ হয়েছে। ধানের বীজ রোপনের কাজ এখনও চলছে, ডাল, দানাশস্য, মিলেট ও তৈলবীজের বপনের কাজ প্রায় শেষের দিকে। আজ পর্যন্ত কোভিড-১৯ মহামারীর কারণে এই বীজ বোনার ক্ষেত্রে কোন সমস্যা হয়নি।


    
    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর জানিয়েছেন, বীজ, কীটনাশক, সার, কৃষি যন্ত্রপাতি এবং মূলধনের বিষয়ে কেন্দ্রীয় সরকার আগে থাকতে পরিকল্পনা করায় লকডাউনের এই সময়ে এতো বেশি জমিতে বীজ বোনার কাজ সম্পন্ন হয়েছে। তাঁর মন্ত্রক এবং রাজ্য সরকারগুলি কৃষি ক্ষেত্রে বিভিন্ন ফ্ল্যাগশিপ কর্মসূচি সফলভাবে রূপায়ণের উদ্যোগ নিয়েছে। শ্রী তোমর জানিয়েছেন, আসল কৃতিত্বের দাবিদার কৃষকরা। কারণ তাঁরা সঠিক সময়ে সঠিক কাজ করেছেন। তাঁরা নতুন নতুন প্রযুক্তির সুবিধা নিয়েছেন এবং সরকারি নানা প্রকল্পের লাভ পেয়েছেন।


    
    খারিফ শস্যের বীজ বোনার কাজ দোসরা অক্টোবর পর্যন্ত হবে। বর্তমানে বিভিন্ন শস্যের বীজ বোনার ক্ষেত্রে সর্বশেষ পরিস্থিতি :
    ধান- এ পর্যন্ত ৩৯৬.১৮ লক্ষ হেক্টর জমিতে বীজ বোনা হয়েছে। গত বছর এই সময়ে ৩৬৫.৯২ লক্ষ হেক্টর জমিতে বীজ বোনা হয়েছিল। অর্থাৎ এ বছর ৮.২৭ শতাংশ জমিতে বেশি বীজ বোনা হয়েছে।


    
    ডালশস্য- এ পর্যন্ত ১৩৬.৭৯ লক্ষ হেক্টর জমিতে বীজ বোনা হয়েছে। গত বছর এই সময়ে ১৩০.৬৮ লক্ষ হেক্টর জমিতে বীজ বোনা হয়েছিল। অর্থাৎ এ বছর ৪.৬৭ শতাংশ জমিতে বেশি বীজ বোনা হয়েছে।


    
    দানাশস্য- এ পর্যন্ত ১৭৯.৩৬ লক্ষ হেক্টর জমিতে বীজ বোনা হয়েছে। গত বছর এই সময়ে ১৭৬.২৫ লক্ষ হেক্টর জমিতে বীজ বোনা হয়েছিল। অর্থাৎ এ বছর ১.৭৭ শতাংশ জমিতে বেশি বীজ বোনা হয়েছে।


    
    তৈলবীজ- এ পর্যন্ত ১৯৪.৭৫ লক্ষ হেক্টর জমিতে বীজ বোনা হয়েছে। গত বছর এই সময়ে ১৭৪ লক্ষ হেক্টর জমিতে বীজ বোনা হয়েছিল। অর্থাৎ এ বছর ১১.৯৩ শতাংশ জমিতে বেশি বীজ বোনা হয়েছে।


    
    আখ- এ পর্যন্ত ৫২.৩৮ লক্ষ হেক্টর জমিতে বীজ বোনা হয়েছে। গত বছর এই সময়ে ৫১.৭১ লক্ষ হেক্টর জমিতে বীজ বোনা হয়েছিল। অর্থাৎ এ বছর ১.৩ শতাংশ জমিতে বেশি বীজ বোনা হয়েছে।


    
    তুলো- এ পর্যন্ত ১২৮.৯৫ লক্ষ হেক্টর জমিতে বীজ বোনা হয়েছে। গত বছর এই সময়ে ১২৪.৯ লক্ষ হেক্টর জমিতে বীজ বোনা হয়েছিল। অর্থাৎ এ বছর ৩.২৪ শতাংশ জমিতে বেশি বীজ বোনা হয়েছে।


    
    পাট ও মেস্তা- এ পর্যন্ত ৬.৯৭ লক্ষ হেক্টর জমিতে বীজ বোনা হয়েছে। গত বছর এই সময়ে ৬.৮৬ লক্ষ হেক্টর জমিতে বীজ বোনা হয়েছিল। অর্থাৎ এ বছর ১.৬৮ শতাংশ জমিতে বেশি বীজ বোনা হয়েছে।


    
    তেশরা সেপ্টেম্বরের হিসেব অনুযায়ী দেশে ৭৯৫ মিলিমিটার বৃষ্টি হয়েছে। স্বাভাবিকের থেকে যা ৯ শতাংশ বেশি। কেন্দ্রীয় জল কমিশনের হিসেব অনুসারে তেশরা সেপ্টেম্বরে দেশে ১২৩টি জলাধারে ১০৪ শতাংশ জল সঞ্চিত রয়েছে। গত বছর এই সময়ে ১২০ শতাংশ জল সঞ্চিত ছিল।
    
    এই বিষয়ে বিস্তারিত জানতে নীচের লিঙ্কে ক্লিক করুনঃ-
    http://164.100.117.97/WriteReadData/userfiles/Total%20kharif%20area%20coverage%2004.09.2020.pdf


    

    
    CG/CB/NS

    
    
    (Release ID: 1651399) Visitor Counter : 4
    
    
      Read this release in: Hindi , Telugu , Manipuri , Marathi , English , Urdu , Odia , Tamil , Kannada