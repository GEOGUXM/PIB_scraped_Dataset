      আবাসনএবংশহরাঞ্চলেরদারিদ্র্যদূরীকরণমন্ত্রক

      হরদীপ সিং পুরী 'ক্লাইমেট স্মার্ট সিটিজ অ্যাসেসমেন্ট ফ্রেম ওয়ার্ক (সিএসসিএএফ ২.০)' এবং 'স্ট্রিট ফর পিপল চ্যালেঞ্জ'এর সূচনা করেছেন
      Posted On: 11 SEP 2020 2:40PM by PIB Kolkata


    নতুন দিল্লি, ১১ সেপ্টেম্বর, ২০২০


    

    
    কেন্দ্রীয় আবাসন ও নগর বিষয়ক দপ্তরের স্বাধীন দায়িত্বপ্রাক্ত প্রতিমন্ত্রী শ্রী হরদীপ সিং পুরী স্মার্ট সিটি মিশন আয়োজিত এক ভার্চুয়াল অনুষ্ঠানে ‘স্ট্রিট ফর পিপল প্রতিযোগিতা’ সহ 'ক্লাইমেট স্মার্ট সিটিজ অ্যাসেসমেন্ট ফ্রেম ওয়ার্ক (সিএসসিএএফ) ২.০'–র সূচনা করেছেন।এই সিএসসিএএফ-এর উদ্দেশ্যই হলো জলবায়ু পরিবর্তন মোকাবিলায় শহরগুলিতে একটি সুস্পষ্ট পথ নির্দেশিকা তৈরি করা। এই পথ নির্দেশিকার উপর ভিত্তি করে আগামী দিনে কর্ম পরিকল্পনা তৈরি এবং বাস্তবায়ন হবে। গত এক দশকে ঘূর্ণিঝড়, বন্যা, তাপপ্রবাহ, জলস্ফীতি এবং খরার মতো পরিস্থিতি ক্রমশই বেড়েছে। এর বিরূপ প্রভাব পড়েছে শহরগুলিতে। এই সব কারণে জীবনহানির মতো ঘটনা যেমন বেড়েছে তেমনই অর্থনৈতিক ক্ষেত্রে সুদূর প্রসারী প্রভাব পড়েছে। এই সমস্যা নিরসনে ভারত সরকারের আবাসন ও নগর বিষয়ক মন্ত্রক এই সিএসসিএএফ-এর মতো পরিকল্পনা গ্রহণ করেছে। এর উদ্দেশ্য হল সাধারণ মানুষের মধ্যে নগর পরিকল্পনা ও উন্নয়নে জলবায়ু সম্পর্কিত বিষয়ে সংবেদনশীল দৃষ্টিভঙ্গি জাগিয়ে তোলা ।
    
    শহরগুলিতে পূর্ববর্তী পরিকল্পনা পর্যালোচনার পরে ২৬টিরও বেশি প্রতিষ্ঠান এবং বিশ্বের বিভিন্ন ক্ষেত্রের সঙ্গে যুক্ত ৬০ জন বিশেষজ্ঞের মতামতের ভিত্তিতে এই মূল্যায়ন পরিকাঠামো তৈরি করা হয়েছে এবং সেই মতো পদক্ষেপ গ্রহণ করা হয়েছে। এই পরিকাঠামোতে ৫টি বিভাগে ২৮টি বিষয় রয়েছে। এই বিভাগগুলি হলো – (১) শক্তি ও সবুজ আবাসন, (২) নগর পরিকল্পনা, সবুজের অবস্থান এবং জীব বৈচিত্র্য, (৩) যোগাযোগ এবং বাতাসের গুণমান, (৪) জল ব্যবস্থাপনা এবং (৫) কঠিন বর্জ্য ব্যবস্থাপনা।
    
    লকডাউন প্রত্যাহারের সঙ্গে সঙ্গে শহরগুলিতে নিরাপত্তা, সাশ্রয়ী মূল্যে গণ পরিবহন, সামাজিক দূরত্ব বজায় রাখার মতো একাধিক সমস্যা দেখা দিয়েছে। সীমিত গণ পরিবহন, সংকীর্ণ রাজার এবং জনাকীর্ণ ফুটপাথ থাকার ফলে সাধারণ মানুষের নানান সমস্যার সম্মুখীন হতে হয়েছে। বিশ্বের বোগোটা, বার্লিন এবং মিলান-এর মতো শহরগুলিতে কোভিড-১৯ এর মধ্যেও নিরাপদে যাতায়াত সুনিশ্চিত করতে ফুটপাথ এবং সাইকেল চালানোর জন্য আলাদা আলাদা রাস্তার ব্যবস্থা রয়েছে। এতে সাধারণ মানুষ নিশ্চিন্তে, নিরাপদে যাতাযাত করতে পারছেন। কিন্তু এদেশের শহরগুলিতে সেই ধরণের কোনো ব্যবস্থাপনা নেই। এই সমস্যার কথা মাথায় রেখে মন্ত্রক ‘স্ট্রিট ফর পিপল চ্যালেঞ্জ’-এর কর্মসূচী নিয়ে এসেছে। মূলত শহরগুলিতে সাধারণ মানুষের হাটাচলার সুবিধার্থে এবং ফুটপাথগুলিকে পথচারী বান্ধব করে তুলতে এই উদ্যোগ নেওয়া হয়েছে। এই কর্মসূচীতে সকলকেই মতামত জানাতে বলা হয়েছে। শহরগুলিতে কিভাবে দ্রুত উদ্ভাবনী চিন্তাভাবনায় গড়ে তোলা যায় এবং স্বল্প ব্যয়ে কৌশলগত উপায়ে সমস্যার সমাধান করা যায় তার জন্য এক প্রতিযোগিতার আয়োজন করা হয়েছে।


    
    এদিন অনুষ্ঠানে উপস্থিত ছিলেন কেন্দ্রীয় আবাসন ও নগর বিষয়ক মন্ত্রকের সচিব শ্রী দুর্গাশঙ্কর মিশ্র, পরিবেশ, বন ও জলবায়ু পরিবেশ মন্ত্রকের শীর্ষ আধিকারিকবৃন্দ, রাজ্য সরকার ও কেন্দ্রশাসিত অঞ্চলের নগরোন্নয়ন দপ্তরের মুখ্য সচিব, স্মার্ট সিটি মিশনের রাজ্য অধিকর্তা, পুর কমিশনার সহ বিশিষ্ট ব্যক্তিবর্গ।


    

    CG/SS/SKD

    
    
    (Release ID: 1653409) Visitor Counter : 5
    
    
      Read this release in: English , Urdu , Hindi , Marathi , Assamese , Manipuri , Punjabi , Tamil , Kannada