      রেলমন্ত্রক

      গরীব কল্যাণ রোজগার অভিযানের আওতায় ১৮ই সেপ্টেম্বর পর্যন্ত ভারতীয় রেলে ৯,৭৯,০০০ কর্ম দিবস তৈরি হয়েছে
      Posted On: 20 SEP 2020 9:33AM by PIB Kolkata


    নতুন দিল্লি, ২০ সেপ্টেম্বর, ২০২০


    

    
    ভারতীয় রেল বিহার, ঝাড়খণ্ড, মধ্যপ্রদেশ, ওড়িশা, রাজস্থান এবং উত্তর প্রদেশ – এই ৬টি রাজ্যে গরীব কল্যাণ রোজগার অভিযানের আওতায় ১৮ই সেপ্টেম্বর পর্যন্ত ৯,৭৯,৫৫৭ কর্ম দিবস তৈরি করেছে।


    
    কেন্দ্রীয় রেল এবং বাণিজ্য ও শিল্প মন্ত্রী শ্রী পীযূষ গোয়েল এই প্রকল্পের আওতায় কাজের অগ্রগতি এবং কর্মদিবস সৃষ্টির সুযোগ-সুবিধার বিষয়টিপ ওপর গভীরভাবে নজর রাখছেন। এই ৬টি রাজ্যে ১৬৪টি রেল পরিকাঠামো প্রকল্প কার্যকরা হয়েছে।


    
    ১৮ই সেপ্টেম্বর পর্যন্ত এই অভিযানের আওতায় ১২,২৭৬ জন শ্রমিক কাজ করেছেন। এই প্রকল্প কার্যকর করে তোলার জন্য ঠিকদারদের ২০৫৬.৯৭ কোটি টাকা প্রদান করা হয়েছে।


    
    এই প্রকল্পের কাজ বাস্তবায়নের জন্য সংশ্লিষ্ট রাজ্য সরকারগুলির সঙ্গে সমন্বয় বজায় রেখে ওই রাজ্যের প্রতিটি জেলায় ১ জন করে নোডাল অফিসার নিয়োগ করেছে রেল।


    
    লেভেল ক্রসিং পারাপারের জন্য যোগাযোগের রাস্তা নির্মাণ, রক্ষাণাবেক্ষণ, পয়ঃপ্রণালী ব্যবস্থাপনার উন্নয়ন ও সংস্কার, রেল স্টেশনে সংযোগকারী রাস্তার রক্ষণাবেক্ষণ, বর্তমান রেল ওভার ব্রিজগুলির সংস্কার, রেলের আওতাধীন জমির সীমানা পর্যন্ত বৃক্ষ রোপণ ইত্যাদি নানান কাজ সম্পন্ন হয়েছে।


    
    কোভিড-১৯ এর কারণে বহু সংখ্যক পরিযায়ী শ্রমিক নিজ নিজ রাজ্যে ফিরে আসেন। তাঁদের কর্ম সংস্থানের সুযোগ করে দিতে এবং গ্রামীণ এলাকায় সাধারণ মানুষের জীবন জীবিকার মানোন্নয়নের লক্ষ্যে প্রধানমন্ত্রী শ্রী নরেন্দ্র মোদী গত ২০ জুন গ্রামীণ মানুষের কর্ম সংস্থান নিশ্চয়তা প্রচার অভিযানের অঙ্গ হিসেবে গরীব কল্যাণ রোগজার অভিযানের সূচনা করেন। গরীব কল্যাণ রোজগার অভিযানের আওতায় গ্রামীণ পরিকাঠামো নির্মাণে ৫০,০০০ কোটি টাকা ব্যয় করা হবে বলে ঘোষণা করেছিলেন প্রধানমন্ত্রী।


    
    ১২৫ দিনের মধ্যে এই অভিযানটি এক মিশন মোডে পরিণত হয়েছে। সংশ্লিষ্ট ৬টি রাজ্যের ১১৬টি জেলায় ২৫টি ক্ষেত্রে কাজের সুযোগ সুবিধা তৈরি হয়েছে। মূলত এই ৬টি রাজ্যেই সব থেকে বেশি পরিযায়ী শ্রমিক ঘরে ফিরে এসেছে। এই অভিযান সফল করে তুলতে গ্রামোন্নয়ন, পঞ্চায়েতী রাজ, সড়ক পরিবহণ ও মহাসড়ক, খনি, পানীয় জল ও স্যানিটেশন, পরিবেশ, রেল, পেট্রোলিয়াম ও প্রাকৃতিক গ্যাস, পুনর্নবিকরণ শক্তি, সীমান্ত সড়ক, টেলি যোগাযোগ ও কৃষি বিভাগ/মন্ত্রক সমন্বয় বজায় রেখে কাজ করে চলেছে। ২৫টি ক্ষেত্রে পরিকাঠামোগত উন্নয়নমূলক কাজের সুযোগ সুবিধা বৃদ্ধির ফলে জীবন জীবিকায় পরিবর্তন এসেছে এবং কর্ম সংস্থানের সুযোগ বৃদ্ধি পেয়েছে।


    

    
    CG/SS/SKD

    
    
    (Release ID: 1656995) Visitor Counter : 2
    
    
      Read this release in: Tamil , English , Urdu , Marathi , Hindi , Manipuri , Punjabi , Odia , Telugu , Malayalam