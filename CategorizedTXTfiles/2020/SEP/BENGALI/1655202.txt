      স্বরাষ্ট্র মন্ত্রক

      সন্ত্রাস দমন আইনের আওতায় নথিভুক্ত মামলা
      Posted On: 16 SEP 2020 3:28PM by PIB Kolkata


    নয়াদিল্লি, ১৬ সেপ্টেম্বর, ২০২০


    

    ভারতীয় সংবিধানের সপ্তম তফশিল অনুযায়ী আইন-শৃঙ্খলা ও পুলিশী ব্যবস্থা উভয়েই রাজ্যের এক্তিয়ারভুক্ত বিষয়। অবশ্য, কেন্দ্রীয় এজেন্সি হিসাবে জাতীয় অপরাধ রেকর্ড ব্যুরো (এনসিআরবি) রাজ্য এবং কেন্দ্রশাসিত অঞ্চলগুলির কাছ থেকে প্রাপ্ত তথ্য অনুসারে সমস্ত পরিসংখ্যান একত্রিত করে। এই পরিসংখ্যান ‘ভারতে অপরাধ’ শীর্ষক বার্ষিক প্রকাশনার মাধ্যমে জনসমক্ষে প্রকাশ করা হয়। এই পরিসংখ্যান ২০১৮’তে সর্বশেষ প্রকাশিত হয়েছিল। প্রকাশিত পরিসংখ্যান অনুযায়ী, ২০১৬, ২০১৭ এবং ২০১৮-তে দেশে সন্ত্রাস বিরোধী আইন অর্থাৎ ১৯৬৭ সালে বেআইনি কাজকর্ম (প্রতিরোধ) আইনের আওতায় যথাক্রমে - ৯২২, ৯০১ এবং ১ হাজার ১৮২টি মামলা নথিভুক্ত হয়েছে। একইভাবে এই আইনের আওতায় আলোচ্য তিন বছরে যথাক্রমে ৯৯৯, ১ হাজার ৫৫৪ এবং ১ হাজার ৪২১ জন ব্যক্তিকে গ্রেফতার করা হয়েছে।


    
    জাতীয় অপরাধ রেকর্ড ব্যুরোর কাছ থেকে পাওয়া তথ্যানুযায়ী, ২০১৬, ২০১৭ এবং ২০১৮’তে সারা দেশে সন্ত্রাস দমন আইন অর্থাৎ ১৯৬৭’র বেআইনি কাজকর্ম (প্রতিরোধ) আইনের আওতায় যথাক্রমে – ২৩২, ২৭২ এবং ৩১৭টি মামলার ক্ষেত্রে নিরাপত্তা এজেন্সিগুলি চার্জশিট দাখিল করে। এছাড়াও, ২০১৭ এবং ২০১৮’তে ৯২ এবং ৫২টি ক্ষেত্রে চার্জশিট দাখিল করা হয়েছে।


    
    রাজ্যসভায় আজ এক প্রশ্নের লিখিত জবাবে এই তথ্য দেন স্বরাষ্ট্র প্রতিমন্ত্রী শ্রী জি কিষাণ রেড্ডি।

    

    CG/BD/SB

    
    
    (Release ID: 1655202) Visitor Counter : 4
    
    
      Read this release in: English , Urdu , Manipuri , Punjabi , Tamil , Telugu