      সংস্কৃতিমন্ত্রক

      ভারতে বিজ্ঞান কেন্দ্র আন্দোলনের জনক ডঃ সরোজ ঘোষ ৮৫ বছরে পা দিলেন
      Posted On: 01 SEP 2020 2:05AM by PIB Kolkata


    নয়া দিল্লী, ৩১ অগস্ট, ২০২০


    ভারতে বিজ্ঞান কেন্দ্র আন্দোলনের জনক ডঃ সরোজ ঘোষ ৮৫ বছরে পা দিলেন ১ সেপ্টেমবর ২০২০তে। শুধু ভারতেই নয় সারা বিশ্বে সংগ্রহালয় প্রস্তুতকারী হিসেবে তাঁর পরিচিতি। ১৯৬০এর দশকে তিনি স্বপ্ন দেখেছিলেন বিজ্ঞান সংগ্রহালয় তৈরির মাধ্যমে সাধারণের কাছে বিজ্ঞানকে পৌঁছে দেওয়ার। ১৯৭৮এ ন্যাশনাল্কাইন্সিল অব সায়েন্স মিউজিয়ম স্থাপনে তাঁর গুরুত্বপূর্ণ ভূমিকা ছিল।


    স্কুল থেকেই মেধাবী ছাত্র ডঃ সরোজ ঘোষ যাদবপুর বিশ্ববিদ্যালয় থেকে ইলেক্ট্রিক্যাল অ্যান্ড উকমিউনিকেশনে এঞ্জিনিয়ারিং পাশ করে সি এস আই আর-এর নির্মীয়মাণ বিড়লা ইন্ডাস্ট্রিয়াল অ্যান্ড টেকনোলজিক্যাল মিউজিয়াম বি আই টি এমে যোগ দেন।১৯৬৫তে তিনি বি আই টি এমের প্রধান হওয়ার পরে মোবাইল সায়েন্স মিউজিয়ামের সূচনা হয়।


    ১৯৭০এর গোড়ায় ডঃ ঘোষ আমেরিকা যান উচ্চশিক্ষার জন্য হার্ভার্ড ইউনিভার্সিটি থেকে পাশ করে স্মিথসোনিয়ান ইন্সটিটিউশনে বিজ্ঞান ও প্রযুক্তির ইতিহাস বিষয়ে গবেষণা শুরু করেন। ১৯৭৪ ভারতে ফেরার পরে যাদবপুর বিশ্ববিদ্যালয় থেকে ডক্টরেট লাভ করেন। ছোটদের বিজ্ঞান শিক্ষার প্রবক্তা তিনি।


    এর আগে ১৯৭৯ মুম্বইতে তিনি বিশ্বের প্রথম বিজ্ঞান পার্ক তৈরি করেন। ১৯৭৮এ ন্যাশনাল কাউন্সিল অফ সায়েন্স মিউজিয়ামের ডিরেক্টর হন ডঃ ঘোষ ১৯৭৯ সালে। ১৯৮৬তে হন ডিরেক্টর জেনারেল। তাঁর নেতৃত্বে দেশে ১৮টি বিজ্ঞান কেন্দ্র গড়ে ওঠে। ৮০র দশকের মধ্যভাগে বিদেশে প্রশংসিত হয় তাঁর ভাবনামতো, India:a heritage of Science প্রদর্শনী। তাঁরই নেতৃত্বে দেশের প্রথম সায়েন্স সিটি গড়ে ওঠে কলকাতায়।


    বহু পুরস্কারে ভূষিত ডঃ ঘোষ আন্তর্জাতিক বিজ্ঞান প্রতিষ্ঠানেও দায়িত্বপূর্ণ পদে ছিলেন।


    তাঁর ৮৫তম জন্মদিনে দেশ তাঁকে শ্রদ্ধা জানাচ্ছে। এন সি এস এমের ডিরেক্টর জেনারেল শ্রী এ ডি চৌধুরী তাঁকে শুভেচ্ছা জানিয়ে বলেছেন, তিনি শুধু কলকাতার নন সারা ভারতের গর্ব।


    CB/AP

    
    
    (Release ID: 1650248) Visitor Counter : 9