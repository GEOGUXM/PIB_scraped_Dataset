      সড়কপরিবহণওমহাসড়কমন্ত্রক

      আত্মনির্ভর ভারত অভিযান প্রকল্পে মহাসড়ক মন্ত্রক ১০,০০০ কোটি টাকার বেশি অর্থ মিটিয়ে দিয়েছে, আরও ২,৫০০ কোটি টাকা মেটানোর প্রক্রিয়া চলছে
      Posted On: 09 SEP 2020 2:04PM by PIB Kolkata


    নতুন দিল্লি , ৯ সেপ্টেম্বর , ২০২০


    সরল অর্থ প্রদান প্রক্রিয়ার মাধ্যমে কোভিড - ১৯ মহামারীর সময় সড়ক পরিবহন ও মহাসড়ক মন্ত্রক ১০ , ৩৩৯ কোটি টাকার উচ্চাকাঙ্ক্ষী আত্মনির্ভর ভারত অভিযানের অর্থ প্রদান করেছে। আরও ২ , ৪৭৫ কোটি টাকা শীঘ্রই মিটিয়ে দেওয়া হবে।


    কেন্দ্র সহজে ব্যবসা করার জন্য বিভিন্ন উদ্যোগ গ্রহণ করেছে। দেশজুড়ে উন্নতমানের পরিকাঠামো তৈরি করতে সংশ্লিষ্ট সকলের আস্থা অর্জন করা হচ্ছে। আত্মনির্ভর ভারত অভিযানের মাধ্যমে কনট্রাকটারদের পাওনা প্রতি মাসে মিটিয়ে দেওয়া হচ্ছে। এর ফলে দেশজুড়ে জাতীয় মহাসড়ক প্রকল্পের কাজগুলি সঠিক সময়ে শেষ হতে পারছে।


    মন্ত্রক, কনট্রাকটারদের কোভিড - ১৯ মহামারীর কারণে নানারকমের আর্থিক সুবিধার ব্যবস্থা করেছে। পারফরমেন্স গ্যারান্টি বাবদ ১ , ১৫৫টি প্রকল্পের আওতায় ১ , ২৫৩টি আবেদনের বিবেচনা করে ৩ , ৫২৭ কোটি টাকা ইতিমধ্যে দেওয়া হচ্ছে। আরও ১৮৯ কোটি টাকা দেওয়ার প্রক্রিয়া চলছে। শিডিউল এইচ - এর আওতায় কনট্রাকটাররা প্রতিমাসে যে অর্থ পান সেক্ষেত্রে নিয়মের কিছু সুবিধা করা হয়েছে। ৭৮৪টি প্রকল্পের জন্য ৮৬৩টি আবেদন বিবেচনা করে ইতিমধ্যেই ৬ , ৫২৬ কোটি টাকা মেটানো হয়েছে। ২ , ২৪১ কোটি টাকা মেটানোর কাজ চলছে।


    এসক্রো অ্যাকাউন্টের মাধ্যমে সাব কনট্রাকটারদের সরাসরি অর্থ প্রদানের যে প্রক্রিয়া রয়েছে তাতে ১৯টি প্রকল্পের জন্য ২১টি আবেদনের বিবেচনা করা হয়েছে। সাব কনট্রাকটাররা ২৪১ কোটি টাকা পেয়েছেন। আরও ২৭ কোটি টাকা দেওয়ার প্রক্রিয়া চলছে।


    জাতীয় মহাসড়ক টোল সংগ্রহের চুক্তি অনুযায়ী কোভিড মহামারীর কারণে টোল সংগ্রহের ক্ষেত্রে যে ক্ষতি হয়েছে সেবাবদ প্রাপ্য অর্থ মিটিয়ে দেওয়ার প্রক্রিয়াও হাতে নেওয়া হয়েছে। কনট্রাকটারদের যেসব বকেয়া মেটানো হয়নি সেগুলির জন্য মন্ত্রক বিশেষভাবে উদ্যোগ নিয়েছে। এর জন্য বিভিন্ন মামলার মধ্যে ৪৭টি মামলায় ১৪ , ২৪৮ কোটি টাকার মীমাংসা হয়েছে। আরও ৫৯টি মামলার বিষয়ে আলোচনা চলছে। এই প্রক্রিয়াটি সম্পন্ন করার জন্য স্বাধীন বিশেষজ্ঞদের নিয়ে একটি কমিটি গঠন করা হয়েছিল।


    CG/CB/SKD

    
    
    (Release ID: 1652746) Visitor Counter : 4
    
    
      Read this release in: English , Urdu , Marathi , Hindi , Assamese , Punjabi , Tamil , Telugu