      দক্ষতাউন্নয়নওশিল্পোদ্যোগমন্ত্রক

      দক্ষ শ্রমিকের চাহিদা এবং সরবরাহের মধ্যে ফাঁক ভরাট করতে বিভিন্ন কর্মসূচি
      Posted On: 19 SEP 2020 5:40PM by PIB Kolkata


    নয়াদিল্লী, ১৯ সেপ্টেম্বর, ২০২০


    দক্ষ শ্রমিকদের চাহিদা এবং সরবরাহের মধ্যে থাকা ফাঁক ভরাট করতে সরকার বিভিন্ন ক্ষেত্রনির্দিষ্ট কর্মসূচি নিয়েছে। যেমন-


    প্রধানমন্ত্রী কৌশল বিকাশ যোজনা (পিএমকেভিওয়াই)-র মাধ্যমে স্বল্প মেয়াদে দক্ষতা বৃদ্ধির প্রশিক্ষণ দেওয়া হয় এবং প্রাতিষ্ঠানিক প্রশিক্ষণের সুযোগ না পাওয়া শ্রমিকের লব্ধ জ্ঞানকে স্বীকৃতি দেওয়া হয়। নিরক্ষর, নব-স্বাক্ষর, ড্রপআউট ইত্যাদিদের দক্ষতা চিহ্নিত করে বৃত্তিগত প্রশিক্ষণের জন্য জনশিক্ষণ সংস্থানের ব্যবস্থা আছে। অ্যাপ্রেনটিশশিপের মাধ্যমে ভারত সরকার স্টাইপেন্ডের ২৫ শতাংশ বহন করে মাথাপিছু প্রতিমাসে ১৫০০ টাকা পর্যন্ত। ১৫ হাজার ট্রেনিং ইন্সটিটিউটের মাধ্যমে ১৩৭টি বিষয়ে দীর্ঘ মেয়াদী প্রশিক্ষণ দেওয়া হয় ক্র্যাফ্টসম্যান ট্রেনিং কর্মসূচিতে।


    এছাড়া মন্ত্রক আত্মনির্ভর স্কিল্ড এমপ্লয়ি এমপ্লয়ার ম্যাপিং পোর্টাল চালু করেছে। এর থেকে শিল্পমহল প্রাতিষ্ঠানিকভাবে প্রশিক্ষিত শ্রমিকদের খোঁজ পাবে। এর দ্বারা প্রয়োজনীয় শ্রমিক পাওয়া যাবে যার ফলে চাহিদা এবং সরবরাহের মধ্যে ফাঁক ভরাট হবে।


    স্কিল ইন্ডিয়া মিশনের অধীনে ৩১শে আগস্ট পর্যন্ত ৯৮ হাজার ৩৭০ জনকে যোগা শিক্ষক হিসেবে প্রশিক্ষণ দেওয়া হয়েছে।


    কোভিড-১৯এর বিরুদ্ধে লড়াইয়ে মন্ত্রক একাধিক পদক্ষেপ নিয়েছে যেমন-


    ১. ১ লক্ষ ৭৫ হাজার প্রশিক্ষিত ব্যক্তির তথ্য বা তাদের পরিষেবা যাতে রাজ্যগুলি পায় তার ব্যবস্থা করা হয়েছে।


    ২. কোয়ারেনটাইন সেন্টার বা আইসোলেশন ওয়ার্ড হিসেবে ন্যাশনাল স্কিল ট্রেনিং ইন্সটিটিউট এবং ইন্ডাস্ট্রিয়াল ট্রেনিং ইন্সটিটিউটগুলিকে রাজ্যগুলি ব্যবহার করতে পারে।


    ৩. প্রায় ৩২ লক্ষ ফেস মাস্ক তৈরি করা হয়েছে এবং বিতরণ করা হয়েছে জন শিক্ষণ সংস্থান, আইটিআই এবং এনএসটিআই-গুলির মাধ্যমে।


    ৪. পরিযায়ী শ্রমিকদের দক্ষতার পরিমাপ করা হয়েছে এবং এইরকম ৩ লক্ষ পরিযায়ী শ্রমিককে প্রশিক্ষণ দেওয়ার প্রক্রিয়া শুরু হয়েছে যাতে স্থানীয়ভাবে তারা জীবন-জীবিকা নির্বাহ করতে পারে।


    ৫. বিদেশ থেকে আগত ইচ্ছুক পরিযায়ী শ্রমিকদের তথ্য সংগ্রহ করা হয়েছে এবং আপলোড করা হয়েছে যাতে তারা কাজের সুযোগ পায়।


    ৬. ভারত স্কিলস পোর্টালের মাধ্যমে অনলাইন প্রশিক্ষণ দেওয়া হয়েছে ২৯টি বিষয়ে।


    পেটেন্টের ব্যাপারে ওড়িশার বেরহামপুরের সরকারি আইটিআই তাদের ৩টি উদ্ভাবনী পেটেন্টের জন্য নথিভুক্ত করেছে। সেগুলি হল- আলট্রা ভায়োলেট সি রোবো ওয়ারিয়ার, মোবাইল সোয়াব কালেকশন কিয়স্ক এবং স্মার্ট আলট্রা ভায়োলেট সি জীবাণু প্রতিরোধক ব্যবস্থা।


    লোকসভায় আজ এক লিখিত জবাবে এই তথ্য দেন দক্ষতা বর্ধন ও উদ্যোগ প্রতিমন্ত্রী শ্রী আর কে সিং।


    CG/AP/NS

    
    
    (Release ID: 1656989) Visitor Counter : 1
    
    
      Read this release in: English , Manipuri , Punjabi , Telugu