      শিল্পওবাণিজ্যমন্ত্রক

      দেশে অগাস্ট মাসে পাইকারি মূল্য সূচক
      Posted On: 14 SEP 2020 12:00PM by PIB Kolkata


    নয়াদিল্লি, ১৪ সেপ্টেম্বর, ২০২০


    

    
    কেন্দ্রীয় শিল্প প্রসার ও অভ্যন্তরীণ বাণিজ্য দপ্তরের আর্থিক উপদেষ্টার কার্যালয়ের পক্ষ থেকে এই প্রেস বিজ্ঞপ্তিতে অগাস্ট মাসের প্রাথমিক এবং জুন মাসের চূড়ান্ত পাইকারি মূল্য সূচক প্রকাশ করা হচ্ছে। প্রতি মাসের ১৪ তারিখ বা পরবর্তী কাজের দিন এই পাইকারি মূল্য সূচক প্রকাশ করা হয়। প্রতি মাসে প্রাথমিক মূল্য সূচক প্রকাশের ক্ষেত্রে পূর্ববর্তী মাসের প্রকাশের দিনটি থেকে দু’সপ্তাহের ব্যবধান থাকে। অবশ্য, মূল্য সূচক ১০ সপ্তাহ পর চূড়ান্ত করা হয় এবং সেই অনুসারে, সূচক সম্পর্কিত তথ্য প্রকাশ হয়।


    
    পাইকারী মূল্য সূচক অনুযায়ী, চলতি বছরেরর অগাস্ট মাসে বার্ষিক মুদ্রাস্ফীতির হার গত বছরের ঐ একই মাসের তুলনায় দাঁড়িয়েছে ১.১৭ শতাংশে।


    
    প্রাথমিক দ্রব্য সামগ্রীর গত মাসের সূচক পূর্ববর্তী জুলাই মাসের তুলনায় ১.১৮ শতাংশ বেড়ে ১৪৬.৩ হয়েছে। খনিজ পদার্থ, অশোধিত পেট্রোলিয়াম ও প্রাকৃতিক গ্যাস, খাদ্য সামগ্রী প্রভৃতির দাম বৃদ্ধি পাওয়ায় সূচক বেড়েছে।


    
    জ্বালানি ও শক্তি ক্ষেত্রে অগাস্ট মাসে পাইকারি মূল্য সূচক পূর্ববর্তী জুলাই মাসের সূচকের তুলনায় ৯১.৪ পয়েন্ট বেড়েছে। খনিজ তেলের দাম সামগ্রিকভাবে বৃদ্ধি পেলেও কয়লা ও বিদ্যুতের মূল্য অগাস্ট মাসে অপরিবর্তিত রয়েছে।


    
    উৎপাদিত সামগ্রী : অগাস্ট মাসে উৎপাদিত সামগ্রীর পাইকারি মূল্য সূচক পূর্ববর্তী জুলাই মাসের তুলনায় ০.৮৯ শতাংশ বেড়ে ১১৯.৩ হয়েছে। মোট ২২টি উৎপাদিত সামগ্রীর মধ্যে ১১টির ক্ষেত্রে সূচক বৃদ্ধি পেয়েছে। অবশ্য, জুলাই মাসে ১০টি ক্ষেত্রের পাইকারি সূচক হ্রাস পেয়েছে। তবে, মোটরগাড়ি, ট্রেলার ও সেমি-ট্রেলারের মূল্য গত জুলাই মাসের তুলনায় অগাস্ট মাসে অপরিবর্তিত থেকেছে।


    
    খাদ্য সামগ্রীর সূচক : প্রাথমিক সামগ্রীর মধ্যে খাদ্য সামগ্রীর সূচক অগাস্ট মাসে পূর্ববর্তী জুলাই মাসের তুলনায় বেড়ে হয়েছে ১৫৩.৩। তবে, পাইকারি মূল্য সূচক-ভিত্তিক খাদ্য সামগ্রীর সূচক বার্ষিক মুদ্রাস্ফীতির হারের উপর ভিত্তিতে পূর্ববর্তী জুলাই মাসের ৪.৩২ শতাংশ থেকে হ্রাস পেয়ে অগাস্ট মাসে হয়েছে ৪.০৭ শতাংশ।


    
    জুন মাসের চূড়ান্ত সূচক : ২০১১-১২-কে ১০০ হিসাবে ভিত্তি করে সমস্ত ধরনের পণ্যে চূড়ান্ত মূল্য সূচক ও মুদ্রাস্ফীতির হার জুন মাসে সূচকের দিক থেকে দাঁড়িয়েছে ১১৯.৩ এবং পাইকারি মূল্য সূচক-ভিত্তিক মুদ্রাস্ফীতির হার দাঁড়িয়েছে -১.৮১ শতাংশে।


    

    
    CG/BD/SB

    
    
    (Release ID: 1654027) Visitor Counter : 5
    
    
      Read this release in: Tamil , English , Urdu , Marathi , Hindi , Manipuri , Assamese