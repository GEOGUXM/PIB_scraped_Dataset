      আদিবাসীবিষয়কমন্ত্রক

      উপজাতি সম্প্রদায়ের উন্নয়নে ৪০টি কেন্দ্রীয় মন্ত্রক/বিভাগ বাধ্যতামূলকভাবে তহবিল সীমা ৪.৩ শতাংশ থেকে ১৭.৫ শতাংশ পর্যন্ত করেছে
      Posted On: 17 SEP 2020 4:10PM by PIB Kolkata


    নতুন দিল্লি, ১৭ সেপ্টেম্বর, ২০২০


    

    
    উপজাতি গবেষণা প্রতিষ্ঠান পরিচালিত গবেষণায় উপজাতিদের বিভিন্ন সমস্যা তুলে ধরা হয়েছে। মহারাষ্ট্রের এই প্রতিষ্ঠান যে বিষয়ে গবেষণা করেছে তা হল –
    (১) মহারাষ্ট্রে ক্ষতিগ্রস্ত পরিযায়ী উপজাতিদের মধ্যে - কুর্কু উপজাতিদের জীবন জীবিকা, সম্পদ, স্বাস্থ্য, খাদ্যাভাস
    (২) মহারাষ্ট্রে ক্ষতিগ্রস্ত পরিযায়ী উপজাতিদের মধ্যে – কাটকারি উপজাতিদের জীবন জীবিকা, সম্পদ, স্বাস্থ্য, খাদ্যাভাস
    (৩) ট্রাইবিকন : “উপজাতি স্বাস্থ্য গবেষণা, বিষয়ক, প্রতিবন্ধকতা এবং সুযোগ সুবিধা”-এর উপর জাতীয় সম্মেলন
    (৪) বুলধানা জেলার ভিলানা ও পাভরা সম্প্রদায়ের নৃতাত্বিক গবেষণা ইত্যাদি।
    
    কেন্দ্রীয় উপজাতি বিষয়ক মন্ত্রক, উপজাতি সম্প্রদায়ের মানুষের জীবন জীবিকা, স্বাস্থ্য, সাক্ষরতা বিষয়ে মানোন্নয়নে একাধিক প্রকল্প কর্মসূচী গ্রহণ করেছে। উপজাতি সম্প্রদায়ের উন্নয়নে ৪০টি কেন্দ্রীয় মন্ত্রক/বিভাগ বাধ্যতামূলকভাবে তহবিল সীমা ৪.৩ শতাংশ থেকে ১৭.৫ শতাংশ পর্যন্ত করেছে।
    
    উপজাতি প্রকল্পে বিশেষ কেন্দ্রীয় সহায়তা প্রদান করা হচ্ছে। নবম এবং দশম শ্রেণীর দরিদ্র উপজাতি ছাত্র-ছাত্রীদের পড়াশুনার জন্য প্রাক মাধ্যমিক বৃত্তি কর্মসূচী চালু করা হয়েছে। এমনকি মাধ্যমিক পরবর্তী বৃত্তি কর্মসূচীও সূচনা করা হয়েছে। তপসিলি উপজাতি ছাত্র-ছাত্রীদের উচ্চ শিক্ষার জন্য জাতীয় ফেলোশিপ এবং বৃত্তি কর্মসূচী চালু করা হয়েছে। বিদেশে উচ্চ শিক্ষার জন্য বৃত্তি সহায়তা প্রদানমূলক কর্মসূচীও গ্রহণ করা হয়েছে। এর পাশাপাশি ছোট বনজ সম্পদের ন্যূনতম সহায়ক মূল্য বৃদ্ধি করা হয়েছে। একলব্য মডেলে আবাসিক বিদ্যালয় তৈরি করা হয়েছে। উপজাতি গবেষণা প্রতিষ্ঠনগুলিকে সহায়তা প্রদান করা হচ্ছে। তপশিলি ও উপজাতিভুক্ত মানুষের কল্যাণে কর্মরত বিভিন্ন স্বেচ্ছাসেবী সংগঠনের কাজের জন্য আর্থিক অনুদান প্রদান করা হয়েছে। আদিবাসী উৎসব গবেষণা তথ্য এবং জনশিক্ষা প্রসারে কর্মসূচী গ্রহণ করা হয়েছে। উপজাতি পণ্যগুলিকে বাজারজাত করা এবং উন্নতিসাধনের জন্য ট্রাই ফেড-কে প্রাতিষ্ঠানিক সহায়তা প্রদান করা হচ্ছে।
    
    রাজ্যসভায় আজ লিখিত উত্তরে এই তথ্য জানিয়েছেন কেন্দ্রীয় উপজাতি বিষয়ক মন্ত্রী শ্রী অর্জুন মুন্ডা।


    

    CG/SS/SKD

    
    
    (Release ID: 1655785) Visitor Counter : 4
    
    
      Read this release in: English , Marathi , Punjabi , Urdu , Tamil