      স্বাস্থ্যওপরিবারকল্যাণমন্ত্রক

      কেন্দ্রীয় স্বাস্থ্যমন্ত্রকের ‘ই সঞ্জীবনী’ টেলিমেডিসিন পরিষেবার মাধ্যমে ৩ লক্ষ টেলি পরামর্শ প্রদান করে রেকর্ড সৃষ্টি
      Posted On: 08 SEP 2020 1:46PM by PIB Kolkata


    নতুন দিল্লি, ০৮ সেপ্টেম্বর, ২০২০


    

    কেন্দ্রীয় স্বাস্থ্যমন্ত্রকের ‘ই সঞ্জীবনী’ টেলিমেডিসিন পরিষেবার মাধ্যমে ৩ লক্ষ টেলি পরামর্শ প্রদান করে রেকর্ড সৃষ্টি করেছে।


    
    কেন্দ্রীয় স্বাস্থ্য ও পরিবার কল্যাণ মন্ত্রী ডাঃ হর্ষবর্ধন গত ৯ই আগস্ট এই প্ল্যাটর্ফমের মাধ্যমে দেড় লক্ষ টেলি পরামর্শ প্রদানের জন্য বৈঠকে বসেন। তার পরে ১ মাসের মধ্যে প্রায় দ্বিগুণ পরামর্শ প্রদান করা হয়েছে এই প্ল্যাটফর্মের মাধ্যমে। এর মধ্যে গত ২০ দিনে প্রায় এক লক্ষ টেলি পরামর্শ প্রদান করা হয়েছে। ২৩শে জুলাই এই প্ল্যাটফর্মে ১ লক্ষ টেলি পরামর্শ প্রদান করা হয়। তার ২৬ দিনের মধ্যে অর্থাৎ ১৮ই আগস্টে আরও ১ লক্ষ টেলি পরামর্শ প্রদান করা হয়।


    
    শারিরীক দূরত্ব বজায় রেখে টেলি মেডিসিন পরিষেবা চিকিৎসক এবং রোগীদের মধ্যে এক সেতুবন্ধন রচনা করেছে। জটিল পরিস্থিতিতে এই পরিষেবা স্বাস্থ্য ক্ষেত্রে এক নতুন গিদন্তের সূচনা করেছে।
    ই-সঞ্জীবনী প্ল্যাটফর্মের মাধ্যমে দুই ধরণের টেলি মেডিসিন পরিষেবা দেওয়া হয়ে থাকে। "চিকিৎসক থেকে চিকিৎসক" এবং "রোগী থেকে চিকিৎসক" এই দুই ধরণের টেলি পরামর্শ রয়েছে এখানে। ২০২২ সালের ডিসেম্বরের মধ্যে ‘হাব অ্যান্ড স্পোক’ মডেল অনুসারে প্রায় দেড় লক্ষ স্বাস্থ্য ও সুস্থতা কেন্দ্রে টেলি পরামর্শের সুবিধা চালু করার লক্ষ্য নেওয়া হয়েছে। রাজ্যগুলির সুনির্দিষ্ট মেডিকেল কলেজ এবং জেলা হাসপাতালে এই পরিষেবা চালুরও উদ্যোগ নেওয়া হয়েছে।


    
    স্বাস্থ্যমন্ত্রক কোভিড-১৯ পরিস্থিতির দিকে নজর রেখে ‘ই সঞ্জীবনী ওপিডি’ ব্যবস্থাপনায় গত ১৩ এপ্রিল "রোগী থেকে চিকিৎসক" টেলি মেডিসিন পরিষেবার দ্বিতীয় দফায় টেলি পরামর্শের সুযোগ সুবিধা চালু করেছিল । এখনও পর্যন্ত ২৩টি রাজ্যে ই-সঞ্জীবনী ব্যবস্থানা বাস্তবায়িত হয়েছে। অন্যান্য রাজ্যগুলিতে এই ব্যবস্থাপনা দ্রুত কার্যকর করতে বলা হয়েছে। তামিলনাড়ুতেই ই-সঞ্জীবনী ওপিডি অ্যাপের মাধ্যমে ৯৭,২০৪ জন এই সুবিধা পেয়েছেন। উত্তরপ্রদেশে ৬৫,১৭৩ জন এই পরিষেবার সুযোগ পেয়েছেন। রাজ্য ও কেন্দ্রশাসিত অঞ্চলগুলিতে প্রতিদিন সঞ্জীবনী প্ল্যাটফর্মের সুযোগ-সুবিধা গ্রহণের চাহিদার কথা মাথায় রেখে লেডি হার্ডিঞ্জ মেডিকেল কলেজ ও সহযোগী হাসপাতাল, বিবিনগর এইমস, ঋষিকেশ এইমসে ই-সঞ্জীবনী ওপিডি পরিষেবা যুক্ত করা হয়েছে। গত ২৬শে আগস্ট থেকে দিল্লিতে ভারত সরকারের কেন্দ্রীয় সরকারী স্বাস্থ্য প্রকল্প (সিজিএইচএস)-এর আওতায় ই-সঞ্জীবনী ওপিডি সুযোগ-সুবিধা প্রদান করা হচ্ছে। সিজিএইচএস-এর আওতায় ই-সঞ্জীবনী ওপিডি-র মাধ্যমে কান-নাক-গলা,চোখ, মেডিসিন এবংঅর্থপেডিক ইত্যাদি ক্ষেত্রে সুযোগ-সুবিধা প্রদান করা হচ্ছে।


    

    
    CG/SS/SKD

    
    
    (Release ID: 1652443) Visitor Counter : 3
    
    
      Read this release in: Telugu , English , Urdu , Marathi , Hindi , Manipuri , Assamese , Punjabi , Malayalam