      সংস্কৃতিমন্ত্রক

      ভারতের প্রত্নতাত্ত্বিক জরিপ বিভাগের আওতাধীন সমস্ত জাতীয় স্মারক বা স্মৃতিস্তম্ভ চলচ্চিত্রায়নের যাবতীয় অনুমতি অনলাইনে পাওয়া যাবে : শ্রী প্রহ্লাদ সিং প্যাটেল
      Posted On: 15 SEP 2020 6:17PM by PIB Kolkata


    নতুনদিল্লি, ১৫ সেপ্টেম্বর, ২০২০


    

    
    চলচ্চিত্রের শুটিং-সংশ্লিষ্ট সমস্ত অনুমতি এখন অনলাইনেই পাওয়া যাবে। আবেদনকারীকে যাবতীয় তথ্য ভারতের প্রত্নতাত্ত্বিক জরিপ (এএসআই) বিভাগের পোর্টালে প্রয়োজনীয় নথিপত্র সহ আপলোড করতে হবে । আবেদনপত্র পাওয়া মাত্রই তৎক্ষণাৎ তা খতিয়ে দেখা হবে এবং যথাসম্ভব কম সময়ের মধ্যেই অনুমতি প্রদান করা হবে । এছাড়াও, এএসআই-এর এই অনলাইন আবেদন গ্রহণ ব্যবস্থাকে কেন্দ্রীয় তথ্য ও সম্প্রচার মন্ত্রক এবং জাতীয় চলচ্চিত্র উন্নয়ন নিগমের (এনএফডিসি) চলচ্চিত্র সহায়তা দফতরের (এফএফও) ওয়েবসাইট ডব্লুডব্লুড্লু ডট এফএফও ডট গভ ডট ইন - এর সঙ্গে সংযুক্ত করা হয়েছে । এরফলে, আগ্রহী চলচ্চিত্রনির্মাতারা এফএফও ওয়েব-পোর্টালে অ্যাকাউন্ট খুললেই ভারতের প্রত্নতাত্ত্বিক জরিপ (এএসআই) বিভাগের আওতাধীন সমস্ত জাতীয় স্মারক বা স্মৃতিস্তম্ভে চলচ্চিত্রায়নের জন্য অনুমতি চেয়ে আবেদন করতে পারবেন । এটা এমন এক একক বাতায়ন(উইন্ডো) সহায়তা ও ছাড়পত্র দেওয়ার ব্যবস্থা, যাতে অনুমতি প্রদান প্রক্রিয়া শুধু ত্বরান্বিতই হবে না, তা আরও কার্যকরী হয়ে উঠবে ।
    
    আজ রাজ্যসভায় এক লিখিত জবাবে, কেন্দ্রীয় সংস্কৃতি ও পর্যটন মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী প্রহ্লাদ সিং প্যাটেল একথা জানান ।


    

    CG/AC

    
    
    (Release ID: 1654885) Visitor Counter : 2
    
    
      Read this release in: English , Telugu