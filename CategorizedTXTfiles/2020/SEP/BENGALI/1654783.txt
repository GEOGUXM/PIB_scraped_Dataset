      কৃষিমন্ত্রক

      কৃষি গবেষণায় উৎসাহদান
      Posted On: 15 SEP 2020 4:05PM by PIB Kolkata


    নতুন দিল্লি, ১৫ সেপ্টেম্বর, ২০২০


    

    কৃষি গবেষণা এবং শিক্ষায় উৎসাহদানে ও দেশে কৃষি ক্ষেত্রকে আত্মনির্ভর করে তুলতে ১০৩টি কৃষি গবেষণা প্রতিষ্ঠান, ৭৫টি কৃষি বিশ্ববিদ্যালয়, ১১টি কৃষি প্রযুক্তি প্রয়োগ গবেষণা প্রতিষ্ঠান একযোগে কাজ করে চলেছে । এই কাজে সহায়তা প্রদান করছে কৃষিবিজ্ঞান কেন্দ্র । তারা জেলা ভিত্তিক বিভিন্ন প্রযুক্তিগত সহায়তা প্রদান এবং প্রযুক্তি প্রয়োগের ক্ষেত্রে হাতেকলমে প্রশিক্ষণ এবং দক্ষতা উন্নয়নে বিশেষ সহায়তা প্রদান করছে । কৃষকদের আয় বৃদ্ধি, উচ্চ উৎপাদনশীলতা,বীজ, সার ও জলের যথোপযুক্ত প্রয়োগ এবং কৃষি ক্ষেত্রে শ্রমশক্তির প্রয়োগ হ্রাসে বিশেষ সাহায্য করছে এই প্রতিষ্ঠানগুলি ।
    
    বিগত ৬ বছরে কৃষি ক্ষেত্রের উন্নয়নে গতি এসেছে । উন্নত ফসলের স্বাস্থ্য উন্নতি ও কৃষি ক্ষেত্রে সুস্থায়ী উন্নয়নের লক্ষ্যে নতুন দিল্লীর আই.এ.আর.আই.-তে নানাজী দেশমুখ প্ল্যান্ট ফেনোমিক সেন্টার গড়ে তোলা হয়েছে । দেশীয় প্রযুক্তিকে কাজে লাগিয়ে পরিকাঠামো ক্ষেত্রের উন্নয়নে বিহারের রাজেন্দ্র কৃষি বিশ্ববিদ্যালয়ের উন্নতিসাধান করা হয়েছে । এই বিশ্ববিদ্যালয়ের নাম দেওয়া হয়েছে ডঃ রাজেন্দ্র প্রসাদ সেন্ট্রাল কৃষি বিশ্ববিদ্যালয় । ঝাঁসিতে রানী লক্ষ্মীবাই কেন্দ্রীয় বিশ্ববিদ্যালয় এবং ইম্ফলের কেন্দ্রীয় কৃষি বিশ্ববিদ্যালয়ের আওতায় দুটি নতুন কলেজ চালু করা হয়েছে । বিভিন্ন ধরনের উন্নত জাতের ফসল ও প্রাণীসম্পদ উৎপাদনের ক্ষেত্রে উন্নত প্রযুক্তি ব্যবহার করা হচ্ছে । ডাল, তৈলবীজ, আখ, দুধ, মাছ উৎপাদনে ভারত আত্মনির্ভরতা লাভ করেছে । সরকার কেন্দ্রীয় কৃষি বিশ্ববিদ্যালয় প্রতিষ্ঠানের জন্য নির্দেশিকাও জারি করেছে । তবে বর্তমানে ভারতে নতুন কোন কৃষি বিশ্ববিদ্যালয় প্রতিষ্ঠার প্রস্তাব নেই ।


    
    লোকসভায় আজ এক প্রশ্নের লিখিত জবাবে এই তথ্য জানিয়েছেন কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর ।


    

    CG/SS/AS

    
    
    (Release ID: 1654783) Visitor Counter : 1
    
    
      Read this release in: English , Assamese , Punjabi , Tamil