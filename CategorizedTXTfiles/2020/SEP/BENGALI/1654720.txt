      স্বরাষ্ট্র মন্ত্রক

      কেন্দ্রীয় স্বরাষ্ট্র মন্ত্রী শ্রী অমিত শাহ বিহারে ৫৪১ কোটি টাকা মূল্যের ৭টি নগর পরিকাঠামো প্রকল্পের উদ্বোধন এবং শিলান্যাস করার জন্য প্রধানমন্ত্রী শ্রী নরেন্দ্র মোদীকে কৃতজ্ঞতা জানিয়েছেন
      Posted On: 15 SEP 2020 4:54PM by PIB Kolkata


    নয়াদিল্লী, ১৫ সেপ্টেম্বর, ২০২০


    

    কেন্দ্রীয় স্বরাষ্ট্র মন্ত্রী শ্রী অমিত শাহ বিহারে ৫৪১ কোটি টাকা মূল্যের নগর পরিকাঠামো প্রকল্পের উদ্বোধন এবং শিলান্যাস করার জন্য কৃতজ্ঞতা জানালেন প্রধানমন্ত্রী শ্রী নরেন্দ্র মোদীকে।


    
    কেন্দ্রীয় স্বরাষ্ট্র মন্ত্রী একটি ট্যুইটে বলেছেন, ‘২০১৪ থেকে মোদী সরকার নিবেদিত প্রাণ হয়ে কাজ করছে বিহারের মানুষের কল্যাণ এবং রাজ্যের উন্নয়নের জন্য। আমি বিহারে জল সরবরাহ, নিকাশী পরিশোধন এবং নদীমুখ উন্নয়নের জন্য ৫৪১ কোটি টাকা মূল্যের ৭টি নগর পরিকাঠামো প্রকল্পের উদ্বোধন এবং শিলান্যাস করার জন্য কৃতজ্ঞতা প্রকাশ করছি প্রধানমন্ত্রী শ্রী নরেন্দ্র মোদীর কাছে।’


    
    শ্রী অমিত শাহ বলেন, ‘মোদী সরকারের এই উন্নয়ন প্রকল্পগুলি নাগরিকদের পরিশ্রুত পানীয় জল এবং সু-নিকাশী ব্যবস্থার সুবিধা দেবে, যা বিহারে প্রাথমিক পরিকাঠামোয় গুরুত্বপূর্ণ উন্নয়ন ঘটাবে। মুজাফ্ফরপুর নদীমুখ পর্যটন ক্ষেত্র এবং পরিবেশকে প্রসারিত ও শক্তিশালী করবে। এছাড়াও মানুষের কর্মসংস্থানের সুযোগ তৈরি করবে।’


    
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে বিহারে ৭টি গুরুত্বপূর্ণ নগর পরিকাঠামো প্রকল্পের উদ্বোধন এবং শিলান্যাস করলেন। এরমধ্যে ৪টি প্রকল্প জল সরবরাহের সঙ্গে যুক্ত, ২টি যুক্ত নিকাশী পরিশোধন প্রকল্পের সঙ্গে এবং একটি নদীমুখ উন্নয়নের সঙ্গে। বিহারের নগরোন্নয়ন এবং আবাসন দপ্তরের বিডকো এই প্রকল্পগুলি রূপায়ণ করার ভার পেয়েছে। বিহারের মুখ্যমন্ত্রী শ্রী নীতীশ কুমার অনুষ্ঠানে উপস্থিত ছিলেন।


    

    
    CG/AP /NS

    
    
    (Release ID: 1654720) Visitor Counter : 3
    
    
      Read this release in: English , Urdu , Hindi , Marathi , Punjabi , Gujarati , Tamil , Telugu