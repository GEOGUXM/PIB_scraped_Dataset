      পেট্রোলিয়ামওপ্রাকৃতিকগ্যাসমন্ত্রক

      তেলের আমদানি হ্রাস
      Posted On: 19 SEP 2020 3:54PM by PIB Kolkata


    নতুন দিল্লি, ১৯ সেপ্টেম্বর, ২০২০


    

    
    ২০১৯-২০ অর্থ বর্ষে দেশে পেট্রোলিয়াম জাত পণ্যের ব্যবহারের পরিমাণ ছিল ২১৩.৭ মিলিয়ন মেট্রিকটন। তেল এবং তেলের সমতুল্য গ্যাসের উপর আমদানির নির্ভরতার হার ছিল ৭৭.৯ শতাংশ।
    
    কেন্দ্রীয় সরকার পেট্রোল ও ডিজেলের উপর শুল্ক আরোপ করে। রাজ্য সরকার ভ্যাট বা বিক্রয় কর আদায় করে থাকে। আফগারি শুল্ক একটি নির্দিষ্ট ভিত্তিতে (প্রতি লিটারে নির্দিষ্ট পরিমাণ) আদায় করা হয় এবং ভ্যাট ও বিক্রয় কর (বেশিরভাগ রাজ্য দ্বারা গৃহীত) পণ্যের আনুমানিক মান-এর উপর ধার্য করা হয়।
    
    কেন্দ্রীয় পেট্রোলিয়াম ও প্রাকৃতিক গ্যাস মন্ত্রক একটি আন্তঃকৌশল গ্রহণ করেছে, যার মাধ্যমে তেল ও প্রাকৃতিক গ্যাসের অভ্যন্তরীণ উৎপাদন বাড়বে এবং অপরিশোধিত তেলের আমদানি হ্রাস পাবে। এই লক্ষ্যপূরণে জৈব জ্বালানি বিষয়ে বিভিন্ন উদ্যোগ গ্রহণ করা হয়েছে। সরকার দেশে জৈব জ্বালানির প্রাপ্যতা বাড়াতে একটি জাতীয় জৈব জ্বালানি নীতি প্রণয়ন করেছে। এর পাশাপাশি প্রাকৃতিক গ্যাস, বৈদ্যুতিক যানবাহনের চার্জিং পয়েন্টর সুযোগ সুবিধা বৃদ্ধি করার উদ্যোগ নেওয়া হয়েছে । চলতি বছরের ৩১শে অক্টোবর পর্যন্ত রাষ্ট্রায়ত্ত তেল বিপণন সংস্থাগুলি ১১০টি খুচরো বিপণন কেন্দ্রে বৈদ্যুতিক চার্জিং সুবিধা ব্যবস্থাপনা তৈরি করেছে। এমনকি ১৭টি খুচরো বিপণন কেন্দ্রে ব্যাটারি পরিবর্তন সুবিধা কেন্দ্র গড়ে তুলেছে।
    
    লোকসভায় আজ লিখিত উত্তরে এই তথ্য জানিয়েছেন কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান।

    

    CG/SS/SKD

    
    
    (Release ID: 1656841) Visitor Counter : 2
    
    
      Read this release in: English , Marathi , Punjabi