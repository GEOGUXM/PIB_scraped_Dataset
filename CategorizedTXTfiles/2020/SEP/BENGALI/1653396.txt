      সারওরসায়নমন্ত্রক

      এপ্রিল থেকে আগস্টের মধ্যে এনএফএল ১৩ শতাংশ বেশি, ১৬.১১ লক্ষ মেট্রিকটন ইউরিয়া উৎপাদন করেছে
      Posted On: 11 SEP 2020 1:27PM by PIB Kolkata


    নয়াদিল্লী, ১১ সেপ্টেম্বর, ২০২০


    

    ন্যাশনাল ফার্টিলাইজার্স লিমিটেড (এনএফএল) ২০২০-২০২১ অর্থবর্ষে প্রথম ৫ মাসে নির্ধারিত লক্ষ্যমাত্রার থেকে বেশি ইউরিয়া উৎপন্ন করেছে। এইসময় ১৬ লক্ষ ১১ হাজার মেট্রিকটন ইউরিয়া উৎপন্ন করা হয়েছে। গত বছর এই একই সময়ে ১৪ লক্ষ ২৬ হাজার মেট্রিকটন ইউরিয়া উৎপন্ন করা হয়েছিল। এ বছর উৎপাদনের হার ১৩ শতাংশ বেশি।


    
    কেন্দ্রীয় রসায়ন ও সার মন্ত্রকের সার দপ্তরের অধীনস্থ রাষ্ট্রায়ত্ত্ব সংস্থা এনএফএল এপ্রিল থেকে আগস্টের এই সময়ে ২৫ লক্ষ ৮১ হাজার মেট্রিকটন সার বিক্রি করেছে। গত বছরের এই সময়ের তুলনায় যা ১৬ শতাংশ বেশি। আগের বছর এই সময় ২০ লক্ষ ৫৭ হাজার মেট্রিকটন সার বিক্রি করা হয়েছিল। বিগত কয়েক বছর ধরে এই সংস্থা ডিএপি, এমওপি, এসএসপি, যৌগ সার, বেন্টোনাইট সালফার, জৈব সার সহ কৃষি ক্ষেত্রের বিভিন্ন রাসায়নির সামগ্রী উৎপন্ন করে।


    
    এই সংস্থার পাঞ্জাবে নাঙ্গাল ও ভাতিন্দা, হরিয়ানার পানিপথ, মধ্যপ্রদেশের গুনা জেলার বিজয়পুরে ২টি কারখানা থেকে ইউরিয়া উৎপাদন করা হয়। এছাড়াও বিজয়পুরে জৈব সার এবং পানিপথে বেন্টোনাইট সালফার উৎপন্ন করা হয়।
    
    
    
    
    CG/CB/NS

    
    
    (Release ID: 1653396) Visitor Counter : 4
    
    
      Read this release in: Assamese , English , Urdu , Hindi , Marathi , Manipuri , Punjabi , Tamil , Telugu