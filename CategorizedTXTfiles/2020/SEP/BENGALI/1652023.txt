      নতুনওপুনর্নবীকরণযোগ্যজ্বালানিমন্ত্রক

      আগামীকাল প্রথম বিশ্ব সৌর প্রযুক্তি শীর্ষ সম্মেলনের উদ্বোধন
      Posted On: 07 SEP 2020 12:24PM by PIB Kolkata


    নতুন দিল্লি, ০৭ সেপ্টেম্বর, ২০২০


    

    আন্তর্জাতিক সৌর জোট (আইএসএ) আয়োজিত প্রথম বিশ্ব সৌর প্রযুক্তি শীর্ষ সম্মেলনের প্রস্তুতি সম্পন্ন। আগামীকাল ভার্চুয়াল অনুষ্ঠানের মাধ্যমে ভারতীয় সময় বিকেল সাড়ে চারটেয় এই সম্মেলনের উদ্বোধন। সম্মেলনে ১৩৯টি দেশের ২৬ হাজারেরও বেশি প্রতিনিধি অংশ নেবেন। সৌর শক্তি এবং পরবর্তী প্রজন্মের সামনে এই সৌর শক্তির গুরুত্ব তুলে ধরা হবে সম্মেলনের মাধ্যমে। একই সঙ্গে সাশ্রয়ী এবং সুস্থায়ী শক্তি বৃদ্ধির পাশাপাশি স্বচ্ছ সবুজ শক্তির উৎসের প্রতি বিশেষ গুরুত্ব আরোপ করা হবে। আইএসএ-র বেশ কয়েকটি সদস্য দেশের বিদ্যুৎ মন্ত্রীদের পাশাপাশি উচ্চ পদস্থ আধিকারিকরাও এই সম্মেলনে অংশ নেবেন। একই সঙ্গে আইএসএ-র অংশীদার, উদ্যোক্তা, সৌর প্রকল্পের বিনিয়োগকারী সংস্থা, উচ্চ শিক্ষা প্রতিষ্ঠানের সদস্য, আন্তর্জাতিক গণমাধ্যম এবং বহুপাক্ষিক বিভিন্ন সংস্থা এই অনুষ্ঠানে অংশ নেবে।


    
    আইএসএ কমিটির চেয়ারম্যান এবং ভারতের নতুন ও পুনর্নবীকরণ শক্তি দপ্তরের মন্ত্রী শ্রী আর.কে. সিং, আফ্রিকা, এশিয়া প্যাসিফিক এবং লাতিন আমেরিকার বিভিন্ন দেশের মন্ত্রীরাও এই সম্মেলনের উদ্বোধনী অনুষ্ঠানে যোগ দেবেন । ভারত সরকারের প্রধান বিজ্ঞান উপদেষ্টা অধ্যাপক কে. বিজয় রাঘবন উদ্বোধনী অনুষ্ঠানে বক্তব্য রাখবেন। ২০১৯ সালে রসায়নে নোবেল পুরস্কার জয়ী ডঃ এম. স্ট্যানলি, ভারতের পেট্রোলিয়াম এবং প্রাকৃতিক গ্যাস মন্ত্রী শ্রী ধর্মেন্দ্র প্রধান সম্মেলনে বক্তব্য রাখবেন।


    
    পুনর্নবীকরণ শক্তি, সুস্থায়ী সৌর শক্তির সঞ্চার, প্রযুক্তি ইত্যাদি বিষয়ে মত প্রকাশ করবেন উপস্থিত বক্তারা। একেই সঙ্গে সৌর বিদ্যুৎ প্রযুক্তির ভবিষ্যৎ এবং সম্ভাবনা নিয়েও আলোচনা করা হবে। সম্মেলনের কার্যক্রম ইংরেজি, স্প্যানিস, ফরাসী ও আরবি এই চারটি ভাষায় পাওয়া যাবে। পুরো অনুষ্ঠানটি আইএসএ-র ইউটিউন চ্যানেলে সরাসরি সম্প্রচারিত হবে।


    

    CG/SS/SKD

    
    
    (Release ID: 1652023) Visitor Counter : 9
    
    
      Read this release in: English , Urdu , Hindi , Marathi , Manipuri , Assamese , Punjabi , Tamil