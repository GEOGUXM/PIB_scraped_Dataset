      স্বাস্থ্যওপরিবারকল্যাণমন্ত্রক

      কোভিড – ১৯ এর পরিস্থিতির সর্বাত্মক পর্যালোচনা করেছেন, প্রধানমন্ত্রীর প্রধান সচিব
      
      বিভিন্ন মন্ত্রক ও দপ্তরের ভালো কাজ প্রশংসিত হয়েছে
      
      আনলক পর্যায়ে প্রয়োজনীয় সতর্কতা এবং প্রস্তুতি নিয়ে আলোচনা হয়েছে
      
      টিকার উদ্ভাবন নিয়েও আলোচনা হয়েছে
      
      নির্দিষ্ট কিছু অঞ্চল ও জেলার ক্ষেত্রে বিশেষ কৌশল অবলম্বন করা হয়েছে

      Posted On: 12 SEP 2020 8:34PM by PIB Kolkata

    নতুন দিল্লি, ১২ই সেপ্টেম্বর, ২০২০


    

    কোভিড – ১৯ এর পরিস্থিতির এবং প্রস্তুতি সর্বাঙ্গীন পর্যালোচনা করতে প্রধানমন্ত্রীর প্রধান সচিব ড. পি. কে মিশ্রর পৌরহিত্যে একটি উচ্চপর্যায়ের বৈঠক অনুষ্ঠিত হয়েছে। বিভিন্ন জেলা ও রাজ্যের কোভিড ব্যবস্থাপনার বিষয়ে বৈঠকে বিস্তারিত আলোচনা হয়েছে। টিকা উদ্ভাবনের পর্যায় এবং টিকা আবিস্কারের পর তা প্রয়োগের পরিকল্পনা নিয়েও বৈঠকে কথাবার্তা হয়েছে। কোভিড ব্যবস্থাপনায় জেলাস্তরে দীর্ঘমেয়াদী পরিকল্পনার ওপর গুরুত্ব দেওয়া হয়েছে।


    
    ক্যাবিনেট সচিব, নীতি আয়োগের সদস্য ড. বিনোদ পাল, মুখ্য বৈজ্ঞানিক উপদেষ্টা, সব ক্ষমতাপ্রাপ্ত গোষ্ঠীর আহ্বায়ক এবং বিভিন্ন দপ্তরের সচিবরা এই বৈঠকে যোগ দেন। কোভিড ব্যবস্থাপনায় নির্দিষ্ট লক্ষ্যে পৌঁছাতে প্রতিটি ক্ষমতাপ্রাপ্ত গোষ্ঠীর কাজের বিষয়ে সন্তোষ প্রকাশ করা হয়েছে। প্রধানমন্ত্রীর প্রধান সচিব সংশ্লিষ্ট সকলকে জেলা এবং রাজ্যস্তরে কোভিড মোকাবিলায় সক্রিয় ভূমিকা নেওয়ার পরামর্শ দিয়েছেন।


    
    স্বাস্থ্য সচিব, দেশের কোভিড পরিস্থিতি, মহামারীর মোকাবিলায় বিভিন্ন কৌশল অবলম্বন এবং ভবিষ্যতের নানা সঙ্কটের বিষয়ে বিস্তারিত তথ্য জানিয়েছেন। যে সব রাজ্যে সংক্রমণের হার বৃদ্ধি পাচ্ছে, সেখানকার নির্দিষ্ট জেলাগুলিতে নমুনা পরীক্ষা, সংক্রমিতদের মৃত্যুর হার সহ পরিস্থিতির পর্যালোচনা করা হয়েছে। স্বাস্থ্য সচিব, টিকার সরবরাহ শৃঙ্খল তৈরির জন্য নির্দিষ্ট প্ল্যাটফর্ম, সুবিধাভোগীদের নাম নথিভুক্ত করা এবং টিকা যখন বাজারে আসবে, তখন তা প্রয়োগ পদ্ধতি নিয়ে আলোচনা হয়েছে।
    নীতি আয়োগের সদস্য টিকা প্রয়োগের ক্ষেত্রে বিভিন্ন মডেল নিয়ে বিস্তারিত তথ্য জানিয়েছেন। তিনি কোভিডের টিকা প্রয়োগের উপর জাতীয় বিশেষজ্ঞ গোষ্ঠীর বিভিন্ন উদ্যোগের কথা জানিয়েছেন। বৈঠকে সারা বিশ্বে এবং ভারতে টিকা নিয়ে গবেষণার ক্ষেত্রে সার্বিক চিত্র তুলে ধরা হয়েছে।


    
    প্রধান সচিব বিভিন্ন পরিস্থিতি বিবেচনা করে গত কয়েক মাসের অভিজ্ঞতার ভিত্তিতে ভবিষ্যৎ পরিকল্পনা তৈরির বিষয় নিয়ে আলোচনা করেছেন। নমুনা পরীক্ষা, সংক্রমিতদের সংস্পর্শে কেউ এসে থাকলে তাঁকে শনাক্ত করা, আইসোলেশনে পাঠানো, অক্সিজেন সরবরাহ সহ বিভিন্ন চিকিৎসার ব্যবস্থাপনা, চিকিৎসা ক্ষেত্রে মানব সম্পদ বৃদ্ধির বিষয়গুলি নিয়ে আলোচনা হয়েছে। রোগ প্রতিরোধের জন্য এবং কারোর সংক্রমণ হলে তার চিকিৎসার ক্ষেত্রে আয়ুষ পদ্ধতির প্রয়োগের বিষয় নিয়েও আলোচনা হয়েছে। সামাজিক স্তরে মনস্তাত্ত্বিক যত্নের ব্যবস্থা, জনসাধারণের আচার-আচরণের পরিবর্তন, যে সব জেলায় সংক্রমণ বেশি, সেখানকার জনস্বাস্থ্য পরিস্থিতি তথ্যভান্ডার তৈরি এবং জীবন-জীবিকার মধ্যদিয়ে সামাজিক সুরক্ষার বিষয়গুলিও বৈঠকে স্থান পেয়েছে।


    
    প্রধানমন্ত্রীর প্রধান সচিব, ২ মিটার শারীরিক দূরত্ব বজায় রাখা, মাস্ক পরা এবং নিয়মিত হাত ধোওয়ার ওপর জোর দিয়েছেন। প্রবীণ নাগরিকদের প্রতি খেয়াল রাখার কথা বলা হয়েছে। আনলক পর্যায়ে জনসাধারণের আচার – আচরণের যাতে কোনোভাবে পরিবর্তন না হয়, সেদিকে সতর্ক থাকতে হবে। আনলক পর্বের প্রয়োজনীয়তা, কাজে যাওয়া এবং চিকিৎসা ছাড়াও অন্যান্য নানা পদ্ধতিতে রোগ প্রতিহত করার বিষয় নিয়ে বৈঠকে আলোচনা হয়েছে।


    

    CG/CB/SFS

    
    
    (Release ID: 1653708) Visitor Counter : 8
    
    
      Read this release in: English , Urdu , Marathi , Hindi , Manipuri , Punjabi , Odia , Tamil , Malayalam