      সড়কপরিবহণওমহাসড়কমন্ত্রক

      জাতীয় মহাসড়ক উৎকর্ষ পুরস্কারের জন্য আবেদনপত্র আহ্বান
      Posted On: 15 SEP 2020 3:09PM by PIB Kolkata


    নতুন দিল্লি, ১৫ সেপ্টেম্বর, ২০২০


    

    কেন্দ্রীয় সড়ক পরিবহণ ও মহাসড়ক মন্ত্রক এবছর জাতীয় মহাসড়ক উৎকর্ষ পুরস্কারের জন্য আবেদনপত্র আহ্বান করেছে । প্রত্যেক বছর সাতটি বিভাগে এই পুরস্কার দেওয়া হয়ে থাকে । সেগুলি হল – প্রকল্প পরিচালন ক্ষেত্রে উৎকর্ষতা, পরিচালন এবং রক্ষণাবেক্ষণ ক্ষেত্রে উৎকর্ষতা, গ্রীণ হাইওয়ে, উদ্ভাবনী, মহাসড়ক নিরাপত্তায় উৎকর্ষতা, সামগ্রিক পরিচালনা ব্যবস্থায় উৎকর্ষতা এবং প্রতিকূল পরিস্থিতিতে অসামান্য কাজ । চলতি মাসের ১৯ তারিখের মধ্যে সুনির্দিষ্ট পোর্টালের মাধ্যমে https://bhoomirashi.gov.in/awards-এই ওয়েবসাইটে আবেদন জমা দেওয়া যাবে ।


    
    এবছরের ডিসেম্বরে পুরস্কার বিজয়ীর নাম ঘোষণা করা হবে ।
    
    ২০১৮ সাল থেকে এই পুরস্কার চালু করা হয়েছিল । প্রথম বছরে এই পুরস্কার দেশে সাড়া ফেলে দিয়েছিলো । এই সাফল্যের পর মন্ত্রক জাতীয় মহাসড়ক উৎকর্ষতা পুরস্কার বছর ভিত্তিক করার সিদ্ধান্ত নেয় । এর প্রধান উদ্দেশ্য হল – নির্মাণ, পরিচালন, রক্ষণাবেক্ষণ এবং মহাসড়ক সুরক্ষার ক্ষেত্রে কাজ করার পাশাপাশি মহাসড়ক উন্নয়নে যে সমস্ত সংস্থাগুলি কাজ করছে তাদের উৎসাহ প্রদান করা ও তাদের কাজের স্বীকৃতি দেওয়া ।
    
    বার্ষিক এই পুরস্কার কর্মসূচির মাধ্যমে দেশের মহাসড়ক পরিকাঠামো উন্নয়নের সঙ্গে যুক্ত সকল পক্ষের মধ্যে স্বাস্থ্যকর এবং সুষ্ঠু প্রতিযোগিতার মনোভাব তৈরি হয় । দেশের সড়ক যোগাযোগ ব্যবস্থাপনায় উন্নতি সাধনের লক্ষ্যে এই উদ্যোগ নেওয়া হয়েছে । প্রত্যেক বছর মন্ত্রক এই পুরস্কার ঘোষণার মাধ্যমে মহাসড়ক পরিচালন ব্যবস্থাপনায় বিভিন্ন ক্ষেত্রে যে সমস্ত সংস্থাগুলি অসামান্য কাজ করে চলেছে তাদের স্বীকৃতি প্রদান করছে । এতে এই সংস্থাগুলির কাজের ক্ষেত্রে উৎসাহ আরও বৃদ্ধি পাবে ।


    

    CG/SS/AS

    
    
    (Release ID: 1654784) Visitor Counter : 4
    
    
      Read this release in: English , Urdu , Marathi , Hindi , Punjabi , Tamil , Malayalam