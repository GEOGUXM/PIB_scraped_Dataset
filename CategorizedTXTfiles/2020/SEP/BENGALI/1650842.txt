      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 02 SEP 2020 6:26PM by PIB Kolkata


    নয়াদিল্লি, ০২ সেপ্টেম্বর, ২০২০


    ১২টি রাজ্য ও কেন্দ্রশাসিত অঞ্চলের কোভিড মুক্ত হয়ে ওঠার হার জাতীয় হারের থেকে বেশী ; পর পর ছয় দিন , ভারতে দৈনিক ৬০ হাজারের বেশী সংক্রমিত সুস্থ হয়ে উঠেছেন ; সংক্রমিত চিকিৎসাধীন ব্যক্তির থেকে সুস্থ হয়ে ওঠার সংখ্যা ২১ লক্ষের বেশী

    দেশে আজ পর্যন্ত ২৯ লক্ষ ১ হাজার ৯শো ৮ জন সংক্রমিত সুস্থ হয়ে উঠেছেন । এর মধ্যে গত ১৭ দিনে ১০ লক্ষ সংক্রমিত সুস্থ হয়ে উঠেছেন । পরিস্থিতি তুলনা করে বলা যায় এর আগে ১০ লক্ষ সংক্রমিত সুস্থ হয়ে উঠেছিলেন ২২ দিনে ।
    কোভিড সংক্রমণের মোকাবিলার জন্য ভারতে উল্লেখযোগ্য দিক হল সুস্থ হয়ে ওঠার হার ক্রমশ বৃদ্ধি পাচ্ছে । হাসপাতাল থেকে বা হোম আইসোলেশন থেকে আরো বেশী সংখ্যক সংক্রমিত সুস্থ হয়ে উঠছেন । মে মাসের সঙ্গে তুলনা করে বলা যায় বর্তমানে ৫৮ গুণ বেশী সংক্রমিত আরোগ্য লাভ করছেন ।
    ১২টি রাজ্য ও কেন্দ্রশাসিত অঞ্চলের কোভিড মুক্তির হার জাতীয় হারের থেকে বেশী । এর মধ্যে ৩০ %- ই মহারাষ্ট্র ও তামিলনাডুতে সুস্থ হয়ে উঠেছেন ।
    গত ছয় দিনে ভারতে দৈনিক ৬০ হাজারের বেশী সংক্রমিত আরোগ্য লাভ করেছেন । গত ২৪ ঘন্টায় এই সংখ্যা ছিল ৬২ , ০২৬ । দেশে সুস্থ হয়ে ওঠার হার বৃদ্ধি পেয়ে হয়েছে ৭৬ . ৯৮ % ।
    বর্তমানে মোট চিকিৎসাধীন সংক্রমিতের থেকে ২১ লক্ষ জন বেশী সুস্থ হয়ে উঠেছেন । আগস্ট মাসের শেষ সপ্তাহের হিসেব অনুসারে বলা যায় জুলাই এর প্রথম সপ্তাহের থেকে এই সংখ্যা চার গুণ বেশী ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650654 – এই লিঙ্কে ক্লিক করুন ।


    
    বিশ্বের মধ্যে ভারতে করোনায় মৃত্যু হার সবচেয়ে কম , দেশে কোভিডে মৃত্যু হার ১ . ৭৬ শতাংশ
    বিশ্বের অন্যান্য দেশের তুলনায় ভারতে কোভিডে মৃত্যু হার অনেক কম । বিশ্বে যেখানে করোনায় মৃত্যু হয়েছে ৩ . ৩ শতাংশ মানুষের , সেখানে ভারতে মৃত্যু হার ১ . ৭৬ শতাংশ । ভারতে প্রতি ১০ লক্ষ জনসংখ্যায় মৃত্যু বিশ্বের অন্যান্য দেশের তুলনায় সবচেয়ে কম । বিশ্বের অন্যান্য দেশে প্রতি ১০ লক্ষে যেখানে ১১০ জন মানুষের মৃত্যু হয় , সেখানে ভারতে মৃত্যু হয় মাত্র ৪৮ জনের । ব্রাজিল , মার্কিন যুক্তরাষ্ট্রে মৃত্যু হার ভারতের তুলনায় ১২ - ১৩ গুণ বেশি । কোভিড মোকাবিলায় কেন্দ্রীয় সরকার যথেষ্টই তৎপর । কোভিড আক্রান্ত ব্যক্তিদের উন্নতমানের চিকিৎসা ব্যবস্থা প্রদানের ফলে দেশে মৃত্যু হার যথেষ্টই কম । কেন্দ্রশাসিত অঞ্চল ও রাজ্য সরকারগুলির সহযোগিতায় দেশে স্বাস্থ্য পরিষেবা জোরদার করা হয়েছে । ভারতে ১ হাজার ৫৭৮টি কোভিড হাসপাতাল রয়েছে , যেখানে উন্নতমানের কোভিড চিকিৎসা ব্যবস্থা রয়েছে । কেন্দ্রীয় সরকার দেশে কোভিড চিকিৎসা ব্যবস্থার জন্য সুনির্দিষ্ট নির্দেশিকা জারি করেছে । আইসিইউ চিকিৎসকদের দক্ষতা বৃদ্ধিতে এক অন্যন্য উদ্যোগ নেওয়া হয়েছে । এর ফলে , রোগীদের প্রাণহানীর ঘটনা অনেকটাই কমেছে । একই সঙ্গে ক্লিনিকাল ব্যবস্থাপনায় ই - আইসিইউ পরিষেবা শুরু করেছে নতুন দিল্লির এইমস্ হাসপাতাল । সপ্তাহে দু ’ দিন মঙ্গল ও শুক্রবার টেলি - ভিডিও কনসালটেশনের মাধ্যমে হাসপাতালে আইসিইউ পরিচালনার জন্য চিকিৎসকদের বিশেষ দক্ষতা বৃদ্ধির উদ্যোগ নেওয়া হয়েছে । গত ৮ই জুলাই থেকে এই বিশেষ প্রশিক্ষণ পর্ব শুরু হয়েছে । এর মধ্যে ১৭টি টেলি - সেশন আয়োজিত হয়েছে । ২০৪টি চিকিৎসা প্রতিষ্ঠান এই অনুষ্ঠানে যোগ দিয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650585 – এই লিঙ্কে ক্লিক করুন ।
    
    আত্মনির্ভর ভারত কর্মসূচির আওতায় রাজ্য / কেন্দ্রশাসিত অঞ্চলগুলি ২ কোটি ৮০ লক্ষ প্রবাসী বা বিভিন্ন জায়গায় আটকে পড়া শ্রমিকদের প্রায় ৯৫ শতাংশকেই বিনামূল্যে খাদ্যশস্য সরবরাহের পরিকল্পনা করেছে
    কোভিড - ১৯ মহামারীজনিত পরিস্থিতির প্রেক্ষিতে কেন্দ্রীয় সরকার প্রবাসী শ্রমিকদের সমস্যা দূর করতে আত্মনির্ভর ভারত প্যাকেজের আওতায় একগুচ্ছ আর্থিক পদক্ষেপের কথা ঘোষণা করে । প্রবাসী বা আটকে থাকা শ্রমিকদের বর্তমান এই সঙ্কটের সময় খাদ্য নিরাপত্তার চাহিদা মেটাতে কেন্দ্রীয় খাদ্য ও গণবন্টন মন্ত্রক গত ১৫ই মে রাজ্য / কেন্দ্রশাসিত অঞ্চলগুলিকে ৮ লক্ষ মেট্রিক টন খাদ্যশস্য সরবরাহ করে । এই খাদ্যশস্য প্রবাসী শ্রমিকদের প্রত্যেককে প্রতি মাসে ৫ কেজি করে খাদ্যশস্য সরবরাহের জন্য দেওয়া হয় । রাজ্য ও কেন্দ্রশাসিত অঞ্চলগুলির কাছ থেকে পাওয়া তথ্য অনুযায়ী , গত ৩১শে অগাস্ট পর্যন্ত ঐ কর্মসূচির আওতায় প্রায় ২ লক্ষ ৬৫ হাজার মেট্রিক টন খাদ্যশস্য সরবরাহ করা হবে । এর ফলে , ২ কোটি ৮০ লক্ষ প্রবাসী শ্রমিক বা আটকে পড়া ব্যক্তিদের ৯৫ শতাংশকেই নিখরচায় খাদ্যশস্য সরবরাহ করা সম্ভব হবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650442 – এই লিঙ্কে ক্লিক করুন ।
    
    কেন্দ্রীয় মন্ত্রিসভা ' মিশন কর্মযোগী ' - ন্যাশনাল প্রোগ্রাম ফর সিভিল সার্ভিসেস ক্যাপাসিটি বিল্ডিং ( এনপিসিএসসিবি ) অনুমোদন করেছে
    প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার বৈঠকে আজ ন্যাশনাল প্রোগ্রাম ফর সিভিল সার্ভিসেস ক্যাপাসিটি বিল্ডিং ( এনপিসিএসসিবি ) চালুর কর্মসূচি অনুমোদন করা হয়েছে । এই কর্মসূচির প্রাতিষ্ঠানিক কাঠামো নিম্নরূপ :
    (i) প্রধানমন্ত্রীর নেতৃত্বে সরকারি মানবসম্পদ পরিষদ ,
    .(ii) দক্ষতা বৃদ্ধি কমিশন
    (ii) ডিজিটাল সম্পদের পরিচালনা এবং অনলাইন প্রশিক্ষণের জন্য প্রযুক্তিগত প্ল্যাটফর্মের জন্য স্পেশাল পারপাস ভেহিকেল বা বিশেষ কার্যকর উদ্যোগ
    (iv ক্যাবিনেট সচিবের নেতৃত্বে সমন্বয়সাধনকারী ইউনিট
    সিভিল সার্ভেন্টদের দক্ষতা বৃদ্ধির জন্য এই কর্মসূচির নকশা এমনভাবে প্রণয়ন করা হয়েছে যাতে তাঁরা ভারতীয় সংস্কৃতি ও সংবেদনশীলতার প্রতি সর্বদা সচেতন থাকেন । সেইসঙ্গে , প্রশিক্ষণ প্রতিষ্ঠানগুলিতে প্রশিক্ষণের সময় যাতে তাঁদের মূল উদ্দেশ্য অক্ষুণ্ন থাকে এবং বিশ্বের সেরা পন্থাপদ্ধতিগুলি সম্পর্কে অবহিত হতে পারেন । এক সুসংবদ্ধ সরকারি অনলাইন প্রশিক্ষণ – ‘ আইগট - কর্মযোগী ' প্ল্যাটফর্ম স্থাপনের মধ্য দিয়ে সমগ্র কর্মসূচিটি রূপায়িত হবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650633 – এই লিঙ্কে ক্লিক করুন ।
    
    ইন্দো - মার্কিন বাণিজ্যিক সম্পর্ককে নতুন উচ্চতায় নিয়ে যাওয়ার আহ্বান জানিয়ে শ্রী পীযূষ গোয়েল বলেছেন দুই রাষ্ট্রই বিশ্ব মূল্য - শৃঙ্খল ব্যবস্থায় পরস্পরের বিশ্বস্ত সহযোগী হয়ে উঠতে পারে
    কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল দ্বিপাক্ষিক বাণিজ্যিক সম্পর্ককে নতুন উচ্চতায় নিয়ে যাওয়ার জন্য মার্কিন বাণিজ্য ও শিল্প সংস্থাগুলি ভারতীয় সংস্থাগুলির সঙ্গে কাজ করার আহ্বান জানিয়েছেন । মার্কিন - ভারত কৌশলগত অংশীদারিত্ব ফোরামে গতকাল ভিডিও কনফারেন্সে ভাষণ দিতে গিয়ে শ্রী গোয়েল বলেন , দুই গণতান্ত্রিক রাষ্ট্রই সরকারি , বাণিজ্যিক ও মানুষের সঙ্গে মানুষের যোগাযোগের প্রেক্ষিতে গভীর অঙ্গীকার প্রকাশ করে । উভয় রাষ্ট্রই অবাধ ও মুক্ত বাণিজ্য ব্যবস্থায় বিশ্বাস করে এবং মার্কিন যুক্তরাষ্ট্র ভারতের বৃহত্তম বাণিজ্যিক অংশীদার ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650449 – এই লিঙ্কে ক্লিক করুন ।
    
    মুদ্রণ কাজকর্ম সংক্রান্ত অর্থনৈতিক নীতি - নির্দেশিকা
    বর্তমান পরিস্থিতিকে বিবেচনায় রেখে সমগ্র বিশ্বই উৎপাদনশীলতার ক্ষেত্রে ডিজিটাল পদ্ধতি গ্রহণ করার লক্ষ্যে অগ্রসর হচ্ছে । এই প্রেক্ষিতে ভারত সরকারও সেরা ডিজিটাল পদ্ধতিগুলি প্রয়োগের সিদ্ধান্ত নিয়েছে । আগামী বছরগুলিতে দেওয়াল ক্যালেন্ডার মুদ্রণ , ডেক্সটপ ক্যালেন্ডার , ডায়েরি ও এ ধরনের অন্যান্য মুদ্রিত সামগ্রীর জন্য কোনও কেন্দ্রীয় মন্ত্রক / দপ্তর / রাষ্ট্রায়ত্ত সংস্থা মুদ্রণ পদ্ধতি ব্যবহার না করার পক্ষে অগ্রসর হচ্ছে । এ ধরনের যাবতীয় কাজকর্ম ডিজিটাল পদ্ধতিতে বা অনলাইনে সম্পন্ন হবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650627 – এই লিঙ্কে ক্লিক করুন ।

    

    
    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কেন্দ্রশাসিত এই অঞ্চলের প্রশাসক উপসর্গ - বিশিষ্ট রোগীদের স্বাস্থ্যের প্রতি বিশেষ যত্নবান হওয়ার জন্য চিকিৎসকদের নির্দেশ দিয়েছেন । তিনি আরও বলেছেন , করোনা আক্রান্ত যে সমস্ত রোগী হোম আইসোলেশনে রয়েছেন , তাঁদের নিয়মিত - ভিত্তিতে পর্যবেক্ষণে রাখতে হবে ।
    
    • হিমাচল প্রদেশ : রাজ্যের মুখ্যমন্ত্রী জানিয়েছেন , শীঘ্রই উপাসনালয়গুলি খোলার ব্যাপারে রাজ্য সরকার চিন্তাভাবনা করছে এবং এ ব্যাপারে পুণ্যার্থীদের জন্য অবিলম্বে আদর্শ কার্যপরিচালন বিধি প্রণয়ন করা হবে । কোভিড - ১৯ মহামারীর দরুণ রাজ্যের উন্নয়ন প্রক্রিয়া যাতে বাধাপ্রাপ্ত না হয় , তা সুনিশ্চিত করার লক্ষ্যে রাজ্য সরকার কাজ করছে ।
    
    • কেরল : কেন্দ্রীয় স্বাস্থ্য মন্ত্রকের এক সমীক্ষায় জানা গেছে , রাজ্যে কোভিড সঙ্কট অত্যন্ত উদ্বেগজনক । রাজ্যগুলির মধ্যে কেরল দৈনিক ৪ . ৩ শতাংশ হারে আক্রান্তের সংখ্যা বৃদ্ধি পাওয়ার দিক থেকে ক্রমতালিকায় মহারাষ্ট্রের পর দ্বিতীয় স্থানে রয়েছে । রাজ্যে এখনও পর্যন্ত করোনায় ৩০৩ জনের মৃত্যু হয়েছে ।
    
    • তামিলনাডু : কেন্দ্রশাসিত পন্ডিচেরীতে করোনায় আক্রান্তের সংখ্যা ১৫ হাজার ছাড়িয়েছে । আজ পর্যন্ত মৃত্যু হয়েছে ২৫০ জনের । এদিকে তামিলনাডু ’ তে চলতি মাসের ৭ তারিখ থেকে যাত্রীবাহী ট্রেন , আন্তঃজেলা বাস পরিষেবা শুরু হবে ।
    
    • কর্ণাটক : বেঙ্গালুরুতে কোভিড পরিস্থিতির লক্ষ্যণীয় অগ্রগতি ঘটেছে । গত ১৫ দিনে মৃত্যু হার কমে ০ . ৯ শতাংশ হয়েছে । জুলাই মাসে আক্রান্তের হার ২৩ শতাংশ থেকে কমে ১০ . ২ শতাংশ হয়েছে । একইভাবে , দৈনিক নমুনা পরীক্ষার হার ৪ হাজার থেকে বেড়ে ২৫ হাজার হয়েছে ।
    
    • অন্ধ্রপ্রদেশ : কোভিড আক্রান্তের সংখ্যা ক্রমাগত বৃদ্ধি পাওয়ার দরুণ রাজ্য সরকার রোগীদের বাড়ি থেকে হাসপাতাল পর্যন্ত পরিবহণের জন্য ১ হাজার ৩৫০টি অ্যাম্বুলেন্স ভাড়া নেওয়ার সিদ্ধান্ত নিয়েছে । রাজ্যে চিকিৎসা ও স্বাস্থ্য সংক্রান্ত বিশেষ মুখ্যসচিব জানিয়েছেন , রাজ্য সরকার করোনায় মৃত্যু হার কমানোর ব্যাপারে অগ্রাধিকার দিচ্ছে ।
    
    • তেলেঙ্গানা : রাজ্যে গত ২৪ ঘন্টায় আরও ১০ জনের মৃত্যুর খবর মেলায় করোনায় মৃতের সংখ্যা বেড়ে ৮৪৬ হয়েছে । আক্রান্তের সংখ্যা ১ লক্ষ ৩০ হাজার ছাড়িয়েছে এবং নিশ্চিতভাবে করোনায় আক্রান্ত হয়েছেন ৩২ হাজার ৩৪১ জন ।
    
    • অরুণাচল প্রদেশ : রাজ্যে গত ২৪ ঘন্টায় আরও ১০০ জনের করোনায় সংক্রমণের খবর মিলেছে । সুস্থতার হার বেড়ে হয়েছে ৭০ . ৭২ শতাংশ ।
    
    • আসাম : রাজ্যে মঙ্গলবার কোভিড - ১৯ আক্রান্ত ১ হাজার ৪০০ - রও বেশি রোগী আরোগ্য লাভ করেছেন । বর্তমানে আক্রান্তের সংখ্যা ২৪ হাজার ৫১৪ ।
    
    • মণিপুর : রাজ্যে আরও ১৩০ জনের করোনা নমুনা পরীক্ষা হয়েছে । নিশ্চিতভাবে করোনায় আক্রান্তের সংখ্যা ১ হাজার ৯০৩ । সুস্থতার হার বেড়ে হয়েছে ৬৯ শতাংশ ।
    
    • মেঘালয় : রাজ্যে আজ আরও ৭৩ জন ব্যক্তি করোনা থেকে আরোগ্য লাভ করেছেন । বর্তমানে নিশ্চিতভাবে করোনায় আক্রান্তের সংখ্যা ১ হাজার ১৯৩ ।
    
    • মিজোরাম : রাজ্যে গতকাল আরও ৮ জনের করোনায় সংক্রমিত হওয়ার খবর মিলেছে । এর ফলে , আক্রান্তের সংখ্যা বেড়ে হয়েছে ১ হাজার ২০ । এদের মধ্যে নিশ্চিতভাবে করোনায় আক্রান্ত হয়েছেন ৪১০ জন ।
    
    • নাগাল্যান্ড : ডিমাপুর ও কোহিমাতে জোড় - বিজোড় নম্বর - বিশিষ্ট যানবাহনের চলাচল অব্যাহত থাকছে ।
    
    • সিকিম : রাজ্যে আজ পর্যন্ত ৪১ হাজার ৫৫৮টি নমুনা পরীক্ষা হয়েছে ।
    
    • মহারাষ্ট্র : রাজ্য সরকার বেসরকারি হাসপাতাল ও নার্সিং হোমগুলিতে কোভিড - ১৯ রোগীদের চিকিৎসার জন্য ৮০ শতাংশ শয্যা আরও তিন মাস সংরক্ষিত রাখার পূর্বের নির্দেশিকা কার্যকর রেখেছে । এদিকে গতকাল আরও ১৫ হাজার ৭৬৫ জনের সংক্রমিত হওয়ার খবর মেলায় করোনায় আক্রান্তের সংখ্যা ৮ লক্ষ ছাড়িয়েছে । নিশ্চিতভাবে করোনায় আক্রান্তের সংখ্যা ১ লক্ষ ৯৮ হাজারেরও বেশি ।
    
    • রাজস্থান : রাজ্যে করোনায় আক্রান্তের সংখ্যা ক্রমাগত বৃদ্ধি পাওয়ায় রাজ্য সরকার আরও বেশি সরকারি হাসপাতালকে সুনির্দিষ্ট কোভিড হাসপাতালে রূপান্তরিত করার সিদ্ধান্ত নিয়েছে । রাজ্যে আজ পর্যন্ত নিশ্চিতভাবে করোনায় আক্রান্তের সংখ্যা ১৩ হাজার ৯৭০ ।
    
    • ছত্তিশগড় : রাজ্যে গতকাল এ যাবৎ একদিনেই সর্বাধিক ১ হাজার ৫১৪ জনের সংক্রমিত হওয়ার খবর মিলেছে । এর ফলে , করোনায় আক্রান্তের সংখ্যা বেড়ে ৩৩ হাজার ছাড়িয়েছে । এখনও পর্যন্ত মৃত্যু হয়েছে ২৮৭ জনের ।
    
    • গোয়া : সমস্ত অভ্যন্তরীণ বিমানের যাত্রীদের আগমনের অব্যবহিত পর কোভিড - ১৯ নেগেটিভ সার্টিফিকেট জমা করার যে নীতি - নির্দেশিকা কার্যকর রয়েছে গোয়া বিমানবন্দর তা কার্যকর না করার সিদ্ধান্ত নিয়েছে । চতুর্থ পর্যায়ের আনলক সংক্রান্ত নীতি - নির্দেশিকা জারি হওয়ার প্রেক্ষিতে এই সিদ্ধান্ত নেওয়া হয়েছে । এদিকে রাজ্যের মুখ্যমন্ত্রী করোনায় আক্রান্ত হয়েছেন এবং হোম আইসোলেশনে রয়েছেন ।


    CG/BD/SB

    
    
    (Release ID: 1650842) Visitor Counter : 3
    
    
      Read this release in: Punjabi , English , Urdu , Hindi , Marathi , Assamese , Manipuri , Gujarati , Tamil , Telugu , Malayalam