      রেলমন্ত্রক

      রেল ও বাণিজ্য এবং শিল্পমন্ত্রী শ্রী পীযূষ গোয়েল রেলপথে পণ্য এবং পার্সেল পরিষেবা ক্ষেত্রকে আরও শক্তিশালী করে তুলতে দেশের শীর্ষ কুরিয়ার/লজিস্টিক পরিষেবা প্রদানকারীদের সঙ্গে বৈঠক করেছেন
      Posted On: 03 SEP 2020 2:38PM by PIB Kolkata


    নয়াদিল্লী, ৩ সেপ্টেম্বর, ২০২০


    

    রেল ও বাণিজ্য এবং শিল্পমন্ত্রী শ্রী পীযূষ গোয়েল রেলপথে পণ্য এবং পার্সেল পরিষেবা ক্ষেত্রকে আরও শক্তিশালী করে তুলতে দেশের শীর্ষ কুরিয়ার/লজিস্টিক পরিষেবা প্রদানকারীদের সঙ্গে বৈঠক করেছেন। বৈঠকে জানানো হয়েছে যে রেলপথে পণ্য এবং পার্সেল সরবরাহ যথেষ্টই সহজ এবং খরচও কম। পাশাপাশি কুরিয়ার সার্ভিসগুলির ভরসাও রয়েছে এই পরিষেবার ওপর। বেসরকারী পার্সেল পরিষেবা সংস্থাগুলি ব্যবসায়িক পরিধি সম্প্রসারণের ক্ষেত্র নিয়ে আলোচনা চালানো হয়। রেলওয়ে আধিকারিক এবং পণ্য/কুরিয়ার সরবরাহকারী সংস্থাগুলির প্রতিনিধিদের সমন্বয়ে একটি যৌথ কার্যকরী গোষ্ঠী গঠন করা হবে বলে জানানো হয়েছে।


    
    বৈঠকে কেন্দ্রীয় মন্ত্রী বলেন, সুস্থায়ী ব্যবসার উন্নয়নের লক্ষ্যে সরকার একাধিক পদক্ষেপ গ্রহণ করেছে, বিভিন্ন সমস্যার সমাধানে এগিয়ে এসেছে। চলতি বছরের ২২শে মার্চ থেকে দোসরা সেপ্টেম্বর পর্যন্ত ভারতীয় রেল মোট ৫ হাজার ২৯২টি পার্সেল ট্রেন চালিয়েছে। এরমধ্যে ৫ হাজার ১৩৯টি ট্রেন নির্দিষ্ট সময়ের মধ্যে গন্তব্যস্থলে পৌঁছে গেছে। ৩ লক্ষ ১৮ হাজার ৪৫৩ টন পণ্য পরিবহনে রেলের ১১৬.১৯ কোটি টাকা আয় হয়েছে। গত বছরের আগস্টের তুলনায় এ একই সময়ে ভারতীয় রেল ৯৪.৩৩ মিলিয়ন টন পণ্য সরবরাহ করেছে। চলতি বছরের ২৫শে মার্চ থেকে পয়লা সেপ্টেম্বরের মধ্যে ভারতীয় রেল মোট ১ লক্ষ ৪১ হাজার ৪৯টি রেকের মাধ্যমে ৪৫১.৩৮ মিলিয়ন টন পণ্য সরবরাহ করেছে।

    

    CG/SS/NS

    
    
    (Release ID: 1651112) Visitor Counter : 5
    
    
      Read this release in: Punjabi , English , Urdu , Marathi , Hindi , Assamese , Manipuri , Tamil , Malayalam