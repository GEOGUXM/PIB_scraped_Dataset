      আবাসনএবংশহরাঞ্চলেরদারিদ্র্যদূরীকরণমন্ত্রক

      ৭ই সেপ্টেম্বর থেকে পর্যায়ক্রমে মেট্রো চলাচল শুরু হবে
      Posted On: 02 SEP 2020 6:56PM by PIB Kolkata


    নয়াদিল্লি , ০২ সেপ্টেম্বর , ২০২০


    কেন্দ্রীয় আবাসন ও নগরোন্নয়ন দপ্তরের স্বাধীন দায়িত্বপ্রাপ্ত প্রতিমন্ত্রী শ্রী হরদীপ সিং পুরী বুধবার মেট্রো রেল চলাচলের বিষয়ে সাধারণ পরিচালন পদ্ধতি ঘোষণা করেছেন। কেন্দ্রীয় স্বরাষ্ট্র মন্ত্রকের ২৯শে অগাস্টের 40-3/2020-DM-I(A) নির্দেশ অনুযায়ী , ৭ই সেপ্টেম্বর থেকে পর্যায়ক্রমে মেট্রো চলাচল শুরু হবে। এর জন্য আবাসন ও নগরোন্নয়ন মন্ত্রক এবং কেন্দ্রীয় স্বরাষ্ট্র মন্ত্রক যৌথভাবে এই নির্দেশিকা তৈরি করেছে। এই নির্দেশিকার উল্লেখযোগ্য দিকগুলির মধ্যে রয়েছে –


    ক ) মেট্রো চলাচল পর্যাক্রমে শুরু হবে। যেসব জায়গায় একাধিক মেট্রো লাইন রয়েছে , সেইসব শহরে ৭ই সেপ্টেম্বর থেকে পর্যায়ক্রমে তা চালু হবে। ১২ই সেপ্টেম্বরের মধ্যে সব করিডরে ট্রেন চালানো শুরু হবে। প্রাথমিক পর্যায়ে সীমিত সময়ে এই ট্রেন চলাচল করবে। ১২ই সেপ্টেম্বরের মধ্যে পূর্ণ সময়ের জন্য চলাচল শুরু করবে। স্টেশন এবং ট্রেনে যাত্রী ভীড় এড়াতে ট্রেনের সংখ্যা নিয়ন্ত্রণ করা হবে।


    খ ) কন্টেনমেন্ট এলাকার স্টেশনগুলি বন্ধ থাকবে।


    গ ) শারীরিক দূরত্ব বজায় রাখার জন্য স্টেশনে ও ট্রেনের মধ্যে যথাযথভাবে জায়গা নির্ধারণ করা হবে।


    ঘ ) সমস্ত যাত্রী ও কর্মীদের মাস্ক পরা বাধ্যতামূলক। যাঁরা মাস্ক নিয়ে আসবেন না মেট্রো রেল কর্তৃপক্ষ অর্থের বিনিময়ে তাঁদের মাস্ক সরবরাহ করবে।


    ঙ ) থার্মাল স্ক্রিনিং – এর পর যাঁদের কোনও লক্ষণ থাকবে না , তাঁরাই স্টেশনে ঢুকতে পারবেন। যাঁদের কোভিড সংক্রমণের লক্ষণ দেখা দেবে , সেইসব ব্যক্তিদের নিকটবর্তী কোভিড কেয়ার সেন্টার বা হাসপাতালে শারীরিক পরীক্ষা জন্য যেতে বলা হবে। আরোগ্য সেতু অ্যাপ ব্যবহার করতে উৎসাহ দেওয়া হবে।


    চ ) স্টেশনে ঢোকার মুখে যাত্রীদের স্যানিটাইজার দেওয়া হবে। এছাড়াও , যেসব যন্ত্রপাতি যাত্রীরা ব্যবহার করবেন , ট্রেনের মধ্যে লিস্ট , সিড়ি , প্রবেশ - পথ ও শৌচালয় কিছু সময় অন্তর স্যানিটাইজেশন করতে হবে। স্মার্ট কার্ড এবং নগদবিহীন অথবা অনলাইনের মাধ্যমে আর্থিক লেনদেনে উৎসাহিত করা হবে। টোকেন এবং কাগজের স্লিপ বা টিকিটকে যথাযথ স্যানিটাইজেশনের পরই ব্যবহার করা হবে।


    ছ ) প্রত্যেকটি স্টেশনে ট্রেন অনেকক্ষণ ধরে থামবে , যাতে যাত্রীরা শারীরিক দূরত্ব বজায় রেখে ট্রেনে ওঠা - নামা করতে পারেন। মেট্রো রেল কর্তৃপক্ষ শারীরিক দূরত্ব বজায় রাখা নিশ্চিত করার জন্য প্রয়োজনে কোনও কোনও স্টেশনে ট্রেন নাও দাঁড় করাতে পারেন।


    জ ) যাত্রীদের অনুরোধ করা হচ্ছে , ট্রেনে সফরের সময়ে তাঁরা যেন ন্যূনতম পণ্য সামগ্রী নিয়ে যাওয়া - আসা করেন। ধাতব সামগ্রী বহন না করতে পরামর্শ দেওয়া হচ্ছে।


    ঝ ) ট্রেনে গরম হাওয়া , হাওয়া চলাচল এবং শীতাতপ নিয়ন্ত্রণের জন্য কেন্দ্রীয় পূর্ত দপ্তর ও ইন্ডিয়ান সো সা ইটি অফ হিটিং রেফ্রিজারেটিং অ্যান্ড এয়ার কন্ডিশনিং ইঞ্জিনিয়ার্স – এর নির্দেশিকা মেনে চলতে হবে। এয়ার কন্ডিশনিং ব্যবস্থায় বিশুদ্ধ বাতাস যতটা সম্ভব বেশি করে প্রবেশ করাতে হবে।


    ঞ ) যাত্রী ও কর্মীদের জন্য বৈদ্যুতিন , মুদ্রণ , সোশ্যাল মিডিয়া , পোস্টার , ব্যানার , হোর্ডিং , ওয়েবসাইট সহ বিভিন্ন মাধ্যমের সাহায্য তথ্য শিক্ষা ও যোগাযোগ সংক্রান্ত প্রচার চালানো হবে।


    ট ) মেট্রো রেল কর্তৃপক্ষ স্টেশনের বাইরে যাত্রী ভীড় নিয়ন্ত্রণ করার জন্য রাজ্য পুলিশ এবং স্থানীয় প্রশাসনের সঙ্গে নিয়মিত যোগাযোগ রেখে চলবে।


    এই নির্দেশিকা মেনে দিল্লি , নয়ডা , চেন্নাই , কোচি , ব্যাঙ্গালোর , মুম্বাই লাইন - ১ , জয়পুর , হায়দ্রাবাদ , মহামেট্রো ( নাগপুর ), কলকাতা , গুজরাট এবং উত্তর প্রদেশ মেট্রো ( লক্ষ্ণৌ ) তাদের সাধারণ পরিচালন পদ্ধতি তৈরি করবে। যেহেতু মহারাষ্ট্র সরকার সিদ্ধান্ত নিয়েছে সেপ্টেম্বর মাসে মেট্রো চলাচল করবে না। তাই , অক্টোবর থেকে বা রাজ্য সরকারের সিদ্ধান্ত অনুযায়ী নির্দিষ্ট সময়ে মুম্বাই লাইন - ১ এবং মহামেট্রো চলাচল শুরু হবে।


    CG/CB/SB

    
    
    (Release ID: 1651105) Visitor Counter : 3
    
    
      Read this release in: English , Telugu , Kannada , Manipuri , Marathi , Assamese , Urdu , Hindi , Punjabi , Tamil