      রেলমন্ত্রক

      কেন্দ্রীয় মন্ত্রিসভা পালওয়াল থেকে সোনিপত হয়ে সোহানা-মানেসার-খড়খুদা পর্যন্ত হরিয়ানা অরবিটল রেল প্রকল্পে অনুমোদন দিয়েছে
      Posted On: 15 SEP 2020 2:26PM by PIB Kolkata


    নয়াদিল্লী, ১৫ সেপ্টেম্বর, ২০২০


    

    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয়ক কমিটি পালওয়াল থেকে সোনিপত হয়ে সোহানা-মানেসার-খড়খুদা পর্যন্ত হরিয়ানা অরবিটল রেল প্রকল্পে অনুমোদন দিয়েছে।


    
    এই রেললাইনটি পালওয়াল থেকে শুরু হয়ে দিল্লী-আম্বালা বিভাগের বর্তমান হারসানা কালান স্টেশনে শেষ হবে। এটি বর্তমানে পাতিল স্টেশন (দিল্লী-রেওয়াড়ি লাইন), সুলতানপুর স্টেশন (গারহি হর্ষারু-ফারুখ নগর লাইন) এবং আসৌদা স্টেশন (দিল্লী রহতক লাইন)কে সংযুক্ত করবে।


    
    বাস্তবায়ন:
    এই প্রকল্পটি হরিয়ানা সরকারের সঙ্গে রেল মন্ত্রকের যৌথভাবে প্রতিষ্ঠিত হরিয়ানা রেল পরিকাঠামো উন্নয়ন নিগম লিমিটেড বাস্তবায়িত করবে। এই রেল প্রকল্পে হরিয়ানা সরকার, রেল মন্ত্রক এবং বেসরকারী অংশীদারিত্বের সমান অংশগ্রহণ থাকবে।


    
    প্রাথমিকভাবে এই প্রকল্পের জন্য ৫ হাজার ৬১৭ কোটি টাকা ব্যয় বরাদ্দ করা হয়েছে। এই প্রকল্পের কাজ শেষ করতে সময় লাগবে ৫ বছর।


    
    উপকারিতা:
    এই রেললাইনের মাধ্যমে পালওয়াল, নুহ, গুরুগ্রাম, ঝাঁঝর ও হরিয়ানার সোনপত জেলার সাধারণ মানুষ উপকৃত হবেন।


    
    এতে জাতীয় রাজধানী অঞ্চলের রেল যাতায়াতের ক্ষেত্রে ট্রাফিক পরিবর্তনে বিশেষ সুবিধা মিলবে। হরিয়ানা রাজ্যের বিভিন্ন ধরণের লজিস্টিক হাবগুলির বিকাশে সহায়তা প্রদান করবে। এই অঞ্চলের ডেডিকেটেড ফ্রেইট করিডর নেটওয়ার্কের সঙ্গে উচ্চগতির অবিরাম সংযোগ গড়ে ওঠার ফলে জাতীয় রাজধানী অঞ্চল থেকে ভারতের যেকোন বন্দরে পণ্য পরিবহনের সুবিধা মিলবে। এরফলে পণ্য পরিবহনের ব্যয় ও সময় দুটিই হ্রাস পাবে। পণ্য পরিবহন করিডরের ক্ষেত্রে উন্নতিসাধনের সঙ্গে ‘মেক ইন ইন্ডিয়া’ কর্মসূচি বাস্তবায়নের পথ সুগম হবে। এই প্রকল্প রূপায়িত হলে হরিয়ানা রাজ্যের সংরক্ষিত অঞ্চলগুলিতে অর্থনৈতিক ও সামাজিক কার্যকলাপ বৃদ্ধি পাবে।


    
    প্রতিদিন প্রায় ২০ হাজার যাত্রী যাতায়াত করতে পারবেন এবং প্রতি বছর ৫০ মিলিয়ন টন পণ্য পরিবহনের সুযোগ তৈরি হবে।


    
    প্রেক্ষাপট:
    পালওয়াল থেকে সোনিপত পর্যন্ত অরবিটাল রেল করিডর জাতীয় রাজধানী অঞ্চলের সুস্থায়ী উন্নয়নে এবং দিল্লী অঞ্চলের বর্তমান ভারতীয় রেল নেটওয়ার্কের বিকাশে গুরুত্বপূর্ণ ভূমিকা পালন করবে। এই প্রকল্প দিল্লী থেকে শুরু হওয়া সমস্ত রেলপথ এবং হরিয়ানা রাজ্যের মধ্যে দিয়ে যাওয়া ফ্রেইট করিডর নেটওয়ার্কের সঙ্গে সংযোগ স্থাপন করবে।
    
    
    
    CG/SS/NS

    
    
    (Release ID: 1654548) Visitor Counter : 4
    
    
      Read this release in: English , Urdu , Hindi , Manipuri , Punjabi , Gujarati , Telugu , Kannada