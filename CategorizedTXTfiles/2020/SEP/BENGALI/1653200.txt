      স্বরাষ্ট্র মন্ত্রক

      শ্রী হরমন্দির সাহিবে বিদেশি অনুদান নিয়ন্ত্রণ আইন (এফসিআরএ)-এর অনুমতি দেওয়ায় কেন্দ্রীয় স্বরাষ্ট্র মন্ত্রী অমিত শাহ একে যুগান্তকারী এবং ঐতিহাসিক বলে উল্লেখ করেছেন
      Posted On: 10 SEP 2020 2:37PM by PIB Kolkata


    নয়াদিল্লি, ১০ সেপ্টেম্বর, ২০২০


    

    কেন্দ্রীয় স্বরাষ্ট্র মন্ত্রী শ্রী অমিত শাহ শ্রী হরমন্দির সাহিবের জন্য বিদেশি অনুদান নিয়ন্ত্রণ আইনে ছাড় দেওয়ার সিদ্ধান্তকে যুগান্তকারী এবং ঐতিহাসিক বলে বর্ণনা করেছেন।
    
    এক ট্যুইট বার্তায় শ্রী শাহ বলেছেন, শ্রী দরবার সাহিবের পবিত্রতা আমাদের শক্তি। বহু দশক ধরে বিশ্ব জুড়ে সঙ্গত এখানে সাহায্য করতে পারে না। মোদী সরকারের বিদেশি অনুদান নিয়ন্ত্রণ আইন শ্রী হরমন্দির সাহিবে অনুমতি দেওয়ায় এখানকার সেবা এবং আন্তর্জাতিক স্তরে সঙ্গতের ক্ষেত্রে যোগসূত্র দৃঢ় হবে। এটি সত্যিই এক আশীর্বাদের মুহূর্ত।
    
    প্রধানমন্ত্রী শ্রী নরেন্দ্র মোদীজি অত্যন্ত কৃতজ্ঞ হয়েছেন যে ওয়াহে গুরুজি তাঁর থেকে সেবা নিয়েছেন। হরমিন্দর সাহিবের জন্য বিদেশি অনুদান নিয়ন্ত্রণ আইনের সিদ্ধান্ত একটি যুগান্তকারী ঘটনা। এর মধ্য দিয়ে আমাদের শিখ ভাই-বোনেদের সেবা করার মনোভাব আবারও প্রতিফলিত হয়।
    
    ৯ সেপ্টেম্বর কেন্দ্রীয় স্বরাষ্ট্র মন্ত্রক পাঞ্জাবের সাচখান্দ শ্রী হরমিন্দর সাহিব শ্রী দরবার সাহিবকে নিবন্ধীকরণের সুযোগ দিয়েছে। ২৭ মে এই সংস্থা ২০১০-এর বিদেশি অনুদান নিয়ন্ত্রণ আইনের আওতায় নিবন্ধীকরণের জন্য আবেদন করেছিল। আগামী পাঁচ বছর এই নিবন্ধীকরণ বৈধ থাকবে।
    
    পাঞ্জাবের সাচখন্দ শ্রী হরমিন্দর সাহিব শ্রী দরবার সাহিবকে নিবন্ধীকরণের অনুমতি দেওয়ার আগে আইন অনুসারে আবেদনটিকে বিবেচনা করা হয়েছে। বিভিন্ন মহল থেকে এ বিষয়ে পরামর্শ এবং নথি সংগ্রহ করা হয়েছে।
    
    সাচখন্দ শ্রী হরমিন্দর সাহিব শ্রী দরবার সাহিব অমৃতসরের স্বর্ণ মন্দির হিসেবে পরিচিত। ১৯২৫ সালে শিখ গুরুদ্বার আইন অনুসারে এটি তৈরি করা হয়। এর মূল্য উদ্দেশ্য, জনসাধারণ এবং পূণ্যার্থীদের জন্য বিনামূল্যে ২৪ ঘন্টা লঙ্গরের ব্যবস্থা করা, দরিদ্র এবং পিছিয়ে পড়া মানুষদের আর্থিক সহায়তাদান, ছাত্রছাত্রীদের সাহায্য করা, যাঁদের প্রয়োজন তাঁদের চিকিৎসায় আর্থিক সাহায্য দেওয়া এবং প্রাকৃতিক বিপর্যয়ে সেবা করা। এই সংস্থা এতদিন তার বিভিন্ন কাজের জন্য দেশের মধ্যেই অনুদান পেত। কেন্দ্রীয় স্বরাষ্ট্র মন্ত্রকের অনুমতির ফলে এখন থেকে এই প্রতিষ্ঠানে বিদেশি অনুদানও আসবে।


    

    CG/CB/DM

    
    
    (Release ID: 1653200) Visitor Counter : 2
    
    
      Read this release in: English , Urdu , Hindi , Marathi , Punjabi , Gujarati , Tamil , Telugu , Kannada