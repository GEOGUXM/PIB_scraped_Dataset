      প্রধানমন্ত্রীরদপ্তর

      প্রধানমন্ত্রী আগামীকাল মধ্যপ্রদেশের রাস্তার হকারদের সঙ্গে ‘স্বনিধি সংবাদ’ অনুষ্ঠানে মতবিনিময় করবেন
      Posted On: 08 SEP 2020 2:51PM by PIB Kolkata


    নয়াদিল্লি, ০৮ সেপ্টেম্বর, ২০২০


    

    প্রধানমন্ত্রী শ্রী নরেন্দ্র মোদী আগামীকাল ৯ই সেপ্টেম্বর মধ্যপ্রদেশের রাস্তার হকারদের সঙ্গে ‘স্বনিধি সংবাদ’ নামে এক মতবিনিময় অনুষ্ঠানে অংশ নেবেন।


    
    কোভিড-১৯ এর দরুণ প্রভাবিত রাস্তার হকারদের জীবন-জীবিকা সংক্রান্ত কাজকর্ম পুনরায় শুরু করতে সাহায্য করার জন্য কেন্দ্রীয় সরকার গত পয়লা জুন প্রধানমন্ত্রী স্বনিধি কর্মসূচি শুরু করেন।
    মধ্যপ্রদেশে ৪ লক্ষ ৫০ হাজার রাস্তার হকার এই কর্মসূচিতে সামিল হয়েছেন এবং ৪ লক্ষেরও বেশি হকারকে পরিচয়পত্র সহ বিক্রেতা শংসাপত্র দেওয়া হয়েছে। ইতিমধ্যেই ২ লক্ষ ৪৫ হাজার যোগ্য সুফলভোগীর আবেদনপত্র অর্থ সহায়তার জন্য ব্যাঙ্কগুলির কাছে পাঠিয়ে দেওয়া হয়েছে। প্রেরিত আবেদনপত্রগুলির মধ্যে প্রায় ১ লক্ষ ৪০ হাজার রাস্তার হকারের আর্থিক সহায়তার আবেদন মঞ্জুর হয়েছে। এই সহায়তা বাবদ ১৪০ কোটি টাকা দেওয়া হবে। রাজ্যগুলির মধ্যে আবেদনপত্র গ্রহণের দিক থেকে মধ্যপ্রদেশ প্রথম স্থানে রয়েছে।


    
    এই কর্মসূচির সুফলভোগীদের আগামীকালের অনুষ্ঠান সরাসরি দেখার সুবিধা করে দেওয়ার জন্য রাজ্যের ৩৭৮টি পুরসংস্থায় এলইডি স্ক্রিনের ব্যবস্থা করা হচ্ছে।


    
    ওয়েবকাস্টের মাধ্যমে অনুষ্ঠানটি সরাসরি সম্প্রচারিত হবে।অনুষ্ঠানে যোগ দেওয়ার জন্য MyGov পোর্টালের মাধ্যমে আগাম নথিভুক্তিকরণের প্রক্রিয়া চলছে। রেজিস্ট্রেশনের জন্য MyGov পোর্টালের লিঙ্কটি হ’ল - https://pmevents.ncog.gov.in/


    
    রাজ্যের মুখ্যমন্ত্রী শ্রী শিবরাজ সিং চৌহান ভিডিও কনফারেন্সের মাধ্যমে অনুষ্ঠানে যোগ দেবেন।
    প্রধানমন্ত্রী রাজ্যের ৩ জন সুফলভোগী রাস্তার হকারের সঙ্গে তাঁদের বিক্রয় কেন্দ্রগুলি থেকেই ভার্চ্যুয়ালি মতবিনিময় করবেন।


    

    CG/BD/SB

    
    
    (Release ID: 1652399) Visitor Counter : 15
    
    
      Read this release in: Assamese , English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Kannada , Malayalam