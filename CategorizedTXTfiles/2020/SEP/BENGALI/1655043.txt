      প্রতিরক্ষামন্ত্রক

      ভারত-মার্কিন প্রতিরক্ষা প্রতিনিধিরা প্রতিরক্ষা ক্ষেত্রে সহযোগিতা নিয়ে ভার্চ্যুয়াল বৈঠকে আলোচনা করলেন
      Posted On: 16 SEP 2020 10:38AM by PIB Kolkata


    নয়াদিল্লি, ১৬ সেপ্টেম্বর, ২০২০


    

    
    প্রতিরক্ষা প্রযুক্তি এবং বাণিজ্যিক উদ্যোগ সম্পর্কিত গোষ্ঠীর দশম বৈঠক ১৫ সেপ্টেম্বর ভিডিও কনফারেন্সের মাধ্যমে অনুষ্ঠিত হয়। বৈঠকে ভারতের হয়ে প্রতিনিধিত্ব করেন প্রতিরক্ষা মন্ত্রকের প্রতিরক্ষা উৎপাদন বিষয়ক সচিব শ্রী রাজ কুমার এবং মার্কিন যুক্তরাষ্ট্রের প্রতিরক্ষা বিষয়ক আন্ডার-সেক্রেটারি মিসেস হেলেন এম লর্ড। এই গোষ্ঠীর বৈঠক সাধারণত বছরে দু'বার অনুষ্ঠিত হয়। এবার করোনা মহামারীর দরুণ বৈঠকটি ভিডিও কনফারেন্সের মাধ্যমে আয়োজন করা হয়েছে।
    
    প্রতিরক্ষা প্রযুক্তি ও বাণিজ্যিক উদ্যোগ সম্পর্কিত গোষ্ঠীর উদ্দেশ্য হল, দুই দেশের মধ্যে প্রতিরক্ষা সরঞ্জাম উৎপাদন ও তার বিকাশে পারস্পরিক সহযোগিতা গড়ে তোলা ও সেইসঙ্গে, দ্বিপাক্ষিক প্রতিরক্ষা বাণিজ্যিক সম্পর্ককে আরও মজবুত করা। চারটি যৌথ কর্মীগোষ্ঠী দুই দেশের মধ্যে প্রতিরক্ষা ক্ষেত্রে স্থল, নৌ, বিমান ও এয়ারক্র্যাফট বা যুদ্ধবিমান প্রযুক্তির আদানপ্রদানে গুরুত্ব দিয়ে থাকে। এই চারটি গোষ্ঠী প্রতিরক্ষা প্রযুক্তি ও বাণিজ্যিক উদ্যোগ সম্পর্কিত গোষ্ঠীর কাছে তাদের প্রতিবেদন পেশ করে।
    
    মার্কিন এবং ভারতীয় শিল্প সংস্থাগুলিকে পরবর্তী প্রজন্মের প্রযুক্তি উদ্ভাবনে আরও উৎসাহিত করতে প্রতিরক্ষা প্রযুক্তি সংক্রান্ত গোষ্ঠীর অধীনে শিল্প সহযোগিতা ফোরামের প্রথম বৈঠক গত ১০ সেপ্টেম্বর অনুষ্ঠিত হয়। এই বৈঠকে ভারতের হয়ে প্রতিনিধিত্ব করেন প্রতিরক্ষা শিল্প উৎপাদন দপ্তরের যুগ্ম সচিব শ্রী সঞ্জয় জাজু এবং মার্কিন যুক্তরাষ্ট্রের হয়ে ইন্টারন্যাশনাল আর্মামেন্টস কো-অপারেশন বিষয়ক ডায়রেক্টর মিঃ মাইকেল ভ্যাকারো। এই ফোরামের পক্ষ থেকে ভারত ও মার্কিন যুক্তরাষ্ট্রের শিল্প সংস্থাগুলির মধ্যে প্রতিরক্ষা উৎপাদন ক্ষেত্রে সরাসরি সামিল হওয়ার বিভিন্ন সুযোগ-সুবিধা খতিয়ে দেখা হয়।


    

    CG/BD/DM

    
    
    (Release ID: 1655043) Visitor Counter : 5
    
    
      Read this release in: English , Urdu , Marathi , Hindi , Manipuri , Assamese , Punjabi , Odia , Tamil , Telugu , Malayalam