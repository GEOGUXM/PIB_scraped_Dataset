      স্বাস্থ্যওপরিবারকল্যাণমন্ত্রক

      উত্তর পূর্বাঞ্চলের রাজ্যগুলিতে সংক্রমনের শৃঙ্খল ভাঙতে কেন্দ্র বিশেষ গুরুত্ব দিয়েছে
      
      স্বাস্থ্য সচিব উত্তরপূর্বের ৮টি রাজ্যের ব্যবস্থাপনার কৌশল পর্যালোচনা করেছেন

      Posted On: 11 SEP 2020 7:30PM by PIB Kolkata

    নয়াদিল্লী, ১১ সেপ্টেম্বর, ২০২০


    কেন্দ্রীয় স্বাস্থ্য সচিব আজ উত্তরপূর্বাঞ্চলের ৮টি রাজ্যের কোভিড ব্যবস্থাপনা এবং ওই সব রাজ্যগুলিতে সংক্রমণ আটকাতে কি কি ব্যবস্থা নেওয়া হয়েছে তা নিয়ে ভিডিও কনফারেন্সের মাধ্যমে পর্যালোচনা বৈঠক করেছে। অরুণাচলপ্রদেশ, অসম, মনিপুর, মিজোরাম, মেঘালয়, নাগাল্যান্ড, ত্রিপুরা এবং সিকিম- এই ৮টি রাজ্যের প্রধান সচিব, স্বাস্থ্য সচিব সহ উচ্চপদস্থ আধিকারিকরা এই বৈঠকে যোগ দিয়েছিলেন। যদিও ওই ৮টি রাজ্যে দেশের মোট সংক্রমিত চিকিৎসাধীনের ৫ শতাংশেরও কম মানুষ রয়েছেন।


    অসমে ২৯ হাজার ৬৯০ জন সংক্রমিত চিকিৎসাধীন রয়েছেন যা উত্তর পূর্বাঞ্চলের বর্তমান মোট চিকিৎসাধীনের ৬৮ শতাংশ। ত্রিপুরায় ৭ হাজার ৩৮৩ জন সংক্রমিত চিকিৎসাধীন রয়েছেন- উত্তর পূর্বাঞ্চলের মোট হিসেবের ১৭ শতাংশ। অরুণাচলপ্রদেশে ১ হাজার ৬৫৮ জন, মনিপুরে ১ হাজর ৬৩৩ জন, মেঘালয়ে ১ হাজার ৪৩৪ জন, নাগাল্যান্ডে ৮৩৪ জন, মিজোরামে ৫৮৩ জন এবং সিকিমে ৫৩২ জন সংক্রমিত চিকিৎসাধীন আছেন। গত ২৪ ঘন্টায় নতুন করে অসমে ২ হাজার ৭৩৯ জন, ত্রিপুরায় ৫৫৯ জন, অরুণাচলপ্রদেশে ১২৭ জন, মনিপুর ১০৮, মেঘালয়ে ৯৯, নাগাল্যান্ডে ২৬১, মিজোরামে ১৪১ ও সিকিমে ২০ জন সংক্রমিত হয়েছেন। সংক্রমিতদের মধ্যে মৃত্যুর হার অসমে ০.৩ শতাংশ, ত্রিপুরায় ০.৯৭ শতাংশ, অরুণাচলপ্রদেশে ০.১৬ শতাংশ, মনিপুরে ০.৫৯ শতাংশ, মেঘালয়ে ০.৬১ শতাংশ, নাগাল্যান্ডে ০.২২ শতাংশ এবং সিকিমে ০.৩৫ শতাংশ। মিজোরামে কোন সংক্রমিত এখনো পর্যন্ত মারা যাননি।


    কেন্দ্রীয় স্বাস্থ্য সচিব এই রাজ্যগুলিকে পরামর্শ দিয়েছেন, তারা যেন প্রতিরোধমূলক ব্যবস্থা বজায় রাখেন এবং নমুনা পরীক্ষার হার বৃদ্ধি করেন। যেসব সংক্রমিত হাসপাতালে চিকিৎসাধীন, তাঁদের যথাযথ চিকিৎসার ওপরও তিনি জোর দিয়েছেন। এই ৮টি রাজ্যের প্রতিনিধিরা কোভিড-১৯এর বিষয়ে নিজ নিজ রাজ্যের বিস্তারিত তথ্য জানিয়েছেন এবং আগামী ১ মাস তারা কি কি পরিকল্পনা করেছেন সে নিয়ে আলোচনা হয়েছে।


    আরটিপিসিআর এবং র‍্যাপিড অ্যান্টিজেন টেস্ট করানোর পাশাপাশি যাদের সংক্রমণের লক্ষণ দেখা গেছে অথচ অ্যান্টিজেন টেস্টে নেগেটিভ রিপোর্ট এসেছে তাদের আবারও নমুনা পরীক্ষা করানোর পরামর্শ দেওয়া হয়েছে।


    রাজ্যগুলিকে নিম্নলিখিত ব্যবস্থাগুলি যথাযথ পালনের পরামর্শ দেওয়া হয়েছে


    ১. সংক্রমণ প্রতিহত করার জন্য প্রয়োজনীয় নিষেধাজ্ঞা বজায় রাখা, শারীরিক দূরত্ব বজায় রেখে চলা এবং বাড়ি বাড়ি গিয়ে সংক্রমণের বিষয়ে খোঁজ নেওয়া।


    ২. আরটি-পিসিআর টেস্ট সমস্ত রাজ্যে বাড়ানোর মধ্য দিয়ে সংক্রমিতদের দ্রুত শনাক্ত করতে হবে।


    ৩. হোম আইসোলেশনে যারা রয়েছেন তাদের নিয়মিত খোঁজখবর নেওয়া এবং যদি কারুর হাসপাতালে যাওয়ার প্রয়োজন হয় তাহলে তাকে দ্রুত হাসপাতালে ভর্তি করতে হবে।


    ৪. যারা বিভিন্ন জটিল অসুখে ভুগছেন এবং প্রবীন নাগরিকদের জন্য হাসপাতালে ভর্তি সহ অন্যান্য চিকিৎসা পরিষেবা নিশ্চিত করতে হবে।


    ৫. মৃত্যুর হার যাতে ১ শতাংশের কম থাকে সেদিকে উদ্যোগী হতে হবে।


    সমস্ত রাজ্যের উচ্চপদস্থ আধিকারিকদের এই মহামারীর মোকাবিলায় প্রয়োজনীয় নীতি নির্দেশিকা যথাযথভাবে মেনে চলার আহ্বান জানানো হয়েছে।


    CG/CB/NS

    
    
    (Release ID: 1653450) Visitor Counter : 4
    
    
      Read this release in: English , Urdu , Hindi , Assamese , Manipuri , Tamil , Telugu