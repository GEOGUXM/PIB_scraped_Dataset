      শিল্পওবাণিজ্যমন্ত্রক

      শ্রী পীযূষ গোয়েল বলেছেন, দেশে আমদানি-রপ্তানি ক্ষেত্রে ইতিবাচক দিক দেখা যাচ্ছে; বাণিজ্য ঘাটতি ক্রমশই হ্রাস পাচ্ছে
      Posted On: 04 SEP 2020 10:00AM by PIB Kolkata


    নয়াদিল্লি, ০৪ সেপ্টেম্বর, ২০২০


    

    কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল আজ দেশের এক্সপোর্ট প্রোমোশন কাউন্সিল বা রপ্তানি উন্নয়ন পর্ষদের আধিকারিকদের সঙ্গে বৈঠক করেছেন। বিশ্বে বাণিজ্যে ভারতের অবস্থান এবং রপ্তানিকারকরা যে সমস্যার সম্মুখীন হচ্ছেন, সেসব বিষয় নিয়ে বৈঠকে আলোচনা হয়। রপ্তানি উন্নয়ন পর্ষদ (ইপিসি)-এর সঙ্গে লকডাউন পরবর্তী সময়ে একাধিকবার শ্রী গোয়েল বৈঠকে বসেছেন।
    
    এ দিনের বৈঠকে কেন্দ্রীয় মন্ত্রী বলেন, দেশে আমদানি ও রপ্তানি ক্ষেত্রে ইতিবাচক দিক দেখা যাচ্ছে। মহামারীজনিত কারণে এ বছর এপ্রিলে মাসে রপ্তানি ক্ষেত্রে কিছুটা সমস্যা দেখা দিলেও তা ক্রমশই দূর হচ্ছে। এ প্রসঙ্গে কেন্দ্রীয় মন্ত্রী বলেন, এটি লক্ষ্যণীয় যে মূলধনী পণ্য আমদানি হ্রাস হয়নি। রপ্তানিকারকদের সরবরাহ-শৃঙ্খল এবং দেশে রপ্তানি ক্ষেত্রের সঙ্গে যুক্ত বিভিন্ন সংস্থার নিরসল প্রয়াসের ফলে বিশ্ব বাজারে ভারত যথেষ্টই জায়গা করে নিয়েছে বলে শ্রী গোয়েল জানান । তিনি বলেন, ভারত বিশ্বে বাণিজ্য ক্ষেত্রে এক নির্ভরযোগ্য দেশ হিসাবে উঠে এসেছে। বাণিজ্য ক্ষেত্রে উন্নয়নে পরিকল্পনা গ্রহণ ও পরিকাঠামো তৈরিতে সরকার আরও গুরুত্বপূর্ণ পদক্ষেপ গ্রহণ করছে বলেও মন্ত্রব্য করেন শ্রী গোয়েল। কেন্দ্রীয় মন্ত্রী বলেন, ২৪টি উৎপাদন ক্ষেত্রকে চিহ্নিত করা হয়েছে। এগুলি বিশ্বব্যাপী বাণিজ্য ক্ষেত্র ও মূল্য-শৃঙ্খলে গুরুত্বপূর্ণ ভূমিকা পালন করে থাকে। ভারত বিশ্ব বাণিজ্য ক্ষেত্রে অংশীদারিত্ব বৃদ্ধি করে এই উৎপাদন ক্ষেত্রগুলির সম্প্রসারণে এগিয়ে এসেছে।
    
    তিনি বলেন, বিশ্বব্যাপী ভারত এখন এক বিশ্বস্ত ও স্থিতিশীল অংশীদার হয়ে উঠেছে। মার্চেন্টাইস এক্সপোর্ট ফর্ম ইন্ডিয়া স্কিম (এমইআইএস) প্রসঙ্গে শ্রী গোয়েল এই প্রকল্পের আওতায় সুবিধাভোগীদের বিভিন্ন দিক তুলে ধরেন। সরকার ইতিমধ্যে রপ্তানিকারীদের জন্য এমইআইএস – এর আওতায় রপ্তানিকৃত পণ্যের ওপর শুল্ক ছাড়ের কথা ঘোষণা করেছে বলেও জানান । এদিনের বৈঠকে কেন্দ্রীয় মন্ত্রীর সঙ্গে ইপিসি আধিকারিকরা বিশ্বে ভারতের রপ্তানি ক্ষেত্রে সমস্যার কথা ভাগ করে নেন ।পরে, শ্রী গোয়েল রপ্তানিকারীদের যথাসম্ভব সহায়তা দানের প্রতিশ্রুতি দিয়েছেন। তিনি জানিয়েছেন, ভারতীয় উৎপাদন ক্ষেত্রে গতি আনতে একটি স্টিয়ারিং কমিটি গঠন করা হয়েছে।


    

    CG/SS/SB

    
    
    (Release ID: 1651401) Visitor Counter : 4
    
    
      Read this release in: English , Urdu , Marathi , Hindi , Manipuri , Assamese , Punjabi , Tamil , Telugu , Kannada