      শ্রমওকর্মসংস্থানমন্ত্রক

      কর্মসংস্থানের সুযোগ সৃষ্টি
      Posted On: 16 SEP 2020 4:55PM by PIB Kolkata


    নতুন দিল্লী ১৬ই সেপ্টেম্বর ২০২০


    

    
    বিশ্বজুড়ে করোনা সংক্রমণ বা কোভিড-19 অতিমারী এবং এই কারনে লকডাউন ভারত সহ গোটা বিশ্বের অর্থনৈতিক ব্যবস্থাকে আঘাত করেছে। কোভিড-19 এর ফলে বড়ো সংখ্যক পরিযায়ী শ্রমিক বাধ্য হয়ে তাদের নিজের নিজের রাজ্যে ফিরে গেছে। কোভিড-19 এর জন্য উদ্ভুত পরিস্থিতি মোকাবিলায় কেন্দ্র সরকার একাধিক পদক্ষেপ গ্রহন করেছে। সরকারের পক্ষ থেকে ২০ লক্ষ কোটি টাকার অর্থনৈতিক প্যাকেজ ঘোষণা করা হয়েছে।অর্থনীতি,পরিকাঠামো,ব্যবস্থাপনা, চাহিদা এবং দিকনির্দেশক জনসংখ্যাতত্ত্ব কে সামনে রেখে দেশের যুবকদের কর্মসংস্থানের লক্ষ্যে আত্মনির্ভর ভারতের সূচনা হয়।


    
    কোভিড-19 অতিমারীর প্রভাব প্রশমিত করতে কেন্দ্র সরকার গরিব মানুষদের জন্য প্রধানমন্ত্রী গরিব কল্যাণ যোজনার(পি এম জি কে ওয়াই) সূচনা করেছে। দরিদ্র থেকে দরিদ্রতম মানুষরা এই কঠিন সময়ে,অত্যাবশ্যক পণ্য ক্রয়ের জন্য যাতে অসুবিধায় না পড়েন সে লক্ষ্যে তাদের হাতে খাদ্য এবং অর্থ তুলে দিতেই এই যোজনার সূচনা করা হয়।


    
    প্রধানমন্ত্রী গরিব কল্যাণ যোজনার অধীনে ভারত সরকার ,কর্মচারি ভবিষ্যত নিধির (ই পি এফ) নিয়োগকারির ১২% এবং কর্মচারির ১২%,মোট ২৪% মজুরি একত্রে,মার্চ ২০২০ থেকে অগাস্ট ২০২০ পর্যন্ত দিয়ে দিয়েছে। এই সুযোগ পেয়েছে সেই সমস্ত সংস্থা যাদের ১০০ জন কর্মচারি রয়েছে এবং ৯০% কর্মচারি বা শ্রমিকদের মাসিক মজুরি ১৫ হাজার টাকার কম।


    
    ই পি এফ ওর অধীনে থাকা সংস্থাগুলির কর্মচারী এবং নিয়োগকর্তার উভয়েই বাধ্যতামূলক ভবিষ্যত নিধীর(পিএফ) টাকা জমা দেয়,মজুরির ১২% থেকে কমিয়ে তিন মাসের জন্য ১০% করা হয়েছে।


    
    মহাত্মা গান্ধী জাতীয় গ্রামীন কর্মসংস্থান নিশ্চয়তা প্রকল্পে(এম জি এন আর ই জি এস) অধিক কর্মী নিয়োগের লক্ষ্যে সরকার একাধিক পদক্ষেপ নিয়েছে।


    
    প্রধানমন্ত্রী মুদ্রা যোজনার(পি এম এম ওয়াই) মাধ্যমে স্বনিযুক্তির ব্যবস্থা করা হয়েছে। পি এম এম ওয়াইয়ের অধিনে অতিক্ষুদ্র উদ্যোগিদের ব্যক্তিগত ভাবে সহায়ক ১০ লক্ষ টাকার ঋণ দেওয়ার ব্যবস্থা করা হয়েছে যাতে তারা তাদের ব্যবসা নতুন করে শুরু করতে পারে।


    
    পথে যারা ব্যবসা করে,এরকম প্রায় ৫০ লক্ষ ব্যবসায়ীদের ব্যবসা শুরুর জন্য প্রধানমন্ত্রী এসভিএনিধীর মাধ্যমে সহায়ক মূলধন হিসাবে এক বছরের জন্য ১০ হাজার টাকা ঋণ দেওয়ার ব্যবস্থা করা হয়েছে।
    শ্রম ও কর্মসংস্থান মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী সন্তোষ কুমার গাঙ্গয়ার আজ রাজ্যসভায় এক লিখিত প্রশ্নের উত্তরে এই তথ্য জানান।


    

    
    CG/PPM

    
    
    (Release ID: 1655372) Visitor Counter : 5
    
    
      Read this release in: English , Marathi , Assamese