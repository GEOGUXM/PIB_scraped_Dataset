      বস্ত্রমন্ত্রক

      হস্তচালিত তন্তু বয়ন শিল্পীদের সংখ্যা এবং মাথাপিছু আয়
      Posted On: 17 SEP 2020 1:50PM by PIB Kolkata


    নয়াদিল্লী, ১৭ সেপ্টেম্বর, ২০২০


    

    চতুর্থ সারা ভারত হস্তচালিত তাঁত জনগণনা ২০১৯-২০ অনুযায়ী হস্তচালিত বয়ন শ্রমিক পরিবারের মোট সংখ্যা ৩১ লক্ষ ৪৪ হাজার ৮৩৯। যদিও ২০০৯-১০এ তৃতীয় ভারত হস্তচালিত তাঁত জনগণনা অনুযায়ী হস্তচালিত তাঁত শিল্পের শ্রমিক পরিবারের সংখ্যা ছিল ২৭ লক্ষ ৮৩ হাজার ২৭১।


    
    তৃতীয় হস্তচালিত তাঁত জনগণনা অনুযায়ী :


    
    হস্তচালিত তাঁত পরিবারের গড় আয় ২০০৯-১০এ ছিল বার্ষিক ৩৬ হাজার ৪৯৮ টাকা। যার অর্থ মাসিক ৩ হাজার ৪২ টাকা। তৃতীয় হস্তচালিত তাঁত জনগণনা অনুযায়ী সমস্ত বয়নশিল্পী পরিবারের ৯৯ শতাংশই মাসে ৫ হাজার টাকার কম উপার্জন করেছে।


    
    চতুর্থ হস্তচালিত তাঁত জনগণনা অনুযায়ী :


    
    ১. ৫ হাজার টাকার কম মাসিক রোজগার এমন পরিবারের সংখ্যা ২১ লক্ষ ৯ হাজার ৫২৫ বা ৬৭.১ শতাংশ।
    ২. ৫ হাজার ১ থেকে ১০ হাজার টাকা পর্যন্ত মাসিক আয় এমন পরিবারের সংখ্যা ৮ লক্ষ ২৪ হাজার ২১ বা ২৬.২ শতাংশ।
    ৩. ১০ হাজার ১ থেকে ১৫ হাজার টাকা পর্যন্ত মাসিক আয় এমন পরিবারের সংখ্যা ১ লক্ষ ৪০ হাজার ৫০৯ বা ৪.৫ শতাংশ।
    ৪. ১৫ হাজার ১ থেকে ২০ হাজার টাকা পর্যন্ত মাসিক আয় এমন পরিবারের সংখ্যা ২৯ হাজার ৯৮৯ বা ১ শতাংশ।
    ৫. ২০ হাজার ১ টাকার বেশি মাসিক আয় এমন পরিবারের সংখ্যা ৪০ হাজার ৭৯৫ বা ১.২ শতাংশ।


    
    হস্তচালিত তাঁত শিল্পের প্রসারে বস্ত্র মন্ত্রকের ডেভেলপমেন্ট কমিশনার ফর হ্যান্ডলুম কার্যালয় সারা দেশে যে সমস্ত কর্মসূচি রূপায়ণ করছে সেগুলি হল :


    
    ১. ন্যাশনাল হ্যান্ডলুম ডেভেলপমেন্ট প্রোগ্রাম এনএইচডিপি
    ২. কম্প্রিহেনসিভ হ্যান্ডলুম ক্লাস্টার ডেভেলপমেন্ট স্কিম সিএইচসিডিএস
    ৩. হ্যান্ডলুম উইভার্স কম্প্রিহেনসিভ ওয়েলফেয়ার স্কিম এইচডাব্লুসিডাব্লুএস
    ৪. ইয়ার্ন সাপ্লাই স্কিম ওয়াইএসএস


    
    উপরোক্ত কর্মসূচিতে কাঁচামাল, তাঁত এবং যন্ত্রপাতি ক্রয়, নকশা উদ্ভাবন, পণ্যের বৈচিত্র্য, পরিকাঠামো উন্নয়ন, দক্ষতা উন্নয়ন, বিপণন এবং সহজ শর্তে ঋণের জন্য আর্থিক সহায়তা দেওয়া হয়।


    
    আজ রাজ্যসভায় কেন্দ্রীয় বস্ত্রমন্ত্রী শ্রীমতি স্মৃতি যুবিন ইরানী এক লিখিত জবাবে এই তথ্য দিয়েছেন।


    

    
    CG/AP/NS

    
    
    (Release ID: 1655645) Visitor Counter : 1
    
    
      Read this release in: English , Urdu , Assamese , Manipuri , Tamil , Telugu