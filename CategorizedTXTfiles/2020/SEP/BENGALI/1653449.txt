      প্রতিরক্ষামন্ত্রক

      প্রতিরক্ষা মন্ত্রী এশিয়ার বৃহত্তম বিমান প্রদর্শনী- এয়ারো ইন্ডিয়ার ২১এর ওয়েবসাইটের সূচনা করেছেন
      Posted On: 11 SEP 2020 1:21PM by PIB Kolkata


    নয়াদিল্লী, ১১ সেপ্টেম্বর, ২০২০


    কর্ণাটকের বেঙ্গালুরুর কাছে ইয়েলাহাঙ্কা বায়ুসেনা ঘাঁটিতে তেশরা থেকে ৭ই ফেব্রুয়ারী ত্রয়োদশ এয়ারো ইন্ডিয়া ২১ অনুষ্ঠিত হবে। এই প্রদর্শনীর স্পেস বুকিং-এর জন্য প্রতিরক্ষা মন্ত্রী শ্রী রাজনাথ সিং আজ নতুন দিল্লীতে একটি ওয়েবসাইটের সূচনা করেছেন https://aeroindia.gov.in/ ।


    এশিয়ার বৃহত্তম এই বিমান প্রদর্শনীতে প্রদর্শক এবং দর্শক অনলাইনের মাধ্যমে বিস্তারিত সব তথ্য এখান থেকে পাবেন। এছাড়া প্রতিরক্ষা মন্ত্রকের দেশীয় প্রযুক্তি সংক্রান্ত বিভিন্ন নীতি, উদ্যোগ এবং ভারতে তৈরি বিমান ও হেলিকপ্টারের বিষয়েও তথ্য এই ওয়েবসাইট থেকে পাওয়া যাবে।


    প্রদর্শকরা তাদের নাম নথিভুক্ত করতে এবং স্পেশ বুকের জন্য এই ওয়েবসাইটের মাধ্যমে সমস্ত প্রক্রিয়া সম্পন্ন করতে পারবেন। অগ্রাধিকারের ভিত্তিতে জায়গা বিতরণ করা হবে। অনলাইনের মাধ্যমে আর্থিক লেনদেনের কাজ করতে হবে। ৩১শে অক্টোবরের আগে যারা বুক করবেন তাদের জন্য বিশেষ ছাড়ের ব্যবস্থা করা হয়েছে।


    ব্যবসায়ী এবং দর্শকরা এই প্রদর্শনী দেখতে চাইলে অনলাইনের মাধ্যমে তাদের টিকিট কিনতে পারবেন। সংবাদ মাধ্যম এই প্রদর্শনীর বিষয়ে তথ্য সংগ্রহের জন্য এই ওয়েবসাইটটির সাহায্য নিতে পারে।


    এই প্রসঙ্গে উল্লেখ করা যায় প্রতিরক্ষা মন্ত্রী সম্পতি তাঁর রাশিয়া সফরের সময় এয়ারো ইন্ডিয়া ২১এর বিষয়ে জানিয়েছিলেন। তিনি রাশিয়া এবং মধ্য এশিয়ার দেশগুলির প্রতিরক্ষা মন্ত্রী ও শিল্প সংস্থার প্রতিনিধিদের এখানে অংশগ্রহণের আমন্ত্রণ জানিয়েছেন। এই ওয়েবসাইটের সূচনায় মন্ত্রকের উচ্চপদস্থ আধিকারিকরা উপস্থিত ছিলেন।


    CG/CB/NS

    
    
    (Release ID: 1653449) Visitor Counter : 5
    
    
      Read this release in: Malayalam , Tamil , English , Urdu , Hindi , Marathi , Assamese , Manipuri , Punjabi , Odia , Telugu