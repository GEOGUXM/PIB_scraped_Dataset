      উপ-রাষ্ট্রপতিরসচিবালয়

      উপরাষ্ট্রপতি সকল ভারতীয় ভাষার প্রতি সমান সম্মান জানানোর আহ্বান জানিয়েছেন
      Posted On: 14 SEP 2020 1:54PM by PIB Kolkata


    নতুন দিল্লি, ১৪ সেপ্টেম্বর, ২০২০


    

    
    উপরাষ্ট্রপতি শ্রী এম. ভেঙ্কাইয়া নাইডু সমস্ত ভাষার প্রতি সমান সম্মান জানানোর আহ্বান জানিয়েছেন। তিনি বলেছেন, কারোর উপর জোর করে কোনো ভাষা চাপিয়ে দেওয়া বা বিরোধিতা করা উচিত নয়।
    
    হিন্দি দিবস ২০২০ উপলক্ষে মধুবন এডুকেশনাল বুকস আয়োজিত এক অনলাইন অনুষ্ঠানে উপরাষ্ট্রপতি বলেন, আমাদের সমস্ত ভাষাই ইতিহাসকে সমৃদ্ধ করেছে এবং ভাষার বৈচিত্র্য ও সংস্কৃতির ঐতিহ্যের জন্য আমাদের গর্বিত হওয়া উচিত।
    
    ১৯১৮ সালে মহাত্মা গান্ধী দক্ষিণ ভারত হিন্দি ভারত প্রচার সভা প্রতিষ্ঠা করেছিলেন। এই প্রসঙ্গ তুলে ধরে উপরাষ্ট্রপতি বলেন যে হিন্দি এবং অন্যান্য ভারতীয় ভাষাগুলিকে সব সময় একে অপরের পরিপূরক হিসেবে দেখা উচিত।
    
    নাগরিকদের মধ্যে সদিচ্ছা, ভালোবাসা এবং মমত্ব বাড়ানোর জন্য পরামর্শ দিয়েছেন শ্রী নাইডু। তিনি অ-হিন্দিভাষী রাজ্য থেকে আসা ছাত্র-ছাত্রীদের হিন্দি শেখানো এবং হিন্দিভাষী রাজ্যগুলি থেকে আসা ছাত্র-ছাত্রীদের তামিল, তেলেগু এবং কন্নড়-এর মত একটি ভাষা শেখানোর পরামর্শ দিয়েছেন।
    জাতীয় শিক্ষা নীতি – ২০২০-তে মাতৃভাষার প্রতি গুরুত্ব দেওয়ায় সন্তোষ ব্যক্ত করে উপরাষ্ট্রপতি বলেন, সমগ্র শিক্ষার জন্য মাতৃভাষায় শিক্ষা দেওয়া প্রয়োজন। তিনি বলেন, “এতে বাচ্চারা আরও ভালোভাবে শিখতে ও বুঝতে পারবে এবং তারা আরও ভালোভাবে তাদের ভাব প্রকাশ করতে পারবে”।
    
    শুধু মাত্র মাতৃভাষাতেই নয়, হিন্দি এবং অন্যান্য ভারতীয় ভাষাতেও ভালো বই পাওয়ার সুযোগ রয়েছে এই প্রসঙ্গ উল্লেখ করে উপরাষ্ট্রপতি বলেন, এক্ষেত্রে প্রকাশনা সংস্থাগুলি গুরুত্বপূর্ণ ভূমিকা পালন করতে পারে।
    
    সমস্ত ভারতীয় ভাষার একসঙ্গে প্রসারের প্রয়োজনীয়তার কথা তুলে ধরে শ্রী নাইডু প্রকাশক ও শিক্ষাবিদদের নিজস্ব ভাষায় কথাবার্তার মাধ্যমে কাজ চালিয়ে যাওয়ার আহ্বান জানান।
    
    মধুবন এডুকেশনাল বুকস-এর কার্য নির্বাহী অধিকর্তা শ্রী নবীন রাজলানী, এনসিইআরটি-র অধ্যাপক ঊষা শর্মা সহ বিশিষ্ট ব্যক্তিবর্গ এদিনের অনলাইন অনুষ্ঠানে উপস্থিত ছিলেন।


    

    CG/SS/SKD

    
    
    (Release ID: 1654274) Visitor Counter : 5
    
    
      Read this release in: Malayalam , English , Urdu , Marathi , Assamese , Punjabi , Tamil , Telugu , Kannada