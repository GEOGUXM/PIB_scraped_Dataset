      বিজ্ঞানওপ্রযুক্তিমন্ত্রক

      শিরাতে রক্ত জমাট বাধা আটকাতে এসসিটিআইএমএসটি-র গবেষকরা দেশীয় পদ্ধতিতে একটি যন্ত্র উদ্ভাবন করেছেন
      Posted On: 13 SEP 2020 2:15PM by PIB Kolkata


    নতুন দিল্লি, ১৩ই সেপ্টেম্বর, ২০২০


    মূলত পায়ে শিরার মধ্যে রক্ত জমাট বেধে ডীপ ভেইন থ্রম্বোসিস (ডিভিটি) হয় যার ফলে জীবন সংশয় পর্যন্ত ঘটতে পারে। বিজ্ঞানী এমন একটি যন্ত্র উদ্ভাবন করেছেন, যার সাহায্যে পায়ে রক্ত জমাট বাধবে না। এর ফলে ডিভিটি-র সমস্যা থেকে এড়ানো যাবে।


    যে সমস্ত রোগী দীর্ঘদিন ধরে হাঁটা চলা করতে পারেন না, শয্যাশায়ী, পা অবশ হয়ে আছে, অপারেশনের পর যারা শুয়ে থাকেন, এরকম রোগীদেরই মূলত ডিভিটি হয়। এর ফলে ব্যাথা, চুলকানি ছাড়াও যেখানে রক্ত জমাট বেধেছে, সেই জায়গাটি লাল হয়ে যায়। রক্ত জমাট বাধার ফলে দূষিত রক্ত ফুসফুসে চলে যায়। যার ফলে জীবন সংশয় দেখা দিতে পারে।


    কেন্দ্রীয় বিজ্ঞান ও প্রযুক্তি দপ্তরের স্বশাসিত সংস্থা তিরুভানান্তপুরমের শ্রী চিত্র তিরুনাল ইনস্টিটিউট ফর মেডিক্যাল সায়েন্সস এন্ড টেকনোলজি (এসসিটিআইএমএসটি) বিজ্ঞানীরা এমন একটি যন্ত্র আবিস্কার করেছেন, যার ফলে ডিভিটি-কে আটকানো যাবে। এই ধরণের যন্ত্রপাতি বিদেশ থেকে আমদানী করতে গেলে ২ – ৫ লক্ষ টাকা খরচ হয়। কিন্তু বিজ্ঞানীরা এটি ১ লক্ষ টাকার কম মূল্যে তৈরি করেছেন। নতুন এই যন্ত্রটি পায়ের শিরায় চাপ দিয়ে রক্তের সঞ্চালন বজায় রাখবে এবং সেক্ষেত্রে শুধুমাত্র শিরাগুলিতে চাপ দেওয়া হবে, ধমনীতে নয়। এই যন্ত্রের মধ্যে এমন একটি সফটওয়্যার রয়েছে, যেটি রক্ত সঞ্চালনকে বজায় রাখবে। কেরালার কোচির ‘এনপ্রোডাক্টস’ কে এই যন্ত্র তৈরি এবং বিক্রির লাইসেন্স দেওয়া হয়েছে।


    CG/CB/SFS

    
    
    (Release ID: 1653901) Visitor Counter : 4
    
    
      Read this release in: English , Urdu , Marathi , Hindi , Manipuri , Punjabi , Tamil