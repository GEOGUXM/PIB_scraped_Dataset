      প্রতিরক্ষামন্ত্রক

      ইন্দ্র নেভি - ২০
      Posted On: 04 SEP 2020 12:46PM by PIB Kolkata


    নয়াদিল্লি, ০৪ সেপ্টেম্বর, ২০২০


    

    ভারতীয় নৌ-বাহিনী রাশিয়ার নৌ-বাহিনীর সঙ্গে বঙ্গোপসাগরে দ্বিবার্ষিক যৌথ নৌ-মহড়া ‘ইন্দ্র নেভি – ২০’ শুরু করেছে। আজ ও আগামী কাল চলবে এই নৌ-মহড়া। ২০০৩ সালে দু’দেশের মধ্যে এই নৌ-মহড়ার সূচনা হয়েছিল।উল্লেখ্য বঙ্গোপসাগরের যখন এই মহড়া চলছে, তখন ভারতের প্রতিরক্ষা মন্ত্রী শ্রী রাজনাথ সিং গত তেসরা সেপ্টেম্বর থেকে রাশিয়া সফরে রয়েছেন। তিনি রাশিয়ার প্রতিরক্ষা মন্ত্রী জেনারেল সার্গেই শৈগুর – এর আমন্ত্রণে এই সফর করছেন। দ্বিতীয় বিশ্ব যুদ্ধের ৭৫তম বার্ষিকী স্মরণে দু’দেশের পারস্পরিক সম্পর্ক ও দ্বিপাক্ষিক সহযোগিতা বৃদ্ধি সহ একাধিক বিষয় নিয়ে দু’দেশের প্রতিরক্ষা মন্ত্রীর মধ্যে আলোচনা হবে।
    
    ইন্দ্র নেভি – ২০২০ মহড়ার প্রাথমিক লক্ষ্যই হ’ল দু’দেশের নৌ-বাহিনীর মধ্যে পারস্পরিক সহযোগিতা এবং বহুমুখী সামুদ্রিক কার্যকলাপ ক্ষেত্রে পারস্পরিক সম্পর্ক বৃদ্ধি। কোভিড-১৯ মহামারীর জন্য সুনির্দিষ্ট বিধিনিষেধের কারণে এ বছর ইন্দ্র নেভি – ২০২০ ‘নন-কন্টাক্ট সমুদ্র-ভিত্তিক’ হবে।


    
    মহড়া চলাকালীন ক্ষেপণাস্ত্র ধ্বংসকারী রণবিজয় দেশীয় যুদ্ধ জাহাজ সহাদ্রি এবং শক্তি ট্যাঙ্কার ও হেলিকপ্টারের মাধ্যমে বিভিন্ন কৃৎকৌশল প্রদর্শিত হবে। শ্রীলঙ্কার উপকূলে এই মহড়া চলবে। এই মহড়ায় রাশিয়ার নৌ-বাহিনী একাধিক অত্যাধুনিক নৌ-যুদ্ধ জাহাজ অংশ নেবে। এই মহড়ার মাধ্যমে দু’দেশের মধ্যে পারস্পরিক নৌ-সম্পর্ক আরও সুদৃঢ় হবে বলে মনে করা হচ্ছে।


    

    CG/SS/SB

    
    
    (Release ID: 1651402) Visitor Counter : 7
    
    
      Read this release in: English , Urdu , Marathi , Hindi , Manipuri , Assamese , Punjabi , Tamil , Telugu