      নীতিআয়োগ

      আন্তর্জাতিক উদ্ভাবন সূচকে প্রথম ৫০টি রাষ্ট্রের মধ্যে ভারত স্থান করে নিয়েছে
      Posted On: 02 SEP 2020 9:46PM by PIB Kolkata


    নয়াদিল্লি, ০২ সেপ্টেম্বর, ২০২০


    ভারত বিশ্ব বৌদ্ধিক সম্পত্তি সংস্থা আয়োজিত আন্তর্জাতিক উদ্ভাবন সূচকে ৪৮তম স্থান দখল করেছে, কোভিড-১৯ মহামারীর মধ্যে এই সাফল্য ভারতের গবেষণা ও উন্নয়ন ব্যবস্থার উদ্যোগকে মান্যতা দিয়েছে। ২০১৫ সালে ভারতের স্থান ছিল ৮১। ২০১৯ – এ ৫২। বিশ্ব বৌদ্ধিক সম্পত্তি সংস্থা ভারতকে মধ্য ও দক্ষিণ এশীয় অঞ্চলের শীর্ষ স্থানীয় উদ্ভাবক বলে স্বীকৃতি দিয়েছে। এই সূচকের অগ্রগতির ফলে দেশে সরকারি ও বেসরকারি গবেষণা প্রতিষ্ঠানগুলির জ্ঞান ভান্ডারকে স্বীকৃতি দেওয়া হ’ল। দেশের উদ্ভাবনমূলক কর্মতৎপরতাকে বিজ্ঞান ও প্রযুক্তি দপ্তর, জৈব প্রযুক্তি দপ্তর এবং মহাকাশ দপ্তর গুরুত্বপূর্ণ ভূমিকা পালন করেছে। নীতি আয়োগ জৈব প্রযুক্তি, ন্যানো প্রযুক্তি, মহাকাশ, পুনর্নবীকরণযোগ্য জ্বালানি সহ বিভিন্ন ক্ষেত্রে উদ্ভাবনমূলক কাজকে নিরলসভাবে উৎসাহ যুগিয়েছে।


    এই আন্তর্জাতিক উদ্ভাবন সূচকে দ্রুত উঠে আসার জন্য দেশ সক্রিয়। প্রধানমন্ত্রী শ্রী নরেন্দ্র মোদীর আত্মনির্ভর ভারত অভিযান তখনই বাস্তবায়িত হতে পারে, যখন বিভিন্ন বৈজ্ঞানিক উদ্ভাবনের ক্ষেত্রে ভারত বিশ্বের অন্যান্য মহাশক্তিধর দেশগুলির সঙ্গে প্রতিযোগিতা গড়ে তুলতে পারবে। এক্ষেত্রে নতুন দৃষ্টান্ত স্থাপন এবং পরবর্তী সূচকে প্রথম ২৫টি দেশের মধ্যে জায়গা করে নেওয়ার জন্য দেশকে সক্রিয় হতে হবে।


    CG/CB/SB

    
    
    (Release ID: 1651106) Visitor Counter : 3
    
    
      Read this release in: Manipuri , English , Hindi , Punjabi , Tamil , Telugu , Kannada