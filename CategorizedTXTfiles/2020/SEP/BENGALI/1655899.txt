      স্বাস্থ্যওপরিবারকল্যাণমন্ত্রক

      জি ২০ গোষ্ঠীভুক্ত দেশগুলির অর্থ ও স্বাস্থ্য মন্ত্রীদের যৌথ সভায় ডাঃ হর্ষ বর্ধন-এর ভাষণ
      Posted On: 17 SEP 2020 7:05PM by PIB Kolkata


    নতুন দিল্লি, ১৭ সেপ্টেম্বর, ২০২০


    

    
    কেন্দ্রীয় স্বাস্থ্য ও পরিবার কল্যাণ মন্ত্রী ডাঃ হর্ষব বর্ধন আজ ভিডিও কনফারেন্সের মাধ্যমে জি ২০ গোষ্ঠীভুক্ত দেশগুলির অর্থ ও স্বাস্থ্য মন্ত্রীদের যৌথ বৈঠকে ভাষণ দিলেন । সৌদিআরব এই জি ২০ গোষ্ঠীর বৈঠকে সভাপতিত্বের কাজ পরিচালনা করে।
    
    ডাঃ হর্ষ বর্ধন জনস্বাস্থ্য ক্ষেত্রে বিনিয়োগ বিষয়ে উচ্ছ্বসিত প্রশংসা করে ইতিমধ্যে প্রধানমন্ত্রী নরেন্দ্র মোদী যে পদক্ষেপ গ্রহণ করেছেন তা বৈঠকে তুলে ধরেন।
    
    কেন্দ্রীয় স্বাস্থ্য ও পরিবার কল্যাণ মন্ত্রীর বক্তব্য নিম্নরূপ ;
    
    মাননীয় সভাপতি এবং মাননীয় মন্ত্রীগণ
    
    বর্তমান মহামারী এবং বিশ্বব্যাপী সংকটের জেরে যে বিষয়গুলি উত্থাপিত হয়েছে তার চেয়েও বেশি গুরুত্বপূর্ণ হলো জাতীয় এবং বিশ্ব সংহতি।
    
    আন্তর্জাতিক স্তরে কোভিড-১৯ এর জেরে সমানভাবে চলা স্বাস্থ্য ক্ষেত্রের সমস্যার সমাধানে বহুপাক্ষিক সহযোগিতা প্রয়োজন। বিশ্বে সাধারণ মানুষের বিশেষ করে দুর্বল ও প্রবীণদের পর্যাপ্ত সুরক্ষা বজায় রাখা প্রয়োজন।
    
    আমাদের মহামারী মোকাবিলায় স্বাস্থ্য পরিকাঠামো উন্নয়নের উপর বিশেষ নজর দেওয়া উচিত। যেখানে আমরা এই মহামারী মোকাবিলায় অন্যান্য কার্যকরি পদক্ষেপ গ্রহণ করছি, সেখানে এই মহামারী প্রতিরোধে উন্নত স্বাস্থ্য ব্যবস্থাপনা গড়ে তুলতে হবে।
    
    সকলের সুবিধার্থে ন্যায় সঙ্গত কোভিড-১৯ চিকিৎসা ব্যবস্থা এবং সকলেই যাতে ন্যায্য মূল্যে প্রতিষেধক পান তা নিশ্চিত করার প্রয়োজন রয়েছে। অর্থের বিনিময়ে শুধুমাত্র সুরক্ষার সুযোগ সুবিধা পাওয়া যাবে এই বিষয়টি কখনই হওয়া উচিত নয়।
    
    মেক-ইন-ইন্ডিয়া এবং মেক-ফর দ্য ওয়ার্ল্ড এই প্রয়াসের মাধ্যমে ভারত সংযত এবং গুণমান সম্পন্ন চিকিৎসা সরঞ্জাম উৎপাদন ক্ষেত্রে অতিতের মতোই গুরুত্বপূর্ণ ভূমিকা পালন করে চলেছে এবং একই সঙ্গে সরবরাহ পরিচালনার জন্য ডিজিটাল দক্ষতা বিকাশে ও গবেষণার উন্নয়নে পুরোপুরি সহযোগিতা করে চলেছে।
    
    আমাদের সকলকেই বর্তমান ব্যবস্থাপনা যেমন কোভিড-১৯ টুলস অ্যাকসিলেরেটর (এসিটি-এ)-এর ব্যবহার এবং স্বাস্থ্য ব্যবস্থাপনা জোরদার করার সময় চিকিৎসা ও প্রতিষেধক ক্ষেত্রে ন্যায় সঙ্গত সুযোগ সুবিধা সুনিশ্চিত করতে হবে।
    
    ২০০৩ সালে সার্স এবং ২০১৪-২০১৫ সালে ইবোলার মতো রোগের প্রকোপের ক্ষেত্রে অভিজ্ঞতাকে কাজে লাগিয়ে বিশ্বব্যাপী এই সঙ্কট মোকাবিলা এবং মৃত্যুর হার রোধে আন্তর্জাতিক সংহতি জরুরি। নেতৃত্ব ও সহযোগিতা ক্ষেত্রে অতীতের উদাহরণগুলি অনুসরণ করা উচিত। বিশ্বব্যাপী সমান্তরালভাবে চলা এই সংক্রমণ নির্মূলে পর্যবেক্ষণ ক্ষেত্রে উন্মুক্ত যোগাযোগ ও স্বচ্ছ্বতা গুরুত্বপূর্ণ বিষয়।
    
    ভারত সর্বজনীন স্বাস্থ্য পরিষেবা প্রদানে প্রতিশ্রুতি বদ্ধ এবং এই মানসিক চাপের সময়ে ভারত জীবন রক্ষার্থে, সাধারণ মানুষের স্বাস্থ্য সুরক্ষায় ও যত দ্রুত সম্ভব বিশ্ব অর্থনীতির পুনরুদ্ধারের ক্ষেত্রে আন্তর্জাতিক স্তরে একসঙ্গে কাজ করতে প্রস্তুত।
    
    এখন জনস্বাস্থ্যে নেতৃত্ব প্রদানকারীদের কার্যকরি সিদ্ধান্ত নেওয়ার সময় এবং কোভিড পরবর্তী সময়ে ভবিষ্যতে এই সংক্রমণের ঢেউ আটকানোর জন্য প্রস্তুত থাকতে হবে।
    
    জনস্বাস্থ্য ক্ষেত্রে নেতৃত্ব প্রদানকারীরা অবশ্যই নির্দিষ্ট সীমার বাইরে গিয়ে এই বিষয়গুলি পর্যবেক্ষণ করবেন। কেবল কোনো সীমানার মধ্যে থেকেই এই সংক্রমণের বিরুদ্ধে লড়াইয়ে বিশ্বের অভিজ্ঞতা থেকে শুধু আমরা শিক্ষা নেবো না, বর্তমান এবং ভবিষ্যতে রোগীদের জীবন রক্ষার্থে কার্যকরি ব্যবস্থা গ্রহণ করবো ও ইতিমধ্যেই যাঁরা প্রাণ হারিয়েছেন তাঁদেরকেও সম্মান জানাবো।


    

    CG/SS/SKD

    
    
    (Release ID: 1655899) Visitor Counter : 16
    
    
      Read this release in: English , Tamil , Urdu , Marathi , Hindi , Assamese , Manipuri , Punjabi , Telugu