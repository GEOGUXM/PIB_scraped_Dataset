      আবাসনএবংশহরাঞ্চলেরদারিদ্র্যদূরীকরণমন্ত্রক

      সাশ্রয়ী ভাড়ায় আবাসন কমপ্লেক্সের জন্য ৩১শে জুলাই প্রকল্প চালু করা হয়েছে
      Posted On: 16 SEP 2020 5:18PM by PIB Kolkata


    নতুন দিল্লি, ১৬ সেপ্টেম্বর, ২০২০


    

    প্রধানমন্ত্রী আবাস যোজনা – নগর এর আওতায় সাশ্রয়ী মূল্যে ভাড়ার আবাসন কমপ্লেক্স প্রকল্প চালু করা হয়েছে। গত ৩১শে জুলাই এই প্রকল্পের সূচনা হয়। মূলত শহরে পরিযায়ী/দরিদ্র শ্রেণীর মানুষদের সাশ্রয়ী মূল্যে ভাড়ার আবাসন প্রদানের সুবিধার্থের এই প্রকল্প চালু করা হয়েছে। এই প্রকল্প বাস্তবায়নের জন্য সুনির্দিষ্ট গাউডলাইন প্রকাশ করা হয়েছে এবং তা সমস্ত রাজ্য ও কেন্দ্রশাসিত অঞ্চলে পাঠিয়েও দেওয়া হয়েছে।
    
    এমনকি কেন্দ্রীয় আবাসন ও নগরোন্নয়ন বিষয়ক মন্ত্রকের সঙ্গে সমস্ত রাজ্য ও কেন্দ্রশাসিত অঞ্চলের চুক্তি স্বাক্ষরের বিষয়ে একটি প্রস্তাবিত খসড়া রাজ্য সরকারগুলির কাছে পাঠানো হয়েছে। সরকারি, বেসরকারি অংশিদারিত্বে এই আবাসন কমপ্লেক্স গড়ে তোলা হবে। এই প্রকল্পের জন্য ২০২২-এর মার্চ মাস পর্যন্ত সময়সীমা ধার্য করা হয়েছে। এর জন্য ৬০০ কোটি টাকা বরাদ্দ করা হয়েছে। প্রাথমিকভাবে এই প্রকল্পের আওতায় ২.৫৯ লক্ষ সুবিধাভোগী উপকৃত হবেন।
    
    এই প্রকল্পের আওতায় মডেল-১ এ বিভিন্ন শহরে আবাসন কমপ্লেক্সগুলি গড়ে তোলা হবে। মডেল-২ এ ৪০,০০০ সিঙ্গল বা ডবল বেডরুমের নতুন ঘর এবং ১,০০,৮০০ ডরমেটরি বেড তৈরির লক্ষমাত্রা নেওয়া হয়েছে।
    
    রাজ্যসভায় আজ এক প্রশ্নের লিখিত উত্তরে একথা জানিয়েছে কেন্দ্রীয় আবাসন ও নগর উন্নয়ন বিষয়ক দপ্তরের স্বাধীন দায়িত্বপ্রাপ্ত প্রতিমন্ত্রী শ্রী হরদীপ সিং পুরী।


    

    CG/SS/SKD

    
    
    (Release ID: 1655342) Visitor Counter : 4
    
    
      Read this release in: English , Marathi , Assamese , Tamil