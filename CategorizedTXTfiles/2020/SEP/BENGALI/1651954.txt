      স্বাস্থ্যওপরিবারকল্যাণমন্ত্রক

      করোনা যোদ্ধাঃ চিরঞ্জিত ধীবর
      Posted On: 07 SEP 2020 2:52PM by PIB Kolkata


    কোলকাতা,৭ সেপ্টেম্বর, ২০২০


    সারা পৃথিবী জুড়ে হাজার হাজার মানুষ কোভিড-১৯ এর মোকাবিলায় সামিল হয়েছেন। চিকিৎসক, চিকিৎসা কর্মী, নার্স, স্বেচ্ছা সেবক আরও অনেকে জীবনের ঝুঁকি নিয়ে নিরন্তর কিয়াজ করে চলেছেন করোনা আক্রান্ত মানুষদের সেবায়। সেরকমই একজন যোদ্ধা চিরঞ্জিত ধীবর। তবে একটু অন্য ধরণের।


    চিরঞ্জিত ধীবর একেবারে স্থিতিশীল এবং এখনও তার কোনও সমস্যা দেখা দেয়নি। সঙ্গে সঙ্গে আপনাদের মনে একটি প্রশ্ন উঠতে পারে যে কে এই চিরঞ্জিত ধীবর? তাহলে বলা যাক, তিনি পশ্চিমবঙ্গের পশ্চিম বর্ধমান জেলার দুর্গাপুরের বছর তিরিশে বয়সী একজন শিক্ষক। কেবলমাত্র এটুকু তথ্য দিয়ে ওনার সম্পর্কে সঠিক চিত্র ফুটিয়ে তোলা সম্ভব নয়। কোভিড মহামারির হাত থেকে মানব জাতিকে রক্ষা করার জন্য তিনি যে আত্মত্যাগ করেছেন তার থেকেও বড় কথা যেটা করার আগে তিনি তার জীবন, তার পরিবার নিয়ে দু'বার ভাবেন নি সেটা বলা যেতে পারে এক ধরণের যুদ্ধে যাওয়া। চিরঞ্জিত ধীবরের করোনাভাইরাস কোভিড-১৯ ভ্যাকসিনের ক্লিনিকাল ট্রায়ালের জন্য স্বেচ্ছাসেবক হওয়ার ঘটনার কথা বলা হচ্ছে। পশ্চিম বর্ধমানের কাঁকসা ব্লকের মানিকারা প্রথমামিক বিদ্যালয়ের শিক্ষক এবং তিন বছরের একটি সন্তানের বাবা চিরঞ্জিত কোভিড-১৯ এর হিউম্যান ট্রায়ালে অংশ নিয়ে চিকিৎসা বিজ্ঞানের ইতিহাসে নিজের জায়গা করে নিয়েছেন।


    প্রেস ইনফরমেশন ব্যুরোর সাথে কথা বলার সময়, চিরঞ্জিত ধীবর জানিয়েছেন যে জাতীয়তাবাদ এবং দেশের প্রতি ভালবাসার টান থেকেই তিনি করোনা ভাইরাস ভ্যাকসিনের ক্লিনিকাল পরীক্ষার জন্য তার দেহকে ব্যবহারের অনুমতি দেবার সিদ্ধান্ত নিয়েছিলেন। ধীবর ক্লিনিকাল ট্রায়ালের জন্য ২৭ শে এপ্রিল আবেদন করেছিলেন। ৫ জুলাই আইসিএমআর-এর পাটনা কেন্দ্র থেকে তাকে জানানো হয় যে তিনি ট্রায়ালে অংশ নেবার জন্য নির্বাচিত হয়েছেন। যদি পাটনায় ট্রায়াল হত তবে তিনি তিনিই দেশের মধ্যে প্রথম ব্যক্তি হওয়ার সৌভাগ্য অর্জন করতে পারতেন কিন্তু তার উপর পরীক্ষার বিষয়টি উড়িষ্যার কলিঙ্গ নগরের ইন্ডিয়ান ইনস্টিটিউট অফ মেডিকেল সায়েন্সেস এবং এসইউএম হাসপাতালে স্থানান্তরিত হওয়ায় তিনি ৩৭৫ জন স্বেচ্ছাসেবীর মধ্যে একজন হয়ে গেলেন। তবে এই রাজ্য থেকে একমাত্র স্বেচ্ছাসেবক হিসাবে তার নজির অটুট রয়েছে।


    ২৪শে জুলাই ভুবনেশ্বরে পৌঁছানর পরে তাকে হাসপাতালের প্রিভেনটিভ এবং থেরাপিউটিক ক্লিনিকাল ট্রায়াল ইউনিটে নিয়ে যাওয়া হয়। বাকিটা চিরঞ্জিত ধীবরের মুখেই শোনা যাক, “২৫শে জুলাই আমার উপর ৫০ থেকে ৬০ ধরণের পরীক্ষা করা হয় এবং ২৮ শে জুলাই আমাকে ক্লিনিকাল ট্রায়ালের জন্য উপযুক্ত ঘোষণা করা হয়। ২৯ শে জুলাই আমাকে ইঞ্জেকশনের একটি ডোজ দেওয়া হয়েছিল। ৭ দিন পরে, পরীক্ষার জন্য রক্তের নমুনা নেওয়া হয় এবং আবার ১২ আগস্ট অর্থাৎ ১৪ দিনের পরে, আমাকে দ্বিতীয় ডোজ দেওয়া হয়। ২৮ তম দিনে (প্রথম দিনটিকে 0 দিনের হিসাবে বিবেচনা করে) সর্বশেষ রক্তের নমুনা সংগ্রহ করা হয়েছিল। তারপরে আমি হাসপাতাল থেকে মুক্তি পেয়ে ২৬শে আগস্ট বাড়ী ফিরে এসেছি"। তিনি জানিয়েছেন যে পরবর্তী রক্ত পরীক্ষা যথা নিয়মে করা হবে। এই সময় নিজেকে মধ্যে ফিট রাখার জন্য চিকিৎসকেরা প্রাণায়াম ও যোগব্যায়াম অনুশীলনের পরামর্শ দিয়েছেন এবং বলেছেন কোনও রকম অস্বস্তি বোধ করলেই অবিলম্বে তাদের যেন জানানো হয়। তবে আজ অবধি তিনি একদম ঠিক আছেন।


    আপনার পরিবারের সদস্যরা আপনাকে এই জাতীয় ঝুঁকি নিতে বাধা দেননি? চিরঞ্জিত বাবু জানান, "প্রথমদিকে তারা আমার সিদ্ধান্তের বিরুদ্ধে ছিল, কিন্তু পরে তারাও বুঝতে পেরেছিলেন যে আমি সঠিক সিদ্ধান্তই নিয়েছি এবং তারপরে তারা আমাকে উৎসাহিত করেছিলেন।"


    খুব সুনির্দিষ্টভাবে বলতে গেলে, এই প্রথম নয় যে চিরঞ্জিত এই ধরণের কাজে ঝাঁপিয়ে পড়লেন ; লকডাউনের গোঁড়া থেকেই তিনি আর আর তাঁর সঙ্গী সাথীরা দরিদ্রদের সেবায় নিজেদের কে নিয়োজিত করেছিলেন।


    CG/SDG

    
    
    (Release ID: 1651954) Visitor Counter : 13