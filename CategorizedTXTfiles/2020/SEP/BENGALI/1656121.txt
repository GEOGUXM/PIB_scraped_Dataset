      প্রধানমন্ত্রীরদপ্তর

      প্রধানমন্ত্রী এবং রাশিয়ার রাষ্ট্রপতির মধ্যে টেলিফোনে বার্তালাপ
      Posted On: 17 SEP 2020 11:21PM by PIB Kolkata


    নয়াদিল্লী, ১৭ সেপ্টেম্বর, ২০২০


    

    
    প্রধানমন্ত্রী বৃহস্পতিবার রাশিয়ার রাষ্ট্রপতি ভ্লাদিমির পুতিনের সঙ্গে টেলিফোনে কথা বলেছেন। রাশিয়ার রাষ্ট্রপতি প্রধানমন্ত্রীকে ফোন করেন।


    
    প্রধানমন্ত্রীর জন্মদিন উপলক্ষে শুভেচ্ছা জানান রাশিয়ার রাষ্ট্রপতি। এই সৌজন্যতার জন্য প্রধানমন্ত্রী উষ্ণ অভ্যর্থনা জানান। উভয় নেতাই ভারত ও রাশিয়ার মধ্যে ‘বিশেষ এবং গুরুত্বপূর্ণ কৌশলগত অংশীদারিত্ব’ বিষয় আরও জোরদার করে তোলার ক্ষেত্রে দৃঢ় প্রতিশ্রুতি ব্যক্ত করেন এবং কোভিড-১৯ মহামারীর মধ্যে দ্বিপাক্ষিক আলোচনা চালিয়ে নিয়ে যাওয়ার জন্য উচ্ছ্বসিত প্রশংসাও করেন। এই প্রসঙ্গে তাঁরা সম্প্রতি মস্কোতে প্রতিরক্ষা এবং বিদেশ মন্ত্রীর কার্যকরী সফরের কথা উল্লেখ করেন।


    
    প্রধানমন্ত্রী শ্রী মোদী এ বছরে রাশিয়ার পৌরহিত্যে সফলভাবে এসসিও এবং ব্রিকস সম্মেলন আয়োজনের জন্য রাষ্ট্রপতি পুতিনকে ধন্যবাদ জানান। তিনি এই বছরের শেষের দিকে এসসিও এবং ব্রিকস সম্মেলনে অংশ নেওয়ার পাশাপাশি ভারত আয়োজিত এসসিও হেডস অফ গভর্মেন্সের কাউন্সিলের বৈঠকে অংশগ্রহণের বিষয়ে আগ্রহ প্রকাশ করেন।


    
    শ্রী মোদী ভারতের সঙ্গে দ্বিপাক্ষিক সম্পর্ক মজবুত করার জন্য ব্যক্তিগতভাবে রাষ্ট্রপতি পুতিন যে প্রতিশ্রুতি পূরণ করেছেন তারজন্য ধন্যবাদ জানান এবং পারস্পরিক আলোচনার পরিপ্রেক্ষিতে ভারতে পরবর্তী দ্বিপাক্ষিক সম্মেলনে রাষ্ট্রপতি পুতিনকে স্বাগত জানানোর অপেক্ষায় রয়েছেন বলেও জানান।


    

    CG/SS/NS

    
    
    (Release ID: 1656121) Visitor Counter : 4
    
    
      Read this release in: English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Kannada , Malayalam