      মানবসম্পদবিকাশমন্ত্রক

      ভারতীয় শিক্ষা প্রতিষ্ঠানগুলিকে আন্তর্জাতিকমানের গড়ে তুলতে কেন্দ্র, নানা উদ্যোগ গ্রহণ করেছে – শিক্ষামন্ত্রী
      Posted On: 17 SEP 2020 5:52PM by PIB Kolkata


    নতুন দিল্লি, ১৭ই সেপ্টেম্বর, ২০২০


    কেন্দ্র, দেশের উচ্চশিক্ষা প্রতিষ্ঠানগুলিকে আন্তর্জাতিক মানের গড়ে তুলতে অঙ্গীকারবদ্ধ। এর জন্য ২০১৭ সালে উৎকর্ষ কেন্দ্র কর্মসূচীর সূচনা করা হয়। বিশ্ববিদ্যালয় মঞ্জুরী কমিশন (ইউজিসি) ১০টি সরকারী এবং ১০টি বেসরকারী প্রতিষ্ঠানকে উৎকর্ষ কেন্দ্র হিসাবে ঘোষণা করেছে। বিশ্বের ৫০০টি বিখ্যাত প্রতিষ্ঠানের তালিকায় ভারতীয় প্রতিষ্ঠানগুলিকে অন্তর্ভুক্ত করার জন্য এই উদ্যোগ নেওয়া হয়েছে। সরকারী প্রতিষ্ঠানগুলি নির্ধারিত তহবিলের পাশাপাশি ৫ বছর ধরে ১০০০ কোটি টাকার আর্থিক সাহায্য পাবে। বেসরকারী প্রতিষ্ঠানগুলি উদ্ভাবন এবং সৃজনশীলতাকে উৎসাহ দেবার জন্য স্বাধীনভাবে কাজ করতে পারবে। পরীক্ষা ব্যবস্থার সংস্কার, বাধ্যতামূলক শিক্ষানবিশী, শিল্প সংস্থাগুলিতে ছাত্র – ছাত্রীদের যোগদান, নতুন উদ্যোগের স্বীকৃতি, শিক্ষক – শিক্ষণে জাতীয় উদ্যোগ সহ বিভিন্ন বিষয়ে দেশে কারিগরি শিক্ষার মানোন্নয়নের জন্য অল ইন্ডিয়া কাউন্সিল ফর টেকনিক্যাল এডুকেশন (এআইসিটিই) একগুচ্ছ পদক্ষেপ গ্রহণ করেছে।


    সরকার, ভারতীয় শিক্ষা প্রতিষ্ঠানগুলিকে উন্নত গবেষণায় উৎসাহিত করার জন্য বেশ কিছু উদ্যোগ নিয়েছে। বিভিন্ন কর্মসূচী, পুরস্কার, ফেলোশিপ, চেয়ার, বেসিক সায়েন্টিফিক রিসার্চ, ইউপিই, সিপিই, ইমপ্রিন্ট, উচ্চতর আবিস্কার যোজনা, ইমপ্রেস, স্ট্রাইড, এমআরপি, টিবিআই, প্রাইম মিনিস্টার রিসার্চ ফেলো, স্টাডি ইন ইন্ডিয়া, এমিরেটাস ফেলোশিপ ইত্যাদি নানা কর্মসূচী নেওয়া হয়েছে।


    ফ্যাকাল্টি ডেভোলপমেন্ট প্রোগ্রামের মাধ্যমে যে সব শিক্ষক – শিক্ষিকা গবেষণামূলক কাজ করেন, এআইসিটিই, তাদের আর্থিক অনুদান দিয়ে থাকে। এই অর্থ ব্যবহার করে বিভিন্ন সম্মেলন আয়োজন করা এবং বিদেশের নানান সম্মেলনে যোগদান করা হয়।


    রাজ্যসভায় আজ এক প্রশ্নের লিখিত জবাবে এই তথ্য দিয়েছেন কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল ‘ নিশাঙ্ক ’ ।


    CG/CB/SFS

    
    
    (Release ID: 1655900) Visitor Counter : 4
    
    
      Read this release in: English , Urdu , Urdu , Marathi , Manipuri , Tamil