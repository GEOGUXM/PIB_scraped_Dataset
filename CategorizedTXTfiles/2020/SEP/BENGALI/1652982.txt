      উপ-রাষ্ট্রপতিরসচিবালয়

      মাতৃভাষা, সংস্কৃতি এবং প্রকৃতিকে রক্ষা করার মধ্য দিয়ে তেলেগু সাহিত্য এবং শ্রী বিশ্বনাথ সত্যনারায়নকে প্রকৃতভাবে শ্রদ্ধা প্রদর্শন করা সম্ভব : উপরাষ্ট্রপতি
      Posted On: 10 SEP 2020 12:12PM by PIB Kolkata


    নয়াদিল্লী, ১০ সেপ্টেম্বর, ২০২০


    

    উপরাষ্ট্রপতি শ্রী এম ভেঙ্কাইয়া নাইডু আজ বলেছেন, মাতৃভাষা, ভারতীয় সংস্কৃতি, মূল্যবোধ এবং পরিবেশকে রক্ষা করার মধ্য দিয়ে তেলেগু সাহিত্যের দিকপাল শ্রী বিশ্বনাথ সত্যনারায়নের প্রতি যথাযথভাবে শ্রদ্ধা প্রদর্শন করা সম্ভব।


    
    বিশ্বনাথ সাহিত্য পীঠম আয়োজিত কবি সম্রাট শ্রী বিশ্বনাথ সত্যনারায়নের ১২৫ তম জন্ম বার্ষিকী উপলক্ষে আয়োজিত অনুষ্ঠানের অনলাইনের মাধ্যমে উদ্বোধন করে শ্রী নাইডু সাহিত্যের এই দিকপালকে ভারতীয় সংস্কৃতি এবং ঐতিহ্যের প্রতিমূর্তি বলে বর্ণনা করেছেন।


    
    রামায়নে প্রকৃত অর্থে তেলেগু প্রভাব নিয়ে বিশ্বনাথ সত্যনারায়ন কাজ করেছেন বলে উল্লেখ করে শ্রী নাইডু রামায়ন কল্পভ্রুক্ষমের জন্য এই সাহিত্যিক জ্ঞানপীঠ পুরস্কার পেয়েছিলেন বলে উল্লেখ করেছেন। তিনি মাতৃভাষা, সংস্কৃতি সংরক্ষণ এবং পরিবেশ রক্ষার ক্ষেত্রে কবি সম্রাটের ভূমিকার কথা উল্লেখ করেছেন।


    
    প্রাথমিক শিক্ষায় মাতৃভাষায় শিক্ষাদানের মাধ্যমে শিশুদের আবেগ এবং বুদ্ধির বিকাশ হয় বলে উল্লেখ করে উপরাষ্ট্রপতি বলেছেন সংস্কৃতি, ভাষা এবং ঐতিহ্য যখন সর্বাত্মকভাবে একীভূত হয় তখনই শিশুরা প্রকৃত জ্ঞান লাভ করে। ২০২০র নতুন শিক্ষানীতির মধ্য দিয়ে এই উদ্যোগই নেওয়া হবে বলে উল্লেখ করে উপরাষ্ট্রপতি বলেছেন, ছাত্রছাত্রীদের দক্ষতা এবং জ্ঞান যাতে আন্তর্জাতিক মানের হয় সেটিও এই শিক্ষানীতির মাধ্যমে নিশ্চিত করা হয়েছে।


    
    অন্ধ্রপ্রদেশ বিধানসভার প্রাক্তন উপাধ্যক্ষ শ্রী মন্ডলী বুধপ্রকাশ, শ্রী সামবেদম সাংমুখ শর্মা এবং অন্যান্য বিশিষ্ট ব্যক্তিরা অনলাইনের মাধ্যমে এই অনুষ্ঠানে উপস্থিত ছিলেন।


    

    CG/CB/NS

    
    
    (Release ID: 1652982) Visitor Counter : 3
    
    
      Read this release in: English , Urdu , Hindi , Marathi , Manipuri , Assamese , Punjabi , Tamil , Telugu