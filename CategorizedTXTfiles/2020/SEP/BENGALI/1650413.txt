      স্বাস্থ্যওপরিবারকল্যাণমন্ত্রক

      দেশে মোট ৪.৩৩ কোটি নমুনা পরীক্ষার মধ্যে ১.২২ কোটি পরীক্ষা গত ২ সপ্তাহে হয়েছে
      
      গত ২৪ ঘণ্টায় ১০ লক্ষের বেশী পরীক্ষা হয়েছে
      
      ২২টি রাজ্য ও কেন্দ্রশাসিত অঞ্চলে প্রতি ১০লক্ষ জন পিছু হিসেবে নমুনা পরীক্ষার হার জাতীয় হারের থেকে বেশী

      Posted On: 01 SEP 2020 3:11PM by PIB Kolkata

    নতুনদিল্লি, ১লা সেপ্টেম্বর, ২০২০


    কেন্দ্রের টেস্ট, ট্রাক ও ট্রিট নীতি অনুসরণ করে রাজ্য ও কেন্দ্রশাসিত অঞ্চলগুলি প্রচুর নমুনা পরীক্ষা করায় সংক্রমিতদের দ্রুত শনাক্তকরণ ও চিকিৎসার ব্যবস্থা করার ফলে সুস্থ হয়ে ওঠার হার বাড়ছে।


    দেশে মোট ৪,৩৩,২৪,৮৩৪টি নমুনা পরীক্ষার মধ্যে শেষ দুই সপ্তাহে নমুনা পরীক্ষা হয়েছে ১,২২,৬৬,৫১৪টি।


    রাজ্য ও কেন্দ্রশাসিত অঞ্চলগুলি ক্রমশ নমুনা পরীক্ষার হার বৃদ্ধি করছে। তামিলনাডু, উত্তরপ্রদেশ ও মহারাষ্ট্র এই কাজে অগ্রণী ভূমিকা পালন করছে। দেশে মোট নমুনা পরীক্ষার মধ্যে এই তিনটি রাজ্যে প্রায় ৩৪% পরীক্ষা হয়েছে।


    গত চব্বিশ ঘন্টায় দেশে ১০, ১৬, ৯২০টি নমুনা পরীক্ষা হয়েছে। প্রতিদিন ১০ লক্ষের বেশী নমুনা পরীক্ষার ক্ষমতা অর্জনের ফলে সাপ্তাহিক নমুনা পরীক্ষার হার ক্রমবৃদ্ধিমান। জানুয়ারীর প্রথম সপ্তাহের হিসেবে বর্তমানে প্রতি সপ্তাহে এই পরীক্ষার হার চার গুণ বৃদ্ধি পেয়েছে।


    দেশ জুড়ে পরীক্ষাগারের সংখ্যা বৃদ্ধি পাওয়ার ফলে নমুনা পরীক্ষার হার বৃদ্ধি পাচ্ছে। বর্তমানে প্রতি ১০ লক্ষ জনের হিসেবে ৩১,৩৯৪টি নমুনা পরীক্ষা হচ্ছে। ২২টি রাজ্য ও কেন্দ্রশাসিত অঞ্চলে প্রতি ১০লক্ষ জন পিছু হিসেবে নমুনা পরীক্ষার হার জাতীয় হারের থেকে বেশী। যার মধ্যে গোয়া, দিল্লি, অন্ধ্র প্রদেশ ও তামিলনাডুতে দৈনিক পরীক্ষার হার সবথেকে বেশী।


    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন অথবা ট্যুইটার হ্যান্ডেল @MoHFW_INDIA-এর সাহায্য নিতে পারেন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-তেও প্রশ্ন করা যাবে।


    এছাড়াও +৯১-১১-২৩৯৭-৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -


    https://www.mohfw.gov.in/pdf/coronvavirushelplinenumber.pdf


    CG/CB

    
    
    (Release ID: 1650413) Visitor Counter : 7
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Malayalam