      নীতিআয়োগ

      তৃণমূল স্তরে উদ্ভাবন চিন্তাভাবনা সম্পর্কে সচেতনতা বাড়াতে অটল উদ্ভাবন মিশন এবং স্কুনিউজ-এর অংশীদারিত্ব
      Posted On: 07 SEP 2020 2:23PM by PIB Kolkata


    নতুন দিল্লি, ০৭ সেপ্টেম্বর, ২০২০


    

    
    তৃণমূল স্তরে মানুষের সাফল্যের কাহিনীগুলি ভাগ করে নেওয়া এবং প্রচারের জন্য নীতি আয়োগ ও অটল উদ্ভাবন মিশন ভারতের বৃহত্তম শিক্ষার মাধ্যম স্কুনিউজ-এর সঙ্গে যুক্ত হয়েছে। এর ফলে অটল উদ্ভাবন মিশন এবং অটোর টিঙ্কারিং ল্যাবের বিভিন্ন উদ্যোগ সম্পর্কে শিক্ষা ক্ষেত্রে জড়িত ব্যক্তিদের মধ্যে বৃহত্তর সচেতনতা তৈরি করবে। পাশাপাশি বিশ্বব্যাপী বিভিন্ন বিদ্যালয়, শিক্ষক এবং পরামর্শদাতাদের মান সম্পন্ন জ্ঞান সরবরাহ সম্ভব হবে।


    
    স্কুনিউজ তার নেটওয়ার্কের মাধ্যমে অটল উদ্ভাবনী মিশনে চালু হওয়া বিভিন্ন ইভেন্ট বা প্রতিযোগিতায় সমর্থন যোগাবে। অটল উদ্ভাবনী মিশন এবং স্কুনিউজ অটল টিঙ্কারিং ল্যাবের সামগ্রী, তৃণমূল স্তরে সাফল্যের কাহিনী, উদ্ভাবনী চিন্তাভাবনা, প্রযুক্তিগত শিক্ষা সম্পর্কিত সংবাদের পাশাপাশি অটল ইনোভেশন মিশন সমর্থিত বিভিন্ন স্টার্টআপ এবং সংস্থার গল্প তুলে ধরবে। স্কুনিউজ অটল টিঙ্কারিং ল্যাব ম্যারাথনের সেরা উদ্ভাবকদের প্রশংসা জানিয়ে একটি বিশেষ প্রকাশনাও নিয়ে আসবে। অটল উদ্ভাবনী মিশনের লক্ষ্যই হলো দেশে প্রায় ১০ লক্ষ উদ্যোক্তা এবং সম্ভাব্য বিনিয়োগকারী তৈরি করা। এই লক্ষ্য অর্জনের জন্য এবং অন্যান্যদের অনুপ্রাণিত করে তুলতে এই উদ্যোগ নেওয়া হয়েছে। অটল উদ্ভাবনী মিশনের পরিচালক ডঃ আর.কে. রামানান জানিয়েছেন, এই ধরণের সাফল্যের গল্পগুলি সাধারণ মানুষের সামনে তুলে ধরার সুযোগ তৈরি হবে। এর জন্য স্কুনিউজের সঙ্গে অটল উদ্ভাবনী মিশনের গুরুত্বপূর্ণ সমঝোতা সম্পন্ন হয়েছে। কোভিড-১৯ সময়কালের মধ্যে বিদ্যালয় শিক্ষায় ইতিবাচক কাহিনীগুলি তুলে ধরতে স্কুনিউজ যে অক্রান্ত পরিশ্রম চালিয়েছে তার জন্য তিনি ধন্যবাদও জানান।


    
    স্কুনিউজ-এর কার্যকরি আধিকারিক রবি সাতলানি জানিয়েছেন, অটল উদ্ভাবন মিশনের সঙ্গে তারা কাজ করতে পেরে যথেষ্টই খুশি। অটল উদ্ভাবনী মিশন এবং স্কুনিউজের মধ্যে অংশিদারিত্বের ফলে আগামী দিনে তরুণ শিক্ষার্থীদের জন্য গবেষণার এক বৃহত্তর মঞ্চ গড়ে উঠবে বলে মনে করা হচ্ছে।


    

    CG/SS/SKD

    
    
    (Release ID: 1652147) Visitor Counter : 4
    
    
      Read this release in: Telugu , English , Urdu , Hindi , Marathi , Manipuri , Punjabi , Tamil