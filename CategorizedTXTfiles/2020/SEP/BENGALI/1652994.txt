      স্বাস্থ্যওপরিবারকল্যাণমন্ত্রক

      র‍্যাপিড আন্টিজেন টেস্টে যে সব উপসর্গহীনের করোনা নেগেটিভ রিপোর্ট আসবে,তাঁদের আরটি-পিসিআর এর মাধ্যমে আবারও পরীক্ষা করাতে রাজ্য ও কেন্দ্র শাসিত অঞ্চলগুলিকে কেন্দ্রীয় স্বাস্থ্য মন্ত্রকের পরামর্শ
      
      সংক্রমণ প্রতিহত করতে সব সংক্রমিত যাতে চিহ্নিত হন, রাজ্য ও কেন্দ্র শাসিত অঞ্চলগুলিকে তা নিশ্চিত করতে বলা হয়েছে

      Posted On: 10 SEP 2020 12:43PM by PIB Kolkata

    নতুনদিল্লি, ১০ই সেপ্টেম্বর, ২০২০


    

    
    কেন্দ্রীয় স্বাস্থ্য মন্ত্রক দেখেছে, কোন কোন বড় রাজ্যে র্যা পিড আন্টিজেন টেস্টের মাধ্যমে যে সব উপসর্গহীনের নেগেটিভ রিপোর্ট এসেছে তাদের আর আরটি-পিসিআর পরীক্ষা করানো হচ্ছে না। এ বিষয়ে আইসিএমআর আর স্বাস্থ্য মন্ত্রকের নির্দেশিকায় স্পষ্ট ভাবে বলা আছে কাদের জন্য আরটি-পিসিআর এর মাধ্যমে আবারো পরীক্ষা করাতে হবেঃ-


    
    ১। র্যা পিড আন্টিজেন টেস্টের মাধ্যমে জ্বর বা কাশি আছে এরকম লক্ষণযুক্ত কারো রিপোর্ট নেগেটিভ এলে


    
    ২। র্যা পিড আন্টিজেন টেস্টের মাধ্যমে লক্ষণহীন কারো রিপোর্ট নেগেটিভ এলে যদি তার ২-৩ দিন পর লক্ষণ দেখা যায়


    
    স্বাস্থ্য মন্ত্রক ও আইসিএমআর যৌথভাবে সব রাজ্য ও কেন্দ্রশাসিত অঞ্চলগুলিকে এই মর্মে চিঠি লিখেছে। ওই চিঠিতে র্যা পিড আন্টিজেন টেস্টে যে সব উপসর্গহীনের নেগেটিভ রিপোর্ট আসবে,তাঁদের আরটি-পিসিআর এর মাধ্যমে আবারো পরীক্ষা করাতে পরামর্শ দেওয়া হয়েছে। এর ফলে উপসর্গহীন সকলকে আবারো পরীক্ষা করে নিশ্চিত করা হবে তাঁরা সংক্রমিত হয়েছেন কিনা। যদি কেউ সংক্রমিত হন, তাহলে তার সংস্পর্শে যারা আসবেন, তাহলে তাদের পরীক্ষা করা যাবে এবং দ্রুত শনাক্তকরণের মাধ্যমে সংক্রমিতদের আইশোলেশন বা হাসপাতালে পাঠিয়ে চিকিৎসার ব্যবস্থা করা যাবে।
    
    সব রাজ্যের প্রতিটি জেলায় একজন ভারপ্রাপ্ত আধিকারিক বা দলের মাধ্যমে পরিস্থিতির দিকে নজর রাখতে কেন্দ্রীয় স্বাস্থ্য মন্ত্রক আহ্বান জানিয়েছে। ওই দলগুলি প্রতিদিন র্যা পিড আন্টিজেন টেস্টে কতজনের নমুনা পরীক্ষা করা হয়েছে এবং পরীক্ষার ফল কি এসেছে সে বিষয়ে নজর রাখবে। সব সংক্রমিতই যাতে শনাক্ত হন, সে দিকে সতর্ক থাকার জন্য আরটি-পিসিআরের মাধ্যমে পরীক্ষা করার পর পরিস্থিতির পর্যালোচনা করতে পরামর্শ দেওয়া হয়েছে।


    

    CG/CB

    
    
    (Release ID: 1652994) Visitor Counter : 3
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Malayalam