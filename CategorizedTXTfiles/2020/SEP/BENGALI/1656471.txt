      জলশক্তি মন্ত্রক

      জল জীবন মিশনের আওতায় স্মার্ট সরবরাহ পরিমাপ ও মনিটরিং ব্যবস্থার জন্য গ্র্যান্ড আইসিটি চ্যালেঞ্জ
      Posted On: 18 SEP 2020 3:48PM by PIB Kolkata


    নতুনদিল্লি, ১৮ সেপ্টেম্বর, ২০২০


    

    
    জাতীয় জল জীবন মিশন, ইলেক্ট্রনিক্স অ্যান্ড ইনফরমেশন টেকনোলজি মিনিস্ট্রি বা বৈদ্যুতিন ও তথ্যপ্রযুক্তি মন্ত্রণালয় (এমইআইটিওয়াই)-এর সাথে যৌথ অংশীদারিত্বে গ্রাম-স্তর পর্যন্ত একটি 'স্মার্ট জল সরবরাহ পরিমাপ ও নিরীক্ষণ ব্যবস্থা' গড়ে তোলার জন্য উদ্ভাবনী, মডুলার এবং ব্যয় সাশ্রয়ী উপায় খুঁজে বের করতে একটি আইসিটি গ্র্যান্ড চ্যালেঞ্জ শুরু করেছে। আইসিটির এই দুর্দান্ত চ্যালেঞ্জটি ভারতীয় কারিগরী স্টার্ট-আপস, অতি ক্ষুদ্র, ক্ষুদ্র ও মাঝারি শিল্প বা এমএসএমই, ভারতীয় সংস্থা, ভারতীয় এলএলপি'র কাছ থেকে প্রস্তাব চেয়ে আমন্ত্রণ জানাবে।
    
    জল জীবন মিশন (জেজেএম)-এর লক্ষ্য, ২০২৪ সালের মধ্যে প্রতিটি গ্রামীণ পরিবারকে কার্যকরী জলের পাইপ সংযোগ (এফএইচটিসি) -এর পরিষেবা দেওয়ার ব্যবস্থা করা। প্রতি পরিবারে পর্যাপ্ত পরিমাণে ও উপযুক্ত গুনমানের জল বিতরণ পরিষেবা নিশ্চিত করাই এই কর্মসূচির উদ্দেশ্য। এজন্য এই কার্যসূচীর নিয়মিত পর্যবেক্ষণ এবং পরিষেবার মান নিশ্চিত করার জন্য সমস্ত তথ্য ও পরিসংখ্যান স্বয়ংক্রিয়ভাবে নথিভূক্ত করতে আধুনিক প্রযুক্তির ব্যবহার প্রয়োজন। জল সরবরাহ পরিকাঠামোর ডিজিটালাইজেশন, দেশের এযাবৎ বৃহৎ কিছু সামাজিক সমস্যা সমাধানের পথ প্রশস্ত করবে। আরও গুরুত্বপূর্ণ বিষয় হোল, ভবিষ্যতের চ্যালেঞ্জ সম্পর্কে আগাম ধারণা পাওয়া এবং তা মোকাবিলায় সহায়তা করবে এই মিশন।
    
    এই দুর্দান্ত চ্যালেঞ্জ, স্মার্ট গ্রামীণ জল সরবরাহের বাস্তুতন্ত্র বা ইকো-সিস্টেম তৈরির জন্য ভারতের অত্যন্ত সজীব আইওটি ইকো-সিস্টেমগুলির সদ্ব্যবহার করবে। এর লক্ষ্য, প্রতিটি গ্রামীণ পরিবারে ঘরে ঘরে জলসংযোগ ও জল সরবরাহ নিশ্চিত করার মাধ্যমে জল জীবন মিশনের কাজের সুযোগ আরো প্রসারিত করা ।
    
    পরিকল্পনা স্তর, প্রোটোটাইপ তৈরী, কর্মক্ষম বা স্থাপন করার পর্যায়ে এই গ্র্যান্ড চ্যালেঞ্জ, প্রয়োজনীয় সাহায্য দেবে। পাইলটটি রূপায়িত হবে 100টি গ্রামে। সেরা সমাধান বা সমস্যা নিরসনের উপায় দিলে পাবেন নগদ ৫০ লক্ষ টাকার পুরস্কার। রানার আপসরা প্রত্যেক্য 20 লক্ষ টাকা করে পুরস্কার পাবেন। সফল উদ্যোগীরা, তাদের উদ্ভাবিত কাজের আরো বিকাশ ও বিস্তার ঘটাতে চাইলে, তারা এমইআইটিওয়াই সাহায্যপুষ্ট ইনকিউবেটর / সিওইএস-গুলিতে যোগদানের সুযোগ নিতে পারবে। এটি আত্মনির্ভর ভারত, ডিজিটাল ইন্ডিয়া এবং মেক ইন ইন্ডিয়ার মতো উদ্যোগের ভাবাদর্শ ও আস্থা'র ভিত্তি আরো মজবুত করে তুলবে।
    
    চ্যালেঞ্জের বিষয়ে বিশদ জানতে টাইপ করুন - https://jjm.gov.in/
    
    
    
    
    CG/AC

    
    
    (Release ID: 1656471) Visitor Counter : 1
    
    
      Read this release in: English , Urdu , Hindi , Punjabi , Malayalam