      সামাজিকন্যায়ওক্ষমতায়নমন্ত্রক

      মহামারীর আবহে বৃদ্ধাশ্রমগুলির পরিচালনার দায়িত্বে থাকা সংস্থাগুলিকে সামাজিক ন্যায় ও ক্ষমতায়ন দপ্তর অগ্রিম তহবিলের ব্যবস্থা করেছে
      Posted On: 16 SEP 2020 1:10PM by PIB Kolkata


    নতুন দিল্লি, ১৬ই সেপ্টেম্বর, ২০২০


    

    বর্তমান মহামারীর আবহে বৃদ্ধাশ্রমগুলিকে পরিচালনা করার ক্ষেত্রে সংশ্লিষ্ট সংস্থাগুলির কাছে যথেষ্ট অর্থ না থাকার আশঙ্কা রয়েছে। সামাজিক ন্যায় ও ক্ষমতায়ন মন্ত্রক সেজন্য সংশ্লিষ্ট সংস্থাগুলিকে অগ্রিম তহবিলের ব্যবস্থা করার সিদ্ধান্ত নেয়। আজকের তারিখ পর্যন্ত এই খাতে ৮৩ কোটি ৭৪ লক্ষ টাকা দেওয়া হয়েছে।


    
    প্রবীণ নাগরিকদের জন্য সুসংহত প্রকল্পের অঙ্গ হিসেবে প্রবীণ নাগরিকদের জন্য জাতীয় ব্যবস্থাপনাকে সামাজিক ন্যায় ও ক্ষমতায়ন মন্ত্রক বাস্তবায়িত করছে। নিবন্ধীকৃত সংস্থার মাধ্যমে রাজ্য সরকার ও কেন্দ্রশাসিত অঞ্চলের প্রশাসন, অসরকারী সংগঠন, স্বেচ্ছাসেবী সংগঠন, পঞ্চায়েতী রাজ প্রতিষ্ঠান ও স্থানীয় স্বশাসিত সংস্থাগুলি এই সব বৃদ্ধাশ্রমগুলি পরিচালনা করে।


    
    রাজ্যসভায় আজ এক প্রশ্নের লিখিত জবাবে এই তথ্য দিয়েছেন সামাজিক ন্যায় ও ক্ষমতায়ন দপ্তরের প্রতিমন্ত্রী শ্রী রতন লাল কাটারিয়া।


    

    CG/CB/SFS

    
    
    (Release ID: 1655151) Visitor Counter : 6
    
    
      Read this release in: English , Urdu , Marathi , Assamese , Manipuri , Punjabi , Tamil , Telugu