      সামাজিকন্যায়ওক্ষমতায়নমন্ত্রক

      সামাজিক ন্যায় ও ক্ষমতায়ন মন্ত্রকের ২৪ᳵ৭ নিঃশুল্ক মানসিক স্বাস্থ্য পুনর্বাসন হেল্প লাইন౼ কিরণের (1800-599-0019) ১৩টি ভাষায় সাহায্য দান শুরু
      Posted On: 08 SEP 2020 1:36PM by PIB Kolkata


    নতুনদিল্লি, ৮ই সেপ্টেম্বর, ২০২০


    

    
    কেন্দ্রীয় সামাজিক ন্যায় ও ক্ষমতায়ন মন্ত্রী শ্রী থাওয়ার চাঁদ গেহলট ভার্চ্যুয়ালি গতকাল ‘কিরণ’ নিঃশুল্ক মানসিক স্বাস্থ্য পুনর্বাসন হেল্প লাইনের উদ্বোধন করেছেন। ১৮০০-৫৯৯-০০১৯ এই নম্বরটি চালু করার উদ্দেশ্য হল দ্রুত শনাক্তকরণ, প্রাথমিক চিকিৎসা, মনস্তাত্ত্বিক সহায়তা, সঙ্কট কালীন ব্যবস্থাপনা, মানসিক স্বাস্থ্যর উন্নতি ঘটান, অস্বাভাবিক আচরণকে বন্ধ করা, মনস্তাত্ত্বিক সঙ্কট ব্যবস্থাপনা ইত্যাদি। মানসিক স্বাস্থ্যজনিত সমস্যার পুনর্বাসনও এই নম্বরের সাহায্যে করা যাবে। মানসিক চাপ, সঙ্কট, দুশ্চিন্তা, আতঙ্কে জ্ঞান হারানো, মানিয়ে চলার সমস্যা, ভয়ের পরিবেশ থেকে বেড়িয়ে আসার পরের সমস্যা, হেনস্থার শিকার, আত্মহননের প্রবণতা, মহামারীর কারণে মানসিক দুশ্চিন্তা এবং মানসিক স্বাস্থ্যজনিত জরুরী পরিস্থিতিতে দেশের যে কোন প্রান্ত থেকে এই হেল্প লাইন নম্বরের সাহায্য পাওয়া যাবে। উদ্বোধনী অনুষ্ঠানে ‘কিরণ’-এর বিষয়ে পোস্টার, পুস্তিকা এবং সহায়ক বইও প্রকাশ করা হয়েছে।
    
    কোভিড-১৯ মহামারীর প্রেক্ষিতে উদ্ভূত পরিস্থিতিতে নানা মনস্তাত্ত্বিক সমস্যার সমাধানে এই হেল্পলাইন নম্বর সহায়ক হবে। এটি যথাযথ বাস্তবায়নে, বিশেষত দেশের নানা প্রতিষ্ঠানে ও মিশ্র আঞ্চলিক কেন্দ্রের মধ্যে সমন্বয় গড়ে তুলতে নানা উদ্যোগ নেওয়া হয়েছে।
    
    দেশে বিএসএনএলের কারিগরী সহায়তায় ২৫টি হেল্পলাইন কেন্দ্র থেকে ৭৫ জন বিশেষজ্ঞ, ৬৬০ জন স্বেচ্ছাসেবক চিকিৎসক / পুনর্বাসন মনস্তত্ত্ববিদ এবং ৬৬৮জন স্বেচ্ছাসেবক মনোবিদ এই কর্মসূচীতে যোগ দিয়েছেন। প্রতি ঘন্টায় ৩০০জনকে এর মাধ্যমে সাহায্য করা যাবে। সাহায্যের জন্য তিনটি স্তর থাকবে। প্রথমে কেউ এই হেল্পলাইন নম্বরে ফোন করলে তাঁর কলটি নিকটবর্তী কল সেন্টারে যাবে। সেখান থেকে প্রয়োজন অনুসারে চিকিৎসক / পুনর্বাসন মনস্তত্ত্ববিদ/মনোবিদের কাছে পাঠানো হবে। শেষ স্তরে যিনি ফোন করেছিলেন, তাঁর বিষয়ে খোঁজ খবর নেওয়া ও প্রয়োজনীয় সাহায্য করার ব্যবস্থা থাকবে। মানসিক স্বাস্থ্য কেন্দ্রগুলির জন্য তিনটি প্রশিক্ষণ কর্মসূচী নেওয়া হয়েছিল।


    
    দেশের যে কোন জায়গায় ব্যক্তিবিশেষ, পরিবার, অসরকারি সংগঠন, ভিন্ন ভাবে সক্ষমদের অভিভাবক সংগঠন, পেশাদার সংগঠন, পুনর্বাসন কেন্দ্র, হাসপাতাল౼যে কারো সাহায্য লাগলে তিনি এই হেল্পলাইনে ফোন করতে পারবেন। বাঙলা, হিন্দি সহ ১৩টি ভাষায় এখানে পরামর্শ দেওয়ার ব্যবস্থা করা হয়েছে।


    
    চেন্নাই-এর ন্যাশনাল ইন্সিটিউট ফর দ্য এমপাওয়ারমেন্ট অফ পার্সনস উইথ মাল্টিপিল ডিসেবিলিটিস এবং সেহোরের ন্যাশনাল ইন্সিটিউট অফ মেন্টাল হেলথ রিহ্যাবিলিটেশন এই হেল্পলাইন নম্বরের সমন্বয়ের দায়িত্বে রয়েছে। ইন্ডিয়ান অ্যাসোসিয়েশন অফ ক্লিনিক্যাল সাইকোলজিস্ট, ইন্ডিয়ান সাইকিয়াট্রিস্টস আসোসিয়েশন ও ইন্ডিয়ান সাইকিয়াট্রিক স্যোসাল ওয়ার্কার্স অ্যাসোসিয়েশন এই প্রকল্পে সহায়তা করছে।


    

    
    CG/CB

    
    
    (Release ID: 1652497) Visitor Counter : 4
    
    
      Read this release in: English , Hindi , Punjabi , Urdu , Assamese , Manipuri , Gujarati , Telugu , Kannada