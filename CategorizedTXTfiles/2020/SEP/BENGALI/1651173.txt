      কেন্দ্রীয়মন্ত্রিসভা

      ভূতত্ত্ব ও খনিজ সম্পদ ক্ষেত্রে সহযোগিতার জন্য ভারত ও ফিনল্যান্ডের মধ্যে সমঝোতাপত্রে অনুমোদন কেন্দ্রীয় মন্ত্রিসভার
      Posted On: 02 SEP 2020 4:09PM by PIB Kolkata

      নয়াদিল্লি, ০২ সেপ্টেম্বর, ২০২০
      প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা আজ ভূতত্ত্ব ও খনিজ সম্পদ ক্ষেত্রে সহযোগিতার জন্য ভারত সরকারের খনিজ মন্ত্রক, জিওলজিকাল সার্ভে অফ ইন্ডিয়া এবং ফিনল্যান্ড সরকারের জিওলজিকাল সার্ভে অফ ফিনল্যান্ড, কর্মসংস্থান ও অর্থনৈতিক বিষয়ক মন্ত্রকের মধ্যে সমঝোতাপত্রে অনুমোদন দিয়েছে কেন্দ্রীয় মন্ত্রিসভা। এই সমঝোতা অনুযায়ী, ভৌগোলিক অবস্থান, খনিজ সম্পদ অনুসন্ধান, প্রশিক্ষণ, থ্রি/ফোর-ডি মানচিত্র তৈরি, ভূমিকম্প প্রবণতা অনুসন্ধান এবং অন্যান্য ভৌগোলিক পর্যবেক্ষণ দু’দেশের মধ্যে বৈজ্ঞানিক সহযোগিতা বৃদ্ধি ও কাজকর্ম সুদৃঢ় করার প্রয়াস চালানো হবে।
      পারস্পরিক, অর্থনৈতিক, সামাজিক এবং পরিবেশগত সুযোগ-সুবিধা বৃদ্ধি, খনিজ সম্পদ ক্ষেত্রে সহযোগিতা, পরিকাঠামো নির্মাণ এবং ভূতত্ত্ব ও খনিজ সংস্থাগুলির খনিজ সম্পদ অনুসন্ধানে ভূতাত্ত্বিক তথ্য উভয় দেশের মধ্যে ভাগ করে নেওয়ার সুযোগ সৃষ্টি হবে।
      জিওলজিকাল সার্ভে অফ ইন্ডিয়া হ’ল – ভারত সরকারের জাতীয় ভৌগোলিক তথ্য ও খনিজ সংস্থান। খনিজ সম্পদ অনুসন্ধান, নির্ধারণ এবং সর্বশেষ তথ্য তুলে ধরার জন্য আন্তর্জাতিক খ্যাতি রয়েছে ভারতীয় এই সংস্থার। অন্যদিকে, জিওলজিকাল সার্ভে অফ ফিনল্যান্ডের থ্রি-ফোর-ডি ভৌগোলিক মানচিত্র তৈরি, বিপর্যয় মোকাবিলা, খনিজ সম্পদ অনুসন্ধান, তথ্য বিশ্লেষণের যথেষ্ট দক্ষ। দু’দেশের এই সংস্থা খনিজ সম্পদ অনুসন্ধান ক্ষেত্রে গুরুত্বপূর্ণ ভূমিকা পালন করবে।
      CG/SS/SB
    
    
    (Release ID: 1651173) Visitor Counter : 1
    
    
      Read this release in: Punjabi , English , Urdu , Hindi , Marathi , Manipuri , Assamese , Gujarati , Odia , Tamil , Telugu , Kannada , Malayalam