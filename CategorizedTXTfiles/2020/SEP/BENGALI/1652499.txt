      অর্থমন্ত্রক

      এশিয়ান ডেভলপমেন্ট ব্যাঙ্ক এবং ভারতের মধ্যে আজ দিল্লি-মেরঠ আরআরটিএস করিডরের জন্য ৫০০ মিলিয়ন ডলারের ঋণ স্বাক্ষরিত
      Posted On: 08 SEP 2020 4:01PM by PIB Kolkata

      নতুন দিল্লি, ০৮ সেপ্টেম্বর, ২০২০
      এশিয়ান ডেভলপমেন্ট ব্যাঙ্ক বা এশীয় উন্নয়ন ব্যাঙ্ক (এডিবি) এবং ভারতের মধ্যে আজ আধুনিক উচ্চ গতির ৮২ কিলোমিটার দীর্ঘ দিল্লি-মেরঠ আঞ্চলিক র‍্যাপিড সিস্টেম (আরআরটিএস) করিডর তৈরিতে মোট ১ বিলিয়ন ডলারের মধ্যে প্রথম দফায় ৫০০ মিলিয়ন ডলার সাহায্যের জন্য চুক্তি স্বাক্ষরিত হয়েছে। এই করিডরের মাধ্যমে উন্নত আঞ্চলিক যোগাযোগের পাশাপাশি দেশের জাতীয় রাজধানী অঞ্চলে (এনসিআর) যানচলাচলের ক্ষেত্রে উল্লেখযোগ্য সুবিধা মিলবে। দিল্লি-মেরঠ আরআরটিএস বিনিয়োগ প্রকল্প সম্পর্কিত ঋণের বিষয়ে ভারত সরকারের পক্ষে অর্থ মন্ত্রকের অন্তর্গত অর্থনৈতিক বিষয় বিভাগের অতিরিক্ত সচিব শ্রী সমীর কুমার খারে এবং ভারতে এডিবি-র দেশীয় অধিকর্তা (কান্ট্রি ডিরেক্টর) মিষ্টার কেনিচি ইয়োকোয়ামা এই চুক্তি স্বাক্ষর করেন। এই পরিকল্পনার আওতায় ২০২১ সালের মধ্যে তিনটি রেল করিডর নির্মাণের পরিকল্পনা করা হয়েছে। যার মধ্যে প্রথমটি দিল্লি সংলগ্ন অন্যান্য রাজ্যের শহরগুলিকে সংযুক্ত করবে।
      চুক্তি স্বাক্ষরের পর শ্রী খারে জানান, এই প্রকল্পটি এনসিআর এবং অন্যান্য শহরগুলিতে অর্থনৈতিক ক্ষেত্রে পরিবর্তন নিয়ে আসবে এবং সামগ্রিক বিকাশের সুযোগ তৈরি হবে। উন্নত যোগাযোগ ব্যবস্থার ফলে সুবিধা মিলবে এই অঞ্চলের সাধারণ মানুষের। পরে মিষ্টার ইয়োকোয়ামা জানান, জাতীয় রাজধানী অঞ্চলে যাতায়াতের ক্ষেত্রে উল্লেখযোগ্য পরিবর্তন আসবে। এই প্রকল্পের আওতায় সিগনালিং ব্যবস্থা, স্টেশন ডিজাইনের ক্ষেত্রে অত্যাধুনিক প্রযুক্তি ব্যবহার করা হবে। ৮২ কিলোমিটার দীর্ঘ এই করিডরটি এমনভাবে তৈরি করা হবে যাতে ট্রেনগুলি প্রতি ঘন্টায় ১৮০ কিলোমিটার গতিতে চলতে পারে। ৫ – ১০ মিটির অন্তর এই ট্রেন চলবে। এই করিডরে দিল্লির সরাই কেল্লা খান থেকে উত্তরপ্রদেশের মেরঠের মোদীপুরমের মধ্যে এই ট্রেন চলাচল করবে। বর্তমানে এই যাত্রাপথে সময় লাগে ৩ থেকে ৪ ঘন্টা। এই করিডর সম্পন্ন নির্মাণ সম্পন্ন হলে এই দূরত্ব অতিক্রম করতে মাত্র ১ ঘন্টা সময় লাগবে। আরআরটিএস মাল্টি মোডাল হাব থাকবে।
      ঋণের প্রথম কিস্তিতে রেল লাইনে বিদ্যুতায়ন, ট্রাক বসানো, সিগনালিং ব্যবস্থাপনা, স্টেশন নির্মাণের কাজ করা হবে। এই স্টেশনগুলি এমনভাবে তৈরি করা হবে যাতে প্রবীণ নাগরিক, মহিলা, শিশু এবং অন্যভাবে সক্ষম ব্যক্তিরা বিশেষ সুবিধা পান। এছাড়াও থাকছে নানান অত্যাধুনিক সুযোগ সুবিধা। দারিদ্র নিরসনের জন্য এডিবি-র জাপান তহবিল থেকে ৩ মিলিয়ন ডলার আর্থিক সহায়তা প্রদান করা হচ্ছে। এই আর্থিক সাহায্যে দৃষ্টি, শ্রবনশক্তিহীন, ভিন্নভাবে সক্ষম ব্যক্তিদের হুইল চেয়ার প্রদান করা হবে। এছাড়াও তাদের কর্ম সংস্থানের সুযোগ করে দিতে একাধিক পদক্ষেপ গ্রহণ করা হবে। উল্লেখ্য, ১৯৯৬ সালে এডিবি গঠিত হয়েছিল। ৪৯টি দেশ থেকে ৬৮ জন সদস্য রয়েছেন এডিবি-তে।
      CG/SS/SKD
    
    
    (Release ID: 1652499) Visitor Counter : 3
    
    
      Read this release in: English , Urdu , Hindi , Manipuri , Assamese , Punjabi