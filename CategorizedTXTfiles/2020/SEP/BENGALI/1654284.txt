      যুবওক্রীড়াবিষয়কমন্ত্রক

      যুব বিষয়ক ও ক্রীড়া প্রতিমন্ত্রী শ্রী কিরেন রিজিজু লাদাখে আজ ১২ কোটি টাকার বেশি ক্রীড়া প্রকল্পের শিলান্যাস করেছেন
      Posted On: 14 SEP 2020 3:48PM by PIB Kolkata


    নয়াদিল্লি, ১৪ সেপ্টেম্বর, ২০২০


    

    কেন্দ্রীয় যুব বিষয়ক ও ক্রীড়া প্রতিমন্ত্রী শ্রী কিরেন রিজিজু আজ লাদাখের লেহ-তে ১২ কোটি টাকার বেশি বিভিন্ন ক্রীড়া প্রকল্পের শিলান্যাস করেছেন। লাদাখের উপ-রাজ্যপাল শ্রী আর কে মাথুর এই অনুষ্ঠানে উপস্থিত ছিলেন। শ্রী রিজিজু লেহাৎ ওপেন স্টেডিয়ামে কৃত্রিম ঘাসের ব্যবস্থা করেছেন। এই প্রকল্পে ১০ কোটি ৬৮ লক্ষ টাকা ব্যয় হবে। ফুটবল খেলার জন্য ২০২১-এর জানুয়ারির মধ্যে এই প্রকল্পের কাজ শেষ হবে। এনডিএস ইন্ডোর স্টেডিয়ামে জিমনাশিয়াম হল তৈরির জন্য ১ কোটি ৫২ লক্ষ টাকা ব্যয় হবে। এই প্রকল্পটি শেষ হবে মার্চ মাসে। মন্ত্রী জানিয়েছেন, প্রধানমন্ত্রী শ্রী নরেন্দ্র মোদীর নেতৃত্বে দেশ জুড়ে ক্রীড়া সংস্কৃতিকে উৎসাহিত করা হচ্ছে যাতে মানুষ সুস্থ এবং ফিট থাকেন। মন্ত্রী এই প্রসঙ্গে 'খেলো ইন্ডিয়া', বিশ্ববিদ্যালয় স্তরের ক্রীড়া প্রতিযোগিতা এবং উইন্টার গেমস-এর কথা উল্লেখ করেছেন। তিনি লাদাখ কেন্দ্রশাসিত অঞ্চল প্রশাসনকে পরামর্শ দিয়েছেন, স্থানীয় খেলাগুলিকে উৎসাহ দেওয়ার জন্য এই খেলাগুলির সঙ্গে যাঁরা যুক্ত থাকবেন, তাঁদের জন্য বিশেষ পুরস্কার এবং চাকরির সুযোগ করে দিতে।
    
    শ্রী রিজিজু জানিয়েছেন, ‘খেলো ইন্ডিয়া' কর্মসূচির অধীনে জেলাস্তরে ক্রীড়া সংক্রান্ত সুবিধার জন্য যে অর্থ বরাদ্দ করা হয় তার নিয়ম-কানুন কিছুটা শিথিল করা হয়েছে। শ্রী মাথুর ক্রীড়া প্রতিমন্ত্রীকে অনুরোধ করেছেন, লাদাখের ক্রীড়া উন্নয়নের জন্য প্রয়োজনীয় ব্যবস্থা নিতে।


    
    এদিকে দেড় মাস ধরে চলা 'ফিট ইন্ডিয়া ফ্রিডম রান' ১৫ আগস্ট থেকে শুরু হয়েছে। চলবে ২ অক্টোবর পর্যন্ত। আজ দিনের শুরুতে শ্রী রিজিজু, স্থানীয় সাংসদ শ্রী জেনিয়াং নামগিয়াল সহ সাইকেলিস্টরা এই ফ্রিডম রানের আওতায় সাইক্লোথনে অংশ নিয়েছিলেন।


    

    CG/CB/DM

    
    
    (Release ID: 1654284) Visitor Counter : 2
    
    
      Read this release in: English , Marathi , Hindi , Manipuri , Assamese , Punjabi , Tamil , Kannada