      রাষ্ট্রপতিরসচিবালয়

      শিক্ষক দিবসের প্রাক্কালে রাষ্ট্রপতির শুভেচ্ছা
      Posted On: 04 SEP 2020 4:56PM by PIB Kolkata


    নতুনদিল্লি, ৪ঠা সেপ্টেম্বর, ২০২০


    

    
    রাষ্ট্রপতি শ্রী রামনাথ কোভিন্দ শিক্ষক দিবস উপলক্ষ্যে দেশের সব শিক্ষককে শুভেচ্ছা জানিয়েছেন।
    এক বার্তায় রাষ্ট্রপতি বলেছেন, “ আমি দেশের সমস্ত শিক্ষককে আমার আন্তরিক শুভেচ্ছা ও অভিনন্দন জানাই। আমরা আধুনিক যুগের মহানতম শিক্ষকদের মধ্যে একজন, এবং আমার পূর্বসূরি ডঃ সর্বপল্লী রাধাকৃষ্ণণের জন্মদিনটিকে শিক্ষক দিবস হিসেবে পালন করি।


    
    ডঃ সর্বপল্লী রাধাকৃষ্ণাণ একজন প্রসিদ্ধ দার্শনিক ছিলেন। তিনি শিক্ষকের ভূমিকাকে এমনভাবে সংজ্ঞায়িত করেছিলেন, যেখানে একজন শুধু শিক্ষাদানই করবেন না, তিনি নৈতিক পথপ্রদর্শকের ভূমিকা পালন করবেন এবং ছাত্রছাত্রীদের মধ্যে উদাত্ত মূল্যবোধও সঞ্চারিত করবেন। শিক্ষকরা অত্যন্ত ধৈর্য এবং দৃঢ়তার সঙ্গে শিক্ষার্থীদের আমাদের উন্নত সংস্কৃতি এবং সমৃদ্ধ উত্তরাধিকারের বিষয়ে জানতে সাহায্য করেন। একজন আদর্শ শিক্ষক তাঁর ছাত্রছাত্রীদের নিজেদের সঠিক পথে চলতে এবং লক্ষ স্থির করতে সাহায্য করেন। নিঃসন্দেহে শিক্ষকরা হলেন আমাদের ছাত্রছাত্রীদের উৎসাহের উৎস এবং আমাদের প্রকৃত দেশ নির্মাতা। শিক্ষকদের এই মহান ভূমিকার কারণেই ভারতীয় সংস্কৃতিতে ‘গুরু শিষ্য পরম্পরা’কে বিশেষ সম্মান দেওয়া হয়।
    
    পরিবর্তিত সময়ে আমাদের শিক্ষা পদ্ধতিতে এমন এক অভিনব পন্থা-পদ্ধতি অবলম্বনের প্রয়োজন রয়েছে, যেখানে আমাদের তরুণ প্রজন্মর জ্ঞানার্জন এবং অন্বেষণের নতুন নতুন সুযোগ তৈরি হবে এবং তারা সমাজকে আরো ভালোভাবে কিছু দিতে পারবে। আমি আশাবাদী যে আমাদের দূরদর্শী শিক্ষকরা আমাদের পথ দেখাবেন এবং এই মহান দেশের উন্নত ভবিষ্যৎ গড়ে তুলবেন।


    
    আমি শিক্ষক সম্প্রদায়কে এই শুভ মুহূর্তে আন্তরিক শুভেচ্ছা জানাই এবং প্রার্থনা করি যে এমন শিক্ষার্থী তাঁরা তৈরি করুন, যারা দেশের গৌরব বৃদ্ধি করবেন।“


    
    
    CG/CB

    
    
    (Release ID: 1651500) Visitor Counter : 4
    
    
      Read this release in: English , Urdu , Hindi , Marathi , Manipuri , Assamese , Punjabi , Tamil , Telugu