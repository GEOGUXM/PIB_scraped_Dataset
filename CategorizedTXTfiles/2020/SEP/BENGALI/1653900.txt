      বিজ্ঞানওপ্রযুক্তিমন্ত্রক

      কোভিড – ১৯ এর মোকাবিলা করার জন্য ভাইরাসের জিন বিন্যাস সম্পর্কে ধারণা পেতে বিশ্বজুড়ে জিনের পার্থক্য চিহ্নিত করা হচ্ছে
      Posted On: 13 SEP 2020 2:21PM by PIB Kolkata


    নতুন দিল্লি, ১৩ই সেপ্টেম্বর, ২০২০


    কোভিড – ১৯ মহামারীর মোকাবিলায় ভারত সহ সারা বিশ্বে এই ভাইরাসের বিভিন্ন জিনবিন্যাস শনাক্ত করতে একদল বিজ্ঞানী কাজ করে চলেছেন। কলকাতার ন্যাশনাল ইনস্টিটিউট অফ টেকনিক্যাল টিচার্স ট্রেনিং এন্ড রিসার্চের কম্পিউটার সায়েন্স ও ইঞ্জিনিয়ারিং বিভাগের সহকারী অধ্যাপক ড. ইন্দ্রজিৎ সাহা এই ভাইরাসের জিনের বিন্যাস শনাক্ত করার বিষয়ে ওয়েব ভিত্তিক একটি ব্যবস্থাপনার উদ্ভাবন করেছেন। বিজ্ঞান ও প্রযুক্তি দপ্তরের স্বায়ত্ত্বশাসিত সংস্থা সায়েন্স এন্ড ইঞ্জিনিয়ারিং রিসার্চ বোর্ড এই কাজে আর্থিক সাহায্য করছে।


    ড. সাহার নেতৃত্বে গবেষকরা সিঙ্গল নিউক্লিওটাইড পলিমরফিজম বিশ্লেষণ করে কোভিড ভাইরাসের বিভিন্ন জিন বিন্যাস শনাক্ত করতে পেরেছেন। তাঁরা ৬৪ রকমের সিঙ্গল নিউক্লিওটাইড পলিমরফিজম থেকে ৫৭টি বিন্যাসকে শনাক্ত করতে সক্ষম হয়েছেন। এগুলির মাধ্যমে যারা সংক্রমিত হয়েছেন, তাঁদের কারোর-ই সংক্রমণের লক্ষণ দেখা যায় নি। গবেষণার জন্য বিজ্ঞানীরা সারা বিশ্বের ১০,০০০ রকমের বিন্যাসকে বিশ্লেষণ করেছেন। গবেষকরা দেখেছেন, বিভিন্ন দেশের এই ভাইরাসের মধ্যে পরিযোজনে যথেষ্ট মিল আছে। বিশেষত মার্কিন যুক্তরাষ্ট্র, ইংল্যান্ড এবং ভারতে যে ভাইরাসগুলি পাওয়া গেছে, সেগুলির মধ্যে খুব মিল খুজে পাওয়া গেছে।


    CG/CB/SFS

    
    
    (Release ID: 1653900) Visitor Counter : 3
    
    
      Read this release in: English , Urdu , Hindi , Marathi , Manipuri , Assamese , Punjabi , Tamil , Telugu