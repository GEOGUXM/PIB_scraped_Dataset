      স্বরাষ্ট্র মন্ত্রক

      কাশ্মীরে শান্তি ফিরিয়ে আনতে পদক্ষেপ
      Posted On: 16 SEP 2020 3:28PM by PIB Kolkata


    নতুন দিল্লি, ১৬ সেপ্টেম্বর, ২০২০


    

    জম্মু এবং কাশ্মীরে ৫ই আগস্ট থেকে ১০ই সেপ্টেম্বর পর্যন্ত জঙ্গি কার্যকলাপমূলক ঘটনায় ৪৫ জন সাধারণ নাগরিকের মৃত্যু হয়েছে। বিনা প্ররোচনায় হামলায় ২৬ জন সাধারণ নাগরিকের মৃত্যু হয়েছে। এই একই সময়সীমায় জঙ্গি কার্যকলাপে ৪৯ জন নিরাপত্তা কর্মী শহীদ হয়েছেন এবং বিনা প্ররোচনা হামলার জেরে ২৫ জন নিরাপত্তা কর্মী প্রাণ হারিয়েছেন।
    
    সরকার সন্ত্রাস নির্মূলে দৃঢ় পদক্ষেপ গ্রহণ করেছে এবং সন্ত্রাসবাদী সংগঠনগুলির বিভিন্ন কার্যকলাপ প্রতিরোধে নিরাপত্তা সরঞ্জাম জোরদার করা, দেশ বিরোধী কার্যকলাপ আইন কঠোরভাবে প্রয়োগ, তীব্র থেকে তীব্রতর তল্লাশি অভিযান চালানো-র মত বিভিন্ন পদক্ষেপ গ্রহণ করা হয়েছে। যেসব ব্যক্তি সন্ত্রাসবাদীদের সহায়তাদানের চেষ্টা করছে তাদের উপর কঠোর নজরদারি চালানো হচ্ছে এবং তাদের বিরুদ্ধে আইনানুগ ব্যবস্থা গ্রহণ করা হচ্ছে। আইন প্রণয়নকারী সংস্থাগুলি অন্যান্য ব্যবস্থা গ্রহণের চেষ্টা চালাচ্ছে। সাধারণ মানুষ এবং পুলিশের মধ্যে বিভিন্ন স্তরে যোগাযোগ বাড়ানো হচ্ছে। জম্মু-কাশ্মীরে সমস্ত নিরাপত্তা বাহিনীর গতিবিধির বিষয়ে সময় মতো সমস্ত তথ্য গোয়েন্দা বিভাগকে জানানো হচ্ছে। এমনকি জঙ্গি প্রভাবিত অঞ্চলগুলিতে অতিরিক্ত সেনা মোতায়েনের মাধ্যমে নাকা চেকিং চালানো হচ্ছে। সেনাবাহিনীর টহলদারিও বাড়ানো হয়েছে।
    
    জম্মু-কাশ্মীরে সাধারণ মানুষের সুবিধার্থে সামগ্রিক উন্নয়নের অঙ্গ হিসেবে প্রধানমন্ত্রী পিএমডিপি-২০১৫ এর আওতায় ৮০,০৬৮ কোটি টাকার একটি আর্থিক প্যাকেজের কথা ঘোষণা করেছেন। এই আর্থিক প্যাকেজে সড়ক, বিদ্যৎ উৎপাদন ও বিতরণ, স্বাস্থ্য পরিকাঠামো, দুটি এআইআইএমএস নির্মাণ, আইআইটি, আইআইএম এবং পর্যটন সংক্রান্ত প্রকল্প ক্ষেত্রে ৬৩টি প্রধান উন্নয়নমূলক পরিকল্পনা গ্রহণ করা হয়েছে। এই প্রকল্পগুলির কাজ এখন বিভিন্ন পর্যায়ে রয়েছে। জম্মু ও কাশ্মীরের যুবক-যুবতীদের প্রশিক্ষণ এবং কর্ম সংস্থানের সুযোগ করে দিতে এইচআইএমএওয়াইএটি এবং পিএমকেভিওয়াই প্রকল্পের আওতায় একাধিক উদ্যোগ গ্রহণ করা হয়েছে।
    
    “ওয়াতন কো জানো” কর্মসূচীরি আওতায় যুবক-যুবকীদের মূল স্রোতে ফিরিয়ে আনতে বিশেষ উদ্যোগ নেওয়া হয়েছে। সিএপিএফ কর্মসূচীর আওতায় ছাত্র-ছাত্রীদের নিয়ে মত বিনিময় কর্মসূচী, খেলাধুলোর পাশাপাশি একাধিক জনকল্যাণমূলক কার্যক্রম গ্রহণ করা হয়েছে।
    
    রাজ্যসভায় এক প্রশ্নের লিখিত উত্তরে একথা জানিয়েছেন কেন্দ্রীয় স্বরাষ্ট্র প্রতিমন্ত্রী শ্রী জি. কিশান রেড্ডি।


    

    CG/SS/SKD

    
    
    (Release ID: 1655238) Visitor Counter : 4
    
    
      Read this release in: English , Assamese , Tamil , Telugu