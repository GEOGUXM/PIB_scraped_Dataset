      স্বাস্থ্যওপরিবারকল্যাণমন্ত্রক

      দৈনিক-ভিত্তিতে নমুনা পরীক্ষায় আরও একটি রেকর্ড – ভারত আরও একটি সাফল্যের শিখরে; এই প্রথমবার গত ২৪ ঘন্টায় ১২ লক্ষেরও বেশি কোভিড নমুনা পরীক্ষা হয়েছে; মোট নমুনা পরীক্ষায় অপ্রত্যাশিত অগ্রগতি, নমুনা পরীক্ষার সংখ্যা ৬.৩৬ কোটি ছাড়িয়েছে
      Posted On: 20 SEP 2020 11:01AM by PIB Kolkata


    নয়াদিল্লি, ২০ সেপ্টেম্বর, ২০২০


    

    কোভিড-১৯ এর বিরুদ্ধে লড়াইয়ে ভারত আরও একটি গুরুত্বপূর্ণ মাইল ফলক অতিক্রম করেছে। এক গুরুত্বপূর্ণ সাফল্য হিসাবে এই প্রথমবার একদিনে ১২ লক্ষেরও বেশি রেকর্ড সংখ্যক নমুনা পরীক্ষা হয়েছে। দেশে গত ২৪ ঘন্টায় ১২ লক্ষ ৬ হাজার ৮০৬টি নমুনা পরীক্ষা হয়েছে। এর ফলে, মোট নমুনা পরীক্ষার সংখ্যা বেড়ে হয়েছে ৬ কোটি ৩৬ লক্ষ ৬১ হাজার ৬০। দৈনিক-ভিত্তিতে নমুনা পরীক্ষার সংখ্যায় অপ্রত্যাশিত বৃদ্ধি দেশে কোভিড-১৯ নমুনা পরীক্ষার সুদৃঢ় কাঠামোকেই তুলে ধরে। দেশে নমুনা পরীক্ষার হার কয়েকগুণ বেড়েছে। গত ৮ই এপ্রিল দৈনিক কেবল ১০ হাজার নমুনা পরীক্ষার সংখ্যা আজ পর্যন্ত বেড়ে হয়েছে ১২ লক্ষ। কেবল গত ৯ দিনেই ১ লক্ষ নমুনা পরীক্ষা করা হয়েছে।


    
    অধিক সংখ্যায় নমুনা পরীক্ষার ফলে আক্রান্তদের দ্রুত চিহ্নিতকরণ এবং সময় মতো উপযুক্ত চিকিৎসা পরিষেবা দেওয়া সম্ভব হয়। পক্ষান্তরে, মৃত্যু হারও হ্রাস পায়।


    
    এটা প্রমাণিত হয়েছে যে, অধিক সংখ্যায় নমুনা পরীক্ষার ফলে আক্রান্তের সংখ্যা হ্রাস পায়। একইভাবে, দৈনিক আক্রান্তের সংখ্যায় ক্রমাগত নিম্নগামীতার ফলে সংক্রমণ ছড়িয়ে পড়ার হারও স্পষ্ট হয়।


    
    দৈনিক-ভিত্তিতে ভারতের নমুনা পরীক্ষার হার বিশ্বে অন্যতম সর্বাধিক।


    
    কোভিড-১৯ পরিস্থিতির প্রেক্ষিতে সরকার নিরন্তর নতুন নতুন কৌশল গ্রহণ করছে। নমুনা পরীক্ষার হার ও পরীক্ষাগারের নেটওয়ার্ক বৃদ্ধির পাশাপাশি, কেন্দ্রীয় সরকার চাহিদার ভিত্তিতে নমুনা পরীক্ষার ব্যবস্থা শুরু করেছে। এমনকি, রাজ্য/কেন্দ্রশাসিত অঞ্চলগুলিকেও অধিক সংখ্যায় এবং গুণগতমান বজায় রেখে নমুনা পরীক্ষার পন্থা-পদ্ধতি সরলীকরণে সুবিধা দেওয়া হয়েছে। ‘চেজ দ্য ভাইরাস’ কৌশলের একটি অবিচ্ছেদ্য অংশই হ’ল উচ্চ হারে নমুনা পরীক্ষা। এই কৌশল গ্রহণের ফলে সংক্রমণ ছড়িয়ে পড়া প্রতিরোধে প্রত্যেক ব্যক্তির নমুনা পরীক্ষার ব্যবস্থা করা হয়। রাজ্যগুলিকে পরামর্শ দিয়ে বলা হয়েছে, র্যা পিড অ্যান্টিজেন টেস্টের যাবতীয় উপসর্গ নেগেটিভ হলেও আরটি-পিসিআর পদ্ধতিতে নমুনা পরীক্ষা করা বাধ্যতামূলক।


    
    নমুনা পরীক্ষাগারের সংখ্যা এবং পরীক্ষাগারগুলির সক্ষমতা বৃদ্ধি পাওয়ার দরুণ দেশে নমুনা পরীক্ষার সংখ্যায় লক্ষ্যণীয় অগ্রগতি হয়েছে।


    
    দেশে প্রতি ১০ লক্ষ জনসংখ্যায় নমুনা পরীক্ষার হার ৪৬ হাজার ১৩১।


    
    বিশ্ব স্বাস্থ্য সংস্থার পরামর্শ অনুযায়ী, প্রতি ১০ লক্ষ জনসংখ্যায় দৈনিক ১৪০টি নমুনা পরীক্ষার সীমা ভারত অনেক আগেই অর্জন করেছে। দেশে ৩৫টি রাজ্য/কেন্দ্রশাসিত অঞ্চল দৈনিক-ভিত্তিতে সর্বাধিক সংখ্যায় নমুনা পরীক্ষার কৃতিত্ব অর্জন করতে সক্ষম হয়েছে।


    
    দেশে নমুনা পরীক্ষার সংখ্যা ক্রমশ বৃদ্ধি পাচ্ছে। সরকারি ও বেসরকারি মিলিয়ে নমুনা পরীক্ষাগারের সংখ্যা বেড়ে হয়েছে ১ হাজার ৭৭৩। এর মধ্যে সরকারি ১ হাজার ৬১টি এবং বেসরকারি ৭১২টি।


    
    কোভিড-১৯ সংক্রান্ত প্রকৃত ও সর্বশেষ তথ্য সংক্রান্ত টেকনিক্যাল বিষয়, নীতি-নির্দেশিকা এবং পরামর্শের জন্য নিয়মিত https://www.mohfw.gov.in/ এবং @MoHFW_INDIA –এই ওয়েবসাইটে নজর রাখুন।


    
    টেকনিক্যাল বিষয়ে জানার জন্য technicalquery.covid19@gov.in , ncov2019@gov.in এবং @CovidIndiaSeva - এখানে যোগাযোগ করা যেতে পারে।


    
    কোভিড-১৯ সংক্রান্ত যে কোনও বিষয়ে জানার জন্য স্বাস্থ্য ও পরিবার কল্যাণ মন্ত্রকের হেল্পলাইন নম্বর : +91-11-23978046 or 1075 (টোল ফ্রি) – এ যোগাযোগ করুন। কোভিড-১৯ সংক্রান্ত রাজ্য/কেন্দ্রশাসিত অঞ্চলগুলির হেল্পলাইন নম্বরের তালিকা নীচের লিঙ্কে দেওয়া রয়েছে - https://www.mohfw.gov.in/pdf/coronvavirushelplinenumber.pdf


    

    
    CG/CB/SB

    
    
    (Release ID: 1657001) Visitor Counter : 3
    
    
      Read this release in: English , Urdu , Marathi , Hindi , Manipuri , Punjabi , Gujarati , Tamil , Telugu , Malayalam