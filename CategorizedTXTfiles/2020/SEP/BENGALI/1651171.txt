      বিদ্যুৎমন্ত্রক

      ২০২০-র রাষ্ট্রীয় ব্যবস্থাপনা প্রতিযোগিতা, এআইএমএ-চাণক্য (বিজনেস সিমুলেশন গেম)-তে ১১২টি সংস্থার মধ্যে শীর্ষস্থান দখল করেছে এনটিপিসি
      Posted On: 03 SEP 2020 3:47PM by PIB Kolkata


    নয়াদিল্লি, ৩ সেপ্টেম্বর, ২০২০


    

    ২০২০-র রাষ্ট্রীয় ব্যবস্থাপনা প্রতিযোগিতা, অল ইন্ডিয়া ম্যানেজমেন্ট অ্যাসোশিয়েশন (এআইএমএ)-চাণক্য (বিজনেস সিমুলেশন গেম)-তে ১১২টি সংস্থার মধ্যে শীর্ষস্থান দখল করেছে এনটিপিসি। গত পাঁচ বছরের মধ্যে এনটিপিসি এই প্রথম প্রতিযোগিতায় বিজয়ী হল। কেন্দ্রীয় বিদ্যুৎ মন্ত্রকের অধীনস্থ সংস্থা এনটিপিসি-র তামিলনাড়ুর ভালুর বিদ্যুৎ কেন্দ্র দেশের বিভিন্ন প্রান্তে থাকা সংস্থাগুলির মধ্য থেকে এই শিরোপা অর্জন করেছে।
    
    এনটিপিসি-র এই বিদ্যুৎ কেন্দ্রটি তামিলনাড়ুর তিরুভাল্লুর জেলায় অবস্থিত। ভাল্লুরে এই বিদ্যুৎ কেন্দ্র থেকে ১,৫০০ মেগাওয়াট বিদ্যুৎ উৎপন্ন হয়। এনটিপিসি-র তালচের কানিহা এবং এসএসসি-ইআর-২-এর সঙ্গে যৌথভাবে এনটিপিসি ভাল্লুর এই পদক জিতেছে। ২০২০-র বিজনেস মাইন্ড-এ এনটিপিসি-র ১৬টি দল ছিল। তার মধ্য থেকে দুটি দল জাতীয় স্তরের ফাইনাল প্রতিযোগিতায় যোগ্যতা অর্জন করেছিল। এর আগে এনটিপিসি ২০১৫ সালে এই প্রতিযোগিতায় জয়ী হয়। ২০১৬ এবং ২০১৭ সালে এই সংস্থা দ্বিতীয় স্থান অধিকার করে।
    
    এআইএমএ-চাণক্য জাতীয় ব্যবস্থাপনা প্রতিযোগিতা হল অনলাইনের মাধ্যমে একটি বিজনেস সিমুলেশন গেম। প্রতি বছর এই প্রতিযোগিতার মূল উদ্দেশ্য হল বিভিন্ন শিল্প সংস্থা তাদের প্রতিষ্ঠান চালানোর ক্ষেত্রে যে দক্ষতার পরিচয় দেয় তার বিচার করা। বিভিন্ন সংস্থার কর্পোরেট ম্যানেজারদের দক্ষতা প্রমাণের একটি প্ল্যাটফর্ম এই জাতীয় ব্যবস্থাপনা প্রতিযোগিতা। অল ইন্ডিয়া ম্যানেজমেন্ট অ্যাসোসিয়েশন প্রতি বছর এই বিজনেস ম্যানেজমেন্ট সিমুলেশনের আয়োজন করে। এই প্রতিযোগিতায় বিভিন্ন সংস্থার সম্পদ ব্যবস্থাপনা, বাজারে চাহিদা, সংস্থা চালানোর ব্যয়ভার মূল্যায়ন, উৎপাদিত পণ্যের বাজারে অবস্থান, উৎপাদনের সময়ে পরিকল্পনার মতো বিষয়গুলি বিবেচিত হয়। জাতীয় ব্যবস্থাপনা প্রতিযোগিতা দুটি পর্যায়ে অনুষ্ঠিত হয়। আঞ্চলিক পর্যায়ে বাছাই করা সংস্থাগুলি চূড়ান্ত পর্যায়ে অংশ নিতে পারে।


    

    CG/CB/DM

    
    
    (Release ID: 1651171) Visitor Counter : 3
    
    
      Read this release in: Tamil , English , Urdu , Hindi , Manipuri , Assamese , Punjabi