      মহাকাশদপ্তর

      বিশ্বব্রহ্মাণ্ডে ভারতীয় জ্যোতির্বিজ্ঞানীরা দূরের একটি নক্ষত্র ছায়াপথ আবিষ্কার করেছেন
      Posted On: 01 SEP 2020 5:19PM by PIB Kolkata


    নয়াদিল্লি, ১ সেপ্টেম্বর, ২০২০


    

    
    ভারতীয় জ্যোতির্বিজ্ঞানীরা বিশ্বব্রহ্মাণ্ডের দূরতম একটি নক্ষত্র ছায়াপথের সন্ধান পেয়েছেন। কেন্দ্রীয় আণবিক শক্তি ও মহাকাশ দপ্তরের প্রতিমন্ত্রী ডঃ জিতেন্দ্র সিং এই তথ্য জানিয়ে বলেছেন, ভারতের প্রথম বহু তরঙ্গদৈর্ঘ্য মহাকাশ পর্যবেক্ষণ কেন্দ্র – অ্যাস্ট্রোস্যাট-এ দূরতম অতিবেগুণী রশ্মির সন্ধান জ্যোতির্বিজ্ঞানীরা পেয়েছেন, যার দূরত্ব ৯৩০ কোটি আলোকবর্ষ দূরে। ইন্টার ইউনিভার্সিটি সেন্টার ফর অ্যাস্ট্রোনমি অ্যান্ড অ্যাস্ট্রোফিজিক্স-এর ডঃ কনক সাহার নেতৃত্বে একদল জ্যোতির্বিজ্ঞানী এইউডিএফএস০১ ছায়াপথ থেকে এই নক্ষত্রের সন্ধান পেয়েছেন। ডঃ সিং এর জন্য ভারতীয় জ্যোতির্বিজ্ঞানীদের অভিনন্দন জানিয়েছেন। ইন্টার ইউনিভার্সিটি সেন্টার ফর অ্যাস্ট্রোনমি অ্যান্ড অ্যাস্ট্রোফিজিক্স-এর নির্দেশক ডঃ সোমক রায়চৌধুরি জানিয়েছেন, এই আবিষ্কারের মধ্য দিয়ে ব্রহ্মাণ্ডের অন্ধকার যুগের বিষয়ে একটি গুরুত্বপূর্ণ ধারণা পাওয়া গেছে। নতুন এই নক্ষত্র ছায়াপথের সন্ধান পাওয়ার ফলে আলোর প্রথম যুগের উৎস সম্পর্কে একটি ধারণা পাওয়া যাবে।
    
    অ্যাস্ট্রোস্যাট ভারতীয় মহাকাশ গবেষণা সংস্থা (ইসরো)-র সাহায্যে চালু হয়েছে। প্রথম মোদী সরকারের সময়ে এই পর্যবেক্ষণ কেন্দ্রটি চালু হয়।


    

    CG/CB/DM

    
    
    (Release ID: 1650520) Visitor Counter : 14
    
    
      Read this release in: English , Urdu , Hindi , Marathi , Manipuri , Punjabi , Odia , Tamil