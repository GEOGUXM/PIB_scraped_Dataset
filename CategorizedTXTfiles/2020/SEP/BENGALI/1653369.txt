      তথ্যওসম্প্রচারমন্ত্রক

      মা এবং শিশুর পুষ্টির গুরুত্বের ওপর আয়োজিত ওয়েবিনার
      Posted On: 07 SEP 2020 4:29PM by PIB Kolkata


    কলকাতা, ৭ই সেপ্টেম্বর ২০২০


    

    প্রধানমন্ত্রী শ্রী নরেন্দ্র মোদী পুষ্টির বিষয়ে সর্বাঙ্গীণ উদ্যোগ গ্রহণের জন্য জাতীয় পুষ্টি মিশন (পোষণ অভিযান) ২০১৮র ৮ই মার্চ সূচনা করেছিলেন। তারপর থেকে প্রতি বছর সেপ্টেম্বর মাস পোষণ মাস হিসেবে উদযাপিত হয়।


    
    তথ্য ও সম্প্রচার মন্ত্রকের মেদিনীপুরের ফিল্ড আউটরিট ব্যুরো এবং কলকাতার রিজিওনাল আউটরিচ ব্যুরো ৭ই সেপ্টেম্বর সোমবার পুষ্টি সংক্রান্ত বিষয়ে একটি ফেসবুক লাইভের আয়োজন করেছিল। পোষণ অভিযান বা পুষ্টি অভিযানের অন্যতম গুরুত্বপূর্ণ বিষয় হল যেসব শিশুরা চূড়ান্ত অপুষ্টির শিকার তাদের চিহ্নিত করা। এই ফেসবুক লাইভের আলোচনার বিষয় ছিল মাতৃ জঠর থেকে পৃথিবীর আলো দেখার পথে প্রথম ১ হাজার দিনে শিশুর পুষ্টি এবং জন্মদাত্রীর পুষ্টির প্রয়োজনীয়তা।


    
    শিশু চিকিৎসক ডঃ পার্বতী সেনগুপ্ত মেয়েদের যত্নের প্রতি বেশি গুরুত্ব দিতে এই অনুষ্ঠানে বলেছেন। কারণ মেয়েরাই ভবিষ্যতে মা। পারিবারিক খাদ্যাভ্যাস, রঙীন সাকশব্জি এবং বাড়ন্ত শিশুদের জন্য চিনি এবং নুন প্রথম ১ হাজার দিন না দেবার ওপর তিনি গুরুত্ব দেন। একইসঙ্গে প্রথম ৬ মাস শিশুর শুধুমাত্র স্তন্যপান করাতে হবে। ডঃ সেনগুপ্ত বলেছেন, কোভিড সংক্রমিত মায়ের জন্য তার শিশুর স্তনদান কোন সমস্যার কারণ নয়।


    
    এ বছরের পুষ্টি অভিযানের বিষয়ে পুষ্টিবিদ শ্রীমতি মিতালী পালোধী উল্লেখ করে বলেন, যেকোন মহামারীর পরিস্থিতিতেই সদ্যজাত শিশুদের শুধুমাত্র মায়ের দুধই খাওয়ানো উচিত।


    
    এই অনুষ্ঠানে নতুন দিল্লী থেকে ২ সন্তানের জননী শ্রীমতি অঙ্কিতা সিনহা ছোট পরিবারে শিশুদের পুষ্টি সংক্রান্ত বিভিন্ন চ্যালেঞ্জের মোকাবিলায় তাঁর অভিজ্ঞতার কথা জানিয়েছেন। ব্যাঙ্গালোরের শ্রীমতি পৌষমী চক্রবর্তী পুষ্টি সংক্রান্ত বিষয়ে বিভিন্ন সমস্যার কথা এই ওয়েবিনারে সকলের সাথে ভাগ করে নেন।


    
    পিআইবি কলকাতার অতিরিক্ত মহানির্দেশক শ্রীমতি জেন নামচু, ডঃ পার্বতী সেনগুপ্ত এবং শ্রীমতি মিতালী পালোধীকে স্বাগত জানিয়ে অধিবেশনের সূচনা করেছেন।


    

    CG/CB/NS

    
    
    (Release ID: 1653369) Visitor Counter : 1
    
    
      Read this release in: English