      কৃষিমন্ত্রক

      পঙ্গপালের হানার ফসলের ক্ষতি
      Posted On: 18 SEP 2020 3:09PM by PIB Kolkata


    নয়াদিল্লী, ১৮ সেপ্টেম্বর, ২০২০


    

    ২০১৯-২০ অর্থবর্ষে রাজস্থান এবং গুজরাতের কিছু জেলায় পঙ্গপাল হানার খবর পাওয়া গেছে। রাজস্থান সরকারের হিসেব অনুযায়ী সে রাজ্যে ৮টি জেলায় ১ লক্ষ ৭৯ হাজার ৫৮৪ হেক্টর জমিতে পঙ্গপালের হানা হয়েছিল। গুজরাত সরকারের দেওয়া তথ্য অনুযায়ী সে রাজ্যে ২টি জেলায় ১৯ হাজার ৩১৩ হেক্টর জমিতে পঙ্গপালের হানার জেরে ফসলের ক্ষয়ক্ষতি হয়েছে।


    
    ২০২০-২১ অর্থবর্ষে রাজস্থান, মধ্যপ্রদেশ, পাঞ্জাব, গুজরাত, উত্তরপ্রদেশ, মহারাষ্ট্র, ছত্তিশগড়, বিহার, হরিয়ানা এবং উত্তরাখন্ড এই ১০টি রাজ্যে পঙ্গপালের হানা লক্ষ্য করা গেছে। রাজ্য সরকারের সঙ্গে সমন্বয় বজায় রেখে পঙ্গপাল নিয়ন্ত্রণের কাজ চালানো হয়েছে। গুজরাত ছাড়াও ছত্তিশগড়, পাঞ্জাব এবং বিহার সরকার এই অর্থবর্ষ কোন ফসের ক্ষয়ক্ষতি হয়নি বলে জানিয়ছে।


    
    রাজস্থান সরকার জানিয়েছে চলতি বছরের মে-জুন মাসে তাদের ৩৩ শতাংশ ফসলের ক্ষয়ক্ষতি হয়েছে। এরমধ্যে বিকানেরে ২ হাজার ২৩৫ হেক্টর, হনুমান গড়ে ১৪০ হেক্টর এবং শ্রীগঙ্গানগরে ১ হাজার ২৭ হেক্টর জমিতে পঙ্গপালে হানার জেরে ফসলের ক্ষয়ক্ষতি হয়েছে।


    
    হরিয়ানা, মধ্যপ্রদেশ, মহারাষ্ট্র, উত্তরপ্রদেশ এবং উত্তরাখন্ড সরকার জানিয়েছে পঙ্গপাল হানার জেরে এ বছর তাদের ৩৩ শতাংশেরও কম জমিতে ফসলের ক্ষয়ক্ষতি হয়েছে। ফসলের ক্ষয়ক্ষতির দরুণ ২০১৯-২০ অর্থবর্ষে রাজস্থান সরকারকে ১৩২.৫৪ কোটি টাকা ত্রাণ হিসেবে দেওয়া হয়েছে। এই অর্থ ৭৯ হাজার ৯২২ জন ক্ষতিগ্রস্ত কৃষককে প্রদান করা হয়েছে। গুজরাত সরকার জানিয়েছে ফসলের ক্ষয়ক্ষতির দরুণ তারা প্রায় ১৮.৭৪ কোটি টাকা পেয়েছে। এই অর্থ ৯ হাজার ১৩৭ জন কৃষককে বিতরণ করা হয়েছে। এমনকি ২০১৯-২০ অর্থবর্ষে রাজ্য ভিত্তিক বিপর্যয় মোকাবিলা তহবিল থেকে কৃষি ক্ষেত্রে ভর্তুকি প্রদান করা হয়েছে।


    
    ২০২০-২১ অর্থবর্ষে এ পর্যন্ত পঙ্গপাল হানায় ক্ষতিগ্রস্ত কৃষকদের কোনো ত্রাণ বিতরণ করা হয়নি। যদিও রাজস্থান সরকার পঙ্গপাল হানার জেরে ক্ষয়ক্ষতির পরিমানের বিষয়ে পর্যবেক্ষণের কাজ চালাচ্ছে। ফসলের ক্ষয়ক্ষতির মূল্যায়ণ করার পর প্রধানমন্ত্রী ফসল বিমা যোজনার আওতায় সুনির্দিষ্ট নিয়মানুযী ক্ষতিপূরণ প্রদান করা হয়ে।


    
    রাজ্যসভায় আজ লিখিত উত্তরে এই তথ্য জানিয়েছেন কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর।


    

    
    CG/SS/NS

    
    
    (Release ID: 1656485) Visitor Counter : 2
    
    
      Read this release in: English , Marathi , Punjabi , Tamil , Telugu