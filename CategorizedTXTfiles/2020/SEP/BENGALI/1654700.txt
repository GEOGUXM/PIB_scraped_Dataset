      স্বাস্থ্যওপরিবারকল্যাণমন্ত্রক

      বিগত তিন বছরে নতুন মেডিকেল কলেজ
      Posted On: 15 SEP 2020 3:04PM by PIB Kolkata


    নতুন দিল্লি, ১৫ সেপ্টেম্বর, ২০২০


    

    
    মেডিকেল কাউন্সিল অফ ইন্ডিয়ার বোর্ড অফ গভর্নরস থেকে প্রাপ্ত তথ্য অনুযায়ী বিগত তিন বছরে ৪৭টি মেডিকেল কলেজকে স্বীকৃতি দেওয়া হয়েছে । এর মধ্যে উল্লেখযোগ্য বর্ধমানের আইকিউ সিটি মেডিকেল কলেজ (২০১৮-র ফেব্রুয়ারীর হিসেব অনুসারে প্রতি বছর ১৫০ জন ছাত্র-ছাত্রী এম.বি.বি.এস.-এ ভর্তি হতে পারবে), জোকার ই.এস.আই.সি. মেডিকেল কলেজ (২০১৮-র জানুয়ারীর হিসেব অনুসারে এখানে প্রতি বছর ১০০ জন ছাত্র-ছাত্রী এম.বি.বি.এস.-এ ভর্তি হতে পারবে), হলদিয়ার আইকেয়ার ইন্সটিটিউট অফ মেডিকেল সায়েন্সেস অ্যান্ড রিসার্চ অ্যান্ড বি. সি. রায় হাসপাতাল (২০১৭-র ফেব্রুয়ারীর হিসেব অনুসারে এখানে প্রতি বছর ১০০ জন ছাত্র-ছাত্রী এম.বি.বি.এস.-এ ভর্তি হতে পারবে, অসমের তেজপুর মেডিকেল কলেজ অ্যান্ড রিসার্চ (২০১৮-র ডিসেম্বরের হিসেব অনুসারে এখানে প্রতি বছর ১০০ জন ছাত্র-ছাত্রী এম.বি.বি.এস.-এ ভর্তি হতে পারবে)।


    
    কেন্দ্রের সাহায্যে দেশে বিভিন্ন জেলা হাসপাতালকে মেডিকেল কলেজে পরিণত করা হচ্ছে । এপর্যন্ত ১৫৭টি জেলায় এধরনের হাসপাতালকে মেডিকেল কলেজ করার অনুমতি দেওয়া হয়েছে । এক্ষেত্রে উত্তর-পূর্ব ভারত এবং বিশেষ মর্যাদাপ্রাপ্ত রাজ্যগুলিতে কেন্দ্র ৯০ শতাংশ ব্যয়ভার বহন করবে । অন্যান্য রাজ্যের ক্ষেত্রে ৬০ শতাংশ অর্থ কেন্দ্র বহন করবে, বাকি অর্থ রাজ্য সরকারগুলি দেবে । প্রধানমন্ত্রী স্বাস্থ্য সুরক্ষা যোজনার আওতায় দেশের বিভিন্ন মেডিকেল কলেজে সুপার স্পেশালিটি ব্লক, ট্রমা সেন্টার সহ চিকিৎসা পরিকাঠামোর জন্য অর্থ দেওয়া হচ্ছে । এধরনের ৭৫টি কলেজে এই যোজনার আওতায় কাজ চলছে । অসমে গুয়াহাটি মেডিকেল কলেজে নির্মাণের জন্য ৫৭ কোটি ৬ লক্ষ টাকা অর্থ দেওয়া হয়েছে । এই কলেজে ৪৬ কোটি ৫০ লক্ষ টাকা দিয়ে চিকিৎসার সরঞ্জাম কেনা হচ্ছে । ডিব্রুগড়ে অসম মেডিকেল কলেজের নির্মাণ কাজের জন্য ৭ কোটি ৮৪ লক্ষ টাকা দেওয়া হয়েছে । এই কলেজেও চিকিৎসার সরঞ্জাম কেনার জন্য ৪৬ কোটি ৫০ লক্ষ টাকা বরাদ্দ করা হয়েছে । ত্রিপুরার আগরতলা গভর্নমেন্ট মেডিকেল কলেজের নির্মাণ কাজের জন্য ৮০ কোটি ৬৫ লক্ষ টাকা দেওয়া হয়েছে । এই কলেজের চিকিৎসার সরঞ্জাম কেনার জন্য ১২ কোটি ৬৬ লক্ষ টাকা মঞ্জুর করা হয়েছে । পশ্চিমবঙ্গের কলকাতা মেডিকেল কলেজের বিভিন্ন নির্মাণ কাজের জন্য ৭৩ কোটি ৫৬ লক্ষ টাকা দেওয়া হয়েছে । এই কলেজের চিকিৎসা সরঞ্জাম কেনার জন্য দেওয়া হয়েছে ১১ কোটি ৪৩ লক্ষ টাকা । বাঁকুড়ার সম্মিলনী মেডিকেল কলেজের বিভিন্ন নির্মাণ কাজের জন্য ৬৬ কোটি ৯৮ লক্ষ টাকা দেওয়া হয়েছে । এছাড়াও ৪৫ লক্ষ টাকা দেওয়া হয়েছে বিভিন্ন চিকিৎসার সরঞ্জাম কেনার জন্য । মালদা গভর্মেন্ট মেডিকেল কলেজে নির্মাণ কাজের জন্য ৪৩ কোটি ৮ লক্ষ টাকা এবং চিকিৎসার সরঞ্জাম কেনার জন্য ৫৪ কোটি ৯৫ লক্ষ টাকা দেওয়া হয়েছে । রাজ্যের দার্জিলিং-এর উত্তরবঙ্গ মেডিকেল কলেজের নির্মাণ কাজের জন্য ৫২ কোটি ৪৭ লক্ষ টাকা এবং চিকিৎসার সরঞ্জাম কেনার জন্য ৫০ কোটি টাকা দেওয়া হয়েছে ।


    
    রাজ্যসভার আজ এক প্রশ্নে লিখিত জবাবে এতথ্য জানিয়েছেন স্বাস্থ্য ও পরিবার কল্যাণ প্রতিমন্ত্রীর শ্রী অশ্বিনী কুমার চৌবে ।


    

    CG/CB/AS

    
    
    (Release ID: 1654700) Visitor Counter : 6
    
    
      Read this release in: English , Urdu , Marathi , Assamese , Manipuri , Punjabi , Tamil , Telugu