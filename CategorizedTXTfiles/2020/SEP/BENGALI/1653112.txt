      বিজ্ঞানওপ্রযুক্তিমন্ত্রক

      বিজ্ঞান ও প্রযুক্তি দপ্তরের উদ্ভাবনী যাত্রা, উদ্যোক্তা এবং ইনকিউবেশন বিষয়ে প্রতিবেদন পেশ
      Posted On: 10 SEP 2020 12:50PM by PIB Kolkata


    নতুন দিল্লি, ১০ সেপ্টেম্বর, ২০২০


    

    এই সপ্তাহের শুরুতে একটি অনলাইন অনুষ্ঠানে বিজ্ঞান ও প্রযুক্তি বিভাগের সচিব অধ্যাপক আশুতোষ শর্মা জাতীয় বিজ্ঞান ও প্রযুক্তি উদ্যোক্তা উন্নয়ন বোর্ডের অন্তর্গত উদ্ভাবন, উদ্যোক্তা এবং ইনকিউবেশন বিষয় সম্পর্কিত একটি প্রতিবেদন প্রকাশ করেছেন। জাতীয় বিজ্ঞান এবং প্রযুক্তি উদ্যোক্তা উন্নয়ন বোর্ডের মাধ্যমে একটি শক্তিশালী ইনকিউবেশন নেটওয়ার্কের সাহায্যে নতুন করে শুরু হওয়া ইকো সিস্টেম গড়ে তোলার ক্ষেত্রে বিজ্ঞান ও প্রযুক্তি দপ্তর গুরুত্বপূর্ণ ভূমিকা পালন করে থাকে। প্রতিবেদনে বিজ্ঞান ও প্রযুক্তি বিভাগের ৫ বছরের কার্যক্রম তুলে ধরা হয়েছে।


    
    জাতীয় বিজ্ঞান ও প্রযুক্তি উদ্যোক্তা উন্নয়ন বোর্ডের প্রধান ডঃ অনিতা গুপ্ত জানিয়েছেন, উচ্চ শিক্ষা প্রতিষ্ঠানে উদ্ভাবনী চিন্তাভাবনার মাধ্যমে বিভিন্ন উদ্যোগকে সমর্থন যোগানো হয়েছে এবং ইনকিউবেশন কার্যকলাপকে এগিয়ে নিয়ে যেতে যথাযথ সাহায্য করা হয়েছে। বিগত ৫ বছরে বিজ্ঞান ও প্রযুক্তি দপ্তর এবং জাতীয় বিজ্ঞান ও প্রযুক্তি উদ্যোক্তা উন্নয়ন বোর্ড যৌথভাবে এই প্রয়াস চালিয়েছে। স্টার্টআপ ইন্ডিয়ার মতো জাতীয় উদ্যোগের সঙ্গে যুক্ত হয়ে জাতীয় বিজ্ঞান ও প্রযুক্তি উদ্যোক্তা উন্নয়ন বোর্ড 'ন্যাশনাল ইনিশিয়েটিভ ফর ডেভলপিং অ্যান্ড হারনেসিং ইনোভেশন' (এনআইডিএইচআই)-এর কাজ এগিয়ে নিয়ে যাওয়া হয়েছে। বিজ্ঞান ও প্রযুক্তি দপ্তর নির্মিত ৫৫৩টি ইনকিউবেটর নেটওয়ার্কের আওতায় ৩,৬৮১টি স্টার্টআপকে নিয়ে আসা হয়েছে। এই প্রতিবেদনে বিভিন্ন স্টার্টআপ সংস্থায় সহযোগিতা প্রদান এবং যৌথভাবে মূলধন বিনিয়োগের বিষয়ে তুলে ধরা হয়েছে। উচ্চ শিক্ষা প্রতিষ্ঠানে প্রযুক্তিগত শক্তি বৃদ্ধি এবং ইনকিউবেশন নেওয়ার্কের মাধ্যমে স্টার্টআপগুলির সুবিধা প্রদানের বিভিন্ন দিক ব্যাখ্যা করা হয়েছে। কোভিড-১৯ এর জেরে মহামারীর সময় জাতীয় বিজ্ঞান ও প্রযুক্তি উদ্যোক্তা উন্নয়ন বোর্ডের কার্যক্ষমতা আরও বৃদ্ধি করা হয়েছে। বিজ্ঞান ও প্রযুক্তি দপ্তরের ইনকিউবেটর নেটওয়ার্ক এবং তার আওতাধীন স্টার্টআপ সংস্থাগুলির কার্যক্ষমতা বাড়ানো হয়েছে। এমন কি এই সঙ্কটময় সময়ে স্বাস্থ্যের মতো গুরুত্বপূর্ণ বিষয়ে বিভিন্ন সমস্যা সমাধানে একাধিক উদ্যোগ নেওয়া হয়েছে।


    

    CG/SS/SKD

    
    
    (Release ID: 1653112) Visitor Counter : 4
    
    
      Read this release in: English , Urdu , Hindi , Manipuri , Assamese , Punjabi , Telugu