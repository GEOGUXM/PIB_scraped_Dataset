      খাদ্যপ্রক্রিয়াকরণশিল্পমন্ত্রক

      ২৩টি রাজ্য ও কেন্দ্রশাসিত অঞ্চলে ৩৭টি মেগা ফুড পার্কের প্রস্তাব অনুমোদিত
      Posted On: 15 SEP 2020 5:41PM by PIB Kolkata


    নতুনদিল্লি, ১৬ই সেপ্টেম্বর, ২০২০


    খাদ্য প্রক্রিয়াকরণ শিল্পের আধুনিক পরিকাঠামো তৈরিতে খাদ্য প্রক্রিয়াকরণ শিল্প মন্ত্রক ২০০৮ সাল থেকে মেগা ফুড পার্ক স্কিম বাস্তবায়িত করছে। এখন প্রধানমন্ত্রী কিষাণ সম্পদ যোজনার আওতায় এই প্রকল্পকে যুক্ত করা হয়েছে। এর মূল উদ্দেশ্য হল কৃষি ক্ষেত্র থেকে বাজার পর্যন্ত আধুনিক পরিকাঠামো গড়ে তোলা।

    
    এ পর্যন্ত মন্ত্রক ২৩টি রাজ্যে ও কেন্দ্র শাসিত অঞ্চলে ৩৭টি মেগা ফুড পার্ক তৈরির অনুমোদন দিয়েছে। ১৯টি মেগা ফুড পার্ক কাজ শুরু করেছে। সরকার পরিকল্পনা করেছে মোট ৪২টি পার্ক গড়ে তোলা হবে। মেগা ফুড পার্কগুলির প্রতিটিতে প্রত্যক্ষ ও পরোক্ষ ভাবে ৫০০০ কর্মসংস্থান সৃষ্টি হবে। এই পার্ক গুলিতে মূল প্রক্রিয়াকরণের জায়গায় এবং শস্য সংগ্রহের জায়গাটি থাকবে সেন্ট্রাল প্রসেসিং সেন্টারের মধ্যে।


    প্রত্যেক প্রকল্পের মোট খরচের (জমির দাম এই হিসেবে অন্তর্ভুক্ত হবে না) ৫০%-র সর্বোচ্চ পরিমাণ ৫০ কোটি টাকা। তবে পার্বত্য রাজ্য ও কেন্দ্র শাসিত অঞ্চলের ক্ষেত্রে তা ৭৫% বলে বিবেচিত হবে। সেন্ট্রাল প্রসেসিং সেন্টারের জন্য মোট জমি হবে ৫০ একর।


    যে ১৯টি মেগা ফুড পার্ক কাজ শুরু করেছে তার মধ্যে পশ্চিমবঙ্গের মুর্শিদাবাদের জঙ্গীপুর মেগা ফুড পার্কে প্রত্যক্ষভাবে কাজ পেয়েছেন ৫২ জন , এছাড়া পরোক্ষ ভাবে কাজ পেয়েছেন ৪২১জন । ত্রিপুরার পশ্চিম ত্রিপুরা জেলার শিকারিয়া মেগা ফুড পার্ক-এ প্রত্যক্ষভাবে কাজ পেয়েছেন ৫০ জন , এছাড়া পরোক্ষ ভাবে কাজ পেয়েছেন ২৫০জন । দেশে ১৯টি পার্কে প্রত্যক্ষভাবে কাজ পেয়েছেন মোট ২০হাজার৯শো ৭২ জন , এছাড়া পরোক্ষ ভাবে কাজ পেয়েছেন মোট ৬লক্ষ ৩৮ হাজার ১শো ৫৭জন ।


    লোকসভায় মঙ্গলবার এক প্রশ্নের লিখিত জবাবে এই তথ্য জানিয়েছেন, খাদ্য প্রক্রিয়াকরণ প্রতিমন্ত্রী শ্রী রামেশ্বর তেলী।


    CG/CB

    
    
    (Release ID: 1655028) Visitor Counter : 2
    
    
      Read this release in: Assamese , English , Odia