      যুবওক্রীড়াবিষয়কমন্ত্রক

      কোভিড-১৯ অতিমারীর সময়ে অ্যাথলিট এবং প্রশিক্ষকদের জন্য সরকার গৃহীত ব্যবস্থা
      Posted On: 17 SEP 2020 4:32PM by PIB Kolkata


    নয়াদিল্লী, ১৭ সেপ্টেম্বর, ২০২০


    যে সমস্ত খেলোয়াড় এবং প্রশিক্ষকদের স্পোর্ট অথরিটি অফ ইন্ডিয়া (সাই) সহায়তা করে তাদের ক্ষেত্রে কোনরকম আর্থিক ছাঁটাই করা হয়নি। এছাড়া লকডাউনের সময় খেলোয়াড়দের প্রশিক্ষণ চালানোর জন্য নিম্নলিখিত সুবিধাগুলি দেওয়া হয়েছে-


    ১. লকডাউনের সময় খেলোয়াড়দের মানসিকভাবে চাঙ্গা এবং শারীরিকভাবে সুস্থ রাখতে প্রশিক্ষকরা নিয়মিত অনলাইনে প্রশিক্ষণ এবং পরামর্শ দিয়েছেন। অ্যাথলিটদের প্রতিদিন অনুশীলনের সূচিও করে দেওয়া হয়েছে অনলাইনে।


    ২. অ্যাথলিটদের মনোবল অটুট রাখতে নিয়মিত কথাবার্তা বলা হয়েছে। ক্রীড়া সংক্রান্ত মনস্তত্ত্ব বিজ্ঞান, চিকিৎসা, পুষ্টি ইত্যাদি বিষয়ে নিয়মিত বিশেষজ্ঞরা সম্মেলন এবং কর্মশালা করেছেন। ভিডিও কনফারেন্সিং, ফেসবুক লাইভ, ইন্সটাগ্রাম লাইভ ইত্যাদির মাধ্যমে এই দুঃসময়ে মানসিক চাপ এবং অবসাদ কাটাতে পরামর্শ দেওয়া হয়েছে যাতে অনুশীলন না ব্যাহত হয়।


    ৩. বিভিন্ন খেলার বিদেশী প্রশিক্ষক এবং ক্রীড়া বিশেষজ্ঞরা বক্তৃতা দিয়েছেন অ্যাথলিটস অ্যান্ড কোচ এডুকেশন প্রোগ্রাম অ্যান্ড কোচ ডেভেলপমেন্ট প্রোগ্রাম (এসিইপি/সিবিপি)-এ। মোট ১০ হাজার ৪৮৩ জন প্রশিক্ষক বিভিন্ন ক্রীড়া ক্ষেত্রের অধিবেশন এবং ৩ হাজার ৮১৮ জন প্রশিক্ষক ক্রীড়া বিজ্ঞান অধিবেশনে অংশ নিয়েছেন।


    ৪. সাই-য়ের আঞ্চলিক কেন্দ্র, রাজ্য সরকার এবং স্বেচ্ছাসেবী সংস্থার সাহায্যে অ্যাথলিটদের বাড়িতে প্রয়োজনীয় ক্রীড়া সরঞ্জাম পাঠানো হয়েছে। এছাড়া যে সমস্ত অ্যাথলিট অলিম্পিকের জন্য মনোনীত কিন্তু লকডাউনের জন্য যাঁরা বাড়ি যেতে পারেননি, সাই কেন্দ্রে তাঁদের ঘরে সরঞ্জাম পৌঁছে দেওয়া হয়েছে অনুশীলনের জন্য।


    ৫. ২০২১এর অলিম্পিকে অংশগ্রহণকারী অ্যাথলিটদের জন্য জাতীয় প্রশিক্ষণ শিবির তৈরি করা হয়েছে।


    আজ লোকসভায় এক লিখিত জবাবে এই তথ্য দিয়েছেন স্বাধীন ভারপ্রাপ্ত কেন্দ্রীয় যুব বিষয়ক এবং ক্রীড়া প্রতিমন্ত্রী শ্রী কিরেন রিজিজু।


    CG/AP/NS

    
    
    (Release ID: 1655879) Visitor Counter : 4
    
    
      Read this release in: English , Urdu , Assamese , Manipuri , Punjabi , Tamil , Telugu