      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 04 SEP 2020 6:08PM by PIB Kolkata


    নয়াদিল্লি, ০৪ সেপ্টেম্বর, ২০২০


    ভারতে কোভিড - ১৯ পরীক্ষা নতুন সাফল্য লাভ এসেছে , একটানা ২ দিন ১১ . ৭০ লক্ষেরও বেশি নমুনা পরীক্ষা করা হয়েছে

    ভারতে কোভিড - ১৯ পরীক্ষা নতুন সাফল্য লাভ এসেছে । পরপর ২ দিন দেশে করোনা পরীক্ষায় নতুন মাইলফলক তৈরি হয়েছে । এই ২দিনে দেশে ১১ . ৭০ লক্ষেরও বেশি কোভিড - ১৯ পরীক্ষা করা হয়েছে । গত ২৪ ঘন্টায় ১১ লক্ষ ৬৯ হাজার ৭৬৫টি নমুনা পরীক্ষা করা হয়েছে । অন্যান্য দেশের তুলনায় ভারতে দৈনিক কোভিড - ১৯এর পরীক্ষার সংখ্যা ক্রমশই বাড়ছে । দৈনিক পরীক্ষার সংখ্যা বৃদ্ধি পাওয়ার ফলে কোভিড - ১৯ রোগীদের শনাক্তকরণ এবং যথাযথ চিকিৎসার ব্যবস্থা করা সম্ভব হচ্ছে । এরফলে কোভিড - ১৯ থেকে সুস্থতার হার ক্রমশই বাড়ছে । কেন্দ্রীয় সরকার সমস্ত রাজ্য ও কেন্দ্রশাসিত অঞ্চলগুলির সঙ্গে সমন্বয় বজায় রেখে কোভিড - ১৯ পরীক্ষা , অনুসন্ধান এবং চিকিৎসার কাজ চালিয়ে যাচ্ছে । ভারতে দৈনিক পরীক্ষার সংখ্যা বৃদ্ধি পাওয়ায় রোগীদের শনাক্তকরণ , দ্রুত নিভৃতবাস এবং সময়মতো হাসপাতালে ভর্তি করা সম্ভবপর হচ্ছে । এর পাশাপাশি গৃহ নিভৃতবাস এবং হাসপাতালে উন্নতমানের চিকিৎসা পরিষেবা মেলার ফলে করোনায় মৃত্যুর হারও কমেছে । অন্যান্য দেশের তুলনায় ভারতে মৃত্যুর হার যথেষ্টই কম । বর্তমানে দেশে করোনায় মৃত্যু হয়েছে ১ . ৭৪ শতাংশ মানুষের । পরীক্ষাগারের সংখ্যাও ভারতে যথেষ্ট পরিমানে বৃদ্ধি পেয়েছে । আজ অবধি ১ হাজার ২৫টি সরকারি এবং ৬০৬টি বেসরকারী পরীক্ষাগারে করোনা পরীক্ষার কাজ চলছে । এরমধ্যে রিয়াল টাইম আরটিপিসিআর ভিত্তিক পরীক্ষাগারের সংখ্যা হল ৮২৭টি । ট্রুনাট ভিত্তিক পরীক্ষাগারের সংখ্যা ৬৮৩টি এবং সিবিন্যাট পরীক্ষাগারের সংখ্যা ১২১টি ।
    বিস্তারিত বিবরণের জন্য https://pib.gov.in/PressReleasePage.aspx?PRID=1651215 – এই লিঙ্কে ক্লিক করুন
    
    অধিক সংখ্যক রোগী সুস্থ হয়ে ওঠার সঙ্গে সঙ্গে ভারতে মোট করোনা থেকে আরোগ্য লাভ করেছেন ৩০ লক্ষেরও বেশি মানুষ
    কেন্দ্রের টেস্ট , ট্র্যাক , ট্রিট কৌশল অবলম্বন করার ফলে দেশে কোভিড সংক্রমিতদের মৃত্যুর হার ক্রমশ কমছে । সংক্রমিতরা বেশি সংখ্যায় আরোগ্য লাভ করছেন , যার অন্যতম কারণ তাদের জন্য যথাযথ চিকিৎসার ব্যবস্থা করা হচ্ছে । দেশে সংক্রমিতদের মৃত্যুর হার আন্তর্জাতিক হিসেবে কম । বর্তমানে এই হার ১ . ৭৪ শতাংশ । চিকিৎসাধীন সংক্রমিতদের মধ্যে ০ . ৫ শতাংশেরও কম ভেন্টিলেটরে রয়েছেন । মোট চিকিৎসাধীন সংক্রমিতদের ২ শতাংশ আইসিইউ - তে আছেন । ৩ . ৫ শতাংশের কম চিকিৎসাধীন ব্যক্তিকে কৃত্রিম ভাবে অক্সিজেন দেওয়া হচ্ছে । আজকের হিসেবে দেশে ৩০ লক্ষ ৩৭ হাজার ১৫১ জন সুস্থ হয়ে উঠেছেন । এদের মধ্যে গত ২৪ ঘন্টায় আরোগ্য লাভ করেছেন ৬৬ হাজার ৬৫৯ জন । পর পর ৮ দিন ধরে দৈনিক ৭ হাজারের বেশি সংক্রমিত কোভিড মুক্ত হচ্ছেন । সুস্থতার হার ৭৭ . ১৫ শতাংশ । সংক্রমিতরা বেশি সংখ্যায় সুস্হ হয়ে ওঠার ফলে চিকিৎসাধীন সংক্রমিতদের থেকে ২২ লক্ষের বেশি মানুষ সুস্থ হয়ে উঠেছেন । বর্তমানে ৮ লক্ষ ৩১ হাজার ১২৪ জন চিকিৎসাধীন রয়েছেন - মোট সংক্রমিতের মধ্যে ২১ . ১১ শতাংশ চিকিৎসাধীন । ক্লিক করুন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1651265 – এই লিঙ্কে ক্লিক করুন


    
    প্রধানমন্ত্রী আইপিএস প্রবেশনারদের সঙ্গে মতবিনিময় করেছেন ; ‘ আপনাদের খাকি পোশাকের ওপর শ্রদ্ধা কখনই হারাবেন না ’ : প্রধানমন্ত্রী
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে সর্দার বল্লভভাই প্যাটেল রাষ্ট্রীয় পুলিশ অ্যাকাডেমি ( এসভিপিএনপিএ )- তে আয়োজিত দীক্ষান্ত প্যারেড কর্মসূচিতে অংশগ্রহণকারী আইপিএস প্রবেশনারদের সঙ্গে মতবিনিময় করেছেন । শ্রী মোদী বলেছেন , যাঁরা এই অ্যাকাডেমি থেকে উত্তীর্ণ হন , তিনি সেইসব তরুণ আইপিএস আধিকারিকদের সঙ্গে নিয়মিত মতবিনিময় করেন । কিন্তু এই বছর করোনা ভাইরাসের কারণে তিনি তাঁদের সঙ্গে সাক্ষাৎ করতে পারলেন না । ‘ কিন্তু আমি নিশ্চিত যে আমার কার্যকালের সময়ে আমি নিশ্চিতভাবে কোনও একটি সময়ে আপনাদের সঙ্গে সাক্ষাৎ করবো ’ । প্রধানমন্ত্রী আইপিএস প্রবেশনারদের , সফলভাবে তাঁদের প্রশিক্ষণ শেষ করায় অভিনন্দন জানিয়েছেন । তিনি বলেছেন , প্রবেশনারদের নিজের উর্দি সম্পর্কে গর্ববোধ করাটা অত্যন্ত গুরুত্বপূর্ণ - তাঁরা যাতে ক্ষমতার আস্ফালন না করেন , সেই বিষয়ে তিনি সতর্ক করে দেন । ‘ আপনাদের খাকি পোশাকের ওপর কখনও সম্মান হারাবেন না । পুলিশের ভালো কাজ , বিশেষ করে কোভিড - ১৯এর সময়ের ভূমিকার জন্য জনমানসে খাকি পোশাকের মানবিক দিক সবসময় স্মরণে থাকবে । ’
    বিস্তারিত বিবরণের জন্য https://pib.gov.in/PressReleasePage.aspx?PRID=1651252 – এই লিঙ্কে ক্লিক করুন


    
    ইউএস - আইএসপিএফ - এর ২০২০ - র ভারত - মার্কিন শীর্ষ সম্মেলনে বিশেষ মূল ভাষণ দিয়েছেন প্রধানমন্ত্রী ; বিদেশি বিনিয়োগের ক্ষেত্রে ভারত আকর্ষণীয় গন্তব্যে পরিণত হয়েছে : প্রধানমন্ত্রী
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে ভারত - মার্কিন ২০২০ শীর্ষ সম্মেলনে বিশেষ মূল ভাষণ দিয়েছেন । ভারত - মার্কিন কৌশলগত অংশীদারিত্ব ফোরাম ( ইউএস - ইন্ডিয়া স্ট্র্যাটেজিক পার্টনারশিপ ফোরাম – ইউএসআইএসপিএফ ) হল একটি অলাভজনক সংস্থা যারা ভারত ও মার্কিন যুক্তরাষ্ট্রের মধ্যে অংশীদারিত্ব নিয়ে কাজ করে । পাঁচদিনের এই সম্মেলনের এবারের মূল বিষয় ছিল ' ভারত - মার্কিন সম্পর্ক নতুন চ্যালেঞ্জের দিকে এগোচ্ছে ’ । সম্মেলন শুরু হয় ৩১শে আগস্ট । সম্মেলনে প্রধানমন্ত্রী বলেছেন , বিশ্ব জুড়ে এই মহামারী প্রত্যেকের জীবনে প্রভাব বিস্তার করেছে । এর মাধ্যমে আমাদের স্থিতাবস্থা , জনস্বাস্থ্য ব্যবস্থা ও আর্থিক ব্যবস্থার পরীক্ষা হচ্ছে । বর্তমান পরিস্থিতি মুক্ত চিন্তার দাবী করে । সেটি এমন এক চিন্তাধারা যা মানব - কেন্দ্রিক উন্নয়নের দিকে এগোবে , যখন প্রত্যেকের মধ্যে সহযোগিতার মনোভাব থাকবে বলে তিনি উল্লেখ করেন । প্রধানমন্ত্রী বলেন , দেশ বর্তমানে দক্ষতা বৃদ্ধির দিকে বিশেষ নজর দিচ্ছে । এর সঙ্গে রয়েছে দরিদ্রদের নিরাপত্তা দান ও আমাদের নাগরিকদের ভবিষ্যৎ নিশ্চিত করা । কোভিড - ১৯ মহামারীর বিরুদ্ধে লড়াইয়ে বিভিন্ন পদক্ষেপ গ্রহণের বিষয় উল্লেখ করে শ্রী মোদী বলেছেন , আমাদের নাগরিকদের মধ্যে সচেতনতা বাড়ানো হচ্ছে । ১৩০ কোটি জনসংখ্যার দেশে সীমিত মানবসম্পদ থাকা সত্ত্বেও ভারতে সংক্রমিতদের মৃত্যুর হার প্রতি ১০ লক্ষ জনের হিসেবে বিশ্বে সবচাইতে কম ।
    ভারতীয় ব্যবসায়ী সম্প্রদায় বিশেষ করে , ক্ষুদ্র ব্যবসায়ীরা সক্রিয় হওয়ায় প্রধানমন্ত্রী সন্তোষ প্রকাশ করেছেন । প্রায় শূণ্য থেকে শুরু করে তাঁরা আজ দেশকে দ্বিতীয় বৃহত্তম পিপিই কিট প্রস্তুতকারক রাষ্ট্রে পরিণত করেছেন । শ্রী মোদী এই প্রসঙ্গে বিভিন্ন সংস্কারের কথা উল্লেখ করে জানিয়েছেন , ১৩০ কোটি ভারতবাসীর উচ্চাকাঙ্ক্ষা এই মহামারীর কারণে হ্রাস পায়নি । তিনি বলেছেন , সাম্প্রতিক সময়ে দেশে সুদূরপ্রসারী সংস্কার গ্রহণ করা হয়েছে যার ফলে , ব্যবসা - বাণিজ্যে সুবিধা হবে এবং লালফিতের ফাঁস থেকে মুক্তি পাওয়া যাবে । প্রধানমন্ত্রী বলেছেন , বিশ্বে সর্ববৃহৎ আবাসন কর্মসূচি ভারতে চলছে । এর সঙ্গে পুনর্নবীকরণযোগ্য জ্বালানির পরিকাঠামো বাড়ানো হচ্ছে । তিনি এই প্রসঙ্গে রেল , সড়ক ও বিমান যোগাযোগ ব্যবস্থার উন্নতির কথাও উল্লেখ করেছেন । শ্রী মোদী বলেছেন , একটি জাতীয় ডিজিটাল স্বাস্থ্য মিশন গড়ে তোলার জন্য ভারতে অনন্য একটি ডিজিটাল মডেল তৈরি করা হচ্ছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1651183 – এই লিঙ্কে ক্লিক করুন ।
    
    ইউএস – ইন্ডিয়া স্ট্র্যাটেজিক পার্টনারশিপ ফোরামের শীর্ষ সম্মেলনে প্রধানমন্ত্রীর বিশেষ সম্বোধন
    বিস্তারিত বিবরণের জন্য https://pib.gov.in/PressReleasePage.aspx?PRID=1651144 – এই লিঙ্কে ক্লিক করুন ।
    
    শ্রী পীযূষ গোয়েল বলেছেন , দেশে আমদানি - রপ্তানি ক্ষেত্রে ইতিবাচক দিক দেখা যাচ্ছে ; বাণিজ্য ঘাটতি ক্রমশই হ্রাস পাচ্ছে
    কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল আজ দেশের এক্সপোর্ট প্রোমোশন কাউন্সিল বা রপ্তানি উন্নয়ন পর্ষদের আধিকারিকদের সঙ্গে বৈঠক করেছেন । বিশ্বে বাণিজ্যে ভারতের অবস্থান এবং রপ্তানিকারকরা যেসব সমস্যার সম্মুখীন হচ্ছেন , সেসব বিষয় নিয়ে বৈঠকে আলোচনা হয় । রপ্তানি উন্নয়ন পর্ষদ ( ইপিসি )- এর সঙ্গে লকডাউন পরবর্তী সময়ে একাধিকবার শ্রী গোয়েল বৈঠকে বসেছেন । এ দিনের বৈঠকে কেন্দ্রীয় মন্ত্রী বলেন , দেশে আমদানি ও রপ্তানি ক্ষেত্রে ইতিবাচক দিক দেখা যাচ্ছে । মহামারীজনিত কারণে এ বছর এপ্রিলে মাসে রপ্তানি ক্ষেত্রে কিছুটা সমস্যা দেখা দিলেও তা ক্রমশই দূর হচ্ছে । এ প্রসঙ্গে কেন্দ্রীয় মন্ত্রী বলেন , এটি লক্ষ্যণীয় যে মূলধনী পণ্য আমদানি হ্রাস হয়নি । রপ্তানিকারকদের সরবরাহ - শৃঙ্খল এবং দেশে রপ্তানি ক্ষেত্রের সঙ্গে যুক্ত বিভিন্ন সংস্থার নিরলস প্রয়াসের ফলে বিশ্ব বাজারে ভারত বিশেষ জায়গা করে নিয়েছে বলে শ্রী গোয়েল জানান । তিনি বলেন , ভারত বিশ্বে বাণিজ্য ক্ষেত্রে এক নির্ভরযোগ্য দেশ হিসাবে উঠে এসেছে । বাণিজ্য ক্ষেত্রে উন্নয়নে পরিকল্পনা গ্রহণ ও পরিকাঠামো তৈরিতে সরকার আরও গুরুত্বপূর্ণ পদক্ষেপ গ্রহণ করছে বলেও মন্ত্রব্য করেন শ্রী গোয়েল । কেন্দ্রীয় মন্ত্রী বলেন , ২৪টি উৎপাদন ক্ষেত্রকে চিহ্নিত করা হয়েছে । এগুলি বিশ্বব্যাপী বাণিজ্য ক্ষেত্র ও মূল্য - শৃঙ্খলে গুরুত্বপূর্ণ ভূমিকা পালন করে থাকে । ভারত বিশ্ব বাণিজ্য ক্ষেত্রে অংশীদারিত্ব বৃদ্ধি করে এই উৎপাদন ক্ষেত্রগুলির সম্প্রসারণে এগিয়ে এসেছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1651202 – এই লিঙ্কে ক্লিক করুন ।


    
    দেশে চৌঠা সেপ্টেম্বরের হিসেব অনুসারে রেকর্ড পরিমান ১০৯৫ . ৩৮ লক্ষ হেক্টর জমিতে খরিফ শস্যের বীজ বোনা হয়েছে
    ২০২০র খরিফ মরশুমে রেকর্ড পরিমান অঞ্চল - ১০৯৫ . ৩৮ লক্ষ হেক্টর জমিতে বীজ বোনার কাজ হয়েছে । ধানের বীজ রোপনের কাজ এখনও চলছে , ডাল , দানাশস্য , মিলেট ও তৈলবীজের বপনের কাজ প্রায় শেষের দিকে । আজ পর্যন্ত কোভিড - ১৯ মহামারীর কারণে এই বীজ বোনার ক্ষেত্রে কোন সমস্যা হয়নি । কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর জানিয়েছেন , বীজ , কীটনাশক , সার , কৃষি যন্ত্রপাতি এবং মূলধনের বিষয়ে কেন্দ্রীয় সরকার আগে থাকতে পরিকল্পনা করায় লকডাউনের এই সময়ে এতো বেশি জমিতে বীজ বোনার কাজ সম্পন্ন হয়েছে । তাঁর মন্ত্রক এবং রাজ্য সরকারগুলি কৃষি ক্ষেত্রে বিভিন্ন ফ্ল্যাগশিপ কর্মসূচি সফলভাবে রূপায়ণের উদ্যোগ নিয়েছে । শ্রী তোমর জানিয়েছেন , আসল কৃতিত্বের দাবিদার কৃষকরা । কারণ তাঁরা সঠিক সময়ে সঠিক কাজ করেছেন । তাঁরা নতুন নতুন প্রযুক্তির সুবিধা নিয়েছেন এবং সরকারি নানা প্রকল্পের লাভ পেয়েছেন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1651248 – এই লিঙ্কে ক্লিক করুন ।

    

    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • হরিয়ানা : কোভিড - ১৯ মহামারীর কারণে আনলক - ৪ এর নির্দেশিকা অনুসারে হরিয়ানা সরকার ইতিমধ্যে রাজ্যে চলচ্চিত্র শুটিং - এর জন্য স্ট্যান্ডার্ড অপারেটিং প্রসিডিওর জারি করেছে । বলা হয়েছে , শুটিং – এ সর্বোচ্চ ৫০ জন উপস্থিত থাকতে পারবেন । কন্টেনমেন্ট জোনের বাইরে নিরাপদ অঞ্চলে শুটিং - এর জন্য অনুমোদন দেওয়া হয়েছে ।
    
    • পাঞ্জাব : রাজ্য সরকার সরকারি হাসপাতালে বিনামূল্যে এবং বেসরকারি হাসপাতালে মাত্র ২৫০ টাকা ব্যয়ে করোনা পরীক্ষার জন্য অনুমতি দিয়েছে । কোভিড পরীক্ষার পরিমাণ বাড়াতে এবং লোকবল বৃদ্ধিতে উদ্যোগ নেওয়া হয়েছে । অবিলম্বে র ‍ ্যাপিড অ্যান্টিজেন টেস্ট চালু করার সিদ্ধান্ত নেওয়া হয়েছে ।
    
    • অরুণাচল প্রদেশ : ২১৪ জনের করোনা পজিটিভ ধরা পড়েছে । ১ জন মানুষের মৃত্যু হয়েছে । এ পর্যন্ত এই রাজ্যে মোট ৮ জনের মৃত্যু হয়েছে ।
    
    • আসাম : গতকাল পর্যন্ত এই রাজ্যে নতুন করে ১ হাজার ৯৭১ জন করোনা থেকে সুস্থ হয়ে উঠেছেন । নতুন করে করোনায় আক্রান্ত হয়েছেন ৩ হাজার ৫৪ জন ।
    
    • মণিপুর : এই রাজ্যে নতুন করে ১০২ জন করোনায় আক্রান্ত হয়েছেন এবং ৩ জনের মৃত্যু হয়েছে । এই রাজ্যে করোনা থেকে সুস্থতার হার ৭২ শতাংশ ।
    
    • মিজোরাম : গতকাল এই রাজ্যে নতুন করে ৬ জন কোভিড - ১৯ এ আক্রান্ত হয়েছেন । এই নিয়ে ১ হাজার ৪৬ জন করোনায় আক্রান্ত হলেন । রাজ্য সরকার আসাম ও ত্রিপুরা রাজ্যের সীমান্তে র ‍ ্যাপিড অ্যান্টিজেন টেস্ট বাধ্যতামূলক করেছে ।
    
    • নাগাল্যান্ড : আরটিপিসিআর পদ্ধতির মাধ্যমে মোট ৩৯ হাজার ৭৬৯ জনের নমুনা সংগ্রহ করা হয়েছে । ট্রুন্যাট যন্ত্রের সাহায্যে এ পর্যন্ত ২৩ হাজার ৬৩৮ জনের করোনা পরীক্ষা করা হয়েছে ।
    
    • কেরল : সরকারি চাকরিতে জুনিয়র চিকিৎসকদের বেতন সমস্যা না মেটালে আগামী ১০ই সেপ্টেম্বর থেকে চাকরি ছাড়ার হুমকি দিয়েছেন সেই রাজ্যের জুনিয়র চিকিৎসকরা । কোভিড - ১৯ চিকিৎসায় প্রথম সারির চিকিৎসা কেন্দ্র ও অন্যান্য স্বাস্থ্য কেন্দ্রগুলিতে ৮৬৮ জন চিকিৎসক নিয়োগ করা হয়েছিল । তাঁরা সেই রাজ্যের মুখ্যমন্ত্রীর কাছে বেতন সমস্যা নিয়ে স্মারকলিপি জমা দিয়েছেন । যদিও মুখ্যমন্ত্রী ঘোষণা করেছেন যে , সরকার জুনিয়র চিকিৎসকদের বেতনে কোনও রকম কাটছাট করবেন না । গতকাল এই রাজ্যে নতুন করে ১ হাজার ৫৫৩ জন কোভিড - ১৯ এ আক্রান্ত হয়েছেন ।
    
    • তামিলনাডু : পুদুচেরীতে ১ দিনে কোভিড - ১৯ এ মৃত্যু হয়েছে ২০ জনের । নতুন করে ৫৯১ জন করোনায় সংক্রমিত হয়েছেন । মাদ্রাজ হাইকোর্ট ২১শে সেপ্টেম্বর থেকে দশম শ্রেণীর প্রাইভেট এক্সামে অংশ নেওয়া শারীরিক ও মানসিক প্রতিবন্ধী প্রার্থীদের এবং তাঁদের সহায়কদের কোভিড - ১৯ পরীক্ষার জন্য রাজ্যে স্কুল শিক্ষা বিভাগকে নির্দেশ দিয়েছে ।
    
    • কর্ণাটক : এই রাজ্যে করোনায় মোট মৃত্যু হয়েছে ৬ হাজার ৫৪ জনের । এর মধ্যে বৃহস্পতিবার ১০৪ জনের মৃত্যু হয়েছে । যদিও এই পরিস্থিতির মধ্যে ব্যাঙ্গালোর মেট্রো রেল কর্পোরেশন আগামী ৭ই সেপ্টেম্বর থেকে মেট্রো রেল পরিষেবা চালু করার সিদ্ধান্ত নিয়েছে ।
    
    • অন্ধ্রপ্রদেশ : এই রাজ্যে যেসব হাসপাতালগুলিতে এখনও পর্যন্ত আরোগ্য সেতু প্রকল্প রূপায়ণ করা হয়নি , তাদের বিরুদ্ধে ব্যবস্থা নেওয়ার নির্দেশ দিয়েছেন রাজ্যের মুখ্যমন্ত্রী ।
    
    • তেলেঙ্গানা : গত ২৪ ঘন্টায় ২ হাজার ৪৭৮ জন নতুন করে করোনায় আক্রান্ত হয়েছেন । এর পাশাপাশি , সুস্থ হয়েছেন ২ হাজার ১১ জন । নতুন করে ১০ জনের মৃত্যু হয়েছে । সমস্ত বিধায়ক ও সাংবাদিকরা যাঁরা তেলেঙ্গানা বিধানসভার বাদল অধিবেশনে অংশ নেবেন তাঁদের কোভিড - ১৯ নমুনা পরীক্ষা বাধ্যতামূলক করা হয়েছে ।
    
    • মহারাষ্ট্র : কংগ্রেস নেতা ও রাজ্যের পশুপালন ও উদ্যান উন্নয়ন মন্ত্রী করোনায় আক্রান্ত হয়েছেন । এই নিয়ে রাজ্যে মোট ৬ জন মন্ত্রী করোনায় আক্রান্ত হলেন । রাজ্যে নতুন করে ১৮ হাজার ১০৫ জন করোনায় আক্রান্ত হয়েছেন ।
    
    • গুজরাট : এই রাজ্যে নতুন করে ১ হাজার ৩২৫ জন কোভিড - ১৯ এ আক্রান্ত হয়েছেন । এই নিয়ে রাজ্যে ১ লক্ষ ৩৭৫ জন করোনায় আক্রান্ত হয়েছেন ।
    
    • রাজস্থান : রাজ্য সরকার বেসরকারি হাসপাতালে কোভিড - ১৯ চিকিৎসায় প্রত্যেক দিনের ব্যয় ৫ হাজার থেকে ৯ হাজার ৯০০ টাকার মধ্যে রাখার নির্দেশ দিয়েছে । চিকিৎসা খরচের মধ্যেই প্রতিটি পিপিই কিটের দাম ১ হাজার ২০০ টাকা ধার্য করা হয়েছে । এ পর্যন্ত ১৬ হাজার ৬৭ জন করোনায় আক্রান্ত হয়েছেন ।
    
    • মধ্যপ্রদেশ : বৃহস্পতিবার এই রাজ্যে ১ হাজার ৬৭২ জন নতুন করে করোনায় আক্রান্ত হয়েছেন । এই নিয়ে রাজ্যে মোট ৬৮ হাজার ৫৮৬ জন করোনায় আক্রান্ত হয়েছেন ।


    CG/BD/SB

    
    
    (Release ID: 1651472) Visitor Counter : 3
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Telugu , Malayalam