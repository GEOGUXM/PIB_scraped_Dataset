      যুবওক্রীড়াবিষয়কমন্ত্রক

      খেলো ইন্ডিয়া প্রকল্পের আওতায় ২,৯৩২ জন অ্যাথলেট এবং এসএআই প্রকল্পের আওতায় ১০,২৪৮ জন অ্যাথলেটকে আরও প্রশিক্ষণের জন্য নির্বাচিত করা হয়েছে : কেন্দ্রীয় ক্রীড়ামন্ত্রী
      Posted On: 17 SEP 2020 4:33PM by PIB Kolkata

      নতুন দিল্লি, ১৭ সেপ্টেম্বর, ২০২০
      খেলাধুলো রাজ্যের বিষয়। তরুণ প্রতিভাকে চিহ্নিতকরণ এবং তাকে উৎসাহদান সহ খেলাধুলার প্রচারের দায়িত্ব রাজ্য সরকারগুলির উপরেই বর্তায়। ভারত সরকার, রাজ্য সরকারের এই প্রয়াসে সাহায্য করতে পারে। জাতীয় ক্রীড়া ফেডারেশনের আওতায় বিভিন্ন কর্মসূচী যেমন খেলো ইন্ডিয়া প্রকল্পকে এগিয়ে নিয়ে যেতে সাহায্য করতে পারে। পাশাপাশি জাতীয় ক্রীড়া ফেডারেশনের সহায়তা প্রদান এবং স্পোর্টস অথরিটি অফ্ ইন্ডিয়া (এসএআই) কেন্দ্রগুলিতে প্রশিক্ষণের সুযোগ-সুবিধা প্রদান করতে পারে।
      যুব বিষয়ক ও ক্রীড়া মন্ত্রকের আওতাধীন খেলো ইন্ডিয়া প্রকল্পের মাধ্যমে “প্রতিভা অহ্নেষণ এবং উন্নয়ন”-এ উদ্যোগ নেওয়া হয়েছে। এর উদ্দেশ্যই হলো ক্রীড়া ক্ষেত্রে প্রতিভা খুঁজে বের করা। বিভিন্ন আন্তর্জাতিক এবং জাতীয় প্রতিযোগিতায় সাফল্যের জন্য দক্ষতা বৃদ্ধির উদ্দেশ্যে খেলো ইন্ডিয়া প্রকল্পের আওতায় ২,৯৩২ জন অ্যাথলেট এবং বিভিন্ন এসএআই খেলাধুলো উৎসাহদান প্রকল্পের আওতায় ১০,২৪৮ জন অ্যাথলেটকে নির্বাচিত করা হয়েছে ।
      এমনকি এই প্রকল্পের আওতায় ক্রীড়া দপ্তর সুনির্দিষ্ট প্রতিভাবান ক্রীড়াবিদ এবং তাঁদের দলকে অত্যাধুনিক ক্রীড়া বিজ্ঞানের সহায়তা প্রদান করা হচ্ছে। পাশাপাশি বিদেশ থেকে আসা ক্রীড়া বিশেষজ্ঞদের সাহায্যে তাঁদেরকে আন্তর্জাতিক প্রতিযোগিতায় উপযোগী করে তোলা হচ্ছে। ২০২০-২১ অর্থ বর্ষে এই প্রকল্পের আওতায় ক্রীড়া দপ্তর প্রশিক্ষণের জন্য ব্যয় বরাদ্দ বৃদ্ধি করেছে। খেলো ইন্ডিয়া প্রকল্পের আওতায় চলতি অর্থ বর্ষে ৮৯০.৪২ কোটি টাকা বরাদ্দ করা হয়েছে।
      লোকসভায় আজ এক লিখিত উত্তরে এই তথ্য জানিয়েছেন কেন্দ্রীয় যুব বিষয়ক এবং ক্রীড়া দপ্তরের স্বাধীন দায়িত্বপ্রাপ্ত প্রতিমন্ত্রী শ্রী কিরেণ রিজেজু।
      CG/SS/SKD
    
    
    (Release ID: 1656278) Visitor Counter : 1
    
    
      Read this release in: English , Punjabi , Urdu , Tamil