      প্রধানমন্ত্রীরদপ্তর

      প্রধানমন্ত্রী আগামীকাল মার্কিন-ভারত কৌশলগত অংশীদারিত্ব ফোরামের তৃতীয় বার্ষিক লিডারশিপ সামিটে বিশেষ ভাষণ দেবেন
      Posted On: 02 SEP 2020 10:57AM by PIB Kolkata

      নয়াদিল্লি, ২ সেপ্টেম্বর, ২০২০
      প্রধানমন্ত্রী শ্রী নরেন্দ্র মোদী আগামীকাল ভারতীয় সময় রাত ৯টায় মার্কিন-ভারত কৌশলগত অংশীদারিত্ব ফোরাম (ইউএসআইএসপিএফ)-এর তৃতীয় বার্ষিক লিডারশিপ সামিটে ভিডিও কনফারেন্সের মাধ্যমে বিশেষ ভাষণ দেবেন।
      মার্কিন-ভারত কৌশলগত অংশীদারিত্ব ফোরাম একটি অলাভজনক সংস্থা, যেটি ভারত ও মার্কিন যুক্তরাষ্ট্রের মধ্যে অংশীদারিত্ব গড়ে তোলার লক্ষ্যে কাজ করে।
      পাঁচদিনের এই সামিট বা শীর্ষ বৈঠক গত ৩১ আগস্ট থেকে শুরু হয়েছে। এবারের শীর্ষ বৈঠকের মূল ভাবনা মার্কিন-ভারত একত্রে নতুন চ্যালেঞ্জগুলিকে সঠিক দিশা দেখাচ্ছে।
      এবারের শীর্ষ বৈঠকের মূল ভাবনার মধ্যেই একাধিক বিষয় অন্তর্ভুক্ত হয়েছে। এর মধ্যে রয়েছে বিশ্বে উৎপাদনের অন্যতম কেন্দ্র হয়ে উঠতে ভারতের সম্ভাবনা, ভারতের প্রাকৃতিক গ্যাস বাজারের সুযোগ-সুবিধা, ভারতে প্রত্যক্ষ বিদেশি বিনিয়োগ আকৃষ্ট করতে সহজে ব্যবসা-বাণিজ্যের অনুকূল পরিবেশ, প্রযুক্তিগত ক্ষেত্রে অভিন্ন সুযোগ-সুবিধা ও চ্যালেঞ্জ, ভারত-প্রশান্ত মহাসাগর অঞ্চলের আর্থিক বিষয়সমূহ এবং জনস্বাস্থ্য ক্ষেত্রে উদ্ভাবন।
      এই ভার্চ্যুয়াল শীর্ষ বৈঠকে কেন্দ্রীয় মন্ত্রী ও উচ্চপদস্থ আধিকারিকরাও অংশ নিচ্ছেন।
      CG/BD/DM
    
    
    (Release ID: 1650976) Visitor Counter : 5
    
    
      Read this release in: Punjabi , Marathi , English , Urdu , Hindi , Assamese , Manipuri , Gujarati , Odia , Tamil , Telugu , Kannada , Malayalam