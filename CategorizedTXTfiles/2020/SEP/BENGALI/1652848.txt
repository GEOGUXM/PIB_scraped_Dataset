      উপ-রাষ্ট্রপতিরসচিবালয়

      বাদল অধিবেশনের প্রাক্কালে রাজ্যসভার চেয়ারম্যান সুষ্ঠুভাবে সভা পরিচালনার জন্য পরীক্ষামূলক অধিবেশন চালনা করেছেন
      Posted On: 09 SEP 2020 6:16PM by PIB Kolkata


    নতুন দিল্লি, ৯ সেপ্টেম্বর, ২০২০


    

    
    রাজ্য সভার চেয়ারম্যান এম. ভেঙ্কাইয়া নাইডু সংসদের বাদল অধিবেশনের প্রাক্কালে বিশেষ ব্যবস্থাপনার জন্য আজ পুরো পরিস্থিতি পর্যালোচনা করেছেন। সোমবার ১৪ই সেপ্টেম্বর থেকে এই অধিবেশন শুরু হবে।


    
    এর জন্য আজ একটি পরীক্ষামূলক অধিবেশন পরিচালনা করা হয়। যেখানে চেয়ারম্যান তাঁর নির্দিষ্ট চেয়ারে বসেছিলেন। সদনের চারটি গ্যালারি এবং চেম্বারে সচিবালয়ের কর্মীরা শারীরিক দূরত্ব বজায় রেখেন বসেন। লোকসভার চেম্বারটিকেও এক্ষেত্রে ব্যবহার করা হয়েছে, কারণ আগামী অধিবেশনে লোকসভার চেম্বারটিও রাজ্যসভার সঙ্গে ব্যবহার করা হবে।


    
    একটি চেম্বার থেকে সদনে ঠিকমতো শব্দ এবং ভিডিও সিগনাল যাচ্ছে কি না সে বিষয়ে পুঙ্খানুপুঙ্খভাবে পরীক্ষানিরীক্ষা করা হয়েছে। দেখা গেছে সব কিছুই ঠিকঠাক কাজ করেছে। লোকসভার চেম্বারে যাঁরা বসে ছিলেন তাঁরা আলোচনায় অংশ নিতে পেরেছেন। পুরো প্রক্রিয়ায় নমুনা ভোটিং-এরও ব্যবস্থা করা হয়েছিল। চেয়ারম্যান শ্রী নাইডু সব কিছু খতিয়ে দেখে সন্তোষ প্রকাশ করেছেন।


    
    তিনি সচিবালয়ের পদস্থ আধিকারিকদের পরামর্শ দিয়েছেন তাঁরা যেন কেন্দ্রীয় স্বরাষ্ট্রমন্ত্রক এবং স্বাস্থ্য ও পরিবার কল্যাণ মন্ত্রকের নীতি নির্দেশিকা মেনে চলেন। আসন্ন অধিবেশনে আধিকারিকরাও যাতে স্বাস্থ্য সংক্রান্ত নিয়মকানুন মেনে চলেন শ্রী নাইডু সে বিষয়েও নির্দেশ দিয়েছেন। আধিকারিকরা জানিয়েছেন গত দুদিন ধরে তাঁরা সমস্ত পরীক্ষা নিরীক্ষার কাজ করেছেন। কোথাও কোনো ফাঁক ফোকর থাকলে সচিবালয় সেটিকে চিহ্নিত করে ঠিক করে নেওয়ার চেষ্টা করেছে।


    
    চেয়ারম্যান অন্ধ্রপ্রদেশ থেকে নব নির্বাচিত সদস্য শ্রী পরিমল নাথওয়ানি-কে শপথ বাক্য পাঠ করিয়েছেন। নব নির্বাচিত সদস্যদের মধ্যে যাঁরা ২২শে জুলাই শপথ নেন নি তাঁদের অধিবেশনের প্রথম দিন অর্থাৎ ১৪ তারিখ শপথ নিতে তিনি অনুরোধ করেছেন।


    

    
    CG/CB/SKD

    
    
    (Release ID: 1652848) Visitor Counter : 2
    
    
      Read this release in: English , Urdu , Marathi , Hindi , Manipuri , Assamese , Punjabi , Tamil