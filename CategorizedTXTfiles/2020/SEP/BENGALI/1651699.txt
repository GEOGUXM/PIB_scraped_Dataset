      রেলমন্ত্রক

      ভারতীয় রেল, ১৫ই ডিসেম্বর থেকে ঘোষিত শূন্যপদগুলি পূরণের জন্য কম্পিউটার ভিত্তিক পরীক্ষা নিতে শুরু করবে
      Posted On: 05 SEP 2020 6:59PM by PIB Kolkata


    নতুন দিল্লি, ৫ই সেপ্টেম্বর, ২০২০


    

    ভারতীয় রেল, ১৫ই ডিসেম্বর থেকে ঘোষিত শূন্যপদগুলি পূরণের জন্য কম্পিউটার ভিত্তিক পরীক্ষা নেওয়া শুরু করবে।


    
    ভারতীয় রেল, ৩ রকমের শূন্যপদ ঘোষণা করেছিল। গার্ড, অফিস ক্লার্ক, কর্মাশিয়াল ক্লার্ক ইত্যাদি সহ ননটেকনিক্যাল পপুলার ক্যাটাগরিস (এনটিপিসি) –এর জন্য ৩৫২০৮টি পদ, স্টেনো এবং অন্যান্য বিভিন্ন পদের জন্য মন্ত্রণালয়ের ও পৃথক পৃথক ক্ষেত্রে ১৬৬৩টি পদ এবং রেল লাইনের রক্ষণাবেক্ষণ পয়েন্টসম্যান ইত্যাদির লেভেল ওয়ান শূন্যপদের জন্য ১ লক্ষ ৩৭৬৯টি পদে লোক নেওয়া হবে। এই শূন্যপদগুলির জন্য রেলওয়ে রিক্রুটমেন্ট বোর্ডগুলিতে ২ কোটি ৪০ লক্ষের বেশি আবেদনপত্র জমা পড়ে। এই পদগুলির জন্য কম্পিউটার ভিত্তিক পরীক্ষা, কোভিড – ১৯ মহামারী এবং তার ফলশ্রুতিতে লকডাউন জারি হওয়ায় তা পিছিয়ে দেওয়া হয়।


    
    আবেদনগুলি পরীক্ষা – নিরীক্ষার কাজ শেষ হয়েছে। কিন্তু কোভিডের কারণে বিভিন্ন নিষেধাজ্ঞার ফলে পরীক্ষা সংক্রান্ত পদ্ধতি শুরু করা যায় নি।


    
    রেলওয়ে রিক্রুটমেন্ট বোর্ড, সমস্ত ঘোষিত শূন্যপদের জন্য কম্পিউটার ভিত্তিক পরীক্ষা নিতে দায়বদ্ধ। মহামারীর কারণে উদ্ভুত পরিস্থিতি তারা প্রতিমুহূর্তে পর্যালোচনা করেছে। এখন আইআইটিগুলির জন্য জয়েন্ট এন্ট্রান্স পরীক্ষা এবং নিট পরীক্ষা আয়োজন করায় তার থেকে প্রাপ্ত অভিজ্ঞতার ভিত্তিতে সিদ্ধান্ত নেওয়া হয়েছে যে, কোভিড মহামারীর কারণে যেসব পরীক্ষা প্রক্রিয়া বন্ধ ছিল, রেল তা শুরু করতে পারে।


    
    পরীক্ষা আয়োজন করার জন্য বিশেষ পরিচালন প্রক্রিয়া তৈরি করা হচ্ছে। শারীরিক দূরত্ব সহ অন্যান্য নিয়মকানুন মেনে এই পরীক্ষার ব্যবস্থা করা হবে। বিভিন্ন কেন্দ্রীয় সরকারী দপ্তর ও রাজ্য প্রশাসন প্রার্থীদের নিরাপত্তার দিকটি বিবেচনা করে এই পদ্ধতি মেনে চলছে।


    
    রেল, এখন প্রস্তাব দিয়েছে আগামী ১৫ই ডিসেম্বর থেকে প্রথম পর্যায়ের অনলাইন কম্পিউটার ভিত্তিক পরীক্ষা নেওয়া শুরু করবে এবং এর জন্য প্রয়োজনীয় প্রস্তুতির কাজ শুরু হয়েছে।


    

    CG/CB/SFS

    
    
    (Release ID: 1651699) Visitor Counter : 43
    
    
      Read this release in: English , Urdu , Hindi , Assamese , Punjabi , Tamil , Telugu