      মানবসম্পদবিকাশমন্ত্রক

      শিক্ষক দিবসে রাষ্ট্রপতি শ্রী রামনাথ কোবিন্দ ভার্চুয়ালি ৪৭ জন শিক্ষককে জাতীয় পুরস্কার দেবেন
      Posted On: 04 SEP 2020 5:50PM by PIB Kolkata


    নয়াদিল্লী, ৪ সেপ্টেম্বর, ২০২০


    রাষ্ট্রপতি শ্রী রামনাথ কোবিন্দ আগামীকাল নতুন দিল্লীতে ভার্চুয়ালি শিক্ষক শিক্ষিকাদের জাতীয় পুরস্কার প্রদান করবেন। কেন্দ্রীয় শিক্ষা মন্ত্রী শ্রী রমেশ পোখরিয়াল ‘নিশাঙ্ক’ এবং দপ্তরের প্রতিমন্ত্রী শ্রী সঞ্জয় ধোতরে এই অনুষ্ঠানে উপস্থিত থাকবেন। শিক্ষক দিবসে দেশের কয়েকজন শ্রেষ্ঠ শিক্ষক শিক্ষিকার অবদানকে স্বীকৃতি দিতে এবং যেসব শিক্ষক শিক্ষিকারা বিদ্যালয় শিক্ষাকে উন্নত করার পাশাপাশি তাঁদের ছাত্রছাত্রীদের জীবনের মানোন্নয়ন ঘটান তাঁদের এই জাতীয় পুরস্কার দেওয়া হয়।


    অনলাইনের মাধ্যমে http://www.mhrd.gov.in/ এই ওয়েবসাইটে শিক্ষক শিক্ষিকারা তাঁদের মনোনয়ন জমা দিয়ে ছিলেন। প্রথম পর্বে জেলা শিক্ষা আধিকারিকের নেতৃত্বে জেলাস্তরে বাছাই কমিটি সেই মনোনয়নগুলি পরীক্ষা করে নির্দিষ্ট নিয়মের ভিত্তিতে তিনজনের নাম অনলাইনের মাধ্যমে রাজ্যস্তরে বাছাই কমিটির কাছে পাঠিয়েছিল।


    দ্বিতীয় পর্বে রাজ্য শিক্ষা দপ্তরের প্রধান সচিব বা অন্য কোন সচিবের নেতৃ্ত্বে বাছাই কমিটি এই মনোনয়নগুলি পরীক্ষা করেছে। এরপর বিভিন্ন রাজ্য এবং কেন্দ্রশাসিত অঞ্চলের জন্য সর্বোচ্চ যতো জনের নাম পাঠানো যায় সেই সংখ্যায় নাম পাঠানো হয়েছিল। এই নামের তালিকা জাতীয় স্তরে স্বাধীন বিচারক মন্ডলীর কাছে অনলাইনের মাধ্যমে পৌঁছেছে।


    চূড়ান্ত পর্যায়ে ২০২০র জাতীয় পুরস্কার প্রাপ্ত শিক্ষক-শিক্ষিকাদের বাছাই করার প্রক্রিয়াটি যে স্বাধীন বিচারক মন্ডলী করেছেন তার নেতৃত্বে ছিলেন মানব সম্পদ উন্নয়ন মন্ত্রকের বিদ্যালয় শিক্ষা ও স্বাক্ষরতা দপ্তরের একজন অবসরপ্রাপ্ত সচিব। বিচারক মন্ডলী রাজ্য এবং বিভিন্ন সংগঠনের পক্ষ থেকে পাঠানো তালিকা বিচার করে ৪৭ জন পুরস্কার প্রাপকদের নাম চূড়ান্ত করেছেন। এ বছর বিচারক মন্ডলীর সামনে প্রার্থীরা ভিডিও কনফারেন্সের মাধ্যমে তাঁদের বিষয়ে তথ্য জানিয়েছেন।


    বাছাই প্রক্রিয়ায় বিদ্যালয়ে ছাত্রছাত্রীদের যাওয়ার ক্ষেত্রে উৎসাহদান, ড্রপ আউটের হার কমানো, আনন্দময় পরিবেশে পাঠদানের মতো বিষয়গুলি ছাড়াও পাঠ্যসূচি বর্হির্ভূত বিভিন্ন বিষয়ে শিক্ষক-শিক্ষিকাদের ছাত্রছাত্রীদের উসাহিত করার বিষয়গুলি বিবেচিত হয়েছে।


    শিক্ষক-শিক্ষিকাদের জাতীয় পুরস্কার প্রদানের এই অনুষ্ঠানটি অনলাইনের মাধ্যমে ৫ই সেপ্টেম্বর বেলা ১১টা থেকে সম্প্রচারিত হবে। নিচের লিঙ্কে ক্লিক করলে এই অনুষ্ঠানটি দেখা যাবে https://webcast.gov.in/mhrd ।


    CG/CB/NS

    
    
    (Release ID: 1651475) Visitor Counter : 5
    
    
      Read this release in: Assamese , English , Urdu , Hindi , Marathi , Manipuri , Kannada