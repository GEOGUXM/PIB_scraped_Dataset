      রেলমন্ত্রক

      দক্ষিণ – পূর্ব রেল গত বছরের আগস্ট মাসের থেকে এবছরের আগস্ট মাসে ৮.৭২ শতাংশ বেশি পণ্য পরিবহণ করেছে
      Posted On: 15 SEP 2020 8:18PM by PIB Kolkata


    কলকাতা, ১৫ সেপ্টেম্বর, ২০২০


    দক্ষিণ – পূর্ব রেল, গত বছরের আগস্ট মাসের তুলনায় এবছর আগস্ট মাসে ৮.৭২ শতাংশ বেশি পণ্য পরিবহণ করেছে। গত অর্থবর্ষের প্রথম ত্রৈমাসিকের তুলনায় এবছরের একই সময়ে ২৩.৮৮ শতাংশ কম পণ্য পরিবহণ হয়। কিন্তু জুলাই মাসটিকে যদি আমরা ধরে নিই, তাহলে বলা যায়, গত বছরের হিসেবে এবছরও সমপরিমাণ পণ্য পরিবহণ হয়েছে। দক্ষিণ – পূর্ব রেলের জেনারেল ম্যানেজার শ্রী সঞ্জয় কুমার মোহান্তি এই তথ্যগুলি জানিয়েছেন। তিনি আশা প্রকাশ করেন, দক্ষিণ – পূর্ব রেল, গত অর্থবর্ষের তুলনায় এবছর বেশি পণ্য পরিবহণ করবে এবং রেল বোর্ডের নির্দিষ্ট লক্ষ্যমাত্রা অতিক্রম করতে পারবে।


    শ্রী মোহান্তি আর-ও জানান, গত বছরের তুলনায় এবছর পণ্যবাহী ট্রেনের গতি দ্বিগুণ হয়েছে। গত বছর আগস্ট মাসে যেখানে ঘন্টায় ২১ কিলোমিটার বেগে মালগাড়ি চলতো, সেখানে এবছর তা ৪৪.৪৪ কিলোমিটার বেগে চলছে।


    প্রসঙ্গত, দেশজুড়ে লকডাউন ঘোষণার পর যাত্রীবাহী ট্রেন চলাচল বন্ধ রয়েছে। তবে, মালগাড়ি, পার্সেল এক্সপ্রেস চলাচল করায় দেশের প্রতিটি প্রান্তে নিত্য প্রয়োজনীয় সামগ্রী সরবরাহ বজায় রয়েছে।


    SSS/CB/SFS

    
    
    (Release ID: 1654792) Visitor Counter : 1