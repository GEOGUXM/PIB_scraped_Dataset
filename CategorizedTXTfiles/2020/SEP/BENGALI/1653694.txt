      স্বাস্থ্যওপরিবারকল্যাণমন্ত্রক

      জাতীয় ক্রিনিকাল ট্রিটমেন্ট প্রোটোকল ও চিকিৎসা ক্ষেত্রের পন্থা পদ্ধতিগুলি মেনে চলার উপর গুরুত্ব দিয়ে বেসরকারি হাসপাতালগুলির সঙ্গে ভার্চুয়াল বৈঠক স্বাস্থ্য মন্ত্রকের
      Posted On: 12 SEP 2020 4:49PM by PIB Kolkata


    নতুন দিল্লি, ১২ সেপ্টেম্বর, ২০২০


    

    
    বণিক সভা ফিকি এবং নতুন দিল্লির এইমস-এর সহযোগিতায় কেন্দ্রীয় স্বাস্থ্য ও পরিবার কল্যাণ মন্ত্রক কোভিড-১৯ চিকিৎসা পরিষেবা প্রদানকারী বেসরকারি হাসপাতালগুলির সঙ্গে এক ভার্চুয়াল বৈঠক করে। বৈঠকের উদ্দেশ্য ছিল, অনাকাঙ্খিত মৃত্যুহার কমানোর লক্ষ্যে কোভিড-১৯ মোকাবিলায় চিকিৎসা সংক্রান্ত নিয়মনীতি বা প্রোটোকল এবং সেরা পন্থা পদ্ধতি নিয়ে বিস্তারিত আলোচনা করা।


    
    কোভিড-১৯ দেশের স্বাস্থ্য পরিচর্যা ব্যবস্থায় এক অপ্রত্যাশিত চ্যালেঞ্জ ছুড়ে দিয়েছে। এই প্রেক্ষিতে সরকারিস্তরে পদক্ষেপের পাশাপাশি বেসরকারি ক্ষেত্রেও অতি সক্রিয় ভূমিকা গ্রহণের প্রয়োজনীয় দেখা দিয়েছে। দেশে সরকারি এবং বেসরকারি হাসপাতালগুলির পক্ষ থেকে কোভিড-১৯ চিকিৎসার ক্ষেত্রে কার্যকর চিকিৎসা পদ্ধতি বা মডিউল এবং সেরা পন্থা পদ্ধতিগুলি সম্পর্কে পারস্পরিক মত বিনিময়ের জন্যই এই বৈঠক। মন্ত্রক হাসপাতালগুলির প্রতিনিধিদের কোভিড-১৯ মোকাবিলা সংক্রমণ ও প্রতিরোধে যে সমস্ত চ্যালেঞ্জের মুখোমুখি হতে হচ্ছে সে ব্যাপারে বিভিন্ন উদ্বেগ দূর করতে তাদের কার্যকর ভূমিকা গ্রহণের জন্য উৎসাহ দেয়।


    
    কেন্দ্রীয় স্বাস্থ্য সচিব এই ভার্চুয়াল বৈঠকের উদ্বোধন করে কোভিড-১৯ মোকিবালিয়া সরকারের দৃঢ় সংকল্পের কথা পুনরায় উল্লেখ করেন। তিনি বলেন, কোভিড-১৯ আক্রান্ত রোগিদের হাসপাতালগুলিতে চিকিৎসার ক্ষেত্রে ও প্রয়োজনে সয্যার ব্যবস্থা করার জন্য কোনোভাবেই উপেক্ষা করা যাবে না। সেই সঙ্গে তাদের দ্রুত চিকিৎসার ব্যবস্থাও করতে হবে। সমবেতভাবে এমন এক প্রয়াস নিতে হবে যাতে সমগ্র স্বাস্থ্য ব্যবস্থা সকলের নাগালে পৌঁছয়, সুলভ ও ব্যয় সাশ্রয়ী হয়ে ওঠে। স্বাস্থ্যসচিব আরও জানান, কেন্দ্রীয় সরকারের পাশাপাশি রাজ্য / কেন্দ্রশাসিত অঞ্চলগুলিও করোনায় মৃত্যুহার ১ শতাংশের নীচে নিয়ে আসার লক্ষ্যে কাজ করছে।


    
    এই ভার্চুয়াল বৈঠকে করোনা চিকিৎসার ক্ষেত্রে সেরা পন্থা পদ্ধতিগুলি নিয়ে আলোচনার সময় নতুন দিল্লির এইমস চিকিৎসা প্রতিষ্ঠানের পক্ষ থেকে দেশের বিভিন্ন হাসপাতালে করোনা চিকিৎসায় কাজে যুক্ত চিকিৎসকদের জন্য টেলি কনসালটেশন কর্মসূচী, ইআইসিইউ পরিষেবা, সেন্টার অফ্ এক্সসেলেন্স এবং ক্লিনিকাল গ্র্যান্ড রাউন্ড বিষয় নিয়ে আলোচনা হয়। এর পাশাপাশি সংক্রমণ প্রতিরোধে কৌশল গ্রহণ, প্রতিকার, আক্রান্তদের আগাম চিহ্নিতকরণের বিষয়গুলি নিয়েও বিস্তারিত আলোচনা হয়েছে। করোনা মোকাবিলায় বিভিন্ন কৌশল কার্যকর করার ফলে আরোগ্যলাভের হার ক্রমশ বেড়েছে এবং মৃত্যুহার ক্রমশ নিম্নমুখী।


    
    বৈঠকে বেসরকারি ক্ষেত্রের হাসপাতালগুলির বিশেষজ্ঞ চিকিৎসকরা কোভিড-১৯-এর বিরুদ্ধে লড়াইয়ে তাঁদের অভিজ্ঞতা ও চ্যালেঞ্জগুলির কথা সকলের সঙ্গে ভাগ করে নেন। এই সভায় ১৫০টিরও বেশি হাসপাতালের প্রতিনিধি, প্রবীণ চিকিৎসক ও বিশেষজ্ঞরাও যোগ দেন।


    
    বৈঠকে ভারতীয় চিকিৎসা গবেষণা পর্ষদের মহানির্দেশক অধ্যাপক বলরাম ভার্গব, এইমস-এর অধিকর্তা ডাঃ রণদীপ গুলেরিয়া, স্বাস্থ্য মন্ত্রকের যুগ্ম সচিব শ্রী লব আগরওয়াল, বণিকসভা ফিকি-র সভাপতি ডঃ সঙ্গীতা রেড্ডি প্রমুখ অনলাইনে অংশ নেন।


    

    CG/BD/SKD

    
    
    (Release ID: 1653694) Visitor Counter : 5
    
    
      Read this release in: English , Urdu , Marathi , Hindi , Assamese , Manipuri , Punjabi , Tamil , Telugu , Malayalam