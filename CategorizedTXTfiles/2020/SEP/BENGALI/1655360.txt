      অসামরিকবিমানপরিবহণমন্ত্রক

      বিদেশ থেকে আসা যাত্রীদের জন্য কোভিড – ১৯ পরীক্ষা
      Posted On: 16 SEP 2020 4:53PM by PIB Kolkata


    নতুন দিল্লি, ১৬ই সেপ্টেম্বর, ২০২০


    

    
    অসামরিক বিমান চলাচল মন্ত্রক, বিমান বন্দরে বিদেশ থেকে আসা যাত্রীদের আরটি -পিসিআর এর মাধ্যমে নমুনা পরীক্ষার অনুমতি দিয়েছে।


    
    এর জন্য যে নির্দেশিকা মেনে চলতে হবে, সেটি হলঃ


    
    ১) বিমান বন্দর পরিচালন কর্তৃপক্ষকে আরটি – পিসিআর এর মাধ্যমে নমুনা পরীক্ষা এবং যাদের নমুনা পরীক্ষা করা হবে, তাদের অপেক্ষা করার জন্য জায়গার ব্যবস্থা করতে হবে।


    
    ২) অপেক্ষা করার জায়গাটি বিমান ওঠা – নামার জায়গা থেকে দূরে হতে হবে। এখানে কারোর অনধিকার প্রবেশ চলবে না। কেন্দ্রীয় স্বাস্থ্য ও পরিবার কল্যাণ মন্ত্রকের পরামর্শ অনুসারে এই জায়গাটিকে সংক্রমণ মুক্ত করতে হবে এবং যাত্রীদের শারীরিক দূরত্ব বজায় রাখতে হবে। ওয়াইফাই, খাদ্যপানীয়র ব্যবস্থা, শৌচালয় সহ প্রয়োজনীয় সুবিধের ব্যবস্থা করতে হবে। পরীক্ষা করার পর আর্থিক লেনদেনের জন্য নগদহীন ব্যবস্থাও রাখতে হবে।


    
    ৩) পরীক্ষার পরে ফলাফল না আসা পর্যন্ত বিমান বন্দর পরিচালন কর্তৃপক্ষ যাত্রীদের অপেক্ষা করার জন্য বিশেষ ব্যবস্থা করবে অথবা নির্ধারিত হোটেলে যাত্রীরা যাতে আইসোলেশনে থাকতে পারেন, সেই ব্যবস্থা করবে।


    
    ৪) আইসিএমআর এবং এনএবিএল – এর নিয়ম মেনে নমুনা সংগ্রহ করতে হবে।


    
    ৫) যাত্রীরা আরটি – পিসিআর এর পরীক্ষা করানোর জন্য ওয়েবসাইটে অথবা যথাযথ ব্যবস্থাপনার মধ্য দিয়ে বুকিং করতে পারবেন। নমুনা পরীক্ষা যেন নির্বিঘ্নে হয় কর্তৃপক্ষকে সেই ব্যবস্থা করতে হবে।


    
    ৬) ফলাফল না আসা পর্যন্ত যাত্রীদের পাসপোর্ট নমুনা সংগ্রহ এবং অপেক্ষার জায়গায় রাজ্য কর্তৃপক্ষের কাছে থাকবে।


    
    ৭) যদি ফলাফল নেগেটিভ আসে, তাহলেই সেই যাত্রী বের হয়ে অন্য বিমান ধরতে পারবেন। তবে, যদি রিপোর্ট পজিটিভ হয়, তাহলে রাজ্য কর্তৃপক্ষ আইসিএমআর – এর নিয়ম মেনে পরবর্তী পদক্ষেপ নেবে।


    
    ৮) অবৈধভাবে কোনো যাত্রী বিমান বন্দর থেকে বের হতে পারবেন না।


    
    রাজ্যসভায় আজ এক প্রশ্নের লিখিত জবাবে এই তথ্য জানিয়েছেন, অসামরিক বিমান চলাচল মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী হরদীপ সিং পুরী।


    

    CG/CB/SFS

    
    
    (Release ID: 1655360) Visitor Counter : 5
    
    
      Read this release in: English , Urdu , Marathi , Manipuri , Assamese , Punjabi , Telugu