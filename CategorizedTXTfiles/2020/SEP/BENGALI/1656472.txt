      কৃষিমন্ত্রক

      কৃষি পরিকাঠামো তহবিল গঠন
      Posted On: 18 SEP 2020 3:10PM by PIB Kolkata


    নয়াদিল্লী, ১৮ সেপ্টেম্বর, ২০২০


    মাননীয় অর্থমন্ত্রী গত ১৫ই মে ২০২০ কৃষকদের জন্য কৃষি পরিকাঠামোর কারণে ১ লক্ষ কোটি টাকার কৃষি পরিকাঠামো তহবিলের ঘোষণা করেছিলেন। সেইমতো কেন্দ্রীয় মন্ত্রিসভা গত ৮ই জুলাই ২০২০ কৃষি পরিকাঠামো তহবিলের অধীনে কেন্দ্রীয় ক্ষেত্রে কর্মসূচিতে আর্থিক সুবিধাদান অনুমোদন করে।


    এই কর্মসূচিতে মধ্য, দীর্ঘ মেয়াদী ঋণ সুবিধা দেওয়া হবে যাতে ফসল তোলার পরে লাভযোগ্য প্রকল্পে লগ্নি হয়। এর জন্য সুদ মকুব এবং আর্থিক সহায়তা দেওয়া হবে। এই কর্মসূচির মেয়াদ ২০২০ অর্থ বছর থেকে ২০২৯ অর্থ বছর মোট ১০ বছর।


    এই কর্মসূচিতে ব্যাঙ্ক এবং আর্থিক প্রতিষ্ঠানগুলি ১ লক্ষ কোটি টাকা দেবে ঋণ হিসেবে প্রাইমারি এগ্রিকালচারাল ক্রেডিট সোসাইটিজ (টিএসিএস), মার্কেটিং কোঅপারেটিভ সোসাইটিজ, ফার্মার প্রডিউসার্স অর্গানাইজেশনস (এফপিওএস), সেল্ফ হেল্প গ্রুপ (এসএইচজি), কৃষক, জয়েন্ট লায়াবিলিটি গ্রুপস (জেএলজি), মাল্টিপারপাস কোঅপারেটিভ সোসাইটিজ, এগ্রি এন্টারপ্রেনার, স্টার্ট-আপ এবং কেন্দ্র-রাজ্য সরকারি সংস্থা অথবা স্থানীয় সংস্থার পৃষ্ঠপোষকতায় সরকারি বেসরকারী অংশীদারি প্রকল্পকে।


    এই আর্থিক সুবিধাদান ব্যবস্থায় সব ঋণে ২ কোটি টাকা পর্যন্ত বার্ষিক ৩ শতাংশ সুদ মকুব করা হবে। এই সুদ মকুবের সুবিধা সর্বোচ্চ ৭ বছর পর্যন্ত পাওয়া যাবে। এছাড়া যোগ্য ঋণ গ্রহিতার জন্য ঋণ গ্যারান্টি থাকবে। এরজন্য ক্রেডিট গ্যারান্টি ফান্ড ট্রাস্ট ফর মাইক্রো অ্যান্ড স্মল এন্টারপ্রাইজেস (সিজিটিএনএসটি) কর্মসূচিতে ২ কোটি টাকা পর্যন্ত ঋণে গ্যারান্টি থাকবে। এই কভারেজের জন্য প্রয়োজনীয় ফি সরকারই দেবে । এফপিও-দের ক্ষেত্রে কৃষি সমবায় ও কৃষক কল্যাণ দপ্তরের এফপিও প্রমোশন কর্মসূচিতে ঋণের গ্যারান্টি পাওয়া যাবে। ঋণ শোধের সময় সর্বনিম্ন ৬ মাস থেকে সর্বোচ্চ ২ বছর পর্যন্ত হতে পারে।


    এই কর্মসূচিতে অগ্রগতির ক্ষেত্রে নীতি-নির্দেশিকা সব রাজ্য এবং কেন্দ্রশাসিত অঞ্চলকে দেওয়া হয়েছে ১৭ই জুলাই ২০২০। দ্রুত এই কর্মসূচি রূপায়ণের জন্য দপ্তর একাধিক বৈঠক করেছে রাজ্য সরকার, কেন্দ্রশাসিত অঞ্চল এবং সংশ্লিষ্ট সকলের সঙ্গে। ১২টি রাষ্ট্রায়ত্ত ব্যাঙ্ক এবং ৪টি বেসরকারী ব্যাঙ্কের সঙ্গে দপ্তরের চুক্তি স্বাক্ষরিত হয়েছে। এই কর্মসূচিটির আনুষ্ঠানিক সূচনা করেছিলেন মাননীয় প্রধানমন্ত্রী গত ৯ই আগস্ট ২০২০। এর ৩০ দিন পরেই কেন্দ্রীয় মন্ত্রিসভা আনুষ্ঠানিকভাবে এই কর্মসূচি অনুমোদন করে। নীতিগতভাবে প্রথম বরাদ্দটি হয়, নাবার্ড ২ হাজার ২৮০র বেশি কৃষক সোসাইটিকে ১২৮ কোটি টাকার অনুমোদন দেয়। এ পর্যন্ত নাবার্ড ৩ হাজার ৫৫টি প্রস্তাব পেয়েছে ২২টি রাজ্যের স্টেট কোঅপারেটিভ ব্যাঙ্কের মাধ্যমে। এরজন্য নীতিগতভাবে ১ হাজার ৫৬৮ কোটি টাকা অনুমোদন দেওয়া হয়েছে।


    রাজ্যসভায় আজ কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর এক লিখিত জবাবে একথা জানিয়েছেন।


    CG/AP/NS

    
    
    (Release ID: 1656472) Visitor Counter : 2
    
    
      Read this release in: English , Marathi , Punjabi , Tamil , Telugu