      দক্ষতাউন্নয়নওশিল্পোদ্যোগমন্ত্রক

      কোভিড-১৯ পরবর্তী পর্যায়ে দক্ষতা উন্নয়ন কর্মসূচিতে পরিবর্তন
      Posted On: 18 SEP 2020 12:39PM by PIB Kolkata


    নয়াদিল্লী, ১৮ সেপ্টেম্বর, ২০২০


    

    জাতীয় দক্ষতা উন্নয়ন নিগমের মাধ্যমে কেন্দ্রীয় দক্ষতা উন্নয়ন ও শিল্পোদ্যোগ মন্ত্রক কোভিড-১৯ লকডাউনের মাঝে ই-স্কিল ইন্ডিয়া প্ল্যাটফর্মে অনলাইন দক্ষতা বৃদ্ধির জন্য বিশেষ জোর দিয়েছে। এর পাশাপাশি কেন্দ্রীয় স্বরাষ্ট্র মন্ত্রক আগামী ২১শে সেপ্টেম্বর থেকে শারীরিকভাবে দক্ষতা প্রশিক্ষণ কার্যক্রম পরিচালনার অনুমতি দিয়েছে। সেই অনুসারে পুনরায় প্রশিক্ষণ কর্মসূচি চালানোর জন্য কেন্দ্রীয় স্বাস্থ্য ও পরিবার কল্যাণ মন্ত্রক স্ট্যান্ডার্ড অপারেটিং প্রসিডিওর জারি করেছে।


    
    প্রধানমন্ত্রী কৌশল বিকাশ যোজনার আওতায় চলতি বছরের ১৭ই মার্চ পর্যন্ত স্বল্প মেয়াদী প্রশিক্ষণের আওতায় ৪২.০২ লক্ষ প্রার্থী প্রশিক্ষণ নিয়েছেন এবং ৩৩.৬৬ লক্ষ প্রার্থী প্রশিক্ষণ ও শংসাপত্র পেয়েছেন। শংসাপত্র পাওয়া প্রার্থীদের মধ্যে ১৭.৫৪ লক্ষ প্রার্থী ইতিমধ্যেই কর্মসংস্থানের সুযোগ পেয়েছেন। এছাড়াও ৪৯.১২ লক্ষ প্রার্থী যারা ইতিমধ্যেই দক্ষতা অর্জন করেছে কিন্তু তাদের এখনও পর্যন্ত শংসাপত্র দেওয়া হয়নি, এই সমস্ত প্রার্থীদের পূর্ববর্তী প্রশিক্ষণের স্বীকৃতি কর্মসূচির আওতায় স্বীকৃতি প্রদানে গুরুত্ব দেওয়া হয়েছে। শংসাপত্র পাওয়া প্রার্থীদের কর্মক্ষেত্রে সুযোগ করে দিতে একাধিক পদক্ষেপ গ্রহণ করা হয়েছে।


    
    আঞ্চলিক দক্ষতা পর্ষদের সহযোগিতায় প্রশিক্ষণ প্রদানকারী/ প্রশিক্ষণ কেন্দ্রগুলিতে রোজগার মেলার আয়োজন করা হয়েছে। প্রশিক্ষণ কেন্দ্রগুলিতে আর্থিক সাহায্যের পরিমান বাড়ানো হয়েছে। প্রার্থীদের ন্যূনতম যোগ্যতার অধিকারী করে তুলতে প্রশিক্ষণ প্রদানকারী/প্রশিক্ষণ কেন্দ্রগুলি এগিয়ে এসেছে, যাতে এই প্রার্থীরা কর্মক্ষেত্রে প্রবেশ করতে পারে তারজন্য উদ্যোগ নিয়েছে। এই প্রশিক্ষণ প্রদানকারী/প্রশিক্ষণ কেন্দ্রগুলি থেকে বহু সংখ্যক প্রার্থী যাতে কর্মসংস্থানের সুযোগ পান তারজন্য লক্ষ্য নির্ধারণ করে দেওয়া হয়েছে।


    
    রাজ্যসভায় লিখিত জবাবে এই তথ্য দিয়েছেন দক্ষতা উন্নয়ন ও শিল্পোদ্যোগ প্রতিমন্ত্রী শ্রী আর কে সিং।


    

    CG/SS/NS

    
    
    (Release ID: 1656209) Visitor Counter : 1
    
    
      Read this release in: English , Marathi , Assamese , Manipuri , Punjabi , Tamil , Telugu , Kannada