      আয়ুষ

      ২০২০’র ইন্সটিটিউট অফ টিচিং অ্যান্ড রিসার্চিং ইন আয়ুর্বেদ বিল আজ সংসদে পাস হয়েছে
      Posted On: 16 SEP 2020 3:41PM by PIB Kolkata


    নয়াদিল্লি, ১৬ সেপ্টেম্বর, ২০২০


    

    ২০২০’র ইন্সটিটিউট অফ টিচিং অ্যান্ড রিসার্চিং ইন আয়ুর্বেদ বিল আজ রাজ্যসভায় পাস হয়েছে। এই বিলটি গত ১৯শে মার্চ লোকসভার অনুমোদন পেয়েছিল। সংসদে বিলটি পাস হওয়ার ফলে গুজরাটের জামনগরে একটি অত্যাধুনিক আয়ুর্বেদ প্রতিষ্ঠান ‘ইন্সটিটিউট অফ টিচিং অ্যান্ড রিসার্চিং ইন আয়ুর্বেদ’ স্থাপনের পথ প্রশস্ত হ’ল। এই প্রতিষ্ঠানটিকে জাতীয় স্তরের গুরুত্বপূর্ণ প্রতিষ্ঠানের মর্যাদা দেওয়া হবে।
    বর্তমানে গুজরাটের জামনগরে যে আয়ুর্বেদ বিশ্ববিদ্যালয় রয়েছে, সেখানে এই প্রতিষ্ঠানটি গড়ে তোলা হবে। আয়ুর্বেদ শিক্ষার এই প্রতিষ্ঠানটিতে স্নাতক ও স্নাতকোত্তর পর্যায়ে আয়ুর্বেদ শিক্ষা ও গবেষণার সুযোগ-সুবিধা থাকবে।


    
    এই বিলটি কার্যকর হওয়ার ফলে নতুন যে আয়ুর্বেদ প্রতিষ্ঠান গড়ে তোলার প্রস্তাব রয়েছে, সেখানে পঠন-পাঠন প্রক্রিয়া শুরু হলে আয়ুর্বেদ শিক্ষা ও গবেষণার ক্ষেত্রে এক নতুন যুগের সূচনা হবে বলে মনে করা হচ্ছে।


    
    প্রস্তাবিত এই প্রতিষ্ঠানটি আয়ুর্বেদ ক্ষেত্রে দেশের প্রথম জাতীয় স্তরের গুরুত্বপূর্ণ প্রতিষ্ঠান হয়ে উঠতে চলেছে। এমন সময়ে এই প্রতিষ্ঠানটি গড়ে তোলার সিদ্ধান্ত হয়েছে, যখন সারা বিশ্ব জুড়ে স্বাস্থ্যগত সমস্যার সমাধানে পরম্পরাগত জ্ঞান ও অভিজ্ঞতাকে কাজে লাগানোর কথা বলা হচ্ছে। স্বাভাবিকভাবেই এই প্রতিষ্ঠানটি আয়ুর্বেদ শিক্ষায় এক নতুন দিশা-নির্দেশ করবে।


    

    
    CG/BD/SB

    
    
    (Release ID: 1655199) Visitor Counter : 37
    
    
      Read this release in: English , Urdu , Hindi , Marathi , Assamese , Manipuri , Punjabi , Odia , Tamil , Telugu