      প্রধানমন্ত্রীরদপ্তর

      শ্রীলঙ্কার রাষ্ট্রপতি এবং সেদেশের প্রধানমন্ত্রীর সঙ্গে ভারতের প্রধানমন্ত্রীর টেলিফোনে কথা
      Posted On: 17 SEP 2020 11:19PM by PIB Kolkata


    নয়াদিল্লী, ১৭ সেপ্টেম্বর, ২০২০


    

    
    শ্রীলঙ্কার রাষ্ট্রপতি মিঃ গোটাবায়া রাজাপক্সে এবং সেদেশের প্রধানমন্ত্রী মিঃ মাহিন্দ রাজাপক্সে আজ টেলিফোনে ভারতের প্রধানমন্ত্রী শ্রী নরেন্দ্র মোদীর সঙ্গে কথা বলে তাঁকে জন্মদিনের উষ্ণ শুভেচ্ছা জানান। শ্রীলঙ্কার দুই নেতাই প্রতিবেশী দেশগুলির মধ্যে সম্পর্ককে আরও নিবিড় করার জন্য গভীর আগ্রহ ও অঙ্গীকার প্রকাশ করেন। সে দেশের দুই নেতাই কোভিড মহামারীর বিরুদ্ধে যৌথ লড়াই সহ দ্বিপাক্ষিক সহযোগিতায় অগ্রগতি অক্ষুন্ন থাকায় সন্তোষ প্রকাশ করেন।


    
    প্রধানমন্ত্রী শ্রী মোদী সেদেশের দুই নেতাকেই উষ্ণ শুভেচ্ছার জন্য ধন্যবাদ জানিয়ে বলেন, ভারতের ‘প্রতিবেশীরাই প্রথম’ নীতির সঙ্গে সঙ্গতি রেখে উভয় দেশের মধ্যে সহযোগিতার ভিত্তি আরও সম্প্রসারণে একযোগে কাজ করার ব্যাপারে তিনি অত্যন্ত আশাবাদী।


    

    
    CG/BD/NS

    
    
    (Release ID: 1656071) Visitor Counter : 3
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam