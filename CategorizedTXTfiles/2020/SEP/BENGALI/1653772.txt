      তথ্যওসম্প্রচারমন্ত্রক

      ‘হিন্দি দিবস - ২০২০’-তে চলচ্চিত্র বিভাগ রাজভাষায় চলচ্চিত্র প্রদর্শনীর আয়োজন করেছে
      Posted On: 13 SEP 2020 11:36AM by PIB Kolkata


    নতুন দিল্লি, ১৩ সেপ্টেম্বর, ২০২০


    

    
    ১৯৪৯ সালের ১৪ই সেপ্টেম্বর ভারতে হিন্দিকে সরকারি ভাষা হিসেবে গ্রহণ করা হয়। এই ঐতিহাসিক ঘটনাকে স্মরণীয় করে রাখতে এবং বিভিন্ন রাজ্যে হিন্দিকে জনপ্রিয় করে তুলতে ও সাধারণ মানুষের মধ্যে হিন্দি প্রচারের উদ্দেশ্যে বিশেষ উদ্যোগ নিয়েছে ভারতীয় চলচ্চিত্র বিভাগ। ১৪ই সেপ্টেম্বর হিন্দি দিবসে চলচ্চিত্র বিভাগ বিভিন্ন গবেষণামূলক তথ্যচিত্র, ভ্রমণকাহিনী প্রদর্শনীর আয়োজন করেছে। এর মাধ্যমে শিশুদের বিভিন্ন বিষয় সম্পর্কে অবহিত করা হবে। চলচ্চিত্র বিভাগ হিন্দি দিবস উপলক্ষে হিন্দিতে পাঁচটি চলচ্চিত্র ২৪ ঘন্টা বিনামূল্যে দেখার ব্যবস্থা করেছে। এই ছবিগুলি দেখা যাবে @ www.filmsdivision.org/Documentary of the Week বিভাগে। এছাড়াও চলচ্চিত্র বিভাগের ইউটিউব ওয়েবসাইটেও এই ছবিগুলি দেখা যাবে। সেই ওয়েবসাইটটি হল - https://www.youtube.com/user/FilmsDivision .


    
    যে তথ্য চিত্রগুলি দেখানো হবে সেগুলি হলো – ‘সংবিধানের সাক্ষী (৪৪ মিনিট/রঙিং/হিন্দি/১৯৯২)।’ হিন্দিকে সরকারি ভাষা হিসেবে গ্রহণের সিদ্ধান্ত এবং গণ পরিষদের সভায় হিন্দির গুরুত্ব বর্ণনা করা হয়েছে এই তথ্য চিত্রে। এই প্রদর্শনীতে আরও যে তথ্য চিত্র দেখানো হবে সেটি হল – ‘১৪ই সেপ্টেম্বর ১৯৪৯ (১৭ মিনিট/রঙিন/হিন্দি/১৯৯১)।’ এখানে হিন্দির জাতীয় গুরুত্ব তুলে ধরা হয়েছে। ‘ভারত কি বানী (৫২ মিনিট/রঙিন/হিন্দি/১৯৯০)’ নামে আরও একটি তথ্য চিত্র প্রদর্শিত হবে। এখানে হিন্দিকে জাতীয় ভাষা হিসেবে গ্রহণ করার ঘটনা এবং বিভিন্ন রাজ্যে হিন্দির গুরুত্ব ব্যাখ্যা করা হয়েছে। ‘আমারই ভাষা (৪ মিনিট/রঙিন/হিন্দি/২০১১)।’ এই তথ্য চিত্রের মধ্য দিয়ে হিন্দিকে জাতীয় ভাষা এবং দেশের ঐক্যের বার্তা তুলে ধরা হয়েছে। ‘ভারতে হিন্দির বিকাশ যাত্রা (১০ মিনিট/রঙিন/হিন্দি/২০০০)’ শীর্ষক এই তথ্য চিত্রের মাধ্যমে ভারতের হিন্দি ভাষার বিকাশ এবং অবস্থান তুলে ধরা হয়েছে।


    

    CG/SS/SKD

    
    
    (Release ID: 1653772) Visitor Counter : 5
    
    
      Read this release in: Telugu , Marathi , Manipuri , English , Urdu , Hindi , Punjabi , Tamil