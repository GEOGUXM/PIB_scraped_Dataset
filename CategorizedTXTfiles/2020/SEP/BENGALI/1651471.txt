      স্বাস্থ্যওপরিবারকল্যাণমন্ত্রক

      আরও বেশি হারে সংক্রমিত সুস্হ হয়ে ওঠায় দেশে ৩০ লক্ষের বেশি কোভিড মুক্ত হয়েছে
      
      চিকিৎসাধীন সংক্রমিতদের মধ্যে ০.৫ শতাংশের কম ভেন্টিলেটরে, ২ শতাংশ আইসিইউ-তে এবং ৩.৫ শতাংশের কম কৃত্রিম ভাবে অক্সিজেন নিচ্ছেন

      Posted On: 04 SEP 2020 3:18PM by PIB Kolkata

    নয়াদিল্লী, ৪ সেপ্টেম্বর, ২০২০


    কেন্দ্রের টেস্ট, ট্র্যাক, ট্রিট কৌশল অবলম্বন করার ফলে দেশে কোভিড সংক্রমিতদের মৃত্যুর হার ক্রমশ কমছে। সংক্রমিতরা বেশি সংখ্যায় আরোগ্য লাভ করছেন, যার অন্যতম কারণ তাদের জন্য যথাযথ চিকিৎসার ব্যবস্থা করা হচ্ছে। দেশে সংক্রমিতদের মৃত্যুর হার আন্তর্জাতিক হিসেবে কম। বর্তমানে এই হার ১.৭৪ শতাংশ। চিকিৎসাধীন সংক্রমিতদের মধ্যে ০.৫ শতাংশেরও কম ভেন্টিলেটরে রয়েছেন। মোট চিকিৎসাধীন সংক্রমিতদের ২ শতাংশ আইসিইউ-তে আছেন। ৩.৫ শতাংশের কম চিকিৎসাধীন ব্যক্তিকে কৃত্রিম ভাবে অক্সিজেন দেওয়া হচ্ছে।


    আজকের হিসেবে দেশে মোট ৩০ লক্ষ ৩৭ হাজার ১৫১ জন সুস্থ হয়ে উঠেছেন। এদের মধ্যে গত ২৪ ঘন্টায় আরোগ্য লাভ করেছেন ৬৬ হাজার ৬৫৯ জন। পর পর ৮ দিন ধরে দৈনিক ৭ হাজারের বেশি সংক্রমিত কোভিড মুক্ত হচ্ছেন। সুস্থতার হার ৭৭.১৫ শতাংশ।


    সংক্রমিতরা বেশি সংখ্যায় সুস্হ হয়ে ওঠার ফলে চিকিৎসাধীন সংক্রমিতদের থেকে ২২ লক্ষের বেশি মানুষ সুস্থ হয়ে উঠেছেন। বর্তমানে ৮ লক্ষ ৩১ হাজার ১২৪ জন চিকিৎসাধীন রয়েছেন- মোট সংক্রমিতের মধ্যে ২১.১১ শতাংশ চিকিৎসাধীন।


    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন অথবা ট্যুইটার হ্যান্ডেল @MoHFW_INDIA-এর সাহায্য নিতে পারেন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-তেও প্রশ্ন করা যাবে।


    এছাড়াও +৯১-১১-২৩৯৭-৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -


    https://www.mohfw.gov.in/pdf/coronvavirushelplinenumber.pdf


    CG/CB/NS

    
    
    (Release ID: 1651471) Visitor Counter : 1
    
    
      Read this release in: English , Urdu , Hindi , Marathi , Manipuri , Assamese , Gujarati , Tamil , Telugu , Malayalam