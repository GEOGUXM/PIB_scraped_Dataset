      গ্রামোন্নয়নমন্ত্রক

      বেঙ্গালুরুতে গ্রামীণ স্বরোজগার প্রশিক্ষণ প্রতিষ্ঠানের জন্য জাতীয় প্রশিক্ষণ অ্যাকাডেমির অনলাইন ভিত্তিপ্রস্তর স্থাপন
      Posted On: 03 SEP 2020 12:04PM by PIB Kolkata


    নয়াদিল্লী, ০৩ সেপ্টেম্বর, ২০২০


    

    
    বেঙ্গালুরুতে আজ ন্যাশনাল অ্যাকাডেমি অফ আরইউডিএসইটিআই (এনএআর)-এর নতুন প্রশিক্ষণ ভবনের অনলাইন ভিত্তিপ্রস্তর স্থাপন করা হয় । এনএআর-এর আওতায় গ্রামীণ স্বরোজগার প্রশিক্ষণ প্রতিষ্ঠানের (আরএসইটিআই) মাধ্যমে বিভিন্ন রাজ্য ও কেন্দ্রশাসিত অঞ্চলে গ্রামীণ কর্মসংস্থানের সুযোগ করে দিতেই এই উদ্যোগ নেওয়া হয়েছে। এক্ষেত্রে গ্রামোন্নয়ন মন্ত্রক এবং বিভিন্ন বাণিজ্যিক ব্যাঙ্ক বিশেষ পরামর্শদাতা হিসেবে কাজ করছে।


    
    এদিনের উদ্বোধনী অনুষ্ঠানে বক্তব্য রাখতে গিয়ে কেন্দ্রীয় গ্রামোন্নয়ন মন্ত্রকের সচিব শ্রী নগেন্দ্র নাথ সিনহা আরএসইটিআই-এর ভূমিকার ভূয়সী প্রশংসা করেন। তিনি বলেন, এক্ষেত্রে কেন্দ্রীয় সরকার, সংশ্লিষ্ট রাজ্য সরকার এবং বাণিজ্যিক ব্যাঙ্কগুলি একযোগে কাজ করছে। দেশে বেকারত্ব সমস্যা হ্রাসে আরএসইটিআই গঠনের গুরুত্বের কথাও উল্লেখ করেন তিনি। বর্তমানে বিভিন্ন রাজ্য ও কেন্দ্রশাসিত অঞ্চলে একাধিক জায়গা ভাড়া নিয়ে এই প্রশিক্ষণ কেন্দ্র পরিচালিত হচ্ছে। বেঙ্গালুরুতে ২৫ কোটি টাকা ব্যয়ে এই নতুন প্রশিক্ষণ ক্যাম্পাস গড়ে তোলা হচ্ছে । এখানে গ্রামীণ যুবক-যুবতীদের স্বরোজগারের জন্য তাদের দক্ষতা বৃদ্ধির কাজ চালানো হবে। অনুষ্ঠানে উপস্থিত ছিলেন পদ্মবিভূষণ পুরস্কার বিজয়ী ডঃ ডি বিরেন্দ্র হেগদে, কানাডা ব্যাঙ্কের কার্যনির্বাহী আধিকারিক শ্রীমতি এ মনিমেখলাই। ডঃ বীরেন্দ্র জানান, লক্ষ লক্ষ গ্রামীণ বেকার যুবক-যুবতীর কর্মসংস্থানের সুযোগ তৈরি হয়েছে এর মাধ্যমে। এরফলে গ্রামীণ জীবন-যাপনের মান পরিবর্তন হবে বলেও মনে করেন তিনি।

    

    CG/SS/NS

    
    
    (Release ID: 1650995) Visitor Counter : 7
    
    
      Read this release in: English , Urdu , Hindi , Manipuri , Assamese , Punjabi , Tamil , Telugu