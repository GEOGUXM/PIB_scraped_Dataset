      স্বাস্থ্যওপরিবারকল্যাণমন্ত্রক

      ভারতে করোনায় মৃত্যু হার বিশ্বে সবচেয়ে কম, দেশে কোভিডে মৃত্যু হার ১.৭৬ শতাংশ
      Posted On: 02 SEP 2020 12:35PM by PIB Kolkata


    নয়াদিল্লি, ০২ সেপ্টেম্বর, ২০২০


    

    বিশ্বের অন্যান্য দেশের তুলনায় ভারতে কোভিডে মৃত্যু হার অনেক কম। বিশ্বে অন্যান্য দেশে যেখানে করোনায় মৃত্যু হয়েছে ৩.৩ শতাংশ মানুষের, সেখানে ভারতে মৃত্যু হার ১.৭৬ শতাংশ।


    
    ভারতে প্রতি ১০ লক্ষ জনসংখ্যায় মৃত্যু বিশ্বের অন্যান্য দেশের তুলনায় সবচেয়ে কম।বিশ্বের অন্যান্য দেশে প্রতি ১০ লক্ষে যেখানে ১১০ জন মানুষের মৃত্যু হয়, সেখানে ভারতে মৃত্যু হয় মাত্র ৪৮ জনের। ব্রাজিল, মার্কিন যুক্তরাষ্ট্রে মৃত্যু হার ভারতের তুলনায় ১২-১৩ গুণ বেশি।


    
    কোভিড মোকাবিলায় কেন্দ্রীয় সরকার যথেষ্টই তৎপর। কোভিড আক্রান্ত ব্যক্তিদের উন্নতমানের চিকিৎসা ব্যবস্থা প্রদানের ফলে দেশে মৃত্যু হার দিন দিন কমছে। কেন্দ্রশাসিত অঞ্চল ও রাজ্য সরকারগুলির সহযোগিতায় দেশে স্বাস্থ্য পরিষেবা জোরদার করা হয়েছে। ভারতে ১ হাজার ৫৭৮টি কোভিড হাসপাতাল রয়েছে, যেখানে উন্নতমানের কোভিড চিকিৎসা ব্যবস্থা রয়েছে। কেন্দ্রীয় সরকার দেশে কোভিড চিকিৎসা ব্যবস্থার জন্য সুনির্দিষ্ট নির্দেশিকা জারি করেছে। আইসিইউ চিকিৎসকদের দক্ষতা বৃদ্ধিতে এক অন্যন্য উদ্যোগ নেওয়া হয়েছে। এর ফলে, রোগী মৃত্যুর ঘটনা অনেকটাই কমেছে। একই সঙ্গে ক্লিনিকাল ব্যবস্থাপনায় ই-আইসিইউ পরিষেবা শুরু করেছে নতুন দিল্লির এইমস্ হাসপাতাল। সপ্তাহে দু’দিন মঙ্গল ও শুক্রবার টেলি-ভিডিও কনসালটেশনের মাধ্যমে হাসপাতালে আইসিইউ পরিচালনার জন্য চিকিৎসকদের বিশেষ দক্ষতা বৃদ্ধির উদ্যোগ নেওয়া হয়েছে। গত ৮ই জুলাই থেকে এই বিশেষ প্রশিক্ষণ পর্ব শুরু হয়েছে। এর মধ্যে ১৭টি টেলি-সেশন আয়োজিত হয়েছে। ২০৪টি চিকিৎসা প্রতিষ্ঠান এই অনুষ্ঠানে যোগ দিয়েছে।


    
    আইসিইউ-ক্লিনিকাল পরিচালনা ব্যবস্থায় দক্ষতা বৃদ্ধিতে স্বাস্থ্য মন্ত্রকের সহযোগিতায় নতুন দিল্লির এইমস্ হাসপাতাল কোভিড-১৯ সংক্রান্ত বেশ কিছু প্রশ্নোত্তরের ব্যবস্থা করেছে। কিভাবে ই-আইসিইউ পরিচালনা করা যায়, আইসিইউ-তে কোভিড রোগীদের কিভাবে যত্ন নেওয়া যায়, হাইড্রোক্সিক্লোরোকুইন কিভাবে প্রয়োগ করা উচিৎ, কোভিডে হঠাৎ মৃত্যু হলে কি ধরনের ব্যবস্থা নেওয়া দরকার, প্লাজমা থেরাপি কিভাবে করতে হবে ইত্যাদি নানা বিষয়ের ওপর নানা প্রশ্নের উত্তর দিয়েছে এইমস্ হাসপাতাল। এই সমস্ত প্রশ্নোত্তর বিস্তারিতভাবে জানা যাবে কেন্দ্রীয় স্বাস্থ্য মন্ত্রকের https://www.mohfw.gov.in/pdf/AIIMSeICUsFAQs01SEP.pdf ওয়েবসাইটে।


    CG/BD/SB

    
    
    (Release ID: 1650663) Visitor Counter : 43
    
    
      Read this release in: English , Urdu , Marathi , Hindi , Assamese , Manipuri , Punjabi , Tamil , Telugu , Malayalam