      উপ-রাষ্ট্রপতিরসচিবালয়

      রাজ্যসভার চেয়ারম্যান বর্তমান মহামারী পরিস্থিতিতে সাধারণ জনগণ ও সাংসদ সদস্যদের সুরক্ষার বিষয়ে উদ্বেগ প্রকাশ করেছেন
      Posted On: 19 SEP 2020 1:58PM by PIB Kolkata


    নতুন দিল্লি, ১৯ সেপ্টেম্বর, ২০২০


    

    রাজ্যসভার চেয়ারম্যান শ্রী এম. ভেঙ্কাইয়া নাইডু আজ বর্তমান কোভিড-১৯ পরিস্থিতিতে সাধারণ জনগণ ও সাংসদ সদস্যদের সুরক্ষার বিষয়ে উদ্বেগ ব্যক্ত করেছেন।


    
    চেয়ারম্যান শ্রী নাইডু সাংসদ সদস্যদের জানিয়েছেন যে কোভিড-১৯ বিস্তার রোধে কি ব্যবস্থা গ্রহণ করা হয়েছে সে বিষয়ে তিনি স্বরাষ্ট্রসচিব, যুগ্ম সচিব, স্বাস্থ্য ও পরিবার কল্যাণ মন্ত্রক, আইসিএমআর-এর ডিজি এবং রাজ্য সভার সচিবালয়ের অন্যান্য আধিকারিকদের কাছ থেকে বিস্তারিত তথ্য জানতে চেয়েছেন এবং তাঁদের সঙ্গে বৈঠকও করেছেন।
    
    শ্রী নাইডু চারটি মূল পদক্ষেপের কথা তুলে ধরেন, এ বিষয়গুলি মহামারী প্রতিরোধে সহায়তা করতে পারে। বৈঠকে তিনি এই মহামারী পরিস্থিতিতে জীবাণু থেকে সুরক্ষিত থাকতে মাস্ক পরা অভ্যাসে পরিণত বলেছেন। তিনি আরও বলেন, “যখন আপনি আপনার বাড়ির বাইরে থাকা লোকজন সহ আপনার ঘরের বাইরের কোনো ব্যক্তির সঙ্গে কথা বলবেন তখন মাস্ক পরা অত্যন্ত জরুরী”।
    
    চেয়ারম্যান বলেন, দ্বিতীয় গুরুত্বপূর্ণ বিষয় হল নিরাপদ দূরত্ব বজায় রাখা। যতদিন এই মহামারী চলবে ততদিন নিজেদেরকে সুরক্ষিত রাখতে সকলকেই নিরাপদ দূরত্ব বজায় রেখে চলা উচিত।
    
    তিনি বলেন, সুরক্ষিত থাকার জন্য স্বাস্থ্যকর থাকাও প্রয়োজন। এক্ষেত্রে প্রত্যেককেই স্বাস্থ্য বিধি মেনে চলতে হবে। ডেটল বা অন্যান্য সাবান দিয়ে ঘন ঘন হাত ধোয়া অভ্যাস করতে হবে। বার বার হাত ধুলে সংক্রমণ থেকে নিজেদেরকে রক্ষা করা সম্ভবপর বলেও অভিমত ব্যক্ত করেছেন তিনি।
    
    চেয়ারম্যান চতুর্থ যে বিষয়টি তুলে ধরেছেন তা হল রোগ প্রতিরোধ ক্ষমতা বৃদ্ধি। তিনি বলেন, স্বাস্থ্যকর খাদ্যাভাস, স্বাস্থ্যকর জীবনযাত্রা এবং অনুশীলন ও হাঁটাচলা বা যোগ্যাভাসের মাধ্যমে সুস্থ্য থাকা সম্ভব। এতে শরীরে রোগ প্রতিরোধ ক্ষমতা গড়ে ওঠে।


    
    চেয়ারম্যান শ্রী নাইডু এপ্রসঙ্গে বাড়ির রান্না করা খাবার খাওয়ার পরামর্শও দেন। সাংসদ সদস্যদের সুরক্ষার বিষয়ে উদ্বেগ প্রকাশ করে শ্রী নাইডু ৬ ফুটের দূরত্ব মেনে চলার জন্য সকলকে অনুরোধ করেন।
    সংসদে গৃহীত ব্যবস্থাপনা বিষয়ে চেয়ারম্যান বলেন, কোভিড-১৯ পরীক্ষার সুবিধা, র‌্যাপিড অ্যান্টেজেন টেস্ট এবং আর্টি-পিসিআর এর মতো সুযোগ সুবিধা সংসদ ভবনে চালু করা হয়েছে। প্রতিদিন এই ব্যবস্থাপনা থাকছে। এছাড়াও শরীরে অক্সিজেন মাপার ব্যবস্থাও রাখা হয়েছে।
    
    আইসিএমআর, স্বাস্থ্য মন্ত্রক এবং স্বরাষ্ট্রমন্ত্রক সুরক্ষিত থাকার জন্য যে নির্ধারিত নিয়মের কথা বলেছে তা সকল সাংসদ সদস্যদের মেনে চলার জন্য আহ্বান জানান শ্রী নাইডু। সময়ের স্বল্পতা বিবেচনা করে সকল সাংসদ সদস্যদের সভার কাজ সুষ্ঠুভাবে পরিচালনা করা এবং এই সময়কে যথাযথভাবে কাজে লাগানোরও পরামর্শ দেন তিনি।


    CG/SS/SKD

    
    
    (Release ID: 1656814) Visitor Counter : 3
    
    
      Read this release in: English , Urdu , Marathi , Hindi , Assamese , Manipuri , Punjabi , Tamil , Telugu , Malayalam