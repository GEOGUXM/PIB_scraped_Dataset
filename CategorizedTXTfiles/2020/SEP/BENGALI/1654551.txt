      স্বাস্থ্যওপরিবারকল্যাণমন্ত্রক

      মহামারীর সময় মানসিক সমস্যা বেড়েছে
      Posted On: 15 SEP 2020 3:03PM by PIB Kolkata


    নয়াদিল্লি, ১৫ সেপ্টেম্বর, ২০২০


    

    
    সাধারণ মানুষ ও শিশুদের মানসিক স্বাস্থ্যের ওপর কোভিড-১৯-এর প্রভাবের বিষয়টিকে উপলব্ধি করে কেন্দ্রীয় সরকার কোভিড-১৯-এর সময় সকলের মানসিক জোর বাড়াতে একাধিক পদক্ষেপ নিয়েছে। এই পদক্ষেপগুলির মধ্যে রয়েছে - ২৪X৭ হেল্পলাইন; মানসিক সমস্যা মোকাবিলার নীতি-নির্দেশিকা / পরামর্শ জারি; একাধিক গণমাধ্যমে মানসিক অবসাদ দূর করার উপযুক্ত পরামর্শ; ব্যাঙ্গালোর নিমহ্যানস প্রতিষ্ঠান মানসিক স্বাস্থ্যের বিষয়টির ক্ষেত্রে বিস্তারিত নীতি-নির্দেশিকা জারি করেছে। এছাড়াও মন্ত্রকের ওয়েবসাইটে মনস্তাত্ত্বিক সহায়তার জন্য নীতি-নির্দেশিকা, পরামর্শ ও মানসিক চাপ দূর করার নানা পন্থাপদ্ধতি প্রকাশ করেছে।
    
    মানসিক স্বাস্থ্যের চিকিৎসার ক্ষেত্রে পেশাদারদের অভাব একটি বড় সমস্যা। চলতি বছরে মানসিক স্বাস্থ্য সম্পর্কিত পরামর্শদাতাদের রাজ্যওয়াড়ি বিবরণ কেন্দ্রীয় স্তরে রাখা হয়নি। অবশ্য, জাতীয় মানসিক স্বাস্থ্য কর্মসূচির আওতায় কেন্দ্রীয় সরকার মানসিকভাবে অসুস্থ ব্যক্তিদের সহায়তায় একাধিক উদ্যোগ নিয়েছে। এখনও পর্যন্ত ২৫টি উৎকর্ষকেন্দ্র স্থাপনের জন্য এবং ৪৭টি স্নাতকোত্তর পর্যায়ের প্রতিষ্ঠানের মানোন্নয়নের জন্য সহায়তা দেওয়া হয়েছে। মানসিক স্বাস্থ্য পরিষেবার সুবিধা পৌঁছে দিতে সরকার মানবসম্পদ বাড়ানোর চেষ্টা করছে। এমনকি, একাধিক মানসিক স্বাস্থ্য সংক্রান্ত বা স্নায়বিক বিজ্ঞান প্রতিষ্ঠানগুলিতে কর্মী সংখ্যা বাড়ানোর কাজ চলছে।
    
    রাজ্যসভায় আজ এক লিখিত জবাবে এই তথ্য দেন কেন্দ্রীয় স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে।


    

    
    CG/BD/DM

    
    
    (Release ID: 1654551) Visitor Counter : 6
    
    
      Read this release in: English , Assamese , Manipuri , Punjabi , Tamil , Telugu