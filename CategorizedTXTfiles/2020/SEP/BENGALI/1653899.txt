      স্বাস্থ্যওপরিবারকল্যাণমন্ত্রক

      সমস্ত স্বাস্থ্য পরিষেবা কেন্দ্রে অক্সিজেনের সরবরাহ নিশ্চিত করতে ৭টি রাজ্যকে কেন্দ্রীয় স্বাস্থ্য সচিব, শিল্প ও অভ্যন্তরীণ বাণিজ্য সচিব এবং ফার্মাসিউটিক্যাল সচিব অনুরোধ করেছেন
      Posted On: 13 SEP 2020 5:57PM by PIB Kolkata

      নতুন দিল্লি, ১৩ই সেপ্টেম্বর, ২০২০
      কেন্দ্রীয় স্বাস্থ্য মন্ত্রক আজ একটি ভার্চুয়াল বৈঠকের আয়োজন করে। এই বৈঠকে কেন্দ্রীয় স্বাস্থ্য সচিব, শিল্প ও অভ্যন্তরীণ বাণিজ্য সচিব, ফার্মাসিউটিক্যাল সচিব ছাড়াও মহারাষ্ট্র, অন্ধ্রপ্রদেশ, কর্ণাটক, তেলেঙ্গানা, গুজরাট, রাজস্থান এবং মধ্যপ্রদেশের স্বাস্থ্য সচিব ও শিল্প সচিবরা উপস্থিত ছিলেন। সমস্ত স্বাস্থ্য কেন্দ্রগুলিতে প্রয়োজন অনুসারে অক্সিজেন সরবরাহ নিশ্চিত করতে বৈঠকে রাজ্যগুলির প্রতি আবেদন জানানো হয়েছে। বৈঠকের শেষে কেন্দ্রীয় শিল্প ও বাণিজ্য এবং রেলমন্ত্রী শ্রী পিয়ূষ গোয়েল বক্তব্য রেখেছেন।
      রাজ্যগুলিকে যে বিষয়ে নজর রাখতে বলা হয়েছে সেগুলি হলঃ
      ১) প্রতিটি হাসপাতাল এবং স্বাস্থ্য কেন্দ্রে প্রয়োজনীয় অক্সিজেন মজুত রাখা নিশ্চিত করতে হবে। অক্সিজেনের সরবরাহ যাতে বিঘ্নিত না হয়, তার জন্য আগে থেকে পরিকল্পনা করতে হবে।
      ২) রাজ্য এবং কেন্দ্রশাসিত অঞ্চলগুলির মধ্যে চিকিৎসার জন্য ব্যবহৃত অক্সিজেন নিয়ে যাওয়া আসার ক্ষেত্রে কোনো নিষেধাজ্ঞা জারি করা চলবে না।
      ৩) চিকিৎসার জন্য ব্যবহৃত তরলীকৃত অক্সিজেন ট্যাঙ্কার বিভিন্ন শহরের মধ্য দিয়ে যাওয়ার সময় ‘গ্রীণ করিডর’-এর ব্যবস্থা করতে হবে।
      ৪) অক্সিজেন সরবরাহের জন্য প্রস্তুতকারী সংস্থাগুলির সঙ্গে হাসপাতাল এবং বিভিন্ন প্রতিষ্ঠানের দীর্ঘমেয়াদী চুক্তি রয়েছে। তাই অক্সিজেন নিয়ে চলাচলকারী যানবাহনের উপর রাজ্যগুলি কোনো নিষেধাজ্ঞা আরোপ করে পারবে না।
      ৫) নির্মাণকারী এবং সরবরাহকারী সংস্থাকে নির্দিষ্ট সময়ে টাকা মেটাতে হবে। যাতে অক্সিজেনের সরবরাহের বিঘ্ন না ঘটে।
      ৬) অক্সিজেন প্রস্তুতকারী সংস্থাগুলির জন্য বিদ্যুৎ সরবরাহ পরিকাঠামোর উন্নতি করতে হবে। যাতে নিরবচ্ছিন্ন অক্সিজেন সরবরাহ করা যায়।
      ৭) অক্সিজেন ভরার সময় যথাযথ নিয়ম মেনে ফাঁকা সিলিন্ডারগুলিকে সংক্রমণ মুক্ত করতে হবে।
      ৮) বিভিন্ন ইস্পাত কারখানাগুলির সঙ্গে অক্সিজেন সংগ্রহের ক্ষেত্রে যথাযথ সমন্বয় বজায় রাখতে হবে। যাতে দৈনিক ৫৫০ মেট্রিকটনের ব্যবস্থা এই সব কারখানাগুলি করতে পারে। এর অতিরিক্ত অক্সিজেন নির্মাণকারী সংস্থাগুলি দৈনিক ৬৪০০ মেট্রিকটন অক্সিজেন সরবরাহ করে থাকে।
      CG/CB/SFS
    
    
    (Release ID: 1653899) Visitor Counter : 8
    
    
      Read this release in: English , Urdu , Hindi , Manipuri , Punjabi , Gujarati , Tamil , Telugu , Kannada