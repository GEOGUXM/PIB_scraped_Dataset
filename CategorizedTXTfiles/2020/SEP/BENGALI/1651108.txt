      প্রধানমন্ত্রীরদপ্তর

      প্রধানমন্ত্রী আইপিএস প্রবেশনারদের সঙ্গে মত-বিনিময় করবেন
      Posted On: 03 SEP 2020 2:43PM by PIB Kolkata

      নয়াদিল্লী, ৩ সেপ্টেম্বর, ২০২০
        প্রধানমন্ত্রী শ্রী নরেন্দ্র মোদী চৌঠা সেপ্টেম্বর, শুক্রবার বেলা ১১টার সময়, ভিডিও কনফারেন্সের মাধ্যমে সর্দার বল্লভভাই প্যাটেল রাষ্ট্রীয় পুলিশ অ্যাকাডেমিতে আয়োজিত দীক্ষান্ত প্যারেড কর্মসূচিতে অংশগ্রহণকারী আইপিএস প্রবেশনারদের সঙ্গে মতবিনিময় করবেন।
        এই ১৩১ জন ভারতীয় পুলিশ সেবা (আইপিএস) প্রবেশনাররা অ্যাকাডেমিতে ৪২ সপ্তাহের বুনিয়াদী পাঠক্রমের প্রথম পর্বের প্রশিক্ষণ শেষ করেছেন। এঁদের মধ্যে ২৮ জন মহিলা প্রবেশনার।
        এই প্রবেশনাররা মুসৌরির লাল বাহাদুর শাস্ত্রী রাষ্ট্রীয় প্রশাসন অ্যাকাডেমিতে এবং হায়দ্রাবাদের ডঃ মেরি চন্না রেড্ডি মানব সম্পদ উন্নয়ন ইন্সটিটিউটে আইএএস, আইএফএস-এর মতো অন্যান্য সার্ভিসের প্রবেশনারদের সঙ্গে নিজেদের ফাউন্ডেশন কোর্স সম্পূর্ণ করেছেন। এরপর তাঁরা ২০১৮র ১৭ই ডিসেম্বর এই অ্যাকাডেমিতে প্রশিক্ষণের জন্য আসেন।
        সর্দার বল্লভ ভাই প্যাটেল রাষ্ট্রীয় পুলিশ অ্যাকাডেমিতে বেসিক কোর্সের প্রশিক্ষণের পাশাপাশি প্রবেশনাররা আইন, তদন্ত, ফরেন্সিক, নেতৃত্বদান ও ব্যবস্থাপনা, অপরাধ বিজ্ঞান, সর্বজনীন ব্যবস্থা ও অভ্যন্তরীণ সুরক্ষা, নৈতিকতা ও মানবাধিকার, আধুনিক ভারতীয় পুলিশ ব্যবস্থা, ফিল্ড ক্র্যাফ্ট, যুক্তি, অস্ত্রশস্ত্রের প্রশিক্ষণ এবং বন্দুক চালনার মতো বিভিন্ন ইন্ডোর ও আউটডোর বিষয়ে প্রশিক্ষণ পেয়েছেন।

    CG/CB/NS

    
    
    (Release ID: 1651108) Visitor Counter : 9
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam