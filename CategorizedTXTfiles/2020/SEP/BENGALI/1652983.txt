      রাষ্ট্রপতিরসচিবালয়

      সিঙ্গাপুরের রাষ্ট্রদূত ভিডিও কনফারেন্সের মাধ্যমে তাঁর পরিচয়পত্র জমা দিয়েছেন
      Posted On: 10 SEP 2020 12:14PM by PIB Kolkata


    নয়াদিল্লী, ১০ সেপ্টেম্বর, ২০২০


    

    রাষ্ট্রপতি শ্রী রামনাথ কোবিন্দ আজ সিঙ্গাপুরের রাষ্ট্রদূত মিঃ সিমন ওঙ ইউ কুয়েন-এর পরিচয়পত্র অনলাইনের মাধ্যমে গ্রহণ করেছেন।


    
    রাষ্ট্রপতি এই উপলক্ষে সিঙ্গাপুরের রাষ্ট্রদূতকে তাঁর নিয়োগের জন্য শুভেচ্ছা জানিয়েছেন। সিঙ্গাপুর সরকার সম্প্রতি সেদেশে সাধারণ নির্বাচন সফলভাবে আয়োজন করার জন্য রাষ্ট্রপতি অভিনন্দন জানিয়েছেন। ভারত ও সিঙ্গাপুরের মধ্যে সম্পর্কের উন্নয়ন আরও দৃঢ় হচ্ছে বলেও তিনি উল্লেখ করেছেন। রাষ্ট্রসংঘের নিরাপত্তা পরিষদ সহ বিভিন্ন বহুস্তরীয় ফোরামে সিঙ্গাপুর ভারতকে দৃঢ়ভাবে সমর্থন করায় রাষ্ট্রপতি ধন্যবাদ জানিয়েছেন। দুটি দেশের মধ্যে বন্ধুত্ব এবং বিশ্বাস কোভিড-১৯ মহামারীর সময় পারস্পরিক সহযোগিতার মধ্য দিয়ে আরও দৃঢ় হয়েছে বলে তিনি উল্লেখ করেছেন।


    

    CG/CB/NS

    
    
    (Release ID: 1652983) Visitor Counter : 8
    
    
      Read this release in: English , Urdu , Hindi , Marathi , Assamese , Manipuri , Punjabi , Tamil , Telugu , Malayalam