      স্বাস্থ্যওপরিবারকল্যাণমন্ত্রক

      বিশ্ব রোগী সুরক্ষা দিবসে স্বাস্থ্য মন্ত্রকের আয়োজিত আলোচনা সভা
      Posted On: 17 SEP 2020 7:35PM by PIB Kolkata


    নতুন দিল্লি, ১৭ সেপ্টেম্বর, ২০২০


    

    
    দ্বিতীয় বিশ্ব রোগী সুরক্ষা দিবস উপলক্ষে কেন্দ্রীয় স্বাস্থ্য ও পরিবার কল্যাণ মন্ত্রক এবং জাতীয় স্বাস্থ্য ব্যবস্থাপনা সম্পদ কেন্দ্রের সঙ্গে যৌথভাবে আজ একটি ওয়েবিনারের আয়োজন করে। এই ওয়েবিনারে রোগীদের সুরক্ষার পাশাপাশি স্বাস্থ্য সেবায় নিয়োজিত কর্মীদের নিরাপত্তা বাড়ানোর বিভিন্ন বিষয় নিয়ে আলোচনা হয়। রোগী এবং স্বাস্থ্য কর্মীরা উভয়েই একে অপরের সঙ্গে সংযুক্ত। তাই উভয়ের স্বাস্থ্য সুরক্ষার প্রয়োজন।
    
    যে সমস্ত সামনের সারির স্বাস্থ্য কর্মীরা রোগীদের সেবা-যত্নের কাজে নিয়োজিত, তাঁদের ক্ষেত্রে কোভিড-১৯ মহামারীর নানা সমস্যা ও ঝুঁকি রয়েছে। তাই এবছরে রোগী সুরক্ষা দিবসের বিষয় ভাবনা হলো – “স্বাস্থ্য কর্মীদের সুরক্ষা : রোগীদের সুরক্ষার জন্য অগ্রাধিকার” এবং শ্লোগানটি হলো “নিরাপদ স্বাস্থ্য কর্মী, নিরাপদ কর্মী”।
    
    এদিন এই ওয়েবিনারের উদ্বোধন করেন কেন্দ্রীয় স্বাস্থ্য ও পরিবার কল্যাণ মন্ত্রকের সচিব শ্রী রাজেশ ভূষণ। স্বাস্থ্য সচিব তাঁর বক্তব্যে, হাসপাতালের কর্মীদের সুরক্ষার জন্য ভারত সরকার যে বিভিন্ন পদক্ষেপ গ্রহণ করেছে তার উপর জোর দেন। পিপিই, মাস্ক-এর সহজ লোভ্যতা সুনিশ্চিত করা, ৫০ লক্ষ টাকার বীমার সুবিধা প্রদান, হেল্পলাইন চালু করা, সুনির্দিষ্ট পরামর্শ প্রদান-এর মতো একাধিক পদক্ষেপ গ্রহণ করা হয়েছে বলেও তিনি জানান। স্বাস্থ্যসচিব বলেন, “রিপোর্টিং অ্যান্ড লার্নিং সিস্টেম”-এর মধ্যে স্বচ্ছ্বতা এসেছে।
    
    ওয়েবিনারে স্বাস্থ্য ও পরিবার কল্যাণ মন্ত্রকের নীতি বিষয়ক যুগ্ম সচিব শ্রী বিকাশ শীল স্বাস্থ্যের মান ও সুরক্ষা বৃদ্ধিতে কেন্দ্রীয় স্বাস্থ্য মন্ত্রক যে পদক্ষেপ গ্রহণ করেছে সেকথা তুলে ধরেন। রোগীদের সুরক্ষার ক্ষেত্রে জাতীয় স্তরের মান সুনিশ্চিত করার উপর জোর দেন তিনি।
    
    ওয়েবিনারে বিভিন্ন রাজ্য থেকে মিশন ডিরেক্টর, স্বাস্থ্য ও পরিবার কল্যাণ মন্ত্রেকর আধিকারিক, নোডাল অফিসার সহ ১,২০০ জন প্রতিনিধি অংশ নিয়েছিলেন। নীতি আয়োগ, জাতীয় স্বাস্থ্য কর্তৃপক্ষ বিভিন্ন স্বেচ্ছ্বাসেসী সংস্থা ও আন্তর্জাতিক সংস্থাগুলিও এই ওয়েবিনারে যোগ দেয়।


    

    
    CG/SS/SKD

    
    
    (Release ID: 1655896) Visitor Counter : 8
    
    
      Read this release in: English , Urdu , Hindi , Assamese , Manipuri , Tamil , Telugu