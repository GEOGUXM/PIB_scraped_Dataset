      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 16 SEP 2020 6:15PM by PIB Kolkata


    নয়াদিল্লি, ১৬ সেপ্টেম্বর, ২০২০


    ভারতে এযাবৎ একদিনেই সর্বাধিক সংখ্যক সুস্থ ; দেশে গত ২৪ ঘন্টায় রেকর্ড ৮২ , ৯৬১ জন করোনা মুক্ত ; মহারাষ্ট্র থেকেই আরোগ্য লাভ করেছেন প্রায় এক - চতুর্থাংশ ; নিশ্চিত আক্রান্তের তুলনায় সুস্থতার সংখ্যা বেড়ে চারগুণ

    ভারতে সর্বাধিক সংখ্যায় আরোগ্য লাভের হার অব্যাহত রয়েছে । দেশে গত ২৪ ঘন্টায় এযাবৎ একদিনেই সর্বাধিক ৮২ , ৯৬১ জন করোনা মুক্ত হয়েছেন । এর ফলে , সুস্থতার হার বেড়ে হয়েছে ৭৮ . ৫৩ শতাংশ । গত সাতদিনে সুস্থতার হার ক্রমশ বৃদ্ধি পাচ্ছে । মোট আরোগ্য লাভের সংখ্যা বেড়ে হয়েছে ৩৯ লক্ষ ৪২ হাজার ৩৬০ । গত ২৪ ঘন্টায় আরোগ্য লাভের সংখ্যার দিক থেকে মহারাষ্ট্রে সুস্থ হয়েছেন ১৯ , ৪২৩ জন বা ২৩ . ৪১ শতাংশ । এরপর রয়েছে অন্ধ্রপ্রদেশ , কর্ণাটক উত্তরপ্রদেশ ও তামিলনাড়ু । এই চারটি রাজ্যের সম্মিলিত আরোগ্য লাভের হার ৩৫ . ৫ শতাংশ । প্রায় ৫৯ শতাংশ আরোগ্য লাভ করেছেন এই পাঁচটি রাজ্য থেকে । দেশের ২৭টি রাজ্য / কেন্দ্রশাসিত অঞ্চলে সুস্থতার হার ৭০ শতাংশের বেশি । আজ পর্যন্ত নিশ্চিতভাবে করোনায় আক্রান্তের সংখ্যা ৯ লক্ষ ৯৫ হাজার ৯৩৩ । আজ পর্যন্ত সুস্থতার সংখ্যা ও নিশ্চিতভাবে আক্রান্তের সংখ্যার মধ্যে ফারাক বেড়ে হয়েছে ২৯ লক্ষ ৪৬ হাজার ৪২৭ । পরিসংখ্যানের দিক থেকে নিশ্চিতভাবে আক্রান্তের তুলনায় সুস্থতার সংখ্যা বেড়ে প্রায় চারগুণ হয়েছে । দেশে নিশ্চিতভাবে করোনায় আক্রান্তের ৬০ শতাংশই মহারাষ্ট্র , কর্ণাটক , অন্ধ্রপ্রদেশ , উত্তরপ্রদেশ ও তামিলনাড়ু থেকে । সর্বাধিক প্রভাবিত নয়টি রাজ্য / কেন্দ্রশাসিত অঞ্চল থেকে নিশ্চিতভাবে করোনায় আক্রান্তের মোট হার ৭০ শতাংশ । দেশে গত ২৪ ঘন্টায় আরও ৯০ , ১২৩ জন নতুন করে সংক্রমিত হয়েছেন । এর মধ্যে ২০ হাজারের বেশি আক্রান্ত হয়েছেন মহারাষ্ট্র থেকে । এরপর রয়েছে অন্ধ্রপ্রদেশ ( ৮ , ৮৪৬ ) এবং কর্ণাটক ( ৭ , ৫৭৬ ) ।
    বিস্তারিত বিবরণের জন্য https://pib.gov.in/PressReleasePage.aspx?PRID=1654884 – এই লিঙ্কে ক্লিক করুন ।
    
    কোভিড - ৯ এর বিরুদ্ধে লড়াইয়ে যুক্ত স্বাস্থ্য কর্মীদের জন্য প্রধানমন্ত্রী গরিব কল্যাণ প্যাকেজ বিমা কর্মসূচির সুবিধা আরও ৬ মাস বাড়ানো হয়েছে
    কোভিড - ১৯ এর বিরুদ্ধে লড়াইয়ে যুক্ত স্বাস্থ্য কর্মীদের জন্য প্রধানমন্ত্রী গরিব কল্যাণ প্যাকেজ বিমা কর্মসূচির সুবিধা আরও ৯০ দিন বাড়িয়ে ২৫শে সেপ্টেম্বর পর্যন্ত করা হয়েছে । এর ফলে , ৩০শে মার্চ থেকে শুরু হওয়া এই কর্মসূচি ১৮০ দিন বা ৬ মাস বাড়ানো হ ’ ল । কর্মসূচির আওতায় কোভিড - ১৯ এর লড়াইয়ে যুক্ত স্বাস্থ্য কর্মীরা ৫০ লক্ষ টাকা বিমার সুবিধা পাবেন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1654635 – এই লিঙ্কে ক্লিক করুন ।
    
    আন্তর্জাতিক বিমান যাত্রীদের জন্য কোভিড - ১৯ নমুনা পরীক্ষা
    আন্তর্জাতিক বিমান যাত্রীদের জন্য বিমানবন্দরগুলির প্রবেশ - দ্বারে পরীক্ষামূলক - ভিত্তিতে আরটি - পিসিআর পদ্ধতিতে নমুনা পরীক্ষার অনুমতি দিয়েছে অসামরিক বিমান পরিবহণ মন্ত্রক । এর ফলে , বিমানবন্দর কর্তৃপক্ষ আরটি - পিসিআর পদ্ধতিতে নমুনা পরীক্ষার জন্য প্রত্যেক যাত্রীর নমুনা সংগ্রহ করতে পারবেন । রাজ্যসভায় আজ এক লিখিত জবাবে এই তথ্য দেন বিভাগীয় প্রতিমন্ত্রী শ্রী হরদীপ সিং পুরী ।
    বিস্তারিত বিবরণের জন্য https://pib.gov.in/PressReleasePage.aspx?PRID=1655085 – এই লিঙ্কে ক্লিক করুন ।
    
    করোনা ভাইরাসের প্রভাব
    বিশ্বের শক্তিধর অর্থনীতির দেশগুলিতেও কোভিড - ১৯ এর বিরূপ প্রভাব পড়েছে । মার্কিন যুক্তরাষ্ট্র , ইউরোপীয় ইউনিয়ন , ব্রিটেন ও ভারতের মতো আর্থিক দিক থেকে শক্তিশালী দেশগুলি ব্যাপক প্রভাবিত হয়েছে । বিশ্ব ব্যাঙ্ক এবং আন্তর্জাতিক অর্থ ভান্ডারের পক্ষ থেকে ২০২০ - ২১ অর্থবর্ষে বিশ্ব জিডিপি প্রভাবিত হবে বলে স্পষ্টভাবে জানানো হয়েছে । ভারতও এই প্রভাব থেকে মুক্ত নয় । তবে , শিল্প সংস্থার পুনরুজ্জীবনে সরকার একাধিক পদক্ষেপ নিয়েছে । লোকসভায় আজ এক লিখিত জবাবে এই তথ্য দেন বাণিজ্য ও শিল্প মন্ত্রী শ্রী পীযূষ গোয়েল ।
    বিস্তারিত বিবরণের জন্য https://pib.gov.in/PressReleasePage.aspx?PRID=1655051 – এই লিঙ্কে ক্লিক করুন ।
    
    রেলের কামরাগুলিতে কোভিড কেয়ার ইউনিটে পরিবর্তন
    ভারতীয় রেল লকডাউনের সময় কোভিড - ১৯ আইসোলেশন ইউনিট হিসাবে ৫ হাজার ২৩১টি নন - এসি কামরাকে সাময়িকভাবে আইসোলেশন কামরায় পরিবর্তন করেছে । এদিকে রাজ্যগুলির অনুরোধের প্রেক্ষিতে গত ১২ই সেপ্টেম্বর পর্যন্ত এ ধরনের ৮১৩টি কামরা সরবরাহ করা হয়েছে । লোকসভায় আজ এক লিখিত জবাবে এই তথ্য দেন বাণিজ্য ও শিল্প মন্ত্রী শ্রী পীযূষ গোয়েল ।
    
    বিস্তারিত বিবরণের জন্য https://pib.gov.in/PressReleasePage.aspx?PRID=1655117 – এই লিঙ্কে ক্লিক করুন ।
    
    কেন্দ্রীয় সরকার কোভিড - ১৯ মহামারীর মধ্যে দেশ জুড়ে শ্রমকল্যাণ এবং কর্মসংস্থান সৃষ্টির জন্য নজিরবিহীন ব্যবস্থা গ্রহণ করেছে : শ্রী গঙ্গোয়ার
    কেন্দ্রীয় সরকার কোভিড - ১৯ মহামারীর মধ্যে দেশজুড়ে শ্রমকল্যাণ এবং কর্মসংস্থান সৃষ্টির জন্য নজিরবিহীন ব্যবস্থা গ্রহণ করেছে বলে জানিয়েছেন কেন্দ্রীয় শ্রম ও কর্মসংস্থান দপ্তরের মন্ত্রী শ্রী সন্তোষ গঙ্গোয়ার । তিনি বলেছেন - শ্রমিকদের বিষয়টি যৌথ তালিকাভুক্ত । তাই রাজ্য ও কেন্দ্রীয় সরকার উভয়ই এ বিষয়ে আইন প্রণয়ন করতে পারে । এর পাশাপাশি পরিযায়ী শ্রম আইন সহ বেশিরভাগ কেন্দ্রীয় শ্রম আইন রাজ্য সরকারগুলি একযোগে প্রয়োগ করেছে । পরিযায়ী শ্রম আইনের নিয়ম অনুযায়ী পরিযায়ী শ্রমিকদের নাম নথিভুক্ত করতে হবে সংশ্লিষ্ট রাজ্য সরকারকে এবং এ বিষয়ে তথ্যগুলি রাজ্য সরকারকেই বজায় রাখতে হবে । কোভিড - ১৯এর নজিরবিহীন ঘটনায় কেন্দ্রীয় শ্রম ও কর্মসংস্থান মন্ত্রক লকডাউনের সময় নিজ নিজ রাজ্যগুলিতে ফিরে যাওয়া পরিযায়ী শ্রমিকদের বিষয়ে তথ্য সংগ্রহের উদ্যোগ নিয়েছিল । বিভিন্ন রাজ্য সরকারের কাছ থেকে পাওয়া তথ্যে ভিত্তিতে জানা গেছে কোভিড - ১৯ চলাকালীন প্রায় ১ কোটি পরিযায়ী শ্রমিক তাদের নিজ নিজ রাজ্যে ফিরে গেছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1654819 – এই লিঙ্কে ক্লিক করুন ।
    
    শ্রী পীযূষ গোয়েল বলেছেন গত সপ্তাহে রপ্তানির ক্ষেত্রে অগ্রগতি দুই অঙ্কে পৌঁছনোর ঘটনা প্রমাণ করে দেশে দ্রুতগতিতে অর্থ - ব্যবস্থার পুনরুদ্ধার ঘটছে
    কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল পরিষেবা ক্ষেত্রে রপ্তানির ধার্য লক্ষ্য ৫০০ বিলিয়ন মার্কিন ডলার অর্জন করার জন্য সংশ্লিষ্ট সকলের প্রতি আহ্বান জানিয়েছেন । শ্রী গোয়েল গতকাল ভিডিও কনফারেন্সের মাধ্যমে ভারতীয় শিল্প মহাসংঘের ভারত - ব্রিটেন বার্ষিক সম্মেলনের উদ্বোধনী সভায় ভাষণ দিচ্ছিলেন । তিনি বলেন , প্রধানমন্ত্রীর সুদক্ষ নেতৃত্বে ভারত শীঘ্রই ৫ লক্ষ কোটি মার্কিন ডলারের অর্থনীতি হয়ে ওঠার পূর্ব - নির্ধারিত লক্ষ্যপথে ফিরে আসবে । এ প্রসঙ্গে তিনি আরও জানান , ৮ - ১৪ই সেপ্টেম্বর পর্যন্ত সপ্তাহে রপ্তানির পরিমাণ দাঁড়িয়েছে ৬ . ৮৮ বিলিয়ন মার্কিন ডলার , যা গত বছরের একই সময়ের তুলনায় ১০ . ৭৩ শতাংশ বেশি ।
    বিস্তারিত বিবরণের জন্য https://pib.gov.in/PressReleasePage.aspx?PRID=1654721 – এই লিঙ্কে ক্লিক করুন ।
    
    কোভিড - ১৯ মহামারীর সময়ে এমজিএনআরইজিএস – এর রূপায়ণ
    মহাত্মা গান্ধী জাতীয় গ্রামীণ কর্মসংস্থান সুনিশ্চিতকরণ প্রকল্প একটি চাহিদা - ভিত্তিক দৈনিক মজুরি সম্বলিত কর্মসংস্থান উদ্যোগ । গ্রামাঞ্চলের প্রতিটি জবকার্ডধারী ব্যক্তি এই কর্মসূচির আওতায় কাজের দাবি জানাতে পারেন । চলতি অর্থবর্ষে এখনও পর্যন্ত কর্মসূচির আওতায় ৮৬ লক্ষ ৮১ হাজারেরও বেশি নতুন জবকার্ড দেওয়া হয়েছে । এছাড়াও , রাজ্যগুলিকে গত এপ্রিল থেকে অগাস্ট পর্যন্ত ৫৮৭০৬০০ লক্ষ তহবিল দেওয়া হয়েছে এবং এর মধ্যে ৫২৯৩৭৬৪ লক্ষ টাকা খরচ হয়েছে । গত অগাস্ট মাসে কর্মসূচির আওতায় ২৩ কোটি ৮৯ লক্ষ ৭৬ হাজার ১৪২টি কর্মদিবস সৃষ্টি হয়েছে , যা গত বছরের ঐ একই মাসের তুলনায় ৫৬ শতাংশ বেশি । লোকসভায় গতকাল এক লিখিত জবাবে এই তথ্য দেন গ্রামোন্নয়ন ও পঞ্চায়েতি রাজ মন্ত্রী শ্রী নরেন্দ্র সিং তোমর ।
    বিস্তারিত বিবরণের জন্য https://pib.gov.in/PressReleasePage.aspx?PRID=1654684 – এই লিঙ্কে ক্লিক করুন ।
    
    গরিব কল্যাণ রোজগার অভিযান
    এক বহুমুখী রণকৌশলের মাধ্যমে কোভিড - ১৯ মহামারীর সময় গ্রামাঞ্চলের প্রভাবিত মানুষকে এবং নিজ গ্রামে ফিরে আসা প্রবাসী শ্রমিকদের কর্মসংস্থানের লক্ষ্যে প্রধানমন্ত্রী গত ২০শে জুন ১২৫ দিনের এক মিশন মোড কর্মসূচির অঙ্গ হিসাবে গরিব কল্যাণ রোজগার অভিযানের সূচনা করেন । এই কর্মসূচির আওতায় ৬টি রাজ্যের ১১৬টি সুনির্দিষ্ট জেলায় ২৫টি ভিন্ন ভিন্ন ক্ষেত্রে কর্মকান্ড রূপায়িত হচ্ছে । এজন্য এই অভিযান বাবদ ৫০ হাজার কোটি টাকার তহবিল সংস্থান করা হয়েছে । লোকসভায় আজ এক লিখিত জবাবে এই তথ্য দেন গ্রামোন্নয়ন ও পঞ্চায়েতি রাজ মন্ত্রী শ্রী নরেন্দ্র সিং তোমর ।
    বিস্তারিত বিবরণের জন্য https://pib.gov.in/PressReleasePage.aspx?PRID=1654680 – এই লিঙ্কে ক্লিক করুন ।
    
    স্বাস্থ্য সেবা ও হাসপাতালের অন্যান্য স্বাস্থ্য কর্মীদের নিরাপত্তা সুনিশ্চিত করার জন্য পদক্ষেপ
    কোভিড - ১৯ মহামারী প্রক্ষাপটে স্বাস্থ্য ও সুরক্ষা সংক্রান্ত ঝুঁকির কারণে মৃত সাফাই কর্মচারীদের বিষয়ে কেন্দ্রীয় সরকার কোনো তথ্য সংরক্ষিত করে রাখে নি । কারণ হাসপাতাল এবং ডিসপেনসারিগুলি রাজ্যের বিষয় । রাজ্যগুলিকে সংক্রমণ প্রতিরোধ ও নিয়ন্ত্রণ কমিটি গঠন করতে বলা হয়েছে । হাসপাতালগুলিতে এমন একজন নোডাল অফিসার রাখতে বলা হয়েছে , যিনি স্বাস্থ্য সেবা কর্মীদের পর্যবেক্ষণ করবেন এবং তাঁদের স্বাস্থ্য সংক্রান্ত অবস্থার বিষয়গুলি পর্যালোচনা করবেন । উচ্চ ঝুঁকিপূর্ণ রোগীদের ক্ষেত্রে ৭ দিনের জন্য পৃথকভাবে থাকার ব্যবস্থা রয়েছে । নোডাল অফিসার বা বিভাগীয় প্রধান সাবকমিটি দ্বারা নিয়োজিত ব্যক্তি ) যদি মনে করেন ক্লিনিকাল প্রোফাইলের ভিত্তিতে যেমন চিকিৎসক , নার্সিং আধিকারিক এবং অন্যান্য স্বাস্থ্য কর্মীদের প্রয়োজনে আরও এক সপ্তাহ কোয়ারেন্টাইনে থাকার জন্য নির্দেশ দিতে পারেন । স্বাস্থ্য ও পরিবারকল্যাণ মন্ত্রক হাসপাতালগুলিতে কোভিড এবং নন - কোভিড ক্ষেত্রে চিকিৎসা পরিষেবা পরিচালনার জন্য গত ১৮ই জুন একটি নির্দেশিকা জারি করে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1654924 – এই লিঙ্কে ক্লিক করুন ।
    
    মহামারীর আবহে বৃদ্ধাশ্রমগুলির পরিচালনার দায়িত্বে থাকা সংস্থাগুলিকে সামাজিক ন্যায় ও ক্ষমতায়ন দপ্তর অগ্রিম তহবিলের ব্যবস্থা করেছে
    বর্তমান মহামারীর আবহে বৃদ্ধাশ্রমগুলিকে পরিচালনা করার ক্ষেত্রে সংশ্লিষ্ট সংস্থাগুলির কাছে যথেষ্ট অর্থ না থাকার আশঙ্কা রয়েছে । সামাজিক ন্যায় ও ক্ষমতায়ন মন্ত্রক সেজন্য সংশ্লিষ্ট সংস্থাগুলিকে অগ্রিম তহবিলের ব্যবস্থা করার সিদ্ধান্ত নেয় । আজকের তারিখ পর্যন্ত এই খাতে ৮৩ কোটি ৭৪ লক্ষ টাকা দেওয়া হয়েছে । প্রবীণ নাগরিকদের জন্য সুসংহত প্রকল্পের অঙ্গ হিসেবে প্রবীণ নাগরিকদের জন্য জাতীয় ব্যবস্থাপনাকে সামাজিক ন্যায় ও ক্ষমতায়ন মন্ত্রক বাস্তবায়িত করছে । নিবন্ধীকৃত সংস্থার মাধ্যমে রাজ্য সরকার ও কেন্দ্রশাসিত অঞ্চলের প্রশাসন , অসরকারী সংগঠন , স্বেচ্ছাসেবী সংগঠন , পঞ্চায়েতী রাজ প্রতিষ্ঠান ও স্থানীয় স্বশাসিত সংস্থাগুলি এই সব বৃদ্ধাশ্রমগুলি পরিচালনা করে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1655151 – এই লিঙ্কে ক্লিক করুন ।
    
    করোনা সঙ্কটের সময় প্রধানমন্ত্রী উজ্জ্বলা যোজনার আওতায় রান্নার গ্যাসের সিলিন্ডার বিতরণ
    দরিদ্র পরিবারগুলির প্রাপ্ত বয়স্ক মহিলাদের কোনও রকম আমানত ছাড়াই রান্নার গ্যাসের সংযোগ দেওয়ার জন্য ২০১৬ ’ র পয়লা মে প্রধানমন্ত্রী উজ্জ্বলা যোজনার সূচনা হয় । এই যোজনার আওতায় রান্নার গ্যাসের সংযোগ দেওয়ার জন্য যে লক্ষ্য ধার্য হয়েছিল , তা ২০১৯ – এর ৭ই সেপ্টেম্বর পূরণ করা সম্ভব হয়েছে । করোনা সঙ্কটের সময় প্রধানমন্ত্রী গরিব কল্যাণ যোজনার আওতায় প্রধানমন্ত্রী উজ্জ্বলা যোজনার সুফলভোগীদের ১৩ কোটি ৬ লক্ষ রান্নার গ্যাস সিলিন্ডার সরবরাহ করা হয়েছে । রাজ্যসভায় আজ এক লিখিত জবাবে এই তথ্য দেন পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান ।
    বিস্তারিত বিবরণের জন্য https://pib.gov.in/PressReleasePage.aspx?PRID=1654934 – এই লিঙ্কে ক্লিক করুন ।
    
    প্রতিরক্ষা সার্ভিসে কোভিড - ১৯ আক্রান্তের ঘটনা
    সেনাবাহিনী , নৌ - বাহিনী ও বিমানবাহিনীতে কোভিড - ১৯ এ আক্রান্তের সংখ্যা যথাক্রমে – ১৬ হাজার ৭৫৮ , ১ হাজার ৩৬৫ এবং ১ হাজার ৭১৬ । কোভিড - ১৯ এ সেনাবাহিনীর এই তিন শাখায় মৃত্যুর ঘটনা ঘটেছে যথাক্রমে – ৩২ , ৩ এবং শূন্য । বর্তমান নিয়ম - নীতি অনুযায়ী , সার্ভিসে থাকাকালীন সংক্রামক রোগ - ব্যাধিতে মৃত্যুর ক্ষেত্রে বিশেষ ক্ষতি পূরণের কোনও সংস্থান নেই । অবশ্য , সার্ভিসে থাকাকালীন সমস্ত মৃত্যুর ঘটনায় সংশ্লিষ্ট পরিবারগুলিকে বিশেষ সুযোগ - সুবিধা দেওয়া হয়ে থাকে । লোকসভায় আজ এক লিখিত জবাবে এই তথ্য দেন প্রতিরক্ষা প্রতিমন্ত্রী শ্রী শ্রীপাদ নায়েক ।
    বিস্তারিত বিবরণের জন্য https://pib.gov.in/PressReleasePage.aspx?PRID=1655098 – এই লিঙ্কে ক্লিক করুন ।
    

    

    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • মহারাষ্ট্র : রাজ্যের সমস্ত সরকারি হাসপাতালে সিটি স্ক্যান পরীক্ষার জন্য মাশুল স্থির করতে রাজ্য সরকার ৪ সদস্যের এক কমিটি গঠন করেছে । বিভিন্ন হাসপাতাল থেকে অতিরিক্ত মাশুল সংগ্রহের একাধিক অভিযোগ পাওয়ার প্রেক্ষিতে এই সিদ্ধান্ত । এদিকে মুখ্যমন্ত্রী ‘ আমার পরিবার , আমার দায়িত্ব ’ উদ্যোগ সর্বতোভাবে রূপায়ণের জন্য গ্রাম প্রধানদের সহযোগিতা চেয়েছেন ।
    
    • রাজস্থান : রাজ্যে সমস্ত বেসরকারি হাসপাতাল ও নমুনা পরীক্ষাগারগুলিতে কোভিড - ১৯ নমুনা পরীক্ষার মাশুল কমিয়ে ১ হাজার ২০০ টাকা করা হয়েছে । এদিকে রাজ্যের মুখ্যমন্ত্রী কোভিড - ১৯ মোকাবিলার বিভিন্ন দিক পর্যালোচনা করতে রাজ্যের বিশেষজ্ঞ চিকিৎসকদের সঙ্গে মতবিনিময় করেন ।
    
    • মধ্যপ্রদেশ : রাজ্যে চিকিৎসা ক্ষেত্রে সঙ্কট মেটাতে শিল্প সংস্থায় অক্সিজেন ব্যবহার নিষিদ্ধ করা হয়েছে । রাজ্যে চিকিৎসা ক্ষেত্রে অক্সিজেন সিলিন্ডারের চরম সঙ্কট দেখা দিয়েছে । এই প্রেক্ষিতে রাজ্য সরকার বিকল্প উপায় খুঁজে বের করতে সর্বোচ্চ অগ্রাধিকার দিচ্ছে ।
    
    • কেরল : রাজ্য মন্ত্রিসভা কোভিড - ১৯ আক্রান্ত রোগী ও শয্যাসায়ী ব্যক্তিদের জন্য আসন্ন স্থানীয় স্বশাসিত প্রশাসনগুলির নির্বাচনে পোস্টাল ভোট পদ্ধতি প্রয়োগ করার বিষয়ে অধ্যাদেশ জারিতে অনুমোদন দিয়েছে । এদিকে রাজ্যের অর্থ মন্ত্রী কোভিড - ১৯ থেকে সুস্থ হয়ে ওঠার পর আজ ছাড়া পেয়েছেন । রাজ্যে বর্তমানে ৩১ হাজার ১৫৬ জন করোনা রোগীর চিকিৎসা চলছে । রাজ্যে করোনায় মৃতের সংখ্যা ৪৬৬ ।
    
    • তামিলনাডু : রাজ্যের মুখ্যমন্ত্রী বিধানসভায় জানিয়েছেন , রাজ্যে করোনা সংক্রমণ হার ধীরে ধীরে কমছে । রাজ্যে সুস্থতার হার বেড়ে হয়েছে ৮৯ শতাংশ এবং মৃত্যু হার ১ . ৬৭ শতাংশ ।
    
    • কর্ণাটক : রাজ্য মন্ত্রিসভা মঙ্গলবার রাজ্যের ঋণ গ্রহণের সীমা বর্তমান ৩ শতাংশ থেকে বাড়িয়ে ৫ শতাংশ করার একটি প্রস্তাব অনুমোদন করেছে । এই সিদ্ধান্তের ফলে রাজ্য সরকার অতিরিক্ত ৩৬ হাজার কোটি টাকা ঋণ সংগ্রহ করতে পারবেন । এদিকে রাজ্যের স্বরাষ্ট্র মন্ত্রী করোনায় আক্রান্ত । তাঁকে নিয়ে এ পর্যন্ত ৪ জন মন্ত্রী করোনায় আক্রান্ত হয়েছেন ।
    
    • অন্ধ্রপ্রদেশ : গ্রাম ও ওয়ার্ড সেক্রেটারিয়ট পদগুলিতে নিয়োগের জন্য যে সমস্ত করোনা আক্রান্ত প্রার্থী পরীক্ষায় বসতে চলেছেন , তাঁদের জন্য রাজ্য সরকার বিশেষ কক্ষের ব্যবস্থা করেছে । এদিকে রাজ্যে করোনায় মৃত্যু হার ক্রমশ ঊর্ধ্বমুখী । এ পর্যন্ত মৃত্যু হয়েছে ৫ হাজার ১৪ জনের ।
    
    • তেলেঙ্গানা : রাজ্যে গত ২৪ ঘন্টায় আরও ১২ জনের মৃত্যুর খবর মেলায় করোনায় মৃতের সংখ্যা বেড়ে ৩২৫ হয়েছে । মোট আক্রান্তের সংখ্যা ১ লক্ষ ৬২ হাজার ছাড়িয়েছে । নিশ্চিতভাবে করোনায় আক্রান্ত হয়েছেন ৩০ হাজার ৪০১ জন এবং মৃত্যু হয়েছে ৯৯৬ জনের । রাজ্যসভার চলতি অধিবেশন আজই মূলতবি হয়ে যাবে বলে মনে করা হচ্ছে । ১ জন বিধায়ক এবং বিধানসভার ৫০ জন কর্মী করোনায় আক্রান্ত হওয়ায় সভার স্পিকার এই সিদ্ধান্ত নিতে পারেন ।
    
    • অরুণাচল প্রদেশ : রাজ্যে আরও ২ জনের মৃত্যুর খবর মেলায় এ পর্যন্ত করোনায় মৃতের সংখ্যা বেড়ে ১৩ হয়েছে । রাজ্যের মুখ্যমন্ত্রী সহ আরও ১৭০ জন করোনায় আক্রান্ত । এদিকে রাজ্যে নিশ্চিতভাবে করোনায় আক্রান্ত হয়েছেন ১ হাজার ৭৯৫ জন ।
    
    • আসাম : রাজ্যে গতকাল আরও ১ হাজার ৮৪৯ জন করোনা মুক্ত হয়েছেন । আক্রান্তের সংখ্যা ১ লক্ষ ৪৬ হাজার ছাড়িয়েছে এবং নিশ্চিতভাবে করোনায় আক্রান্ত হয়েছেন ২৯ হাজার ১৮০ জন ।
    
    • মণিপুর : রাজ্যে আরও ২৩৯ জনের করোনায় সংক্রমিত হওয়ার খবর মিলেছে । সুস্থতার হার বেড়ে হয়েছে ৭৮ শতাংশ । নিশ্চিতভাবে করোনায় আক্রান্তের সংখ্যা ১ হাজার ৭৪৫ । মৃত্যু হয়েছে ৪৭ জনের ।
    
    • মিজোরাম : রাজ্যে গতকাল আরও ১২ জনের সংক্রমিত হওয়ার খবর মেলায় করোনায় আক্রান্তের সংখ্যা বেড়ে ১ হাজার ৪৮০ হয়েছে । নিশ্চিতভাবে করোনায় আক্রান্ত হয়েছেন ৫৮৮ জন । স্বল্প উপসর্গ - বিশিষ্ট রোগীরা এখন থেকে বাড়িতেই আইসোলেশনে থাকতে পারবেন বলে রাজ্য সরকার নতুন নীতি - নির্দেশিকা জারি করেছে ।
    
    • মেঘালয় : রাজ্যে নিশ্চিতভাবে করোনায় আক্রান্তের সংখ্যা ১ হাজার ৮১৮ । এদের মধ্যে ৩৭৯ জন সেনা জওয়ান রয়েছেন ।


    CG/BD/SB

    
    
    (Release ID: 1655352) Visitor Counter : 2
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Telugu , Malayalam