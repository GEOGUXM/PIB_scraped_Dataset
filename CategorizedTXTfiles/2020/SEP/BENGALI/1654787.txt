      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 15 SEP 2020 6:42PM by PIB Kolkata


    নতুন দিল্লি, ১৫ই সেপ্টেম্বর, ২০২০


    ভারতে আরোগ্য লাভের সংখ্যায় উচ্চহার অব্যাহত ; দেশে গত ২৪ ঘন্টায় ৭৯,০০০ এর বেশি ব্যক্তি করোনা মুক্ত হয়েছেন; সুস্থতার হার বেড়ে ৭৮ শতাংশ; নিশ্চিতভাবে করোনায় আক্রান্তের ৬০ শতাংশই ৫টি সর্বাধিক প্রভাবিত রাজ্য থেকে;

    ভারতে করোনা থেকে আরোগ্য লাভের সংখ্যায় উচ্চহার অব্যাহত। দৈনিক ভিত্তিতে আরগ্য লাভের সংখ্যা ক্রমাগত বৃদ্ধি পাওয়ার ফলে আজ পর্যন্ত দেশে সুস্থতার হার বেড়ে হয়েছে ৭৮.২৮ শতাংশ। দেশে গত ২৪ ঘন্টায় ৭৯,২৯২ জন সুস্থ হয়েছেন বা আরোগ্য লাভ করেছেন। দেশে এখনও পর্যন্ত সুস্থ হওয়ার ব্যক্তির সংখ্যা ৩৮ লক্ষের বেশি। সুস্থতার সংখ্যা এবং আক্রান্তের সংখ্যার মধ্যে ফারাক আজ পর্যন্ত বেড়ে হয়েছে, ২৮ লক্ষ ৬৯,৩৩৮ জন। দেশে আজ পর্যন্ত নিশ্চিতভাবে করোনায় আক্রান্তের সংখ্যা ৯ লক্ষ ৯০,০৬১।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654383 – এই লিঙ্কে ক্লিক করুন।
    
    কেন্দ্রীয় স্বাস্থ্য সচিব, শিল্প ও অভ্যন্তরীণ বাণিজ্য সচিব এবং ফার্মাসিউটিক্যাল দপ্তরের সচিব সমস্ত স্বাস্থ্য পরিষেবা ক্ষেত্রে পর্যাপ্ত অক্সিজেন সরবরাহ নিশ্চিত করতে ২৯টি রাজ্য ও কেন্দ্রশাসিত অঞ্চলের প্রশাসককে বলেছেন।
    কেন্দ্রীয় স্বাস্থ্য মন্ত্রকের উদ্যোগে আজ একটি ভার্চুয়াল বৈঠকের আয়োজন করা হয়। এই বৈঠকে কেন্দ্রীয় স্বাস্থ্য সচিব, শিল্প ও অভ্যন্তরীণ বাণিজ্য দপ্তরের সচিব, ফার্মাসিউটিক্যাল দপ্তরের সচিব এবং বস্ত্র সচিব উপস্থিত ছিলেন। বৈঠকের মূল উদ্দেশ্য হল, সংশ্লিষ্ট রাজ্য ও কেন্দ্রশাসিত অঞ্চলগুলিতে স্বাস্থ্য পরিষেবা কেন্দ্রে পর্যাপ্ত পরিমাণে অক্সিজেন সরবরাহ নিশ্চিত করা।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654190
    – এই লিঙ্কে ক্লিক করুন।
    
    প্রধানমন্ত্রী বিহারে নমামী গঙ্গে কর্মসূচী এবং অমরুত প্রকল্পের আওতায় একাধিক কর্মসূচীর সূচনা করেছেন।
    প্রধানমন্ত্রী নরেন্দ্র মোদী আজ বিহারে নমামী গঙ্গে কর্মসূচী এবং অমরুত প্রকল্পের আওতায় একাধিক কর্মসূচীর সূচনা করেছেন। এছাড়াও তিনি মুঙ্গের ও জামালপুরে জল সরবরাহ প্রকল্পের শিলান্যাস এবং মুজাফ্ফরপুরে নদীপাড় সৌন্দার্যায়ন কর্মসূচীর শিলান্যাস করেন।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654463
    – এই লিঙ্কে ক্লিক করুন।
    
    বিহারে বিবিধ উন্নয়ণমূলক প্রকল্পের উদ্বোধন উপলক্ষ্যে প্রধানমন্ত্রীর ভাষণ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654432
    – এই লিঙ্কে ক্লিক করুন।
    
    বিহারের দ্বারভাঙ্গায় এইমস-এর ধাঁচে একটি নতুন প্রতিষ্ঠান স্থাপনে মন্ত্রিসভার অনুমোদন।
    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার বৈঠকে বিহারের দ্বারভাঙ্গায় এইমস-এর ধাঁচে একটি নতুন চিকিৎসা প্রতিষ্ঠান স্থাপনের প্রস্তাব অনুমোদিত হয়েছে। এই প্রতিষ্ঠানটি স্থাপনে খরচ ধরা হয়েছে ১২৬৪ কোটি টাকা। ৪৮ মাসের মধ্যে প্রতিষ্ঠানটি গড়ে তোলার কাজ শেষ হবে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654424 – এই লিঙ্কে ক্লিক করুন।


    
    কোভিড – ১৯ জনিত কারণে স্বাস্থ্য কর্মীদের মৃত্যু।
    স্বাস্থ্য ও পরিবার কল্যাণ মন্ত্রক সংক্রামক রোগব্যাধি প্রতিকার ও নিয়ন্ত্রণে রাজ্যগুলির জন্য নীতি নির্দেশিকা জারি করেছে। এছাড়াও সংক্রামক রোগ-ব্যাধি প্রতিকার ও নিয়ন্ত্রণে সর্বস্তরের স্বাস্থ্যকর্মীদের জন্য প্রশিক্ষণের ব্যবস্থা করা হয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654454– এই লিঙ্কে ক্লিক করুন।
    
    কোভিড – ১৯ মোকাবিলায় কৌশলগত পন্থা।
    ভারতে কোভিড – ১৯ মোকাবিলায় পরিস্থিতি অনুযায়ী একাধিক পদ্ধতি ও কৌশল অবলম্বন করা হচ্ছে। দেশে কোভিড – ১৯ এর সংক্রমণ প্রতিরোধে উল্লেখযোগ্য অগ্রগতি হয়েছে। ভারতে প্রতি ১০ লক্ষে ৫৫ জন করোনা রোগীর মৃত্যু হয়েছে এবং ৩৩২৮জন করোনায় সংক্রমিত হয়েছেন। এই পরিসংখ্যান বিশ্বের অন্যান্য দেশের তুলনায় সবচেয়ে কম।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654447– এই লিঙ্কে ক্লিক করুন।
    
    কোভিড – ১৯ এ প্রভাবিত ব্যক্তিদের জন্য নতুন স্বাস্থ্য পরিষেবা কর্মসূচী।
    কোভিড – ১৯ মোকাবিলার সঙ্গে যুক্ত স্বাস্থ্যকর্মীদের জন্য প্রধানমন্ত্রী গরীব কল্যাণ প্যাকেজের আওতায় কিছু সুযোগ সুবিধার সংস্থান রয়েছে। কেন্দ্রীয় স্তরের এই প্রকল্প অনুযায়ী কমিউনিটি স্বাস্থ্যকর্মীরা সহ প্রথাগত স্বাস্থ্য পরিচর্যার সঙ্গে যুক্ত কর্মীরা ৫০ লক্ষ টাকার বীমার সুবিধা পেয়ে থাকেন। কোভিড – ১৯ জনিত কারণে মৃত্যু হলে স্বাস্থ্যকর্মীর বীমার সুবিধা পাবেন।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654457– এই লিঙ্কে ক্লিক করুন।
    
    মহামারীর সময় মানসিক সমস্যা বেড়েছে
    সাধারণ মানুষ ও শিশুদের মানসিক স্বাস্থ্যের ওপর কোভিড – ১৯ এর প্রভাবের বিষয়টিকে উপলব্ধি করে কেন্দ্রীয় সরকার কোভিড – ১৯ এর সময় সকলের মানসিক মনোবল বাড়াতে একাধিক পদক্ষেপ নিয়েছে। এছাড়াও মন্ত্রকের ওয়েবসাইটে মনোস্তাত্ত্বিক সহায়তার জন্য নীতি-নির্দেশিক, পরামর্শ ও মানসিক চাপ দূর করার নানা পন্থা পদ্ধতি প্রকাশ করা হয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654456– এই লিঙ্কে ক্লিক করুন।
    
    ভারতীয় চিকিৎসা শিক্ষা ব্যবস্থা ও হোমিওপ্যাথি চিকিৎসার ক্ষেত্রে আমুল সংস্কার।
    সংসদে আয়ুষ মন্ত্রকের দুটি গুরুত্বপূর্ণ বিল পাশ হওয়ার সঙ্গে সঙ্গে দেশে চিকিৎসা শিক্ষা ও হোমিওপ্যাথি চিকিৎসা ব্যাবস্থায় আমুল পরিবর্তন আসতে চলেছে। লোকসভায় গতকাল ২০২০-র ন্যাশন্যাল কমিশন ফর ইন্ডিয়ান সিস্টেম অফ মেডিক্যাল বিল এবং ২০২০র ন্যাশন্যাল কমিশন ফর হোমিওপ্যাথি বিল পাশ হয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654384– এই লিঙ্কে ক্লিক করুন।
    
    কোভিড – ১৯ রোগীদের আরোগ্য লাভের ক্ষেত্রে যোগচর্চার বড় ভূমিকা রয়েছে।
    কোভিড – ১৯ আক্রান্ত রোগীদের দ্রুত আরোগ্য লাভের ক্ষেত্রে যোগচর্চার কার্যকরীতা যাচাই করে দেখতে দ্য সেন্ট্রাল কাউন্সিল ফর রিসার্চ ইন যোগা এন্ড ন্যাচারোপ্যাথি প্রতিষ্ঠান একটি গবেষণামূলক কর্মসূচী গ্রহণ করেছে। রাজ্যসভায় আজ এই তথ্য দেন, স্বাস্থ্য ও পরিবার কল্যাণমন্ত্রী ড. হর্ষ বর্ধন।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654498– এই লিঙ্কে ক্লিক করুন।
    
    দেশে কোভিড – ১৯ মহামারী ছড়িয়ে পড়ার ক্ষেত্রে আগাম ইঙ্গিত।
    চীনে উদ্ভূত পরিস্থিতি বিবেচনায় রেখে গত ৬ই জানুয়ারী বিশ্ব স্বাস্থ্য সংস্থার ভারতীয় কার্যালয় যখন এই মহামারী ছড়িয়ে পড়ার ব্যাপারে সতর্ক করে, তখন থেকে স্বাস্থ্য ও পরিবার কল্যাণ মন্ত্রক, সারা দেশে পরিস্থিতির উপর নজর রাখা এবং চীনে উদ্ভুত পরিস্থিতি নিয়মিত পর্যালোচনার কাজ শুরু করে। রাজ্যসভায় আজ এক লিখিত জবাবে এই তথ্য দেন মন্ত্রকের প্রতিমন্ত্রী শ্রী অশ্বিনী কুমার চৌবে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654451– এই লিঙ্কে ক্লিক করুন।
    
    ভারতে কোভিড টিকা উদ্ভাবনে অগ্রগতি।
    সরকার এবং শিল্প সংস্থাগুলি যখন দ্রুততার সংঙ্গে সুরক্ষিত ও কার্যকর কোভিড – ১৯ টিকা উদ্ভাবনের কাজে যুক্ত রয়েছে, তখন এধরণের টিকা উদ্ভাবনের পর তা কার্যকর করার ক্ষেত্রে সঠিক সময় নিশ্চিত করে বলা সম্ভব নায়। সরকার, কোভিড – ১৯ টিকা উদ্ভাবন সংক্রান্ত বিভিন্ন কাজকর্ম সুষ্ঠভাবে পরিচালনার জন্য জাতীয় স্তরে একটি উচ্চপর্যায়ের বিশেষজ্ঞ গোষ্ঠী গঠন করেছে। রাজ্যসভায় আজ এই তথ্য দেন, স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654450– এই লিঙ্কে ক্লিক করুন।
    
    বেসরকারী হাসপাতালগুলিতে অতিরিক্ত মাসুল নেওয়ার প্রবণতা নিয়ন্ত্রণ।
    কোভিড – ১৯ মহামারী প্রতিরোধে সক্রিয় যথাযথ এবং সুসমন্বিত ব্যবস্থা গ্রহণের ফলে কেন্দ্রীয় সরকার, বেসরকারী হাসপাতালগুলিতে অতিরিক্ত মাসুল নেওয়ার প্রবণতা নিয়ন্ত্রণে কার্যকর পদক্ষেপ নিয়েছে। প্রধানমন্ত্রী, উচ্চপর্যায়ের মন্ত্রিগোষ্ঠী, ক্যাবিনেট সচিব, সচিবদের নিয়ে গঠিত কমিটি এবং স্বাস্থ্য মন্ত্রকের উচ্চপদস্থ আধিকারিকরা করোনা ভাইরাসের মোকাবিলায় জনস্বাস্থ্যের বিষয়গুলির ওপর নজর রাখছেন।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654449– এই লিঙ্কে ক্লিক করুন।
    
    কোভিড – ১৯ মহামারীর মোকাবিলায় বিশ্ব ব্যাঙ্কের পক্ষ থেকে ভারতকে প্রদেয় ঋণ সহায়তা প্রসঙ্গে।
    বিশ্ব ব্যাঙ্ক কোভিড – ১৯ মহামারী জনিত পরিস্থিতি মোকাবিলায় ভারত সরকারের প্রচেষ্টাগুলিকে সহায়তার জন্য ৩ কিস্তিতে ২.৫ বিলিয়ন মার্কিন ডলার ঋণ সহায়তা দিয়েছে। রাজ্যসভায় আজ এক প্রশ্নের লিখিত জবাবে এই তথ্য দেন। কেন্দ্রীয় অর্থ প্রতিমন্ত্রী শ্রী অনুরাগ ঠাকুর।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654593– এই লিঙ্কে ক্লিক করুন।
    
    কেন্দ্রীয় শিক্ষামন্ত্রকের পরিচালনায় মাধ্যমিক স্তরের শিক্ষায় উন্নতি সাধনে ৮ সপ্তাহের বিকল্প শিক্ষামূলক নির্ঘন্ট প্রকাশ করা হয়েছে।
    কোভিড – ১৯ মহামারীর সময় শিক্ষার্থীদের বাড়িতে থাকার সময়কে সদব্যবহার করতে শিক্ষামন্ত্রকের পরিচালনায় এনসিইআরটি প্রথম থেকে দ্বাদশ শ্রেণির ছাত্র-ছাত্রী / অভিভাবক এবং শিক্ষক – শিক্ষিকাদের জন্য বিকল্প শিক্ষা ক্যালেন্ডার প্রকাশ করেছে। কেন্দ্রীয় শিক্ষামন্ত্রী শ্রী রমেশ পোখরিয়াল নিশাঙ্ক আজ এই বিকল্প শিক্ষামূলক ক্যালেন্ডার প্রকাশ করেন।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654387– এই লিঙ্কে ক্লিক করুন।
    
    প্রবাসী শ্রমিকদের আর্থিক সাহায্য।
    লকডাউনের সময় সাধারণ মানুষ যাতে অত্যাবশ্যকীয় পণ্যসামগ্রীর সরবরাহ থেকে বঞ্চিত না হন, সে ব্যাপারে কেন্দ্রীয় সরকার, সম্পূর্ণ অবগত রয়েছে। জাতীয় স্তরের পরিস্থির উপর কড়া নজর রাখার জন্য ২৪ X ৭ কেন্দ্রীয় কন্ট্রোলরুম খোলা হয়েছে। প্রবাসী শ্রমীকদের স্বার্থে কেন্দ্রীয় সরকার, যাবতীয় প্রয়োজনীয় পদক্ষেপ নিয়েছে বলে স্বরাষ্ট্র প্রতিমন্ত্রী শ্রী নিত্যানন্দ রাই আজ লোকসভায় জানিয়েছেন।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654587– এই লিঙ্কে ক্লিক করুন।
    
    লকডাউন সম্পর্কিত এনডিএমএ-র নীতি-নির্দেশিকা।
    জাতীয় বিপর্যয় ব্যাবস্থাপনা কর্তৃপক্ষ বা এনডিএমএ, কোভিড – ১৯ মহামারীর সময় দেশে কোভিড – ১৯ সংক্রমণে প্রতিরোধে উপযুক্ত পদক্ষেপ এবং প্রয়োজনীয় নীতি – নির্দেশিকা জারি করে। সেই অনুসারে জাতীয় এক্সিকিউটিভ কমিটি দেশে লকডাউন ও আনলক পর্যায়ের জন্য প্রয়োজনীয় নীতি – নির্দেশিকা জারি করছে। লোকসভায় আজ এক প্রশ্নের লিখিত জবাবে এই তথ্য দেন স্বরাষ্ট্র প্রতিমন্ত্রী শ্রী নিত্যানন্দ রাই।
    বিস্তারিত বিবরণের জন্য https://pib.gov.in/PressReleseDetail.aspx?PRID=1654589– এই লিঙ্কে ক্লিক করুন।

    

    পিআইবি’র আঞ্চলিক কার্যালয় থেকে প্রাপ্ত তথ্য –


    
    • পঞ্জাবঃ রাজ্যে ক্রমবর্ধমান আক্রান্তের সংখ্যা এবং মৃত্যুহার বৃদ্ধি পাওয়ায় মুখ্যমন্ত্রী, মেডিক্যাল অক্সিজেন সরবরাহ অব্যাহত রাখতে অক্সিজেন উৎপাদন ইউনিট স্থাপনের জন্য স্বাস্থ্য দপ্তরকে নির্দেশ দিয়েছেন।


    
    • হরিয়ানাঃ কেন্দ্রীয় সরকার, অক্সিজেনের ঘাটতি হবে না বলে যে আশ্বাস দিয়েছে, সেই অনুযায়ী স্বাস্থ্য ও পরিবার কল্যাণ মন্ত্রকের অতিরিক্ত মুখ্যসচিব জানিয়েছেন, রাজ্যে পর্যাপ্ত পরিমাণে মেডিক্যাল অক্সিজেনের যোগান রয়েছে।


    
    • অসমঃ রাজ্যে গতকাল ১৯১৮ জন করোনা রোগী আরোগ্য লাভের পর ছাড়া পেয়েছেন। রাজ্যের স্বাস্থ্যমন্ত্রী ট্যুইটে জানিয়েছেন, নিশ্চিতভাবে করোনায় আক্রান্তের সংখ্যা ২৮৬৩০।


    
    • কেরালাঃ রাজ্যের স্বাস্থ্য দপ্তরের অনুমান সঠিক প্রমাণিত হয়েছে এবং জানা গেছে, ওনম উৎসবের পর রাজ্যে কোভিড পরিস্থিতি উদ্বেগজনক আকার নিয়েছে। রাজ্যে গতকাল নতুন করে ২৫৪০ জন করোনায় সংক্রমিত হয়েছেন। এখনও পর্যন্ত মৃত্য হয়েছে ৪৫৪ জনের।


    
    • তামিলনাডুঃ রাজ্যে গতকাল করোনায় সংক্রামিত ব্যক্তির সংখ্যা ৫ লক্ষ ছাড়িয়েছে। এখন পর্যন্ত সুস্থ হয়েছেন ৪ লক্ষ ৫০,০০০ এর বেশি এবং মৃত্যু হয়েছে ৮৪৩৪ জনের।


    
    • কর্ণাটকঃ রাজ্যে কোভিড – ১৯ সংক্রমণ বৃদ্ধি পাওয়ায় জেলা স্বাস্থ্য হাসপাতালগুলিতে তরল অক্সিজেন উৎপাদন ইউনিট স্থাপনের পরিকল্পনা হচ্ছে। রাজ্যে গতকাল পর্যন্ত আক্রান্তের সংখ্যা ৪ লক্ষ ৬৭,০০০ ছাড়িয়েছে। এখনও পর্যন্ত মৃত্যু হয়েছে ৭৩৮৪ এবং আরোগ্য লাভ করেছেন ৩ লক্ষ ৬১০০০ এর বেশি।


    
    • অন্ধ্রপ্রদেশঃ রাজ্যের পর্যটন ও সংস্কৃতি মন্ত্রী করোনায় আক্রান্ত হয়েছেন।


    
    • তেলেঙ্গানাঃ রাজ্যে গত ২৪ ঘন্টায় আরো ১০ জনের মৃত্যুর খবর মেলায় করোনায় মৃতের সংখ্যা বেড়ে ৯৮৪ হয়েছে। মোট আক্রান্তের সংখ্যা ১ লক্ষ ৬০,০০০ ছাড়িয়েছে। এখনও পর্যন্ত সুস্থ হয়েছেন ১ লক্ষ ৩৯,০০০ এর বেশি। হায়দ্রাবাদের দক্ষিণ – মধ্য রেলের কার্যালয় কয়েকজন কর্মী করোনায় আক্রান্ত হওয়ায় বন্ধ করে দেওয়া হয়েছে।


    
    • মহারাষ্ট্রঃ রাজ্য সরকার, মেডিক্যাল অক্সিজেন বহনকারী যানবাহনগুলিকে ১ বছরের জন্য অ্যাম্বুলেন্সের মর্যাদা দিয়েছে। এই মর্মে গতকাল রাজ্যে বিজ্ঞপ্তি জারি হয়েছে। কোভিড – ১৯ আক্রান্ত ব্যক্তিদের চিকিৎসার জন্য পর্যাপ্ত পরিমাণে ও নিরবিচ্ছিন্ন অক্সিজেনের যোগান বজায় রাখতেই এই সিদ্ধান্ত।


    
    • গুজরাটঃ রাজ্যের মুখ্যমন্ত্রী গতকাল করোনায় আক্রান্ত হয়েছেন। মুখ্যমন্ত্রী, সাধারণ মানুষকে বিশ্রাম নেওয়ার আবেদন জানিয়ে তাদের মধ্যে সংক্রমণ ঘটেছে কিনা, তা জানার জন্য নির্ভয়ে এগিয়ে আসতে বলেছেন।


    
    • ছত্তিশগড়ঃ - রাইপুরে ৫৬০ শয্যা বিশিষ্ট একটি নতুন হাসপাতাল চালু হতে চলেছে। এই হাসপাতালে শয্যাগুলির সঙ্গে অক্সিজেন সিলিন্ডারের ব্যবস্থা রয়েছে। এছাড়াও লালপুর কোভিড হাসপাতালে অক্সিজেন সুযোগ – সুবিধা সহ ১০০টি শয্যার ব্যবস্থা করা হয়েছে। আয়ুর্বেদিক কলেজ হাসপাতালে আরো ৪০০টি অতিরিক্ত এবং রাইপুরের ইএসআইসি হাসপাতালে আরো ৬০টি রোগী শয্যার বন্দোবস্ত করা হচ্ছে।


    CG/BD/SFS

    
    
    (Release ID: 1654787) Visitor Counter : 2
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Telugu