      উপ-রাষ্ট্রপতিরসচিবালয়

      মিড-ডে-মিল প্রকল্পে দুধ-কে অন্তর্ভুক্ত করার পরামর্শ উপরাষ্ট্রপতির
      Posted On: 07 SEP 2020 1:50PM by PIB Kolkata


    নতুন দিল্লি, ০৭ সেপ্টেম্বর, ২০২০


    

    
    উপরাষ্ট্রপতি শ্রী এম ভেঙ্কাইয়া নাইডু শিশুদের পুষ্টির মাত্রা বৃদ্ধিতে মিড-ডে-মিল অথবা প্রাতঃরাশে দুধ-কে অন্তর্ভুক্ত করার পরামর্শ দিয়েছেন।


    
    এবিষয়ে উপরাষ্ট্রপতি কেন্দ্রীয় নারী ও শিশুকল্যাণ মন্ত্রী শ্রীমতী স্মৃতি ইরানির সঙ্গে কথা বলেছেন এবং যথাযথ পরামর্শ দিয়েছেন। আলোচনায় কেন্দ্রীয় মন্ত্রী উপরাষ্ট্রপতিকে আশ্বস্ত করেছেন যে মিড-ডে-মিলের সঙ্গে দুধ-কে অন্তর্ভুক্ত করার জন্য কেন্দ্রীয় সরকার সমস্ত রাজ্যের সুপারিশ বিবেচনা করে দেখবে।


    
    এর আগে পশুপালন এবং ডেয়ারি বিভাগের সচিব শ্রী অতুল চতুর্বেদী উপরাষ্ট্রপতির দেখা করেন। তিনি কোভিড-১৯ মহামারীর প্রেক্ষিতে খামার এবং দুগ্ধ ক্ষেত্রের সমস্যা সমাধানে কেন্দ্রীয় সরকার যথাযথ ব্যবস্থা নিয়েছে বলে উপরাষ্ট্রপতিকে অবহিত করেন। তিনি বলেছেন, খামার শিল্পের পুনর্গঠনের জন্য অর্থ মন্ত্রকের কাছে পশুপালন দপ্তর সুপারিশ পাঠিয়েছে। তিনি শ্রী নাইডুকে আরও অবহিত করেছন যে সংগঠিত দুগ্ধ সমবায় ক্ষেত্রের কাজ সম্প্রসারণের জন্য সরকার একাধিক উদ্যোগ গ্রহণ করেছে।


    
    উপরাষ্ট্রপতি গবাদি পশু, ভেড়া ও ছাগল পালন ক্ষেত্রে বেসরকারি অংশীদারিত্ব বাড়ানোর মাধ্যমে পরিকাঠামোগত উন্নতির ওপর জোর দিয়েছেন।আলোচনায় শ্রী চতুর্বেদী সর্বশেষ ইন-ভিট্রো ফার্টিলাইজেশন প্রযুক্তির মাধ্যমে গবাদি পশুর বংশবৃদ্ধির পরিকল্পনা সম্পর্কে উপরাষ্ট্রপতিকে অবহিত করেন।


    

    CG/SS/SKD

    
    
    (Release ID: 1651984) Visitor Counter : 6
    
    
      Read this release in: English , Urdu , Hindi , Marathi , Manipuri , Assamese , Punjabi , Tamil , Telugu , Malayalam