      স্বরাষ্ট্র মন্ত্রক

      কেন্দ্রীয় স্বরাষ্ট্রমন্ত্রী শ্রী অমিত শাহ আজ 71RR ব্যাচের ইন্ডিয়ান পুলিশ সার্ভিস(আই পি এস) আধিকারিকদের দীক্ষান্ত কুচকাওয়াজের অনুষ্ঠানে শুভেচ্ছা জানিয়েছেন
      
      প্রধানমন্ত্রী নরেন্দ্র মোদী আই পি এস আধিকারিকদের সঙ্গে ভিডিও কনফারেন্সের মাধ্যমে মতবিনিময় করেন
      
      প্রধানমন্ত্রী শ্রী নরেন্দ্র মোদীর প্রতি কৃতজ্ঞতা প্রকাশ করে শ্রী অমিত শাহ বলেন," প্রধানমন্ত্রী মোদীর উদ্বুদ্ধ করা ভাষণ আমাদের তরুন আধিকারিকদের মনোবল বৃদ্ধিতে নিশ্চিতভাবে সাহায্য করবে ও পাশাপাশি পুলিশ-জনগণের সম্পর্ক কিভাবে দৃঢ় করা যায় সে বিষয়ে তাদের দিকনির্দেশ করবে। এই তরুন আই পি এস আধিকারিকরা জাতির সেবায় সর্বতোভাবে সাহায্য করবে এবং দেশের সার্বভৌমত্ব ও নিরাপত্তা নিশ্চিত করবে বলে কেন্দ্রীয় স্বরাষ্ট্রমন্ত্রী আশা প্রকাশ করেন
      
      স্বরাষ্ট্রমন্ত্রী বলেন, আমি নিশ্চিত যে তরুণ আধিকারিকরা দৃঢ় ভাবে তাদের কর্তব্য পালন করবেন, যাতে দেশের তরুন প্রজন্ম তাদের দেখে আই পি এস এ যোগ দিতে অনুপ্রাণিত হয়
      
      কেন্দ্রীয় স্বরাষ্ট্রমন্ত্রী শ্রী আমিত শাহ,স্বরাষ্ট্র প্রতিমন্ত্রী জি,কিষেন রেড্ডি,কেন্দ্রীয় স্বরাষ্ট্র সচিব শ্রী অজয় ভাল্লা আজকের এই অনুষ্ঠানে ভিডিও কনফারেন্সের মাধ্যমে যোগ দেন

      Posted On: 04 SEP 2020 3:10PM by PIB Kolkata

    নতুন দিল্লী, ৪ঠা সেপ্টেম্বর, ২০২০


    

    
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে হায়দ্রাবাদের সর্দার বল্লভভাই প্যাটেল ন্যাশনাল পুলিস একাডেমিতে আই পি এসদের দীক্ষান্ত কুচকাওয়াজে অংশগ্রহণকারী ২০১৮ সালে নিয়োগ হওয়া 71 RR ব্যাচের ইন্ডিয়ান পুলিশ সার্ভিস (আই পি এস) আধিকারিকদের সঙ্গে মতবিনিময় করেন। কেন্দ্রীয় স্বরাষ্ট্রমন্ত্রী শ্রী অমিত শাহও আজ এই অনুষ্ঠানে অংশগ্রহণ করেন ।


    
    প্রধানমন্ত্রী শ্রী নরেন্দ্র মোদীর প্রতি কৃতজ্ঞতা প্রকাশ করে শ্রী অমিত শাহ বলেন," প্রধানমন্ত্রী মোদীর উদ্বুদ্ধ করা ভাষণ আমাদের তরুন আধিকারিকদের মনোবল বৃদ্ধিতে নিশ্চিতভাবে সাহায্য করবে পাশাপাশি পুলিশ-জনগণের সম্পর্ক কিভাবে দৃঢ় করা যায় সে বিষয়ে তাদের দিকনির্দেশ করবে।"


    
    কেন্দ্রীয় স্বরাষ্ট্রমন্ত্রী, এই তরুন আই পি এস আধিকারিকদের দীক্ষান্ত কুচকাওয়াজে শুভেচ্ছা জানিয়ে এক ট্যুইট বার্তায় বলেন,আই পি এস আধিকারিকরা জাতির সেবায় সাহায্য করবে এবং দেশের সার্বভৌমত্ব ও নিরাপত্তা নিশ্চিত করবে।স্বরাষ্ট্রমন্ত্রী বলেন,"আমি নিশ্চিত যে তরুণ আধিকারিকরা দৃঢ়ভাবে তাদের কর্তব্য পালন করবেন,যাতে দেশের তরুন প্রজন্ম তাদের দেখে আই পি এসে যোগ দিতে অনুপ্রাণিত হয়।"


    
    প্রধানমন্ত্রী এবং স্বরাষ্ট্রমন্ত্রীর পাশাপাশি কেন্দ্রীয় স্বরাষ্ট্র প্রতিমন্ত্রী শ্রী জি, কিষেন রেড্ডি এবং কেন্দ্রীয় স্বরাষ্ট্র সচিব শ্রী অজয় ভাল্লাও আজকের এই দীক্ষান্ত কুচকাওয়াজের অনুষ্ঠানে যোগ দেন।


    
    গত বছর ৭ই অক্টোবর কেন্দ্রীয় স্বরাষ্ট্রমন্ত্রী নতুন দিল্লীতে এক অনুষ্ঠানে এই শিক্ষানবিশ আধিকারিকদের সঙ্গে আলোচনায় মিলিত হন। তিনি এই তরুন আধিকারিকদের সাহস জুগিয়ে বলেন,তাঁরা এমন একটি কাজের সঙ্গে যুক্ত হচ্ছেন,যা মানুষের নিরাপত্তা ও সুরক্ষা নিশ্চিত করতে নিয়োজিত। পুলিশ সম্পর্কে মানুষের মনে ইতিবাচক পরিবর্তন আনার বিষয়ে তিনি জোর দেন।


    
    এই একাডেমিতে ২৮ জন মহিলা সহ ১৩১ জন শিক্ষানবিশ আধিকারিক তাদের ৪২ সপ্তাহের প্রথম পর্যায়ের প্রশিক্ষণ সম্পূর্ণ করলেন। এই ব্যাচের আধিকারিকরা এই প্রতিষ্ঠানে যোগ দেন ২০১৮ সালের ১৭ই ডিসেম্বরে।এর আগে অন্যান্য আই এ এস এবং আই এফ এস আধিকারিকদের সঙ্গে তাদের প্রাথমিক প্রশিক্ষণ হয়,মুসৌরির লাল বাহাদুর শাস্ত্রী ন্যাশনাল একাডেমী অফ এডমিনিসট্রেশন এবং হায়দ্রাবাদের ড: মেরী চান্না রেড্ডি এইচআরডি ইনস্টিটিউশন অফ তেলেঙ্গানায়।


    
    এস ভি পি এন পি এতে আধিকারিকদের প্রাথমিক ভাবে বেশকিছু অভ্যন্তরীণ ও বহিরাঙ্গন বিষয়ে প্রশিক্ষণ দেওয়া হয়। যার মধ্যে উল্লেখযোগ্য হলো আইন, তদন্ত, বিচার সহায়ক বিজ্ঞান, নেতৃত্বদান, ব্যবস্থাপনা, অপরাধ বিজ্ঞান,অভ্যন্তরীণ নিরাপত্তা, মানবাধিকার ও নীতিশাস্ত্র, আধুনিক ভারতের নীতি, কৌশল, অস্ত্র প্রশিক্ষণ প্রভৃতি।


    

    CG/PPM

    
    
    (Release ID: 1651405) Visitor Counter : 5
    
    
      Read this release in: English , Urdu , Marathi , Assamese , Manipuri , Gujarati , Tamil , Telugu , Kannada