      বৈদ্যুতিন ও তথ্যপ্রযুক্তি মন্ত্রক

      ভারতের সার্বভৌমত্ব এবং ঐক্যের পক্ষে আশঙ্কাজনক ১১৮ টি মোবাইল এ্যাপের ওপর নিষেধাঞ্জা জারি করলো কেন্দ্রীয় সরকার। ভারতের প্রতিরক্ষার স্বার্থে এবং দেশের জনগণের নিরাপত্তার লক্ষ্যেই এই পদক্ষেপ
      Posted On: 02 SEP 2020 5:26PM by PIB Kolkata


    নতুন দিল্লী, ২রা সেপ্টেম্বর, ২০২০


    

    
    কেন্দ্রীয় ইলেক্ট্রনিক্স ও তথ্যপ্রযুক্তি মন্ত্রক ২০০৯ সালের তথ্যপ্রযুক্তি আইনের ৬৯এ ধারা অনুযায়ী ১১৮ টি মোবাইল এ্যাপের ওপর নিষেধাজ্ঞা জারি করেছে। এই এ্যাপগুলি ভারতের সার্বভৌমত্ব ও ঐক্যের পক্ষে আশঙ্কার কারণ এবং ভারতের প্রতিরক্ষা ও দেশের মানুষের নিরাপত্তার ক্ষেত্রে বিরুদ্ধ কার্যকলাপ সংগঠিত করছে বলে জানা গেছে।


    
    ইলেকট্রনিক্স ও তথ্যপ্রযুক্তি মন্ত্রকের কাছে একাধিক সূত্র থেকে এই এ্যাপগুলির বিরুদ্ধে বহু অভিযোগ জমা পড়ে। এন্ড্রোইড এবং আইওএস মাধ্যমে ব্যবহৃত এই মোবাইল এ্যাপগুলির বিরুদ্ধে অভিযোগ রয়েছে, যে তারা ব্যবহারকারীদের ডেটা অন্যায়ভাবে এবং গোপনে চুরি করে ভারতের বাইরে থাকা কিছু সার্ভারে পাঠিয়ে দিচ্ছে। এই সব তথ্য ভারতের প্রতিরক্ষা এবং নিরাপত্তার বিরুদ্ধে ব্যবহার করা হচ্ছে যা দেশের সার্বভৌমত্ব এবং অখণ্ডতার ক্ষেত্রে আশঙ্কার কারণ হয়ে দাড়িয়েছে। এটি অত্যন্ত গুরুত্বপূর্ণ বিষয় এবং এই প্রবণতা ঠেকাতে দ্রুত পদক্ষেপ প্রয়োজন।


    
    কেন্দ্রীয় স্বরাষ্ট্র মন্ত্রকের অধীনস্থ ভারতের সাইবার অপরাধ সমন্বয় কেন্দ্রের পক্ষ থেকেও এই সন্দেহজনক এ্যাপগুলির ওপর নিষেধাজ্ঞা জারির সুপারিশ করা হয়। এছাড়াও একই রকম ভাবে সংসদের ভিতর এবং বাইরে থেকে ও বিরোধী দলের পক্ষ থেকেও একই অভিযোগ করা হয়। ভারতের সার্বভৌমত্ব এবং দেশের নাগরিকদের গোপনীয়তা বিরোধী এই এ্যাপগুলির বিরুদ্ধে কঠোর পদক্ষেপ নেওয়ার জোরালো দাবি ওঠে।
    
    ভারতের সার্বভৌমত্ব এবং অখণ্ডতার স্বার্থে, প্রতিরক্ষা এবং দেশের নিরাপত্তার লক্ষ্যে কেন্দ্রীয় সরকার, মোবাইল সহ ইন্টারনেট ব্যবহার করা যায় এমন সব ডিভাইসে এই এ্যাপ গুলির ব্যবহারের ওপর নিষেধাজ্ঞা জারি করার সিদ্ধান্ত নিয়েছে।


    
    ভারতের কোটি কোটি মোবাইল এবং ইন্টারনেট ব্যবহারকারীদের স্বার্থ রক্ষায় এই পদক্ষেপ কার্যকরী ভূমিকা নেবে। ভারতীয় সাইবারস্পেসের সার্বভৌমত্ব ও নিরাপত্তা নিশ্চিত করার লক্ষ্যে এই সিদ্ধান্ত গ্রহন করা হয়েছে।


    

    CG/PPM

    
    
    (Release ID: 1650973) Visitor Counter : 30
    
    
      Read this release in: English , Urdu , Marathi , Hindi , Manipuri , Assamese , Punjabi , Odia , Tamil , Telugu