      জাহাজচলাচলমন্ত্রক

      শ্রী মনসুখ মাণ্ডব্য আজ 'সরদ-পোর্টস'-এর সূচনা করেছেন
      Posted On: 10 SEP 2020 3:13PM by PIB Kolkata


    নয়াদিল্লি, ১০ সেপ্টেম্বর, ২০২০


    

    
    জাহাজ চলাচল দপ্তরের স্বাধীন দায়িত্বপ্রাপ্ত কেন্দ্রীয় প্রতিমন্ত্রী শ্রী মনসুখ মাণ্ডব্য আজ সোসাইটি ফর অ্যাফরডেবল রিড্রেসাল অফ ডিসপিউটস–পোর্টস (সরদ-পোর্টস)-এর সূচনা করেছেন। অনলাইনের মাধ্যমে এই অনুষ্ঠানে মন্ত্রী এই ব্যবস্থাকে যুগান্তকারী বলে বর্ণনা করেছেন কারণ, এর সাহায্যে ভারতের বন্দর শিল্পে আশা, বিশ্বাস এবং ন্যায় সুনিশ্চিত হবে। শ্রী মাণ্ডব্য আরও বলেছেন, সরদ-পোর্টস-এর মাধ্যমে দ্রুত বিভিন্ন আইনি সমস্যার স্বচ্ছভাবে নিষ্পত্তি করা যাবে।
    
    মন্ত্রকের সচিব ডঃ সঞ্জীব রঞ্জন বলেছেন, বর্তমানে দেশের সব বড় বড় বন্দরগুলি 'ল্যান্ডলর্ড মডেল'-এ পরিণত হবে। সরদ-পোর্টস-এর সাহায্যে বেসরকারি সংস্থাগুলি এখানে ব্যবসা-বাণিজ্য করতে আস্থা পাবে। সমুদ্রে ব্যবসা-বাণিজ্যের ক্ষেত্রে সহজে ব্যবসা করার পথও এতে প্রশস্ত হবে। ১৮০৭ সালের সোসাইটিজ রেজিস্ট্রেশন আইন অনুসারে নতুন এই ব্যবস্থা কার্যকর হল। এর ফলে, বিভিন্ন সমস্যার দ্রুত কম খরচে নিষ্পত্তি হবে। মীমাংসাকারীরা সংশ্লিষ্ট ক্ষেত্রের বিশেষজ্ঞ হওয়ায় নানা সমস্যার সমাধান সঠিকভাবে হবে। সরদ-পোর্টস দেশের বড় বড় বন্দরগুলির জাহাজ সংক্রান্ত বিভিন্ন ব্যবস্থাপনা, জেটি, টার্মিনাল সহ বেসরকারি বন্দরের ক্ষেত্রে নানা রকমের পরামর্শ দেবে।
    
    প্রধানমন্ত্রী শ্রী নরেন্দ্র মোদী মডেল কনশেসন এগ্রিমেন্টের সংশোধনের অনুমোদন করেছিলেন। ২০১৮-র জানুয়ারিতে এই সংশোধনীর প্রস্তাব গৃহীত হওয়ার ফলে সরকারি-বেসরকারি অংশীদারিত্বে চলা বড় বড় বন্দরগুলির সমস্যার দ্রুত নিষ্পত্তি হওয়া সম্ভব।


    

    CG/CB/DM

    
    
    (Release ID: 1653201) Visitor Counter : 6
    
    
      Read this release in: Malayalam , English , Urdu , Marathi , Hindi , Punjabi , Gujarati , Tamil