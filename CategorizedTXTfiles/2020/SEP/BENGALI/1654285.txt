      আয়ুষ

      কোভিড-১৯ থেকে সুস্থ রোগীদের ম্যানেজমেন্ট প্রোটোকলে আয়ুষের সংস্থান
      Posted On: 14 SEP 2020 4:00PM by PIB Kolkata


    নয়াদিল্লী, ১৪ সেপ্টেম্বর, ২০২০


    

    পোস্ট কোভিড ম্যানেজমেন্ট নিয়ে ১৩ই সেপ্টেম্বর একটি প্রোটোকল ঘোষণা করেছে স্বাস্থ্য এবং পরিবার কল্যাণ মন্ত্রক। এই প্রোটোকল মোতাবেক কোভিড রোগীদের বাড়িতেই যত্নের বিষয়ে নির্দিষ্ট নির্দেশ দেওয়া হয়েছে। এতে বলা হয়েছে, যারা অন্যান্য ব্যাধিতে আক্রান্ত সেইসব রোগীদের ক্ষেত্রে সেরে ওঠার মেয়াদ বাড়তে পারে। এই প্রোটোকলে বিভিন্ন আয়ুষ চিকিতসা ব্যবস্থাকে অন্তর্ভুক্ত করা হয়েছে যাতে কোভিড রোগীরা দ্রুত সুস্থ হয়ে ওঠেন।


    
    কোভিড-১৯ একটি নতুন ব্যাধি। প্রতিদিন এই সম্পর্কে তথ্য সংগৃহিত হচ্ছে। কোভিড-১৯ থেকে সেরে ওঠার পরে কিভাবে সেই রোগীর যত্ন করা যায় সেই সম্পর্কে গবেষণা চলছে। এখনও পর্যন্ত দেখা গেছে কোভিড-১৯ থেকে সেরে ওঠা রোগীরা বিভিন্ন উপসর্গে ভুগছেন।


    
    সেরা ওঠার পর কোভিড-১৯ রোগীদের জন্য চলতি ব্যবস্থাগুলি যেমন মাস্ক পরা, শারীরিক দূরত্ব বজায় রাখা, হাত এবং নাকের স্বাস্থ্য ব্যবস্থা পরিষ্কার রাখা এগুলি মানতেই হবে। এছাড়া যথেষ্ট পরিমানে উষ্ণ জল এবং প্রতিরোধ ব্যবস্থা বাড়ায় এমন আয়ুষ ওষুধগুলি খাওয়ার পরামর্শ দিচ্ছেন আয়ুষ চিকিতসকরা। এছাড়া হালকা ব্যায়াম যেমন- যোগাসন, প্রাণায়ম, ধ্যান করতে হবে প্রতিদিন। এছাড়া সকালে বিকেলে প্রতিদিন হাঁটতে বলা হয়েছে।


    
    এছাড়া প্রোটোকল অনুযায়ী পুষ্টিকর খাদ্য খেতে বলা হয়েছে যা সহজে হজম করা যায়। সামাজিক স্তরে একজন ব্যক্তি স্বনির্ভর গোষ্ঠীর সাহায্য নিতে পারে বা চিকিতসকের সাহায্য নিতে পারে সুস্থ হওয়ার জন্য। নিজের বাড়িতে নিভৃতবাসে থাকার সময় উপসর্গগুলির উপশম না হলে নিকটতম স্বাস্থ্যকেন্দ্রে যোগাযোগ করতে বলা হয়েছে।


    
    প্রত্যেক ব্যক্তি আয়ুষ মন্ত্রক প্রকাশিত তালিকা অনুযায়ী ওষুধ খেতে পারেন। তবে চিকিতসকের পরামর্শ প্রয়োজন। এই ওষুধগুলির মধ্যে আছে আয়ুষ ক্বাথ, সমশমনি বটী, ইষদুষ্ণ গরম জলের সঙ্গে গিলয় চূর্ণ, অশ্বগন্ধা এবং চবনপ্রাশ। এছাড়া যেগুলি খাবার পরামর্শ দেওয়া হয়েছে তারমধ্যে আছে আমলা ফল, মুলেথি চূর্ণ এবং হলুদ মেশানো দুধ।


    

    CG/AP/NS

    
    
    (Release ID: 1654285) Visitor Counter : 5
    
    
      Read this release in: English , Urdu , Hindi , Marathi , Manipuri , Assamese , Punjabi , Tamil , Telugu