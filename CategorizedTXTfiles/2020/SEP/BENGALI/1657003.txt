      কর্পোরেটবিষয়সংক্রান্তমন্ত্রক

      সরকার গত তিন বছরে ৩,৮২,৫৮১টি অবৈধ সংস্থা বন্ধ করে দিয়েছে
      Posted On: 20 SEP 2020 2:04PM by PIB Kolkata


    নতুন দিল্লি, ২০ সেপ্টেম্বর, ২০২০


    

    
    সরকার অবৈধ সংস্থা বা ‘শেল সংস্থা’গুলি চিহ্নিতকরণ এবং তা বন্ধ করে দেওয়ার জন্য একটি বিশেষ প্রচার অভিযান শুরু করেছে। যে যে সংস্থাগুলি টানা ২ বছর বা তার বেশি সময় ধরে সরকারের কাছে আর্থিক বিবরণী জমা দেয়নি তাদের বিরুদ্ধে কোম্পানী আইন ২০১৩-র ২৪৮ নম্বর ধারা অনুসারে ব্যবস্থা নেওয়া হয়েছে এবং সেই সব সংস্থাগুলিকে অবৈধ বলে ঘোষণা করা হয়েছে। সরকার গত তিন বছরে ৩,৮২,৫৮১টি এই ধরণের সংস্থা বন্ধ করে দিয়েছে। কেন্দ্রীয় অর্থ ও কর্পোরেট বিষয়ক প্রতিমন্ত্রী শ্রী অনুরাগ সিং ঠাকুর রাজ্যসভায় আজ এক প্রশ্নের লিখিত উত্তরে একথা জানিয়েছেন।


    
    “শেল সংস্থা” এই শব্দটি সম্পর্কে কোম্পানী আইনের অধীনে ব্যাখ্যা দেওয়া হয়নি। এগুলি সাধারণত এমন সংস্থা, যারা বৈধভাবে ব্যবসা করে না। অনেক ক্ষেত্রে অবৈধ উদ্দেশ্যে যেমন কর ফাঁকি দেওয়া, অর্থ পাচার, সম্পত্তি গোপন রাখা এবং বেনামী সম্পত্তির হিসেবে রাখার জন্য এই ধরণের সংস্থা চালিয়ে থাকে। অবৈধ সংস্থাগুলির বিষয়ে খতিয়ে দেখার জন্য সরকার একটি বিশেষ টাস্কফোর্স গঠন করেছে। এই বিশেষ বাহিনীর সুপারিশ ক্রমে অবৈধ সংস্থাগুলিকে চিহ্নিত করণ এবং তাদের বিরুদ্ধে ব্যবস্থাগ্রহণ করা হয়ে থাকে।


    

    CG/SS/SKD

    
    
    (Release ID: 1657003) Visitor Counter : 1
    
    
      Read this release in: English , Urdu , Hindi , Marathi , Manipuri , Punjabi , Gujarati , Tamil , Telugu , Malayalam