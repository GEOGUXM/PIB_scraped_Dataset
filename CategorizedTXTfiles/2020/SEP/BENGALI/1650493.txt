      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 01 SEP 2020 6:23PM by PIB Kolkata


    নয়াদিল্লি, ০১ সেপ্টেম্বর, ২০২০


    দেশে গত ২৪ ঘন্টায় ৬৫ , ০৮১ জন আরোগ্য লাভ করেছেন অন্যদিকে ৬৯ , ৯২১ জন নতুন করে আক্রান্ত হয়েছেন ; গত ২৪ ঘন্টায় আরও ৮১৯ জনের মৃত্যু হয়েছে

    দেশে গত পাঁচদিন ধরে দৈনিক ভিত্তিতে ৬০ হাজারের বেশি আরোগ্য লাভের যে প্রবণতা অব্যাহত রয়েছে , তার সঙ্গে সঙ্গতি রেখেই গত ২৪ ঘন্টাতেও আরোগ্য লাভ করেছেন ৬৫ , ০৮১ জন । এর ফলে , দেশে করোনায় আক্রান্ত ব্যক্তির আরোগ্য লাভের সংখ্যা বেড়ে হয়েছে ২৮ লক্ষ ৩৯ হাজার ৮৮২ । একইভাবে , কোভিড - ১৯ আক্রান্তদের মধ্যে সুস্থতার হার আরও বেড়ে হয়েছে ৭৭ শতাংশ । দেশে নিশ্চিতভাবে করোনায় আক্রান্তের সংখ্যার তুলনায় আরোগ্য লাভের সংখ্যা এখন ৩ . ৬১ গুণ বেশি । দেশে আজ পর্যন্ত নিশ্চিতভাবে করোনায় আক্রান্তের সংখ্যা ৭ লক্ষ ৮৫ হাজার ৯৯৬ - এর তুলনায় আরোগ্য লাভের সংখ্যা ২০ লক্ষ ৫৩ হাজারের বেশি ।
    দেশে জুলাই মাসের প্রথম সপ্তাহে আরোগ্য লাভের সংখ্যা আগস্ট মাসের শেষ সপ্তাহের তুলনায় চারগুণ বেড়েছে । দেশে গত ২৪ ঘন্টায় পাঁচটি রাজ্য থেকে এযাবৎ সর্বাধিক সংখ্যায় আক্রান্তের খবর মিলেছে । এই রাজ্যগুলি হল – মহারাষ্ট্র ( আক্রান্তের সংখ্যা ১১ , ৮৫২ ), অন্ধ্রপ্রদেশ ( আক্রান্তের সংখ্যা ১০ , ০০৪ ), কর্ণাটক ( আক্রান্তের সংখ্যা ৬ , ৪৯৫ ), তামিলনাড়ু ( আক্রান্তের সংখ্যা ৫ , ৯৫৬ ) এবং উত্তরপ্রদেশ ( আক্রান্তের সংখ্যা ৪ , ৭৮২ ) । এই পাঁচটি রাজ্যের আক্রান্তের সংখ্যা দেশে গত ২৪ ঘন্টায় মোট আক্রান্তের প্রায় ৫৬ শতাংশ । অবশ্য এই পাঁচটি রাজ্য থেকেই আবার গত ২৪ ঘন্টায় সর্বাধিক সংখ্যায় করোনা আক্রান্ত ব্যক্তি আরোগ্য লাভ করেছেন অথবা হাসপাতাল থেকে ছাড়া পেয়েছেন । দেশে গত ২৪ ঘন্টায় যে ৬৫ , ০৮১ জন ব্যক্তি আরোগ্য করেছেন তার ৫৮ . ০৪ শতাংশই এই পাঁচটি রাজ্য থেকে । পরিসংখ্যান অনুযায়ী , সর্বাধিক ১১ , ১৫৮ জন রোগী আরোগ্য লাভ করেছেন মহারাষ্ট্র থেকে । এরপর রয়েছে অন্ধ্রপ্রদেশ ও কর্ণাটক । এই দুই রাজ্যে আরোগ্য লাভের সংখ্যা যথাক্রমে ৮ , ৭৭২ এবং ৭ , ২৩৮ । এদিকে তামিলনাড়ুতে সুস্থতার সংখ্যা গত ২৪ ঘন্টায় ৬ , ০০৮ এবং উত্তরপ্রদেশে এই সংখ্যা ৪ , ৫৯৭ ।
    দেশে গত ২৪ ঘন্টায় যে ৮১৯ জনের মৃত্যু হয়েছে তার ৬৫ . ৪ শতাংশ বা ৫৩৬ জনেরই মৃত্যু হয়েছে এই পাঁচটি রাজ্যে । সবথেকে বেশি মৃত্যুর খবর মিলেছে মহারাষ্ট্র থেকে ১৮৩ জনের । এরপর রয়েছে কর্ণাটক ( ১১৩ জন ), তামিলনাড়ু ( ৯১ জন ), অন্ধ্রপ্রদেশ ( ৮৫ জন ) এবং উত্তরপ্রদেশ ( ৬৩ জন ) ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650296 – এই লিঙ্কে ক্লিক করুন ।
    
    করোনায় নতুন করে আক্রান্তের সংখ্যা , সুস্থতার সংখ্যা এবং মৃত্যু সংখ্যা সংক্রান্ত রাজ্য / কেন্দ্রশাসিত অঞ্চলগুলির তথ্য
    বিস্তারিত বিবরণের জন্য https://pib.gov.in/PressReleasePage.aspx?PRID=1650294 – এই লিঙ্কে ক্লিক করুন ।
    
    দেশে মোট ৪ . ৩৩ কোটি নমুনা পরীক্ষার মধ্যে ১ . ২২ কোটি পরীক্ষা গত ২ সপ্তাহে হয়েছে ; গত ২৪ ঘণ্টায় ১০ লক্ষের বেশী পরীক্ষা হয়েছে ; ২২টি রাজ্য ও কেন্দ্রশাসিত অঞ্চলে প্রতি ১০ লক্ষ জন পিছু হিসেবে নমুনা পরীক্ষার হার জাতীয় হারের থেকে বেশী
    কেন্দ্রের টেস্ট , ট্রাক ও ট্রিট নীতি অনুসরণ করে রাজ্য ও কেন্দ্রশাসিত অঞ্চলগুলি প্রচুর নমুনা পরীক্ষা করায় সংক্রমিতদের দ্রুত শনাক্তকরণ ও চিকিৎসার ব্যবস্থা করার ফলে সুস্থ হয়ে ওঠার হার বাড়ছে । দেশে মোট ৪ , ৩৩ , ২৪ , ৮৩৪টি নমুনা পরীক্ষার মধ্যে শেষ দুই সপ্তাহে নমুনা পরীক্ষা হয়েছে ১ , ২২ , ৬৬ , ৫১৪টি । রাজ্য ও কেন্দ্রশাসিত অঞ্চলগুলি ক্রমশ নমুনা পরীক্ষার হার বৃদ্ধি করছে । তামিলনাডু , উত্তরপ্রদেশ ও মহারাষ্ট্র এই কাজে অগ্রণী ভূমিকা পালন করছে । দেশে মোট নমুনা পরীক্ষার মধ্যে এই তিনটি রাজ্যে প্রায় ৩৪ % পরীক্ষা হয়েছে । গত চব্বিশ ঘন্টায় দেশে ১০ , ১৬ , ৯২০টি নমুনা পরীক্ষা হয়েছে । প্রতিদিন ১০ লক্ষের বেশী নমুনা পরীক্ষার ক্ষমতা অর্জনের ফলে সাপ্তাহিক নমুনা পরীক্ষার হার ক্রমবৃদ্ধিমান । জানুয়ারীর প্রথম সপ্তাহের হিসেবে বর্তমানে প্রতি সপ্তাহে এই পরীক্ষার হার চার গুণ বৃদ্ধি পেয়েছে । দেশ জুড়ে পরীক্ষাগারের সংখ্যা বৃদ্ধি পাওয়ার ফলে নমুনা পরীক্ষার হার বৃদ্ধি পাচ্ছে । বর্তমানে প্রতি ১০ লক্ষ জনের হিসেবে ৩১ , ৩৯৪টি নমুনা পরীক্ষা হচ্ছে । ২২টি রাজ্য ও কেন্দ্রশাসিত অঞ্চলে প্রতি ১০লক্ষ জন পিছু হিসেবে নমুনা পরীক্ষার হার জাতীয় হারের থেকে বেশী । যার মধ্যে গোয়া , দিল্লি , অন্ধ্র প্রদেশ ও তামিলনাডুতে দৈনিক পরীক্ষার হার সবথেকে বেশী ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650337 – এই লিঙ্কে ক্লিক করুন ।
    
    সরবরাহ শৃঙ্খলে স্থিতাবস্থা বজায় রাখার জন্য অস্ট্রেলিয়া , ভারত ও জাপানের মন্ত্রীদের মধ্যে বৈঠক
    কেন্দ্রীয় শিল্প ও বাণিজ্য মন্ত্রী শ্রী পীযূষ গোয়েল , অস্ট্রেলিয়ার বাণিজ্য , পর্যটন ও বিনিয়োগ মন্ত্রী মিঃ সিমন বিরমিংহাম এবং জাপানের অর্থনীতি , বাণিজ্য ও শিল্পমন্ত্রী মিঃ কাজিয়ামা হিরোশি আজ ভিডিও কনফারেন্সের মাধ্যমে মন্ত্রী পর্যায়ের বৈঠক করেছেন । মুক্ত , স্বচ্ছ , সমন্বিত , বৈষম্যহীন এবং স্থিতিশীল ব্যবসা - বাণিজ্য ও বিনিয়োগের পরিবেশ গড়ে তোলার বিষয়ে তাঁদের মধ্যে আলোচনা হয়েছে । তাঁরা খোলা বাজারের বিষয়ে তাঁদের অঙ্গীকার ব্যক্ত করেছেন । কোভিড - ১৯ মহামারীর প্রেক্ষিতে সম্প্রতি আর্থিক ও প্রযুক্তিগত বিভিন্ন ক্ষেত্রে বিশ্ব জুড়ে যে পরিবর্তন হয়েছে , মন্ত্রীরা তা নিয়ে আলোচনা করেছেন । ভারত - প্রশান্ত মহাসাগরীয় অঞ্চলে সরবরাহ শৃঙ্খলকে স্বাভাবিক রাখার জন্য কি কি করণীয় তা নিয়েও তাঁদের মধ্যে আলোচনা হয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650328 – এই লিঙ্কে ক্লিক করুন ।
    
    জীবন - জীবিকার সুযোগ - সুবিধা সহ গরীব কল্যাণ রোজগার অভিযানের মাধ্যমে গ্রামবাসীদের ক্ষমতায়ন – সুফলভোগীদের সাফল্যের কাহিনী
    কোভিড - ১৯ মহামারীর কারণে নিজ নিজ গ্রামে ফিরে আসা প্রবাসী শ্রমিক এবং গ্রামাঞ্চলের ক্ষতিগ্রস্ত মানুষের জীবন - জীবিকার সুযোগ - সুবিধা তথা কর্মসংস্থানের লক্ষ্যে গরীব কল্যাণ রোজগার অভিযানের সূচনা হয় । এই অভিযানের মাধ্যমে সেই সমস্ত প্রবাসী শ্রমিক যাঁরা নিজে গ্রামে ফিরে এসেছেন তাঁদের মিশন মোড ভিত্তিতে কর্মসংস্থানের সুযোগ প্রদান করা হচ্ছে । দেশের ছয়টি রাজ্যের ১১৬টি জেলায় এই অভিযান রূপায়িত হচ্ছে এবং গ্রামবাসীরা ছাড়াও ফিরে আসা প্রবাসী শ্রমিকদের ক্ষমতায়নে এই অভিযান গুরুত্বপূর্ণ ভূমিকা নিচ্ছে । এই অভিযানের সাফল্যের সঙ্গে ১২টি কেন্দ্রীয় মন্ত্রক ও দপ্তরের পাশাপাশি , সংশ্লিষ্ট রাজ্য সরকারগুলির সর্বাত্মক প্রয়াস যুক্ত রয়েছে । এই অভিযানের সুফল হিসেবে প্রবাসী শ্রমিক ও গ্রামবাসীরা জীবন - জীবিকার স্বার্থে বিভিন্ন সুবিধা পাচ্ছেন । গরীব কল্যাণ রোজগার অভিযানের আওতায় দু ' জন সুফলভোগীর দুটি সাফল্যের কাহিনী তুলে ধরা হল ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650340 – এই লিঙ্কে ক্লিক করুন ।
    
    লাদাখ ও লাক্ষ্মাদ্বীপ এক দেশ , এক রেশন কার্ড ব্যবস্থার জাতীয় পোর্টাবিলিটি ক্লাস্টারের আওতায় অন্তর্ভুক্ত হয়েছে
    কেন্দ্রীয় গ্রাহক , খাদ্য ও গণবন্টন বিষয়ক মন্ত্রী শ্রী রামবিলাস পাসোয়ান সম্প্রতি এক দেশ , এক রেশন কার্ড কর্মসূচির অগ্রগতি পর্যালোচনা করেছেন । কর্মসূচি রূপায়ণের অগ্রগতি পর্যালোচনার সময় কেন্দ্রশাসিত লাদাখ ও লাক্ষ্মাদ্বীপে প্রয়োজনীয় সমস্ত কারিগরি প্রস্তুতি সম্পন্ন হয়েছে বলে জানানো হয় । এই দুই কেন্দ্রশাসিত অঞ্চল এক দেশ , এক রেশন কার্ড ব্যবস্থার আওতায় আসার ফলে বর্তমান জাতীয় পোর্টাবিলিটি ক্লাস্টারে রাজ্য / কেন্দ্রশাসিত অঞ্চলের সংখ্যা বেড়ে হয়েছে ২৬ । এই ২৬টি রাজ্য / কেন্দ্রশাসিত অঞ্চলে এই ব্যবস্থা চালু হওয়ার ফলে সুফলভোগীরা গণবন্টন ব্যবস্থার আওতায় বিলি করা ভর্তুকি মূল্যে সব ধরনের খাদ্যশস্য ন্যায্য মূল্যের দোকানগুলি থেকে পাবেন । এক দেশ , এক রেশন কার্ড ব্যবস্থার মাধ্যমে ৬৫ কোটি সুফলভোগী ঐ ২৬টি রাজ্য / কেন্দ্রশাসিত অঞ্চলে যে কোনও ন্যায্য মূল্যের দোকান থেকে প্রাপ্ত খাদ্যশস্য সংগ্রহ করতে পারবেন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650379 – এই লিঙ্কে ক্লিক করুন ।

    

    
    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : কোভিড আক্রান্তের সংখ্যা ক্রমাগত বৃদ্ধি পাবার মধ্যেই রাজ্যের মুখ্যমন্ত্রী জানিয়েছেন , ১৬৭টি পুর শহর সহ শহর এলাকাগুলিতে সপ্তাহের শেষে সন্ধ্যা ৭টা থেকে ভোর ৫টা পর্যন্ত গ্রীষ্মকালীন কার্ফিউ সেপ্টেম্বরের শেষ পর্যন্ত কার্যকর থাকবে ।
    
    • হিমাচল প্রদেশ : রাজ্যের মুখ্যমন্ত্রী বর্ষা মরশুমে করোনা ভাইরাস সংক্রমণ দ্রুতগতিতে বৃদ্ধি পাওয়ার সম্ভাবনার প্রেক্ষিতে সাধারণ মানুষকে আরও সতর্কতা অবলম্বনে পরামর্শ দিয়েছে । প্রকাশ্য - স্থানে ফেসমাস্ক ব্যবহারের পাশাপাশি , সংক্রমণ প্রতিরোধে সাবান দিয়ে বারবার হাত পরিষ্কার রাখার আবেদন জানিয়েছেন তিনি ।
    
    • অরুণাচল প্রদেশ : রাজ্যে আরও ৭৮ জনের সংক্রমণের খবর মেলায় নিশ্চিতভাবে করোনায় আক্রান্তের সংখ্যা বেড়ে ১ হাজার ২২০ হয়েছে ।
    
    • আসাম : রাজ্যে গতকাল আরও ৩ হাজার ২৬৬ জনের সংক্রমণের খবর মেলায় করোনায় আক্রান্তের সংখ্যা ১ লক্ষ ৯ হাজার ছাড়িয়েছে । সুস্থ হয়েছেন ৮৫ হাজার ৪৫৮ জন । নিশ্চিতভাবে করোনায় আক্রান্তের সংখ্যা ২৩ হাজার ২৭৩ এবং মৃত্যু হয়েছে ৩০৬ জনের ।
    
    • মণিপুর : রাজ্যে আরও ১৪০ জনের সংক্রমণের খবর মেলায় নিশ্চিতভাবে করোনায় আক্রান্তের সংখ্যা বেড়ে ১ হাজার ৮৯৪ হয়েছে । সুস্থতার হার বেড়ে হয়েছে ৬৯ শতাংশ ।
    
    • মেঘালয় : স্বরাষ্ট্র মন্ত্রকের অনুরোধ সত্ত্বেও মেঘালয় সরকার রাজ্যের বাইরে থেকে আসা ব্যক্তিদের উপর নিষেধাজ্ঞা জারি রাখার সিদ্ধান্ত নিয়েছে । রাজ্যের তরফে এ ব্যাপারে জানানো হয়েছে , ভাইরাস সংক্রমণ প্রতিরোধে নিয়ন্ত্রণমূলক ব্যবস্থা হিসাবে এই সিদ্ধান্ত । এতে স্বরাষ্ট্র মন্ত্রকের নির্দেশিকা লঙ্ঘিত হয় না ।
    
    • মিজোরাম : রাজ্যে করোনায় আক্রান্তের সংখ্যা ১ হাজার ১২ জন এবং নিশ্চিতভাবে করোনায় আক্রান্তের সংখ্যা ৪২৩ ।
    
    • নাগাল্যান্ড : রাজ্য সরকার আজ থেকে আন্তঃরাজ্য ও রাজ্যের ভেতরে যাতায়াতের উপর নিষেধাজ্ঞা প্রত্যাহার করেছে । তবে , সংক্রমিত এলাকাগুলিতে লকডাউন ৩০শে সেপ্টেম্বর পর্যন্ত কার্যকর থাকবে । এদিকে রাজ্যে করোনায় আক্রান্তের সংখ্যা ৩ হাজার ৯৫০ ।
    
    • সিকিম : রাজ্যে আরও ১৮ জনের সংক্রমণের খবর মেলায় নিশ্চিতভাবে করোনায় আক্রান্তের সংখ্যা বেড়ে ৪১৪ হয়েছে । এখনও পর্যন্ত সুস্থ হয়েছেন ১ হাজার ২৩৭ জন ।
    
    • কেরল : রাজ্যে আজ আরও ৭ জনের করোনায় মৃত্যুর খবর মিলেছে । এর ফলে , মৃতের সংখ্যা বেড়ে ৩০১ হয়েছে । কোভিড - ১৯ পরিস্থিতির মধ্যেই আজ যথাযথ নির্দেশিকা মেনে রাজ্যের ১৩টি কেন্দ্রে জেইই পরীক্ষা গ্রহণ করা হয়েছে । বর্তমানে ২৩ হাজার ৪৮৮ জন রোগীর চিকিৎসা চলছে ।
    
    • তামিলনাডু : কেন্দ্রশাসিত পন্ডিচেরীতে গত ২৪ ঘন্টায় আরও ১২ জনের মৃত্যুর খবর মেলায় করোনায় মৃতের সংখ্যা বেড়ে ২৪০ হয়েছে । আক্রান্তের সংখ্যা ১৪ হাজার ৭৬৬ এবং নিশ্চিতভাবে করোনায় আক্রান্ত হয়েছেন ৪ হাজার ৮৫১ জন । এদিকে তামিলনাডু ’ তে কোয়ারেন্টাইন সংক্রান্ত নতুন প্রোটোকল জারি করা হয়েছে । বিদেশ ভ্রমণকারীদের জন্য নমুনা পরীক্ষা বাধ্যতামূলক করা হয়েছে । রাজ্য সরকারের পক্ষ থেকে সমস্ত পার্ক , মল এবং উপাসনালয়ে থার্মাল স্ক্রিনিং , মাস্ক ও হ্যান্ড স্যানিটাইজারের ব্যবস্থা করা হয়েছে ।
    
    • কর্ণাটক : রাজ্য বিধানসভার অধিবেশনের পূর্বে সদস্যদের জন্য কোভিড নেগেটিভ সার্টিফিকেট বাধ্যতামূলক করা হয়েছে । এদিকে মহীশূরে ৪৭০ জন পুলিশ কর্মী করোনায় আক্রান্ত হয়েছেন ।
    
    • অন্ধ্রপ্রদেশ : রাজ্যের ৫২টি কেন্দ্রে আজ আইআইটি - গুলিতে ভর্তির জন্য জেইই মেন পরীক্ষা গ্রহণ করা হয়েছে । এই পরীক্ষায় ৮২ হাজার ৭০০ - রও বেশি প্রার্থী অংশ নেন । চতুর্থ পর্যায়ের আনলক সংক্রান্ত নীতি - নির্দেশিকা অনুযায়ী , সকাল থেকে রাত ৯টা পর্যন্ত ব্যবসায়িক কাজকর্ম পরিচালনার অনুমতি দেওয়া হয়েছে ।
    
    • তেলেঙ্গানা : রাজ্যে গত ২৪ ঘন্টায় ২ হাজার ৭৩৪ জনের সংক্রমিত হওয়ার এবং ৯ জনের মৃত্যুর খবর মিলেছে । আক্রান্তের সংখ্যা বেড়ে ১ লক্ষ ২৭ হাজার ছাড়িয়েছে । নিশ্চিতভাবে আক্রান্তের সংখ্যা ৩১ হাজার ৬৯২ । এখনও পর্যন্ত মৃত্যু হয়েছে ৮৩৬ জনের । রাজ্যগুলিতে আক্রান্তের সংখ্যা দ্রুত বৃদ্ধি পাওয়ায় কোভিড - ১৯ সংক্রান্ত মানচিত্রে দ্রুত পরিবর্তন হচ্ছে ।
    
    • মহারাষ্ট্র : রাজ্যে গতকাল আরও ১১ হাজার ৮৫২ জনের সংক্রমণের খবর মেলায় করোনায় আক্রান্তের সংখ্যা ৭ লক্ষ ৯২ হাজার ছাড়িয়েছে । কেবল পুণে শহরেই আক্রান্ত হয়েছেন ১ লক্ষ ৭৫ হাজারেরও বেশি । এই শহরে নিশ্চিতভাবে করোনায় আক্রান্তের সংখ্যা ৫২ হাজার ১৭২ । এদিকে রাজ্য সরকার আন্তঃজেলা যাতায়াতের ক্ষেত্রে নীতি - নির্দেশিকা সরল করেছে ।
    
    • গুজরাট : রাজকোটে করোনায় আক্রান্তের সংখ্যা ক্রমশ বৃদ্ধি পাওয়ার মধ্যেই উচ্চ পদস্থ স্বাস্থ্য আধিকারিক ও চিকিৎসকদের নিয়ে একটি দল পরিস্থিতি খতিয়ে দেখার জন্য শহরে এসে পৌঁছেছে । বিশেষজ্ঞ দলটি সরকারি ও বেসরকারি হাসপাতালে কোভিড - ১৯ চিকিৎসা পরিষেবা ব্যবস্থা খতিয়ে দেখবে । এদিকে রাজ্যে গত ২৪ ঘন্টায় আরও ১ হাজার ২৮০ জনের সংক্রমণের খবর মিলেছে । বর্তমানে রাজ্যে নিশ্চিতভাবে করোনায় আক্রান্তের সংখ্যা ১৫ হাজার ৬৩১ ।
    
    • রাজস্থান : রাজ্যে গত ২৪ ঘন্টায় নতুন করে ৬৭০ জনের সংক্রমিত হওয়ার এবং ৬ জনের মৃত্যুর খবর মিলেছে । এর ফলে , করোনায় আক্রান্তের সংখ্যা বেড়ে ৮২ হাজার ৩৬৩ ছাড়িয়েছে । নিশ্চিতভাবে করোনায় আক্রান্ত হয়েছেন ১৪ হাজার ৩৭২ জন । মৃত্যু হয়েছে ১ হাজার ৬২ জনের ।
    
    • মধ্যপ্রদেশ : রাজ্যে কেবল অগাস্ট মাসেই ৩২ হাজার ১৫৯ জন করোনায় আক্রান্ত হয়েছেন । অগাস্ট মাসের ৩১ তারিখ পর্যন্ত আক্রান্তের সংখ্যা বেড়ে হয়েছে ৬৩ হাজার ৯৬৫ । জুলাই মাসের শেষে এই সংখ্যা ছিল ৩১ হাজার ৮০৬ । রাজ্যে গত ২৪ ঘন্টায় ১ হাজার ৫৩২ জনের নতুন করে সংক্রমণের খবর মিলেছে । এখনও পর্যন্ত মৃত্যু হয়েছে ১ হাজার ৩৯৪ জনের । এর মধ্যে ৫২৭ জন বা ৩৭ . ৮ শতাংশ ক্ষেত্রে মৃত্যু হয়েছে কেবল অগাস্ট মাসে ।


    CG/BD/SB

    
    
    (Release ID: 1650493) Visitor Counter : 5
    
    
      Read this release in: Punjabi , English , Urdu , Hindi , Marathi , Assamese , Manipuri , Gujarati , Telugu , Malayalam