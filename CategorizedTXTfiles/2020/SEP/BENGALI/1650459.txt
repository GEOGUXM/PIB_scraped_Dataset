      অর্থমন্ত্রক

      আগষ্ট মাসে জিএসটি বাবদ মোট রাজস্ব সংগ্রহের পরিমাণ ৮৬,৪৪৯কোটি টাকা
      Posted On: 01 SEP 2020 6:04PM by PIB Kolkata


    নতুনদিল্লি, ১লা সেপ্টেম্বর, ২০২০


    

    
    আগস্ট মাসে দেশে মোট জিএসটি রাজস্ব আদায় হয়েছে ৮৯,৪৪৯ কোটি টাকা। এর মধ্যে কেন্দ্রের অংশ বা সিজিএসটির পরিমাণ ১৫,৯০৬ কোটি টাকা, রাজ্যগুলির অংশ বা এসজিএসটির পরিমাণ ২১,০৬৪ কোটি টাকা, ইন্টিগ্রেটেড জিএসটির পরিমাণ ৪২,২৬৪ কোটি টাকা। ইন্টিগ্রেটেড জিএসটি অর্থাৎ আইজিএসটির মধ্যে পণ্য আমদানীর জন্য ১৯,১৭৯ কোটি টাকা রয়েছে। সেস বাবদ ৭,২১৫ কোটি টাকা আয় হয়েছে, যার মধ্যে ৬৭৩ কোটি টাকা এসেছে পণ্য আমদানী করে।


    
    সরকার আইজিএসটি থেকে সিজিএসটিতে ১৮, ২১৬ কোটি টাকা ও এসজিএসটিতে ১৪, ৬৫০ কোটি টাকা নিষ্পত্তি করেছে। নিয়মিত নিষ্পত্তির পর আগস্ট মাসে কেন্দ্রর ৩৪,১২২ কোটি টাকা সিজিএসটি থেকে ও রাজ্যগুলির ৩৫,৭১৪কোটি টাকা এসজিএসটি থেকে রাজস্ব বাবদ আয় হয়েছে।


    
    গত বছর আগস্টের তুলনায় এ বছর ৮৮% জিএসটির রাজস্ব আয় হয়েছে। গত বছর এই সময়ের হিসেবে আমদানী পণ্যের থেকে ৭৭%, অভ্যন্তরীণ লেনদেন থেকে ৯২% রাজস্ব আয় হয়েছে। এই প্রসঙ্গে উল্লেখযোগ্য যে সব করদাতার এ বছর সেপ্টেম্বর পর্যন্ত আয় ৫ কোটি টাকার কম হয়েছে, তাঁরা কর সংক্রান্ত ছাড় পাবেন।


    
    রাজ্য ওয়ারী রাজস্ব সংগ্রহের হিসেবে পশ্চিমবঙ্গে গতবছর আগস্টে এর পরিমাণ ছিল ৩,৫০৩কোটি টাকা। এই বছর তা ১৩ শতাংশ কমে হয়েছে ৩০৫৩কোটি টাকা। ত্রিপুরার গতবছর আগস্টে এর পরিমাণ ছিল ৫৮কোটি টাকা। এই বছর তা ২৬ শতাংশ কমে হয়েছে ৪৩কোটি টাকা। অসমে গতবছর আগস্টে এর পরিমাণ ছিল ৭৬৮ কোটি টাকা। এই বছর তা ৮ শতাংশ কমে হয়েছে ৭০৯কোটি টাকা। ঝাড়খন্ডে গতবছর আগস্টে এর পরিমাণ ছিল ১৭৭০কোটি টাকা। এই বছর তা ১৫ শতাংশ কমে হয়েছে ১৪৯৮কোটি টাকা। আন্দামান ও নিকোবর দ্বীপপুঞ্জে গতবছর আগস্টে এর পরিমাণ ছিল ৩০কোটি টাকা। এই বছর তা ৫৯ শতাংশ কমে হয়েছে ১৩কোটি টাকা। এই হিসেবে অবশ্য আমদানী করা পণ্যের উপর জিএসটি আদায়ের বিষয়টি ধরা হয় নি।


    

    CG/CB

    
    
    (Release ID: 1650459) Visitor Counter : 12
    
    
      Read this release in: Odia , English , Urdu , Hindi , Marathi , Manipuri , Punjabi , Tamil , Kannada