      প্রধানমন্ত্রীরদপ্তর

      প্রধানমন্ত্রী আইপিএস প্রবেশনারদের সঙ্গে মতবিনিময় করেছেন
      
      ‘আপনাদের খাকি পোশাকের ওপর শ্রদ্ধা কখনই হারাবেন না’ : প্রধানমন্ত্রী

      Posted On: 04 SEP 2020 2:32PM by PIB Kolkata

    নয়াদিল্লী, ৪ সেপ্টেম্বর, ২০২০


    

    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে সর্দার বল্লভভাই প্যাটেল রাষ্ট্রীয় পুলিশ অ্যাকাডেমি (এসভিপিএনপিএ)-তে আয়োজিত দীক্ষান্ত প্যারেড কর্মসূচিতে অংশগ্রহণকারী আইপিএস প্রবেশনারদের সঙ্গে মতবিনিময় করেছেন।


    
    শ্রী মোদী বলেছেন, যাঁরা এই অ্যাকাডেমি থেকে উত্তীর্ণ হন, তিনি সেইসব তরুণ আইপিএস আধিকারিকদের সঙ্গে নিয়মিত মতবিনিময় করেন। কিন্তু এই বছর করোনা ভাইরাসের কারণে তিনি তাঁদের সঙ্গে সাক্ষাৎ করতে পারলেন না। ‘কিন্তু আমি নিশ্চিত যে আমার কার্যকালের সময়ে আমি নিশ্চিতভাবে কোনও একটি সময়ে আপনাদের সঙ্গে সাক্ষাৎ করবো’।


    
    প্রধানমন্ত্রী আইপিএস প্রবেশনারদের, সফলভাবে তাঁদের প্রশিক্ষণ শেষ করায় অভিনন্দন জানিয়েছেন। তিনি বলেছেন, প্রবেশনারদের নিজের উর্দি সম্পর্কে গর্ববোধ করাটা অত্যন্ত গুরুত্বপূর্ণ- তাঁরা যাতে ক্ষমতার আস্ফালন না করেন, সেই বিষয়ে তিনি সতর্ক করে দেন । ‘আপনাদের খাকি পোশাকের ওপর কখনও সম্মান হারাবেন না। পুলিশের ভালো কাজ, বিশেষ করে কোভিড-১৯এর সময়ের ভূমিকার জন্য জনমানসে খাকি পোশাকের মানবিক দিক সবসময় স্মরণে থাকবে।’


    
    আইপিএস প্রবেশনারদের উদ্দেশে প্রধানমন্ত্রী বলেছেন, ‘এখনও পর্যন্ত আপনারা এখানে প্রশিক্ষণরত হিসেবে একটি নিরাপদ পরিবেশে রয়েছেন। কিন্তু যেই মুহুর্তে আপনারা অ্যাকাডেমির বাইরে পা রাখবেন, রাতারাতি পরিস্থিতি বদলে যাবে। আপনাদের প্রতি মনোভাবের পরিবর্তন হবে, কিন্তু খুব সতর্ক থাকবেন। কারণ কোন ব্যক্তিকে প্রথম দর্শনেই মনের মধ্যে চিরস্থায়ী একটি ছাপ ফেলে। যেখানেই আপনারা বদলি হবেন, আপনাদের ভাবমূর্তিও আপনাদের সঙ্গে সঙ্গে সেখানে যাবে।’


    
    প্রধানমন্ত্রী প্রবেশনারদের পরামর্শ দিয়েছেন শস্যের মধ্যে থেকে খুদকে চিহ্নিত করার দক্ষতা অর্জন করতে হবে। তিনি তাঁদের বলেছেন, কান বন্ধ রাখবেন না কিন্তু যেটা শুনছেন সেটাকে পরিশোধিত করে নেবেন। ‘আপনাদের কান বন্ধ রাখবেন না, বরং সেখানে একটি ছাঁকনি রেখে দিন। যখন আপনাদের মাথায় পরিশোধিত বিষয়টি গিয়ে পৌঁছাবে সেটি আপনাদের সাহায্য করবে। আবর্জনা ফেলে দিন আর আপনাদের মনকে পরিষ্কার রাখুন।’


    
    প্রধানমন্ত্রী প্রবেশনারদের যেখানে তাঁদের নিয়োগ হবে সেই জায়গার প্রতি একাত্মতা এবং গর্বের ভাবনা তৈরির আহ্বান জানিয়েছেন। তিনি জনসাধারণের প্রতি ভালোবাসা প্রদর্শনের পরামর্শ দেন। তিনি বলেছেন মানুষের মন জয় করতে হলে তাদের ভয় দেখিয়ে নিয়ন্ত্রণ করার চাইতে ভালোবাসা দিয়ে জয় করতে হবে, সেটিই দীর্ঘস্থায়ী হয়।


    
    প্রধানমন্ত্রী কোভিড-১৯ মহামারীর সময় পুলিশের মানবিক দিকটি সামনের আসায় প্রশংসা করেছেন। কোন অপরাধের তদন্তের সময় পুলিশী বুদ্ধি প্রয়োগের ওপর জোর দিয়ে তিনি বলেছেন, প্রবেশনারদের তৃণমূল স্তরে প্রাপ্ত বিভিন্ন তথ্য কখনই ভুলে যাওয়া উচিত নয়, তবে প্রযুক্তিকেও যতটা সম্ভব ততটাই ব্যবহার করতে হবে। প্রধানমন্ত্রী বলেছেন, তথ্য, বিগ ডেটা এবং কৃত্রিম মেধার কোনও বিকল্প নেই। তিনি বিভিন্ন সোশ্যাল মিডিয়ায় প্রাপ্ত তথ্যকে অত্যন্ত মূল্যবান বলে উল্লেখ করেছেন।


    
    প্রধানমন্ত্রী বলেছেন, বিগত কয়েক বছর ধরে বিপর্যয়ের সময় জাতীয় বিপর্যয় মোকাবিলা বাহিনী এবং রাজ্য বিপর্যয় মোকাবিলা বাহিনী যেভাবে কাজ করছে তার ফলে পুলিশ প্রশাসনে একটি নতুন স্বীকৃতি যোগ হয়েছে। প্রাকৃতিক বিপর্যয়ের সময় জনসাধারণকে সাহায্য করার জন্য তিনি জাতীয় বিপর্যয় মোকাবিলা বাহিনীকে নিজ নিজ জায়গায় সংগঠিত করার আহ্বান জানিয়েছেন। শ্রী মোদী বলেছেন, প্রবেশনারদের প্রশিক্ষণকে কখনই খাটো করে দেখা উচিত নয়। প্রশিক্ষণ মানেই শাস্তিমূলক পোস্টিং এরকম চিন্তা না করতে তিনি পরামর্শ দিয়েছেন।


    
    শ্রী মোদী বলেছেন, দু-দিন আগে মিশন কর্মযোগীর সূচনা করা হয়েছে। এর মাধ্যমে সিভিল সার্ভিসের সাত দশকের পুরনো ধারণার আমূল সংস্কার ঘটিয়ে দক্ষতা বৃদ্ধি এবং কাজের প্রতি মানসিকতার নতুন ধারণা গড়ে উঠবে। তিনি বলেছেন, নতুন ব্যবস্থায় নিয়ম ভিত্তিক ব্যবস্থাপনার থেকে ভূমিকা ভিত্তিক ব্যবস্থাপনায় গুরুত্ব দেওয়া হচ্ছে।


    
    শ্রী মোদী বলেছেন এরফলে প্রতিভাবানদের শনাক্ত করে প্রশিক্ষিত করতে সুবিধা হবে। যার মাধ্যমে সঠিক ব্যক্তিকে সঠিক কাজ দিতে সুবিধা হবে।


    
    প্রধানমন্ত্রী বলেছেন, ‘আপনাদের এই পেশায় যেকোন অপ্রত্যাশিত পরিস্থিতি মোকাবিলার জন্য সবসময় সতর্ক এবং প্রস্তুত থাকতে হবে। যেহেতু অনেক বেশি চাপের মধ্যে থাকতে হয় সেকারণে আপনাদের কাছের মানুষদের সঙ্গে সবসময় কথা বলাটা খুব জরুরি। নির্দিষ্ট সময় অন্তর বা হতে পারে যেদিন আপনাদের ছুটি থাকবে সেদিন শিক্ষকের মতো কারুর সঙ্গে দেখা করুন অথবা এরকম কারুর কাছে যান যাঁর পরামর্শকে আপনি শ্রদ্ধা করেন।’


    
    প্রধানমন্ত্রী পুলিশ বাহিনীতে কাজ করার জন্য ফিটনেসের ওপর গুরুত্ব দিয়েছেন। তিনি বলেছেন প্রশিক্ষণের সময় যে ফিটনেস তৈরি হয়েছে তা বজায় রাখতে হবে। আপনি যদি ফিট থাকেন তাহলে আপনার চারপাশে যে সঙ্গীসাথিরা থাকবেন তারাও ফিট থাকবেন, তারা আপনাকে দেখে অনুপ্রাণিত হবেন।


    
    প্রধানমন্ত্রী প্রবেশনারদের গীতার একটি শ্লোকের কথা উল্লেখ করেন যেখানে বলা হয়েছে মানুষ মহামানবের উদাহরণ অনুসরণ করে।


    
    ‘ইয়াত, ইয়াত, আচরতি, শ্রেষ্ঠঃ,
    তৎ, তৎ, এব, ইতরঃ, জনঃ,
    স্বঃ, যত, প্রমানম, কুরুতে, লোকঃ,
    তৎ, তৎ, অনুবর্ততে’


    

    CG/CB/NS

    
    
    (Release ID: 1651398) Visitor Counter : 10
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam