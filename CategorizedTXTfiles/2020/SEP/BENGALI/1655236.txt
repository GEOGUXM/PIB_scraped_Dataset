      সামাজিকন্যায়ওক্ষমতায়নমন্ত্রক

      স্বাস্থ্য সেবা ও হাসপাতালের অন্যান্য স্বাস্থ্য কর্মীদের নিরাপত্তা সুনিশ্চিত করার জন্য পদক্ষেপ
      Posted On: 16 SEP 2020 1:11PM by PIB Kolkata


    নতুন দিল্লি, ১৬ সেপ্টেম্বর, ২০২০


    

    কোভিড-১৯ মহামারী প্রক্ষাপটে স্বাস্থ্য ও সুরক্ষা সংক্রান্ত ঝুঁকির কারণে মৃত সাফাই কর্মচারীদের বিষয়ে কেন্দ্রীয় সরকার কোনো তথ্য সংরক্ষিত করে রাখে নি। কারণ হাসপাতাল এবং ডিসপেনসারিগুলি রাজ্যের বিষয়।


    
    রাজ্যগুলিকে সংক্রমণ প্রতিরোধ ও নিয়ন্ত্রণ কমিটি গঠন করতে বলা হয়েছে। হাসপাতালগুলিতে এমন একজন নোডাল অফিসার রাখতে বলা হয়েছে, যিনি স্বাস্থ্য সেবা কর্মীদের পর্যবেক্ষণ করবেন এবং তাঁদের স্বাস্থ্য সংক্রান্ত অবস্থার বিষয়গুলি পর্যালোচনা করবেন। উচ্চ ঝুঁকিপূর্ণ রোগীদের ক্ষেত্রে ৭ দিনের জন্য পৃথকভাবে থাকার ব্যবস্থা রয়েছে। নোডাল অফিসার বা বিভাগীয় প্রধান সাবকমিটি দ্বারা নিয়োজিত ব্যক্তি) যদি মনে করেন ক্লিনিকাল প্রোফাইলের ভিত্তিতে যেমন চিকিৎসক, নার্সিং আধিকারিক এবং অন্যান্য স্বাস্থ্য কর্মীদের প্রয়োজনে আরও এক সপ্তাহ কোয়ারেন্টাইনে থাকার জন্য নির্দেশ দিতে পারেন। স্বাস্থ্য ও পরিবারকল্যাণ মন্ত্রক হাসপাতালগুলিতে কোভিড এবং নন-কোভিড ক্ষেত্রে চিকিৎসা পরিষেবা পরিচালনার জন্য গত ১৮ই জুন একটি নির্দেশিকা জারি করে।


    
    স্বাস্থ্য ও পরিবারকল্যাণ মন্ত্রক তৃণমূল স্তরে কর্মী সহ অন্যান্য স্বাস্থ্য কর্মীদের জন্য পিপিই ব্যবহারের বিষয়ে একটি গাইডলাইনও জারি করেছে। এই গাইডলাইনে কর্মক্ষেত্রে রোগের সংক্রমণ ঝুঁকির সঙ্গে সামঞ্জস্য বজায় রেখে পিপিই-গুলির ব্যবহার করা উচিৎ বলে জানানো হয়েছে। সংক্রমণ প্রতিরোধ ও নিয়ন্ত্রণ পদ্ধতিগুলির জন্য রাজ্য সরকারগুলিকে গাউডলাইন দেওয়া হয়েছে। এমনকি সংক্রমণ প্রতিরোধ ও নিয়ন্ত্রণের বিষয়ে হাসপাতালে কর্মীদের প্রশিক্ষণের জন্য বলা হয়েছে। iGoT প্ল্যাটফর্মে সকল বিভাগের স্বাস্থ্য সেবা কর্মীদের সংক্রমণ প্রতিরোধ ও নিয়ন্ত্রণ বিষয়ে প্রশিক্ষণের ব্যবস্থা করা হয়েছে।


    
    রাজ্যসভায় আজ লিখিত জবাবে এই তথ্য দিয়েছেন সামাজিক ন্যায় বিচার ও ক্ষমতায়ণ দপ্তরের প্রতিমন্ত্রী শ্রী রামদাস আটওয়ালে।


    

    
    CG/SS/SKD

    
    
    (Release ID: 1655236) Visitor Counter : 4
    
    
      Read this release in: English , Urdu , Marathi , Assamese , Manipuri , Punjabi , Tamil , Telugu , Kannada