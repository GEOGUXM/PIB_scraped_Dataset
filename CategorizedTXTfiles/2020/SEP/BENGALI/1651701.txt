      আদিবাসীবিষয়কমন্ত্রক

      কেন্দ্রীয় আদিবাসী বিষয়ক মন্ত্রক এবং ইন্ডিয়ান ইন্সটিটিউট অফ পাবলিক অ্যাডমিনিস্ট্রেশনের(আইআইপিএ) যৌথ উদ্যোগে ভার্চুয়াল মাধ্যমে আয়োজিত দু'দিনের 'ন্যাশানাল ট্রাইবাল রিসার্চ কনক্লেভ' অনুষ্ঠিত হয়েছে
      
      শ্রী মুন্ডা টিআরআইএস/সিওইএস এর নির্ধারিত কাঠামো অনুযায়ী গ্রামীন স্তরে জীবনজীবিকা উন্নয়নের ওপর বিশেষ জোর দিয়েছেন

      Posted On: 05 SEP 2020 2:28PM by PIB Kolkata

    নতুন দিল্লী, ৫ই সেপ্টেম্বর, ২০২০


    

    
    কেন্দ্রীয় আদিবাসী বিষয়ক মন্ত্রক এবং ইন্ডিয়ান ইন্সটিটিউট অফ পাবলিক অ্যাডমিনিস্ট্রেশনের(আইআইপিএ) যৌথ উদ্যোগে ভার্চুয়াল মাধ্যমে আয়োজিত দু'দিনের 'ন্যাশানাল ট্রাইবাল রিসার্চ কনক্লেভ' গত ৩ রা এবং ৪ ঠা সেপ্টেম্বর অনুষ্ঠিত হয়েছে। এই কনক্লেভের সভাপতিত্ব করেন কেন্দ্রীয় আদিবাসী বিষয়কমন্ত্রী শ্রী অর্জুন মুন্ডা। তিনি ট্রাইবাল রিসার্চ ইন্সটিটিউট (টিআরআইএস) গুলি সহ অন্যান্য সংশ্লিষ্ট পক্ষের অধীনে চলা বিভিন্ন গবেষণামূলক প্রকল্পের অগ্রগতি খতিয়ে দেখেন। রাজ্যের আদিবাসী কল্যাণ মন্ত্রী,রাজ্যের আদিবাসী কল্যাণ সচিব,টিআরআই গুলির নির্দেশক,সিওই ও মন্ত্রকের আধিকারিক এবং আইআইপিএর প্রতিনিধি সহ ১২০ জন এই কনক্লেভে যোগদান করেন। আদিবাসী গবেষণা এবং উন্নয়ন বিষয়ে তাঁরা তাদের মত প্রকাশ করেন।


    
    কেন্দ্রীয় আদিবাসী বিষয়কমন্ত্রী শ্রী অর্জুন মুন্ডা মন্ত্রকের সঙ্গে যুক্ত সংশ্লিষ্ট সব পক্ষ এবং অংশীদারদের একাধিক উদ্যোগের প্রশংসা করেন। তিনি ঘোষনা করেন, নতুন দিল্লীর আই আই পি এ ক্যাম্পাসে ন্যাশানাল ইন্সটিটিউট অফ ট্রাইবাল রিসার্চের শাখা খুলতে, কেন্দ্রীয় আদিবাসী বিষয়ক মন্ত্রক এবং ইন্ডিয়ান ইন্সটিটিউট অফ পাবলিক এডমিনিস্ট্রেশনের মধ্যে একটি চুক্তি স্বাক্ষরিত হয়েছে। এর মাধ্যমে আদিবাসী রিসার্চ ইন্সটিটিউটগুলির মধ্যে সমন্বয় গড়ে উঠবে এবং দেশের আদিবাসী অধ্যুষিত অঞ্চলগুলির উন্নয়নে পরিকল্পনা নির্ধারণ করতে এটি সহায়ক হবে।


    
    তিনি বলেন লাদাখ কেন্দ্র শাসিত অঞ্চল হওয়ায়, ঐ অঞ্চলের ওপর বিশেষ নজর দিতে হবে। লাদাখের প্রকল্প এবং কর্মসূচীগুলি রূপায়ণে জোর দিতে হবে।শ্রী মুন্ডা বলেন, ঐ অঞ্চলের প্রকল্পগুলি রূপায়ণ করতে আমাদের অংশীদার সংস্থাগুলির যৌথ উদ্যোগের পাশাপাশি ঐ অঞ্চলের মানুষের অংশগ্রহণ প্রয়োজন। গোটা দেশের কাছে তা ইতিবাচক উদাহরণ হিসাবে উঠে আসবে।


    
    শ্রী মুন্ডা বলেন,টিআরআইএস/সিওইএস এর নির্ধারিত কাঠামো অনুযায়ী গ্রামীন স্তরে জীবিকা উন্নয়নের ওপর বিশেষ জোর দিতে হবে। এর মাধ্যমে গ্রামাঞ্চলের মানুষরা বিশ্বের চাহিদা সম্পর্কে অবহিত হবেন। পাশাপাশি তাদের ই-কমার্সের প্রশিক্ষণের ব্যবস্থা করা,ব্র্যান্ড ব্যবস্থাপনা এবং উৎপাদিত পণ্যের বাজারিকরণ বিষয়ে অবহিত করতে হবে। এর মাধ্যমে তারা প্রধানমন্ত্রীর উদ্যোগ "আত্মনির্ভর ভারত" এবং "ভোকাল ফর লোকাল" প্রচারে বড়ো ভূমিকা পালন করতে পারবে। তিনি আদিবাসী অধ্যুষিত গ্রামগুলির তৃণমূল স্তরের উন্নয়নের ওপর গুরুত্ব দেন। তিনি বলেন,জীববৈচিত্র ব্যবস্থাপনা এই সময়ের চাহিদা।


    
    কর্নাটকের আদিবাসী কল্যাণমন্ত্রী শ্রী গোবিন্দ এম কাজল,তেলেঙ্গানার আদিবাসী কল্যাণমন্ত্রী শ্রীমতী সত্যবতী রাঠোর,অরুণাচল প্রদেশের মন্ত্রী শ্রী অলো লিবাঙ্গ এইচএম কেন্দ্রীয় আদিবাসী বিষয়ক মন্ত্রকের এই উদ্যোগকে স্বাগত জানিয়ে তাদের রাজ্যের নির্দিষ্ট চাহিদাগুলি তুলে ধরেন।


    
    আদিবাসী বিষয়ক মন্ত্রক ২৬টি ট্রাইবাল রিসার্চ ইন্সটিটিউটকে গবেষণার কাজের জন্য অর্থ সাহায্য করে।পাশাপাশি সরকারি এবং বেসরকারি বহু প্রতিষ্ঠানকে গবেষণার কাজে নিয়োগ করে। আদিবাসী বিষয়ক মন্ত্রকের সচিব শ্রী দীপক খন্ডেকর বলেন,মন্ত্রক এবং অংশীদার সংস্থাগুলি যৌথ ভাবে মডেল তৈরী করে সব ধরনের সমস্যা সমাধানের জন্য গবেষণা করে চলেছে।মন্ত্রকের যুগ্ম সচিব ড:নভলজীৎ কাপুর গত এক বছরের নেওয়া ৩০টি প্রকল্পের বিষয় তুলে ধরেন।


    
    আইআইপিএ এর মহা নির্দেশক ড: এস এন ত্রিপাঠি এবং সিওইর প্রধান ড:নূপুর তিওয়ারি "ট্রাইবাল টেলেন্ট পুল" বিষয়ে তুলে ধরেন। ট্রাইবাল রিসার্চ ইন্সটিটিউটগুলিকে শক্তিশালী করতে কি পদক্ষেপ করা হয়েছে সে বিষয়ে তাঁরা অবহিত করেন। আইআইপিএর ক্যাম্পাসে ন্যাশানাল ট্রাইবাল রিসার্চ ইন্সটিটিউট গড়ে উঠলে সব রকমের সহযোগিতার আশ্বাস দেওয়া হয়।


    
    সিইডিএর প্রতিনিধি শ্রী আশুতোষ মৌর্য প্রমান ভিত্তিক ডেটা পরিকল্পনার গুরুত্ব ব্যাখা করেন। নীতি আয়োগের মুখ্য কার্য নির্বাহী আধিকারিক শ্রী অমিতাভ কান্ত এবং নীতি আয়োগের সদস্য শ্রী রমেশ চাঁদ সম্প্রতি "এমপাওয়ারিঙ্গ ট্রাইবেল্স-ট্রান্সফর্মিঙ্গ ইন্ডিয়া" নামে একটি পোর্টালের সূচনা করেন।


    
    গত ১৭ই অগাস্ট শ্রী অর্জুন মুন্ডার সূচনা করা স্বাস্থ্য পোর্টালের(swasthya.tribal.gov,in) বিভিন্ন দিক তুলে ধরেন পিরামল ফাউন্ডেশনের সিইও শ্রী পর্স্নসিস। এই পোর্টালে ১৭৭টি জেলার আদিবাসীদের স্বাস্থ্য ও পুষ্টি বিষয়ে তথ্য রয়েছে।


    
    ই এন্ড ওয়াই এর প্রতিনিধি শ্রী ভিভন্ত প্রসাদ এইচআইপিওডি বিষয়ে জানান অপরদিকে অ্যাসচেমের প্রতিনিধি শ্রীমতি মীনাক্ষী শর্মা বিভিন্ন শিল্পদ্যোগের বিষয়ে অবহিত করেন। আদিবাসীদের উৎপাদন কিভাবে ব্যবহার করা যায় তা তাঁরা তুলে ধরেন।


    
    আদিবাসী বিষয়ক মন্ত্রক লাদাখ অঞ্চলের গ্রামাঞ্চলের জীবনজীবিকার উন্নয়নে উদ্যোগ নিয়েছে। এই উদ্যোগকে সফল করতে সাম উপত্যকা এবং থারু উপত্যকার ৩১ টি গ্রামে যে কাজ চলছে তা ব্যাখা করেন,টাটা ট্রাস্টের প্রতিনিধি শ্রীমতী অমৃতা পটবর্ধন। সেকমলের প্রতিনিধি শ্রীমতী গীতাঞ্জলি কিভাবে ধ্বংস হয়ে যাওয়া গ্রাম গুলিকে পুনরায় বাসযোগ্য করে তোলার প্রয়াস চলছে তার ব্যাখা করেন।


    
    ওড়িশার ট্রাইবল রিসার্চ ইনস্টিটিউটের নির্দেশক শ্রী এ বি ওটা এবং টেকনিকাল নির্দেশক শ্রী সুরিন্দর কুমার আসন্ন"ট্রাইবাল ডিজিটাল ডকুমেন্ট রিপসিটারি" নানান বৈশিষ্ট তুলে ধরেন।


    
    আদিবাসী অধ্যুষিত অঞ্চলে পানীয় জলের সমস্যা সমাধানে এউএনডিপি ইন্ডিয়া কি প্রয়াস নিয়েছে সে বিষয়ে শ্রী সুশীল চৌধুরী জানান। শুকিয়ে যাওয়া ১০০০টি ঝর্নাকে পুনরায় সক্রিয় করে তোলার প্রকল্প নেওয়া হয়েছে বলে তিনি জানান।
    
    ভিভিকেআই য়ের প্রতিনিধি শ্রী প্রসন্ন প্রভু এবং আর্ট অফ লিভিং এর প্রতিনিধি ড:প্রভাকর রাও ,আদিবাসী বিষয়ক মন্ত্রকের সঙ্গে যৌথ উদ্যোগে নেওয়া প্রকল্পগুলি তুলে ধরেন।


    
    দিশা ফাউন্ডেশনের প্রতিনিধি শ্রীমতী অঞ্জলি বুরহাদে পরিযায়ী আদিবাসীদের ক্ষমতায়নের বিষয়ে তাদের প্রকল্পের কথা ব্যাখা করেন।


    

    
    CG/PPM

    
    
    (Release ID: 1651701) Visitor Counter : 2
    
    
      Read this release in: English , Urdu , Marathi , Hindi , Assamese , Manipuri , Punjabi , Tamil