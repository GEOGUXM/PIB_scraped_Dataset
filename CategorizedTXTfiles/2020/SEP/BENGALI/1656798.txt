      আদিবাসীবিষয়কমন্ত্রক

      আদিবাসী ভাষাগুলির সংরক্ষণে দ্বিভাষিক পুস্তক প্রণয়নে রাজ্য সরকার/কেন্দ্রশাসিত অঞ্চলগুলিকে সহায়তা দিচ্ছে আদিবাসী বিষয়ক মন্ত্রক
      Posted On: 19 SEP 2020 6:00PM by PIB Kolkata


    নয়াদিল্লি, ১৯ সেপ্টেম্বর, ২০২০


    

    আদিবাসী বিষয়ক মন্ত্রক এক সমীক্ষার ফলাফল অনুযায়ী জানতে পেরেছে যে, ভারতে কথ্য ভাষার সংখ্যা ৭৮০। এর মধ্যে ৪৪৩টি ভাষায় আদিবাদী সম্প্রদায়ের মানুষ কথা বলেন। গুজরাটের ভাষা গবেষণা ও প্রকাশনা কেন্দ্র এই সমীক্ষা চালায়। আদিবাসী বিষয়ক মন্ত্রকের স্বীকৃত এই কেন্দ্রটি আদিবাসী ভাষার গবেষণার ক্ষেত্রে উৎকর্ষ প্রতিষ্ঠান হিসাবে কাজ করে।


    
    আদিবাসী ভাষাগুলির সংরক্ষণের জন্য দ্বিভাষিক পাঠ্য-পুস্তক প্রকাশে মন্ত্রকে রাজ্য সরকার/কেন্দ্রশাসিত প্রশাসনগুলিকে সাহায্য করে থাকে, যাতে আদিবাসী ছাত্রছাত্রীদের মধ্যে শিক্ষণ ক্ষেত্রে ধার্য লক্ষ্য পূরণ করা সম্ভব হয়। এখনও পর্যন্ত বিভিন্ন রাজ্য সরকার ৮২টি ভাষায় এ ধরনের পুস্তক প্রকাশ করেছে। রাজ্যগুলির পক্ষ থেকে এ ধরনের পাঠ্য-পুস্তক প্রকাশ একটি ধারাবাহিক প্রক্রিয়া।


    
    আদিবাসী বিষয়ক মন্ত্রক দ্বিভাষিক পাঠ্য-পুস্তক প্রকাশের জন্য রাজ্য/কেন্দ্রশাসিত অঞ্চলগুলিকে তহবিল প্রদানের পাশাপাশি, গুজরাটের ভাষা গবেষণা ও প্রকাশনা কেন্দ্রকে গবেষণামূলক কাজকর্ম ও গণজ্ঞাপনের জন্য তহবিল সংস্থান করে থাকে। ২০১৯-২০-তে এই খাতে মন্ত্রক ১ কোটি ৫৫ লক্ষ ৩৮ হাজার টাকা তহবিল সংস্থান করেছে। লোকসভায় আজ এক লিখিত জবাবে এই তথ্য দেন আদিবাসী বিষয়ক মন্ত্রী শ্রী অর্জুন মুন্ডা।


    

    
    CG/BD/SB

    
    
    (Release ID: 1656798) Visitor Counter : 4
    
    
      Read this release in: English , Assamese , Punjabi , Telugu