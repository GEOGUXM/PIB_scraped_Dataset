      নারীওশিশুবিকাশমন্ত্রক

      ২০২০-র সেপ্টেম্বরে তৃতীয় রাষ্ট্রীয় পোষণ মাস উদযাপন
      Posted On: 06 SEP 2020 6:34PM by PIB Kolkata


    নতুনদিল্লি, ৬ই সেপ্টেম্বর, ২০২০


    

    
    তৃতীয় রাষ্ট্রীয় পোষণ মাস সেপ্টেম্বর জুড়ে উদযাপিত হচ্ছে। ২০১৮ সালে মহিলা ও শিশু বিকাশ মন্ত্রকের উদ্যোগে পিএমস ওভাররিচিং স্কিম ফর হলিস্টিক নারিশমেন্ট বা সার্বিক পোষণ অভিযান শুরু হয়েছিল। জাতীয়, রাজ্য ও কেন্দ্রশাসিত অঞ্চলের বিভিন্ন দপ্তর ও মন্ত্রকের সহায়তায় প্রতি বছর সেপ্টেম্বর মাসে তৃণমূল স্তর পর্যন্ত এই অভিযান চালানো হয়। জনগণের অংশগ্রহণকে উৎসাহিত করে পোষণ অভিযানকে একটি জন আন্দোলনের রূপ দেওয়াই এর মূল উদ্দেশ্য, যাতে শিশু ও মহিলা সহ প্রত্যেকের জন্য সুস্বাস্থ্য ও পুষ্টিকর খাদ্য নিশ্চিত হয়।


    
    প্রধানমন্ত্রী শ্রী নরেন্দ্র মোদী তাঁর জনপ্রিয় অনুষ্ঠান ‘মন কি বাত’-এর ৩০শে আগস্টের পর্বে আমাদের জীবনে পুষ্টির গুরুত্ব উল্লেখ করেছেন। গত কয়েক বছর ধরে পুষ্টি সপ্তাহ এবং পুষ্টি মাস বা পোষণ মাসে মূলত গ্রামাঞ্চলে জনসাধারণের অংশ গ্রহনের মধ্য দিয়ে সচেতনতার কর্মসূচী একটি জন আন্দোলনের রূপ নিয়েছে বলে তিনি জানিয়েছেন।


    
    পোষণ মাস উদযাপনের পরিকল্পনা করার জন্য কেন্দ্রীয় নারী ও শিশুবিকাশ এবং বস্ত্র মন্ত্রী শ্রীমতী স্মৃতি জুবিন ইরানী ২৭শে আগস্ট একটি বৈঠক করেছিলেন , এই বৈঠকে দপ্তরের সচিব শ্রী রাম মোহন মিশ্রও উপস্থিত ছিলেন। বৈঠকে সব রাজ্য ও কেন্দ্রশাসিত অঞ্চলগুলির সঙ্গে তীব্র অপুষ্টিতে ভোগা শিশুদের শনাক্ত করা, পুষ্টি উদ্যান বা পোষণ বাটিকা তৈরি করা, শিশুদের দ্রুত স্তন্যপান করানো, কম বয়সী মহিলা ও শিশুদের রক্তাল্পতায় ভোগার সমস্যা দূর করার মত বিষয়গুলি নিয়ে আলোচনা হয়েছে।
    
    বৈঠকে সংশ্লিষ্ট সকলে পোষণ মাস উদযাপন করার বিষয়ে তাঁদের অঙ্গীকার ব্যক্ত করেছেন। কোভিড-১৯ মহামারীর কারণে মন্ত্রক স্যোসাল মিডিয়া, পডকাস্ট সহ অন লাইনের মাধ্যমে নানা কর্মসূচী পালন করার প্রস্তাব দিয়েছে।


    

    CG/CB

    
    
    (Release ID: 1651894) Visitor Counter : 11
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada