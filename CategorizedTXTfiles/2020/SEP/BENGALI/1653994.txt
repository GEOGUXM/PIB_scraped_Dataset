      প্রধানমন্ত্রীরদপ্তর

      সংসদের বাদল অধিবেশনের প্রাক্কালে প্রধানমন্ত্রীর মন্তব্য
      Posted On: 14 SEP 2020 9:53AM by PIB Kolkata


    নয়াদিল্লি, ১৪ সেপ্টেম্বর, ২০২০


    নমস্কার বন্ধুরা ,


    দীর্ঘ অন্তরালের পর আজ আপনাদের সবার সঙ্গে দেখা হল। আপনারা সবাই ভালো আছেন তো ? আপনাদের পরিবারে কোন সঙ্কট আসেনি তো ? চলুন , ঈশ্বর আপনাদের ভালো রাখবেন।


    এক বিশেষ আবহে আজ সংসদের বাদল অধিবেশন শুরু হতে চলেছে। করোনাও আছে , কর্তব্যও আছে। কিন্তু আমাদের সাংসদরা কর্তব্যের পথটাকেই বেছে নিয়েছেন। আমি দলমত নির্বিশেষে সমস্ত সাংসদদের এই উদ্যোগের জন্য শুভেচ্ছা জানাই , অভিনন্দন জানাই এবং ধন্যবাদও জানাই।


    বাজেট অধিবেশন নির্ধারিত সময়ের আগেই থামিয়ে দিতে হয়েছিল। এবারও দিনে দু ' বার , একবার রাজ্যসভার জন্য একবার লোকসভার জন্য সময় বদলাতে হয়েছে। এবার শনি ও রবিবারের অধিবেশনও বাতিল করে দিতে হয়েছে। কিন্তু সকল সদস্যরা এই সিদ্ধান্তকে স্বীকার করেছেন , স্বাগত জানিয়েছেন এবং কর্তব্যের পথে এগিয়ে যাওয়ার সিদ্ধান্ত নিয়েছেন।


    এই অধিবেশনে বেশ কিছু গুরুত্বপূর্ণ সিদ্ধান্ত নেওয়া হবে। অনেক বিষয় নিয়ে আলোচনা হবে। আর আমাদের সকলের অভিজ্ঞতা হল লোকসভায় যত বেশি আলোচনা হয় , যত বিতর্ক হয় , যত গভীর আলোচনা হয় , যত বৈচিত্র্যপূর্ণ আলোচনা হয় , ততই এই সভা ও বিষয়বস্তুর প্রতি সুবিচার করা হয় এবং দেশ অনেক লাভ হয়।


    এবার আমরা সমস্ত সাংসদ মিলেমিশে সেই মহান পরম্পরায় আরও মূল্য সংযোজন করব এটা আমার দৃঢ় বিশ্বাস। করোনা উদ্ভূত পরিস্থিতিতে যে সতর্কতাগুলি সম্পর্কে সকলকে সূচিত করা হয়েছিল , সেই সতর্কতাগুলি আমাদের সকলকে কঠোরভাবে পালন করতেই হবে। আর এটাও স্পষ্ট যে যতদিন পর্যন্ত ওষুধ কিংবা প্রতিষেধক না আসে , ততদিন পর্যন্ত এক্ষেত্রে কোনও ঢিলেমি চলবে না। আমরা চাই , যত দ্রুত সম্ভব বিশ্বের যে কোনও প্রান্ত থেকে প্রতিষেধক আবিষ্কৃত হোক। আমাদের বৈজ্ঞানিকরা দ্রুত সফল হন এবং বিশ্বের সকল মানুষকে এই কঠিন সঙ্কট থেকে মুক্তি দেওয়ার ক্ষেত্রে সাফল্য পান।


    এই সভার পক্ষ থেকে আমাদের একটি বিশেষ দায়িত্ব রয়েছে। বিশেষ করে , এই অধিবেশনের একটি বিশেষ দায়িত্ব আছে। আজ যখন আমাদের সেনাবাহিনীর বীর জওয়ানরা সীমান্তে অটল প্রহরায় , অত্যন্ত হিম্মত দেখিয়ে , উৎসাহ ও উদ্দীপনার সঙ্গে , বীরদর্পে ওই দৃঢ়চেতা মানুষেরা দুর্গম পার্বত্য অঞ্চলে বুক চিতিয়ে দাঁড়িয়ে আছেন , আর কিছুদিন পরই বর্ষা শুরু হবে। যে বিশ্বাসের সঙ্গে তাঁরা দাঁড়িয়ে আছেন , মাতৃভূমিকে রক্ষার জন্য অতন্দ্র প্রহরায় , এই সভাও , সভার সমস্ত সদস্যরা একস্বরে , এক ভাবনা নিয়ে , এক সঙ্কল্প নিয়ে বার্তা দেবেন সেনার জওয়ানদের পেছনে সারা দেশ দাঁড়িয়ে আছে। সংসদ এবং সংসদ সদস্যরা সেই দেশের জনগণের প্রতিনিধিত্ব করছেন। গোটা সভা একস্বরে দেশের বীর জওয়ানদের পেছনে দাঁড়িয়ে থেকে এই সভা থেকে অত্যন্ত মজবুত বার্তা প্রেরণ করবে। সমস্ত মাননীয় সদস্যরা এই বার্তা দেবেন এটা আমার দৃঢ় বিশ্বাস। আমি আপনাদের সবাইকে অনুরোধ জানাব , করোনার এই কঠিন সময়ে আপনারা যেহেতু আগের মতো যেখানে ইচ্ছে যাওয়ার সুযোগ পাবেন না , নিজেদের স্বাস্থ্যের প্রতি অবশ্যই যত্ন নেবেন , নিজেদেরকে সামলে রাখবেন বন্ধুরা। আপনারা প্রত্যেকেই যে খবর পাওয়ার পেয়ে যাবেন। খবর যোগাড় করা আপনাদের জন্য মুশকিল কাজ নয়। কিন্তু নিজেদের অবশ্যই সামলে রাখবেন। আপনাদের প্রতি এটা আমার ব্যক্তিগত অনুরোধ।


    ধন্যবাদ বন্ধুরা।


    CG/SB/DM

    
    
    (Release ID: 1653994) Visitor Counter : 5
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Odia , Tamil , Telugu , Kannada , Malayalam