      সংসদবিষয়কমন্ত্রক

      সংসদের বাদল অধিবেশন আগামীকাল থেকে শুরু হচ্ছে
      Posted On: 13 SEP 2020 2:58PM by PIB Kolkata


    নতুন দিল্লি, ১৩ সেপ্টেম্বর, ২০২০


    চলতি বছরের সংসদের বাদল অধিবেশন আগামীকাল (১৪ই সেপ্টেম্বর) থেকে শুরু হচ্ছে। সপ্তদশ লোকসভার চতুর্থ অধিবেশন এবং রাজ্যসভার ২৫২তম অধিবেশনের কাজ সোমবার থেকে শুরু হচ্ছে। অধিবেশন চলবে পয়লা অক্টোবর, বৃহস্পতিবার পর্যন্ত।


    শনি ও রবিবার সহ সমস্ত কার্য দিবস ধরে ১৮ দিনের এই অধিবেশনে ১৮টি সভা বসবে। এই বাদল অধিবেশনে ৪৭টি বিষয় গ্রহণের জন্য চিহ্নিত করা হয়েছে। এর মধ্যে ৪৫টি বিল ও ২টি আর্থিক সংক্রান্ত বিষয় রয়েছে।


    এবারের অধিবেশনে অধ্যাদেশের পরিবর্তে মোট ১১টি বিল আনা হবে। এগুলি হল – (১) কৃষকদের উৎপাদিত সামগ্রিক বাণিজ্যিকীকরণ এবং ব্যবসা (উৎসাহদান ও সুবিধা প্রদান) বিল ২০২০, (২) কৃষকদের (ক্ষমতায়ন এবং সুরক্ষা) দামের নিশ্চয়তা ও কৃষি খামার পরিষেবা সম্পর্কিত চুক্তি বিল ২০২০, (৩) হোমিওপ্যাথি কেন্দ্রীয় পর্ষদ (সংশোধনী) বিল ২০২০, (৪) ভারতীয় ঔষধি কেন্দ্রীয় পর্ষদ (সংশোধনী) বিল ২০২০, (৫) অত্যাবশ্যকীয় পণ্য (সংশোধনী) বিল ২০২০, (৬) দেউলিয়া ও ঋণ খেলাপি (দ্বিতীয়) সংশোধনী বিল ২০২০, (৭) দ্য ব্যাঙ্কিং রেগুলেশন (সংশোধনী) বিল ২০২০, (৮) কর আরোপ এবং অন্যান্য আইন (কিছু নিয়মের শিথিলকরণ) বিল ২০২০, (৯) মহামারী রোগ (সংশোধনী) বিল ২০২০, (১০) মন্ত্রীদের বেতন ও ভাতা (সংশোধনী) বিল ২০২০ এবং (১১) সাংসদ সদস্যদের বেতন, ভাতা ও পেনশন (সংশোধনী) বিল ২০২০ এবারের বাদল অধিবেশনে পাস করানো হবে।


    এছাড়াও বেশ কিছু গুরুত্বপূর্ণ বাকি থাকা বিল সভায় পেশ ও পাস করানো হবে এবারের অধিবেশনে। সেগুলি হলো – (১) কীটনাশক পরিচালন বিল ২০২০, (২) রাজ্যসভায় গৃহীত জাতীয় চিকিৎসা কমিশন (এনসিআইএম) বিল ২০১৯, (৩) রাজ্যসভায় পাস হওয়া হোমিওপ্যাথির জন্য জাতীয় কমিশন (এনসিএইচ) বিল ২০১৯, (৪) লোকসভায় পাস পওয়া আয়ুর্বেদ ক্ষেত্রে গবেষণা এবং প্রশিক্ষণ প্রতিষ্ঠান বিল ২০২০, (৫) লোকসভায় গৃহীত বিমান সংক্রান্ত (সংশোধনী) বিল ২০২০, (৬) দ্য কোম্পানীজ (সংশোধনী) বিল ২০২০, (৭) লোকসভায় পাস হওয়া দ্য মেডিকেল টার্মিনেশন অফ্ প্রেগনেন্সি (সংশোধনী) বিল ২০২০, (৮) দ্য সারোগেসি (রেগুলেশন) বিল ২০২০, (৯) দ্য রাষ্ট্রীয় রক্ষা ইউনিভার্সিটি বিল ২০২০, (১০) দ্য ন্যাশনাল ফরেন্সিক সায়েন্স ইউনিভার্সিটি বিল ২০২০, (১১) লোকসভায় গৃহীত ভারতীয় তথ্য প্রযুক্তি আইন প্রতিষ্ঠান (সংশোধনী) বিল ২০২০, (১২) আন্তঃরাজ্য নদী, জল বিরোধী (সংশোধনী) বিল ২০১৯, (১৩) লোকসভায় পাস হওয়া বাঁধ সুরক্ষা বিল ২০১৯, (১৪) প্রধান বন্দর কর্তৃপক্ষ ২০২০, (১৫) দ্য কোড অন সোস্যাল সিকিউরিটি অ্যান্ড ওয়েলফেয়ার ২০১৯, (১৬) পেশাগত সুরক্ষা, স্বাস্থ্য এবং কর্ম ক্ষেত্রে শর্তাদি নিয়মাবলী ২০১৯ এবং (১৭) শিল্প সম্পর্কিত নিয়ম সংক্রান্ত বিল ২০১৯।


    এছাড়াও নতুন কিছু বিল এবারের অধিবেশনে পেশ ও পাস করানো হবে। গুলি হল – (১) আর্থিক চুক্তির দ্বিপাক্ষিক সম্পর্ক সংক্রান্ত বিল ২০২০, (২) দ্য ফ্যাক্টরিং রেগুরেশন (সংশোধনী) বিল ২০২০, (৩) পেনশন তহবিল নিয়ন্ত্রণ এবং উন্নয়ন কর্তৃপক্ষ (সংশোধনী) বিল ২০২০, (৪) দ্য ন্যাশনাল কমিশন ফর অ্যালিয়েড অ্যান্ড হেলথ কেয়ার প্রভেশন বিল ২০২০, (৫) দ্য অ্যাসিস্ট রি প্রোডাকটিভ টেকনোলজি (নিয়ন্ত্রণ) বিল ২০২০, (৬) জাতীয় রাজধানী অঞ্চল দিল্লির সরকার (সংশোধনী) বিল ২০২০, (৭) বৈদেশিক অনুদান (সংশোধনী) বিল ২০২০, (৮) জন প্রতিনিধি (সংশোধনী) বিল ২০২০, (৯) রাস্তার ঝাড়ুদারদের কর্ম সংস্থান এবং তাদের পুনর্বাসন (সংশোধনী) বিল ২০২০, (১০) কিশোর- কিশোরী ন্যায় বিচার (শিশুর সুরক্ষা এবং যত্ন) সংশোধনী বিল ২০২০, (১১) একাধিক রাজ্য, সমবায় সমিতি (সংশোধনী) বিল ২০২০ এবং (১২) জম্মু ও কাশ্মীরের সরকারি ভাষা বিল ২০২০।


    এবারের অধিবেশন থেকে বেশ কিছু বিল প্রত্যাহার করে নেওয়া হচ্ছে। সেগুলি হল – (১) অ্যালিয়েড অ্যান্ড হেলথ কেয়ার প্রফেশন বিল ২০১৮, (২) খনি (সংশোধনী) বিল ২০১১, (৩) আন্তঃরাজ্য পরিযায়ী কর্মী (কর্ম সংস্থান নিয়ন্ত্রণ ও পরিষেবা শর্ত) সংশোধনী বিল ২০১১, (৪) গৃহ এবং অন্যান্য নির্মাণ শ্রমিক সংক্রান্ত আইন (সংশোধনী) বিল ২০১৩ এবং (৫) দ্য এমপ্লয়মেন্ট এক্সচেঞ্জ (শূন্য পদের বাদ্যতামূলক বিজ্ঞপ্তি) সংশোধনী বিল ২০১৩।


    করোনা মহামারীর মধ্যে এই প্রথম সংসদের অধিবেশন বসছে। সুতরাং কোভিড-১৯ এর জন্য জারি হওয়া নির্দেশিকা অনুসারে অধিবেশন পরিচালনার জন্য সমস্তরকমের সুরক্ষাবিধি ব্যবস্থা গ্রহণ করা হয়েছে।


    প্রতিটি কক্ষে প্রতিদিন চার ঘন্টার অধিবেশন বসবে। রাজ্যসভা সকাল ৯টা থেকে ১১টা এবং লোকসভা বিকেল ৩টে থেকে ৭টা পর্যন্ত চলবে। তবে আগামীকাল অধিবেশনের শুরুর দিন লোকসভা বসবে সকালে। অধিবেশনের উভয় কক্ষে সাংসদ সদস্যদের বসার জায়গা, গ্যালারি ইত্যাদি ক্ষেত্রে শারীরিক দূরত্বের নিয়ম বজায় রাখা হবে। সাংসদদের সংসদে হাজিরার ক্ষেত্রে মোবাইল অ্যাপ চালু করা হবে। সভাকক্ষে সাংসদরা যেখানে বসবেন সেই আসনগুলিতে পলি-কার্বনের শিট দেওয়া থাকবে।


    CG/SS/SKD

    
    
    (Release ID: 1653868) Visitor Counter : 12
    
    
      Read this release in: English , Urdu , Hindi , Assamese , Manipuri , Punjabi , Gujarati , Odia , Tamil , Telugu , Malayalam