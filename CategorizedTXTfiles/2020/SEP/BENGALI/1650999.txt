      বিজ্ঞানওপ্রযুক্তিমন্ত্রক

      বিজ্ঞান ও প্রযুক্তি দপ্তরের বর্তমান ও প্রাক্তন সচিবরা দেশের সংস্কার নিয়ে আলোচনা করেছেন
      Posted On: 02 SEP 2020 5:53PM by PIB Kolkata


    নয়াদিল্লি, ০২ সেপ্টেম্বর, ২০২০


    

    “বিজ্ঞান ও প্রযুক্তি দপ্তরের সুবর্ণময় ৫০ বছরের স্মৃতিচারণ’’ – শীর্ষক আলোচনায় দপ্তরের প্রাক্তন ও বর্তমান সচিবরা অংশগ্রহণ করেছেন। দপ্তরের সুবর্ণ জয়ন্তী পূর্তি উপলক্ষে এই উদ্যোগ নেওয়া হয়। কেন্দ্রের প্রধান বিজ্ঞান উপদেষ্টা, প্রাক্তন বিজ্ঞান ও প্রযুক্তি দপ্তরের সচিব শ্রী কে বিজয় রাঘবন বলেছেন, এই দপ্তর দেশজুড়ে বিজ্ঞান ও প্রযুক্তি সংক্রান্ত বিভিন্ন কাজকর্ম করার ক্ষেত্রে গুরুত্বপূর্ণ প্রভাব বিস্তার করেছে। তিনি মনে করেন, দেশের মোট অভ্যন্তরীণ উৎপাদনের সঙ্গে সাযুজ্য রেখে বিজ্ঞান ও প্রযুক্তি ক্ষেত্রে বিনিয়োগ করা উচিৎ।


    
    দপ্তরের বর্তমান সচিব অধ্যাপক আশুতোষ শর্মা বলেছেন, বিজ্ঞান ও প্রযুক্তি দপ্তর দেশে বিজ্ঞান, প্রযুক্তি ও উদ্ভাবনকে বিদ্যালয় স্তরে ছাত্রছাত্রীদের থেকে গবেষণারত তরুণ বৈজ্ঞানিক, বিভিন্ন গবেষণাগার, বিশ্ববিদ্যালয় ও কলেজের মধ্যে যোগসূত্র গড়ে তুলেছে। গত ৫ বছর ধরে এই দপ্তর মানবসম্পদ উন্নয়নে যে প্রভাব বিস্তার করেছে, তার সুফল কোভিড-১৯ মহামারীর সময়ে বিভিন্ন সঙ্কট উত্তরণে পাওয়া যাচ্ছে। আরেক প্রাক্তন সচিব অধ্যাপক টি রামাসামী বলেছেন, এই দপ্তর ভারতের বিজ্ঞান ক্ষেত্রে প্রাণবায়ু বা অক্সিজেনের ভূমিকা পালন করে। অধ্যাপক ভিএস রামামূর্তি বলেছেন, তাঁর কার্যকালে শিক্ষা প্রতিষ্ঠানের বাইরে প্রথম প্রযুক্তি এবং ব্যবসা সংক্রান্ত ইনকিউবেটর গড়ে তুলেছিলেন। আর আজ বিজ্ঞান ও প্রযুক্তি দপ্তর এই বছরে এ পর্যন্ত ১০০-রও বেশি এ ধরনের ইনকিউবেটর গড়ে তুলেছে। বিজ্ঞান ও প্রযুক্তি দপ্তরের অধীনস্থ সংস্থা ন্যাশনাল কাউন্সিল ফর সায়েন্স অ্যান্ড টেকনোলজি কমিউনিকেশন এবং বিজ্ঞান প্রসারের যৌথ উদ্যোগে এই আলোচনার আয়োজন করা হয়।


    

    CG/CB/SB

    
    
    (Release ID: 1650999) Visitor Counter : 3
    
    
      Read this release in: English , Urdu , Hindi , Assamese , Manipuri , Punjabi , Tamil , Telugu