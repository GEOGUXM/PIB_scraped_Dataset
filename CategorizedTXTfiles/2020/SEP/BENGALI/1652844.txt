      যুবওক্রীড়াবিষয়কমন্ত্রক

      পদ্মশ্রী বুলা চৌধুরী কলকাতার সাই আঞ্চলিক কেন্দ্রে ফিট ইন্ডিয়া ফ্রিডম রান-এর সূচনা করেছেন
      Posted On: 09 SEP 2020 6:29PM by PIB Kolkata


    নতুন দিল্লি, ৯ সেপ্টেম্বর, ২০২০


    কলকাতার স্পোর্টস আথরিটি অফ্ ইন্ডিয়া (সাই) ফিট ইন্ডিয়া ফ্রিডম রান-এর আয়োজন করেছিল। সাই-এর নেতাজী সুভাষ পূর্বাঞ্চলীয় কেন্দ্রে আজ সকালে জাতীয় মহিলা সাঁতার প্রতিযোগিতার প্রাক্তন বিজয়ী, অর্জুন পুরস্কার প্রাপ্ত, পদ্মশ্রী বুলা চৌধুরী এই দৌড়ের সূচনা করেছেন। শ্রীমতী চৌধুরী প্রথম মহিলা, যিনি পাঁচটি সামুদ্রিক চ্যানেল সাঁতার কেটে পার হয়েছেন। এই উপলক্ষে আয়োজিত অনুষ্ঠানে সাই আঞ্চলিক কেন্দ্রের দায়িত্বপ্রাপ্ত অধিকর্তা বি নী ত কুমার সহ কেন্দ্রের কর্মী, আধিকারিক এবং প্রশিক্ষকরা উপস্থিত ছিলেন।


    শ্রীমতী চৌধুরী বলেছেন, ফিটনেসের মাধ্যমে রোগ প্রতিরোধ ক্ষমতা যেমন বৃদ্ধি পায়, একই সঙ্গে সার্বিকভাবে তা আমাদের দেশ গঠনের ক্ষেত্রেও সহায়ক হয়। তিনি বলেছেন, কোভিড-১৯ পরিস্থিতিতে ফিটনেস যেমন প্রয়োজন , সেরকম পরিস্থিতির উন্নতি হওয়ার পরেও এটি সমান গুরুত্বপূর্ণ। আপনি যদি ফিট থাকেন, আপনার পরিবারও ফিট থাকবেন আর এভাবে গোটা দেশ ফিট থাকবে। তাই প্রত্যেকে র রোজ ফিটনেসের বিষয়ে কিছু করা উচিত।


    শারীরিক সক্রিয়তা এবং ফিটনেসের গুরুত্ব সম্পর্কে সচেতন করে তুলতে সল্টলেকের সাই কেন্দ্রের মধ্যে এই দৌড়ের আয়োজন করা হয়েছিল। একই সঙ্গে পূর্বাঞ্চলের জগৎপুর জাতীয় উৎকর্ষ কেন্দ্র, আগরতলা, বোলপুর, বর্ধমান, কটক, ঢে ঙ্কানল, গিধাউর, হাজারিবাগ, জলপাইগুড়ি, কিষাণগঞ্জ, লেবং, পাটনা, পোর্ট ব্লেয়ার, রাঁচি ও সুন্দরগড়ের সাই প্রশিক্ষণ কেন্দ্র এবং খেলো ইন্ডিয়া প্রশিক্ষণ কেন্দ্রে আজ সকালে এই দৌড়ের আয়োজন করা হয়েছিল।


    CG/CB/SKD

    
    
    (Release ID: 1652844) Visitor Counter : 6
    
    
      Read this release in: Telugu , English , Urdu , Hindi , Marathi , Assamese , Manipuri , Punjabi