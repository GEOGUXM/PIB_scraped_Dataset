      অর্থমন্ত্রক

      ব্যাঙ্কের ঋণ গ্রহীতাদের সুবিধের জন্য সরকারকে মূল্যায়নের কাজে সাহায্য করবে বিশেষজ্ঞ কমিটি
      Posted On: 10 SEP 2020 7:27PM by PIB Kolkata


    নতুনদিল্লি, ১০ই সেপ্টেম্বর , ২০২০


    

    
    ব্যাঙ্কে ঋণের উপর সুদের স্বত্বত্যাগ সংক্রান্ত ছাড়ের সুবিধের বিষয় নিয়ে সর্বোচ্চ আদালতে গজেন্দ্র শর্মার সঙ্গে কেন্দ্রের মামলার শুনানীর সময় যে সব প্রসঙ্গ গুলি উঠেছে, সে বিষয়ে সিদ্ধান্ত গ্রহণের জন্য সরকার একটি বিশেষজ্ঞ কমিটি গড়েছে। এই কমিটি সার্বিক পরিস্থিতি মূল্যায়ন করে সরকারকে সিদ্ধান্ত নিতে সাহায্য করবে।
    
    এই বিশেষজ্ঞ কমিটির সদস্যরা হলেনঃ-
    ১। শ্রী রাজীব মেহঋষি, ( প্রাক্তন ক্যাগ) চেয়ারপার্সন
    ২। ডঃ রবীন্দ্র এইচ ঢোলাকিয়া , আই আই এম আহমেদাবাদের প্রাক্তন অধ্যাপক এবং রিজার্ভ ব্যাঙ্কের আর্থিক নীতি সংক্রান্ত কমিটির প্রাক্তন সদস্য
    ৩। শ্রী বি শ্রীরাম, স্টেট ব্যাঙ্ক ও আইডিবিআই ব্যাঙ্কের প্রাক্তণ ম্যানেজিং ডিরেক্টর
    কমিটির সদস্যরা যে সব বিষয়ে বিবেচনা করবে , সেগুলি হলঃ-
    ১। কোভিড-১৯ পরিস্থিতিতে মোরাটোরিয়াম সংক্রান্ত বিষয়ে সুদের স্বত্বত্যাগ সংক্রান্ত ছাড়ের সুবিধের ক্ষেত্রে জাতীয় অর্থনীতি ও আর্থিক স্থিতাবস্থায় কি রকমের প্রভাব পরতে পারে
    ২। এ ক্ষেত্রে সমাজের বিভিন্ন স্তরে আর্থিক সঙ্কট কমাতে কি ধরণের ব্যবস্থা নেওয়া যায়
    ৩। বর্তমান পরিস্থিতি বিবেচনা করে অন্য যে কোন পরামর্শ ও পর্যবেক্ষণ দেওয়া হতে পারে।
    
    এক সপ্তাহের মধ্যে কমিটি তার প্রতিবেদন জমা দেবে। স্টেট ব্যাঙ্ক কমিটিকে কাজকর্ম পরিচালনায় সহায়তা করবে। এ ক্ষেত্রে প্রয়োজনে কমিটি বিভিন্ন ব্যাঙ্ক ও সংশ্লিষ্ট সকলের সঙ্গে আলোচনা করতে পারে।


    

    CG/CB

    
    
    (Release ID: 1653160) Visitor Counter : 7
    
    
      Read this release in: Punjabi , English , Urdu , Marathi , Assamese , Manipuri , Gujarati , Tamil , Telugu , Kannada , Malayalam