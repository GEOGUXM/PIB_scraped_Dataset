      পেট্রোলিয়ামওপ্রাকৃতিকগ্যাসমন্ত্রক

      তেল আমদানির উপর কোভিড-১৯ এর প্রভাব
      Posted On: 14 SEP 2020 2:19PM by PIB Kolkata


    নতুন দিল্লি, ১৪ সেপ্টেম্বর, ২০২০


    

    তেল এবং প্রাকৃতিক গ্যাস ক্ষেত্রের সঙ্গে যুক্ত রাষ্ট্রায়ত্ত সংস্থাগুলি জানিয়েছে, কোভিড-১৯ অতিমারীর কারণে দেশে লকডাউন জারি হওয়ার ফলে তেলের চাহিদা অভূতপূর্বভাবে কমে যায় । যার ফল স্বরূপ রাজস্ব আদায় হ্রায় পেয়েছে।
    
    দেশে আনলক প্রক্রিয়া শুরু হওয়ায় পেট্রোলিয়াম জাত পণ্যের চাহিদা ফের বেড়েছে। চলতি বছরের এপ্রিল মাসে পেট্রোলিয়ামজাত পণ্যের চাহিদা ছিল ৯.৮৯ মিলিয়ন মেট্রিকটন। মে মাসে তা বেড়ে দাঁড়ায় ১৪.৬৩ মিলিয়ন মেট্রিকটন। জুন মাসে আরও বেড়ে তা দাঁড়ায় ১৬.২৫ মিলিয়ন মেট্রিকটন। জুলাই মাসে পেট্রোয়িলাম জাত পণ্যের চাহিদা দাঁড়ায় ১৫.৬৮ মিলিয়ন মেট্রিকটন। অন্যদিকে এপ্রিল মাসে অপরিশোধিত তেলের আমদানির পরিমাণ ছিল ১৬.৫৫ মিলিয়ন মেট্রিকটন। মে মাসে তা কমে দাঁড়ায় ১৪.৬১ মিলিয়ন মেট্রিকটন। জুন মাসে অপরিশোধিত তেলের আমদানির পরিমাণ ছিল ১৩.৬৮ মিলিয়ন মেট্রিকটন। জুলাই মাসে তা কমে দাঁড়ায় ১২.৩৪ মিলিয়ন মেট্রিকটন।
    
    কোভিড-১৯ সংক্রমণ ছড়িয়ে পড়ার জেরে এবং বিশ্ব ও দেশব্যাপী লকডাউনের কারণে তেল উত্তোলনের ক্ষেত্রেও প্রভাব পড়েছে। ২০১৯-এর এপ্রিল-জুন মাসের তুলনায় চলতি বছরের ওই সময় তেল ও প্রাকৃতিক গ্যাস উৎপাদন সংস্থার সঙ্গে যুক্ত রাষ্ট্রায়ত্ত সংস্থাগুলির আয়ের ক্ষেত্রেও বিরূপ প্রভাব পড়েছে।
    
    আইওসিএল গত বছর এপ্রিল থেকে জুন মাস পর্যন্ত ১৫০১৩৬.৭০ কোটি টাকা আয় করে। চলতি বছরে এপ্রিল থেকে জুন মাস পর্যন্ত আইওসিএল-এর আয় হয়েছে ৮৮৯৩৬.৫৪ কোটি চাকা। এইচপিসিএল গত বছর এপ্রিল থেকে জুন মাস পর্যন্ত ৭৪,৫৩০ কোটি টাকা আয় করে। এবছরে ওই সময়কালে তাদের আয় হয়েছে ৪৫,৮৮৫ কোটি টাকা। গত বছর এপ্রিল থেকে জুন মাস পর্যন্ত বিপিসিএল-এর আয় হয় ৮৫,৮৫৯.৫৯ কোটি টাকা। এবছরে এপ্রিল থেকে জুন মাস পর্যন্ত তাদের আয় হয়েছে ৫০৬১৬.৯২ কোটি টাকা। জিএআইএল-এর গত বছর এপ্রিল – জুন মাসে আয় হয় ১৮,২৭৬ কোটি টাকা। এবছর ওই সময়কালে তাদের আয় হয়েছে ১২,০৬০ কোটি টাকা।
    
    লোকসভায় আজ এক প্রশ্নের লিখিত উত্তরে এই কথা জানিয়েছেন কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান।


    

    CG/SS/SKD

    
    
    (Release ID: 1654207) Visitor Counter : 6
    
    
      Read this release in: English , Urdu , Marathi , Assamese , Manipuri , Punjabi , Tamil , Telugu , Malayalam