      সংখ্যালঘুবিষয়কমন্ত্রক

      কেন্দ্রীয় সংখ্যালঘু বিষয়ক মন্ত্রক আয়োজিত "হুনার হাট"আগামী অক্টোবর মাস থেকে পুনরায় চালু হবে
      
      প্রয়াগরাজে আগামী ৯ই থেকে ১৮ই অক্টোবর পরবর্তী "হুনার হাট" হবে
      
      এই "হুনার হাটে"র মূল ভাবনা হলো "লোকাল টু গ্লোবাল" এবং দেশীয় প্রযুক্তিতে তৈরী ভারতীয় খেলনার ওপর বিশেষ গুরুত্ব দেওয়া হয়েছে
      
      দেশীয় প্রযুক্তিতিতে খেলনা তৈরির শিল্পীদের জন্য ৩০% এর বেশি স্টল রাখা হয়েছে
      
      দেশীয় প্রযুক্তিতে খেলনা নির্মাণকারি শিল্পীদের জন্য "হুনার হাট" বাজারিকরনের পথ খুলে দেবে বলে শ্রী মুক্তার আব্বাস নাকভি জানিয়েছেন
      
      শ্রী নাকভি জানান,গত পাঁচ বছরে "হুনার হাটে"র মাধ্যমে ৫ লক্ষের বেশি ভারতীয় শিল্পী,কারিগর,রন্ধনশিল্পী এবং অন্যান্যদের কর্ম সংস্থানের সুযোগ হয়েছে

      Posted On: 08 SEP 2020 2:14PM by PIB Kolkata

    নতুন দিল্লী, ৮ই সেপ্টেম্বর, ২০২০


    
    
    করোনা অতিমারীর দরুন ৬ মাস বন্ধ থাকার পর আগামী ৯ই অক্টোবর "লোকাল টু গ্লোবাল" মূল ভাবনা নিয়ে ফের চালু হতে চলেছে "হুনার হাট"। এতে গুরুত্ব দেওয়া হয়েছে দেশীয় প্রযুক্তিতে নির্মিত খেলনার ওপর।


    
    কেন্দ্রীয় সংখ্যালঘু বিষয়কমন্ত্রী শ্রী মুক্তার আব্বাস নাকভি আজ জানিয়েছেন,দেশের কোনায় কোনায় ঐতিহ্যপূর্ণ দেশীয় প্রযুক্তিতে খেলনা নির্মাণের পরম্পরা রয়েছে। প্রধানমন্ত্রী নরেন্দ্র মোদীর স্বদেশী খেলনা নির্মাণের ডাকে সাড়া দিয়ে এই পরম্পরা শিল্পে এক নতুন দিক উন্মচিত হলো।"ভোকাল ফর লোকাল টয়ে"র ডাকে ভারতীয় খেলনা শিল্পে এক নতুন জোয়ার এসেছে।


    
    শ্রী নাকভি বলেন, দেশের প্রতিটি কোনায় কাঠ, পিতল, বাঁশ, কাঁচ, কাপড়, কাগজ, মাটি সহ নানান ধরনের বস্তু দিয়ে খেলনা প্রস্তুতের পরম্পরা রয়েছে। "হুনার হাটে"র মাধ্যমে এই শিল্পকে বাজারিকরনের পাশাপাশি ওস্তাদ শিল্পীদের খেলনা নির্মাণে উৎসাহ দেবে।


    
    শ্রী নাকভি বলেন,"ভোকাল ফর লোকাল টয়" এর ডাক ভারতীয় খেলনা শিল্পকে খেলনা বাজারে বিশেষভাবে সাহায্য করবে। তিনি বলেন,পরের "হুনার হাট" হবে প্রয়াগরাজে আগামী ৯ই থেকে ১৮ই অক্টোবর। দেশীয় পদ্ধতিতে খেলনা তৈরির শিল্পীদের জন্য ৩০% এর বেশি স্টল রাখা হয়েছে এই হাটে।একাধিক প্রতিষ্ঠানের পক্ষ থেকে এই স্বদেশী খেলনার মোড়ক কি ভাবে আকর্ষণীয় করে তোলা যায় তার জন্য সাহায্য করা হবে।


    
    শ্রী নাকভি জানান, গত পাঁচ বছরে "হুনার হাটে"র মাধ্যমে ৫ লক্ষের বেশি ভারতীয় শিল্পী, কারিগর, রন্ধনশিল্পী এবং অন্যান্যদের কর্ম সংস্থানের সুযোগ করে দেওয়া হয়েছে।


    
    সংখ্যালঘু বিষয়ক মন্ত্রক এযাবৎ কালে দেশজুড়ে ২৪ টিরও বেশি "হুনার হাট"সংগঠিত করেছে। এর মাধ্যমে লক্ষ লক্ষ শিল্পী ও কারিগরের কাজের সুযোগ তৈরী হয়েছে।


    
    সংখ্যালঘু বিষয়কমন্ত্রী বলেন,মানুষজন এবারে "হুনার হাটে"র প্রস্তুত জিনিস ডিজিটাল এবং অনলাইনের মাধ্যমে ক্রয় করতে পারবেন।কেন্দ্রীয় সংখ্যালঘু বিষয়ক মন্ত্রক এই সব শিল্পীদের এবং তাঁদের প্রস্তুত সামগ্রী গভর্নমেন্ট মার্কেট প্লেসে(জেম) নথিভূক্ত করাচ্ছে। এই সমস্ত শিল্পী ও কারিগরদের প্রস্তুত সামগ্রী আন্তর্জাতিক বাজারে তুলে ধরতে রপ্তানিকারী বহু সংস্থা আগ্রহ প্রকাশ করেছে।


    
    দেশের লক্ষ লক্ষ শিল্পী এবং কারিগর পুনরায় "হুনার হাট" চালু হওয়ায় তাদের খুশি ব্যক্ত করেছেন বলে শ্রী মুক্তার আব্বাস নাকভি জানিয়েছেন।


    

    
    CG/PPM

    
    
    (Release ID: 1652530) Visitor Counter : 2
    
    
      Read this release in: English , Urdu , Hindi , Marathi , Manipuri , Punjabi