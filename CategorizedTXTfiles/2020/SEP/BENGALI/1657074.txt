      সংস্কৃতিমন্ত্রক

      সংস্কৃতি মন্ত্রক ভেষজ ঐতিহ্য হিসেবে চিহ্নিত ৫টি গাছের চারা রোপণের মধ্য দিয়ে চলতি বছরে ২৮শে জুন থেকে ১২ই জুলাই পর্যন্ত “সংকল্প পর্ব” উদযাপন করেছে : শ্রী প্রহ্লাদ সিং প্যাটেল
      Posted On: 19 SEP 2020 6:11PM by PIB Kolkata


    নতুন দিল্লি, ১৯ সেপ্টেম্বর, ২০২০


    প্রধানমন্ত্রীর আহ্বানে সাড়া দিয়ে সংস্কৃতি মন্ত্রক দেশে স্বচ্ছ ও স্বাস্থ্যকর পরিবেশ গঠনের লক্ষ্যে চলতি বছরের ২৮শে জুন থেকে ১২ই জুলাই পর্যন্ত “সংকল্প পর্ব” অভিযান চালিয়েছে। এই অভিযানের আওতায় মন্ত্রক বরগাদ, আওলা, পিপুল, অশোক এবং বেল – দেশের ভেষজ ঐতিহ্য হিসেবে পরিচিত ৫টি গাছের চারা রোপণ করেছে। মন্ত্রক তার সমস্ত কার্যালয় এবং মন্ত্রকের আওতাধীন স্বশাসিত সংস্থাগুলির অফিস প্রাঙ্গণ/ক্যাম্পাসে বা আশপাশের অঞ্চলে এই গাছের চারা রোপণের কাজ চালিয়েছে। তবে, এই অভিযানের জন্য মন্ত্রক আলাদা করে কোনো অর্থ বরাদ্দ করেনি। গণমাধ্যম ও সোশাল মিডিয়ার সাহায্যে এই কর্মসূচী সম্পর্কে প্রচার চালানো হয়। এই অভিযানে মোট ১১,৪৪২টি গাছের চারা রোপণ করা হয়েছে।


    লোকসভায় আজ লিখিত উত্তরে এই তথ্য জানিয়েছেন কেন্দ্রীয় সংস্কৃতি ও পর্যটন মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী প্রহ্লাদ সিং প্যাটেল।


    CG/SS/SKD

    
    
    (Release ID: 1657074) Visitor Counter : 1
    
    
      Read this release in: Manipuri , English , Punjabi , Telugu