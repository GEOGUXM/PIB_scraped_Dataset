      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 18 SEP 2020 6:29PM by PIB Kolkata


    নয়াদিল্লি, ১৮ সেপ্টেম্বর, ২০২০


    ভারতে একদিনেই সুস্থতার হারে আরও একটি সাফল্য; দেশে গত ২৪ ঘন্টায় ৮৭,৪৭২ জন আরোগ্য লাভ করেছেন; সর্বাধিক সংখ্যায় নিশ্চিত আক্রান্তের ঘটনা ঘটেছে এমন পাঁচটি রাজ্য থেকেই আরোগ্য লাভের হারেও অগ্রগতি

    ভারতে একদিনেই আরোগ্য লাভের সংখ্যা অপ্রত্যাশিত হারে বেড়েছে। দেশে গত ২৪ ঘন্টায় হোম আইসোলেশন ও হাসপাতাল থেকে ৮৭,৪৭২ জন নিশ্চিতভাবে করোনায় আক্রান্ত রোগী আরোগ্য লাভ করেছেন। ভারতে গত ১১ দিন ধরে দৈনিক ভিত্তিতে ৭০ হাজারের বেশি করোনা রোগী আরোগ্য লাভ করছেন। সুস্থতার হার আজ পর্যন্ত বেড়ে হয়েছে ৭৮.৮৬ শতাংশ। এর ফলে মোট আরোগ্য লাভের সংখ্যা বেড়ে দাঁড়িয়েছে ৪১ লক্ষ ১২ হাজার ৫৫১। নিশ্চিতভাবে করোনায় আক্রান্তের সংখ্যার তুলনায় সুস্থতার সংখ্যা ৪.৪ গুণ বেড়েছে। দেশের যে পাঁচটি রাজ্যে সর্বাধিক সংখ্যায় নিশ্চিত করোনায় আক্রান্ত রোগী রয়েছেন, সেই পাঁচটি রাজ্য থেকেই উচ্চহারে আরোগ্য লাভের ঘটনা ঘটেছে। দেশে নিশ্চিতভাবে করোনায় আক্রান্তের ৫৯.৮ শতাংশ মহারাষ্ট্র, অন্ধ্রপ্রদেশ, তামিলনাড়ু, কর্ণাটক ও উত্তরপ্রদেশ থেকে। এই পাঁচটি রাজ্য থেকেই মোট আরোগ্য লাভের ৫৯.৩ শতাংশ ঘটনা ঘটেছে। ১৬টি রাজ্য ও কেন্দ্রশাসিত অঞ্চল থেকে সদ্য সুস্থ হওয়া রোগীদের ৯০ শতাংশই রয়েছেন। মহারাষ্ট্র থেকে ১৯,৫২২ জন এবং সুস্থতার নিরিখে ২২.৩১ শতাংশ রোগী আরোগ্য লাভ করেছেন। এছাড়াও, অন্ধ্রপ্রদেশ থেকে ১২.২৪ শতাংশ, কর্ণাটক থেকে ৮.৩ শতাংশ, তামিলনাড়ু থেকে ৬.৩১ শতাংশ এবং ছত্তিশগড় থেকে ৬ শতাংশ মিলিয়ে মোট সুস্থতার হার ৩২.৮ শতাংশ। এই রাজ্যগুলি থেকে সদ্য সুস্থ হওয়া রোগীদের ৫৫.১ শতাংশই রয়েছেন। কেন্দ্রীয় সরকারের জারি করা কার্যকর চিকিৎসা পদ্ধতি ও চিকিৎসা প্রোটোকলের সঠিক রূপায়ণের দরুণ উচ্চহারে আরোগ্য লাভের সংখ্যা ক্রমশ বৃদ্ধি পাচ্ছে। কোভিড-১৯ সংক্রমণ মোকাবিলায় স্বাস্থ্য মন্ত্রক দিল্লির এইমস-এর সঙ্গে সহযোগিতায় ন্যাশনাল ই-আইসিইউ কর্মসূচি রূপায়ণ করে আসছে। এই কর্মসূচির আওতায় রাজ্য / কেন্দ্রশাসিত অঞ্চলের হাসপাতালগুলির আইসিইউ-এর দায়িত্বে থাকা চিকিৎসকদের প্রয়োজনীয় পরামর্শ দেওয়া হচ্ছে। ই-আইসিইউ কর্মসূচি সপ্তাহে দু'দিন, মঙ্গল ও শুক্রবার আয়োজিত হয়। রাজ্য ও কেন্দ্রশাসিত অঞ্চলগুলিকে এই কর্মসূচির সঙ্গে সামিল করায় সুস্থতার হার ক্রমশ বাড়ছে এবং মৃত্যু হার নিরন্তর নিম্নমুখী। এখনও পর্যন্ত ২৮টি রাজ্য / কেন্দ্রশাসিত অঞ্চলের ২৪৯টি হাসপাতালের সঙ্গে ১৯টি ই-আইসিইউ কর্মসূচি আয়োজিত হয়েছে। রাজ্য ও কেন্দ্রশাসিত অঞ্চলগুলির যাবতীয় প্রয়াসে সহায়তার জন্য কেন্দ্রীয় সরকার মাল্টি-স্পেশালিস্ট দল পাঠিয়েছে। স্বাস্থ্যক্ষেত্রে অক্সিজেনের পর্যাপ্ত যোগান সুনিশ্চিত রাখতে নিয়মিত পর্যালোচনা বৈঠক করা হচ্ছে। কেন্দ্রীয় সরকারের এই পদক্ষেপগুলির ফলে দেশে সুস্থতার হার ক্রমশ বাড়ছে এবং আজ পর্যন্ত মৃত্যু হার কমে দাঁড়িয়েছে ১.৬২ শতাংশ।
    বিস্তারিত বিবরণের জন্য https://pib.gov.in/PressReleasePage.aspx?PRID=1656047 – এই লিঙ্কে ক্লিক করুন।
    
    বিশ্ব রোগী সুরক্ষা দিবসে স্বাস্থ্য মন্ত্রকের আয়োজিত আলোচনা সভা
    দ্বিতীয় বিশ্ব রোগী সুরক্ষা দিবস উপলক্ষে কেন্দ্রীয় স্বাস্থ্য ও পরিবার কল্যাণ মন্ত্রক এবং জাতীয় স্বাস্থ্য ব্যবস্থাপনা সম্পদ কেন্দ্রের সঙ্গে যৌথভাবে আজ একটি ওয়েবিনারের আয়োজন করে। এই ওয়েবিনারে রোগীদের সুরক্ষার পাশাপাশি স্বাস্থ্য সেবায় নিয়োজিত কর্মীদের নিরাপত্তা বাড়ানোর বিভিন্ন বিষয় নিয়ে আলোচনা হয়। রোগী এবং স্বাস্থ্য কর্মীরা উভয়েই একে অপরের সঙ্গে সংযুক্ত। তাই উভয়ের স্বাস্থ্য সুরক্ষার প্রয়োজন। যে সমস্ত সামনের সারির স্বাস্থ্য কর্মীরা রোগীদের সেবা-যত্নের কাজে নিয়োজিত, তাঁদের ক্ষেত্রে কোভিড-১৯ মহামারীর নানা সমস্যা ও ঝুঁকি রয়েছে। তাই এবছরে রোগী সুরক্ষা দিবসের বিষয় ভাবনা হলো – “স্বাস্থ্য কর্মীদের সুরক্ষা : রোগীদের সুরক্ষার জন্য অগ্রাধিকার” এবং শ্লোগানটি হলো “নিরাপদ স্বাস্থ্য কর্মী, নিরাপদ কর্মী”।
    বিস্তারিত বিবরণের জন্য https://pib.gov.in/PressReleasePage.aspx?PRID=1655808 – এই লিঙ্কে ক্লিক করুন।
    
    জি ২০ গোষ্ঠীভুক্ত দেশগুলির অর্থ ও স্বাস্থ্য মন্ত্রীদের যৌথ সভায় ডাঃ হর্ষ বর্ধন-এর ভাষণ
    কেন্দ্রীয় স্বাস্থ্য ও পরিবার কল্যাণ মন্ত্রী ডাঃ হর্ষ বর্ধন আজ ভিডিও কনফারেন্সের মাধ্যমে জি ২০ গোষ্ঠীভুক্ত দেশগুলির অর্থ ও স্বাস্থ্য মন্ত্রীদের যৌথ বৈঠকে ভাষণ দিলেন । আরব এই জি ২০ গোষ্ঠীর বৈঠকে সভাপতিত্বের কাজ পরিচালনা করে। ডাঃ হর্ষ বর্ধন জনস্বাস্থ্য ক্ষেত্রে বিনিয়োগ বিষয়ে উচ্ছ্বসিত প্রশংসা করে ইতিমধ্যে প্রধানমন্ত্রী নরেন্দ্র মোদী যে পদক্ষেপ গ্রহণ করেছেন তা বৈঠকে তুলে ধরেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1655772 – এই লিঙ্কে ক্লিক করুন।
    
    প্রধানমন্ত্রী ঐতিহাসিক কোশি রেল মহাসেতু জাতির উদ্দেশে উৎসর্গ করেছেন; বিহারের যাত্রীদের সুবিধার্থে নতুন রেল লাইন এবং বৈদ্যুতিকীকরণ প্রকল্পের উদ্বোধন করেছেন; কোভিড-১৯ এর সময়েও নিরলসভাবে রেলের কাজ করাকে প্রধানমন্ত্রী প্রশংসা করেছেন
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে ঐতিহাসিক কোশি রেল মহাসেতু জাতির উদ্দেশে উৎসর্গ করেছেন এবং যাত্রীদের সুবিধার্থে বিহারে নতুন রেল লাইন ও বৈদ্যুতিকীকরণ প্রকল্পের উদ্বোধন করেছেন। প্রধানমন্ত্রী বলেছেন, বিহারে রেল যোগাযোগে নতুন একটি ইতিহাস সূচনা হ’ল। কোশি মহাসেতু, কিউল সেতু এবং বৈদ্যুতিকীকরণ প্রকল্প উদ্বোধনের ফলে ৩ হাজার কোটি টাকার প্রকল্প বাস্তবায়িত হয়েছে। এর ফলে, নতুন নতুন কর্মসংস্থানের সৃষ্টি হয়েছে। এই প্রকল্পগুলি শুধুমাত্র বিহারের রেল যোগাযোগ ব্যবস্থাকেই উন্নত করবে না, এর ফলে পশ্চিমবঙ্গ এবং পূর্ব ভারতও উপকৃত হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1656179 – এই লিঙ্কে ক্লিক করুন।


    
    কোভিড সংক্রমণের ঘটনা এবং সেরো সমীক্ষা পরিস্থিতি
    ভারতে প্রতি ১০ লক্ষ জনসংখ্যায় করোনায় আক্রান্তের হার সর্বাধিক কম। প্রতি ১০ লক্ষে ভারতে আক্রান্তের সংখ্যা ৩ হাজার ৪৪৫। অবশ্য, দক্ষিণ-পূর্ব এশিয়ায় অন্যান্য দেশগুলির তুলনায় প্রতি ১০ লক্ষ জনসংখ্যায় ভারতে আক্রান্তের হার বেশি। সময় মতো চিকিৎসা পরিষেবা প্রদান এবং উপযুক্ত ব্যবস্থা গ্রহণের মাধ্যমে দেশে করোনায় মৃত্যু হার কমানো সম্ভব হয়েছে। লোকসভায় আজ এক প্রশ্নের লিখিত জবাবে এই তথ্য দেন কেন্দ্রীয় স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1656187 – এই লিঙ্কে ক্লিক করুন।


    
    কোভিড প্রতিরোধ সংক্রান্ত মূল্যায়ন
    বিশ্ব স্বাস্থ্য সংস্থার ভারতীয় কার্যালয় গত ৬ই জানয়ারি চীনের উহার শহরে এক অজানা উৎস থেকে নিউমোনিয়ার সংক্রমণ ছড়িয়ে পড়ার ব্যাপারে সতর্ক করে। বিশ্ব স্বাস্থ্য সংস্থা গত ৯ই জানূয়ারি নোবেল করোনা ভাইরাস সংক্রান্ত এক বিজ্ঞপ্তি জারি করে। পরে, এই ভাইরাসের নাম পাল্টে সার্স-কভ-২ ভাইরাস নামকরণ করা হয় এবং ভাইরাসজনিত অসুখের নাম দেওয়া হয় কোভিড-১৯। ভারতে কোভিড-১৯ এর প্রথম ঘটনা ঘটে গত ৩০শে জানুয়ারি। কিন্তু, দেশ জুড়ে লকডাউনের পূর্বে উদ্ভূত পরিস্থিতির দিকে নজর রেখে একাধিক প্রয়োজনীয়, পর্যায়ক্রমিক ও সুচিন্তিত পদক্ষেপ গ্রহণ করা হয়। লোকসভায় আজ এক প্রশ্নের লিখিত জবাবে এই তথ্য দেন কেন্দ্রীয় স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1656184 – এই লিঙ্কে ক্লিক করুন।
    
    জম্মুতে উচ্চ স্তরীয় কেন্দ্রীয় দল পাঠালো কেন্দ্র
    কেন্দ্রীয় স্বাস্থ্য ও পরিবার কল্যাণ মন্ত্রক জম্মুতে এক উচ্চস্তরীয় দল মোতায়েন করার সিদ্ধান্ত নিয়েছে। সম্প্রতি কয়েক দিনে জম্মু জেলায় করোনা সংক্রমণ লক্ষ্যণীয় হারে বৃদ্ধি পাওয়ায় এই সিদ্ধান্ত নেওয়া হয়েছে। কেন্দ্রীয় দলটি জম্মুতে সেখানকার পরিস্থিতির উপর নজর রাখবে এবং করোনা সংক্রমণ মোকাবিলা তথা চিকিৎসা প্রদানের মতো বিষয়ে প্রয়োজনীয় পরামর্শ দেবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1656139 – এই লিঙ্কে ক্লিক করুন।


    
    টিকা সম্পর্কিত গবেষণামূলক পদ্ধতি
    কেন্দ্রীয় ড্রাগস্ স্টান্ডার্ড কন্ট্রোল অর্গানাইজেশনের পক্ষ থেকে জানানো হয়েছে, ২০১৯ – এর নিউ ড্রাগস্ অ্যান্ড ক্লিনিকাল ট্রায়ালস্ রুলস্ – এর আওতায় চিকিৎসা পরীক্ষা বা নতুন প্রতিষেধকের বিপণনের জন্য আগাম অনুমোদন সংক্রান্ত নীতি-নির্দেশিকা মেনে চলা প্রয়োজন। সংস্থার পক্ষ থেকে আরও জানানো হয়েছে, করোনা ভাইরাসের টিকা উদ্ভাবন ও তার কার্যকরিতা যাচাই করে দেখার ক্ষেত্রে যে সমস্ত আদর্শ প্রণালী রয়েছে, তা লঙ্ঘিত হওয়ার কোনও খবর তাঁদের কাছে নেই। কোভিড-১৯ টিকা সম্পর্কিত গবেষণামূলক কাজে ভারতীয় চিকিৎসা গবেষণা পরিষদ সাহায্য করছে। লোকসভায় আজ এক প্রশ্নের লিখিত জবাবে এই তথ্য দেন কেন্দ্রীয় স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1656188 – এই লিঙ্কে ক্লিক করুন।


    
    শিল্প সংস্থা ও শিক্ষা প্রতিষ্ঠানগুলি মিলিয়ে প্রায় ৩০টি কোভিড টিকার গুণমান যাচাই পরীক্ষা-নিরীক্ষা একাধিক পর্যায়ে রয়েছে
    কেন্দ্রীয় জৈব প্রযুক্তি দপ্তর জাতীয় স্তরে ৫টি কোভিড-১৯ বায়ো-রিপোজিটারি গড়ে তুলেছে। সারা দেশে কোভিড-১৯ সংক্রান্ত যে ১৬টি বায়ো-রিপোজিটরি রয়েছে, এটি তার একটি নেটওয়ার্ক। জাতীয় স্তরে প্রায় ৩০টি কোভিড টিকা উদ্ভাবনের কাজ চলছে। শিল্প সংস্থা ও শিক্ষা প্রতিষ্ঠানগুলি এই প্রতিষেধক উদ্ভাবন ও তার গুণমান যাচাইয়ের কাজে যুক্ত রয়েছে। ইতিমধ্যেই ৩টি টিকার ৩টি পর্যায়ের পরীক্ষা-নিরীক্ষা চলছে। লোকসভায় আজ এক প্রশ্নের লিখিত জবাবে এই তথ্য দেন কেন্দ্রীয় বিজ্ঞান ও প্রযুক্তি মন্ত্রী ডঃ হর্ষ বর্ধন।
    বিস্তারিত বিবরণের জন্য https://pib.gov.in/PressReleasePage.aspx?PRID=1656226 – এই লিঙ্কে ক্লিক করুন।


    
    কোভিড-১৯ পরবর্তী পর্যায়ে দক্ষতা উন্নয়ন কর্মসূচিতে পরিবর্তন
    জাতীয় দক্ষতা উন্নয়ন নিগমের মাধ্যমে কেন্দ্রীয় দক্ষতা উন্নয়ন ও শিল্পোদ্যোগ মন্ত্রক কোভিড-১৯ লকডাউনের মাঝে ই-স্কিল ইন্ডিয়া প্ল্যাটফর্মে অনলাইন দক্ষতা বৃদ্ধির জন্য বিশেষ জোর দিয়েছে। এর পাশাপাশি কেন্দ্রীয় স্বরাষ্ট্র মন্ত্রক আগামী ২১শে সেপ্টেম্বর থেকে শারীরিকভাবে দক্ষতা প্রশিক্ষণ কার্যক্রম পরিচালনার অনুমতি দিয়েছে। সেই অনুসারে পুনরায় প্রশিক্ষণ কর্মসূচি চালানোর জন্য কেন্দ্রীয় স্বাস্থ্য ও পরিবার কল্যাণ মন্ত্রক স্ট্যান্ডার্ড অপারেটিং প্রসিডিওর জারি করেছে। প্রধানমন্ত্রী কৌশল বিকাশ যোজনার আওতায় চলতি বছরের ১৭ই মার্চ পর্যন্ত স্বল্প মেয়াদী প্রশিক্ষণের আওতায় ৪২.০২ লক্ষ প্রার্থী প্রশিক্ষণ নিয়েছেন এবং ৩৩.৬৬ লক্ষ প্রার্থী প্রশিক্ষণ ও শংসাপত্র পেয়েছেন। শংসাপত্র পাওয়া প্রার্থীদের মধ্যে ১৭.৫৪ লক্ষ প্রার্থী ইতিমধ্যেই কর্মসংস্থানের সুযোগ পেয়েছেন। এছাড়াও ৪৯.১২ লক্ষ প্রার্থী যারা ইতিমধ্যেই দক্ষতা অর্জন করেছে কিন্তু তাদের এখনও পর্যন্ত শংসাপত্র দেওয়া হয়নি, এই সমস্ত প্রার্থীদের পূর্ববর্তী প্রশিক্ষণের স্বীকৃতি কর্মসূচির আওতায় স্বীকৃতি প্রদানে গুরুত্ব দেওয়া হয়েছে। শংসাপত্র পাওয়া প্রার্থীদের কর্মক্ষেত্রে সুযোগ করে দিতে একাধিক পদক্ষেপ গ্রহণ করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1656067 – এই লিঙ্কে ক্লিক করুন।


    
    মহামারীর সময় রপ্তানী বৃদ্ধিতে পদক্ষেপ
    ২০২০র মার্চ থেকে কোভিড-১৯ মহামারীর সময়ে রপ্তানীকারকদের নানা বিষয় এবং সমস্যা নিয়ে ও মহামারীর সময়ে রপ্তানীর প্রসারে এক্সপোর্ট প্রমোশন কাউন্সিল, চেম্বার অফ কমার্স অ্যান্ড ইন্ডাস্ট্রি, শিল্প প্রতিষ্ঠান এবং সংস্থাগুলির সঙ্গে নিয়মিত বৈঠক করা হয়েছে। তাদের তোলা বিষয়গুলির দ্রুত সমাধানের লক্ষ্যে সংশ্লিষ্ট মন্ত্রক এবং দপ্তরের কাছে পাঠানো হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1656129 – এই লিঙ্কে ক্লিক করুন।
    
    কোভিড-১৯ এর ফলে ই-কমার্সের প্রভাব
    কেন্দ্রীয় স্বরাষ্ট্র মন্ত্রক বিভিন্ন সময়ে লকডাউনের নিয়ম মানার ক্ষেত্রে নানা নিষেধাজ্ঞা জারি করেছে। শারীরিক দূরত্ব বজায় রাখাই যার মূল কারণ। খাদ্য, ওষুধ, চিকিৎসা সরঞ্জামের মতো অত্যাবশ্যক পণ্য সরবরাহের ক্ষেত্রে এই সময়ে ই-কমার্সকে উৎসাহ দেওয়া হয়েছে। যেহেতু এখনও মহামারী চলছে, তাই এই মুহূর্তে ই-কমার্সের প্রভাব সম্পর্কে মূল্যায়ন করাটা একটি তাড়াতাড়ি হয়ে যাবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1656135 – এই লিঙ্কে ক্লিক করুন।
    
    যাত্রীবাহী কামরাগুলিকে আইসোলেশন ওয়ার্ডে রূপান্তর
    ভারতীয় রেল করোনা ভাইরাস মহামারী মোকাবিলায় মার্চ থেকে জুন পর্যন্ত চার মাসে ৬০১টি কামরাকে কোভিড কেয়ার সেন্টারে পরিবর্তিত করেছে। এই কামরাগুলি বিভিন্ন রাজ্য সরকার তাদের চিকিৎসা পরিষেবার কাজে ব্যবহার করছে। আজ পর্যন্ত ভারতীয় রেল এ ধরনের ৮১৩টি কামরা বিভিন্ন রাজ্য সরকারের অনুরোধের প্রেক্ষিতে সংশ্লিষ্ট রাজ্যগুলিতে পাঠিয়েছে। রাজ্যসভায় আজ এক লিখিত জবাবে এই তথ্য দেন রেলমন্ত্রী শ্রী পীযূষ গোয়েল।
    বিস্তারিত বিবরণের জন্য https://pib.gov.in/PressReleasePage.aspx?PRID=1656260 – এই লিঙ্কে ক্লিক করুন।
    
    শ্রমিক ট্রেন
    দেশের বিভিন্ন প্রান্তে আটকে পড়া ব্যক্তিদের দ্রুত যাতায়াতের বিষয়টিকে বিবেচনায় রেখে মিশন মোড-ভিত্তিতে ভারতীয় রেল শ্রমিক স্পেশাল ট্রেন চালানোর সিদ্ধান্ত নেয়। রাজ্য সরকারগুলির চাহিদা ও অনুরোধের প্রেক্ষিতে বিশেষ এই ট্রেন পরিষেবা দেওয়া হয়। গত পয়লা মে থেকে ৩১শে অগাস্ট পর্যন্ত ৪ হাজার ৬২১টি শ্রমিক স্পেশাল ট্রেন পরিষেবা দেওয়া হয়েছে। এর ফলে, ৬৩ লক্ষেরও বেশি যাত্রী যাঁরা বিভিন্ন রাজ্যে আটকে পড়েছিলেন, তাঁরা নিজেদের রাজ্যে ফিরতে পেরেছেন। রাজ্যসভায় আজ এক লিখিত জবাবে এই তথ্য দেন রেলমন্ত্রী শ্রী পীযূষ গোয়েল।
    বিস্তারিত বিবরণের জন্য https://pib.gov.in/PressReleasePage.aspx?PRID=1656238 – এই লিঙ্কে ক্লিক করুন।
    
    মাস্ক/পিপিই কিটের জন্য কাঁচামালের যোগান
    মার্চ মাসে দেশে পিপিই কিটের উৎপাদক সংস্থা শূন্য থেকে আজ পর্যন্ত বেড়ে হয়েছে ১ হাজার ১০০। পিপিই কিট উৎপাদক সংস্থার অধিকাংশই ক্ষুদ্র ও মাঝারি শিল্প ক্ষেত্রের সঙ্গে যুক্ত। একইভাবে, মে মাসের মাঝামাঝি দৈনিক কোভিড-১৯ পিপিই কভারঅল উৎপাদন পরিমাণ ৫ লক্ষে পৌঁছয়। গত ১৩ই সেপ্টেম্বর পর্যন্ত ১ কোটি ৪২ লক্ষ পিপিই কিট এইচএলএল লাইফকেয়ার লিমিটেড-কে সরবরাহ করা হয়েছে। এই সংস্থাটি বিভিন্ন সরকারি হাসপাতালে পিপিই কিট পৌঁছে দিয়ে থাকে। লোকসভায় আজ এক লিখিত জবাবে এই তথ্য দেন বস্ত্র মন্ত্রী শ্রীমতী স্মৃতি জুবিন ইরানি।
    বিস্তারিত বিবরণের জন্য https://pib.gov.in/PressReleasePage.aspx?PRID=1656233 – এই লিঙ্কে ক্লিক করুন।
    
    বস্ত্র ক্ষেত্রে কোভিড-১৯ এর প্রভাব
    বিশ্ব জুড়ে কোভিড-১৯ মহামারীর প্রভাব বস্ত্র ক্ষেত্রের ওপর পড়েছে। স্বাভাবিকভাবেই বস্ত্র ক্ষেত্রের মূল কাজকর্মগুলি একাধিক কারণে বাধাপ্রাপ্ত হয়েছে। সামাজিক জমায়েতে নিষেধাজ্ঞা, শ্রমিকদের কর্মস্থল থেকে নিজ গন্তব্যে পাড়ি দেওয়া, মূল্য-শৃঙ্খল ব্যবস্থায় বিঘ্ন প্রভৃতি কারণের ফলে বস্ত্র ক্ষেত্রের উৎপাদন প্রক্রিয়া ব্যহত হয়েছে। এই ক্ষেত্রের ওপর করোনা সঙ্কটের প্রভাব নিরূপণ করার জন্য ভারতীয় রেশম শিল্পে কোভিড-১৯ এর প্রভাব সম্পর্কিত এক সমীক্ষা চালানো হয়। সরকারিভাবে পরিচালিত এই সমীক্ষায় দেখা গেছে, মূল্য-শৃঙ্খল ব্যবস্থার প্রতিটি স্তরে আর্থিক ক্ষতি হয়েছে এবং উৎপাদন হার কমেছে। লোকসভায় আজ এক লিখিত জবাবে এই তথ্য দেন বস্ত্র মন্ত্রী শ্রীমতী স্মৃতি জুবিন ইরানি।
    বিস্তারিত বিবরণের জন্য https://pib.gov.in/PressReleasePage.aspx?PRID=1656246 – এই লিঙ্কে ক্লিক করুন।
    
    কোভিড-১৯ এর সময় চিকিৎসা প্রতিষ্ঠানের বাইরে স্বাস্থ্য পরিষেবা
    মহিলা ও শিশুদের সুষম পুষ্টি ক্ষেত্রে অগ্রগতির লক্ষ্যে কেন্দ্রীয় সরকার রাজ্য/কেন্দ্রশাসিত অঞ্চলগুলির সঙ্গে নিয়মিতভাবে পরিস্থিতির পর্যালোচনা করেছে এবং পুষ্টির মান বাড়াতে কার্যকর ব্যবস্থা নিয়েছে। অঙ্গনওয়াড়ি পরিষেবা এবং আইসিডিএস কর্মসূচির মাধ্যমে মহিলা ও শিশু কল্যাণ মন্ত্রক পরিপূরক পুষ্টি কর্মসূচিগুলি রূপায়ণ করে থাকে। মহামারীর সময় অঙ্গনওয়াড়ি কর্মী ও সহায়িকারা অঙ্গনওয়াড়ি পরিষেবার সুফলভোগীদের কাছে বাড়ি বাড়ি গিয়ে বিভিন্ন পরিষেবা পৌঁছে দিয়েছে, যাতে গর্ভবতী মহিলা সহ শিশুদের দৈহিক পুষ্টির ক্ষেত্রে কোনও রকম ঘাটতি না থাকে। অঙ্গনওয়াড়ি কর্মীরা প্রতি ১৫ দিনে সুফলভোগীদের বাড়িতে গিয়ে পরিষেবা পৌঁছে দিয়ে এসেছেন। লোকসভায় আজ এক লিখিত জবাবে এই তথ্য দেন বস্ত্র মন্ত্রী শ্রীমতী স্মৃতি জুবিন ইরানি।
    বিস্তারিত বিবরণের জন্য https://pib.gov.in/PressReleasePage.aspx?PRID=1655834 – এই লিঙ্কে ক্লিক করুন।
    
    আন্তর্জাতিক টেলিযোগাযোগ ইউনিয়ন ফোরামে ব্রিকস্ দেশগুলি টেলিযোগাযোগ/তথ্য ও যোগাযোগ প্রযুক্তি ক্ষেত্রে সহযোগিতা অব্যাহত রাখার সিদ্ধান্ত নিয়েছে : সঞ্জয় ধোত্রে
    কেন্দ্রীয় যোগাযোগ, ইলেক্ট্রনিক্স ও তথ্য প্রযুক্তি প্রতিমন্ত্রী শ্রী সঞ্জয় ধোত্রে ভারতের হয়ে ব্রিকস্ দেশগুলির যোগাযোগ মন্ত্রীদের ষষ্ঠ ভার্চ্যুয়াল বৈঠকে প্রতিনিধিত্ব করেন। এই বৈঠকে কোভিড-১৯ এর বিরুদ্ধে লড়াইয়ে তথ্য ও যোগাযোগ তথা প্রযুক্তিগত ক্ষেত্রে ব্রিকস্ দেশগুলি পারস্পরিক সহযোগিতা অব্যাহত রাখার বিষয়ে সর্বসম্মত ঐকমত্যে পৌঁছেছে। শ্রী ধোত্রে কোভিড-১৯ এর সময় যোগাযোগ ও তথ্য প্রযুক্তি ক্ষেত্রে ভারত সরকার যে সমস্ত পদক্ষেপ গ্রহণ করেছে, তার কথা উল্লেখ করেন। তিনি জানান, কেন্দ্রীয় সরকার আরোগ্য সেতু অ্যাপ, কোভিড সমাধান এবং কোভিড কোয়ারেন্টাইন অ্যালার্ট সিস্টেমের মতো তথ্য ও যোগাযোগ প্রযুক্তি-ভিত্তিক পরিষেবা চালু করেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1656246 – এই লিঙ্কে ক্লিক করুন।
    

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • কেরল : রাজ্যে আজ দুপুর পর্যন্ত আরও ৩ জনের মৃত্যুর খবর মেলায় মৃতের সংখ্যা বেড়ে ৪৯২ হয়েছে। এদিকে পালাক্কর জেলা হাসপাতালে একজন আদিবাসী মহিলার মৃতদেহ ভুলবশত অন্যদের হাতে তুলে দেওয়ায় ঘটনার তদন্তের নির্দেশ দেওয়া হয়েছে। ঐ আদিবাসী মহিলার মৃতদেহ সৎকার করার পর ভুল হওয়ার বিষয়টি কর্তৃপক্ষের নজরে আসে। রাজ্যে গতকাল নিশ্চিতভাবে করোনায় আক্রান্তের সংখ্যা ৪ হাজার ছাড়িয়েছে। বর্তমানে ৩৪ হাজার ৩১৪ জনের চিকিৎসা চলছে।
    
    • তামিলনাডু : রাজ্যে গতকাল আরও ৫ হাজার ৫৬০ জনের করোনায় সংক্রমিত হওয়ার খবর মিলেছে। রাজ্যের স্বাস্থ্য মন্ত্রী এক প্রেস বিবৃতিতে জানিয়েছেন, ৪৫ হাজারেরও বেশি করোনা আক্রান্ত শিশুর এখনও পর্যন্ত চিকিৎসা চলছে।
    
    • কর্ণাটক : রাজ্যের মুখ্যমন্ত্রী চতুর্দশ অর্থ কমিশনের প্রস্তাবগুলি গ্রহণ করে রাজ্যকে ৫ হাজার ৪৯৫ কোটি টাকার বিশেষ অনুদান দেওয়ার জন্য কেন্দ্রীয় অর্থমন্ত্রীর কাছে আবেদন জানিয়েছেন। এদিকে এক প্রতিবেদনে বলা হয়েছে, রাজ্যে ১২ই অক্টোবর নাগাদ করোনায় আক্রান্তের সংখ্যা ৭ লক্ষে পৌঁছবে এবং ১১ হাজারেরও বেশি মানুষের মৃত্যু হবে। এদিকে রাজ্যে ভিক্টোরিয়া হাসপাতালে কোভিড-১৯ এ ৩৭০ জনের মৃত্যু হয়েছে। এই হাসপাতালে এখনও পর্যন্ত ৫ হাজার কোভিড রোগীর চিকিৎসা হয়েছে।
    
    • অন্ধ্রপ্রদেশ : রাজ্য সরকার আগামীকাল থেকে আন্তঃশহর বাস পরিষেবা চালু করতে সবুজ সংকেত দিয়েছে। বাসগুলিতে কেবল ৬০ শতাংশ যাত্রীর সফরে অনুমতি রয়েছে। এদিকে কোভিড-১৯ সংক্রমণ প্রতিরোধে সতর্কতামূলক ব্যবস্থা হিসাবে আমালাপুরম ডিভিশনে আজ থেকে ৩ দিন ১৪৪ ধারা কার্যকর করা হয়েছে।
    
    • তেলেঙ্গানা : রাজ্যে গত ২৪ ঘন্টায় আরও ১১ জনের মৃত্যুর খবর মেলায় করোনায় মৃতের সংখ্যা বেড়ে ১ হাজার ১৬ হয়েছে। আক্রান্তের সংখ্যা ১ লক্ষ ৬৭ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৩০ হাজার ৬৭৩ জন। সুস্থ হয়েছেন ১ লক্ষ ৩৫ হাজারেরও বেশি।
    
    • মহারাষ্ট্র : মহারাষ্ট্র রাজ্য সড়ক পরিবহণ নিগম আজ থেকে মুম্বাই ও পুণে সহ অন্যান্য জায়গায় বাস সফরের ক্ষেত্রে নীতি-নির্দেশিকা কিছুটা শিথিল করেছে। এদিকে রাজ্যের শক্তি মন্ত্রী করোনায় আক্রান্ত হয়েছেন। তাঁকে মোট ৯ জন ক্যাবিনেট মন্ত্রী এখনও পর্যন্ত করোনায় আক্রান্ত হয়েছেন।
    
    • গুজরাট : রাজ্যে করোনায় আক্রান্তের সংখ্যা ১ লক্ষ ২০ হাজার ছাড়িয়েছে। গতকাল পর্যন্ত মৃত্যু হয়েছে ৩ হাজার ২৭৩ জনের।
    
    • রাজস্থান : করোনা সংক্রমিত ও অন্যান্য উপসর্গ-বিশিষ্ট রোগীদের চিকিৎসার কাজে বিশেষজ্ঞ চিকিৎসকদের পরিষেবা প্রদানের বিষয়ে রাজ্য সরকার নির্দেশ জারি করেছে। বিশেষজ্ঞ চিকিৎসকরা কোভিড চিকিৎসার কাজে এতদিন যুক্ত ছিলেন না। এখন থেকে রাজ্য সরকারি হাসপাতালগুলিতে করোনা আক্রান্ত ব্যক্তিরাও বিশেষজ্ঞ চিকিৎসকের পরামর্শ পাবেন।
    
    • মধ্যপ্রদেশ : রাজ্য সরকার জুনিয়র চিকিৎসকদের কোভিড-১৯ পরিষেবা প্রদানের মেয়াদ ডিসেম্বর পর্যন্ত বাড়ানোর সিদ্ধান্ত নিয়েছে। এই চিকিৎসা পরিষেবা প্রদানের জন্য জুনিয়র চিকিৎসকদের পৃথক সাম্মানিক দেওয়া হবে।
    
    • অরুণাচল প্রদেশ : রাজ্যে আরও ১৫৯ জন করোনায় আক্রান্ত হয়েছেন। এর ফলে, নিশ্চিতভাবে করোনায় আক্রান্তের সংখ্যা বেড়ে হয়েছে ১ হাজার ৮৭১। রাজ্যে সুস্থতার হার ৭২.৫ শতাংশ।
    
    • মণিপুর : রাজ্যে আরও ১১০ জন করোনায় সংক্রমিত হয়েছেন। সুস্থতার হার বেড়ে হয়েছে ৭৭.৫ শতাংশ। নিশ্চিতভাবে করোনায় আক্রান্তের সংখ্যা ১ হাজার ৮৪০। রাজ্যে এখনও পর্যন্ত মৃত্যু হয়েছে ৫১ জনের।
    
    • মিজোরাম : রাজ্যে গতকাল আরও ২৮ জন করোনায় আক্রান্ত হয়েছেন। এর ফলে, সংক্রমিত ব্যক্তির সংখ্যা বেড়ে হয়েছে ১ হাজার ৫৩৪। নিশ্চিতভাবে করোনায় আক্রান্ত হয়েছেন ৫৮৫ জন।
    
    • মেঘালয় : রাজ্যে নিশ্চিতভাবে করোনায় আক্রান্তের সংখ্যা ১ হাজার ৯৮৩। এদের মধ্যে ৩৬৩ জন সেনা জওয়ান রয়েছেন। এখনও পর্যন্ত সুস্থ হয়েছেন ২ হাজার ৩৪২ জন।
    
    • নাগাল্যান্ড : রাজ্যে গতকাল আরও ৪৩ জন করোনায় আক্রান্ত হয়েছেন। এদের মধ্যে ২৪ জন ডিমাপুর থেকে, ১৮ জন কোহিমার এবং ১ জন মোন জেলা থেকে রয়েছেন।


    CG/BD/SB

    
    
    (Release ID: 1656461) Visitor Counter : 2
    
    
      Read this release in: English , Hindi , Marathi , Assamese , Manipuri , Punjabi , Gujarati , Telugu , Malayalam