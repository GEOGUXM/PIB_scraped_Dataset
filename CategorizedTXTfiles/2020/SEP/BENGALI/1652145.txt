      তথ্যওসম্প্রচারমন্ত্রক

      সরকারি বিজ্ঞাপনের বিষয়বস্তু নিয়ন্ত্রণের জন্য সুপ্রিম কোর্টের মাধ্যমে গঠিত তিন সদস্যের কমিটির (সিসিআরজিএ) ১৯তম ভার্চুয়াল বৈঠকে গুরুত্বপূর্ণ সিদ্ধান্ত গ্রহণ
      Posted On: 07 SEP 2020 4:34PM by PIB Kolkata


    নয়াদিল্লী, ৭ সেপ্টেম্বর, ২০২০


    

    সরকারি বিজ্ঞাপনের বিষয়বস্তু নিয়ন্ত্রণের জন্য সুপ্রিম কোর্টের মাধ্যমে গঠিত তিন সদস্যের কমিটির (সিসিআরজিএ) ১৯তম ভার্চুয়াল বৈঠক চৌঠা সেপ্টেম্বর অনুষ্ঠিত হয়। বৈঠকে গুরুত্বপূর্ণ কয়েকটি সিদ্ধান্ত গৃহীত হয়।


    
    প্রাক্তন মুখ্য নির্বাচন কমিশনার শ্রী ওমপ্রকাশ রাওয়াতের পৌরহিত্যে এই বৈঠকে বাকি দুই সদস্য- এশিয়ান ফেডারেশন অফ অ্যাডর্ভাটাইজিং অ্যাসোসিয়েসন্স-এর শ্রী রমেশ নারায়ন এবং প্রসার ভারতী বোর্ডের আংশিক সময়ের সদস্য শ্রী অশোক কুমার ট্যান্ডন যোগ দেন।


    
    সরকারি বিজ্ঞাপনের বিষয়বস্তু নিয়ন্ত্রণের জন্য সুপ্রিম কোর্টের নির্দেশ অনুসারে তিন সদস্যের কমিটি গঠন করা বাধ্যতামূলক। কর্ণাটক, গোয়া, মিজোরাম এবং নাগাল্যান্ড ইতিমধ্যেই রাজ্যস্তরে এই কমিটি গঠন করেছে। ছত্তিশগড় কেন্দ্রীয় কমিটিকে তাদের রাজ্য সরকারের বিজ্ঞাপনগুলির নজরদারির অনুমতি দিয়েছে।


    
    সিসিআরজিএ-র বৈঠকে বলা হয়েছে, অন্য রাজ্যগুলি এ বিষয়ে এখনও কোন উদ্যোগ নেয়নি, যা সুপ্রিম কোর্টের আদেশের অবমাননার সামিল। সিসিআরজিএ জানিয়েছে কমিটির কাছে যেসব অভিযোগ জমা পড়েছে সে বিষয়ে বেশকিছু অভিযোগের কোন জবাব সংশ্লিষ্ট কর্তৃপক্ষের কাছ থেকে পাওয়া যায়নি। কমিটি সিদ্ধান্ত নিয়েছে প্রয়োজন হলে তারা বিভিন্ন বিজ্ঞাপন প্রকাশের ক্ষেত্রে নিষেধাজ্ঞা জারি করবে। কমিটির নোটিশের জবাব দিতে দেরি হলে সংশ্লিষ্ট আধিকারিকদের কমিটি ডাকতেও পারে।


    
    প্রসঙ্গত উল্লেখ্য, ২০১৫র ১৩ই মে সুপ্রিম কোর্টের নির্দেশ অনুযায়ী ২০১৬র ৬ই এপ্রিল তিন সদস্যের এই কমিটি গঠিত হয়। সদস্যরা প্রত্যেকেই নিরপেক্ষ ভাবধারার বজায় রেখে চলেন এবং নিজ নিজ ক্ষেত্রে তারা প্রতিষ্ঠিত। সরকার পোষিত বিজ্ঞাপনের বিষয়বস্তুর ওপর এই কমিটি নজর রেখে চলে। সুপ্রিম কোর্টের ১৩ই মে-র নির্দেশ অনুযায়ী সরকারি বিজ্ঞাপনের বিষয়বস্তু সরকারের সাংবিধানিক ও আইনী বাধ্যবাধকতা এবং নাগরিকদের অধিকার মেনে করতে হবে। সুপ্রিম কোর্ট তার নির্দেশে এও জানিয়েছে বিজ্ঞাপনের বিষয়বস্তু উদ্দেশ্যপূর্ণ, নিরপেক্ষ এবং স্বচ্ছভাবে প্রস্তত করতে হবে ও বিজ্ঞাপনের নকশা এমনভাবে করা প্রয়োজন যাতে প্রচারের মূল উদ্দেশ্য সাধিত হয়। বিজ্ঞাপনের বিষয়বস্তু যাতে ক্ষমতাশীল দলের রাজনৈতিক স্বার্থ চরিতার্থ না করে সেদিকে খেয়াল রাখতে হবে। সব বিজ্ঞাপন আইন অনুসারে হওয়া প্রয়োজন এবং প্রচলিত আর্থিক নিয়ম মেনে তা করতে হবে। বিজ্ঞাপনের মাধ্যমে প্রচার চালানোর সময় তা ন্যায় সঙ্গত হওয়া আবশ্যক।


    
    সুপ্রিম কোর্টের নিয়ম লঙ্ঘিত হলে কমিটি জনসাধারণের কাছ থেকে সে বিষয়ে অভিযোগ এবং প্রয়োজনীয় পরামর্শ নিম্নলিখিত ঠিকানায় পাঠাতে বলেছে :


    
    দ্য মেম্বার সেক্রেটারি, কমিটি অন কন্টেন্ট রেগুলেশন ইন গভর্নমেন্ট অ্যাডভার্টাইজিং (সিসিআরজিএ) রুম নাম্বার ৪৬৯, চতুর্থ তল, সুচনা ভবন, সিজিও কমপ্লেক্স, লোধি রোড, নতুন দিল্লী ১১০০০৩ (যোগাযোগের ফোন নম্বর- 011-24367810, হোয়াটসঅ্যাপ নম্বর- 9599896993। ইমেল ঠিকানা- mailto: ms.ccrga@gmail.com


    

    CG/CB/NS

    
    
    (Release ID: 1652145) Visitor Counter : 5
    
    
      Read this release in: Punjabi , English , Urdu , Marathi , Hindi , Assamese , Tamil , Telugu