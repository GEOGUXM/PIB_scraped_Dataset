      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 09 SEP 2020 6:32PM by PIB Kolkata


    নয়াদিল্লি, ০৯ সেপ্টেম্বর, ২০২০


    কোভিড-১৯ সংক্রান্ত সর্বশেষ তথ্য; ভারতে আরোগ্য লাভের সংখ্যায় অপ্রত্যাশিত অগ্রগতি; দেশে গত ২৪ ঘন্টায় প্রায় ৭৫ হাজার জন সুস্থ হয়েছেন; মোট আরোগ্য লাভের সংখ্যা প্রায় ৩৪ লক্ষ

    ভারতে গত ২৪ ঘন্টায় আরোগ্য লাভের সংখ্যায় এক নতুন অগ্রগতি সূচিত হয়েছে। মোট আরোগ্য লাভের সংখ্যা বেড়ে হয়েছে ৩৩ লক্ষ ৯৮ হাজার ৮৪৪। একদিনেই আরোগ্য লাভ করেছেন ৭৪ হাজার ৮৯৪ জন। এর ফলে, সুস্থতার হার বেড়ে হয়েছে ৭৭.৭৭ শতাংশ। সাপ্তাহিক-ভিত্তিতে আরোগ্য লাভের সংখ্যা জুলাইয়ের তৃতীয় সপ্তাহে ১ লক্ষ ৫৩ হাজার ১১৮ থেকে সেপ্টেম্বরের প্রথম সপ্তাহে বেড়ে ৪ লক্ষ ৮৪ হাজার ৮২০ হয়েছে। দেশে গত ২৪ ঘন্টায় ৮৯ হাজার ৭০৬ জন করোনায় আক্রান্ত হয়েছেন। এর মধ্যে সর্বাধিক ২০ হাজারেরও বেশি আক্রান্তের খবর মিলেছে মহারাষ্ট্র থেকে। অন্ধ্রপ্রদেশ থেকেই আক্রান্ত হয়েছেন ১০ হাজারেরও বেশি ব্যক্তি। দেশের ৫টি রাজ্যে আক্রান্তের হার ৬০ শতাংশ। দেশে আজ পর্যন্ত নিশ্চিতভাবে করোনায় আক্রান্তের সংখ্যা ৮ লক্ষ ৯৭ হাজার ৩৯৪। এর মধ্যে ২ লক্ষ ৪০ হাজারেরও বেশি আক্রান্ত মহারাষ্ট্র থেকে। কর্ণাটক ও অন্ধ্রপ্রদেশ থেকে নিশ্চিত আক্রান্তের সংখ্যা ৯৬ হাজারেরও কিছু বেশি। দেশে মোট নিশ্চিতভাবে করোনায় আক্রান্তের ৬১ শতাংশই মহারাষ্ট্র, কর্ণাটক, অন্ধ্রপ্রদেশ, উত্তর প্রদেশ এবং তামিলনাডু – এই ৫টি রাজ্য থেকে। দেশে গত ২৪ ঘন্টায় ১ হাজার ১১৫ জনের করোনায় মৃত্যুর খবর মিলেছে। এর মধ্যে ৩৮০ জনের মৃত্যুর খবর মিলেছে মহারাষ্ট্র, ১৪৬ জনের কর্ণাটক এবং তামিলনাডু থেকে ৮৭ জনের।
    বিস্তারিত বিবরণের জন্য https://pib.gov.in/PressReleasePage.aspx?PRID=1652545 – এই লিঙ্কে ক্লিক করুন।
    
    কোভিড-১৯ নমুনা পরীক্ষা ক্ষেত্রে ভারতের নতুন উচ্চতায় পৌঁছনোর অগ্রগতি অব্যাহত; দেশে গত ২৪ ঘন্টায় ১১.৫ লক্ষেরও বেশি নমুনা পরীক্ষা হয়েছে
    ভারতে যখন একদিনেই সর্বাধিক প্রায় ৭৫ হাজার নমুনা পরীক্ষা করা হয়েছিল, নমুনা পরীক্ষার সেই হারে অগ্রগতি অব্যাহত রেখে গত ২৪ ঘন্টায় ১১ লক্ষ ৫০ হাজারেরও বেশি কোভিড নমুনা পরীক্ষা হয়েছে। ভারত বিশ্বের অল্প কয়েকটি দেশের অন্যতম, যেখানে দৈনিক-ভিত্তিতে ১০ লক্ষেরও বেশি কোভিড নমুনা পরীক্ষা হয়ে আসছে। দেশে গত ২৪ ঘন্টায় ১১ লক্ষ ৫৪ হাজার ৫৪৯টি নমুনা পরীক্ষা হয়েছে। একই সঙ্গে, দেশে জাতীয় স্তরে নমুনা পরীক্ষার ক্ষমতাও আরও বাড়ানো হয়েছে। নমুনা পরীক্ষা ক্ষমতা বাড়ার সঙ্গে সঙ্গে দেশে এখনও পর্যন্ত নমুনা পরীক্ষার সংখ্যা ৫ কোটি ১৮ লক্ষ ৪ হাজার ৬৭৭ হয়েছে। সময় মতো নমুনা পরীক্ষা, আক্রান্তদের আগাম চিহ্নিতকরণ এবং তাঁদের উপযুক্ত চিকিৎসা পরিষেবা প্রদানের ফলে দেশে করোনায় মৃত্যু হার দ্রুতগতিতে হ্রাস পাচ্ছে। এই হার আজ পর্যন্ত কমে হয়েছে ১.৬৯ শতাংশ। দেশে নমুনা পরীক্ষাগারের সংখ্যা ক্রমশ বাড়ছে। এই সংখ্যা আজ পর্যন্ত বেড়ে হয়েছে ১ হাজার ৬৭৮। এর মধ্যে সরকারি নমুনা পরীক্ষাগার ১ হাজার ৪০ এবং বেসরকারি পরীক্ষাগার ৬৩৮। দেশে নমুনা পরীক্ষাগারের ক্ষমতা বৃদ্ধির পাশাপাশি, প্রতি ১০ লক্ষ জনসংখ্যায় নমুনা পরীক্ষার হার বেড়ে ৩৭ হাজার ৫৩৯ হয়েছে। এই প্রবণতা ক্রমশ ঊর্ধ্বমুখী।
    বিস্তারিত বিবরণের জন্য https://pib.gov.in/PressReleasePage.aspx?PRID=1652562 – এই লিঙ্কে ক্লিক করুন।
    
    ডঃ হর্ষবর্ধন ভিডিও কনফারেন্সের মাধ্যমে বিশ্ব স্বাস্থ্য সংস্থার দক্ষিণ-পূর্ব এশিয়া অঞ্চলের ৭৩তম অধিবেশনে অংশ নিলেন
    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষবর্ধন আজ বিশ্ব স্বাস্থ্য সংস্থার দক্ষিণ-পূর্ব এশিয়া অঞ্চলের ৭৩তম অধিবেশনে ভিডিও কনফারেন্সের মাধ্যমে যোগ দেন। কোভিড মহামারীর কারণে এই প্রথমবার দু’দিনের এই অধিবেশন পুরোপুরিভাবে ভার্চ্যুয়াল পদ্ধতিতে আয়োজিত হচ্ছে। অধিবেশনে ভারতের প্রতিনিধিত্ব করে ডঃ হর্ষ বর্ধন মহামারীর সময় লক্ষ লক্ষ মানুষের জীবন-জীবিকার সুরক্ষায় প্রধানমন্ত্রী শ্রী নরেন্দ্র মোদীর সুদক্ষ নেতৃত্বে সমগ্র দেশ যে প্রয়াস নিয়েছে, সেকথা উল্লেখ করেন। স্বাস্থ্য ব্যবস্থা পরিচালনার ক্ষেত্রে বহুমাত্রিক ও বহুক্ষেত্রীয় সহযোগিতার প্রসঙ্গ উল্লেখ করে বলেন, স্বচ্ছ ভারত অভিযান, ২০২২ সালের মধ্যে সকলের জন্য আবাসন, পুষ্টি মিশন, দক্ষতা উন্নয়ন, স্মার্ট সিটি, ফিট ইন্ডিয়া অভিযান – এগুলি সবই বহুক্ষেত্রীয় উদ্যোগের প্রকৃত দৃষ্টান্ত। সরকারের এই উদ্যোগগুলি সাধারণ মানুষের জীবনযাপনের মানোন্নয়নে ক্রমশ পরিবর্তন নিয়ে আসছে বলে ডঃ হর্ষবর্ধন অভিমত প্রকাশ করেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1652610 – এই লিঙ্কে ক্লিক করুন।
    
    মধ্যপ্রদেশের রাস্তার হকারদের সঙ্গে প্রধানমন্ত্রীর ‘স্বনিধি সংবাদ’ মতবিনিময় অনুষ্ঠান
    প্রধানমন্ত্রী শ্রী নরেন্দ্র মোদী মধ্যপ্রদেশের রাস্তার হকারদের সঙ্গে ‘স্বনিধি সংবাদ’ মতবিনিময় কর্মসূচিতে অংশ নেন। কেন্দ্রীয় সরকার কোভিড-১৯ এর দরুণ যে সমস্ত রাস্তার হকারদের জীবন-জীবিকায় প্রভাব পড়েছে, তাঁদের সাহায্য করার জন্য গত পয়লা জুন প্রধানমন্ত্রী স্বনিধি কর্মসূচি শুরু করে। ইতিমধ্যেই মধ্যপ্রদেশ থেকে ৪ লক্ষ ৫০ হাজার রাস্তার হকার এই কর্মসূচিতে নথিভুক্ত হয়েছেন। এদের মধ্যে ১ লক্ষ ৪০ হাজার রাস্তার হকারের আর্থিক অনুদান সংক্রান্ত আবেদনপত্র গৃহীত হয়েছে। এই খাতে ১ লক্ষ ৪০ হাজার রাস্তার হকারকে ১৪০ কোটি টাকা অনুদান দেওয়া হবে। এই উপলক্ষে প্রধানমন্ত্রী স্বাভাবিক জীবন-যাপনের ছন্দ ফিরিয়ে নিয়ে আসার ক্ষেত্রে তাঁদের প্রচেষ্টার প্রশংসা করে বলেন, এদের আত্মবিশ্বাস, আন্তরিকতা ও কঠোর পরিশ্রমের মাধ্যমেই হকাররা স্বাভাবিক ছন্দে ফিরতে পেরেছেন। ৪ লক্ষ ৫০ হাজারেরও বেশি রাস্তার হকার চিহ্নিতকরণ এবং দু’মাসের মধ্যে ১ লক্ষেরও বেশি হকারের ঋণ আবেদনপত্রগুলি খতিয়ে দেখার কাজ শেষ করার জন্য প্রধানমন্ত্রী মধ্যপ্রদেশ সরকারের প্রচেষ্টার প্রশংসা করেন। তিনি বলেন, মহামারীর সময়েও রাজ্য সরকার এই কাজ করতে সমর্থ্য হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1652581 – এই লিঙ্কে ক্লিক করুন।
    
    মধ্যপ্রদেশের হকারদের সঙ্গে প্রধানমন্ত্রীর মতবিনিময়
    বিস্তারিত বিবরণের জন্য https://pib.gov.in/PressReleasePage.aspx?PRID=1652598 – এই লিঙ্কে ক্লিক করুন।
    
    প্রধানমন্ত্রী আগামীকাল প্রধানমন্ত্রী মৎস্য সম্পদ যোজনার সূচনা করবেন
    প্রধানমন্ত্রী শ্রী নরেন্দ্র মোদী আগামীকাল প্রধানমন্ত্রী মৎস্য সম্পদ যোজনা (পিএমএমএসওয়াই) ডিজিটাল পদ্ধতিতে সূচনা করবেন। এছাড়াও, তিনি দেশীয় প্রজাতির গরুর বংশ বৃদ্ধি তথা গোপালকদের জন্য তথ্য সম্বলিত এক সুসংবদ্ধ ই-গোপালা অ্যাপের সূচনা করবেন। এই উপলক্ষে প্রধানমন্ত্রী বিহারে মৎস্য চাষ ও পশুপালন ক্ষেত্রের সঙ্গে যুক্ত একাধিক উদ্যোগেরও সূচনা করবেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1652573 – এই লিঙ্কে ক্লিক করুন।
    
    জিজ্ঞাসা কর্মসূচীর আওতায় সিএসআইআর-সিএমইআরআই এর কোভিড-১৯ মহামারীর মোকাবিলায় বিভিন্ন উদ্যোগের বিষয়ে একটি ওয়েবিনারের আয়োজন করা হয়েছিল
    দুর্গাপুরের সিএসআইআর-সিএমইআরআই এর নির্দেশক অধ্যাপক (ডঃ) হরিশ হিরানি বলেছেন, আর্থ সামাজিক উন্নয়নে বিজ্ঞান গুরুত্বপূর্ণ ভূমিকা পালন করে। বর্তমান মহামারী পরিস্থিতির মোকাবিলায় একটি চ্যালেঞ্জ ছুড়ে দিয়েছে, আমাদের বিজ্ঞান ও সমাজের মধ্যে যোগসূত্র তৈরি করতে হবে। আঞ্চলিক প্রশাসনের আন্তর্জাতিক মানের কাজের জন্য বিজ্ঞানের সাহায্যের প্রয়োজন। ৮ই সেপ্টেম্বর জম্মু-কাশ্মীরের স্কুল শিক্ষা দফতরের সমগ্র শিক্ষা অভিযানের সাহায্যে দুর্গাপুরের সিএসআইআর-সিএমইআরআই যে ওয়েবিনারের আয়োজন করেছিল তাতে অধ্যাপক হিরানি বক্তব্য রাখছিলেন। সিএসআইআর-সিএমইআরআই এর কোভিড-১৯ মহামারীর মোকাবিলায় বিভিন্ন উদ্ভাবনের প্রসঙ্গে ‘জিজ্ঞাসা’ কর্মসূচীতে আলোচনা হয়েছে। অধ্যাপক হিরানি ছাড়াও জম্মু-কাশ্মীরের স্কুল শিক্ষা, কারিগরি শিক্ষা ও দক্ষতা উন্নয়ন বিভাগের প্রধান সচিব ডঃ আসগর সামোন, সিএসআইআর-সিএমইআরআই এর মুখ্য বিজ্ঞানী ডঃ অঞ্জলী চট্টোপাধ্যায়, সংস্থার প্রিন্সিপাল সেক্রেটরি ডঃ হিমাদ্রী রায়, সিনিয়র সায়েন্টিস্ট শ্রী অভিনাশ যাদব, ডঃ নাসির উল রশিদ এবং সংস্থার আরেক বিজ্ঞানী সঞ্জয় হাসদা এই সেমিনারে উপস্থিত ছিলেন। ৩,৫০০-র বেশি অংশগ্রহণকারী এই ওয়েবিনারে যোগ দেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1652515 – এই লিঙ্কে ক্লিক করুন।
    
    খাদির বৈদ্যুতিন বাজারজাত করার পোর্টাল ভাইরাল হয়েছে; ভারতীয় ‘গো ভোকাল ফর লোকাল’ উদ্যোগ নেওয়া হয়েছে
    খাদি ও গ্রামোদ্যোগ কমিশন অনলাইনের মাধ্যমে দেশজুড়ে তাদের পণ্য সামগ্রী যাতে বিক্রি করা যায় সেই জন্য একটি পোর্টালের সূচনা করেছে। www.kviconline.gov.in/khadimask/ . এই পোর্টালের সাহায্যে একটা ক্লিক-এর মাধ্যমে খাদির মাস্ক গত ই জুলাই থেকে বিক্রি শুরু হয়েছে। এর সঙ্গে আরও ১৮০টি পণ্যের বিক্রি আজ থেকে শুরু হলো। ভবিষ্যতে খাদি গ্রামোদ্যোগ শিল্প কমিশন (কেভিআইসি)-এর আরও অনেক পণ্য অন লাইনে বিক্রি হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1652546 – এই লিঙ্কে ক্লিক করুন।

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : করোনা ভাইরাস সংক্রমিত রোগীদের মধ্যে সময় মতো ভাইরাস চিহ্নিতকরণের জন্য রাজ্য সরকার সমস্ত বেসরকারি হাসপাতাল/ক্লিনিক/পরীক্ষাগারগুলিতে র্যা পিড অ্যান্টিজেন পদ্ধতিতে নমুনা পরীক্ষার অনুমতি দিয়েছে।
    
    • মহারাষ্ট্র : রাজ্যে তিন মাসেরও বেশি সময়ে এই প্রথমবার করোনা ভাইরাস সংক্রমিত ব্যক্তির সংখ্যা জাতীয় গড় হারের তুলনায় দ্রুতগতিতে বৃদ্ধি পাছে। গত ৭ দিনে রাজ্যে আক্রান্তের হার ২.২১ শতাংশ বেড়েছে, যেখানে জাতীয় স্তরে আক্রান্তের হার বেড়েছে ২.১৪ শতাংশে। রাজ্যে দৈনিক আক্রান্তের সংখ্যা এক লাফে প্রায় ১০ হাজার থেকে বেড়ে ২০ হাজারেরও বেশি হয়েছে। নিশ্চিতভাবে করোনায় আক্রান্তের সংখ্যা ২ লক্ষ ৪৩ হাজার ৮০৯ জন।
    
    • গুজরাট : ভাদোদরা পুর নিগম পরিচালিত এসএসজি হাসপাতালে গত রাতে অগ্নিকান্ডের ঘটনা ঘটে। সেই সময়ে হাসপাতালে ২৭২ জন কোভিড আক্রান্ত রোগী চিকিৎসাধীন ছিলেন। হাসপাতালের একটি আইসিইউ ওয়ার্ড থেকে আগুন হাসপাতাল ভবনের অন্যত্র ছড়িয়ে পড়ে। শর্ট সার্কিটের কারণেই এই অগ্নিকান্ডের ঘটনা বলে প্রাথমিক ধারণা। অবশ্য, অগ্নিকান্ডের ঘটনায় চিকিৎসাধীন কোনও রোগীর মৃত্যু হয়নি।
    
    • রাজস্থান : রাজ্যের মুখ্যমন্ত্রী চিকিৎসকদের পরামর্শে এক মাস সময় বৈঠক বাতিল করে দিয়েছেন। এই সময়ে তিনি প্রশাসনিক কাজকর্ম ভিডিও কনফারেন্সে নির্বাহ করবেন।
    
    • মধ্যপ্রদেশ : রাজ্য সরকার বিনামূল্যে সকলের জন্য কোভিড-১৯ নমুনা পরীক্ষার সিদ্ধান্ত নিয়েছে। মুখ্যমন্ত্রীর পৌরহিত্যে রাজ্য মন্ত্রিসভার বৈঠকে এই সিদ্ধান্ত হয়। এদিকে অক্সিজেন বেডের সংখ্যা আরও ৩ হাজার ৭০০ বাড়িয়ে ১১ হাজার ৭০০ করার প্রস্তাব দেওয়া হয়েছে।
    
    • ছত্তিশগড় : রাজ্যে করোনায় আক্রান্তের সংখ্যা ৫০ হাজার ছাড়িয়েছে। এখনও পর্যন্ত মৃত্যু হয়েছে ৪০৭ জনের। নিশ্চিতভাবে করোনায় আক্রান্তের সংখ্যা ২৬ হাজার ৯১৫। রাজ্যে গ্রামাঞ্চলের প্রায় ৪০ শতাংশই মানুষ করোনায় আক্রান্ত।
    
    • অরুণাচল প্রদেশ : রাজ্যে গত ২৪ ঘন্টায় আরও ১ জনের করোনায় মৃত্যুর খবর মিলেছে। নিশ্চিতভাবে করোনায় আক্রান্তের সংখ্যা ১ হাজার ৬৭০। সুস্থতার হার ৬৯.৪২ শতাংশ। এখনও পর্যন্ত মৃত্যু হয়েছে ৯ জনের।
    
    • আসাম : রাজ্যে গতকাল আরও ২ হাজার ৫৭৯ জন করোনায় আক্রান্ত হয়েছেন। এর ফলে, মোট আক্রান্তের সংখ্যা বেড়ে ১ লক্ষ ৩০ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ২৯ হাজার ২০৩ জন।
    
    • মণিপুর : রাজ্যে আরও ৯৬ জনের করোনায় সংক্রমিত হওয়ার খবর মিলেছে। নিশ্চিতভাবে করোনায় আক্রান্তের সংখ্যা ১ হাজার ৬৭৯। সুস্থতার হার ৭৬ শতাংশ।
    
    • মিজোরাম : রাজ্যে গতকাল আরও ৬৯ জনের সংক্রমিত হওয়ার খবর মেলায় আক্রান্তের সংখ্যা বেড়ে ১ হাজার ১৯২ হয়েছে। নিশ্চিতভাবে করোনায় আক্রান্ত হয়েছেন ৪৪৭ জন। সুস্থ হয়েছেন ৭৪৫ জন।
    
    • নাগাল্যান্ড : ডিমাপুরের জেলাশাসক পণ্য ও যাত্রীবাহী যানবাহনগুলির জন্য সতর্কতামূলক নীতি-নির্দেশিকা জারি করেছে। রাজ্যে করোনায় আক্রান্তের সংখ্যা ৪ হাজার ২৪৫। এর মধ্যে ১ হাজার ৮২৩ জন সশস্ত্র বাহিনীর সদস্য রয়েছেন।
    
    • কেরল : রাজ্য স্বাস্থ্য দপ্তর রাজধানী তিরুবনন্তপুরম জেলা সহ আরও কয়েকটি জেলায় কোভিড-১৯ নমুনা পরীক্ষার হার বাড়ানোর সিদ্ধান্ত নিয়েছে। এদিকে রাজধানীর একটি সেবাশ্রমে ১০৮ জন ব্যক্তির করোনায় আক্রান্ত হওয়ার খবর মিলেছে। রাজ্যে গতকাল দ্বিতীয়বার আক্রান্তের সংখ্যা ৩ হাজার ছাড়িয়েছে। নিশ্চিতভাবে করোনায় আক্রান্তের সংখ্যা ২৩ হাজার ২১৭। রাজ্যে সরকারি হিসাবে মৃত্যুর সংখ্যা ৩৭২।
    
    • তামিলনাডু : চেন্নাই মেট্রো পরিষেবার সময় বৃহস্পতিবার থেকে বাড়িয়ে রাত ৯টা পর্যন্ত করা হচ্ছে। এদিকে রাজ্যে গতকাল আরও ৮৭ জনের মৃত্যুর খবর মেলায় করোনায় মৃতের সংখ্যা বেড়ে ৮ হাজার ১২ হয়েছে। রাজ্যে আক্রান্তের সংখ্যা প্রায় ৪ লক্ষ ৭৫ হাজার। নিশ্চিতভাবে করোনায় আক্রান্তের সংখ্যা ৫০ হাজার ছাড়িয়েছে।
    
    • কর্ণাটক : রাজ্যের উপ-মুখ্যমন্ত্রী আজ ২২টি এমন পণ্য সামগ্রী উদ্বোধন করেছেন, যা কোভিড-১৯ মহামারী প্রতিরোধে সহায়ক। এদিকে রাজ্য বিধানসভার স্পিকার জানিয়েছেন, আগামী ২১শে সেপ্টেম্বর থেকে শুরু হতে চলা বিধানসভার অধিবেশনের জন্য উপস্থিত থাকতে আগ্রহী সকলের কোভিড-১৯ নমুনা পরীক্ষা করা হবে।
    
    • অন্ধ্রপ্রদেশ : রাজ্যে কোভিড-১৯ চিকিৎসা প্রক্রিয়া আরও দ্রুততর করতে প্লাজমা দান অভিযানের সূচনা হয়েছে। আগ্রহী প্রত্যেক প্লাজমা দানকারীকে অন্য ব্যক্তিদের এই কাজে উৎসাহিত করার জন্য ৫ হাজার টাকা পুরস্কার দেওয়া হবে। রাজ্যে বর্তমানে দৈনিক-ভিত্তিতে ৬৫-৭০ হাজার কোভিড নমুনা পরীক্ষা করা হছে।
    
    • তেলেঙ্গানা : রাজ্যে গত ২৪ ঘন্টায় আরও ২ হাজার ৪৭৯ জনের সংক্রমিত হওয়ার খবর মেলায় করোনায় আক্রান্তের সংখ্যা বেড়ে ১ লক্ষ ৪৭ হাজার ছাড়িয়েছে। নিশ্চিতভাবে করোনায় আক্রান্তের সংখ্যা ৩১ হাজার ৬৫৪। এখনও পর্যন্ত মৃত্যু হয়েছে ৯১৬ জনের। আরোগ্য লাভ করেছেন ১ লক্ষ ১৫ হাজারেরও বেশি। এদিকে ওসমানিয়া জেনারেল হাসপাতালের জুনিয়র চিকিৎসকরা ওপিডি পরিষেবা বয়কট করেছেন। রাজ্যের মুখ্যমন্ত্রী কর্পোরেট ক্ষেত্রে কোভিড চিকিৎসা নিয়ন্ত্রণ করার জন্য টাস্কফোর্স গঠনের কথা ঘোষণা করেছেন।


    CG/BD/SB

    
    
    (Release ID: 1652843) Visitor Counter : 4
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Telugu , Malayalam