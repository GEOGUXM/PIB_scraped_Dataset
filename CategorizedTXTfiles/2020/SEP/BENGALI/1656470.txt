      গ্রামোন্নয়নমন্ত্রক

      প্রধানমন্ত্রী গ্রাম সড়ক যোজনায় প্রস্তাবগুলির বিবেচনা
      Posted On: 18 SEP 2020 3:55PM by PIB Kolkata


    নতুন দিল্লি, ১৮ই সেপ্টেম্বর, ২০২০


    

    
    প্রধানমন্ত্রী গ্রাম সড়ক যোজনা যখন শুরু হয়েছিল, তখন এর মূল উদ্দেশ্য ছিল, গ্রামীণ এলাকার মধ্যে যোগাযোগ বাড়ানো। এই প্রকল্পের আওতায় সেই সময় একবারই রাস্তা তৈরির কাজ করা হত। সমতল এলাকায় যে সব জনপদে ৫০০র বেশি মানুষ থাকেন এবং ২০০১ সালের আদমসুমারীর অনুসারে উত্তর – পূর্বাঞ্চলের রাজ্যগুলি, হিমালয়ের পার্বত্য রাজ্য, মরুভূমি এবং উপজাতি এলাকার যে সব জনপদে আড়াইশোর বেশি মানুষ থাকেন, সেই অঞ্চলগুলির আর্থসামাজিক উন্নয়নের কথা বিবেচনা করে এই প্রকল্প গ্রহণ করা হয়েছিল। এই প্রকল্পের মূল লক্ষ্য ছিল, যে সব জনপদে যোগাযোগ ব্যবস্থা গড়ে ওঠেনি, সেই সব এলাকায় সব আবহাওয়ার উপযুক্ত রাস্তা তৈরি করা। এর জন্য রাজ্যগুলিকে যে অর্থ দেওয়া হয়, সেই অর্থ পরবর্তীকালে প্রকল্পের মান বিবেচনা করে বরাদ্দ করা হত।


    
    কেন্দ্র, ২০১৩ সালে ৫০,০০০ কিলোমিটার গ্রামীণ সড়কের মানোন্নয়নের জন্য প্রধানমন্ত্রী গ্রাম সড়ক যোজনা – ২ শুরু করেছিল। ২০১৯ সালে গ্রামীণ অঞ্চলের কৃষিবাজার, উচ্চমাধ্যমিক বিদ্যালয় এবং হাসপাতালগুলির সঙ্গে যোগাযোগ গড়ে তোলার জন্য প্রধানমন্ত্রী গ্রাম সড়ক যোজনা – ৩ এর সূচনা করা হয়।


    
    প্রধানমন্ত্রী গ্রাম সড়ক যোজনার আওতায় যে সমস্ত রাস্তা তৈরি করা হয়, সেগুলি রক্ষণাবেক্ষণ এবং নির্মাণের সময় গ্রামোন্নয়ন মন্ত্রকের গ্রামীণ সড়কের বৈশিষ্ট, ইন্ডিয়ান রোড কংগ্রেসের গ্রামীণ সড়ক নির্দেশিকা এবং পাহাড়ী সড়ক নির্দেশিকা মেনে চলা হয়। এই রাস্তা তৈরির সময়, রাস্তার উপর যানবাহনের চাপ, ভূমি প্রকৃতি, বৃষ্টিপাত সহ বিভিন্ন বিষয় বিবেচনা করা হয়।


    
    মন্ত্রক, সংশ্লিষ্ট রাজ্য সরকারের কাছ থেকে বিস্তারিত প্রকল্প প্রতিবেদন পাওয়ার পর সেটি বিশ্লেষণ করে অনুমোদন দিয়ে থাকে। এক্ষেত্রে পয়ঃনিষ্কাশন ব্যবস্থাপনা সহ অন্যান্য সুরক্ষার দিকগুলি বিবেচনা করা হয়। কেন্দ্র, উত্তর – পূর্বাঞ্চল এবং হিমালয়ের পাবর্ত্য এলাকার রাজ্যগুলিতে এই প্রকল্পে ৯০ শতাংশ অর্থের যোগান দেয়। অন্য রাজ্যগুলির ক্ষেত্রে ৬০ শতাংশ খরচ কেন্দ্র বহন করে।


    
    রাজ্যসভায় আজ এক প্রশ্নের লিখিত জবাবে এই তথ্য জানিয়েছেন, কেন্দ্রীয় গ্রামোন্নয়ন ও পঞ্চায়েতী রাজ মন্ত্রী শ্রী নরেন্দ্র সিং তোমর।


    

    CG/CB/SFS

    
    
    (Release ID: 1656470) Visitor Counter : 4
    
    
      Read this release in: English , Manipuri , Punjabi , Tamil , Telugu