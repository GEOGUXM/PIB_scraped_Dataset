      যোগাযোগওতথ্যপ্রযুক্তিমন্ত্রক

      ১০০ শতাংশ গ্রামীণ এলাকায় ডাক ঘর প্রকল্পগুলির সুবিধা সুনিশ্চিত করতে ভারতীয় ডাক বিভাগ ফাইভ স্টার ভিলেজ প্রকল্পের সূচনা করেছে
      Posted On: 10 SEP 2020 4:18PM by PIB Kolkata


    নতুন দিল্লি, ১০ সেপ্টেম্বর, ২০২০


    

    
    দেশের গ্রামীণ অঞ্চলে জনকল্যাণ মুখী ডাক প্রকল্পগুলির সুবিধা ছড়িয়ে দিতে ভারতীয় ডাক বিভাগ ফাইভ স্টার ভিলেজ নামে একটি প্রকল্প চালু করেছে। এই প্রকল্পের উদ্দেশ্যই হলো জনসাধারণের মধ্যে সচেতনতা গড়ে তোলা। ডাক বিভাগ একাধিক পণ্য ও পরিষেবা প্রদান করে থাকে। তবে, গ্রামের অনেক মানুষই সে সম্পর্কে ওয়াকিবহাল নন। তাই তাদের মধ্যে সচেতনতা গড়ে তুলতেই এই ফাইভ স্টার ভিলেজ প্রকল্প চালু করা হয়েছে। ডাক ঘরের শাখা আফিসগুলি এই প্রকল্পের আওতায় ‘ওয়ান স্টপ শপ’ হিসেবে কাজ করবে।এই প্রকল্পের আওতায় এখান থেকেই সেভিংস ব্যাঙ্ক অ্যাকাউন্ট, রেকারিং ডিপোজিট অ্যাকাউন্ট খোলা যাবে। এমনকি সুরক্ষা সমৃদ্ধি অ্যাকাউন্ট , পিপিএফ অ্যাকাউন্টও খোলা যাবে। এছাড়াও ফান্ডেড পোস্ট অফিস সেভিংস অ্যাকাউন্ট, ইন্টিয়ান পোস্ট পেমেন্ট ব্যাঙ্ক অ্যাকাউন্ট খোলা সম্ভব হবে।


    
    এই প্রকল্পের সূচনা অনুষ্ঠানে কেন্দ্রীয় যোগাযোগ প্রতিমন্ত্রী শ্রী সঞ্জয় ধোতরে জানান, আপাতত মহারাষ্ট্রে প্রথমিকভাবে চালু করা হচ্ছে। এখানে কি ধরণের সাফল্য আসে তা দেখে পরবর্তী সময়ে দেশব্যাপী এই প্রকল্প চালু করা হবে। তিনি বলেন, ডাক বিভাগ সাধারণ মানুষের জীবনে গুরুত্বপূর্ণ অঙ্গ। ভারতীয় ডাক বিভাগ কোভিড-১৯ এর জেরে উদ্ভুত পরিস্থিতিতে সাধারণ মানুষের হাতে প্রয়োজনীয় ওষুধ সরবরাহ করেছে।এমনকি এক জায়গা থেকে আরেক জায়গায় অর্থ পৌঁছে দিয়েছে। প্রধানমন্ত্রী শ্রী নরেন্দ্র মোদী শুধুমাত্র এই প্রকল্পের কথাই ঘোষণাই করেন নি, পাশাপাশি দ্রুত কার্যকরও করেছেন। ডাক বিভাগ তার বিশাল নেটওয়ার্কের মাধ্যমে সাধারণ মানুষের সেবায় নিরন্তর কাজ করে চলেছে। কেন্দ্রীয় মন্ত্রী জানিয়েছেন, আত্মনির্ভর ভারত গঠন তখনই সম্ভব, যখন সমস্ত প্রকল্পের সুযোগ সুবিধা এক ছাতার তলায় নিয়ে আসা যাবে। সে লক্ষ্যে সরকার কাজ করে চলেছে। এদিনের অনুষ্ঠানে মহারাষ্ট্র সার্কেলের চিফ পোস্ট মাস্টার জেনারেল সহ একাধিক গুরুত্বপূর্ণ ব্যক্তিবর্গ উপস্থিত ছিলেন।


    

    CG/SS/SKD

    
    
    (Release ID: 1653198) Visitor Counter : 1
    
    
      Read this release in: English , Urdu , Marathi , Hindi , Manipuri , Punjabi