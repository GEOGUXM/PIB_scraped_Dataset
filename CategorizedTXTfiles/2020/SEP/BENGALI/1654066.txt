      প্রধানমন্ত্রীরদপ্তর

      প্রধানমন্ত্রী আগামীকাল বিহারে শহরাঞ্চলীয় পরিকাঠামো সম্পর্কিত ৭টি প্রকল্পের উদ্বোধন ও শিলান্যাস করবেন
      Posted On: 14 SEP 2020 2:07PM by PIB Kolkata


    নয়াদিল্লি, ১৪ সেপ্টেম্বর, ২০২০


    

    
    প্রধানমন্ত্রী শ্রী নরেন্দ্র মোদী আগামীকাল (১৫ই সেপ্টেম্বর) ভিডিও কনফারেন্সের মাধ্যমে বিহারে শহরাঞ্চলীয় পরিকাঠামোর সঙ্গে যুক্ত ৭টি প্রকল্পের উদ্বোধন ও শিলান্যাস করবেন। এই ৭টি প্রকল্পের মধ্যে ৪টি জল সরবরাহ, ২টি নিকাশী ব্যবস্থা এবং ১টি নদীর পাড়ের সৌন্দর্যায়ন সম্পর্কিত। প্রকল্প ৭টির রূপায়ণে খরচ ধরা হয়েছে ৫৪১ কোটি টাকা। বিহার সরকারের নগরোন্নয়ন ও আবাসন দপ্তরের অধীন বিইউআইডিসিও এই প্রকল্পগুলি রূপায়ণের দায়িত্ব গ্রহণ করেছে।
    
    এক নজরে প্রকল্পগুলি
    
    পাটনা পুর নিগমের বেউর ও কারমালিচক এলাকায় গড়ে ওঠা নিকাশী ব্যবস্থাপনা কেন্দ্র ২টির সূচনা করবেন প্রধানমন্ত্রী। নমামী গঙ্গে কর্মসূচির আওতায় এই নিকাশী ব্যবস্থাপনা কেন্দ্র ২টি গড়ে তোলা হয়েছে।


    
    সিওয়ান পুর নিগম এবং ছাপড়া পুর নিগম এলাকায় অম্রুত মিশনের আওতায় নির্মিত জল সরবরাহ প্রকল্প দুটির উদ্বোধন করবেন প্রধানমন্ত্রী। এই প্রকল্প দুটি চালু হলে স্থানীয় এলাকার মানুষ দৈনিক ২৪ ঘন্টাই বিশুদ্ধ পানীয় জলের সুবিধা পাবেন।


    
    অম্রুত মিশনের আওতায় মুঙ্গের জল সরবরাহ প্রকল্পের শিলান্যাস করবেন প্রধানমন্ত্রী। এই প্রকল্পের কাজ শেষ হলে মুঙ্গের পুর এলাকার বাসিন্দারা পাইপলাইনের মাধ্যমে বিশুদ্ধ জলের সুযোগ পাবেন। এছাড়াও, প্রধানমন্ত্রী জামালপুর পুর এলাকায় অম্রুত মিশনের আওতায় জামালপুর জল সরবরাহ কর্মসূচির শিলান্যাস করবেন।


    
    নমামি গঙ্গে কর্মসূচির আওতায় মুজফফরপুরে নদীপাড়ের সৌন্দর্যায়ন কর্মসূচির সূচনা করবেন শ্রী মোদী। এই সৌন্দর্যায়ন কর্মসূচির মধ্যে মুজাফফরপুরের পূরবী আখাড়াঘাট, সীধিঘাট, চান্দওয়াড়া ঘাটের মানোন্নয়ন ও সংস্কার করা হবে। নদীপাড়ের সৌন্দর্যায়ের সঙ্গে সঙ্গে শৌচাগার, তথ্য সহায়তা কেন্দ্র, চেঞ্জিং রুম, সংযোগকারী পথ, ওয়াচ টাওয়ার মতো মৌলিক পরিকাঠামো গড়ে তোলা হবে। ঐ ঘাট তিনটির জন্য নিরাপত্তা ব্যবস্থার পাশাপাশি, সংকেতবাহী দিক-নির্দেশ এবং পর্যাপ্ত আলোকিতকরণের ব্যবস্থা গড়ে তোলা হবে। মুজফফরপুরে নদীপাড়ের সৌন্দর্যায়নের ফলে সেখানে পর্যটনের বিকাশ ঘটবে এবং অদূর ভবিষ্যতে পর্যটকদের কাছে আকর্ষণীয় স্থান হয়ে উঠবে।


    

    
    CG/BD/SB

    
    
    (Release ID: 1654066) Visitor Counter : 5
    
    
      Read this release in: Assamese , English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Kannada , Malayalam