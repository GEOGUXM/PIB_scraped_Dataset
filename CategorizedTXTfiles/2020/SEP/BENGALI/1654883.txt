      প্রতিরক্ষামন্ত্রক

      এ-স্যাট : ভারতের প্রথম উপগ্রহ বিধ্বংসী ক্ষেপনাস্ত্রের ওপর ডাকটিকিট প্রকাশ
      Posted On: 15 SEP 2020 6:09PM by PIB Kolkata


    নতুনদিল্লি, ১৫ সেপ্টেম্বর, ২০২০


    

    
    জাতীয় সুরক্ষা উপদেষ্টা (এনএসএ) শ্রী অজিত দোভালের উপস্থিতিতে আজ বাস্তুকার দিবস বা ইঞ্জিনিয়ার্স ডে উপলক্ষে এক বিশেষ ডাকটিকিট প্রকাশ করা হয় । ভারতের প্রথম উপগ্রহ বিধ্বংসী ক্ষেপনাস্ত্র (এ-স্যাট) উৎক্ষেপনের অনন্য নজিরকে স্বীকৃতি দিতে ডাক বিভাগ এই বিশেষ ডাকটিকিট প্রকাশ করলো।
    
    প্রধানমন্ত্রী শ্রী নরেন্দ্র মোদীর নির্দেশে প্রতিরক্ষা গবেষনা ও উন্নয়ন সংস্থা ( ডিআরডিও), গত ২৭শে মার্চ, ২০১৯ ওড়িশার ডঃ এপিজে আব্দুল কালাম দ্বীপ থেকে সাফল্যের সঙ্গে ’মিশন শক্তি’ নামের এক উপগ্রহ বিধ্বংসী ক্ষেপনাস্ত্রের (এ-স্যাট) উৎক্ষেপণ করে। ডিআরডিও’র তৈরী এই এ-স্যাট ক্ষেপনাস্ত্রের লক্ষ্য স্থির করা হয় মহাকাশে পৃথিবীর খুব কাছের কক্ষপথে(এলইও) ঘুরতে থাকা একটি ভারতীয় উপগ্রহ। ‘হিট এন্ড কিল’ মোডে সাফল্যের সঙ্গে এটি উৎক্ষেপণ করা হয়। দুটি সলিড রকেট বুস্টার সহ এই ইন্টারসেপ্টর ক্ষেপনাস্ত্র ত্রিস্তরীয়। অতি সংবেদী যন্ত্রের মাধ্যমে পাওয়া তথ্যের বিশ্লেষনে এটা প্রমানিত যে, এই ক্ষেপনাস্ত্র সমস্ত লক্ষ্য পূরণে সক্ষম।


    
    সম্পূর্ন দেশীয় পদ্ধতিতে গৃহীত এই উদ্যোগ, আরো প্রমান করে যে আমাদের দেশ এখন এমন অতি জটিল ও অতি গুরুত্বপূর্ন মিশন পরিচালনায় সক্ষম। আরো বেশকিছু শিল্পোদ্যোগ এই মিশনের সঙ্গে যুক্ত ছিল। এই সাফল্যের সঙ্গে সঙ্গে ভারত, উপগ্রহ বিধ্বংসী ক্ষেপনাস্ত্র প্রযুক্তিতে বিশ্বের চতুর্থ দেশ হিসেবে জায়গা করে নিল।
    
    শ্রী অজিত দোভাল, তাঁর ভাষনে ’মিশন শক্তি’কে ডিআরডিও’র এক অতি সাহসী পদক্ষেপ বলে বর্ণনা করেন । তিনি আরও বলেন, “ডিআরডিও’র গর্বিত হওয়ার মতো আরো অসংখ্য সাফল্যের খতিয়ান রয়েছে। তবুও মনে রাখা দরকার, মহাকাশ সংশ্লিষ্ট প্রযুক্তির ওপরই ভবিষ্যত নির্ভর করছে। উপগ্রহ খুবই গুরুত্বপূর্ণ , আর এই সক্ষমতা অর্জনের ফলে ভারত এখন নিজেই মহাকাশে তার সম্পত্তি রক্ষা করতে পারবে।“ যেভাবে চরম গোপনীয়তা বজায় রেখে এই মিশনকে রূপায়িত করা হয়েছে - তিনি তারও ভূয়সী প্রশংসা করেন।
    সেইসঙ্গে অন্যান্যক্ষেত্রে সাফল্যের জন্য ডিআরডিও পরিবারের সবাইকে সাধুবাদ জানান।
    
    অনু্ষ্ঠানে বক্তব্য রাখতে গিয়ে ডিডিআরঅ্যান্ডডি সচিব ও ডিআরডিও’র অধ্যক্ষ ডঃ জি সতীশ রেড্ডি, তাঁর সংস্থার ওপর আস্থা রাখার জন্য এবং ডিআরডিও-কে এই জটিল ও অতি গুরুত্বপূর্ন কাজের দায়িত্ব অর্পন করায় মাননীয় প্রধানমন্ত্রী ও জাতীয় সুরক্ষা উপদেষ্টাকে (এনএসএ) ধন্যবাদ জানান। তিনি আরও বলেন, “এ-স্যাট মিশন নির্ভর উৎকর্ষতা আরো উচ্চতর লক্ষ্যে নিখুঁতভাবে আঘাত হানার ক্ষেত্রে প্রযুক্তিগত উন্নয়ণ ও সক্ষমতা অর্জনের পথ প্রশস্ত করবে। “ তিনি, ডিআরডিও পরিবারের সদস্যদের এমনই আরও জটিল ও গুরুত্বপূর্ন প্রকল্পে অগ্রনী ভূমিকা নিতে আহ্বান জানান।
    
    কেন্দ্রীয় ডাক বিভাগের সচিব শ্রী প্রদীপ্ত কুমার বিসোই সহ ডিআরডিও-র বহু বরিষ্ঠ বিজ্ঞানী অনুষ্ঠানে উপস্থিত ছিলেন।
    
    এই ডাকটিকিটের প্রকাশ, দেশের প্রযুক্তিগত সাফল্য অর্জনের স্বীকৃতিস্বরূপ, যা দেশকে গৌরবান্বিত করেছে।


    

    CG/AC

    
    
    (Release ID: 1654883) Visitor Counter : 9
    
    
      Read this release in: English , Urdu