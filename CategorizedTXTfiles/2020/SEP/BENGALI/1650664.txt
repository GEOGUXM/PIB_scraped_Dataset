      সারওরসায়নমন্ত্রক

      শ্রী গৌড়া এবং শ্রী মান্ডভিয়া ভিডিও কনফারেন্সের মাধ্যমে ন্যাশনাল ইন্সটিটিউট অফ ফার্মাসিউটিকাল এডুকেশন অ্যান্ড রিসার্চ (এনআইপিইআর)এর মোহালি ও রাইবেরিলি শাখার কাজের অগ্রগতি পর্যালোচনা করেছেন
      Posted On: 02 SEP 2020 12:31PM by PIB Kolkata


    নয়াদিল্লি, ০২ সেপ্টেম্বর, ২০২০


    

    কেন্দ্রীয় সার ও রসায়ন মন্ত্রী শ্রী সদানন্দ গৌড়া এবং প্রতিমন্ত্রী শ্রী মনসুখ মান্ডভিয়া মঙ্গলবার ভিডিও কনফারেন্সের মাধ্যমে ন্যাশনাল ইন্সটিটিউট অফ ফার্মাসিউটিকাল এডুকেশন অ্যান্ড রিসার্চ (এনআইপিইআর) মোহালি ও রাইবেরিলি শাখার কাজের অগ্রগতি পর্যালোচনা করেছেন।


    
    পর্যালোচনা বৈঠকে ফার্মাসিউটিকাল দপ্তরের সচিব ডঃ পিডি বাঘেলা এবং অন্যান্য আধিকারিকরা উপস্থিত ছিলেন। বৈঠকে শ্রী গৌড়া বলেন একসঙ্গে একাধিক ওষুধ তৈরি এবং চিকিৎসা সামগ্রী উৎপাদন পার্ক গড়ার ক্ষেত্রে এনআইপিইআর'এর ভূমিকা গুরুত্বপূর্ণ। তিনি বলেন, যক্ষ্মা, ম্যালেরিয়া, কালাজ্বর, ক্যান্সার, মধুমেহ ইত্যাদি রোগের ওষুধ আবিষ্কারের ক্ষেত্রে এনআইপিইআর-কে এগিয়ে আসা উচিৎ। এক্ষেত্রে মোহালির এনআইপিইআর কেন্দ্রটিকে আরও বেশি উন্নত করা প্রয়োজন বলেও মন্তব্য করেন তিনি। কেন্দ্রীয় মন্ত্রী বলেন, প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় সরকার এই মোহালির মতো দেশের অন্যান্য কেন্দ্রগুলিতেও গবেষণা ও উন্নয়নের কাজ এগিয়ে নিয়ে যেতে একাধিক পদক্ষেপ গ্রহণ করেছে। তিনি আরও বলেন, অতিক্ষুদ্র, ক্ষুদ্র ও মাঝারি শিল্পোদ্যোগ সংস্থাগুলির মাধ্যমে গবেষণা কেন্দ্র, ইনকিউবেশন সেন্টারের মতো পরিষেবার মানোন্নয়ন ঘটানো প্রয়োজন। অনুষ্ঠানে শ্রী মান্ডভিয়া জনগণের কল্যাণে গবেষণার কাজ এগিয়ে নিয়ে যাওয়ার জন্য আহ্বান জানান। এক্ষেত্রে এনআইপিইআর অগ্রণী ভূমিকা পালন করতে পারে বলেও তিনি মন্তব্য করেন। উল্লেখ্য, মোহালি এবং রাইবেরিলি ছাড়াও এনআইপিইআর – এর আমেদাবাদ, গুয়াহাটি, হাজিপুর এবং কলকাতায় মোট ৭টি কেন্দ্র রয়েছে।


    

    CG/SS/SB

    
    
    (Release ID: 1650664) Visitor Counter : 7
    
    
      Read this release in: English , Urdu , Marathi , Hindi , Assamese , Manipuri , Punjabi , Telugu , Kannada