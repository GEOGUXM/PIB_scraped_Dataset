      প্রধানমন্ত্রীরদপ্তর

      প্রধানমন্ত্রী বিহারে ১৪ হাজার কোটি টাকা মূল্যের ৯টি মহাসড়ক প্রকল্পের ভিত্তিপ্রস্তর স্থাপন করবেন
      Posted On: 19 SEP 2020 5:37PM by PIB Kolkata


    নয়াদিল্লী, ১৯ সেপ্টেম্বর, ২০২০


    

    প্রধানমন্ত্রী শ্রী নরেন্দ্র মোদী আগামী ২১শে সেপ্টেম্বর ভিডিও কনফারেন্সের মাধ্যমে বিহারে ৯টি মহাসড়ক প্রকল্পের ভিত্তিপ্রস্তর স্থাপন করবেন।


    
    শ্রী মোদী একইসঙ্গে ‘ঘর তক ফাইবার’ প্রকল্পের উদ্বোধন করবেন। এই প্রকল্পের মাধ্যমে বিহারে ৪৫ হাজার ৯৪৫টি গ্রামকে অপটিক্যাল ফাইবার ইন্টারনেট পরিষেবার মাধ্যমে সংযুক্ত করা হবে।


    

    মহাসড়ক প্রকল্প:


    
    ১৪ হাজার ২৯৮ কোটি টাকা ব্যয়ে ৩৫০ কিলোমিটার দীর্ঘ ৯টি মহাসড়ক প্রকল্প গড়ে তোলা হবে। এই মহাসড়ক প্রকল্পের মাধ্যমে বিহারে উন্নয়নের পথ সুগম হবে। এই সড়কগুলি রাজ্য এবং তার আশপাশের অঞ্চলে যোগাযোগ বৃদ্ধিতে সাহায্য করবে। এতে ওই রাজ্যের অর্থনৈতিক সমৃদ্ধি ঘটবে। বিশেষ করে প্রতিবেশী রাজ্য উত্তরপ্রদেশ এবং ঝাড়খন্ডের সঙ্গে যাতায়াত ও পণ্য সামগ্রী পরিবহনে সুবিধা হবে।


    
    প্রধানমন্ত্রী ২০১৫ সালে বিহারে পরিকাঠামগত উন্নয়নের জন্য একটি বিশেষ প্যাকেজের কথা ঘোষণা করেছিলেন। ৫৪ হাজার ৭০০ কোটি টাকা মূল্যের এই প্রকল্প সহ মোট ৭৫টি প্রকল্প গড়ে তোলার কথা। এরমধ্যে ১৩টি প্রকল্পের কাজ শেষ হয়েছে। ৩৮টি প্রকল্পের কাজ চলছে এবং তা বিভিন্ন পর্যায়ে রয়েছে।
    এই প্রকল্পগুলির কাজ সম্পূর্ণ হলে একবিংশ শতাব্দীতে বিহারের সমস্ত নদীর ওপর সেতু নির্মাণের কাজ সম্পন্ন হবে এবং জাতীয় সড়কগুলি সম্প্রসারণের কাজও সম্পূর্ণ হবে।


    
    প্রধানমন্ত্রী প্যাকেজের আওতায় গঙ্গা নদীর ওপর ১৭টি সেতু গড়ে উঠবে। ওই রাজ্যে নদীগুলির ওপর ২৫ কিলোমিটার দীর্ঘ সেতুপথ তৈরি হবে।


    
    এই প্রকল্পের আওতায় ৩১ নম্বর জাতীয় সড়কে ভক্তিয়ারপুর-রাজৌলির মধ্যে ৪৭.২৩ কিলোমিটার দীর্ঘ চার লেনের রাস্তা গড়ে উঠবে। এরজন্য খরচ হবে ১১৪৯.৫৫ কোটি টাকা। ৩০ নম্বর জাতীয় সড়কের ওপর আরা-মোহনিয়ার মধ্যে ৫৪.৫৩ কিলোমিটার দীর্ঘ ৪ লেনের রাস্তা গড়ে তোলা হবে। এরজন্য আনুমানিক ব্যয় বরাদ্দ করা হয়েছে ৮৮৫.৪১ কোটি টাকা। ১৩১এর এ জাতীয় সড়কে নরেনপুর-পূর্ণিয়ার মধ্যে ৪৯ কিলোমিটার দীর্ঘ ৪ লেনের রাস্তা গড়ে তোলা হবে। এরজন্য ২ হাজার ২৮৮ কোটি টাকা খরচ হবে। ১৩১এর জি জাতীয় সড়কে ৩৯ কিলোমিটার দীর্ঘ পাটনা-রিংরোড গড়ে তোলা হবে ৯১৩.১৫ কোটি টাকা ব্যয়ে। ১০৬ নম্বর জাতীয় সড়কে কোষী নদীর ওপর ২৮.৯৩ কিলোমিটার দীর্ঘ ৪ লেনের সেতু গড়ে তোলা হবে। এরজন্য ১৪৭৮.৪০ কোটি টাকা খরচ হবে। ১৩১এর বি জাতীয় সড়কে গঙ্গা নদীর ওপর বিক্রমশিলা সেতুর সমান্তরালে ৪.৪৪৫ কিলোমিটার দীর্ঘ ৪ লেনের আর একটি সেতু নির্মাণ করা হবে। এরজন্য ১১১০.২৩ কোটি টাকা খরচ হবে।


    

    ঘর তক ফাইবার:


    
    বিহারে ৪৫ হাজার ৯৪৫টি গ্রামকে ফাইবার কেবল নেটওয়ার্কের মাধ্যমে সংযুক্ত করে তুলতে "ঘর তক ফাইবার" প্রকল্প চালু করা হচ্ছে। এর মাধ্যমে এ রাজ্যের প্রতিটি কোনায় ডিজিটাল বিপ্লব ঘটবে।
    এই প্রকল্পটি বাস্তবায়িত করতে ভারত সরকারের বৈদ্যুতিন এবং তথ্য প্রযুক্তি মন্ত্রকের টেলিকম দপ্তর এবং কমন সার্ভিস সেন্টার যৌথ প্রয়াস চালাবে।


    
    বিহারের ৩৪ হাজার ৮২১টি কমন সার্ভিস সেন্টার রয়েছে। তারা এই প্রকল্প বাস্তবায়নে কেবলমাত্র শ্রমশক্তি দিয়েই সাহায্য করবেনা, বিহারের প্রতিটি গ্রামে সাধারণ নাগরিকদের জন্য অপটিক্যাল ফাইবার ইন্টারনেট পরিষেবা পৌঁছে দিতে পেশাদারিত্বের সঙ্গে কাজ করবে। এই প্রকল্পে প্রাথমিক বিদ্যালয়, অঙ্গনওয়াড়ী কেন্দ্র, আশাকর্মী এবং জীবিকা দিদিদের মতো বিভিন্ন ক্ষেত্রে সরকারি প্রতিষ্ঠানে একটি করে ওয়াইফাই এবং ৫টি করে বিনামূল্যে সংযোগ প্রদান করা হবে।


    
    এই প্রকল্পে ই-শিক্ষা, ই-কৃষি, টেলিমেডিসিন, টেলি আইন এবং অন্যান্য সামাজিক সুরক্ষামূলক প্রকল্পগুলিকে আরও সহজলভ্য হয়ে উঠবে। বিহারের সমস্ত নাগরিকরাই একটিমাত্র বোতাম টিপে সহজেই এই পরিষেবা পাবেন।
    
    
    
    CG/SS/NS

    
    
    (Release ID: 1656808) Visitor Counter : 4
    
    
      Read this release in: Assamese , English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Malayalam