      শিল্পওবাণিজ্যমন্ত্রক

      ঘরোয়া উৎপাদন শিল্পকে উৎসাহ দিতে এক জেলা এক পণ্য ভাবনা
      Posted On: 18 SEP 2020 3:07PM by PIB Kolkata


    নয়াদিল্লী, ১৮ সেপ্টেম্বর, ২০২০


    জেলা এবং জাতীয় অগ্রাধিকারের জোরে মনে করা হচ্ছে একটি জেলার সঠিক সক্ষমতাটি তুলে ধরতে এক জেলা এক পণ্য ব্যবস্থা একটি যুগান্তকারী পদক্ষেপ। এতে অর্থনৈতিক বৃদ্ধি জোরালো হবে, কর্মসংস্থান হবে এবং গ্রামীণ উদ্যোগ বাড়বে। যার ফলে আমাদের আত্মনির্ভর ভারতের লক্ষ্যে পৌঁছাতে পারবো। এই প্রসঙ্গে সব রাজ্য এবং কেন্দ্রশাসিত অঞ্চলগুলির সঙ্গে আলোচনা করা হয় গত ২৭শে আগস্ট এক জেলা এক পণ্য উদ্যোগের রূপায়ণ নিয়ে। এই উদ্যোগ নিয়ে আরও কাজ করছে শিল্প এবং অভ্যন্তরীণ বাণিজ্য প্রসার দপ্তর।


    এছাড়া ডিজিএফটি-র মাধ্যমে বাণিজ্য দপ্তর সব রাজ্য এবং কেন্দ্রীয় সরকারি সংস্থাগুলির সঙ্গে এই উদ্যোগ প্রসারে যুক্ত রয়েছে। এর লক্ষ্য প্রতিটি জেলাকে রপ্তানী হাব হিসেবে গড়ে তোলা এবং তার জন্য জেলার রপ্তানীযোগ্য পণ্যটি চিন্থিত করা। রপ্তানী প্রতিবন্ধকতা অপসারণ, স্থানীয় রপ্তানীকারকদের সাহায্য, উৎপাদকদের উৎপাদন বৃদ্ধি করতে উৎসাহদান এবং ভারতের বাইরে সম্ভাব্য ক্রেতা খোঁজা যাতে রপ্তানী বাড়ে এবং জেলার উৎপাদন ও পরিষেবা শিল্প বৃদ্ধি পায় এবং জেলায় কর্মসংস্থান বৃদ্ধি পায়।


    এই উদ্যোগের অংশ হিসেবে প্রতিটি জেলায় প্রাতিষ্ঠানিকভাবে ডিসট্রিক্ট এক্সপোর্ট প্রমোশন কমিটি (ডিইপিসি)করা হচ্ছে। যার মাথায় থাকবেন জেলাশাসক, জেলা উন্নয়ন অফিসার। সঙ্গে থাকবেন ডিজিএফটি-র আঞ্চলিক কর্তৃপক্ষ এবং সদস্য হিসেবে থাকবেন সংশ্লিষ্ট অন্যরা। ডিইপিসি-র প্রাথমিক কাজ হবে কেন্দ্র-রাজ্য জেলা স্তরের সহযোগিতায় জেলা ভিত্তিক রপ্তানী কার্যকরী পরিকল্পনা তৈরি করা এবং সেইমতো কাজ করা।


    ডিজিএফটি একটি পোর্টালও তৈরি করেছে যেগুলিতে রাজ্যগুলি প্রতিটি জেলার রপ্তানীযোগ্য পণ্যের বিষয়ে সব তথ্য আপলোড করতে পারবে। পোর্টালটি তৈরি হয়ে গেছে, এখন সেটির পরীক্ষা-নিরীক্ষা চলছে।


    দেশের বিভিন্ন জেলার রপ্তানীযোগ্য পণ্যগুলি চিহ্নিত করে রাজ্যের রপ্তানী রণনীতি তৈরি করা হচ্ছে।


    রাজ্যসভায় আজ বাণিজ্য ও শিল্পমন্ত্রী শ্রী পীযুষ গোয়েল এক লিখিত জবাবে এই তথ্য জানান।


    CG/AP/NS

    
    
    (Release ID: 1656466) Visitor Counter : 5
    
    
      Read this release in: English , Marathi , Manipuri , Punjabi , Tamil , Telugu