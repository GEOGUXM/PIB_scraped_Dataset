      স্বরাষ্ট্র মন্ত্রক

      ফরেন্সিক সায়েন্স ল্যাবরেটরিস অপ্রতুল সংখ্যা
      Posted On: 16 SEP 2020 3:25PM by PIB Kolkata


    নতুন দিল্লি, ১৬ই সেপ্টেম্বর, ২০২০


    

    দায়রা অথবা ফৌজদারী মামলার নিষ্পত্তির জন্য বেশ কিছু বিষয় বিবেচনা করা হয়। এই সব মামলার প্রমাণ, সংশ্লিষ্ট পক্ষের সহযোগিতা এবং বিভিন্ন বিষয়ের জটিলতাও এক্ষেত্রে বিবেচ্য। ভারতের সংবিধানের সপ্তম তপশীল অনুসারে ‘পুলিশ’ এবং ‘জন আদেশ’ রাজ্যের এক্তিয়ারভুক্ত। রাজ্য বিচার সম্বন্ধীয় বিজ্ঞান (ফরেন্সিক সায়েন্স) পরীক্ষাগারগুলিকে শক্তিশালী করাও রাজ্যেরই দায়িত্ব। তবে, কেন্দ্রীয় স্বরাষ্ট্র মন্ত্রক, এই পরীক্ষাগারগুলিকে শক্তিশালী করার জন্য বেশকিছু উদ্যোগ নিয়েছে।


    
    ১) নির্ভয়া তহবিলের আওতায় ১৫১ কোটি ৯৮ লক্ষ টাকা ব্যয়ে ১৬টি রাজ্য ও কেন্দ্রশাসিত অঞ্চলে ডিএনএ বিশ্লেষণ, সাইবার ফরেন্সিক সহ বিভিন্ন ব্য়বস্থাপনার উন্নতি ঘটানো হয়েছে।


    
    ২) ২০১৯ – ২০ অর্থ বর্ষে পুলিশ বাহিনীর আধুনিকীকরণ কর্মসূচীর মাধ্যমে ফরেন্সিক সায়েন্স ল্যাবরেটরিসগুলির উন্নতিতে ১৯৫ কোটি ৯৭ লক্ষ টাকা বরাদ্দ করা হয়েছে।


    
    ৩) ফরেন্সিক পরীক্ষা – নিরীক্ষার মানোন্নয়নের জন্য কেন্দ্রীয় স্বরাষ্ট্র মন্ত্রকের ফরেন্সিক সায়েন্স সার্ভিসেস এর নির্দেশনালয় বেশকিছু নীতি – নির্দেশিকা জারি করেছে –


    
    ফরেন্সিক সায়েন্সের ৯টি বিষয় মেনে এনএবিএল-এর (আইএসও ১৭০২৫) মান অনুসারে পরীক্ষাগারগুলির গুণমান বজায় রাখা হবে।


    
    জীববিদ্যা ও ডিএনএ শাখার কাজকর্মের জন্য নির্দিষ্ট মান ও কাজের ধারা মেনে চলতে হবে।


    
    যৌন হেনস্থার মামলাগুলিতে তদন্তকারী আধিকারিক ও মেডিক্য়াল অফিসারদের ফরেন্সিক তথ্য – প্রমাণ যথাযথ নিয়মে সংগ্রহ, সংরক্ষণ এবং পরিবহণ করতে হবে। এই পদ্ধতি যেন সঠিকভাবে মেনে চলা হয়, তার জন্য রাজ্য ও কেন্দ্রশাসিত অঞ্চলগুলিকে তথ্যপ্রমাণ সংগ্রহের ১৫,০০০ এর বেশি কিট সরবরাহ করা হয়েছে।


    
    ফরেন্সিক সায়েন্স ল্যাবরেটরিসগুলির যন্ত্রপাতির মানোন্নয়নের জন্য এবং নতুন ল্যাবরেটরি তৈরির জন্য একটি তালিকা প্রস্তুত করা হয়েছে।


    
    রাজ্যসভায় আজ এক প্রশ্নের লিখিত জবাবে এই তথ্য জানিয়েছেন, স্বরাষ্ট্র প্রতিমন্ত্রী শ্রী জি. কিষাণ রেড্ডি।


    

    CG/CB/SFS

    
    
    (Release ID: 1655347) Visitor Counter : 3
    
    
      Read this release in: English , Urdu , Manipuri , Tamil , Telugu