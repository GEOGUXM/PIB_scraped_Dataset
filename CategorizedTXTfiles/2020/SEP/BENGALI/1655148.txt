      অসামরিকবিমানপরিবহণমন্ত্রক

      পোর্ট ব্লেয়ার বিমান বন্দরে নতুন টার্মিনাল ভবন
      Posted On: 16 SEP 2020 3:05PM by PIB Kolkata


    নয়াদিল্লী, ১৬ সেপ্টেম্বর, ২০২০


    

    পোর্ট ব্লেয়ারে বীর সাভারকার আন্তর্জাতিক বিমান বন্দর খুব শীঘ্রই একটি নতুন টার্মিনাল ভবন পেতে চলেছে। এই নতুন টার্মিনাল ভবনের নির্মান কাজ চলছে। বর্তমানে এই বিমান বন্দর দিয়ে ১৮ লক্ষ যাত্রী যাতায়াত করে থাকেন। যাত্রীদের যাতায়াতের সুবিধার কথা বিবেচনা করে ভারতীয় বিমান বন্দর কর্তৃপক্ষ ৭০০ কোটি টাকা ব্যয়ে নতুন সুসংহত টার্মিনাল ভবন নির্মাণের কাজ হাতে নিয়েছে।


    
    ৪০ হাজার ৮৩৭ বর্গ কিলোমিটার এলাকা জুড়ে এই নতুন টার্মিনাল ভবনটি তৈরি করা হবে। ব্যস্ত সময়ে ১২০০ যাত্রী যাতায়াতে সুবিধা থাকবে এই টার্মিনাল ভবনে। বছরে ৫০ লক্ষ যাত্রী যাতায়াত করতে পারবেন। তিন তলা বিশিষ্ট নতুন ভবনটিতে নিচের তলায় দূরবর্তী যাত্রীদের যাতায়াত ও পরিষেবার সুবিধা রয়েছে। এর ওপরের তলায় যাত্রীদের যাত্রার জন্য প্রবেশের দরজা ও প্রস্থানের দরজা রয়েছে। প্রথম তলে থাকছে আন্তর্জাতিক যাত্রীদের লাউঞ্জের সুবিধা।


    
    বিশ্বমানের এই ভবনটি সম্পূর্ণ শীততাপ নিয়ন্ত্রিত হবে। ২৮টি চেকিং কাউন্টার থাকবে। ৩টি যাত্রী বোর্ডিং ব্রিজ, ৫টি কনভেওর বেল্ট উইথ ইন- লাইন স্ক্যান ব্যবস্থাপনা এবং অত্যাধুনিক অগ্নি নির্বাপণ ব্যবস্থাপনা সহ যাত্রীদের সুবিধায় নানা ব্যবস্থা থাকছে। গাড়ি, ট্যাক্সি, বাসের জন্য পর্যাপ্ত পার্কিং-এর সুবিধাও থাকবে এখানে।


    
    প্রকৃতির সঙ্গে ভারসাম্য বজায় রেখে এই টার্মিনালটি তৈরি করা হচ্ছে। টার্মিনালের ছাদে স্কাই লাইটের ব্যবস্থা থাকবে, যার মাধ্যমে ১০০ শতাংশই প্রাকৃতিক আলো টার্মিনালের ভিতরে প্রবেশ করতে পারবে। এই টার্মিনালের ৬৫ শতাংশ কাজ সম্পূর্ণ হয়েছে। নির্ধারিত সময়সূচি মেনে ২০২১ সালের মাঝামাঝিতে এই নতুন টার্মিনাল ভবনের কাজ সম্পূর্ণ হবে।


    

    
    CG/SS/NS

    
    
    (Release ID: 1655148) Visitor Counter : 4
    
    
      Read this release in: English , Urdu , Marathi , Hindi , Assamese , Manipuri , Punjabi , Tamil , Telugu