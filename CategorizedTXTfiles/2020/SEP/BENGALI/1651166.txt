      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 03 SEP 2020 6:28PM by PIB Kolkata


    নয়াদিল্লি, ০৩ সেপ্টেম্বর, ২০২০


    একদিনেই সর্বাধিক আরোগ্য লাভের দিক থেকে ভারতের আরও একটি সাফল্য ; দেশে গত ২৪ ঘন্টায় সুস্থ হয়েছেন ৬৮ , ৫৮৪ জন ; ২৬টি রাজ্য ও কেন্দ্রশাসিত অঞ্চলে আরোগ্য লাভের হার ৭০ শতাংশের বেশি

    একদিনেই সর্বাধিক আরোগ্য লাভের সংখ্যার ধারাবাহিকতা বজায় রেখে ভারতে গত ২৪ ঘন্টায় ১১ লক্ষ ৭০ হাজারের বেশি করোনা আক্রান্ত রোগী আরোগ্য লাভ করায় এক নতুন সাফল্য অর্জিত হয়েছে । দেশে একদিনেই সর্বাধিক সুস্থতার সংখ্যার দিক থেকে অর্জিত সাফল্য বজায় রেখে গত ২৪ ঘন্টায় ৬৮ , ৫৮৪ জন কোভিড - ১৯ রোগী আরোগ্য লাভ করেছেন এবং হাসপাতাল থেকে ছাড়া পেয়েছেন । এর ফলে , দেশে মোট সুস্থ হয়ে ওঠা ব্যক্তির সংখ্যা প্রায় ৩০ লক্ষ ( ২৯ লক্ষ ৭০ হাজার ৪৯২ ) হয়েছে । করোনায় আরোগ্য লাভের সংখ্যা ক্রমশ বৃদ্ধি পাওয়ায় দেশে কোভিড - ১৯ আক্রান্ত রোগীদের মধ্যে সুস্থতার হার বেড়ে হয়েছে ৭৭ . ০৯ শতাংশ । একইভাবে , আক্রান্তের সংখ্যার ( ৮ লক্ষ ১৫ হাজার ৫৩৮ ) তুলনায় সুস্থ হয়ে ওঠা ব্যক্তির সংখ্যা বেড়ে হয়েছে ২১ লক্ষ ৫০ হাজারের বেশি । দেশে আজ পর্যন্ত আক্রান্তের তুলনায় আরোগ্য লাভের সংখ্যা ৩ . ৬ গুণেরও বেশি হয়েছে । রেকর্ড সংখ্যায় আরোগ্য লাভের হার বৃদ্ধি পাওয়ায় দেশে মোট আক্রান্তের তুলনায় করোনায় আক্রান্তের সংখ্যা ক্রমাগত হ্রাস পাচ্ছে এবং আক্রান্তের সংখ্যার তুলনায় বর্তমানে আক্রান্তের হার কেবল ২১ . ১৬ শতাংশ । হাসপাতালগুলিতে উপযুক্ত চিকিৎসা পরিষেবা , হোম আইসোলেশনে থাকা রোগীদের যথাযথ নজরদারি , গুরুতর অসুস্থ রোগীদের অক্সিজেন সাপোর্ট , রোগীদের দ্রুত যাতায়াতে অ্যাম্বুলেন্স পরিষেবা ও সময়মতো চিকিৎসা প্রদান তথা চিকিৎসকদের দক্ষতায় মানোন্নয়নের ফলে রোগীদের আরও উপযুক্ত ও উন্নততর চিকিৎসা প্রদান সম্ভব হচ্ছে । এই সমস্ত ব্যবস্থা গ্রহণের ফলে ভারতে করোনায় মৃত্যু হার বিশ্ব গড় হার ৩ . ৩ শতাংশের তুলনায় কমে আজ পর্যন্ত দাঁড়িয়েছে ১ . ৭৫ শতাংশ ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650970 – এই লিঙ্কে ক্লিক করুন ।
    
    দেশের দৈনিক নমুনা পরীক্ষায় অপ্রত্যাশিত অগ্রগতি ; দেশে গত ২৪ ঘন্টায় ১১ লক্ষ ৭০ হাজারের বেশি কোভিড নমুনা পরীক্ষা ; এখনও পর্যন্ত ৪ কোটি ৫০ লক্ষের বেশি নমুনা পরীক্ষা হয়েছে
    দেশে গত দু ' দিন ধরে দৈনিক ভিত্তিতে ১০ লক্ষের বেশি নমুনা পরীক্ষার অগ্রগতির হার অব্যাহত রেখে আজ পর্যন্ত দৈনিক নমুনা পরীক্ষার সংখ্যায় অপ্রত্যাশিত অগ্রগতি হয়েছে । দেশে গত ২৪ ঘন্টায় ১১ লক্ষ ৭২ হাজার ১৭৯টি নমুনা পরীক্ষা হয়েছে । নমুনা পরীক্ষায় এই সাফল্য অর্জনের সঙ্গে সঙ্গে সামগ্রিকভাবে নমুনা পরীক্ষার সংখ্যা ৪ কোটি ৫৫ লক্ষ ৯ হাজার ৩৮০ হয়েছে । দেশে কোভিড - ১৯ নমুনা পরীক্ষায় দৈনিক অগ্রগতির হারের দিক থেকে যে সাফল্য অর্জিত হয়েছে তা সংশ্লিষ্ট সকল পক্ষের সক্রিয় উদ্যোগের পরিণাম । গত জানুয়ারি মাসের শেষ পর্যন্ত যেখানে দৈনিক নমুনা পরীক্ষার সংখ্যা ছিল ১০ , আজ পর্যন্ত তা বেড়ে হয়েছে ১১ লক্ষের বেশি । ভারতের দৈনিক ভিত্তিতে গড় নমুনা পরীক্ষার সংখ্যা বিশ্বের অন্যতম সর্বাধিক । ধারাবাহিকভাবে এরকম অধিক সংখ্যায় সুদীর্ঘ সময় ধরে নমুনা পরীক্ষায় অগ্রগতির বিষয়টি দেশের যথাযথ স্বাস্থ্য পরিকাঠামোর ও উন্নত নমুনা পরীক্ষার বিষয়টিকেই প্রতিফলিত করে । স্বাভাবিকভাবেই নমুনা পরীক্ষার হার ক্রমাগত বৃদ্ধি পাওয়ায় মৃত্যু হার নিম্নমুখী । এমনকি , অধিক সংখ্যায় নমুনা পরীক্ষার ফলে নিশ্চিতভাবে আক্রান্তের সংখ্যাও স্বাভাবিকভাবেই কমছে । নমুনা পরীক্ষায় এই অগ্রগতি সম্ভব হয়েছে দেশের সুবিস্তৃত নমুনা পরীক্ষাগারগুলির নেটওয়ার্কের দ্রুত সম্প্রসারণের ফলে । ভারতে আজ পর্যন্ত নমুনা পরীক্ষাগারের সংখ্যা ১ , ৬২৩ । এর মধ্যে সরকারি নমুনা পরীক্ষাগার ১ , ০২২ এবং বেসরকারি নমুনা পরীক্ষাগারের সংখ্যা ৬০১ । নমুনা পরীক্ষার হার দৈনিক ভিত্তিতে বাড়ানোর লক্ষ্যে অত্যাধুনিক থ্রুপুট বা কম সময়ে অধিক পরিণাম দেওয়ার উপযোগী যন্ত্র বসানো হয়েছে । ইতিমধ্যেই কলকাতার ন্যাশনাল ইনস্টিটিউট ফর কলেরা অ্যান্ড এন্টেরিক ডিজিজেস চিকিৎসা পরিষ্ঠানে এরকম যন্ত্র চালু করা হয়েছে । ইতিমধ্যেই কলকাতা সহ দিল্লি , মুম্বাই , পাটনা ও নয়ডাতে ৬ , ৮০০ এ ধরনের যন্ত্র চালু রয়েছে । তাৎপর্যপূর্ণ বিষয় হল , অত্যাধুনিক এই মেশিনগুলি ন্যূনতম মনুষ্য হস্তক্ষেপ ছাড়াই দৈনিক গড়ে ১ , ০০০টি নমুনা পরীক্ষার পরিণাম দিতে পারে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650918 – এই লিঙ্কে ক্লিক করুন ।
    
    মার্কিন - ভারত কৌশলগত অংশীদারিত্ব ফোরামের তৃতীয় বার্ষিক লিডারশিপ সামিটে ভাষণ দিলেন শ্রী ধর্মেন্দ্র প্রধান : মার্কিন সংস্থাগুলিকে আত্মনির্ভর ভারত অভিযানে অংশীদার হওয়ার আহ্বান জানালেন
    কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান গতকাল মার্কিন - ভারত কৌশলগত অংশীদারিত্ব ফোরামের তৃতীয় বার্ষিক লিডারশিপ সামিটে অংশগ্রহণ করেন । বিশ্ব অর্থনীতিতে কোভিড - ১৯ মহামারী অপ্রত্যাশিত প্রভাবের কথা উল্লেখ করে শ্রী প্রধান বলেন , ভারতে ধীরে ধীরে অর্থনৈতিক কর্মকান্ড স্বাভাবিক ছন্দে ফিরে আসতে কোভিড পূর্ববর্তী সময়ে শক্তি ব্যবহারের যে চাহিদা ছিল , তাও এখন ধীরে ধীরে স্বাভাবিক হওয়ার পথে । আত্মনির্ভর ভারত অভিযান প্রসঙ্গে শ্রী প্রধান বলেন , কোভিড - ১৯ জনিত চ্যালেঞ্জগুলিকে সুযোগে পরিণত করার লক্ষ্যে এবং ভারতকে আত্মনির্ভর করে তুলতে এই অভিযানের সূচনা হয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650770 – এই লিঙ্কে ক্লিক করুন ।


    
    ৭ই সেপ্টেম্বর থেকে পর্যায়ক্রমে মেট্রো চলাচল শুরু হবে
    কেন্দ্রীয় আবাসন ও নগরোন্নয়ন দপ্তরের স্বাধীন দায়িত্বপ্রাপ্ত প্রতিমন্ত্রী শ্রী হরদীপ সিং পুরী বুধবার মেট্রো রেল চলাচলের বিষয়ে সাধারণ পরিচালন পদ্ধতি ঘোষণা করেছেন । কেন্দ্রীয় স্বরাষ্ট্র মন্ত্রকের ২৯শে অগাস্টের 40-3/2020-DM-I(A) নির্দেশ অনুযায়ী , ৭ই সেপ্টেম্বর থেকে পর্যায়ক্রমে মেট্রো চলাচল শুরু হবে । এর জন্য আবাসন ও নগরোন্নয়ন মন্ত্রক এবং কেন্দ্রীয় স্বরাষ্ট্র মন্ত্রক যৌথভাবে এই নির্দেশিকা তৈরি করেছে । এই নির্দেশিকার উল্লেখযোগ্য দিকগুলির মধ্যে রয়েছে – মেট্রো চলাচল পর্যাক্রমে শুরু হবে । যেসব জায়গায় একাধিক মেট্রো লাইন রয়েছে , সেইসব শহরে ৭ই সেপ্টেম্বর থেকে পর্যায়ক্রমে তা চালু হবে । ১২ই সেপ্টেম্বরের মধ্যে সব করিডরে ট্রেন চালানো শুরু হবে । প্রাথমিক পর্যায়ে সীমিত সময়ে এই ট্রেন চলাচল করবে । ১২ই সেপ্টেম্বরের মধ্যে পূর্ণ সময়ের জন্য চলাচল শুরু করবে । স্টেশন এবং ট্রেনে যাত্রী ভীড় এড়াতে ট্রেনের সংখ্যা নিয়ন্ত্রণ করা হবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650731 – এই লিঙ্কে ক্লিক করুন ।
    
    গ্রামাঞ্চলে বিশুদ্ধ পানীয় জল ও স্বাস্থ্য সংক্রান্ত পরিষেবা দাতাদের জন্য আগাম সুরক্ষামূলক পরামর্শ জারি হয়েছে
    কোভিড - ১৯ মহামারীর প্রেক্ষিতে লকডাউনের সময় বিশুদ্ধ পানীয় জলের সরবরাহ সুনিশ্চিত করতে মহামান্য সুপ্রিম কোর্টের নির্দেশ অনুসরণ করে পানীয় জল ও স্বাস্থ্য বিধান দপ্তর গত ১৩ই এপ্রিল সমস্ত রাজ্য / কেন্দ্রশাসিত অঞ্চলগুলির জন্য এক পরামর্শ জারি করে । লকডাউন শিথিল করা এবং আর্থ - সামাজিক কর্মকান্ড শুরু হওয়ার সঙ্গে সঙ্গে জল সরবরাহ পরিকাঠামো সংক্রান্ত কাজকর্ম আরও দ্রুতগতিতে রূপায়ণ করা হচ্ছে । বর্ষা পরবর্তী মরশুমে বিশুদ্ধ পানীয় জল সরবরাহের ধার্য লক্ষ্যমাত্রা পূরণে দপ্তর যথাযথ ব্যবস্থা গ্রহণ করেছে । এই লক্ষ্যে গ্রামাঞ্চলের সমস্ত পরিবারই পাইপ বাহিত জল সংযোগ পৌঁছে দেওয়ার জন্য দপ্তরের পক্ষ থেকে রাজ্য ও কেন্দ্রশাসিত অঞ্চলগুলিতে পরামর্শ জারি করা হয়েছে । গ্রামাঞ্চলে পাইপবাহিত জল পৌঁছে দেওয়ার কাজে যুক্ত পরিষেবা দাতাদের জন্য কোভিড - ১৯ সংক্রমণ থেকে সুরক্ষিত রাখতে সমস্ত প্রয়োজনীয় সতর্কতামূলক ব্যবস্থা অনুসরণ করার পরামর্শ দেওয়া হয়েছে । এ ধরনের পরিষেবার সঙ্গে যুক্ত ব্যক্তিরা যেহেতু বাড়ি বাড়ি গিয়ে পাইপ লাইনের কাজ করে থাকেন , তাই তাঁদের বিভিন্ন সময়ে প্রয়োজনীয় সরঞ্জাম ও যন্ত্রপাতি স্পর্শ করতে হয় । এ ধরনের সরঞ্জাম থেকে যাতে ভাইরাস মানবদেহে প্রবেশ না করে , তার থেকে সুরক্ষার জন্য দপ্তরের পক্ষ থেকে এই পরামর্শ জারি করা হয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650710 – এই লিঙ্কে ক্লিক করুন ।
    
    আন্তর্জাতিক উদ্ভাবন সূচকে প্রথম ৫০টি রাষ্ট্রের মধ্যে ভারত স্থান করে নিয়েছে
    ভারত বিশ্ব সত্ত্ব সংস্থা আয়োজিত আন্তর্জাতিক উদ্ভাবন সূচকে ৪৮তম স্থান দখল করেছে , কোভিড - ১৯ মহামারীর মধ্যে এই সাফল্য ভারতের গবেষণা ও উন্নয়ন ব্যবস্থার উদ্যোগকে মান্যতা দিয়েছে । ২০১৫ সালে ভারতের স্থান ছিল ৮১ । ২০১৯ – এ ৫২ । বিশ্ব সত্ত্ব সংস্থা ভারতকে মধ্য ও দক্ষিণ এশীয় অঞ্চলের শীর্ষ স্থানীয় উদ্ভাবক বলে স্বীকৃতি দিয়েছে । এই সূচকের অগ্রগতির ফলে দেশে সরকারি ও বেসরকারি গবেষণা প্রতিষ্ঠানগুলির জ্ঞান ভান্ডারকে স্বীকৃতি দেওয়া হ ’ ল । দেশের উদ্ভাবনমূলক কর্মতৎপরতাকে বিজ্ঞান ও প্রযুক্তি দঅতর , জৈব প্রযুক্তি দপ্তর এবং মহাকাশ দপ্তর গুরুত্বপূর্ণ ভূমিকা পালন করেছে । নীতি আয়োগ জৈব প্রযুক্তি , ন্যানো প্রযুক্তি , মহাকাশ , পুনর্নবীকরণযোগ্য জ্বালানি সহ বিভিন্ন ক্ষেত্রে উদ্ভাবনমূলক কাজকে নিরলসভাবে উৎসাহ যুগিয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1650835 – এই লিঙ্কে ক্লিক করুন ।

    

    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • কেরল : সমগ্র রাজ্য যখন ক্রমবর্ধমান কোভিড - ১৯ আক্রান্তের সংখ্যা হ্রাস করতে যথাসাধ্য প্রয়াস চালাচ্ছে , তখন সামাজিক সুরক্ষা মিশনের নির্দেশক জানিয়েছেন , আগামী দু ’ সপ্তাহে রাজ্যে আক্রান্তের সংখ্যায় বৃদ্ধি ঘটতে পারে । আকাশবাণীর সঙ্গে এক সাক্ষাৎকারে মিশনের নির্দেশক সাধারণ মানুষকে যথাসম্ভব সংযমী হওয়ার পরামর্শ দিয়েছেন । এদিকে রাজ্যে গতকাল আরও ১ হাজার ৫৪৭ জনের করোনায় সংক্রমিত হওয়ার খবর মিলেছে । বর্তমানে ২১ হাজার ৯২৩ জন রোগী চিকিৎসাধীন রয়েছেন এবং এখনও পর্যন্ত মৃত্যু হয়েছে ৩০৫ জনের ।
    
    • তামিলনাডু : কেন্দ্রশাসিত পন্ডিচেরীতে গত ২৪ ঘন্টায় আরও ৪৩১ জনের সংক্রমিত হওয়ার খবর মেলায় করোনায় আক্রান্তের সংখ্যা বেড়ে ৫ হাজার ৪২ হয়েছে । এর ফলে , মোট আক্রান্তের সংখ্যা বেড়ে ১৫ হাজার ছাড়িয়েছে । এখনও পর্যন্ত মৃত্যু হয়েছে ২৬০ জনের । এদিকে তামিলনাডুতে ২০২০ ’ র জেইই মেইন পরীক্ষা কোভিড - ১৯ সুরক্ষা প্রোটোকল মেনে গ্রহণ করা হয়েছে ।
    
    • কর্ণাটক : রাজ্যের মেট্রো রেল পরিষেবা আগামী ৭ই সেপ্টেম্বর থেকে শুরু হবে । রাজ্য সরকারের উচ্চ প্রযুক্তি ক্ষমতাসম্পন্ন ১ হাজার ৮০০ কোটি টাকার অ্যাম্বুলেন্স পরিষেবার অগ্রগতির ওপর নজর রাখবে কর্ণাটক হাইকোর্ট ।
    
    • অন্ধ্রপ্রদেশ : রাজ্য বিধানসভার আরও ৫ জন কর্মী গতকাল করোনায় আক্রান্ত হওয়ায় বিধানসভা ও সচিবালয়ের কর্মীদের মধ্যে আক্রান্তের সংখ্যা বেড়ে ১১৯ হয়েছে । এদিকে রাজ্যে করোনায় আক্রান্তের সংখ্যা ৪ লক্ষ ৫০ হাজার ছাড়িয়েছে । আক্রান্তের সংখ্যার দিক থেকে অন্ধ্রপ্রদেশ মহারাষ্ট্রের পর দ্বিতীয় স্থানে রয়েছে ।
    
    • তেলেঙ্গানা : রাজ্যে গত ২৪ ঘন্টায় আরও ২ হাজার ৮১৭ জনের সংক্রমণ এবং ১০ জনের মৃত্যুর খবর মেলায় করোনায় আক্রান্তের সংখ্যা বেড়ে ১ লক্ষ ৩৩ হাজার ছাড়িয়েছে এবং মৃতের সংখ্যা বেড়ে হয়েছে ৮৫৬ ।
    
    • অরুণাচল প্রদেশ : রাজ্যে গত ২৪ ঘন্টায় আরও ১৪৮ জনের সংক্রমণের খবর মেলায় নিশ্চিতভাবে আক্রান্তের সংখ্যা বেড়ে ১ হাজার ২৭৮ হয়েছে ।
    
    • আসাম : রাজ্যের স্বাস্থ্য মন্ত্রী ট্যুইটে জানিয়েছেন , গতকাল ৪৮ হাজারেরও বেশি নমুনা পরীক্ষা হয়েছে । আক্রান্তের হার ৭ . ৪৪ শতাংশ এবং আরোগ্য লাভ করেছেন ৮৮ হাজার ৮২৬ জন ।
    
    • মণিপুর : রাজ্যে আরও ১২৫ জনের সংক্রমণের খবর মেলায় নিশ্চিতভাবে করোনায় আক্রান্তের সংখ্যা বেড়ে ১ হাজার ৮৭১ হয়েছে । সুস্থতার হার বেড়ে হয়েছে ৭০ শতাংশ ।
    
    • মেঘালয় : রাজ্যে আজ ৮৩ জন ব্যক্তি করোনা থেকে আরোগ্য লাভ করেছেন । নিশ্চিতভাবে আক্রান্তের সংখ্যা ১ হাজার ১৮৬ । এখনও পর্যন্ত সুস্থ হয়েছেন ১ হাজার ৩১৮ জন ।
    
    • মিজোরাম : রাজ্যে গতকাল আরও ২০ জনের সংক্রমিত হওয়ার খবর মেলায় করোনায় আক্রান্তের সংখ্যা বেড়ে ১ হাজার ৪০ হয়েছে । নিশ্চিতভাবে করোনায় আক্রান্ত হয়েছেন ৩৮৯ জন এবং সুস্থ হয়েছেন ৯৫১ জন ।
    
    • নাগাল্যান্ড : করোনায় সুস্থতার হারের দিক থেকে দেশের মধ্যে রাজ্য দশম স্থানে রয়েছে । সুস্থতার হার বেড়ে হয়েছে ৮০ শতাংশ । মোট ৪ হাজার ১৭ জন আক্রান্তের মধ্যে ৩ হাজার ২১২ জন আরোগ্য লাভ করেছেন । এদিকে রাজ্য সরকার আগামীকাল থেকে ডিমাপুরের নিউ মার্কেট এবং হংকং মার্কেটের খোলা ও বন্ধ হওয়ার সময় নিয়ন্ত্রণ করেছে । এই দুই বৃহৎ বাজারের দোকানগুলি জোড় - বিজোড় ব্যবস্থা অনুযায়ী একদিন অন্তর অন্তর খুলবে ও বন্ধ থাকবে ।
    
    • সিকিম : রাজ্যে গতকাল আরও ৩৪ জনের সংক্রমিত হওয়ার খবর মেলায় করোনায় আক্রান্তের সংখ্যা বেড়ে ১ হাজার ৭০৪ হয়েছে । নিশ্চিতভাবে করোনায় আক্রান্ত হয়েছেন ৪৩১ জন । এদিকে ৩২ জন রোগীকে আইসোলেশন পরিষেবা কেন্দ্রগুলি থেকে ছেড়ে দেওয়া হয়েছে ।


    CG/BD/SB

    
    
    (Release ID: 1651166) Visitor Counter : 5
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Malayalam