      কৃষিমন্ত্রক

      চলতি বছরে প্রায় ৫৯ লক্ষ হেক্টর বেশি পরিমাণ জমিতে খরিফ ফসলের চাষ হয়েছে
      Posted On: 11 SEP 2020 3:23PM by PIB Kolkata


    নতুন দিল্লি, ১১ সেপ্টেম্বর, ২০২০


    

    
    চলতি বছরে ১১০৪.৫৪ লক্ষ হেক্টর জমিতে খরিফ ফসলের চাষ হয়েছে। গত বছর এই সময় ১০৪৫.১৮ লক্ষ হেক্টর জমিতে খরিফ ফসলের চাষ হয়েছিল। অর্থাৎ গত বছরের তুলনায় এবছরে প্রায় ৫৯ লক্ষ হেক্টর বেশি পরিমাণ জমিতে খরিফ ফসলের চাষ হয়েছে। চলতি বছরে ধান চাষ এখনও চললেও ডাল, মোটা দানা শস্য, তৈল বীজের চাষ প্রায় শেষ পর্যায়ে। পয়লা অক্টোবর খরিফ ফসলের মরশুমের চাষের চূড়ান্ত পরিসংখ্যান পাওয়া যাবে বলে মনে করা হচ্ছে।


    
    ধান : এবছর ৪০২.২৫ লক্ষ হেক্টর জমিতে ধান চাষ হয়েছ। গত বছর ৩৭৩.৮৭ লক্ষ হেক্টর জমিতে ধান চাষ হয়েছিল। অর্থাৎ গত বছরের তুলনায় এবছর ৭.৫৯ বেশি জমিতে ধান চাষ হয়েছে।


    
    ডাল : গত বছর যেখানে ১৩১.৭৬ লক্ষ হেক্টর জমিতে ডাল চাষ হয়েছিল, সেখানে এবছর ৪.৬৪ শতাংশ বেশি অর্থাৎ ১৩৭.৭৮ লক্ষ হেক্টর জমিতে এই চাষ হয়েছে।


    
    মোটা দানা শস্য : চলতি বছরে ১৭৯.৭০ লক্ষ হেক্টর জমিতে মোটা দানা শস্যের চাষ হয়েছে। গত বছর ১৭৭.৪৩ হেক্টর জমিতে এই চাষ হয়েছিল। অর্থাৎ গত বছরের তুলনায় এবছর ১.২৮ শতাংশ বেশি পরিমাণ জমিতে মোটা দানা শস্যের চাষ হয়েছে।


    
    তৈল বীজ : গত বছর ১৭৬.৯১ লক্ষ হেক্টর জমিতে তৈল বীজের চাষ হয়েছিল। এবছর ১০.৭৯ শতাংশ বেশি পরিমাণ অর্থাৎ ১৯৫.৯৯ লক্ষ হেক্টর জমিতে তৈল বীজের চাষ হয়েছে।


    
    আখ : এবছর ৫২.৪৬ লক্ষ হেক্টর জমিতে আখ চাষ হয়েছে। গত বছর ৫১.৭৫ লক্ষ হেক্টর জমিতে আখ চাষ হয়েছিল। অর্থাৎ গত বছরের তুলনায় এবছর ১.৩৭ শতাংশ বেশি জমিতে আখ চাষ হয়েছে।


    
    তুলো : গত বছর যেখানে ১২৬.৬১ লক্ষ হেক্টর জমিতে তুলো চাষ হয়েছিল, এবছর ২.১২ শতাংশ বেশি অর্থাৎ ১২৯.৩০ লক্ষ হক্টর জমিতে তুলোর চাষ হয়েছে।


    
    পাট ও মেস্তা : গত বছর ৬.৮৬ লক্ষ হেক্টর জমিতে পাট ও মেস্তা চাষ হয়েছিল। এবছর ১.৬৮ শতাংশ বেশি অর্থাৎ ৬.৯৭ লক্ষ হেক্টর জমিতে এই চাষ হয়েছে।


    
    খরিফ ফসলের আওতায় কোনো চাষেই কোভিড-১৯-এর প্রভাব পরেনি। এই সংক্রান্ত কোনো তথ্য আজ পর্যন্ত পাওয়া যায়নি। কেন্দ্রীয় কৃষি এবং কৃষক কল্যাণ মন্ত্রক ও সংশ্লিষ্ট রাজ্য সরকারগুলি জনকল্যাণমুখী কর্মসূচী বাস্তাবয়নের জন্য সবরকমের প্রয়াস চালিয়ে গেছে। চাষের বীজ, সার, যন্ত্রপাতি এবং কৃষকদের ঋণ প্রদানের সুবিধার্থে সময়মতো যথোপযুক্ত ব্যবস্থা গ্রহণ করা হয়েছে। মহামারী এবং লকডাউনের মধ্যেও কৃষকদের সবরকম সুযোগ সুবিধা প্রদান করা হয়েছে। সময় মতো কৃষকদের ঋণ প্রদান এবং প্রযুক্তিগত সাহায্য ও সরকারি প্রকল্পের সুযোগ সুবিধা পৌঁছে দেওয়া হয়েছে।


    
    ১০ই সেপ্টেম্বর পর্যন্ত পাওয়া তথ্য অনুযায়ী দেশে ৮২৮.৬ মিলিমিটার বৃষ্টিপাত হয়েছে। সাধারণত পয়লা জুন থেকে ১০ই সেপ্টেম্বর পর্যন্ত গড়ে ৭৭৭.৩ মিলিমিটার বৃষ্টিপাত হয়ে থাকে। সেই তুলনায় এই বছর প্রায় ৭ শতাংশ বেশি বৃষ্টিপাত হয়েছে।
    কেন্দ্রীয় জলাধার কমিশন থেকে পাওয়া তথ্য অনুযায়ী ১০ই সেপ্টেম্বর পর্যন্ত দেশে ১২৩টি জলাধারে যথেষ্ট পরিমাণে জল রয়েছে।


    

    CG/SS/SKD

    
    
    (Release ID: 1653393) Visitor Counter : 6
    
    
      Read this release in: English , Urdu , Marathi , Hindi , Manipuri , Assamese , Punjabi , Tamil , Telugu