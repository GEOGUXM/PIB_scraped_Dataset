      বিজ্ঞানওপ্রযুক্তিমন্ত্রক

      কোভিড-১৯ এর বিভিন্ন সমস্যার সমাধানে ১১টি ভারত-মার্কিন বৈজ্ঞানিক দলকে বাছাই করা হয়েছে
      Posted On: 02 SEP 2020 5:52PM by PIB Kolkata


    নয়াদিল্লি, ০২ সেপ্টেম্বর, ২০২০


    

    ভারতীয় এবং মার্কিন বৈজ্ঞানিকদের নিয়ে গঠিত ১১টি দল যৌথভাবে কোভিড-১৯ সংক্রান্ত বিভিন্ন বিষয় নিয়ে কাজ করবে। এর মধ্যে রয়েছে – প্রথা বহির্ভূতভাবে নমুনা পরীক্ষা করা, অ্যান্টি ভাইরাল থেরাপি, ভেন্টিলেটর সংক্রান্ত গবেষণা, বিভিন্ন যন্ত্রাংশকে সংক্রমণ মুক্ত করার পদ্ধতি, বাজারে থাকা নানা ওষুধের পুনর্ব্যবহার এবং কোভিড সংক্রান্ত লক্ষণ সনাক্তকরণের জন্য বিভিন্ন পন্থা-পদ্ধতি। ইউএস ইন্ডিয়া সায়েন্স অ্যান্ড টেকনোলজি এনডাওমেন্ট ফান্ড (ইউএসআইএসটিইএফ) – এর অর্থ এই কাজে ব্যবহার করা হবে। কেন্দ্রের বিজ্ঞান ও প্রযুক্তি দপ্তর এবং মার্কিন যুক্তরাষ্ট্রের বিদেশ দপ্তরের উদ্যোগে এই তহবিল গঠন করা হয়েছে। উভয় দেশের বৈজ্ঞানিকরা এই তহবিলের মধ্যে মূলত কোভিড-১৯ ইগনিশন গ্রান্ট – এর আওতায় এই পরীক্ষা-নিরীক্ষা চালাবেন। কোভিড-১৯ মহামারীর বিরুদ্ধে লড়াইয়ে বিজ্ঞান, প্রযুক্তি এবং ইঞ্জনিয়ারিং শাখা গুরুত্বপূর্ণ ভূমিকা নিয়েছে। নতুন ওষুধ, টিকা, চিকিৎসা সরঞ্জাম সহ বিভিন্ন উদ্ভাবনের ক্ষেত্রে ইউএসআইএসটিইএফ – এর এই উদ্যোগ গুরুত্বপূর্ণ ভূমিকা পালন করবে। এই তহবিলের বিষয়ে বিস্তারিত জানতে এবং কোভিড-১৯ মোকাবিলার জন্য যে দলগুলি বাছাই করা হয়েছে, তাঁদের কার্যকলাপ সম্পর্কিত তথ্য www.iusstf.org ওয়েবসাইট থেকে পাওয়া যাবে।


    

    CG/CB/SB

    
    
    (Release ID: 1650997) Visitor Counter : 1
    
    
      Read this release in: English , Urdu , Hindi , Assamese , Manipuri , Punjabi , Tamil , Telugu