      প্রধানমন্ত্রীরদপ্তর

      ২০২০-র জাতীয় শিক্ষানীতির বিষয়ে আয়োজিত রাজ্যপালদের সম্মেলনে রাষ্ট্রপতি ও প্রধানমন্ত্রী বক্তব্য রাখবেন
      Posted On: 06 SEP 2020 8:00AM by PIB Kolkata


    নতুনদিল্লি, ৬ই সেপ্টেম্বর, ২০২০


    

    
    রাষ্ট্রপতি শ্রী রামনাথ কোবিন্দ এবং প্রধানমন্ত্রী শ্রী নরেন্দ্র মোদী ৭ই সেপ্টেম্বর জাতীয় শিক্ষা নীতির উপর আয়োজিত রাজ্যপালদের সম্মেলনের উদ্বোধনী অধিবেশনে ভাষণ দেবেন। ভিডিও কনফারেন্সের মাধ্যমে আয়োজিত এই সম্মেলন শুরু হবে সকাল ১০টা ৩০ মিনিটে।
    
    “ উচ্চশিক্ষার সংস্কারে ২০২০-র জাতীয় শিক্ষা নীতির ভূমিকা”౼শীর্ষক এই সম্মেলনের আয়োজন করবে কেন্দ্রীয় শিক্ষা মন্ত্রক ।


    
    ১৯৮৬ সালের শিক্ষার উপর জাতীয় নীতি ঘোষণার ৩৪ বছর পর, একবিংশ শতাব্দীতে প্রথম শিক্ষা নীতি হল এই ২০২০-র জাতীয় শিক্ষা নীতি।
    
    বিদ্যালয় এবং উচ্চ শিক্ষা স্তরে আমুল সংস্কারের উদ্দেশ্য়ে এই ২০২০-র জাতীয় শিক্ষা নীতি সহায়ক হবে।


    
    নতুন শিক্ষা নীতি ভারতে ন্যায়সম্মত ও প্রাণবন্ত সমাজ গঠনে সাহায্য করবে। এই নীতি এমন এক ভারত-কেন্দ্রীক শিক্ষা ব্যবস্থার পরিকল্পনা করেছে, যার সাহায্যে দেশকে আন্তর্জাতিক মহাশক্তিধর হিসেবে গড়ে তোলা যাবে।


    
    জাতীয় শিক্ষা নীতির অন্যতম উদ্দেশ দেশের শিক্ষা ব্যবস্থায় সর্বাঙ্গীণ পরিবর্তন নিয়ে আসা এবং প্রধানমন্ত্রী শ্রী নরেন্দ্র মোদী নতুন এক আত্মনির্ভর ভারত অভিযানের যে স্বপ্ন দেখেছেন, সেই লক্ষ্যে দেশের শিক্ষা ব্যবস্থাকে সক্ষম ও সুদৃঢ় করে তোলা।


    
    ২০২০-র জাতীয় শিক্ষা নীতির বিভিন্ন বিষয়ে দেশ জুড়ে নানা ওয়েবিনার, ভারচ্যুয়াল সম্মেলন ও আলোচনা সভার আয়োজন করা হচ্ছে।


    
    এর আগে কেন্দ্রীয় শিক্ষা মন্ত্রক ও বিশ্ববিদ্যালয় মঞ্জুরি কমিশন “২০২০-র জাতীয় শিক্ষা নীতির মাধ্যমে উচ্চশিক্ষায় যুগান্তকারী সংস্কারের উপর আলোচনাচক্র”-র আয়োজন করেছিল। প্রধানমন্ত্রী সেখানে বক্তব্য রেখেছিলেন।


    
    রাজ্যপালদের ৭ই সেপ্টেম্বরের সম্মেলনে সব রাজ্যের শিক্ষামন্ত্রী, রাজ্যগুলির বিশ্ববিদ্যালয়ের উপাচার্য এবং উচ্চপদস্থ আধিকারিকরা যোগ দেবেন।


    
    ডিডি নিউজ, রাষ্ট্রপতি ও প্রধানমন্ত্রীর ভাষণ সরাসরি সম্প্রচার করবে।


    

    CG/CB

    
    
    (Release ID: 1651776) Visitor Counter : 11
    
    
      Read this release in: Punjabi , English , Urdu , Hindi , Marathi , Manipuri , Assamese , Gujarati , Odia , Tamil , Telugu , Kannada , Malayalam