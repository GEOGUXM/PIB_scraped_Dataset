      প্রধানমন্ত্রীরদপ্তর

      সংসদে কৃষি বিল পাশ হওয়ায় প্রধানমন্ত্রী কৃষকদের শুভেচ্ছা জানিয়েছেন
      Posted On: 20 SEP 2020 4:10PM by PIB Kolkata


    নতুন দিল্লি, ২০ই সেপ্টেম্বর, ২০২০


    

    
    প্রধানমন্ত্রী শ্রী নরেন্দ্র মোদী সংসদে কৃষি বিল পাশ হওয়ায় কৃষকদের শুভেচ্ছা জানিয়েছেন। ভারতের কৃষিক্ষেত্রের ইতিহাসে তিনি একে যুগান্তকারী অধ্যায় বলে বর্ণনা করেছেন। একগুচ্ছ ট্যুইট বার্তায় প্রধানমন্ত্রী বলেছেন, “ভারতের কৃষিক্ষেত্রের ইতিহাসে এক যুগান্তকারী অধ্যায় সূচিত হল ! সংসদে এই বিলগুলি পাশ হওয়ায় আমাদের কঠোর পরিশ্রমী কৃষকদের অভিনন্দন। এর ফলে কৃষিক্ষেত্রে সংস্কার নিশ্চিত হবে এবং কোটি কোটি কৃষকের ক্ষমতায়ন হবে।


    
    দশকের পর দশক ভারতীয় কৃষকরা বিভিন্ন সমস্যার সম্মুখীন হয়েছেন এবং তারা মধ্যসত্ত্বভোগীদের কাছে প্রতারিত হয়েছেন। এই ধরণের প্রতিকূল পরিস্থিতি থেকে কৃষকরা সংসদে এই বিলগুলি পাশের মাধ্যমে মুক্ত হলেন। এই বিলগুলি কৃষকদের আয় দ্বিগুণ করার উদ্যোগে সহায়ক হবে এবং তাদের আরো সমৃদ্ধি নিশ্চিত করবে।


    
    আমাদের কৃষিক্ষেত্রেও অত্যাধুনিক প্রযুক্তি ব্যবহারের প্রয়োজন রয়েছে। যা শিল্পমনস্ক কৃষকদের সহায়তা করবে। এই বিলগুলি পাশের ফলে আমাদের কৃষকদের অত্যাধুনিক প্রযুক্তি ব্য়বহার সহজ হবে, তার ফলে উৎপাদন বাড়বে। এটি স্বাগত জানানোর মতোই একটি পদক্ষেপ।


    

    আমি এটি আগেও বলেছি, এখন আবারও বলছিঃ


    
    নূন্যতম সহায়ক মূল্যের ব্যবস্থা বজায় থাকবে। সরকার, শস্য সংগ্রহ করবে। আমরা কৃষকদের স্বার্থে এখানে রয়েছি। তাঁদের সাহায্যের জন্য এবং তাঁদের পরবর্তী প্রজন্মকে আরো সুন্দর জীবনদানের জন্য আমাদের যা যা করণীয় আমরা সেগুলিই করবো। “


    

    CG/CB/SFS

    
    
    (Release ID: 1657060) Visitor Counter : 4
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Kannada , Malayalam