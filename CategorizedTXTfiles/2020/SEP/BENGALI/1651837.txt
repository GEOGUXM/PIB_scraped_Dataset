      তথ্যওসম্প্রচারমন্ত্রক

      স্বাস্থ্য বিশেষজ্ঞদের মতে কোভিড-১৯-এর বিরুদ্ধে রোগ প্রতিরোধ ক্ষমতা গড়ে তোলার জন্য ভালো পুষ্টিকর খাবার প্রয়োজন
      Posted On: 06 SEP 2020 4:54PM by PIB Kolkata


    কলকাতা, ৬ সেপ্টেম্বর ২০২০


    তথ্য ও সম্প্রচার মন্ত্রকের শিলিগুড়ির রিজিওনাল আউটরিচ ব্যুরো ‘পোষণ অভিযান’ শীর্ষক একটি ওয়েবিনার আজ আয়োজন করে। পশ্চিমবঙ্গ সরকারের আইসিডিএস দপ্তর এবং জেলা যক্ষ্মা রোগ নিবারণ দপ্তর এই অনুষ্ঠান আয়োজনে সাহায্য করে।


    জেলা যক্ষ্মা রোগ নিবারণ আধিকারিক ডঃ দেবযানী বসু ‘ কোভিড-১৯ অতিমারীর সময় পুষ্টি ’র বিষয়ে এই ওয়েবিনারে বক্তব্য রেখে বলেন,রোগ প্রতিরোধ ক্ষমতা বৃদ্ধিতে পুষ্টিকর খাবার সহায়ক হলেও শারীরিক দূরত্ব বজায় রাখা, ভীড় জায়গায় না যাওয়ার মতো রোগ প্রতিরোধ মূলক ব্যবস্থাগুলিও মেনে চলতে হবে। তিনি বর্তমান সময়ে পুষ্টির মাধ্যমে কিভাবে রোগ প্রতিরোধ ক্ষমতা গড়ে তোলা যায় সেই বিষয়টি-ও অনুষ্ঠানে উপস্থাপনা করেন।


    শিলিগুড়ি শহরাঞ্চলের আইসিডিএস-এর শিশু বিকাশ ও প্রকল্প অধিকর্তা শ্রী রাজকুমার মোদী সরকারের পুষ্টি মিশনে আইসিডিএস-এর ভূমিকা এবং মা ও শিশুর পুষ্টির বিষয়ে আলোচনা করেন। তিনি বলেন, এ বছরের পোষণ মাসের বিষয় হল ‘ প্রতিটি কামড়ে সঠিক খাবার খান ’। তিনি আরও বলেন, বয়ঃসন্ধিকালে থাকা মেয়েদের এবং মায়েদের বিষয়ে আইসিডিএস বিভিন্ন উদ্যোগ নিয়েছে। একজন স্বাস্থ্যবতী মা-ই স্বাস্থ্যবান সন্তানের জন্ম দিতে পারেন বলে তিনি মন্তব্য করেন।


    পশ্চিমবঙ্গের পিআইবি-র ও রিজিওন্যাল আউট্রিচ ব্যুরোর অতিরিক্ত মহানির্দেশিকা শ্রীমতী জেন নামচু স্বাগত ভাষণে সঠিক পুষ্টির জন্য সমস্ত সম্প্রদায়ের কাছে সঠিক বার্তা পৌঁছে দেওয়ার গুরুত্ব আরোপ করেন।


    এই ওয়েবিনারে দুটি অধিবেশনের ব্যবস্থা করা হয়। দ্বিতীয় পর্বে আইসিডিএস কর্মী এবং বিভিন্ন অসরকারী সংগঠনের আধিকারিকরা প্রশ্নোত্তর পর্বে যোগ দেন।


    জলপাইগুড়ির ফিল্ড আউটরিট ব্যুরোর টিএ(এস) শ্রী প্রেম শেরপা অনুষ্ঠানের শেষে ধন্যবাদ সূচক বক্তব্য রাখেন। দেশে সেপ্টেম্বর মাস পোষণ মাস হিসেবে পালন করা হয়।


    SSS/CB/NS

    
    
    (Release ID: 1651837) Visitor Counter : 3
    
    
      Read this release in: English