      বিদ্যুৎমন্ত্রক

      কেন্দ্রীয় বিদ্যুৎ মন্ত্রক গত ৩-৪ বছরে বিহারে বৈদ্যুতিকীকরণের জন্য ১১,০০০ কোটি টাকা বিনিয়োগ করেছে
      Posted On: 12 SEP 2020 6:09PM by PIB Kolkata


    নতুন দিল্লি, ১২ সেপ্টেম্বর, ২০২০


    

    
    কেন্দ্রীয় বিদ্যুৎ মন্ত্রী শ্রী আর.কে. সিং আজ বিহারে জাতীয় তাপবিদ্যুৎ নিগমের উদ্যোগে তৈরি একাধিক সর্বজনীন সুযোগ সুবিধার সূচনা করেছেন। এছাড়াও শ্রী সিং তিন কিলোমিটার দীর্ঘ মেহ-ইন্দ্রপুরী ব্যারেজ রোড এবং কান্তি বিজলি উৎপাদন লিমিটেডের প্রধান ভবনের প্রবেশদ্বার উদ্বোধন করেছেন। তিনি বিহারের বারহ্-তে এনটিপিসি-র একটি বিদ্যুৎ উৎপাদন কেন্দ্র, নবীন নগর পাওয়ার জেনারেশন কোম্পানী লিমিটেড, নবীন গর বিদ্যুৎ উৎপাদন কেন্দ্র এবং কান্তি বিদ্যুৎ উৎপাদন কেন্দ্রের সূচনা করেছেন। সর্বজনীন সুবিধার দিক থেকে এই উদ্যোগগুলি স্থানীয় মানুষের জীবনযাপনের মানোন্নয়ন ঘটাবে এবং নতুন সড়কগুলি যাত্রার সময় হ্রাস করবে।


    
    আজ পাটনা থেকে সর্বজনীন এই সুযোগ সুবিধা সম্পন্ন উদ্যোগগুলির সূচনা করে শ্রী সিং বলেন, বিদ্যুৎ মন্ত্রক গত ৩-৪ বছরে বিহারে বিদ্যুতিকীকরণ কাজকর্ম বাবদ ১১,০০০ কোটি টাকা বিনিয়োগ করেছে। এই অর্থে একাধিক বিদ্যুৎ সাবস্টেশন গড়ে উঠেছে, বিদ্যুৎ পরিবাহী লাইন তৈরি করা হয়েছে এবং গ্রামাঞ্চলে বৈদ্যুতিকীকরণের একাধিক কর্মসূচী রূপায়িত হয়েছে। তিনি আরও জানান দেশ গঠনের দিক থেকে রাষ্ট্রায়ত্ত এনটিপিসি প্রতিটি প্রকল্পখাতে বিনিয়োগে লভ্যাংশ যুগিয়েছে। গত ৫ বছরে কলয়া এবং রেল পরিবহন খাতে খরচ প্রায় ৪০ শতাংশ বেড়েছে। কিন্তু এনটিপিসি-র কর্ম দক্ষতার ফলে বিদ্যুতের দাম কেবল ১২ শতাংশ বেড়েছে।


    
    শ্রী সিং আরও জানান, রাষ্ট্রায়ত্ত এনটিপিসি অন্যান্য রাষ্ট্রায়ত্ত সংস্থাগুলির মধ্যে পিএম কোয়ারস্ তহবিলে ২৫৭ কোটি ৫০ লক্ষ টাকা দান করেছে। এছাড়াও সংস্থাটি বিদ্যুৎ উৎপাদনের ক্ষেত্রে একাধিক বিকল্প পন্থা অবলম্বন করেছে। প্রকৃত অর্থেই একটি বহুজাতিক সংস্থা হয়ে ওঠার লক্ষে এনটিপিসি একাধিক পরিকল্পনা নিয়েছে।


    
    আজ যে সমস্ত সর্বজনীন সুযোগ সুবিধার সূচনা এবং পরিকাঠামো নির্মাণ কাজের সূচনা হয়েছে সেগুলি সবই স্থানীয় মানুষের দৈনন্দীন জীবনে বড় ভূমিকা নেবে এবং নব নির্মিত সড়কগুলি যাত্রার সময় হ্রাস করবে। উদ্বোধনী অনুষ্ঠানে ঔরঙ্গাবাদের সাংসদ শ্রী সুশীল কুমার সিং ও কয়েকজন বিধায়ক সহ এনটিপিসি-র চেয়ারম্যান তথা ম্যানিজিং ডাইরেক্টর শ্রী গুরদীপ সিং ছাড়াও মন্ত্রকের উচ্চ পদস্থ আধিকারিকরা উপস্থিত ছিলেন।


    
    উল্লেখ করা যেতে পারে, এনটিপিসি-র মোট উৎপাদন ক্ষমতা ৬২,৯১০ মেগাওয়াট আর বিহারে বর্তমানে ৬,১৫০ মেগাওয়াট বিদ্যুৎ উৎপাদিত হয়ে থাকে। এছাড়াও আরও ৩,৮০০ মেগাওয়াট বিদ্যুৎ উৎপাদনের একাধিক প্রকল্পের কাজ চলছে। এনটিপিসি তার কর্পোরেট সামাজিক দায়বদ্ধতা উদ্যোগের আওতায় বারহ্-তে দুটি কমিউনিটি ভবন নির্মাণ করেছে। এই কাজে খরচ হয়েছে ৬২ লক্ষ টাকা।


    
    বর্তমানে রাষ্ট্রায়ত্ত এনটিপিসি-র অধীনে মোট ৭০টি বিদ্যুৎ উৎপাদন কেন্দ্র রয়েছে। এর মধ্যে ২৪টি কয়লা ভিত্তিক, ৭টি গ্যাস বা তল জ্বালানি ভিত্তিক, ১টি জল বিদ্যুৎ, ১৩টি পুনর্নবীকরণযোগ্য সহ ২৫টি যৌথ উদ্যোগে গঠিত বিদ্যুৎ উৎপাদন ইউনিট রয়েছে। এছাড়াও সংস্থার ২০ গিগাওয়াটের বেশি বিদ্যুৎ উৎপাদনের জন্য একাধিক প্রকল্পের কাজ চলছে। এই ২০ গিগাওয়াট বিদ্যুতের মধ্যে ৫ গিগাওয়াট পুনর্নবীকরণযোগ্য শক্তি হিসেবে উৎপাদিত হবে।

    

    CG/BD/SKD

    
    
    (Release ID: 1653699) Visitor Counter : 2
    
    
      Read this release in: English , Urdu , Hindi , Manipuri , Punjabi , Tamil