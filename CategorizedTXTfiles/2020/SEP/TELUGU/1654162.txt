      ఆయుష్

      కోవిడ్ నుంచి కోలుకున్న వారికి ఆయుష్ నియమావళి
      Posted On: 14 SEP 2020 4:00PM by PIB Hyderabad


    కోవిడ్ -19 వైరస్ నంచి కోలుకున్న వారికోసం చికిత్సానంతరం అనుసరించవలసిన ఆరోగ్య రక్షణ నిర్వహణా నియమావళిని కేంద్ర ఆరోగ్య , కుటుంబ సంక్షేమ మంత్రిత్వ శాఖ విడుదల చేసింది . 2020 సెప్టెంబరు 13 న ఈ నియమావళి విడుదలైంది . కోవిడ్ రోగులకోసం ఇంటివద్ద పాటించవలసిన ఒక సమగ్రమైన సంపూర్ణమైన పద్ధతిని ఈ నియమావళి నిర్దేశిస్తోంది . అయితే , దీన్ని వైరస్ కు నిరోధక విధానంగా వినియోగించరాదని నియమావళిలో పేర్కొన్నారు . తీవ్రమైన లక్షణాలతో వ్యాధి సోకిన వారు , ఇదివరకే ఇతర వ్యాధులు ఉన్న కోవిడ్ బాధితులు కోలుకునే వ్యవధి ఎక్కువగా ఉండే అవకాశం ఉందని నియమావళి పేర్కొంది . కోవిడ్ నుంచి రికవరీ అయిన వారు వేగంగా సంపూర్ణ ఆరోగ్యవంతులుకావడానికి ఆయుష్ పరిధిలోని వివిధ రకాల ఆరోగ్య రక్షణ సదుపాయాలను , పద్ధతులను కూడా సూచించింది .


    కోవిడ్ -19 వైరస్ అనేది కొత్త వ్యాధి , దీని సహజ పరిణామం , ప్రవర్తనా తీరుపై రోజువారీ


    సమాచారాన్ని నమోదు చేస్తున్నారు . కోలుకున్న తర్వాత సంపూర్ణ ఆరోగ్యవంతులు కావడానికి పాటించవలసిన జాగ్రత్తలపై కూడా అధ్యయనం చేస్తున్నారు . వ్యాధికి సంబంధించిన పూర్తి సమాచారాన్ని వెలికి తీసేందుకు రికవరీ తర్వాత వైరస్ తీరుపై క్రియాశీలకమైన పరిశోధనను కూడా చేపడుతున్నారు . ప్రస్తుతం అందుబాటులో ఉన్న సమాచారం ప్రకారం కోవిడ్ -19 నుంచి కోలుకున్న వారు అలసట , దగ్గు , గొంతునొప్పి వంటి రకరకాల లక్షణాలతో బాధపడుతున్నారు .


    కోలుకున్న రోగులు నియమావళి ప్రకారం మాస్కును సక్రమంగా వినియోగించడం , చేతుల పరిశుభ్రత శ్వాసకు సంబంధించి ఆరోగ్యకరమైన పద్ధతులను , భౌతిక దూరాన్ని పాటించడం కొనసాగించాలని వైద్యులు సూచిస్తున్నారు . ఆయుష్ వైద్యులు సిఫార్సుచేసిన ప్రకారం వారు తగిన మోతాదులో వేడి నీటిని తాగడం , రోగనిరోధక శక్తిని పెంపొందించే ఆయుష్ మందు వాడటం తప్పనిసరి అని నియమావళి చెబుతోంది . నిర్దేశించిన పరిమితిలో స్వల్పంగా , లేదా ఒక మోస్తరుగా యోగాసనాలు , ప్రాణాయామం , ధ్యానం ప్రతిరోజూ చేయాలని , తమకు సౌకర్యవంతమైన లేదా శారీరకంగా ఓర్చుకోగలిగిన వేగంతో ఉదయం లేదా సాయంత్రం నడకను కూడా సాధన చేయాలని నియమావళి పేర్కొంటోంది .


    దీనితోపాటుగా , సునాయాసంగా జీర్ణమయ్యే , తాజాగా తయారు చేసిన సమతుల పోషకాహారం తీసుకోవాలని నియమావళి చెబుతోంది . సమాజ స్థాయిలో అయితే , ఎవరైనా వ్యక్తి వైరస్ నుంచి కోలుకొని , పునరావాసం పొందే ప్రక్రియకోసం ,.. స్వయంసహాయ సంఘాలు , అర్హులైన వృత్తి నిపుణుల సహాయం తీసుకోవచ్చని నియమావళి సూచిస్తోంది , ఇంటివద్దనే ఆరోగ్యపరంగా తగిన జాగ్రత్తలు తీసుకుని కోలుకున్న రోగి ఎవరికైనా వ్యాధి లక్షణాలు కొనసాగిన పక్షంలో సమీపంలోని ఆరోగ్య కేంద్రాన్ని సందర్శించవచ్చని చెబుతున్నారు .


    ఇక వ్యక్తిగత స్థాయిలో అయితే , రోగనిరోధక శక్తిని పెంచే ఆయుష్ మందులను వినియోగించుకోవచ్చు . ఆయుష్ మంత్రిత్వ శాఖ సూచనలకు అనుగుణంగా , అర్హుడైన వైద్యడి సిఫార్సుల ప్రకారం ఈ మందులు వినియోగించవచ్చు . ఆయుష్ క్వాత్ , సంశామినీ వటి , గిలోరీ వంటి చూర్ణాలను గోరువెచ్చని నీటితో అనుపానంగా తీసుకోవచ్చు . అశ్వగంధ , చ్యవన ప్రాశ వంటివి కూడా తీసుకోవచ్చు . ఇంకా , ఉసిరి , అతిమధురం మూలికా చూర్ణం , పసుపు పాలు వంటివి తీసుకోవచ్చని సిఫార్సు చేస్తున్నారు .


    ******


    

    
    (Release ID: 1654162) Visitor Counter : 7
    
    
      Read this release in: English , Urdu , Hindi , Marathi , Manipuri , Assamese , Bengali , Punjabi , Tamil