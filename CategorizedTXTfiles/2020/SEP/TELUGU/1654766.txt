      ఆర్థిక మంత్రిత్వ శాఖ

      ఏఎన్‌బీపీ, పీఎంజీకేపీ కింద రాష్ట్రాలకు నిధుల కేటాయింపు
      Posted On: 15 SEP 2020 6:04PM by PIB Hyderabad


    ఆత్మనిర్భర్‌ ప్యాకేజీ (ఏఎన్‌బీపీ) ద్వారా ఉపాధి హామీ పథకం కింద రూ.40 వేల కోట్ల రూపాయలను కేంద్ర ప్రభుత్వం కేటాయించింది. 2020-21 ఆర్థిక సంవత్సరంలో కేటాయించిన రూ.61,500 కోట్లకు ఇది అదనం. ఒక ప్రశ్నకు లిఖితపూర్వక సమాధానంగా, ఈ సమాచారాన్ని కేంద్ర ఆర్థిక &కార్పొరేట్‌ వ్యవహారాల శాఖ సహాయ మంత్రి శ్రీ అనురాగ్‌ సింగ్‌ ఠాకూర్‌ రాజ్యసభలో వెల్లడించారు.


    ప్రధానమంత్రి గరీబ్‌ కల్యాణ్‌ ప్యాకేజీలో భాగంగా (పీఎంజీకేపీ), ఉద్యోగుల భవిష్య నిధి (ఈపీఎఫ్‌)కు జమ చేయాల్సిన యాజమాన్య వాటా 12 శాతం, ఉద్యోగుల వాటా 12 శాతం కలిపి మొత్తం 24 శాతాన్ని మార్చి నుంచి మే వరకు కేంద్రమే చెల్లించింది. 100 మంది వరకు ఉద్యోగులను కలిగి, వారిలో 90 శాతం మంది నెల జీతం రూ.15 వేలకు లోపున్న అన్ని సంస్థల ఈపీఎఫ్‌ జమలను ఈ మూడు నెలలపాటు కేంద్రమే భరించింది. ఆత్మనిర్భర్‌ భారత్‌లో భాగంగా మరో మూడు నెలలు, అంటే జూన్‌ నుంచి ఆగస్టు వరకు ఈ ప్యాకేజీని కేంద్రం పొడిగించింది.
    
    దీనికితోడు, జాతీయ గ్రామీణ జీవనోపాధి మిషన్ కింద, స్వయం ఉపాధి బృందాలకు కేంద్రం నిధులు అందించిందని లిఖితపూర్వక సమాధానంలో మంత్రి వెల్లడించారు.


    ***

    
    
    (Release ID: 1654766) Visitor Counter : 5
    
    
      Read this release in: English , Urdu , Marathi , Bengali , Assamese