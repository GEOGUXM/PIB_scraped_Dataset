      యువజన వ్యవహారాలు, క్రీడల మంత్రిత్వ శాఖ

      జాతీయ స్థాయిలోని మాజీ, ప్రస్తుత క్రీడాకారులకు క్రీడా మంత్రిత్వ శాఖ ఆర్థికసాయం
      ‘పండిట్ దీనదయాళ్ ఉపాధ్యాయ్ జాతీయ. క్రీడాకారుల సంక్షేమ నిధి’ కింద సహాయం: కిరెన్ రిజిజు

      Posted On: 19 SEP 2020 5:24PM by PIB Hyderabad

    క్రీడాకారులకోసం పండిట్ దీనదయాళ్ ఉపాధ్యాయ్ జాతీయ క్రీడాకారుల సంక్షేమ నిధి కింద ఒక పథకాన్ని క్రీడా మత్రిత్వ శాఖ అమలు చేస్తోంది . జాతీయ స్థాయిలోని మాజీ , ప్రస్తుత క్రీడాకారులకు తగిన ఆర్థిక సహాయాన్ని అందజేసేందుకు ఈ పథకం వీలు కల్పిస్తుంది . పూటగడవని దుర్భర స్థితిలో ఉన్న క్రీడాకారులకు సహాయం అందించేందుకు , శిక్షణ సందర్భంగా తగిలే గాయాలకు చికిత్స అందించేందుకు , క్రీడాకారుల సంక్షేమానికి , క్రీడా సామగ్రి సేకరణకు , పోటీల్లో క్రీడాకారులు పాల్గొనేలా చూసేందుకు ఈ పథకం దోహదం చేస్తుంది . ఈ పథకానికి సంబంధించిన వివరాలు క్రీడా మంత్రిత్వ శాఖ వెబ్ సైట్ http://yas.nic.in/sports/national-welfare-fund-sportspersons-0 లో పొందుపరిచారు .


    దీనికి తోడు , ‘ ప్రతిభావంతులైన క్రీడాకారులకు పెన్షన్ కోసం క్రీడా నిధి ’ ని క్రీడా మంత్రిత్వ శాఖ నిర్వహిస్తోంది . క్రియాశీలక క్రీడా జీవితంనుంచి విరమణ ప్రకటించిన క్రీడాకారులకు అదనపు ఆర్థిక భద్రత కల్పించేందుకు ఈ పథకం రూపొందించారు . ఒలింపిక్ క్రీడలు , ఒలింపిక్స్ ప్రపంచ కప్ , ఆసియా క్రీడల క్రీడాంశాలు , ఆసియా క్రీడలు , కామన్వెల్త్ క్రీడలు , పారా ఒలింపిక్ క్రీడలు వంటి టోర్నమెంట్లలో పతకాలు గెలిచిన వారికి ఈ పథకం కింద జీవిత కాల పెన్షన్ గా నెలకు 12 వేల నుంచి 20 వేల రూపాయల వరకూ చెల్లిస్తారు .


    కేంద్ర యువజన వ్యవహారాలు , క్రీడల శాఖ సహాయ ( ఇన్ చార్జి ) మంత్రి కిరెన్ రిజిజు రాజ్యసభలో ఇచ్చిన లిఖిత పూర్వక సమాధానంలో ఈ సమాచారం తెలిపారు .


    ***

    
    
    (Release ID: 1656849) Visitor Counter : 4
    
    
      Read this release in: Assamese , Manipuri , English , Punjabi , Odia