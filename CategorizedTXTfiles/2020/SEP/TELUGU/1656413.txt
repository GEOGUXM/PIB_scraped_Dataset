      జౌళి మంత్రిత్వ శాఖ

      పి.పి.ఇ. సూట్ల ఎగుమతి
      Posted On: 18 SEP 2020 5:10PM by PIB Hyderabad


    కోవిడ్ 19 మహమ్మారి వ్యాప్తి నేపథ్యంలో , దేశంలో . వ్యక్తిగత రక్షణ పరికరసామగ్రి ( పి . పి . ఇ . సూట్ల ) ఉత్పత్తి సామర్థ్యం గణనీయంగా పెరిగింది . 2020 వ సంవత్సరం మేనెల మధ్యకాలం నాటికి రోజుకు 5 లక్షల పి . పి . ఇ . సూట్ల ఉత్పత్తి సామర్థ్యం అందుబాటులోకి వచ్చింది . 2020 మార్చిలో దేశంలో పి . పి . ఇ . కిట్లు తయారీ దార్లే లేని స్థాయినుంచి , ఈ రోజుకు స్వదేశీ పరిజ్ఞానంతో కిట్లను రూపొందించే 1100 తయారీ సంస్థలను సమకూర్చుకునే స్థాయికి ప్రభుత్వం చేరుకుంది . తయారీదార్లలో ఎక్కువ సంస్థలు సూక్ష్మ చిన్న మధ్యతరహా సంస్థల రంగానికి చెందినవే కావడం గమనార్హం .


    దేశీయ అవసరాలకు తగినన్ని పి . పి . ఇ . సూట్లను ఉత్పత్తి చేయడానికి అవసరమైన ముడిసరుకు దేశంలో అందుబాటులో ఉన్నందున అదనపు పి . పి . ఇ . సూట్లను ఎగుమతి చేయడానికి అనుమతి ఇవ్వాలని జవుళి పరిశ్రమ కోరింది . పరిశ్రమనుంచి వచ్చిన డిమాండ్ ను దృష్టిలో పెట్టుకొని , ఎగుమతిపై నిషేధాన్ని ప్రభుత్వం ఎత్తివేసింది . ఇందుకు సంబంధించి , విదేశీ వాణిజ్య వ్యవహారాల డైరెక్టర్ జనరల్ ( డి . జి . ఎఫ్ . టి .) 2020 వ సంవత్సరం ఆగస్టు 25 న ఒక నోటిఫికేషన్ జారీ చేసింది .


    2020 వ సంవత్సరం సెప్టెంబర్ 13 నాటికి తయారీదార్లు మొత్తం కోటీ 42 లక్షల పి . పి . ఇ . కిట్లను మెసర్స్ హెచ్ . ఎల్ . ఎల్ . లైఫ్ కేర్ లిమిటెడ్ సంస్థకు సరఫరా చేశారు . ప్రభుత్వ ఆసుపత్రుల్లో వినియోగం కోసం పి . పి . ఇ . కిట్ల సేకరణకోసం కేంద్ర ఆరోగ్య కుటుంబ సంక్షేమ మంత్రిత్వ శాఖ గుర్తించిన ఏజెన్సీగా హెచ్ . ఎల్ . ఎల్ . లైఫ్ కేర్ సంస్థ వ్యవహరిస్తోంది . కేంద్ర ఆరోగ్య , కుటుంబ సంక్షేమ మంత్రిత్వ శాఖకు పి . పి . ఇ . కిట్లను సరఫరా చేసే తయారీ సంస్థలు దేశవ్యాప్తంగా ఉన్న జవుళి పరిశ్రమలకు చెందినవి . బెంగళూరు , తిర్పూర్ , అహ్మదాబాద్ , సూరత్ , లూధియానా తదితర ప్రాంతాలకు చెందిన జవుళి సంస్థలు పి . పి . ఇ . కిట్లు తయారు చేస్తున్నాయి . కేంద్ర ఆరోగ్య , కుటుంబ సంక్షేమ మంత్రిత్వ శాఖకే కా , కోటికి పైగా పి . పి . ఇ . సూట్లను , రాష్ట్ర ప్రభుత్వాలకు , ప్రైవేటు ఆసుపత్రులకు స్వదేశీ తయారీ సంస్థలు సరఫరా చేశాయి .


    పి . పి . ఇ . సూట్ల సరఫరాను క్రమబద్ధీకరించి , సరఫరాలో అడ్డంకులను తొలగించేందుకు 24 గంటలూ నిర్విరామంగా పనిచేసే కేందీకృతమైన అత్యవసర కంట్రోల్ రూమ్ వ్యవస్థను కేంద్ర ఆరోగ్య మంత్రిత్వ శాఖలో ఏర్పాటు చేశారు . 200 మంది నోడల్ అధికారులను ఇందుకోసం నియమించారు . తయారీ దార్లకు ముడి సరుకును సరఫరా చేయడం నుంచి , సూట్లను పరీక్షించి సర్టిఫికెట్లు జారీ చేయడం , లాక్ డౌన్ సమయంలో గమ్య స్థానానికి తుది ఉత్పత్తిని విడుదల చేయడం వరకూ ఈ వ్యవస్థే పర్యవేక్షించింది . కోవిడ్ -19 సమయంలో పి . పి . ఇ . కిట్లకు ఉన్న డిమాండ్ , వాటి సరఫరా పరిస్థితిని కూడా ప్రభుత్వం నిశితంగా పర్యవేక్షిస్తూ వస్తోంది .


    కోవిడ్ 19 నుంచి రక్షణకు ఉపయోగించే పి . పి . ఇ . సూట్లను పరీక్షించేందుకు రూపొందించిన 11 లేబరేటరీల వివరాలను అనుబంధం -I లో చూడవచ్చు .


    ***

    
    
    (Release ID: 1656413) Visitor Counter : 2
    
    
      Read this release in: English , Punjabi