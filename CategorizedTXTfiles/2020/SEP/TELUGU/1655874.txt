      మానవ వనరుల అభివృద్ధి మంత్రిత్వ శాఖ

      విశ్వకర్మ దినోత్సవం సందర్భంగా ఉత్కృష్ట సంస్థాన్ విశ్వకర్మ పురస్కారాల ప్రదానం
      వర్చువల్ విధానంలో కేంద్ర విద్యామంత్రి పంపిణీ
      
      అవార్డులకోసం 900 సంస్థల నమోదు, 14 విభాగాల కింద 34 సంస్థల ఎంపిక
      
      పూణె ఇంజనీరింగ్ కాలేజ్ కి అన్ని విభాగాల ఉమ్మడి పురస్కారం

      Posted On: 17 SEP 2020 3:27PM by PIB Hyderabad

    అఖిల భారత సాంకేతిక విద్యా మండలి ఆధ్వర్యంలోని విద్యాసంస్థలకు 14 విభాగాల కింద ఉత్కృష్ట సంస్థాన్ విశ్వకర్మ అవార్డులు బహూకరించారు. విశ్వకర్మ దినోత్సవం సందర్భంగా కేంద్ర విద్యా మంత్రి శ్రీ రమేష్ పోఖ్రియాల్ నిశాంక్ వర్చువల్ పద్ధతిలో ఈ అవార్డుల ప్రదానం లో పాల్గొన్నారు. అఖిలభారత సాంకేతిక విద్యామండలి ( ఎఐసిటిఇ) 2019 నుంచి విశ్వకర్మ అవార్డులను నిర్వహిస్తూ వస్తోంది. మండలి ఆమోదం పొందిన విద్యా సంస్థల పనితీరును మెరుగు పరిచేందుకు, నిర్దిష్టమైన అంశాలలో వాటి పాత్రను గుర్తించేందుకు, సమాజాభివృద్ధికి దోహదం చేసే సంస్థలకు ప్రోత్సాహకరంగా ఈ అవార్డులను ప్రవేశపెట్టింది.


    ఇటీవల కాలంలో ప్రపంచవ్యాప్తంగా అందరినీ భయపెడుతున్న కరోనా మహమ్మారి కారణంగా భారతదేశం కూడా అరుదైన సవాళ్లను ఎదుర్కొంటూ ప్రజలను కాపాడుతోందని ఈ సందర్భంగా మంత్రి వ్యాఖ్యానించారు. దేశంలో సాంకేతిక విద్య బాగా అభివృద్ధి చెంది వనరులను వినియోగించుకుంటూ సమాజానికి సేవ చేసేందుకు సిద్ధమైందని అన్నారు. అందుకే సాంకేతిక విద్యా సంస్థలను ప్రోత్సహించి, ప్రేరేపించి, గౌరవించటానికి ఎఐసిటిఇ ఈ విశ్వకర్మ అవార్డులను ప్రతిపాదించిందని చెబుతూ, ఈ సంవత్సరం "భారత్ కరోనామీద పోరాడుతుంది" అనే అంశాన్ని పురస్కారాలకు ఆధారంగా ఎంచుకున్న విషయం మంత్రి ప్రస్తావించారు.


    కరోనా వ్యాప్తి వేగం తగ్గే విధంగా తమ వంతు కృషిచేసి, అనేక సంస్థలు సమాజానికి సాయంగా ఉన్నాయని మంత్రి గుర్తు చేశారు. కోవిడ్ మీద జరుగుతున్న పోరాటానికి చేయూతనిచ్చిన సాంకేతిక విద్యా సంస్థలు తమ నామినేషన్లను ఈ పోటీకి పంపించాయని మంత్రి అన్నారు. 900 కి పైగా విద్యాసంస్థలు ఈ ఏడాది అవార్డు కోసం రిజిస్టర్ చేసుకోగా వాటిలో 535 దరఖాస్తులను మొదటి రౌండ్ పరిశీలనకు ఎంపిక చేశారన్నారు. నిపుణుల కమిటీ ఈ దరఖాస్తులను పరీక్షించిన 103 సంస్థలను 14 విభాగాలకు ఎంపిక చేసిందన్నారు. ఇలా ఎంపిక చేసిన 103 సంస్థలలో పరిశీలన అనంతరం 34 సంస్థలను అవార్డులకు ఎంపిక చేశారన్నారు.


    ఈ ముప్పై నాలుగు సంస్థలను విశ్వకర్మ అవార్డు అందుకున్న సందర్భంగా మంత్రి అభినందించారు ప్రభుత్వానికి ఈ కష్టకాలంలో సహాయం చేసినందుకు వారి సేవలను ఆయన కొనియాడారు. విశ్వకర్మ జయంతి సందర్భంగా ఈ కార్యక్రమంలో పాల్గొన్న వారందరికీ భవిష్యత్తు ఉండాలని, వారికి అన్ని విధాలా విజయం చేకూరాలని మంత్రి ఆకాంక్షించారు.


    అవార్డు కోసం ఏర్పాటుచేసిన వివిధ విభాగాలు ఇలా ఉన్నాయి:


    స్థానికంగా ఏర్పాటుచేసిన అవగాహన కార్యక్రమాలు


    అందించిన కౌన్సిలింగ్, టెలీ సపోర్ట్ సహాయం


    తయారుచేసిన పరికరాలు /వస్తువులు (ఉదాహరణకు శానిటైజర్ వెంటిలేటర్ తదితరాలు)


    ఉత్పత్తి /పంపిణీ చేసిన వస్తువులు ( ఉదాహరణకు శానిటైజర్, ఆహారం, మందులు, స్టడీ,మెటీరియల్ )


    ప్రభుత్వ ఆస్తుల నిర్వహణ ( భవనాలు, పరికరాలు)


    లాక్ దౌన్ సమయంలో విద్యాసంస్థల్లో ఎంత చాకచక్యంగా తరగతులు నిర్వహిస్తున్నారు


    సమీపంలోని కళాశాల లేదా పాఠశాల విద్యార్థుల కోసం ఆన్ లైన్ బోధన, అభ్యసన కార్యక్రమం


    సంస్థాగతమైన మౌలిక సదుపాయాలు, సౌకర్యాలు కల్పించడం ద్వారా కోవిడ్ మీద పోరాటం


    ఇతర రకాల సహకారం ( సందర్శనలు, సేవలు, వలస కూలీలకు అందించిన సాయం)


    ఆర్థికంగా సహాయనిధికి మీ సంస్థ లేదా ఉపాధ్యాయులు లేదా విద్యార్థులు అందించిన సహాయం అధికారులు తమ ప్రాజెక్టులు పథకాలు చొరవల ద్వారా కరోనా నివారణకు కృషి చేస్తున్నప్పుడు వారికి మీరు అందించిన సహాయం


    కోవిడ్ మీద పోరుకు మీరు చేసిన ఏదైనా సహాయం


    కోవిడ్ అనంతరం కార్యకలాపాలు పునరావాసం తదితర ప్రణాళికలో మీరు అందించిన సేవలు


    మొత్తంగా కనిపించిన ప్రభావం


    ఈ ఉత్కృష్ట సంస్థాన్ విశ్వకర్మ పురస్కారాలకు అదనంగా ఎఐసిటిఇ 2017 నుంచి ఏటా ఎఐసిటిఇ ఛాత్ర విశ్వకర్మ అవార్డులు కూడా ఇస్తోంది. వీతి ద్వారా విద్యార్థుల్లో సరికొత్త నవకల్పన లకు ప్రోత్సహించడం, వారిలో శాస్త్రీయ దృక్పథం పెంచటం. తద్వారా సమాజాభివృద్ధికి కృషి చేయటం దీని లక్ష్యాలు. మండలి ఆమోదం పొందిన విద్యా సంస్థలు ఇందులో భాగస్వాములు. అవార్డుల ద్వారా వ్యక్తులను, వారి ప్రతిభను, వారి సాధనలను నవకల్పనలను గుర్తించి ప్రోత్సహిస్తారు.


    ***

    
    
    (Release ID: 1655874) Visitor Counter : 11
    
    
      Read this release in: English , Hindi , Marathi , Bengali , Assamese , Manipuri , Punjabi , Tamil , Malayalam