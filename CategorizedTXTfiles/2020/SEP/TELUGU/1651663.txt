      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      ఇన్‌ఫెక్ష‌న్ క‌లిగిన‌ కోవిడ్ 19 వంటి స్రావాల‌ను గ‌ట్టిప‌రిచి , వాటి త‌ర‌లింపులో ఆరోగ్య కార్య‌క‌ర్త‌ల‌కు ఎలాంటి హాని జ‌ర‌గ‌కుండా చూసే కానిస్ట‌ర్ బ్యాగ్‌లు
      
      Posted On: 04 SEP 2020 7:16PM by PIB Hyderabad


    అంటువ్యాధుల‌కు కార‌ణ‌మ‌య్యే కోవిడ్ - 19, క్ష‌య‌వ్యాధి వంటి ర‌క‌ర‌కాల వ్యాధుల‌కు సంబంధించి వెలువ‌డే గ‌ళ్ల‌వంటి స్రావాల‌ను ఘ‌నీభ‌వింప చేసి , వాటిని ఇన్‌ఫెక్ష‌న్ ర‌హితంగా మార్చే కానిస్ట‌ర్ బ్యాగ్‌వ‌ల్ల ఆరోగ్య కార్య‌క‌ర్త‌ల ప్రాణాలు కాపాడ‌బ‌డ‌డ‌మేకాకుండా , వాటిని త‌ర‌లించే స‌మ‌యంలో అవి బ‌య‌ట‌కు ఒలికిపోకుండా ఉండ‌డానికి వీలుక‌లుగుతుంది.త‌గిన జాగ్ర‌త్త‌లు తీసుకోకుంటే ఈ వ్య‌ర్ధాలు అత్యంత ప్ర‌మాద‌క‌రమౌతాయి. అయితే వీటిని తాజాగా రూపొందించిన కానిస్ట‌ర్ బ్యాగ్ ల‌ద్వారా అదుపు చేయ‌డానికి , ఇన్‌ఫెక్ష‌న్ కార‌క స్రావాల‌ను ఘ‌న‌రూపంలోకి మార్చి , క్రిమిరహితం చేసి స‌త్వ‌రం దానిని సుర‌క్షితంగా బ‌య‌ట‌కు త‌ర‌లించ‌డానికి ఇది వీలుకలిగిస్తుంది.


    ఇన్‌ఫెక్ష‌న్‌కు గురైన ఊపిరితిత్తుల‌నుంచి వ‌చ్చే ద్ర‌వ‌రూప వ్య‌ర్ధ‌స్రావాల నిర్వ‌హ‌ణ‌కు శ్రీ‌చిత్ర తిరునాళ్ ఇన్‌స్టిట్యూట్ ఫ‌ర్ మెడిక‌ల్ సైన్సుఅండ్ టెక్నాల‌జీ (ఎస్‌సిటిఐఎంఎస్‌టి) ఒక ప‌రిష్కారంతో ముందుకు వ‌చ్చింది. స్వ‌తంత్ర ప్ర‌తిప‌త్తిగ‌ల ఈ సంస్థ భార‌త ప్ర‌భుత్వానికి చెందిన‌ డిపార్ట‌మెంట్ ఆఫ్ సైన్స్ టెక్నాల‌జీ ప‌రిధిలోని సంస్థ‌. ఆస్ప‌త్రులు , ఐసియులోని పేషెంట్లకు సంబంధించి ఊపిరితిత్తుల‌నుంచి వ‌చ్చే స్రావాల‌ను ఇన్‌ఫెక్ష‌న్ ర‌హితం చేసి సుర‌క్షితంగా వ్య‌ర్దాల నిర్వ‌హ‌ణ కేంద్రాల‌కు త‌ర‌లించేందుకు ఈ సంస్థ కానిస్ట‌ర్ బ్యాగ్‌ల‌ను అభివృద్ధి చేసింది. ఆక్రిలోసోర్బ్ పేరుగ‌ల క్రిమిర‌హిత ప‌దార్ధంతో ఈ బ్యాగ్‌ల‌ను రూపొందించారు.


    పేషెంట్‌ను ఆస్ప‌త్రిలో అడ్మిట్ చేర్చిన త‌ర్వాత ఊపిరితిత్తుల‌నుంచి వ‌చ్చే స్రావాల‌ను బాటిళ్ల‌లో , క్యాన్‌ల‌లో ప‌ట్టి , వాటిని క్రిమిర‌హితంచేసి త‌ర‌లిస్తూ వ‌స్తున్నారు. అయితే వీటిని త‌ర‌లించడం ఎంతో రిస్కుతో కూడుకున్న‌ది. భ‌ద్ర‌త‌కు సంబంధించిన అంశాలు , మాన‌వ వ‌న‌రుల అంశాలు ఇందులో ఇమిడి ఉన్నాయి.


    కానిస్ట‌ర్ బ్యాగ్‌లు 500 మిల్లీలీట‌ర్ల స్రావాల‌ను పీల్చుకుని వాటిని వెంట‌నే గ‌ట్టిప‌ర‌చ‌గ‌లుగుతాయి. దీనికితోడు , ఏమాత్రం స‌మ‌యం వృధాకాకుండా అందులోని ప‌దార్ధం క్రిమిర‌హితంగా మారుతుంది. బ్యాగ్‌లోని ప‌దార్ధం వెంట‌నే క్రిమిర‌హితంగా మారి గట్టిగా త‌యార‌వ‌డంతో ఇన్‌ఫెక్ష‌న్లు సోక‌డానికి అవ‌కాశం త‌క్కువ‌. ఇది ఆరొగ్య కార్య‌క‌ర్త‌ల‌ను ర‌క్షించ‌డానికి ఉప‌క‌రిస్తుంది. ఈ ఉత్ప‌త్తిని అంత‌ర్జాతీయ ప్ర‌మాణాల‌కు అనుగుణంగా ప‌రీక్షించి చూశారు.


    దీనిని సుసాధ్యంచేసిన ఎస్‌సిటిఐఎంఎస్‌టి బృందంలో బ‌యో మెటీరియ‌ల్ శాస్త్ర‌వేత్త‌లు , క్లినిసియ‌న్లు డాక్ట‌ర్ మంజు ఎస్‌. డాక్ట‌ర్ మ‌నోజ్ కోమ‌త్‌ , డాక్ట‌ర్ ఆశా కిశోర్ , డాక్ట‌ర్ అజ‌య్ ప్ర‌సాద్ హృషి ఉన్నారు. ఆక్రిలోసోర్బ్ స‌క్ష‌న్ కానిస్ట‌ర్ లైన‌ర్ (సిఎల్ సిరీస్‌ 0 బ్యాగ్‌ల‌కు సంబంధించిన ప‌రిజ్ఞానాన్ని రామ్‌స‌న్స్ సైంటిఫిక్ , స‌ర్జిక‌ల్ ప్రైవేట్ లిమిటెడ్ కు అందించారు. వీరు వీటిని త‌యారు చేసి మార్కెటింగ్ చేస్తారు. ఈ కానిస్ట‌ర్ లైన‌ర్ బ్యాగ్‌లు ఒక్కొక్క‌టి సుమారు 100 రూపాయ‌లు ధ‌ర‌కు ల‌భించ‌నున్నాయి.


    రామ్‌స‌న్స్ సైంటిఫిక్‌ , స‌ర్జిక‌ల్ ప్రైవేట్ లిమిటెడ్ ఉత్ప‌ర ప్ర‌దేశ్ లోని సంస్థ‌. వైద్య ఉప‌క‌ర‌ణాల త‌యారీలో అంత‌ర్జాతీయ కార్య‌క‌లాపాలు నిర్వ‌హిస్తున్న సంస్థ‌. ఇది 200 కుపైగా ఉత్ప‌త్తుల‌ను మార్కెట్ చేస్తున్న‌ది.


    డిస్పోజ‌బుల్ మెడిక‌ల్‌ , స‌ర్జిక‌ల్ ఉప‌క‌ర‌ణాల త‌యారీలో ఈ కంపెనీకి నైపుణ్యం ఉంది . వైద్య ఉప‌క‌ర‌ణాల మార్కెట్‌ మంచి బ్రాండ్ పేరు క‌లిగి ఉంది. 65 దేశాల‌లో ఈ కంపెనీకి డిస్ట్రిబ్యూష‌న్ ఛాన‌ళ్లు ఉన్నాయి. వీరు త‌యారుచేసే చాలా ఉత్ప‌త్తుల‌కు ఐఎస్ఒ , సిఇ స‌ర్టిఫికేష‌న్‌లు ఉన్నాయి.స‌క్ష‌న్ కానిస్ట‌ర్ లైన‌ర్ బ్యాగ్‌ల కు సంబంధించి క్షేత్ర స్థాయి ప‌రీక్ష‌లు ఎస్‌సిటిఐఎంఎస్‌టిలో నిర్వ‌హించ‌నున్నారు.


    ****

    
    
    (Release ID: 1651663) Visitor Counter : 5
    
    
      Read this release in: English , Urdu , Hindi , Manipuri , Punjabi , Tamil