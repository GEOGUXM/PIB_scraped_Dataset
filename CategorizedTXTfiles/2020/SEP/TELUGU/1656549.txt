      ఆయుష్

      ఆయుర్వేదంతో కేన్సర్ చికిత్సకు రూపకల్పన పరిశోధన ప్రోత్సాహానికి చర్యలు
      Posted On: 18 SEP 2020 7:09PM by PIB Hyderabad


    కేన్సర్ వ్యాధికి చికిత్సను రూపొందించే లక్ష్యంతో ఆయుర్వేదంలో పరిశోధనను ప్రోత్సహించేందుకు ప్రభుత్వం పలు చర్యలు తీసుకుంది . స్వతంత్ర ప్రతిపత్తిగల ఆయుర్వేద శాస్త్ర కేంద్ర పరిశోధన మండలి ( సి . సి . ఆర్ . ఎస్ .) ని ఏర్పాటు చేసింది . ఆయుర్వేద ఆరోగ్య రక్షణ సేవల్లో పరిశోధన చేయడాానికి ఈ మండలికి తగిన అధికారాలు ఇచ్చారు .


    కేస్సర్ వ్యాధికి సంబంధించిన ఆయుర్వేదంలో పరిశోధనను సి . సి . ఆర్ . ఎ . ఎస్ . చేపట్టింది . కేన్సర్ కు మందును రూపొందిస్తోంది . ఈ కింద పేర్కొన్న వివరాలతో సాగించే వైద్య చికిత్సా విధానాలపై ప్రమాణ పత్ర రచన కూడా చేస్తోంది .:-

      * కేన్సర్ రోగుల జీవిత ప్రమాణాలను మెరుగుపరిచేందుకు ఆయుష్ క్యుఒఎల్ 2 సి ని రూపొందించడం
      * గర్భాశయ కేన్సర్ కు స్వతస్సిద్ధమైన చికిత్సగా కార్క్ టోల్ ను రూపొందించడం
      * ఆయుర్వేదం ద్వారా కేన్సర్ చికిత్సా పద్ధతులతో వ్యవస్థీకృతంగా సమగ్రమైన విధానాన్ని రూపొందించడం .
      * కేన్సర్ నిర్ముూలకాలుగా ఔషధ మొక్కలు ఎలా పనిచేస్తాయన్నదానిపై పరీక్షలు జరపడం .
      * ఆయుర్వేద చికిత్స పద్ధతులు : వ్యవస్థీకృత సమీక్ష , గణాంక విశ్లేషణ ; చికిత్సా విధానాన్ని పాటిస్తున్న వైద్యుల , సంస్థలనుంచి సమాచారాన్ని ప్రమాణ పత్రాలతో నమోదు చేయడం .

    కేన్సర్ పై ఆయుర్వేద పరిశోధనలో భాగంగా కేన్సర్ అధ్యయనంపై సమగ్ర కేంద్రం ( సి . ఐ . ఒ .) ఏర్పాటు చేశారు . అఖిల భారత ఆయుర్వేద శాస్త్ర అధ్యయన సంస్థ ( ఎ . ఐ . ఐ . ఎ .), జాతీయ కేన్సర్ నిరోధక , పరిశోధన సంస్థ ( ఎన్ . ఐ . సి . పి . ఆర్ .- ఐ . సి . ఎం . ఆర్ .) ల ఉమ్మడి సంస్థగా సి . ఐ . ఒ . స్థాపన జరిగింది . కేన్సర్ పై పరిశోధన పరస్పర సహకారంతో సాగించాలన్న లక్ష్యంతో సి . ఐ . ఒ . ని ఏర్పాటు చేశారు .


    ఇదే లక్ష్యాలు , ఉద్దేశాలతో అఖిల భారత ఆయుర్వేద వైద్యశాస్త్ర అధ్యయన సంస్థ ( ఎ . ఐ . ఐ . ఎ .) ఒక అవగాహనా ఒప్పందం కుదుర్చుకుంది . డాక్టర్ బి . ఆర్ . అంబేద్కర్ రోటరీ కేన్సర్ ఇన్సిట్యూట్ ఆసుపత్రి , ఢిల్లీలోని అఖిల భారత వైద్య శాస్త్రాల అధ్యయన సంస్థ ( ఎ . ఐ . ఐ . ఎం . ఎస్ .) లతో ఈ అవగాహనా ఒప్పందం కుదిరింది .


    కేంద్ర ఆరోగ్య , కుటుంబ సంక్షేమ శాఖ మంత్రి డాక్టర్ హర్షవర్ధన్ లోక్ సభలో ఇచ్చిన లిఖిత పూర్వక సమాధానంలో ఈ వివరాలు తెలియజేశారు


    ****


    

    
    (Release ID: 1656549) Visitor Counter : 3
    
    
      Read this release in: English , Marathi
    
    
    

*