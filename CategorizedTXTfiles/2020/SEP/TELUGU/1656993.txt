      రైల్వే మంత్రిత్వ శాఖ

      గరీబ్ కల్యాణ్ రోజ్ గార్ అభియాన్ కింద సెప్టెంబరు 18కల్లా 9,79,000కిపైగా పనిదినాలు కల్పించిన రైల్వేశాఖ
      అమలుచేసిన ప్రాజెక్టులకోసం కాంట్రాక్టర్లకు రూ. 2056.97కోట్లు విడుదల
      
      164 రైల్వే మౌలిక సదుపాయాల ప్రాజెక్టులతో
      6 రాష్ట్రాల్లోని 116 జిల్లాల్లో పథకం అమలు,
      
      బీహార్, జార్ఖండ్, మధ్యప్రదేశ్, ఒడిశా,
      రాజస్థాన్, ఉత్తరప్రదేశ్ లలో పనిదినాల కల్పన
      
      పథకం ప్రగతి, వలసకూలీలకోసం సృష్టించిన
      అవకాశాలపై రైల్వే మంత్రి పర్యవేక్షణ
      Posted On: 20 SEP 2020 9:33AM by PIB Hyderabad


    గరీబ్ కల్యాణ్ రోజ్ గార్ అభియాన్ పథకం కింద 2020 వ సంవత్సరం సెప్టెంబరు 18 కల్లా 6 రాష్ట్రాల్లో 9,79,000 కిపైగా పనిదినాలు భారతీయ రైల్వే శాఖ కల్పించింది . బీహార్ , జార్ఖండ్ , మధ్యప్రదేశ్ , ఒడిశా , రాజస్థాన్ , ఉత్తరప్రదేశ్ రాష్ట్రాల్లో ఈ పథకం అమలు జరుగుతోంది .


    ఈ పథకం కింద చేపట్చిన పనుల ప్రగతిని , ఆయా రాష్ట్రాల వలసకూలీల కోసం ఉపాధి పనుల కల్పన తీరును రైల్వేలు , వాణిజ్యం , పరిశ్రమల శాఖ మంత్రి పీయూష్ గోయెల్ నిశితంగా పర్యవేక్షిస్తూ వస్తున్నారు . రైల్వే మౌలిక సదుపాయాలకు సంబంధించిన దాదాపు 164 ప్రాజెక్టులను ఆయా రాష్ట్రాల్లో అమలు చేస్తున్నారు .


    ఈ పథకం అమలుకోసం 2020 వ సెప్టెంబరు 18 కల్లా 12,276 మంది కార్మికులను వినియోగించారు . కాంట్రాక్టర్లకు చెల్లింపుకోసం 2,056.97 కోట్ల రూపాయలు విడుదలైంది .


    పథకం అమలులో ఆయా రాష్ట్రాల ప్రభుత్వాలతో పూర్తి స్థాయి సమన్వయం కోసం ప్రతి జిల్లాకు , రాష్ట్రానికి నోడల్ అధికారులను నియమించారు .


    గరీబ్ కల్యాణ్ రోజ్ గార్ అభియాన్ కింద ప్రస్తుతం అమలవుతున్న పనుల సంఖ్యను రైల్వే శాఖ ఎంపిక చేసింది . (i) రైల్వే క్రాసింగులకు అప్రోచ్ రోడ్ల నిర్మాణం - నిర్వహణ , (ii) రైలు మార్గాల వెంబడి కాలువలు , డ్రెయిన్ల నిర్మాణం - నిర్వహణ , (iii) రైల్వే స్టేషన్లకు అప్రోచ్ రోడ్ల నిర్మాణం - నిర్వహణ , (iv) రైలు మార్గం ప్రస్తుత కట్టడాలను విస్తరింపజేయడం , (v) రైల్వే స్థలాల చివరి హద్దులవద్ద చెట్ల పెంపకం , (vi) ప్రస్తుతం రైల్వేల అధీనంలో ఉన్ననిర్మాణాల , వంతెనల రక్షణ పనులను ఈ పథకం కింద చేపట్టారు .


    కోవిడ్ -19 మహమ్మారి దెబ్బతో ఉపాధిని కోల్పోయి పెద్దసంఖ్యలో తమ సొంత ప్రాంతాలకు , గ్రామాలకు తిరిగి వచ్చిన వలస కూలీలకు ఆయా ప్రాంతాల్లో జీవనోపాధిని , ఆర్థిక సాధికారతను కల్పించడమే లక్ష్యంగా గరీబ్ కల్యాణ్ రోజ్ గార్ అభియాన్ పథకాన్ని గౌరవ ప్రధానమంత్రి నరేంద్ర మోదీ భారీ స్థాయిలో ప్రారంభించిన విషయాన్ని ఇక్కడ ప్రస్తావించుకోవాలి . 2020 జూన్ 20 వ తేదీన ప్రధానమంత్రి ఈ భారీ ఉపాధి కల్పానా పథకాన్ని ప్రారంభించారు . గరీబ్ కల్యాణ్ రోజ్ గార్ అభియాన్ పథకం కింద మన్నిగల గ్రామీణ మౌలిక సదుపాయాల ఏర్పాటుకోసం 50 వేల కోట్ల రూపాయలు ఖర్చు పెట్టనున్నట్టు ప్రధానమంత్రి ప్రకటించారు .


    125 రోజుల ఈ పథకం అమలును ఒక పవిత్ర ఉద్యమం తరహాలో చేపట్టారు . వలస కూలీల జనాభా ఎక్కువగా ఉన్న బీహార్ , ఉత్తరప్రదేశ్ , మధ్యప్రదేశ్ , రాజస్థాన్ , జార్ఖండ్ , ఒడిశా రాష్ట్రాల్లోని 116 జిల్లాల్లో 25 రకాల ప్రధాన పనులను , కార్యకలాపాలను చేపట్టారు . ఈ పథకం కింద చేపట్టిన ప్రజా ప్రయోజన పనుల వనరుల విలువ 50 వేల కోట్ల రూపాయల వరకూ ఉంటుంది .


    12 మంత్రిత్వ శాఖలు , విభాగాలు ఈ పథకం అమలులో పాలుపంచుకున్నాయి . పంచాయతీ రాజ్ , రోడ్డు రవాణా , రహదారుల శాఖ , గనుల శాఖ , తాగునీరు పారిశుద్ధ్య శాఖ , పర్యావరణ శాఖ , రైల్వే శాఖ , పెట్రోలియం సహజ వాయువుల శాఖ , నూతన , పునరుత్పాదక ఇంధన వనరుల శాఖ , సరిహద్దు రహదారుల విభాగం , టెలికమ్యూనికేషన్లు , వ్యవవసాయ శాఖ ఈ పథకం అమలులో భాగస్వామ్యం వహించాయి . 25 ప్రజాప్రయోజన పనులు , జీవనోపాధి అవకాశాలను కల్పించే పనుల్లో ఈ శాఖలన్నీ పాలుపంచుకున్నాయి .


    *****

    
    
    (Release ID: 1656993) Visitor Counter : 4
    
    
      Read this release in: Tamil , English , Urdu , Marathi , Hindi , Manipuri , Bengali , Punjabi , Odia , Malayalam