      వ్యవసాయ మంత్రిత్వ శాఖ

      లాభదాయక పంట సాగు నమూనా లు
      Posted On: 18 SEP 2020 3:12PM by PIB Hyderabad


    పంటల సాగు నమూనా వివిధ అంశాలపై ఆధారపడి ఉందని, వాటిలో శీతోష్ణస్థితి, నిధుల లభ్యత, మార్కెట్ శక్తులు, రైతుల సామాజిక, ఆర్థిక స్థితిగతులు, వ్యవసాయ ఉత్పత్తి కి సంబంధించిన డిమాండు, సరఫరా వంటివి ముఖ్య పాత్రను పోషిస్తాయని కేంద్ర వ్యవసాయం, రైతుల సంక్షేమం శాఖ మంత్రి శ్రీ నరేంద్ర సింగ్ తోమర్ ఈ రోజు రాజ్య సభ కు ఇచ్చిన ఒక లిఖితపూర్వక సమాధానం లో పేర్కొన్నారు. ఈ అంశాలకు అనుగుణంగా కేంద్ర ప్రభుత్వం వివిధ పంటలు/సాగు విధానాలను ప్రచారం లోకి తీసుకురావడానికి పెద్ద పీట వేస్తోందని మంత్రి తెలిపారు. పంటలలో నూతన సాంకేతికతలు/సాగు నమూనాలను రాష్ట్ర వ్యవసాయ విభాగం/భారతీయ వ్యవసాయ పరిశోధన మండలి (ఐసిఎఆర్)/రాష్ట్ర వ్యవసాయ విశ్వవిద్యాలయాలు (ఎస్ఎయు లు)/కృషి విజ్ఞాన కేంద్రాల (కెవికె లు) ద్వారా రైతుల పొలాల్లోనే ప్రయోగాత్మక పద్ధతి లో నిరూపణ చేయడం జరుగుతోందని, వీటి ద్వారా రైతులు సరైన పంటలను ఎంచుకొనేలా వారిలో చైతన్యాన్ని రేకెత్తిస్తున్నట్లు మంత్రి తెలిపారు.


    వివిధ పంటల సాగు అనే అంశం పై మోదీపురం లోని ఐసిఎఆర్-ఇండియన్ ఇన్ స్టిట్యూట్ ఆఫ్ ఫార్మింగ్ సిస్టమ్స్ 25 రాష్ట్రాలు/కేంద్రపాలిత ప్రాంతాలలో రైతుల భాగస్వామ్యం (ఆన్ – ఫార్మ్ రీసర్చ్) ద్వారా విస్తృత పరిశోధన ను చేపట్టిందని, ఈ ప్రయత్నంలో ఒక కేంద్రీయ విశ్వవిద్యాలయంతో పాటు 34 రాష్ట్ర వ్యవసాయ విశ్వవిద్యాలయాలు కూడా పాలుపంచుకుంటున్నాయని సభ దృష్టి కి మంత్రి తీసుకువచ్చారు. ఎఐసిఆర్ పి- ఇంటిగ్రేటెడ్ ఫార్మింగ్ సిస్టమ్స్ (ఎఐసిఆర్ పి-ఐఎఫ్ ఎస్) ఆధ్వర్యం లో ఈ పరిశోధన సాగుతోందన్నారు.


    ‘‘వివిధ సాగు వ్యవస్థల కోసం ఒక క్రాపింగ్ సిస్టమ్ మాడ్యూల్ ను గుర్తించడం’’ పై అధ్యయనాన్ని 20 రాష్ట్రాలలోని 31 జిల్లాలలో 36 వేరు వేరు ప్రాంతాలలో ఇప్పటికే నిర్వహించడం జరిగిందని కూడా మంత్రి తెలిపారు.


    ఉత్తమ సాగు విధానాల ప్రణాళిక అంశం పై వ్యవసాయం, సహకారం రైతుల సంక్షేమ విభాగం ఈ నెలలో ఇంతవరకు 7 అగ్రో- క్లైమేటిక్ జోనల్ కాన్ఫరెన్సులను రాష్ట్ర ప్రభుత్వాలు, ఐసిఎఆర్, వ్యవసాయ విశ్వవిద్యాలయాలు, కృషి విజ్ఞాన కేంద్రాల సహకారం తో నిర్వహించినట్లు మంత్రి తన సమాధానం లో వివరించారు.


    ****


    

    
    (Release ID: 1656215) Visitor Counter : 11
    
    
      Read this release in: English , Marathi , Punjabi , Tamil