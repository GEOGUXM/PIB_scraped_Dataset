      వినియోగదారు వ్యవహారాలు, ఆహార మరియు ప్రజా పంపిణీ మంత్రిత్వ శాఖ

      అత్యవసర వస్తువుల ధరల్లో పెరుగుదల
      Posted On: 18 SEP 2020 3:45PM by PIB Hyderabad


    కేంద్ర గణాంకాలు, కార్యక్రమాల అమలు మంత్రిత్వ శాఖ వెల్లడించిన వినియోగదారుల ధరల సూచి (సీపీఐ) ఆధారిత చిల్లర ద్రవ్యోల్బణ వివరాలు:


    వినియోగదారుల ధరల సూచి (ద్రవ్యోల్బణ శాతం)

                           
నెల       2019  2020       
                           
                           
                           
జనవరి     1.97  7.59       
                           
                           
                           
ఫిబ్రవరి  2.57  6.58       
                           
                           
                           
మార్చి    2.86  5.84       
                           
                           
                           
ఏప్రిల్   2.99  *          
                           
                           
                           
మే        3.05  *          
                           
                           
                           
జూన్      3.18  6.23       
                           
                           
                           
జులై      3.15  6.73       
                           
                           
                           
ఆగస్ట్‌   3.28  6.69 ( పి )
                           
                           

    ఆధారం : ఎంవోఎస్‌పీఐ , పి – తాత్కాలికం


    * - తగిన సమాచారం లేక ద్రవ్యోల్బణం శాతం విడుదల చేయలేదు


    అత్యవసర ఆహార పదార్థాల ధరలను స్థిరీకరించడానికి కేంద్ర ప్రభుత్వం ఎప్పటికప్పుడు వివిధ చర్యలు తీసుకుంటోంది . దేశీయంగా ఆహార పదార్థాల లభ్యత పెంచడానికి , ధరలకు కళ్లెం వేయడానికి .. దిగుమతి సుంకం , కనీస ఎగుమతి ధర , ఎగుమతి నియంత్రణల వంటి వాణిజ్య , ఆర్థిక విధాన సాధనాలను సందర్భానుసారంగా ఉపయోగిస్తోంది . నిల్వలపై పరిమితులు విధించడం, నిల్వదారులు & అక్రమ వ్యాపారులపై చర్యలకు రాష్ట్రాలకు సలహాలు ఇస్తోంది. ఉత్పత్తులను పెంచేలా రైతులను ప్రోత్సహించడానికి కనీస మద్దతు ధరలను పెంచింది . ఉద్యాన పంటల సమీకృత అభివృద్ధి మిషన్ ; జాతీయ ఆహార భద్రత మిషన్ ‌; నూనె గింజలు , ఆయిల్ ‌ పామ్ ‌ జాతీయ మిషన్ వంటి పథకాలను అమలు చేస్తోంది . పప్పుధాన్యాలు , ఉల్లి , బంగాళాదుంప వంటి వ్యవసాయ , ఉద్యాన పంటల ధరల్లో అస్థిరతను నియంత్రించడానికి ' ధరల స్థిరీకరణ నిధి ' ( పీఎస్ ‌ ఎఫ్ ‌) ని కూడా కేంద్ర ప్రభుత్వం అమలు చేస్తోంది .


    టొమాటో, ఉల్లి, బంగాళాదుంప (టీవోపీ-టాప్) విలువ గొలుసు సమీకృత వృద్ధి కోసం, “ఆపరేషన్‌ గ్రీన్స్‌” పేరిట కొత్త పథకాన్ని కేంద్ర ఆహార శుద్ధి, పరిశ్రమల మంత్రిత్వ శాఖ రూపొందించింది. ‘టాప్‌’ క్లస్టర్లలో సరైన ఉత్పత్తి ప్రణాళిక, ద్వంద్వ వినియోగ రకాలను ప్రవేశపెట్టడం ద్వారా రైతులు, వినియోగదారులకు ఉపయోగపడేలా ధర స్థిరీకరణ ఈ పథకం లక్ష్యం. 2020 జనవరి నుంచి జూలై వరకు, అత్యవసర ఆహార వస్తువుల వినియోగదారుల ధరల సూచిక స్థిరంగా ఉండేలా లేదా తగ్గేలా ప్రభుత్వ విధానం నిర్ధారించింది . డిమాండ్- సరఫరాలో అసమతౌల్యత , ప్రతికూల వాతావరణం వల్ల ఉత్పత్తుల్లో తగ్గుదల, కాల పరిస్థితులు, పెరిగిన రవాణా ఖర్చులు , నిల్వ సౌకర్యాలు లేకపోవడం వంటి సరఫరా గొలుసు ఇబ్బందులు, బ్లాక్ మార్కెటింగ్ ద్వారా సృష్టించిన కృత్రిమ కొరత వంటి వాటివల్ల ఆహార పదార్థాల ధరలు ప్రభావితమవుతాయి . .


    కేంద్ర వినియోగదారుల వ్యవహారాలు , ఆహారం , ప్రజాపంపిణీ శాఖ సహాయ మంత్రి శ్రీ దాన్వేరావ్ ‌ సాహెబ్ ‌ దాదారావ్ ‌, ఈ సమాచారాన్ని లిఖితపూర్వక సమాధానంగా రాజ్యసభకు సమర్పించారు .


    ***

    
    
    (Release ID: 1656295) Visitor Counter : 6
    
    
      Read this release in: English , Tamil