      జౌళి మంత్రిత్వ శాఖ

      మార్కెట్ తో ముడివడిన ప్రత్యేక ఉత్పత్తుల పథకం
      Posted On: 18 SEP 2020 5:12PM by PIB Hyderabad


    కొన్ని ప్రత్యేక వస్తువుల ఎగుమతిని ప్రోత్సహించడానికి ఉద్దేశించిన మార్కెట్ లింక్డ్ ప్రత్యేక ఉత్పత్తుల పథకం ( ఎం . ఎల్ . ఎఫ్ . పి . ఎస్ .) ,..2009-14 సంవత్సరాల విదేశీ వాణిజ్య విధానం నిబంధనల ప్రకారం అమలవుతూ వస్తోంది . దీన్నే 2015 మార్చి నెలాఖరు వరకూ పొడిగించారు . 2015 వ సంవత్సరం ఏప్రిల్ ఒకటవ తేదీనుంచి జరిగిన ఎగుమతులకు ఇది అమలులో లేదు . 2015-20 సంవత్సరాలకు కొత్త విదేశీ వాణిజ్య విధానం 2015 ఏప్రిల్ 1 న ప్రారంభమైంది . ఈ విధానం ప్రకారం మర్కెండైజ్ ఎక్స్ పోర్ట్ ఫ్రం ఇండియా ( ఎం . ఇ . ఐ . ఎస్ .) పేరిట ఈ కొత్త పథకం మొదలైంది .


    కోవిడ్ -19 వైరస్ మహమ్మారి దాడితో తీవ్రంగా దెబ్బతిన్న జవుళి పరిశ్రమను కాపాడేందుకు కేంద్ర జవుళి మంత్రిత్వ శాఖ ఒక చర్చా గోష్టిని నిర్వహించింది . జవుళి ఎగుమతి ప్రోత్సాహక మండలులు , జవుళి పరిశ్రమకు చెందిన ఇతర భాగస్వామ్యవర్గాలతో ఈ చర్చాగోష్టిని నిర్వహించారు . ఎగుమతులను పెంచదలచిన సమర్థవంతమైన జవుళి సంస్థలు , దుస్తుల తయారీ సంస్థల జాబితాను ఖరారు చేసేందుకు ఈ కార్యక్రమాన్ని నిర్వహించారు . ఎగుమతికి ఆస్కారం ఉన్న ఉత్పత్తుల జాబితాను , ఆయా దేశాల్లో ఉన్న రాయబార , దౌత్య కార్యాలయాలకు పంపించారు . సంబంధిత దేశాల్లో ఉత్పత్తులను కొనుగోలు చేయగలిగే సంస్థలను గుర్తించే కసరత్తులో భాగంగా ఈ చర్య తీసుకున్నారు .


    అంతేకాక ,.. అంతర్జాతీయ మార్కెట్ లో అన్ని రకాల పన్నులు , ఇతక సుంకాల్లో రిబేటు ఇవ్వడం ద్వారా జవుళి పరిశ్రమను మరింత పోటీదారుగా మార్చేందుకు కేంద్ర , రాష్ట్రాల పన్నుల , లెవీల రిబేట్ పథకాన్ని ( ఆర్ . ఒ . ఎస్ . టి . సి . ఎల్ . ను ) కొనసాగించాలని ప్రభుత్వం నిర్ణయించింది . ఎగుమతి ఉత్పత్తులపై సుంకాలు , పన్నులు తగ్గించేవరకూ రిబేటు పథకాన్ని కొనసాగించాలని ప్రభుత్వం నిర్ణయించింది . ఇందుకోసం ,. 2020-21 వ ఆర్థిక సంవత్సరానికి రూ . 7,398 కోట్ల నిధులను రిబేటు పథకంకింద డ్యూటీ క్రెడిట్ స్క్రిప్పుల జారీకోసం తాత్కాలిక ప్రాతిపదికన కేటాయించేందుకు ప్రభుత్వం ఆమోదం తెలిపింది .


    జవుళి రంగంలో ఎగుమతులను పెంచేందుకు ప్యూరిఫైడ్ టెరెఫ్తాలిక్ ఆమ్లంపై ( పి . టి . ఎ . పై ) యాంటింగ్ డంపింగ్ సుంకాన్ని ప్రభుత్వం ఎత్తివేసింది . జవుళి పరిశ్రమలో పి . టి . ఎ . ని కీలకమైన ముడి పదార్థంగా వినియోగిస్తారు . వాణిజ్యంపై కోవిడ్ -19 ప్రతికూల ప్రభావాన్ని తొలగించేందుకు జవుళి మంత్రిత్వ శాఖ అనేక చర్యలు తీసుకుంది . జవుళి పరిశ్రమ భాగస్వామ్య వర్గాలు ఎప్పటికప్పుడు ప్రస్తావించిన , డిమాండ్ చేసిన సదుపాయాలను దృష్టిలో ఉంచుకుని ఈ చర్య తీసుకున్నారు .


    ***

    
    
    (Release ID: 1656432) Visitor Counter : 2
    
    
      Read this release in: English , Punjabi