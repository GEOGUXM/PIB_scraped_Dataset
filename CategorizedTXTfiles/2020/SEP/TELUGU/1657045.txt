      సాంఘిక న్యాయం, మరియు సాధికారత మంత్రిత్వ శాఖ

      ఎస్సీ, ఓబీసీ వర్గాల స్వయం సహాయ సంఘాలు, వ్యక్తిగత లబ్ధిదారుల కోసం వడ్డీ రాయితీపై సాంఘిక న్యాయం-సాధికారత శాఖ కొత్త ఆర్థిక నమూనా అమలు
      Posted On: 20 SEP 2020 4:25PM by PIB Hyderabad


    కేం ద్ర సాంఘిక న్యాయం-సాధికారత మంత్రిత్వశాఖ వడ్డీ రాయితీపై కొత్త ఆర్థిక నమూనాను అమలు చేయనుంది. ప్రత్యేకించి ఎస్సీలు, ఓబీసీ స్వయం సహాయ సంఘాలు, వ్యక్తిగత లబ్ధిదారుల కోసం దీన్ని ప్రవేశపెట్టనుంది. ఎస్సీ లబ్ధిదారుల కోసం షెడ్యూల్డు కులాల జాతీయ ఆర్థిక సహాయ-అభివృద్ధి కార్పొరేషన్‌ (NSCFDC), ఓబీసీ స్వయం సహాయ సంఘాలు, వ్యక్తిగత లబ్ధిదారుల కోసం వెనుకబడిన తరగతుల జాతీయ ఆర్థిక సహాయ-అభివృద్ధి కార్పొరేషన్‌ (NBCFDC) ఈ పథకాన్ని అమలు చేస్తాయి.


    జా తీయ గ్రామీణ జీవనోపాధి కార్యక్రమం (ఎన్‌ఆర్‌ఎల్‌ఎం) లేదా జాతీయ పట్టణ జీవనోపాది కార్యక్రమం (ఎన్‌యూఎల్‌ఎం) లేదా నాబార్డ్‌/వ్యక్తిగత లబ్ధిదారులుగా నమోదై, ప్రభుత్వరంగ-ప్రాంతీయ గ్రామీణ బ్యాంకులు, అదేతరహా ఆర్థిక సహాయ సంస్థలు లేదా రుణవితరణ సంస్థల ద్వారా రుణాలు తీసుకున్న అర్హతగల స్వయం సహాయ సంఘాలు, వ్యక్తులకు ప్రత్యక్ష స్వల్ప వడ్డీ లబ్ధి కల్పించడమే ఈ కొత్త నమూనా లక్ష్యం. అంతేకాకుండా సమాజంలోని అణగారిన వర్గాలకు సహాయం దిశగా మంత్రిత్వశాఖ ఇప్పటికే కింద పేర్కొన్న రెండు పథకాలను అమలు చేస్తోంది.

     1. “ఓబీసీ, ఈబీసీల కోసం విదేశీ చదువుకు డాక్టర్‌ అంబేడ్కర్‌ విద్యా రుణం”: ఈ పథకం కింద దేశంలోని ఇతర వెనుకబడిన, ఆర్థికంగా వెనుకబడిన తరగతుల విద్యార్థుల విదేశీ చదువుల కోసం రూ.20 లక్షలదాకా రుణంమీద వడ్డీలో రాయితీని నోడల్ బ్యాంకు లబ్ధిదారులకు పంపిణీ చేస్తుంది. విద్యార్థుల తల్లిదండ్రులకు అన్ని వనరులనుంచీ వార్షికాదాయం రూ.8 లక్షలదాకా ఉన్నట్లయితే ఈ పథకం కింద రుణానికి అర్హులు.
     2. వెనుకబడిన తరగతుల పేదకుటుంబాల వార్షికాదాయం అన్ని వనరులనుంచీ రూ.3.00 లక్షలకన్నా తక్కువగా ఉండి, ప్రధానంగా స్వయం ఉపాధి అవకాశాల ద్వారా ఆదాయార్జనను ప్రోత్సహించడం కోసం రాష్ట్ర ఛానలైజింగ్ ఏజెన్సీల (ఎస్సీఏ) ద్వారా గరిష్ఠంగా రూ.15 లక్షలదాకా వడ్డీ రాయితీ రుణం లభిస్తుంది.

    ఈ మేరకు కేంద్ర సాంఘిక న్యాయం-సాధికారతశాఖ మంత్రి శ్రీ కృష్ణపాల్‌ గుర్జర్‌ ఇవాళ లోక్‌సభలో ఇచ్చిన లిఖితపూర్వక సమాధానంలో ఈ వివరాలు తెలిపారు.


    ***

    
    
    (Release ID: 1657045) Visitor Counter : 5
    
    
      Read this release in: English , Tamil
    
    
    

2.