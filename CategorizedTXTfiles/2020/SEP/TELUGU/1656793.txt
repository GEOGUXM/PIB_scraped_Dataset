      రక్ష‌ణ మంత్రిత్వ శాఖ‌

      పాకిస్తాన్ కాల్పుల విరమణ ఉల్లంఘన
      Posted On: 19 SEP 2020 5:01PM by PIB Hyderabad


    అధీన రేఖ , అంతర్జాతీయ సరిహద్దు ప్రాంతాల్లోని భారతీయ స్థావరాలపై పాకిస్తానీ బలగాలు ఇటీవల దాడులు చేయలేదు . అయితే ,.. అధీన రేఖ వెంబడి పదే పదే కాల్పుల విరమణ ఒప్పందం ఉల్లంఘనకు పాకిస్తాన్ సైన్యం పాల్పడుతూనే ఉంది . ఈ ఏడాది జమ్ము కాశ్మీర్ లో అధీన రేఖ వెంబడి కాల్పుల విరమణ ఒప్పందాన్ని పాక్ సైన్యం ఉల్లంఘించిన సంఘటలు 2,453 వరకూ జరిగాయి . 2020 మార్చి 1 నుంచి సెప్టెంబరు 7 వరకూ ఈ సంఘటనలు చోటుచేసుకున్నాయి . దీనికి తోడు జమ్ము కాశ్మీర్ లోని అంతర్జాతీయ సరిహద్దు ఆవలి వైపునుంచి పాక్ సైన్యం కాల్పులు జరిపిన సంఘటనలు ఈ ఏడాదిలో 192 వరకూ జరిగాయి . 2020 మార్చి 1 నుంచి ఆగస్టు నెలాఖరు వరకూ ఈ సంఘటనలు చోటుచేసుకున్నాయి .


    అధీన రేఖ , అంతర్జాతీయ సరిహద్దు వెంబడి పాకిస్తాన్ బలగాలు గత ఆరునెలల్లో జరిపిన కాల్పుల్లో సైనిక సిబ్బందికి చెందిన 10 మంది ప్రాణాలు కోల్పోయారు . ఈ ఘర్షణల్లో పాకిస్తాన్ వైపు మృతుల , లేదా క్షతగాత్రుల వివరాలను నిర్దిష్టంగా అంచనా వేయడం సాధ్యం కాలేదు .


    పాకిస్తాన్ బలగాల కాల్పుల విరమణ ఉల్లంఘనలకు దీటైన రీతిలో భారతీయ సైన్యం , సరిహద్దు భద్రతా దళం ప్రతిఘటించింది . దీనికి తోడు ,.. కాల్పుల విరమణ జరిగిన సంఘటనలన్నింటినీ పాకిస్తాన్ అధికారుల దృష్టికి తీసుకెళ్లింది . హాట్ లైన్ , ఫ్లాగ్ మీటింగ్ , సైనిక కార్యకలాపాల డైరెక్టరేట్ జనరల్స్ కార్యాలయాల స్థాయి చర్చలు ,.. తదితర మార్గాల ద్వారా ఈ సమాచారాన్ని పాకిస్తాన్ దృష్టికి తీసుకెళ్లడం జరిగింది . ఉభయ దేశాల మధ్య దౌత్యపరమైన మార్గాల ద్వారా ఈ అంశంపై చర్చ జరిగింది . భారతీయ సరిహద్దు భద్రతా దళం కూడా వివిధ స్థాయిల్లో పాకిస్తాన్ రేంజర్స్ దళంతో చర్చలు జరిపింది .


    సిమ్లా ఒప్పందం , లాహోర్ ప్రకటనలకు అనుగుణంగా జమ్ము కాశ్మీర్ లోని అధీన రేఖ , అంతర్జాతీయ . సరిహద్దు ప్రతిపత్తిని కాపాడేలా వ్యవహరించాలని , భారత్ పదేపదే దౌత్యపరంగా పాకిస్తాన్ కు సూచిస్తూనే వస్తోంది . అత్యున్నత స్థాయిలో కూడా భారత్ తన వాదనను సమర్థంగా వినిపించింది .


    రాజ్యసభలో ఈ రోజు డాక్టర్ ఫౌజియా ఖాన్ అడిగిన ప్రశ్నకు ఇచ్చిన లిఖితపూర్వక సమాధానంలో రక్షణ శాఖ సహాయ మంత్రి శ్రీపాద నాయక్ ఈ సమాచారం తెలియజేశారు .


    ***


    

    
    (Release ID: 1656793) Visitor Counter : 3
    
    
      Read this release in: English , Marathi , Manipuri , Assamese