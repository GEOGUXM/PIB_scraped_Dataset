      మహిళా, శిశు అభివృద్ధి మంత్రిత్వ శాఖ

      దేశంలో పోషకాహారం పంపిణీ
      Posted On: 18 SEP 2020 5:19PM by PIB Hyderabad


    ఆరు నెలల నుంచి ఆరేళ్ల వయస్సున్న పిల్లలకు అంగన్‌వాడీ సేవల పథకం కింద అనుబంధ పోషకాహారం అందించాం. ఆరు నెలల నుంచి మూడేళ్ల వయస్సున్న చిన్నారులు ఇంటికి తీసుకెళ్లేలా రేషన్‌, మూడేళ్ల నుంచి ఆరేళ్ల వయస్సున్న చిన్నారులకు ఉదయం అల్పాహారం, వేడి ఆహారం అందించాం. ఈ పథకం సార్వత్రికం, అర్హులైన లబ్ధిదారులందరికీ అందించాం.


    పోషణ్‌ అభియాన్‌ కింద, సమీకృత సమాచార ప్రణాళిక, ఐఈసీ సామగ్రిని రూపొందించి, మీడియా ఛానెళ్ల ద్వారా విస్తృత ప్రచారం చేశాం. అంతేగాక, అంగన్‌వాడీ కార్యకర్తలు ఇంటింటికీ వెళ్లి పోషకాహార అంశాలపై అవగాహన కల్పించారు.


    స్థానిక ఆహార అలవాట్లకు అనుగుణంగా స్థానికంగా పండే పండ్లు, కూరగాయలను వినియోగించడం ద్వారా ఆహార వైవిధ్యానికి కేంద్ర ప్రభుత్వం కూడా ప్రాధాన్యం ఇచ్చింది. ఈ కోణంలో, ప్రతిరోజు తాజా కూరగాయలు, పండ్లు అందేలా అంగన్‌వాడీ కేంద్రాల ప్రాంగణాల్లో తోటలు పెంచేలా రాష్ట్రాలు, కేంద్ర పాలిత ప్రాంతాలు ప్రోత్సహించాలని కేంద్రం సూచనలు ఇచ్చింది. దీనివల్ల ఇనుము, సి విటమిన్ వంటి సూక్ష్మపోషకాలు అనుబంధ పోషకాహారంలో చేరి, లబ్ధిదారుల పోషణ పరిస్థితిని మెరుగుపరుస్తుంది.


    అనుబంధ పోషకాహార పథకం కింద అందించే ఆహారంలో పోషకాహార నాణ్యతను పెంచేందుకు జొన్నలు, సజ్జలు, రాగులు వంటి చిరుధాన్యాలను చేర్చాలని కూడా రాష్ట్రాలకు సూచించాం. ఉత్తరాఖండ్‌లో... 6 నెలలు నుంచి మూడేళ్ల వయస్సున్న చిన్నారులకు, గర్భిణులకు, పాలిచ్చే తల్లులకు, తీవ్రమైన పోషకాహార లోపంతో బాధపడుతున్న పిల్లలకు ఇంటికి తీసుకెళ్లే రేషన్‌ను అంగన్వాడీ కేంద్రాల ద్వారా అందించాం. స్థానిక ఆహారాలైన తోటకూర‌, మినుములు, రాజ్మా, సోయాబీన్‌ను ఇంటికి తీసుకెళ్లే రేషన్‌లో అందించేలా ప్రోత్సహించాం.


    కేంద్ర మహిళ, శిశు అభివృద్ధి శాఖ మంత్రి శ్రీమతి స్మృతి జుబిన్‌ ఇరానీ, లిఖితపూర్వక సమాధానం రూపంలో ఈ సమాచారాన్ని లోక్‌సభకు సమర్పించారు.


    ***

    
    
    (Release ID: 1656463) Visitor Counter : 4
    
    
      Read this release in: English , Punjabi