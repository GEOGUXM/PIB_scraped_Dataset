      వాణిజ్యం, పరిశ్రమల మంత్రిత్వ శాఖ

      ఇండియాలో తయారీ
      Posted On: 16 SEP 2020 4:28PM by PIB Hyderabad


    దేశీయ పెట్టుబడులకు ఊతమివ్వడానికి ప్రస్తుతం నడుస్తున్న పథకాలకు అదనంగా ఇటీవల ప్రభుత్వం అనేక చర్యలను చేపట్టింది. జాతీయ మౌలిక సదుపాయాల పైప్ లైన్, కార్పొరేట్ పన్ను తగ్గింపు, ఎన్.బి.ఎఫ్.సి.లు మరియు బ్యాంకుల ద్రవ్య లభ్యతా సమస్యలను తగ్గించడం, దేశీయ తయారీ రంగాన్ని ప్రోత్సహించే అనేక విధానపరమైన చర్యలు అందులో ఉన్నాయి. భారత ప్రభుత్వం ఇంకా... ప్రభుత్వ రంగ సేకరణ ఉత్తర్వులు, దశలవారీ ఉత్పత్తి కార్యక్రమం (పిఎంపి), వివిధ మంత్రిత్వ శాఖల ఉత్పత్తి అనుసంధాన ప్రోత్సాహకాల పథకాల ద్వారా దేశీయ వస్తు తయారీని ప్రోత్సహించింది.


    అంతే కాకుండా, భారత దేశంలో పెట్టుబడి పెట్టే పారిశ్రామికవేత్తలకు తగిన స్నేహపూర్వక ఆవరణ వ్యవస్థను కల్పించే దృష్టితో, పెట్టుబడులకోసం ప్రభుత్వ కార్యదర్శులతో ఒక సాధికార గ్రూపు (ఇజిఒఎస్) ఏర్పాటుకు 2020 జూన్ 3న కేంద్ర మంత్రివర్గం ఆమోదం తెలిపింది. కేబినెట్ సెక్రటరీ అధ్యక్షతన పని చేసే ఈ గ్రూపులో నీతి ఆయోగ్ సీఈవో, వాణిజ్య శాఖ కార్యదర్శి, రెవెన్యూ శాఖ కార్యదర్శి, ఆర్థిక వ్యవహారాల శాఖ కార్యదర్శి, డిపిఐఐటి కార్యదర్శి సభ్యులుగా ఉంటారు.


    ఈ గ్రూపు ప్రధాన లక్ష్యాలు:

     1. సంఘటిత ప్రయత్నాలతో వివిధ విభాగాలు, మంత్రిత్వ శాఖల నుంచి సకాలంలో అనుమతులు లభించేలా చూడటం.
     2. భారత దేశంలోకి మరిన్ని పెట్టుబడులను ఆకర్షించడం, ప్రపంచ పెట్టుబడిదారులకు సౌలభ్యం, పెట్టుబడి మద్ధతు కల్పించడం.
      * అగ్ర పెట్టుబడిదారులను లక్ష్యంగా చేసుకొని వారి పెట్టుబడులకు సౌలభ్యం కల్పించడం... మొత్తం పెట్టుబడి వాతావరణంలో విధాన స్థిరత్వానికి, సుస్థిరతకు దారి చూపడం.

    కేంద్ర మంత్రివర్గం ఇంకా... సంబంధిత అన్ని మంత్రిత్వ శాఖలు/ విభాగాలలో ప్రాజెక్టు డెవలప్ మెంట్ సెల్స్ (పిడిసిల) ఏర్పాటుకు కూడా ఆమోదం తెలిపింది. కేంద్ర ప్రభుత్వం, రాష్ట్ర ప్రభుత్వాల మధ్య సమన్వయంతో పెట్టుబడులను వేగవంతం చేయడం ఈ సెల్స్ విధి. తద్వారా భారత దేశంలో పెట్టుబడులు పెట్టగల ప్రాజెక్టుల పైప్ లైన్ పెరుగుతుంది. ఈ క్రమం దేశీయ పెట్టుబడులను, విదేశీ ప్రత్యక్ష పెట్టుబడుల (ఎఫ్.డి.ఐ) రాకను పెంచుతుంది. పీడీసీలకు ఈ క్రింది ప్రధాన లక్ష్యాలున్నాయి.

     1. అన్ని రకాల అనుమతులు, కేటాయింపులకు అందుబాటులో భూమి, పెట్టుబడిదారుల పెట్టుబడి కోసం రూపొందిన వివరణాత్మక ప్రాజెక్టు నివేదికలతో ప్రాజెక్టులను సృష్టించడం.
     2. పెట్టుబడులను ఆకర్షించడానికి, ఖరారు చేయడానికి పరిష్కరించాల్సిన సమస్యలను గుర్తించడం... వాటిని సాధికార గ్రూపు ఎదుట ఉంచడం.

    ఈ సమాచారాన్ని కేంద్ర వాణిజ్య, పరిశ్రమల శాఖ మంత్రి శ్రీ పీయూష్ గోయల్ ఈ రోజు లోక్ సభలో రాతపూర్వక సమాధానం ద్వారా ఇచ్చారు.


    ***


    

    
    (Release ID: 1655482) Visitor Counter : 7
    
    
      Read this release in: Tamil , English , Urdu , Manipuri , Punjabi
    
    
    

2.