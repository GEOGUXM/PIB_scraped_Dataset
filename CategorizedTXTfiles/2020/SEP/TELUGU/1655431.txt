      హోం మంత్రిత్వ శాఖ

      కాశ్మీర్ లో శాంతి పునరుద్ధరణకు చర్యలు
      Posted On: 16 SEP 2020 3:28PM by PIB Hyderabad


    జమ్ము కాశ్మీర్ లో ,.. 2020 ఆగస్టు 5 నుంచి , 2020 సెప్టెంబరు 10 వరకూ ఉగ్రవాదులతో జరిగిన ఘర్షణల్లో అసులువుబాసి అమరులైన భద్రతాదళ సిబ్బంది , ప్రాణాలు కోల్పోయిన పౌరుల వివరాలు ఈ కింది విధంగా ఉన్నాయి : -

                                                                            
వివరణ                          ఉగ్రవాద సబంధ సంఘటనలు  కాల్పుల విరమణ ఉల్లంఘనలు
                                                                            
                                                                            
                                                                            
మరణించిన పౌరుల సంఖ్య           45                    26                     
                                                                            
                                                                            
                                                                            
అమరులైన భద్రతా సిబ్బంది సంఖ్య  49                    25                     
                                                                            
                                                                            

    ఉగ్రవాదాన్ని ఎంతమాత్రం సహించరాదన్న విధానాన్ని ప్రభుత్వం అనుసరిస్తోంది . ఉగ్రవాదం కట్టడి లక్ష్యంగా , వివిధ రకాల చర్యలు తీసుకుంది . భద్రతాపరమైన ఉపకరణాలను , సామగ్రిని పటిష్టపరుచుకోవడం , జాతి వ్యతిరేక శక్తులపై చట్టాన్ని కచ్చితంగా ప్రయోగించడం , ఉగ్రవాద సంఘాల సవాళ్లను ఎదుర్కొనేందుకు సోదాలను మరింత బలోపేతం చేయడం , వారి స్థావరాలుగా భావించే ప్రాంతాలను వలయంగా చుట్టుముట్టడం వంటి చర్యలను ప్రభుత్వం తీసుకుంది . ఉగ్రవాదులకు మద్దతు ఇవ్వడానికి ప్రయత్నించిన వ్యక్తులపై నిశితంగా దృష్టి సారించి , వారిపై కఠిన చర్యలు తీసుకోవడం , పోలీసులు , ప్రజల మధ్య వివిధ స్థాయిల్లో చర్చలు , సంప్రదింపులు జరపడం , జమ్ము కాశ్మీర్ లో విధులు నిర్వర్తించే అన్ని భద్రతా బలగాలు వాస్తవ పరిస్థితిపై ఎప్పటికప్పుడు పరస్పరం సమాచారం ఇచ్చిపుచ్చుకోవడం , సమస్యాత్మక ప్రాంతాలకు అదనపు బలగాలను తరలించడం , భద్రతా దళాల గస్తీని ముమ్మరం చేయడం తదితర చర్యలు పటిష్టంగా అమలు చేశారు .


    జమ్ము కాశ్మీర్ ప్రజల ప్రయోజనాలకోసం సంపూర్ణ అభివృద్ధి లక్ష్యంగా ప్రధానమంత్రి అభివృద్ధి ప్యాకేజీ ( పి . ఎం . డి . పి .-2015) కింద రూ .80,068 కోట్లతో భారీ సహాయాన్ని ప్రధాని ప్రకటించారు . ఈ ప్యాకేజీ కింద రహదారుల రంగం , విద్యుత్ ఉత్పత్తి , ప్రసారం , ఆరోగ్య మౌలిక సదుపాయాల రంగం , రెండేసి అఖిల భారత వైద్య విజ్ఞాన సంస్థలు , ఐ . ఐ . టి . లు , ఐ . ఐ . ఎం . ల ఏర్పాటు , పర్యాటక సంబంధ పథకాలు , తదితర కార్యక్రమాలను ప్రకటించారు . మొత్తం 63 భారీ అభివృద్ధి ప్రాజెక్టులతో ఈ ప్యాకేజీని రూపొందించారు . ఈ ప్రాజెక్టుల అమలు ప్రస్తుతం వివిధ దశల్లో సాగుతోంది . హిమాయత్ ( హెచ్ఐఎంఎవైఎటి ), ప్రధానమంత్రి కౌశల్ వికాస్ యోజన వంటి అనేక పథకాల కింద జమ్ము కాశ్మీర్ యువజనులకు శిక్షణ , ఉపాధికల్పన అవకాశాలను కూడా కల్పించారు .


    యువతను ప్రధాన జాతీయ స్రవంతిలోకి తీసుకువచ్చేందుకు వతన్ కో జానో కార్యక్రమానికి , విద్యార్థుల మార్పిడి కార్యక్రమానికి ప్రత్యేక ప్రాధాన్యం ఇస్తున్నారు . క్రీడలకు , అలాగే , కేంద్ర సాయుధ పోలీసు బలగాల పౌర కార్యాచరణ పథకానికి కూడా ప్రాధాన్యం ఇస్తున్నారు .


    కేంద్ర హోమ్ శాఖ సహాయమంత్రి జి . కిషన్ రెడ్డి ఈ రోజు రాజ్యసభలో ఒక ప్రశ్నకు ఇచ్చిన లిఖితపూర్వక సమాధానంలో ఈ వివరాలు తెలియజేశారు .


    ****

    
    
    (Release ID: 1655431) Visitor Counter : 2
    
    
      Read this release in: English , Bengali , Assamese , Tamil