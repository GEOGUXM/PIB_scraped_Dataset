      వ్యవసాయ మంత్రిత్వ శాఖ

      మిడుతల దాడిలో పంట నష్టం
      Posted On: 18 SEP 2020 3:09PM by PIB Hyderabad


    2019-20 వ సంవత్సరంలో రాజస్థాన్ , గుజరాత్ రాష్ట్రాల్లోని కొన్ని జిల్లాల్లో పంటలపై మిడుతల దాడి జరిగినట్టు వార్తలు వచ్చాయి . 2019-20 లో రాజస్థాన్ లోని 8 జిలాల్లో పరిధిలో ఉన్న మొత్తం 1,79,584 హెక్టార్లలో పంట ,.. మిడుతల దాడితో దెబ్బతిన్నట్టు రాజస్థాన్ ప్రభుత్వం పేర్కొంది . గుజరాత్ రాష్ట్రంలోని 2 జిల్లాల పరిధిలో ఉన్న , 19,313 హెక్టార్లలో పంట మిడుతల దాడితో దెబ్బతిన్నదని గుజరాత్ ప్రభుత్వం తెలిపింది .


    ఇక 2020-21 లో పది రాష్ట్రాల్లో మిడుతల దాడి జరిగింది . రాజస్థాన్ , మధ్యప్రదేశ్ , పంజాబ్ , గుజరాత్ , ఉత్తరప్రదేశ్ , మహారాష్ట్ర , చత్తీస్ గఢ్ , బీహార్ , హర్యానా , ఉత్తరాఖండ్ రాష్ట్రాల్లో మిడుతలను నిర్మూలించేందుకు ఆయా రాష్ట్ర ప్రభుత్వాల సమన్వయంతో చర్యలు తీసుకున్నారు . కాగా , తమ రాష్ట్రాల్లో ఎలాంటి పంటనష్టం జరగలేదని గుజరాత్ , చత్తీస్ గఢ్ , పంజాబ్ , బీహార్ రాష్ట్ర ప్రభుత్వాలు పేర్కొన్నాయి .


    2020 మే , జూన్ నెలల్లో 33 శాతం పంటనష్టం మిడుతల దాడి కారణంగా సంభవించినట్టు రాజస్థాన్ ప్రభుత్వం పేర్కొంది . మిడుతల దాడితో బికనీర్ లో 2,235 హెక్టార్లలో , హనుమాన్ గఢ్ లో 140 హెక్టార్లలో , శ్రీగంగానగర్ లో 1,027 హెక్టార్లలో పంటనష్టం జరిగినట్టు రాజస్థాన్ ప్రభుత్వం తొలుత పేర్కొంది . అయితే , ఖరీఫ్ సీజన్ లో నాట్లు పడిన పంటకు సంబంధించి మొదట్లో ఈ సమాచారం ఇచ్చామని , పంట నష్టం జరిగిన విస్తీర్ణం మేరకు రైతులు మళ్లీ నాట్లు వేశారని సవరించిన నివేదికలో రాజస్థాన్ ప్రభుత్వం తెలిపింది .


    కాగా , ఈ ఏడాది జరిగిన మిడుతల దాడిలో 33 శాతం విస్తీర్ణంకంటే తక్కువ స్థాయిలోనే పంట నష్టం జరిగినట్టు హర్యానా , మధ్యప్రదేశ్ , ఉత్తరప్రదేశ్ , ఉత్తరాఖండ్ రాష్ట్రాలు పేర్కొన్నాయి . హర్యానాలో 6,520 హెక్టార్లలో , మధ్యప్రదేశ్ లో 4,400 హెక్టార్లలో , మహారాష్ట్రలో 806 హెక్టార్లలో , ఉత్తరప్రదేశ్ లో 488 హెక్టార్లలో , ఉత్తరాఖండ్ లో 267 హెక్టార్లలో పంటనష్టం జరిగిదని ఆయా రాష్ట్ర ప్రభుత్వాలు తెలిపాయి .


    2019-20 వ సంవత్సరానికిగాను , మిడుతల దాడితో పంట నష్టపోయిన 79,922 మంది రైతులకు ప్రకృతి వైపరీత్య ప్రతిస్పందనా నిధి కింద , వ్యవసాయ పెట్టుబడి సబ్సిడీగా రూ .1,32.54 కోట్ల సహాయం అందించినట్టు రాజస్థాన్ ప్రభుత్వం ప్రకటించింది . అలాగే , దాదాపుగా రూ .18.74 కోట్లను వ్యవసాయ పెట్టుబడి సబ్సిడీగా 9,137 మంది రైతులకు చెల్లించినట్టు గుజరాత్ ప్రభుత్వం తెలిపింది .


    2020-21 వ ఆర్థిక సంవత్సరానికి సంబంధించి మిడుతల దాడిలో రైతులకు సహాయం అందించినట్టుగా ఇప్పటివరకూ ఏ రాష్ట్ర ప్రభుత్వమూ ప్రకటించలేదు . అయితే , మిడుతల దాడిలో పంట నష్టాలను అంచనా వేసేందుకు గిర్దావరి / సర్వే ప్రస్తుతం కొనసాగుతోందని రాజస్థాన్ ప్రభుత్వం తెలిపింది . పంటకోత ప్రయోగాల ద్వారా పంట దిగుబడి నష్టాలను అంచనా వేసి , పేర్లు నమోద చేసుకున్న రైతులందరికీ నష్టపరిహారం చెల్లిస్తారు . ప్రధానమంత్రి ఫసల్ బీమా యోజన ( పి . ఎం . ఎఫ్ . బి . వై .) నిబంధనల ప్రకారం నష్టపరిహారం చెల్లింపు జరుగుతుంది .


    కేంద్ర వ్యవసాయ , రైతు సంక్షేమ శాఖ మంత్రి నరేంద్ర సింగ్ తోమర్ ఈ రోజు రాజ్యసభలో ఇచ్చిన లిఖిత పూర్వక సమాధానంలో ఈ సమాచారం తెలిపారు .


    ****

    
    
    (Release ID: 1656270) Visitor Counter : 9
    
    
      Read this release in: English , Marathi , Bengali , Punjabi , Tamil