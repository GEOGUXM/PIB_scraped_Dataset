      హోం మంత్రిత్వ శాఖ

      స‌ర్దార్ వ‌ల్ల‌భ్‌ భాయ్ ప‌టేల్ జాతీయ పోలీస్ అకాడ‌మీలో దీక్షాంత్ పెరేడ్‌ లో పాల్గొన్న 131 మంది ప్రోబేష‌న‌ర్లు
      · దీక్షాంత్ పెరేడ్ కార్య‌క్ర‌మంలో వీడియో కాన్ఫ‌రెన్సు ద్వారా ముఖ్య‌అతిథిగా పాల్గొన్న ప్ర‌ధాన‌ మంత్రి శ్రీ న‌రేంద్ర‌ మోదీ
      
      · స‌మాజానికి ఉప‌యోగ‌ప‌డే అంశాల‌ను ఎంచుకుని వాటిని సాధించేందుకు ప్ర‌య‌త్నించాల‌నిపిలుపునిచ్చిన ప్ర‌ధాన‌ మంత్రి

      Posted On: 04 SEP 2020 6:09PM by PIB Hyderabad

    హైద‌రాబాద్ లోని స‌ర్దార్ వ‌ల్ల‌భ్‌ భాయ్ ప‌టేల్ జాతీయ పోలీసు అకాడ‌మీ లో శిక్ష‌ణ పూర్తి చేసుకున్న ఐపిఎస్ అధికారుల‌ దీక్షాంత్ పెరేడ్ ఈ రోజు జ‌రిగింది. ఈ పాసింగ్ అవుట్ పెరేడ్‌కు ప్ర‌స్తుత బ్యాచ్ ఉత్త‌‌మ ప్రొబేష‌న‌ర్ డి.వి. కిర‌ణ్ శృతి నాయ‌క‌త్వం వ‌హించారు.


    
    ఈ కార్య‌క్ర‌మంలో ప్ర‌ధాన‌ మంత్రి శ్రీ న‌రేంద్ర‌ మోదీ వీడియో కాన్ఫ‌రెన్సు ద్వారా ముఖ్యఅతిథిగా పాల్గొని , పాసింగ్ అవుట్ పెరేడ్‌లో పాల్గొంటున్న ప్రొబేష‌న‌ర్ల‌తో ముచ్చ‌టించారు. శారీర‌క దారుఢ్య ప్రాధాన్య‌త‌ను ప్ర‌స్తావిస్తూ ప్ర‌ధాన‌ మంత్రి , శిక్ష‌ణ‌ పూర్తి చేసుకున్న వారు శారీర‌క దారుఢ్యాన్ని కాపాడుకోవాల‌ని , ఇది వారి విధిలో భాగ‌మ‌ని అన్నారు. మంచి మ‌నిషిగా ఉండ‌‌లేని వారు మంచి అధికారి కాలేర‌ని ప్ర‌ధాన‌ మంత్రి అన్నారు. స‌మాజానికి ఉప‌యొగ‌ప‌డే అంశాల‌ను ఎంచుకుని వాటిని సాధించేందుకు ప్ర‌య‌త్నించాల‌ని ఆయ‌న వారికి పిలుపునిచ్చారు. స‌మాజంలోని నిగూఢంగా ఉన్న శక్తి సామర్ధ్యాలు ఉప‌యోగించుకుని , ప్రజలకు ఉపయోగపడే ల‌క్ష్యాల సాధ‌న‌కు కృసి చేయాలని ఆయ‌న సూచించారు.


    
    కేంద్ర హోంశాఖ మంత్రి అమిత్ షా మాట్లాడుతూ , అకాడ‌మీ నుంచి శిక్ష‌ణ పూర్తి చేసుకుని పాసింగ్ అవుట్ పెరేడ్ లో పాల్గొన్న ‌వారికి త‌న అభినంద‌న‌లు తెలిపారు. ప్ర‌ధాన‌ మంత్రి దార్శ‌నిక‌త అయిన స్మార్ట్ పోలిసింగ్‌ను సాకారం చేసేందుకు చిత్త‌శుద్ధితో , స‌మ‌గ్ర‌త‌తో ప‌నిచేయాల్సిందిగా ఆయ‌న వారికి సూచించారు.


    
    స‌ర్దార్ వ‌ల్ల‌భ్‌భాయ్ ప‌టేల్ నేష‌న‌ల్ పోలీస్ అకాడ‌మీ డైర‌క్ట‌ర్ శ్రీ‌ అతుల్ క‌ర్వాల్ మాట్లాడుతూ , అకాడ‌మీ నుంచి శిక్ష‌ణ పూర్తి చేసుకున్న ప్రొబేష‌న‌ర్ల‌ పై దేశ ప్ర‌జ‌ల‌కు ఎన్నో ఆశలు ఉన్నాయ‌ని, వారు ఎలాంటి క్లిష్ట‌ ప‌రిస్థితినైనా సందర్భానుసారం ఎదుర్కొని విజ‌యం సాధించ‌గ‌ల‌ర‌న్న విశ్వాసం త‌న‌కు ఉంద‌ని ఆయ‌న అన్నారు. విజేతలకు ఆయన ట్రోఫీలు ప్రదానం చేశారు.


    
    శిక్ష‌ణ పూర్తి చేసుకున్న వారిలో 2018 బ్యాచ్ 71 ఆర్‌.ఆర్ కు చెందిన‌ 121 మంది అధికారులు , 2017 బ్యాచ్‌ 70 ఆర్‌.ఆర్ కు చెందిన‌ 10 మంది అధికారులు క‌లిపి మొత్తం 131 మంది ఉన్నారు.


    ---

    
    
    (Release ID: 1651358) Visitor Counter : 2