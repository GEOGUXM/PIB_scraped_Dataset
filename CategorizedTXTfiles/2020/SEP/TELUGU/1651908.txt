      మహిళా, శిశు అభివృద్ధి మంత్రిత్వ శాఖ

      మూడవ 'పోషణ్ మాహ్' 2020 సెప్టెంబర్ లో జరుపుకుంటున్నాము
      Posted On: 06 SEP 2020 6:34PM by PIB Hyderabad


    3 వ రాష్ట్రీయ పోషణ్ మాహ్ 2020 సెప్టెంబర్ నెలలో జరుపుకుంటారు. 2018 లో ప్రారంభించిన పోషాన్ అభియాన్ (సంపూర్ణ పోషణ పై పిఎమ్ సమగ్ర పథకం) కింద ప్రతి సంవత్సరం పోషణ్ మాహ్ ను జరుపుకుంటారు. మహిళా , శిశు అభివృద్ధి మంత్రిత్వ శాఖ నోడల్ శాఖగా , జాతీయ స్థాయి , రాష్ట్రాలు / యుటిలు , జిల్లాలు , కింది స్థాయి వరకు భాగస్వామ్య మంత్రిత్వ శాఖలు , విభాగాలతో కలిసి పోషణ్ మాహ్ నిర్వహిస్తారు. జన్ అందోళన్ ద్వారా ' జన్ భాగిధారి ' ని కలిగించి చిన్నపిల్లలు , మహిళలలో పోషకాహారలోపాన్ని లేకుండా చేయడం , ప్రతి ఒక్కరికీ ఆరోగ్యం మరియు పోషణను నిర్ధారించడం పోషణ్ మాహ్ లక్ష్యం.


    మన జీవితాల్లో పోషకాహారం ప్రాముఖ్యతను ఇటీవల ప్రధానమంత్రి శ్రీ నరేంద్ర మోడీ ప్రముఖ కార్యక్రమం “ మన్ కి బాత్ ” తాజా ఎడిషన్‌లో 30 ఆగస్టు 2020 న ప్రత్యేకంగా ప్రస్తావించారు. పిల్లలు , విద్యార్థులు గరిష్ఠ స్థాయిలో శక్తి సమకూర్చడానికి పోషకాహారం పోషించే పాత్ర పై ప్రధాని ప్రసంగంలో ఆలోచనను పంచుకున్నారు. గత కొన్నేళ్లుగా ముఖ్యంగా గ్రామాల్లో పోషకాహార వారం & పోషణ మాసం ( పోషణ్ మాహ్) లో ప్రజల భాగస్వామ్యం పోషకాహార అవగాహనను ఒక పెద్ద ఉద్యమంగా మారుస్తున్నట్లు ఆయన తెలిపారు.


    2020 ఆగస్టు 27 న మంత్రిత్వ శాఖ సమావేశానికి కేంద్ర మహిళా , శిశు అభివృద్ధి , వస్త్ర శాఖల మంత్రి శ్రీమతి స్మృతి జుబిన్ ఇరానీ అధ్యక్షత వహించారు. మహిళా , శిశు అభివృద్ధి మంత్రిత్వ శాఖ కార్యదర్శి శ్రీ రామ్ మోహన్ మిశ్రా అన్ని రాష్ట్రాలు , యుటిలతో పోషణ్ మాహ్ తో సమ్మిళతమయ్యే కార్యక్రమాల గురించి మాట్లాడారు . అతి తీవ్రమైన పోషకాహార లోపం (సామ్) పిల్లలను గుర్తించడం , వారి నిర్వహణ తో పాటు పోషణ్ వాటికాస్ - న్యూట్రీ గార్డెన్స్ ని అభివృద్ధి చేయడం వంటి కార్యకలాపాలుచేపడతారు. తల్లి పాల ప్రాముఖ్యత గురించి అవగాహన కల్పనతో పాటు , పుట్టిన బిడ్డ మొదటి 1000 రోజులలో మంచి పోషణ అవసరాలు , యువతులు , పిల్లలలో రక్తహీనతను తగ్గించే చర్యలు మొదలైనవి ఈ కార్యక్రమంలో ముఖ్యమైన అంశాలు. .


    దేశంలో ప్రబలంగా ఉన్న కోవిడ్ నేపథ్యంలో , మహిళా , శిశు అభివృద్ధి మంత్రిత్వ శాఖ పోషణ్ మాహ్ వేడుకలు జరుపుకోవడానికి డిజిటల్ ప్లాట్‌ఫారమ్‌లను ఉపయోగించమని వాటాదారులందరినీ ప్రోత్సహిస్తోంది. సోషల్ మీడియా , ఆన్‌లైన్ కార్యకలాపాలు , పాడ్‌కాస్ట్‌లు , ఇ-సంవాద్ మొదలైనవి మన జీవితంలో పోషకాహారం ప్రాముఖ్యత గురించి పరిజ్ఞానాన్ని , సమాచారాన్ని వ్యాప్తి చేయడానికి విస్తృతంగా వినియోగిస్తారు. మంత్రిత్వ శాఖ ఒక వెబ్‌నార్ సిరీస్‌ను కూడా నిర్వహిస్తోంది , దీనిలో మహిళలు , పిల్లలకు ఆరోగ్యం , పోషణ కి సంబంధించిన ముఖ్యమైన అంశాలపై విషయ నిపుణులు మరియు ఆరోగ్య నిపుణులు అవగాహన కల్పిస్తారు.


    *****

    
    
    (Release ID: 1651908) Visitor Counter : 17
    
    
      Read this release in: Bengali , English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Kannada