      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      దేశం రూపురేఖల మార్పుపై సైన్స్, టెక్నాలజీ శాఖ కార్యచరణ ప్రణాళిక ప్రస్తుత, మాజీ కార్యదర్శుల చర్చ
      Posted On: 02 SEP 2020 5:53PM by PIB Hyderabad


    కేంద్ర విజ్ఞాన శాస్త్ర , సాంకేతిక పరిజ్ఞాన శాఖ ( డి . ఎస్ . టి .) స్వర్ణోత్సవం సందర్భంగా ఆ శాఖకు చెందిన ప్రస్తుత , మాజీ కార్యదర్శులు చర్చ నిర్వహించారు . ‘ సైన్స్ టెక్నాలజీ శాఖ యాబై స్వర్ణ వత్సరాలను స్మరిస్తూ ’ నిర్వహించిన ఈ ప్రారంభ చర్చలో డి . ఎస్ . టి . విజయాలు ప్రధానంగా ప్రస్తావనకు వచ్చాయి . ఇకముందు చేపట్టాల్సిన కార్యక్రమాలకు సంబంధించిన కార్యాచరణ ప్రణాళికను గురించి కూడా చర్చించారు .


    సైన్స్ టెక్నాలజీ మాజీ కార్యదర్శి , కేంద్ర ప్రభుత్వపు ప్రస్తుత వైజ్ఞానిక సలహాదారు కె . విజయ రాఘవన్ ఈ సందర్భంగా మాట్లాడుతూ ,.. దేశ శాస్త్ర సాంకేతిక రంగాలపై సైన్స్ టెక్నాలజీ శాఖ ప్రభావం అసాధారణమన్నారు . శాస్త్ర , సాంకేతిక రంగాల ద్వారా దేశం రూపు రేఖలు మార్చడంలో సైన్స్ టెక్నాలజీ శాఖ ఎంతో కీలకపాత్ర పోషించిందన్నారు .


    “ విజ్ఞాన శాస్త్ర రంగంలో ప్రపంచంలోనే ముందువరసలో ఉన్న దేశాలను భారత్ అందిపుచ్చుకోవాలంటే , మన దేశ మేధావివర్గాల వనరులను సమర్థంగా వినియోగించుకోవలసి ఉంది . స్థూల స్వదేశీ ఉత్పత్తిలో మనం కేటాయిస్తున్నపెట్టుబడుల నిష్పత్తికి అనుగుణంగా ఈ విషయంలో చర్యలు తీసుకోవలసి ఉంది . సాంకేతిక పరిజ్ఞాన రంగంలోని వివిధ అవకాశాలను పరిశీలించినపుడు పెట్టుబడుల పెట్టే ఏదైనా రంగంలో నవ్యవత్వానికి ఆస్కారం ఉందేమో మనం తరచి చూసుకోవాలి ” ఆయన అన్నారు .


    సైన్స్ టెక్నాలజీ శాఖ కార్యదర్శి ప్రొఫెసర్ అశుతోష్ శర్మ మాట్లాడుతూ ,.. శాస్త్ర , సాంకేతిక పరిజ్ఞాన , సృజనాత్మక రంగాల్లో సైన్స్ టెక్నాలజీ శాఖ ఏర్పాటు అనేది గొప్ప మలుపు అన్నారు . పాఠశాల విద్యార్థులనుంచి , పి . హెచ్ . డి స్థాయి వరకూ ఈ విభాగం అనుసంధానమై ఉందని , యువశాస్త్రవేత్తలు , పరిశోధనా అభివృద్ధి లాబరేటరీలు , విశ్వవిద్యాలయాలు , కళాశాలలతో ఈ శాఖకు అనుబంధం ఉందని ఆయన అన్నారు .


    సైన్స్ టెక్నాలజీ శాఖ ఏర్పాటు చేసిన గొప్ప సంస్ధాగత వ్యవస్థలను గురించి అశుతోష్ శర్మ వివరించారు . స్వదేశీ సాంకేతిక పరిజ్ఞానాన్ని వాణిజ్యపరంగా అభివృద్ధి చేయడంలో కీలకపాత్ర పోషించిన సాంకేతిక పరిజ్ఞాన అభివృద్ధి బోర్డు ( టి . డి . బి .) ను , అనేకమంది శాస్త్రవేత్తలకు సాధికారత కల్పించిన సైన్స్ , ఇంజనీరింగ్ పరిశోధనా బోర్డు ( ఎస్ . ఇ . ఆర్ . బి .) ను ఆయన ఈ సందర్భంగా ఉదహరించారు . సైన్స్ టెక్నాలజీ రంగంలో ఇప్పటివరకూ వేసిన బలమైన పునాదులను , ఐదు దశాబ్దాలుగా అభివృద్ధి చేసుకున్న మానవ వనరులను క్రియాశీలకం చేసుకోవచ్చని ఆయన సూచించారు . కోవిడ్ -19 మహమ్మారి సంక్షోభ సమయంలో వీటిని సమర్థంగా వినియోగించుకున్నామని ఆయన చెప్పారు .


    సైన్స్ టెక్నాలజీ శాఖ మాజీ కార్యదర్శి (2006-14) ప్రొఫెసర్ టి . రామసామి మాట్లాడుతూ ,.. భారతీయ వైజ్ఞానిక వ్యవస్థలో సైన్స్ టెక్నాలజీ శాఖ ప్రాణవాయువు పాత్రను పోషించిందన్నారు . “ వైజ్ఞానిక శాస్త్ర విజయాల సంబరాల్లో దేశ పౌరులంతా పాలుపంచుకోవలసి ఉంది . వైజ్ఞానిక శాస్త్ర ప్రయోజనాలు ఇప్పటి వరకూ పూర్తిగా అందని , లేదా అసంపూర్తిగా అందిన ప్రజలకు కూడా సంపూర్ణ ఫలితాలు అందేలా కొత్త తరహా సైన్స్ టెక్నాలజీ విధానాన్ని రూపొందించుకునే అవకాశాలపై దేశం దృష్టిని కేంద్రీకరించాలి ” రామసామి అభిప్రాయపడ్డారు .


    సైన్స్ టెక్నాలజీ శాఖ మరో మాజీ కార్యదర్శి (1995-2006) ప్రొఫెసర్ వి . ఎస్ . రామమూర్తి మాట్లాడుతూ , డి . ఎస్ . టి . తో అనుబంధాన్ని , తన జ్ఞాపకాలను పంచుకున్నారు . “ విద్యా సంస్థతో సంబంధంలేని తొలి టెక్నాలజీ బిజినెస్ ఇంక్యుబేటర్ ను మనం ఏర్పాటు చేసుకున్నాం . ఈ ఏడాది మరో వంద ఇంక్యుబేటర్లను డి . ఎస్ . టి . ఏర్పాటు చేస్తుంది . సైన్స్ టెక్నాలజీలో ఈ స్థాయిలో మనం ప్రగతి సాధించాలనుకుంటున్నాం . జనాభాకు తగిన సంఖ్యలో పరిశోధకులు , సాంకేతిక పరిజ్ఞానం మనకు అవసరం . కోవిడ్ కాలంలో మన సాంకేతిక పరిజ్ఞాన బలమేమిటో తెలిసి వచ్చింది . మనం మరింత పురోగమించేందుకు ఇది దోహదపడుతుంది ” అని ఆయన వ్యాఖ్యానించారు .


    స్వర్ణోత్సవ కార్యక్రమంలో భాగంగా , పలు గొలుసుకట్టు కార్యక్రమాలను ఆన్ లైన్ లో వర్చువల్ విధానంలో నిర్వహించారు . డి . ఎస్ . టి . అంతర్భాగమైన జాతీయ సైన్స్ , టెక్నాలజీ కమ్యూనికేషన్ కౌన్సిల్ ( ఎన్ . సి . ఎస్ . టి . సి .), విజ్ఞాన్ ప్రసార్ సంస్థలు ఈ కార్యక్రమాలను నిర్వహించాయి .


    ***

    
    
    (Release ID: 1650818) Visitor Counter : 15
    
    
      Read this release in: English , Urdu , Hindi , Bengali , Assamese , Manipuri , Punjabi , Tamil