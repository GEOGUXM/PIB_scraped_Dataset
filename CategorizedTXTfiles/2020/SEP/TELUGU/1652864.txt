      సూక్ష్మ‌, లఘు, మధ్య త‌ర‌హా సంస్థల మంత్రిత్వ శాఖష్

      జి.డి.పి.లో ఎం.ఎస్.ఎం.ఇ. ల వాటాను 30శాతంనుంచి 50శాతానికి పెంచడమే లక్ష్యం
      ఎగుమతుల వాటాను 49శాతంనుంచి 60శాతానికి పెంచుతామన్న గడ్కరీ
      
      ఐదేళ్లలో ఎం.ఎస్.ఎం.ఇ. రంగంలో మరో 5కోట్ల
      
      ఉద్యోగాలు కల్పిస్తామని ప్రకటన
      
      మధ్యతరహా, చిన్నతరహా సంస్థల్లో పరిశోధన, సృజనాత్మకత లక్ష్యంగా ఎ.ఎన్.ఐ.సి.-ఎ.ఆర్.ఐ.ఎస్.ఇ. చాలెంజీల ఆవిష్కారం.
      Posted On: 09 SEP 2020 5:19PM by PIB Hyderabad


    స్థూల స్వదేశీ ఉత్పత్తి ( జి . డి . పి .) లో సూక్ష్మ , చిన్న మధ్యతరహా సంస్థల ( ఎం . ఎస్ . ఎం . ఇ . ల ) వాటాను 30 శాతంనుంచి 50 శాతానికి పెంచడమే తమ లక్ష్యమని కేంద్ర రోడ్డు రవాణా , రహదారులు , ఎం . ఎస్ . ఎం . ఇ . ల శాఖ మంత్రి నితిన్ గడ్కరీ చెప్పారు . జి . డి . పి . లో ఎగుమతుల వాటాను 49 శాతంనుంచి 60 శాతానికి పెంచడమే లక్ష్యంగా పెట్టుకున్నట్టు చెప్పారు . ఆత్మ నిర్భర భారత్ , మధ్యతరహా , చిన్న సంస్థల్లో పరిశోధన , సృజనాత్మకత లక్ష్యంగా అటల్ న్యూ ఇండియా చాలెంజెస్ అన్న అంశంపై నీతీ ఆయోగ్ నిర్వహించిన వర్చువల్ సమావేశంలో గడ్కరీ ప్రసంగించారు . ప్రస్తుతం 11 కోట్ల మందికి ఉద్యోగాలు కల్పించిన సూక్ష్మ , చిన్న , మధ్యతరహా సంస్థల రంగంలో అదనంగా 5 కోట్ల ఉద్యోగాలను ఐదేళ్లలో కల్పించడమే తమ ప్రభుత్వ లక్ష్యమని గడ్కరీ ప్రకటించారు .


    ఆత్మనిర్భర భారత్ , ఎ . ఆర్ . ఐ . ఎస్ . ఇ ., అటల్ న్యూ ఇండియా చాలెంజ్ పేరిట నీతీ ఆయోగ్ చూపించిన చొరవను నితిన్ గడ్కరీ ప్రశంసించారు . వివిధ రంగాల్లో ఎదురవుతున్న సమస్యలకు పరిష్కారం కనుగొని ఆయా అంశాలకు విలువలను జోడించేందుకు వీలుగా దేశంలో కొత్త సాంకేతిక పరిజ్ఞాన వినియోగాన్ని ప్రోత్సహించాలని ఆయన పిలుపునిచ్చారు . అదనంగా పేరుకుపోయిన బియ్యం నిల్వల సమస్యను పరిష్కరించేందుకు ,.. ఆ బియ్యాన్ని మిథనాల్ ఉత్పత్తిలో వినియోగించవచ్చని , తద్వారా బియ్యం నిల్వలో ఎదురయ్యే సమస్యను పరిష్కరించుకోవడమేకాక , మరో వైపు , దేశానికి స్వచ్ఛమైన ఇంధనాన్ని అందించేందుకు వీలుంటుందని అన్నారు . సృజనాత్మకత , కొత్త పరిష్కారాన్ని కనుగొనడం వంటి అంశాల్లో చొరవ తీసుకోవడాన్ని మరింతగా ప్రోత్సహించాలని , ఈ మంచి ప్రయత్నంలో ఏవైనా కొన్ని పొరపాట్లు జరిగినా , అందుకు బాధ్యులైన వారికి తగిన రక్షణ కల్పించాలని గడ్కరీ అభిప్రాయపడ్డారు .


    దేశంలోని 115 ఆశావహ జిల్లాలతోపాటుగా వెనుకబడిన ప్రాంతాలను , గిరిజన ప్రాంతాలను అభివృద్ధి పరిధిలోకి తీసుకువచ్చినపుడే , దేశ ప్రగతి మరింత వేగవంతమవుతుందన్నారు . ఆర్థికంగా , సామాజికంగా ఎంతో వెనుకబడి ఉన్న ఈ ప్రాంతాల అభివృద్ధి , అభ్యున్నతి అత్యంత ఆవశ్యకమని ప్రధానమంత్రి ఇదివరకే స్పష్టం చేశారన్నారు . ప్రధానమంత్రి దార్శనికతకు అనుగుణంగా పనిచేయవలసిన అవసరం ఉందని , షెడ్యూల్డ్ కులాలు , తెగల ప్రజలతోపాటుగా , సామాన్య ప్రజల సమస్యల పరిష్కారంకోసం విజ్ఞాన శాస్త్రాన్ని వినియోగించుకోవాలన్నది ప్రధాని ఆకాంక్ష అని గడ్కరీ తెలిపారు .


    సృజనాత్మక ఆవిష్కరణలకు సువిశాల దృక్పథంతో మద్దతు ఇవ్వవలసిన అవసరం ఉందని , అపుడు సిసలైన ప్రతిభావంతులకే ఎదిగే అవకాశం లభిస్తుందని లభిస్తుందని , ఉత్పత్తి వ్యయం కూడా తగ్గడానికి వీలుంటుందని గడ్కరీ అన్నారు . వ్యవసాయానికి , ఎస్ . టి . ఎస్ . సి . లకు , సంబంధించిన పథకాల అమలుతీరుపై నిశితమైన తనిఖీ చేయడం ద్వారా పథకాల లక్ష్యాలను మరింత మెరుగ్గా సాధించవచ్చన్నారు .


    ఆత్మనిర్భర భారత్ , మధ్యతరహా , చిన్న తరహా సంస్థల్లో పరిశోధన లక్ష్యంగా అటల్ న్యూ ఇండియా చాలెంజెస్ కార్యక్రమం క్రియాశీలకంగా జరుగుతోందని , ఇతర మంత్రిత్వ శాఖలు , సంబంధిత పరశ్రమల సమన్వయంతో ఈ కార్యక్రమం సాగుతోందని గడ్కరీ అన్నారు . పరిశోధన , సృజనాత్మకతలకు , వివిధ రంగాల్లో ఎదురయ్యే సమస్యలకు సృజనాత్మక పరిష్కారాలు కనుగొనేందుకు ఈ కార్యక్రమం ఎంతో ప్రేరణ కలిగిస్తుందని గడ్కరీ అభిప్రాయపడ్డారు .


    ******

    
    
    (Release ID: 1652864) Visitor Counter : 10
    
    
      Read this release in: English , Urdu , Marathi , Hindi , Manipuri , Punjabi , Tamil