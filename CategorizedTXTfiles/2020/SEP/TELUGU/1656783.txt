      రక్ష‌ణ మంత్రిత్వ శాఖ‌

      ఆయుధ కర్మాగార బోర్డు కార్పొరేటీకరణ
      Posted On: 19 SEP 2020 5:02PM by PIB Hyderabad


    కేంద్ర రక్షణ మంత్రిత్వ శాఖ కింద పనిచేసే ఆయుధ కర్మాగార బోర్డు ( ఒ . ఎఫ్ . బి .) ను కార్పొరేటీకరించే ప్రతిపాదనకు భద్రతా వ్యవహారాల మంత్రివర్గ సంఘం ఆమోదం తెలిపింది . 2020 వ సంవత్సరం సెప్టెంబరు 29 న జరిగిన సమావేశంలో ఈ మేరకు నిర్ణయం తీసుకున్నారు . ఒ . ఎఫ్ . బి . ని ఒకటి లేదా అంతకంటే ఎక్కువ సంఖ్యలో ,.. ప్రభుత్వ యాజమాన్యంలోని కార్పొరేట్ సంస్థలుగా మార్చేందుకు , 2013 వ సంవత్సరపు కంపెనీల చట్టం కింద వాటిని రిజిస్టర్ చేసేందుకు నిర్ణయం తీసుకున్నారు .


    ఒ . ఎఫ్ . బి . కార్పొరేటీకరణ ప్రక్రియ కారణంగా ,.. ఒ . ఎఫ్ . బి . స్వయంప్రతిపత్తి మరింత మెరుగుపడి , ఆయుధాల సరఫరాలో జవాబ్దారీతనం , సామర్థ్యం పెరుగుతుంది . ప్రతిపాదిత కార్పొరేటీకరణ ప్రక్రియను వ్యతిరేకంగా సమ్మెకు పిలుపునిస్తూ ఒ . ఎఫ్ . బి . కార్మికులు 2020, ఆగస్టు 4 న ఇచ్చిన నోటీసును ,.. సదరు నోటీసులో వారు వ్యక్తం చేసిన ఆందోళలను ప్రభుత్వం పరిగణనలోకి తీసుకుంది . 2020, నవంబరు 12 ఉదయం ఆరు గంటలనుంచి నిరవధిక సమ్మెకు పిలుపునిస్తూ , ఆయుధ కర్మాగారాలకు చెందిన రక్షణ , పౌర ఉద్యోగులకు చెందిన మూడు గుర్తింపు సమాఖ్యలు ఈ నోటీసు ఇచ్చాయి . ఒ . ఎఫ్ . బి . ని కార్పొరేటీకరించాలన్న ప్రభుత్వ ప్రతిపాదనను ఈ సమాఖ్యలు వ్యతిరేకిస్తున్నాయి .


    ఒ . ఎఫ్ . బి . కార్పొరేటీకరణ ప్రక్రియపై పూర్తి పర్యవేక్షణ , మార్గదర్శకత్వంకోసం కేంద్ర రక్షణమంత్రి అధ్యక్షతన మంత్రులతో కూడిన ఒక సాధికార బృందాన్ని ఏర్పాటు చేశారు . బోర్డు ప్రస్తుత స్థాయినుంచి కార్పొరేటకరణకు మారే క్రమంలో ఉద్యోగుల వేతనాల , పదవీ విరమణ ప్రయోజనాల రక్షణ ప్రక్రియను , ఉద్యోగుల సర్దుబాటు ప్రణాళికను కూడా ఈ సాధికార బృందం పర్యవేక్షిస్తుంది .


    సాయుధ బలగాలకు అవసరమైన సైనిక సంపత్తిని , ఆయుధాలను రక్షణ మంత్రిత్వ శాఖ పరిధిలోని ఆయుధ ఫ్యాక్టరీలు తయారు చేస్తాయి . ఈ ఆయుధ ఫ్యాక్టరీల్లో తయారైన ఉత్పాదనలను ( ఆయుధాలను ) ఎలాంటి లాభాపేక్ష లేకుండా తయారీ వ్యయం ఆధారంగా ఖరారు చేసిన ధరలకే సాయుధ బలగాలకు సరఫరా చేస్తారు . కీలకమైన ఆయుధాలను సాయుధ బలగాలకు సరఫరా చేయడానికి ఒ . ఎఫ్ . బి . తయారీ ఏజెన్సీగా వ్యవహరిస్తున్నందున , వాటి ధరలను , అంతర్జాతీయ ధరలతో పోల్చడానికి వీల్లేదు .


    ఈ రోజు రాజ్యసభలో డాక్టర్ సంతనూ సేన్ అడిగిన ప్రశ్నకు ఇచ్చిన లిఖిత పూర్వక సమాధానంలో రక్షణ శాఖ సహాయమంత్రి శ్రీపాద నాయక్ ఈ సమాచారం తెలియజేశారు .


    ***


    

    
    (Release ID: 1656783) Visitor Counter : 7
    
    
      Read this release in: English , Marathi , Assamese , Manipuri