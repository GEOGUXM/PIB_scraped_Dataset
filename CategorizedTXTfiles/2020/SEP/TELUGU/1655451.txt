      వాణిజ్యం, పరిశ్రమల మంత్రిత్వ శాఖ

      సరళతర వ్యాపారం
      Posted On: 16 SEP 2020 4:24PM by PIB Hyderabad


    రాష్ట్రాలు మరియు కేంద్ర పాలిత ప్రాంతాలలో వ్యాపార నియంత్రణ వాతావరణాన్ని మెరుగుపర్చడానికి, రాష్ట్రాలు, కేంద్ర పాలిత ప్రాంత ప్రభుత్వాల సమన్వయంతో పరిశ్రమలు మరియు అంతర్గత వాణిజ్యాభివృధి శాఖ ( డి.పి.ఐ.ఐ.టి ), కృషి చేస్తోంది. రాష్ట్రాలు, కేంద్రపాలిత ప్రాంతాలతో సంప్రదించి, ఈజ్ ఆఫ్ డూయింగ్ బిజినెస్ (ఈ.ఓ.డి.బి) ను తీసుకువచ్చే సంస్కరణలను గుర్తించడం కూడా ఈ కృషిలో భాగంగా ఉంది. గుర్తించిన అనంతరం, ఈ సంస్కరణలు కార్యాచరణ ప్రణాళికగా సంకలనం చేయడం జరిగింది. సమయానుసారంగా వాటి అమలు కోసం రాష్ట్రాలు మరియు కేంద్ర పాలితప్రాంతాలకు ఆ వివరాలను తెలియజేయడం జరిగింది. రాష్ట్రాలు, కేంద్ర పాలిత ప్రాంతాలు సాధించిన విజయాలను వారు ఈ.ఓ.డి.బి. పోర్టల్‌ ( https://eodb.gov.in ) లో పొందుపరచడం జరిగింది. కార్యాచరణ ప్రణాళిక అమలు ఆధారంగా రాష్ట్రాలు, కేంద్ర పాలితప్రాంతాలను డి.పి.ఐ.ఐ.టి. అంచనా వేసింది.


    డి.పి.ఐ.ఐ.టి. ఇప్పటివరకు రాష్ట్ర సంస్కరణల కార్యాచరణ ప్రణాళిక కింద దాని అంచనాలను నాలుగు సంచికలుగా విడుదల చేసింది. మొదటి అంచనా 2015 సెప్టెంబర్, 14వ తేదీన; రెండవ అంచనా 2016 అక్టోబర్, 31వ తేదీన; మూడవ అంచనా 2018 జులై, 10వ తేదీన; విడుదలచేయగా; తాజా అంచనాను 2020 సెప్టెంబర్, 5వ తేదీన విడుదల చేయడం జరిగింది. అంచనాల ఐదవ భాగంలో, డి.పి.ఐ.ఐ.టి. 301 పాయింట్లతో రాష్ట్రాల సంస్కరణల కార్యాచరణ ప్రణాళిక-2020 ని సిద్ధం చేసి, దానిని, 2020 ఆగస్టు 25వ తేదీన రాష్ట్రాలు / కేంద్ర పాలిత ప్రాంతాలకు అందజేసింది. వివిధ రంగాల కవరేజీని నిర్ధారించడానికి అనేక రంగాల-నిర్దిష్ట సంస్కరణలతో పాటు 24 సంస్కరణ ప్రాంతాలలో ఈ కార్యాచరణ ప్రణాళిక విస్తరించి ఉంది.


    సంస్కరణ ఎజెండాను క్షేత్ర స్థాయికి తీసుకోవాలనే లక్ష్యంతో, డి.పి.ఐ.ఐ.టి., 213 పాయింట్ల జిల్లా సంస్కరణల కార్యాచరణ ప్రణాళిక, 2020 ని రూపొందించి, రాష్ట్రాలు / కేంద్రపాలిత ప్రాంతాలతో పంచుకుంది. వ్యాపారం ప్రారంభించడం, పట్టణ, స్థానిక సంస్థల సేవలు, భూ సంస్కరణల గురించి తెలిసిన వ్యక్తి, భూ నిర్వహణ, ఆస్తుల రిజిస్ట్రేషన్ల గురించి తెలిసిన వ్యక్తి, నిర్మాణానికి అనుమతి, పన్నుల చెల్లింపు, ఫిర్యాదుల పరిష్కారం, కాగితంతో పని లేకుండా న్యాయస్థానాలు, శాంతి,భద్రతలు మొదలైన 8 సంస్కరణ ప్రాంతాల్లో ఈ కార్యాచరణ ప్రణాళిక విస్తరించి ఉంది.


    ఈ సంస్కరణల అమలు కోసం రాష్ట్రాలు, కేంద్ర పాలిత ప్రాంతాలకు నిర్దిష్ట నిధులు లేవు. సంస్కరణ కార్యాచరణ ప్రణాళిక అమలుకు సంబంధించిన సమస్యలను పరిష్కరించడానికి రాష్ట్రాలు, కేంద్ర పాలిత ప్రాంతాల్లో వర్క్ ‌షాప్‌లు / సెమినార్లు నిర్వహించడం ద్వారా డి.పి.ఐ.ఐ.టి. రాష్ట్రాలకు మద్దతు ఇస్తుంది.


    301 పాయింట్లతో, డి.పి.ఐ.ఐ.టి., రాష్ట్ర సంస్కరణల కార్యాచరణ ప్రణాళిక, 2020 ని సిద్ధం చేసి, 2020 ఆగష్టు, 25వ తేదీన రాష్ట్రాలు, కేంద్ర పాలిత ప్రాంతాలతో పంచుకుంది. ఈ కార్యాచరణ ప్రణాళిక 24 సంస్కరణ ప్రాంతాలలో విస్తరించి ఉంది. దేశంలోని వివిధ రంగాలలో వ్యాపార వాతావరణాన్ని సృష్టించడానికి రంగ-నిర్దిష్ట విధానాన్ని ప్రోత్సహించడానికి ఇది ప్రయత్నిస్తుంది. వివిధ రంగాలలో ట్రేడ్ లైసెన్స్, ఆరోగ్య సంరక్షణ, లీగల్ మెట్రాలజీ, ఫైర్ లైసెన్స్ / ఎన్‌.ఓ.సి, సినిమా హాళ్ళు, ఆతిధ్యం, టెలికాం, సినిమా షూటింగు, పర్యాటకం మొదలైనవి ఉన్నాయి.


    కేంద్ర వాణిజ్య, పరిశ్రమల శాఖ మంత్రి శ్రీ పియూష్ గోయల్ ఈ రోజు లోక్‌ సభలో సమర్పించిన లిఖితపూర్వక సమాధానంలో ఈ సమాచారాన్ని వెల్లడించారు.


    *****

    
    
    (Release ID: 1655451) Visitor Counter : 5
    
    
      Read this release in: Tamil , English , Urdu , Marathi