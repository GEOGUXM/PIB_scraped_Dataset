      వాణిజ్యం, పరిశ్రమల మంత్రిత్వ శాఖ

      ఒక జిల్లా ఒక ఉత్పత్తి భావనతో స్వదేశీ తయారీకి ప్రోత్సాహం
      Posted On: 18 SEP 2020 3:07PM by PIB Hyderabad


    ఆత్మనిర్భర్ భారత్ లక్ష్యసాధన దిశగా , జిల్లాల సిసలైన సామర్థ్యాలను సమర్థంగా వాడుకునేందుకు , ఆర్థిక ప్రగతిని పెంపొందించేందుకు , ఉపాధికల్పనకు , గ్రామీణరంగంలో ఔత్సాహిక పారిశ్రామిక , వ్యవస్థాపనా స్వభావాన్ని పరిపుష్టం చేసేందుకు ఒక జిల్లా , ఒక ఉత్పత్తి ( ఒ . డి . ఒ . పి .) అనే భావన సమర్థంగా పనిచేస్తుంది .. స్వదేశీ తయారీని ప్రోత్సహించే గణనీయమైన పరివర్తన చర్యగా దీన్ని పేర్కొనవచ్చు . ఇందుకు సంబంధించి అన్ని రాష్ట్రాలు , కేంద్ర పాలిత ప్రాంతాలతో 2020, ఆగస్టు 27 న ఒక చర్చ జరిగింది . ఒక జిల్లా ఒక ఉత్పత్తి అనే స్ఫూర్తి అమలు విషయమై చర్చించేందుకు ఈ కార్యక్రమాన్ని ఏర్పాటు చేశారు . ఒక జిల్లా ఒక ఉత్పత్తి అనే భావనను ముందుకు తీసుకుపోయే అంశంపై పారిశ్రామిక , అంతర్జాతీయ వాణిజ్య ప్రోత్సాహక శాఖ ( డి . పి . ఐ . ఐ . టి .) ఎంతో కసరత్తు చేస్తోంది .


    ఒక జిల్లా , ఒక ఉత్పత్తి కార్యక్రమాన్ని ప్రోత్సహించే విషయమై , వాణిజ్య శాఖ మరిన్ని చర్యలు తీసుకుంటోంది . డైరెక్టర్ జనరల్ ( డి . జి . ఎఫ్ . టి .) ద్వారా వివిధ రాష్ట్రాల సంస్థలతో , కేంద్ర ప్రభుత్వ సంస్థలతో విదేశీ వాణిజ్య విభాగం చర్చలు , సంప్రదింపులు జరుపుతోంది . జిల్లాలో ఎగుమతి చేయదగిన ఉత్పత్తులను గుర్తించడం , సదరు ఉత్పాదనల ఎగుమతిలో ఎదురయ్యే ఆటంకాలను తొలగించడం , తయారీ ప్రక్రియకు ఊతం ఇచ్చేందుకు వీలుగా స్థానిక ఎగుమతిదారులను , తయారీదార్లను ప్రోత్సహించడం , విదేశాల్లో సదరు ఉత్పత్తులను తీసుకునే కొనుగోలుదార్లను కనుక్కోవడం , జిల్లాలో తయారీ , సేవా పరిశ్రమను ప్రోత్సహించడం , జిల్లాలో ఉపాధి కల్పనను పెంపొందించడం తదితర చర్యలతో దేశంలోని ప్రతి జిల్లాను ఎగుమతి కేంద్రంగా తీర్చిదిద్దడమే ఈ కార్యక్రమ ఉద్దేశం .


    దీనికి తోడు ఒక జిల్లా ఒక ఉత్పత్తి కార్యక్రమాన్ని ముందుకు తీసుకెళ్లేందుకు జిల్లా ఎగుమతి ప్తోత్సాహక కమిటీ ( డి . ఇ . పి . సి .) పేరిట ఒక సంస్థాగతమైన యంత్రాగాన్ని ఏర్పాటు చేస్తున్నారు . జిల్లా మెజిస్ట్రేట్ / కలెక్టర్ / డి . సి ./ జిల్లా అభివృద్ధి అధికారి ఈ కమిటీకి అధ్యక్ష్యత వహిస్తారు . విదేశీ వాణిజ్య వ్యవహారాల డైరెక్టర్ జనరల్ పర్యవేక్షణలో పనిచేసే ప్రాంతీయ అధికారి ఈ కమిటీకి సహాధ్యక్షుడుగా వ్యవహరిస్తారు . ఎగుమతి వ్యవహారానికి సంబంధించిన ఆయా జిల్లాల ప్రత్యేక కార్యాచరణ ప్రణాళికలను తయారు చేయడం జిల్లాల ఎగుమతుల ప్రోత్సాహ కమిటీలు నిర్వర్తించవలసిన ప్రధాన కార్యక్రమం . కేంద్ర ప్రభుత్వం , రాష్ట్రం , జిల్లా స్థాయిల్లో సంబంధిత భాగస్వామ్య వర్గాలతో కలసి ఈ ప్రణాళికలను రూపొందించవలసి ఉంటుంది .


    ఇందుకు సంబంధించి , డి . జి . ఎఫ్ . టి . వెబ్ సైట్ తో అనుసంధానించే ఒక వైబ్ పోర్టల్ ను కూడా రూపొందించారు . ఆయా జిల్లాల్లో ఎగుమతికి అవకాశం , ఆస్కారం ఉన్న ఉత్పత్తుల సమాచారాన్ని అంతటినీ పొందుపరుచేందుకు వీలుగా ఈ పోర్టల్ ఉంటుంది . ఇప్పటికే రూపకల్పన పూర్తయిన ఈ పోర్టల్ ఇపుడు ప్రయోగాత్మక దశలో ఉంది . వివిధ జిల్లాల్లో ,.. ఎగుమతికి అవకాశాలున్న ఉత్పత్తులను గుర్తించే ప్రక్రియ దేశవ్యాప్తంగా జరుగుతోంది . అందుకు తగినట్టుగానే ఆయా రాష్ట్రాల ఎగుమతి వ్యూహాలు తయారవుతున్నాయి .


    కేంద్ర వాణిజ్య , పరిశ్రమల శాఖ మంత్రి పీయూష్ గోయెల్ ఈ రోజు రాజ్యసభకు ఇచ్చిన లిఖితపూర్వక సమాధానంలో ఈ సమాచారం తెలిపారు .


    ****

    
    
    (Release ID: 1656210) Visitor Counter : 9
    
    
      Read this release in: English , Marathi , Bengali , Manipuri , Punjabi , Tamil