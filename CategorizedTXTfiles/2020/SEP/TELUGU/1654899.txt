      పంచాయతీరాజ్ మంత్రిత్వ శాఖ

      పంచాయతీ భవనాల నిర్మాణం
      Posted On: 15 SEP 2020 8:03PM by PIB Hyderabad


    పంచాయతీ రాజ్ వ్యవస్థ రాష్ట్రం పరిధిలోని అంశం కాబట్టి , గ్రామ పంచాయతీలో పంచాయతీ భవనం నిర్మాణం ప్రధానంగా ఆయా రాష్ట్ర ప్రభుత్వాల బాధ్యతే అవుతుంది . పంచాయతీ భవనాల నిర్మాణానికి అవసరమైన నిధులను రాష్ట్రాలే వివిధ వనరులనుంచి సమకూర్చుకోవలసి ఉంటుంది . అయితే ,.. ఈ విషయంలో రాష్ట్రాల ప్రయత్నాలకు తోడుగా , పంచాయతీ భవనాల నిర్మాణానికి గాను , రాష్ట్రాలకు , కేంద్ర పాలిత ప్రాంతాలకు కేంద్ర పంచాయతీ మంత్రిత్వ శాఖ వివిధ పథకాల ద్వారాఆర్థిక సహాయం అందిస్తూ వస్తోంది . కేంద్రం సౌజన్యంతో నడిచే రాష్ట్రీయ గ్రామ స్వరాజ్ అభియాన్ ( ఆర్ . జి . ఎస్ . ఎ .) 2018-19 వ సంవత్సరంనుంచి అమలవుతూ వస్తోంది . గ్రామ పంచాయతీ భవనాల నిర్మాణానికి పరిమిత స్థాయిలో అంటే భవనానికి 20 లక్షల రూపాయల చొప్పున రాష్ట్రాలకు , కేంద్ర పాలిత ప్రాంతాలకు అందించేందుకు ఆర్ . జి . ఎస్ . ఎ . వీలు కల్పిస్తోంది . ఈ పథకం కింద ఇప్పటికే , 4,500 గ్రామ పంచాయతీ భవనాల నిర్మాణానికి ఇప్పటికే ఆమోదం లభించింది . వివిధ రకాల పథకాల కింద నిర్మించే గ్రామ పంచాయతీ భవనాల వివరాలను రాష్ట్రాలు , కేంద్ర పాలిత ప్రాంతాల పరిపాలనా యంత్రాగాలు సూచిస్తున్నాయి . ఇప్పటివరకూ అందిన సమాచారం ప్రకారం వివిధ రాష్ట్రాలు , కేంద్ర పాలిత ప్రాంతాల పరిధిలోని 2,56,765 గ్రామపంచాయతీలు , గ్రామీణ స్థానిక పరిపాలనా సంస్థలకు గాను , 1,97,108 గ్రామ పంచాయతీలకు మాత్రమే పంచాయతీ భవనాాలు ఉన్నాయి . 59,657 గ్రామ పంచాయతీలు పంచాయతీ భవనాలు లేకుండానే పరిపాలన సాగిస్తున్నాయి . ఇందుకు సంబంధించిన రాష్ట్రాలవారీ వివరాలను అనుబంధంలో పొందుపరిచారు .


    ఈ పరిస్థితి దృష్ట్యా ,.. గ్రామపంచాయతీలకు పంచాయతీ భవనాల అవసరాన్ని , ఆర్ . జి . ఎస్ . ఎ . కింద నిధులకు ఉన్న పరిమితిని దృష్టిలో ఉంచుకుని పంచాయతీ భవనాల నిర్మాణం జరిగేలా చూడాలని రాష్ట్రాలకు కేంద్రం సూచించింది . అంతేకాక , మహాత్మాగాంధీ జాతీయ గ్రామీణ ఉపాధి హామీ పథకం ( ఎం . జి . ఎన్ . ఆర్ . ఇ . జి . ఎస్ .) కింద నిధులను , వనరుల మార్పుదల ద్వారా , గ్రామపంచాయతీ భవనాల నిర్మాణాన్ని చేపడుతున్నారు . 14 వ ఆర్థిక సంఘం కింద ఖర్చు పెట్టని నిధులను , 15 వ ఆర్థిక సంఘం నిధులను , రాష్ట్రాల పథకాలకింద నిధులను ఇందుకోసం ఖర్చు పెడుతున్నారు . తద్వారా పంచాయతీ భవనాల నిర్మాణంలో అవసరానికి , వాస్తవానికి మధ్య అంతరాన్ని 2022 వ సంవత్సరం ఆఖరునాటికల్లా భర్తీ చేసేందుకు చర్యలు తీసుకుంటున్నారు .


    లోక్ సభకు ఇచ్చిన లిఖితపూర్వక సమాధానంలో కేంద్ర గ్రామీణాభివృద్ధి , పంచాయతీ రాజ్ శాఖ మంత్రి నరేంద్ర తోమర్ ఈ సమాచారాన్నితెలిపారు .


    *******

    
    
    (Release ID: 1654899) Visitor Counter : 3
    
    
      Read this release in: English , Manipuri , Punjabi