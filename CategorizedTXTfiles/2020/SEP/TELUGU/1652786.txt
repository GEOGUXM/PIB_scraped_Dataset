      రహదారి రవాణా, హైవేల మంత్రిత్వ శాఖ

      ఆత్మనిర్భర్ భారత్ పథకం కింద రూ. 10వేలకోట్లను
      విడుదల చేసిన రహదారుల మంత్రిత్వ శాఖ
      
      మరో రూ. 2,500కోట్లు చెల్లింపునకు కొనసాగుతున్న ప్రక్రియ
      Posted On: 09 SEP 2020 2:04PM by PIB Hyderabad


    కోవిడ్ -19 వైరస్ వ్యాప్తి సంక్షోభం నేపథ్యంలో ,.. ఆత్మనిర్భర్ భారత్ పథకం కింద . సరళీకృత చెల్లింపుల ప్రక్రియకు అనుగుణంగా రూ . 10,339 కోట్లను కేంద్ర రహదారుల మంత్రిత్వ శాఖ విడుదల చేసింది . మరో రూ . 2,475 కోట్ల మొత్తాన్ని త్వరలోనే విడుదల చేయడానికి ప్రక్రియ కొనసాగుతోంది .


    సులభంగా వాణిజ్య నిర్వహణ జరిగేలా చూసేందుకు , రహదారుల రూపంలో నాణ్యతతో కూడిన మౌలిక సదుపాయాల నిర్మాణంపై భాగస్వామ్య వర్గాల్లో ఆత్మవిశ్వాసాన్ని పెంపొందించేందుకు ప్రభుత్వం అనేక చర్యలు తీసుకుంది . ఈ నేపథ్యంలో ఆత్మనిర్భర్ భారత్ పథకం కింద చెల్లింపుల ప్రక్రియను కేంద్ర రోడ్డు రవాణా , రహదారుల మంత్రిత్వ శాఖ సరళతరం చేసింది . చెప్పుకోదగిన కార్యక్రమాల ప్రాతపదికన కాకుండా , సరళీకృత ప్రక్రియ ద్వారా కంట్రాక్టర్లకు ప్రతినెలా చెల్లింపులు జరుగుతున్నాయి . దేశంలో జాతీయ రహదారుల ప్రాజెక్టులు సకాలంలో పూర్తయ్యేందుకు ఈ ప్రక్రియ ఎంతో ప్రయోజనకరంగా ఉందని రుజువైంది .


    కోవిడ్ -19 వ్యాప్తి సంక్షోభం నేపథ్యంలో కాంట్రాక్టర్లకు , రాయితీదార్లకు సహాయంగా అనేక ప్యాకేజీలను రహదారుల మంత్రిత్వ శాఖ అందించింది . కాంట్రాక్ట్ నిబంధనలకు అనుగుణంగా ఇప్పటికే పూర్తయిన పనుల నిష్పత్తికి తగినట్టుగా రిటెన్షన్ మనీ మొత్తాన్ని చెల్లిస్తూ వస్తున్నారు . పైగా , కాంట్రాక్టర్లు పెట్టిన బిల్లులనుంచి రిటెన్షన్ మనీ మొత్తాన్ని ఆరునెలల వరకూ మినహాయించుకోకుండా చర్యలు తీసుకున్నారు . హైబ్రిడ్ ఆన్యుటీ మోడల్ ( హెచ్ . ఎ . ఎం .)/ నిర్మాణం , నిర్వహణ , బదిల ( బి . ఒ . టి .) కాంట్రాక్టులకు పనితీరు గ్యారంటీ మొత్తాన్ని ప్రో - రాటా ప్రాతిపదికన చెల్లించారు . ఈ సహాయ ప్యాకేజీ కింద 1,155 ప్రాజెక్టులకు 1,253 దరఖాస్తులు అందగా , రూ . 3,527 కోట్లు విడుదలైంది . రూ . 189 కోట్లకుపైగా విడుదలకు ప్రక్రియ కొనసాగుతోంది .


    పూర్తి చేసిన పనికి కాంట్రాక్టకు నెలవారీ చెల్లింపు జరిపేందుకుగాను , షెడ్యూల్ - హెచ్ లో తగిన సడలింపు ఇచ్చారు . ఇ . పి . సి ./ హెచ్ . ఎ . ఎం . ప్యాకేజీ కాంట్రాక్ట్ నిబంధనల మేరకు ఈ చెల్లింపునకు ఆమోదం లభించింది . ఈ ప్యాకేజీ కింద 774 ప్రాజెక్టులకు గాను మొత్తం 863 దరఖాస్తులకు రూ . 6,526 కోట్ల రూపాయలు విడుదలైంది . ఇంకా , రూ .2,241 కోట్ల రూపాయలు చెల్లింపునకు ప్రక్రియ కొనసాగుతోంది .


    పని ప్రదేశంలోని పరిస్థితులను బట్టి కాంట్రాక్ట్ నిబంధనల ప్రకారం కాంట్రాక్టర్లకు , రాయితీదార్లకు వారి వారి ఇబ్బందులను దృష్టిలో పెట్టుకుని ఆరునెలల వరకూ గడువు పొడిగింపునకు అవకాశం ఇస్తున్నారు . ఈ ప్యాకేజీ కింద 196 ప్రాజెక్టులకుగాను మొత్తం 207 దరఖాస్తులకు 34 కోట్ల రూపాయల సహాయం విడుదలైంది . ఇంకా 15 కోట్ల రూపాయల విడుదలకు ప్రక్రియ కొనసాగుతోంది .


    కొత్త కాంట్రాక్ట్ కుదిరినపుడు ఫర్ఫార్మెన్స్ సెక్యూరిటీ లేదా బ్యాంకు గ్యారంటీ సమర్పణ ప్రక్రియలో జాప్యం జరిగినపుడు విధించే పెనాల్టీని మాఫీ చేసే ప్యాకేజీకి సంబంధించి 2020 మార్చినుంచి సెప్టెంబర్ వరకూ 17 ప్రాజెక్టులకు గాను మొత్తం 17 దరఖాస్తులకు 9 కోట్ల రూపాయలు విడుదలైంది .


    పని ప్రాంతంలో పరిస్థితిని బట్టి కాంట్రాక్ట్ గడువు పొడిగింపు ( ఐ . ఇ . లేదా ఎ . ఇ .) సదుపాయాన్ని 3 నెలలనుంచి 6 నెలల వరకూ అనుమతిస్తున్నారు . ఈ ప్యాకేజీ కింద 31 ప్రాజెక్టులకుగాను మొత్తం 31 దరఖాస్తులకు 2 కోట్ల రూపాయలు విడుదలైంది . మరో కోటి రూపాయల చెల్లింపునకు ప్రక్రియ కొనసాగుతోంది .


    నిర్మాణం , నిర్వహణ , బదిలీ / టి . ఒ . టి . రాయితీ : సి . ఒ . డి . ప్రక్రియకు ముందు నిర్మాణం , నిర్వహణ , బదిలీ ( బి . ఒ . టి .) షరతుల నమూనాపై పనిచేసే కాంట్రాక్టర్లకు రాయితీ గడువు 3 నుంచి 4 నెలల వరకూ ఉండేది . పైగా ,.. వినియోగ చార్జీల వసూలులో నష్టం జరిగినపుడు దినసరిగా వసూలయ్యే సగటు ఫీజు మొత్తం 90 శాతంకంటే తక్కువగా ఉంటే , అందుకు అనుగుణంగా రాయితీ గడువును పొడిగిస్తారు . ఈ ప్యాకేజీకింది రెండు కోట్ల రూపాయల మొత్తానికి అందిన దరఖాస్తుకు సంబంధించి చెల్లింపు ప్రక్రియ కొనసాగుతోంది .


    జాతీయ రహదారులపై అమలులో ఉన్న టోల్ రుసుం కాంట్రాక్టులకు సంబంధించి , రుసుం వసూలులో నష్జం జరిగిపునడు కాంట్రాక్ట్ నిబంధనలకు అనుగుణంగా నష్టపరిహారం చెలిస్తారు . ఈ ప్యాకేజీకి సంబంధించిన దరఖాస్తు ఇంకా పరిశీలనలో ఉంది .


    మధ్యవర్తిత్వం ద్వారా బకాయిల చెల్లింపుతో సహా కాంట్రాక్టర్లకు సంబంధించిన పలు సమస్యల పరిష్కార ప్రక్రియను కూడా రహదారుల మంత్రిత్వ శాఖ చేపట్టింది . ఇందుకోసం రాజీ కుదిర్చేందుకు స్వతంత్ర ప్రాతిపదికపై పనిచేసే నిపుణులతో కూడిన కమిటీలను ( సి . సి . ఐ . ఇ . లను ) కూడా ఏర్పాటు చేశారు . తమ క్లెయిములను సానుకూలంగా పరిష్కరించుకునేందుకు , చెల్లింపులను సత్వరం పొందేందుకు వీలుగా రాజీ ప్రక్రియకు ముందుకు రావాలని కాంట్రాక్టర్లందరికీ సూచించారు . ఈ ఏడాదిలో రూ . 14,248 కోట్లకు సంబంధించి 47 కేసులను పరిష్కరించారు . మరో 59 కేసుల పరిష్కారానికి చర్చల ప్రక్రియ కొనసాగుతోంది .


    ***

    
    
    (Release ID: 1652786) Visitor Counter : 10
    
    
      Read this release in: English , Urdu , Marathi , Hindi , Bengali , Assamese , Punjabi , Tamil