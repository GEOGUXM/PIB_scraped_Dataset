      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      ప్రజలతో మమేకం: సిసిఎంబి వారోత్సవాలు
      Posted On: 18 SEP 2020 6:17PM by PIB Hyderabad


    ప్రతి ఏటా సెప్టెంబర్ 26 వ తేదీన CSIR ఆవిర్భావ దినోత్సవ సందర్భంగా సిసిఎంబి తమ శాస్త్రీయ కార్యకలాపాలను ప్రజలకు వివరించే ఫౌండేషన్ దినోత్సవంగా నిర్వహిస్తున్నారు . అయితే ఈ సంవత్సరం కరోనా వ్యాప్తి కారణంగా ఈ కార్యక్రమంలో మార్పులు చేశారు . ఒక రోజు బదులుగా ఒక వారం రోజులు దృశ్య శ్రవణ మాధ్యమాల ద్వారా అంటే ఆన్ లైన్ లో సెప్టెంబర్ 21 నుంచి 26 వరకు నిర్వహించాలని నిర్ణయించారు , ( http://tiny.cc/ccmbopenweek ). ఈ కార్యక్రమాన్ని 12 సంవత్సరాల పై బడిన వారు అందరూ ఇంటర్నెట్ మరియు స్మార్ట్ ఫోన్ సహాయంతో వీక్షించవచ్చు .


    ఈ ఉత్సవాలు సీసీఎంబీ లో జరుగుతున్న వివిధ జీవ శాస్త్ర పరిశోధనలపై వివరణ , చర్చా కార్యక్రమాలు , కొన్ని ప్రయోగాలు ప్రదర్శించే అవకాశాలు కల్పిస్తున్నారు . సమకాలీన అత్యవసర సమస్యలపై విధానపరమైన నిర్ణయాలపై చర్చలు జరుపుతారు . ముఖ్యంగా సమాజంపై జీవం , జీవ నిర్మాణ పరిశోధనలు ఏ విధమైన పరిణామాలకు దారితీస్తాయనే విషయాలు వీటిపై ప్రజలలో అవగాహన కల్పిస్తూ, భారతదేశము దృష్టి సారించవలసిన అంశాలు , మొదలైన అంశాలపై ఇష్టాగోష్టి జరుగుతుంది . ఈ కార్యక్రమాలు ప్రతిరోజు ఉదయం 10 గంటల నుంచి సాయంత్రం 6 గంటల వరకు ఉంటాయి . ఈ కార్యక్రమాల్లో పాల్గొనే వారికి క్విజ్ , వ్యాసరచన , వివిధ ప్రశ్నలు, ప్రశ్నలు అడిగే అవకాశం వంటి అనేక కార్యక్రమాలను సిసిఎంబి రూపొందిస్తుంది . సీసీఎంబీ లో జరుగుతున్న పరిశోధనలు ప్రజలపై ఏ రకంగా అనుసంధానమై ఉన్నాయనే విషయాన్ని తెలుసుకోవడానికి ఈ కార్యక్రమాన్ని నిర్వహిస్తున్నారు . శాస్త్రవేత్తలు ఈ విషయాన్ని ప్రజలకు వివరించడం అతిముఖ్యం , అత్యవసరం కూడాను . ఈ సంవత్సరం ఒక్కరోజు బదులుగా ఒక వారం ఈ కార్యక్రమాన్ని నిర్వహిస్తోంది . ఈ నూతన విధానం ద్వారా పరిశోధనలు ప్రజలకు వివరించటం , వారి అభిప్రాయాలను మరింత లోతుగా తెలుసుకోవటానికి అవకాశం కలుగుతుందని సి సి ఎమ్ బి నిర్దేశకులు డాక్టర్ రాకేష్ మిశ్రా అభిప్రాయపడ్డారు . ప్రతి సంవత్సరం ఓపెన్ డే సందర్భంగా రమారమి పదివేల మంది హైదరాబాద్ లోని సందర్శకులకు అవకాశం కలిగిస్తారు . అయితే ఈ సంవత్సరం డిజిటల్ విధానం ద్వారా దేశంలోని వివిధ ప్రాంతాల్లోని ప్రజలకు కూడా ఈ అవకాశం లభిస్తోంది.


    ---

    
    
    (Release ID: 1656317) Visitor Counter : 5
    
    
      Read this release in: English