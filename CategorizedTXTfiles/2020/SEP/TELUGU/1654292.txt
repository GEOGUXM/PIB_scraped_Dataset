      రక్ష‌ణ మంత్రిత్వ శాఖ‌

      దేశ రక్షణ ఆధునీకరణకు నిధులు
      Posted On: 14 SEP 2020 5:33PM by PIB Hyderabad


    రక్షణ సేవల అంచనాల కింద, మూలధన సేకరణ (ఆధునీకరణ) కోసం 90,048 కోట్ల రూపాయలను బి.ఇ. 2020-21లో కేటాయించారు. బి.ఇ. 2019-20 కంటే ఇది 9,088.92 కోట్ల రూపాయలు అదనం. రక్షణ సేవల అంచనాల్లో 27.87 శాతాన్ని మూలధన సేకరణ (ఆధునీకరణ) కోసం కేటాయించారు.


    కొత్త సామగ్రిని సమకూర్చుకోవడం, ప్రస్తుతమున్న రక్షణ సామగ్రి, వ్యవస్థలను వృద్ధి చేయడం ద్వారా సాయుధ దళాలను ఆధునీకరించేందుకు కేంద్రం చర్యలు తీసుకుంటోంది. ఆమోదం పొందిన మూలధన సేకరణ ప్రణాళిక ప్రకారం, అంటే ప్రస్తుతమున్న రక్షణ సేకరణ విధానం ప్రకారం ఆధునీకరణ ప్రాజెక్టులు కొనసాగుతున్నాయి.


    రాజ్యసభ సభ్యులు శ్రీ పి.భట్టాచార్య, శ్రీ విజయ్‌ పాల్‌ సింగ్‌ తోమర్‌ అడిగిన ప్రశ్నలకు, రక్షణ శాఖ సహాయ మంత్రి శ్రీ శ్రీపాద్‌ నాయక్‌ లిఖితపూర్వకంగా ఇచ్చిన సమాధానం ఇది.


    ***
    

    
    (Release ID: 1654292) Visitor Counter : 6
    
    
      Read this release in: English , Urdu , Marathi , Manipuri , Bengali , Punjabi