      యువజన వ్యవహారాలు, క్రీడల మంత్రిత్వ శాఖ

      ఒలంపిక్స్ కు వెళ్ళే క్రీడాకారులకోసం జాతీయ శిక్షణాశిబిరాల పునరుద్ధరణ
      Posted On: 14 SEP 2020 6:03PM by PIB Hyderabad


    కోవిడ్ సంక్షోభం నేపథ్యంలో జపాన్ లోని టోక్యో నగరంలో 2021 లో జరగబోయే ఒలంపిక్ క్రీడలకోసం శిక్షణ సజావుగా సాగేందుకు ఈ దిగువ పేర్కొన్న చర్యలు తీసుకున్నాం:


    (i) శిక్షణాకేంద్రాలలో క్రీడా కార్యక్రమాలు పునరుద్ధరించటం కోసం " ఖేలో ఇండియా ఫిర్ సే" కింద ప్రామాణిక నిర్వహణా విధానాలు రూపొందించాం. ఈ కేంద్రాలలోని దిగువ పేర్కొన్న అందరికోసం ప్రమాణాలు తయారుచేశాం:


    • అందరు క్రీడాకారులు


    • సాంకేతిక, సాంకేతికేతర సహాయ సిబ్బంది


    • మొత్తం పాలనాసిబ్బంది


    • అన్ని హాస్టళ్ళ నిర్వాహక సిబ్బంది


    • కేంద్రానికి వచ్చే సందర్శకులందరూ


    (ii) మార్గదర్శకాలన్నిటినీ తూచా తప్పకుండా పాటించేలా చూడటానికి శిక్షణాకేంద్రాల్లో కోవిడ్ టాస్క్ ఫోర్స్ కమిటీ ఏర్పాటు. క్రమం తప్పకుండా పర్యవేక్షించే బాధ్యత, ఆరోగ్య రక్షణ ఏర్పాట్లు చూసే బాధ్యత ఈ కమిటీదే .


    (iii) ఈ ప్రామాణిక మార్గదర్శకాలు క్రీడాంశాలను స్పర్శ అవసరం లేని క్రీడలు, కొద్దిపాటి స్పర్శ మాత్రం అనివార్యమయ్యే క్రీడలు, పూర్తిగా స్పర్శ అవసరమయ్యే క్రీడలు, నీటిలో క్రీడలు అనే విభాగాలుగా చేసి అమలుకు దోహదపడతాయి.


    (iv) స్పోర్ట్స్ అథారిటీ ఆఫ్ ఇండియా వారి ప్రాంతీయ కేంద్రాలు, రాష్ట్ర ప్రభుత్వాలు, స్వచ్ఛంద సంస్థల సహకారంతో క్రీడాకారులకు అవసరమైన క్రీడాపరికరాలను ( బార్బెల్ రాడ్స్, వెయిట్స్, ఎక్సర్ సైజ్ సైకిళ్ళు) గాలి బులెట్లు, టార్గెట్ వ్యవస్థ అందజేశారు. దీనివలన వార్ఉ లాక్ దౌన్ మొదటి దశలో ఇళ్ళలోనే ఉండే శిక్షణ పొందటం సాధ్యమైంది.


    (v) ఈ కష్టకాలంలో క్రీడాకారుల మానసిక స్థైర్యాన్ని కాపాడటానికి వారితో క్రమం తప్పకుండా సంభాషించటం వాళ్లను ప్రేరేపించటం లాంటి చర్యలు సాగాయి. వత్తిడిని సమర్థంగా ఎదుర్కోవటానికి, డిప్రెషన్ కి లోను కాకుండా ఉండటానికి, లక్ష్యం మీదనే దృష్టి నిలపటానికి వీడియో కాన్ఫరెన్సింగ్ ద్వారా సెమినార్లు, వర్క్ షాపులు నిర్వహించారు.


    (vi) 2021 ఒలంపిక్స్ లో పాల్గొనాల్సిన క్రీడాకారులకు జాతీయ శిక్షణా శిబిరాలు పునరుద్ధరించబడ్డాయి. ప్రామాణిక నిర్వహణా విధానాలను కచ్చితంగా పాటిస్తూ ఈ శిబిరాల నిర్వహణ సాగుతోంది. వ్యక్తిగత, బృంద క్రీడాకారులకి నిర్దిష్టమైన కాలక్రమ పట్టిక తయారుచేసి గుంపులుగా కలిసే పరిస్థితి ఏర్పడకుండా శిక్షణ సాగిస్తున్నారు. జాతీయ శిబిరాలలో కోచ్ లు తప్ప మరే ఇతర సిబ్బందీ క్రీడాకారులను కలవకుండా జాగ్రత్తలు తీసుకుంటున్నారు.


    కేంద్ర యువజన వ్యవహారాలు, క్రీడల శాఖ సహాయమంత్రి ( స్వతంత్ర ప్రతిపత్తి) శ్రీ కిరెన్ రిజిజు ఈరోజు రాజ్యసభలో ఒక ప్రశ్నకు లిఖితపూర్వకంగా ఈ సమాధానం ఇచ్చారు.


    ***

    
    
    (Release ID: 1654301) Visitor Counter : 3
    
    
      Read this release in: Marathi , Manipuri , English , Urdu , Punjabi