      మానవ వనరుల అభివృద్ధి మంత్రిత్వ శాఖ

      నూతన విద్యావిధానం-2020 ముఖ్యాంశాలు
      Posted On: 14 SEP 2020 4:41PM by PIB Hyderabad


    కేంద్ర విద్యా శాఖ 2020 సంవత్సరం జూలై 29 న ప్రకటించిన జాతీయ విద్యా విధాానాన్ని ( ఎన్ . ఇ . పి . 2020 ను ) విద్యాశాఖ వెబ్ సైట్ (https://www.mhrd.gov.in/sites/upload_files/mhrd/files/NEP_Final_English_0.pdf) లో అందుబాటులో ఉంచారు . కొత్త జాతీయ విద్యా విధానం ప్రత్యేక అంశాలు ఇలా ఉన్నాయి :-


    1. ప్రీ ప్రైమరీ స్థాయినుంచి 12 వ తరగతివరకూ అన్ని స్థాయిల్లో పాఠశాల విద్య అందరికీ అందుబాటులో ఉండేలా చూడటం ;


    2. 3 నుంచి ఆరేళ్ల వరకూ వయస్సున్న పిల్లలందరికీ ముందస్తు బాల్యంలో నాణ్యమైన రక్షణ , నాణ్యమైన విద్య ;


    4. 5+3+3+4 పద్ధతిలో కొత్త తరహా పాఠ్యాంశాలు , బోధనా పద్ధతుల వ్యవస్థ ;


    5. ఆర్ట్స్ , సైన్స్ ,.. పాఠ్యాంశాలు , పాఠ్యేతర అంశాలు .., వృత్తిపరమైన , విద్యా సంబంధమైన అంశాల మధ్య ఎలాంటి కఠినమైన విభజనా లేని పద్థతి ;


    6. సరైన పునాదులతో కూడిన అక్షరాస్యత , సంఖ్యాశాస్త్ర అధ్యయనం కోసం జాతీయ స్థాయి కార్యక్రమం ;


    7. బహుభాషా వాదం , భారతీయ భాషల అధ్యయనంపై శ్రద్ధ ; కనీసం ఐదవ తరగతివరకూ , ప్రత్యేకించి 8 వ తరగతివరకూ లేదా అంతకు మించిన స్థాయివరకూ మాతృభాష / సొంత భాష / స్థానిక భాష / ప్రాంతీయ భాషే బోధనా మాధ్యమం .


    8. మధింపు సంస్కరణలు - పాఠశాల సంవత్సరంలో రెండు పర్యాయాల వరకూ బోర్డు పరీక్షలు . ఒక ప్రధాన పరీక్ష . అవసరమైతే ఇంప్రూవ్ మెంట్ పరీక్ష ;


    9. జాతీయ స్థాయిలో కొత్త మదింపు కేంద్రాన్ని ఏర్పాటు చేయడం , పరాఖ్ - పి . ఎ . ఆర్ . ఎ . కె . హెచ్ (


    ప్రతిభ తీరు అంచనా , సమీక్ష , విశ్లేషణ , సంపూర్ణ వ్యక్తిత్వ వికాసంకోసం విజ్ఞానం );


    10. సమాన ప్రాతిపదికపై సమ్మిళిత విద్య - సామాజికంగా , ఆర్థికంగా అవకాశాలకు దూరమైన వర్గాలకు ( ఎస్ . ఇ . డి . జి . లకు ) ప్రత్యేక ప్రాధాన్యం ఇవ్వడం ;


    11, అవకాశాలకు దూరమైన ప్రాంతాలు , గ్రూపులకోసం విడిగా ఒక లైంగిక సమ్మిళిత నిధి , ప్రత్యేక విద్యా మండలం ;


    12. ఉపాధ్యాయుల నియామకం , ప్రతిభ ఆధారిత పనితీరుకోసం దృఢమైన , పారదర్శకమైన ప్రక్రియ ;


    13. పాఠశాల సముదాయాలు , గ్రూపుల ద్వారా అన్ని రకాల వనరులు అందుబాటులో ఉండేలా చూడటం ;


    14. ప్రభుత్వ పాఠశాల ప్రమాణాల ప్రాధికార సంస్థను ( ఎస్ . ఎస్ . ఎస్ . ఎ . ని ) ఏర్పాటు చేయడం ;


    15. పాఠశాల విద్య , ఉన్నత విద్యా వ్యవస్థలో వృత్తి విద్యకు అవకాశం ;


    16. ఉన్నత విద్యలో స్థూల నమోదు నిష్పత్తిని ( జి . ఇ . ఆర్ . ను ) 50 శాతానికి పెంచడం ;


    17. బహుళ అవకాశాల ప్రవేశం , నిర్గమన అవకాశాలతో కూడిన సంపూర్ణమైన బహుళ పాఠ్యాంశాల అధ్యయనం ;


    18. ఉన్నత విద్యా సంస్థల్లో ప్రవేశం కోసం ఉమ్మడి ప్రవేశ పరీక్ష నిర్వహించేందుకు జాతీయ టెస్టింగ్ ఏజెన్సీ ( ఎన్ . టి . ఎ .) కి అవకాశం ;


    19. అకాడమిక్ బ్యాంక్ ఆఫ్ క్రెడిట్ ఏర్పాటు ;


    20. బహుళ పాఠ్యాంశాలను పోల్చి చదివే విద్యా , పరిశోధనా వ్యవస్థను విశ్వవిద్యాలయాల్లో ఏర్పాటు చేయడం ;


    21. జాతీయ పరిశోధనా ఫౌండేషన్ ( ఎన్ . ఆర్ . ఎఫ్ ) ను ఏర్పాటు చేయడం ;


    22. ‘ సరళమైనదైనా పటిష్టమైన ’ నియంత్రణా వ్యవస్థ ;


    23. వైద్యవిద్యను , న్యాయవిద్యను మినహాయిస్తూ ఉపాధ్యాయ విద్యతోపాటు ఉన్నత విద్యా రంగానికి ప్రోత్సాహం ఇవ్వడానికి అందుబాటులో ఉండేలా భారతీయ ఉన్నత విద్యా కమిషన్ ( హెచ్ . ఇ . సి . ఐ .) పేరిట ఏక ఛత్ర సంస్థ ఏర్పాటు . వివిధ అంశాలపై స్వతంత్ర ప్రతిపత్తిగల సంస్థల ఏర్పాటు . ప్రమాణాలను నిర్దేశించడానికి సార్వత్రిక విద్యా మండలి , నిధులకోసం ఉన్నత విద్యా గ్రాంట్స్ కొన్సిల్ , గుర్తింపు ప్రక్రియకోసం నేషనల్ అక్రెడిటేషన్ కౌన్సిల్ ( ఎన్ . ఎ . సి .), నియంత్రణ వ్యవహారాల కోసం జాతీయ ఉన్నత విద్యా నియంత్రణా మండలి ( ఎన్ . హెచ్ . ఇ . ఆర్ . సి .).


    24. స్థూల నమోదు నిష్పత్తిని ( జి . ఇ . ఆర్ . ను ) పెంచేందుకు సార్వత్రిక , దూరవిద్యా వ్యవస్థ విస్తరణ .


    25. విద్యను అంతర్జాతీయ స్థాయికి పెంపొందించడం


    26. ఉన్నత విద్యా వ్యవస్థలో వృత్తి విద్య ( ప్రొఫెషనల్ ఎడ్యుకేషన్ ) ఒక అంతర్గత భాగంగా ఉంటుంది . స్వతంత్ర ప్రతిపత్తితో పనిచేసే సాంకేతిక విశ్వవిద్యాలయాలు , ఆరోగ్య శాస్త్ర విశ్వవిద్యాలయాలు , న్యాయ , వ్యవసాయ విశ్వవిద్యాలయాలు , వీటితో పాటు ఇతర అధ్యయన అంశాల సంస్థలు బహుళ పాఠ్యాంశాల సంస్థలుగా ఎదిగేందుకు అవకాశం కల్పించడం


    27. ఉపాధ్యాయ విద్య - నాలుగేళ్ల ఇంటిగ్రేటెడ్ స్టేజ్ ... ప్రత్యేక అంశం అధ్యయనంతో , ప్రత్యేక బ్యాచిలర్ డిగ్రీ . మార్గదర్శకత్వం కోసం జాతీయ కార్యక్రమ రూపకల్పన .


    28. జాతీయ విద్యా సాంకేతిక వేదిక ( ఎన్ . ఇ . టి . ఎఫ్ .) ఏర్పాటు . అధ్యయనం , మధింపు , ప్రణాళిక , పరిపాలన , తదితర అంశాల మెరుగుదల కోసం సాంకేతిక పరిజ్ఞాన వినియోగంపై స్వేచ్ఛగా పరస్పరం అభిప్రాయాలను పంచుకునే వేదికగా ఎన్ . టి . ఎఫ్ . ను ఏర్పాటు చేయడం . విద్య అన్ని స్థాయిల్లోకి తగిన విధంగా సాంకేతిక పరిజ్ఞానాన్ని సమ్మిళితం చేయడం .


    29. యువతలో , వయోజనుల్లో వందశాతం అక్షరాస్యత సాధించడం


    30. ఉన్నత విద్య వాణిజ్యంగా , వ్యాపారంగా మారకుండా నియంత్రించేందుకు తగిన తనిఖీలు , సమతూకాలతో బహుళ యంత్రాగ వ్యవస్థల ఏర్పాటు .


    31. ఒకే రకమైన తనిఖీ ప్రమాణాలతో లాభాపేక్షలేని సంస్థలుగా విద్యా సంస్థలను తీర్చిదిద్దడం


    32. విద్యా రంగంలో ప్రభుత్వ పెట్టుబడిని స్థూల జాతీయోత్పత్తిలో 6 శాతానికి సాధ్యమైనంత త్వరగా చేర్చేందుకు కేంద్ర ప్రభుత్వం , రాష్ట్రాలు కలసికట్టుగా పనిచేయడం


    33. నాణ్యమైన విద్యపై పూర్తి స్థాయి దృష్టి కేంద్రీకృతమై ఉండేలా సమన్వయం కోసం కేంద్ర విద్యా సలహా బోర్డును మరింత బలోపేతం చేయడం .


    34. విద్యా మంత్రిత్వ శాఖ : విద్య , అధ్యయనం తదితర అంశాలపై దృష్టిని కేంద్రీకరించేందుకు వీలుగా మానవ వనరుల మంత్రిత్వ శాఖ పేరును విద్యా మంత్రిత్వ శాఖగా తిరిగి పేరు మార్చడం అభిలషణీయం .


    రాష్ట్రాలు , కేంద్ర పాలిత ప్రాంతాల ప్రభుత్వాలు , అధికార యంత్రాంగాలతో పాటుగా అన్ని భాగస్వామ్య వర్గాలతో సవివరమైన సంప్రదింపుల ప్రక్రియ ముగిసిన అనంతరం 2020 వ సంవత్సరపు జాతీయ విద్యా విధానం ఖరారైంది . 2020 సవంత్సరపు జాతీయ విద్యా విధానాన్ని తు . చ . తప్పకుండా అమలు చేయాలంటూ విద్యా మంత్రిత్వ శాఖ అన్ని రాష్ట్రాల , కేంద్ర పాలిత ప్రాంతాలకు సమాచారం ఇచ్చింది . జాతీయ విద్యా విధానం ఇతివృత్తం , అమలు తీరుపై చర్చించడం , సూచనలు స్వీకరించడం లక్ష్యంగా కేంద్ర విద్యా మంత్రిత్వ శాఖ 2020 సెప్టెంబరు 8 వ తేదీనుంచి 25 వరకూ ‘ శిక్షక్ పర్వ్ ’ పేరిట ఒక కార్యక్రమం నిర్వహిస్తోంది . “ ఉన్నత విద్యా పరివర్తనలో జాతీయ విద్యా విధానం పాత్ర ” అనే అంశంపై గవర్నర్లతో ఒక సమ్మేళనాన్ని కూడా విద్యా మంత్రిత్వ శాఖ నిర్వహించింది . ఈ సమ్మేళనంలో వివిధ రాష్ట్రాల గవర్నర్లు , కేంద్ర పాలిత ప్రాంతాల లెఫ్టినెంట్ గవర్నర్లు , వివిధ రాష్ట్రాల్లోని విశ్వవిద్యాలయాల వైస్ చాన్సిలర్లు , ఇతర ప్రముఖులు పాలుపంచుకున్నారు . ఈ సందర్భంగా 2020 వ సంవత్సరపు జాతీయ విద్యావిధానంపై భాగస్వామ్య వర్గాలనుంచి సానుకూలమైన , ప్రతిస్పందన వెల్లువెత్తింది .


    ప్రధాన స్రవంతిలోని విద్య కంటే , వొకేషనల్ విద్య తక్కువ స్థాయిదనే భావన నెలకొన్నట్టు నూతన జాతీయ విద్యావిధానం గుర్తించింది . అందుకే ,.. వొకేషనల్ విద్య సామాజిక స్థాయిపై ప్రస్తుతం ఉన్న అపోహను తొలగించి , వొకేషనల్ విద్యా కోర్సులను ప్రధాన స్రవంతిలోని విద్యా కోర్సులతో మమేకం చేయాలన్న లక్ష్యాన్ని జాతీయ విద్యా విధానం నిర్దేశించుకుంది . అన్ని విద్యా సంస్థల్లో దశలవారీ గా ఈ లక్ష్యం పూర్తి చేయాలని కూడా నిర్దేశించుకుంది . ఈ దిశగా , మాధ్యమిక పాఠశాలలు పారిశ్రామిక శిక్షణా సంస్థలు ( ఐ . టి . ఐ . లు ), పాలిటెక్నిక్ సంస్థలు , స్థానిక పరిశ్రమలతో కలసి పనిచేయవలసి ఉంటుంది . ఈ కార్యక్రమంలో భాగంగా పాఠశాలల్లో నైపుణ్య పరిశోధనా శాలలను ( స్కిల్ ల్యాబ్ లను ) ఏర్పాటు చేస్తారు . హబ్ అండ్ స్పోక్ నమూనాలో ఏర్పాటయ్యే ఈ స్కిల్ ల్యాబ్ ల సదుపాయాన్ని ఇతర పాఠశాలలు కూడా వినియోగించుకునే అవకాశమిస్తారు .


    ప్రాథమిక పాఠశాలల నుంచి విశ్వవిద్యాల వరకూ అన్ని స్థాయిల్లో విద్య నాణ్యతను పెంచడం అనేది నిరాటంకంగా కొనసాగుతున్న ప్రక్రియ . ఈ దిశగా ప్రస్తుతం అనేక చర్యలు కూడా తీసుకున్నారు . పాఠశాల విద్య కోసం సమగ్రశిక్షా పేరిట కేంద్ర ప్రాయోజిత పథకం అమలవుతోంది . పాఠశాల విద్య అన్ని స్థాయిల్లో సమాన ప్రాతిపదికన నాణ్యమైన విద్యను అందించడమే లక్ష్యంగా ఈ పథకాన్ని అమలు చేస్తున్నారు . ప్రీ స్కూల్ , ప్రాథమిక , ప్రాథమికోన్నత , మాధ్యమిక , సీనియర్ సెకండరీ విద్య స్థాయి వరకూ ‘ పాఠశాల ’ అనేది నిరంతర ప్రక్రియగా ఈ పథకం పేర్కొంటోంది . ఇక , ఉన్నత విద్యలో కూడా పలు పథకాలు అమలులో ఉన్నాయి . రాష్ట్రీయ ఉచ్ఛతర శిక్షా అభియాన్ ( రూసా - ఆర్ . యు . ఎస్ . ఎ .), విద్యా పరిశోధనా కార్యకలాపాల ప్రోత్సాహ పథకం ( ఎస్ . పి . ఎ . ఆర్ . సి .), విద్యా వ్యవస్థపై ప్రపంచ స్థాయి కార్యక్రమం ( జి . ఐ . ఎ . ఎన్ .), పరిశోధన , సృజనాత్మక సాంకేతిక పరిజ్ఞాన ప్రభావిత కార్యక్రమం ( ఇంప్రింట్ - ఐ . ఎం . పి . ఆర్ . ఐ . ఎన్ . టి .), సాంకేతిక విద్యా నాణ్యతా మెరుగుదల కార్యక్రమం ( టి . ఇ . క్యు . ఐ . పి .), యువత , ఆశావహుల క్రియాశీలక అధ్యయనంపై స్టడీ వెబ్స్ ( స్వయం - ఎస్ . డబ్ల్యు . వై . ఎ . ఎం .), జాతీయ డిజిటల్ లైబ్రరీ క్యాంపస్ అనుసంధాన కార్యక్రమం , ఉచ్చతర్ ఆవిష్కార అభియాన్ , ఉన్నత్ భారత్ అభియాన్ , సామాజిక శాస్త్రాల్లో ప్రభావపూరిత పరిశోధన ( ఇంప్రెస్ - ఐ . ఎం . పి . ఆర్ . ఇ . ఎస్ . ఎస్ ), సృజనాత్మక విజయాలపై అటల్ ర్యాంకింగ్ సంస్థలు ( ఎ . ఆర్ . ఐ . ఐ . ఎ ), జాతీయ సంస్థాగత ర్యాంకింగ్ వ్యవస్థ ( ఎన్ . ఐ . ఆర్ . ఎఫ్ .) వంటి పథకాలను ఉన్నత విద్యలో నాణ్యతను పెంపొందించేందుకు అమలు చేస్తున్నారు . ఉన్నత విద్య , సాంకేతిక విద్యలో నాణ్యతను పెంపొందించేందుకు విశ్వవిద్యాలయాల గ్రాంట్ల సంఘం ( యు . జి . సి .), అఖిల భారతీయ సాంకేతిక విద్యా మండలి ( ఎ . ఐ . సి . టి . ఇ .) కూడా అనేక కార్యక్రమాలు అమలు చేస్తూవస్తున్నాయి .


    విద్యా రంగంలో కేంద్రంతో పాటుగా , వివిధ రాష్ట్రాలు కూడా ప్రభుత్వ పెట్టుబడులను గణనీయంగా పెంచేందుకు జాతీయ విద్యా విధానం నిర్ద్వంద్వంగా ఆమోదం తెలుపుతోంది . విద్యా రంగంలో ప్రభుత్వ పెట్టుబడి స్థూల జాతీయోత్పత్తిలో ఆరుశాతానికి చేరేలా చూసేందుకు కేంద్ర , రాష్ట్ర ప్రభుత్వాలు కలసికట్టుగా పనిచేయనున్నాయి . కేంద్ర మానవ వనరుల మంత్రి రమేశ్ పోఖ్రియాల్ ‘ నిశాంక్ ’ ఈ రోజు లోక్ సభలో ఇచ్చిన లిఖిపూర్వక సమాధానంలో ఈ విషయం తెలిపారు .


    *****

    
    
    (Release ID: 1654298) Visitor Counter : 15
    
    
      Read this release in: English , Manipuri , Bengali , Punjabi