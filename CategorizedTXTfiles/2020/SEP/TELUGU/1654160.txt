      మానవ వనరుల అభివృద్ధి మంత్రిత్వ శాఖ

      ఎన్.ఈ.పి-2020 అమలు కోసం ప్రభుత్వం బహుళ కార్యక్రమాలు మరియు చర్యలు తీసుకుంటోంది : విద్యా మంత్రి
      Posted On: 14 SEP 2020 4:37PM by PIB Hyderabad


    రాష్ట్రాలు, కేంద్రపాలిత ప్రాంతాల ప్రభుత్వాలతో సహా భాగస్వాములందరితో వివరణాత్మక సంప్రదింపుల ప్రక్రియ అనంతరం, ఎన్.ఈ.పి-2020 ని ఖరారు చేయడం జరిగింది. జాతీయ విద్యా విధానం-2020 ప్రకారం, ఈ విధానం అమలుకు బహుళ కార్యక్రమాలు మరియు చర్యలు అవసరం, సమకాలీకరించబడిన మరియు క్రమబద్ధమైన పద్ధతిలో బహుళ సంస్థలు, ఈ కార్యక్రమాలు, చర్యలను చేపట్టవలసి ఉంటుంది. దీని ప్రకారం, ఈ ఎం.ఈ.పి-2020 ని తు.చ. తప్పకుండా అమలు చేయాలని, ఈ మంత్రిత్వ శాఖ అన్ని రాష్ట్రాలు / కేంద్రపాలిత ప్రాంతాల ప్రభుత్వాలకు తెలియజేసింది. ఎం.ఈ.పి-2020 అమలు చేయడానికీ, వివిధ ఇతివృత్తాలపై సమాలోచనలు మరియు సలహాలను రూపొందించే లక్ష్యంతో, విద్యా మంత్రిత్వ శాఖ కూడా, 2020 సెప్టెంబర్, 8వ తేదీ నుండి 2020 సెప్టెంబర్ 25వ తేదీ వరకు ‘శిక్షక్ పర్వ్’ నిర్వహిస్తోంది. "ఉన్నత విద్యను మార్చడంలో జాతీయ విద్యా విధానం యొక్క పాత్ర" అనే అంశంపై గవర్నర్లు, లెఫ్టినెంట్ గవర్నర్లు మరియు విద్యా మంత్రుల సమావేశాన్ని కూడా మంత్రిత్వ శాఖ ఏర్పాటు చేసింది. ఈ సమావేశంలో గవర్నర్లు మరియు లెఫ్టినెంట్ గవర్నర్లు, రాష్ట్రాలు మరియు కేంద్ర పాలిట ప్రాంతాల విద్యా శాఖ మంత్రులతో పాటు, వివిధ విశ్వవిద్యాలయాల వైస్ ఛాన్సలర్లు మరియు ఇతర ప్రముఖులు పాల్గొన్నారు. ఎన్.ఈ.పి-2020 పై భాగస్వాముల నుండి సానుకూల మరియు అధిక ప్రతిస్పందనతో విస్తృత ప్రచారం జరిగింది.


    కేంద్ర మానవ వనరుల అభివృద్ధి శాఖ మంత్రి శ్రీ రమేష్ పోఖ్రియాల్ ‘నిశాంక్’ ఈ రోజు లోక్‌సభకు సమర్పించిన లిఖితపూర్వక సమాధానంలో ఈ వివరాలు పేర్కొన్నారు.


    *****

    
    
    (Release ID: 1654160) Visitor Counter : 13
    
    
      Read this release in: English , Urdu , Marathi , Bengali , Manipuri , Punjabi