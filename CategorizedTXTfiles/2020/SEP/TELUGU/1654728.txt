      సాంఘిక న్యాయం, మరియు సాధికారత మంత్రిత్వ శాఖ

      ఎస్సీ, ఓబీసీ, ఈబీసీ, బలహీన వర్గాల విద్యార్థుల విదేశీ చదువులకు ఉపకార వేతనాలు
      Posted On: 15 SEP 2020 4:53PM by PIB Hyderabad


    విదేశాల్లో చదువులకోసం ప్రభుత్వం ఈ రెండు పథకాలను అమలు చేస్తోంది :


    1. షెడ్యూల్డ్ కులాలు , తదితరులకు విదేశాల్లో విద్యాభ్యాసానికి ఇచ్చే నేషనల్ ఓవర్సీస్ స్కాలర్ షిప్ ... షెడ్యూల్డ్ కులాలు , డీ నోటిఫైడ్ సంచార జాతులకు , ఒక మోస్తరు సంచార జాతులకు , భూమిలేని వ్యవసాయ కూలీలు , సాంప్రదాయ చేతి వృత్తులవారు తదితర అల్పాదాయ వర్గాలకు చెందిన విద్యార్థుల విదేశీ చదువులకోసం ఈ ఉపకార వేతనాన్ని రూపొందించారు . వారు మాస్టర్స్ డిగ్రీ స్థాయి , పి . హెచ్ . డి వంటి ఉన్నత విద్యా కోర్సులు చదివేందుకు ఈ స్కాలర్ షిప్ దోహదపడుతుంది . నిధుల అందుబాటు పరిస్థితిని బట్టి ప్రతియేటా వందమందికి ఈ స్కాలర్ షిప్పులు మంజూరు చేస్తారు . 30 శాతం స్కాలర్ షిప్పులను మహిళా అభ్యర్థులకు కేటాయించారు . విద్యాసంస్థలు వసూలు చేసే వాస్తవ బోధనారుసుం , నిర్వహణా భత్యం , విమాన ప్రయాణం చార్జీలు , వీసా ఫీజు , బీమా ప్రీమియం , వార్షిక కంటింజెన్సీ భత్యం , ఆవశ్యకమైన ప్రయాణ అలెవెన్స్ లను విద్యార్థులకు చెల్లించడానికి ఈ స్కాలర్ షిప్ వీలు కలిగిస్తుంది .


    2. వడ్డీ సబ్సిడీ సదుపాయాన్ని అందించే డాక్టర్ అంబేద్కర్ కేంద్ర పథకం ... ఇతర వెనుకబడిన తరగుతులు ( ఒ . బి . సి .), ఆర్థికంగా వెనుకబడిన తరగతుల ( ఇ . బి . సి .) విద్యార్థులు విదేశాల్లో విద్యాభ్యాసం సాగించడానికి కోర్సు సమయంలోను , అనంతరం ఉద్యోగం వచ్చిన తర్వాత సంవత్సరం , లేదా ఆరునెలల్లో తీసుకునే విద్యా రుణాలకు గాను వడ్డీ సబ్సిడీ సదుపాయాన్ని ఈ పథకం అందిస్తుంది .


    ఈ రెండు పథకాలకు నిబంధనలు / అర్హతా ప్రమాణాలు ఈ విధంగా ఉంటాయి :

     1. ఎస్సీ అభ్యర్థులకోసం నేషనల్ ఓవర్సీస్ పథకం : ఈ పథకం కింద ఉపకార వేతనం కోరే అభ్యర్థుల వయస్సు వారు ఎంపిక చేసుకున్న ( దరఖాస్తు చేసుకున్న ) సంవత్సరం ఏప్రిల్ 1 వ తేదీ నాటికి 35 ఏళ్లు మించరాదు . విదేశాల్లో మాస్టర్స్ డిగ్రీ కోసం స్కాలర్ షిప్ విషయంలో అయితే , కనీసం గ్రాడ్యుయేషన్ అర్హత , 60 శాతం మార్కులు సాధించి ఉండాలి . పి . హెచ్ . డి . కోసం అయితే , కనీస అర్హత మాస్టర్స్ డిగ్రీ , 60 శాతం మార్కులు ఉండాలి . అన్ని మార్గాలద్వారా కుటుంబ వార్షికాదాయం 8 లక్షల రూపాయలకు మించరాదు . కుటుంబంలో ఇద్దరు పిల్లలకు మించి సంతానం ఉండరాదు .

     1. డాక్టర్ అంబేద్కర్ కేంద్ర పథకం : ఇతర వెనుకబడిన తరగతులు ( ఒ . బి . సి . లు ), ఆర్థికంగా వెనుకబడిన తరగతులకు ( ఇ . బి . సి . లకు ) చెందిన విద్యార్థులు విదేశాల్లో చదువుకోసం తీసుకునే విద్యారుణాలకు వడ్డీపై సబ్సిడీ సదుపాయం కల్పించే ఈ పథకం కింద మాస్టర్స్ డిగ్రీ చదువుకునే వారికి , పిహెచ్ . డి చదువుకు ప్రయోజనం కలిగిస్తారు . అన్ని ఆదాయ మార్గాల ద్వారా ( తల్లిదండ్రుల ఆదాయం , స్వయం ఉపాధి ద్వారా వచ్చే ఆదాయం ) కుటుంబ వార్షిక ఆదాయం 8 లక్షల రూపాయలకు మించరాదు .


    కేంద్ర సామాజిక న్యాయ , సాధికార శాఖ సహాయ మంత్రి కృష్ణపాల్ గుర్జార్ ఈ రోజు లోక్ సభకు ఇచ్చిన లిఖిత పూర్వక సమాధానంలో ఈ వివరాలు తెలియజేశారు .


    ***

    
    
    (Release ID: 1654728) Visitor Counter : 4
    
    
      Read this release in: English , Punjabi
    
    
    

1.