      హోం మంత్రిత్వ శాఖ

      ఎఫ్.సి.ఆర్.ఎ. ఖాతాలు, నిధుల వివరాలు
      Posted On: 16 SEP 2020 3:28PM by PIB Hyderabad


    విదేశీ విరాళాల నియంత్రణ చట్టం ( ఎఫ్ . సి . ఆర్ . ఎ .-2010) కింద దాదాపు 22,400 సంఘాలు / ప్రభుత్వేతర స్వచ్ఛంద సంస్థలు ( ఎన్ . జి . ఒ . లు ) నమోదై ఉన్నాయి . ఇలా నమోదైన ప్రతి సంఘం , ఎన్ . జి . ఒ . కనీసం ఒకటిచొప్పున ఎఫ్ . ఆర్ . సి . ఎ . ఖాతాను తమ బ్యాంకులో ప్రారంభించాయి . ఏదైనా సంఘం , లేదా ఎన్ . జి . ఒ . మరో వినియోగ ఖాతాను కూడా తాను ఎంపిక చేసుకున్న బ్యాంకులో ప్రారంభించుకోవచ్చు . ఇందుకు సంబంధించి రాష్ట్రాలవారీ వివరాలు ఎఫ్ . ఆర్ . సి . ఎ . పోర్టల్ www.fcraonline.nic.in లో అందుబాటులో ఉన్నాయి .


    ఏదైనా ఎన్ . జి . ఒ . సంస్థ ,.. విదేశాలనుంచి నిధులు / విరాళాలు రప్పించుకునేందుకు , వాటిని వినియోగించుకునేందుకు అవి ఎఫ్ . సి . ఆర్ . ఎ ప్రకారం చట్టబద్ధంగా నమోదై ఉండాలి . లేదా సదరు ఎన్ . జి . ఒ . కు కేంద్ర ప్రభుత్వంనుంచి ముందస్తు అనుమతి అయినా మంజూరై ఉండాలి . చట్టంలోని సెక్షన్ 2 ప్రకారం ఒక కచ్చితమైన సాంస్కృతిక , ఆర్థిక , విద్యా , మత , సామాజిక కార్యక్రమ సంబంధమైన అవసరాలకు విదేశీ విరాళాలను తెప్పించుకునేందుకు , వాటిని వినియోగించేందుకు సదరు సంస్థకు వీలుంటుంది . విదేశాలనుంచి అందుకుని , వినియోగించిన విరాళాల వివరాలు ఆయా సంస్థలు , ఎన్ . జి . ఒ . లు సమర్పించిన వార్షిక రిటర్నులలో అందుబాటులో ఉంటాయి . వాటినే ఎఫ్ . సి . ఆర్ . ఎ . పోర్టల్ అయిన www.fcraonline.nic.in లో పొందుపరిచారు .


    ఒకవేళ విదేశీ విరాళం దుర్వినియోమైనట్టుగా తేలినపక్షంలో విదేశీ విరాళాల నియంత్రణ చట్టంలోని 14 వ సెక్షన్ ప్రకారం ,.. సంబంధిత సంఘం లేదా ఎన్ . జి . ఒ . రిజిస్ట్రేషన్ సర్టిఫికెట్ ను రద్దు చేయడానికి వీలుంటుంది . ఇందుకు సంబంధించిన కేసు తీవ్రమైనదైన పక్షంలో , ఎలాంటి నేరానికైనా ప్రాథమిక సాక్ష్యాధారాన్ని బట్టి చట్టం పరిధిలో శిక్ష ఉంటుంది . చట్టంలోని సెక్షన్ -43 ప్రకారం ఏదైనా దర్యాప్తు సంస్థకు కేసును అప్పగించే అవకాశం కూడా ఉంది .


    నిధులు దుర్వినియోగమైనట్టుగా గత మూడేళ్లలో తేలిన కేసుల్లో కేంద్ర ప్రభుత్వం తీసుకున్న చర్యల వివరాలు ఈ కింది విధంగా ఉన్నాయి :-

                                                                                                                                                                                              
సంవత్సరం  నిధుల దుర్వినియోగంపై ఎఫ్ . సి . ఆర్ . ఎ . రిజిస్ట్రేషన్ ను రద్దు చేసిన సందర్భాలు  విదేశీ విరాళాలు దుర్వినియోగంపై కేసును సి . బి . ఐ / రాష్ట్ర నేర పరిశోధన శాఖకు అప్పగించిన సందర్భాలు
                                                                                                                                                                                              
                                                                                                                                                                                              
                                                                                                                                                                                              
                                                                                                                                                                                              
                                                                                                                                                                                              
2017      2                                                                                 2                                                                                                 
                                                                                                                                                                                              
                                                                                                                                                                                              
                                                                                                                                                                                              
2018      లేవు                                                                              లేవు                                                                                              
                                                                                                                                                                                              
                                                                                                                                                                                              
                                                                                                                                                                                              
2019      లేవు                                                                              1                                                                                                 
                                                                                                                                                                                              
                                                                                                                                                                                              

    కేంద్ర హోమ్ శాఖ సహాయ మంత్రి నిత్యానంద రాయ్ ఈ రోజు రాజ్యసభలో ఒక ప్రశ్నకు ఇచ్చిన లిఖిత పూర్వక సమాధానంలో ఈ వివరాలు తెలిపారు .


    ****

    
    
    (Release ID: 1655130) Visitor Counter : 5
    
    
      Read this release in: English , Urdu , Tamil