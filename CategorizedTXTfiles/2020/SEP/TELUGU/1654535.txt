      ఆరోగ్య, కుటుంబ సంక్షేమ‌ మంత్రిత్వ శాఖ

      ప్రైవేటు ఆసుపత్రుల అధిక చార్జీలపై నియంత్రణ
      Posted On: 15 SEP 2020 2:58PM by PIB Hyderabad


    దేశంలో కోవిడ్ -19 ప్రభావిత పరిస్థితులను అదుపు చేయడానికి , భారత ప్రభుత్వం అనేక చర్యలు తీసుకుంది . ఈ విషయంలో “ యావత్ ప్రభుత్వం ”, “ యావత్ సమాజం ” అన్న పద్థతిలో కేంద్ర ప్రభుత్వం వ్యవహరించింది . కోవిడ్ -19 వ్యాప్తి నేపథ్యంలో ప్రభుత్వ ఆరోగ్య శాఖ ప్రతిస్పందనపై పర్యవేక్షణకోసం గౌరవ ప్రధానమంత్రి , ఉన్నత స్థాయి మంత్రుల బృందం , కేబినెట్ కార్యదర్శి , ఆరోగ్య , కుటుంబసంక్షేమ మంత్రిత్వ శాఖ కార్యదర్శుల కమిటీ , ఆ శాఖలోని సీనియర్ అధికారులు నిరాటంకంగా విధులు నిర్వహిస్తూ వస్తున్నారు .


    కోవిడ్ సంక్షోభం నేపథ్యంలో ఎప్పటికప్పుడు తలెత్తే పరిణామాలకు అనుగుణంగా , ప్రజారోగ్య శాఖ తరఫున చర్యలు క్రమ పద్ధతిలో తీసుకున్నారు . అంతర్జాతీయ పర్యాటకులపై ఆంక్షల విధిస్తూ , ప్రజల ప్రయాణాలపై ప్రభుత్వం అనేక సూచనలు జారీ చేస్తూ వచ్చింది . వాణిజ్య ప్రాతిపతికపై నడిచే విమాన సర్వీసులను 2020 మార్చి 23 న రద్దు చేశారు . అప్పటి వరకూ , ఆయా విమానాశ్రయాల్లో 15,24,266 మంది ప్రయాణికులతో కూడిన 14,154 విమానాలపై స్క్రీనింగ్ పరీక్షలు జరిపారు . 12 ప్రధాన ఓడరేవులు , 65 మైనర్ ఓడరేవులు , భూభాగంలోని సరిహద్దు ద్వారా ప్రయాణాలపై తనిఖీలు జరిపి స్క్రీనింగ్ నిర్వహించారు . వైరస్ వ్యాప్తి చెందిన ప్రారంభంలో కోవిడ్ ప్రభావిత దేశాలైన చైనా , ఇటలీ , ఇరాన్ , జపాన్ , మలేసియాలలో పెద్దసంఖ్యలో చిక్కుకుపోయిన ప్రయాణికులను భారత ప్రభుత్వం ఖాళీ చేయించింది . లాక్ డౌన్ నిబంధనలను సడలిస్తున్న తరుణంలో కూడా లక్షలాది మంది ప్రయాణికులను స్వదేశానికి తీసుకువచ్చారు . 2020, సెప్టెంబరు 9 నాటి సమాచారం ప్రకారం మొత్తం 12,43,176 మంది ప్రయాణికులను స్వదేశానికి తీసుకువచ్చారు .


    ప్రజాసమూహంపై నిఘా ద్వారా వ్యాధిపై అప్రమత్తతకోసం సమగ్ర కార్యక్రమాన్ని ( ఐ . డి . ఎస్ . పి . ని ) ప్రభుత్వం అమలు జరుపుతూ ఉంది . మహమ్మారి వైరస్ ప్రబలిన తొలి రోజుల్లో ఈ నిఘాను ప్రయాణాలకు సంబంధించిన వ్యవహారాలపై అమలు చేశారు . ఆ తర్వాత వ్యాధి కట్టడి వ్యూహంలో భాగంగా ప్రజాసమూహంనుంచి నమోదయ్యే కేసులకు ఇదే నిఘాను వర్తింపజేశారు . 2020, సెప్టెంబరు 10 నాటికి మొత్తం 40 లక్షలమందిపై ఈ నిఘా పర్యవేక్షణను అమలు చేశారు . ఇక కోవిడ్ -19 పై నిర్ధారణ పరీక్షలకోసం 1,697 లాబరేటరీలను ఏర్పాటు చేశారు . ప్రస్తుతం దేశంలో పదిలక్షల నమూనాలపై పరీక్షలు జరుగుతున్నాయి . 2020 సెప్టెంబరు 10 నాటికి 5.4 కోట్ల శాంపిల్స్ పై కోవిడ్ పరీక్షలు జరిగాయి .


    2020 వ సంవత్సరం సెప్టెంబరు 10 నాటికి దేశంలో మొత్తం 15,290 కోవిడ్ చికిత్సా కేంద్రాలు , సదుపాయాలు అందుబాటులో ఉన్నాయి . వాటిలో ఆక్సిజన్ సదుపాయంతో 13,14,171 ఐసొలేషన్ పడకలు సిద్ధమయ్యాయి . అంతేకాక , ఆక్సిజన్ సదుపాయం కలిగిన 2,31,269 ఐసొలేషన్ పడకలు , 62,694 ఇన్ టెన్సివ్ కేర్ యూనిట్ ( ఐ . సి . యు .) పడకలు ( వాటిలో 32,241 పడకలు కృత్రిమ శ్వాస ఏర్పాట్లు కలిగినవి ) కూడా అందుబాటులోకి వచ్చాయి .


    కోవిడ్ చికిత్సకు సంబంధించిన సదుపాయాలు , ఏర్పాట్ల విషయంలో రాష్ట్రాలకు కూడా కేంద్ర ప్రభుత్వ తగిన తోడ్పాటు అందించింది . ఇప్పటి వరకూ (2020 సెప్టెంబరు 10 నాటి సమాచారం ప్రకారం ) కోటీ 39 లక్షల వ్యక్తిగత రక్షణ పరికర సామగ్రి ( పి . పి . ఇ . కిట్స్ ), 3.42 కోట్ల ఎన్ .95 మాస్కులు , 10.84 కోట్ల హైడ్రాక్సీన్ క్లోరోక్వీన్ మాత్రలు , 29,779 కృత్రిమ శ్వాస పరికరాలు , 1,02,400 ఆక్సిజన్ సిలిండర్లను రాష్ట్రాలకు , కేంద్ర పాలిత ప్రాంతాలకు , కేంద్ర ప్రభుత్వ ఆసుపత్రులకు సరఫరా కేంద్రం సరఫరా అయ్యాయి .


    కోవిడ్ సంబంధమైన పనులు , నిత్యావసర వైద్య సర్వీసుల నిర్వహణా విధులకోసం వివిధ రంగాలకు , శాఖల్లో పనిచేసే వివిధ హోదాల్లోని సిబ్బందిని , వలంటీర్లను తీసుకున్నారు . ఆరోగ్య , కుటుంబ సంక్షేమ మంత్రిత్వ శాఖ వెబ్ సైట్ , iGOT పోర్టల్ ( https://igot.gov.in/igot/) ద్వారా సిబ్బంది శిక్షణా వ్యవహారాల విభాగం ( డి . ఒ . పి . టి .) ఈ శిక్షణ ఇచ్చింది .


    దేశవ్యాప్తంగా కోవిడ్ -19 వ్యాప్తికి సంబంధించిన తాజా పరిస్థితిని కేంద్ర ఆరోగ్య , కుటుంబ సంక్షేమ మంత్రిత్వ శాఖ వెబ్ సైట్ సాధారణ ప్రజలకు రోజువారీ ప్రాతిపదికపై సమాచారం అందిస్తూ వస్తోంది . దీనితో పాటు సోషల్ మీడియా వేదికలపై కూడా ఈ సమాచారం పొందుపరుస్తూ వస్తున్నారు . కోవిడ్ సమాచారం అందించేందుకు , మార్గదర్శకంగా వ్యవహరించేందుకు 1075 నంబరులో ఒక హెల్ప్ లైన్ ను క్రమం తప్పకుండా సమర్థంగా నిర్వహిస్తూ వస్తున్నారు .


    కోవిడ్ నిరోధం లక్ష్యంగా రూపొందే 30 కి పైగా వ్యాక్సీన్లపై వివిధ దశల్లో ప్రయోగాత్మక పరీక్షలు కొనసాగుతూ ఉన్నాయి . వాటిలో 3 వ్యాక్సీన్లపై పరీక్షలు బాగా పురోగమనంలో అంటే I/II/III ప్రయోగాత్మక దశల్లో ఉన్నాయి . మరో నాలుగు పైగా వ్యాక్సీన్లపై పరీక్షలు క్లినికల్ ట్రయల్స్ కు ముందస్తుగా జరిగే రూపకల్పన దశలో ఉన్నాయి . కోవిడ్ -19 వైరస్ పై వ్యాక్సీన్ల వినియోగానికి సంబంధించి ఒక జాతీయ స్థాయి నిపుణుల బృందాన్ని నీతీ ఆయోగ్ నియమించింది . 2020 ఆగస్టు 7 వ తేదీన ఈ బృందం నియమితమైంది .


    ఆరోగ్యం అనేది రాష్ట్రం పరిధిలోని అంశం . కోవిడ్ కేసులపై చికిత్సకోసం ప్రైవేటు ఆసుపత్రులను వినియోగించుకునే బాధ్యత కూడా ఆయా రాష్ట్రప్రభుత్వాల పరిధిలోకే వస్తుంది . ఈ నేపథ్యంలో , కోవిడ్ చికిత్సకోసం పరస్పరం ఆమోద యోగ్యమైన ఏర్పాట్ల ప్రాతిపదికగా ప్రైవేటు ఆసుపత్రులను వినియోగించుకోవచ్చని సూచిస్తూ కేంద్ర ఆరోగ్య శాఖ కార్యదర్శి రాష్ట్రాలకు , కేంద్ర పాలిత ప్రాంతాలకు లేఖ రాశారు . ప్రధానమంత్రి జన్ ఆరోగ్య యోజన ( పి . ఎం .- జె . ఎ . వై ), కేంద్ర ప్రభుత్వ ఆరోగ్య పథకం ( సి . జి . హెచ్ . ఎస్ .) ప్యాకేజీల రేట్ల ప్రకారం ప్రైవేటు ఆసుపత్రులను వినియోగించుకోవచ్చని ఆ లేఖలో సూచించారు . ఇందుకు అనుగుణంగా పలు రాష్ట్రప్రభుత్వాలు కూడా ఈ మేరకు ఆదేశాలు జారీ చేశాయి .


    కేంద్ర ఆరోగ్య కుటుంబ సంక్షేమ శాఖ సహాయ మంత్రి అశ్వినీ కుమార్ చౌబే ఈ రోజు రాజ్యసభలో ఇచ్చిన లిఖిత పూర్వక సమాధానంలో ఈ వివరాలన్నీ తెలియజేశారు .


    *****


    

    
    (Release ID: 1654535) Visitor Counter : 6
    
    
      Read this release in: English , Marathi , Assamese , Bengali , Manipuri , Punjabi , Tamil