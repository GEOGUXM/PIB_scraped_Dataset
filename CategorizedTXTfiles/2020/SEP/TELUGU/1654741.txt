      మత్స్య పరిశ్రమ, పశు పోషణ మరియు పాడి పరిశ్రమ మంత్రిత్వ శాఖ

      కొవిడ్‌-19 ప్రభావం
      Posted On: 15 SEP 2020 5:16PM by PIB Hyderabad


    దేశంలోని మత్స్య పరిశ్రమపై కొవిడ్‌ ప్రతికూల ప్రభావాన్ని నిరోధించే ఉద్దేశంతో... కేంద్ర మత్స్య, పశుసంవర్ధక, పాడి పరిశ్రమల మంత్రిత్వ శాఖకు చెందిన మత్స్య విభాగం, లాక్‌డౌన్‌ నుంచి మినహాయింపునిచ్చిన వస్తువుల జాబితాలో చేపలు, రొయ్యలు చేర్చాలని; ఆక్వా రైతులు, మత్స్య పరిశ్రమతోపాటు అక్వేరియం దుకాణాలు వంటి వాణిజ్య సంస్థలకు చేపలు, చేప ఉత్పత్తులు, చేపల ఆహారం అందేలా రవాణాను అనుమతించాలని అన్ని రాష్ట్రాలు, కేంద్ర పాలిత ప్రాంతాలకు సూచనలు జారీ చేసింది. దీనికితోడు, మత్స్య పరిశ్రమ కార్యకలాపాలన్నింటినీ అనుమతించాలని ఏప్రిల్‌ 10వ తేదీన కేంద్ర హోంశాఖ కూడా మార్గదర్శకాలు జారీ చేసింది. ఆత్మనిర్భర్‌ భారత్‌ కొవిడ్‌-19 ఉపశమన ప్యాకేజీలో భాగంగా "ప్రధానమంత్రి మత్స్య సంపద యోజన"ను కూడా కేంద్ర మత్స్య, పశుసంవర్ధక, పాడి పరిశ్రమల మంత్రిత్వ శాఖ ప్రారంభించింది. ఐదేళ్లలో అంటే, 2020-21 నుంచి 2024-25 ఆర్థిక సంవత్సరాల్లో దీనిని అమలు పరిచేలా రూ.20,050 కోట్లను కేటాయించింది.


    కేంద్ర మత్స్య, పశుసంవర్ధక, పాడి పరిశ్రమల శాఖ సహాయ మంత్రి శ్రీ ప్రతాప్‌ చంద్ర సారంగి, ఈ సమాచారాన్ని లిఖితపూర్వక సమాధానంగా వెల్లడించారు.


    ***

    
    
    (Release ID: 1654741) Visitor Counter : 2
    
    
      Read this release in: English , Bengali , Assamese , Punjabi