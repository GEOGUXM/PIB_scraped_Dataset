      రైల్వే మంత్రిత్వ శాఖ

      రైల్వేల్లో ఉద్యోగ ఖాళీల భర్తీకి డిసెంబర్ 15 నుంచి కంప్యూటర్‌ ఆధారిత పరీక్షలు
      
      Posted On: 05 SEP 2020 6:59PM by PIB Hyderabad


    ఇప్పటికే ప్రకటించిన ఉద్యోగ ఖాళీల భర్తీ కోసం , ఈ ఏడాది డిసెంబర్ 15 వ తేదీ నుంచి కంప్యూటర్‌ ఆధారిత పరీక్షలను రైల్వేలు నిర్వహించనున్నాయి.


    మూడు రకాల ఉద్యోగాల కోసం భారతీయ రైల్వేలు ప్రకటనలు ఇచ్చాయి. గార్డులు, ఆఫీస్‌ క్లర్కులు , కమర్షియల్‌ క్లర్కులు వంటి నాన్‌ టెక్నికల్‌ పాపులర్‌ కేటగిరీల్లో (ఎన్‌టీపీసీ) 35,208 ఖాళీలు ; స్టెనో , టెకీ వంటి పోస్టుల కోసం 1,663 ఖాళీలు ; ట్రాక్‌ నిర్వాహకులు , పాయింట్‌మన్‌ వంటి లెవెల్‌- 1 విభాగంలో 1,03,769 ఖాళీల భర్తీకి ప్రకటనలు ఇచ్చాయి. ఈ మూడు విభాగాల్లో అన్ని ఆర్‌ఆర్‌బీలు కలిపి 1.4 లక్షల ఖాళీల భర్తీకి ప్రకటనలు ఇవ్వగా , 2.4 కోట్ల దరఖాస్తులు వచ్చాయి. ఈ ఖాళీల భర్తీకి నిర్వహించాల్సిన కంప్యూటర్‌ ఆధారిత పరీక్షలను కరోనా , లాక్‌డౌన్‌ కారణంగా వాయిదా వేశారు. దరఖాస్తుల పరిశీలన పూర్తయినా , పరీక్షలు మాత్రం జరగలేదు.


    జేఈఈ, నీట్‌ జరుగుతున్న నేపథ్యంలో , ఆర్‌ఆర్‌బీలు కూడా పరీక్షల నిర్వహణకు మొగ్గు చూపుతున్నాయి. ఇందుకోసం ప్రామాణిక కార్యాచరణ విధానాలను రూపొందిస్తున్నాయి. అభ్యర్థుల భద్రత దృష్ట్యా కేంద్ర , రాష్ట్ర ప్రభుత్వాలు నిర్దేశించిన సామాజిక దూరం వంటి నిబంధనలు పాటించడం తప్పనిసరి. డిసెంబర్‌ 15 వ తేదీ నుంచి మొదటి దశ కంప్యూటర్‌ ఆధారిత పరీక్షలు నిర్వహించాలని నిర్ణయించిన రైల్వేలు , ఆ దిశగా కసరత్తు ఏర్పాట్లు చేస్తున్నాయి.


    ****

    
    
    (Release ID: 1651689) Visitor Counter : 54
    
    
      Read this release in: English , Urdu , Hindi , Bengali , Assamese , Punjabi , Tamil