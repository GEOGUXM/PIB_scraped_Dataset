      యువజన వ్యవహారాలు, క్రీడల మంత్రిత్వ శాఖ

      భారతీయ క్రీడా ప్రాధికార సంస్థ శిక్షణా కేంద్రాల్లో క్రీడా కార్యకలాపాల పునఃప్రారంభానికి ప్రమాణ బద్ధమైన నిర్వహణా నిబంధనావళి
      “ఖేలో ఇండియా ఫిర్ సే” పేరిట క్రీడల సందడి: కిరెన్ రిజిజు

      Posted On: 19 SEP 2020 5:23PM by PIB Hyderabad

    కోవిడ్ -19 వైరస్ మహమ్మారి ప్రబలడంతో దేశవ్యాప్తంగా ఉన్న భారతీయ క్రీడా ప్రాధికార సంస్థ ( ఎస్ . ఎ . ఐ .) కేంద్రాల్లో సంప్రదాయ శిక్షణా కార్యక్రమాలన్నీ రద్దయ్యాయి . క్రీడలకు ప్రోత్సాహం కోసం క్రీడా ప్రాధికార సంస్థ చేపట్టిన పలు పథకాల కింద శిక్షణా కార్యక్రమాలన్నీ తాత్కాలికంగా రద్దయ్యాయి . భారతీయ క్రీడాకారుల విదేశీ శిక్షణ కూడా నిలిచిపోయింది . అయితే , కేంద్ర హోమ్ మంత్రిత్వ శాఖ జారీ చేసిన తాజా మార్గదర్శకాల మేరకు క్రీడా శిక్షణా కార్యకలాపాలు తిరిగి మొదలయ్యాయి .


    కోవిడ్ -19 మహమ్మారి ముప్పు కొనసాగుతున్న నేపథ్యంలో భారతీయ క్రీడా ప్రాధికార సంస్థ శిక్షణా కేంద్రాల్లో శిక్షణ సందర్భంగా క్రీడాకారుల , అథ్లెట్ల రక్షణ కోసం ఈ కింది చర్యలు తీసుకున్నారు :


    శిక్షణా కేంద్రాల్లో క్రీడా కార్యకలాపాల పునఃప్రారంభం కోసం “ ఖేలో ఇండియా ఫిర్ సే ” పేరిట ప్రమాణ బద్ధమైన నిర్వహణా నిబంధనావళిని అమలు చేస్తున్నారు . శిక్షణా కేంద్రాల్లోని భాగస్వామ్య వర్గాలన్నిటికీ ఈ నిబంధనావళి వర్తిస్తుంది . క్రీడాకారులు , సాంకేతిక సిబ్బంది , ఇతర సిబ్బంది , పరిపాలనా సిబ్బంది , హాస్టల్ ఫెసిలిటీ మేనేజిమెంట్ సిబ్బందికి , సందర్శకులకు కూడా ఈ నిబంధనావళి వర్తిస్తుంది .


    శిక్షణా కేంద్రాలన్నింటిలో మార్గదర్శక సూత్రాలను కచ్చితంగా అమలయ్యేలా చూసేందుకు కోవిడ్ టాస్క్ ఫోర్స్ పేరిట ఒక కమిటీని ఏర్పాటు చేశారు . కేంద్ర ప్రభుత్వం , సంబంధిత రాష్ట్ర ప్రభుత్వం లేదా కేంద్ర పాలిత ప్రాంతపు పరిపాలనా యంత్రాంగం జారీ చేసే ఆరోగ్య సంబంధమైన నిబంధనలను పటిష్టంగా అమలు జరిగేలా ఈ కమిటీ పర్యవేక్షిస్తుంది .


    అథ్లెట్ల భద్రత , రక్షణకోసం ఎస్ . ఎ . ఐ . శిక్షణా కేంద్రాలను రెడ్ , బ్లూ , యెల్లో రంగుల పేరిట 3 జోన్లుగా విభజించారు . ఆరోగ్య , పారిశుద్ధ్య కార్యకల్పాల నిర్వహణకు ఒక హైజీన్ ఆఫీసర్ ను నియమించారు . నర్సులు , ఫిజియో తెరపిస్టు , సైకాలజిస్టు , పౌష్టికాహార నిపుణుడు వంటి సహాయక సిబ్బందిని నియమించారు . వీరందరినీ పారిశుద్ధ్య వ్యవహారాల కార్యాచరణ బృందంగా శిక్షణా కేంద్రాలకు తరలించారు . కోవిడ్ -19 నుంచి రక్షణ కల్పించే విషయంలో జాతీయ క్యాంపు సిబ్బంది , కోచ్ లు , ఇతర సహాయక సిబ్బందితో ఈ కార్యాచరణ బృందం ఎప్పటికప్పుడు సంప్రదింపులు జరుపుతూ , అవసరమైన సహాయ సహకారాలు అందిస్తారు .


    లాక్ డౌన్ సందర్భంగా ఎస్ . ఎ . ఐ . పరిధిలో దేశవ్యాప్తంగా ఉన్న కేంద్రాలు , స్డేడియంలలో నిర్వహణా కార్యకలాపాలను పర్యవేక్షించేందుకు మొత్తం రూ .28.75 కోట్లు ఖర్చు పెట్టారు .


    కేంద్ర యువజన వ్యవహారాలు , క్రీడల శాఖ సహాయ ( ఇన్ చార్జి ) మంత్రి కిరెణ్ రిజిజు రాజ్యసభకు ఇచ్చిన లిఖిత పూర్వక సమాధానంలో ఈ సమాచారం తెలియజేశారు .


    *****

    
    
    (Release ID: 1656836) Visitor Counter : 4
    
    
      Read this release in: Assamese , English , Manipuri , Bengali , Punjabi