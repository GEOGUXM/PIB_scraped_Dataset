      వాణిజ్యం, పరిశ్రమల మంత్రిత్వ శాఖ

      నూతన పారిశ్రామిక విధానాలు
      Posted On: 16 SEP 2020 4:25PM by PIB Hyderabad


    పారిశ్రామిక వృద్ధిని పెంచేందుకు ప్రభుత్వం ఓ వ్యూహ పత్రాన్ని తెచ్చే ప్రక్రియలో ఉంది . ఈ పత్రం దేశంలోని అన్ని వ్యాపారాలకు మార్గసూచి అవుతుంది .


    పట్టణ వలస శ్రామికులు / పేదలు భరించగలిగిన అద్దెతో వసతి కల్పించడంకోసం కేంద్ర మంత్రివర్గం అనుమతితో ఆఫర్డబుల్ రెంటల్ హౌసింగ్ కాంప్లెక్సెస్ ( ఎ . ఆర్ . హెచ్ . సి . ల ) పథకం 2020 జూలై 31 న ప్రారంభమైంది . ఇది ప్రధాన మంత్రి ఆవాస్ యోజన – అర్బన్ ( పిఎంఎవై - యు ) కింద ఒక ఉప పథకం . దాని ప్రణాళిక , అమలు కోసం ... అన్ని రాష్ట్రాలు / కేంద్ర పాలిత ప్రాంతాలకు కార్యాచరణ మార్గదర్శకాలు జారీ అయ్యాయి . కేంద్ర గృహనిర్మాణ , పట్టణ వ్యవహారాల మంత్రిత్వ శాఖ ( ఎం . ఒ . హెచ్ . యు . ఎ ) తో సంతకాల కోసం ఒక ముసాయిదా మెమోరాండం ఆఫ్ అగ్రిమెంట్ ( ఎం . ఒ . ఎ ) అన్ని రాష్ట్రాలు / కేంద్ర పాలిత ప్రాంతాలకు వెళ్లింది . ఈ రోజు వరకు 17 రాష్ట్రాలు / కేంద్ర పాలిత ప్రాంతాలు ఈ పథకం అమలు కోసం హెచ్ . యు . ఎ మంత్రిత్వ శాఖతో ఎం . ఒ . ఎ . పై సంతకాలుచేశాయి .


    ఎ . ఆర్ . హెచ్ . సి . ల పథకం మార్గదర్శకాల ప్రకారం , లబ్దిదారుల మ్యాపింగ్ మరియు గుర్తింపు ఎంపికైన కన్సెషనరీల / సంస్థల బాధ్యత . వసతి కల్పించడానికి కన్సెషనరీలు / సంస్థలు ... స్థానిక పరిశ్రమలు / తయారీదారులు / సర్వీసు ప్రొవైడర్లు / విద్యా సంస్థలు / ఆరోగ్య సంస్థలు / మార్కెట్ సంఘాలు / పట్టణ వలసదారులు , పేదలకు ఉపాధి కల్పిస్తున్న ఇతరులతో కలసి పని చేయవచ్చు . సాధ్యమైనంత వరకు లబ్దిదారుల వేతనం / ఫీజు / ఏ విధమైన పారితోషికం నుంచైనా నేరుగా తగ్గించడం ద్వారా అద్దెను చెల్లించాలి .


    ప్రభుత్వం అనేక రంగాల్లో ఉత్పాదకతను , నాణ్యతను పెంచడంకోసం ఉత్పత్తితో ముడిపెట్టిన రాయితీల పథకాన్ని ప్రారంభించడం , దశలవారీ తయారీ కార్యక్రమం వంటి అనేక చర్యలను చేపట్టింది . అనేక ఉత్పత్తులకు నాణ్యతా నియంత్రణ ఉత్తర్వులను జారీ చేసింది . దేశంలో మల్టీ – మోడల్ లాజిస్టిక్ మౌలిక సదుపాయాలను మెరుగుపరిచేందుకు ప్రయత్నాలు కొనసాగుతున్నాయి . పరిశ్రమలు డిజిటలీకరణను కూడా అనుసరిస్తున్నాయి . ఇది ఉత్పాదకత , నాణ్యత మెరుగుదలకు తోడ్పడుతోంది .


    ఇతరత్రా చర్యలతో పాటు ప్రభుత్వం ప్రస్తుతం ఉన్న కేంద్ర కార్మిక చట్టాలను 4 ‘ లేబర్ కోడ్ ’ లుగా హేతుబద్ధీకరించే ప్రక్రియలో ఉంది . అవి ... వేతనాలపై కోడ్ ; పారిశ్రామిక సంబంధాలపై కోడ్ ; వృత్తి భద్రత , ఆరోగ్యం , పని పరిస్థితులపై కోడ్ ; సామాజిక భద్రతపై కోడ్ ; ప్రస్తుతం ఉన్న కేంద్ర కార్మిక చట్టాల్లోని సంబంధిత నిబంధనలను సరళతరం , విలీనం , హేతుబద్ధీకరణ చేయడం ద్వారా ఇవి రూపొందాయి . వేతనాలపై కోడ్ ఆమోదం పొంది నోటిఫై అయింది .


    ఈ సమాచారాన్ని కేంద్ర వాణిజ్య & పరిశ్రమల శాఖ మంత్రి శ్రీ పీయూష్ గోయల్ ఈ రోజు లోక్ సభలో రాతపూర్వక సమాధానంలో సమర్పించారు .


    *****

    
    
    (Release ID: 1655486) Visitor Counter : 11
    
    
      Read this release in: Tamil , English , Manipuri , Punjabi