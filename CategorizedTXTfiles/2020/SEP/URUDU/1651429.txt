      قبائیلی امور کی وزارت

      آئی آئی پی اے کیمپس نئی دہلی میں نیشنل انسٹی ٹیوٹ آف ٹرائبل ریسرچ قائم کرنے کے لئے قبائلی امور کی وزارت اور آئی آئی پی اے کے درمیان ایک معاہدے پر دستخط ہوئے
      
      ٹرائبل ریسرچ انسٹی ٹیوٹ کو قبائلی علاقوں میں ترقیاتی اسکیموں کے اثرات کا جائزہ لینے کے لائق بنانے کے لئے صلاحیت سازی کی ضرورت ہے: جناب ارجن منڈا
      
      قبائلی علاقائی مصنوعات کی برانڈنگ اور مارکیٹنگ کو خاطرخواہ اہمیت دی جانی چاہئے: ارجن منڈا
      Posted On: 04 SEP 2020 4:52PM by PIB Delhi


    نئی دہلی، 4 ستمبر 2020 ، قبائلی امور کے مرکزی وزیر جناب ارجن منڈا کی موجودگی میں آج آئی آئی پی اے کیمپس نئی دہلی میں نیشنل انسٹی ٹیوٹ آف ٹرائبل ریسرچ (این آئی ٹی آر ) قائم کرنے کے لئے قبائلی امور کی وزارت اور انڈین انسٹی ٹیوٹ آف پبلک ایدمنسٹریشن (آئی آئی پی اے)، نئی دلی کے درمیان ایک معاہدے پر دستخط ہوئے۔ مجوزہ نیشنل انسٹی ٹیوٹ چند ماہ میں کام کرنا شروع کردے گا اور ملک بھر میں پھیلے ہوئے معروف سرکاری اور غیر سرکاری این جی او کے تعاون سے معیاری قبائلی تحقیق کے کاموں میں مصروف ہوجائے گا۔ قبائلی امور کی وزارت کے سکریٹری جناب دیپک کھانڈیکر اور آئی آئی پی اے کے ڈی جی جناب ایس این ترپاٹھی نے قبائلی امور کے لئے سینٹر آف ایکسی لینس (سی او ای) اور آئی آئی پی اے کے ذریعہ منعقدہ ’’قومی قبائلی تحقیقی کنکلیو‘‘ کے اختتامی اجلاس میں معاہدے پر دستخط کئے ۔


    ویبینار کے ذریعہ ورچوولی منعقد کئے گئے دو روزہ قومی قبائلی تحقیقی کنکلیو کے اختتامی اجلاس سے خطاب کرتے ہوئے جناب ارجن منڈا نے کہا کہ قبائلی امور کی وزارت نے قابل عمل ماڈل ڈیزائن کئے ہیں جو پالیسی اقدامات کے نفاذ کے لئے ایکشن ریسرچ کے حصے کے طور پر مکمل حل فراہم کراتے ہیں۔ انہوں نے کہا کہ ٹرائبل ریسٹر انسٹی ٹیوٹ (ٹی آر آئی) کو ایک بہت ہی اہم رول ادا کرنا ہے اور ان کی تحقیق مستقبل کی ترقی کے لئے نقشے راہ تیار کرنے پر مرکوز ہونی چاہیئے۔ وزارت قبائلی زندگی اور ثقافت کے مختلف پہلوؤں پر تحقیق کے لئے ٹرائبل ریسرچ انسٹی ٹیوشن کو فنڈ فراہم کرا رہی ہے۔ لیکن اب پالیسی کے ساتھ تحقیق کی مداخلت پر ان کی تحقیق میں زور دیا جانا چاہیے۔ انہوں نے یہ مشورہ بھی دیا کہ نئے نیشنل انسٹی ٹیوٹ آف ٹرائبل ریسرچ میں قبائلی ترقی اور قبائلی آرٹ اور کلچر کے بارے میں طلبا کو تعلیم دینے کے لئے ایک تعلیمی شعبہ بھی ہونا چاہیے۔


    انہوں نے کہا کہ ہمیں قبائلیوں کی زندگیوں کو ان کے اصلی قبائلی ماحول میں آسان اور جینے لائق بنانا ہے۔ دیسی بیچ اور مصنوعات کا تحفظ کیا جانا چاہیے۔ انہوں نے اس بات پر زور دیا کہ زمین کے ماحولیاتی توازن کے لئے حیاتیاتی تنوع کا بندوبست بہت اہمیت رکھتا ہے اور ہمیں اس کی دیکھ بھال کرنی چاہیے۔


    आज नई दिल्ली के आईआईपीए परिसर में राष्ट्रीय जनजातीय अनुसंधान संस्थान (एनआईटीआर) की स्थापना के लिए मंत्रालय और भारतीय लोक प्रशासन संस्थान (आईआईपीए) के बीच एक समझौते पर हस्ताक्षर हुआ । प्रस्तावित राष्ट्रीय संस्थान कुछ महीनों में कार्यशील हो जाएगा। pic.twitter.com/5tTbloWyDB

    — Arjun Munda (@MundaArjun) September 4, 2020

    जनजातीय मामलों के मंत्रालय ने व्यावहारिक मॉडल तैयार किए हैं जो नीतिगत पहलों द्वारा लागू किए जाने वाले कार्य अनुसंधान के हिस्से के रूप में अंतिम समाधान प्रदान करते हैं।टीआरआई की बहुत महत्वपूर्ण भूमिका है, उनके शोध में भविष्य के लिए रोड मैप तैयार करने पर ध्यान केंद्रित करना चाहिए । pic.twitter.com/jMImZWuNWq

    — Arjun Munda (@MundaArjun) September 4, 2020

    جناب ارجن منڈا نے کہا کہ علاقائی قبائلی مصنوعات کی برانڈنگ اور مارکیٹنگ کو خاطرخواہ اہمیت دی جانی چاہئے کیونکہ اس سے گاہکوں کو مصنوعات خریدنے کی ترغیب ملتی ہے۔ وزیر موصوف نے کہا کہ ہمیں ایسی مصنوعات کا پتہ لگانے کی بھی کوشش کرنی چاہیے جن کی بین الاقوامی مانگ ہو اور ان کو بین الاقوامی معیارات کے مطابق تیار کرنا چاہیے۔ پنچایتی راج اداروں کا ذکر کرتے ہوئے انہوں نے کہا کہ ہمہ جہت ترقی کو یقینی بنانے کےلئے پنچایتوں نے تخلیقی قیادت کو فروغ دیئے جانے کی ضرورت ہے۔


    ویبینار کے ذریعہ ورچوول طریقے سے منعقد کیاگیا دو روزہ قومی قبائلی کنکلیو آج اختتام پذیر ہوا۔ قبائلی ریسرچ اور ڈیولپمنٹ کے لئے قبائلی امور کی وزارت کے تعاون سے کام کرنے والی مختلف تنظیموں اور اداروں کے نمائندوں نے اس کنکلیو میں شرکت کی۔


    اس ورچوول کنکلیو میں شرکت کرنےوالے اداروں میں بھارت رولر لائیولی ہڈ فاؤنڈیشن (جو کہ سڑک کی ترقیات کی وزارت کے تحت ایک خود مختار تنظیم ہے)، پیرا مل فاؤنڈیشن، ہمّوتھن سوسائٹی، ٹاٹا فاؤنڈیشن، آر آف لیونگ ، سی آئی ئی، فکی، ایسوچیم، سیمول۔ لداخ، بی اے آئی ایف ، این آئی آر ٹی ایچ،۔ جے این یو، جامیہ ملیہ اسلامیہ، بھاشا اور یو این ڈی پی وغیرہ نے شرکت کی۔


    ۔۔۔۔۔۔۔۔۔۔۔


    م ن۔ ا گ۔ن ا۔


    U-5090


    

    
    (Release ID: 1651429) Visitor Counter : 4
    
    
      Read this release in: English , Hindi , Manipuri , Bengali , Assamese , Punjabi