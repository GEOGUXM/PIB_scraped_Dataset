      صحت اور خاندانی بہبود کی وزارت

      اے آئی آئی ایم ایس میں آیورویدک میڈیکل افسران کی بھرتی
      Posted On: 18 SEP 2020 4:28PM by PIB Delhi


    نئی دہلی، 18 ستمبر 2020: وزیر مملکت (صحت اور کنبہ بہبود)، جناب اشونی کمار چوبے نے آج لوک سبھا میں تحریری جواب میں بتایا کہ اے آئی آئی ایم ایس بھوونیشور نے آیورویدک میڈیکل افسران کی بھرتی کا اہتمام کیا ہے جس کے تحت سینئر میڈیکل افسر (آیوروید) کی ایک اور میڈیکل افسر (آیوروید) کی دو اسامیوں کے لئے اشتہار دیا گیا۔ بعد ازاں سینئر میڈیکل افسر (آیوروید) کی ایک اور میڈیکل افسر (آیوروید) کی دو اسامیاں پر کی گئیں۔ تاہم، ایک نمائندے نے میڈیکل افسر (آیوروید) کے عہدے سے استعفیٰ دے دیا اور اس طرح فی الحال سینئر میڈیکل افسر (آیوروید) اور میڈیکل افسر (آیوروید) کی ایک۔ ایک اسامی پر ہیں۔


    مذکور بالا اسامیوں کے بارے میں اطلاع اشتہار کے توسط سے اخبارات میں، روزگار سماچار میں اور ادارے کی ویب سائٹ پر 22.02.2016 کو شائع کی گئی تھی ۔درخواستیں صرف آن لائن طریقے سے ہی طلب کی گئیں۔ موصول ہوئیں درخواستوں کی جانچ پڑتال اے آئی آئی ایم ایس بھوونیشور کے ڈائرکٹر کے ذریعہ تشکیل دی گئی اسکریننگ کمیٹی نے کی۔ جان پڑتال کے بعد، اہل اور نااہل امیدواران کی فہرست ادارے کی ویب سائٹ پر اپ لوڈ کی گئی۔ اس کے بعد، ہر ایک اسامی کے لئے تحریری امتحان منعقد کرایا گیا اور تحریری امتحان میں کارکردگی کی بنیاد پر، امیدواران کو ذاتی انٹرویو کے لئے بلایا گیا، تقرری کے لئے امیدواران کے نام ،انتخابی کمیٹی کے ذریعہ میرٹ کے مطابق تجویز کیے گئے۔ ادارے کی گورننگ باڈی (جی بی) نے امیدواران کے انتخاب کو منظوری دی اور تقرری کے لئے انہیں خط جاری کیے گئے۔


    ادارے کے ذریعہ مطلع کیا گیا ہےکہ ادارے میں بھرتی کے اس عمل سے متعلق کسی بھی طرح کی شکایت موصول نہیں ہوئی ہے۔ تاہم، وزارت کے ریکارڈ کے مطابق ، بھرتی کے اس عمل میں بے ضابطگی کی شکایت موصول ہوئی ہے۔ حالانکہ، اس شکایت کی تائید میں کوئی دستاویز پیش نہیں کیا گیا اور اس کی معتبریت بھی ثابت نہیں ہوئی ۔ ڈی او پی ٹی کے رہنما خطوط کے مطابق، اس طرح کی شکایات گمنام شکایتوں کے زمرے میں جاتی ہیں۔


    انتخابی پینل کی تشکیل کے لئے اپنایا گیا معیار 01.05.2015 کو، صحت و کنبہ بہبود کی وزارت کے ذریعہ جاری کیے گئے رہنما خطوط کے مطابق تھا۔ اسی طرح، اے آئی آئی ایم ایس بھوونیشور کی مجاز اتھارٹی کی منظوری سے انتخابی کمیٹی بھی تشکیل دی گئی۔


    ****


    م ن۔ ا ب ن


    U:5622

    
    
    (Release ID: 1656562) Visitor Counter : 2
    
    
      Read this release in: English , Punjabi , Telugu