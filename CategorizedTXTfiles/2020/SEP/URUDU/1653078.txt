      نائب صدر جمہوریہ ہند کا سکریٹریٹ

      ہمارے تعلیمی اداروں کے کلچر میں مہارت حاصل کرنے کی کوشش لازمی طور پر ہونی چاہیے : نائب صدر جمہوریہ
      
      تعلیم کا مقصد انسانی حالات میں سچائی اور بہتری حاصل کرنے کی چاہت ہے : نائب صدر جمہوریہ
      تعلیم کا نتیجہ ایک دیانتدار شخص کی تخلیق ہونا چاہیے : نائب صدر جمہوریہ
      این ای پی 2020 سے بھارت کو علمیت اور اختراع کا مرکز بنانے میں مدد ملے گی : نائب صدر جمہوریہ
      انہوں نے کہا کہ نئی تعلیمی پالیسی 2020 سے سوامی وویکانند کے نظریات کی عکاسی ہوتی ہے
      سچی تعلیم سے ہمارے بچوں میں یہ تقویت پیدا ہونی چاہیے کہ وہ دنیا کے ذمہ دار ، فکرمند اور مصروف شہری بنے : نائب صدر جمہوریہ
      نوجوانوں کو سوامی وویکانند کی زندگی اور ان کی تقریروں کا مطالعہ کرنا چاہیے اور ان کے پیغام پر دل و جان سے عمل کرنا چاہیے : نائب صدر جمہوریہ
      انہوں نے وویکانند انسٹی ٹیوٹ آف ہیومن ایکسیلینس کے 21 ویں یوم تاسیس کی تقریب سے خطاب کیا
      Posted On: 10 SEP 2020 1:02PM by PIB Delhi


    نئی دہلی، 10 ستمبر ، 2020 / نائب صدر جمہوریہ جناب ایم وینکیا نائیڈو نے آج کہا ہے کہ مہارت کی چاہت ہمارے تعلیمی نظام کا لازمی حصہ ہونا چاہیے اور کہا ہے کہ مہارت ہمارے تعلیمی اداروں کے کلچر کا عنصر ہونا چاہیے۔ وہ نئی دلی میں آج حیدرآباد کے وویکانند انسٹی ٹیوٹ آف ہیومن ایکسیلینس (وی آئی ایچ ای) راما کرشنا مٹھ کے 21ویں یوم تاسیس کی تقریبات سے ورچوئل طریقے سے خطاب کر رہے تھے۔


    جناب نائیڈو نے زور دے کر کہا کہ مہارت پیدا کرنے سے ، ڈسپلن ، یکسوئی اور پرعزم کوشش کا جذبہ پیدا ہوتا ہے۔ نائب صدر جمہوریہ نے کہا کہ ایک ملک کے طور پر ہمارے سفر میں اس اہم مرحلے میں مہارت ضروری ہے اور معمولی یا نچلے درجے کے خیالات کے لیے مزید کوئی جگہ نہیں ہے۔ دنیا کے مذہبوں کی پارلیمنٹ میں سوامی وویکانند کے خطبے کی 127ویں سالگرہ کے موقعے پر جناب نائیڈو نے یاد کیا کہ انہیں شکاگو کے تاریخی آرٹ انسٹی ٹیوٹ میں تقریر کرنے کی خوش قسمتی حاصل ہوئی ، جہاں سوامی وویکانند نے 1893 میں اپنی اساطیری تقریر کی تھی۔ انہوں نے کہا کہ سوامی وویکا نند نے دنیا کو ویدانت کے قدیم بھارتی فلسفے، آفاقیت کے جذبے قوت برداشت اور قبولیت کی اہمیت کے بارے میں بتایا جو قدیم بھارتی خیالات میں رچی بسی ہے۔


    یہ بتاتے ہوئے کہ وہ اپنے کالج اور یونیوسٹی کے دنوں سے ہی سوامی جی کی تعلیمات کے قائل رہے ہیں ۔ نائب صدر جمہوریہ نے کہا کہ مذہب ، روحانیت ، وطن پرستی، تعلیم ، فلسفے ، سماجی اصلاح ، غربت دور کرنے اور عوام کو بااختیار بنانے کے سوامی جی کے خیالات سے انہیں زبردست جذبہ حاصل ہوا ہے۔


    نائب صدر جمہوریہ نے کہا کہ سوامی وویکانند نے ملک کی روح اور ثقافت کی اقدار کو سمجھا اور اسے اُن باوقار نظریات کی بنیاد پر دوبارہ تعمیر کرنے کی کوشش کی جو سناتن دھرم کی روحانی بنیادوں کا حصہ ہے۔ انہوں نے کہا کہ ‘‘مذہبی خلوص ، روحانی تحمل اور سماجی تجدید کے ذریعے قومی تبدیلی کے تئیں انتھک کام کیا۔ ’’


    یہ بتاتے ہوئے کہ سوامی جی کی تعلیمات آج پوری دنیا کے لیے ہمیشہ باقی رہنے والی نصیحتیں ہیں ۔ انہوں نے نوجوانوں سے زور دے کر کہا کہ وہ سوامی وویکانند کی زندگی اور باتوں کا مطالعہ کریں اور ان کے پیغام پر دل و جان سے عمل کریں۔ انہوں نے یہ بھی کہا کہ ہمیں اوربہت سے تعلیمی اداروں کی ضرورت ہے جن سے ہم سوامی وویکانند ، سری رام کرشنا پرم ہنس جیسی عظیم شخصیتوں کی آفاقی تعلیمات اور ان کی تشریحات کو عام آدمی تک لے جائیں گے۔


    انہوں نے کہا کہ نوجوانوں کو سمجھنا چاہیے کہ زندگی کے معنی اور دولت کا مقصدضرورت مندوں اور پسماندہ لوگوں کی خدمت کرنا ہے۔


    نائب صدر جمہوریہ نے کہا کہ اگر ہمیں 21ویں صدی کے بہت سے ناگزیر چیلنجوں سے موثر طور پر نمٹنا ہے تو انہیں ہمارے پورے تعلیمی نظام کے بارے میں نئے سرے سے سوچنے ، نئے سرے سے تخلیق کرنے اور نئے سرے سے تحقیق کرنے کی اصد ضرورت محسوس ہو رہی ہے۔ آبادی کے ایک اور سبھی فائدوں کا ذکر کرتے ہوئے جو بھارت میں موجود ہیں ، انہوں نے زور دے کر کہا کہ ملک کو چاہیے کہ وہ اس عظیم مسابقتی سہولت سے فائدہ اٹھانے میں ہرگز ناکام نہ ہوں۔


    انہوں نے زور دے کر کہا کہ تعلیم کا مقصد نہ گزر بسر کرنا اور آرم داہ زندگی گزارنا نہیں ہے۔ انہوں نے کہا ‘‘زیادہ اہم یہ ہے کہ تعلیم انسان کو حوصلہ مندی ، جرت اخلاقی ، اطمینان ، دوسروں کو سمجھنے کی صلاحیت اور روحانی طاقت سے ایک تراشا ہوا انسان بنا دے۔ تعلیم کا مطلب کسی فرد کو روشن خیال اور بااختیار بنانا ہے ۔


    نائب صدر جمہوریہ نے اختراع ، ہمت ، محنت کی اہلیت اور ہمارے ملک کی مالا مال وراثت کے تئیں گہری بیداری کو فروغ دینے کی ضرورت کو اجاگر کیا۔ انہوں نے کہا کہ تعلیم کا نتیجہ لازمی طور پر یہ ہونا چاہیے کہ کوئی شخص دیانتدار انسان ہو ، ایک ایسا انسان بنانا ہونا چاہیے جو دوسروں کو سمجھتا ہو ، سرگرم ہو ، اہلیت کا حامل ہو، اس کے اندر عزو انکشار ہو، وہ محنتی ہو، ایک ایسا انسان بنانا ہونا چاہیے جو نئے نظریات کے لیے تیار ہو ، مختلف نظریات کے تئیں برداشت والا ہو اور دنیا کے امن کے تئیں عہدبند ہو نیز ایک اشتراک کی حامل اجتماعی انسانی ترقی کے لیے تیار ہو ۔ تعلیم کی ، سچائی کی انتھک چاہت اور انسانی حالات میں بہتری لانے کی لگاتار کوشش کے طور پر تعریف بیان کرتے ہوئے جناب نائیڈو نے کہا کہ سچی تعلیمکو ہمارے بچوں کو لازمی طور پر اس بات کے لیے تقویت دینی چاہیے کہ وہ ذمہ دار ، فکرمند ، سرگرم شہری بنیں ، وہ بھی نہ صرف بھارت کے لیے بلکہ دنیا کے لیے بھی۔


    انہوں نے کہا کہ تعلیم ہمارے نوجوانوں کی اس بات میں مدد کرے کہ وہ سوچ کے اہم پہلو تشکیل دے ۔ اُن پریشانیوں کی واضح طور پر شناخت کرے جن سے انسانیت متاثر ہوتی ہے اور اس سے واضح حل نکل کر آئیں۔ نائب صدر جمہوریہ نے کہا کہ تعلیم ہمارے بچوں کی اس بات کے لیے بھی حوصلہ افزائی کرے کہ وہ ہمارے قدیم ثقافتی ورثے پر فخر کرے اور وہ ہماری قدیم اقدار اور حوصلوں کے عالمی سفیر بننے کے لیے تیار ہوں۔ انہوں نے بچوں کو اسکول کے ابتدائی برسوں کے دوران ان کی مادری زبان میں تعلیم دینے کے لیے کہا۔


    جناب نائیڈو نے کہا کہ نئی تعلیمی پالیسی 2020 سوامی وویکانند کے مثالی نظریات کی عکاس ہے۔ انہوں نے اعتماد ظاہر کیا کہ اس پالیسی سے بھارت کے لیے یہ آسانی پیدا ہوگی کہ وہ آبادی کے فائدے کو پوری طرح حصل کرے اور ملک کو 21 ویں صدی میں علمیت اور اختراع کا مرکز بنا دے۔


    راما کرشن مٹھ اور رام کرشن مشن ، بیلور مٹھ کے نائب صدر سرمد سوامی ،گوتمانند جی مہاراج ، راما کرشن مٹھ حیدرآباد کے صدر سوامی گیانند انند جی ، وویکانند انسٹی ٹیوٹ آف ہیومن ایکسیلینس کے ڈائریکٹر سوامی بودھمیانند جی اور دیگر شخصیتیں موجود تھیں۔


    ۔۔۔۔۔۔۔۔۔۔۔۔۔۔۔۔۔۔


    م ن ۔ اس۔ ت ح ۔


    U – 5246


    

    
    (Release ID: 1653078) Visitor Counter : 7
    
    
      Read this release in: English , Hindi , Marathi , Assamese , Manipuri , Punjabi , Tamil , Telugu , Malayalam