      وزیراعظم کا دفتر

      وزیر اعظم بہار میں 13 ستمبر کو پیٹرولیم شعبے سے متعلق تین کلیدی پروجیکٹوں کو قوم کے نام وقف کریں گے
      Posted On: 11 SEP 2020 6:31PM by PIB Delhi


    نئی دہلی، 11 ستمبر 2020: وزیر اعظم جناب نریندر مودی ویڈیو کانفرنسنگ کے توسط سے 13 ستمبر کو بہار میں پیٹرولیم شعبے سے متعلق تین کلیدی پروجیکٹوں کو قوم کے نام وقف کریں گے۔ ان پروجیکٹوں میں پرادیپ۔ ہلدیا ۔ درگاپور پائپ لائن توسیعی پروجیکٹ کے درگاپور ۔ بانکا سیکشن اور دو ایل پی جی باٹلنگ پلانٹس شامل ہیں۔ ان پروجیکٹوں کو پیٹرولیم اور قدرتی گیس کی وزارت کی قیادت میں انڈین آئل اور ایچ پی سی ایل، پی ایس یو کے ذریعہ مکمل کیا گیا ہے۔


    اس موقع پر بہار کے وزیر اعلیٰ بھی موجود ہوں گے۔


    پائپ لائن پروجیکٹ کا درگاپور ۔ بانکا سیکشن


    انڈین آئل کے ذریعہ تعمیر کردہ 193 کلو میٹر طویل درگاپور۔بانکا پائپ لائن سیکشن، پرادیپ ۔ ہلدیا ۔ درگاپور پائپ لائن توسیع پروجیکٹ کا ایک حصہ ہے، جس کا سنگ بنیاد 17 فروری 2019 کو وزیر اعظم کے ذریعہ رکھا گیا تھا۔ درگاپور ۔ بانکا سیکشن بہار کے بانکا میں واقع نئے ایل پی جی باٹلنگ پلانٹ تک، موجودہ 679 کلو میٹر طویل پرادیپ ۔ ہلدیا ۔ درگا پور ایل پی جی پائپ لائن کی توسیعی لائن ہے۔ 14 ڈایامیٹر کی یہ پائپ لائن تین ریاستوں مغربی بنگال (60 کلو میٹر)، جھارکھنڈ (98 کلو میٹر)، اور بہار (35 کلو میٹر) سے ہوکر گزرتی ہے۔ فی الحال، پائپ لائن نظام میں ایل پی جی انجیکشن پرادیپ ریفائنری، ہلدیا ریفائنری اور آئی پی پی ایل ہلدیا سے کیا جا سکتا ہے۔ پورے پروجیکٹ کی تکمیل کے بعد ایل پی جی انجیکشن کی سہولت پرادیپ درآمداتیی ٹرمنل اور برونی ریفائنری سے بھی دستیاب ہوں گی۔


    درگاپور سیکشن کے تحت پائپ لائن کو بچھانے کے عمل میں مختلف قدرتی اور انسانی رکاوٹوں کو عبور کرنے کی ضرورت پیش آئی۔ 13 ندیوں (جن میں سے ایک 1077 میٹر طویل اجے ندی بھی ہے)، 5 قومی شاہراہوں، اور 3 ریلوے کراسنگس سمیت مجموعی طور پر 154 کراسنگ کو عبور کیا گیا۔ یہ پائپ لائن پانی کے بہاؤ میں خلل پیدا کیے بغیر جدید ہوریزونٹل ڈائرکشنل ڈرلنگ تکنیک کے توسط سے زیر آب بچھائی گئی۔


    بانکا، بہار میں ایل پی جی باٹلنگ پلانٹ


    انڈین آئل کا ایل پی جی باٹلنگ پلانٹ ریاست میں ایل پی جی کی بڑھتی ہوئی مانگ کو پورا کرکے بہار کی ’خودکفالت‘ میں اضافہ کرے گا۔ یہ باٹلنگ پلانٹ تقریباً 131.75 کروڑ کی لاگت سے بہار میں بھاگلپور، بانکا، جاموئی، ارریہ، کشن گنج اور کٹیہار جیسے اضلاع میں سہولیات فراہم کرانے کے علاوہ جھارکھنڈ میں گوڈا، دیوگڑھ، دومکا، صاحب گنج اور پاکور جیسے اضلاع میں سہولیات فراہم کرانے کی غرض سے تعمیر کیا گیا۔1800 ایم ٹی کے بقدر ایل پی جی اسٹوریج صلاحیت اور یومیہ 40000 سلنڈر بھرنے کی صلاحیت کے ساتھ یہ پلانٹ ریاست بہار میں راست اور غیر راست طور پر روزگار کے مواقع پیدا کرےگا۔


    چمپارن (ہرسدھی)، بہار میں ایل پی جی پلانٹ


    مشرقی چمپارن ضلع میں واقع ہرسدھی میں ایچ پی سی ایل کے 120 ٹی ایم ٹی پی اے ایل پی جی باٹلنگ پلانٹ کی تعمیر 136.4 کروڑ روپئے کے بقدر کے سرمایے سے عمل میں آئی۔ یہ پلانٹ 29 ایکڑ زمین پر تعمیر کیا گیا اور اس کا سنگ بنیاد 10 اپریل 2018 کو وزیر اعظم کے ذریعہ رکھا گیا۔ یہ باٹلنگ پلانٹ بہار میں مشرقی چمپارن، مغربی چمپارن، مظفرپور، سیوان، گوپال گنج اور سیتامڑھی جیسے اضلاع میں ایل پی جی کی ضرورتوں کو پورا کرے گا۔


    یہ تقریب ڈی ڈی نیوز پر راست طور پر نشر کی جائے گی۔


    ****


    م ن۔ ا ب ن


    U:5 2 99

    
    
    (Release ID: 1653530) Visitor Counter : 3
    
    
      Read this release in: Malayalam , Telugu , English , Marathi , Hindi , Assamese , Manipuri , Bengali , Punjabi , Gujarati , Odia , Tamil , Kannada