      شمال مشرقی ریاستوں کی ترقی کی وزارت

      مرکزی وزیر ڈاکٹر جتیندر سنگھ نے ’ورلڈ بیمبو ڈے‘ کے موقع پر بیمبو ویبنار سے خطاب کیا
      
      بانس کی صنعت ’’ووکل فار لوکل‘‘ کے منتر پر عمل کرتے ہوئے شمال مشرقی خطے میں آتم نربھر بھارت ابھیان کو تقویت فراہم کرے گی
      
      Posted On: 18 SEP 2020 5:29PM by PIB Delhi


    نئی دہلی، 18 ستمبر 2020: ورلڈ بیمبو ڈے کے موقع پر، شمال مشرقی خطے کی ترقی کی وزارت (ڈی او این ای آر) کے تحت کین اینڈ بیمبو ٹکنالوجی سینٹر (سی بی ٹی سی) اور کنفیڈریشن آف انڈین انڈسٹری (سی آئی آئی) کے ذریعہ منعقدہ دو الگ الگ ویبناروں سے خطاب کرتے ہوئے، مرکزی وزیر مملکت (آزادانہ چارج) شمال مشرقی خطے کی ترقی کی وزارت(ڈی او این ای آر)، ایم او ایس پی ایم او، عملہ، عوامی شکایات، پنشن، ایٹمی توانائی اور خلاء، ڈاکٹر جتیندر سنگھ نے کہا کہ مودی حکومت کے پاس گھریلو بانس صنعت کو فروغ دینے کے لئے ایک منصوبہ ہے جو کووِڈ۔19 کے بعد بھارت کی معیشت کو بہتر بنانے میں اہم کردار ادا کرے گا۔


    ڈاکٹر جتیندر سنگھ نے کہا کہ شمال مشرقی خطہ کووِڈ۔19 کے بعد بھارت کا سب سے پسندیدہ کاروباری مقام بنے گا اور بانس صنعت اقتصادی سرگرمیوں کے کلیدی ستون کی حیثیت اختیار کرے گی۔ انہوں نے کہا کہ بہت سے کاروباری گھرانے شمال مشرقی خطے کے وسیع زرعی وسائل کو استعمال کرنے کے باے میں سوچ رہے ہیں اور ہمیں اس موقع کو گنوانا نہیں چاہئے۔


    بانس صنعت کو، وبائی مرض کے گہرے کالے بادلوں میں امید کی کرن کے طور پر دیکھتے ہوئے ڈاکٹر جتیندر سنگھ نے کہا کہ یہ صنعت کووِڈ کے بعد شمال مشرق اور پورے ملک کی معیشت کو بہر بنانے میں مدد کرے گی۔ انہوں نے کہا کہ یہ صنعت ’’ووکل فار لوکل‘‘ پر توجہ مرکوز کرتے ہوئے وزیراعظم نریندر مودی کے آتم نربھر بھارت کے نعرے کو نئی رفتار عطا کرے گی۔


    وزیر موصوف نے کہا کہ جس حساسیت کے ساتھ مودی حکومت بانس کی صنعت کے فروغ کی اہمیت پر زور دیتی ہے اس کا پتہ اس حقیقت سے چلتا ہے کہ حکومت نے اندرون ملک پیدا کیے گئے بانسوں کو جنگل ایکٹ کے دائر سےباہر نکال کر صدیوں پرانے بھارتی جنگل ایکٹ میں ترمیم کی ہے تاکہ بانس کی صنعت کے ذریعہ روزگار کے مزید مواقع پیدا ہوں۔


    انہوں نے کچے بانس کے سامان پر 25 فیصد درآمد محصولات میں اضافہ کے مرکزی حکومت کے فیصلے کا بھی خیر مقدم کیا۔ انہوں نے کہا، اس فیصلے سے فرنیچر، دستکاری اور اگربتی بنانے جیسی گھریلو بانس صنعتوں کو زبردست فائدہ اور تعمیراتی سامان کے طور پر بانس کے استعمال کو فروغ حاصل ہوگا۔


    ڈاکٹر جتیندر سنگھ نے کہا کہ نیشنل بیمبو مشن بانس کو عام آدمی کی ضرورت کا سامان بنانے کے لئے ایک بڑا قدم اٹھائے اور شمال مشرقی خطے میں اس شعبے میں موجود مضمرات کو سامنے لائے۔ انہوں نے کہا کہ بانس کے بطور ایندھن استعمال کے ساتھ ، یہ خطہ نیو انڈیا کا نیا انجن بن سکتا ہے۔


    وزیر موصوف نے یہ بھی بتایا کہ اسٹارٹ اپس کے لئے ڈی او این ای آر کی وزارت کی جانب سے سرمایے کی فراہمی نے شمال مشرقی خطے کے نوجوانوں میں دلچسپی اور جوش پیدا کیا ہے اور اسٹارٹ اپ ملک کے نوجوانوں کے لئے ایک پرکشش متبادل کے طور پر دیکھا جا رہا ہے۔


    ڈاکٹر جتیندر سنگھ نے مطلع کیا کہ جموں خطے میں ، کٹرا، جمو اور سامبا قصبات میں بانس کی ٹوکری، اگربتی اور بانس کا چارکول بنانے کے لئے بانس کے تین کلسٹر تشکیل دیے جائیں گے، جس سے تقریباً 25000 افراد کو راست طور پر روزگار کے مواقع حاصل ہوں گے۔ اس کے علاوہ جموں کے نزدیک ایک بڑا بیمبوانڈسٹرئیل پارک اور بیمبو ٹکنالوجی ٹریننگ سینٹر قائم کیا جائے گا۔ ان کا قیام مرکز کے زیر انتظام علاقے کی انتظامیہ کے ذریعہ زمین مختص کیے جانے کے دو برسوں کے اندر عمل میں آئے گا۔

    انہوں نے کہا کہ مشترکہ سہولتی مراکز، کین اینڈ بیمبو ٹکنالوجی پارکس، کین اینڈ بیمبو انڈسٹرئیل پارکس، ایف پی او، بی او ٹی (تعمیر۔ عمل۔ منتقلی) پر کلسٹرس اینڈ ہائی ٹیک نرسری ، کے ٹرنکی کی بنیاد پر قیام کے لئے، کین اینڈ بیمبو ٹکنالوجی سینٹر اور حکومتِ جمو ں و کشمیر (مرکز کے زیرانتظام علاقہ) کے درمیان تکنالوجی پر مبنی تعاون اور شراکت داری عمل میں آئے گی۔


    شمال مشرقی خطے کی ترقیات کی وزارت کے سکریٹری ڈاکٹر اندرجیت سنگھ، این ای سی کے سکریٹری جناب موسیس کے چلائی، زراعت اور کاشتکاروں کی فلاح و بہبود کی وزارت کی ایڈیشنل سکریٹری، ڈاکٹر الکا بھارگو اور ابھیجیت بروہا، سی آئی آئی شمال مشرقی کونسل ایم ڈی، سی بی ٹی سی کے مشترکہ چیئرمین جناب شیلندر چودھری اور دیگر سینئر افسران نے ویڈیو کانفرنس کے توسط سے اس میٹنگ میں شرکت کی۔


    ****


    م ن۔ ا ب ن


    U:5623

    
    
    (Release ID: 1656568) Visitor Counter : 3
    
    
      Read this release in: Telugu , English , Hindi , Bengali , Punjabi