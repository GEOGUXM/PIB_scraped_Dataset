      وزارت دفاع

      رکشا منتری جناب راج ناتھ سنگھ نے تہران میں ایران کے وزیر دفاع سے کی ملاقات، بات چیت افغانستان اور دو طرفہ تعاون سمیت علاقائی سلامتی کے امور پر مرکوز
      Posted On: 06 SEP 2020 1:39PM by PIB Delhi


    رکشا منتری جناب راج ناتھ سنگھ نے 5 ستمبر 2020 کو ایران کے دفاع اور مسلح افواج لاجسٹکس کے وزیر بریگیڈیئر جنرل امیر حاتمی سے مؤخر الذکر کی درخواست پر ایک دو طرفہ ملاقات کی۔ رکشا منتری ماسکو سے نئی دہلی آتے وقت تہران میں تھوڑی دیر کے لئے رکے تھے۔


    دونوں وزرا کے مابین یہ ملاقات خوشگوار اور دوستانہ ماحول میں ہوئی۔ دونوں رہنماؤں نے ہندوستان اور ایران کے مابین صدیوں پرانے ثقافتی ، لسانی اور تہذیبی تعلقات پر زور دیا۔ انہوں نے دوطرفہ تعاون کو آگے بڑھانے کے طریقوں پر بات چیت کی اور افغانستان میں امن و استحکام سمیت علاقائی سلامتی کے امور پرتبادلہ خیال کیا۔


    ****** ********


    م ن۔ن ا۔ م ف


    U: 5136

    
    
    (Release ID: 1651848) Visitor Counter : 6
    
    
      Read this release in: English , Hindi , Marathi , Manipuri , Bengali , Assamese , Punjabi , Tamil , Telugu