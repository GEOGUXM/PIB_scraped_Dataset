      خواتین اور بچوں کی ترقیات کی وزارت

      بچوں کے جنسی استحصال کے معاملات کی تیزی سے تحقیقات
      Posted On: 18 SEP 2020 5:22PM by PIB Delhi


    خواتین اور بچوں کی ترقی کی مرکزی وزیر محترمہ اسمرتی زوبین ایرانی نے آج لوک سبھا میں اطلاع فراہم کی کہ 2009 سے لیکر 2018 کے درمیان بچوں کے جنسی استحصال کے معاملات کی تعداد https://ncrb.gov.in/en/crime-india . پر دستیاب ہے۔


    حکومت ہند جنسی جرائم سے بچوں کا تحفظ(پاکسو)ایکٹ 2012 کو نافذ کررہی ہے۔ اس ایکٹ میں لازمی رپورٹنگ، بچوں کے موافق بیان اور شواہد کی ریکارڈنگ اور معاملات کے تیزی سے ٹرائل کی بات کہی گئی ہے۔ پاکسو ایکٹ 2012 کی دفعہ 44(1) میں اس بات کا ذکر ہے کہ بچوں کے حقوق کے تحفظ کیلئے قومی کمیشن (این سی پی سی آر) اور بچوں کے حقوق کیلئے ریاستی کمیشن (ایس سی پی سی آر) اس ایکٹ کے نفاذ کی نگرانی کریں گے۔ حال ہی میں جنسی جرائم سے بچوں کے تحفظ ایکٹ 2012 میں ترمیم کی گئی ہے اور جنسی جرائم سے بچوں کے تحفظ (ترمیمی )ایکٹ 2019 کو 6 اگست 2019 کو نوٹیفائی کیا گیا ہے۔ اس ترمیم میں بچوں کے جنسی استحصال کے معاملے میں مزید سخت سزائیں تجویز کی گئی ہیں۔


    حکومت نے عصمت دری اور جنسی جرائم سے بچوں کے تحفظ ایکٹ سے متعلق معاملات کے تیزی سے مقدمہ چلانے اور نپٹارہ کیلئے 389 خصوصی پاکسو عدالتوں سمیت 1023 فاسٹ ٹریک اسپیشل کورٹ (ایف ٹی ایس سی) قائم کرنے کیلئے ایک اسکیم لاگو کی ہے۔ حکومت متاثرہ بچوں کو معاوضہ اسکیم کے تحت ایسے متاثرین کو مالی امداد بھی فراہم کرتی ہے۔


    م ن۔م ع۔ ع ن


    U NO: 5630

    
    
    (Release ID: 1656592) Visitor Counter : 3
    
    
      Read this release in: English , Punjabi