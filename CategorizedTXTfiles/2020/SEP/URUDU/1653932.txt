      صحت اور خاندانی بہبود کی وزارت

      مرکزی صحت سکریٹری، صنعتوں اور داخلی تجارت کے سکریٹری اور سکریٹری فارماسیوٹیکلس نے 7 بڑی ریاستوں سے درخواست کی کہ وہ صحت دیکھ بھال سے متعلق سبھی مراکز میں آکسیجن کی خاطرخواہ دستیابی کو یقینی بنائیں
      Posted On: 13 SEP 2020 5:57PM by PIB Delhi


    نئی دہلی، 13 /ستمبر 2020 ۔ مرکزی وزارت صحت نے آج ایک ورچول میٹنگ کی، جس میں مرکزی صحت سکریٹری، سکریٹری ڈی پی آئی آئی ٹی اور سکریٹری فارماسیوٹیکلس نے شرکت کی۔ مہاراشٹر، آندھرا پردیش، کرناٹک، تلنگانہ، گجرات، راجستھان اور مدھیہ پردیش کے ریاستی صحت سکریٹریوں اور صنعتوں کے سکریٹریوں نے بھی میٹنگ میں حصہ لیا۔ اس میٹنگ کا مقصد ان سبھی ریاستوں میں صحت کی دیکھ بھال کے متعلق سبھی مراکز میں آکسیجن کی خاطرخواہ دستیابی کو یقینی بنانا اور ریاست کے اندر اور ایک دوسری ریاست کے درمیان آکسیجن کی بلاروک ٹوک نقل و حمل کو بھی یقینی بنانا تھا۔


    آخر میں شرکاء سے صنعت و تجارت اور ریلوے کے مرکزی وزیر جناب پیوش گوئل نے خطاب کیا۔


    ریاستوں کو خاص طور پر صلاح دی گئی کہ وہ:

     1. مرکز وار / اسپتال وار آکسیجن انوینٹری مینجمنٹ اور بروقت ری پلینشمنٹ کی پیشگی منصوبہ بندی کو یقینی بنائیں، تاکہ اسٹاک کا فقدان نہ ہو۔
     2. اس بات کو یقینی بنائیں کہ ریاستوں / مرکز کے زیر انتظام علاقوں کے درمیان میڈیکل آکسیجن کی نقل و حمل پر کوئی پابندی عائد نہ کی جائے۔
     3. شہروں کے درمیان لیکویڈ میڈیکل آکسیجن (ایل ایم او) ٹینکروں کے لئے ’’گرین کوریڈور‘‘ کا التزام۔
     4. اسپتال اور ادارے آکسیجن مینوفیکچرر کے ساتھ آکسیجن کی سپلائی کے لئے طویل مدتی ٹینڈر / کانٹریکٹ ایگریمنٹ کریں اور اس کا احترام بھی کریں۔ اسی طرح سے ریاستیں آکسیجن کے آزادانہ نقل و حمل پر کوئی پابندی عائد نہ کریں۔
     5. مینوفیکچررس اور سپلائرس کو ان کے بقایات کی بروقت ادائیگی کو یقینی بنائیں، تاکہ کسی رخنہ اندازی کے بغیر آکسیجن کی سپلائی ہوتی رہے۔
     6. بجلی کی سپلائی سے متعلق بنیادی ڈھانچے کو بہتر بنائیں اور آکسیجن مینوفیکچرنگ یونٹوں تک اس کی بلا روک ٹوک سپلائی کو یقینی بنائیں۔
     7. آکسیجن بھرنے والوں تک سلینڈر بھیجنے کے دوران پروٹوکول کے مطابق آکسیجن سلنڈروں کو معقول طریقے سے جراثیم سے پاک کرنے کو یقینی بنائیں۔
     8. آکسیجن کی خرید کے لئے اسٹیل پلانٹوں کے ساتھ مؤثر تال میل قائم کریں، کیونکہ اسٹیل پلانٹ روزانہ 550 میٹرک ٹن آکسیجن دستیاب کراتے ہیں، یہ آکسیجن مینوفیکچررس کے ذریعے روزانہ دستیاب کرائے جانے والے 6400 میٹرک ٹن آکسیجن کے علاوہ ہے۔

    ******


    م ن۔ م م۔ م ر


    U-NO. 5346


    13.09.2020

    
    
    (Release ID: 1653932) Visitor Counter : 3
    
    
      Read this release in: English , Hindi , Manipuri , Bengali , Punjabi , Gujarati , Tamil , Telugu , Kannada
    
    
    

8.