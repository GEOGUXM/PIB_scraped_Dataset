      بہت چھوٹی، چھوٹی اور درمیانی صنعتوں کی وزارت

      رکن پارلیمنٹ جناب ارون سنگھ اور میناکشی لیکھی نے دہلی میں کے وی آئی سی کے اختراعی پروجیکٹ ڈگنیٹی کا آغاز کیا
      Posted On: 17 SEP 2020 5:43PM by PIB Delhi


    وزیراعظم جناب نریندر مودی کی یوم پیدائش کی علامت سیوادیوس کو منانے کیلئے کھادی اینڈ ولیج انڈسٹریز کمیشن (کے وی آئی سی) نے جمعرات کو نئی دہلی میں ڈگنیٹی پروجیکٹ کے تحت چھ اختراعی سائیکل سے چلنے والی چائے کافی فروخت کی اکائیوں کی تقسیم کی۔ راجیہ سبھاکے رکن جناب ارون سنگھ اور نئی دہلی سے لوک سبھا کی رکن پارلیمنٹ محترمہ میناکشی لیکھی کے ذریعے کے وی آئی سی کے چیئرمین جناب ونئے کمارسکسینہ کی موجودگی میں چھ بے روزگار مقامی نوجوانوں کو سائیکل سے چلنے والی چائے کافی فروخت اکائیوں کی تقسیم کی گئی۔ یہ اکائیاں چائے فروخت کرنے والوں کو مشروبات کو صاف ستھرے انداز سے بیچ کرباعزت ذریعہ معاش حاصل کرنے میں اہل بنائیں گی۔


    ہر ایک سائیکل چائے کافی فروخت اکائی کی قیمت 18000 روپئے ہے اور اس میں گیس چولہا، گیس سلینڈر، ایک چھتری ، برتن کے انتظامات ہونے کے ساتھ ہی چائے، چینی، کپ اور اسنیک کو ٹھیک انداز سے رکھنے کیلئے الگ الگ کنٹینر کی گنجائش ہے۔ جمعرات کو کے وی آئی سی نے مختلف شہروں جیسےوارانسی، جے پور اور چنڈی گڑھ میں ایسی 17 اکائیوں کو تقسیم کیا۔


    کے وی آئی سی کی اس پہل کی ستائش کرتے ہوئے جناب ارون سنگھ نے کہا کہ اس کا تصور غریبوں کی فلاح وبہبود کو ذہن میں رکھ کر کیا گیا ہے۔ جناب سنگھ نے مہادیو روڈ پر واقع محترمہ لیکھی کے دفتر سے ہری جھنڈی دکھا کر ان سائیکلوں کو روانہ کیا۔ محترمہ لیکھی نے کہا کہ کے وی آئی سی کی اس پہل سے غریب عزت کے ساتھ اپنی روزی روٹی حاصل کرسکیں گے۔


    کے وی آئی سی کے چیئرمین جناب ونے کمار سکسینہ نے کہا کہ سائیکل سے چلنے والی چائے کافی فروخت اکائی پائیدار خود روزگار پیدا کرنے کا ایک اختراعی اور مؤثر اور کفایتی طریقہ ہے اور ان اکائیوں کی تقسیم کا مقصدغریب سے غریب شخص کوفلاحی اسکیموں کا فائدہ پہنچانا ہے۔ ‘‘یہ سائیکل اکائیاں بہت ا چھی طرح سے آلات سے آراستہ ہیں’’۔ سکسینہ نے کہا کہ عوامی سطح پر چائے کافی بیچتے وقت لوگوں کی ضرورتوں اور صفائی ستھرائی کو ذہن میں رکھتے ہوئے اسے ڈیزائن کیا گیا ہے۔


    م ن۔م ع۔ ع ن


    U NO: 5580

    
    
    (Release ID: 1656060) Visitor Counter : 1
    
    
      Read this release in: English , Hindi , Tamil