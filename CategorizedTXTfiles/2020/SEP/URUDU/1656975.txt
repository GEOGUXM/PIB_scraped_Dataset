      صحت اور خاندانی بہبود کی وزارت

      بھارت نے ایک اور عروج حاصل کیا - یومیہ ٹسٹنگ کا ایک نیا ریکارڈ قائم کیا
      
      پہلی مرتبہ 24 گھنٹے کے اندر 12 لاکھ سے زیادہ کووڈ ٹسٹ کئے گئے

      Posted On: 20 SEP 2020 11:01AM by PIB Delhi

    نئی دلّی ، 20 ستمبر / بھارت نے کووڈ – 19 کے خلاف لڑائی میں ایک اور اہم سنگِ میل حاصل کر لیا ہے ۔ ایک شاندار کامیابی حاصل کرتے ہوئے پہلی مرتبہ ایک ہی دن میں 12 لاکھ سے زیادہ کووڈ ٹسٹ کئے گئے ، جو ایک ریکارڈ ہے ۔


    پچھلے 24 گھنٹے کے دوران کئے گئے 1206806 ٹسٹ کی مجموعی تعداد 6.36 کروڑ ( 63661060 ) سے تجاوز کر گئی ہے ۔


    اس سے ملک میں کووڈ - 19 کی ٹسٹنگ کے بنیادی ڈھانچے میں زبردست اضافے کا اظہار ہوتا ہے ۔ ملک میں ٹسٹنگ کی صلاحیت کئی گنا بڑھی ہے ۔ 8 اپریل کو ملک میں ٹسٹ کی یومیہ صلاحیت صرف 10000 تھی ، جو آج بڑھ کر 12 لاکھ سے تجاوز کر گئی ہے ۔


    پچھلے ایک کروڑ ٹسٹ محض 9 دن میں کئے گئے ہیں ۔


    زیادہ ٹسٹ کئے جانے سے متاثرہ مریضوں کی شناخت اور اُن کے وقت پر مناسب علاج میں مدد ملتی ہے اور کے نتیجے میں شرح اموات کم ہو جاتی ہے ۔


    جیسے کہ شواہد سے انکشاف ہوتا ہے ، ٹسٹنگ کی زیادہ تعداد کے نتیجے میں متاثرہ افراد کی شرح بھی کم ہوئی ہے ۔ یومیہ متاثرہ پائے گئے افراد کی شرح سے ظاہر ہوتا ہے کہ انفیکشن پھیلنے کی شرح کافی حد تک کم ہو گئی ہے ۔


    بھارت میں یومیہ ٹسٹنگ کی تعداد دنیا میں سب سے زیادہ ہے ۔


    کووڈ - 19 کے ضمن میں مرکز کی پالیسیاں مسلسل بہتر ہو رہی ہیں ۔ لوگوں کے ذریعے زیادہ سے زیادہ ٹسٹنگ میں سہولت کے اقدامات کے بعد حال ہی میں مرکزی حکومت نے پہلی مرتبہ " مطالبے پر ٹسٹ " کی سہولت فراہم کی ہے ۔ ریاستوں / یو ٹی کو بھی ٹسٹنگ کی زیادہ سطح حاصل کرنے کی خاطر طریقۂ کار کو آسان بنانے کے لئے لچک فراہم کی گئی ہے ۔


    مرکزی حکومت نے کسی بھی رجسٹرڈ ڈاکٹر کے ذریعے تشخیص پر کووڈ – 19 کے ٹسٹ کی اجازت دی ہے اور اس کے لئے ضروری نہیں ہے کہ سرکاری ڈاکٹر سے ہی تشخیص کرائی جائے ۔ مرکز نے ریاستوں / یو ٹیز کو بھی سختی سے ہدایت دی ہے کہ وہ تمام اہل طبی پریکٹشنر بشمول پرائیویٹ ڈاکٹروں کے کسی بھی شخص کے کووڈ ٹسٹ کی تشخیص کر سکتے ہیں ، جو آئی سی ایم آر کے رہنما خطوط پر پورا اترتا ہو ۔


    زیادہ ٹسٹنگ کے ساتھ " وائرس کا پیچھا کرنا " کی حکمتِ عملی کا مقصد انفیکشن کو پھیلنے سے روکنے کے لئے متاثرہ افراد کا پتہ لگانا ہے ۔ ریاستوں کو ہدایت دی گئی ہے کہ تمام علامت والے منفی ریپیڈ اینٹیجن ٹسٹ کے لئے آر ٹی پی سی آر ضروری ہو گا ۔


    پورے ملک میں تشخیصی لیب کے نیٹ ورک میں توسیع اور آسانی سے ٹسٹنگ نے ٹسٹنگ کی تعداد میں تیزی سے اضافہ کیا ہے ۔


    فی 10 لاکھ ٹسٹ کی تعداد اب 46131 تک پہنچ گئی ہے ۔


    بھارت نے فی ملین آبادی کے حساب سے 140 ٹسٹ یومیہ کی ہدایت دی ہے ۔ ڈبلیو ایچ او نے اپنے رہنمائی والے نوٹ میں ، جو عوامی صحت کا پیمانہ طے کرتا ہے ، اِس حکمتِ عملی کا مشورہ دیا گیا ہے ۔


    کامیابیوں کے سلسلے میں 35 ریاستوں / مرکز کے زیرِ انتظام علاقوں نے ڈبلیو ایچ او کے سفارش کردہ ٹسٹ کی تعداد سے بھی زیادہ ٹسٹ کئے ہیں ۔


    ٹسٹنگ کی تعداد میں تیزی سے اضافہ ملک میں تشخیصی لیب کے نیٹ ورک میں توسیع کی وجہ سے ممکن ہوا ہے ۔ آج ملک میں 1061 سرکاری سیکٹر کی ، جب کہ 712 پرائیویٹ لیبس سمیت کل 1773 لیبس کا نیٹ ورک ہے ۔ ان میں مندرجہ ذیل شامل ہیں:

      * ریئل ٹائم آر ٹی پی سی آر پر مبنی ٹسٹنگ لیبس : 902 ( سرکاری : 475 + پرائیویٹ : 427 )
      * ٹرو نیٹ پر مبنی ٹسٹنگ لیبس : 746 ( ( سرکاری : 552 + پرائیویٹ : 194 )
      * سی بی این اے اے ٹی پر مبنی ٹسٹنگ لیبس : 125 ( سرکاری : 34 + پرائیویٹ : 91 )

    کووڈ - 19 سے متعلق تکنیکی امور ، رہنما خطوط اور مشاورت کے بارے میں تمام مصدقہ جانکاری اور تازہ معلومات کے لئے https://www.mohfw.gov.in/ اور @MoHFW_INDIA پر رجوع کریں ۔


    کووڈ – 19 سے متعلق تکنیکی سوالوں کو ای میل technicalquery.covid19@gov.in اور دیگر سوالوں کو ncov2019@gov.in اور @CovidIndiaSeva پر بھیجا جا سکتا ہے ۔


    کووڈ – 19 سے متعلق کسی بھی سوال کے لئے صحت اور خاندانی بہبود کی وزارت کے ہیلپ لائن نمبر +91-11-23978046 اور 1075 ( مفت ٹیلی فون نمبر ) پر رجو کریں ۔


    ریاستوں / یو ٹی کی کووڈ – 19 سے متعلق ہیلپ لائن نمبروں کی فہرست https://www.mohfw.gov.in/pdf/coronvavirushelplinenumber.pdf پر دستیاب ہے ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا )


    U. No. 5660

    
    
    (Release ID: 1656975) Visitor Counter : 3
    
    
      Read this release in: English , Marathi , Hindi , Bengali , Manipuri , Punjabi , Gujarati , Tamil , Telugu , Malayalam
    
    
    

*