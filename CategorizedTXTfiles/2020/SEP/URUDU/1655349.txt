      وزارت آیوش

      پارلمنٹ نے ا ٓج انسٹی ٹیوٹ آف ٹیچنگ اینڈ ریسرچ ان آیورویدا بل 2020 کی منظوری دے دی
      Posted On: 16 SEP 2020 3:41PM by PIB Delhi


    نئی دہلی، 16 ستمبر، انسٹی آف ٹیچنگ اینڈ ریسرچ ان آیورویدا بل 2020 کو آج راجیہ سبھا منظور کردیا۔ لوک سبھا نے اسے 19 مارچ 2020 کو ہی پاس کردیا تھا۔ اس بل سے جام نگر ، گجرات میں آیورویدا میں تعلیم اور تحقیق کے جدید ادارے (آئی سی آر اے) کے قیام اور اسے قومی اہمیت کے ادارے (آئی این آئی) کا درجہ دینے کی راہ ہموار ہوگئی ہے۔


    آئی ٹی آر اے کو جام نگر میں گجرات آیوروید یونیورسٹی کیمپس میں موجودہ آیوروید اداروں کو آپس میں ضم کرکے قائم کیا جائے گا۔ یہ ادارے انتہائی قابل احترام ادارے ہیں یعنی (اے) انسٹی ٹیوٹ فار پوسٹ گریجویٹ ٹیچنگ اینڈ ریسرچ آیورویدا (بی) شری گلاب کنوربا آیورویدا مہاودھیالیہ اور (سی) انسٹی ٹیوٹ آف آیورویدک فارما سیوٹیکل سائنسز، (ڈی) مہارشی پتانجلی انسٹی ٹیوٹ فار یوگا نیچرو پیتھی ایجوکیشن اینڈ ریسرچ (جومجوزہ آئی ٹی آر اے کے ڈپارٹمنٹ آف سوستھ ورتّا کا ایک حصہ بنایا جائے گا)۔ یہ ادارے پچھلی کئی دہائیوں کے دوران ابھرکر سامنے آئے ہیں اور کُل ملاکر ملک میں آیوروید اداروں کے ایک بے مثال کنبے کی حیثیت رکھتے ہیں۔


    امید ہے کہ مجوزہ ادارے کے قیام سےاس ادارے کو مزید خودمختاری حاصل ہوگی کہ وہ آیورویدا اور فارمیسی میں انڈرگریجویٹ اور پوسٹ گریجویٹ تعلیم کے طریقہ کار کو فروغ دے۔ اس ادارے میں شامل مختلف اداروں کے مابین ہمکاری سے آئی ٹی آر اے اس طرح کی تعلیم کے اعلیٰ معیارات کا مظاہرہ کرسکے گا۔ اور آیوش کے شعبے میں ایک رہنما ادارے کے طور پر ابھر کر سامنے آئے گا۔ امید ہے کہ یہ ادارہ فارمیسی سمیت آیوروید کی تمام اہم شاخوں میں افراد کو اعلیٰ معیار کی تربیت فراہم کرے گا اور آیوروید کے میدان میں ہمہ گیر مطالعے اور ریسرچ کا کام انجام دے گا۔


    آئی ٹی آر اے آیوش کے شعبے میں آئی این آئی درجہ رکھنے والا پہلا ادارہ ہوگا اور اس طرح یہ نصاب وغیرہ اور فن تعلیم کے معاملے میں آزاد اور اختراعی نوعیت کا ادارہ بن سکے گا۔ یہ فیصلہ ایک ایسے وقت کیا گیا ہے جب امراض کے علاج معالجے کے معاملے میں روایتی طریقہائے علاج کو عالمی دلچسپی حاصل ہورہی ہے۔ امید ہے کہ آئی ٹی آر اے آیوروید کی تعلیم کو نئی بلندیوں تک لے جاسکے گا۔


    ******** ********


    م ن۔ اج ۔ ر ا


    U:5463

    
    
    (Release ID: 1655349) Visitor Counter : 4
    
    
      Read this release in: Bengali , English , Hindi , Marathi , Assamese , Manipuri , Punjabi , Odia , Tamil , Telugu