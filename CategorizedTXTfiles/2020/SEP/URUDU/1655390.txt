      صحت اور خاندانی بہبود کی وزارت

      کووڈ-19 کے متاثرین کے لئے حفظان صحت کی نئی اسکیم
      Posted On: 15 SEP 2020 3:04PM by PIB Delhi


    نئی دہلی 15،ستمبر 2020


    صحت وخاندانی بہبود کے وزیر مملکت جناب اشونی کمار چوبے نے آج راجیہ سبھا میں ایک تحریری جواب میں بتایا کہ کووڈ-19 سے نبرد آزما صحت ورکرس کے لئے پردھان منتری غریب کلیان پیکیج کے تحت گنجائش رکھی گئی ہے۔ یہ ایک سینٹرل اسکیم ہے۔


    اس اسکیم میں حفطان صحت فراہم کرانےو الوں کو 50 لاکھ روپے تک کی ایک انشورنس کور فراہم کی گئی ہے۔ اس میں کمیونٹی صحت ورکرس بھی شامل ہیں، جو ممکن ہے کہ کووڈ انیس کے مریضوں کے براہ راست رابطے میں آئے ہوں یا کووڈ انیس کے مریضوں کی ایسے لوگوں نے دیکھ بھال کی ہو۔


    اس اسکیم میں پرائیویٹ اسپتالوں کے عملے، ریٹائرڈ، رضا کار، مقامی شہری ادارے، کنٹریکٹ، ڈیلی ویج، ایڈہاک، آؤٹ سورس اسٹاف کا بھی احاطہ کیاگیا ہے، جنہیں ریاستوں، مرکزی اسپتالوں، مرکز، ریاستوں، مرکز کے زیر انتظام علاقوں کے خود مختار اسپتالوں، ایمز اور آئی این آئی مرکزی وزارتوں کے اسپتالوں کی طرف سے طلب کیاگیا ہے۔


    کووڈ سے متاثرہ لوگوں کے علاج کے علاوہ حکومت آیوشمان بھارت، پردھان منتری جن آروگیہ یوجنا نافذ کررہی ہے تاکہ 10.74 کروڑ غریبوں اور محروم کنبوں (لگ بھگ 50 کروڑ افراد) کو دوسرے اور تیسرے درجے کی دیکھ بھال اسپتال خدمات کے لئے سالانہ 5 لاکھ روپے فی کنبہ کا صحت کور فراہم کیا جاسکے۔


    ...............................................................


    م ن، ح ا، ع ر


    U-5422

    
    
    (Release ID: 1655390) Visitor Counter : 1
    
    
      Read this release in: English , Marathi , Assamese , Manipuri , Bengali , Punjabi , Tamil , Telugu