      کیمیکلز اور فرٹیلائزر کی وزارت

      حکومت بلدیہ کے ٹھوس کچرے کو سائنسی انداز میں بندوبست کی حوصلہ افزائی کر رہی ہے جس میں کچرے کوکھاد میں بدلنے اورپروسیسنگ کے دیگر عمل شامل ہیں
      
      حکومت نے شہر کے کوڑے سے تیار ہونے والی کھاد سے متعلق ایک پایسی وضع کی ہے۔اس میں سبسڈی کی شکل میں پندرہ سو روپے فی میٹرک ٹن مارکٹ ڈیولپمنٹ امداد فراہم کی جا رہی ہے: جناب گوڑا
      
      Posted On: 15 SEP 2020 4:56PM by PIB Delhi


    حکومت بلدیہ کے ٹھوس کچرے کو سائنسی انداز میں بندوبست کی حوصلہ افزائی کر رہی ہے جس میں کچرے کو کھاد میں بدلنے اورپروسیسنگ کے دیگر عمل شامل ہیں۔حکومت نے شہر کے کوڑے سے تیار ہونے والی کھاد سے متعلق ایک پایسی وضع کی ہے۔اس میں سبسڈی کی شکل میں پندرہ سو روپے فی میٹرک ٹن مارکٹ ڈیولپمنٹ امداد فراہم کی جا رہی ہے جس کا مقصدشہر کے کچرے سے کھاد کی تیاری اور اس کے استعمال میں تیزی لانا ہے۔


    یہ معلومات کیمیکلز اور کھاد کے وزیرجناب ڈی وی سدانند گوڑا نے آج لوک سبھا میں ایک تحریری جواب میں فراہم کیں۔


    جناب گوڑا نے بتایاکہ ابتدائی طور پر شہری کچرے سے تیار کھاد کی مارکیٹنگ کا کام موجودہ فرٹلائزر مارکیٹنگ کمپنیوں کے ذریعہ کیا جارہاتھا۔ اس کے بعد، فروخت کے حجم میں اضافہ اور کسانوں کو سستی قیمتوں پر کھاد کی دستیابی کے لئے شہری کچرے سے تیار کھاد کی مارکیٹنگ کے خواہشمند لوگوں کو اس بات کی اجازت دیدی گئی کہ وہ کسانوں کو براہ راست بھاری مقدار میں کھاد فروخت کر کے مارکٹ ڈیولپمنٹ امداد حاصل کرسکتے ہیں۔


    وزیر موصوف نے مزید بتایا کہ کھاد کمپنیوں نے شہری کچرے سے تیار کھاد کے استعمال کو فروغ دینے کے لئے 498 گاووں کو اپنا لیا ہے۔حکومت کے علاوہ کھاد کی مارکیٹنگ کرنیوالی کمپنیوں اور مارکیٹنگ اداروں کی مربوط کوششوں سے گزرے برسوں کے دوران شہر ی کچرے سے کھاد کی تیاری اور اس کی فروخت میں مستقل اضافہ ہوا ہے۔ گذشتہ چار برسوں میں پیداوار اور فروخت کی سالانہ پوزیشن حسب ذیل رہی:

                                                                                                                  
سال      شہر میں کھاد کی پیداوار  مارکیٹنگ کمپنیوں کے ذریعے فروخت  تعمیراتی کمپنیوں کے ذریعے تھوک فروخت  کل فروخت 
                                                                                                                  
                                                                                                                  
                                                                                                                  
2016-17  196999.32                96584.00                         -                                     96584.00 
                                                                                                                  
                                                                                                                  
                                                                                                                  
2017-18  338701.38                123569.87                        75492.04                              199061.91
                                                                                                                  
                                                                                                                  
                                                                                                                  
2018-19  363261.24                195551.48                        111078.99                             306630.47
                                                                                                                  
                                                                                                                  
                                                                                                                  
2019-20  327790.58                215725.88                        108872.57                             324598.45
                                                                                                                  
                                                                                                                  

    *************


    ( م ن۔ ر ف ۔ م ف (


    15-09-2020


    U. No. 5436

    
    
    (Release ID: 1654873) Visitor Counter : 2
    
    
      Read this release in: English