      ریلوے کی وزارت

      پورے بھارتی ریلوے میں " سووچھتا پکھواڑہ " منایا جا رہا ہے
      Posted On: 20 SEP 2020 9:30AM by PIB Delhi


    نئی دلّی ، 20 ستمبر / پورے بھارتی ریلوے میں 16 سے 30 ستمبر ، 2020 ء تک " سووچھتا پکھواڑہ " منایا جا رہا ہے ۔ پکھواڑے کے پہلے دن زونل ریلوے کے تمام صدر دفاتر ، ڈویژنل دفاتر اور دیگر دفاتر میں ریلوے کے ملازمین کو سووچھتا کا حلف دلایا گیا ۔ پکھواڑے کے دوران اسٹیشنوں ، ٹرینوں ، پٹریوں ، کالونیوں اور ریلوے کے دیگر اداروں کی جامع صفائی ستھرائی اور سینیٹائزیشن کا کام کیا جا رہا ہے ، جس میں سب سے زیادہ توجہ پلاسٹک کے کچرے کے بندوبست پر دی جا رہی ہے ۔ پکھواڑے میں ماسک اور سینی ٹائزر بھی تقسیم کئے جا رہے ہیں ۔ ریلوے کے احاطوں کو صاف ستھرا رکھنے اور کوو ڈ- 19 سے متعلق احتیاط برتنے کے ساتھ بیداری پیدا کرنے کے لئے آئی ای سی کا استعمال کیا جا رہا ہے اور ویبیناروں کا انعقاد کیا جا رہا ہے ۔ اس مدت کے دوران ریلوے پٹریوں ، اسٹیشنوں ، نالوں ، بیت الخلاء ، ریلوے یارڈ اور ڈپو وغیرہ کی صفائی ستھرائی پر توجہ مرکوز کرے گی ۔


    ریلوے بورڈ نے اقوام متحدہ کے ماحولیاتی پروگرام ( یو این ای پی ) کی ساجھیداری میں شمالی ریلوے کے ذریعے 16 ستمبر ، 2020 ء کو "سووچھتا " پر ایک ویبینار کا انعقاد کیا ۔ کووڈ وباء کے پیش نظر یہ ویبینار 16 ستمبر سے شروع ہو کر 30 ستمبر ، 2020 ء کو ختم ہونے والے سووچھتا پکھواڑے کے ورچوول آغاز کے لئے ویبینار کا انعقاد کیا گیا ۔


    ویبینار کے دوران سرکاری ، غیر سرکاری اور پرائیویٹ اداروں کے ماہرین نے شرکاء سے خطاب کیا ۔ اس ویبینار میں بھارتی ریلوے کے مختلف محکموں کے 100 سے زیادہ عہدیداروں نے شرکت کی ۔ اس اجلاس کے دوران ، جن امور کو اجاگر کیا گیا ، اُن میں مندرجہ ذیل شامل ہیں :

      * بھارتی ریلوے کے ذریعے ٹھوس کچرے کے بندوبست ، پانی کی بچت اور توانائی کی بچت کے لئے کئے گئے اقدامات ۔
      * بھارتی ریلوے کے اقدامات کا سووچھ بھارت مشن کے ساتھ تال میل ۔
      * ریلوے اسٹیشنوں کی گرین ریٹنگ ( درجہ بندی ) ۔
      * پلاسٹک کچرے سے نمٹنا ۔
      * سرکولر معیشت کے امکانات ۔

    جن مقررین نے شرکاء سے خطاب کیا ، اُن میں شمالی ریلوے کے پرنسپل چیف مکینیکل انجینئر جناب ارون اروڑہ ، یو این ای پی انڈیا آفس کے کنٹری ہیڈ جناب اتل بگائی ، یو این ای پی کی گڈوِل سفیر محترمہ دیا مرزا ، یو این ای پی کے چیمپئن آف ارتھ اور وکیل افروز شاہ ، ہاؤسنگ اور شہری امور کی وزارت میں ایس بی ایم کے ڈائریکٹر جناب نوین اگروال ، ماحولیاتی بندوبست کے سینٹر کے بانی ڈاکٹر پرساد موداک ، سی آئی آئی جی بی سی کے ایگزیکیٹو ڈائریکٹر جناب کے ایس وینکٹ گری ، چنتن ماحولیاتی ریسرچ اور ایکشن گروپ کی محترمہ چترا مکھرجی اور فائنل مائل کنسلٹنگ کے چیئرمین جناب بیجو ڈومنک شامل تھے ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا )


    U. No. 5662

    
    
    (Release ID: 1656978) Visitor Counter : 2
    
    
      Read this release in: Tamil , English , Marathi , Hindi , Manipuri , Bengali , Punjabi , Telugu , Malayalam
    
    
    

*