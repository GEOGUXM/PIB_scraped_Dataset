      نائب صدر جمہوریہ ہند کا سکریٹریٹ

      مادری زبان، ثقافت اور قدرت کا تحفظ تیلگو ادیب جناب وشو ناتھ ستیہ نارائن کو حقیقی خراج ہوگا: نائب صدر جمہوریہ
      
      وشوناتھ ستیہ نارائن ہندوستانی ثقافت اور روایات کا پیکر تھے
      
      کوری سمراٹ کا ادبی کینوس بہت وسیع تھا: نائب صدر
      
      نائب صدر جمہوریہ نے جناب وشوناتھ ستیہ نارائن کے 125 ویں یوم پیدائش کی تقریبات کا افتتاح کی
      
      Posted On: 10 SEP 2020 12:12PM by PIB Delhi


    نئی دہلی، 10 ستمبر 2020 ، نائب صدر جمہوریہ جناب ایم وینکیا نائیڈو نے آج کہا کہ مادری زبان، ہندوستانی ثقافت، اقدار اور ماحولیات کا تحفظ پہ تیلگو ادب مایہ ناز شخصیت جناب وشوناتھ ستیہ نارائن کو حقیقی خراج عقیدت ہوگا۔


    وشوناتھ ستیہ پیٹھم کے ذریعہ منعقدہ کوی سمراٹ جناب وشوناتھ ستیہ نارائن کے 125 ویں یوم پیدائش کی تقریبات کا ورچوول طریقے سے افتتاح کرتے ہوئے جناب وینکیا نائیڈو نے اس ادبی جینیئس کو ہندوستانی ثقافت و روایات کا پیکر قرار دیا۔


    وشوناتھ ستیہ نارائن کو رامائن میں حقیقی تیلگو جذبے کا اظہار کرنے والا پہلا مصنف قرار دیتے ہوئے انہوں نے کہا کہ جناب شوناتھ کی بنیادی تصنیف رامائن کلپ ورکشم کی وجہ سے انہیں گیان پیٹھ ایوارڈ سے نوازا گیا۔


    نائب صدر جمہوریہ نے کہا کہ اپنے کام سے جناب وشوناتھ نے مادری زبان میں تعلیم حاصل کرنے، ثقافت کی حفاظت اور قدرت کا تحفظ کرنے کی اہمیت کو واضح کیا۔


    جناب وینکیا نائیڈو نے قدرت کے تحفظ کو عوامی تحریک بنانے کی بھی اپیل کی۔


    مادری زبان میں پرائمری تعلیم سے بچوں کے جذباتی اور دانش مندانہ فروغ میں مدد ملنے کا ذکر کرتے ہوئے انہوں نے کہا کہ بچے کلی طریقے سے اسی وقت تعلیم حاصل کرسکتے ہیں جب ثقافت، زبان اور روایت کو یکجا کیا جائے ۔


    اس بات کا ذکر کرتے ہوئے کہ نئی تعلیمی پالیسی 2020 مربوط تعلیم کو ترجیح دیتی ہے، جناب وینکیا نائیڈو نے کہا کہ اس کے ساتھ ہی ساتھ این ای پی 2020 کا خاکہ اس طرح تیار کیا گیا ہے کہ وہ 21 ویں صدی کے چیلنجوں کو پورا کرنے کےلئے طلبا کو بین الاقوامی معیار کے علم اور ہنر مندی سے مزین کرے۔


    نائب صدر جمہوریہ نے جناب وشوناتھ کے اس قول کا بھی حوالہ دیا کہ مادری زبان میں تعلیم کے ذریعہ پختگی حاصل کرنے پر طالب علم کوئی بھی زبان سیکھ سکتا ہے۔


    جناب نائیڈو نے کہا کہ جناب وشوناتھ کا ادبی کینوس بہت وسیع تھا۔ اس میں ناول، تنقیدی تخلیقات، نظمیں، طویل منظومات، ڈرامے ، گیت وغیرہ شامل ہیں۔ انہوں نے کہا کہ تیلگو ادب کی کئی ممتاز شخصیتوں نے جناب وشوناتھ ستیہ نارائن سے تحریک حاصل کی۔


    انہوں نے کہا کہ جناب وشوناتھ کی تخلیقات پر تحقیق اور مطالعے کے لئے نوجوان مصنفین شاید سب سے زیادہ راغب ہوئے ہیں۔


    آندھرا پردیش اسمبلی کے سابق ڈپٹی اسپیکر جناب منڈالی بدھا پرساد، معروف روحانی مبلغ جناب سام ویدم شنمکھ شرما، جناب وشوناتھ ستیہ نارائن، صدر وشوناتھ ساہتیہ پیٹھم اور دیگر معروف شخصیات نے ویبینار میں شرکت کی۔


    ۔۔۔۔۔۔۔۔۔۔۔


    م ن۔ ا گ۔ن ا۔


    U-5251


    

    
    (Release ID: 1653065) Visitor Counter : 4
    
    
      Read this release in: English , Hindi , Marathi , Manipuri , Assamese , Bengali , Punjabi , Tamil , Telugu