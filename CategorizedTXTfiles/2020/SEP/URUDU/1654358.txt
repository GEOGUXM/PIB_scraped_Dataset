      نوجوانوں کے امور اور کھیل کود کی وزارت

      سال 2021 کے اولمپک میں شرکت کرنے والے ایتھلیٹس کے لئے نیشنل کوچنگ کیمپ محفوظ تربیت کے واسطے ایس او پی کے ساتھ پھر شروع کئے جائیں گے: جناب کرن رجیجو
      Posted On: 14 SEP 2020 6:03PM by PIB Delhi


    نئی دہلی، 14 ستمبر 2020 ، نوجوانوں کے امور اور کھیل کود کے مرکزی وزیر مملکت (آزادانہ چارج) جناب کرن رجیجو نے آج راجیہ سبھا میں ایک تحریری جواب میں بتایا کہ کووڈ۔ 19 عالمی وبا کے پیش نظر ٹوکیو، جاپان میں منعقد کئے جانے والے آئندہ 2021 اولمپک کھیلوں کے لئے آسانی سے تربیت کو یقینی کے واسطے درج ذیل اقدامات کئے گئے:

     1. ’’کھیلو انڈیا پھر سے‘‘ عنوان کے تحت تربیتی مراکز میں کھیل کود کی سرگرمیاں پھر سے شروع کرنے کے لئے کام کاج کے معیاری طریقے (ایس او پی) وضع کئے گئے ہیں۔ ایس او پی میں تربیتی مراکز کے تمام متعلقین کو شامل کیا گیا ہے:
      * تمام ایتھلیٹ
      * تمام تکنیکی اور غیر تکنیکی معاون اسٹاف
      * تمام انتظامی اسٹاف
      * تمام ہوسٹل اور سہولت بندوبست اسٹاف
      * مرکز میں آنے والے تمام افراد
     1. تربیتی مراکز میں رہنما خطوط پر سختی سے عمل کئے جانے کو یقینی بنانے کے مقصد سے ایک کووڈ ٹاسک فورس کمیٹی قائم کی گئی ہے۔ یہ کمیٹی حکومت کے صحت سے متعلق پروٹوکول کی مسلسل نگرانی اور بندوبست کے لئے ذمہ دار ہوگی۔
     2. ایس او پی میں کھیلوں کی غیر رابطے کے کھیلوں، کم سے کم / درمیانے رابطے کے کھیلوں، مکمل رابطے کے کھیلوں اور آبی کھیلوں میں زمرہ بندی کی گئی ہے۔
     3. ایتھلیٹس کو ملک گیر لاک ڈاؤن کے پہلے مرحلوں کے دوران ان کے گھروں میں کھیلوں سے متعلق ضروری آلات مثلاً (باربیل راڈز، ویٹ، ایکسرسائز بائی سکل وغیرہ)، ایئر پلیٹس، ٹارگیٹ سسٹم وغیرہ ، ایس اےآئی ریجنل سینٹروں ، ریاستی حکومتوں اور این جی اوز کی مدد سے فراہم کرائےگئے تاکہ وہ اپنے گھروں کے اندر رہتے ہوئے مشق کرسکیں۔
     4. کھلاڑیوں کی حوصلہ افزائی اور ایسے مشکل حالات میں ان کے بلند حوصلے کو قائم رکھنے کےلئے ایتھلیٹس کے ساتھ مستقل بات چیت کی گئی۔مشکلات کے دور میں تناؤ اور ڈپریشن کا سامنا کرنے کے لئے ایتھلیٹس کو تعلیم دینے کے مقصد سے ویڈیو کانفرنسنگ کےذریعہ سیمیناروں اور ورکشاپس کا انعقاد کیا گیا تاکہ وہ اپنے مقصد پر توجہ مرکوز کرسکیں اور ان کی تربیت میں رکاوٹ نہ پڑے۔
     5. سال 2021 کے اولمپک میں شرکت کرنے والے ایتھلیٹس کے لئے نیشنل کوچنگ کیمپ پھر سے شروع کئے گئے ہیں۔ اس سلسلے میں وضع کئے گئے ایس او ٹی پر نیشنل کیمپوں میں پوری طرح عمل کیا جائے گا۔ ایتھلیٹس (یا ٹیم اسپورٹس کے معاملے ایتھلیٹس گروپ)کے لئے ٹائم ٹیبل تیار کیا گیا ہے تاکہ وہ دیگر ایتھلیٹس کے رابطے میں آئے بغیر تربیت حاصل کرسکیں۔ کوچیز کے علاوہ معاون اسٹاف اور ضروری انتظامی اسٹاف کو چھوڑکر کسی اور کو نیشنل کیمپ پوں میں ایتھلیٹس سے ملاقات کرنے یا بات چیت کرنے کی اجازت نہیں دی جائے گی۔

    م ن۔ ا گ۔ن ا۔


    (2020۔09۔ 14 )


    U-5486


    

    
    (Release ID: 1654358) Visitor Counter : 2
    
    
      Read this release in: Marathi , Manipuri , English , Punjabi , Telugu
    
    
    

5.