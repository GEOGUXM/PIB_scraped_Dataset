      کامرس اور صنعت کی وزارتہ

      ای – کامرس پر کووڈ - 19 کے اثرات
      Posted On: 18 SEP 2020 3:09PM by PIB Delhi


    نئی دلّی ، 18 ستمبر / وزارتِ داخلہ ( ایم ایچ اے ) کے ذریعے جاری کردہ رہنما خطوط کے تحت لاک ڈاؤن کے دوران سوشل ڈسٹنسنگ کو یقینی بنانے کے لئے وقتاً فوقتاً مختلف پابندیاں عائد کی گئی ہیں ۔ اس مدت کے دوران خوراک ، ادویات ، طبی ساز و سامان سمیت ضروری اشیاء کی فراہمی کے لئے ای – کامرس کی ہمت افزائی کی گئی ہے ۔ چونکہ وباء اب بھی جاری ہے ، اِس لئے ای – کامرس کے سیکٹر پر اِس وباء کے اثرات کا جائزہ لینا ابھی قبل از وقت ہو گا ۔


    ای - کامرس کے آپریٹروں کو ، اُن کی سپلائی کی قدر سے قطع نظر اندراج کرانا ضروری ہے ۔ ای کامرس آپریٹروں کو آغاز میں استثنیٰ کے فوائد حاصل نہیں ہیں ۔ خصوصی خدمات کے زمروں میں جی ایس ٹی کی ادائیگی ای – کامرس آپریٹروں پر ، اُس وقت واجب ہے ، جب یہ خدمات ، اُن کے ذریعے فراہم کی جائیں ۔ ای – کامرس آپریٹروں کے لئے یہ بھی ضروری ہے کہ وہ اپنے ذریعے سپلائی کی گئی قابل ٹیکس اشیاء پر ایک فی صد کی شرح سے ٹیکس کلیکشن ایٹ سورس ( ٹی سی ایس ) بھی وصول کریں ۔ جی ایس ٹی قانون کے تحت ہر رجسٹرڈ شخص کو قابل ادائیگی ٹیکس کا خود جائزہ لینا ہے اور مقررہ مدت کے لئے ہر ٹیکس کا ریٹرن داخل کرنا ہے ۔ اس لئے ای – کامرس آپریٹروں کی ذمہ داری ہے کہ وہ اشیاء اور خدمات کے دیگر سپلائروں کی طرح جی ایس ٹی ادا کریں ۔


    یہ معلومات آج راجیہ سبھا میں کامرس اور صنعت کے مرکزی وزیر جناب پیوش گوئل نے ایک تحریری جواب میں فراہم کیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا ) (18-09-2020)


    U. No. 5608


    

    
    (Release ID: 1656538) Visitor Counter : 6
    
    
      Read this release in: English , Manipuri , Bengali , Punjabi , Gujarati , Tamil , Telugu , Kannada