      صحت اور خاندانی بہبود کی وزارت

      مرکزی وزارت صحت نے ریاستوں / مرکز کے زیر انتظام علاقوں سے یہ یقینی بنانے کی درخواست کی ہے کہ ریاستوں کے درمیان میڈیکل آکسیجن کے نقل و حمل پر کسی بھی طرح کی پابندی نہ لگائی جائے
      
      وزارت نے ریاستوں / مرکز کے زیر انتظام علاقوں کو اسپتال میں داخل ہر ایک کووڈ مریض کو آکسیجن کی دستیابی یقینی بنانے کے لئے ذمے دار بنایا ہے

      Posted On: 11 SEP 2020 12:24PM by PIB Delhi

    نئی دہلی، 11 / ستمبر 2020 ۔ مرکزی وزارت صحت کے علم میں آیا ہے کہ کچھ ریاستیں مختلف قوانین کے تحت کئے گئے التزامات کا استعمال کرتے ہوئے آکسیجن کی بین ریاستی فری نقل و حمل کو روکنے کی کوشش کررہے ہیں۔ اس کے علاوہ وہ اپنی ریاست میں واقع مینوفیکچررس / سپلائرس کو آکسیجن کی سپلائی صرف ریاستوں کے اسپتالوں کے لئے ہی کرنے کے لئے بھی مجبور کررہی ہیں۔


    اس بات کو پیش نظر رکھتے ہوئے وزارت صحت نے ایک بار پھر کہا ہے کہ کووڈ کے سنگین مریضوں کے علاج کے لئے اسپتالوں میں آکسیجن کا اہم مقام ہے۔ ریاستوں / مرکز کے زیر انتظام علاقوں کو لکھے گئے خط میں مرکزی صحت سکریٹری نے اس بات پر زور دیا ہے کہ میڈیکل آکسیجن کی خاطرخواہ اور بلاروک ٹوک سپلائی کووڈ-19 کے اوسط اور سنگین معاملات کے علاج کے لئے ایک اہم ضرورت ہے۔


    صحت سکریٹری نے سبھی ریاستوں / مرکز کے زیر انتظام علاقوں سے یہ یقینی بنانے کی درخواست کی ہے کہ ریاستوں کے درمیان میڈیکل آکسیجن کے نقل و حمل پر کوئی پابندی نہ لگائی جائے۔ انھوں نے اس بات پر زور دیا کہ اسپتال میں داخل ہر مریض کو آکسیجن دستیاب کرانا ہر ایک ریاست کی ذمے داری ہے۔


    اس بات کی جانب ایک بار پھر توجہ دلائی گئی کہ میڈیکل آکسیجن ایک ضروری عوامی صحت سے متعلق شئے ہے اور ملک میں میڈیکل آکسیجن کی سپلائی میں کسی بھی طرح کی رکاوٹ ملک کے کسی بھی دیگر حصے میں کووڈ-19 کی بیماری سے متاثر مریضوں کے بندوبست کو سنگین طریقے سے متاثر کرسکتی ہے۔ اس کے علاوہ کچھ اہم آکسیجن مینوفیکچررس / سپلائرس نے پہلے سے ہی مختلف ریاستوں کے ساتھ میڈیکل آکسیجن کی سپلائی کے لئے قانونی لزوم والے معاہدے کررکھے ہیں۔


    مرکز کی قیادت میں کووڈ بندوبست حکمت عملی، کیئر ٹریٹمنٹ گائیڈ لائنس کی رہنما ہدایات پر مبنی ہے۔ ان رہنما ہدایات میں اسپتالوں سمیت سبھی طرح کی کووڈ سہولیات میں میڈیکل کیئر کی یکساں اور معیاری کوالٹی یقینی بنائی گئی ہے۔ معتدل اور سنگین قسم کے معاملات کے لئے خاطرخواہ مقدار میں آکسیجن اینٹی- کوآگولینٹس کا وقت پر انتظام اور اسے بڑے پیمانے پر دستیاب کرانے کے ساتھ ساتھ سستی کورٹیکوسٹیرائڈس کے پروٹوکول کے مطابق دستیابی کووڈ-19 تھیریپی کی اصل بنیاد ہے۔


    پورے ملک میں آکسیجن کی خاطرخواہ مقدار میں سپلائی اور دیگر تدابیر کو شامل کرکے اسپتال میں داخل ہونے والے معتدل اور سنگین قسم کے معاملات کی مؤثر کلینکل دیکھ بھال یقینی بنی ہے۔ اپنائی گئی حکمت عملی کی فعالیت سے مریضوں کے صحت یاب ہونے کی شرح میں اضافہ ہوا ہے اور کیس فیٹیلٹی ریٹ یعنی معاملہ شرح اموات میں (موجودہ شرح 1.67 فیصد) کافی گراوٹ آئی ہے۔ آج کی تاریخ کے مطابق 3.7 فیصد سے کم ایکٹیو مریض آکسیجن سپورٹ پر ہیں۔


    ******


    م ن۔ م م۔ م ر


    U-NO. 5288


    

    
    (Release ID: 1653489) Visitor Counter : 3
    
    
      Read this release in: English , Hindi , Marathi , Manipuri , Bengali , Assamese , Punjabi , Gujarati , Odia , Tamil , Telugu , Malayalam