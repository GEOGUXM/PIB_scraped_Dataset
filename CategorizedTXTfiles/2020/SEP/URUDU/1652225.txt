      عملے، عوامی شکایات اور پنشن کی وزارت

      مرکزی وزیر ڈاکٹر جتیندر سنگھ نے کہا کہ کووڈ کے بعد کی معیشت کے لئے بھارتی مرچنٹس چیمبر (آئی ایم سی) کا رول اہم ہے
      
      یہ وزیر اعظم نریندر مودی کے آتم نربھر بھارت مشن کو حقیقت میں بدلنے کے لئے بھی اہم ہے
      
      Posted On: 07 SEP 2020 6:49PM by PIB Delhi


    نئی دہلی ، 07 ستمبر2020 : مرکزی وزیر ڈاکٹر جتیندر سنگھ نے آج کہا ہے کہ کووڈ کے بعد کی معیشت اور وزیر اعظم جناب نریندر مودی کے، آتم نربھر بھارت مشن کو حقیقت میں بدلنے کے لئے بھارتی مرچنٹس چیمبر(آئی ایم سی) کا رول بہت اہم ہے۔


    کامرس و صنعت کے آئی ایم سی چیمبر کے 114ویں یوم تاسیس کی آن لائن تقریب سے مہمان خصوصی کے طورپر خطاب کرتے ہوئے ڈاکٹر جتیندر سنگھ نے بھارتی مرچنٹس چیمبر کے ساتھ طویل عرصے سے اپنی وابستگی اور ممبئی کے چرچ گیٹ میں اس کے صدر دفتر میں اکثر و بیشتر اپنے دوروں کو یاد کیا۔انہوں نے کہا کہ ملک میں سب سے پرانا کامرس کے ایوان کے طورپر ، جس کے مہاتما گاندھی بھی ایک رکن تھے، آئی ایم سی کا ایک شاندار ماضی رہا ہے اور یہ ایک عظیم وراثت بھی ہے اور اس سے مستقبل میں بھی اتنی ہی امیدیں وابستہ ہیں۔


    ڈاکٹر جتیندر سنگھ نے کہا کہ خود کفیل بھارت ، آتم نربھر بھارت کے تصور کی بنیاد ہےاور آئی ایم سی جیسی ساکھ والی بزنس تنظیموں سے اس مشن کو آگے بڑھانے کی امید کی جاتی ہے۔ انہوں نے کہا کہ کووڈ کے بعد کے منظر نامے میں جب پوری دنیا ابھرنے کی کوشش کررہی ہے، بھارت کے لئے یہ ایک چیلنج بھی اور ایک موقع بھی ہے۔ڈاکٹر جتیندر سنگھ نے کہا کہ کیا چیز مقامی طورپر دستیاب ہے اور یہ خواہش کہ جو چیز مقامی طورپر دستیاب نہیں ہے اسے تشکیل دینا یا پیدا کرنا ، ‘‘لوکل فار ووکل ’’ کی روح ہے۔


    ڈاکٹر جتیندر سنگھ نے کہا کہ آتم نربھر بھارت کے تصور کا، جدیدیت ، نشونما اور ترقی کے ساتھ کوئی تنازع نہیں ہے، البتہ یہ ایک خود کفیل بھارت کے مقصد کو ، ایک پُر امن ترقی پسند اور خوشحال طریقے سے حاصل کرنے کے لئے ہے۔


    انہوں نے کہا کہ جن لوگوں کے کاروبار کو نقصان پہنچا ہے، ان کی دیکھ بھال اور فکر کے مقصد سے، اسمبلنگ سے مینوفیکچرنگ کی طرف آجانا ، مقامی اشیاء کی ترقی اور پیداوار کے لئے آتم نر بھر بھارت ، اصل مقصد ہے۔جہاں کوئی شخص خود کفیل ہے اور باوقار زندگی جی رہا ہے اور وہ ترقی کے ثمرے سے بھی محروم نہیں ہے۔


    ڈاکٹر جتیندر سنگھ نے کہا کہ وزیر اعظم جناب نریندرمودی نے سبھی شعبوں اور معیشت کے سبھی پہلؤں کی مدد کے لئے کورونا عالمی وباء کے تناظر میں آتم نربھر پیکیج کا اعلان کیا تھا۔اس پیکیج کی مالیت 20 لاکھ کروڑ روپے سے زیادہ ہے، جو جی ڈی پی تقریباً 10 فیصد حصہ ہے۔ انہوں نے کہا کہ نریندر مودی کی طرف سے دیا گیا ووکل فار لوکل منتر، بھارت میں بہت تیزی سے جن آندولن بنتا جارہا ہے۔


    ایم ایس ایم ای کو فروغ دینے کے لئے کئے گئے بہت سے اقدامات کا ذکر کرتے ہوئے ڈاکٹر سنگھ نے حکومت کے اس اطلاع نامے کی طرف اشارہ کیا کہ جس میں اس بات کو یقینی بنانے کے لئے کہا گیا تھا کہ 200کروڑ روپے سے کم قیمت کی اشیاء اور خدمات ، گھریلو کمپنیوں سے حاصل کی جائیں گی، عالمی ٹینڈروں پر پابندی عائد کی گئی تھی۔ انہوں نے کہا کہ آتم نر بھر کا مطلب ہے کہ ہم اشیاء کی درآمدات کو کم سے کم کردیں اور ان اشیاء کی نہ صرف بھارت کے لئے ، بلکہ پوری دنیا کے لئے جتنا زیادہ ممکن ہو پیداوار کریں۔


    بھارت میں بانس کے بہت بڑے وسائل اور ان صلاحیتوں کی مثال دیتے ہوئے ، جن سے ابھی تک فائدہ نہیں اٹھایا گیا ہے، وزیر موصوف نے کہا کہ سالانہ طورپر بانس کی 6-5ہزار کروڑ روپے کی تجارت کے باوجود پوری اگربتی دیگر ملکوں سے درآمد کی جاتی ہے۔انہوں نے کہا کہ اب حکومت اس کی اصلاح کرنے کے اقدامات کررہی ہے۔ انہوں نے اشارہ دیا کہ مودی حکومت نے جنگلات سے متعلق، 100 سال پرانے قانون میں ترمیم کردی تھی اور گھر میں اُگائے گئے بانس کو جنگلات سے متعلق قانون کے لائحہ عمل سے نکال دیاگیا اور مرکزی حکومت نے بھی بانس کی تیار مصنوعات کی برآمدات پر پابندی لگادی اور بانس کی خام چیزوں کی درآمد پر 25 فیصد تک محصول بڑھا دیا، جس سے بانس کی گھریلو صنعتوں میں بڑے پیمانے پر مدد ملے گی، جس میں بڑے پیمانے پر اگربتی کی تیاری بھی شامل ہے۔


    ڈاکٹر جتیندر سنگھ نے شمالی بھارت میں 2004 ء کے ایسے سیلاب کے دوران ، جس کی پہلے کوئی مثال نہیں ملتی، آئی ایم سی کی طرف سے کئے گئے بڑے راحتی کام کو بھی یاد کیا، جس میں جموں و کشمیر بھی شامل ہے۔انہوں نے امید ظاہر کی کہ وہ اس بحران پر قابو پانے میں بھارت کی مدد میں ایک اہم رول ادا کرے گا۔


    آئی ایم سی کے صدر راجیو پوتدار نے خیر مقدمی خطبہ دیا، جبکہ شکریہ کی تحریک آئی ایم سی کے نائب صدر جزر خوراکی والا نے پیش کی۔


    م ن۔ا س۔ن ع


    (08.09.2020)


    ( U : 5171)

    
    
    (Release ID: 1652225) Visitor Counter : 1
    
    
      Read this release in: English , Hindi , Marathi , Punjabi , Telugu