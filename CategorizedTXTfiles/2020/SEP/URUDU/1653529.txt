      عملے، عوامی شکایات اور پنشن کی وزارت

      مرکزی وزیر ڈاکٹر جتیندر سنگھ نے آر ٹی آئی پر عوامی بیداری کی مہموں کی ضرورت پر زور دیا
      
      جموں وکشمیر میں آر ٹی آئی پوری طرح کام کررہا ہے: ڈاکٹر جتیندر سنگھ

      Posted On: 11 SEP 2020 5:50PM by PIB Delhi

    شمال مشرقی خطے کی ترقی کے مرکزی وزیر مملکت (آزادانہ چارج) وزیر اعظم کے دفتر میں وزیر مملکت اور عملے، عوامی شکایات، پنشن، ایٹمی توانائی اور خلا کے وزیر مملکت ڈاکٹر جتیندر سنگھ نے کہا ہے کہ جموں وکشمیر میں آر ٹی آئی پوری طرح کام کررہا ہے اور آر ٹی آئی قانون کے کام کاج کے بارے میں عوامی بیداری پیدا کرنے کی سخت ضرورت ہے۔ سب سے سینئر انفارمیشن کمشنر جناب ڈی پی سنہا کے ساتھ میٹنگ کے بعد مرکزی وزیر نے سول سوسائٹی سے اپیل کی کہ وہ اس بامقصد اور بامعنی مشن میں ایک بڑے رول کے لئے آگے آئیں تاکہ سینٹرل انفارمیشن کمیشن پر غیر ضروری سوالات کا بوجھ نہ پڑجائے۔ جناب ڈی پی سنہا سی آئی سی کی حیثیت سے فرائض انجام دے رہے ہیں۔انہوں نے تجویز پیش کی کہ انفارمیشن اتھارٹیز (حکام) کو غیر ضروری آر ٹی آئی پر غور نہ کرنے کی سمت میں سوچنا چاہئے۔ انہوں نے اس بات پر زور دیا کہ آج تقریباً سبھی معلومات پبلک ڈومین میں دستیاب ہیں۔


    مرکزی وزیر مملکت ڈاکٹر جتیندر سنگھ نے کہا کہ یہ کمیشن اور اس کے عہدیداروں کو کریڈٹ جاتا ہے کہ اس سال 15 مئی کو عالمی وبا کے پیش نظر سینٹرل انفارمیشن کمیشن نے ورچوئل طریقوں کے ذریعے مرکز کے زیر انتظام علاقے جموں وکشمیر سے آر ٹی آئی کو سنوائی کرنے اور انہیں نمٹانے کا کام شروع کردیا ہے۔ وزیر موصوف نے یہ بھی بتایا کہ ہندوستان کا کوئی بھی شہری اب جموں وکشمیر اور لداخ سے متعلق معاملوں کے بارے میں آر ٹی آئی داخل کرسکتا ہے، جو 2019 کے جموں وکشمیر کی تشکیل نو قانون سے پہلے صرف سابق جموں وکشمیر ریاست کے شہریوں کے لئے بھی ریزرو تھا۔ یہاں یہ بتانا ضروری ہے کہ جموں وکشمیر کی تشکیل نو کے قانون کے پاس ہونے کے بعد جموں وکشمیر انفارمیشن کا حق انفارمیشن ضابطے 2009 اور اس کے تحت آنے والے ضابطوں کو منسوخ کردیاگیا تھا اور رائٹ ٹو انفارمیشن ایکٹ 2005 اور اس کے تحت آنے والے ضابطوں کو 31 اکتوبر 2019 سے لاگو کرایاگیا تھا۔ جموں وکشمیر کے عوام اور مرکز کے زیر انتظام علاقے کی انتظامیہ نے اس اقدام کی زبردست تعریف اور اس کو سراہا تھا۔


    ڈاکٹر جتیندر سنگھ نے کہا کہ 2014 میں جب سے مودی حکومت اقتدار میں آئی ہے تب سے شفافیت اور شہری پر مرکوز حکمرانی کا ماڈل مودی حکومت کی پہچان بن گیا ہے۔ انہوں نے کہا کہ پچھلے 6 سالوں میں انفارمیشن کمیشن کی آزادی اور وسائل کو مضبوط کرنے کے ہر صحیح فیصلہ کیاگیا ہے اور تیزی سے تمام خالی آسامیاں پُر کی گئی ہیں۔


    جناب سنہا نے اس موقع پر کہا کہ لاک ڈاؤن کے دوران سی آئی سی کی سماعت کو آسان بنانے کے لئے مختلف اقدامات کیے گئے ہیں، جن میں ویڈیو کانفرنسنگ، آڈیو کانفرنسنگ، جواب داخل کرنے کی سہولت، ویب سائٹ پر نائب رجسٹرار کے رابطے کی تفصیلات کو اپ لوڈ کرنا، جہاں کہیں بھی ضروری ای-پوسٹ کے توسط سے نوٹس جاری کرنا، آن لائن رجسٹریشن اور نئے معالوں کا جائزۃ وغیرہ شامل ہیں۔


    انہوں نے وزیر موصوف کو یہ بھی بتایا کہ کمیشن نے سول سوسائٹی کے نمائندوں کے ساتھ ویڈیو کانفرنس سمیت اپنے انٹرایکٹو اور آؤٹ ریچ سرگرمیاں جاری رکھی ہوئی ہیں۔ اس کے علاوہ وہ بھارت میں انفارمیشن کمیشن کی نیشنل فیڈریشن کے ممبران کے ساتھ اپنی سرگرمیاں جاری رکھے ہوئے ہے۔


    ................


    م ن، ح ا، ع ر


    11 -09-2020


    U-5296

    
    
    (Release ID: 1653529) Visitor Counter : 2
    
    
      Read this release in: English , Hindi , Marathi , Punjabi , Tamil , Telugu