      وزارت دفاع

      میانمار کے ساتھ مشترکہ مشق
      Posted On: 18 MAR 2020 3:54PM by PIB Delhi


    نئی دلّی ، 18 مارچ / رکشا راجیہ منتری شری شری پد نائک نے آج لوک سبھا میں ڈاکٹر ہینا گاوِت کے سوال کے تحریری جواب میں بتایا کہ بھارتی فضائیہ ( آئی اے ایف ) اور میانمار کی فضائیہ ( ایم اے ایف ) کے مابین ایچ اے ڈی آر کے موضوع پر پریاگ راج میں ایک ٹیبل ٹاپ ایکسرسائز کا اہتمام کیا گیا ۔ اس مشق کے مقاصد میں ایک مخصوص منظر نامے کے تحت ایچ اے ڈی آر آپریشن کی منصوبہ بندی ، بہترین طریقہ ہائے کار کو سیکھنا ، ایچ اے ڈی آر تباہ کاری والی صورت حال کے دوران مشن کو انجام پہنچانا سمیت تلاش اور بچاؤ مشن کے ضوابط وغیرہ کے نکات بھی شامل تھے ۔


    مذکورہ مشق فضائیہ کی مرکزی ہوائی کمان کے صدر دفاتر کے زیر اہتمام منعقد کی گئی ۔ بھارتی فضائیہ کی 20 رکنی ٹیم نے اس مشق میں حصہ لیا ۔


    اس مشق پر عائد ہونے والے اخراجات کو بھی خدمات کے آپریشن بجٹ کی جانب سے برداشت کیا گیا ۔ دونوں ممالک کی فضائیہ طے شدہ ضوابط کے تحت مقاصد حاصل کرنے میں کامیاب رہیں ۔


    بھارتی فضائیہ نے گذشتہ تین برسوں کے دوران ، جن ممالک کے ساتھ مشق کی ہے اور رواں سال کی مشق بھی ، اُس میں شامل ہے ، اُن میں سنگا پور ، امریکہ ، متحدہ عرب امارات ، تھائی لینڈ ، بنگلہ دیش ، عمان ، اسرائیل ، روس ، سری لنکا ، آسٹریلیا ، ملیشیا ، فرانس ، برطانیہ اور میانمار کے نام شامل ہیں ۔


    بھارت اور میانمار نے 29 جولائی ، 2019 ء کو نئی دلّی میں دفاع کے شعبے میں بھارت – میانمار تعاون کو فروغ دینے کے لئے یعنی دفاعی تعاون سے متعلق ایک مفاہمتی عرضداشت پر دستخط کئے تھے ۔


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔


    ( م ن ۔ ع ا )


    U. No. 1309

    
    
    (Release ID: 1606950) Visitor Counter : 7
    
    
      Read this release in: English , Bengali