      امور داخلہ کی وزارت

      مرکزی وزیر جی کشن ریڈی نے گزشتہ تین سال اور موجودہ سال میں دہلی میں خواتین کی سلامتی اور تحفظ کو بڑھانے کے لئے دہلی پولیس کی طرف سے کئے گئے اقدامات کی تفصیلات کی جانکاری دی
      Posted On: 11 MAR 2020 1:58PM by PIB Delhi


    نئی دہلی،11؍مارچ، داخلی امور کے مرکزی وزیر مملکت جناب جی کشن ریڈی نے آج راجیہ سبھا میں ایک سوال کے تحریری جواب میں دہلی میں گزشتہ تین سال اور موجودہ سال کے دوران دہلی میں خواتین کی سلامتی اور تحفظ کو بڑھانے کے لئے دہلی پولیس کی طرف سے کئے گئے اقدامات کے بارے میں جانکاری دیتے ہوئے کہا کہ دہلی پولیس نے خواتین کے خلاف جرائم کو روکنے ، ان کی تیزی سے تحقیقات کرنے اور ان کا پتہ لگانے کے لئے بہت سے اقدامات کئے ہیں۔ انہوں نے کہا کہ ان میں جرائم والے علاقوں کی غیر معمولی شناخت اور پولیس وسائل کی تعیناتی کے علاوہ ہمت پلس ایپ کا آغاز کئے جانے کے علاوہ حساس علاقوں خصوصا پولیس اسٹیشنوں میں وویمن ہیلپ ڈیکس کا قیام اور خواتین پر مشتمل پی سی آر وین کی تعیناتی ، خواتین ہیلپ لائن نمبر وغیرہ شامل ہیں۔ انہوں نے یہ بتایا کہ خواتین کے تحفظ کے لئے پولیس اسٹیشن سطح کی کمیٹیوں کی تشکیل اور خواتین اور لڑکیوں کا اپنا دفاع آپ کرنے کی تربیت دینے کے لئے سشکتی پروگرام بھی ان اقدامات میں شامل ہیں۔


    خواتین کے خلاف جرائم کے معاملے میں سزا کی نوعیت کی شرح کو بہتر بنانے کے لئے جو اقدامات کئے گئے ہیں ، ان میں قا نون و انتظام کی تفتیش کو الگ کرنا اور تمام پولیس ڈسٹرکٹ اور پولیس ہیڈ کوارٹر میں قانونی سیل کی تشکیل ، تحقیقاتی افسروں کی مستقل تربیت ، عدالت میں زیر التوا معاملوں کی پیش رفت کی نگرانی اور کرائم برانچ اور اسپیشل سیل جیسے خصوصی یونٹوں کے ذریعے سنگین جرائم کی پیروی کرنا شامل ہے۔


    ۔۔۔۔۔۔۔۔۔۔۔۔۔۔۔۔۔۔


    U- 1138

    
    
    (Release ID: 1605977) Visitor Counter : 9
    
    
      Read this release in: English