      ریلوے کی وزارت

      انڈین ریلویز نے کورونا ورائرس (کووڈ-19) انفکشن کی روک تھام کے لئے جامع اقدامات کئے ہیں
      
      ریلوے بورڈ کے چیرمین نےتیاریوں کے جائزے نیر ترجیحات اور ہدایات کےلئے تمام جنرل منیجروں کے ساتھ میٹنگ کی
      
      ریلویز کے پورے نظام میں کنٹرول رومز اور ٹیلی فون ہیلپ لائن قائم کئےگئے نیز تمام عملہ کو موضوع کےتئیں بیدار اور حساس بنایا گیا ہے
      
      ریلویز کے اسپتال اس لئے چیلنج کا مقابلہ کرنے کے لئے پوری طرح تیار ہیں
      
      ریلوے اسٹیشنوں اور ریل گاڑیوں میں بڑے پیمانے پر بیداری مہم چلائی گئی
      
      Posted On: 11 MAR 2020 1:14PM by PIB Delhi


    نئی دہلی، 11 مارچ /انڈین ریلویز نے کورونا کووڈ-19 وائرس انفیکشن کی روک تھام کے لئے بڑےپیمانے پرجامع اقدامات کئے ہیں۔ ریلوے اور صنعت وتجارت کے وزیر جناب پیوش گوئل نے ریلوے بورڈ کو اس بات کو یقینی بنانے کی ہدایت دی ہے کہ انڈین ریلوے کے پورے نظام پرکووڈ-19 وائرس کی روک تھام کے لئے معقول اقدامات کئے جائیں۔ ریلوے بورڈ کے چیئرمین جناب ونود کمار یادو نے 5 اور 6 مارچ 2019 کو اس سلسلہ میں کی گئی تیاریوں کا جائزہ لینے کے لئے نیز ترجیحات کے تعلق سے ہدایات دینے کے لئے ویڈیو کانفرنس کی وساطت سے تمام جنرل منیجروں کے ساتھ میٹنگ کی ہے۔


    ریلوے کے تمام زون ، ڈویژن اور یونٹوں کے سربراہ اپنے اپنے متعلق علاقوں میں ضروری انتظامات کو یقینی بنانے کی غرض سے میٹنگ کررہے ہیں۔ انڈین ریلوے کے نظام یعنی ریلوے بورڈ سطح پر ، زون اور ڈویژن سطح پر صورتحال کی لگاتار نگرانی کی جارہی ہے اور آپس میں تال میل قائم کیا جارہا ہے۔ پورےریلوے نظام میں کنٹرول رومز قائم کئے گئے ہیں اور عملے کو وائرس کے تئیں باخبر اور حساس بنایا گیا ہے۔ اس سلسلہ میں متعلقہ صحت انتظامیہ کے ساتھ اشتراک اور تال میل کو بھی یقینی بنایا گیا ہے۔


    انڈین ریلویز کے ذریعہ کورونا وائرس (کووڈ-19) کےانفیکشن کی روک تھام کے لئے مندرجہ ذیل اقدامات کئے گئے ہیں۔

     1. ریلوے اسٹیشنوں اور ریل گاڑیوں میں مقامی زبانوں میں عوا م میں بیداری پیدا کرنے کی غرض سے کورونا وائرس (کووڈ-19) سے متعلق معلومات،علم اور مواصلات (آئی ای سی) مواد (پوسٹرس اور پمفلیٹ) کی نمایاں طور پر نمائش کی جارہی ہے اور ریلوے کے اسپتالوں اور ریلوے کی کالونیوں میں آنے والے مریضوں کے مابین یہ مواد تقسیم بھی کئے جارہے ہیں۔ اس سلسلہ میں بیداری پیدا کرنے کی غرض سے ریلوے اسٹیشنوں پر آڈیو (سمعی) اور ویڈیو (بصری) کلپس دکھائے جارہے ہیں۔ ریلوے اسٹیشنوں پر اس سلسلہ میں عوامی اعلانات بھی کئے جارہے ہیں۔
     2. ریلوے اسپتالوں میں بخار میں مبتلا آنے والے افراد کو دوسرے مریضوں سے علاحدہ رکھا جارہا ہے۔ وہاں بخار سے متعلق معاملات کے لئے علاحدہ کاؤنٹر /وارڈز بنائے گئے ہیں۔ ایسے علاقوں میں معقول احتیاطی اقدامات کے ساتھ طبی عملہ کو تعینات کیا گیا ہے۔
     3. ریلوے اسپتالوں کو کورونا وائرس مشتبہ معاملات کے علاج کے لئے ضروری احتیاطی آلات کے ساتھ بخار والے معاملات کے تعلق سے 1100 الگ تھلگ بستر مہیا کرائے گئے ہیں۔ مزید برآں ریلوے نے پورے ملک میں مختلف مقامات پر قرنطینہ کے لئے 12483 بستروں کی شناخت کی گئی ہے۔
     4. طبی عملہ کو مشورہ دیا گیا ہے کہ اگر کسی مریض میں کورونا وائرس کا شبہ ہوتا ہے یا کسی ریلوے اسپتال /زون /پی یو میں صحت یونٹس سے اس کی اطلاع ملتی ہے تو اس کی خبر ریلوے بورڈ اور مقامی صحت انتظامیہ کو فوری طور پر دی جائے۔
     5. تمام زورن/پی یو کےمیڈیکل انچارج کو زیر تبصرہ موضوع پر رہنمائی /آپڈیٹ حاصل کرنے کے لئے نیز وائرس کا پتہ لگانے ، روک تھام اور احتیاطی تدابیر کے لئے متعلقہ ریاستی انتظامیہ کے ساتھ لگاتار رابطے میں رہیں۔
     6. تمام ریلوے اسپتالوں میں کنٹرول رومز اور ٹیلی فون ہیلپ لائن قائم کئے گئے ہیں۔

    ۔۔۔۔۔۔۔۔۔۔۔


    م ن۔ ش س۔ ج۔


    U- 1140

    
    
    (Release ID: 1605982) Visitor Counter : 6
    
    
      Read this release in: Hindi , English , Bengali , Malayalam
    
    
    

6.