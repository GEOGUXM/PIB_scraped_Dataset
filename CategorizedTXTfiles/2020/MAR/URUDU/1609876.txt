      اسٹیل کی وزارت

      دھرمیندر پردھان کی جانب سے پی ایم - کیئرس فنڈ میں بھارتی فولاد شعبے کی جانب سے 500 کروڑ روپئے کا تعاون کا اعلان
      
      وزیر موصوف کا کہنا ہے کہ وہ فولاد برادری کے اِس قدم سے بہت متاثر ہوئے ہیں

      Posted On: 31 MAR 2020 8:30PM by PIB Delhi

    نئی دلّی ، 1 اپریل / پیٹرولیم اور قدرتی گیس اور فولاد کے وزیر جناب دھرمیندر پردھان نے پی ایم – کیئرس فنڈ میں کووڈ – 19 وبائی مرض کے خلاف نبرد آزمائی کے عمل میں تعاون کے طور پر بھارتی فولاد شعبے کی جانب سے 500 کروڑ روپئے سے زائد کے تعاون کا اعلان کیا ہے ۔


    جناب پردھان نے ایک ٹوئیٹ پیغام میں کہا ہے کہ از حد خوشگوار اور فخر کے احساس کے ساتھ میں ، اِس بات کا اعلان کرتا ہوں کہ فولاد کا شعبہ سرکاری دائرۂ کار کے تحت کام کرنے والے صنعتی اداروں اور نجی شعبے کی جانب سے یکجا ہوکر پی ایم – کیئرس فنڈ میں 500 کروڑ روپئے سے زائد کا تعاون دینے کے لئے کمر بستہ ہے ۔ اس کے علاوہ ، پی ایس یو کے رفقائے کار کی جانب سے پی ایم – کیئرس فنڈ میں ، اُن کی تنخواہوں کے توسط سے 15 کروڑ روپئے کا تعاون دیا جا رہا ہے ۔


    انہوں نے مزید کہا کہ میں فولاد برادری کے ، اِس قدم سے از حد متاثر ہوں ، جو اِس زبردست ضرورت کے موقع پر ملک کے تحفظ کے لئے کچھ کرنے کے لئے تیار ہے ۔


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ ع ا ) (01-04-2020 )


    U. No.1427


    

    
    (Release ID: 1609876) Visitor Counter : 5
    
    
      Read this release in: English , Hindi