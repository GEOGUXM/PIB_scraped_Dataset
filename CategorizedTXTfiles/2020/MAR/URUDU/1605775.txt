      نائب صدر جمہوریہ ہند کا سکریٹریٹ

      نائب صدر جمہوریہ نے ہولی کے موقع پر قوم کو مبارکباددی ہے
      Posted On: 09 MAR 2020 1:18PM by PIB Delhi


    نئیدہلی 09 مارچ 2020۔نائب صدرجمہوریہ ہند جناب ایم وینکیا نائیڈو نے ہولی کے مبارک موقع پر عوام کو مبارکباددی ہے۔ اپنے پیغام میں انہوں نے کہا کہ رنگوں کا یہ تہوار ایک دوسرے کے قریب آنے اور اتحاد ، بھائی چارے اورمیل محبت کے جذبے کو تازہ کرنے کا ایک موقع ہے۔ اس ہولی پر انہوں نے دوستی اور آپسی میل محبت کے بندھنوں کو مضبوط کرنے کے لئے کہا جو ہمارے سماج کو یکجا کرتی ہے۔


    پیغام کا پورا متن مندرجہ ذیل ہے:


    ’’میں ہولی کے اس مبارک موقع پر اپنے ملک کے عوام کو اپنی طرف سے گرم جوشانہ مبارکباد اور نیک خواہشات پیش کرتا ہوں ۔


    ہولی ، جو رنگوں کا تہوار ہے ، خاندان اور دوستوں کے ایک دوسرے کے ساتھ جمع ہونے اور یگانگت ، بھائی چارے اور میل محبت کے جذبے کو تازہ کرنے کا تہوار ہے ۔ ہولی سے قبل شا م الاؤ جلایا جانا ، اچھائی کی برائی پر جیت کی عکاسی کرتا ہے۔


    ہولی،فطرت کی خوبصورتی اور اس کی نوازشوں کا جشن ہے۔یہ تہوار موسم سرما کے اختتا م اور موسم گرما کے آغاز کی اہمیت کواجاگر کرتا ہے۔


    اس ہولی پر آئیے !ہم دوستی اور میل محبت کے بندھنوں کو مضبوط کریں ، جن سے ہمارا سماج مضبوط ہوتا ہے۔آئیے ! اس تہوار پر ہم ان رکاوٹوں کو ختم کریں ، جو ہمیں تقسیم کرتی ہیں اور مشترک خوشحالی ، امن ،ترقی ، ہم آہنگی اور خوشی کی تلاش میں خود کو متحدکریں۔‘‘


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اس۔رم


    U- 1118

    
    
    (Release ID: 1605775) Visitor Counter : 10
    
    
      Read this release in: English , Hindi , Marathi