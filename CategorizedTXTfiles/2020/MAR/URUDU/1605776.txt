      وزارت دفاع

      مسلح افواج میں خواتین کے لئے کوئی راستہ بند نہیں ہونا چاہئے :رکشا منتری جناب راج ناتھ سنگھ
      
      سماج اسی وقت ترقی کرتا ہےجب خواتین کو آگے بڑھایا جاتا ہے: رکشا منتری

      Posted On: 08 MAR 2020 8:38PM by PIB Delhi

    نئیدہلی 09 مارچ 2020۔خواتین کے بین الاقوامی دن 2020 کے موقع پر آج رکشا منتری جناب راج ناتھ سنگھ نے کہا کہ مسلح افواج میں خواتین کی شرکت میں پچھلے برسوں میں اضافہ ہوا ہے اور ان کے رول میں مزید اضافہ کرنا حکومت کی ترجیح ہے۔ جناب راج ناتھ سنگھ نے یہ بات ’’ خواتین بھارت کی کایا پلٹ کررہی ہیں ‘‘ نامی ایوارڈ س کی تقریب کی صدارت کرتے ہوئے کہی ،جس کا اہتمام نیتی آیوگ نے کیاتھا۔تانیا شیر کل کا ذکرکرتے ہوئے ، جنہوں نے یوم جمہوریہ کی پریڈ میں مردوں کی ٹکڑی کی قیادت کی تھی ، انہوں نے کہا کہ خواتین اب بہت سے نئے محاذوں کی قیادت کررہی ہیں ، جو خواتین کے لئے کبھی نہیں کھلے تھے ۔رکشامنتری نے یہ بھی کہا :’’ ہم اس بات پر یقین رکھتے ہیں کہ مسلح فوجوں کی کوئی شاخ خاتون افسروں کے لئے بند نہیں ہونی چاہئے ۔ میں جانتا ہوں کہ فوج کی سبھی شاخوں میں خواتین کو شامل کرنے کے خلاف کچھ حد تک مزاحمت ہے لیکن اس مزاحمت میں کمی آتی جارہی ہے۔‘‘ خواتین آج بھارتی فضائیہ کی سبھی شاخوں ،فوج کی آٹھوں شاخوں اور بھارتی بحریہ کی سبھی سمندر میں نہ جانے والی شاخوں میں کام کررہی ہیں۔ میں آپ کو یقین دلانا چاہتا ہوں کہ بقیہ شاخیں بھی جلد ہی کھول دی جائیں گی۔


    رکشامنتری نے کہا کہ خواتین میں تخلیق ،پرورش اور کایا پلٹ کردینے کی بے پناہ صلاحیتیں ہوتی ہیں۔ انہوں نے ملک کی اقتصادی ترقی کے تئیں تعاون میں خواتین کے رول کو اجاگر کیا ۔ انہوں نے کہا کہ سماج اسی وقت ترقی کرتا ہے جب اس میں خواتین کو آگے بڑھایا جائے ۔ انہوں نے کہا کہ پانچ کھرب ڈالر کی معیشت کے نشانے کو حاصل کرنے کے لئے خواتین کی شرکت لازمی ہے۔ انہوں نے مزید کہا :’’ آج کی انعام یافتگان نے مالی اور سماجی چیلنجوں پر محض اس لئے غالب نہیں آئی ہیں کہ ذاتی کاروبار کی تعریف بیان کی جائے بلکہ اس میں بہتری لانا ان کا مقصد ہے ۔ میں نیتی آیوگ اور ڈبلیو اے پی کا شکر گزار ہوں کہ انہوں نےخواتین کے ذاتی کاروبار کے لئے ایک پلیٹ فارم فراہم کرایا تاکہ وہ اپنے خواب ، اپنی ناکامیاں اور اپنی کامیابیوں کا ذکر ایک دوسرےسے کرسکیں اور ترقی کرسکیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اس۔رم


    U- 1116

    
    
    (Release ID: 1605776) Visitor Counter : 4
    
    
      Read this release in: English , Hindi