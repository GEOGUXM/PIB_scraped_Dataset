      وزارت ماہی پروری، مویشی پروری و ڈیری

      ماہی گیری کے شعبہ میں وسائل کا موثر کنٹرول اور بندوبست
      Posted On: 03 MAR 2020 1:27PM by PIB Delhi


    نئی دہلی، 3 مارچ 2020 ، ماہی پروری، مویشی پروری اور ڈیری مصنوعات کے محکمے کے وزیر مملکت جناب پرتاپ چند سارنگی نے ایک سوال کے تحریری جواب میں آج لوک سبھا کو بتایا کہ ان کی وزارتٍ کا محکمہ ماہی پروری ، ماہی پروری کے بنیادی ڈھانچے، کولڈ چین اور مارکیٹ کی سہولیات سمیت ماہی پروری کے لئے ریاستی حکومتوں/ مرکز کے زیر انتظام علاقوں کو بلو انقلاب: ماہی پروری کی مربوط ترقی اور بندوبست سے متعلق مرکزی کفالت والی اسکیم (سی ایس ایس) کے تحت مالی امداد فراہم کرتا ہے۔اس کے علاوہ ماہی پروری کے شعبے کی بنیادی ڈھانچہ جاتی ضرورتوں کی تکمیل کی غرض سے محکمہ ماہی پروری میں 7522.48 کروڑ روپے کے فنڈ سے فشریز اینڈ ایکوا کلچر انفرا اسٹرکچر فنڈ (ایف آئی ڈی ایف) قائم کیا گیا ہے۔ ایف آئی ٹی ایف کے تحت اہل اداروں جیسے ریاستوں حکومتوں / مرکز کے زیر انتظام علاقوں کے ذریعہ قرض دینے والے ماڈل اداروں جن کے نام نیشنل بینک فار ایگریکلچر اینڈ رولر ڈیولپمنٹ (نبارڈ)، نیشنل کو آپریٹیو ڈیولپمنٹ کارپوریشن (این سی ڈی سی) اور درج فہرست بینکوں سے لئے گئے قرض پر سالانہ 3 فیصد تک سود میں مالی اعانت کرتا ہے۔ مزید برآں فشری مصنوعات اور ایکوا کلچر کے مواد کی درآمد کے علاوہ زندہ مچھلیوں کی اقسام کی درآمدات سے متعلق رہنما خطوط کے ذریعہ سنیٹری رپورٹ پرمٹ (ایس آئی پی) ضابطے سے ماہی پروری کے شعبے میں سنیٹری اور سائٹو سنیٹری (ایس پی ایس) اقدامات کرتا ہے۔


    ماہی پروری کے محکمے کے زیر عمل درآمد سی ایس ایس اور ایف آئی ڈی ایف، ماہی پروری کے بنیادی ڈھانچے کی جدید کاری کے لئے ریفرجریٹیڈ اور انسولیٹیڈ ٹرک جیسی مچھلیوں کی نقل و حمل کرنے والی گاڑیوں اور مچھلیوں کی موبائل / خوردہ فروخت ، مچھلیوں کی فروخت کی منڈیوں، آئس پلانٹس اور کولڈ اسٹوریج جیسے بنیادی ڈھانچے کے فروغ کے لئے امداد مہیا کراتا ہے۔ سی ایس ایس ماہی پروری کے محکمے کے تحت ماہی پروری کے اداروں، جن کے نام ( i ) فشری سروے آف انڈیا (ایف ایس آئی)، ممبئی ( ii ) سینٹرل انسٹی ٹیوٹ آف فشریز ناٹیکل اینڈ انجینئرنگ ٹریننگ (سی آئی ایف این ای ٹی) کوچ، ( iii ) نیشنل انسٹی ٹیوٹ آف فشریز پوسٹ ہارویسٹ ٹکنالوجی اینڈ ٹریننگ (این آئی ایف پی ایچ اے ٹی ٹی) کوچی اور ( iv ) سنٹرل انسٹی ٹیوٹ آف کوسٹل انجینئرنگ فار فشری (سی آئی سی ای ایف)، بنگلورو، کو مستحکم کرنے کے لئے خصوصاً صلاحیت اور تربیت سمیت سمندری مچھلیوں کی ترقی میں آسانیاں بہم پہنچانے کی غرض سے مالی امداد مہیا کراتا ہے۔


    مرکزی بجٹ 2019 میں کئے گئے اعلان پر کارروائی کرتے ہوئے ماہی پروری ، مویشی پروری اور ڈیری کی وزارت کے محکمہ ماہی پروری میں پردھان منتری متسیا سمپدا یوجنا (پی ایم ایم ایس وائی) سے متعلق ایک اسکیم بنائی گئی ہے اور اس کی منظوری حاصل کی جارہی ہے۔ پی ایم ایم ایس وائی میں منجملہ دیگر باتوں کے تمام ریاستوں / مرکز کے زیر انتظام علاقوں میں مچھلیوں کے تحفظ اور اس کی بربادی کو روکنے کے لئے ماہی پروری کے اہم بنیادی ڈھانچے اور کولڈ چین سہولیات پیدا کرنے پر زور دیا گیاہے۔اس اسکیم میں کولڈ اسٹوریج ، آئس پلانٹ کی تعمیر ، ہول سیل اور خوردہ فش مارکیٹ بنانے ، ریفرجریٹر اور انسولیٹیڈ ٹرکوں کے حصول نیز فش وینڈنگ سینٹر کے قیام ، آئیس باکس کے ساتھ ٹو اور تھری وہیلر موٹر گاڑیوں کی خریداری شامل ہے۔


    ۔۔۔۔۔۔۔۔۔۔۔


    م ن۔ ش س۔ن ا۔


    ( 03-03-2020 )


    U- 1000

    
    
    (Release ID: 1604984) Visitor Counter : 5
    
    
      Read this release in: English