      وزارت سیاحت

      مرکزی وزیر صحت پرہلادسنگھ پٹیل نے نئی دلی میں کثیر لسانی انکریڈبل انڈیا ویب سائٹ کا آغاز کیا
      
      ویب سائٹ کے چینی ،عربی اور اسپینش ورژن ان خطوں کے سیاحوں کو اپنی طرف راغب کریں گے: پرہلادسنگھ پٹیل

      Posted On: 02 MAR 2020 8:46PM by PIB Delhi

    نئیدہلی 03 مارچ 2020۔سیاحت اورثقافت کے وزیرمملکت (آزادانہ چارج ) جناب پرہلادسنگھ پٹیل نے آج نئی دلی میں کثیرلسانی انکریڈبل انڈیا ویب سائٹ کا آغازکیا۔ویب سائٹ فی الحال انگلش اورہندی زبانوں میںہے اوراب اس کا آغازچینی ،عربی اور اسپینش زبانوں میں کیا گیا ہے تاکہ ان خطوں کے سیاحوں کو راغب کیاجاسکے ۔اس موقع پر وزارت سیاحت کے سکریٹری جناب یوگیندر ترپاٹھی ، ڈائریکٹر جنرل ، وزارت سیاحت محترمہ میناکشی شرما ، وزارت کے سینئیر افسران ، غیر ملکی مندوبین اور سیاحت ،صنعت کے حصہ دار بھی موجود تھے۔


    اس موقع پرخطاب کرتے ہوئے جناب پرہلاد سنگھ پٹیل نے کہا کہ وزارت سیاحت کے آغاز کردہ ڈجیٹل اقدام انکریڈبل انڈیا ویب سائٹ اور موبائل ایپ کا مقصد بھارت کو دنیا بھر میں ایک مقبول سیاحتی مقام کے طور پر پیش کرنا ہے۔ جناب پٹیل نے کہا کہ ہمارا مقصد ایک عالمی پلیٹ فارم پر بھارت کی مختلف سیاحتی مصنوعات کی نمائش کرنا اور نجی اور تصوراتی ڈجیٹل تجربات سیاحوںکو فراہم کرکے سیاحتی بیداری ، پرکشش مقامات اور مواقع میں اضافہ کرنا ہے۔


    جناب پرہلادسنگھ پٹیل نے کہا کہ آج انکریڈبل انڈیا ویب سائٹ اور موبائل ایپ کا آغاز چینی ،عربی اور اسپینش زبانوںمیں کیا جارہا ہے جس کا اصل مقصد ان ممالک کے سیاحوں سے موثر طور پر جوڑنا ہے ، جہا ں ان زبانوں کا ویب اور سوشل میڈیا پلیٹ فارموں کے ذریعہ پہلے سے ہی غلبہ ہے اور اس طرح ان سے بہتر تعلق قائم کیا جاسکتا ہے ۔


    انہوں نے کہا کہ ہرسال بہت سارے سیاح ان تین زبانوںکا استعمال کرنے والے ملکوں سے بھارت آتے ہیں ۔ بھارت کے بہت سارے لوگ سیاحت اور دیگر مقاصد کے لئے ان ملکوںکا دورہ بھی کرتے ہیں۔ انہوں نے مزید کہا کہ سیاحوں کا یہ تبادلہ ہمیں ایک دوسرے کو سمجھنے اور ایک دوسرے کی ثقافت کی تعریف کرنے میں ایک اہم رول ادا کرتا ہے ۔2019 میں 10.9 ملین سے زائد غیر ملکی سیاح بھارت آئے ۔ جن میں تقریباََ 6 لاکھ لوگ چینی ،تقریباََ دو لاکھ عربی اورتقریباََ ایک لاکھ 25 ہزار اسپینش بولتے ہیں ۔


    جنا ب پٹیل نے کہا کہ 360 ڈگری تجربات پر مبنی واک تھروز اور اسٹوریز اور خوراک ،وراثت ،فطرت اور جنگلاتی زندگی ،روحانیت ،مہم جوئی ،فن اور شاپنگ وغیرہ سے متعلق تجربات کے ذریعہ ویب سائٹ پر تجربات پر مبنی مشمولات فراہم کئے جاتے ہیں۔


    جناب پٹیل نے کہا کہ وزارت سیاحت کی انکریڈبل انڈیا 2.0 ویب سائٹ کا مقصد سیاحوں کو متعلقہ ، نجی اور تصوراتی ڈجیٹل تجربات فراہم کرکے ایک عالمی میدان میں ہندوستان کی مختلف سیاحتی مصنوعات کو پیش کرنا اور سیاحتی بیداری اور مواقع میں اضافہ کرنا ہے۔


    ویب سائٹ فی الحال متعدد پرکشش مقامات کے ساتھ تقریباََ 165 مقامات ، 2700 سے زائد صفحات ، 28 ریاستوں اور مرکز کے زیر انتظام خطوں کے بارے میں بہت ساری معلومات پر مشتمل ہے۔ ویب سائٹ جو فی الحال انگلش اور ہند ی زبان میں ہے اب چینی ،عربی اور اسپینش زبان میں اس کا آغاز کیا گیا ہے،جس کا بنیادی مقصد ویب اورسوشل میڈیا پلیٹ فارموں پر سیاحوں کو موثر طور پر مصروف رکھنا ہے ۔


    ویب سائٹ وقتاََ فوقتا ََ نئے ڈیزائن اور موضوع کے ساتھ مستقل طور پر ترقی کرتی رہے گی۔ مستقبل میں یہ ویب سائٹ دیگر اہم عالمی زبانوں میں بھی دستیاب ہوگی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ن ا۔رم


    U- 991

    
    
    (Release ID: 1604961) Visitor Counter : 2
    
    
      Read this release in: English , Hindi