      امور داخلہ کی وزارت

      سی آئی ایس ایف نے آج جموں ہوائی اڈے کی ذمہ داری سنبھالی
      
      ہوائی اڈہ سی آئی ایس ایف سیکورٹی کے تحت آیا

      Posted On: 06 MAR 2020 5:37PM by PIB Delhi

    نئی دہلی، 6 مارچ / سی آئی ایس ایف نے آج جموں ہوائی اڈہ کی سیکورٹی سنبھال لی۔ اس یونٹ کی قیادت ایک سینئر کمانڈر رینک آفیسر کرے گا۔ قبل ازیں گزشتہ ماہ 26 تاریخ کو سری نگر ہوائی اڈہ کے سیکورٹی کی ذمہ داری سی آئی ایس ایف کے حوالے کردی گئی تھی۔


    سی آئی ایس ایف ہوائی اڈہ سیکٹر کے انسپکٹر جنرل جناب وی ایس مان ، اس موقع پرمنعقدہ تقریب میں مہمان خصوصی ہوں گے۔ تقریب میں سی آئی ایس ایف ، ایئر پورٹ اتھارٹی آف انڈیا ، سی آر ایف کے اعلی افسران اور ایئر لائنس آپریٹرس ( ایئر انڈیا ، ایئر ایشیا ،انڈیگو، اسپائس جیٹ ، گو ایئر وغیرہ ) اور دوسرے شراکت داروں کے نمائندوں نے شرکت کی۔


    تقریب کے دوران جموں ہوائی اڈہ کے ڈائریکٹر پی آر بیوریا ، نے سی آئی ایس ایف کوسیکورٹی کی سپردگی کی علامت کے طور پر ایک چابی جموں ہوائی اڈہ کے کمانڈر /سی اے ایس او جناب گرجیت سنگھ کے حوالے کی۔ سی آئی ایس ایف کے انسپکٹر جنرل جناب وی ایس مان نے اپنی تقریر میں ہوائی اڈہ کی سیکورٹی کو یقینی بنانے کےلئے تمام ایجنسیوں اور شراکت داروں کی مربوط کوششوں پر زور دیا۔


    تقریب کے بعد جناب وی ایس مان ،جموں ہوائی اڈہ کےکمانڈنٹ /سی اے ایس او اور ہوائی اڈہ کے ڈائریکٹر کے ہمراہ ٹرمنل کی عمارت سمیت ہوائی اڈہ کے تمام علاقوں اور ایئر سائٹ کا معائنہ کیا نیز ہوائی اڈہ کی سیکورٹی کے انتظامات کا جائزہ لیا۔ ایئر پورٹ ائیر سیکٹر کے سی آئی ایس ایف کے انسپکٹر جنرل جناب وی ایس مان نے بھی اس موقع پر سی آئی ایس ایف عملے سے خطاب کیا۔


    اس ہوائی اڈہ کی سیکورٹی کی ذمہ داری ملنے کے بعد سی آئی ایس ایف کےزیر حفاظت آنے والے ہوائی اڈوں کی کل تعداد بڑھ کر آج 63 تک پہنچ گئی ہے۔


    ۔۔۔۔۔۔۔۔۔۔۔


    م ن۔ ش س۔ ج۔


    U- 1097

    
    
    (Release ID: 1605627) Visitor Counter : 10
    
    
      Read this release in: English , Hindi