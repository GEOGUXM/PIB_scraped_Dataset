      خوراک کی ڈبہ بندی کی صنعتوں کی وزارت

      محتر مہ ہرسمرت کو بادل کی صدارت میں آئی ایم اے سی میٹنگ میں ڈبہ بند خوراک کے شعبے کے لئے 301.54 کروڑ روپے مالیت کے دس پروجیکٹ منظور کئے گئے
      Posted On: 05 MAR 2020 2:53PM by PIB Delhi


    نئی دہلی، 5 مارچ / ڈبہ بند خوراک کےصنعتوں کی مرکزی وزیر محترمہ ہرسمرت کور بادل کی صدارت میں نئی دہلی میں منعقدہ بین وزارتی منظوری کمیٹی (آئی ایم اے سی)کی ایک میٹنگ میں 301.54 کروڑ روپے مالیت کے دس پروجیکٹ منظور کئے گئے جن میں کل امدادی رقم 67.29 کروڑ روپے ہے۔ ان پروجیکٹوں کی منظوری ڈبہ بند خوراک کی صنعتوں کی وزارت کی کسان سمپدا یوجنا کی‘‘ ایگروپروسیسنگ کلسٹر اسکیم’’ کے تحت دی گئی ہے۔ ان پروجیکٹوں سے دس ہزار لوگوں کے لئے روزگار کے مواقع پیدا ہونے کا امکان ہے اور تقریباً 40 ہزار کسانوں کو فائدہ پہنچے گا۔


    ڈبہ بند خوراک کی صنعتوں کے وزیر نے کہاکہ گزشتہ 15 دنوں میں ڈبہ بند خوراک کی صنعتوں کی وزارت نے 707 کروڑ روپے مالیت کے سرمایہ کاری کی سہولت فراہم کرائی ہے۔ ڈبہ بند خوراک کی وزارت کے ذریعہ حکومت کاروبار میں سرمایہ کاری کی حوصلہ افزائی کی تمام کوششیں کررہی ہے۔ ڈبہ بند خوراک کی صنعتوں میں خود کار طریقہ سے 100 فی صد ایف ڈی آئی کی اجازت ہے اور ہندستا ن میں تیار کئے گئے اور /یا پیدا کی گئی اشیائے خوردنی کے سلسلہ میں ای-کامرس سمیت ٹریڈنگ کے لئے منظوری کے ذریعہ بھی سو فی صد ایف ڈی آئی کی اجازت ہے۔ اس سلسلہ میں 100 کروڑ روپے تک کے سالانہ کاروبار والے ایف پی او کے ذریعہ زراعت میں فصل کی کٹائی کے بعد اس کی قیمت میں اضافے کی سرگرمیوں سے حاصل شدہ منافع کے لئے انکم ٹیکس سے سو فی صد چھوٹ دی گئی ہے۔


    آئی ایم اے سی نے 4 مارچ 2020 کو منعقدہ میٹنگ میں کلسٹر اسکیم کے تحت تمل ناڈو کے 8 اضلاع میں 230 کروڑ روپے مالیت کے8 پروجیکٹ منظور کئے ہیں۔ ان پروجیکٹوں میں دیہی علاقوں میں روزگار کے مواقع کے ساتھ لوگوں کو براہ راست اور بالواسطہ روزگار فراہم کرانےپر خصوصی توجہ دی جائے گی۔ ان پروجیکٹوں سے اس خطے میں تقریباً 8 ہزار لوگوں کے لئے روزگار کے مواقع پیدا ہونے اور 32 ہزار کسانوں کو فائدہ پہنچنے کا امکان ہے۔


    وزارت نے مرکزی حکومت سے مالی امداد حاصل کرنے والے زرعی صنعت کاروں کے ذریعہ ڈبہ بند خوراک کی صنعتیں قائم کئےجانے کی حوصلہ افزائی کرنے کے لئے ایف پی اوز ، ٹھیکہ کاشت وغیرہ کے بارے میں پالیسی اور ڈبہ بند خوراک سے متعلق اپنی پالیسی رکھنے کے لئے ڈبہ بند خوراک کے شعبے میں تمل ناڈو حکومت کے سرگرم نظریئے پر اطمینان کا اظہار کیا۔


    اس اسکیم کا مقصد جدید بنیادی ڈھانچہ کے ساتھ وسائل سے آراستہ سپلائی چین کے ذریعہ پروسیسرز اور بازاروں کو پیداوار کرنے والے /کسانوں کے گروپوں سے جوڑنے کے کلسٹر نظریئے کی بنیاد پر ڈبہ بند خوراک کی اکائیاں قائم کرنے کے لئے صنعت کاروں کے گروپوں کی حوصلہ افزائی کے لئے جدید بنیادی ڈھانچہ اور مشترکہ سہولیات تیار کرنا ہے۔ مشترکہ بنیادی ڈھانچے کی تیاری کے ساتھ ساتھ یہ یونٹیں قائم کی جائیں گی۔


    ۔۔۔۔۔۔۔۔۔۔۔


    م ن۔ ا گ۔ ج۔


    U- 1066

    
    
    (Release ID: 1605431) Visitor Counter : 8
    
    
      Read this release in: English , Bengali , Hindi , Tamil