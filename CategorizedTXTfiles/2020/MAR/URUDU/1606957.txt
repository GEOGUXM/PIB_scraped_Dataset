      عملے، عوامی شکایات اور پنشن کی وزارت

      پی ایم او کو موصولہ بدعنوانی کی شکایات
      Posted On: 18 MAR 2020 4:22PM by PIB Delhi


    نئی دہلی، 18 مارچ 2020؍ وزیراعظم کے دفتر ( پی ایم او ) کو یکم مارچ 2019 سے 29 فروری 2020 تک ، پچھلے ایک سال کے دوران بدعنوانی سے متعلق ،12458شکایات موصول ہوئی ہیں۔ مذکورہ مدت میں بدعنوانی سے متعلق 12066شکایات کا ازالہ کیا گیا ہے۔


    انتظامی اصلاحات اور عوامی شکایات کے محکمے کے ذریعے جاری کردہ رہنما خطوط کے مطابق متعلقہ وزارت ؍ محکمے ؍ ادارے کو کسی بھی شکایت کو دور کرنے کےلے دو ماہ کی مدت دی گئی ہے۔ اگر کسی صورت میں شکایت کےازالے کے لئے زیادہ وقت درکار ہے تو اس کے لئے شہری کو عبوری جواب بھیجا جانا چاہئے جس میں شکایت کے ازالے کے لئے کئے گئے اقدامات کی وضاحت کرتے ہوئے اس بات کی بھی یقینی دہانی کرائی جاتی ہے کہ اس معاملے میں مزید ضروری کارروائی کی جا رہی ہے۔


    شمال مشرقی خطے کی ترقی کے مرکزی وزیر مملکت (آزادانہ چارج) ، وزیراعظم کے دفتر ، عملے ، عوامی شکایات اور پنشن ، ایٹمی توانائی اور خلاء کے وزیر مملکت ڈاکٹر جتیندر سنگھ نے آج لوک سبھا میں ایک سوال کا تحریری جواب دیتے ہوئے مذکورہ بالا معلومات فراہم کیں ۔


    *************


    م ن۔ و ا۔م ف


    U- 1317

    
    
    (Release ID: 1606957) Visitor Counter : 6
    
    
      Read this release in: English , Marathi , Bengali