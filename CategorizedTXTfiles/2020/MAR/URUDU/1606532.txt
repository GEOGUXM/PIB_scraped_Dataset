      سٹرک ٹرانسپورٹ اور شاہراہوں کی وزارت

      بی ایس IV- کاروں کے استعمال کی حد
      Posted On: 16 MAR 2020 1:13PM by PIB Delhi


    نئی دہلی 16 مارچ 2020 ۔سڑک ، ٹرانسپورٹ اور شاہراہوں کے مرکزی وزیر جناب نتن گڈکری نے آج راجیہ سبھا میں ایک سوال کے تحریری جواب میں بتایا کہ موٹر گاڑیوں کے ایکٹ 1988 کی دفعہ 41 (7) کے ’’ رجسٹریشن کیسے کیا جائے گا‘‘ اب اس طرح پڑھا جائے : ’’ ذیلی دفعہ (3) کے تحت جاری کیا گیا رجسٹریشن کا سرٹیفکیٹ ، خواہ وہ اس قانون کی شروعات سے پہلے ہو یا بعد میں ، موٹر گاڑی کے سلسلے میں ،جس میں ٹرانسپورٹ موٹر گاڑی شامل نہیں ہے ،اس ایکٹ میں دئے گئے ضابطوں کے مطابق اس طرح کا سرٹیفکیٹ جاری کئے جانے کی تاریخ سے صرف 15سال کے لئے ہوگا اور اس کی تجدید کی جاسکے گی۔‘‘ پارلیمنٹ نے حال ہی میں موٹر گاڑیوں کا (ترمیمی ) ایکٹ 2019 منظور کیا ہے۔ موٹر گاڑیوں کے ( ترمیمی ) ایکٹ 2019 کی دفعہ 17 میں دفعہ 41 کی ذیلی دفعہ 7 میں 1989 کے موٹر گاڑیوں کے ایکٹ میں ترمیم کے لئے کہا گیا ہے۔ اس دفعہ میں کہا گیاہے ’’ ایکٹ کی شروعات سے پہلے یا بعد میں ذیلی دفعہ (3) کے تحت رجسٹریشن کا جو سرٹیفکیٹ جاری کیا گیا ہے وہ اس ایکٹ کے ضابطوں کے مطابق ہوگا اور سرٹیفکیٹ جاری کئے جانے کی تاریخ سے صرف 15سال کی مدت کے لئے ہوگا یا اس مدت کے لئے جو مرکزی حکومت مقررکرے اور اس کی تجدید کی جاسکے گی۔‘‘ اس وزارت نے موٹر گاڑیوں کے ( ترمیمی ) ایکٹ 2019 کے تقریباََ 60 ضابطوں کوپورے بھارت میں ایس او 3110 ( ای ) مورخہ 28 اگست 2019 اور ایس او 3147 ( ای ) مورخہ 30 اگست 2019سے چالو کردیا ہے۔


    اس کے علاوہ نیشنل گرین ٹرائبیونل ( این جی ٹی ) نے اپنے حکم مورخہ 7اپریل 2015 کو ہدایت کی تھی کہ پٹرول سے چلنے والی گاڑیاں جو 15سال سے زیادہ پرانی ہیں اور ڈیزل سے چلنے والی گاڑیاں جو 10سال سے زیادہ پرانی ہیں ان کا این سی آر دہلی میں رجسٹریشن نہیں ہوگا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔ رم


    U- 1239

    
    
    (Release ID: 1606532) Visitor Counter : 6
    
    
      Read this release in: English , Bengali