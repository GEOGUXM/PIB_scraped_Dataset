      آبی وسائل، دریائی ترقیات اور گنگا احیاء کی وزارت

      پولاورم پروجیکٹ کے ٹنڈر کی دوبارہ اجرائی
      Posted On: 12 MAR 2020 4:17PM by PIB Delhi


    جل شکتی اور سماجی انصاف وتفویض اختیارات کے امور کے وزیر مملکت جناب رتن لال کٹاریا نے لوک سبھا میں ایک تحریری جواب میں بتایا کہ آندھرا پردیش (جی او اے پی) سرکار سے موصولہ اطلاع میں بتایا گیا ہے کہ جون 2019 میں ان کے ذریعہ تشکیل دی جانے والی ماہرین کی کمیٹی نے مشورہ دیا ہے کہ آبپاشی کے پروجیکٹس کے باقی ماندہ کاموں کے لئے دوبارہ ٹنڈر جاری کئے جائیں۔ بعد ازاں مرکزی باندھ کے پیکیج کے باقی ماندہ کاموں کے لئے دوبارہ ٹنڈر طلب کئے گئے تھے۔ علاوہ ازیں ہیڈ ورکس کی بائیں جانب کی رابطہ کاری کے کاموں کے لئے بھی اگست 2019 میں ٹنڈر طلب کئے گئے تھے۔


    ریاستی سرکار سے موصول ہونے والی اطلاع میں بتایا گیا ہے کہ باقی ماندہ تعمیراتی کام بشمول سینٹ پالیسی سے متعلق ایگری مینٹ میں شامل کاموں کے لئےایم ایس میگا انجینئرنگ اینڈ انفرا اسٹرکچر لمیٹیڈ کے ساتھ نومبر 2019 میں 1548.13 کروڑ روپے کی مالیت کا ایک معاہدہ مکمل کیاگیا تھا۔ اس معاہدے کا کام دسمبر 2021 تک پورا کیا جائے گا۔ علاوہ ازیں ہینڈ ورکس کے باقی ماندہ تعمیراتی کاموں کے لئے بھی ایم ایس میکس انفرا ( I ) لمیٹیڈ کے ساتھ نومبر 2019 میں 231.47 کروڑ روپے کی مالیت کا ایک معاہدہ کیاگیا تھا۔ مزید برآں آندھرا پردیش سرکار نے پولاورم کے پیکیج ٹھیکے کو پیشگی ختم کئے جانے کی اجازت بھی دے دی ہے۔ بائیں جانب کی نہر کے باقی ماندہ کاموں کے لئے ریورس ٹنڈر پروسیس کے تحت ٹنڈر طلب کئے جارہے ہیں۔


    ****


    U-1199

    
    
    (Release ID: 1606214) Visitor Counter : 1
    
    
      Read this release in: English