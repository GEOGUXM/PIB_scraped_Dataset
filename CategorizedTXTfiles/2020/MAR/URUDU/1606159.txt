      ریلوے کی وزارت

      ریل مسافروں کی حفاظت
      Posted On: 11 MAR 2020 5:38PM by PIB Delhi


    نئی دہلی، 12 مارچ /ریلویز اور صنعت و تجارت کے وزیر جناب پیوش گوئل نے ایک سوال کے تحریری جواب میں لوک سبھا کو بتایا کہ ریلویز میں حفاظت کی ذمہ داری ریاست کی ہوتی ہے۔ یعنی جرائم کی روک تھام ، مقدمات کےاندراج ، ان کی جانچ اور ریلوے کے احاطہ میں قانون اور نظم و نسق بحال رکھنے کے علاوہ ریل گاڑیاں ضابطے کے مطابق چلتی ہیں ، یہ سب ریاستوں کے دائرہ کار کے تحت آتا ہے۔ اس سلسلہ میں ریلویز ،متعلقہ جی آر پی کے ذریعہ ریلویز میں جرائم کے سلسلہ میں تعزیرات ہند (آئی پی سی) کے تحت مقدمات گورنمنٹ ریلوے پولیس (جی آر پی)/ضلع پولیس کی وساطت سے کام کرتی ہے جو معاملے کو رجسٹرڈ کرنے کے علاوہ ان کی جانچ کرتی ہے۔ ریلوے پروٹیکشن فورس (آر پی ایف) مسافروں کو اور مسافروں کی آمدروفت والے علاقوں کو بہتر تحفظ فراہم کرنے اور ان سے متعلق دوسرے امور میں جی آر پی کی کوششوں میں مدد کرتی ہے۔ ریل گاڑیوں میں ڈاکہ زنی کے متعدد واقعات کی رپورٹ کی گئی ہے اور انہیں موثر انداز میں روکا گیا ہےْ۔ریل گاڑیوں اور ریلوے اسٹیشنوں پر مسافروں کی سیکورٹی کو یقینی بنانے کے لئے ریلویز کے ذریعہ جی آر پی کے ساتھ تال میل میں درج ذیل متعدد اقدامات کئے گئے ہیں:

     1. خطرات والے اور شناخت شدہ راستوں /سیکشنوں پر چلنے والے 2200 ریل گاڑیوں(اوسطاً) کی حفاظت ہر روز ریلوے پروٹیکشن فورس (آر پی ایف) کے ذریعہ کی جاتی ہے۔ ان کے علاوہ مختلف ریاستوں میں جی آر پی کے ذریعہ بھی ان 2200 ریل گاڑیوں کی حفاظت کی جاتی ہے۔
     2. پریشان حال مسافروں کی مدد سے متعلق حفاظت کے لئے پورے انڈین ریلویز میں سیکورٹی ہیلپ لائن نمبر 182 فعال کیا گیا ہے۔
     3. مختلف سوشل میڈیا پلیٹ فارموں یعنی ٹوئٹر ، فیس بک وغیرہ کے ذریعہ ریلویز حفاظتی انتظامات کو بہتر بنانے اور سیکورٹی سےمتعلق مسافروں کو لاحق مسائل کو حل کرنے کےلئے مسافروں کے ساتھ لگاتار رابطے میں رہتی ہے۔
     4. مسافروں کو چوری ، چھین جھپٹ وغیرہ کے خلاف احتیاطی تدابیر اپنانے کے تئیں مسافروں کو باخبر کرنے کے لئےمائک سے بار بار اعلان کیا جاتا ہے۔
     5. کلوز سرکٹ ٹیلی ویژن (سی سی ٹی وی) نیٹ ورک، ایکسیز کنٹرول وغیرہ کے ذریعہ خطرات سے دوچار ہونے والے ریلوے اسٹیشنوں کی نگرانی کے لئے ایک مربوط حفاظتی نظام (آئی ایس ایس) وضع کیا گیا ہے اور 202 سے زائد ریلوے اسٹیشنوں پر نگرانی کےمیکانزم کو بہتر بنانے کے لئے سی سی ٹی وی اور لگانے کو منظوری دی گئی ہے۔
     6. مسافروں کی حفاظت کو مزید بہتر بنانے کی غرض سے 2136 مسافرڈبو ں میں (جنوری 2020 تک) اور 522 ریلوے اسٹیشنوں پر سی سی ٹی وی کیمرے نصب کئے گئے ہیں۔
     7. ریل گاڑیوں کے علاوہ ریلویز کے احاطے میں غیر مجاز افراد کے داخلے کے خلاف وقتاً فوقتاً مہمیں چلائی جاتی ہیں۔
     8. ریلویز کے سیکورٹی انتظامات کی پابندی کے ساتھ نگرانی اور جائزہ کے لئے ریاستوں /مرکز کے زیر انتظام علاقوں کے پولیس کے ڈائریکٹر جنرل/کمشنروں کی صدارت میں تمام ریاستوں اور مرکز کے زیر انتظام علاقوں کے لئے ریلویز کی ریاستی سطح کی سیکورٹی کمیٹی (ایس ایل ایس سی آر) تشکیل دی گئی۔

    مزید برآں ریلویز کے احاطے کے علاوہ چلتی ریل گاڑیوں میں جرائم کی روک تھام ، معاملات کے اندراج ، ان کی جانچ اور قانون و نظم و نسق بحال رکھنے کے لئے تمام سطحوں پر ریلوے کے ذریعہ ریاستی پولیس /جی آر پی انتظامیہ کے ساتھ قریبی تال میل قائم کیا گیا ہے۔


    ۔۔۔۔۔۔۔۔۔۔۔


    م ن۔ ش س۔ ج۔


    U- 1172


    

    
    (Release ID: 1606159) Visitor Counter : 1
    
    
      Read this release in: English
    
    
    

8.