      سماجی انصاف اور تفویض اختیارات کی وزارت

      جناب تھاورچند گہلوت نے بین الاقوامی یوم خواتین کے موقع پردیویانگ خواتین کی بہبود کے لئے حکومت کی عہدبندی کا اعادہ کیا
      
      323345خاتون دیویانگ استفادہ کنندگان نے اے ڈی آئی پی کیمپوں کے ذریعہ معاون اشیاء اور آلات حاصل کئے
      
      27431دیویانگ خاتون استفادہ کنندگان نے ڈی ای پی ڈبلیو ڈی کے ذریعہ ہنرمندی کی تربیت حاصل کی
      
      30950دیویانگ لڑکیوں نے وظائف حاصل کئے

      Posted On: 05 MAR 2020 5:18PM by PIB Delhi

    نئی دہلی،5مارچ :سماجی انصاف اورتفویض اختیارات کے مرکز ی وزیرجناب تھاورچند گہلوت نے کہاہے کہ حکومت دیویانگ جن خصوصی طورپر ملک کی دیویانگ خواتین کی فلاح وبہبود کے لئے پوری طرح پابندعہدہے اور گذشتہ 5برسوں کے دوران کئی نئی اسکیمیں شروع کی گئی ہیں ۔ اس وزارت کے معذورافراد کو تفویض اختیارات کے محکمے ( ڈی ای پی ڈبلیو ڈی ) کے ذریعہ گذشتہ 5بروسوں کے دوران لگائے گئے اے ڈی آئی پی کیمپوں سے معاون اشیاء اورآلات حاصل کرنے والے دیویانگ خاتون استفادہ کنندگان کی تعداد 323345ہے ۔ گذشتہ 5برسوں کے دوران ہنرمندی کی تربیت حاصل کرنے والی خاتون دیویانگ استفادہ کنندگان کی تعداد 27431ہے ۔ حکومت نے اس سال 8مارچ کو بین الاقوامی یوم خواتین کی تیاریوں کے لئے ایک سے 7مارچ ، 2020تک کے لئے ایک خصوصی مہم شروع کی ہے ، جس کے سلسلے میں 5مارچ کا موضوع دیویانگ جن تھا۔


    انھوں نے کہاکہ ہرسال پری میٹرک ، پوسٹ میٹرک اوراعلیٰ تعلیم کے لئے دستیاب کل وظائف میں سے 50فیصد وظائف اور دیویانگ جن امیدواروں کے لئے نیشنل اوورسیز اسکالرشپ میں سے 30فیصد لڑکیوں کے لئے محفوظ ہیں ۔ گذشتہ پانچ برسوں کے وظیفے کی اسکیم کےتحت خاتون استفادہ کنندگان کی تعداد 30950ہے ۔


    جناب گہلوت نے کہاکہ فی الحال ان کی وزارت کے تحت کام کرنے والا نیشنل ہینڈی کیپڈ فائنانس اینڈ ڈیولپمنٹ کارپوریشن ( این ایچ ایف ڈی سی ) نے خواتین سمیت معذورافراد کے ذریعہ چلائی جانے والی صنعتوں اور ان کی مصنوعات کے فروخت کئے جانے کو آسان بنانے کے لئے 2سے 8مارچ ، 2020تک کے لئے ‘‘ایکم فیسٹ ’’ کا انعقاد کیاہے ۔ این ایچ ایف ڈی سی 18سال سے زیادہ عمرکے 40فیصد یا اس سے زیادہ معذوری والے تمام اہل ہندوستانی شہریوں کو آمدنی والی اکائی قائم کرنے کے لئے آسان شرطوں پررعایتی قرض کی شکل میں مالی امداد فراہم کراتاہے ۔ اپنا روزگارقائم کرنے کی اسکیموں کے تحت معذورخواتین کوسود کی شرح میں ایک فیصد کی چھوٹ دی جاتی ہے ۔ گذشتہ پانچ برسوں میں خاتون استفادہ کنندگان کی تعداد 12959رہی ہے اور تقسیم کی گئی قرض کی کل رقم 102.55کروڑروپے ہے ۔


    ڈی ای پی ڈبلیو ڈی 6مارچ ، 2020کو جنسی ایذارسانی کے سلسلے میں اسٹاف سے تعلق رکھنے والی خواتین کے لئے بیداری کا ایک پروگرام بھی چلارہاہے ۔ ڈی ای پی ڈبلیو ڈی کے تحت نیشنل انسٹی ٹیوٹ یوم خواتین سے قبل کے ہفتے میں بہت سے سرگرمیوں کا انعقاد کررہاہے ۔ مثلاًمسابقت ۔ رنگولی اورپوسٹرتیارکرنا ، اسٹریٹ پلے ، کامیابی کے ساتھ کہانی/ مذاکرے/ پریزنٹیشن ، تفریحی کھیل ، میوزیکل چیئر/تمبولا /انتاکشری ، گیت ۔سولو/گروپ ، اور ریڈیواورٹی وی گروپ ڈسکشن ۔


    انھوں نے کہاکہ معذورخواتین سرکارشعبے میں داخل ہورہی ہیں اور آئی اے ایس ، آئی ایف ایس اور سینٹرل سروسیز جیسے زمروں میں کام کررہی ہیں ۔ یہاں تک کے نجی شعبہ، اسپتال ، مہمان نوازی کے شعبے میں معذورافراد کا تقررہورہاہے ۔ دیگرمیدانوں میں کھیل ثقافت ، تعلیم اور سوشل ورک شامل ہیں ۔ ڈی ای پی ڈبلیو ڈی نے دیویہ کلاشکتی کی دوثقافتی تقاریرکاانعقاد کیاتھا جن میں دیویانگ لڑکیوں /خواتین سمیت معذوربچوں نے رقص ، گیت اورموسیقی میں اپنی صلاحیت کا مظاہرہ کیا۔ جس کی صدرجمہوریہ ، وزیراعظم کا بینہ کے وزراء اور ارکان پارلیمنٹ نے خوب تعریف کی ۔ اب یہ محکمہ اسی طرح کی ثقافتی تقاریر کا ہندوستان بھرمیں علاقائی سطح پر انعقاد کررہاہے جن میں دیویانگ خواتین اور والدین کو شریک کیاجارہاہے ۔ ان ثقافتی تقاریراور کافی ٹیبل بک کے ذریعہ حکومت مختلف متعلقین کو حساس بناناچاہتی ہے ، جن میں سرکاری ادارے ، پروفیشنل ، سفراء ، ارکان پارلیمنٹ ، ماہرین تعلیم ، وکلاء ، پولیس افسران ، جج جمہوریت کے چاروں ستون شامل ہیں ۔


    معذورافراد کے حقوق سے متعلق قانون 2016کے ضابطوں کا حوالہ دیتے ہوئے وزیرموصوف نے کہاکہ اس قانون میں ایسے عام ضابطے ہیں جن کا اطلاق دیویانگ مردوں اورخواتین پریکساں ہوتاہے ۔ یہ قانون دیویانگ افراد کے لئے برابری اور بھیدبھاونہ کئے جانے کی گارنٹی دیتاہے ۔ اس قانون میں معاشرتی زندگی ، تحفظ ( مظالم ، تشدد اور استحصال ) گھراورخاندان، ووٹنگ کے لئے رسائی ، انصاف کے لئے رسائی وغیرہ سے متعلق مختلف حقوق شامل ہیں ۔


    جناب گہلوت نے کہا کہ اس قانون میں کچھ ضابطے خواتین کے لئے مخصوص ہیں مثلا:


    *زچگی سے قبل، زچگی کے دوران اور زچگی کے بعد ماں اور بچے کی دیکھ بھال کے لئے اقدامات کئے گئے ،


    *خصوصی طورپردیویانگ خواتین کے لئے صنفی اور تولیدی صحت دیکھ ریکھ ،


    *معذورافراد کے حقوق سے متعلق قانون 2016کے تحت شناخت کی گئی 21معذوریوں میں سے ایک تیزاب کے حملے کی شکار عام طورپر خواتین ہی ہوتی ہیں ، یہ نہ صرف دیگرمعذورافراد کے لئے دستیاب مختلف حقوق اورسہولتوں کی مستحق ہوتی ہیں بلکہ انھیں سرکاری نوکریوں میں اور اعلیٰ تعلیمی اداروں میں ریزرویشن کا فائدہ بھی دیاجاتاہے ۔


    *اس قانون میں ایک باب دیویانگ خواتین کے خلاف ہونے والے جرائم اور ان کے خلاف مظالم کے لئے سزاپرمشتمل ہے ۔ جس میں کم از کم 6ماہ قید کی سزادی جاتی ہے جس کو 5سال تک کے لئے آگے بڑھایاجاسکتاہے اور جرمانہ بھی کیاجاسکتاہے ۔


    *تمام متعلقہ اسکیموں اور دیویانگ خواتین کو اولیت دینے والے ترقیاتی پروگراموں میں زمین اور مکانات کے الاٹ منٹ کا 5فیصد ریزرویشن۔


    *دیویانگ خواتین کو اولیت دینے والے مختلف ترقیاتی اسکیموں اور غریبی دورکرنے کی اسکیموں میں 5فیصد ریزرویشن ۔


    ***************


    ( م ن ۔ ا گ۔ ع آ)


    U-1088

    
    
    (Release ID: 1605604) Visitor Counter : 1
    
    
      Read this release in: English , Hindi