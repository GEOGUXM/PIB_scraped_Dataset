      کیمیکلز اور فرٹیلائزر کی وزارت

      کابینہ نے یوریا یونٹوں کے لئے مستقل لاگت کے تعین کے لئے تبدیل شدہ این پی ایس –III میں ابہام کو دور کرنے کو منظوری دی
      Posted On: 13 MAR 2020 5:00PM by PIB Delhi


    نئی دہلی ، 13 مارچ۔ وزیر اعظم جناب نریندر مودی کی صدارت میں اقتصادی امور سے متعلق کابینہ کمیٹی نے یوریا اکائیوں کے لئے مستقل لاگت کے تعین کی غرض سے تبدیل شدہ نئی قیمت اسکیم - III ) این پی ایس۔ III ) میں موجود ابہام کو دور کرنے کے محکمہ فرٹیلائزرس کی تجویز کو اپنی منظوری دے دی ہے۔


    تبدیل شدہ این پی ایس۔ III کا اعلان 2 اپریل 2014 کو ہوا تھا، پھر بھی نوٹیفکیشن کی مبہم زبان کی وجہ سے اس پر عمل درآمد نہیں کیا جاسکا۔ مذکورہ بالا فیصلے سے اس پالیسی پر آسانی سے عمل درآمد میں آسانیاں ہوں گی، جس کے نتیجے میں یوریا کی 30 مینوفیکچرنگ اکائیوں کی اضافی مستقل قیمت فی میٹرک ٹن 350 روپئے ہوگی۔ تبدیل شدہ این پی ایس۔ III کے نتیجے میں موجود یوریا اکائیوں کو تجویز میں مذکورہ حد کے ساتھ مستقل لاگت میں اصل اضافے کی حد تک فائدہ ہوگا، جس سے کسی بھی اکائی کو غلط ڈھنگ سے فائدہ نہیں پہنچے گا۔


    اس سے یوریا اکائیوں کا کام کاج جاری رکھنے میں آسانیاں ہوں گی اور اس سے کسانوں کو یوریا کی پائیدار اور پابندی کے ساتھ فراہمی یقینی ہوگی۔


    اس منظوری سے یوریا اکائیوں کو، جو 30 سال سے زائد پرانی ہیں اور گیس میں تبدیل ہوگئی ہیں، انھیں فی میٹرک ٹن 150 روپئے کا خصوصی معاوضہ بھی دیا جائے گا، جس سے پائیدار پیداواریت کے لئے موزوں رہنے والی ان اکائیوں کو ترغیبات حاصل ہوں گی۔


    ان اقدامات سے یوریا کی زیادہ سے زیادہ گھریلو پیداوار یقینی ہوگی اور یوریا کی درآمدات پر انحصار میں کمی آئے گی۔


    ****


    ( م ن ۔ ش س۔ م ر)


    U- 1219

    
    
    (Release ID: 1606400) Visitor Counter : 5
    
    
      Read this release in: English , Hindi