      خواتین اور بچوں کی ترقیات کی وزارت

      سی اے آر اے نے گود لینے کے عمل کو آسان بنانے کے لئے عوام سے مشورے طلب کئے ہیں
      
      عوامی مشورے بھیجنے کی آخری تاریخ 3 اپریل 2020 ہے

      Posted On: 05 MAR 2020 10:45AM by PIB Delhi

    نئیدہلی 05 مارچ 2020۔سینٹرل ایڈوپشن ریسورس اتھارٹی (سی اے آر اے ) نے تمام ساجھیداروں سے گود لینے کے عمل کو سہل بنانے کے لئے تجویزیں اور مشورے طلب کئے ہیں۔ ان ساجھیداروں میں وہ والدین ، جو بچوںکو گود لینا چاہتے ہیں ، گود لینے سے متعلق خصوصی ایجنسیاں ، بچوں کی فلاح وبہبود سے متعلق کمیٹیاں ، ریاستی ایڈوپشن ریسورس ایجنسیاں اور عام لوگ شامل ہیں۔ اس سلسلے میں اپنی رائے زیادہ سے زیادہ 3 اپریل 2020 تک : carahdesk.wcd@nic.in بھیجی جاسکتی ہے۔


    سی اے آر اے نے 14جنوری 2020 کو نئی دہلی میں ایک قومی مشاورت منعقد کی تھی ،جس کا مقصد گودلینے کے طریق کا ر کو بہتر اور معقول بنانے کے امکانات پرتبادلہ خیال کرنا تھا۔ساجھیداروں سے بہت سی تجویزیں موصول ہوئی ہیں۔


    سی اے آر اے نے گود لینے سے متعلق ضابطے 2017 جنوری 2017 میں مشتہر کئے تھے اور اس پروگرام پر عمل درآمد کا وقتاََ فوقتاََ لیا جاتا رہا ہے۔ سی اے آر اے بھارت سرکار کا ایک قانونی ادارہ ہے ، جو ملک کے اندر اور بین ملکی گود لینے کے عمل کوفروغ دیتا ہے اور سہولتیں فراہم کرتا ہے ۔ یہ بین ملکی گود لینے کے عمل کے لئے ہیگ کنونشن کے تحت مرکزی اتھارٹی کے طور پر کام کرتا ہے۔اس کے لئے یہ بھی لازمی ہے کہ وہ نابالغوں کے انصاف سے متعلق ( دیکھ بھال اور بچوں کا تحفظ ) قانون مجریہ 2015 کی دفعہ 68 کے تحت گود لینے سے متعلق معاملات کو وقتاََفوقتا ََ باضابطہ بناتا رہے ۔


    ۰۰۰۰۰۰


    م ن ۔ج۔رم


    U- 1059

    
    
    (Release ID: 1605350) Visitor Counter : 12
    
    
      Read this release in: English , Hindi , Bengali