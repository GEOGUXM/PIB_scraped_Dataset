      زراعت اور کاشتکاروں کی فلاح و بہبود کی وزارت

      کسانوں کی مالی حالت
      Posted On: 03 MAR 2020 8:22PM by PIB Delhi


    نئی دہلی 04 مارچ 2020 ۔زراعت اورکسانوں کی فلاح وبہیودکے مرکزی وزیرجناب نریندر سنگھ تومر نے آج لوک سبھا میں ایک سوال کے تحریری جواب میں مندرجہ ذیل معلومات فراہم کیں:


    نیشنل سیمپل سروے آفس (این ایس ایس او) نے 2013 میں آخری جائزہ لیا تھا،اس لئے وزارت کے پاس کسانوںکی موجودہ مالی حالت کے بارے میں اعدادوشمار دستیاب نہیں ہیں۔البتہ بھارت میں این ایس ایس او کی طرف سے کرائے گئے آخری جائزے کے مطابق دیہی بھارت میں تقریباََ 90.2 ملین زرعی گھرانے ہیں ،جو اسی مدت میں ملک میں دیہی گھرانوں کا تقریباََ 57.8فیصد ہے ۔ بیشتر زرعی گھرانے جن کے پاس 0.40فیصدہیکٹئیر سے زیادہ آراضی ہے ، ان کی آمدنی کا اصل ذریعہ کاشت ہی ہے ۔جن زرعی گھرانوں کے پاس کاشت کا رقبہ 0.01 فیصد سے کم ہے ان میں سے تقریباََ 56فیصدلوگوں کی آمدنی کا ذریعہ مزدوری / تنخواہ پر ملازمت ہے اور مزید 23فیصد کی آمدنی کا اصل ذریعہ ان کے مویشی ہیں ۔ ملک میں زرعی گھرانوں کے تقریباََ 44فیصد کے پاس ایم جی نریگا کے جاب کارڈ ہیں۔ اندازہ ہے کہ ملک میں زرعی گھرانوں کا تقریباََ 52 فیصد مقروض ہے ۔


    کیونکہ زراعت ،جس میں زرعی قرضداری بھی شامل ہے ،ریاستی موضوع ہے اس لئے ریاستی حکومتیں اپنی ریاست میں زرعی ترقی کے لئے مناسب اقدامات کرتی ہیں۔البتہ مرکزی حکومت ریاستی کوششوں کو مناسب پالیسی اقدامات اور بجٹ سہارے کے ذریعہ اعانت فراہم کرتی ہے۔ بھارت سرکار کی مختلف اسکیموں اور پروگراموںکا مقصد کسانوں کی فلاح وبہبود ہے اور یہ کام پیداوار بڑھاکر ، مصنوعات کی منافع بخش قیمتیں فراہم کرکے اور امدادکے ذریعہ کیا جاتا ہے ۔ مرکزی حکومت کے یہ تمام اقدامات کسانوں کی بھلائی کے لئے ہیں۔


    اس کے علاوہ مرکزی حکومت نے 2016 میں ایک بین وزارتی کمیٹی تشکیل دی تھی تاکہ سن 2022 تک کسانوںکی آمدنی دوگنی کرنے کی حکمت عملی کی سفارش کی جاسکے ۔اس کمیٹی نے اپنی رپورٹ پیش کردی ہے ،جس کے بعد حکومت نے ان سفارشات کے مطابق پیش رفت کا جائزہ لینے کی خاطر 23 جنوری 2019 کو ایک بااختیار کمیٹی تشکیل دی ہے ۔اس مقصدکے حصول کے لئے اس کمیٹی نے آمدنی کے سات ذرائع کی نشاندہی کی ہے ۔ یعنی فصلوںکی پیداواریت میں بہتری ، مویشیوںکی افزائش نسل میں بہتری ، پیداوار کی لاگت میں بچت کے لئے وسائل کا استعمال، فصلوں میں زیادتی ،زیادہ آمدنی دینے والی فصلوںمیں تنوع ،کسانوںکی طرف سے حاصل ہونے والی اصل قیمتوںمیں بہتری اور غیر زرعی شعبوں سے زرعی شعبوں میں پیشوںکی منتقلی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 1018

    
    
    (Release ID: 1605086) Visitor Counter : 4
    
    
      Read this release in: English