      مالیاتی کمیشن

      مالی کمیشن سبھی ریاستوں کے وزرائے خزانہ کے ساتھ میٹنگ کرے گا
      Posted On: 03 MAR 2020 5:38PM by PIB Delhi


    مالی کمیشن 13 مارج 2020 کو نئی دلی میں سبھی ریاستوں کے وزرائے خزانہ کے ساتھ ایک مشاورتی میٹنگ کرے گا۔ یہ میٹنگ 2021 سے 2026 کے لیے مالی کمیشن کی حتمی رپورٹ سے متعلق معاملات پر بات چیت کے لیے کی جائے گی۔ امید ہے کہ کمیشن یہ رپورٹ اکتوبر 2020 میں پیش کرے۔


    یہ میٹنگ ریاستوں کے ساتھ کمیشن کی جاری سرگرمیوں کے حصے کے طور پر ہے۔ خاص طور پر کمیشن وزرائے خزانہ سے یہ نظریات حاصل کرے گا کہ ریاست کے ایف آر بی ایم کو مرکزی ایف آر بی ایم قانون کے ساتھ کس طرح مطابقت دی جائے۔اس میٹنگ کا مقصد ریاست کو دی جانے والی امداد کی ان تجاویز کی ترجیح طے کرنے کے لیے بھی کی جائے گی، جو ریاستی سرکاروں کو پیش کی گئی ہیں۔کمیشن کسی بھی اضافی معلومات کا خیرمقدم کرے گا، جس سے مالی وفاقیت سے متعلق پیچیدہ معاملات کے بارے میں ان کے نظریے کا پتہ چلے۔قدرتی آفات اور شہری مقامی اداروں نیز دیہی مقامی اداروں کے بندوبست کے تئیں خاطرخواہ بہتر کارکردگی پر غور کرتے ہوئے رقوم کو بہتر سے بہتر طریقے سے استعمال کرنے کے طور طریقوں سے ایک دوسرے کو واقف کرانا ریاستوں کے ساتھ کمیشن کے مذاکرات کا حصہ ہوگا۔ ریاست کے مالی کمیشن کی بروقت تشکیل کا معاملہ اور سفارشات کے بعد کیے گئے اقدامات پر بھی بات چیت کیے جانے کی امید ہے۔ کمیشن کا یہ منصوبہ بھی ہے کہ وہ ریاستی گھریلو پیداوار ایس ڈی پی اور کمیشن کو دیے گئے کام کی مدت کے لیے ٹیکس وصولی کے پروجیکٹ پر بھی بات چیت کی جائے۔ یہ ایک خاطرخواہ قدم ہے، کیونکہ اس سے محصول کے خسارے میں مدد کے لیے وسائل کی مقدار پر اثر پڑتا ہے۔


    پانچویں مالی کمیشن کے دائرہ کار میں صدر جمہوریہ ہند نے نومبر 2019 میں ترمیم کی تھی اور کمیشن کی مدت کوبڑھا کر اکتوبر 2020 تک کردیا تھا۔ مدت میں اضافہ کرتے ہوئے کمیشن سے یہ بھی کہا گیا تھا کہ وہ دو رپورٹیں پیش کرے،جس میں سے ایک 2020-21 کے لیے ہو اور دوسری رپورٹ 2021-22 سے لے کر 2025-26 کی مدت کے لیے ہو۔


    مالی سال 2020-21 کے لیے مالی کمیشن کی رپورٹ مرکزی حکومت نے خاطر خواہ طور پر قبول کرلی تھی اور 2020-21 کے مرکزی بجٹ کے ساتھ لوک سبھا میں پیش کردی تھی۔ کمیشن بڑھی ہوئی مدت کےلیے مالی منتقلیوں کی سفارش کا کام جلد از جلد مکمل کرنے کےلیے سرگرم ہے۔


    ۔۔۔۔۔۔۔۔۔۔۔


    م ن ۔اس۔ ت ع۔


    U- 1020

    
    
    (Release ID: 1605092) Visitor Counter : 2
    
    
      Read this release in: English , Hindi