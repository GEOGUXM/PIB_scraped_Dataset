      کیمیکلز اور فرٹیلائزر کی وزارت

      کووڈ – 19 وبا سے نمٹنے کے لیے دواؤں کی کوئی قلت نہیں ہے
      
      دوا سازی کا محکمہ دیگر محکموں اور ریاستوں و مرکز کے زیر انتظام علاقوں مدد سے دواؤں کی تقسیم اور اِن کی دستیابی ، سپلائی کے مسائل اور دیگر مسائل کو دور کرنے پر لگاتار نظر رکھ رہا ہے

      Posted On: 31 MAR 2020 5:10PM by PIB Delhi

    31 مارچ، 2020 /


    ۱۔ حکومت ہند کی کیمیاوی مادوں اور کیمیاوی کھادوں کی وزارت کا دوا سازی کا محکمہ ، دیگر محکموں اور ریاستوں و مرکز کے زیر انتظام علاقوں کی مدد سے دواؤں کی تقسیم اور اِن کی دستیابی ، سپلائی اور مقامی مسائل سے نمٹنے کے لیے لگاتار نظر رکھ رہا ہے۔ متعلقہ محکمے میں ایک مرکزی کنٹرول روم (011-23389840) قائیم کیا ہے۔ یہ مرکز صبح آٹھ بجے سے شام چھ بجے تک کام کر رہا ہے۔ دواؤں کی قیمتیں مقرر کرنے سے متعلق قومی اتھارٹی (این پی پی اے) نے ایک اور کنٹرول روم ( ہیلپ لائن نمبر 1800111255 ) قائم کیا ہے، جو 24 گھنٹے کام کرتا ہے۔ یہ کنٹرول روم کووڈ -19 وبا سے متعلق سوالات / شکایات اور پیغامات سے متعلق معاملات سے نمٹتا ہے۔ نیز دواؤں اور طبی آلات سے متعلق ٹرانسپورٹ اور دیگر لاجسٹک خدمات کے سلسلے میں تال میل قائم کرتا ہے۔


    ۲۔ دوا سازی کا محکمہ صحت اور خاندانی بہبود کی وزارت ، کامرس اور صنعت کی وزارت ، کسٹم حکام ، مرکزی اور ریاستی ڈرگ کنٹرولرز ، ریاستی سرکاروں / مرکز کے زیر انتظام علاقوں اور دواؤں اور طبی آلات سے متعلق مختلف ایسوسی ایشنوں جیسے محکموں کے ساتھ قریبی رابطہ رکھتے ہوئے کام کر رہا ہے۔


    ۳۔ دوا سازی کا محکمہ ، چین میں کورونا وائرس وبا پھیلنے سے لے کر اب تک دواؤں کی تیاری پر لگاتار نظر رکھ رہا ہے۔ لاک ڈاؤن کے بعد محکمہ ریاستوں اور مرکز کے زیر انتظام علاقوں کی سرکاروں سمیت مختلف حکام کے ساتھ صلاح مشورہ کرتے ہوئے انتہائی ترجیحی بنیاد پر جلد از جلد ،وقتاً فوقتاً پیدا ہونے والے مختلف مسائل سے نمٹ رہا ہے۔ جب کبھی دیگر وزارتوں / محکموں سے تعلق رکھنے والے معاملات سامنے آتے ہیں یا دوا سازی کے محکمے کی جانکاری میں لائے جاتے ہیں تو ان معاملات کو بین محکمہ جاتی رابطے کے حصے کے طور پر بااختیار گروپوں کے ذریعے متعلقہ حکام کے سپرد کر دیئے جاتے ہیں۔ این پی پی اے نے مصنوعات سازوں کو کسی بھی وقت لازمی دواؤں کا وافر ذخیرہ تیار کرنے اور اسے برقرار رکھنے کی ہدایت دی ہے۔ لاک ڈاؤن کے دوران دواؤں اور طبی آلات کی تیاری کو یقینی بنانے کے لیے سبھی کوششیں کی جا رہی ہیں۔


    ۴۔ مزید یہ محکمہ واٹس ایپ گروپ / ای- میل نظام تیار کر کے اور ویڈیو کانفرنسنگ کا استعمال کر کے ڈیجیٹل پلیٹ فارموں کا بڑے پیمانے پر استعمال کر رہا ہے تاکہ مختلف سطحوں پر فوری کارروائی کو یقینی بنایا جا سکے۔


    ۔۔۔۔


    م ن۔ ا س۔م ت ح


    31.3.2020


    

    
    (Release ID: 1609710) Visitor Counter : 15
    
    
      Read this release in: English , Hindi , Marathi , Assamese , Punjabi , Gujarati , Odia , Tamil , Kannada , Malayalam