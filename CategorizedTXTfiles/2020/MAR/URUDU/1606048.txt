      سٹرک ٹرانسپورٹ اور شاہراہوں کی وزارت

      سڑک ٹرانسپورٹ اور شاہراہوں کے وزارت نے پبلک ٹرانسپورٹ گاڑیوں، ٹرمنلس وغیرہ کی صفائی ستھرائی کیلئے تمام اقدامات کرنےکیلئے ریاستوں اور مرکز کے زیر انتظام علاقوں کی انتظامیہ کو مشورے دیئے
      
      وزارت نے نوویل کورونا وائرس کی روک تھام اور اس کو قابو میں رکھنے کے اقدامات سے متعلق ایڈوائزری جاری کی
      
      Posted On: 11 MAR 2020 3:06PM by PIB Delhi


    نئی دہلی، 11 ؍مارچ،سڑک ٹرانسپورٹ اور شاہراہوں کی مرکزی وزارت نے ٹرانسپورٹ کے شعبے میں صفائی ستھرائی کے لئے اقدامات کرنے اور کورونا وائرس کی روک تھام سے متعلق ایڈوائزری جاری کی ہے۔ وزارت نے مشورہ دیا ہے کہ پبلک ٹرانسپورٹ گاڑیوں میں سیٹوں، ہینڈلس اور بار کی صفائی ستھرائی کو یقینی بنانے کے لئے تمام ضروری اقدامات کئے جانے چاہئے اور بس ٹرمنلوں میں صفائی ستھرائی کے اقدامات تیز کئے جانے چاہئےوزارت نے پبلک ٹرانسپورٹ گاڑیوں، بس ٹرمنل اور بس اسٹاپ میں بھی صحت کے پیغامات کی نمائش کو بھی یقینی بنانے کے لئے کہا ہے۔ وزارت نے درخواست کی ہے کہ ریاستیں ؍ مرکز کے زیر انتظام علاقے اس سلسلے میں تمام ضروری اقدامات کریں اور اس سلسلے میں سبھی ضروری تعاون کو بروئے کار لائیں۔


    نوویل کورونا وائرس کووڈ-19معاملوں کو دیکھتے ہوئے، جن کی 90سے زیادہ ملکوں میں تصدیق ہو چکی ہے، مشورے میں کہا گیا ہے کہ صحت اور خاندانی فلاح و بہبود کی وزارت اس سلسلے میں مرکزی حکومت کی کوششوں کے ساتھ تال میل کر رہی ہے اور ریاستی سرکاروں کے ساتھ بھی مل کر کام کر رہی ہے تاکہ ہندوستان میں اس وبا کے اثرات کو روکا جا سکے۔


    سڑک ٹرانسپورٹ اور شاہراہوں کی مرکزی وزارت نے زور دیا ہے کہ اس سطح کی صحت کی عام صورتحال سے نمٹنے کیلئے ٹھوس کوششوں کی ضرورت ہےا ور ساتھ ہی ساتھ اس سلسلے میں سرکار کے طریقۂ کار میں بھی ایک جہت لائے جانے کی ضرورت ہے تاکہ کورونا وائرس کے معاملے کو باہر سے آنے سے روکا جا سکے اور اس سے نمٹنے کے لئے ایک جامع اورزبردست کارروائی کئےجانے کی ضرورت ہے۔وزارت نے کہا ہے کہ کوروناوائرس کی روک تھام اور اسے قابو میں رکھنے کے علاوہ اس سے نمٹنے کے لئے تیاریوں کے سلسلےمیں صحت کی وزارت کی کوششوں کو فروغ دینے کے لئے تمام وسائل کو پوری طرح بروئے کار لانے اور کوششیں تیز کرنے کی ضرورت ہے۔


    ۰۰۰۰۰۰۰۰


    (م ن- ح ا -ک ا)


    U- 1146

    
    
    (Release ID: 1606048) Visitor Counter : 6
    
    
      Read this release in: English , Hindi , Bengali , Gujarati