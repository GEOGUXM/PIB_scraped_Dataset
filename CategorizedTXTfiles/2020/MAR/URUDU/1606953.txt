      وزارت دفاع

      دفاعی مینو فیکچرنگ ہب
      Posted On: 18 MAR 2020 3:56PM by PIB Delhi


    نئی دلّی ، 18 مارچ / رکشا راجیہ منتری جناب شری پد نائک نے آج لوک سبھا میں جناب اجے کمار مشرا کو ایک تحریری جواب میں بتایا ہے کہ معزز وزیر خزانہ نے یکم فروری ، 2018 ء کو اپنی بجٹی تقریر میں ملک میں دو دفاعی صنعتی گلیارے قائم کرنے کا اعلان کیا تھا ۔ مذکورہ اعلان پر عمل کرتے ہوئے فیصلہ کیا گیاہے کہ ایک گلیارہ اتر پردیش میں قائم کیا جائے ۔ بعد ازاں ، 6 نوڈس یعنی آگرہ ، علی گڑھ ، چتر کوٹ ، جھانسی ، کانپور اور لکھنؤ کی شناخت کی گئی ہے ۔ دفاعی سرکاری دائرۂ کار کی صنعت آرڈیننس فیکٹری بورڈ ( او ایف بی ) اور نجی صنعتوں نے اتر پردیش کے دفاعی صنعتی کاریڈور میں 3700 کروڑ روپئے کے بقدر کی سرمایہ کاری کا اعلان کیا ہے ۔


    اتر پردیش دفاعی صنعتی گلیارے کے قیام سے دفاعی اور فضائی سا زو سامان کو اندرونِ ملک تیار کرنے کا راستہ ہموار ہو گا ۔ اس کے ذریعے در آمدات پر ہمارا انحصار کم ہو گا اور ہم اس اشیاء کو دیگر ممالک کو برآمد کر سکیں گے ۔ اس کے نتیجے میں براہ راست اور بالواسطہ روز گار مواقع فراہم ہوں گے اور چھوٹی ، بہت چھوٹی اور اوسط درجے کی صنعتی اکائیوں ( ایم ایس ایم ای ) سمیت اسٹارٹ اَپس کو فائدہ حاصل ہو گا ۔


    ۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ ع ا )


    U. No. 1313

    
    
    (Release ID: 1606953) Visitor Counter : 9
    
    
      Read this release in: English