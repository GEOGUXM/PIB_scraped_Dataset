      وزارت خزانہ

      جعلی کرنسی
      Posted On: 16 MAR 2020 4:41PM by PIB Delhi


    نئی دہلی، 16 مارچ /خزانہ اور کارپوریٹ امور کے وزیر مملکت جناب انوراگ سنگھ ٹھاکر نے ایک سوال کے تحریری جواب میں آج لوک سبھا کو بتایا کہ نیشنل کرائم ریکارڈ بیورو (این سی آر بی) کے اعدادوشمار کے مطابق سال 19-18-2017 کے دوران ضبط کئےگئے جعلی ہندستانی کرنسی نوٹس (ایف آئی سی ایل) کے رجحان میں کمی آئی ہے۔


    زیر تبصرہ موضوع پر مزید تفصیلات بتاتے ہوئے جناب ٹھاکر نے کہا کہ حکومت نے ملک میں جعلی ہندستانی کرنسی نوٹ کی اسمگلنگ اور سرکولیشن کو روکنے کے لئے متعدد اقدامات کئے ہیں۔ ان اقدامات میں منجملہ درج ذیل شامل ہیں:

     1. جعلی کرنسیوں کے سرکولیشن کے مسئلے کا مقابلہ کرنے کے لئے ریاست/مرکز کی سیکورٹی ایجنسیوں کے مابین خفیہ معلومات/دیگرمعلومات کے تبادلے کے لئے امور داخلہ کی وزارت کے ذریعہ ایف آئی سی ایم کوآرڈی نیشنل گروپ (ایف سی او آر ڈی) تشکیل دیا گیاہے۔
     2. دہشت گردی میں استعمال ہونے والے فنڈ (ٹیرر فنڈنگ )اور جعلی کرنسی نوٹ کے معاملات کی جانچ کرنے کے لئے این آئی اے میں ایک ٹیرر فنڈنگ اینڈ فیک کرنسی سیل (ٹی ایف ایف سی) تشکیل دیا گیا ہے۔
     3. جعلی کرنسی نوٹوں کی اسمگلنگ اور سرکولیشن کی روک تھام اور اس کا مقابلہ کرنے کے لئے ہندستان اوربنگلہ دیش کے درمیان ایک مفاہمتی عرضداشت (ایم او یو) پر دستخط کئے گئے ہیں۔
     4. نگرانی کی نئی ٹکنالوجی کو بروئے کار لاکر سرحدوں کی 24 گھنٹے نگرانی کے لئے اضافی افرادی قوت کی تعیناتی ، بین الاقوامی سرحد پر مشاہداتی چوکیاں بناکر اور سرحدوں پر باڑھ لگاکر اور گشتوں میں اضافہ کرکے بین الاقوامی سرحدوں پر سیکورٹی کو مستحکم کیا گیا ہے۔

    ۔۔۔۔۔۔۔۔۔۔۔


    م ن ۔ ش س۔ ج۔


    U- 1256

    
    
    (Release ID: 1606623) Visitor Counter : 5
    
    
      Read this release in: English
    
    
    

4.