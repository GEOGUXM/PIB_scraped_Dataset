      زراعت اور کاشتکاروں کی فلاح و بہبود کی وزارت

      دیہی آمدنی میں اضافے کے لئے مالی پیکج
      Posted On: 17 MAR 2020 6:03PM by PIB Delhi


    نئیدہلی 18 مارچ 2020۔ زراعت اورکسانوں کی بہبود کے مرکزی وزیر جناب نریندر سنگھ تومر نے لوک سبھا میں آج ایک تحریری جواب میں کہا کہ زراعت اورکسان دیہی معیشت کے لئے شہ رگ کی حیثیت رکھتے ہیں۔ ملک بھر کے کسانو ں کے کنبو ں کو ان کی آمدنی میں مدد دینے کے نظریہ سے ،تاکہ وہ زراعت ،اس سے متعلق سرگرمیوں ، اپنی گھریلو ضروریات سے متعلق اخراجات کا دھیان رکھ سکیں ، حکومت نے 24 فروری 2019 کو پردھان منتری کسان سمان ندھی ( پی ایم کسان ) کا آغاز کیا ۔اس اسکیم کے تحت 6000 روپے کی رقم ہرسال کسانوں کے کنبوں کے بینک کھاتوں میں براہ راست منتقل کردی جاتی ہے ۔ یہ رقم ہر چار مہینے کے بعد دو، دو ہزار روپے کی تین قسطوں کے ذریعہ منتقل کی جاتی ہے۔جن کسانوں کی آمدنی زیادہ ہے اور وہ اس اسکیم کے دائرہ میں نہیں آتے ،وہ اس اسکیم سے فائدہ حاصل کرنے کے اہل نہیں ہیں۔ جو زمیندار کسان مویشیوں کی افزائش نسل اور ماہی پروری کرتے ہیں ، وہ بھی اس اسکیم سے فائدہ اٹھاسکتے ہیں ، جس کا انحصار اسکیم سے باہر رکھنے کے طریق کار پر ہے ۔


    حکومت زرعی پیداوار اور کسانوں کی آمدنی نیز دیہی معیشت کو فروغ دینے کے لئے بہت سے دیگر طویل مدتی دیر پا اقدامات کررہی ہے۔

     1. امکانی خطرات کے لئے فصلوں کو بہتر طریقے سے بیمہ فراہم کرنے کے نقطہ نظرسے پردھان منتری فصل بیمہ یوجنا نام کی ایک فصل بیمہ اسکیم (پی ایم ایف بی وائی ) شروع کی گئی ہے ،جس کے تحت کچھ خاص حالات میں فصل کے بعد کے امکانی خطرات سمیت فصل کے دور کے سبھی مراحل کو شامل کرتے ہوئے بیمہ فراہم کیا جاتا ہے،جس کے تحت کسانوں سے کم پریمیم والی رقم حاصل کی جاتی ہے ۔
     2. مختلف فصلوں کے لئے و قتاََفوقتاََ کم سے کم امدادی قیمت ( ایم ایس پی ) کا اعلان کیا جاتا ہے۔
     3. مٹی کی زرخیزی سے متعلق کارڈ ( ایس ایچ سی ) کی اسکیم پر عمل درآمد کیا گیا ہے تاکہ کیمیاوی کھادوں کے استعمال کو معقول بنایا جاسکے۔
     4. ’’فی بوند مزید فصل ‘‘ کا آغاز کیا گیا ،جس کے تحت پانی کے زیادہ سے زیادہ افادیت پر مبنی استعمال کے لئے ڈرپ سینچائی / اسپرنکلر سینچائی کی حوصلہ افزائی کی جاتی ہے تاکہ اس پر کم لاگت آئے اور پیداواریت میں اضافہ ہو۔
     5. نامیاتی زراعت کےفروغ کے لئے پرمپراگت کرشی وکاس یوجنا (پی کے وی وائی ) پر عمل درآمدکیا گیا ہے۔
     6. کسانوں کو ایک الیکٹرانک ، شفاف اور مقابلہ جاتی آن لائن تجارتی پلیٹ فارم فراہم کرنے کے لئے ای – نام کی پہل کی گئی ہے۔
     7. اضافی آمدنی کے لئے ’’ ہر مینڈھ پر پیڑ‘‘ کے تحت زرعی جنگلات کو فروغ دیا گیا ہے۔
     8. ایک وسیع اسکیم پردھان منتری ان داتا آئی سنرکشن ابھیان ( پی ایم اے اے ایس ایچ اے ) کا آغاز کیا گیا جس کا مقصد کسانوں کے لئے ان کی مناسب اجرت کو یقینی بنانا ہے ۔
     9. کسانوں کی آمدنی کے ایک اضافی ذریعہ کے طور پر پھولوں کی قدرتی تخم ریزی اور شہد کی پیداوار میں اضافہ کرکے فصلوں کی پیداوار بڑھانے کے لئے باغبانی کے مربوط ترقی مشن کے تحت شہد کی مکھیوں کی پرورش کو فروغ دیا گیا ہے۔
    10. مویشی پروری اور ماہی گیری سمیت ،کسانوں کو زرعی قرض کی آسان دستیابی کے لئے کسان کریڈٹ کارڈس ( کے سی سی )اسکیم شروع کی گئی ہے ۔
    11. مناسب سود پر ادارہ جاتی زرعی قرض ، زیادہ سے زیادہ کسانوں کو فراہم کرائے گئے ہیں ۔حکومت تین لاکھ روپے تک کے مختصر مدتی فصل قرضوں پر دو فیصد سود رعایت فراہم کرتی ہے۔فی الحال کسانوں کو چار فیصد سالانہ کی شرح سود پر قر ض دستیاب ہیں ۔ یہ قرض جلدواپسی کی شرط پر فراہم کئے جاتے ہیں۔
    12. مزید یہ کہ 19-2018 کی سود رعایتی اسکیم کے تحت ،قدرتی آفات کی صورت میں کسانوں کو راحت فراہم کرنے کی غرض سے پہلے سال دو فیصد سود رعایت فراہم کرائی گئی ہے ۔

    کسانو ں کی مالی حالت بہتر بنانے اور دیہی معیشت کوفروغ دینے کے لئے وقتاََفوقتاََ مختلف اقدامات پر غورکیا جاسکتا ہے۔


    ۰۰۰۰


    م ن ۔اس۔رم


    U- 1297

    
    
    (Release ID: 1606868) Visitor Counter : 2
    
    
      Read this release in: English
    
    
    

12.