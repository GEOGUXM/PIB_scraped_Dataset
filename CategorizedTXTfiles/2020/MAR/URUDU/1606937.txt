      کامرس اور صنعت کی وزارتہ

      قومی ای –کامرس پالیسی اور نئی صنعتی پالیسی کی تیاری حکومت کے زیر غور
      Posted On: 18 MAR 2020 3:26PM by PIB Delhi


    نئی دہلی ، 18 ؍مارچ2020 :قومی ای-کامرس پالیسی اور نئی صنعتی پالیسی کی تیاری حکومت کے زیر غور ہے۔


    قومی ای –کامرس پالیسی کے مسودے میں ای-کامرس کے سیکٹر کے فروغ کے لئے ایک سہولت پیدا کرنے والے ریگولیٹری ماحول کی تشکیل کا مطالبہ کیا گیا ہے۔ اس کا مقصد گھریلو صنعت کاروں کا بااختیاربنایا اور میک ان انڈیا کی ہمت افزائی کرتے ہوئے صارفین کے مفادات کا تحفظ اور روزگار میں سہولت کو یقینی بنانا ہے۔


    مجوزہ نئی صنعتی پالیسی میں مقابلہ آرائی میں اضافہ کرنے اور بھارت میں مینوفیکچرنگ کے سیکٹر کےفروغ پر زور دیا گیا ہے۔


    الیکٹرونک اور اطلاعاتی ٹیکنالوجی کی وزارت نے ذاتی اعدادو شمار کے تحفظ کا بل 2019ء متعارف کرایا ہے، جس میں ذاتی اعدادو شمار کے تصرف ، اس کے حساس ہونے کے علاوہ اعدادو شمار پروسیس کرنے کے تکنیکی اقدامات کے لئے ایک تنظیمی فریم تیار کرنے پر زور دیا گیا ہے، جس میں ذاتی اعدادو شمار کی سرحد پار منتقلی اور اعدادوشمار کو پروسیس کرنے والی اکائیوں کی جواب دہی طے کرنے پر زور دیاگیا ہے۔


    23فروری 2019ء کو قومی ای- کامرس پالیسی کا پہلا مسودہ لوگوں کی رائے اور مشوروں کے لئے عوام کے سامنے پیش کیاگیا تھا۔ اس پر 120 سے زیادہ (ہندوستانی اور بیرونی کمپنیوں، صنعتی انجمنوں ، تھنک ٹینک، بیرونی سرکاروں) سے زیادہ فریقوں سے آراء موصول ہوئی ہیں۔


    چونکہ ای –کامرس ایک نیا معاملہ ہے، اس لئے اس بات کو یقینی بنانے کی خاطر کے پالیسی کو سبھی فریقوں کے مفادات کو دھیان میں رکھتے ہوئے مرتب کیاگیا ہے، پچھلے چند مہینوں کے دوران تفصیلی صلاح مشورے کی ضرورت محسوس کی گئی ہے۔ یہی وجہ ہے کہ اس پالیسی کو جاری کرنے کے لئے کوئی مقررہ وقت طے نہیں کیاگیا ہے۔


    نئی صنعتی پالیسی کے سلسلے میں ایک ورکنگ گروپ تشکیل دیاگیا ہے، جس میں مرکزی وزارتوں ؍محکموں، ریاستی سرکاروں اور صنعتی انجمنوں کی نمائندگی شامل ہے۔ اس ورکنگ گروپ کے سربراہ ڈی پی آئی آئی ٹی کے سیکریٹری کو بنایا گیا ہے۔ ورکنگ گروپ کی پہلی میٹنگ ڈی پی آئی آئی ٹی کے سیکریٹری کی صدارت میں 24 اکتوبر 2019ء کو منعقد ہوئی۔ نئی صنعتی پالیسی تیار کرنے کے لئے فی الحال بین وزارتی صلاح مشورہ جاری ہے۔


    مذکورہ معلومات آج کامرس و صنعت کے مرکزی وزیر جناب پیوش گوئل نے لوک سبھا میں ایک سوال کا تحریری جواب دیتے فراہم کیں۔


    *************


    ( U : 130 8 )

    
    
    (Release ID: 1606937) Visitor Counter : 11
    
    
      Read this release in: English