      کامرس اور صنعت کی وزارتہ

      دانش ورانہ املاک (آئی پی) کی ضرورتوں کی حامل صنعتوں کا تحفظ
      Posted On: 11 MAR 2020 3:14PM by PIB Delhi


    نئی دہلی، 11 مارچ 2020 ، تجارت اور صنعت کے مرکزی وزیر جناب پیوش گوئل نے آج لوک سبھا کے میں پوچھے گئے ایک سوال کے تحریری جواب میں اطلاع فراہم کی کہ دانشورانہ املاک (آئی پی) کی ضرورتوں کی حامل صنعت کا تعین نہیں کیا گیا ہے تاہم اس محکمے نے ہندوستان میں دانشورانہ املاک حقوق (آئی پی آر) نظام کو مستحکم کرنے کے لئے متعدد اقدامات کئے ہیں۔ ان اقدامات میں قانون میں بہتری ، آئی پی دفاتر کی جدید کاری، افرادی قوت میں اضافہ، آئی ٹی اور ٹکنالوجی کا استعمال ، ایپلی کیشن کی ای فائلنگ، تمام آئی پی او لین دین میں ای۔ میل کو قبول کرنا، پیٹنٹ کی منظوری/ اندراج کے لئے سرٹی فکیٹس کی آن لائن ڈلیوری ڈیجیٹل فارمیٹ میں مارکہ اور ڈیزائن،آئی پی آر سے متعلق بیداری پھیلانے کے لئے ویڈیو کانفرنسنگ کا استعمال، تازہ ترین جانکاریوں کے لئے ایس ایم ایس الرٹ، آئی پی ایپلی کیشنوں کی تیزی سے جانچ پڑتال، ڈبلیو آئی پی او کے تحت کئے گئے معاہدوں تک ہندوستان کی رسائی اور دسمبر 2019 کے مہینے میں جاپان کے ساتھ پائلٹ پیٹنٹ پروسیکیوشن ہائی وے (پی پی ایچ) پروجیکٹوں پر دستخط جیسے امور شامل ہیں۔


    گزشتہ پانچ برسوں کے دوران اس سلسلے ممین کئے گئے مختلف اقدامات کے اثرات درج ذیل ہیں:

      * نئے ٹریڈ مارکس (تجارتی مارکہ) کی درخواست کی جانچ پڑتال کی مدت 13 مہینے سے گھٹاکر 30 دن سے کم کردی گئی ہے۔
      * سات مہینے سے کم کی مدت میں ٹریڈ مارک کا اندراج کیا جاتا ہے۔بشرطیکہ کوئی اعتراض نہ ہویا اس کے خلاف کوئی چیز داخل نہ کی جائے ، جبکہ اس سے قبل اسی عمل کو انجام دینے کے لئے 3 سے پانچ سال کی مدت درکار ہوتی تھی۔
      * صرف ساڑھے چار سال کے دوران (2015 سے 2019 تک) 11.25 لاکھ ٹریٹ مارک کا رجسٹریشن کیا گیا جبکہ اس کے مقابلے گزشتہ 75 برس (1940 سے 2015 تک) کے دوران 11 لاکھ ٹریڈ مارک کا رجسٹریشن کیا گیا تھا۔
      * پیٹنٹ کی جانچ پڑتال میں اضافہ ہوا۔ یہ 15۔2014 کے دوران 22631 تھا جو بڑھ کر 19۔2018 میں 85426 ہوگیا۔
      * پیٹنٹ کی جانچ پڑتال کے لئے درکار وقت میں کافی کمی واقع ہوئی۔ 15۔2014 کے دوران اس کے لئے درکار وقت اوسطاً 72 مہینے کا تھا جو گھٹ کر 2019 میں تقریباً اوسطاً 36 مہینے کا ہوگیا۔
      * پیٹنٹس کی منظوری میں بھی کافی اضافہ ہوا۔ یہ 15۔2014 میں 5978 تھا جو بڑھ کر 19۔2018 میں 15283 ہوگیا۔

    حکومت ہند عالمی اختراعی اشاریہ (جی آئی آئی) میں ہندوستان کی درجہ بندی کو بہتر بنانے کے لئے سخت محنت کررہی ہے۔ یہ امر اس حقیقت سے بخوبی واضح ہے کہ گزشتہ چند برسوں کے دوران ہندوستان مسلسل عالمی درجہ بندی میں آگے کی طرف پیش قدمی کررہا ہے۔ سال 2015 میں عالمی اختراعی اشاریہ (جی آئی آئی) ہندوستان کا مقام 81 تھا جو 2019 میں بہتر ہوکر 52 ہوگیا ہے۔


    جہاں ضرورت محسوس ہوتی ہے حکومت ہند کے ذریعہ دانشورانہ املاک سے متعلق قوانین میں ضرورت کے مطابق ضروری ترامیم کی جاتی ہے۔


    ۔۔۔۔۔۔۔۔۔۔۔


    U- 1152

    
    
    (Release ID: 1605983) Visitor Counter : 7
    
    
      Read this release in: English , Marathi
    
    
    

*