      صحت اور خاندانی بہبود کی وزارت

      سینئر سٹیزنس (بزرگوں) سے متعلق صحت کے معاملات
      Posted On: 03 MAR 2020 2:04PM by PIB Delhi


    نئی دہلی، 03 ؍مارچ،صحت اور خاندانی فلاح و بہبود کے مرکزی وزیر مملکت جناب اشونی کمار چوبے نے آج راجیہ سبھا میں ایک تحریری جواب میں بتایا کہ معمر لوگوں کی حفظانِ صحت کی خصوصی ضرورتوں کو دیکھتے ہوئے اور بزرگ آبادی کو حفظانِ صحت کی سہولتیں فراہم کرنے کے لئے صحت اور خاندانی فلاح و بہبود کی وزارت ابتدائی، دوسرے اور تیسرے درجے کی حفظانِ صحت کی سہولتوں کے مختلف سطحوں پر بزروگوں کے حفظانِ صحت کے لئے قومی پروگرام نافذ کر رہی ہے۔


    اس پروگرام کا مقصد بزرگ آبادی کو قابل رسائی، سستی، جامع اور صحت کی دیکھ بھال کی بہترین خدمات فراہم کرانا ہے۔ ا س پروگرام کوملک کے 713 ضلعوں میں نفاذ کی غرض سے منظور کیا گیا ہے۔ اس کے علاوہ تیسرے درجے کی حفظانِ صحت کی سہولتوں کے لئے اس پروگرام کے تحت عمردراز لوگوں کے لئے 19 علاقائی جیری ایٹرک سنٹر اور 2 نیشنل سنٹر کو منظوری دی گئی ہے۔


    اندھے پن، بہرا پن اور غیر چھوت چھات والی بیماریوں، ذہنی صحت اور منھ کے امراض کی روک تھام کےلئے دیگر قومی پروگرام بھی بزرگوں کو حفظانِ صحت کی خدمات فراہم کرتے ہیں، چونکہ صحت ایک ریاستی موضوع ہے، لہذا قومی پروگراموں کے تحت مالی اور تکنیکی تعاون یا امداد نیشنل ہیلتھ مشن کے ذریعے ریاستوں اور مرکز کے زیرانتظام والے علاقوں کو فراہم کیا جاتا ہے۔


    مزید یہ کہ بزرگوں کے لئے حفظانِ صحت کی خدمات کوآیوشمان بھارت –صحت اورویلنیس سنٹرس کے تحت خدمات کے توسیع شدہ دائرے میں احاطہ کئے گئے ہیں۔آیوشمان بھارت کے تحت پردھان منتری جن آروگیہ یوجنا ، سماجی، معاشی، ذات کی مردم شماری کے ڈاٹا کی بنیاد پر غریبوں اور محروم کنبوں کے لئے ہے۔ اس یوجنا کے تحت فی کنبہ 5 لاکھ روپے صحت کور فراہم کیا جاتا ہے، جبکہ عمر یا کنبے کے افراد کی تعداد پر کوئی پابندی نہیں۔ بزرگوں سمیت مستحق کنبے کے تمام افراد کااحاطہ کیا گیا ہے۔


    صحت اور خاندانی فلاح و بہبود کی وزارت نے بزرگوں کی صحت کی نوعیت کا جائزہ لینے کے لئے بزرگوں کے حفظان صحت کے لئے قومی پروگرام این پی ایچ سی ای کی تیسرے درجے کی سرگرمیوں کے تحت ہندوستان میں طویل العمری مطالعہ کیا ہے اور ہندوستان میں 45 سال اور اس سے زیادہ کی عمر کے لوگوں کی صحت ، سماجی، معاشی اور مجموعی بہبودپر مبنی طویل العمری کا جامع ثبوت فراہم کیا ہے۔ ہارورڈ اسکول آف پبلک ہیلتھ اور یونیورسٹی آف ساؤتھ کیلیفورنیا ہندوستان میں طویل العمری مطالعہ کے لئے تکنیکی امداد فراہم کرنے کے لئے اداروں سے اشتراک کر رہی ہے۔


    ۰۰۰۰۰۰۰۰


    (م ن- ح ا -ک ا)


    U- 1004

    
    
    (Release ID: 1605009) Visitor Counter : 5
    
    
      Read this release in: English