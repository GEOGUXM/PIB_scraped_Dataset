      مکانات اور شہری غریبی کے خاتمے کی وزارت

      خواتین کاروباریوں کو رفتار دینے کے لئے ، ہاؤسنگ اور شہری امور کی وزارت کے تحت ڈے –نلم نے ملک بھر میں سیلف ہیلپ گروپوں کی تیارکردہ مصنوعات کی ای - مارکیٹنگ کے لئے امیزن کے ساتھ مفاہمت نامے پر دستخط کئے
      Posted On: 05 MAR 2020 7:32PM by PIB Delhi


    نئی دہلی 06 مارچ 2020 ۔ہاؤسنگ اورشہری امور کی وزارت کے تحت دین دیال انتودیہ یوجنا - قومی شہری ذریعہ معاش مشن ( ڈی اے وائی – این یو ایل ایم ) نے آج شہری علاقوں میں ملک بھر میں سیلف ہیلپ گروپوں ( ایس ایچ جی) کی تیار کردہ مصنوعات کی ای - مارکیٹنگ کے لئے امیزن کے ساتھ مفاہمت نامے پر دستخط کئے ۔خواتین کو بااختیار بنانے کے ساتھ اس مفاہمت نامے کا مقصد ایس ایچ جی کی تیار کردہ مصنوعات کے لئے صارفین کی وسیع تربنیاد تک رسائی فراہم کرنا اور شہری علاقوں میں پائیدار ذریعہ معاش قائم کرنے کے مشن کو مضبوط کرنا ہے۔


    اس اقدام کے بارے میں بتاتے ہوئے سکریٹری ، ایم او ایچ یو اے جناب ڈی ایس مشرا نے کہا کہ خواتین کے عالمی د ن کو منانے کا اس سے بہتر طریقہ اور کیا ہوسکتا ہے کہ ملک بھر کی خواتین کاروباریوں کو ان کی مصنوعات کے لئے ایک عالمی پلیٹ فار م فراہم کردیا جائے۔ حکومت ہند کی توجہ ایک ایسی پائیدار سرکاری۔ نجی شراکتداری بنانے پر ہے جو مثبت طور پر سماج کے ہر ایک طبقے پر اثر انداز ہو۔ یہ تعاون شہری خواتین کی کاروباری صلاحیت کو بڑھانے میں محرک ثابت ہوگا۔


    ڈے –نلم کے جوائنٹ سکریٹری اور مشن ڈائریکٹر جناب سنجیو کمار نے کہا کہ ملکی اور عالمی بازار تک رسائی فراہم کرنے کے علاوہ اس اقدام سے مصنوعات کو معیاری بنانے اور خواتین کاروباریوں کی صلاحیت سازی میں مدد ملے گی ، جسے ابھی ایک طویل سفرطے کرنا ہے ۔


    مشن نے حال ہی میں فلپ کارٹ کے ساتھ ایسا ہی اشتراک کیا ہے۔ یہ اشتراک شہری سمردھی اتسو کی دوسرے ایڈیشن کے لئے کلیدی اقدامات کا حصہ ہیں۔اس اتسو کا انعقاد 28 مارچ سے 12 اپریل 2020 تک کیا جائے گا۔


    اس کی تفصیلات شئیر کرتے ہوئے جناب گوپال پلئی ، نائب صدر ، سیلر سروسز ، امیزن انڈیا نے کہا کہ امیزن ان مارکیٹ پلیس پر خواتین کاروباریوں کی موجودگی پچھلے کچھ سالوں میں بڑھتی جارہی ہے ۔ خاص طور پر ہمارے پروگرام امیزن سہیلی کے قیام کے بعدسے ۔ اس شراکتداری کے ذریعہ ہم ملک بھر کی خواتین کاروباریوں کی زندگیوںکو بدلنا چاہتے ہیں۔ہم ایسی خواتین کاروباریوں کو بااختیار بنانا چاہتے ہیں جو اپنے بل پر کچھ شروع کرنے کا خواب سجائے ہوئے ہیں اور ہم ان کے خوابوںکی تعبیر پوری کرنے اور انہیں کامیاب کاروباری بنانے میں مددکرنا چاہتے ہیں۔


    ایس ایچ جی کی تیار کردہ مصنوعات کے فروغ کے ذریعہ یہ اقدام مختلف ریاستوں کی منفرد روایتی فن اور دستکاریو ں کی دستاویز تیار کرنے اور ان کا تحفظ کرنے میں مدد گار ہوگا۔


    ڈے – نلم کے بارے میں :


    ہاؤسنگ اور شہری امو ر کی وزارت کا یہ ایک فلیگ شپ پروگرام ہے ،جس کا مقصد شہری غریب گھرانوں کی غربت ختم کرنا ہے اور اس کے لئے انہیں خود روزگار اور روزگا ر کے مواقع تک انہیں رسائی فراہم کرنا ہے،جس کے نتیجے میں پائیدار بنیاد پر ان کے ذریعہ معاش میں قابل ستائش بہتری آئے گی اور غریبوں کے لئے بنیادی سطح پر اداروں کو مضبوط کیا جائے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 1081

    
    
    (Release ID: 1605519) Visitor Counter : 3
    
    
      Read this release in: English