      کیمیکلز اور فرٹیلائزر کی وزارت

      جن اوشدھی دیوس 7 مارچ کو منایا جائے گا
      
      وزیراعظم نریندر مودی بذریعہ ویڈیو کانفرسنگ جن اوشدھی کیندروں
      
      کے ساتھ بات چیت کریں گے

      Posted On: 06 MAR 2020 2:28PM by PIB Delhi

    نئی دہلی، 6 مارچ /جن اوشدھی دیوس 7 مارچ 2020 کو منایا جائے گا۔ وزیراعظم جناب نریندر مودی بذریعہ ویڈیو کانفرنسنگ منتخب جن اوشدھی کیندروں کے مالکان اور پردھان منتری بھارتی جن اوشدھی پریوجنا -پی ایم بی جے پی کے استفادہ کنندگان کے ساتھ بات چیت کریں گے۔ یہاں یہ بات بھی قابل ذکر ہے کہ ہرایک کے جن اوشدھی کاؤنٹر پر ڈی ڈی نیوز کے ذریعہ وزیراعظم کا پیغام نشر کیا جائے گا۔


    کیمیائی اشیا اور کیمیائی کھادوں کے مرکزی وزیر جناب وی سدا نند گوڑا اترپردیش کے وارانسی میں جن اوشدھی کیندر سے اس پروگرام میں شرکت کریں گے جب کہ کیمیکلز اور فرٹیلائزر کے وزیر مملکت جناب منسکھ منڈاویا مرکز کے زیر انتظام خطے جموں اور کشمیر کے پلوامہ کے جن اوشدھی کیندر پر موجود ہوں گے۔ جناب گوڑا نے یہ تمام مرکزی وزرا سے اس تقریب میں سرگرمی کے ساتھ شرکت کرنے کی اپیل کی ہے تاکہ جن اوشدھی ادویہ سے متعلق لوگوں میں یقین او راعتماد کو بڑھایا جائے اور ان میں اسکیم کے تئیں بیداری پیدا ہو۔


    اسکیم کے تئیں بیداری پیدا کرنے کی غرض سے ملک کے طول و ارض میں پھیلے پی ایم بی جے پی کیندروں میں متعدد پروگراموں کا انعقاد ہوگا۔ ان پروگراموں میں ڈاکٹر صحت و ماہرین ، غیر سرکاری اداروں (این جی او) اور کثیر تعداد میں استفادہ کنندگان شرکت کریں گے۔


    جن اوشدھی دیوس کا مقصد جنریک ادویہ کے استعمال کے تئیں بیداری پیدا کرنے نیز اسے مزید مقبول بنانا ہے۔ اس دن ایوشمان بھارت ، پی ایم بی جے وائی وغیرہ، جیسے تمام حفظان صحت کو معیاری بنانے کے تعلق سے حکومت کے ذریعہ کئے گئےاقدامات پر روشنی بھی ڈالی جائے گی۔


    وزیراعظم نے تمام شہریوں کو خصوصاً غریب اور محروم افراد کو جن اوشدھی میڈیکل اسٹورس کے کاؤنٹروں سے اعلی معیار کی ادویہ واجب قیمتوں پر مہیا کرانے کے مقصد سے پردھان منتری جن اوشدھی یوجنا کی شروعات کی تھی۔


    ‘‘پردھان منتری بھارتیہ جن اوشدھی پری یوجنا ’’ محکمہ فارماسیوٹیکل بہتر پہل ہے جس میں واجب قیمتوں پر معیاری ادویہ مہیا کرانے کی اپنی کوششوں کی وجہ سے عوام پر اثر انداز ہونا شروع کردیا ہے۔ جن اوشدھی کیندروں کو ملک کے 700 اضلاع میں تقریباً 6200 کاؤنٹروں کے ساتھ دنیا میں سب سے بڑا خردہ ادویہ کا چین تصور کیا جاتا ہے۔ مالی سال20-2019 کے دوران ان اسٹورز سے ہوئی کل فروخت 390 کروڑ روپے کی حد کو عبور کی گئی ہے جس کے نتیجے میں عام شہریوں کی تقریباً 2200 کروڑ روپے کی بچت ہوئی ہے کیونکہ یہ ادویہ بازار کی اوسط قیمتوں کے مقابلے میں 50 سے 90 فی صد تک سستی ہوتی ہیں۔ یہ اسکیم پائیدار اور مسلسل آمدنی کا اپنا روزگار کرنے کا ایک اچھا وسیلہ بھی ثابت ہوئی ہے۔


    ۔۔۔۔۔۔۔۔۔۔۔


    م ن۔ ش س۔ ج۔


    U- 1085

    
    
    (Release ID: 1605568) Visitor Counter : 10
    
    
      Read this release in: English , Hindi