      سٹرک ٹرانسپورٹ اور شاہراہوں کی وزارت

      قومی شاہراہوں کی تعمیر کے لئے مقررہ اہداف
      Posted On: 12 MAR 2020 3:43PM by PIB Delhi


    نئی دہلی،12مارچ :سڑک نقل وحمل اورشاہراہوں کے مرکزی وزیرجناب نتن گڈکری نے آج لوک سبھامیں ایک سوال کے تحریری جواب میں اطلاع فراہم کی کہ قومی شاہراہوں ( این ایچ ) کی تعمیروترقی اوررکھ رکھاو ایک جاری عمل ہے ۔ دستیاب بجٹ، اخراجات ، کے ساتھ ساتھ ترجیحات ، کنکٹی وٹی کی ضرورتوں اورٹریفک بھیڑ بھاڑ کی بنیاد پر سالانہ طور پر قومی شاہراہ پروجیکٹوں کی شناخت کی جاتی ہے ۔ حکومت نے رواں مالی سال کے دوران ملک میں 11ہزارکلومیٹرقومی شاہراہوں کی تعمیر کا ہدف مقررکیاہے ۔


    قومی شاہراہوں کی تعمیر کے لئے اپنائے جانے والے مختلف ماڈلوں کی اہم خصوصیات :


    1- سرکاری امداد یافتہ پروجیکٹس :


    اس طرح کے ماڈل کے تحت حکومت کے ذریعہ 100فیصد مالی امداد مہیاکرائی جاتی ہے ۔ سرکاری امداد یافتہ ماڈلوں کی متعدد اقسام درج ذیل ہیں :


    (الف) ۔ آئٹم ریٹ : سڑکوں کی تعمیر کے لئے تفصیلی ڈیزائن ، تفصیلات اور تخمینے آجروں کے ذریعہ فراہم کرائے جاتے ہیں اور ٹھیکہ داروں کو فی آئٹم کی شرح سے نیلامی میں مذکور شرحوں کے مطابق جس مقدارمیں کاموں کو انجام دیاگیاہو اس کی ادائیگی کی جاتی ہے ۔مقدارمیں پیش آنے والے کسی بھی اختلاف کے لئے لاگت /رسک کی ذمہ داری آجروں کے ذریعہ لی جاتی ہے ۔


    (ب) انجینئرنگ، خریداری اورتعمیر ( ای پی سی ): اس طرح کے ماڈلوں میں ٹھیکہ داروں کو منصوبہ بندی ،ڈیزائن اور سڑکوں کی تعمیر کے سلسلے میں مکمل آزادی دی جاتی ہے اور ڈیزائن ، تعمیر ، آپریشن اور رکھ رکھاو سے متعلق بنیادی ضرورتوں کی وضاحت شیڈول میں کی جاتی ہے ۔ اس طرح کے ماڈلوں میں موثریت اور معیشت کوزیادہ سے زیادہ بہترطورسے انجام دینے کے لئے بہترین طریقہ کاراوراختراعات کو اپنانے کے لئے کافی مواقع ہوتے ہیں ۔ ٹھیکہ داروں کی ادائیگی تعمیر کے مختلف مذکورہ مراحل کے مطابق کی جاتی ہے ۔ ٹھیکہ داروں کے لئے قیمت تعمیر کی لاگت کی بنیاد پر اور آجروں کے ذریعہ حکم دی گئی تبدیلیوں کے لحاظ سے ہوتی ہے ۔


    2- سرکاری و نجی شراکت داری پروجیکٹس ( پی پی پی ) :


    سرکاری ونجی شراکت داری ماڈلوں کی متعدد اقسام درج ذیل ہیں ۔


    (الف) ۔ بلڈ آپریٹ اینڈ ٹرانسفر(بی اوٹی )( ٹول) :پرائیویٹ ڈیولپرس /آپریٹرس جو ٹول والی شاہراہوں کے پروجیکٹس میں سرمایہ کاری کرتے ہیں ، انھیں پروجیکٹ رعایتی مدت کے دوران ٹول ٹیکس وصول کرنے اورانھیں اپنے پاس رکھنے کا حق حاصل ہوتاہے ۔پروجیکٹ کے ڈیزائن اورپروجیکٹ کی پیش رفت کی ذمہ داری اس طریقہ کارکے تحت مراعات کے تحت منسلک ہوتی ہے ۔ وہ ڈیولپرس /آپریٹرس،سڑکوں کی تعمیر اورترقی اوراسے تجارتی آپریشن کے لئے رکھے جانے کے بعد بھی مکمل رعایتی مدت کے دوران پروجیکٹس کے آپریشن اوررکھ رکھاو ( اواینڈ ایم ) کے لئے بھی ذمہ ہوتے ہیں ۔ ٹول کی رقم حکام کے ذریعہ مختلف قسم کی گاڑیوں کے لئے فی کلومیٹرفی گاڑی کی بنیاد پر طے کی جاتی ہے ۔


    (ب)۔بی اوٹی (سالانہ ) :بی اوٹی ( ٹول ) پروجیکٹوں کے معاملے میں مکمل رعایتی مدت کے دوران پروجیکٹ سیکشن کے ڈیزائن ،تعمیر وترقی کی بنیادی ذمہ داری پروجیکٹ کے لئے مراعات یافتہ ہوتی ہے ۔ رعایتی معاہدوں کے ضابطوں کے مطابق آپریشن اوررکھ رکھاو ( اواینڈ ایم ) کی مدت کے دوران مراعات یافتہ ٹھیکہ داروں کو سالانہ ادائیگی کی جاتی ہے ۔ تعمیرکردہ اور ترقی یافتہ سیکشن کے تجارتی آپریشن کے لئے تیارہونے کے اعلان کے بعد ٹول سے متعلق تمام حقوق آپریشن اوررکھ رکھاو کی مدت کے دوران آجروں کے پاس ہوتے ہیں ۔


    (ج) ۔ہائی برڈ سالانہ ماڈل ( ایچ اے ایم ) : اس ماڈل کے تحت پرائیویٹ ڈیولپرس کو تعمیراتی مالی تعاون /مالیاتی منظوری کے طورپر پروجیکٹ لاگت کی 40فیصد رقم حکومت /عاملہ ایجنسی کے ذریعہ اداکی جاتی ہے ۔جب کہ بقایہ 60فیصد کی رقم تعمیراتی مدت کے دورران کامیاب بولی لگانے والوں کے ذریعہ انتظام کی جاتی ہے ۔ آپریشن کی مدت کے دوران سالانہ طورپر 60فیصد رقم سود اور آپریشن ورکھ رکھاو ( او اینڈ ایم ) کی ادائیگی کے ہمراہ مراعات یافتہ کمپنیوں کوواپس اداکی جاتی ہے ۔ رعایتی مدت کےدوران آپریشن اوررکھ رکھا کی بنیادی ذمہ داری مراعات یافتہ کمپنی کے پاس ہوتی ہے ۔ گاڑیوں کے نقل وحمل کا رسک پروجیکٹ کو لاگوکرنے والی ایجنسی /آجروں کے ذریعہ لیا جاتا ہے ۔تعمیر شدہ /ترقی یافتہ سیکشن کے تجارتی آپریشن کے لئے تیاررہنے کے اعلان کے بعد آپریشن اوررکھ رکھاو کی مدت کے دوران ٹول سے متعلق حقوق آجرکمپنیوں سے وابستہ ہوتے ہیں ۔


    ملک میں مختلف ماڈلوں کے تحت 31دسمبر ، 2019کی تاریخ تک زیرنفاذ قومی شاہراہوں کی تفصیلات درج ذیل ہیں :

                                                                                 
نمبرشمار  ماڈل                نمبر   لمبائی ( کلومیٹرمیں )  قیمت ( کروڑروپے میں )
                                                                                 
                                                                                 
                                                                                 
1         آئٹم ریٹ           330    5476                   24565                
                                                                                 
                                                                                 
                                                                                 
2         ای پی سی            929    30594                  340722               
                                                                                 
                                                                                 
                                                                                 
3         بی اوٹی ( ٹول )     53     6348                   63870                
                                                                                 
                                                                                 
                                                                                 
4         بی اوٹی ( سالانہ )  12     934                    16658                
                                                                                 
                                                                                 
                                                                                 
5         ہائی برڈ سالانہ     116    6388                   139766               
                                                                                 
                                                                                 
                                                          
کل میزان  1440                49740  585582               
                                                          
                                                          

    ***************


    U-1178

    
    
    (Release ID: 1606120) Visitor Counter : 7
    
    
      Read this release in: English , Marathi