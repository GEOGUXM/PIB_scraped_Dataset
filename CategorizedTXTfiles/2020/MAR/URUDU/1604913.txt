      پیٹرولیم اور قدرتی گیس کی وزارت

      خردہ سیکٹرکے پیٹرول پمپ کاروبارمیں تجارت کرنے کی آسانی کو فروغ دینا اور سرمایہ کاری کرنے کے لئے نجی کاروباریوں کی حوصلہ افزائی کرنا
      Posted On: 02 MAR 2020 3:23PM by PIB Delhi


    نئی دہلی، 2 مارچ : پیٹرولیم اور قدرتی گیس کے مرکزی وزیرجناب دھرمیندرپردھان نے آج لوک سبھا میں ایک سوال کے تحریری جواب میں اطلاع فراہم کی کہ پیٹرولیم اور قدرتی گیس کی وزارت نے اپنی ریزولیوشن مورخہ 8نومبر،2019کے ذریعہ نقل وحمل کی ایندھنوں کی مارکیٹنگ کے لئے اتھارائزیشن کے لئے رہنما خطوط پر نظرثانی کی ہے جس کوگزٹ آف انڈیا میں شائع بھی کردیاگیاہے ۔ ترمیم شدہ رہنما خطوط سے تجارت کرنے کی آسانی کو فروغ حاصل ہوگااور خردہ سیکٹرمیں سرمایہ کاری کرنے کے لئے نجی کاروباریوں کو تحریک ملے گی ۔مذکورہ ریزولیوشن پیٹرولیم اورقدرتی گیس کی وزارت کی ویب سائٹ پردستیاب ہے ۔ مذکورہ رہنماخطوط کی اہم خصوصیات درج ذیل ہیں :


    1- یہ ریزولیوشن صرف تھوک اورخردہ کاروبارکے لئے موٹراسپرٹ اور ہائی اسپیڈڈیزل کی مارکیٹنگ کے لئے قابل اطلاق ہے ۔


    2-ایسی کمپنی جو خردہ یاتھوک مارکیٹنگ، دونوں میں سے ایک کے لئے اختیارات حاصل کرنے کی خواہشمندہواس کے پاس درخواست دیتے وقت کم از کم 250کروڑروپے کا کل سرمایہ ضرورموجود رہنا چاہیئے ۔تاہم ایسی صور ت میں جہاں خردہ اور تھوک مارکیٹنگ دونوں کے لئے اختیارات حاصل کرنے کی بات ہوتو اس کا کم از کم مجموعی سرمایہ 500کروڑروپے ہوناچاہیئے ۔


    3-خردہ اور تھوک کاروبارکے لئے الگ الگ درخواست دی جائے ۔


    4-خردہ مارکیٹنگ کے لئے اختیارات حاصل کرنے کے لئے کسی کمپنی کو کم از کم 100خردہ دوکانیں قائم کرنی ہوں گی ۔ جن میں سے 5فیصد دوکانیں اختیارات حاصل کرنے کے 5برسوں کے اندر نوٹیفائی کئے گئے دوردراز کے علاقوں میں قائم کرنے ہوں گے ۔ایک موثرمیکینزم طے کیاگیاہے تاکہ اس بات کو یقینی بنایاجاسکے کہ وہ کمپنی دوردراز کے علاقوں میں خردہ دوکانیں قائم کرنے کے لئے اپنے عہد کے لئے پابند ہے ۔


    5-کمپنی کو درخواست فیس کے علاوہ اختیارات حاصل کرنے کے وقت زرضمانت کے طورپر مقرربینک گارنٹی رقم جمع کرانے ہوں گے ۔


    ***************


    ( م ن ۔م ع۔ ع آ)


    U-983


    

    
    (Release ID: 1604913) Visitor Counter : 6
    
    
      Read this release in: English