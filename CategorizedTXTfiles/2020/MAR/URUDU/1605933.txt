      وزارتِ تعلیم

      دلّی یونیورسٹی نے عالمی یوم خواتین کے حصے کے طور پر نئی دلّی میں پینل مباحثہ منعقد کیا
      Posted On: 09 MAR 2020 8:38PM by PIB Delhi


    نئی دلّی، 09 مارچ / عالمی یوم خواتین۔ 2020 کے موقع پر لاء سینٹر II ، لاء فیکلٹی، دلّی یونیورسٹی نے ایک پینل مباحثے کا انعقاد کیا، جس کا موضوع تھا ”خواتین کو با اختیار بنانا: نئی جہتیں“۔ اس پروگرام کا آغاز روایتی چراغ روشن کر کے لاء فیکلٹی کے پروفیسر ان چارج، پروفیسر وی۔ کے۔ آہوجہ کے خیر مقدمی خطبے کے ساتھ ہوا، جس میں پروفیسر موصوف نے پینل میں شامل مقتدر خاتون شخصیات کا تعارف کرایا جن میں پروفیسر کملا سنکرن، کیمپس لاء سینٹر، فیکلٹی آف لاء، پروفیسر پامی دوا، محکمہ اکنامکس، پروفیسر کویتا شرما، محکمہ کامرس، دلّی اسکول آف اکنامکس، پروفیسر گیتا بھٹ، این سی ڈبلیو ای بی، اور محترمہ پرینکا مشرا، ایڈیشنل ڈائرکٹر، حکومت مدھیہ پردیش شامل ہیں۔


    اس پینل مباحثے کی اولین مقرر پروفیسر گیتا بھٹ نے خواتین کو با اختیار بنانے کے ضمن میں نئی جہتوں کی نشاندہی کرتے ہوئے کہا ”فطرت نے جب خواتین کی تخلیق کی تو اسے ذمہ داریوں کے منصب کی ادائیگی کے لئے قوت اور صلاحیت سے سر فراز کیا۔ انہوں نے مختلف شعبوں میں خواتین کے تعاون کو اجاگر کیا۔ پروفیسر پامی دوا نے متحرک کائنات کی ضرورت پر زور دیتے ہوئے کہا کہ خواتین کے رول کی اہمیت کو تسلیم کیا جانا نہ صرف دنیا کے لئے بلکہ انسانیت کے لئے بھی انتہائی ضروری ہے۔ انہوں نے کہا کہ خواتین ہمارے لئے زندگی، رنگ اور بصورت دیگر وجود زندگی لاتی ہیں اور یہ سماج کے حاشیے پر آیا ہوا طبقہ نہیں ہیں اور یہ بھی فطری حقوق کی مانند حقوق کی مستحق ہیں۔


    پروفیسر کملا سنکرن نے خواتین کو با اختیار بنائے جانے کے سلسلے میں قانون کے شعبے میں حالیہ ترقیات کا تذکرہ کرتے ہوئے 1924 میں پہلی خاتون وکیل کی مثال پیش کی جس کی بدولت بار کے قانون میں اہم تبدیلی واقع ہوئی۔ ترتیبی شعبے میں خواتین کے تعاون میں اضافے کا تذکرہ کرتے ہوئے انہوں نے یہ بھی کہا کہ غیر روایتی روزگار کے شعبوں خصوصاً زرعت کے شعبے میں خواتین کے روزگار کے حالیہ اعداد و شمار تشویش کا باعث ہیں۔ پروفیسر کویتا شرما نے خواتین کے خلاف اب تک اختیار کئے گئے طرز عمل کے خاتمے پر زور دیتے ہوئے انہیں روز گار میں برابری اور ذمہ داریوں میں مساوات پر زور دیا۔ ڈاکٹر رجنی ابی نے کہا کہ کارپوریٹ ماحول میں آج بھی بورڈ آف ڈائرکٹرز میں کسی خاتون کو تلاش کرنا مشکل ہے۔ پروگرام ڈائرکٹر ڈاکٹر پنکی شرما نے مہمان شرکاء کو مبارک باد پیش کی اور یہ پینل مباحثہ ڈاکٹر واگھیشوری دیشوال کے ذریعہ تجویز کردہ شکریہ کے ووٹ کے ساتھ اختتام پذیر ہوا۔


    ۔۔۔۔۔۔


    U.1132 ٰ


    

    
    (Release ID: 1605933) Visitor Counter : 2
    
    
      Read this release in: Hindi , English