      ریلوے کی وزارت

      ریلوے اسٹیشنوں پرمفت وائی۔ فائی کی سہولیات کی فراہمی
      Posted On: 11 MAR 2020 5:37PM by PIB Delhi


    نئی دلّی، 11 مارچ / یہ پریس ریلیز ریلوے اور تجارت و صنعت کے وزیر جناب پیوش گوئل کے ذریعے آج لوک سبھا میں دیئے گئے ایک سوال کے تحریری جواب میں دی گئی اطلاعات پر مبنی ہے کہ وزارت ریلوے کے تحت ایک سرکاری دائرہ کار کی کمپنی ریل ٹیل کارپوریشن آف انڈیا لمیٹیڈ نے گوگل سمیت مختلف تنظیموں کی شراکت داری کے ساتھ پلیٹ فارموں سمیت ریلوے اسٹیشنوں پر مفت وائی فائی خدمات مہیا کرائی ہیں۔ گوگل نے ریل ٹیل کے ساجھے داری میں اب تک 416 ریلوے اسٹیشنوں پر مفت وائی فائی کی سہولیات فراہم کرائی ہیں اور یہ خدمات ریل ٹیل کے ساتھ ہوئے معاہدے کے مطابق 29 مئی، 2020 تک جاری رہیں گی۔ گوگل کے ساتھ ہوئے معاہدے کے اختتام کے بعد ریل ٹیل ان ریلوے اسٹیشنوں پر مفت وائی فائی کی خدمات جاری رکھے گی۔


    بھارتیہ ریلوے نے اس مقصد کے لئے علیحدہ سے کوئی فنڈ منظور نہیں کیا ہے۔ریل ٹیل نے 198 دیہی ریلوے اسٹیشنوں پر وائی فائی کی مفت خدمات یونیورسل سروس آبلی گیشن فنڈ(یو ایس او ایف) کے تحت وزارت مواصلات کے ساتھ ہوئے ایک معاہدے کے مطابق فراہم کرائی ہیں۔ ان 198 دیہی ریلوے اسٹیشنوں پر مفت وائی فائی کی خدمات کی فراہمی کے لئے وزارت مواصلات نے 27.77 کروڑ روپئے کا فنڈ میہا کرایا ہے۔ میسرز گوگل، میسرز ٹاٹا ٹرسٹ اور میسرز پاور گرڈ کارپوریشن آف انڈیا کے اشتراک سے کارپوریٹ سوشل رسپانسی بلٹی / چیرٹی فنڈنگ کے تحت دیگر 5430 ریلوے اسٹیشنوں پر 03 مارچ، 2020 تک وائی فائی کی خدمات فراہم کرائی گئی ہیں۔


    ۔۔۔۔۔۔


    U. 1166 ٰ

    
    
    (Release ID: 1606073) Visitor Counter : 2
    
    
      Read this release in: English