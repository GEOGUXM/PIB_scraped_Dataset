      جل شکتی وزارت

      مرکزی وزیر داخلہ جناب امت شاہ نے گنگا آمنترن ابھیان کی فلیگ – اِن تقریب کی صدارت کی
      
      گنگا ہندوستانی تہذیب کی علامت ہے، یہ ہندوستان کی روحانی ثقافتی اور اقتصادی تاریخ کا ایک اٹوٹ حصہ ہے : جناب امت شاہ
      
      مودی حکومت گنگا کی بحالی اور صفائی ستھرائی کے لیے ایک فوکسڈ نظریہ پر عمل کر رہی ہے؛ وزیراعظم مودی نے نمامی گنگے کو ایک عوامی تحریک بنا دیا ہے : وزیر داخلہ
      
      نمامی گنگے پروجیکٹ کی کامیابی کو یقینی بنانے کے لیے عوام، خصوصی طور پر بچوں کے رویے میں تبدیلی لانی ہوگی: جناب امت شاہ

      Posted On: 13 MAR 2020 6:01PM by PIB Delhi

    نئی دہلی، 14 مارچ 2020 /مرکزی وزیر داخلہ جناب امت شاہ نے آج نئی دلی میں نیشنل کلین گنگا مشن کے تحت منعقدہ گنگا آمنترن ابھیان کی فلیگ اِن تقریب کی صدارت کی۔


    جناب امت شاہ نے اپنے خطاب میں گنگا کو اپنے کناروں پر آباد لوگوں کے لیے جیون دائینی قرار دیتے ہوئے کہا کہ ‘‘ ہمیں گنگا کو صرف ایک دریا کے طور پر ہی نہیں دیکھنا چاہیے یہ ایک ہزار سال پرانی تہذیب کی دھری ہے جو کہ دنیا کی قدیم ترین تہذیبوں میں سے ایک ہے۔ ہندوستانی تہذیب نے انسانیت کی سب سے زیادہ خدمت کی ہے، چاہے سائنس ہو، ٹکنالوجی ہو، ثقافت ہو، زبان ہو، مذہبی تحقیق ہو یا روحانیت۔ گنگا ہندوستانی تہذیب کی علامت ہے اور ملک کے ہر گھر میں اُس کا احترام کیا جاتا ہے۔ ’’ انہوں نے کہا کہ یہ دریا ہندوستان کی روحانی ، ثقافتی اور اقتصادی تاریخ کا ایک اٹوٹ حصہ ہے۔


    وزیر داخلہ نے اس پر افسوس ظاہر کیا کہ ہم گنگا کو اپنی ماں تو مانتے ہیں لیکن ماضی میں ہندوستان نے اپنی ماں کی ایسی دیکھ بھال نہیں کی جیسی اسے کرنی چاہیے تھی۔ انہوں نے گزشتہ برسوں میں گنگا کے کناروں پر انسانی آبادکاری اور صنعتی اداروں کے بڑھتے ہوئے دباؤ اور اُس کے نتیجے میں دریا کے پانی میں مختلف قسم کی آلودگی بڑھنے کا ذکر کیا۔ اس کے نتیجے میں دریا کے پانی کی حالت یہ ہو گئی ہے، آلودگی اتنی بڑھ گئی ہے کہ اس کے باوجود کہ ہماری ثقافت میں اس دریا کو پوجا جاتا ہے، لوگ اس کے پانی میں ڈبکی لگانے سے پہلے دو بار سوچتے ہیں۔ جناب امت شاہ نے کہا ‘‘پانی کے بہت زیادہ استعمال اور آلودگی کی وجہ سے گنگا کا نرمل ، اویرل (صاف اور بے روک ٹوک ) بہاؤ ختم ہو گیا ہے۔ جناب نریندر مودی کے وزیراعظم بننے کے بعد ہی آزاد ہندوستان میں ایک ایسی سرکار آئی جس نے ایک مرکوز نظریہ اختیار کیا اور گنگا کی بحالی اور صفائی ستھرائی کی سمت میں فیصلہ کن طریقے سے کام کیا۔ وزیراعظم مودی نے نمامی گنگے کو ایک عوامی تحریک بنا دیا ہے۔ ’’


    جناب امت شاہ نے کہا کہ نمامی گنگے پروجیکٹ صرف بنیادی ڈھانچہ تیار کرنے ، پانی کی آلودگی روکنے ، عوام کو صاف ستھرا پانی فراہم کرانے کے لیے کارگر آبی بندوبست یا کشتی رانی کے لیے واٹر وے کے طور پر دریا کو استعمال کرنے جیسی سرگرمیوں تک ہی محدود نہیں ہے۔ انہوں نے کہا کہ یہ کام تو ہوں گے ہی لیکن نمامی گنگے پروجیکٹ کا خصوصی فوکس آنے والی مستقبل کے نسلوں کے لیے دریا کی ‘نرمل اور اویرل’ شکل کو محفوظ کرنے کے ایک کلچر کو تیار کرنے پر ہے تاکہ اِس کو دوبارہ کوئی آلودہ نہ کریں۔ یہ وزیراعظم نریندر مودی کا نظریہ ہے اور صرف انہیں میں ایسے جرأت مندانہ فیصلے لینے اور ویژن کو زمین پر نافذ کرنے کی اہلیت ہے۔ جناب امت شاہ نے کہا کہ 1985 سے لے کر 2014 تک گنگا کی صفائی کے لیے محض تقریبا چار ہزار کروڑ روپے ہی مختص کیے گئے تھے۔ جبکہ 2014 کے بعد 20 ہزار کروڑ روپے سے زیادہ مختص کیے جا چکے ہیں ۔ حکومت ہند متعلقہ ریاستی حکومتوں کے ساتھ گنگا کی صفائی اور سوچھتا ابھیان کے لیے نمامی گنگے کے تحت گنگا کےلیے تین سو سے زائد پروجیکٹ نافذ کر رہی ہے، جن میں سے 116 پروجیکٹ مکمل ہو چکے ہیں۔ اِس کے علاوہ عام بجٹ 21-2020 میں جل شکتی وزارت کے لیے 30 ہزار 700 کروڑ روپے مختص کیے گئے ہیں۔


    جناب امت شاہ نے وزیراعظم کے ویژن کو آگے بڑھانے اور پانچ سال کی قلیل مدت میں بہت حد تک گنگا کی صفائی ستھرائی کا قابل تعریف کام انجام دینے کی جل شکتی وزارت کی کوششوں کی ستائش کی۔ انہوں نے ان کوششوں کو موازنہ دنیا بھر میں کی جانے والی کوششوں سے کیا اور کہا کہ بہت کم مدت میں اتنا بڑا کرشمہ کیا گیا ہے۔ وزیر داخلہ نے پانی کے بندوبست اور دریا میں پانی کے بہاؤ کی سطح برقرار رکھنے میں وزارت کی مؤثر منصوبہ بندی کا ذکر کیا۔ گنگا کے کناروں کے ساتھ ساتھ 97 قصبوں اور 4400 سے زیادہ گاوؤں میں ایک سِور نیٹ ورک تعمیر کیا جا رہا ہے اور دیگر اقدامات کے ساتھ ساتھ نہانے کے گھاٹوں کی جدیدکاری کی جا رہی ہے۔ مستقبل قریب میں دریا کی بڑی نہروں کے سلسلے میں بھی اِسی طرح کے پروجیکٹ نافذ کیے جائیں گے۔ انہوں نے گنگا کی صفائی ستھرائی میں ایک بڑا رول ادا کرنے والی ، دریا کے بارے میں ایک ماہ چلنے والی تحقیقاتی مہم اور بیداری مہم چلانے کے لیے گنگا آمنترن ابھیان کی ٹیم کو بھی مبارکباد دی۔ جناب امت شاہ نے نمامی گنگے پروجیکٹ کی کامیابی کو یقینی بنانے کے لیے دریا کے کناروں کے ساتھ ساتھ رہنے والے لوگوں ، خصوصی طور پر بچوں کے رویے میں تبدیلی لانے کی ضرورت پر زور دیا۔


    اِس موقعے پر خطاب کرتے ہوئے جل شکتی وزیر جناب گجیندر سنگھ شیخاوت نے حاضرین کو گزشتہ پانچ سال کی ریکارڈ مدت میں مشن نمامی گنگے کے تحت گنگا کی صفائی ستھرائی کے لیے حکومت ہند کے ذریعے کی گئی مسلسل کوششوں کے بارے میں بتایا۔گنگا کے پانی میں واضح بہتری آنے کا ذکر کرتے ہوئے انہوں نے کہا کہ آج گنگادنیا کے ٹاپ 10 صاف ستھرے دریاؤں میں شامل ہو گئی ہے اور دریا میں آکسیجن کی سطح اور ڈالفن کی آبادی میں تیزی سے اضافہ ہوا ہے۔


    اس موقعے پر جل شکتی، سماجی انصاف اور تفویض اختیارات کے وزیر مملکت جناب رتن لال کٹاریا بھی حکومت ہند کے دیگر سینئر افسروں کےساتھ موجود تھے۔


    ۔۔۔۔۔۔۔۔۔۔


    م ن۔ ا گ ۔ م ت ح ۔


    U- 1224

    
    
    (Release ID: 1606427) Visitor Counter : 6
    
    
      Read this release in: English , Hindi