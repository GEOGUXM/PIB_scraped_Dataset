      پیٹرولیم اور قدرتی گیس کی وزارت

      پی ایم یو وائی ، آزاد ہندستان میں سماجی-معاشی تبدیلی نیز خواتین کے تفویض اختیارات
      
      کے بڑے محرکوں میں سے ایک ہے:دھرمیندر پردھان

      Posted On: 06 MAR 2020 1:29PM by PIB Delhi

    نئی دہلی، 6 مارچ /پیٹرولیم اور قدرتی گیس نیز فولاد کے وزیر جناب دھرمیندر پردھان نے کہا ہے کہ پردھان منتری اوجولا یوجنا (پی ایم یو وائی)، آزاد ہندستا ن میں خواتین کے تفویض اختیارات کے تئیں بڑی حصولیابیوں میں سے ایک رہا ہے۔ پی ایم یو وائی کے موضوع پر آج یہاں منعقدہ ایک ورکشاپ سے خطاب کرتے ہوئے انہوں نے کہاکہ گزشتہ پانچ برسوں کے دوران ہم نے ایل پی کنیکشنوں کی تعداد دوگنی سے بھی زیادہ کردی ہے۔


    انہوں نے کہا کہ ایل پی جی کنیکشنوں کا احاطہ 55 فی صد سے بڑھ کر 97.4 فی صد ہوگیا ہے۔ اس اسکیم نے ملک میں خواتین کی سماجی اور معاشی تبدیلی لانے والے بڑے محرکوں میں سے ایک کے طور پر کام کیا ہے۔


    جناب پردھان نے کہا کہ ہزاروں گھروں میں دھوئیں کی وجہ سے پیدا ہونے والی آلودگی صحت کو لاحق ہونے والے خطرات کی ایک وجہ رہی ہے جسے سماج کی غریب ترین خواتین کو محفوظ اور ماحولیات دوست ایل پی جی ایندھن مہیا کراکر دور کرایا گیا ہے۔ یہ مشن اب تک مکمل نہیں ہوا ہے۔ انہوں نے کہا کہ طرز عمل میں تبدیلی سے ایندھن کی فراہمی مزید مستحکم ہوگا اور روایتی ایندھن سے صاف ستھری توانائی کی طرف منتقلی ہوگی ۔ یہ ہماری کچھ اہم ترجیحات ہیں۔ انہوں نے کہا کہ ہم سلینڈروں کو دو بارہ بھرنے اور اس سلسلہ کو جاری رکھنے کی کوشش کررہے ہیں۔


    وزیر موصوف نے کہا کہ آب و ہوا کی تبدیلی پوری دنیا کے باعث فکر معاملہ ہے۔ اقتصادی تفویض اختیارات کے اہم عنصروں میں سے ایک توانائی ہے۔انہوں نے کہا کہ ہم تمام ہندستانیوں کےلئے توانائی کی منصفانہ یقینی بنانے کے لئے کام کررہے ہیں۔اس طرح ایل پی جی کو سماجی –معاشی تبدیلی کا محرک ہونا چاہئے۔


    ورکشاپ میں پی ایم یووائی استفادہ کنندگان کی کثیر تعداد نے شرکت کی اور اس سلسلہ میں اپنے تجربات کا اظہار کیا کہ انہوں نے اپنے گھروں میں گیس چولہا کو اپناکر اپنی زندگی کو کس طرح بہتر بنایا ہے۔ ورکشاپ کا انعقاد بین الاقوامی یوم خواتین 2020 کی تقریبات کے سلسلہ میں کیا گیا ہے۔


    ۔۔۔۔۔۔۔۔۔۔۔


    م ن۔ ش س۔ ج۔


    U- 1084

    
    
    (Release ID: 1605566) Visitor Counter : 9
    
    
      Read this release in: English , Hindi , Marathi , Bengali