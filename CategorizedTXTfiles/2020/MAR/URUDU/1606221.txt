      بجلی کی وزارت

      تھرمل پاور پلانٹس کی صلاحیت 22-2021 تک 2,43,034 میگاواٹ ہوگی
      Posted On: 12 MAR 2020 7:59PM by PIB Delhi


    نئی دہلی 13 مارچ 2020 ۔ بجلی ، جدید اورقابل تجدید توانائی کے وزیر مملکت (آزادانہ چارج ) جناب آر کے سنگھ نے آج لوک سبھا کو ایک تحریری جواب میں بتایا کہ موجودہ قومی بجلی منصوبے کے مطابق کوئلہ پر مبنی اور گیس اور ڈیزل پر مبنی پلانٹوں پر مشتمل ملک کے تھرمل پاور پلانٹوں کی تنصیبی صلاحیت 22-2021 میں مجموعی تنصیبی صلاحیت 479,419 میگاواٹ میں سے 243,037 میگاواٹ ہوجائے گی۔22-2021 میں کوئلے پر مبنی صلاحیت کا پلانٹ لوڈ فیکٹر ( پی ایل ایف ) 22-2021 میں 56.5فیصد ہونے کا امکان ہے۔


    انہوں نے مزید کہا کہ بجلی کی خریداری کے معاہدے ( پی پی اے ) کے تحت بجلی سپلائی کرنے والی کمپنیوں کو ان کی بجلی پیداکرنے کی صلاحیت کے کم استعمال کی وجہ سے مالی نقصان نہیں اٹھانا پڑے گا کیونکہ وہ مستفید ہونے والے افراد سے متعینہ چارجز کی مکمل وصولی کی مستحق ہیں۔ بشرطیکہ وہ عمومی دستیابی حاصل کرلیں ۔


    جناب سنگھ نے مزید کہا کہ ای ایل ایف ، تھرمل کی پیداوار ( کوئلہ / لگنائٹ پر مبنی ) اسٹیشن ملک میں بجلی کی مجموعی مانگ پر منحصر ہیں ، جو آب وہوا ،موسمی حالات ، مختلف شعبوں میں بجلی کی مانگ میں اضافہ اور ہائیڈرو ، نیو کلئیر اور گیس وغیرہ جیسے دیگر متعددذرائع سے پیداواریت سے متاثر ہیں۔ علاوہ ازیں ’’ قابل تجدید توانائی کے پروجیکٹوں ( شمسی ، پون چکی اور اسمال ہائیڈرو ) کو ’’ جاری رہنے کا درجہ‘‘ دیا گیا ہے ۔ ان ذرائع سے بجلی ترجیحی بنیاد پرتقسیم کی جاتی ہے اور عام طور پر بجلی کا مکمل استعمال ہوتا ہے ۔ اس طرح کوئلے / لگنائٹ پرمبنی پلانٹوں کا استعمال تھرمل اسٹیشنوں سے مطلوب بجلی کی متوازن پر منحصر ہے ۔گیس پر مبنی پیداوار کا پی ایل ایف ملک میں گیس کی عدم دستیابی کی وجہ سے کم ہے۔


    وزیر موصوف نے ایوان کو یہ بھی بتایا کہ مرکزی حکومت کم خرچ میں توانائی اسٹوریج سسٹم یعنی پمپڈ اسٹوریح ہائیڈرو پلانٹ اوربیٹری اسٹوریج وغیرہ کے استعمال کے امکان کو دریافت کررہی ہےتاکہ زیادہ مانگ والی مدت میں استعمال کے لئے کم مانگ والی مدت میں پید ا کی گئی بجلی کاذخیرہ کیا جاسکے ۔اس کے نتیجے میں تھرمل پاور پلانٹوں کی بجلی پیداواری صلاحیت کا بہتر استعمال ہوسکے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ن ا۔ رم


    U- 1200

    
    
    (Release ID: 1606221) Visitor Counter : 2
    
    
      Read this release in: English