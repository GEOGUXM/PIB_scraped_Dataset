      کامرس اور صنعت کی وزارتہ

      کابینہ نے برآمدشدہ اشیاء پرڈیوٹی اورٹیکسوں میں تخفیف ( آراوڈی ٹی ای پی ) کی منظوری دی ہے تاکہ
      بین الاقوامی منڈیوں میں برآمدات کو بڑھایاجاسکے
      
      برآمدات کو فروغ دینے کی اس اسکیم سے بھارت کی برآمدات لاگت کے اعتبارسے مسابقت کا مقابلہ کرسکیں گی اور اس سے بین الاقوامی منڈی میں برآمدکاروں کا آسانی پیداہوگی
      
      آراوڈی ٹی ای پی اسکیم دراصل ڈبلیوٹی اوکے مطابق ہے جس سے مرکزی ، ریاستی اورمقامی سطح پر ٹیکس ڈیوٹی اور محصولات کی تلافی کی جائے گی
      
      اس اسکیم سے مختلف شعبوں میں روزگارکے مواقع پیداکرنے میں بھی مددملے گی
      
      موجودہ اسکیم ایم ای آئی ایس سے آراوڈی ٹی ای پی میں اشیاء کو مرحلہ وارطریقے پرمنتقل کیاجائے گاجس کا باقاعدہ جائزہ لیاجائے گا

      Posted On: 13 MAR 2020 4:56PM by PIB Delhi

    نئی دہلی،13مارچ :اقتصادی امورکے کابینہ کمیٹی نے جس کی صدارت وزیراعظم جناب نریندرمودی نے کی برآمدشدہ اشیاء( آراوڈی ٹی ای پی ) پرڈیوٹی اورٹیکسوں میں تخفیف کی اسکیم شروع کرنے کے لئے منظوری دے دی ہے ۔ اس طریقہ کارکے تحت مرکزی، ریاستی اورمقامی سطح پر ٹیکسوں /ڈیوٹی /محصولات کی تلافی کی جائے گی ۔اس وقت کسی طریقہ کارکے تحت یہ تلافی نہیں کی جاتی یعنی جو اخراجات برآمدشدہ اشیاء کی تیاری اور تقسیم پرآتے ہیں وہ واپس نہیں ہوتے ۔ اس اسکیم سے داخلی صنعت اور بھارتی برآمدات کو فروغ حاصل ہوگا نیز بین الاقوامی منڈیوں میں بھارتی مال تیارکرنے والوں کو بھی آسانی فراہم ہوگی ۔


    اس اسکیم کے تحت ایک بین وزارتی کمیٹی ٹیکسوں اور ڈیوٹی کی تلافی کے سلسلے میں شرحوں اور مصنوعات کی نشاندہی کرے گی ۔ڈیجیٹل انڈیا کے تحت اس اسکیم کے ذریعہ جو رقم واپس ملے گی وہ قابل منتقلی ڈیوٹی کی شکل میں برآمدکاروں کو جاری کردی جائے گی جس کا حساب ایک الیکٹرانک کھاتے میں رکھاجائےگا۔ یہ اسکیم پوری طرح ڈیجیٹلائزڈہوگی ۔


    آراوڈی ٹی ای پی اسکیم کے تحت جو رقمیں واپس آئیں گی وہ برآمدات کی ‘‘ زیروریٹنگ ’’کے سلسلے کاایک قدم ہوگا۔ اس سے بین الاقوامی منڈیوں میں برآمدشدہ اشیاء کی لاگت میں مسابقت پیداہوگی اور جو صنعتیں برآمدات کے مقصد سے مال تیارکرتی ہیں ان میں روزگارکے بہترمواقع پیداہوں گے ۔ وزیراعظم کے ویژن کے عین مطابق برآمدات کے مقصد سے سامان تیارکرنے والی متعدد صنعتوں میں اصلاحات کی جارہی ہیں اوران میں بہترطریقہ کارمتعارف کرایاجارہاہے تاکہ ان کی پیداواریت بڑھ سکے ، برآمدات میں اضافہ ہوسکے اوراس طرح مجموعی طورپر معیشت میں تعاون ہوسکے ۔


    اسکیم کی خصوصیات


    اس وقت برآمدات کے لئے تیارکی جانے والی اشیاء جی ایس ٹی ٹیکسوں اور درآمداتی / کسٹمس ڈیوٹی سے یاتو مشتثنیٰ ہوتی ہیں یا ان پرلگنے والا ٹیکس وغیرہ واپس کردیاجاتاہے ۔ البتہ بعض ٹیکس /ڈیوٹی محصولات جی ایس ٹی کے باہرہوتے ہیں اوروہ برآمدات کے لئے واپس نہیں کئے جاتے مثلاً ٹرانسپورٹیشن میں استعمال ہونے والے ایندھن پرویٹ ، منڈی ٹیکس اور مصنوعات کی تیاری کے دوران استعمال ہونے والی بجلی پرڈیوٹی ان سب چیزوں کو آراوڈی ٹی ای پی کے تحت تلافی میں شامل کیاجائے گا۔


    مختلف شعبوں میں اسکیم پرعملدرآمد ، جن شعبوں کو ترجیحات دی جانی ہیں ان کی شناخت ، کمیٹی کی طرف سے مقررکی گئی شرحوں کے اندرمختلف اشیاء پردیئے جانے والے فائدوں کا فیصلہ کامرس کامحکمہ کرے گا۔


    ***************


    ( م ن ۔ ج۔ ع آ)


    U-1222

    
    
    (Release ID: 1606380) Visitor Counter : 3
    
    
      Read this release in: English , Hindi