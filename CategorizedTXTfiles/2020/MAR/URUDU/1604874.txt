      وزارت دفاع

      تمل ناڈو میں دفاعی گکلیاروں کا قیام
      Posted On: 02 MAR 2020 3:58PM by PIB Delhi


    نئی دہلی، 02 مارچ / رکشا راجیہ منتری جناب شری پد نائک نے آج راجیہ سبھا میں جناب پی وِلسن کے ایک سوال کے تحریری جواب میں بتایا ہے کہ 19-2018 ء کے بجٹ اعلانات کے مطابق ملک میں دو دفاعی گلیارے قائم کرنے کا فیصلہ لیا گیا ہے ، جس میں سے ایک گلیارہ اتر پردیش اور دوسرا تمل ناڈو میں قائم کیا جائے گا ۔ بعد ازاں ، تمل ناڈو دفاعی صنعتی گلیارے کے پانچ ذیلی ادارے چنئی ، کوئمبٹور ، ہوسر ، سالم اور ترو چرا پلّی میں قائم کرنے کے لئے شناخت کا عمل انجام دیا گیا ہے ۔ آرڈیننس فیکٹری بورڈ ( او ایف بی / دفاعی سرکاری دائرہ کار کی صنعتوں ( ڈی پی ایس یو ) اور نجی صنعتوں نے تمل ناڈو کے مذکورہ کوریڈور میں مجموعی طور پر 3100 کروڑ روپئے کی سرمایہ کاریوں کا اعلان کیا ہے ۔


    تاحال ، تمل ناڈو میں شراکت داروں کی چھ مشاورتی میٹنگوں کا اعلان مختلف ذیلی مراکز کے تحت کیا جا چکا ہے ۔ اس کے علاوہ ، حکومت نے مذکورہ دونوں دفاعی گلیاروں کے لئے تفصیلی پروجیکٹ رپورٹ تیار کرنے کے لئے ایک کنسلٹینٹ بھی مقرر کیا ہے ۔


    تمل ناڈو دفاعی صنعتی گلیارے کے قیام سے دفاعی اور خلائی اشیاء اندرونی ملک تیار ہونے لگیں گی اور صورت حال یکسر بدل جائے گی ، جس کے نتیجے میں درآمدات پر ہمارا نحصار کم ہو جائے گا اور ہم دیگر ممالک کو یہ اشیاء برآمد کر سکیں گے ۔ اس کے نتیجے میں براہ راست اور بالواسطہ روز گار مواقع فراہم ہوں گے اور بہت چھوٹی ، چھوٹی اور اوسط صنعتی اکائیوں اور اسٹارٹ اَپ اداروں سمیت نجی گھریلو مینو فیکچررس کو ترقی کا موقع حاصل ہو گا ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ع ا )


    U. No. 986

    
    
    (Release ID: 1604874) Visitor Counter : 8
    
    
      Read this release in: English