      وزارت سیاحت

      وزارتِ سیاحت نے ملک کے مختلف حصوں میں پھنسے ہوئے غیر ملکی سیاحوں کی مدد کے لئے ‘ اسٹرینڈڈ اِن انڈیا ’ پورٹل کا آغاز کیا
      Posted On: 31 MAR 2020 1:09PM by PIB Delhi


    نئی دلّی ، 1 اپریل / وزارت سیاحت ، حکومت ہند نے ایسے غیر ملکی سیاحوں کی مدد کے لئے ، جو بھارت کے مختلف حصوں میں پھنسے ہوئے ہیں ، ایک پورٹل کا آغاز کیا ہے ، جس کے تحت خدمات سے متعلق اطلاعات فراہم کی جاتی ہیں اور ان خدمات کو غیر ملکی سیاح حاصل کر سکتے ہیں یعنی جو اپنے وطن سے دور یہاں پھنسے ہوئے ہیں ، وہ اِس پورٹل کے توسط سے اِن خدمات کا استعمال کر سکتے ہیں ۔ اس پورٹل کا نام ہے : ‘ اسٹرینڈڈ اِن انڈیا ’ ( ‘Stranded in India’ ) اور اس کا مقصد یہ ہے کہ یہ ملک کے مختلف حصوں میں پھنسے ہوئے غیر ملکی سیاحوں کے لئے ایک امدادی نیٹ ورک کے طور پر کام کرے ۔


    اس وقت مکمل دنیا صحیح معنی میں ایک غیر معمولی صورت حال کا سامنا کر رہی ہے ، جو کورونا وائرس کے نتیجے میں سامنے آئی ہے اور اس امر کو یقینی بنانے کے لئے لگاتار کوششیں جاری ہیں کہ سیاحوں کی خیر و عافیت ، خصوصاً غیر ممالک سے آئے ہوئے سیاحوں کی عافیت کو یقینی بنایا جائے ۔ چنانچہ ، سیاحت کی وزارت ہمہ وقت چوکس ہے اور ضرورت مند افراد کی ضرورت کی تکمیل کے لئے مختلف النوع سرگرمیوں کی حوصلہ افزائی کر رہی ہے ۔


    مذکورہ پورٹل یعنی strandedinindia.com درج ذیل اطلاعات کا حامل ہے ، جو ضرورت مند سیاحوں کو ضرورت کے وقت کارآمد محسوس ہوں گی ۔


    ( الف ) کووڈ – 19 ہیلپ لائن سے متعلق نمبران یا وہ تمام کال سینٹرس ، جہاں غیر ملکی سیاح مدد کے لئے پہنچ سکتے ہیں ، اس سلسلے میں تمام تر اطلاعات ۔


    ( ب ) وزارتِ خارجہ کے زیرِ اختیار مراکز سے متعلق مختلف النوع اطلاعات ، ساتھ ہی ساتھ رابطے سے متعلق اطلاعات ۔


    ( ج ) ریاست پر مبنی / علاقائی سیاحت پر مبنی امدادی بنیادی ڈھانچے سے متعلق اطلاعات ۔


    ( د ) ایسے لوگوں تک مدد پہنچانے کے لئے امدادی شعبے کی شکل میں آسانی کی فراہمی ، جہاں سے مزید اطلاعات کے خواست گاران کو مدد مل سکے اور غیر ملکی سیاحوں کو متعلقہ حکام سے رابطہ قائم کرنے میں آسانی ہو ۔


    مذکورہ ویب سائٹ ٹورزم ویب سائٹ پر دیکھی جا سکتی ہے اور وزارتِ سیاحت کے ممتاز چینلوں پر بھی دستیاب ہے ۔


    مزید تفصیلات دیکھنے کے لئے strandedinindia.com کو ملاحظہ کریں ۔


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ ع ا ) (01-04-2020 )


    U. No. 1429


    

    
    (Release ID: 1609885) Visitor Counter : 15
    
    
      Read this release in: English , Hindi , Marathi , Bengali , Assamese , Punjabi , Gujarati , Odia , Tamil , Telugu , Kannada , Malayalam