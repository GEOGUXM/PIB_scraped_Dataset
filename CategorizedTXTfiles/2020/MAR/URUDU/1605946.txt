      جہاز رانی کی وزارت

      جہازرانی کی وزارت نے بھارت کی بڑی بندرگاہوں پر بین الاقوامی کروز جہازوں کے لئے کوروناوائرس ( کووڈ -19)سے نمٹنے کے معیاری طریقہ کار ( ایس او پی ) کا اجرا کیا ہے
      Posted On: 11 MAR 2020 1:04PM by PIB Delhi


    نئیدہلی 11 مارچ 2020۔تمام بین الاقوامی کروز جہازوں کے لئے جنہوں نے بھارت کی بڑی بندرگاہوں پر پہنچنے کا منصوبہ بنایا تھا اور اس کی پہلے سے اطلاع دے دی تھی، ان کے لئے مندرجہ ذیل ایس او پیز پر فوری طورپر عمل کرنا لازمی ہوگا۔

      * صرف انہیں بین الاقوامی کروز جہازوں کو ، جنہوں نے یکم جنوری 2020 سے پہلے کسی بھارتی بندرگاہ پہنچنے کا منصوبہ بنایا تھا اور اس کی اطلاع دے دی تھی، متعلقہ بندرگاہ پہنچنے کی اجازت ہوگی۔
      * کسی بھی بین الاقوامی کروز جہاز کو یا اس کے عملے کے کسی فرد کو یا کسی مسافر کو ،جس نے کووڈ-19سے متاثرہ کسی ملک کا یکم فروری 2020 کے بعد دورہ کیا ہو،جس کی فہرست ( https://www.who.int/emergencies/diseases/novel-coronavirus-2019/situation-reports ) میں دی گئی ہے ، اسے 31 مارچ 2020 تک کسی بھارتی بندرگاہ میں داخل ہونے کی اجازت نہیں ہوگی۔
      * بین الاقوامی کروز جہازوں کو صرف ان بندرگاہوں پر جانے کی اجازت ہوگی ، جہاں مسافروں اور عملے کے افراد کے لئے تھرمل جانچ کی سہولت موجود ہے۔
      * جہاز رانی کے ایجنٹ / جہاز کے ماسٹر کو کووڈ-19 سے متاثرہ ملکوں کو جانے یا وہاں سے آنے کے بارے میں عملے کے افسران اور مسافروں سے متعلق تمام دستاویزات پیش کرنا ہوں گی۔جہاز رانی کے کسی ایجنٹ / جہاز کے ماسٹر کے ذریعہ کسی بھی بیمار مسافر /عملے کے فرد کو جہاز پر چڑھنے کی اجازت نہیں دی جائے گی۔
      * کووڈ-19 کے بارے میں تازہ ترین معلومات ہر بین الاقوامی کروز جہاز کو فراہم کی جائے گی اور یہ معلومات بھارت سرکار کی صحت اور خاندانی فلاح وبہبود کی وزارت کے رہنما خطوط کے مطابق ہوگی، جو ( https://www.mohfw.gov.in/ ). میں درج ہیں۔
      * تمام مسافروں اور عملے کے افراد کو اپنے بارے میں ایک فارم بھرنا ہوگا ، جو صحت اور خاندانی فلاح وبہبود کی وزارت نے جاری کیا ہے اور ا س فارم کو پی ایچ او میں جمع کرنا ہوگا۔
      * بندرگاہ کا صحت افسر ( پی ایچ او ) تمام مسافروں اور عملے کے افراد کی جہاز کے اندر ہی تھرمل جانچ کرے گا۔ جب تک پی ایچ او کی طرف سے اجازت نہ مل جائے ،مسافروںکو ساحل پر اترنے کی اجازت نہیں ہوگی۔فاضل ڈاکٹر اور طبی عملہ نیز لاجسٹک وغیرہ فراہم کرکے بندرگاہ / مقامی اسپتال ، پی ایچ او کی مدد کریں گے ۔
      * اگر کسی مسافر / عملے کے کسی شخص میں بیماری کی علامت ظاہرہوگی تو ایسے مسافر /عملے کے فرد کو جہازسے اترنے کی اجازت نہیں ہوگی۔ متعلقہ مسافرکو جہاز پر ہی الگ تھلگ کردیا جائے گا۔مریض کے نمونے لئے جائیں گے اور انہیں جانچ کے لئے متعلقہ اسپتال / تجربہ گاہ میں بھیج دیا جائے گا، اگر نمونہ مثبت پایا گیا تو مسافر کو بندرگاہ سے متصل الگ تھلگ رکھنے کی سہولت بہم پہنچائی جائے گی اور جہاز کو جانے کی اجازت دی جائے گی۔اگر نمونہ منفی پایا گیا تو مسافرو ں اورعملے کے افراد کو ساحل پر اترنے کی اجازت د ے دی جائے گی۔ اس طریقہ کار پر عمل کرنے کی پابندی کی دستاویز تمام جہازوں سے ،اس سے پہلے کہ جو بندرگاہ میں داخل ہوں ، لی جائے گی۔
      * پہلی بات تو یہ کہ کروزجہازوں کو کوروناوائرس سے متعلق مریضوں کی روک تھام کے لئے ایسے مریضوں کو جہاز میں نہ چڑھنے دینے کے لئے خصوصی اقدامات کرنے ہوں گے ۔ا ن میں سے کچھ اقدامات مندرجہ ذیل ہیں:
      * جہاز کے کسی مہمان نے اگر چین ، ہانگ کانگ ، ایران ، جنوبی کوریا اور اٹلی نیز دیگر متاثرہ ملکوں ، جن کی تشریح عالمی صحت تنظیم ڈبلیو ایچ او نے اپنی روز مرہ کی رپورٹوں https://www.who.int/emergencies/diseases/novel-coronavirus2019/situation-reports ) میں کی ہے ، انہیں خودبہ خودجہازوں میں چڑھنے کی اجازت نہیں ہوگی۔ اس کا اطلاق ان مہمانوں پر ہوگا ، جنہوں نے پچھلے 14 دنو ں میں متعلقہ ملکوں کا دورہ کیا ہے۔
      * کوئی بھی شخص جو سفرسے پہلے 14دن کے اندر اندر کسی ایسے شخص کے رابطے میں آیا ہو ،جس نے چین ، ہانگ کانگ ، مکاؤ ، ایران ، جنوبی کوریا ، اٹلی یا دیگر کسی متاثر ہ ملک کا دورہ کیا ہوگا،اسے خودبخودجہاز میں چڑھنے سے روک دیا جائے گا۔
      * بندرگاہوں کے بورڈنگ ٹرمنلوں پر انفلوئنزا جیسی بیماریوں سے متاثر تمام لوگوں کی لازمی اسکریننگ کی جائے گی۔
      * تمام مہمانوں کو صحت سے متعلق اپنے فارم بھرنے ہوں گے ۔
      * بندرگاہوں کے جہاز میں چڑھنے کے چیک ان کاؤنٹر پر مہمانوں کے پاسپورٹو ں کی جانچ کی جائے گی کہ کہیں ان پر کووڈ-19سے متاثرہ ملکوں کی مہر تو نہیں لگی ہوئی ہے۔
      * پاسپورٹوں پر بورڈنگ بندرگاہوں کے ٹرمنل پر کروز جہاز کے عملے کے ذریعہ بھی چیکنگ کی جائے گی تاکہ کوئی خامی نہ رہ جائے ۔
      * بھارت کے امگریشن افسروں کے ساتھ ساتھ کروز جہاز کے عملے کے ذریعہ بھی تمام پاسپورٹوں کی جہاز کے اندر جانچ کی جائے گی۔
      * جہاز کی مستقل بنیاد پر جراثیم کش طریقے پر صفائی کی جائے گی۔
      * تمام جہازوں کے تمام مسافروں کی کووڈ-19 کی علامت کے لئے روزانہ جانچ کی جائے گی۔
      * تمام جہازوں میں خاطر خْواہ تعداد میں صحت سے متعلق عملہ ہونا چاہئے، جن کے پاس ماسک ، ذاتی تحفظ کا سامان وغیرہ ہونا چاہئے۔ اس کے ساتھ ہی ساتھ جہاز میں کافی تعداد میں آئسولیشن بستر بھی ہونے چاہئیں جہاں کسی بھی ایسے عملے کے فرد یا مسافر کو الگ تھلگ رکھا جاسکے، جس کے اندر کوروناوائرس کی علامت پائی جائے ۔

    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔رم


    U- 1136

    
    
    (Release ID: 1605946) Visitor Counter : 10
    
    
      Read this release in: English , Hindi , Bengali , Malayalam
    
    
    

*