      سماجی انصاف اور تفویض اختیارات کی وزارت

      17 ریاستوں / مرکز کے زیر ِ انتظام علاقوں کے 82 دِویانگ دست کار اور صنعت کار ’ ایکم فیسٹ ‘ میں اپنی مصنوعات اور ہنر مندی کی نمائش کر رہے ہیں
      Posted On: 03 MAR 2020 4:00PM by PIB Delhi


    نئی دہلی، 03 مارچ /17 ریاستوں / مرکز کے زیرِ انتظام علاقوں سے تعلق رکھنے والے تقریباً 82 دِویانگ دست کار اور صنعت کار اسٹیٹ ایمپوریا کمپلیکس ، بابا کھڑگ سنگھ مارگ ، کناٹ پلیس ، نئی دلّی - 1 میں سماجی انصاف و تفویض اختیارات کی وزارت کے ماتحت ادارے نیشنل ہینڈی کیپڈ فائننس ڈیولپمنٹ کارپوریشن ( این ایچ ایف ڈی سی ) کے ذریعے منعقدہ ایک ہفتے تک جاری رہنے والی نمائش نیز میلہ ’’ ایکم فیسٹ ‘‘ میں اپنی مصنوعات کی نمائش کر رہے ہیں ۔ ان میں 44 مرد اور 38 خواتین دِویانگ دست کار و صنعت کار شامل ہیں ۔ یہ میلہ 2 مارچ سے 9 مارچ ، 2020 ء تک صبح گیارہ بجے سے رات نو بجے تک کھلا ہوا ہے ۔ اس میلے میں ثقافتی عظیم الشان نمائش سمیت متعدد دیگر سرگرمیاں بھی انجام دی جا رہی ہیں ، جن میں دویانگ فن کار اور معروف پیشہ ور افراد اپنی کار کردگی کا مظاہرہ کر رہے ہیں ۔ اس تقریب کا دیگر نمایاں پہلو نجوم سے متعلق صلاح و مشورہ اور دویانگ پیشہ ور افراد کے ذریعے پیر کا مَساج شامل ہیں ۔


    ایکم فیسٹ میں ملک بھر کے دویانگ صنعت کاروں اور دست کاروں کو مدعو کیا گیا ہے ۔ اس میں جموں و کشمیر سے لے کر پڈو چیری اور ناگا لینڈ سے لے کر گجرات تک کی نمائندگی ہے ۔ اس فیسٹ میں جموں و کشمیر اور شمال مشرق کی شاندار مصنوعات کو پیش کیا گیا ہے ، جن میں دست کاری ، ہینڈ لوم ، ایمبرائڈری اور ڈرائی فروٹس تک شامل ہیں ۔ میلے کے دوران 17 ریاستوں / مرکز کے زیر انتظام علاقوں کے تقریباً 82 دویانگ صنعت کار / دست کار اور تنظیمیں اپنی ہنر مندی کی نمائش کر رہی ہیں ، جن کا اظہار خوبصورت مصنوعات ، خدمات اور ہنر مندی کے اظہار کے ذریعے کیا جا رہا ہے ۔


    ایکم فیسٹ اسٹالوں پر متعدد زمروں کی بہت سی مصنوعات کی نمائش کی گئی ہے ، جن میں گھر کی سجاوٹ اور طرز زندگی سے متعلق سامان، ٹیکسٹائل ، اسٹیشنری اور ماحولیات دوست مصنوعات ، ڈبہ بند خوردنی اشیاء اور نامیاتی مصنوعات ، کھلونے اور تحائف اور ذاتی ساز و سامان جیسے زیورات ، کلچ بیگ وغیرہ شامل ہیں ۔


    میلے کا افتتاح گذشتہ شام سماجی انصاف و تفویض اختیارات کے مرکزی وزیر جناب تھاور چند گہلوت ، آر ٹی اینڈ ایچ و ایم ای ایم ای کے مرکزی وزیر جناب نتن جے رام گڈکری اور خواتین و اطفال بہبود نیز ٹیکسٹائل کی مرکزی وزیر محترمہ اسمرتی زوبین ایرانی کی موجودگی میں کیا گیا ۔ سماجی انصاف و تفویض اختیارات کے وزرائے مملکت جناب کرشن پال گوجر اور جناب رتن لال کٹاریا بھی اس موقع پر موجود تھے ۔


    این ایچ ایف ڈی سی دویانگ جنوں ( معذور افراد ) کو ، اُن کی اقتصادی باز آباد کاری کے لئے مالی مدد دستیاب کرا رہاہے اور یہ اُن کے لئے فروغ ہنر مندی سے متعلق متعدد پروگراموں کا انعقاد بھی کرتا ہے تاکہ انہیں با اختیار بنایا جا سکے اور وہ اپنی کمپنیاں کھڑی کر سکیں اور انہیں پائیدار بنا سکیں ۔ بہت قریب سے دویانگوں اور سماج کے حاشیے پر کھڑے گروپوں کو با اختیار بنانے کے لئے اس نے ایک قدم آگےبڑھایا ہے اور اس سال این ایچ ایف ڈی سی فاؤنڈیشن قائم کیا ہے ۔ بازار سے عدم روابط ، جن کی وجہ سے مناسب قیمتوں کے حصول میں رخنہ پڑتا ہے اور غیر منظم چھوٹے موٹے دویانگ صنعت کاروں کا سامان فروخت نہیں ہو پاتا ، کے مسئلے کو محسوس کرتے ہوئے این ایچ ایف ڈی سی فاؤنڈیشن ، اِن صنعت کاروں کی مصنوعات کی مارکیٹنگ کے لئے برانڈ اور پلیٹ فارم کے فروغ کے سلسلے میں بھی کوششیں کر رہا ہے ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ م م ۔ ع ا ) ( 03– 03 – 2020 )


    U. No. 1012

    
    
    (Release ID: 1605005) Visitor Counter : 5
    
    
      Read this release in: Hindi , English