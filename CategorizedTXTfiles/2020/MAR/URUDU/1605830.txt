      نیتی آیوگ

      نیتی آیوگ نے ویمن ٹرانسفارمنگ انڈیا ایوارڈز کے چوتھے ایڈیشن کا انعقاد کیا
      
      وزیردفاع راج ناتھ سنگھ نے عالمی یوم خواتین کے موقع پر 15فاتحین کو ایوارڈز عطاکئے

      Posted On: 08 MAR 2020 6:11PM by PIB Delhi

    نئی دہلی،8مارچ :نیتی آیوگ نے آج ویمن ٹرانسفارمنگ انڈیا ایوارڈ(یعنی ہندوستان کو بدلنے والی خواتین ایوارڈز )کے چوتھے ایڈیشن کا انعقاد کیا اور وزیردفاع جناب راج ناتھ سنگھ اس تقریب کی مہمان خصوصی کی حیثیت سے صدارت کی اور ویمن ٹرانسفارمنگ انڈیا (ڈبلیوٹی آئی ) ایوارڈزعطاکئے ۔ ڈبلیو ٹی آئی ہندوستان کی خواتین لیڈروں اور تبدیلی پیداکرنے والی خواتین کی قابل تعریف کوششوں اورکاموں کو اجاگرکرنے کے لئے نیتی آیوگ ایک اہم اقدام ہے ۔ 2018سے صنعت وکاروبارپرخصوصی توجہ مرکوز کرنے کے مقصد سے نیتی آیوگ کے خواتین صنعتی پلیٹ فارم کے زیرانتظام ان ایوارڈوں کا اہتمام کیاجارہاہے ۔


    دوسال قبل خواتین کے عالمی دن کے موقع پر شروع کیاگیا خواتین صنعتی پلیٹ فارم خواتین صنعت کاروں کو تعلیم فراہم کرنے ، انھیں قابل اوربااختیاربنانے کے لئے پوری لگن کے ساتھ کام کرنے والا ایک فورم بن چکاہے ۔


    اس تقریب کا آغاز ایک ویڈیو کے ذریعہ گذشتہ دوبرسوں کے دوران خواتین صنعتی پلیٹ فارم کے سفر کو یاد کرنے کے ساتھ کیاگیا۔ اس تقریب میں تین اہم مقرروں نے اظہارخیال کیا۔ نیس کا م کی صدر محترمہ دیب جانی گھوش موسیقاراورخواتین کے حقوق کے لئے سرگرم کارکن محترمہ اینی چوئنگ ڈرولمااور مان دیشی بینک اور فاونڈیشن کی بانی اورچیئرمین محترمہ چیتنا گالا سنہا نے خواتین صنعتی پلیٹ فارم کے تین ستون‘ اِچھا شکتی ’، گیان شکتی اورکرم شکتی کی اہمیت پر بصیرت افروز خطاب کیا۔


    اس موقع پر حاضرین سے خطاب کرتے ہوئے وزیردفاع جناب راج ناتھ سنگھ نے ملک کی اقتصادی ترقی میں تعاون فراہم کرنے کے لئے افرادی وسائل میں خواتین کے رول پر زوردیا۔ انھوں نے اظہارخیال کرتے ہوئے کہاکہ ‘‘آج ایوارڈحاصل کرنے والی ان خواتین نے نہ صرف مالیاتی اور سماجی چیلنجوں پرقابو پایاہے اورانٹرپرینیئرشپ کے لفظ کی نئے سرے سے تعریف کی ہے بلکہ اسے مزید آراستہ کردیاہے ۔ میں نیتی آیوگ اور ڈبلیوای پی کو صنعت کارخواتین کو اپنے خوابوں ،ناکامیوں اورفتوحات کو ایک دوسرے کے ساتھ ساجھا اوروہاں سے آگے بڑھنے کے لئے ایک پلیٹ فارم عطاکرنے کے لئے مبارکباد پیش کرتاہوں ’’۔


    آج کی ایوارڈتقریب کے دوران حفظان صحت ، تعلیم اور فوڈ ٹکنالوجی سمیت دیگرشعبوں میں کام کرنے والی خواتین کے کاموں کااعتراف کیاگیا۔ ڈبلیو ٹی آئی ایوارڈ2019کے لئے 2300سے زائد درخواستیں موصول ہوئی تھیں ۔جن میں سے اعلیٰ ترین 30خواتین کو آزادانہ تجزیہ ،جیوری اورسپرجیوری مرحلے پرمشتمل تین مراحل کے تجزیاتی عمل کے بعد منتخب کیاگیا۔


    ڈبلیوٹی آئی کی اعلیٰ ترین 30خواتین کا یہ گروپ ان خواتین پرمشتمل ہے جنھوں نے بہترین مضبوط تجارتی ماڈل کی قیادت کی ، بنیادی تبدیلی لانے والے اختراعات پیش کئے اور کامیابی حاصل کرنے کے لئے نئی روایت کو قائم کی ۔


    ڈبلیو ٹی آئی نے ان حوصلہ مند اور تحریک فراہم کرنے والی خواتین رول ماڈلوں کو ہمیشہ مقدم رکھا ہے جو ملک میں انقلابی تبدیلیاں لانے کا سبب بنی ہیں ۔ ڈبلیو ٹی آئی ایوارڈز کا یہ ایڈیشن بھی خواتین کی قیادت والی تجارتی سرگرمیوں اورکاروباروں ،کمرشیل اورسماجی سیکٹردونوں ہی شعبوں میں بہترین اورنمایاں کاموں کو اجاگرکیاہے ،جس کی کافی ضرورت ہوتی ہے ۔


    اعزازات پانے والی خواتین کی مکمل فہرست درج ذیل ہے :


    1-ڈاکٹرپرینکا موکش مار ، وایوہوم ایپلائنسیز کی شریک بانی ہیں ۔وایوہوم ایپلائنسیز ملک بھرروایتی اے سی یونٹوں کی جگہ سستی اورماحولیات کے موافق متبادل فراہم کرتی ہے ۔ یہ کمپنی مدھیہ پردیش سے لے کر مہاراشٹراوردہلی تک اپنی مصنوعات فروخت کرتی ہے ۔


    2-رمیہ وینکٹ رمن ، ان کا سینٹرفارٹیچر ایکریڈیٹیشن ( سی ای این ٹی اے ) نے سرٹیفیکیشن کے لئے ایک فریم ورک تیارکیاہے جو اساتذہ کے ہنر اوران کی صلاحیت کے تجزیئے اور صلاحیت کو بہتربنانے کے لئے کام کرتاہے ۔


    3-شلپی کپورانھوں نے بیریئربریک نامی کمپنی شروع کی ۔ یہ کمپنی معذوری افراد کے لئے ٹکنالوجی تک رسائی پرتوجہ مرکوز رکھتی ہے ۔ یہ کمپنی ڈیجیٹل رسائی کا استعمال اس طرح سے کرتی ہے کہ معذور افراد کو روز مرہ پیش آنے والے چیلنجوں پرقابو پایاجاسکے ۔


    4-رنکابنرجی کی تھنکنگ فورکس ایک کنسلٹنگ کمپنی ہے جسے فوڈ اورتغذیئے کی صنعت میں مہارت حاصل ہے ۔ اس سے کمپنی کوشدید ناقص غذائیت سے نمٹنے کے لئے پروڈکٹس پیداکرنے میں مدد فراہم ہوتی ہے ۔ یہ پروگرام حکومت ہند کی عوامی صحت کوششوں کے ساتھ منسلک ہے ۔


    5-ندھی پنت یہ اپنی کمپنی سائنس فارسوسائٹی ٹیم کے خراب ہوگئی سبزیوں کے اسنیکس کو فروغ کرنے کے اختراعی تصورات کے ذریعہ فضلات کے بندوبست اورکسانو ںکی زندگی کو بہتربنانے کے لئے کام کرتی ہیں ۔


    6-انوپریابالیکائی ، ان کی کمپنی اسپوکفش انوویشن نے پروڈکٹس کے لئے ایک معیارتیارکیاہے ۔یہ کمپنی معائنہ مشینوں کے ذریعہ


    خوراک کی ڈبہ بندی کے لئے معیارکو یقینی بناتی ہے ۔


    7-کلپنا شنکرنیوکلیئرفزکس اور خواتین سے متعلق معاملات میں دوبارکی ڈاکٹریٹ ہیں ۔اپنے ادارے ہینڈ ان ہینڈ کے ذریعہ ہندوستان میں صلاحیت سازی اور تربیت کی فراہمی کے ذریعہ سب سے زیادہ غریب اور حاشیئے پررہنے والی خواتین کوبااختیاربنارہی ہیں ۔


    8-خوشبوجین ۔انھوں نے امپیکٹ گورونامی کمپنی قائم کی ہے جو کہ ایک کراوڈ فنڈنگ پلیٹ فارم ہے ۔یہ کمپنی انفرادی سطح پر نیز انجیو اورسوشل صنعت کا روں کو حفظان صحت خدمات سماجی اورذاتی ضرورتوں ، فیملی سے لے کر دوستوں اجنبیوں تک کے لئے انھیں فنڈ ز اکٹھاکرنے میں تعاون فراہم کرتی ہے ۔


    9-سنیہا سندرم ۔ان کی کمپنی کٹوکی اپنے موبائیل اپیلی کیشن کے ذریعہ ہندوستان میں اسکول سے پہلے موجود تعلیم کی کمی کو دورکرنے کے لئے اپنی توجہ مرکوز کرتی ہے ۔ اس کمپنی نے اب تک 50ہزارسے یوزرکو راغب کیاہے ۔


    10-جینتی پردھان ، اڑیسہ سے تعلق رکھنے والی ایک زرعی ڈبہ بندی کرنے والی کسان خاتون ہیں جو کہ اپنی کمیونٹی میں خواتین کو تعلیم فراہم کررہی ہیں اورانھیں مشروم کی کاشت کاری کی جانکاری کے ساتھ ساتھ انھیں آلات فراہم کررہی ہیں تاکہ وہ اقتصادی سطح پر آزاداورخود مختاربن سکیں ۔


    11-جنگنوجین ، یہ سیپین بائیوسائنس کی بانی اور سی ایس او ہیں ۔ان کی کمپنی میڈیکل اختراعائی اشیاء تیارکرنے کے لئے میڈیکل فضلات کو کامیابی کے ساتھ استعمال کرکے ہندوستان میں ٹشوبینک کی ضرورت کے مسئلے کو حل کررہی ہیں ۔


    12-پراتی اوشا ، انھوں نے 2017 میں نیموکیئر نام سے اپنا اسٹارٹ اپ قائم کیا۔ ان کی کمپنی کا مقصد نومولود بچوں کی شرح اموات پرقابوپانا اورنومولود بچوں کی نگہداشت کو فروغ دینا ہے ۔


    13-پونم بیر کستوری ، انھوں نے ڈیلی ڈمپ کا آغاز کیا ۔ یہ کمپنی گھروں ، کمیونٹی دفاتراورعوامی مقامات میں فضلات کے بندوبست کے لئے مصنوعات اور خدمات فراہم کرنے کا کام کرتی ہے ۔


    14-روچی جین ، انھوں نے تارونیچرلس کی بنیاد رکھی ۔جو کہ پائیدارزراعت پراپنی توجہ مرکوز رکھتی ہے اورہندوستان کے قدیم علم اوردانش کے ذریعہ اور پائیدارزرعی طریقہ کارکے ذریعہ چھوٹے سطح کے کسانوں کے ایک نیٹ کو بااختیاربنانے کے لئے کوشش کررہی ہے ۔


    15-سجاتا ساہو، ان کا 17ہزارفٹ فاونڈیشن ایک سماجی صنعت ہے جو زیادہ تردیہی علاقوں اور الگ تھلگ پڑے لداخ خطے میں مختلف برادریوں کو تعلیم فراہم کرنے اور انھیں اجاگرکرنے کے لئے کام کرتی ہے ۔


    16-ڈاکٹرپروین نائر،یہ سلام بالک ٹرسٹ کی بانی ٹرسٹی ہیں ۔ اس ٹرسٹ نے 81ہزارسےزائد لاوارث اوربے گھربچوں کی بازآباد کاری کے لئے کام کیاہے ۔ محترمہ نائر کو خصوصی جیوری ایوارڈسے نوازاگیاہے ۔


    ******************


    ( م ن ۔ م ع ۔ ع آ)


    U-11 23


    

    
    (Release ID: 1605830) Visitor Counter : 2
    
    
      Read this release in: English , Hindi