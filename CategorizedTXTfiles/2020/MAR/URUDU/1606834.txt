      زراعت اور کاشتکاروں کی فلاح و بہبود کی وزارت

      فرٹیلائزر کی صنعت پر آرگینک فوڈ کا اثر
      Posted On: 17 MAR 2020 6:04PM by PIB Delhi


    نئی دہلی، 17 ؍مارچ، زراعت اور کسانوں کی بہبود کے مرکزی وزیر جناب نریندر سنگھ تومر نے آج لوک سبھا میں ایک تحریری جواب میں بتایا کہ زمین کی جانچ پر مبنی سفار شات کے مطابق حکومت ہند آرگینک فرٹیلائزر ، بائیو فرٹیلائزر کے ساتھ تال میل کرتے ہوئے فرٹیلائزر کے متوازن اور دانشمندانہ استعمال کو فروغ دے رہی ہے۔ کُل ہند سطح پر اہم فرٹیلائزر یعنی یوریا ، ڈی اے پی ، ایم او پی ، کامپلیکسز اور ایس ایس پی کی سال 17-2016 ، 18-2017 اور 19-2018 کے دوران کھپت بتدریج 536.11 ایل ایم ٹی ، 543.83 ایل ایم ٹی اور 562.09 ایل ایم ٹی رہی ہے۔ فرٹیلائزر کی کھپت کا انحصار کئی عوامل یعنی زمین کی زر خیزی ، مٹی میں نمی کی موجودگی پر ہوتا ہے۔ اس کے علاوہ ملک میں کھیتی کے کل علاقے کے مقابلے میں آرگینک کھیتی کے تحت آنے والا کُل علاقہ بہت کم ہے، اس لئے اس سے کیمیکل فرٹیلائزر انڈسٹری پر کوئی اثر نہیں پڑے گا۔ حالانکہ بائیو فرٹیلائزر کی ضرورت میں اضافہ ہوگا۔


    آرگینک فوڈ کی مانگ کیمیکل سے پاک اور اس لئے زیادہ محفوظ ہونے کی وجہ سے بڑھ رہی ہے۔ آرگینک ؍ بائیو فرٹیلائزر کے استعمال کی حوصلہ افزائی کے مقصد سے حکومت ہند 2015 سے ریاستی حکومتوں کے ذریعے دو مخصوص اسکیموں یعنی مشن آرگینک ویلیو چین ڈیولپمنٹ نارتھ ایسٹرن ریجن ( ایم او وی سی ڈی این ای آر) اور پرم پراگت کرشی وکاس یوجنا (پی کے وی وائی) کے تحت آرگینک زراعت کو فروغ دے رہی ہے۔


    ۔۔۔۔۔۔۔۔۔۔۔۔۔۔۔۔۔۔


    (م ن-وا- ق ر)


    U- 1288

    
    
    (Release ID: 1606834) Visitor Counter : 6
    
    
      Read this release in: English