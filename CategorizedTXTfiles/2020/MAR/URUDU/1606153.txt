      آبی وسائل، دریائی ترقیات اور گنگا احیاء کی وزارت

      گندے پانی کی صفائی
      Posted On: 12 MAR 2020 4:35PM by PIB Delhi


    نئی دہلی، 12 ؍مارچ،دریاؤں اور آبی وسائل کی آلودگی کی بنیادی وجہ سیور اور صنعتی گندے پانی یا جزوی طور پر گندے پانی کو چھوڑا جانا ہے۔ آلودگی کے کنٹرول کے مرکزی بورڈ ( سی پی سی بی) کے ذریعہ مارچ 2015 میں شائع کردہ ایک رپورٹ کے مطابق ملک میں شہری علاقوں میں یومیہ 61948 ملین لیٹر گندہ پانی پیدا ہوتا ہے، جبکہ ملک میں گندے پانی کو صاف کرنے کی صلاحیت یومیہ 23277 ملین لیٹر (ایم ایل ڈی) ہے۔


    گندے پانی کو آبی وسائل میں چھوڑے جانے سے دریاؤں میں پانی میں موجود آکسیجن ( ڈی او) میں کمی آجاتی ہے اور یہ بحری حیات کے لئے نقصان دہ ہوتی ہے۔ گندے پانی کے مناسب بندو بست کے ذریعے دریا کی صفائی ایک مسلسل عمل ہے اور مرکزی حکومت ریاستی حکومتوں اور مرکز کے زیر انتظام علاقوں کے ذریعے دریاؤں کی آلودگی کو دور کرنے کی کوششوں میں قومی دریائی تحفظ منصوبے (این آر سی پی) اور نمامی گنگے جیسی اسکیموں کےذریعے مالی اور تکنیکی امداد فراہم کرتی ہے۔


    این آر سی پی نے اب تک ملک کی 16 ریاستوں کے 77 شہروں پر محیط 34 دریاؤں میں آلودگی کے خاتمے کے لئے 5870.54 کروڑ روپے منظور کئے ہیں۔ نمامی گنگے کے تحت گنگا اور اس کی معاون ندیوں کے احیاء کا کام کیا جارہا ہے۔ اب تک نمامی گنگے کے تحت 28790.66 کروڑ روپے کی لاگت سے کُل 310 پروجیکٹوں کو منظوری دی گئی ہے۔ ان میں سے 116 پروجیکٹ مکمل ہوگئے ہیں اور کام کرنے لگے ہیں۔


    اس کے علاوہ احیاء اور شہری یکسر تبدیلی کے اٹل مشن (امرُت) اور اسمارٹ سٹی مشن جیسے پروگراموں کے تحت سیویج کا بنیادی ڈھانچہ بھی تیار کیا گیا ہے۔


    ایس ٹی پی اور گندے پانی کے پمپنگ اسٹیشن کو چلانے اور ان کی دیکھ بھال (او اینڈ ایم) ریاستی حکومتوں ؍ بلدیاتی اداروں کی ذمہ داری ہے۔ سیور کے ناکافی نیٹ ورک اور گھروں کے کنکشن نہ ہونا گندے پانی کو صاف کرنے والے پلانٹس کے صلاحیت سے کم استعمال کی بڑی وجوہات ہیں۔ مرکزی حکومت مسلسل ریاستوں پر زور دے رہی ہے کہ وہ گندے پانی کی صفائی کے پلانٹس (ایس ٹی پی) کی کارکردگی کو بہتر بنائیں۔


    اس کے علاوہ سی پی سی بی نے 21 اپریل 2015 کو ریاستوں کے آلودگی کنٹرول بورڈ (ایس پی سی بی) ؍ آلودگی کنٹرول کمیٹیوں (پی سی سی) کو پانی کی آلودگی کی روک تھام سے متعلق قانون – 174 کے تحت ہدایت دی ہے کہ وہ اپنے متعلقہ شہروں ؍ قصبوں میں گندے پانی کے بندو بست کے لئے ذمہ دار مقامی اتھارٹیوں کو ہدایت جاری کریں اور شہری علاقوں میں گندے پانی کو یکجا کرنے اور اسے صاف کرنے کی خاطر مقررہ وقت کے ایکشن پلان مرتب کرنے کو کہیں۔ سی پی سی بی نے 9 اکتوبر 2015 کو ماحولیاتی تحفظ کے قانون – 186 کے تحت مقامی اتھارٹیوں کو یہ بھی ہدایت جاری کی تھی کہ کلاس ون اور کلاس 2 کے شہروں اور قصبوں میں گندے پانی کے بندو بست کو یقینی بنایا جائے اور اس بات کو یقینی بنایا جائے کہ دریاؤں اور دیگر آبی وسائل میں چھوڑا جانے والا پانی مقررہ ضابطوں کے مطابق ہو۔


    جل شکتی اور سماجی انصاف اور تفویض اختیارات کے مرکزی وزیر مملکت جناب رتن لال کٹاریا نے آج لوک سبھا میں ایک تحریری جواب میں مذکورہ معلومات فراہم کیں۔


    ۔۔۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ح ا- ق ر)


    U- 1183

    
    
    (Release ID: 1606153) Visitor Counter : 5
    
    
      Read this release in: English