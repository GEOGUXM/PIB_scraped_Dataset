      سٹرک ٹرانسپورٹ اور شاہراہوں کی وزارت

      قومی شاہراہ نمبر: 8 پر گاڑیوں سے وصول کی گئی ٹول کی رقم
      Posted On: 16 MAR 2020 1:09PM by PIB Delhi


    نئی دہلی، 16 ؍مارچ،شاہراہوں کی قومی اتھارٹی (این ایچ اے آئی) گرو گرام سے جے پور تک کی قومی شاہراہ نمبر - 8 (این ایچ -8) کے ٹول پلازہ پر ہلکی اور بھاری موٹر گاڑیوں کے مالکوں سے ٹول چارجز وصول کرتی ہے۔ این ایچ - 8 میں گڑ گاؤں - جے پور سیکشن پر تین ٹول پلازہ ہیں، جن میں شاہجہاں پور ، منوہر پور اور دولت پورہ میں یہ ٹول پلازہ واقع ہیں۔ ٹول پلازہ پر رقم کی وصولی کی تفصیلات مندرجہ ذیل ہیں:


    (روپے کروڑ میں)

                                                       
سال                      شاہجہانپور  منوہرپور  دولت پور
                                                       
                                                       
                                                       
2016-17                  298.69      161.53    109.37  
                                                       
                                                       
                                                       
2017-18                  368.50      175.57    121.66  
                                                       
                                                       
                                                       
2018-19                  408.52      175.76    123.82  
                                                       
                                                       
                                                       
20-2019 (فروری 2020 تک)  307.25      148.00    100.07  
                                                       
                                                       

    سڑک حادثات کے متاثرین کو ایمرجنسئ ؍ طبی سہولیات ، ٹھیکے کے معاہدے کے مطابق فراہم کی جارہی ہیں۔ عام طور پر ، کسی واقعے کے بندو بست کے لئے ، ایمبولینس گاڑیاں ٹول پلازہ کے قریب کھڑی کی جاتی ہیں تاکہ کسی بھی ہنگامی صورت حال میں قومی شاہراہوں کے متعلقہ سروس علاقے میں سہولیات فراہم کی جاسکیں۔


    یہ ٹول پلازہ بی او ٹی (ٹول) کے ٹھیکے کے معاہدے کے تحت چلائے جارہے ہیں، جس میں شاہراہ کے بندو بست اور دیکھ بھال کی ذمہ داری ٹھیکے دار پر عائد ہوتی ہے۔ ٹھیکے کے معاہدے کے مطابق ٹھیکے دار پر ان تینوں ٹول پلازہ کو خوش اسلوبی سے اور صارفین دوست طریقے سے چلانے کی ذمہ داری عائد ہوتی ہے۔ اگر کسی بھی قسم کی شکایت موصول ہوتی ہے تو ٹھیکے دار اور اس کے عملے کے خلاف ٹھیکے کے معاہدے کے مطابق ضروری کارروائی کی جاتی ہے۔


    سڑک، ٹرانسپورٹ اور شاہر اہوں کے مرکزی وزیر جناب نتن گڈکری نے آج راجیہ سبھا میں سوال کا تحریری جواب دیتے ہوئے ایوان کو مذکورہ بالا معلومات فراہم کیں۔


    ۔۔۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 12 50

    
    
    (Release ID: 1606579) Visitor Counter : 4
    
    
      Read this release in: English