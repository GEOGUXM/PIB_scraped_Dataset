      زراعت اور کاشتکاروں کی فلاح و بہبود کی وزارت

      کسانوں کی آمدنی دوگنی کرنے کے اقدامات
      Posted On: 03 MAR 2020 8:20PM by PIB Delhi


    زراعت اور کسانوں کی بہبود کے مرکزی وزیر جناب نریندرسنگھ تومر نے لوک سبھا میں آج ایک تحریری جواب میں بتایا کہ چونکہ زراعت ایک ریاستی موضوع ہے، لہذا ریاستی سرکاروں نے اس شعبے کی ترقی کے لیے پروگراموں/ اسکیموں پر عمل درآمد شروع کیا ہے۔ حکومت ہند مختلف اسکیموں/پروگراموں کے ذریعے ریاستی سرکاروں کی کوششوں کی مدد کرتی ہے۔ حکومت ہند کی ان اسکیموں اور پروگراموں کا مطلب کسانوں کی بہبود ہے، جو پیداوار ،اجرت اور کسانوں کی آمدنی کے لیے دی جانے والی مدد میں اضافہ کرکے کی جاتی ہے۔


    مزید یہ کہ حکومت نے اپریل 2016 کو ایک بین ریاستی کمیٹی تشکیل دی تھی، جس کا مقصد کسانوں کی آمدنی دوگنی کرنے سے متعلق معاملات کی جانچ کرنا اور اس کی حصولیابی کےلیے حکمت عملی کی سفارش کرنا تھا۔ کمیٹی نے اپنی رپورٹ حکومت ہند کو ستمبر 2018 میں پیش کی تھی اور اس کے بعد ایک بااختیار ادارہ 30 جنوری 2019 کو قائم کیا تھا، تاکہ ان سفارشات کے مطابق کی جانے والی پیش رفت پر گہری نظر رکھی جائے اور اس کا جائزہ لیا جاتا رہے۔ اس مقصد کے حصول کے لیے کمیٹی نے آمدنی میں اضافے کے ساتھ وسائل کی نشاندہی کی، جو اس طرح ہیں۔ فصل کی پیداواریت میں بہتری، مویشیوں کی پیداواریت میں بہتری، وسائل کو استعمال کرنے میں مستعدی یا پیداواریت کی لاگت میں بچت: فصل کے گنجان ہونے میں اضافہ، زیادہ قیمت والی فصلوں کے تئیں تنوع، کسانوں کو ملنے والی اصل رقم بہتری اور کھیت سے غیرزرعی ہاتھوں میں منتقل کرکے اصل قیمت میں بہتری لانا ہے۔


    حکومت زرعی ٹیکنالوجی کے بندوبست کی ایجنسی ( اے ٹی ایم اے) اسکیم کے تحت پنچایت اور گاؤں کے سطح پر کسانوں کے فائدے کے لیے مختلف تربیتی پروگرام اور بیداری مہم چلا رہی ہے۔


    حکومت ہند کسانوں کی بہبود کے لیے کیے گئے مختلف اقدامات کے بارے میں کسانوں میں بیداری لانے کے لیے بیداری مہم، پرنٹ اور الیکٹرانک میڈیا میں اشتہارات وغیرہ کا انتظام کیا جارہا ہے، جس پر 218.55 کروڑ روپے اور 148.22 کروڑ روپے ابھی تک خرچ ہوچکے ہیں۔ یہ رقوم 2018-19 اور 2019-20 کے دوران بالترتیب خرچ ہوئی ہے۔


    ۔۔۔۔۔۔۔۔۔۔۔۔


    م ن ۔اس۔ ت ع۔


    U- 1022

    
    
    (Release ID: 1605093) Visitor Counter : 6
    
    
      Read this release in: English