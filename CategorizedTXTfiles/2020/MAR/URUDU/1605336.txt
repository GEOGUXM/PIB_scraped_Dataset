      سماجی انصاف اور تفویض اختیارات کی وزارت

      جناب رام داس اٹھاولے نے ایکم فیسٹ کا دورہ کیا سترہ ریاستوں کے دِویانگوں اور فنکاروں نیز صنعت کاروں نے اس ایک ہفتہ طویل میلے میں اپنی مہارت اورمصنوعات کی نمائش کی ہے
      Posted On: 04 MAR 2020 9:20PM by PIB Delhi


    نئیدہلی 05 مارچ 2020۔سماجی انصاف اور تفویض اختیارات کے وزیر مملکت جناب رام داس اٹھاولے نے ایک ہفتہ طویل نمائش اور میلے ’’ ایکم فیسٹ‘‘ کاآج دورہ کیا۔یہ نمائش سماجی انصاف اورتفویض اختیارات کی وزارت کے تحت نیشنل ہینڈی کیپڈ فائننس ڈیولپمنٹ کارپوریشن ( این ایچ ایف ڈی سی) نے نئی دہلی کے کناٹ پلیس کے قریب باباکھڑک سنگھ مارگ میں اسٹیٹ امپوریا کامپلیکس میں منعقد کی ہے۔ انہوں نے دویانگ فنکارو ں اورصنعت کاروں کے اسٹالوں کا دورہ کیا ، جو پورے بھارت سے اپنی مصنوعات کی نمائش کے لئے یہاں آئے ہیں۔ان مصنوعات میں دستکاری ، ہینڈ لوم ،کشیدہ کاری اور ڈرائی فروٹس وغیرہ شامل ہیں۔سترہ ریاستوں اور مرکز کے زیر انتظام علاقوں کے تقریباََ 82 دویانگ فنکاراور صنعت کار اپنی مصنوعات کی نمائش کررہے ہیں۔ ان میں 44 مرد اور 38 خاتون دویانگ فنکار اور صنعت کار شامل ہیں۔ یہ میلہ عوام کے لئے دو مارچ سے 9 مارچ 2020 تک صبح گیارہ بجے سے رات 9 بجے تک کھلا رہے گا۔


    ایکم فیسٹ کے اسٹالوں میں بہت سے زمرے کی مصنوعات شامل ہیں۔جیسے گھر کی سجاوٹ اور طرز زندگی ، ٹیکسٹائل ،اسٹیشنری اور ماحول دوست مصنوعات ، پیکٹ بند خوراک اور کیمیاتی مصنوعات ، کھلونے اور تحائف اور ذاتی استعمال کا سامان مثلاََ زیورات اور کلچ بیگ وغیرہ ۔ میلے کی کچھ زائد خصوصیات میں دویانگ پیشہ ور افراد کی طرف سے قسمت سے متعلق صلاح ومشورے اور پیرو ں کی مالش وغیرہ ۔اس میلے میں بہت سی سرگرمیوں کا انتظام کیا گیا ہے ۔مثلاََ ثقافتی پروگرام ، جن میں دویانگ فنکاروں اور معروف پیشہ ور افراد کی طرف سے پیش کئے جانے والے مندرجہ ذیل پروگرام شامل ہیں:

                                                   
تاریخ       ( صبح 7 بجےسے شام 9 بجے تک )           
                                                   
                                                   
                                                   
02.03.2020  الپنا گروپ اور اویک بنرجی کی پرفارمنس  
                                                   
                                                   
                                                   
03.03.2020  پنجابی نائٹ                            
                                                   
                                                   
                                                   
04.03.2020  صوفی نائٹ                              
                                                   
                                                   
                                                   
05.03.2020  بالی ووڈ نائٹ                          
                                                   
                                                   
                                                   
06.03.2020  کروکے نائٹ                             
                                                   
                                                   
                                                   
07.03.2020  راک نائٹ                               
                                                   
                                                   
                                                   
08.03.2020  کلرس آف انڈیا : پھولوں کی ہولی        
                                                   
                                                   

    ایکم فیسٹ میں جموں وکشمیر سے پوڈوچیری اور ناگالینڈسے گجرات تک کے دویانگ صنعت کار وں اور فنکاروں کو مدعو کیا گیا ہے۔اس میں جموں وکشمیر اور شمال مشرق کی مصنوعات رکھی گئی ہیں، جن میں دستکاری ، ہینڈ لوم ،کشیدہ کاری اور ڈرائی فروٹس وغیرہ شامل ہیں۔


    ایکم فیسٹ کا افتتاح 2 مارچ 2020 کو کیا گیا تھا ، جو 9 مارچ 2020 تک جاری رہے گا۔اس موقع پر سماجی انصاف اور تفویض اختیارات کے مرکزی وزیر جناب تھاورچند گہلوت ،سڑک ٹرانسپورٹ اور مکانات نیز بہت چھوٹی ،چھوٹی اوردرمیانہ درجے کی صنعتوں کے مرکزی وزیر جناب نتن جے رام گڈکری اور خواتین اور بچوںکی ترقی نیز ٹیکسٹائل کی وزیر محترمہ اسمرتی زوبن ایرانی ،سماجی انصاف اورتفویض اختیارات کے وزرائے مملکت جناب کرشن پال گرجر او ر جناب رتن لال کٹاریا بھی موجود تھے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔رم


    U- 1057

    
    
    (Release ID: 1605336) Visitor Counter : 2
    
    
      Read this release in: English