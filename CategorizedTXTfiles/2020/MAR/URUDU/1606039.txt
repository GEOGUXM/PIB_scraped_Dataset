      وزارت دفاع

      ایرو اسپیس یونیورسٹی
      Posted On: 11 MAR 2020 3:18PM by PIB Delhi


    نئی دہلی، 11 مارچ 2020 ، دفاع کے وزیر مملکت جناب شری پد نائک نے آج لوک سبھا میں رکن پارلیمنٹ جناب روی کشن اور جناب رویندر کشواہا کے ذریعہ پوچھے گئے ایک سوال کے تحریری جواب میں اطلاع فراہم کی کہ ہندوستان ایروناٹکس لمیٹیڈ (ایچ اے ایل) کی تشکیل نو اور اسے مستحکم کرنے کے لئے حکومت ہند کے ذریعہ تشکیل کردہ پلاننگ کمیشن کے اس وقت کے رکن جناب بی کے چترویدی کی صدارت میں ماہرین کے ایک گروپ نے ایرو اسپیس یونیورسٹی قائم کرنے کی سفارش کی تھی۔


    ایچ اے ایل کے ذریعہ قائم کردہ سوسائٹی فار ایچ اے ایل ایروناٹکس ریسرچ اینڈ ٹکنالوجیز انسٹی ٹیوٹ کے ذریعہ ایرو اسپیس یونیورسٹی قائم کرنے کے لئے ایک تفصیلی پروجیکٹ رپورٹ (ڈی پی آر) تیار کی گئی تھی جسے ایچ اے ایل بورڈ نے منظوری بھی دی تھی۔


    بعدازاں اس تفصیلی پروجیکٹ رپورٹ پر اس وزارت میں غور و خوض کیا گیا ہے اور تجویز پیش کی گئی کہ پارلیمنٹ کے ایک ایکٹ کے ذریعہ انسٹی ٹیوٹ قائم کرنے کے لئے پورا ڈھانچہ دیگر مرکزی یونیورسٹیوں/ اداروں کے مطالعہ قوانین ، ضابطوں اور طریقہ کے مطابق ہونا چاہیے۔ایچ اے ایل کا رول مجوزہ یونیورسٹی قائم کرنے کے لئے آسانی فراہم کرنے والا اور سکریٹری کی سطح پر مدد فراہم کرنے والا ہوگا۔


    دو فروری 2018 کو منعقدہ ایچ اے ایل کی 409 ویں بورڈ میٹنگ میں تفصیلی غور و خوض کے بعد ایچ اے ایل نے فیصلہ کیا کہ وہ ایرو اسپیس یونیورسٹی قائم کرنے کے لئے غور نہیں کرسکتی ہے یہاں تک کہ دیگر اداروں مثلاً ڈی آر ڈی او اور پرائیویٹ صنعتوں کے اشتراک و تعاون سے بھی وہ ایرو اسپیس یونیورسٹی قائم کرنے پر غور نہیں کرسکتی ہے۔


    ۔۔۔۔۔۔۔۔۔۔۔


    م ن۔۔ن ا۔


    U- 1150

    
    
    (Release ID: 1606039) Visitor Counter : 5
    
    
      Read this release in: English , Marathi