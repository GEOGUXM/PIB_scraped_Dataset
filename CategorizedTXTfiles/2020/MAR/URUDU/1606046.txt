      کامرس اور صنعت کی وزارتہ

      برآمدات کو فروغ دینے کے لئے کئے گئے اقدامات
      Posted On: 11 MAR 2020 3:59PM by PIB Delhi


    نئی دہلی،11؍مارچ،کامرس وصنعت کے وزیر جناب پیوش گوئل نے آج لوک سبھا میں ایک تحریری جواب میں بتایا کہ برآمدات کو فروغ دینے کی اسکیموں ؍ پالیسیوں کے سلسلے حکومت کا بنیادی فوکس برآمداتی مصنوعات کے پروڈیکشن میں استعمال ہونے والے مادخل پر لگائے گئے ٹیکسوں اور ڈیوٹی کو واپس کرنے ، خصوصی مصنوعات کے لئے ترغیبی اقدامات کے ذریعے ان کی لاگت کو کم کرنے اور کاروبار کرنے میں ہر طرح کی آسانی کی صورت حال بہتر بنانے پر ہے۔ حکومت کا زور تمام مقامات کے لئے ، تمام مصنوعات کی بر آمد ات میں مسابقت کی صلاحیت کو فروغ دینے اور برآمدات میں اضافے پر ہے۔ اس کے نتیجے میں ہماری بر آمداتی مصنوعات اور مقامات میں کافی تنوع آیا ہے۔ مالی سال 19-2018 میں ہماری مصنوعات کو 233 ممالک ؍ خطوں کو برآمد کیا گیا جن میں تمام بڑے اور چھوٹے تجارتی ممالک شامل ہیں۔ اس مدت کے دوران ہم نے تمام 168 اہم اشیائے صارفین کے گروپوں کی مصنوعات بر آمد کی ہیں۔


    حکومت برآمدات کو مسابقتی بنانے کے لئے جامع اقدامات کررہی ہے۔ چاہے آسان قرض تک رسائی کو یقینی بنانا ہو، برآمدات کے موافق اسکیمیں شروع کرنا ہو، اضلاع کو برآمداتی مراکز کے طور پر فروغ دینا ہو، سازو سامان میں بہتری لانا ہو اور چاہے آزاد تجارتی معاہدوں (ایف ٹی اے) کے استعمال میں بہتری لانا ہو۔


    ہندوستانی بر آمدات کو فروغ دینے کے مقصد سے حکومت نے کئی اقدامات کے ہیں جن میں درج ذیل اقدامات شامل ہیں:

     1. یکم اپریل 2015 کو ایک نئی خارجہ تجارتی پالیسی (ایف ٹی پی) 20-2015 شروع کی گئی۔ اس پالیسی کے تحت برآمدات کو فروغ دینے کی اس سے پہلے کی اسکیموں کو معقول بنایا گیا اور دو نئی اسکیمیں یعنی اشیاء کی برآمدات کو فروغ دینے کے لئے ہندوستان سے تجارتی مال کی بر آمدات کی اسکیم (ایم ای آئی ایس) اور خدمات کی بر آمدات کو فروغ دینے کے لئے ہندوستان سے خدمات کی بر آمدات کی اسکیم (ایس ای آئی ایس) شروع کی گئی۔ان اسکیموں کے تحت جاری کئے گئے ڈیوٹی کریڈٹ حصص کو پوری طرح قابل منتقلی بنایا گیا
     2. پانچ دسمبر 2017 کو کئے گئے ایف ٹی پی 20-2015 کے وسط مدتی جائزے کی بنیاد پر مزدورو ں پر مبنی ؍ ایم ایس ایم ای شعبوں کو دی جانے والی ترغیب میں دو فیصد کا اضافہ کیا گیا۔
     3. لاجسٹکس کے شعبے کی جامع ترقی کے لئے کامرس کے محکمے میں ایک نئی لاجسٹکس ڈیویژن کی تشکیل کی گئی۔عالمی بینک کےلاجسٹکس پرفارمنس اشارئے میں ہندوستان کی درجہ بندی 2014 میں 54 تھی ، جو کہ 2018 میں 44 پر پہنچی۔
     4. یکم اپریل 2015 سے شپمینٹ سے قبل اور اس کے بعد روپے ایکسپورٹ کریڈٹ سے متعلق سود کو بر ابری پر لانے کی اسکیم شروع کی گئی، جس کے ذریعے مزدوروں پر مبنی ؍ ایم ایس ایم ای شعبے کے لئے تین فیصد پر سود کی مساویت فراہم کرائی گئی۔ ایم ایس ایم ای شعبے کے لئے اس شرح کو 2 نومبر 2018 سے بڑھا کر 5 فیصد کیا گیا اور 2 جنوری 2019 سے اس اسکیم کے دائرے میں تاجر بر آمد کاروں کو لایا گیا۔
     5. کاروبار کرنے میں آسانی کی صورت حال کو بہتر بنانے کے لئے امپورٹر ایکسپورٹر کوڈ (آئی ای سی) کو آن لائن جاری کرنے کا کام شروع کیا گیا۔ ’’کاروبار کرنے میں آسانی ‘‘ کی عالمی بینک کی زمر ہ بندی میں ہندوستان کا مقام 2014 میں 142 تھا، جو کہ 2019 میں 63 ویں مقام پر پہنچا ہے اور سرحد پار تجارت کی درجہ بندی میں ہندوستان کا مقام 122 سے 80 پر پہنچا۔
     6. ملک میں برآمدات کے بنیادی ڈھانچے کی کمی کو پورا کرنے کے لئے یکم اپریل 2017 سے ایک نئی اسکیم ’’برآمدات کے لئے تجارتی بنیادی ڈھانچے کی اسکیم (ٹی آئی ای ایس)‘‘ شروع کی گئی۔
     7. سال 2022 تک کسانوں کی آمدنی دوگنی کرنے اور زراعتی اشیاء کی برآمدات کے لئے تحریک فراہم کرانے کے مقصد سے 6 دسمبر 2018 کو ایک جامع ’’ زراعتی برآمدات پالیسی‘‘ شروع کی گئی۔
     8. مخصوص زراعتی مصنوعات کی برآمدات کے لئے ڈھلائی کی زیادہ لاگت سے ہونے والے نقصان کو کم کرنے کے لئے ایک نئی اسکیم ’’ٹرانسپورٹ اور مارکیٹنگ امداد ‘‘( ٹی ایم اے) شروع کی گئی۔

    ۔۔۔۔۔۔۔۔۔۔۔۔۔۔۔۔۔۔


    (م ن-اگ- ق ر)


    U- 1159

    
    
    (Release ID: 1606046) Visitor Counter : 4
    
    
      Read this release in: English
    
    
    

8.