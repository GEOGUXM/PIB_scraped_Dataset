      وزارت خزانہ

      کمپنیوں کی نجکاری
      Posted On: 16 MAR 2020 4:42PM by PIB Delhi


    نئی دہلی،16مارچ : حکومت نے نصف سے زائد حصص کی فروخت اور منیجمنٹ کنٹرول کی منتقلی کے ساتھ 24عوامی سیکٹرکی سرکاری کمپنیوں (سی پی ایس ای ) بشمول ذیلی کمپنیوں ،اکائیوں اور مشترکہ ملکیت کی حامل کمپنیوں کی نجکاری کے لئے اصولی طورپر منظوری دی ہے ۔


    یہ بات خزانہ اورکارپوریٹ امورکے وزیرمملکت جناب انوراگ سنگھ ٹھاکر نے آج لوک سبھامیں ایک سوال کے تحریری جواب میں بتائی ۔


    حکومت، ایسی عوامی سیکٹرکی سرکاری کمپنیوں ( سی پی ایس ای )، جوکہ ترجیحی شعبوں کی کمپنیاں نہیں ہیں، ان سے اسٹریٹجک طورپر سرمایہ نکالنے کی پالیسی پرعمل کرتی ہے ۔ اس مقصد کے لئے (1) قومی سیکوریٹی ، (2) وسیع حدتک خود مختاری کے ساتھ کام کاج اور (3) بازار کی خامیوں اور عوامی مقصدپرمشتمل معیارات کی بنیاد پراس طرح کی عوامی سیکٹرکی سرکاری کمپنیوں کی شناخت کرنے کے لئے نیتی آیوگ کو اختیارسونپاگیاہے ۔


    عوامی سیکٹرکی سرکاری کمپنیوں ( سی پی ایس سی ) سے اسٹراٹیجک طورپر سرمایہ نکالنے کاکام بنیادی معاشی اصولوں کی بنیاد پرکیاجاتاہے ۔اس اصول کے تحت اس بات کو ملحوظ خاطررکھاجاتاہے کہ حکومت کو ان شعبوں سے باہرنکل آناچاہیئے ،جہاں مسابقتی بازار کافی پرانے ہوچکے ہیں اور جہاں اس طرح کی کمپنوں کے اقتصادی امکانات متعددعوامل مثلاسرمایے کی مزید فراہمی، ٹکنالوجی کی سطح پر ترقی اور جدیدکاری نیز منیجمنٹ کے موثر طریقہ کارکے سبب اسٹراٹیجک سرمایہ کاروں کے ہاتھوں میں بہترہونے کی امید دکھائی دیتی ہے ۔ اس طرح سے ملک کی مجموعی گھریلوپیداوار ( جی ڈی پی ) میں بہتری آنے کی امید ہوتی ہے ۔


    ***************


    ( م ن ۔م ع ۔ ع آ)


    U-1246a

    
    
    (Release ID: 1606626) Visitor Counter : 6
    
    
      Read this release in: English