      صحت اور خاندانی بہبود کی وزارت

      کووڈ-19 کے بارے میں تازہ ترین معلومات
      
      بھارت نے ایران سے اپنے شہریوں کو بچاکر نکال لیا
      
      Posted On: 11 MAR 2020 3:57PM by PIB Delhi


    نئی دہلی 12 مارچ 2020 ۔بھارت سرکار نے کووڈ-19 کے پھیلنے کے پیش نظر کئی ملکوں سے بھارتی شہریوں کو اور دیگر ملکو ں کے شہریوں کو بچاکر نکالنے کی کارروائی شروع کی ہے ۔


    یہ واضح ہونے کے بعد کہ ایران کو کووڈ-19 کے پھیلاؤ کا سامنا ہے ، بھارت سرکار نے اس ملک میں اپنے شہریوں کے تحفظ اور حفاظت کو یقینی بنانے کے اقدامات شروع کردئے تھے۔ ایران میں بھارتی شہریوں میں زائرین ، طلبا اور ماہی گیر شامل ہیں۔ 7 مارچ کو ایران سے 108 نموبے موصول ہوئے ۔ ان نمونوںکی ایمس کی بندرگاہ میں جانچ کی جارہی ہے ۔اس کے علاوہ انڈین کونسل آف میڈیکل ریسرچ ( آئی سی ایم آر ) کے 6 سائنسدانوں کو ایران میں تعینات کیا گیا ہے ۔سازوسامان اور مدد گاروں کو بھیج دیا گیا ہے تاکہ وہ وہاں تجربہ گاہ قائم کرسکیں ۔ ایران سے بچاکر نکالے گئے 58 افراد کا پہلا دستہ 10 مارچ 2020 کو پہنچا ہے ،جس میں 25 مرد ،31 خواتین اوردو بچے شامل ہیں۔یہ سب کے سب علامات کے بغیر ہیں ۔


    بھارت سرکار نے کووڈ-19 سے متاثرہ ملکوں سے 948 مسافروں کو بچاکر نکالا ہے ۔ ان میں سے 900 بھارتی شہری ہیں جبکہ 48 کا تعلق مختلف ملکوں سے ہے ، جن میں مالدیپ ، میانما ، بنگلہ دیش ،چین ، امریکہ ،مڈغاسکر ،سری لنکا ، نیپال ، جنوبی افریقہ اور پیروشامل ہیں۔


    اس سے پہلے چین کے صوبے ہوبی کا شہر ووہان کووڈ-19 کے پھیلاؤ کا مرکز بن گیا تھا اور وہاں پر سیکڑو ں بھارتی پھنسے ہوئے تھے۔ ائیر انڈیا نے لوگوں کو بچاکر نکالنے کے لئے دو خصوصی پروازیں چلائیں ، جن کے ذریعہ 654 مسافر واپس آئے ، جن میں 647 بھارتی شہری تھے۔


    324 بھارتیوں پر مشتمل پہلے دستے کو ووہان سے یکم فروری کو لایا گیا ۔ان میں سے 104 کو آئی ٹی بی پی چھاولہ کیمپ میں جانچ پڑتال کے لئے الگ کرکے رکھا گیا جبکہ باقی 220 کو منیسر کی فوجی فیسلٹی میں رکھا گیا ۔330 مسافروں کا دوسرا دستہ ( جن میں مالدیپ کے سات شہری اور بھارتی سفارتخانے کے وہ دو اہلکار شامل تھے، جو بچاکر نکالنے کی کارروائیوں کے سلسلے میں وہاں موجود تھے) 3فروری کو بھارت پہنچا ، ان میں سے 300 کو ( جن میں سات مالدیپ کے شہری بھی شامل تھے) آئی ٹی بی پی چھاولہ کیمپ میں رکھا گیا اور 30 کو جانچ پڑتال کے لئے مانیسر فیسلٹی میں منتقل کردیا گیا۔


    بچاکر نکالے گئے ان سب لوگوں کو 14دن کے لئے الگ تھلگ رکھا گیا ہے ۔ ان کی دومرتبہ جا نچ کی گئی اور ان میں کووڈ-19 کی کوئی علامت نہیں پائی گئی ، انہیں 18فروری 2020 کو ڈسچارج کردیا گیا ۔


    26فروری کو انڈین ائیر فورس نے چین کے ہوبی صوبے سے 112 مسافروں کو بچاکر نکالا ۔ ا ن میں 76 بھارتی شہری تھے ۔ انڈین ائیر فورس نے ، جن دیگر شہریوںکو بچاکر نکالا ان میں میانما ، بنگلہ دیش ، مالدیپ ، چین ، امریکہ ،مڈغاسکر اور جنوبی افریقہ کہ شہری تھے۔ یہ مسافر 27 فروری 2020 کو بھارت پہنچے تھے اور انہیں ضابطے کے مطابق 14دن کے لئے آئی ٹی بی پی کیمپ میں رکھا گیا۔ آئی اے ایف کی پرواز میں دوائیں وغیرہ بھی بھیجی گئی تھیں جو چین کے لئے خیر سگالی کے جذبے کے اظہار کے تحت تھیں۔


    اس کے علاوہ 27 فروری کو جہاں تک جاپان کے کروز جہاز ڈائمنڈ پرنسس کا تعلق ہے ، ائیر انڈیا کی پرواز نے بچاکر نکالنے کی کارروائی کے تحت 124 مسافروں کو بچاکر نکالا ، جن میں 5 غیر ملکی شہری بھی تھے ، جن کا تعلق سری لنکا ، نیپال ، جنوبی افریقہ اور پیرو سے تھا ۔ان لوگوں کو جاپان کی بندرگاہ یوکو ہاما سے لایا گیا تھا ۔ ان لوگوں کو منیسر کی فوجی فیسلٹی میں رکھا گیا ہے ۔پہلی جانچ کے دورا ن ان میں سے کسی میں بھی کووڈ-19 کی کوئی علامت نہیں پائی گئی ۔احتیاطی اقدام کے طور پر یہ بات دوہرانے کی ضرورت ہے کہ بھارت سرکار نے دس مارچ 2020 کو سفرسے متعلق جو ایڈوائزری جاری کی ہے ، اس کے مطابق جو لوگ چین ، ہانگ کانگ ، جمہوریہ کوریا ، جاپان ،تھائی لینڈ ،سنگاپور ،ایران ، ملیشیا ،فرانس ،اسپین اور جرمنی کا سفر کرچکے ہیں، انہیں اپنی آمد کی تاریخ سے 14دن تک کے لئے اپنے طور پر الگ تھلگ ہوجانا چاہئے اور ان کے مالکان کو چاہئے کہ وہ اس مدت کے دوران انہیں گھر سے کام کرنے کی اجازت دیں ۔


    ملک میں کووڈ-19 کے اب 60 مثبت کیس ہیں ( ان میں تین کیس کیرالہ کے بھی شامل ہیں ، جو پہلے ہی ڈسچارج کئے جاچکے ہیں) کل کی تازہ اطلاع کے بعدسے کووڈ-19 کے دس نئے کیسوں کا پتہ چلا ہے ۔ ان میں 8 کیس کیرالہ سے ، ایک راجستھان سے اور ایک دہلی سے ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 1165

    
    
    (Release ID: 1606062) Visitor Counter : 4
    
    
      Read this release in: English , Hindi , Bengali , Tamil , Telugu , Malayalam