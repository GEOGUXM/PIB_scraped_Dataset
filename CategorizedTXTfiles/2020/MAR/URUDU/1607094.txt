      وزارتِ تعلیم

      انسانی وسائل کے فروغ کے مرکزی وزیر نے روائتی معلومات کے بھارتی طور طریقوں اور عصر حاضر کے مسائل کو حل کرنے میں اس کے استعمال کے بارے میں نئی دہلی میں منعقدہ ایک میٹنگ کی صدارت کی
      
      بھارتی علوم کے روائتی طور طریقوں سے قومی اور عالمی مسائل کا کم قیمت حل ڈھونڈنے میں مدد مل سکتی ہے

      Posted On: 18 MAR 2020 7:01PM by PIB Delhi

    نئیدہلی 19 مارچ 2020۔انسانی وسائل کی ترقی کے مرکزی وزیر جناب رمیش پوکھریال نشنک نے نئی دلی میں آج روایتی معلومات کے بھارتی نظام میں تحقیق سے متعلق منعقدہ ایک میٹنگ کی صدارت کی ۔انسانی وسائل کی ترقی کے وزیر مملکت جناب سنجے دھوترے بھی اس میٹنگ میں موجود تھے۔ممبر پارلیمنٹ ڈاکٹر سونل مان سنگھ ، پرنسپل سائنسی مشیر جناب کے وجے راگھون ، ایم ایچ آر ڈی کے سکریٹری جناب امت کھرے ، آیوش کےسکریٹری جناب ویدیہ راجیش کو ٹیچا اور سائنسی وصنعتی تحقیق کی کونسل (سی ایس آئی آر )دفاعی تحقیق وترقی کی تنظیم( ڈی آر ڈی او ) اور انسانی وسائل کی ترقی کی وزارت کے سینئر افسران نے بھی اس میٹنگ میں شرکت کی ۔فنون لطیفہ ،سائنس ،ثقافت ،طب اور ٹکنالوجی کے میدانوں سے وابستہ ان شخصیتوں نے بھی اس میٹنگ میں شرکت کی ، جنہوں نے علوم کے روائتی بھارتی طورطریقوںمیں خصوصی کامیابیاں حاصل کی ہیں۔ آئی آئی ٹی ،آئی آئی ایم ،آئی آئی ایس ای آر ،سی ڈی اے سی جیسے اعلیٰ ترین اداروں کے سربراہان اور دیگر شخصیتوں نے بھی ویڈیو کانفرنسنگ کے ذریعہ اس میٹنگ میں شرکت کی ۔


    اس موقع پر اظہار خیال کرتے ہوئے ایچ آر ڈی کے وزیر جناب پوکھریال نے کہا کہ یہ ہمارے لئے فخر کی بات ہے کہ روایتی بھارتی علم کے طور طریقے ،سائنس ، ٹکنالوجی ،فنون لطیفہ ،فن تعمیر ،ثقافت ،ریاضیات ، طب وغیر ہ میں نمایاں رہے ہیں۔وزیر موصوف نے یوگ کی مثال پیش کرتے ہوئے ،جسے اقوام متحدہ اور دنیا کے تقریباََسبھی ملکوںمیں تسلیم کیا گیا ہے ، کہا کہ وقتاََفوقتاََ یہ ثابت ہوتا رہا ہے کہ ہمارا روایتی علم نہ صرف منطق پر مبنی ہے بلکہ سائنسی بھی ہے۔انہوں نے یہ بھی کہا کہ یہ وقت کی ضرورت ہے کہ بھارتی طورطریقوں کو وسعت کو تسلیم کیا جائے اور اس علم کو جدید تحقیق واختراع سے جوڑ کر موجودہ دور کے مسائل کو حل کرنے میں استعمال کیا جائے ۔


    وزیر موصوف نے بتایا کہ اس میٹنگ کا مقصد قدیم اور جدید طرز کے علوم کا تال میل قائم کرتے ہوئے سماج کی ترقی کو یقینی بنایا گیا ہے۔ ہم سب کا بنیادی مقصد عوامی بہبود ہے او ہمیں بھارتی روایتی طورطریقوں میں اپنی تحقیق کی مددسے موجودہ چنوتیوں سے نمٹنے کے لئے طریقے تلاش کرنے چاہئیں ۔


    جناب پوکھریال نے اجاگر کیا کہ روائتی علم سے ہماری تحقیق کا دائرہ وسیع ہوجائے گا اور یہ قدرتی طورپر مزید اختراعی اور ایجاد کی نوعیت اختیار کرلے گا۔ہمارے قدیم مسودوں اور روایتوں میں جو نت نئے خیالات درج ہیں ، وہ مختلف پہلوؤں کے حامل ہیں ۔ ان کا تعلق بےشمار امکانات سے ہے اور ان سے ہمیں تصوراتی انداز میں سوچنے میں مدد ملتی ہے۔ ہمیں ان سے مسائل کا حل تلاش کرنے میں بے شمار موقعے فراہم ہوتے ہیں۔


    وزیر موصوف نے بھارتی روایتی علم میں تحقیق کو فروغ دینے کے مختلف اقدامات کا مشورہ دیا ،جس میں مختلف موضوعات کے مابین تحقیق اور طورطریقے شامل ہیں ، جن کے ذریعہ بہترین اور ذہین طلبا اور پروفیسرز کو تحقیق کرنے اور اس بات کا جائزہ لینے کے لئے مدعو کیا جاتا ہے کہ آیا موجودہ تعلیمی طریق کا ر مناسب طور پر لچک دار ہے ؟


    ایچ آر ڈی کے مرکزی وزیر نے روایتی علم کے طورطریقوں پر مختلف اداروں کے تحقیقی کام کا بھی جائزہ لیا اور اس سلسلے میں ان کی کوششوں کو سراہا ۔ انہوں نے کہا کہ موجودہ مختلف ادارے تحقیقی کام جاری رکھے ہوئے ہیں ،جسے بہتر نتائج کے لئے باہم مربوط کئے جانے کی ضرورت ہے ۔ انہوں نے اس مقصدکے لئے سبھی اداروں کے مابین بہتر تال میل پر زور دیا ۔ انہوں نے یہ بھی کہا کہ ہمیں ان غیر ملکی اداروں سے رابطہ قائم کرنے کی ضرورت ہے ، جو روایتی علم کے ہمارے طور طریقوں پر کام کررہے ہیں ۔ یہ بات نہ صرف بھارت کے لئے سود مند ہوگی بلکہ پوری دنیا کے لئے بھی ۔


    وزیر موصوف نے مزید کہا کہ روایتی بھارتی علم کے طور طریقوںمیں تحقیق کرکے ہم مختلف قومی اور عالمی مسائل کو حل کرنے کے لئے بہت سے مناسب قیمت والے اور اختراعی انداز کے طریقےسیکھ سکتے ہیں ۔ بھارتی علوم کے اب بھی ایسے بہت سے میدان ہیں جو ہمارے لئے بہت اہمیت کے حامل ہیں۔ انہوں نے کہا کہ آیوروید ، یوگ ، پننی کی اشٹ دھیائے کی وضاحت اور بھرتری ہری کا سفوتہ سدھانت (توجہ دینے کا اصول ) اس کی کچھ مثالیں ہیں۔ ان میدانوں میں تحقیق سے ہمیں اپنی صحت کو بہتر بنانے میں مدد مل سکتی ہے۔


    میٹنگ کے دوران یہ مشورہ رکھا گیا کہ ایک ڈویژن ایم ایچ آر ڈی میں تشکیل دیا جاسکتا ہے ، جو روایتی بھارتی علوم کے طور طریقوں سے متعلق تحقیق اور اختراع کے سبھی کام دیکھے گا۔ میٹنگ میں یہ تجویز بھی رکھی گئی کہ ایک آئی آئی ٹی کو مختلف اداروں / تنظیموں کے تحقیقی کام میں تال میل قائم کرنے کے لئے مرکزی ادارے کے طور پر نامزد کیا جاسکتا ہے ۔


    ۰۰۰۰


    U- 1327

    
    
    (Release ID: 1607094) Visitor Counter : 4
    
    
      Read this release in: English , Bengali