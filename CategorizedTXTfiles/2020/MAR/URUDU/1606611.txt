      پیٹرولیم اور قدرتی گیس کی وزارت

      تیل کی مانگ اور درآمد
      Posted On: 16 MAR 2020 3:34PM by PIB Delhi


    نئی دہلی ،16 ؍ مارچ 2020 :پیٹرولیم اور قدرتی گیس کے مرکزی وزیر جناب دھرمیندر پردھان نے ایک سوال کے تحریری جواب میں آج لوک سبھا کو بتایا کہ سال 19-2018کے دوران 213.2 ملین میٹرک ٹن (ایم ایم ٹی) پیٹرولیم مصنوعات کی کھپت ہوئی۔زیر تبصرہ سال کے دوران پیٹرولیم مصنوعات کی کھپت کی بنیاد پر درآمد شدہ تیل پر انحصار کا فیصد تقریباً 83.8 فیصد تھا۔


    حکومت ہند کے اسپیشل پرپس وہیکل ، انڈین اسٹریٹیجک پیٹرولیم ریزرو لمٹیڈ(آئی ایس پی آر ایل)نے تین مقامات پر ، جن کے نام (1)وشاکھاپٹنم، (2)منگلورو اور (3)پدور ہیں۔ یہاں 5.33 ملین میٹرک ٹن (ایم ایم ٹی)کی صلاحیت کے ساتھ اسٹریٹیجک پیٹرولیم ریزرو (سی پی آر) ادارے قائم کئے ہیں۔سال 18-2017میں پیٹرولیم مصنوعات کی کھپت کے رجحان کے مطابق 9.5دنوں کے خام تیل کی ضرورتوں کی تکمیل کے لئے ادارہ کی کل صلاحیت کا تخمینہ لگایا گیا ہے۔تیل کی مارکیٹنگ کرنے والی کمپنیوں(او ایم سی)کے پاس فی الحال 64.5 دنوں کے لئے تیل کا ذخیرہ موجودہ ہے۔ اس لئے پیٹرولیم مصنوعات کے کل ذخیرے کی صلاحیت 74 دنوں کی ہے۔


    حکومت نے دو مقامات پر جن کے نام (1)اُڈیشہ میں چاندی کھول (4 ایم ایم ٹی)اور (2)کرناٹک کے پدور میں (2.5ایم ایم ٹی) کل 6.5 ایم ایم ٹی کی کل ذخیرے کی صلاحیت کے ساتھ دو اضافی ایس پی آر قائم کرنے کو اصولی طورپر منظوری دے دی ہے۔سال 18-2017 کی کھپت کے پیٹرن کے مطابق ہندوستان کی اضافی 11.57 دنوں کی خام تیل کی ضرورتوں کی تکمیل کے لئے 6.5 ایم ایم ٹی ، اسی پی آرصلاحیت کا تخمینہ لگایا ہے۔حکومت نے مرحلہ دو کے لئے پبلک پرائیویٹ پارٹنرشپ ماڈل (پی پی پی)میں تیل کی تلاش کو بھی اصولی طورپر اپنی منظوری دے دی ہے۔پیٹرولیم مصنوعات آئل مارکیٹنگ کمپنیوں(او ایم سی)کی وساطت سے فروخت ہوتی ہے۔پیٹرولیم مصنوعات کی فروخت پر حاصل ہونے والا منافع ؍ خسارہ تیل کی مارکیٹنگ کرنے والی کمپنیوں( او یم سی) کے ذریعے برداشت کیا جاتا ہے، نہ کہ حکومت کے ذریعے۔


    *************


    م ن۔ े ش س۔ ن ع


    ( U : 125 3 )

    
    
    (Release ID: 1606611) Visitor Counter : 8
    
    
      Read this release in: English