      پیٹرولیم اور قدرتی گیس کی وزارت

      آلودگی سے پاک ایندھن کا فروغ
      Posted On: 02 MAR 2020 3:22PM by PIB Delhi


    نئی دہلی، 2 مارچ : پیٹرولیم اورقدرتی گیس کے مرکزی وزیرجناب دھرمیندرپردھان نے آج لوک سبھا میں ایک سوال کے تحریری جواب میں اطلاع فراہم کی کہ حکومت ہند نے حیاتیاتی ایندھنوں سے متعلق قومی پالیسی 2018کو نوٹیفائی کیاہے جس کا مقصد ملک کی توانائی اورنقل وحمل کے شعبوں میں حیاتیاتی ایندھن کے استعمال کو فروغ دینا ہے ۔ اس پالیسی کا مقصد گھریلو فیڈ اسٹاک اور حیاتیاتی ایندھن کی پیداوارکے لئے اس کے استعمال کو کام میں لانا، ترقی اورفروغ دینا بھی ہے تاکہ فوسل ایندھن کو رفتہ رفتہ کم کیاجاسکے ۔ حیاتیاتی ایندھن سے متعلق قومی پالیسی 2018کامقصد 2030تک پیٹرول میں 20فیصد ایتھنول کی آمیزش اور ڈیزل میں 5فیصد بائیوڈیزل کی آمیزش کے ہدف کو حاصل کرناہے ۔ سرکاری سیکٹرکی تیل مارکٹنگ کمپنیاں ( اوایم سی ) بھی ملک میں آلودگی سے پاک ایندھن کو فروغ دے رہی ہیں اس سلسلے میں درج ذیل اقدامات کئے گئے ہیں :


    1-خردہ دوکانو ںمیں سی این جی سہولتوں میں اضافہ کرنا ۔یکم فروری 2020 کی تاریخ تک سرکارسیکٹرکی تیل مارکیٹنگ کی کمپنیوں نے ملک میں 1438خردہ مراکز میں سی این جی سہولتیں فراہم کردی تھیں ۔یکم فروری 2020کی تاریخ تک ملک میں کل 1989سی این جی اسٹیشن قائم کردیئے گئے تھے ۔


    2-حکومت ہند کے سستی ٹرانسپورٹیشن کے لئے پائیدارمتبادل ( ایس اے ٹی اے ٹی ) اقدام کے تحت کمپریسڈ بائیوگیس ( سی بی جی ) کا قیام


    3-بی ایس گریڈ 6ایندھن کا استعمال یکم اپریل ، 2020


    4-الیکٹرک سے چلنے والی گاڑیوں کے لئے چارجنگ مراکزکاقیام


    مزید برآں پیٹرولیم اورقدرتی گیس سے متعلق ریگولیٹری بورڈ ( پی این جی آربی ) جغرافیائی خطے ( اے جی ) میں سٹی گیس ڈسٹری بیوشن ( سی جی ڈی ) کے فروغ کے لئے کمپنیوں کو اختیارفراہم کرنے کے لئے مجازاتھارٹی ہے ۔ پائپ کے ذریعہ قدرتی گیس کنکشن ( پی این جی ) فراہم کرنا اور کمپریسڈ نیچورل گیس ( سی این جی ) اسٹیشن قائم کرنا، سی جی ڈی نیٹ ورک کی ترقی کاحصہ ہے اور اس کا م کو پی این جی آربی کے ذریعہ مجاز ادارے بخوبی انجام دے رہے ہیں ۔


    کیرالامیں سی جی ڈی نیٹ ورک قائم کرنے کے لئے 6جغرافیائی خطے ( جی اے ) ارناکلم ڈسٹرکٹ جی اے ، کوزی کوڈ اور وائی ناڈ ڈسٹرکٹ جی اے ، ملا پورم ڈسٹرکٹ جی اے ، پلک کارڈ اور تھریشورڈسٹرکٹ جی اے اورالاپوزہ ، کولم اینڈ تھروونتھاپورم ڈسٹرکٹ جی اے نیز کنور، کاسرگوڈ اورماہے اضلاع جی اے کیرالااورپڈو چیری کو مجاز بنایاگیاہے ۔


    ***************


    ( م ن ۔م ع۔ ع آ)


    U-982


    

    
    (Release ID: 1604914) Visitor Counter : 5
    
    
      Read this release in: English