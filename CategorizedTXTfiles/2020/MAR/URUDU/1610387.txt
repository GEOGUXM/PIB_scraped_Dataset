      وزارتِ تعلیم

      وزارت برائے فروغ انسانی وسائل انوویشن سیل ،اے آئی سی ٹی ای،ایم ای آئی ٹی وائی اسٹارٹ اپ ہب ، انوویشیو-کیورس اور عالمی اور قومی اہمیت کے حامل دیگر اداروں نے 'فائٹ کورونا آئیڈیاتھان' کا انعقاد کیا
      
      یہ 2 روزہ آن لائن آئیڈیاتھان کورونا کی وبا سے پیدا ہونے والی غیر یقینی صورتحال کو کم کرنے کے لئے منعقد کیا گیا تھا
      
      Posted On: 27 MAR 2020 6:20PM by PIB Delhi


    نئی دہلی،27 مارچ / 'فائٹ کورونا آئیڈیاتھان' دو دن چلنے والا ایک آن لائن غور وفکر کرنے والا منتھن ہے۔ اس پہل کا انعقاد وزارت برائے فروغ انسانی وسائل کے انوویشن سیل ، آل انڈیا کونسل برائے ٹیکنیکل ایجوکیشن (اے آئی سی ٹی ای) ، ایم ای آئی ٹی وائی اسٹارٹ اپ ہب ، انوویشو۔کیوریس اور عالمی اور قومی اہمیت کے حامل ایسے دیگر اداروں نے مشترکہ طور پر کیا تھا جو ٹیکنالوجی ، علم اور آؤٹ ریچ کے لحاظ سے مدد فراہم کرتے ہیں۔ اس میں فورج ایکسلیریٹر بھی ان کا شراکت دار ہے۔ یہ ایک ایسی کوشش ہے جس کے ذریعہ ایسے قابل رسائی اور سستے تکنیکی حل تلاش کئے جا سکیں جو اس انفیکشن کے تیزی سے پھیلاؤ کو روکنے ، بڑھتے دباؤ کو کم کرنے اور معمول حالت میں جلد واپسی کو یقینی بنائے۔


    صحت کے پیشہ ور افراد ، سرکاری عہدیداروں اور زمینی سطح پر کام کرنے والے دوسرے اسٹیک ہولڈرز سے چیلینجز اور پریشانیوں سے منسلک باتیں پوچھی گئی ہیں اور انہیں 8 الگ الگ زمروں میں تقسیم کیا گیا ہے ، جیسے ذاتی حفظان صحت اور حفاظت ، بیداری ، تیاری اور ذمہ دارانہ سلوک، طبی نظام: تشخیص اور معالجے ، اسکریننگ ، جانچ اور نگرانی – آلات اور آئی ٹی / ڈیجیٹل / ڈیٹا اقدامات ، سب سے کمزور گروپوں کی حفاظت، کمیونٹی ٹاسک فورس / ورکنگ گروپس، ریموٹ ورک اور ریموٹ ایجوکیشن، متاثر کاروبار کو مستحکم کرنا اور ایک کھلا زمرہ جہاں کسی کے پاس اپنے چیلنجز خود منتخب کرنے اور انہیں حل کرنے کی لچک ہو۔


    اس طرح کے بڑے پیمانے پر چیلنجز جن کے لئے اختراعی تکنیکی کوششوں کی ضرورت ہوتی ہے ، ان کو طلباء اختراع کاروں ، ماہرین تعلیم ، محققین ، پیشہ ور افراد اور اسٹارٹ اپ وغیرہ کے لئے پیش کیا گیا ہے تاکہ ان پر غور وفکر کی جا سکے اوران کی مصنوعات میں اختراع لائی جا سکے۔ یہ چیلنجز ہیں - دوبارہ استعمال / دھوئے جانے والے ماسک کے ڈیزائن ، ایک ایسا نظام جو کرنسی نوٹوں / سکوں کو وبائی اثرات سے پاک کرسکتا ہے ، موبائل ایپلی کیشنز جو انفیکشن اور گھبراہٹ کے پھیلاؤ کو روکنے کے لئے درست ، قابل اعتماد اور مستند معلومات فراہم کرنے کی اہلیت رکھتے ہوں۔ ایک نان۔ انویزیو تشخیصی کٹ ، ایسے مریضوں کے لئے وینٹی لیٹرس کے متبادل حل جن کو سانس لینے میں مسئلہ ہو، ایسے اسٹوریج کٹ جن سے گھروں سے جانچ کے نمونے جمع کئے جا سکیں اور لیبارٹریوں تک لے جایا جا سکے۔


    26 مارچ 2020 کو شام 6 بجے اس آئیڈیاتھان کے لئے رجسٹریشن بند کردیا گیا تھا۔ فی الحال یہ آئیڈیاتھان کام کررہا ہے اور 28 مارچ 2020 کو ختم ہوگا۔ اس کے لئے 5000 سے زیادہ اندراجات موصول ہوچکے ہیں اور بعد میں انہیں تقریب کے دوران ہونے والی پیشرفت کی بنیاد پر منتخب کیا جائے گا۔


    اس دو روزہ آئیڈیاتھان کے دوران منتخب کردہ مسائل کے تکنیکی لحاظ سے ممکنہ اور معاشی طور پر قابل عمل حل تلاش کرنے کے لئے غور وفکر کرنے کے لئے ایک ورچوئل پلیٹ فارم کے ذریعہ اسٹارٹ اپ اور اختراع کنندگان کی رہنمائی ملک بھر کے فیلڈ ماہرین ، حفظان صحت فراہم کرنے والے اور پیشہ ور افراد اور اختراعی ماہرین کے ذریعہ کی جائے گی۔ اس میں آن لائن ویب سیمینارز ، ماسٹرکلاسز اور براہ راست رہنمائی سیشن کا اہتمام کیا جاتا ہے تاکہ اختراع کاروں کو ان کے پروٹو ٹائپ کے تکنیکی ڈیزائن ، تیزی سے جدت طرازی اور تیز رفتار ترقی کی رہنمائی پر توجہ مرکوز کی جا سکے۔


    اے آئی سی ٹی ای کے چیئرمین پروفیسر انیل سہرسبھودے نے کہا ، "کووڈ۔ 19 غیر معمولی پیمانے پر پھیل رہا ہے جس سے پوری دنیا کے متعدد ممالک میں 4 لاکھ سے زیادہ افراد متاثر ہورہے ہیں اور یہ جدید دور میں دنیا کی سب سے بڑی وبا بن کر ابھری ہے۔ اس کے تیزی سے پھیلاؤ اور اس کے نتیجے میں ایک خطرناک بحران پیدا ہوا ہے اور مشتبہ افراد کی تشخیص ، متاثرہ افراد کو الگ تھلگ کرنے ، ان کے علاج معالجے اور لوگوں میں عملی طور پر آگاہی پیدا کرنے اور اس وبا کے پھیلاؤ پر قابو پانے کے لئے اس وبا نے معاشرتی طور پر ذمہ دارانہ سلوک کرنے کی اہمیت کو بتانے کے لحاظ سے ہر ملک کے وسائل اور صلاحیتوں کی حدود کا امتحان لیا ہے۔ مجھے یقین ہے کہ یہ آئیڈیاتھان ان سب کے لئے راہ ہموار کرے گا۔


    ایسے خیالات یا کوششیں جو امکان کا ثبوت پیش کرتے ہیں انہیں 7 لاکھ روپے تک کے نقد انعامات (اے آئی سی ٹی ای اور اے ڈبلیو ایس کے زیر اہتمام اسپانسرڈ) سے نوازا جائے گا اور 40 لاکھ روپے تک کی اختراعی گرانٹ کی پیشکش کی جائے گی تاکہ ان کے اپنے نظریات اور پروٹو ٹائپس کی اور زیادہ ترقی میں تیزی لانے میں اہل بنایا جا سکے۔


    کچھ بین الاقوامی ایجنسیاں جیسے ورلڈ اسٹارٹ اپ ڈاٹ کو ، یونائٹیڈ نیشنز ٹیکنالوجی اور انوویشن لیب اور کراوڈرا بھی ان شرکا کی حمایت کے لئے آگے آئی ہیں۔


    ********** ***


    ( م ن ۔ ن ا ۔ م ف (


    

    
    (Release ID: 1610387) Visitor Counter : 3
    
    
      Read this release in: English , Hindi , Telugu