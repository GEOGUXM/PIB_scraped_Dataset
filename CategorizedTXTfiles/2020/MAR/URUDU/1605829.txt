      سماجی انصاف اور تفویض اختیارات کی وزارت

      جناب کرشن پال گُرجر نے ایکم فیسٹ کی اختتامی تقریب میں دویانگ دستکاروں اور صنعتکاروں کو ایوارڈ پیش کئے
      
      ہفتہ بھر چلنے والی نمائش اور میلہ ’’ایکم فیسٹ‘‘ آج اختتام پذیر ہوا

      Posted On: 09 MAR 2020 2:25PM by PIB Delhi

    نئی دہلی، 09 ؍مارچ، سماجی انصاف اور تفویض اختیارات کے وزیر مملکت جناب کرشن پال گُرجر نے آج یہاں سماجی انصاف اور تفویض اختیارات کی وزارت کے تحت کام کرنے والے نیشنل ہینڈی کیپڈ فائنانس ڈیولپمنٹ کارپوریشن کے ذریعہ منعقدہ ہفتے بھر چلنے والے نمائش اور میلے ایکم فیسٹ میں شرکت کرنے والے دویانگ دست کاروں اور صنعت کاروں کو ایوارڈ پیش کئے۔ اس فیسٹ کا افتتاح 2 مارچ 2020 کو سماجی انصاف اور تفویض اختیارات کے مرکزی وزیر جناب تھاور چند گہلوت، سڑک ٹرانسپورٹ اور شاہراہوں کے مرکزی وزیر جناب نتن جے رام گڈکری اور خواتین اور بچوں کی ترقی اور ٹیکسٹائل کی مرکزی وزیر محترمہ اسمرتی زوبین ایرانی کی موجودگی میں ہوا تھا۔ اس موقع پر سماجی انصاف اور تفویض اختیارات کے وزیر مملکت جناب کرشن پال گرجر اور جناب رتن لال کٹاریا بھی موجود تھے۔


    اس موقع پر خطاب کرتے ہوئے جناب گُرجر نے کہا کہ خصوصی طور پر دویانگ صنت کاروں اور دویانگ جنوں نے کے لئے کام کرنے والی تنظیموں کے لئے اتنے بڑے پیمانے پر نمائش اور میلے کے انعقاد کی یہ کوشش پہلی بار ہوئی ہے۔ ہفتے بھر چلنے والے ایکم فیسٹ میں 17 ریاستوں ؍ مرکز کے زیر انتظام خطوں کے 82 دویانگ دست کاروں اور صنعت کاروں نے اپنی مصنوعات کی نمائش کی۔ ایکم فیسٹ میں شاموں کو ثقافتی پروگراموں میں دویانگ فنکاروں کو اپنے ہنر کا مظاہرہ کرنے کے لئے پلیٹ فارم بھی فراہم کرایا گیا۔ ایکم فیسٹ میں جموں وکشمیر سے لے کر پڈوچیری تک اور ناگالینڈ سے گجرات تک کی نمائندگی کے ساتھ پورے ملک سے دویانگ صنعت کاروں اور دستکاروں کو مدعو کیا گیا۔ اس فیسٹ میں جموں وکشمیر اور شمال مشرقی خطے کی شاندار مصنوعات پیش کی گئیں۔ ان مصنوعات میں دستکاری ، ہینڈ لوم ، ایمبرائڈری کا کام اور خشک میوے پیش کئے گئے۔


    اس فیسٹ میں تقریبات 12 تنظیموں اور دستکاروں نے اپنی مصنوعات کی نمائش کی، ان میں لوم ایمبرائڈری ، پینٹنگس ، ویٹ گراف پینٹنگس وغیرہ کے لائیو ڈیمو شامل ہیں۔ گراہکوں کو کھانا بھی فراہم کرا یا گیا اور آنکھوں سے معذور افراد نے ان کے سر کی مالش بھی کی۔ ہریانہ سے آئے ہوئے معروف دویانگ جیوتشیوں نے جیوتش سے متعلق صلاح ومشورہ بھی فراہم کرایا۔


    بین الاقوامی یوم خواتین (8 مارچ 2020) کے موقع پر تربیت یافتہ آنکھوں سے معذور خواتین کے ذریعے پستان کے کینسر کی ابتدائی جانچ کے لئے این اے بی، حوض خاص ، نئی دہلی کے ذریعے ایک مفت کیمپ کا انعقاد کیا گیا۔ آنکھوں سے معذور خواتین نے کھانے کا ایک اسٹال بھی لگایا، جہاں انہوں نے کھانا پکایا اور گراہکوں کو پیش کیا۔ روٹری کلب میں بھی کھانے کا اسٹال لگایا اور ایکم فیسٹ کے دوران شرکت کرنے والوں کے ساتھ ساتھ دیگر گراہکوں کو بھی 10 روپے میں کھانا فراہم کرایا۔ فیسٹ میں شرکت کرنے والے تمام لوگوں کو این ایچ ایف ڈی سی فاؤنڈیشن کے ذریعے فروخت کو درج کرنے کے لئے ایک بل بک فراہم کرائی گئی۔ ایکم فیسٹ کے دوران زبردست بارشوں اور صحت سے متعلق اعلانات کے باوجود راجد ھانی میں بلوں سے 8 لاکھ روپے سے زیادہ کی مجموعی فروخت درج کی گئی۔


    ۔۔۔۔۔۔۔۔۔۔۔۔۔۔۔۔۔۔


    (م ن-اگ- ق ر)


    U- 1119

    
    
    (Release ID: 1605829) Visitor Counter : 7
    
    
      Read this release in: English , Marathi , Hindi