      نائب صدر جمہوریہ ہند کا سکریٹریٹ

      نائب صدر جمہوریہ ہند نے کالج میں داخلے اور روزگار میں کھیلوں کو زیادہ اہمیت دیئے جانے پر زور دیا
      
      بچوں اور نو جوانوں میں کھیلوں کے جذبے کو فروغ دینے کے لئے اسکولوں اور کالجوں پر نائب صدر کا زور
      
      فطرت کی جانب واپسی کے لئے نائب صدر کی لوگوں سے پکار
      
      حال ہی میں منعقد کھیلو انڈیا یونیورسٹی گیمز میں پنجاب یونیورسٹی کے فاتح کھلاڑیوں سے خطاب
      
      نائب صدر نے کہا کہ ’فٹ انڈیا‘ کو عوامی تحریک بنایا جانا چاہئیے
      Posted On: 12 MAR 2020 6:38PM by PIB Delhi


    نئی دلّی، 12 مارچ / نائب صدر جمہوریہ ہند جناب ایم۔ وینکیا نائیڈو نے آج تعلیمی اداروں میں داخلے اور روزگار مہیا کراتے وقت کھیلوں کو مزید اہمیت دی جانی چاہئیے تاکہ نو جوان نسل کی کھیلوں کی سرگرمیوں میں حصہ لینے کے لئے حوصلہ افزائی ہو سکے۔


    نائب صدر جمہوریہ ہند جناب ایم۔ وینکیا نائیڈو، بھوبنیشور میں حال ہی میں منعقدہ کھیلو انڈیا یونیورسٹی گیمز میں پنجاب یونیورسٹی کے فاتح کھلاڑیوں سے خطاب کر رہے تھے۔ انہوں نے کہا کہ بھارت اپنی آبادی اور اپنے سائز کے با وجود اولمپک جیسے بین الاقوامی مواقع میں سبقت حاصل نہیں کر سکا، کیونکہ پہلے کھیلوں کو زیادہ توجہ مرکوز نہیں کی گئی تھی۔


    نائب صدر جمہوریہ ہند نے ملک کے تمام تعلیمی اداروں سے بچوں میں وائل عمری سے ہی کھیلوں کے جذبے کو پروان چڑھانے پر زور دیتے ہوئے کہا کہ کھیلوں کے جذبے کو فروغ دینے کے لئے یہ ضروری ہے کہ اسکولوں اور کالجوں میں کھیلوں کو ایک لازمی مضمون بنایا جائے۔


    کھیلوں میں شرکت کے فوائد کی وضاحت کرتے ہوئے جناب نائیڈو نے کہا کہ کسی بھی طرح کی جسمانی کثرت نہ صرف آپ کو چست درست رکھے گی بلکہ یہ آپ کی توجہ اور یکسوئی کی سطح کو بھی بہتر بنائے گی۔


    نائب صدر جمہوریہ ہند نے پنجاب یونیورسٹی کے کھلاڑیوں سے خطاب کرتے ہوئے کہا کہ کھیل نوجوانوں میں سماجی ہم آہنگی، جماعتی جذبہ اور خود اعتمادی کا جذبہ پیدا کرتے ہیں۔ کھیل آپ کو حوصلے اور ہمت کے ساتھ شکست قبول کرنا سکھاتے ہیں۔اگر آپ جسمانی طور پر فٹ ہیں تو آپ ذہنی طور پر محتاط رہیں گے۔


    انہوں نے حکومت، سماج اور تعلیمی اداروں کے درمیان بچوں کی حوصلہ افزائی کے لئے کھیلوں کو ایک با قاعدہ پیشہ کے طور پر اپنانے کے لئے آپسی تال میل کے ساھ کوششیں کرنے کی ضرورت پر زور دیا۔


    جناب نائیڈو نے کھیلو انڈیا، فٹ انڈیا، یوگا جیسے پروگرام شروع کرنے کے لئے ستائش کرتے ہوئے اس میں ہر شہری خصوصاً نو جوانوں کی شمولیت کا مشورہ دیا اور تعلیمی اداروں سے بھارت کو صحت مند بنانے کے لئے جامع مہم چلانے پر زور دیا۔ انہوں نے کہا کہ اس طرح کے پروگراموں کو عوامی تحریک بنایا جانا چاہئیے۔


    نائب صدر نے کہا کہ ملک کو اقتصادی طور پر مضبوط بنانے کے لئے اس کی آبادی کو جسمانی طور پر فٹ بننا ہوگا، اور س کے لئے نائب صدر نے ملک کے ہر شہری سے اپنے آپ کو چست درست رکھنے اور قوم کی ترقی میں تعاون دینے اور ترقیاتی ساجھے دار بننے پر زور دیا۔


    جناب نائیڈو نے یو گا کے فروغ یا طرز حیات کے باعث ہونے والی بیماریوں سے بچاؤ کے لئے با قاعدہ کثرت کی ضرورت پر زور دیا اور فطرت کی جانب واپسی کی ضرورت کو اجاگر کیا۔ انہوں نے اس خواہش کا اظہار کیا کہ لوگوں کو چاہئیے کہ وہ فطرت کی گود میں مزید وقت لگائیں۔


    نائب صدر جمہوریہ کے سیکریٹری جناب آئی وی سبا راؤ، پنجاب یونیورسٹی کے وائس چانسلر پروفیسر راج کمار، اور فیکلٹی ممبران بھی کھیلو انڈیا یونیورسٹی گیمز کی تگقریب کے موقع پر پنجاب یونیورسٹی کی جانب سے شریک تھے۔


    نائب صدر جمہوریہ کی تقریر کا متن حسب ذیل ہے:۔


    پنجاب یونیورسٹی کے وائس چانسلر، پنجاب یونیورسٹی کے ایتھلیٹک ٹیم کے ممبران، اساتذہ، پیارے نو جوان دوستو،


    آپ سبھی کا نائب صدر جمہوریہ کی رہائش گاہ پر استقبال کرنے کا موقع پا کر خوشی محسوس کر رہا ہوں۔ با صلاحیت طلباء اور عالم اساتذہ کی موجودگی ہمیشہ خوشی کا احساس فراہم کرتی ہے۔


    حال ہی میں بھوبنیشور میں منعقدہ پہلے کھیلو انڈیا یونیورسٹی گیمز میں پنجاب یونیورسٹی کے با صلاحیت نو جوان طلباء نے 17 طلائی، 18 نقرئی اور 10 کانسے کے تمغے حاصل کر کے اول مقام حاصل کیا ہے۔ ٹیم کے سبھی ممبران کو میری دلی مبارک باد۔ آپ کی یونیورسٹی کے چانسلر کے طور پر، آپ کی ہرحصولیابی سے خود کو قریب سے جڑا ہوا پاتا ہوں۔


    آپ کی کوششیں، آپ کو، آپ کے اساتذہ کو، آپ کے اہل خانہ کو آپ کی یونیورسٹی کے لئے باعث فخر ہیں۔ آپ کی کامیابی، آپ کی ذاتی کامیابی نہیں ہے، بلکہ آپ کے ادارے اور سماج کے لئے بھی یہ باعث فخر و افتخار ہے۔ اس لئے آپ کی کامیابی اور بھی قابل خیر مقدم ہے۔ پنجاب یونیورسٹی اور اس علاقے کے دیگر تعلیمی اداروں نے نو جوانوں میں کھیل کا جذبہ پیدا کرنے میں قابل ذکر حصہ لیا ہے۔ پنجاب یونیورسٹی کو کھیل کود میں قابل ذکر حصولیابیوں کے لئے 14 ویں بار حکومت ہند کی ایم اے کے اے ٹرافی (مولانا ابوالکلام آزاد ٹرافی) سے نوازا گیا ہے۔


    مجھے یہ جان کر خوشی ہوئی ہے کہ حکومت نے کھیلو انڈیا پروگرام کے تحت ملک میں کھیل کی صلاحیت کو پہچاننے اور انہیں تربیت دینے اور حوصلہ بخشنے کا ایک جامع پروگرام تیار کیا ہے۔ ہر کھلاڑی کو آٹھ سال تک پانچ لاکھ روپئے سالانہ کی اقتصادی مدد دینے کا اہتمام کیا گیا ہے۔


    2018 سے کھیلو انڈیا نو جوان کھیل کود کا اہتمام کیا جا رہا ہے۔ اس سال بھی جنوری میں، گواہاٹی میں منعقدہ کھیلو انڈیا نو جوان کھیلوں میں، مختلف ریاستوں کے تقریباً 9 ہزار نو جوانون کھلاڑیوں نے حصہ لیا ہے۔ مجھے خوشی ہے کہ ان کھیلوں میں ہریانہ نے دوسرا اور پنجاب نے دسواں مقام حاصل کیا ہے۔ ملک کو مختلف با صلاحیت نو جوان حاصل ہو ئے ہیں۔


    مجھے خاص طور پر اطمینان ہے کہ گزشتہ ہفتے ہی ملک کے پہلے کھیلو انڈیا سرمائی کھیل کشمیر کے گلمرگ میں کامیابی کے ساتھ منعقد کئے گئے، جس میں 20 ریاستوں کے تقریباً 9 ہزار با صلاحیت کھلاڑیوں نے 30 کھیلوں میں حصہ لیا۔ آپ اندازہ لگا سکتے ہیں کہ جو علاقہ برسوں تک دہشت گردی کے زہر کو جھیل رہا تھا، وہاں پر ایسے کھیلوں کا کامیاب انعقاد مقامی لوگوں، وہاں کے کھلاڑیوں، نو جوانوں اور انتظامیہ کے لئے، امید کا کتنا موافقانہ پیغام دیتا ہے۔


    ان کھیلوں کے انعقاد کے لئے میں مرکز اور ریاستی حکومتوں اور مقامی انتظامیہ، کالجوں، یونیورسٹیوں اور سب سے زیادہ مقابلوں میں حصہ لینے والے کھلاڑیوں کا خیر مقدم کرتا ہوں جن کی کوششوں سے تقریباً دو ہزار سے زیادہ نو جوان کھیل صلاحیتوں کو کھیلو انڈیا پروگرام کے تحت نامزد کیا جا سکا ہے۔ یہ دو ہزار نو جوان ملک میں اسپورٹنگ ٹیلنٹ پول بنائیں گے جنہیں عالمجی مقابلوں کے لئے تربیت اور ترغیب دی جا سکے۔


    ان کوششوں کے نتائج ظاہر بھی ہونے لگے ہیں۔ حالیہ برسوں میں ایتھلیٹک، کشتی، مکے بازی، بیڈ منٹن، جمناسٹک جیسے کھیلوں میں بین الاقوامی، عالمی یا علاقائی ٹورنامنٹ میں بھارتیہ کھلاڑیوں کی حصولیابیاں خاص طور پر خاتون کھلاڑیوں کی حصولیابیاں نئی توقعات کے دروازے کھولتی ہیں۔


    مجھے خوشی ہے کہ وزیر اعظم جناب نریندر مودی کی ’فٹ انڈیا مہم‘ لوگوں کو چست اور صحت مند رکھنے کی حوصلہ افزائی کرتی ہے۔


    کھیل کود، جسمانی کثرت ہر روایت کا حصہ رہے ہیں۔ ضرورت ہے اس روایت کو زندہ رکھنے کی، اس سے وابستگی کی، ایسی صلاحیتوں کو شناخت کر کے انہیں تربیت دینے کی۔ اس مقصد کے حصول کے لئے حکومت یوگ، فٹ انڈیا، کھیلو انڈیا جیسے پروگراموں کو عوامی مہم کے طور پر چلا رہی ہے۔ ان عوامی مہموں میں ہر شہری، ہر ادارے، خاص طور پر نو جوان اور تعلیمی اداروں کا اہم کردار ہو گا۔ تب ہی کھیل کود کو سماج میں قبولیت ملے گی، لوگ کثرت کو اور مشق کو طرز حیات میں اپنائیں گے۔ کھیل کود کے لئے ایک سماجی ثقافت تیار ہو سکے گی۔


    نو جوان دوستو،


    ملک کی ترقی ایک رخی نہیں ہو تی، ملک کی ترقی کو صرف جی ڈی پی کے ذریعے ہی نہیں ناپا جا سکتا، اس سے ملک کی اقتصادی ترقی کا اندازہ تو لگا یا جا سکتا ہے لیکن ملک میں صلاحیت کا اندازہ نہیں لگایا جا سکتا، معاشرے میں نو جوانوں کی مستقبل کی توقعات کا اندازہ نہیں لگا یا جا سکتا۔ قوم صرف اقتصادی طور پر ہی ترقی نہیں کرتی، وہ معاشرے کے سنسکار، نو جوانوں کے اونچے نشانے، اس کے لئے کوششوں سے ترقی یافتہ ہوتا ہے۔ آپ کے مقاصد، نشانے، آپ کی کوششیں ہی اس ملک کی ترقی کو رفتار اور سمت دیں گے۔


    ایک بار پھر میں آپ سبھی کو آپ کی کامیابیوں اور حصولیابیوں کے لئے مبارک باد دیتا ہوں۔ مجھے یقین ہے کہ آپ کی حصولیابیوں سے متاثر ہو کر یونیورسٹی جلد ہی سنتھیٹک ایتھلیٹکس ٹریک، سائیکلنگ ویلڈوروم اور اسکویش کورٹ جیسی سہولیت فراہم کرسکے گی۔


    نائب صدر جمہوریہ کی رہائش گاہ پر خیر مقدم کا موقع فراہم کیا، آپ سبھی کو مبارک دیتا ہوں۔ جے ہند


    ۔۔۔۔۔۔


    U.1193

    
    
    (Release ID: 1606232) Visitor Counter : 3
    
    
      Read this release in: English , Hindi