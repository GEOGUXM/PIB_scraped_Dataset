      جل شکتی وزارت

      آبی وسائل کے محکمہ کے سیکریٹری نے ‘‘صنعتوں میں بڑھتے پانی کے بہتر استعمال’’ کے موضوع
      
      پرورکشاپ کا افتتاح کیا
      
      یوپی سنگھ نے صنعت سے سی ایس آر کےحصہ کے اختراعات کے طورپر ‘‘کارپوریٹ واٹر، رسپانسبلٹی اپنانے کی اپیل کی

      Posted On: 05 MAR 2020 2:41PM by PIB Delhi

    نئی دہلی ،05 ؍ مارچ :آبی وسائل ، ندیوں کی ترقی اور گنگا کی صفائی کی وزارت کے سیکریٹری جناب یوپی سنگھ نے کارپوریٹ سماجی ذمہ داری(سی ایس آر) کے التزامات کے حصے کے طورپر کارپوریٹ آبی ذمہ داری (سی ڈبلیوآر) اپنانے کی اپیل کی ہے۔ انہوں نے ‘‘صنعتوں میں بڑھتے پانی کے کفایتی استعمال’’ کے موضوع پر قومی آبی مشن (این اڈبلیو ایم)کے زیر اہتمام منعقدہ ورکشاپ کے افتتاحی اجلاس سے خطاب کرتے ہوئے انہوں نے کہا کہ عالمی معیارات کے مقابلے میں ہماری صنعتیں اب بھی پانی کا بہت زیادہ استعمال کرتی ہیں۔یہاں یہ بات قابل ذکر ہے کہ ‘‘ہر کام دیش کے نام’’ پہل کے حصے کے طورپر مذکورہ ورکشاپ کا انعقاد کیا گیا ہے۔انہوں نے کہا کہ پانی کی کھپت کو کم کرنے کی غرض سے پانی کے استعمال کے تعلق سے مختلف صنعتوں میں زمینی مطالعے کی ضرورت ہے۔


    زیر زمین پانی کی سطح میں تیزی سے آرہی کمی پر تشویش ظاہر کرتے ہوئے جناب یوپی سنگھ نے کہا کہ زمین کے اندر پانی کی سطح بحال رکھنے کے تحت زمین کے اندر کتنا پانی جمع ہوتا ہے اس کے مقابلے میں ہم زمین سے ڈھائی گنا زیادہ پانی کی نکاسی کرتے ہیں۔انہوں نے کہا کہ ہد سے زیادہ آبی وسائل کی نکاسی کے نتیجے میں ہمیں پانی کی قلت کا سامنا ہے۔


    جناب یوپی سنگھ نے کہا کہ ‘‘پنجاب اور ہریانہ جسے ہندوستان کے اناج کا بھنڈار کہا جاتا ہے ، وہ اب بھی جھارکھنڈ اور چھتیس گڑھ کے فی ہیکٹیئر تین ہزار ٹن کے مقابلے میں تقریباً پانچ ہزار ٹن سے زیادہ کی پیداوار کرنے کی فصل اگا رہا ہے، لیکن ان ریاستوں میں فی یونٹ پانی کی پیداواریت پنجاب اور ہریانہ کے مقابلے میں بہت زیاد ہے۔’’ انہوں نے کہا کہ ‘‘ہماری اصل پریشانی بندیل کھنڈ جیسے روایتی طورپر خشک خطے نہیں ہیں، بلکہ ہریانہ اور پنجاب میں جو صورت حال پیدا ہورہی ہے، یہ ہمارے لئے باعث تشویش ہے۔


    انہوں نے کہا کہ حالیہ برسوں کے دوران آب و ہوا کی تبدیلی کے نتیجے میں بارش کے طریقوں میں تبدیلیاں آئی ہیں۔انہوں نے کہا کہ اس تبدیلی کے نتیجے میں ہمیں با ربار سوکھے اور سیلاب کا سامنا کرنا پڑے گا۔


    اس موقع پر وزارت کے ایڈیشنل سیکریٹری اور این ڈبلیو ایم کے مشن ڈائریکٹر جناب جی اشوک کمار نے کہا کہ کاغذ اور گتے کی صنعت پانی کی کھپت کم کرکے تقریباً نصف تک کرسکتی ہے، لیکن اس سلسلے میں بہت کچھ کیا جاسکتا ہے، کیونکہ اب بھی عالمی معیارات کے مقابلے میں 5 سے 10 گنا زیادہ ہورہی ہے۔


    *************


    م ن۔ش س۔ ن ع


    ( U : 1067)

    
    
    (Release ID: 1605403) Visitor Counter : 7
    
    
      Read this release in: English , Hindi