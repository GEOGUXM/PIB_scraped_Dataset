      خواتین اور بچوں کی ترقیات کی وزارت

      خواتین میں ناقص تغذیہ
      Posted On: 12 MAR 2020 5:15PM by PIB Delhi


    نئی دہلی،12مارچ : خواتین اوربچوں کی ترقی کی مرکزی وزیر محترمہ اسمرتی زوبن ایرانی نے آج راجیہ سبھا میں ایک سوال کے تحریری جواب میں اطلاع فراہم کی کہ 16-2015میں وزارت صحت اور خاندانی فلاح وبہبود کے ذریعہ منعقدہ قومی خاندانی صحت سروے ( این ایف ایچ ایس ) ۔ 4کی حالیہ رپورٹ کے مطابق 22.9فیصد خواتین ( 15تا49برس کی عمرمیں ) کاوزن کم ہے ( بی ایم آئی 18.5 kg/m2 سے کم ہے )۔وہ پانچ ریاستیں جن کے اندر خواتین میں ناقص غذائیت کا تناسب سے زیادہ ہے وہ ریاستیں جھارکھنڈ ( 31.5فیصد )بہار(30.4فیصد ) ، دادراورنگرحویلی ( 28.7فیصد ) مدھیہ پردیش ( 28.4فیصد ) ، گجرات ( 27.2فیصد )اورراجستھان(27فیصد ) ہیں ۔


    حکومت نے ناقص تغذیہ کے معاملے کو کافی ترجیح دی ہے اورحکومت اس مسئلے کو حل کرنے کے لئے سنجیدگی کے ساتھ کوششیں کررہی ہے ۔


    ملک بھرمیں براہ راست کے ساتھ ساتھ بالواسطہ اقدامات کے ساتھ مختلف اسکیموں کو نافذ کیاجارہاہے ۔ ملک میں خواتین اور بچو ں میں ناقص تغذیے کی کمی کے مسئلے کو حل کرنے کے لئے بچوں کی ترقی کی مربوط خدمات ( آئی سی ڈی ایس )جیسی بڑی اسکیم کے تحت آنگن واڑی خدمات ، نابالغ لڑکیو ں کے لئے اسکیم اورپردھان منتری ماترووندنا یوجنا ( پی ایم ایم وی وائی ) جیسی اسکیمیں لاگوکی جارہی ہیں ۔یہ اسکیمیں براہ راست ہدف پرمبنی اقدامات ہیں ۔


    آنگن واڑی خدمات اسکیم کا مقصد حاملہ خواتین اور دودھ پلانے والی ماوؤ ں میں ناقص تغذیئے اور ان کی صحت کی صورت حال کو بہتربنانا ہے ۔اس کے علاوہ اس اسکیم کا مقصد بچوں اورماووں کی شرح اموات ، مرض اور ناقص غذائیت کے واقعات میں کمی لاناہے ۔ اس اسکیم کے تحت حاملہ خواتین اور دودھ پلانے والی ماووں کو اضافی تغذیہ ، بھرپورغذاصحت سے متعلق تعلیم ، ٹیکہ کاری ، ہیلتھ چیک اپ اور ریفرل خدمات فراہم کرائے جاتے ہیں ۔


    نابالغ لڑکیوں کے لئے اسکیم کو 11 سے 14برس کے عمرگروپ میں اسکول نہ جانے والی نابالغ لڑکیوں کے لئے ، انھیں خود سے ترقی اوربااختیاربنانے ، تغذیہ اورصحت سے متعلق صورت حال کو بہتربنانے ، صحت ، صفائی ستھرائی اورغذائیت سے متعلق بیداری پھیلانے کے لئے ، نیز اسکول سے باہررہ جانے والی نابالغ لڑکیوں کو باقاعدہ طورپر اسکول کی جانب کامیابی کے ساتھ واپس لانے کے لئے تعاون فراہم کرنے ، لرننگ /ہنرمندی کی تربیت فراہم کرنے ،انھیں گھرپر ہی ہنرمندی اور زندگی سے متعلق دیگرہنروں کی ترقی کے لئے لاگوکی جارہی ہے ۔


    پردھان منتری ماترووندنا یوجنا ( پی ایم ایم وی وائی ) کوحاملہ خواتین اوردودھ پلانے والی ماووں ( پی ڈبلیو اینڈ ایل ایم ) کے درمیان صحت کو بہتربنانے کے لئے ذہنی رویے میں تبدیلی لانے کے لئے نقد رقم فراہم کرنے کے مقصد کے ساتھ لاگوکی جارہی ہے ۔ اس کے علاوہ اس اسکیم کا مقصد نقدرقم کی فراہمی کے ذریعہ ان کی اجرت کے نقصانات کو کچھ حد تک کم کرنابھی ہے تاکہ یہ خواتین پہلے بچے کی ولادت سے قبل اور زچگی کے بعد مناسب آرام لے سکیں ۔


    حکومت 18دسمبر ، 2017کو پوشن ابھیان کا آغاز کیا۔ اس ابھیان کے مقاصد میں ایک اہم مقصدایک مقررہ وقت کے اندر نابالغ لڑکیوں، حاملہ خواتین اور دودھ پلانے والی ماووں میں تغذیہ کے صورت حال کو بہتربنانا ہے ۔


    مزید برآں خواتین میں ناقص تغذیہ کے مسئلے کو حل کرنے کے لئے صحت اورخاندانی بہبود کی وزارت کے ایک فلیگ شپ پروگرام ، قومی صحت مشن (این ایچ ایم ) کے تحت جو اقدامات کئے گئے ہیں ان میں انیمیامکت بھارت ، ماووں اوربچوں کی صحت خدمات اور ماووں اوربچوں کی نگہداشت سے متعلق بیداری پھیلانے کے لئے گاوں کی صحت ، صفائی ستھرائی اورتغذیئے کے لئے ماہانہ دنوں کی تنظیم ، آئرن اور فولک ایسڈ ( آئی ایف اے ) سپلیمنٹ ، کیلشیم سپلیمنٹ اور آئیوڈائزڈ نمک کا فروغ، شامل ہیں ۔


    ***************


    ( م ن ۔ م ع۔ ع آ)


    U-1189

    
    
    (Release ID: 1606175) Visitor Counter : 4
    
    
      Read this release in: English