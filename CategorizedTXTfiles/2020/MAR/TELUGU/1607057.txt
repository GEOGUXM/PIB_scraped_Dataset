      ఆరోగ్య, కుటుంబ సంక్షేమ‌ మంత్రిత్వ శాఖ

      కోవిడ్-19 చర్యలు, వాటి నిర్వహణకు ఢిల్లీ-ఎన్సిఆర్ లో ఉన్న ప్రైవేట్ ఆస్పత్రుల భాగస్వామ్యంపై డాక్టర్ హర్షవర్ధన్ నేతృత్వంలో ఉన్నత స్థాయి సమావేశం
      కోవిడ్-19 ని ఎదుర్కొనే చర్యల నిర్వహణలో ప్రభుత్వ, ప్రైవేట్ రంగాల ఉమ్మడి భాగస్వామ్యులు అవ్వాల్సిన సమయం ఇది: డాక్టర్ హర్షవర్ధన్

      Posted On: 05 MAR 2020 9:25PM by PIB Hyderabad

    కోవిడ్- 19 ని సమర్థవంతంగా ఎదుర్కోడానికి చేపట్టే నిర్వహణ చర్యల్లో ప్రభుత్వ , ప్రైవేట్ రంగాల ఉమ్మడి వ్యూహంపై కేంద్ర ఆరోగ్య శాఖ ఎంట్రీ డాక్టర్ హర్షవర్ధన్ కీలక సమావేశం నిర్వహించారు. దేనిలో ఢిల్లీ-ఎన్సిఆర్ పరిథిలో ఉన్న ప్రైవేట్ ఆస్పత్రుల యాజమాన్యాలు , నిర్వాహకులు పాల్గొన్నారు. నీతి ఆయోగ్ (ఆరోగ్యం) సభ్యుడు డాక్టర్ వి.కె.పాల్ , శాఖ కార్యదర్శి శ్రీమతి ప్రీతి సుడన్ కూడా పాల్గొన్నారు.


    నిర్వహణ పరంగా దేశ వ్యాప్తంగా తీసుకుంటున్న చర్యలపై ఈ సందర్బంగా ఒక ప్రెజెంటేషన్ ఇచ్చారు. కలిసికట్టుగా జరిగిన ఉమ్మడి ప్రయత్నాల వల్ల ఇప్పటి వరకు మంచి ఫలితాలు సాధిస్తున్నామని , ఇంకా గట్టి చర్యలు చేపట్టాల్సిన అవసరం ఉందని డాక్టర్ హర్షవర్ధన్ చెప్పారు.


    ఆస్పత్రుల్లో పడకల సామర్థ్యం అందుకు తగ్గ సంసిద్ధత , ఐసోలేషన్ వార్డులు , శాంపిల్ కలెక్షన్ , వైద్య పరీక్ష ఇందుకు అనుసరిస్తున్న విధివిధానాలు మొదలైన చర్యలన్నిటిని క్షుణ్ణంగా కేంద్ర మంత్రి అడిగి తెలుసుకున్నారు. ఇప్పటికే 35 ల్యాబ్ లను గుర్తించామని , వాటి సంఖ్యను మరో 100 వరకు పెంచుతున్నామని ఆరోగ్య శాఖా కార్యదర్శి వివరించారు. ఉమ్మడి విధానాలు , వ్యూహాలు అమలు చేయాలని డాక్టర్ హర్షవర్ధన్ పిలుపునిచ్చారు. వాస్తవమైన , ఖచితమైన , అధికారికమైన సమాచారం ప్రజలకు చేరాలని , ఇందుకు సామజిక మాధ్యమాలను సమర్థవంతంగా వినియోగించాలని డాక్టర్ హర్షవర్ధన్ సూచించారు.


    వ్యాధి నిరోధక చర్యల నిర్వహణలో ప్రభుత్వం తీసుకుంటున్న చర్యలను , సకాలంలో స్పందించిన తీరును ప్రైవేట్ ఆస్పత్రులు ప్రశంసించాయి. ప్రభుత్వంతో కలిసి ఈ మహమ్మారి ని పారద్రోలడానికి పనిచేస్తామని ఆస్పత్రులు హామీ ఇచ్చాయి.


    ఈ సమావేశంలో ఆరోగ్య మంత్రిత్వ శాఖా అధికారులతో పాటు ప్రైవేట్ ఆస్పత్రులు మెడేంట , అపోలో , మాక్స్ , ఫోర్టిస్ , సిగ్నస్ , ఆర్టెమిస్ , ఆసియన్ (ఫరీదాబాద్) , మెట్రో , పరస్ , సర్వోదయ , విపిఎస్ , నయతి యాజమాన్యాలు పాల్గొన్నారు. ఫిక్కీ , ఐఎంఏ ప్రతినిధులు పాల్గొన్నారు.


    ****

    
    
    (Release ID: 1607057) Visitor Counter : 21
    
    
      Read this release in: English , Urdu , Hindi