      సమాచార, ప్రసార మంత్రిత్వ శాఖ

      సమాచార, ప్రసార మంత్రిత్వ శాఖ ఆధ్వర్యంలో కమ్యూనిటీ రేడియోఅవగాహన వర్క్ షాప్
      Posted On: 03 MAR 2020 6:17PM by PIB Hyderabad


    సీకింగ్ మోడరన్ అప్లికేషన్స్ ఫర్ రియల్ ట్రాన్స్ఫర్మేషన్ (స్మార్ట్) భాగస్వామ్యంతో సమాచార , ప్రసార మంత్రిత్వ శాఖ నిర్వహించిన 3 రోజుల కమ్యూనిటీ రేడియో అవగాహన వర్క్ షాప్ మార్చి 2 , 2020 న ప్రారంభమైంది.


    కమ్యూనిటీ రేడియో , భారత ప్రభుత్వ ప్రధాన కార్యక్రమాలలో ఒకటి. అట్టడుగు వర్గాలకు చెందిన వారిని చేరుకోవడానికి ఇది చాలా శక్తివంతమైన మాధ్యమం. కమ్యూనిటీ రేడియో అనే భావన , దాని అప్లికేషన్ ప్రాసెస్ , అవసరం , ప్రయోజనం మరియు ప్రోగ్రామింగ్ గురించి వివిధ సంస్థలకు వివరంగా వివరించడం ఈ వర్క్ షాప్ ముఖ్య ఉద్దేశ్యం అని స్మార్ట్ వ్యవస్థాపకులు అర్చన కపూర్ అన్నారు. అంతేకాకుండా , అభ్యాసకుల అనుభవ భాగస్వామ్య సెషన్లు మరియు కార్యాచరణ మరియు సుస్థిరత సమస్యలపై చర్చలు , సుస్థిరత , సమాజ భాగస్వామ్యం మరియు మరెన్నో సమస్యలను తగ్గించడానికి కమ్యూనిటీ రేడియో సహాయపడతాయి. ఈ వర్క్ షాప్ లో 45 ప్రభుత్వేతర సంస్థలు , విద్యాసంస్థల ప్రతినిధులు , తెలంగాణ , ఆంధ్ర ప్రదేశ్‌ లోని కృషి విజ్ఞాన కేంద్రాలు పాల్గొంటున్నాయి. ప్రజలకు సమాచారం మరియు వినోదాన్ని అందించడానికి కమ్యూనిటీ రేడియో తక్కువ ఖర్చుతో కూడిన మాధ్యమం అని అర్చన కపూర్ అన్నారు. సమాచార , ప్రసార మంత్రిత్వ శాఖ ప్రతీ సంవత్సరం అభివృద్ది చెందిన జిల్లాలలో 8 వర్క్ షాప్‌లను నిర్వహిస్తుంది.


    శ్రీమతి రుక్మిణి వెమరాజు కమ్యూనిటీ మీడియా నిపుణులు , మరియు కన్సల్టెంట్ , స్మార్ట్ మాట్లాడుతూ , కమ్యూనిటీ రేడియో కింది స్థాయి వర్గాల సాధికారతకు చాలా శక్తివంతమైన సాధనం. ఇది వాణిజ్య స్టేషన్ల కు భిన్నమైనది , ఎందుకంటే ఇక్కడ ప్రతీ ఒక్కరి భాగస్వామ్యం ఉంటుంది. ఇరు వైపులా కమ్యూనికేషన్ ను ప్రోత్సహిస్తుంది , ఇక్కడ శ్రోతలు నిర్మాతలు అవుతారని అన్నారు.


    శ్రీమతి ఎస్తేర్ కార్ , మాజీ డిజి , పిఐబి సుస్థిరతకు సంబంధించిన సెషన్‌ లో మాట్లాడుతూ, స్థిరత్వం యొక్క వివిధ అంశాల గురించి మాట్లాడారు. కమ్యూనిటీ రేడియో ప్రభావవంతంగా ఉండాలంటే , సమాజం , కంటెంట్ , మానవ వనరులు , సంస్కృతి మరియు ఆర్థిక దృక్పథం నుండి మనం స్థిరత్వాన్ని చూడాల్సిన అవసరం ఉందని ఆమె అన్నారు. ప్రభుత్వం చేస్తున్న ప్రయత్నాలు , రాయితీలు ఇవ్వడం మరియు ప్రకటనల మద్దతు వంటి వాటి గురించి తన అనుభవాలను బృందంతో పంచుకున్నారు. ప్రభుత్వ మార్గదర్శకాల గురించి , ప్రకటనల రేట్లు ప్రభుత్వ పరంగా ఏ విధంగా ఉంటాయో వివరించారు.


    బెంగళూరు , తెలంగాణ కు చెందిన ఆపరేటింగ్ కమ్యూనిటీ రేడియో స్టేషన్లు అనుభవ భాగస్వామ్య సెషన్‌లో పాల్గొన్నాయి. వారు తమ మార్పుల కథలు , వారి విజయం మరియు వారి తొలి నాళ్లలో వారు ఎదుర్కొన్న సవాళ్లను బృందంతో పంచుకున్నారు. బెంగళూరు నుండి రేడియో యాక్టివ్ కొత్త ఆసక్తిగల సంఘాలను కనుగొనడం గురించి మాట్లాడారు , ధార్వాడ్ లో న క్రిషి సిఆర్ఎస్ నుండి డాక్టర్ దేవేంద్రప్ప , రైతులతో ఆన్‌లైన్ మరియు ఆఫ్‌లైన్‌ లో సంభాషించిన వారి అనుభవాన్ని మరియు ఉత్పాదకతను పెంచడంలో వారు సాధించిన విజయాన్ని పంచుకున్నారు శ్రోతల సంఘాన్ని సృష్టించడం చాలా ముఖ్యం అని ఆయన అన్నారు.


    నమ్మ ధ్వని కి చెందిన శ్రీ శివ శంకర మాట్లాడుతూ ఒక స్టేషన్ నడుపుతున్నప్పుడు ఎత్తుపల్లాలు ఉంటాయని పట్టుదలతో సాధిస్తే స్టేషన్‌ నవ్య నూతనంగా ఎలా మారుతుందో వివరించారు. ఈ వర్క్ షాప్‌ కు ఆతిథ్య భాగస్వామి స్టేషన్ అయిన రేడియో చార్మినార్ మాట్లాడుతూ, నీడ్ బేస్డ్ ప్రోగ్రామింగ్ గురించి మాట్లాడారు. రేడియో ప్రజ్ఞ్యా , హైదరాబాద్ మరియు హర్యానా లోని రేడియో మేవాట్ కూడా కార్యకలాపాలను విస్తరించాల్సిన అవసరాన్ని చర్చించారు. ఈ సెషన్ లలో పాల్గొన్న వారు స్వంత స్టేషన్లను ఏర్పాటు చేయడం ద్వారా 280 స్టేషన్ల చిన్న కుటుంబంలో చేరాలని పిలుపునిచ్చారు.


    ఈ సెషన్లలో పాల్గొన్న బృందాలని 6 గ్రూపులుగా విభజించారు మరియు ప్రతి బృందానికి డమ్మీ స్టేషన్లను ఏర్పాటు చేసే పని ఇవ్వబడింది. వారు ఒక పేరు ఇవ్వమని , సంఘాన్ని గుర్తించాలని , కంటెంట్‌ను ఉత్పత్తి చేయాలని మరియు వారి స్వంత ఆర్థిక వనరులను పంచుకోవాలని కోరారు. ఈ బృందాలు తమ స్టేషన్లు మరియు కంటెంట్‌ను రేపు సమర్పించాలని కోరారు.


    ఈ సెషన్లలో పాల్గొన్నవారు చాలా ఉత్సాహంగా ప్రతీ సెషన్లలో భాగస్వామ్యులయ్యారు మరియు వారి స్వంత రేడియో స్టేషన్లను ప్రారంభించడానికి సుముఖత వ్యక్తం చేశారు.


    ***


    

    
    (Release ID: 1605015) Visitor Counter : 9
    
    
      Read this release in: English