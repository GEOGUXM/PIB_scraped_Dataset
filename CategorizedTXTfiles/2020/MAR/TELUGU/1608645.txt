      హోం మంత్రిత్వ శాఖ

      8 రాష్ట్రాలకు రూ. 5,751.27 కోట్ల అదనపు కేంద్ర సహాయాన్ని ప్రకటించిన కేంద్ర హోం మంత్రి అధ్యక్షతన ఏర్పాటైన ఉన్నత స్థాయి కమిటీ
      2019లో వరదలు, కొండచరియలు విరిగి పడడం, బుల్ బుల్ తుఫాను లాంటి ప్రకృతి వైపరిత్యాలను ఎదుర్కొన్న బీహార్, కేరళ, మహారాష్ట్ర, నాగాలాండ్, ఒడిశా, రాజస్థాన్ మరియు పశ్చిమ బెంగాల్ రాష్ట్రాలతో పాటు 2018-19లో రబీ కరువును ఎదుర్కొన్న కర్ణాటక రాష్ట్రాలకు సాయం
      
      Posted On: 27 MAR 2020 6:12PM by PIB Hyderabad


    2019లో వరదలు, కొండచరియలు విరిగి పడడం, తుఫాను, కరువు నుంచి ఇబ్బంది ఎదుర్కొన్న 8 రాష్ట్రాలకు జాతీయ విపత్తు ప్రతిస్పందన నిధి (ఎన్.డి.ఆర్.ఎఫ్) కింద కేంద్ర హోం మంత్రి శ్రీ అమిత్ షా అధ్యక్షతన ఏర్పాటైన ఉన్నత స్థాయి కమిటీ (హెచ్.ఎల్.సి) ఆమోదం తెలిపింది.


    జాతీయ విపత్తు ప్రతిస్పందన నిధి (ఎన్.డి.ఆర్.ఎఫ్ ) నుంచి ఎనిమిది రాష్ట్రాలకు రూ.5751.27 కోట్ల రూపాయల అదనపు సాయాన్ని హెచ్.ఎల్.సి. ఆమోదించింది. ఆర్థిక సంవత్సరం ఏప్రిల్ 1 నాటికి ఎస్.డి.ఆర్.ఎఫ్. ఖాతాలో లభించే 50 శాతం నిల్వల సర్దుబాటుకు లోబడి బీహార్ కు రూ.953.17 కోట్లు, (రూ.400 కోట్లు ఆన్ అకౌంట్ బేసిస్ కింద ఇప్పటికే విడుదల చేయబడ్డాయి), కేరళకు రూ.460.77 కోట్లు, నాగాలాండ్ కు రూ. 177.37 కోట్లు, ఒడిశాకు రూ. 179.64 కోట్లు, మహారాష్ట్రకు రూ. 1758.18 కోట్లు, రాజస్థాన్ కు రూ. 1119.98 కోట్లు, పశ్చిమ బెంగాల్ కు 1090.68 కోట్లు కేటాయించారు. ఇవన్నీ ఆయా రాష్ట్రాలు 2019లో ఎదుర్కొన్న వరదలు, కొండచరియలు విరిగి పడడం, తుఫాను, ఖరీఫ్ కరువు నేపథ్యంలో విడుదల చేశారు. అదే విధంగా 2018-19లో రబీ కరువు ఎదుర్కొన్న కర్ణాటకకు పశుసంవర్థక రంగానికి అదనపు సాయం కింద 11.48 కోట్లు కేటాయించారు.


    2019-20 ఆర్థిక సంవత్సరంలో ఇప్పటి వరకూ కేంద్ర ప్రభుత్వం 29 రాష్ట్రాలకు (పూర్వపు జమ్మూ కశ్మీర్ సహా) రాష్ట్ర విపత్తు ప్రతిస్పందన నిధి (ఎస్.డి.ఆర్.ఎఫ్) నుంచి కేంద్రం వాటాగా రూ. 10,937.62 కోట్లు విడుదల చేసింది. ఎన్.డి.ఆర్.ఎఫ్. పరిధిలోని 8 రాష్ట్రాలకు 14108.58 కోట్లు అదనపు సాయాన్ని ప్రకటించింది.


    *****

    
    
    (Release ID: 1608645) Visitor Counter : 10
    
    
      Read this release in: English , Hindi , Punjabi , Gujarati , Odia , Malayalam