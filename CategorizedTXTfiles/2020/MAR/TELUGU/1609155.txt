      రైల్వే మంత్రిత్వ శాఖ

      లాక్ డౌన్ నేపథ్యంలో చిన్న పరిమాణంలో నిత్యావసర వస్తువుల పార్శిళ్ల ను రవాణా చేయడానికి ప్రత్యక పార్శిల్ రైళ్లను నడపనున్న భారతీయ రైల్వేస్
      ఈ-కామర్స్ కంపెనీలకు గొప్ప వినియోగం కానున్న పార్శిల్ ట్రైన్లు
      
      
      
      ఔషధాలు, వైద్య పరికరాలు, మాస్కులు, ఆహార వస్తువులు మొదలైన వాటి
      
      భారీ రవాణ
      
      
      
      మర్చి 22 నుండి 8 పార్శిల్ రైళ్లను నడుపుతున్న రైల్వేస్; మరో 20 రూట్లలో పార్శిల్ స్పెషల్స్ ను నడపడానికి ప్రణాళిక

      Posted On: 29 MAR 2020 5:20PM by PIB Hyderabad

    కోవిడ్- 19 వ్యాపిస్తున్న ప్రస్తుత తరుణంలో నిరాటంకంగా నిరంతరాయంగా అవసరమైన వస్తువులను దేశవ్యాప్తంగా రవాణా చేయడానికి భారతీయ రైల్వే , పార్శిల్ రైళ్లు పౌరులకు ఆటంకం లేని సేవలను అందిస్తున్నాయి.


    కోవిడ్- 19 వల్ల జరిగిన లాక్ డౌన్ ప్రజల కనీస అవసరాలకు ఎటువంటి ఆటంకం కలగకూడదని భారతీయ రైల్వే సంకల్పం. వైద్య పరికరాలు , ఆహారం వంటి నిత్యావసరాలను చిన్న పరిమాణంలో పార్శిల్ చేసి రవాణా చేయడం చాల ముఖ్యంగా భావించింది రైల్వేస్. కీలకమైన అవసరాన్ని తీర్చడానికి ఈ ప్రయత్నాన్ని ప్రారంభించింది. దేశ నలుమూలలకు అవసరమైన సరకు గమ్యాలకు వేగవంతంగా చేర్చడానికి రైల్వే పార్శిల్ వ్యాన్ లను అందుబాటులోకి తెచ్చారు. ఈ-కామర్స్ సంస్థలు , రాష్ట్ర ప్రభుత్వాల నిత్యావసరాలను రవాణా చేయడానికి ఈ ఏర్పాటు ఉపయుక్తంగా ఉంటుంది. లాక్ డౌన్ కాలంలో ఇప్పటికే కేంద్ర హోం మంత్రిత్వ శాఖ దేశంలో వస్తు , సరకు రవాణాకు ఆంక్షలు సడలించింది. సరఫరా వ్యవస్థ మరింత సమర్థవంతంగా పనిచేయడానికి పార్శిల్ రైళ్లు , వస్తువుల వేగవంత రవాణా ఇపుడు అత్యవసరం. ప్రత్యేక పార్శిల్ రైళ్లను నడపడం వల్ల నిత్యావసర వస్తువులైన డైరీ ఉత్పత్తులు , వైద్య పరికరాలు , ఔషధాలు , వంట నూనెలు ఇతర అవసరమైన వస్తువులను గమ్యాలకు చేర్చడంలో చాల ఉపయోగమవుతుంది.


    అయితే ముఖ్యమైన నిత్యావసరాలను చిన్న ప్యాక్ లలో సరఫరా చేయడం ఇపుడు చాల ముఖ్యం, ఆ లక్ష్యాన్ని భారతీయ రైల్వేస్ నెరవేరుస్తోంది. విమానయానం తర్వాత వేగవంతంగా సరకును పెద్ద మొత్తంలో అంతర్ రాష్ట్ర రవాణా చేయడానికి ఉపయోగపడుతుంది రైల్వేస్. ముఖ్యంగా ఆహార ధాన్యాలు , నూనెలు , ఉప్పు , చక్కెర , బొగ్గు , సిమెంట్ , పాలు , పళ్ళు , కూరగాయలు వంటివి విస్తృతంగా రవాణా చేయడానికి రైల్వే పార్శిల్ సర్వీసులు విస్తృతంగా ఉపయోగపడుతున్నాయి.


    వివిధ రైల్వే జోన్లు ఆయా అవసరాల మేర పార్శిల్ రైళ్లను నడుపుతున్నాయి. ఈ సేవలు అవసరమైన క్లయంట్లను చేరడానికి వివిధ సమాచార మాధ్యమాలు , వ్యాపార ప్రకటనలను వినియోగిస్తోంది రైల్వేస్.


    కొన్ని రైల్వే జోన్లలో నడుపుతున్న ప్రత్యేక పార్శిల్ రైళ్ల వివరాలు ఈ క్రింది విధంగా ఉన్నాయి:


    22.03.2020 నుండి రైల్వే నడుపుతున్న మొత్తం 8 ప్రత్యేక పార్శిల్ రైళ్లు. అదనంగా 20 మార్గాల్లో పార్శిల్ స్పెషల్స్ నడపడానికి ప్రణాళికలు సిద్ధం చేస్తున్నారు.


    ఉత్తర రైల్వే పార్సెల్ ప్రత్యేక రైళ్లు ఈ క్రింది మార్గాల్లో నడుస్తాయి:


    1. న్యూ ఢిల్లీ - గౌహతి


    2. న్యూ ఢిల్లీ - ముంబై సెంట్రల్


    3. న్యూ ఢిల్లీ - కళ్యాణ్


    4. న్యూ ఢిల్లీ - హౌరా


    5. చండీగఢ్ - జైపూర్


    6. మోగా - చాంగ్సరి పార్సెల్ ఆర్‌సిపి.


    దక్షిణ రైల్వే పార్సెల్ ప్రత్యేక రైళ్లు ఈ క్రింది మార్గాల్లో నడుస్తాయి:


    1. కోయంబత్తూర్ - పటేల్ నగర్ (ఢిల్లీ రీజియన్) - కోయంబత్తూర్


    2. కోయంబత్తూర్ - రాజ్‌కోట్- కోయంబత్తూర్


    3. కోయంబత్తూర్ - జైపూర్- కోయంబత్తూర్


    4. సేలం - బటిండా


    సెంట్రల్ రైల్వే పార్సెల్ ప్రత్యేక రైళ్లు ఈ క్రింది మార్గాల్లో నడుస్తాయి:


    1. కళ్యాణ్ - న్యూ ఢిల్లీ


    2. నాసిక్ - న్యూ ఢిల్లీ


    3. కళ్యాణ్ - సంత్రాఘాచి


    4. కళ్యాణ్ - గౌహతి.


    ఆగ్నేయ రైల్వే పార్సెల్ ప్రత్యేక రైళ్లు ఈ క్రింది మార్గాల్లో నడుస్తాయి:


    1. సంక్రైల్ గూడ్స్ టెర్మినల్ యార్డ్ (ఎస్జిటివై) / షాలిమార్ (ఎస్‌హెచ్‌ఎం) నుండి కళ్యాణ్ (కెవైఎన్)


    2. సంక్రైల్ గూడ్స్ టెర్మినల్ యార్డ్ (ఎస్జిటివై) / షాలిమార్ (ఎస్‌హెచ్‌ఎం) నుండి న్యూ గౌహతి గూడ్స్ షెడ్ (ఎన్‌జిసి)


    3. సంక్రైల్ గూడ్స్ టెర్మినల్ యార్డ్ (ఎస్‌జిటివై) / షాలిమార్ (ఎస్‌హెచ్‌ఎం) నుండి బెంగళూరు (ఎస్‌బిసి)


    ఆగ్నేయ మధ్య రైల్వే పార్సెల్ స్పెషల్ రైళ్లు ఈ క్రింది మార్గాల్లో నడుస్తాయి:


    డిమాండ్‌ను బట్టి పార్శిల్ రైళ్ల రాకపోకలకు ప్రారంభం-గమ్యం ఈ రెండే ఉంటాయి. ముంబై మరియు కోల్‌కతా నుండి ఆగ్నేయ మధ్య రైల్వే మార్గం ద్వారా పార్శిల్ రైళ్ల నడపడానికి కొంత భాగం వినియోగించుకుంటారు. పరిశ్రమలు , కంపెనీలు , ఆసక్తిగల ఇతర గ్రూపులు , సంస్థలు , వ్యక్తులు ఈ సేవలను పొందవచ్చు.


    ****

    
    
    (Release ID: 1609155) Visitor Counter : 24
    
    
      Read this release in: English , Hindi , Marathi , Bengali , Gujarati , Tamil , Kannada