      ఆయుష్

      కోవిడ్-19 సంక్షోభ సమయంలో ఆయుర్వేదం ద్వారా రోగ నిరోధక శక్తిని పెంచుకునే స్వీయ రక్షణ చర్యలు
      Posted On: 31 MAR 2020 2:29PM by PIB Hyderabad


    కోవిడ్- 19 విజృంభించడంతో ప్రపంచ వ్యాప్తంగా జీవకోటి తల్లడిల్లుతోంది. ఈ వైరస్ ను నిర్మూలించలేకపోయిన , నివారించడం ఒకటే ప్రస్తుతానికి పరిష్కారం. అందువల్ల దేహంలో సహజ స్వీయ రక్షణ వ్యవస్థను పటిష్టం చేసుకోవలసి ఉంటుంది. రోగనిరోధక శక్తిని పెంచుకోవాలి. ఆయుర్వేదం , జీవన విజ్ఞానం కావడంతో , ఆరోగ్యకరమైన మరియు సంతోషకరమైన జీవితాన్ని కొనసాగించడంలో ప్రకృతి వరం లాంటిది. నివారణే తరుణోపాయం అనే సూత్రంపైనే ఆయుర్వేద విజ్ఞానం ఆధారపడి ఉంది. దినచర్య , రుతుచర్య అనే రెండు ప్రధాన అంశాలు ఆయుర్వేదంలో కీలకం. దినచర్య అంటే రోజు వారి ఆరోగ్య పాలన , రుతుచర్య అంటే మారుతున్న వివిధ కాలాలకు అనుగుణంగా ఆరోగ్య పాలన. ఈ రెంటిపైనే ఆరోగ్యకర జీవనం ఆధారపడి ఉంటుంది.


    ఆయుర్వేదం , మొక్కల ఆధారిత శాస్త్రం. ఆయుర్వేద శాస్త్రీయ గ్రంథాల ప్రకారం ఆమె లేదా అతడి రోగనిరోధక శక్తి పెంపొందించుకుంటే తన అనే మనిషిలో లోని నిరాడంబరత , సరళతపై అవగాహన , ప్రతి వ్యక్తిలోని సామరస్యం వెల్లివిరుస్తుంది. నివారణ ఆరోగ్య చర్యలు మరియు శ్వాసకోశ ఆరోగ్యానికి ప్రత్యేక సూచనతో రోగనిరోధక శక్తిని పెంచడానికి ఆయుష్ మంత్రిత్వ శాఖ ఈ క్రింది స్వీయ-రక్షణ మార్గదర్శకాలను సిఫారసు చేస్తుంది. ఆయుర్వేద సాహిత్యం మరియు శాస్త్రీయ ప్రచురణలు వీటిని పేర్కొన్నాయి.


    సాధారణ చర్యలు:


    1. రోజంతా గోరువెచ్చటి మంచి నీటిని తరుచు తాగుతూ ఉండాలి


    2. రోజూ కనీసం 30 నిమిషాలు యోగాసన , ప్రాణాయామ , ధ్యానం చేయాలి. ఆయుష్ మంత్రిత్వ శాఖ వీటిని సూచించింది. (#YOGAatHome #StayHome #StaySafe)


    3. వంటల్లో పసుపు , జీలకర్ర , ధనియాలు , అల్లం ఉండేలా చూసుకోవాలి.


    ఆయుర్వేదం ద్వారా రోగనిరోధక చర్యలు:


    1. ఉదయాన్నే 10 గ్రాముల చ్యవనప్రాష్(ఒక చెమ్చా) ; మధుమేహం ఉన్నవారు చక్కర లేని చ్యవనప్రాష్ తీసుకోవాలి.


    2. మూలికా తేనీరు (హెర్బల్ టీ) / తులసి , దాల్చినిచెక్క , మిరియాలు , శొంఠి , ఎండుద్రాక్ష తో కూడిన డికాక్షన్- రోజుకు ఒకటి రెండు సార్లు సేవించాలి. అవసరమనుకుంటే రుచి కోసం బెల్లం , తాజా నిమ్మ రసం వేసుకోవచ్చు


    3. అర చెమ్చా పసుపుపొడి కలిపిన 150 మిల్లీలీటర్ల వేడి పాలు - రోజుకు ఒకటి లేదా రెండు సార్లు


    సరళ తరమైన ఆయుర్వేద ప్రక్రియలు:


    1. ముక్కు ద్వారా - నువ్వుల నూనె / కొబ్బరి నూనె లేదా నెయ్యి రెండు నాసికా రంధ్రాలలో (ప్రతిమార్ష్నాస్య) ఉదయం మరియు సాయంత్రం వర్తించండి.


    2. ఆయిల్ పుల్లింగ్ చికిత్స - ఒక చెమ్చా నువ్వులు లేదా కొబ్బరి నూనెను నోటిలో తీసుకోండి. త్రాగవద్దు , 2 నుండి 3 నిమిషాలు నోటిలో పుక్కిలించి ఉమ్మివేయండి , తరువాత వెచ్చని నీరుతో శుభ్రం చేసుకోండి. ఇది రోజుకు ఒకటి లేదా రెండుసార్లు చేయవచ్చు.


    పొడి దగ్గు/గొంతు నొప్పి వచ్చినపుడు:


    1. తాజా పుదీనా ఆకులు లేదా అజ్వైన్- వాము ( కారవే విత్తనాలు) తో ఆవిరి పీల్చడం- రోజుకు ఒకసారి సాధన చేయవచ్చు.


    2. గొంతు లో ఇబ్బందిగా ఉంటె లవంగ పొడిని బెల్లం లేదా తేనెలో కలిపి రోజుకు 2-3 సార్లు సేవించవచ్చు


    3. సాధారణ పొడి దగ్గు , గొంతునొప్పికి తీసుకొనే చర్యలివి. అయితే ఇంకా ఆ సమస్య కొనసాగితే వైద్యుని సంప్రదించాలి.


    తమ సౌలభ్యం మేరకు వ్యక్తిగతంగా ఈ చర్యలు చేపట్టవచ్చు. ఈ చర్యలు దేశవ్యాప్తంగా ఉన్న ఈ క్రింద పేర్కొన్న ప్రముఖ వైద్యుల సిఫార్సుల మేరకు సూచించినవి. అవి అంటువ్యాధుల బారి నుండి కాపాడ్డానికి ఒక వ్యక్తి యొక్క రోగనిరోధక శక్తిని పెంచుతాయి:


    పద్మశ్రీ వైద్య , పి.ఆర్.కృష్ణకుమార్ , కోయంబత్తూర్ , పద్మ భూషణ్ వైద్య దేవేంద్ర త్రిగుణ , ఢిల్లీ , వైద్య పిఎం వారియర్ , కొట్టక్కల్ , వైద్య జయంత్ దేవ్‌పుజారి , నాగ్‌పూర్ , వైద్య వినయ వేలంకర్ , థానే , వైద్య బిఎస్ ప్రసాద్ , బెల్గాం , వైద్య గురుదీప్ సింగ్ జాంనగర్ , ఆచార్య బాలకృష్ణయ్య , హరిద్వార్ , వైద్య ఎంఎస్ బాగెల్ , జైపూర్ , వైద్య ఆర్బి ద్వివేది , హర్దోయి , యుపి , వైద్య కెఎన్ ద్వివేది , వారణాసి , వైద్య రాకేశ్ శర్మ , చండీగఢ్ , వైద్య అబిచల్ చటోపాధ్యాయ , కోల్‌కతా , వైద్య తనూజా నేసరి , ఢిల్లీ , వైద్య సంజీవ్ శర్మ , వైద్య అనూప్ థక్కర్ , జాంనగర్.

    హెచ్చరిక: పైన పేర్కొన్న సలహాలు కోవిడ్- 19 కి చికిత్సగా పేర్కొనలేదు

    
    
    (Release ID: 1609752) Visitor Counter : 58
    
    
      Read this release in: English , Urdu , Marathi , Hindi , Bengali , Assamese , Punjabi , Gujarati , Tamil , Kannada