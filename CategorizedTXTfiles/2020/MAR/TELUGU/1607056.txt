      ఆరోగ్య, కుటుంబ సంక్షేమ‌ మంత్రిత్వ శాఖ

      కోవిడ్-19 పై తీసుకుంటున్న చర్యలను సమీక్షించేందుకు రాష్ట్రాలు, కేంద్రపాలిత ప్రాంతాలు, మంత్రిత్వ శాఖలతో డాక్టర్ హర్షవర్ధన్ వీడియో కాన్ఫెరెన్స్
      "కష్టపడి శ్రద్ధపూర్వకంగా మీరు చేస్తున్న కృషి ప్రశంసనీయం ": డాక్టర్ హర్షవర్ధన్

      Posted On: 06 MAR 2020 6:09PM by PIB Hyderabad

    కరోనా వైరస్ ని ఎదుర్కోడానికి రాష్ట్రాలు , కేంద్రపాలిత ప్రాంతాలు తీసుకుంటున్న చర్యలను కేంద్ర మంత్రి డాక్టర్ హర్ష వర్ధన్ కొనియాడారు. తాజా పరిస్థితిని సమీక్షించడానికి కేంద్ర మంత్రి రాష్ట్రాల వైద్య శాఖ మంత్రులు , ప్రభుత్వ ప్రధాన కార్యదర్శులు , కేంద్ర పాలిత ప్రాంతాలతో వీడియో కాన్ఫెరెన్స్ నిర్వహించారు. కేంద్ర విదేశీ వ్యవహారాల శాఖ , షిప్పింగ్ మంత్రిత్వ శాఖ , బ్యూరో అఫ్ ఇమిగ్రేషన్ , పర్యాటక మంత్రిత్వ శాఖ అధికారులు కూడా ఈ సమావేశంలో పాల్గొన్నారు.


    మారుతున్న పరిస్థితులకు అనుగుణంగా సవరించిన పర్యాటక సూచనా సలహాల మార్గదర్శకాలను కూడా ఈ సమావేశంలో వివరించారు. సంబంధిత విమానాశ్రయాల ప్రజారోగ్య అధికారులు , ఎయిర్పోర్ట్ మేనేజర్లతో ఎప్పటికప్పుడు పరిస్థితిని పరీక్షించాలని రాష్ట్రాలను కేంద్ర మంత్రి కోరారు.


    ఐసోలేషన్ వార్డులు , ల్యాబ్ లు , ఇతర మౌలిక సౌకర్యాల సంసిద్ధత , చర్యలను డాక్టర్ హర్షవర్ధన్ సమీక్షించారు. ఇందుకు పని చేస్తున్న సిబ్బంది ఆరోగ్య పరిరక్షణ చర్యలు కూడా అడిగి తెలుసుకున్నారు. ఇందుకు నిర్వహిస్తున్న శిక్షణ కార్యక్రమాలు , అధ్యయన గోష్ఠుల గురించి రాష్ట్రాలు , కేంద్రపాలిత ప్రాంతాలు వివరించాయి. ప్రజలు చేపట్టే మౌలిక ఆరోగ్య పరిరక్షణ చర్యలు , జాగ్రత్తలు సవివరంగా మాధ్యమాల ద్వారా విస్తృతంగా ప్రచారం చేస్తున్నామని ఆయా అధికారులు వివరించారు. ఈ మొత్తం కార్యక్రమాల్లో ప్రజా ప్రతినిధులను విస్తృతంగా భాగస్వామ్యులయ్యేలా చూడాలని సూచించారు . కేంద్ర ఆరోగ్య , కుటుంబ సంక్షేమ మంత్రిత్వ శాఖ , డిజిహెచ్ఎస్ ఉన్నతాధికారులు పాల్గొన్నారు.


    ****

    
    
    (Release ID: 1607056) Visitor Counter : 10
    
    
      Read this release in: English , Hindi