      విద్యుత్తు మంత్రిత్వ శాఖ

      ‘పీఎం కేర్స్‌’ నిధికి పవర్‌గ్రిడ్‌ విరాళం రూ.200 కోట్లు
      Posted On: 31 MAR 2020 8:07PM by PIB Hyderabad


    దేశం మొత్తం స్వీయ దిగ్బంధంలో ఉన్నవేళ కేంద్ర ప్రభుత్వరంగ ‘మహారత్న’ సంస్థ పవర్ గ్రిడ్‌తోపాటు భారత జాతీయ విద్యుత్ సరఫరా సంస్థ (సీటీయూ) ప్రజానీకానికి నిరంతర విద్యుత్ సరఫరా చేస్తున్నాయి. అంతేగాక బాధ్యతగల కార్పొరేట్ పౌర సంస్థగా కరోనా వైరస్‌పై పోరాటం కోసం ‘పీఎం కేర్స్’ నిధికి రూ.130 కోట్ల విరాళం ఇవ్వాలని పవర్ గ్రిడ్ నిర్ణయించింది. దీంతోపాటు ప్రపంచ మహమ్మారి నిర్మూలన కోసం వచ్చే ఆర్థిక సంవత్సరం మరో రూ.70 కోట్ల విరాళం ప్రకటించింది. దీంతో కేంద్ర విద్యుత్ శాఖ, కేంద్ర నవ్య-పునరుత్పాదక ఇంధన శాఖల పరిధిలోని ప్రభుత్వరంగ సంస్థలు ప్రకటించిన రూ.925 కోట్ల మొత్తం విరాళంలో పవర్ గ్రిడ్ వాటా రూ.200 కోట్లకు చేరింది. ఇక పవర్‌ గ్రిడ్‌ ఉద్యోగులు కూడా తమవంతు సౌహార్దత కింద తమ జీతాల్లో కొంత విరాళంగా ఇస్తామని ప్రకటించారు.


    ***

    
    
    (Release ID: 1609763) Visitor Counter : 23
    
    
      Read this release in: English , Hindi , Bengali , Assamese , Gujarati , Tamil