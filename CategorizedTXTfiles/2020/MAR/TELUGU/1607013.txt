      ప్రధాన మంత్రి కార్యాలయం

      బంగబంధు శేఖ్ ముజిబుర్ ర‌హ‌మాన్ యొక్క 100వ‌ జ‌యంతి వార్షికోత్స‌వాల సంద‌ర్భం లో బాంగ్లాదేశ్ కు వీడియో మాధ్య‌మం ద్వారా ప్ర‌ధాన మంత్రి ఇచ్చిన సందేశం
      Posted On: 17 MAR 2020 8:23PM by PIB Hyderabad


    న‌మ‌స్కార‌ములు,


    ‘జాతిర్ పిత’ బంగబంధు శేఖ్ ముజిబుర్ ర‌హ‌మాన్ శ‌త జ‌యంతి సంద‌ర్భం లో యావ‌త్తు బాంగ్లాదేశ్ ప్ర‌జ‌ల కు 130 కోట్ల మంది భార‌తీయ సోద‌రీమ‌ణులు మ‌రియు సోద‌రుల ప‌క్షాన అనేకానేక శుభాకాంక్ష‌లు.


    మిత్రులారా,


    ఈ చారిత్రిక ఘ‌ట్టం లో పాలుపంచుకోవాల‌ని శేఖ్ హ‌సీనా గారు స్వ‌యం గా నాకు ఆహ్వానాన్ని ఇచ్చారు. అయితే, క‌రోనా వైర‌స్ కార‌ణం గా బ‌హుశా అది సాధ్యం కాలేదు. ఆ త‌రువాత శేఖ్ హ‌సీనా గారు త‌నంత‌ట తాను ఒక ఐచ్ఛికాన్ని సూచించారు. మ‌రి, ఆ ప్ర‌కారం గా నేను ఒక వీడియో లింక్ ద్వారా మీతో మాట్లాడుతున్నాను.


    మిత్రులారా,


    బంగ‌బంధు శేఖ్ ముజిబుర్ ర‌హ‌హాన్ గ‌త శతాబ్ది లోని మ‌హానుభావుల లో ఒక‌రు. వారి యావ‌త్తు జీవితం మ‌న‌కు అంద‌రికీ ఒక బ్ర‌హ్మాండ‌మైన‌టువంటి ప్రేర‌ణ గా నిల‌చింది.


    బంగ‌బంధు అనే మాట‌ల‌కు అర్థం...


    ఒక ధైర్య‌శాలి అయిన నేత‌


    ఒక దృఢ విశ్వాసం క‌లిగిన వ్య‌క్తి


    ఒక శాంతి వాచ‌కుడు


    గౌర‌వం, స‌మాన‌త్వం మరియు న్యాయాలకై పోరాడే యోధుడు


    పాశ‌విక‌త ను ఎదురొడ్డి నిల‌చే పిడికిలి, మ‌రియు


    బ‌ల‌ప్ర‌యోగానికి అడ్డు నిల‌చే ర‌క్షా క‌వ‌చం.. అని భావం


    ఆయ‌న లోని ఈ ల‌క్ష‌ణాలు ఆ కాలం లో బాంగ్లాదేశ్ యొక్క విముక్తి కి సవాళ్ళు గా ఉన్న అంశాల ను ఎదుర్కోవ‌డానికి ల‌క్ష‌ల మంది యువ‌తీ యువ‌కుల కు ఒక క్రొత్త శ‌క్తి ని అందించాయి. ప్ర‌స్తుతం, బాంగ్లాదేశ్ ప్ర‌జ‌లు వారి యొక్క స‌ర్వ శ‌క్తుల‌ ను రేయింబ‌గ‌ళ్ళు ధార‌పోస్తూ, శేఖ్ ముజిబుర్ ర‌హ‌మాన్ క‌ల‌గ‌న్న ‘శోలార్ బాంగ్లా’ ను ఆవిష్క‌రించేందుకు య‌త్నిస్తూ ఉండ‌టం నాకు ఎన‌లేని సంతోషాన్ని ఇస్తున్న‌ది.


    మిత్రులారా,


    బంగ‌బంధు యొక్క జీవితం 21వ శ‌తాబ్ది లో ప్ర‌పంచాని కి ఒక గొప్ప సందేశాన్ని ఇస్తోంది. ఏ విధం గా ఒక తిరోగ‌మ‌న ధోరణి క‌లిగిన‌టువంటి మ‌రియు క్రూర‌మైన‌టువంటి హ‌యాం ప్ర‌జాస్వామిక విలువ‌ల‌ ను అన్నింటినీ త్రోసిపుచ్చి, ‘బాంగ్లా భూమి’ పైన అన్యాయ‌పు శ‌కాన్ని ఆవిష్క‌రించి, ఆ దేశ ప్ర‌జ‌ల ను నాశ‌నం వైపు న‌డిపిందో మ‌నం అంద‌ర‌మూ బాగా ఎరుగుదుము.
    
    బంగ‌బంధు త‌న జీవితం లోని ప్ర‌తి ఒక్క క్ష‌ణాన్ని కూడాను బాంగ్లాదేశ్ ను విధ్వంసం మ‌రియు మార‌ణ‌కాండ ల బారి నుండి బ‌య‌ట‌కు తీసుకు రావ‌డానికి, అలాగే ఆ దేశాన్ని ఒక స‌కారాత్మ‌క‌మైన‌టువంటి మ‌రియు ప్ర‌గ‌తిశీల‌మైన‌టువంటి స‌మాజం గా మార్చ‌డం కోసం వెచ్చించారు. ఏ దేశ అభివృద్ధి కి అయినా న‌కారాత్మ‌క‌త మ‌రియు ద్వేషం ఎన్న‌టికీ పునాది కాజాల‌వ‌ని ఆయ‌న మ‌నస్ఫూర్తి గా గ్ర‌హించారు.


    అయితే, ఆయ‌న లోని ఈ భావాలు మ‌రియు ఆయ‌న యొక్క ప్ర‌యాస‌లు కొంత మంది కి న‌చ్చ‌లేదు. వారు ఆయ‌న ను మ‌న నుండి లాగివేసుకొన్నారు. ప్ర‌ధాని శేఖ్ హ‌సీనా గారికి మ‌రియు శేఖ్ రెహానా గారికి దైవం యొక్క దీవెన‌లు లభించ‌డం బాంగ్లాదేశ్ కు మ‌రియు మ‌న‌కు అంద‌రికీ ద‌క్కిన‌టువంటి భాగ్యం. లేక‌పోతే ద్వేషం మ‌రియు హింస తాలూకు స‌మ‌ర్ధ‌కులు శ‌క్తివంచ‌న లేకుండా త‌మ పంతాన్ని నెగ్గించుకొనేవారు.


    భ‌య‌ం మ‌రియు హింసాత్మ‌క రాజ‌కీయాలు ఒక స‌మాజాన్ని మ‌రియు ఒక దేశ ప్ర‌జ‌ల ను ఏ మేర‌కు న‌ష్ట‌ప‌ర‌చ గ‌లిగేది మ‌నం అంద‌ర‌మూ గ‌మ‌నించాము. భ‌యాని కి మ‌రియు హింస కు మ‌ద్ధ‌తుదారులుగా ఉన్న‌వారు ప్ర‌స్తుతం ఎక్క‌డ తిష్ట వేసుకొని ఉన్న‌దీ ప్ర‌పంచం చూస్తోంది. మ‌రో ప్ర‌క్క‌న బాంగ్లాదేశ్ క్రొత్త శిఖ‌రాల ను అందుకొంటున్న‌ది.


    మిత్రులారా,


    బంగ‌బంధు అందించిన‌టువంటి స్ఫూర్తి తో శేఖ్ హ‌సీనా నాయ‌క‌త్వం లో అభివృద్ధి ప్ర‌ధాన‌మైన‌టువంటి మ‌రియు అన్ని వ‌ర్గాల‌ ను క‌లుపుకొని పోయేట‌టువంటి విధానాల తో బాంగ్లాదేశ్ ముందుకు సాగుతున్న‌ది. మ‌రి ఇది నిజం గానే అభినంద‌నీయం.


    అది ఆర్థిక వ్య‌వ‌స్థ కావ‌చ్చు, క్రీడ‌లు లేదా ఇత‌ర సామాజిక సూచిక‌లు కావ‌చ్చు.. ప్ర‌స్తుతం బాంగ్లాదేశ్ నూత‌న కొల‌మానాల‌ ను ఏర్ప‌రుస్తున్న‌ది. ఈ దేశం నైపుణ్యాలు, విద్యార్జ‌న‌, ఆరోగ్యం, మ‌హిళ‌ల‌ కు సాధికారిత క‌ల్ప‌న‌, మైక్రో ఫినాన్స్.. ల వంటి అనేక రంగాల లో ఇదివ‌ర‌కు ఎన్న‌డూ లేనంత పురోగ‌తిని సాధించింది.


    గ‌డ‌చిన అయిదారు సంవ‌త్స‌రాల కాలం లో బాంగ్లాదేశ్ మ‌రియు భార‌త‌దేశం ద్వైపాక్షిక సంబంధాల లో ఒక సువ‌ర్ణ అధ్యాయాన్ని లిఖించాయ‌ని, మ‌రి మ‌న భాగ‌స్వామ్యాని కి ఒక నూత‌న పార్శ్వాన్ని మ‌రియు ఒక నూత‌న దిశ ను అందించాయ‌ని చెప్తున్నందుకు నేను ఎంతో సంతోషిస్తున్నాను. ఇది జ‌ర‌గ‌డానికి వెనుక రెండు దేశాల మ‌ధ్య విశ్వాసం పెంపొంద‌డ‌మే కార‌ణం. అదీగాక‌, మ‌నం భూత‌ల స‌రిహ‌ద్దు, మ‌రి స‌ముద్ర సంబంధి స‌రిహ‌ద్దు వంటి సంక్లిష్టమైన స‌మ‌స్య‌ల ను స్నేహ‌పూర్వ‌కం గా ప‌రిష్క‌రించుకోగ‌లిగాం.


    ఇవాళ‌, బాంగ్లాదేశ్ ద‌క్షిణ ఆసియా లో భార‌త‌దేశం యొక్క అతిపెద్ద వ్యాపార‌ప‌ర‌మైన భాగ‌స్వామ్య దేశం గా మాత్ర‌మే గాక‌, అభివృద్ధి ప‌రంగా కూడా భాగ‌స్తురాలుగా ఉంది. భార‌త‌దేశం లో ఉత్ప‌త్తి చేసిన విద్యుత్తు బాంగ్లాదేశ్ లోని క‌ర్మాగారాల లోను మ‌రియు ల‌క్ష‌ల కొద్దీ గృహాల లోను వెలుగుల‌ ను నింపుతున్న‌ది. ఫ్రెండ్‌శిప్ పైప్ లైన్ ద్వారా మ‌న సంబంధాల‌ కు ఒక క్రొత్త పార్శ్వాన్ని జోడించ‌డం జ‌రిగింది.


    అది ర‌హ‌దారి మార్గం కావ‌చ్చు, రైలు మార్గం కావ‌చ్చు, వాయు మార్గం కావ‌చ్చు, జ‌ల మార్గం కావ‌చ్చు లేదా ఇంట‌ర్ నెట్ కావ‌చ్చు.. మ‌న స‌హ‌కారం అనేక రంగాల లో మ‌న రెండు దేశాల ప్ర‌జ‌ల ను మ‌రింత ఎక్కువ‌గా క‌లుపుతున్న‌ది.


    మిత్రులారా,


    శ్రీ‌యుతులు ఠాగూర్‌, కాజీ నాజ్‌రుల్‌ ఇస్లామ్‌, ఉస్తాద్ అల్లాఉద్దీన్ ఖాన్‌, నాల‌న్ శాహ్‌, జీబానంద దాస్ మ‌రియు ఈశ్వ‌ర్ చంద్ర విద్యాసాగ‌ర్ ల వంటి పండితుల నుండి ఉభ‌య దేశాల కు వార‌స‌త్వం లభించింది.


    మిత్రులారా, మా వారసత్వం ఠాగూర్, ఖాజీనాజ్రుల్ ఇస్లాం, ఉస్తాద్అలావుద్దీన్ ఖాన్, లాలోన్ షా, జిబానంద దాస్ మరియు ఈశ్వర్ చంద్ర విద్యాసాగర్ వంటి మేధావుల నుండి వచ్చింది.


    బంగ‌బంధు యొక్క ప్రేర‌ణ మ‌రియు వార‌స‌త్వం మ‌న వార‌స‌త్వాన్ని మరింత ప‌రిపూర్ణం గా మార్చాయి. ఆయ‌న యొక్క ఆద‌ర్శాలు మ‌రియు విలువ‌లు భార‌త‌దేశాని కి ఏనాటికీ అనుబంధాన్ని ఏర్ప‌ర‌చేవే. ఈ ఉమ్మ‌డి వార‌స‌త్వం పునాదుల మీద భార‌త‌దేశం మ‌రియు బాంగ్లాదేశ్ ల మ‌ధ్య సంబంధాలు లోతుగా చొచ్చుకొని పోయాయి.


    మ‌న యొక్క వార‌స‌త్వం వేళ్ళూనుకొని ఉన్న‌టువంటి బంధం బంగ‌బంధు చూపిన మార్గం. ఇవి ఈ ద‌శాబ్దం లో సైతం ఉభ‌య దేశాల భాగ‌స్వామ్యాని కి, ప్ర‌గ‌తి కి మ‌రియు స‌మృద్ధి కి ఒక బ‌ల‌మైన పునాది గా నిలుస్తున్నాయి.


    రాబోయే సంవ‌త్స‌రం బాంగ్లాదేశ్ యొక్క విముక్తి కి 50 సంవ‌త్స‌రాలు అయ్యే సంద‌ర్భం. అంతేకాదు, 2022వ సంవ‌త్స‌రం లో భార‌త‌దేశ స్వాతంత్య్ర 75వ వార్షికోత్స‌వాలు కూడా జ‌రుగనున్నాయి. ఈ రెండు చారిత్రిక స‌న్నివేశాలు భార‌త‌దేశాని కి మ‌రియు బాంగ్లాదేశ్ కు అభివృద్ధిల‌ ను ఒక క్రొత్త ఎత్తుకు తీసుకొని పోవ‌డానికి మాత్ర‌మే కాకుండా, ఉభ‌య దేశాల మ‌ధ్య గ‌ల మైత్రీ బంధాన్ని బ‌లోపేతం కూడా చేస్తాయ‌ని నేను న‌మ్ముతున్నాను.


    మ‌రోసారి బంగ‌బంధు శ‌త జ‌యంతి సంవ‌త్స‌రం సంద‌ర్భం లో యావ‌త్తు బాంగ్లాదేశ్ కు నేను అభినంద‌న‌ల‌ ను అంద‌జేస్తున్నాను.


    జ‌య్ బాంగ్లా, జ‌య్ హింద్‌.
    
    
    ***

    
    
    (Release ID: 1607013) Visitor Counter : 16
    
    
      Read this release in: Assamese , English , Urdu , Hindi , Marathi , Bengali , Punjabi , Gujarati , Odia , Tamil , Kannada