      సాంస్కృతిక మంత్రిత్వ శాఖ

      నేషనల్ గ్యాలరీ ఆఫ్ మోడరన్ ఆర్ట్ 66వ వార్షికోత్సవం :
      లాక్ డౌన్ కారణంగా గ్యాలరీ లో శాశ్వత సేకరణల వీక్షణకు వర్చ్యువల్ టూర్
      
      ప్రస్తుత అసాధారణ పరిస్థితుల్లో ఈ వినూత్న సౌకర్యాన్ని తొలి సారి
      
      అందుబాటులోకి తెచ్చిన నేషనల్ గ్యాలరీ

      Posted On: 30 MAR 2020 1:09PM by PIB Hyderabad

    కోవిడ్- 19 వ్యాప్తికి విరుగుడుగా దేశ వ్యాప్తంగా 21 రోజుల లాక్ డౌన్ అమలవుతోంది. ఈ కారణంగా కేంద్ర సాంస్కృతిక శాఖ కింద ఉన్న మ్యూజియంలు మరియు గ్రంథాలయాలను మూసివేసి తదుపరి ఉత్తర్వులు ఇచ్చే వరకు ప్రజల సందర్శనను నిలుపుదల చేసారు. . అందువల్ల ప్రతిష్టాత్మకమైన జాతీయ ఆధునిక కళల ప్రదర్శనశాల నేషనల్ గ్యాలరీ అఫ్ మోడరన్ ఆర్ట్ శాశ్వత సేకరణలు ఏవైతే ఉన్నాయో వాటిని తిలకించే అవకాశం ప్రస్తుతానికి లేదు.


    మర్చి 29 వ తేదీ గ్యాలరీ 66 వ వ్యవస్థాపక దినోత్సవం కాగా దానిని జరుపుకునే అవకాశం ప్రస్తుతం లేదు. అందువల్ల ప్రజలు ముఖ్యంగా కళా ప్రియులు ఈ వస్తు ప్రదర్శన శాల ను ప్రత్యక్షంగా చూడలేకపోయినా , ఆ అనుభవం కలిగించేలా వర్చ్యువల్ గా వీక్షించే అవకాశం కల్పించారు. ఇటువంటి సౌకర్యాన్ని అందుబాటులోకి తేవడం ఇది తొలిసారి అని నేషనల్ గ్యాలరీ డైరెక్టర్ జనరల్ శ్రీ అద్వైత గడనాయక్ తెలిపారు.


    క్రియాశీలం , ప్రగతిశీలమైన తమ సంస్థ ప్రస్థానంలో అనేక శాశ్వత కళలు , కళాకృతులు సేకరణలను ఈ గ్యాలరీ ప్రతిబింబిస్తుంది. గ్యాలరీ వర్చ్యువల్ టూర్ లో ప్రదర్శనను వాస్తవంగా వీక్షించే అనుభవాన్ని కల్పించినట్టు శ్రీ గడనాయక్ చెప్పారు.


    విజువల్ టూర్‌లోని ప్రదర్శించే శిల్పాలు , పెయింటింగ్‌లు , ముద్రణలు ఎంతోకాలంగా సేకరించి నిక్షిప్తం చేసినవి. ఈ ప్రదర్శన ప్రస్తుత ఆధునిక కళా నిపుణులకు ఇస్తున్న గౌరవం. ఇది సృజనాత్మక మాధ్యమంగా శిల్పాలు , పెయింటింగ్‌లు మరియు ముద్రణల వారసత్వం పట్ల ప్రజలలో ఎక్కువ ఆసక్తిని కలిగిస్తుంది అని డైరెక్టర్ జనరల్ శ్రీ గడనాయక్ వివరించారు. ఈ కింది లింక్ ద్వారా వర్చ్యువల్ టూర్ చేయవచ్చు.


    http://www.ngmaindia.gov.in/index.asp

    
    
    (Release ID: 1609266) Visitor Counter : 32
    
    
      Read this release in: English , Marathi , Hindi , Assamese , Punjabi , Gujarati , Tamil , Malayalam