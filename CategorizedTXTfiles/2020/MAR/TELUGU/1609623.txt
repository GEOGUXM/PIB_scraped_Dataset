      వాణిజ్యం, పరిశ్రమల మంత్రిత్వ శాఖ

      ఔష‌ధాల అందుబాటు, ల‌భ్య‌తకు మ‌రింత వెసులుబాటు... ఆరోగ్య సంర‌క్ష‌ణ నిపుణుల‌కు జాతీయ స‌రిహ‌ద్దుల‌గుండా సుల‌భ ప్ర‌వేశం కోసం భార‌త్ పిలుపు;
      అత్యుత్త‌మ, నాణ్య‌మైన ఔష‌ధాల అందుబాటు.. స‌మ‌ర్థ నిపుణుల‌కు
      భారత్ విశ్వ‌స‌నీయ వ‌న‌రుగా ఉంద‌ని శ్రీ పీయూష్ గోయ‌ల్ స్ప‌ష్టీక‌ర‌ణ‌;
      జి20 విప‌ణుల‌లో నిరంత‌ర... నిరాటంక‌ ర‌వాణా నెట్‌వ‌ర్క్‌ల కార్య‌క‌లాపాలకు
      భ‌రోసా ఇస్తూ కూట‌మి స‌భ్య దేశాల వాణిజ్య-పెట్టుబడుల శాఖ మంత్రుల నిర్ణ‌యం
      Posted On: 31 MAR 2020 12:04PM by PIB Hyderabad


    ప్ర పంచ మహమ్మారుల‌పై పోరు దిశగా ఔషధాల అందుబాటు , ల‌భ్య‌తను మ‌రింత పెంచ‌డానికి , జాతీయ సరిహద్దుల‌ద్వారా ఆరోగ్య సంర‌క్ష‌ణ నిపుణుల సుల‌భ ప్ర‌వేశానికి అంత‌ర్జాతీయ చ‌ట్రం సృష్టికి కృషి చేయాలని భారత్ పిలుపునిచ్చింది. దృశ్య-శ్రవణ మాధ్యమ సదుపాయంద్వారా నిర్వహించిన జి20 దేశాల వాణిజ్య-పెట్టుబడుల మంత్రుల సమావేశంలో భార‌త వాణిజ్య-ప‌రిశ్ర‌మ‌ల శాఖ మంత్రి శ్రీ పీయూష్ గోయల్ ఈ మేర‌కు ప్ర‌సంగించారు. బహుపాక్షిక ఒప్పందాల‌కు క‌ట్టుబ‌డటంతోపాటు ప్ర‌స్తుత స‌వాళ్ల‌ను ఎదుర్కొనగ‌ల సామర్థ్యం మెరుగుప‌డాల్సిన అవ‌స‌రాన్ని నొక్కిచెప్పారు. భార‌త‌దేశం అనేక స‌వాళ్ల‌ను ఎదుర్కొంటున్నా సమర్థ నిపుణులు, నాణ్య‌మైన ఔష‌ధాల లభ్యత-అందుబాటు ధరల దృష్ట్యా ప్రపంచంలోని దాదాపు 190 దేశాలకు భారత్ విశ్వ‌స‌నీయ వ‌న‌రుగా ఉంద‌ని శ్రీ పీయూష్ గోయ‌ల్ స్ప‌ష్టీక‌రించారు. “నేడు మనం ఎదుర్కొంటున్న తరహా తీవ్ర సంక్షోభ స‌మ‌యాల్లో ప్ర‌పంచానికి సేవ‌లందించ‌డం కోసం మెరుగైన నియంత్ర‌ణ‌తోపాటు ప‌రిశోధ‌న‌-అభివృద్ధి స‌హ‌కారంతో భార‌త్ ముందంజ వేయ‌గ‌ల‌దు. ఈ దిశగా ప్ర‌స్తుత అశ‌క్త‌త‌ను ప‌రిష్క‌రించుకుని నిరుపేద‌ల జీవితాలు , జీవ‌నోపాధి , పౌష్టికాహార భ‌ద్ర‌త‌ల‌కు భ‌రోసా ఇవ్వ‌గ‌ల సాధనోప‌క‌ర‌ణాలకు మనం వీలు కల్పించాలి ” అని ఆయ‌న విశ‌దీక‌రించారు. అలాగే...


    “ని య‌మాల ఆధారిత , ప్ర‌గ‌తి కేంద్ర‌క‌ బ‌హుపాక్షిక వ్య‌వ‌స్థ ఏర్పాటుద్వారా వాణిజ్య త‌దిత‌ర రంగాల్లో మ‌న స‌మ‌ష్టి కృషి ప్ర‌తిఫ‌లించాలి. జాతీయ అవ‌స‌రాల‌కు కొర‌త ఏర్ప‌డ‌కుండా వ‌స్తుసేవ‌లు- ముఖ్యంగా ప్రాణ‌ర‌క్ష‌క ఔష‌ధాలు , ఆహార ఉత్ప‌త్తుల స‌ర‌ఫ‌రాకు మ‌నం భ‌రోసా ఇవ్వాలి” అన్నారు. దీనికి త‌గిన‌ట్లు వాణిజ్య సౌల‌భ్య క‌ల్ప‌న‌ , అవ‌స‌ర‌మైన సంద‌ర్భాల్లో క‌స్ట‌మ్స్‌ , బ్యాంకులు త‌దిత‌రాల్లోనేగాక వ‌స్తుసేవ‌ల స‌ర‌ఫ‌రా విష‌యంలోనూ నిబంధ‌న‌ల‌ పూర్తి స‌డ‌లింపుల‌ను ప‌రిగ‌ణ‌న‌లోకి తీసుకోవాల‌ని చెప్పారు. ఈ నేపథ్యంలో జి20 విప‌ణుల‌లో నిరంత‌ర... నిరాటంక‌ ర‌వాణా నెట్‌వ‌ర్క్‌ల కార్య‌క‌లాపాలకు భ‌రోసా ఇస్తూ కూట‌మి స‌భ్య దేశాల వాణిజ్య-పెట్టుబడుల శాఖ మంత్రుల సమావేశం నిర్ణ‌యం ప్రకటించింది. అంతకుముందు ప్రపంచ మహమ్మారి కోవిడ్‌-19 ప్రపంచానికే పెనుసవాలుగా మారిందని, అంతర్జాతీయ సమన్వయ కృషితోనే దీన్ని తుడిచిపెట్టగలమని కూటమి దేశాల మంత్రులేగాక అతిథులుగా పాల్గొన్న దేశాల ప్రతినిధులు కూడా ముక్తకంఠంతో ప్రకటించారు. తదనుగుణంగా సమావేశం ముగిశాక ఒక ప్రకటన విడుదల చేశారు. ఈ సంక్షోభం నుంచి మానవాళి రక్షణతోపాటు తదనంతరం సుస్థిర-సమతుల, సార్వజనీన, శక్తిమంతమైన రీతిలో ఆర్థిక వ్యవస్థల పునరుద్ధరణకు గట్టి పునాదులు వేసేలా అంతర్జాతీయ సమాజం తన సమన్వయ, సహకారాలను విస్తృతం చేయాలని పిలుపునిచ్చారు. కోవిడ్‌-19 నిర్మూలనకు ఉద్దేశించిన అత్యవసర చర్యలను అవసరమైతే నిర్దిష్ట లక్ష్యం దిశగా యథోచిత, పారదర్శక, తాత్కాలిక ప్రాతిపదికన పరిమితం చేయాలని ప్రకటన పేర్కొంది. ఆ మేరకు ప్రపంచ వాణిజ్య సంస్థ నిబంధనలను అతిక్రమించని రీతిలో ఉండటంతోపాటు వాణిజ్యానికి, అంతర్జాతీయ సరఫరా శృంఖలాలకు అడ్డుకట్టలు వేసేలా ఉండరాదని స్పష్టం చేసింది.


    *****


    

    
    (Release ID: 1609623) Visitor Counter : 19
    
    
      Read this release in: English , Marathi , Hindi , Bengali , Punjabi , Gujarati , Odia , Tamil