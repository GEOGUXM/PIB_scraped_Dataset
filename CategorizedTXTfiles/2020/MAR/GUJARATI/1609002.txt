      માહિતી અને પ્રસારણ મંત્રાલય

      કેન્દ્રએ રાજ્યોને શહેરોમાં લોકોનું કોઇપણ પ્રકારનું સ્થળાંતર ન થવા દેવા અંગેની ખાતરી કરવા સુચના આપી
      
      સ્થળાંતરિત શ્રમિકો માટે તેમના કાર્યના સ્થળે જ સમયસરના વેતન સહીતની તમામ વ્યવસ્થાઓ કરવામાં આવે
      
      જે વિદ્યાર્થીઓ/શ્રમિકો સ્થળાંતર કરવાની માંગણી કરે તેમના વિરુદ્ધ પગલા લેવામાં આવશે
      Posted On: 29 MAR 2020 1:44PM by PIB Ahmedabad


    કેબિનેટ સચિવ અને ગૃહ બાબતોનું મંત્રાલય રાજ્યોના મુખ્ય સચિવો અને ડીજીપીના સતત સંપર્કમાં છે . કેબિનેટ સચિવ અને ગૃહ સચિવ દ્વારા ગઈકાલે સાંજે અને આજે સવારે મુખ્ય સચિવો અને ડીજીપીની સાથે વિડીયો કોન્ફરન્સ યોજવામાં આવી હતી .


    અહીં એ નોંધવામાં આવ્યું હતું કે એકંદરે તમામ રાજ્યો અને કેન્દ્ર શાસિત પ્રદેશોમાં માર્ગદર્શિકાઓનું અસરકારક અમલીકરણ કરવામાં આવ્યું છે . જરૂરી સામગ્રીઓનો પુરવઠો પણ જાળવવામાં આવ્યો છે . ચોવીસ કલાક પરિસ્થિતિ ઉપર દેખરેખ રાખવામાં આવી રહી છે અને જરૂરિયાત અનુસાર જરૂરી પગલાઓ લેવામાં આવી રહ્યા છે .


    આમ છતાં , દેશના કેટલાક હિસ્સાઓમાં સ્થળાંતરિત શ્રમિકોનું આવાગમન થઇ રહ્યું છે . એવી સૂચનાઓ આપવામાં આવી હતી કે જીલ્લા અને રાજ્યની સરહદોને અસરકારક રીતે બંધ કરી દેવામાં આવે . રાજ્યોને સુચના આપવામાં આવી હતી કે શહેરોની અંદર અથવા ધોરીમાર્ગો ઉપર લોકોની કોઈ હલનચલન ના થાય તેની ખાતરી કરવામાં આવે . માત્ર સામાનની હેરફેરની પરવાનગી આપવી જોઈએ . ડીએમ એક્ટ અંતર્ગત જાહેર કરવામાં આવેલા જે સૂચનો છે તેનું અમલીકરણ કરાવવા માટે ડીએમ અને એસપીને વ્યક્તિગત રીતે જવાબદાર બનાવવામાં આવે .


    એવી પણ સલાહ આપવામાં આવી છે કે સ્થળાંતરિત શ્રમિકો સહીત ગરીબ અને જરૂરિયાતમંદ લોકોના ભોજન અને આશ્રયની પૂરતી વ્યવસ્થા તેમના કામકાજના સ્થળે જ કરી આપવામાં આવે . કેન્દ્રએ ગઈકાલે આ હેતુ માટે એસડીઆરએફ ફંડનો ઉપયોગ કરવાના આદેશો જાહેર કર્યા છે . આ સંદર્ભે દરેક રાજ્યો પાસે પુરતું ભંડોળ ઉપલબ્ધ છે .


    રાજ્યોને લોકડાઉનના સમયગાળા દરમિયાન કોઇપણ પ્રકારના કપાત વગર શ્રમિકોને તેમના કામકાજના સ્થળે જ સમયસર તેમના વેતનની ચુકવણી કરવા જણાવવામાં આવ્યું છે . આ સમયગાળા દરમિયાન શ્રમિકો પાસેથી ઘરનું ભાડું પણ માંગવું ના જોઈએ . જે લોકો શ્રમિકો અથવા વિદ્યાર્થીઓને પોતાની જગ્યા ખાલી કરવાનું કહી રહ્યા હોય તેવા લોકો વિરુદ્ધ પગલા લેવા જોઈએ .


    જે લોકોએ લોકડાઉનનું ઉલ્લંઘન કર્યું છે અને આ લોકડાઉનના સમયગાળા દરમિયાન યાત્રા કરી છે તેમને ફરજિયાતપણે ઓછામાં ઓછા 14 દિવસ માટે સરકારી એકાંતવાસ સુવિધામાં રહેવું પડશે .


    દરેક રાજ્યોને પ્રભાવી રીતે જણાવવામાં આવ્યું છે કે કોરોના વાયરસના પ્રસારને અટકાવવા માટે ત્રણ અઠવાડિયાનું કડક પાલન કરવું ખૂબ જરૂરી છે . તે જ દરેક લોકોના હિતમાં છે .


    GP/DS


    

    
    (Release ID: 1609002) Visitor Counter : 44
    
    
      Read this release in: English , Hindi , Marathi , Bengali , Assamese , Punjabi , Odia , Tamil , Telugu , Kannada , Malayalam