      સ્વાસ્થ્ય અને પરિવાર કલ્યાણ મંત્રાલય

      જાહેર જનતા દ્વારા માસ્કનો ઉપયોગ કરવા અંગેની માર્ગદર્શિકા
      Posted On: 30 MAR 2020 11:41PM by PIB Ahmedabad


    ડિસેમ્બરની શરૂઆતમાં ચીનમાં નોવેલ કોરોનાવાયરસ (કોવિડ-19) નામનો આ નવો રોગ બહાર આવ્યો હતો અને અત્યારે દુનિયાના 190થી વધારે દેશોમાં ફેલાઈ ગયો છે. 9 માર્ચ, 2020 સુધીમાં ભારતમાં આ રોગનાં 42 કેસ સામે આવ્યાં છે, જેમાંથી મોટા ભાગનાં આ રોગની અસર ધરાવતા દેશોમાંથી આવેલા પ્રવાસીઓમાં નોંધાયા છે. આ રોગને કારણે મોટા ભાગનાં દર્દીઓને તાવ અને/અથવા કફના ચિહ્નો જેવી બિમારી થાય છે. આ રોગથી બહુ ઓછા લોકોની સ્થિતિ ગંભીર થઈ છે અને એમને શ્વાસ લેવામાં મુશ્કેલી પડે છે.


    પોતાના કફમાં કોવિડ ધરાવતી વ્યક્તિમાંથી એ ફેલાય છે. કફના છાંટામાંથી એનો ચેપ આસપાસનાં લોકોને લાગે છે (1 મીટરથી ઓછા અંતરે). સમાજમાં વિવિધ વર્ગમાંથી કફ સાથે સંબંધિત આ પ્રકારની કોઈ પણ નવી બિમારીને અટકાવવા માટે સાધારણ જનતાને માસ્કનો ઉપયોગ કરવાની સલાહ આપવામાં આવે છે, ખાસ કરીને સોશિયલ મીડિયામાં.


    આ માર્ગદર્શિકાનો ઉદ્દેશ માસ્કના ઉપયોગ પર સાધારણ જનતાને પુરાવા આધારિત સાચી માહિતી આપવાનો છે.


    તબીબી માસ્ક


    બજારમાં જુદી જુદી સાઇઝ અને આકારના તબીબી માસ્ક ઉપલબ્ધ છે. એમાં સૌથી સામાન્ય માસ્ક વણેલા કપડામાંથી બનાવેલો સપાટ માસ્ક છે, જે નાક અને મુખને ઢાંકે છે તથા સ્ટ્રેપ/ઇલાસ્ટિક ફાસ્ટનર્સ સાથે માથાની પાછળ ચીપકી જાય છે. વળી શંકુ આકારનો કે બતકની ચાંચ જેવા આકારનાં વાલ્વ પણ ઉપલબ્ધ છે, જેમાં વાલ્વ (વાલ્વ વિનાના) હોય છે, જે નાક અને મુખ પર ચહેરા પર ફીટ થાય છે, પણ આ માસ્ક મોંઘા છે.


    સામાન્ય લોકો દ્વારા માસ્કનો ઉપયોગ


    જે લોકો ચિહ્નો ધરાવતા ન હોય તેમણે માસ્કનો ઉપયોગ ન કરવો


    જેઓ કોઈ ચિહ્નો ન ધરાવતા હોય, તેમણે તબીબી માસ્કનો ઉપયોગ સ્વસ્થ વ્યક્તિએ ન કરવો જોઈએ, કારણ કે એનાથી સુરક્ષાની ખોટી ચિંતા ઊભી થાય છે. વળી એનાથી અન્ય આવશ્યક પગલાં લેવાની ઉપેક્ષા થઈ શકે છે, જેમ કે નિયમિત હાથ ધોવા.


    ઉપરાંત સમુદાયમાં સ્વસ્થ વ્યક્તિઓ માસ્કનો ઉપયોગ કરે એટલે સ્વાસ્થ્ય સંબંધિત લાભ થાય છે એવા કોઈ વૈજ્ઞાનિક પુરાવા નથી. હકીકતમાં માસ્કનો ખોટો ઉપયોગ કે નિકાલ કરી શકાય એવા માસ્કનો 6 કલાકથી વધારે સમય ઉપયોગ કરવાથી કે વારંવાર ઉપયોગ કરવાથી ચેપ લાગવાનું જોખમ વધે છે. એનાથી બિનજરૂરી ખર્ચ પણ વધે છે.


    આ પ્રકારની સ્થિતિમાં વધારે અસરકાર પગલાંઓ નીચે મુજબ છેઃ

     1. 40 સેકન્ડ સુધી સાબુ અને પાણી સુધી હાથ ધુઓ. અવારનવાર હાથ ધુઓ. આલ્કોહોલ આધારિત હેન્ડ સેનિટાઇઝરનો ઉપયોગ 20 સેકન્ડ માટે કરો, જેમાં 70 ટકા આલ્કોહોલ હોવું જોઈએ. જો હાથ ગંદા હોય કે માટીવાળા હોય, તો આલ્કોહોલ આધારિત હેન્ડ સેનિટાઇઝરનો ઉપયોગ ન કરો, પણ સાબુ અને પાણી સાથે હાથનો ધુઓ.
     2. જ્યારે કફ બહાર કાઢો કે છીંક ખાવ, ત્યારે નાક અને મુખને હાથરૂમાલ, પેપર ટિશ્યૂથી ઢાંકો. જો હાથરૂમાલ કે ટિશ્યૂ પેપર ઉપલબ્ધ ન હોય, તો કોણીથી હાથ વાળીને કફ બહાર કાઢો. ઉપયોગ કર્યા પછી તરત ટિશ્યૂ પેપરનો નિકાલ કરો અને હાથ ધુઓ.
     3. ચહેરા, મુખ, નાક અને આંખ નો સ્પર્શ કરવાનું ટાળો.
     4. જે લોકો કફ બહાર કાઢતા હોય કે છીંક ખાતા હોય એમનાથી ઓછામાં ઓછા એક મીટર દૂર રહો.
     5. તમારા શરીરના તાપમાન પર નજર રાખો.
      * તબીબી માસ્કનો ઉપયોગ કોણે કરવો જોઈએ અને ક્યારે કરવો જોઈએ (હેલ્થ કેર વર્કર્સ સિવાયના લોકો માટે)

    જ્યારે વ્યક્તિને કફ થાય કે તાવ આવે ત્યારે.


    જ્યારે બિમાર પડો, ત્યારે ત્રણ સ્તર ધરાવતા તબીબી માસ્કનો ઉપયોગ કરો, જેનાથી અન્ય લોકોમાં ચેપનો ફેલાવો થતો અટકશે. જોકે તમારે અન્ય લોકોમાં ચેપ ફેલાતો અટકાવવા અવારનવાર હાથ ધોવાની જરૂર છે.


    જ્યારે હેલ્થકેર સુવિધાની મુલાકાત લો ત્યારે.


    જ્યારે તમે બિમાર વ્યક્તિની સારસંભાળ રાખતા હોય ત્યારે.


    ઘરે સારસંભાળ થતી હોય એવા આ પ્રકારનાં શંકાસ્પદ/પુષ્ટિ થયેલી વ્યક્તિઓનાં સંપર્ક પરિવારજનો આવે એમણે ત્રણ સ્તર ધરાવતા તબીબી માસ્કનો ઉપયોગ કરવો જોઈએ.

      * તબીબી માસ્ક કેટલા સમય સુધી અસરકારક રહેશે ?

    જો તબીબી માસ્કને ઉચિત રીતે ધારણ કરવામાં આવે, તો એ 8 કલાક સુધી અસરકારક રહેશે. જો એ વચ્ચે ભીનો થઈ જશે, તો એને તાત્કાલિક બદલવાની જરૂર પડશે.

      * ત્રણ સ્તર ધરાવતા માસ્કને ધારણ કરવાની સાચી રીત

    જ્યારે તબીબી માસ્ક ધારણ કરો, ત્યારે તમારે નીચેના પગલાંનું પાલન કરવું પડશે. જો તમે આ પગલાંને નહીં અનુસરો, તો તમને માસ્કમાંથી ચેપ લાગી શકે છે. આ પગલાં નીચે મુજબ છેઃ

      * પાટલી ખોલો ; એની સપાટી નીચેની તરફ હોય એવી ખાતરી કરો.
      * નાક, મુખ અને ગાલ પર રાખો .
      * નાકની દાંડી પર નાકનો પીસ ફિટ કરો (મેટલની પટ્ટી, જેને સરળતાપૂર્વક લોકેટ કરી શકાશે).
      * દોરી સાથે મજબૂત બાંધો (ઉપરની દોરી કાનની ઉપર માથા પર બાંધો – નીચેની દોરી ડોકની પાછળ બાંધો.)
      * માસ્કની એક પણ સાઇડ પર અંતર ન રહે એવી સુનિશ્ચિતતા કરો, ફિટ કરવા એડજસ્ટ કરો.
      * જ્યારે માસ્ક ઉપયોગમાં હોય, ત્યારે તેનો સ્પર્શ કરવાનું ટાળો.
      * માસ્કને ડોક પર લટકવા ન દો.
      * છ કલાક પછી માસ્કને બદલો અથવા ભીનો થયા પછી તરત બદલો.
      * ડિસ્પોઝેબલ માસ્કનો ક્યારેય ફરી ઉપયોગ ન કરો અને એનો નિકાલ કરવો જોઈએ.
      * જ્યારે માસ્કનો નિકાલ કરો, ત્યારે માસ્કની બહારની લગભગ બગડેલી સપાટીને સ્પર્શ ન થાય એનું ધ્યાન રાખો.
      * માસ્કને દૂર કરવા સૌપ્રથમ નીચેની ગાંઠ ખોલો અને પછી ઉપરની ગાંઠ ખોલો તથા ઉપરની દોરીઓનો ઉપયોગ કરીને માસ્કને દૂર કરો.
      * વપરાયેલા માસ્કનો નિકાલ

    માસ્કનો ઉપયોગ સંભવિત ચેપગ્રસ્ત સામગ્રી તરીકે કરવો જોઈએ. દર્દીઓ/સારસંભાળ રાખનાર વ્યક્તિઓ/ઘરેથી સારસંભાળ રાખવા દરમિયાન સંપર્કમાં આવેલી વ્યક્તિઓએ ઉપયોગ કરેલા માસ્કને બ્લીચ સોલ્યુશન (5 ટકા) કે સોડિયમ હાઇપોક્લોરાઇટ સોલ્યુશન (1 ટકા)નો ઉપયોગ કરીને ધોઈને શુદ્ધ કરવો જોઈએ અને પછી એને સળગાવવો જોઈએ કે જમીનમાં ઊંડે દાટી દેવો જોઈએ.


    ******

    
    
    (Release ID: 1609432) Visitor Counter : 84
    
    
    
    
    

*