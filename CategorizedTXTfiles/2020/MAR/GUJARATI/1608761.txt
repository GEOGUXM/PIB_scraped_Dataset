      માનવ સંસાધન વિકાસ મંત્રાલય

      કોવિડ-19ના પગલે, રાષ્ટ્રીય પરીક્ષણ એજન્સીની નેશનલ એલિજિબિલીટી કમ એન્ટ્રન્સ ટેસ્ટ (NEET) UG મે-2020 મુલતવી રાખવામાં આવી
      Posted On: 27 MAR 2020 9:02PM by PIB Ahmedabad


    દેશમાં ફેલાયેલી કોવિડ -19 મહામારીના કારણે માતાપિતા અને વિદ્યાર્થીઓ જે પરિસ્થિતિનો સામનો કરી રહ્યા છે તેને અનુલક્ષીને રાષ્ટ્રીય પરીક્ષણ એજન્સી (NTA) દ્વારા આગામી સમયમાં લેવાનારી NEET (UG) મે 2020 પરીક્ષા મુલતવી રાખવામાં આવી છે . આ પરીક્ષા અગાઉના શિડ્યૂલ અનુસાર 3 મે 2020 ના રોજ લેવાની હતી જે મુલતવી રાખવામાં આવી છે .


    NTA દ્વારા માહિતી આપવામાં આવી હતી કે , હાલના તબક્કે આ પરીક્ષા મુલતવી રાખવામાં આવી છે અને મે 2020 ના છેલ્લા સપ્તાહમાં યોજવાનો પ્રસ્તાવ મૂકવામાં આવ્યો છે . જોકે , પરિસ્થિતિનું મૂલ્યાંકન કર્યા પછી જ તેની ચોક્કસ તારીખ જાહેર કરવામાં આવશે . 27 માર્ચ 2020 ના રોજ આ પરીક્ષા માટેના પ્રવેશપત્રો ઇશ્યુ કરવાના હતા જે હવે પરિસ્થિતિનું મૂલ્યાંકન કર્યા પછી 15 એપ્રિલ 2020 પછી જ ફરી ઇશ્યુ કરવામાં આવશે .


    NTA દ્વારા વિદ્યાર્થીઓ અને માતાપિતાને વિનંતી કરવામાં આવી હતી કે , તેઓ પરીક્ષા અંગે કોઇપણ પ્રકારની ચિંતા ન કરે અને માતાપિતાને વિનંતી કરવામાં આવી હતી કે વિદ્યાર્થીઓ આ સમયનો પરીક્ષાની તૈયારી કરવામાં ઉપયોગ કરે અને મહત્વપૂર્ણ પરિકલ્પનાઓ પર સંપૂર્ણ ધ્યાન કેન્દ્રિત કરે તેમાં મદદરૂપ થાય જેથી અભ્યાસમાં રહેલી કોઇપણ ઉણપો તેઓ દૂર કરી શકે . NTA સતત વિદ્યાર્થીઓને તાજેતરના ફેરફારો અને માહિતીથી અવગત કરશે અને કોઇપણ ફેરફારો વિશે પૂરતા સમયમાં માહિતગાર કરવામાં આવશે .


    તમામ ઉમેદવારો અને તેમના માતાપિતાને વિનંતી છે કે તેઓ તાજેતરના અપડેટ વિશે ntaneet.nic.in અને www.nta.ac.in ની મુલાકાત લેવાનું ચાલુ રાખે . તેમને નોંધણી કરાવેલા મોબાઇલ નંબર / ઇમેઇલ આઇડી દ્વારા પર વ્યક્તિગત રીતે માહિતગાર કરવામાં આવશે . વિદ્યાર્થીઓ કોઇપણ સ્પષ્ટીકરણ માટે 8700028512, 8178359845, 9650173668, 9599676953, 8882356803 પર પણ સંપર્ક કરી શકે છે .


    DS/GP

    
    
    (Release ID: 1608761) Visitor Counter : 26
    
    
      Read this release in: English , Urdu , Hindi , Assamese , Telugu