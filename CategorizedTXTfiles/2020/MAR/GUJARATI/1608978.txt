      શ્રમ અને રોજગાર મંત્રાલય

      કેન્દ્રીય શ્રમ મંત્રાલયે કોવિડ-19 રોગચાળાને પગલે ઇપીએફ સભ્યો અગાઉથી નોન-રિફંડેબલ રકમ ઉપાડી શકે એ માટે ઇપીએફ યોજનામાં સુધારો જાહેર કર્યો
      
      ઇપીએફઓએ સુધારાનો અમલ કરવા પ્રાદેશિક ઓફિસોને સૂચના આપી

      Posted On: 29 MAR 2020 12:14PM by PIB Ahmedabad

    કેન્દ્રીય શ્રમ અને રોજગાર મંત્રાલયે જીએસઆર 225( ઇ ) માં ઇપીએફ યોજના 1952 માં સુધારો જાહેર કર્યો છે , જેમાં દેશમાં કોવિડ -19 રોગચાળાને પગલે ઇપીએફના સભ્યો દ્વારા અગાઉથી નોન - રિફંડેબલ રકમ ઉપાડવાની મંજૂરી આપવામાં આવી છે . આ અધિસૂચના મહત્તમ ત્રણ મહિના માટે મૂળભૂત પગાર અને મોંઘવારી ભથ્થાથી વધારે રકમ કે ઇપીએફ ખાતામાં સભ્યની ક્રેડિટમાં મહત્તમ 75 ટકા સુધીની રકમ ઉપાડવાની સુવિધા આપે છે . આ સુધારો રોગચાળાને કારણે કરવામાં આવ્યો છે .


    કોવિડ -19 ને સંપૂર્ણ દેશ માટે ઉચિત સત્તામંડળ દ્વારા રોગચાળો જાહેર કરવામાં આવ્યો છે એટલે આખા દેશમાં વિવિધ કંપનીઓ અને કારખાનાઓમાં કામ કરતા કર્મચારીઓ , જેઓ ઇપીએફ યોજના , 1952 ના સભ્યો છે , તેઓ નોન - રિફંડેબલ રકમને અગાઉથી ઉપાડવાનો લાભ લેવાને પાત્ર છે . ઇપીએફ યોજના , 1952 માં ફકરા 68 એલમાં પેટાફકરો (3) ઉમેરવામાં આવ્યો છે . આ સંશોધિત યોજના ઇમ્પ્લોયીઝ પ્રોવિડન્ટ ફંડ ( સંશોધિત ) યોજના , 2020 28 મી માર્ચ , 2020 થી અમલમાં આવી છે .


    આ જાહેરાત પછી ઇપીએફઓએ એની પ્રાદેશિક ઓફિસોને સ્થિતિ સામે લડવામાં મદદરૂપ થવા ઇપીએફના સભ્યો પાસેથી પ્રાપ્ત કોઈ પણ અરજી પર ઝડપથી પ્રક્રિયા કરવાની સૂચના આપી છે . ઇપીએફઓએ આ સંચારમાં જણાવ્યું છે કે , ઇપીએફ સભ્યોના દાવાઓની પ્રક્રિયા અધિકારીઓ અને કર્મચારીઓએ તાત્કાલિક કરવી જોઈએ , જેથી સમયસર કામદારો અને તેમના પરિવારજનોને રાહત મળે તેમજ તેમને કોવિડ -19 સામે લડવામાં મદદ મળી શકે .


    GP/DS

    
    
    (Release ID: 1608978) Visitor Counter : 78
    
    
      Read this release in: Telugu , English , Hindi , Marathi , Bengali , Assamese , Punjabi , Odia , Tamil , Malayalam