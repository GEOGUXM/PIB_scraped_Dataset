      ગૃહ મંત્રાલય

      કેન્દ્રીય ગૃહ મંત્રીની અધ્યક્ષતામાં ઉચ્ચ સ્તરીય સમિતિએ આઠ રાજ્યોને રૂા. 5,751.27 કરોડની વધારાની સહાય મંજૂર કરી
      
      બિહાર, કેરળ, મહારાષ્ટ્ર, નાગાલેન્ડ, ઓડિશા, રાજસ્થાન અને પશ્ચિમ બંગાળને 2019માં પૂર, ભેખડો ધસી પડવા, ચક્રવાત ‘બુલબુલ’, દુકાળ અને કર્ણાટકને 2018-19માં દુકાળ (રવિ પાક) માટે ભંડોળ મળશે

      Posted On: 27 MAR 2020 6:12PM by PIB Ahmedabad

    કેન્દ્રીય ગૃહ મંત્રી શ્રી અમિત શાહની અધ્યક્ષતામાં ઉચ્ચ સ્તરીય સમિતિએ 2019 માં પૂર / ભેખડો ધસી પડવી / ચક્રવાત / દુકાળથી પ્રભાવિત આઠ રાજ્યોને નેશનલ ડિઝાસ્ટર રિસ્પોન્સ ફંડ (એનડીઆરએફ) હેઠળ વધારાની કેન્દ્રિય સહાય મંજૂર કરી છે.


    ઉચ્ચ સ્તરીય સમિતિએ આઠ રાજ્યોને નેશનલ ડિઝાસ્ટર રિસ્પોન્સ ફંડ (એનડીઆરએફ)માંથી રૂા. 5751.27 કરોડની વધારાની કેન્દ્રીય સહાયને મંજૂરી આપી છે , જે પહેલી એપ્રિલના રોજના નાણાં વર્ષે એસડીઆરએફ એકાઉન્ટમાં ઉપલબ્ધ બેલેન્સના 50 ટકા લેખે ગોઠવણને આધીન રહેશે - 2019 દરમિયાન બિહારને રૂા. 953.17 કરોડની સહાય અપાયેલી છે (જેમાંથી રૂા. 400 કરોડ ઓન એકાઉન્ટ ધોરણે અગાઉ અપાયેલાં છે) , કેરળને રૂા. 460.77 કરોડ , નાગાલેન્ડને રૂા. 177.37 કરોડ , ઓડિશાને રૂા. 179.64 કરોડ , મહારાષ્ટ્રને રૂા. 1758.18 કરોડ , રાજસ્થાનને રૂા. 1119.98 કરોડ , પશ્ચિમ બંગાળને રૂા. 1090.68 કરોડ પૂર/ભેખડ ધસી પડવા/ચક્રવાત , દુકાળ (ખરીફ) માટે અને કર્ણાટકને રૂા. 11.48 કરોડ પશુપાલન ક્ષેત્ર હેઠળ 2018-19 ના રવિ પાક સમયના દુકાળ માટે વધારાની સહાય પેટે આપવામાં આવશે.
    2019-20 દરમિયાન આજ સુધીમાં કેન્દ્ર સરકારે 29 રાજ્યોને (અગાઉના રાજ્ય જમ્મુ અને કાશ્મીર સહિત) રૂા. 10,937.62 કરોડ સ્ટેટ ડિઝાસ્ટર રિસ્પોરન્સ ફંડ (એસડીઆરએફ)માં કેન્દ્ર સરકારના હિસ્સા તરીકે તેમજ એનડીઆરએફ હેઠળ આઠ રાજ્યોને રૂા. 14,108.58 કરોડ વધારાની સહાય પેટે આપ્યાં છે.


    RP

    
    
    (Release ID: 1608707) Visitor Counter : 11
    
    
      Read this release in: Telugu , English , Hindi , Punjabi , Odia , Malayalam