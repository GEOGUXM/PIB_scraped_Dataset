      પ્રધાનમંત્રીનું કાર્યાલય

      પ્રધાનમંત્રીએ ‘મન કી બાત 2.0’ની 10મી આવૃત્તિને સંબોધન કર્યું
      
      નાગરિકોને ઘરમાં સ્વસ્થ અને સલામત રહેવા અપીલ કરી

      Posted On: 29 MAR 2020 2:07PM by PIB Ahmedabad

    ‘ મન કી બાત ’ ની 10 મી આવૃત્તિને સંબોધન કરતા પ્રધાનમંત્રી શ્રી નરેન્દ્ર મોદીએ કોવિડ 19 સામેની લડાઈ માટે આકરાં નિર્ણયો લેવા બદલ માફી માંગી હતી તો સાથે સાથે આ રોગચાળાનો સફળતાપૂર્વક સામનો કરવા વધારે આકરાં નિર્ણયો લેવા પર ભાર પણ મૂક્યો હતો .


    તેમણે જણાવ્યું હતું કે , ભારતની જનતાને સલામત રાખવી મહત્ત્વપૂર્ણ છે . તેમણે વિશ્વાસ વ્યક્ત કર્યો હતો કે , સંયુક્તપણે ભારત કોવિડ -19 ને પરાસ્ત કરશે .


    તેમણે ચેતવણી આપી હતી કે , “ લૉકડાઉનથી લોકો અને તેમના પરિવારો સલામત રહેશે તથા જે લોકો આઇસોલેશનમાં રહેવાના નિયમનું પાલન કરતાં નથી તેમને મુશ્કેલી પડશે . ”


    આજે મન કી બાતમાં પોતાના વિચારો વ્યક્ત કરતાં પ્રધાનમંત્રીએ જણાવ્યું હતું કે , લૉકડાઉનને કારણે લોકોને , ખાસ કરીને ગરીબોને હાડમારીનો સામનો કરવો પડે છે . આ બદલ તેમણે નાગરિકોની ક્ષમા માંગી હતી . સાથે સાથે તેમણે લોકો પ્રત્યે સંવેદના વ્યક્ત કરી હતી અને જણાવ્યું હતું કે , ભારત જેવા 130 કરોડની વસ્તી ધરાવતા વિશાળ દેશમાં કોરોના સામેની લડાઈને સફળતાપૂર્વક લડવા માટે અન્ય કોઈ વિકલ્પ પણ નથી . તેમણે ઉમેર્યું હતું કે , આ પ્રકારનાં કડક પગલાં લેવાની ફરજ પડી હતી , કારણ કે જીવન કે મરણ જેવી સ્થિતિ આવી પડી છે . આ માટે તેમણે દુનિયાનાં અન્ય દેશોમાં કોરોનાને કારણે ઊભી થયેલી સ્થિતિનો વિચાર કરવા અપીલ કરી હતી .


    તેમણે ‘ એવમ એવમ વિકાર , અપી તરુન્હા સાધ્યતે સુખમ ’ લોકોક્તિ ટાંકી હતી , જેનો અર્થ થાય છે , “ રોગ અને એની અસરોને ઉગતાં જ ડામી દેવી જોઈએ . ” તેમણે ભારપૂર્વક જણાવ્યું હતું કે , જ્યારે રોગની સારવાર શક્ય ન હોય , ત્યારે એનાથી બચવું અતિ મુશ્કેલ હોય છે . તેમણે કહ્યું હતું કે , કોરોનાવાયરસે આખી દુનિયાને કેદ કરી દીધી છે . પ્રધાનમંત્રીએ કહ્યું હતું કે , “ આ જ્ઞાન , વિજ્ઞાન , ધનિક અને ગરીબ , સક્ષમ અને નબળાં એમ તમામ માટે એકસરખો પડકાર છે . આ વાયરસ કોઈ દેશ પૂરતો મર્યાદિત નથી . વળી એને ધર્મ કે સિઝનનો ભેદ પણ નડતો નથી . ”


    આ વાયરસ સંપૂર્ણ માનવજાતિના અસ્તિત્વ માટે પડકારરૂપ બની ગયો હોવાથી પ્રધાનમંત્રીએ માનવજાતને એક થઈને આ જોખમનો સામનો કરવા કટિબદ્ધ થવા અપીલ કરી હતી . તેમણે સ્પષ્ટતા કરી હતી કે , લૉકડાઉન થઈને તમે અન્ય લોકોને મદદ કરતાં નથી , પણ તમારી જાતને બચાવો છે . તેમણે આગામી થોડા દિવસો માટે લોકોને પોતાનું અને પોતાનાં પરિવારજનોનું રક્ષણ કરવા અને લક્ષ્મણરેખાનું ઉલ્લંઘન ન કરવા અપીલ કરી હતી .


    પ્રધાનમંત્રીએ કહ્યું હતું કે , કેટલાંક લોકો લૉકડાઉનનું ઉલ્લંઘન કરી રહ્યાં છે , કારણ કે તેઓ પરિસ્થિતિની ગંભીરતાને સમજવાનો પ્રયાસ કરતાં નથી . તેમણે આ પ્રકારનાં લોકોને લૉકડાઉનનાં નિયમોનું પાલન કરવા અપીલ કરી હતી , નહીં તો કોરોનાવાયરસથી આપણી જાતને બચાવવામાં મુશ્કેલી પડશે એવી ચેતવણી આપી હતી . આ માટે તેમણે અન્ય એક ઉક્તિ ટાંકીને કહ્યું હતું કે , “ આરોગ્યમ પરમ ભાગ્યમ , સ્વાસ્થ્યમ સર્વાર્થ સાધનમ . ” એનો અર્થ થાય છે , સારું સ્વાસ્થ્ય જ સદભાગ્ય છે , દુનિયામાં ખુશ રહેવાની એકમાત્ર રીતે સ્વસ્થ રહેવાની છે .


    GP/DS

    
    
    (Release ID: 1609007) Visitor Counter : 55
    
    
      Read this release in: Punjabi , Telugu , Tamil , Hindi , Assamese , Kannada , English , Urdu , Marathi , Bengali , Odia , Malayalam