      સ્વાસ્થ્ય અને પરિવાર કલ્યાણ મંત્રાલય

      કોરોના વાયરસને અટકાવવા અને તેના વ્યવસ્થાપનમાં ફ્રન્ટલાઈન કાર્યકર્તાઓની ભૂમિકા અંગેની વિસ્તૃત માર્ગદર્શિકા
      Posted On: 30 MAR 2020 4:24PM by PIB Ahmedabad


    તમે જાણો જ છો કે કોવિડ-19 (કોરોના વાયરસ) નામનો એક નવો શ્વાસ/શ્વસનને લગતો ચેપી રોગ વિશ્વભરમાં ફેલાઈ રહ્યો છે. ભારતના જુદા-જુદા રાજ્યોમાં પણ આ ચેપની ઘટનાઓ નોંધવામાં આવી રહી છે અને સરકાર આ બીમારીને ફેલાતી રોકવા માટેના ભરપૂર પ્રયાસો કરી રહી છે. એક ફ્રન્ટલાઈન કાર્યકર્તા તરીકે તેને ફેલાતો અટકાવવામાં તમારી મહત્વપૂર્ણ ભૂમિકા છે.


    ફ્રન્ટલાઈન કાર્યકર્તાતરીકે તમારી બેવડી ભૂમિકા છે:

     1. ચેપને ફેલાતો અટકાવવા માટે જન સમુદાયમાં મહત્વપૂર્ણ સંદેશોનો પ્રચાર પ્રસાર કરવો.
     2. શંકાસ્પદ કોવિડ-19 બનાવોને તાત્કાલિક ઓળખી કાઢવા અને તેમને ડૉક્ટર પાસે મોકલવા માટેની યોગ્ય વ્યવસ્થા કરવી.

    પ્રાથમિક સ્વાસ્થ્ય સારસંભાળ ટીમના એક મુખ્ય સભ્ય તરીકે અમે ઇચ્છીએ છીએ કે તમે અને તમારો પરિવાર સુરક્ષિત રહે. તમારી સુરક્ષા માટે મહત્વપૂર્ણ માહિતીનો સારાંશ નીચે આપવામાં આવ્યો છે.


    કોવિડ-19 શું છે?


    કોવિડ-19 “નોવલ કોરોના વાયરસ”ના ચેપને લીધે થનારી બીમારી છે. આ છે તેના સામાન્ય લક્ષણો :

      * તાવ
      * સુકી ઉધરસ
      * શ્વાસ લેવામાં તકલીફ
      * કેટલાક દર્દીઓમાં માંસપેશીઓ અને સાંધાના દુઃખાવા, બંધ નાક, નાકમાંથી પાણી નીકળવું, ગળામાં ઘસાવું અથવા ઝાડા જેવા સામાન્ય લક્ષણો પણ હોઈ શકે છે.

    ચેપ લાગ્યો હોવાની ખાતરી થઇ ગયા પછી પણ લગભગ 80% કિસ્સાઓ કોઇપણ પ્રકારની ગંભીર જટિલતા વિના સાજા થઇ જાય છે. પરંતુ કોવિડ-19નો ચેપ ધરાવતા દર 6 માંથી એક વ્યક્તિ ગંભીર રીતે બીમાર થઇ શકે છે અને તેને શ્વાસ લેવામાં તકલીફ પડી શકે છે.* વધુ જોખમ ધરાવતા કિસ્સાઓમાં તે ગંભીર ન્યુમોનિયા અને અન્ય જટિલતાઓનું કારણ પણ બની શકે છે જેનો ઈલાજ માત્ર ઉચ્ચ સ્તરીય સ્વાસ્થ્ય સુવિધાઓ (ઓછામાં ઓછો જિલ્લા દવાખાનામાં)માં જ કરી શકાય છે. કેટલાક કિસ્સાઓમાં આ ચેપ મૃત્યુનું કારણ પણ બની શકે છે.


    *સ્રોત: વિશ્વ સ્વાસ્થ્ય સંગઠન


    કોવિડ-19 કઈ રીતે ફેલાય છે?


    જ્યારે કોવિડ-19નો ચેપ ધરાવતો વ્યક્તિ ઉધરસ કે છીંક ખાય છે ત્યારે તેના મોંઢા કે નાકમાંથી નીકળેલા છાંટાઓ દ્વારા આ રોગ ફેલાય છે. આવું મોટા ભાગે બે રીતે થઇ શકે છે:

      * પ્રત્યક્ષ નજીકનો સંબંધ ( Direct Close Contact) : કોવિડ-19થી અસરગ્રસ્ત વ્યક્તિ અથવા ચેપ ધરાવતી વ્યક્તિના નજીકના સંપર્ક (1 મીટર અથવા તેના કરતા ઓછું અંતર)માં આવવાથી કોઇપણ વ્યક્તિને આનો ચેપ લાગી શકે છે.
      * અપ્રત્યક્ષ સંપર્ક ( Indirect Contact): થૂંકના ટીપા સપાટી પર અથવા કપડાઓ ઉપર અનેક દિવસો સુધી જીવિત રહી શકે છે. એટલા માટે, આ પ્રકારની કોઇપણ ચેપ ધરાવતી સપાટી અથવા કપડાને સ્પર્શ કરવાથી અને ત્યારબાદ મોંઢા, નાક અથવા આંખોને અડવાથી આ બીમારી ફેલાઈ શકે છે.

    કોવિડ-19નો વ્યાપ વધવાનો સમયગાળો (ચેપ લાગવા અને લક્ષણો જોવા મળવા સુધીનો સમયગાળો) 1થી 14 દિવસનો હોય છે. આ બીમારી ચેપ ધરાવતા એવા વ્યક્તિઓ દ્વારા પણ ફેલાય છે જેમાં કોઈ ગંભીર લક્ષણો જોવા મળતા ન હોય.


    કયા જૂથના લોકોને ચેપ (કોવિડ-19) લાગવાનો વધુ ભય રહેલો છે?

      * એવા લોકો કે જેઓ છેલ્લા 14 દિવસોમાં કોઈ અન્ય દેશોની યાત્રા કરી ચુક્યા છે અને તેમના પરિવારના સભ્યો.
      * એવા લોકો કે જેઓ છેલ્લા 14 દિવસોમાં ભારતના અન્ય કોઈ રાજ્યમાંથી આવ્યા છે અને જેમનો સંપર્ક વિદેશથી પરત ફરેલા કોઈ વ્યક્તિ સાથે થયો હોય.
      * કોવિડ-19ની ખાતરી થયેલા દર્દીઓ અને તેમના પરિવારના સભ્યોના સંપર્કમાં આવનારા લોકો.
      * 60 વર્ષથી વધુની વય ધરાવતા લોકો અને જે લોકો પહેલાથી જ બ્લડ પ્રેશર, હૃદયરોગની બીમારીઓ, શ્વાસ/શ્વસન રોગ, કેન્સર અથવા ડાયાબિટીસ જેવી બીમારીઓનો ભોગ બનેલા છે તેમનામાંઆ તકલીફોનું જોખમ વધુ રહેલુ છે.

    કોવિડ-19ને અટકાવવા માટે મહત્વપૂર્ણ સંદેશ

     1. કોવિડ-19ના ચેપથી કઈ રીતે બચવું અથવા તેને અન્ય લોકોમાં ફેલાતો કઈ રીતે અટકાવવો?

    ક) સામાજિક અંતર જાળવવાનો પ્રયત્ન કરો (સોશ્યલ ડીસ્ટન્સિંગ)

      * ભીડ જેવી કે મેળા, હાટ, ધાર્મિક સ્થાનોમાં એકત્રિત થવું, સામાજિક મહોત્સવ વગેરે ટાળો .
      * સાર્વજનિકસ્થળો ઉપર તમારા અને અન્ય લોકોની વચ્ચે ઓછામાં ઓછું 1 મીટર સુધીનું સુરક્ષિત અંતર જાળવી રાખો, ખાસ કરીને જો તેમને ઉધરસ, તાવ વગેરે જેવા લક્ષણો હોય તો તેમના છીંક અને થૂંકના ટીપાના સીધા સંપર્કમાં આવતા બચો.
      * જેટલું શક્ય હોય તેટલા ઘરે જ રહો .
      * પારસ્પરિક સંપર્ક ટાળો – જેમ કે હાથ મિલાવવા, હાથ પકડવા અથવા ગળે મળવું.
      * ટેબલ, ખુરશી, દરવાજાના હેન્ડલ વગેરે જેવી સપાટીઓને સ્પર્શ કરવાનું ટાળો.

    ખ) સાફ-સફાઈનું ખાસ ધ્યાન રાખો.


    તમારા હાથોને સાબુ અને પાણી વડે વારંવાર ધુઓ–

      * બહારથી ઘરમાં આવો ત્યારે અથવા અન્ય લોકો સાથે મળીને આવો ત્યારે ખાસ કરીને જ્યારે તેઓ બીમાર હોય ત્યારે.
      * ઉધરસ કે છીંક આવે ત્યારે પોતાનાચહેરાને હાથથી અડ્યા પછી.
      * ભોજન બનાવતી વખતે, જમતા પહેલા અથવા બાળકોને જમાડતા પહેલા.
      * શૌચાલયનો ઉપયોગ કરીને અથવાસફાઈ કર્યા પછી કે કચરો બહાર કાઢ્યા બાદ.

    હાથ ધોવાની રીત à ઓછામાં ઓછા 20 સેકન્ડ

      * ઉધરસ કે છીંક ખાતી વખતે તમારા નાક અને મોંઢાને રૂમાલ અથવા ટુવાલ વડે ઢાંકી લો. તમારા રૂમાલને ઓછામાં ઓછો દિવસમાં એકવાર જરૂરથી ધુવો .
      * વધુ સારું એ રહેશે કે તમે તમારી વાળેલી કોણીમાં છીંક કે ઉધરસ ખાઓ, તમારા હાથમાં નહી.
      * થૂંકના ટીપાને ફેલાતા અટકાવવા માટે સાર્વજનિક સ્થળો પર થુંકશો નહી અથવા જોરથી કે બૂમો પાડીને ન બોલશો .
      * તમારી આંખો, નાક અને મોંઢાને ગંદા હાથો વડે અડશો નહી.
      * એ બાબતની ખાતરી કરો કે ઘરની સપાટીઓ અને અન્ય વસ્તુઓને નિયમિતપણે સાફ કરવામાં આવતી રહે.
     1. જો તમને કોવિડ-19ના લક્ષણો જોવા મળતા હોય અથવા તમે છેલ્લા બે અઠવાડિયા (14 દિવસોમાં) કોઈ અન્ય દેશ અથવા રાજ્યની યાત્રા કરી ચુક્યા હોવ તો શું કરવું?
      * કોવિડ-19 અનેઋતુ અનુસારના શ્વાસ/શ્વસન સંબંધી બીમારીઓ (સામાન્ય શરદી ઉધરસ)ના લક્ષણો એક સરખા હોય છે. આવા તમામ લક્ષણોવાળા લોકોમાં કોવિડ-19 નથી હોતો.
      * નિમ્નલિખિત વ્યક્તિઓને સાવચેતીના ભાગરૂપે ઘરમાં 14 દિવસ સુધી એકાંત (ક્વૉરન્ટાઇન)માં જ રાખવા જોઈએ.
      * એવા લોકો જેમણે છેલ્લા 14 દિવસો દરમિયાન કોવિડ-19થી અસરગ્રસ્ત દેશો/ ક્ષેત્રોની યાત્રા કરી છે.
      * એવા લોકો કે જેઓ આવા શંકાસ્પદ વ્યક્તિઓના સંપર્કમાં આવ્યા છે જેમને કોવિડ-19 હોવાનો ભય છે અથવા તેવા લોકો જેમને ખાતરી થઇ ચુકી છે.
      * એવા લોકો જેમને આવા લક્ષણો વિકસિત થઇ રહ્યા છે.
      * આવા વ્યક્તિઓને તમારે સુચના આપવી જોઈએ કે જો લક્ષણો ગંભીર થઇ જાય તો તેમણે તમારી સાથે વાત કરીને સીધા સ્વાસ્થ્ય કેન્દ્રોમાં જવું જોઈએ.

    કોઇપણ કોવિડ-19 ને લગતા પ્રશ્નો માટે, તમારા રાજ્ય હેલ્પલાઇન/સ્વાસ્થ્ય અને પરિવાર કલ્યાણ મંત્રાલયની 24X7 હેલ્પલાઇન 1075 અથવા 011-23978046 પર ફોન કરો.


    ચેપ અંગે તાત્કાલિક જાણકારી મેળવવા અને યોગ્ય સારસંભાળમાં ફ્રન્ટલાઈન કાર્યકર્તા તરીકે તમારી ભૂમિકા


    એક સામુદાયિક કાર્યકર્તા તરીકે તમને તે તમામ લોકોની યાદી (Line Listing) તૈયાર કરવાનું કહેવામાં આવી શકે છે કે જેમણે છેલ્લા 14 દિવસોમાં કોઈ અન્ય દેશ અથવા ભારતની અંદર અન્ય રાજ્યોની યાત્રા કરી હોય:

      * તેમના નામ પીએચસીમાં સ્વાસ્થ્ય ચિકિત્સક અધિકારીની સાથે વહેંચો પરંતુકોઈ અન્ય વ્યક્તિની સાથે ના વહેંચો.
      * તેમને આગામી 14 દિવસ માટે ઘરમાં જ એકાંત (ક્વૉરન્ટાઇન)માં રહેવાની સલાહ આપો.
      * તેમને જણાવો કે કોવિડ-19ના લક્ષણો માટે તેઓ તેમની પોતાની જ ઉપરદેખરેખ રાખે.
      * તેમને જણાવો કે જો કોવિડ-19ના લક્ષણો જોવા મળે છે તો તે તરત જ તમને જાણકારી આપે અને કોવિડ-19 હેલ્પલાઇનનંબર પર વાત કરે.

    ઘરમાં જ ક્વૉરન્ટાઇન (Home Quarantined) કરવામાં આવેલ વ્યક્તિઓ માટે સૂચનાઓ-

      * ઘરમાં એક જુદા જ ઓરડામાં રહો, પ્રયત્ન કરો કે જુદા શૌચાલયવાળો ઓરડો હોય તો વધુ સારું. અન્ય લોકો સાથે ઓછામાં ઓછું 1 મીટર સુધીનું અંતર જાળવી રાખવાનો પ્રયત્ન કરો.
      * હંમેશા માસ્ક પહેરીને રાખો, જો માસ્ક ઉપલબ્ધ ન હોય તો એક સ્વચ્છ સુતરાઉ કપડું લો અને તેને બંને બાજુ પડ વાળીને તમારા નાક અને મોંઢાને ઢાંકવા માટે તમારા ચહેરા ઉપર બાંધી લો.
      * તમારાજુદા રાખવામાં આવેલા વાસણો, રૂમાલ, પથારી વગેરેનો ઉપયોગ કરો કે જે નિયમિતપણે અલગથી સ્વચ્છ કરવામાં આવતા હોવા જોઈએ.
      * જમીન, ટેબલ, ખુરશી અને દરવાજાના હેન્ડલ વગેરે જેવી સપાટીઓને ઓછામાંઓછી દિવસમાં એકવાર જરૂરથી સાફ કરવી જોઈએ.
      * એ બાબતની ખાતરી કરો કે પરિવારનો માત્ર એક નક્કી કરેલ વ્યક્તિ જ આવા વ્યક્તિની સારસંભાળ રાખે.

    ઘરમાં ક્વૉરન્ટાઇન કરવામાં આવેલ વ્યક્તિની દેખરેખ રાખતા વ્યક્તિ માટે સૂચનાઓ:

      * ઓરડામાં પ્રવેશ કરતી વખતે એક મીટરનું અંતર જાળવી રાખો.
      * તમારા મોંઢાને માસ્ક અથવા બે પડવાળા સુતરાઉ કપડા વડે ઢાંકીને રાખો.
      * ઓરડામાંથી બહાર આવ્યા પછી તમારા હાથ જરૂરથી ધોઈ લો.

    માસ્કનો ઉપયોગ કઈ રીતે કરવો (અથવા નાક કે મોઢું ઢાંકવું) –

      * મોંઢા પર માસ્ક લગાવતા પહેલા તમારા હાથ જરૂરથી ધોઈ લેવા.
      * એ બાબતની ખાતરી કરવી કે તે ઢીલું ના હોય અને મોઢું અને નાક બંને ઢંકાયેલા હોય.
      * માસ્કને સામેથી ના અડશો, માત્ર બાજુમાંથી જ સ્પર્શ કરવો.
      * માસ્ક બદલ્યા પછી તમારા હાથને જરૂરથી ધોઈ લો.
      * દર 6-8 કલાકની અંદર માસ્ક બદલો અથવા તે પરસેવાવાળું કે ભીનુંથઇ જાય એટલે બદલો.
      * જો ડિસ્પોઝેબલ માસ્કનો ઉપયોગ કરવામાં આવી રહ્યો હોય તો માસ્કને માત્ર ઢાંકણાવાળી કચરાપેટીમાં જ નાખવું અને કચરાપેટીમાં એક પ્લાસ્ટિકની થેલી પણ લાગેલી હોવી જોઈએ.
      * જો કપડાના માસ્કનો ઉપયોગ કરી રહ્યા છો તો તેને ઓછામાં ઓછું દિવસમાં એકવાર જરૂરથી ધોઈ લેવું જોઈએ.

    પોતાની સારસંભાળ અને ફ્રન્ટલાઈન કાર્યકર્તા તરીકે તમારા પોતાના કર્તવ્યોનું પાલન કેવી રીતે કરવું?

      * તે તમામ અટકાયતી પગલાઓનું પાલન કરો કે જેના વિષયમાં તમે સમુદાયના લોકોને જણાવી શકો છો જેમ કે સુરક્ષિત અંતર જાળવી રાખવું અને વારે વારે હાથ ધોવા વગેરે. ગૃહ ભ્રમણની પહેલા અને પછીથી હાથ જરૂરથી ધોઈ લેવા. જો જરૂર હોય તો તમારો પોતાનો જુદો સાબુ રાખો.
      * જો તમે કોઈ શંકાસ્પદ કોવિડ-19 વ્યક્તિને દવાખાને લઈને જઈ રહ્યા છો તો તમારા મોઢાં અને નાક બંનેને પડવાળા વાળેલા કપડા અથવા માસ્ક વડે ઢાંકેલું રાખવું ખૂબ જરૂરી છે.
      * જો તમે સ્વાસ્થ્ય સેવાઓ માટે સામુદાયિક બેઠકો અથવા આઉટરીચ સત્રોનું આયોજન કરી રહ્યા છો તો એ વાતની ખાતરી કરો કે એક જગ્યા ઉપર 10-12થી વધુ વ્યક્તિ એકત્રિત ના થાય.
      * બેઘર/ઘરવિહોણા વ્યક્તિઓ અથવા ભીડવાળા વિસ્તારોમાં રહેનારા વ્યક્તિઓની માટે સુરક્ષિત અંતર જાળવી રાખવું અઘરું પડશે પરંતુ તેમ છતાં તમારે તેમને સાવચેતી જાળવવાની રીતો વિષે જાણકારી આપવી જોઈએ અને જરૂરિયાત અનુસાર તેમને સહયોગ આપવો જોઈએ.
      * બીમારીના સંકેત માટે સ્વ-દેખરેખ રાખો અને જો કોઈ લક્ષણ જોવા મળે તો ચિકિત્સક અધિકારીઓને જાણ કરો.
      * બધી જ બાબતોનું ધ્યાન રાખીને તમે તમારું નિર્ધારિત નિયમિત કાર્ય કરવાનું ચાલુ રાખવાનો પ્રયત્ન કરો જેમ કે ગર્ભવતી મહિલાઓ, નવજાત શિશુઓ, બીમાર બાળકો અને પ્રસુતિ બાદ મહિલાઓની સારસંભાળ, સ્તનપાન અને પોષણને લગતી સલાહ આપવી અને એનસીડી/ટીબીના દર્દીઓની સારસંભાળ રાખવાનું કામ યથાવત ચાલુ રાખો.
      * યાદ રાખો કે વૃદ્ધ લોકો વધુ જોખમની શ્રેણીમાં આવે છે, એટલા માટે વૃદ્ધ લોકોના ઘરોનું વિશેષ ધ્યાન રાખો.
      * પહેલાની જેમ જ નબળા વંચિત સમુદાયના લોકો ઉપર ખાસ ધ્યાન આપવાનું ચાલુ રાખો.
      * સમુદાયના વિશ્વસનીય સ્વાસ્થ્ય કાર્યકર્તા તરીકે, તેમને સાંત્વના આપવાનો પ્રયાસ કરો કે જ્યાં એક બાજુ ચેપના લક્ષણ ધરાવતાવધુ જોખમ ધરાવતા વ્યક્તિઓ પર વધુ ધ્યાન આપવાની જરૂર છે, ત્યાં બીજી બાજુ અન્ય લોકોને આ બીમારી થવાનું જોખમ યોગ્ય અટકાયતી પગલાઓ દ્વારા ઘણા અંશે હળવું કરી શકાય તેમ છે.

    કોવિડ-19 સાથે જોડાયેલી કેટલીક ભ્રમણાઓ અને તેમની વાસ્તવિકતાઓ


    કોવિડ-19 એ એક નવી બીમારી છે, આથી તેને લગતી અનેક ભ્રમણાઓ પણ ફેલાઈ રહી છે.

                                                                                                                                                                      
ભ્રમણા                                                        વાસ્તવિકતા                                                                                              
                                                                                                                                                                      
                                                                                                                                                                      
 1. કોરોના વાયરસ મચ્છરોના માધ્યમથી ફેલાઈ શકે છે.                                                                                                                      
                                                              કોરોના વાયરસ મચ્છર કરડવાથી નથી ફેલાતો.                                                                  
                                                                                                                                                                      
                                                                                                                                                                      
 1. દરેક વ્યક્તિએ માસ્ક પહેરવું જોઈએ.                                                                                                                                 
                                                              જે લોકોએ માસ્ક પહેરવાની જરૂર છે તેવા લોકો છે;                                                           
                                                                                                                                                                      
                                                                * જેમને તાવ, ઉધરસ વગેરેના લક્ષણો હોય                                                                  
                                                                * સ્વાસ્થ્ય કેન્દ્રોના એવા કર્મચારીઓ જેઓ ચેપગ્રસ્ત દર્દીઓની સેવા કરી રહ્યા હોય.                       
                                                                * બીમાર (ક્વૉરન્ટાઇન) વ્યક્તિની સારસંભાળ રાખી રહેલ વ્યક્તિ.                                           
                                                                * ત્યાં સુધી કે જે લોકો માસ્ક પહેરી રહ્યા છે, તેમણે પણ વારંવાર હાથ ધોતા રહેવું જોઈએ.                  
                                                                                                                                                                      
 1. કોવિડ-19ના લક્ષણો ધરાવતી વ્યક્તિ જ બીમારી ફેલાવી શકે છે.                                                                                                          
                                                              કોવિડ-19 બીમારી એવા ચેપ ધરાવતા વ્યક્તિઓના માધ્યમથી પણ ફેલાઈ શકે છે કે જેમનામાં કોઈ દ્રશ્યમાન લક્ષણો નથી.
                                                                                                                                                                      
                                                                                                                                                                      
 1. લસણ અથવા દારૂ પીવાથી કોવિડ-19થી બચી શકાય છે.                                                                                                                      
                                                              લસણ અને દારૂ પીવાથી કોવિડ-19થી બચી શકાય તેમ નથી.                                                        
                                                                                                                                                                      
                                                                                                                                                                      

    આરોગ્ય અને પરિવાર કલ્યાણ મંત્રાલય


    ભારત સરકાર

    
    
    (Release ID: 1609311) Visitor Counter : 1737
    
    
    
    
    

       
       
1.     
       
1.   * 
       
1.     
       
1.     
       
*