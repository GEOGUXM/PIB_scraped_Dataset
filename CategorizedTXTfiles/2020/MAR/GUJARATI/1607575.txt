      પ્રધાનમંત્રીનું કાર્યાલય

      પ્રધાનમંત્રીએ લોકોને ગભરાઈ ન જવા અને બિનજરૂરી પ્રવાસ ટાળવા વિનંતી કરી
      
      પ્રધાનમંત્રીએ જણાવ્યું કે, ડૉક્ટરોની સલાહ અને સૂચનો માનો
      
      નાગરિકોને સતત સેવા પ્રદાન કરવા માટે આઇટી વ્યાવસાયિકો અને કર્મચારીઓની પ્રશંસા કરી
      Posted On: 21 MAR 2020 7:33PM by PIB Ahmedabad


    પ્રધાનમંત્રી શ્રી નરેન્દ્ર મોદીએ લોકોને ગભરાઈ ન જવા અને બિનજરૂરી અવરજવર કે પ્રવાસ ટાળવા વિનંતી કરી છે. જ્યારે પ્રધાનમંત્રીએ દરેકને ડૉક્ટરો દ્વારા આપવામાં આવતી સલાહને ધ્યાનપૂર્વક સાંભળવાની અપીલ કરી છે , ત્યારે તેમણે જણાવ્યું હતું કે , જે લોકોને ઘરમાં ક્વૉરેન્ટાઇનમાં રહેવાનું જણાવવામાં આવ્યું છે એમણે સૂચનાઓનું પાલન કરવું જોઇએ.


    પ્રધાનમંત્રીએ એક પછી એક ટ્વીટ કરીને કહ્યું હતું કે , “ ક્યારેય ભૂલશો નહીં – સાવચેતી જાળવવાની છે , ગભરાઈ જવાનું નથી! તમારા ઘરમાં રહેવાની સાથે તમારા શહેર/નગરમાં રહેવું એટલું જરૂરી છે. બિનજરૂરી પ્રવાસ કરવાથી તમને કે અન્ય કોઈને મદદ મળશે નહીં. આ પ્રકારનાં પડકારજનક સમયમાં આપણો દરેક પ્રયાસ મોટી અસર કરશે. ”


    “ આ સમયે આપણે ડૉક્ટરો અને સત્તામંડળોની સલાહને ધ્યાનપૂર્વક સાંભળવી જોઈએ અને એનો અમલ કરવો જોઈએ. જે લોકોને ઘરમાં ક્વારેન્ટાઇનમાં રહેવાનું જણાવવામાં આવ્યું છે , તેઓ સૂચનાઓનું પાલન કરે એવી મારી વિનંતી છે. એનાથી તમારું અને તમારા પરિવારજનો અને મિત્રોનું રક્ષણ થશે. ”


    નાગરિકોને પોતાની સેવા પ્રદાન કરતા આઇટી વ્યાવસાયિકો અને કર્મચારીઓની પ્રશંસા કરતાં પ્રધાનમંત્રીએ જણાવ્યું હતું કે , કોવિડ- 19 સામે લડવામાં તેમની ભૂમિકા ઉત્કૃષ્ટ રહી છે અને આગામી વર્ષોમાં યાદ કરવામાં આવશે.


    પ્રધાનમંત્રીએ ટ્વીટ કરીને કહ્યું હતું કે , “ તેઓ ખરાં હીરો છે. તેઓ અભૂતપૂર્વ વ્યક્તિઓ છે , જેમની ઉત્કૃષ્ટ ભૂમિકાને આગામી વર્ષોમાં યાદ રાખવામાં આવશે. ”


    તેમણે ઉમેર્યું હતું કે , " સંપૂર્ણપણે સાચી વાત છે! ભારતને આપણા આઇટી વ્યાવસાયિકો પર અતિ ગર્વ છે , જેઓ નાગરિકોને સતત સેવા પ્રદાન કરવા મહેનત કરી રહ્યાં છે. ઇનોવેટર્સ અને ઔદ્યોગિક વ્યાવસાયિકોનો આ સમુદાય કોવિડ- 19 સામે લડવામાં મુખ્ય ભૂમિકા ભજવે છે. ” #IndiaFightsCorona


    RP

    
    
    (Release ID: 1607575) Visitor Counter : 44
    
    
      Read this release in: Telugu , English , Hindi , Marathi , Bengali , Assamese , Punjabi , Odia , Kannada , Malayalam