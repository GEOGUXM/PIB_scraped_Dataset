      વેપાર અને ઉદ્યોગ મંત્રાલય

      1.75 લાખથી વધુ લોકોએ એક અઠવાડિયામાં બિઝનેસ ઇમ્યુનિટી પ્લેટફોર્મની મુલાકાત લીધી;
      
      કોવિડ-19 સામેની લડાઇમાં ભારતની પ્રતિક્રિયા અંગેની વાસ્તવિક સમયની માહિતી આ પ્લેટફોર્મ પર આપવામાં આવે છે

      Posted On: 29 MAR 2020 12:10PM by PIB Ahmedabad

    વ્યાપાર અને ઉદ્યોગ મંત્રાલય અંતર્ગત રાષ્ટ્રીય રોકાણ પ્રોત્સાહન અને સુવિધા એજન્સીની ઇન્વેસ્ટ ઇન્ડિયાની વેબસાઇટ પર હોસ્ટ કરવામાં આવેલું ઇન્વેસ્ટ ઇન્ડિયા બિઝનેસ ઇમ્યુનિટી પ્લેટફોર્મ ( https://www.investindia.gov.in/bip?utm_source=popup ) હાલમાં કોવિડ -19 ( કોરોના વાયરસ ) અંગે ભારતની સક્રિય પ્રતિક્રિયાની વાસ્તવિક સમયની માહિતી વ્યવસાયો અને રોકાણકારોને મળી રહે તે માટે મદદરૂપ થવા 24X7 ધોરણે એક વ્યાપાક સ્રોત તરીકે કાર્યરત છે . 21 માર્ચ 2020 ના રોજ આ પ્લેટફોર્મ લોન્ચ કરવામાં આવ્યું હતું અને આજે સવારે 10.00 વાગ્યા સુધીમાં 50 થી વધુ દેશોમાંથી 1.75 લાખથી વધુ લોકોએ તેની મુલાકાત લીધી છે . આ વેબસાઇટ પર 423 સરકારી માર્ગદર્શિકાઓ અને જાહેરનામા આપવામાં આવ્યા છે તેમજ 205 બ્લૉગ , ઇન્ફોગ્રાફિક , વીડિયો અને સંસાધનો ઉપલબ્ધ કરાવવામાં આવ્યા છે . આ વેબસાઇટ પર સૌથી વધુ વખત “donations for COVID” શબ્દ સર્ચ કરવામાં આવ્યો છે .


    બિઝનેસ ઇમ્યુનિટી પ્લેટફોર્મ (BIP) વ્યવસાયોની સમસ્યાઓના નિવારણ માટેનું એક સક્રિય પ્લેટફોર્મ છે જેમાં વિવિધ ક્ષેત્રોની સમર્પિત ટીમો છે અને તેઓ લોકોના પ્રશ્નોનો વહેલામાં વહેલી તકે જવાબ આપે છે . માઇક્રો , લઘુ અને મધ્યમ ઉદ્યોગો (MSME) ને પ્રતિભાવો આપવા અને તેમના પ્રશ્નોનો ઉકેલ લાવવા માટે ઇન્વેસ્ટ ઇન્ડિયા દ્વારા SIDBI ( ભારતીય લઘુ ઉદ્યોગ વિકાસ બેંક ) સાથે પણ ભાગીદારી કરવામાં આવી છે .


    આ ગતિશીલ અને સતત અપડેટ થતું પ્લેટફોર્મ નિયમિત ધોરણે આ વાયરસના સંદર્ભમાં થઇ રહેલા ફેરફારો અને નવી બાબતો પર ધ્યાન આપે છે અને કેન્દ્ર તેમજ રાજ્ય સરકારની વિવિધ પહેલો વિશે અદ્યતન માહિતી પૂરી પાડે છે , વિશેષ જોગવાઇઓનો ઍક્સેસ આપે છે અને ઇમેઇલ તેમજ વૉટ્સએપના માધ્યમથી પ્રશ્નોનો જવાબ અને ઉકેલ આપે છે . અત્યાર સુધીમાં , તેને 845 વ્યવસાય સહાય પ્રશ્નો પ્રાપ્ત થયા છે જેમાંથી 614 નો ઉકેલ લાવી દેવામાં આવ્યો છે . મોટાભાગે લોજિસ્ટિક્સ , જાહેરનામા , જકાત સંબંધિત મુદ્દા , પ્લાન્ટ શટડાઉન અને સ્પષ્ટીકરણને લગતા પ્રશ્નો પૂછવામાં આવે છે .


    આવશ્યક સ્વાસ્થ્ય સંભાળ પૂરવઠાની પ્રાપ્તિ માટે BIP દ્વારા ‘ જોઇનિંગ ધ ડોટ્સ ’ અભિયાન શરૂ કરવામાં આવ્યું છે . કોવિડ -19 સામેની લડાઇમાં આવશ્યક ઉપકરણોના માંગ અને પૂરવઠાની ઉણપને પૂર્ણ કરવા માટે તેના દ્વારા મેળવણી સુવિધા પણ પૂરી પાડવામાં આવે છે . તમામ હિતધારકોના સંપર્કની પ્રવૃત્તિઓનો અંતર્ગત , અંદાજે 2000 વૈશ્વિક અને સ્થાનિક કોર્પોરેટ અને હિતધારકોનો સંપર્ક કરવામાં આવ્યો છે . વેબસાઇટ પર , ‘ સ્ટાર્ટઅપ પડકાર : કોવિડ -19 ને ડામવાના ઉકેલો ’ માટે 17 રાજ્યોમાંથી 120 થી વધુ અરજીઓ આવી છે . દેશમાં લૉકડાઉનના કારણે વિવિધ વ્યવસાયોને ચાલુ રાખવા સંબંધિત પ્રશ્નો ઓળખવા અને તેનું નિરાકરણ લાવવા પર ધ્યાન કેન્દ્રિત કરવાના આશયથી તેના દ્વારા યુ . એસ . નાણાકીય સેવા કંપનીઓ સાથે વિશેષ કોન્ફરન્સ કૉલ યોજવામાં આવ્યો હતો . ‘ કોવિડ -19 ની સમસ્યા વચ્ચે સ્ટાર્ટઅપ્સ માટે વ્યવસાયો ચાલુ રાખવા ’ અંગે એક વેબીનારનું આયોજન કરવામાં આવ્યું હતું જેમાં ઉદ્યોગ જગતના અગ્રણી આગેવાનોની પેનલ અને અન્ય હિતધારકો સામેલ થયા હતા . સંભવિત ફંડિંગ અને સહાય : કોવિડ -19 દરમિયાન સ્ટાર્ટઅપ્સ માટે તકો તેમજ ઘરેથી કામ કરવાનું પદ્ધતિ મોડેલ અપનાવવા મુદ્દે તેમાં ચર્ચા થઇ હતી . લૉકડાઉનના સમયમાં અમેરિકન જીવન વિજ્ઞાન કંપનીઓને પડતી મુશ્કેલીઓ અને તેમણે કેવી રીતે તેનો ઉકેલ કર્યો તે અંગે ચર્ચા માટે તેમની સાથે વિશેષ કોન્ફરન્સ કૉલનું આયોજન કરવામાં આવ્યું હતું .


    GP/DS

    
    
    (Release ID: 1608991) Visitor Counter : 28
    
    
      Read this release in: Hindi , English , Marathi , Bengali , Punjabi , Tamil , Telugu