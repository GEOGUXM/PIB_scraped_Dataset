      રેલવે મંત્રાલય

      સમગ્ર દેશમાં જરૂરી ચીજવસ્તુઓની ઉપલબ્ધતાની ખાતરી યથાવત જાળવી રાખતી ભારતીય રેલવે
      Posted On: 28 MAR 2020 2:48PM by PIB Ahmedabad


    કોવીડ -19 રોગચાળાના કારણે રાષ્ટ્રવ્યાપી સંપૂર્ણ લોકડાઉનના ૩જા દિવસે ભારતીય રેલવે પોતાની માલસામાન સેવાઓના માધ્યમથી જરૂરી ચીજવસ્તુઓની ઉપલબ્ધતાની ખાતરી કરવા માટેના પોતાના તમામ પ્રયત્નોને યથાવત ચાલુ રાખ્યા છે . તમામ રાજ્યોમાં લોકડાઉનની પરિસ્થિતિ દરમિયાન જુદા જુદા સામાન શેડ , સ્ટેશનો અને કંટ્રોલ ઓફિસોમાં ગોઠવવામાં આવેલ ભારતીય રેલવે કર્મચારીઓએ જરૂરી ચીજવસ્તુઓનો પૂરવઠો મળી રહે તેની ખાતરી કરવા માટે 24/7 ના આધાર પર કાર્ય કરવાનું યથાવત ચાલુ રાખ્યું છે કે જેથી રાષ્ટ્ર ઉપર તેની કોઈ અસર ન થાય .


    ગઈકાલે 27 માર્ચ 2020 ના રોજ પુરવઠા શ્રુંખલાને કાર્યાન્વિત રાખવા માટે ચીજવસ્તુઓના પુરવઠાના 34648 ડબ્બાઓ ચલાવવામાં આવ્યા . તેમાંથી જરૂરી ચીજવસ્તુઓના 23682 ડબ્બાઓ 425 રેક્સમાં ભારતીય રેલ્વે દ્વારા લઇ જવામાં આવ્યા જેથી એ બાબતની ખાતરી કરી શકાય કે પુરવઠા શ્રુંખલા યથાવત કાર્યાન્વિત રહી શકે . આ રીતે છેલ્લા પાંચ દિવસ દરમિયાન જરૂરી ચીજવસ્તુઓ લઇ જનારા ડબ્બાઓની કુલ સંખ્યા અંદાજે 1.25 લાખ સુધી પહોંચી ગઈ છે .


    કુલ 23682 ડબ્બાઓ કે જેમાં જરૂરી ચીજવસ્તુઓ ભરવામાં આવી હતી તેમાંથી 1576 ડબ્બાઓ અનાજના , 42 ડબ્બાઓ ફળો અને શાકભાજીઓના , 42 ડબ્બા ખાંડના , 42 ડબ્બાઓ મીઠાંના , 20488 ડબ્બાઓ કોલસા અને 1492 ડબ્બાઓ પેટ્રોલીયમ પેદાશોના હતા . ભારતીય રેલ્વે દ્વારા દૂધના 15 ડબ્બાઓનું પણ ગઈકાલે વહન કરવામાં આવ્યું હતું .


    અત્રે એ નોંધનીય છે કે ગૃહ મંત્રાલયે સમગ્ર દેશમાં અનેક સ્થળો પર સામાન લાવવા અને લઇ જવાની સુવિધાને સરળ બનાવવા માટે નિયંત્રણોને હળવા બનાવ્યા છે . તેણે સમગ્ર ભારતમાં ફેલાયેલા ટર્મિનલ ઉપર જુદા જુદા પ્રકારના સામાનને લાવવા અને લઇ જવા માટે પરવાનગીમાં પાયાના સ્તરની વિવેકબુદ્ધિને પણ નાબૂદ કરી છે . ભારતીય રેલ્વે દ્વારા લોક ડાઉનના સમયગાળા દરમિયાન જરૂરી ચીજવસ્તુઓના પુરવઠાને જાળવી રાખવા માટે સામાન પહોંચાડવા માટે ભારતીય રેલ્વે દ્વારા ખાસ પ્રયાસો કરવામાં આવી રહ્યા છે .


    GP/DS

    
    
    (Release ID: 1608837) Visitor Counter : 22
    
    
      Read this release in: Bengali , English , Hindi , Marathi , Assamese , Tamil , Telugu