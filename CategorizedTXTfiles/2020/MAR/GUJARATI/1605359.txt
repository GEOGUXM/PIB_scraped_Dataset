      PIB Headquarters

      સંવાદ હંમેશા જરૂરી છે, પ્રજા અને સરકાર વચ્ચેનું માધ્યમ પત્રકાર છે : જિલ્લા કલેક્ટર શ્રી સી.જે. પટેલ
      
      પત્રકારત્વ માટે સ્વસંહિતા અને પત્રકારત્વના કાયદા જાણવા જરૂરી છે : ધીરજ કાકડિયા
      
      પત્રકારત્વ વહેતા ધોધ જેવો છે, એટલે પત્રકારો એ પોતાની મર્યાદાને શક્તિને ઓળખવી જરૂરી : મણિભાઈ પટેલ
      
      બે જુદી જુદી સંસ્કૃતિઓનો સમન્વય એટલે એક ભારત શ્રેષ્ઠ ભારત : શ્રી કેતન ત્રિવેદી
      
      હિંમતનગરખાતે પીઆઈબી દ્વારા ‘વાર્તાલાપ’ કાર્યક્રમ હેઠળ રૂરલ મીડિયા વર્કશોપ યોજાયો
      Posted On: 05 MAR 2020 2:50PM by PIB Ahmedabad


    હિંમતનગર , 05-03-2020


    કેન્દ્રીય માહિતી અને પ્રસારણ મંત્રાલય હેઠળના પ્રેસ ઈન્ફોર્મેશન બ્યૂરો દ્વારા આજે હિંમતનગર ખાતે રૂરલ મીડિયા વર્કશોપનુ આયોજન કરાયુ હતું , જેમાં મુખ્ય અતિથિ તરીકે સાબરકાંઠા જિલ્લા કલેક્ટર શ્રી સી. જે. પટેલ તથા પીઆઈબીના અપર મહાનિદેશક ધીરજ કાકડિયા ખાસ હાજર રહ્યા હતા.


    જિલ્લા કલેક્ટર શ્રી સી.જે. પટેલે પોતાના ઉદ્ઘાટન સંબોધનમાં પત્રકારોને જણાવ્યું હતું કે “સંવાદ હંમેશ જરૂરી છે. બે માધ્યમ વચ્ચે સંવાદ કાયમ રહેવો જોઈએ. હાલના પત્રકારોએ પ્રજા અને સરકાર વચ્ચેનું માધ્યમ છે, એટલે પત્રકારોએ સરકાર સુધી સાચી અને સચોટ માહિતી પહોંચાડી લોક સેવાનું કામ કરવું જોઈએ.”


    તેમણે વધુમાં જણાવ્યું હતું કે પત્રકારત્વ આંખ ઉઘાડનાર છે. ગ્રામ્ય વિસ્તારના બનાવો સરકારી અધિકારી સુધી પહોંચાડવામાં સાબરકાંઠાના પત્રકારો મહત્વની ભૂમિકા ભજવી છે.


    આ પ્રસંગે પીઆઈબીના અપર મહાનિદેશક ધીરજ કાકડિયાએ વર્કશોપમાં ઉપસ્થિત સર્વે પત્રકારોને આવકારતા પીઆઈબીની કામગીરી અને સરકારી યોજનાઓ વિશે માહિતી આપી હતી. તેમણે જણાવ્યું હતું કે આ ‘વાર્તાલાપ’નો ઉદ્દેશ જિલ્લા સ્તરે કામ કરતા પત્રકારોને પીઆઈબીની કામગીરી અંગે માહિતગાર કરવાનો અને સરકારી યોજનાઓની માહિતી આપવાનો છે.


    શ્રી ધીરજ કાકડીયાએ સાબરકાંઠાના પત્રકારોને ‘ પત્ર કારત્વની આચાર સંહિતા ’ વિષે વિગતવાર માહિતી આપતા જણાવ્યુ હતું કે “પત્રકારોએ સ્વસંહિતા જાણવી જેટલી જરૂરી છે એટલું જ જરૂરી નીતિ નિયમો અને પત્રકારત્વના કાયદા વિશે પણ જાણવું જરૂરી છે, એમાંય આજે સોશ્યલ મીડિયાના જમાનામાં કાયદાનું ધ્યાન અને માહિતી હોવી દરેક પત્રકાર માટે આવકારદાયક છે.”


    વરિષ્ઠ પત્રકાર અને લેખક કેતન ત્રિવેદીએ “ એક ભારત, શ્રેષ્ઠ ભારત ” વિશે બોલતાં જણાવ્યું હતું કે “ બે જુદી જુદી સંસ્કૃતિનો સમન્વય એટલે એક ભારત, શ્રેષ્ઠ ભારત, એમાય આજે સંવાદ સાથે સમન્વયની વાત કરવામાં આવે તો આજની પેઢી ભૂતકાળનું ધ્યાન રાખીને આવનારી પેઢીને જોડે તો દેશનું નિર્માણ થાય, આ એક ભારત શ્રેષ્ઠ ભારત છે.


    ગ્રામીણ પત્રકારત્વના માંધાતા શ્રી મણિભાઈ પટેલે તેમના ઉદબોધનમાં ગાંધીજીના પત્રકારત્વ વિશે માહિતી આપતા જણાવ્યું હતુ કે ગાંધીજીનું પત્રકારત્વ પ્રજાલક્ષી હતું, તેના પાયામાં લોક શિક્ષણ, લોક ઘડતર, લોક જાગૃતિ અને સ્વયંશિસ્ત હતા. આજના પત્રકારોએ ગાંધીના પત્રકારત્વના પાયાના સિદ્ધાંતો, સત્ય, ભૂલ સ્વીકારની ભાવનાનું ખાસ ધ્યાન રાખવું જોઈએ, ગાંધીજીએ કહ્યું હતું તેમ પત્રકાત્વ એક વહેતા ધોધ જેવો છે, જે ગામ અને પાકનો વિનાશ નોતરી શકે છે. એટલે પત્રકારોએ પોતાની આચાર સંહિતા બનાવી જોઈએ.


    સેમિનારના છેલ્લા તબક્કા માં વરિષ્ઠ પત્રકાર દિલીપસિંહ ક્ષત્રિયએ પીઆઈબીની કામગીરી વિશે તેમજ ફેક ન્યૂઝને કઈ રીતે અટકાવી શકાય એ અંગે વિગતવાર માહિતી આપી હતી. આ પ્રસંગે સાબરકાંઠા જિલ્લાના ઈલેક્ટ્રોનિક અને પ્રિન્ટ મીડિયાના પત્રકારો મોટી સંખ્યામાં ઉપસ્થિત રહ્યાં હતાં.


    DK/ GP / DS

    
    
    (Release ID: 1605359) Visitor Counter : 24