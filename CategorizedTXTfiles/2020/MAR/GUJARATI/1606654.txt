      સંરક્ષણ મંત્રાલય

      સૈન્ય સ્ટાફના વડાએ ભૂજ મિલિટરી સ્ટેશનની મુલાકાત લીધી
      Posted On: 16 MAR 2020 10:05PM by PIB Ahmedabad


    સૈન્ય સ્ટાફના વડા જનરલ મનોજ મુકુંદ નરવાણે, PVSM, AVSM, SM, VSM, ADCએ 16 માર્ચ 2020ના રોજ રણ અને ક્રિક વિસ્તારો સહિત ભૂજ ખાતે આવેલા મિલિટરી સ્ટેશનની મુલાકાત લીધી હતી. સધર્ન કમાન્ડના આર્મી કમાન્ડર લેફ્ટેનન્ટ જનરલ સી.પી. મોહંતી, AVSM, SM, VSMએ સૈન્ય સ્ટાફના વડાનું સ્વાગત કર્યું હતું. સૈન્ય સ્ટાફના વડાને અહીં કામગીરીની સજ્જતા અને આ સ્થળે ફોર્મેશન અને યુનિટ્સની મિલિટરી તૈયારીઓ વિશે માહિતી આપવામાં આવી હતી તેમજ કચ્છના રણમાં સુરક્ષા દળો દ્વારા ઉપયોગમાં લેવાતા અહીં તૈનાત કરવામાં આવેલા નવી પેઢીના વિવિધ ઉપકરણો વિશે તેમને માહિતી આપવામાં આવી હતી. મિલિટરીના તમામ સ્ટાફ માટેની વહીવટી સંભાળ અંગે તેમણે સમીક્ષા કરી હતી અને BSF તેમજ ભારતીય કોસ્ટ ગાર્ડના જવાનો સાથે વાર્તાલાપ પણ કર્યો હતો.


    જનરલ નરવાણેએ, વિવિધ સરહદી વિસ્તારોમાં તૈનાત આર્મી અને સીમા સુરક્ષાદળના જવાનો સાથે વાર્તાલાપ કરતી વખતે અંતરિયાળ અને વેરાન રણ તેમજ ક્રિક વિસ્તારોમાં વિવિધહવામાન અને ભૌગોલિકકઠોર પરિસ્થિતિઓમાં પણ દેશની સરહદોની સુરક્ષા માટે નિઃસ્વાર્થ સમર્પણની ભાવના સાથે ફરજ નિભાવતા જવાનોની કર્તવ્ય નિષ્ઠાની પ્રશંસા કરી હતી .


    PC/AK

    
    
    (Release ID: 1606654) Visitor Counter : 34