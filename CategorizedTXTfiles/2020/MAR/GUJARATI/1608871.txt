      પ્રધાનમંત્રીનું કાર્યાલય

      ‘કટોકટીની સ્થિતિમાં પ્રધાનમંત્રીનું નાગરિક સહાય અને રાહત ભંડોળ’ (PM CARES ભંડોળ)માં ઉદારતાથી ફાળો આપવાની અપીલ
      Posted On: 28 MAR 2020 4:36PM by PIB Ahmedabad


    અત્યારે આખી દુનિયા કોવિડ -19 મહામારીના ભરડામાં આવી ગઇ છે અને આખી દુનિયામાં લાખો લોકોના આરોગ્ય તેમજ આર્થિક સુરક્ષા સામે મોટા પડકારો ઉભા થયા છે . ભારતમાં પણ કોરોના વાયરસનો ફેલાવો ચિંતાજનક તબક્કે પહોંચી ગયો છે અને આપણા દેશમાં આરોગ્ય તેમજ આર્થિક વિક્ષેપોના ગંભીર પડકારો ઉભા થયા છે . કટોકટીની આ સ્થિતિમાં પ્રધાનમંત્રીની કચેરીને ઉદાર હાથે સરકારને સહાય કરવા માટે સ્વયંભૂ અને અસંખ્ય વિનંતીઓ મળી રહી છે .


    કુદરતી અથવા અન્યથા કોઇપણ પ્રકારની કપરી પરિસ્થિતિમાં , અસરગ્રસ્તોની સંખ્યા ઘટાડવા માટે , ઇન્ફ્રાસ્ટ્રક્ચર અને ક્ષમતાઓ વગેરેને થતા નુકસાનમાં ઘટાડો કરવા / નિયંત્રણમાં લેવા માટે ખૂબ જ ઝડપી અને સામૂહિક પ્રયાસોની જરૂર પડે છે . આથી , ઝડપી કટોકટી પ્રતિભાવ અને અસરકારક સામુદાયિક સ્થિતિસ્થાપકતાની ક્ષમતાનું નિર્માણ કરવા માટે , ઇન્ફ્રાસ્ટ્રક્ચર અને સંસ્થાકીય ક્ષમતાના પુનઃનિર્માણ / ઉત્કર્ષના અનુસંધાનમાં પ્રયાસો કરવા આવશ્યક છે . નવી ટેકનોલોજીનો ઉપયોગ અને અદ્યતન સંશોધનના તારણો પણ આવી સંયુક્ત કામગીરીઓનું અભિન્ન ઘટક બની જાય છે .


    કોવિડ -19 મહામારીના કારણે ઉભી થયેલી સ્થિતિ જેવી કોઇપણ પ્રકારની કટોકટી અથવા તકલીફની પરિસ્થિતિને પહોંચી વળવાના પ્રાથમિક આશય સાથે તેમજ અસરગ્રસ્ત લોકોને મદદ કરવા માટે એક સમર્પિત રાષ્ટ્રીય ભંડોળની જરૂરિયાતને ધ્યાનમાં રાખીને ‘ કટોકટીની સ્થિતિમાં પ્રધાનમંત્રીનું નાગરિક સહાય અને રાહત ભંડોળ (PM CARES ભંડોળ ) ’ નામથી એક સાર્વજનિક ચેરેટિબલ ટ્રસ્ટ ઉભું કરવામાં આવ્યું છે . પ્રધાનમંત્રી આ ટ્રસ્ટના ચેરમેન છે અને તેના સભ્યોમાં સંરક્ષણ મંત્રી , ગૃહમંત્રી અને નાણામંત્રી સામેલ છે .


    પ્રધાનમંત્રી નરેન્દ્ર મોદી હંમેશા કોઇપણ સમસ્યાનું નિરાકરણ લાવવામાં લોકભાગીદારીને સૌથી અસરકારક રીત માને છે અને તેમની કામગીરીમાં આ જોવા મળ્યું છે અને આ ભંડોળની રચના પણ તેમના આ વિશ્વાસનું વધુ એકદ્રષ્ટાંત છે . આ ભંડોળથી માઇક્રો - ડોનેશન ( ખૂબ જ નાનું દાન ) પણ આપી શકાશે જેના પરિણામે ખૂબ જ મોટી સંખ્યામાં લોકો નાનામાં નાની આર્થિક સહાયથી પણ યથાશક્તિ યોગદાન આપી શકશે .


    નાગરિકો અને સંગઠનો pmindia.gov.in વેબસાઇટ પર જઇ શકે છે અને નીચે આપેલી વિગતોનો ઉપયોગ કરીને PM CARES ભંડોલમાં યોગદાન આપી શકે છે :


    ખાતાંનું નામ : PM CARES


    ખાતાં નંબર : 2121PM20202


    IFSC કોડ : SBIN0000691


    SWIFT કોડ : SBININBB104


    બેંકનું નામ અને શાખા : સ્ટેટ બેંક ઓફ ઇન્ડિયા , નવી દિલ્હી મુખ્ય શાખા


    UPI ID : pmcares@sbi


    pmindia.gov.in વેબસાઇટ પર ચુકવણી માટે નીચે દર્શાવેલા માધ્યમો ઉપલબ્ધ છે -

     1. ડેબિટ કાર્ડ અને ક્રેડિટ કાર્ડ
     2. ઇન્ટરનેટ બેંકિંગ
     3. UPI (BHIM, ફોનપે , એમેજોન પે , ગૂગલપે , પેટીએમ , મોબીક્વિક વગેરે )
     4. RTGS/NEFT

    આ ભંડોળમાં આપવામાં આવેલું દાન આવકવેરાની ધારા 80(G) હેઠળ કરમાંથી કપાત પાત્ર રહેશે .


    GP/DS

    
    
    (Release ID: 1608871) Visitor Counter : 61
    
    
      Read this release in: Telugu , Tamil , Hindi , Assamese , Punjabi , Kannada , Urdu , English , Marathi , Bengali , Odia , Malayalam
    
    
    

4.