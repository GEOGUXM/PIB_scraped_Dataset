      સ્વાસ્થ્ય અને પરિવાર કલ્યાણ મંત્રાલય

      SARS-CoV-2 ચેપ માટે પ્રોફિલેક્સિસ (પ્રતિબંધક ઉપચાર) તરીકે હાઇડ્રોક્સિ-ક્લૉરોક્વિનના ઉપયોગ વિશેની આરોગ્ય મંત્રાલયની માર્ગદર્શિકા
      Posted On: 30 MAR 2020 10:16PM by PIB Ahmedabad


    ઇન્ડિયન કાઉન્સિલ ઑફ મેડિકલ રીસર્ચ દ્વારા રચવામાં આવેલી કોવિડ-19 માટેની રાષ્ટ્રીય ટાસ્ક ફોર્સ દ્વારા SARS-CoV-2 ચેપના કેસ માટે અતિ જોખમમાં હોય તેવા લોકો માટે પ્રોફિલેક્સિસ (પ્રતિબંધક ઉપચાર) તરીકે હાઇડ્રોક્સિ- ક્લૉરોક્વિનનો ઉપયોગ કરવાની ભલામણ કરવામાં આવે છે. નકલ અહીં બીડાણમાં આપેલી છે.


    આ માર્ગદર્શિકા હાઇડ્રોક્સિ- ક્લૉરોક્વિન સાથે કિમોપ્રોફિલેક્સિસ હેઠળ નીચે દર્શાવેલા ઉચ્ચ જોખમ ધરાવતા લોકોને મૂકવાની જોગવાઈ છે

      * કોવિડ-19ના શંકાસ્પદ અથવા પુષ્ટિ થયેલા કેસોની સંભાળમાં સામેલ એસિમ્પ્ટોમેટિક (વાહક) સ્વાસ્થ્ય સંભાળ કર્મચારીઓ.
      * લેબોરેટરીમાં પુષ્ટિ થયેલા કેસોના એસિમ્પ્ટોમેટિક (વાહક) પારિવારિક સંપર્કો

    આ પ્રોટોકોલની રાષ્ટ્રીય ટાસ્ક ફોર્સ દ્વારા ભલામણ કરવામાં આવી છે અને કટોકટીની સ્થિતિમાં મર્યાદિત ઉપયોગ માટે ડ્રગ કંટ્રોલર જનરલ ઓફ ઇન્ડિયા દ્વારા તેને માન્યતા આપવામાં આવી છે.


    ઉપરોક્ત ભલામણોનું પાલન કરતી વખતે, રાજ્યોએ નીચે દર્શાવેલી બાબતોનું ધ્યાન રાખવું જરૂરી છે :

     1. કિમોપ્રોફિલેક્સિસ હેઠળ રાખવામાં આવેલા સ્વાસ્થ્ય સંભાળ કર્મચારીઓમાં સલામતીની ખોટી ભાવના ઉભી ના થવી જોઇએ. તેમણે સૂચવવામાં આવેલા જાહેર આરોગ્ય માપદંડો જેમકે, વારંવાર હાથ ધોવા, શ્વસન શિષ્ટાચાર, દરેક વ્યક્તિથી ઓછામાં ઓછુ 1 મીટરનું અંતર રાખવું અને વ્યક્તિગત સુરક્ષાત્મક ઉપકરણો (જ્યાં પણ લાગુ પડે ત્યાં)નો ઉપયોગ વગેરેનું પાલન કરવું જોઇએ.
     2. તેમણે પોતાના આરોગ્ય પર જાતે જ દેખરેખ રાખવી અને જો કોઇપણ લક્ષણો દેખાય તો તાત્કાલિક આરોગ્ય અધિકારીને આ અંગે જાણ કરવી.
     3. કિમોપ્રોફિલેક્સિસ હેઠળ રાખવામાં આવેલા પોઝિટીવ કેસોના અતિ જોખમના સંપર્કોએ પ્રોફિલેક્ટિક (પ્રતિબંધક ઉપચાર) સારવાર હેઠળ હોય ત્યારે હોમ ક્વૉરેન્ટાઇનમાં રહેવું જોઇએ.
     4. ટાસ્ક ફોર્સ દ્વારા કરવામાં આવેલી ભલામણ અનુસાર, માત્ર રજિસ્ટર્ડ મેડિકલ પ્રેક્ટિશનર દ્વારા સુચવવામાં આવેલી દવા જ આપવી. બિનસલાહપૂર્ણ દવાઓ વિશે ભલામણોમાં ઉલ્લેખ કર્યો છે જેનું ચુસ્ત પાલન કરવું જોઇએ.
     5. કોવિડ-19 (તાવ, ઉધરસ, શ્વાસ લેવામાં તકલીફ) ના લક્ષણો ઉપરાંત, જો કિમો પ્રોફિલેક્સિસ (પ્રતિબંધક ઉપચાર) હેઠળની વ્યક્તિમાં અન્ય લક્ષણો દેખાય તો, તેને તાત્કાલિક કિમોપ્રોફિલેક્સિસનું સૂચન કર્યું હોય તે મેડિકલ પ્રેક્ટિશનર પાસેથી તબીબી સારવાર લેવી જોઇએ.
                                                                                      
  ઉપરોક્ત દવા સલામતીની ખોટી લાગણીમાં લેવી ના જોઇએ તે સલાહનો પુનરોચ્ચાર કરવામાં આવે છે.
                                                                                      
                                                                                      

    SARS-CoV-2 ચેપમાં પ્રોફિલેક્સિસ (પ્રતિબંધક ઉપચાર) માટે હાઇડ્રોક્સિ- ક્લૉરોક્વિનના અનુભવજન્ય ઉપયોગ વિશે ભલામણો


    પૃષ્ઠભૂમિ :


    લેબોરેટરીના અભ્યાસ અને ઇન-વીવો (સજીવો પર) અભ્યાસમાં કોરોના વાયરસ સામે હાઇડ્રોક્સિ-ક્લૉરોક્વિન અસરકારક હોવાનું જાણવા મળ્યું છે. સારવાર દરમિયાન લાભ થયો હોવાના ઉપલબ્ધ પૂરાવા અને પ્રી-ક્લિનિકલ ડેટા દ્વારા સમર્થન પરથી પ્રોફિલેક્સિસમાં તેનો ઉપયોગ કરવામાં આવે છે. SARS-CoV-2 ચેપ સામે પ્રોફિલેક્સિસ (પ્રતિબંધિત સારવાર) તરીકે હાઇડ્રોક્સિ- ક્લૉરોક્વિનના ઉપયોગ માટેની નીચે દર્શાવેલી ભલામણો અતિ-જોખમી વ્યક્તિની સુરક્ષા માટેના અપવાદરૂપ સંજોગોમાં આ વિચારણા, તેમજ જોખમમાં થતા લાભ આધારિત છે.


    કોવિડ-19 માટેની રાષ્ટ્રીય ટાસ્ક ફોર્સ નીચે ઉલ્લેખ કરેલા લોકોના કિસ્સામાં SARS-CoV-2 ચેપ માટે પ્રોફિલેક્સિસ તરીકે હાઇડ્રોક્સિ- ક્લૉરોક્વિનના ઉપયોગની ભલામણ કરે છે:


    પાત્રતા ધરાવતી વ્યક્તિઓ :

      * કોવિડ-19ના શંકાસ્પદ અથવા પુષ્ટિ થયેલા કેસોની સંભાળમાં સામેલ એસિમ્પ્ટોમેટિક (વાહક) સ્વાસ્થ્ય સંભાળ કર્મચારીઓ.
      * લેબોરેટરીમાં પુષ્ટિ થયેલા કેસોના એસિમ્પ્ટોમેટિક (વાહક) પારિવારિક સંપર્કો

    માત્રા :

      * કોવિડ-19ના શંકાસ્પદ અથવા પુષ્ટિ થયેલા કેસોની સંભાળમાં સામેલ એસિમ્પ્ટોમેટિક (વાહક) સ્વાસ્થ્ય સંભાળ કર્મચારીઓ માટે : પહેલા દિવસે દિવસમાં બે વખત 400 mg, ત્યારબાદ પછીના 7 અઠવાડિયા સુધી અઠવાડિયામાં એક વખત 400 mg; ભોજન સાથે લેવી.
      * લેબોરેટરીમાં પુષ્ટિ થયેલા કેસોના એસિમ્પ્ટોમેટિક (વાહક) પારિવારિક સંપર્કો માટે : પહેલા દિવસે દિવસમાં બે વખત 400 mg, ત્યારબાદ પછીના 3 અઠવાડિયા સુધી અઠવાડિયામાં એક વખત 400 mg; ભોજન સાથે લેવી.

    બાકાત/બિનસલાહપૂર્ણ :

      * 15 વર્ષથી ઓછી ઉંમરના દર્દીઓ માટે પ્રોફિલેક્સિસ તરીકે આ દવાની ભલામણ કરવામાં આવતી નથી.
      * શ્વાસની તકલીફ, હાઇડ્રોક્સિ ક્લૉરોક્વિન, 4-એમિનોક્વિનોલાઇન કમ્પાઉન્ડ પ્રત્યે અતિસંવેદનશીલતા ધરાવતા હોય તેવા દર્દીઓ માટે આ દવાની ભલામણ કરવામાં આવતી નથી.

    ધ્યાનમાં રાખવાની મુખ્ય બાબતો :

      * આ દવા માત્ર રજિસ્ટર્ડ મેડિકલ પ્રેક્ટિશનરની સૂચના પ્રમાણે જ આપવી.
      * કોઇપણ વિપરિત સ્થિતિમાં અથવા સારવારની શરૂઆત કરતા પહેલાં દવાની સંભવિત અસરો વિશે ફિઝિશિયન સાથે વિચારવિમર્શ કરવાની સલાહ છે.
      * ફાર્મા કોલોવિજિલન્સ પ્રોગ્રામ ઓફ ઇન્ડિયા ( PvPI) હેલ્પલાઇન/ એપ્લિકેશનનો ઉપયોગ કરીને સેલ્ફ-રિપોર્ટિંગ મારફતે કોઇપણ વિપરિત અસરોને ધ્યાનમાં રાખતા હાઇડ્રોક્સિ ક્લૉરોક્વિનનો પ્રોફાઇલેટિક ઉપયોગ ફાર્માકોવિજિલન્સ સાથે જ કરવો જોઇએ.
      * જો કોઇપણ વ્યક્તિ પ્રોફિલેક્સિસ હેઠળ હોય ત્યારે કોઇ લક્ષણો દેખાય તો, તે/તેણીએ તાત્કાલિક સ્વાસ્થ્ય સુવિધાનો સંપર્ક કરવો જોઇએ, રાષ્ટ્રીય માર્ગદર્શિકા અનુસાર પરીક્ષણ કરાવવું જોઇએ અને પ્રમાણભૂત સારવાર પ્રોટોકોલનું પાલન કરવું જોઇએ.
      * લેબોરેટરીમાં પુષ્ટિ થયેલા કેસોના તમામ એસિમ્પ્ટોમેટિક (વાહક) સંપર્કોએ જો તેઓ પ્રોફિલેક્ટિક સારવાર હેઠળ હોય તો પણ રાષ્ટ્રીય માર્ગદર્શિકા અનુસાર હોમ ક્વૉરેન્ટાઇનમાં રહેવું જોઇએ.
      * સાથે સાથે, પરિકલ્પનાનો પૂરાવો અને ફાર્માકોકિનેટિક્સ અભ્યાસને સત્વરે હાથ ધરવા જોઇએ. આ અભ્યાસના તારણો અને અન્ય નવા પૂરાવા ભલામણોમાં કોઇપણ ફેરફારો માટે માર્ગદર્શન આપશે.

    ******

    
    
    (Release ID: 1611601) Visitor Counter : 29
    
    
    
    
    

  
  
*