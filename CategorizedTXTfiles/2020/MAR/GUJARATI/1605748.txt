      પ્રધાનમંત્રીનું કાર્યાલય

      પ્રધાનમંત્રીએ ઇકોનોમિક ટાઈમ્સ ગ્લોબલ બિઝનેસસમિટને સંબોધન કર્યું
      
      સાચી વસ્તુ કહેવામાં કઈ નુકસાન નથી: પીએમ

      Posted On: 06 MAR 2020 10:34PM by PIB Ahmedabad

    પ્રધાનમંત્રી શ્રી નરેન્દ્ર મોદીએ આજે ઇકોનોમિક ટાઈમ્સ ગ્લોબલ બિઝનેસ સમિટને સંબોધન કર્યું. ગ્લોબલ બિઝનેસ સમિટ 2020ની વિસ્તૃત થીમ છે, ‘સર્જન કરવા માટે સંગઠિત થાવ: ખંડિત વિશ્વમાં સંતુલિત વિકાસ’.


    સમગ્ર વિશ્વમાંથી આવેલા પ્રતિનિધિઓને સંબોધન કરતા પ્રધાનમંત્રીએ જણાવ્યું કે સર્જન માટે સંગઠિત થવાનું વિઝન એ આજના સમયની પ્રથમ માંગ છે અને તે ભવિષ્યનો આધાર પણ છે. “સર્જન માટે સંગઠિત થવાનો વિચાર એ ઘણો પ્રાચીન છે,” . તેમણે ભારપૂર્વક જણાવ્યું કે દરેક યુગમાં નવા નવા પડકારોનો ઉદ્ભવ થતો રહે છે કે જે આગળ જતા સર્જન માટે સંગઠિત થવાના આપણા જુસ્સાને વધુ મજબૂત બનાવે છે. તેમણે કહ્યું કે આજના સમયમાં ‘કોવીડ – 19 નોવલ કોરોનાવાયરસ’ના રૂપમાં સમગ્ર વિશ્વ સમક્ષ એક મોટો પડકાર આવીને ઉભો છે. “આપણે સાથે મળીને આ પડકારનો સામનો કરવાનો છે અને સર્જન માટે સંગઠિત થવાની દ્રઢ સંકલ્પ શક્તિ સાથે વિજયી બનીને બહાર આવવાનું છે,”


    પ્રધાનમંત્રીએ જણાવ્યું કે એક એવો સમય પણ હતો જ્યારે અમુક ચોક્કસ વર્ગના લોકોની ભવિષ્યવાણીઓ અનુસાર અમુક વસ્તુઓ ચાલતી હતી અને તેમનો મત જ અંતિમ માનવામાં આવતો હતો. પરંતુ ટેકનોલોજીના વિકાસની સાથે અને સંવાદની લોકશાહીતા વધવાની સાથે હવે સમાજના પ્રત્યેક ક્ષેત્રના લોકો દ્વારા આપવામાં આવતો અભિપ્રાય મહત્વ ધરાવે છે.


    પ્રધાનમંત્રીએ જણાવ્યું કે અમારી સમક્ષ બે જ રસ્તાઓ હતા, અગાઉથી જ જે ચીલો ચાલ્યો આવે છે તે અનુસાર જ ચાલતા રહેવું અથવા તો અમારો પોતાનો નવો માર્ગ ખેડવો. અમે નવો માર્ગ ખેડ્યો, નવી દ્રષ્ટિ સાથે આગળ વધ્યા અને લોકોની મહત્વાકાંક્ષાઓને સૌથી મોટી પ્રાથમિકતા આપી, .


    શ્રી મોદીએ ભાર મૂકતા જણાવ્યું કે સાચી વસ્તુ કહેવામાં કંઈ નુકસાન નથી. પરંતુ એક વર્ગ એવો છે જે સાચી વસ્તુઓ કરનારા લોકોને નફરત કરે છે, તેમનાથી ચિડાય છે. તેથી જ્યારે યથાવત પરિસ્થિતિમાં થોડું પરિવર્તન આવે છે તો આવા લોકોને અમુક પ્રકારની અડચણો લાગવા લાગે છે, .


    પ્રધાનમંત્રીએ વિરોધાભાસ રજૂ કર્યો કે જે લોકો શરણાર્થીઓના અધિકારો અંગે વિશ્વને સલાહ આપે છે તે જ લોકો શરણાર્થીઓ માટેના સીએએનો વિરોધ કરી રહ્યા છે. જે લોકો બંધારણ માટે દિવસ અને રોકકળ મચાવે છે તે જ લોકો જમ્મુ અને કાશ્મીરમાં કલમ 370 જેવી અસ્થાયી વ્યવસ્થાને દૂર કરીને બંધારણની સ્થાપનાની બાબતનો વિરોધ કરે છે.


    રામચરિતમાનસના એક શ્લોક “જાતે અમલ કરવા કરતા અન્યને ઉપદેશ આપવો સરળ છે” તેને ટાંકીને પ્રધાનમંત્રીએ જણાવ્યું કે રાષ્ટ્ર નિર્માણ, રાષ્ટ્રનો વિકાસ અને શાસન એ અનુકૂળતા નથી પરંતુ દ્રઢ માન્યતા છે. “સાચી વસ્તુ કરવાની દ્રઢ માન્યતા, યથાવત સ્થિતિને તોડવાની દ્રઢ માન્યતા”, .


    પ્રધાનમંત્રીએ જૂના વિચારો અને કાર્ય ન કરવાની અનુકૂળતાની બંદિશમાંથી દેશની તમામ વ્યવસ્થાને આઝાદ કરવા માટે સરકાર દ્વારા લેવામાં આવેલ કાર્યોની યાદી ગણાવી જેવા કે, ડીબીટી, રેરા ધારો, આઈબીસી, મુદ્રા યોજના, ચીફ ઓફ ડીફેન્સ સ્ટાફની જગ્યાનું નિર્માણ, સામાન્ય વર્ગના ગરીબ લોકોને 10 ટકા અનામત આપવું વગેરે.


    પ્રધાનમંત્રીએ જણાવ્યું કે 2014થી લઈને દેશ ઉત્સાહમાં સહયોગ, કાર્યોમાં સંગઠિતતા અને વિચારોમાં મિશ્રણ સાથે આગળ વધ્યો છે. “આજે ભારત સંતુલિત વિકાસનું એક મોડલ તૈયાર કરી રહ્યું છે કે જે સમગ્ર વિશ્વ માટે લાભદાયી છે. 21મી સદીનું ભારત એ ઘણું બધું શીખી રહ્યું છે અને સાથે સાથે જ દેશના લોકોના વિકાસને લાભાન્વિત કરવા માટે પણ તૈયાર છે,” .


    પ્રધાનમંત્રીએ છેલ્લા છ વર્ષ દરમિયાન જુદા જુદા ક્ષેત્રોમાં સ્પષ્ટપણે જોવા મળતી સિદ્ધિઓની યાદી ગણાવી, જેવી કે ધોરીમાર્ગોના નિર્માણની ગતિ, રેલ્વેના વિદ્યુતીકરણની ગતિ, એરપોર્ટની ક્ષમતામાં ઉમેરો, આપણા મોટા બંદરો ઉપર કાર્ગો હેન્ડલિંગની વધેલી ક્ષમતા અને મુખ્ય બંદરો ઉપર હેરફેરના સમયમાં થયેલો ઘટાડો વગેરે. પ્રધાનમંત્રીએ ભારપૂર્વક જણાવ્યું કે આ બધું સરકારી વિભાગોની આડશોને દૂર કરીને અને સહયોગ ઉપર ભાર મૂકીને હાંસલ કરવામાં આવ્યું છે.


    પ્રધાનમંત્રીએ જણાવ્યું કે સામાજિક હોય કે આર્થિક ક્ષેત્ર, આજે દેશ પરિવર્તનના એક મોટા તબક્કામાંથી પસાર થઇ રહ્યો છે. છેલ્લા કેટલાક વર્ષોમાં નબળું વૈશ્વિક અર્થતંત્ર હોવા છતાં ભારત વૈશ્વિક અર્થતંત્ર વ્યવસ્થાનો વધુ મજબૂત ભાગ બની ગયું છે. “ હમણાં તાજેતરમાં જ ભારત વિશ્વની 5મી સૌથી મોટી અર્થવ્યવસ્થા બની ગયું છે. માત્ર 6-7 વર્ષ પહેલા જ આપણે 11માં સ્થાન પર હતા. આટલા ઓછા સમયમાં આપણે 5માં સ્થાન પર આવી ગયા છીએ,”


    પ્રધાનમંત્રીએ જાહેરાત કરતા જણાવ્યું કે સરકાર 5 ટ્રીલીયન ડોલરના અર્થતંત્રના લક્ષ્યને પ્રાપ્ત કરવા માટે ચાર જુદા જુદા સ્તરો ઉપર કામ કરી રહી છે.


    પહેલું – ખાનગી ક્ષેત્ર સાથે જોડાણ


    બીજું – તંદુરસ્ત સ્પર્ધા


    ત્રીજું – સંપત્તિ નિર્માણ


    અને ચોથું – બિનજરૂરી જૂના કાયદાઓને રદ કરવા


    તેમણે વધુમાં ઉમેર્યું કે સરકારે ઈન્ફ્રાસ્ટ્રક્ચર ક્ષેત્રની અંદર 100 લાખ કરોડ રૂપિયાથી વધુના રોકાણ માટેનો એક રોડમેપ તૈયાર કરી લીધો છે અને જાહેર ખાનગી ભાગીદારી (પીપીપી)ના માધ્યમથી રાષ્ટ્રના વિકાસ માટે પાવરફુલ પ્રોગ્રેસીવ પુશ (પીપીપી) માર્ગને પસંદ કર્યો છે!! “સરકાર ખાનગી ક્ષેત્ર માટે અર્થતંત્રના વધુમાં વધુ ક્ષેત્રો ખોલી રહી છે,” . તેમણે કહ્યું કે તંદુરસ્ત સ્પર્ધા વધારવા માટે ભ્રષ્ટાચાર અને સગાવાદ સામે કડકાઈથી વર્તવામાં આવી રહ્યું છે. તેમણે ભાર મૂકતા જણાવ્યું કે સરકારે સરળતા, બૌદ્ધિકવાદ અને પારદર્શકતા ઉપર ધ્યાન કેન્દ્રિત કર્યું છે. પ્રધાનમંત્રીએ જણાવ્યું કે આજે ભારત વિશ્વના કેટલાક મુખ્ય દેશોમાનું એક છે કે જ્યાં કોર્પોરેટ ટેક્સ સૌથી નીચો છે અને જેણે છેલ્લા 5 વર્ષની અંદર વેપાર કરવાની સરળતાના રેન્કમાં 77 ક્રમનો સુધારો કર્યો છે. “2019માં, દેશમાંઆશરે 48 બિલીયન ડોલરનું સીધું વિદેશી મૂડી રોકાણ આવ્યું હતું. આ વૃદ્ધિ 16 ટકાથી પણ વધુ હતી. એ જ રીતે છેલ્લા વર્ષ દરમિયાન 19 બિલીયન ડોલરની પ્રાઈવેટ ઇક્વિટી અને વેન્ચર કેપિટલ રોકાણ પણ આવ્યું હતું. તેમાં પણ 53 ટકાથી વધુનો વધારો જોવા મળ્યો હતો,” .


    પ્રધાનમંત્રીએ જણાવ્યું કે સરકાર તમામ શેરધારકો સાથે સતત સંપર્કમાં છે અને તમામ સ્તર પર મોટા નિર્ણયો લેતી વખતે તેમની પાસેથી સતત પ્રતિભાવ લઇ રહી છે. યથાવત સ્થિતિમાંથી દેશને મુક્ત કરીને આપણે માત્ર રાષ્ટ્રીય સ્તર ઉપર જ સહયોગ દ્વારા સર્જનની દિશામાં આગળ નથી વધી રહ્યા પરંતુ આંતરરાષ્ટ્રીય સ્તરે પણ વધી રહ્યા છીએ, . પ્રધાનમંત્રીએ આંતરરાષ્ટ્રીય સ્તરના સંસ્થાનો જેવા કે આંતરરાષ્ટ્રીય સોલર એલાયન્સ, કોએલીશન ફોર ડિઝાસ્ટર રીસાયલન્ટ ઈન્ફ્રાસ્ટ્રક્ચર વગેરેના નિર્માણમાં ભારતની ભૂમિકાને પણ યાદ કરી હતી.


    પ્રધાનમંત્રીએ જણાવ્યું કે 21મી સદી પોતે જ અનેક તકોથી સભર છે. “આ તમામ શક્યતાઓની વચ્ચે આજના સમયમાં એક વૈશ્વિક સામાન્ય અવાજનો અભાવ છે. આજના સમયમાં સમગ્ર વિશ્વ સામે એક મોટો પ્રશ્ન એ છે કે કોઇપણ રીતે બદલાતા સંજોગો સાથે અનુકૂળતા સાધીને આગળ ચાલવું કે પછી નવી રીતે એક નવા માર્ગનું નિર્માણ કરવું,” .


    પ્રધાનમંત્રીએ કહ્યું કે બદલાતી વૈશ્વિક પરિસ્થિતિની વચ્ચે ભારતે પણ ઘણા બહોળા પરિવર્તનો કર્યા છે. એક સમય એવો હતો જ્યારે ભારત દેશોની વચ્ચે એકસમાન અંતર જાળવી રાખીને તટસ્થ હતું. આજે પણ ભારત એકસમાન મૈત્રી વડે તટસ્થ છે . “તે સમયે અંતર જાળવી રાખીને છટકવાનો પ્રયત્ન કરવામાં આવતો હતો. આજે અમે મૈત્રી જાળવીએ છીએ અને સાથે ચાલીએ છીએ. ભારતની વિદેશ નીતિનું, ભારતની વર્તમાન આર્થિક નીતિનું આ મુખ્ય હાર્દ છે,” .


    પ્રધાનમંત્રીએ મહાત્મા ગાંધીના સૂત્ર “હું ભારતની ઉન્નતી ઇચ્છુ છું જેથી સમગ્ર વિશ્વ તેનાથી લાભાન્વિત થઇ શકે” તેની સાથે સમાપન કર્યું અને જણાવ્યું કે આ સૂત્રની અંદર વૈશ્વીકરણ અંગેની ભારતની વિચારધારાનો અને ભવિષ્ય માટેના સહયોગના મંત્રનો સમાવેશ થાય છે.


    DS

    
    
    (Release ID: 1605748) Visitor Counter : 68
    
    
      Read this release in: English , Assamese , Punjabi , Odia , Tamil , Kannada