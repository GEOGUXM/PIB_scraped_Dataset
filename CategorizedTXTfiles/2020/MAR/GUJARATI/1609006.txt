      વહાણવટા મંત્રાલય

      શિપિંગ લાઇન્સને બંદર પર આયાત અને નિકાસના જહાજો પર કન્ટેઇનર ડિટેન્શન ચાર્જ ન લાદવાની સૂચના
      Posted On: 29 MAR 2020 2:09PM by PIB Ahmedabad


    જહાજ મંત્રાલયે 22 માર્ચ , 2020 થી 14 એપ્રિલ , 2020 ( બંને દિવસ સહિત ) સુધીના સમયગાળા માટે આયાત અને નિકાસ માટેની શિપમેન્ટ પર કોઈ પણ કન્ટેઇનરને અટકાયતમાં રાખવાનો ચાર્જ ન લેવા શિપિંગ લાઇન્સને સલાહ આપી છે , જે ફ્રી ટાઇમ ગોઠવણથી પર છે , જેના પર અત્યારે સંમતિ સાધવામાં આવી છે . વળી આને કોઈ પણ કરારબદ્ધ શરતોના ભાગરૂપે ગણવામાં આવશે . આ એડવાઇઝરી ભારતીય બંદરો પર ઉચિત સપ્લાય જાળવવા માટે ઇશ્યૂ કરવામાં આવી છે . આ સમયગાળા દરમિયાન શિપિંગ લાઇન્સને નવા કે વધારાનાં કોઈ ચાર્જ ન નાંખવાની સલાહ પણ આપવામાં આવી છે . આ નિર્ણય કોવિડ -19 રોગચાળાને કારણે ઊભી થયેલી વર્તમાન સ્થિતિને ધ્યાનમા રાખીને લેવામાં આવ્યો છે , જે આ સમયગાળા પૂરતો મર્યાદિત છે .


    કોવિડ -19 રોગચાળાને કારણે દેશમાં 25 માર્ચ , 2020 થી લૉકડાઉનની જાહેરાત થયા પછી ડાઉનસ્ટ્રીમ સેવાઓમાં થોડો વિક્ષેપ ઊભો થયો છે , જેથી વિવિધ બંદર પર ચીજવસ્તુઓ ઉતારવાના કામમાં થોડો વિલંબ થયો છે . પરિણામે કેટલાંક કાર્ગોના માલિકોએ તેમની કામગીરી મોકૂફ રાખી છે અથવા ચીજવસ્તુઓ / કાર્ગોનું પરિવહન કરવામાં મુશ્કેલીનો સામનો કરી રહ્યાં છે તેમજ તેમને પેપરવર્ક પૂર્ણ કરવામાં પણ સમસ્યા ઊભી થઈ છે , જેથી કોઈ પણ પ્રકારની ચૂક વિના તેમના કન્ટેનર્સ અટકી પડ્યાં છે . આ એડવાઇઝરીથી દેશમાં પુરવઠાની સાંકળને જાળવી રાખવામાં અને વેપારવાણિજ્યને સરળતાપૂર્વક જાળવી રાખવામાં મદદ મળશે .


    GP/DS

    
    
    (Release ID: 1609006) Visitor Counter : 27
    
    
      Read this release in: English , Marathi , Hindi , Bengali , Assamese , Punjabi , Odia , Tamil , Telugu , Kannada