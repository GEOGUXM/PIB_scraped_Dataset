      સ્વાસ્થ્ય અને પરિવાર કલ્યાણ મંત્રાલય

      ડૉ. હર્ષવર્ધને કોવિડ-19ની સ્થિતિ, તેની સામેની કાર્યવાહી અને તૈયારીની સમીક્ષા કરી
      Posted On: 15 MAR 2020 6:48PM by PIB Ahmedabad


    કેન્દ્રીય આરોગ્ય અને પરિવાર મંત્રી ડૉ હર્ષવર્ધને આજે રાજ્યો / કેન્દ્રશાસિત પ્રદેશો દ્વારા કોવિડ -19 ની સ્થિતિ અને તેના માટે કરાયેલી કાર્યવાહી , અને તેના નિવારણ માટેના કાર્યોની સમીક્ષા કરી હતી . સુશ્રી પ્રીતિ સુદન , સચિવ (HFW), ડૉ બલરામ ભાગર્વ , DG (ICMR), શ્રી અરૂણ સિંઘલ , વિશેષ સચિવ (H), શ્રી સંજીવ કુમાર , વિશેષ સચિવ (H), DDHS, શ્રી જી . વી . વી સરમા , સભ્ય સચિવ (NDMA), ડૉ રણદીપ ગુલેરિયા , નિદેશક , AIIMS, ડૉ . મિનાક્ષી ભારદ્વાજ , MS, ડૉ રામમનોહર લોહિયા હોસ્પિટલ , ડૉ . સુજીત સિંઘ , નિદેશક , NCDC, ડૉ . રમન ગંગાખેડકર , વૈજ્ઞાનીક , ICMR, અને મંત્રાલયના અધિકારીઓ બેઠકમાં હાજર રહ્યા હતા .


    ડૉ હર્ષવર્ધનને કોવિડ -19 ની ઉદયમાન આંતરરાષ્ટ્રીય અને રાષ્ટ્રીય સ્થિતિ , અને ભારત સરકાર અને રાજ્યો / કેન્દ્રશાસિત પ્રદેશો દ્વારા કોવિડ -19 ના નિવારણ અને તૈયારી માટે લેવાયેલા પગલાંઓ વિશે માહિતી અપાઇ હતી . તેમણે સંસર્ગ નિષેધ સુવિધાઓ , આઇસોલેશન વોર્ડ્સ , અંગત સુરક્ષા ઉપકરણો (PPEs), માસ્ક , પરીક્ષણ કીટ વગેરેની પૂરતી ઉપલબ્ધતાના સંબંધમાં રાજ્યો / કેન્દ્રશાસિત પ્રદેશોની તૈયારીની અને સ્થિતિની સમીક્ષા કરી હતી . તેમણે સાથે જ રાજ્યો અને કેન્દ્રશાસિત પ્રદેશોને હોસ્પિટલોમાં સ્વચ્છતા અને સફાઇની જાળવણીની પણ સલાહ આપી હતી તેમજ કોવિડ -19 ના શમન અને મેનેજમેન્ટ માટે નિયત કરાયેલા પ્રોટોકોલનું પાલન કરવા માટે પણ સલાહ આપી હતી . બિન - જરૂરી પ્રવાસ અને ભીડભાડ વાળી જગ્યાએ જવાનું ટાળવા માટે લેવાયેલા પગલાંની પણ ડૉ હર્ષવર્ધન દ્વારા સમીક્ષા કરાઇ હતી .


    કેન્દ્રીય મંત્રીએ સાથે રાજ્યોની ક્ષમતાને મજબૂત કરવા માટે ઉઠાવવાના વધારાના પગલાં , સામાજિક રીતે અંતર કેળવવું , ઘરે બેસીને કામ કરવું વગેરે જેવા સામુહિક જાગૃતિના પગલાંઓ વિશે પણ ચર્ચા કરી હતી . સંસર્ગનિષેધ સુવિધાઓ વિશે પણ આ સમીક્ષા બેઠકમાં વિગતવાર ચર્ચા કરવામાં આવી હતી .


    આજે મળેલી બેઠકની ચર્ચાનું પરિણામ કોવિડ -19 વિશે મંત્રીઓના સમુહની (GoM) આવતીકાલે મળનારી બેઠકમાં રજૂ કરાશે .


    ડૉ હર્ષવર્ધને 24x7 કન્ટ્રોલ રૂમ હેલ્પલાઇન (011-23978046) ની ક્ષમતાને વધારે લાઇનો અને માનવ સંસાધનો ઉમેરીને વધારવાના પણ નિર્દેશ આપ્યા હતા જેથી કરીને કોવિડ -19 વિશેના લોકોના પ્રશ્નોને કન્ટ્રોલ રૂમ મારફત ઝડપથી ઉકેલી શકાય .


    વધુમાં , સરકારના કોવિડ -19 પ્રભાવિત દેશોમાંથી ભારતીય નાગરિકોને બહાર કાઢવાના પ્રયાસોના ભાગરૂપે , એર ઇન્ડિયાની ફ્લાઇટ આજે સવારે 218 લોકો સાથે ઇટાલીના મિલાનથી ભારત આવી પહોંચી હતી . આ લોકોને પ્રોટોકોલ અનુસાર ITBP ના છાવલા સ્થિત કેમ્પમાં સંસર્ગનિષેધમાં રખાયા છે . વધુમાં ઇરાનથી વધુ 236 લોકો આજે આવી પહોંચ્યા હતા , જેમને જેસલમેરની સૈન્ય સુવિધામાં સંસર્ગનિષેધમાં રખાયા છે . તેઓ ઇરાનથી રવાના થયા તે પહેલાં જ તેમનું પરીક્ષણ કરી લેવાયુ હતું . આ તમામ લોકોમાં હાલ કોઇ લક્ષણો દેખાયા નથી . કોવિડ -19 પ્રભાવિત દેશોમાંથી કુલ 265 મુસાફરોને ત્રિવેન્દ્રમ , દિલ્હી , મુંબઈ , કોલકાતા , બેંગલુરુ અને હૈદરાબાદમાં સંસર્ગનિષેધમાં રખાયા છે .


    અંતિમ અપડેટ બાદથી , હજુ સુધીમાં 23 નવા કેસ સામે આવ્યા છે . તે પૈકીના 7 મહારાષ્ટ્ર , 2 તેલંગાણા , 1 રાજસ્થાન અને 3 કેરળના છે . મૃતક દર્દીઓમાં સહ - રોગોના લક્ષણ હતા . આ કેસો જે લોકોના સંપર્કમાં આવ્યા હતા તે લોકોની સઘન રીતે ભાળ મેળવવામાં આવી રહી છે . હજુ સુધીમાં , 4000 કરતા પણ વધારે સંપર્કમાં આવેલા લોકોની ઓળખ થઇ છે , જેમને નિરીક્ષણ હેઠળ રખાયા છે .


    બુલદાણાના દર્દી , જેઓ ખાનગી હોસ્પિટલમાં હતા અને જેમના નમૂના લેવાયા હતા અને જેઓનું ગઇકાલે નિધન થયું હતું તેમનો કોવિડ -19 નો રિપોર્ટ નેગેટિવ આવ્યો છે .


    RP

    
    
    (Release ID: 1606497) Visitor Counter : 43
    
    
      Read this release in: Bengali , English , Urdu , Hindi , Punjabi