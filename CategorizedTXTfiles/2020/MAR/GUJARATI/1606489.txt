      પ્રધાનમંત્રીનું કાર્યાલય

      કોવિડ-19 સામે લડવા સાર્ક દેશોના નેતાઓ સાથેની વીડિયો કોન્ફરન્સમાં પ્રધાનમંત્રીના સમાપન વક્તવ્યનો મૂળપાઠ
      Posted On: 15 MAR 2020 6:44PM by PIB Ahmedabad


    મહામહિમ ,


    તમે ફાળવેલા સમય અને તમે રજૂ કરેલા વિચારો બદલ ફરી એક વાર તમારા બધાનો આભાર. આપણે આજે ખૂબ જ ફળદાયક અને રચનાત્મક ચર્ચા કરી છે.


    આપણે આ પ્રકારનાં પડકારો ઝીલવા માટે સર્વસામાન્ય વ્યૂહરચના બનાવવા સહમત થયા છીએ.


    વળી આપણે એકબીજાને સાથસહકાર આપીને સમાધાન શોધવા સહમત થયા છીએ – આપણે જાણકારીઓ , શ્રેષ્ઠ પદ્ધતિઓ , ક્ષમતાઓ અને જ્યાં શક્ય હોય , ત્યાં સંસાધનોનું આદાન-પ્રદાન કરીશું.


    કેટલાંક ભાગીદાર દેશોએ ચોક્કસ વિનંતી કરી છે , જેમાં દવા અને ઉપકરણ સામેલ છે. મારી ટીમ આ બાબતોનું ધ્યાન રાખશે. હું તમને ખાતરી આપું છું કે , આપણે આપણા પડોશી દેશો માટે સારામાં સારી કામગીરી કરીશું.


    આપણે આપણા અધિકારીઓને ગાઢ સંપર્ક જાળવવા અને સામાન્ય વ્યૂહરચના બનાવવા જણાવીશું , ખાસ કરીને તેમને એકબીજા સાથે ખભેખભો મિલાવીને સંયુક્તપણે કામ કરવા માટે.


    ચાલો આપણે આપણા દરેક દેશમાં આ ક્ષેત્રનાં નિષ્ણાતોને ઓળખીએ અને તેઓ હવેથી અઠવાડિયામાં એક વાર આ જ પ્રકારની વીડિયો-કોન્ફરન્સ કરી શકે છે અને આપણી આજની ચર્ચાને આગળ વધારી શકે છે.


    મહામહિમ ,


    આપણે સંયુક્તપણે આ પડકાર ઝીલીએ અને આપણે એકબીજાનાં સાથસરકારથી એને સફળતાપૂર્વક પરાસ્ત કરીએ.


    આપણા પડોશી દેશોનું જોડાણ આખી દુનિયા માટે ઉદાહરણ બનવું જોઈએ.


    અંતે હું આપણા દરેક નાગરિકોનાં સારા સ્વાસ્થ્યની અને આપણા વિસ્તારમાં આ બિમારી અટકાવવા સહિયારા પ્રયાસોમાં સફળતા મળે એવી શુભેચ્છા પાઠવું છું.


    તમારો આભાર. તમારો ખૂબ-ખૂબ આભાર.


    RP

    
    
    (Release ID: 1606489) Visitor Counter : 32
    
    
      Read this release in: English , Urdu , Marathi , Hindi , Bengali , Punjabi , Odia , Tamil , Telugu , Kannada , Malayalam