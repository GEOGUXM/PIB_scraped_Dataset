      સ્વાસ્થ્ય અને પરિવાર કલ્યાણ મંત્રાલય

      નોવલ કોરોના (nCoV)ના કેસને રજા આપવા (ડિસ્ચાર્જ) અંગેની નીતિ
      Posted On: 30 MAR 2020 6:44PM by PIB Ahmedabad


    નોવલ કોરોનાના કોઇપણ શંકાસ્પદ/સંભવિત *કેસના ક્લિનિકલ નમૂના નિર્ધારિત લેબોરેટરીમાં પુષ્ટિકરણ માટે મોકલવામાં આવશે. આ સ્થિતિમાં લેબોરેટરીના પરિણામો આવી જાય ત્યાં સુધી સ્વાસ્થ્ય સુવિધા ખાતે તે કેસને આઇસોલેશનમાં રાખવામાં આવશે અને વર્તમાન માર્ગદર્શિકાઓ પ્રમાણે લક્ષણો અનુસાર તેમની સારવાર કરવામાં આવશે. જો nCoVના લેબોરેટરીના પરિણામો નેગેટીવ આવે તો, આવા દર્દીને રજા આપવાની કામગીરી તેના કામચલાઉ/પુષ્ટિ થયેલા નિદાનના આધારે કરવામાં આવશે અને આ અંગેનો નિર્ણય સારવાર આપી રહેલા ફિઝિશયન દ્વારા લેવામાં આવશે. પુષ્ટિ થયેલા 2019- nCoVના દર્દી સાથે છેલ્લો સંપર્ક થયા પછી પણ કેસને 14 દિવસ સુધી દેખરેખ હેઠળ રાખવામાં આવશે. જો લેબોરેટરીના પરિણામ nCoV પોઝિટીવ આવે તો, આવા કેસનું વ્યવસ્થાપન પુષ્ટિ થયેલા કેસ વ્યવસ્થાપન પ્રોટોકોલ અનુસાર કરવામાં આવશે. આવા કેસને 24 કલાકના સમયમાં nCOV માટે બે નમૂનાના પરીક્ષણના નેગેટીવ આવ્યા પછી છાતીમાં રેડિયોથેરાપિક ક્લિયરન્સ અને શ્વસનતંત્રના નમૂનામાં વાઇરલ ક્લિયરન્સ મળ્યા પછી જ રજા આપવામાં આવશે,

              
  શંકાસ્પદ કેસ
              
              
                                                 
  2019- nCOV ના પરીક્ષણ માટે ક્લિનિકલ નમૂના મોકલો
                                                 
                                                 
                         
  નમૂનાનું પરિણામ નેગેટીવ
                         
                         
                         
  નમૂનાનું પરિણામ પોઝિટીવ
                         
                         
                                                                                                                                                                                                                                            
  દર્દીના કામચલાઉ / પુષ્ટિ થયેલા નિદાનના આધારે રજા આપવામાં આવશે અને આ અંગેનો નિર્ણય સારવાર આપી રહેલા ફિઝિશયન દ્વારા લેવામાં આવશે . પુષ્ટિ થયેલા 2019- nCoV ના દર્દી સાથે છેલ્લો સંપર્ક થયા પછી તેને 14 દિવસ સુધી દેખરેખ હેઠળ રાખવામાં આવશે .
                                                                                                                                                                                                                                            
                                                                                                                                                                                                                                            
                                                                   
  પુષ્ટિ થયેલા કેસના વ્યવસ્થાપનનો પ્રોટોકોલ મુજબ પ્રકિયા આગળ વધારવી
                                                                   
                                                                   
                                                                             
  છાતીનો રેડિયોગ્રાફ અને 24 કલાકમાં બે નમૂના નેગેટીવ આવે પછી રજા આપવામાં આવશે
                                                                             
                                                                             
                                                                             
                                                                             

    કેસનું વર્ગીકરણ*


    શંકાસ્પદ કેસ


    A. જો દર્દીને તીવ્ર શ્વસન ચેપ (તાવ, ઉધરસ અને હોસ્પિટલમાં દાખલ કરવાની જરૂર) હોય અને સંપૂર્ણ ક્લિનિકલ રજૂઆત કરે તેવા અન્ય કોઇ કારણો ન હોય અને નીચેનામાંથી ઓછામાં ઓછુ એક લક્ષણ હોય:

      * આ લક્ષણો જોવા મળ્યા તે પહેલાંના 14 દિવસમાં વુહાન, હુબેઇ પ્રાંત, ચીનમાં રહ્યા હોય અથવા ત્યાં મુસાફરી કરી હોય અથવા
      * દર્દી સ્વાસ્થ્ય સંભાળ કર્મચારી હોય અને તેઓ અજ્ઞાત કારણોસર તીવ્ર શ્વસન ચેપ ધરાવતા દર્દીઓની સારવાર થતી હોય તેવા માહોલમાં કામ કરતા હોય.

    B. શ્વસનની તીવ્ર બીમારી હોય અને નીચેનામાંથી ઓછામાં ઓછુ એક લક્ષણ હોય તેવા દર્દી:

      * બીમારી જોવા મળી તે પહેલાંના 14 દિવસમાં પુષ્ટિ થયેલા અથવા સંભવિત 2019-nCoV દર્દીના નજીકના સંપર્કમાં આવ્યા હોય અથવા
      * લક્ષણો દેખાયા પહેલાંના 14 દિવસમાં દર્દીએ વુહાન, હુબેઈ પ્રાંત, ચીનમાં જીવન પ્રાણી બજારની મુલાકાત લીધી હોય અથવા ત્યાં કામ કરતા હોય અથવા
      * લક્ષણો દેખાયા પહેલાંના 14 દિવસમાં 2019-nCovને ચેપ લાગેલા દર્દી હોવાનું નોંધાયું હોય તે હોસ્પિટલમાં કામ કરતા હોય અથવા ત્યાંની મુલાકાત લીધી હોય.

    સંભવિત કેસ

      * સંભવિત કેસ : જેમનું 2019-nCoV માટે પરીક્ષણ થઇ રહ્યું હોય તેવા શંકાસ્પક કેસ અથવા pan-કોરોનાવાયરસ ચકાસણીમાં પોઝિટીવ પરીક્ષણ આવ્યુ હોય.

    પુષ્ટિ થયેલ કેસ

      * ક્લિનિકલ સંકેતો અથવા લક્ષણો દેખાય કે ના દેખાય તેમ છતાં પણ 2019-nCoVનો ચેપ હોવાની લેબોરેટરી પરીક્ષણમાં પુષ્ટિ થઇ હોય.

    (સ્રોત: WHO: https://www.who.int/publications-detail/global-surveillance-for-human-infection-with-novel-coronavirus-(2019-ncov)


    *****

    
    
    (Release ID: 1610101) Visitor Counter : 26
    
    
    
    
    

  
  
  
  
  
  
  
  
  
  
  
  
  
  
*