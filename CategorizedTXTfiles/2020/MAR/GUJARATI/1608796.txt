      વિદ્યુત મંત્રાલય

      ઉર્જા ક્ષેત્ર માટે ઉર્જામંત્રીએ રાહતના મોટા પગલાંને મંજૂરી આપી
      
      કેન્દ્રીય ઉર્જા મંત્રાલય લૉકડાઉન દરમિયાન 24×7 ધોરણે વીજ પૂરવઠો સુનિશ્ચિત કરશે
      
      પેમેન્ટ સિક્યુરિટી ઘટાડીને 50 ટકા કરાશે
      
      ઉત્પાદન કંપનીઓને ચુકવણી અને ટ્રાન્સમિશન લાઇસન્સમાંથી વિતરણ કંપનીઓને 3 મહિનાની છૂટ આપવામાં આવી
      Posted On: 28 MAR 2020 10:40AM by PIB Ahmedabad


    કોવિડ -19 મહામારીનો ફેલાવો નિયંત્રણમાં લાવવા માટે સમગ્ર દેશમાં લાગુ કરવામાં આવેલા લૉકડાઉનની સ્થિતિમાં પણ ઉર્જા ક્ષેત્રના કર્મચારીઓ – ઉત્પાદન , ટ્રાન્સમિશન , વિતરણ અને સિસ્ટમ ઓપરેશન્સ – સતત કામ કરી રહ્યા છે જેથી તમામ ઘરો અને સંસ્થાઓમાં પૂરતા પ્રમાણમાં વીજ પૂરવઠો જળવાઇ રહે . કેન્દ્રીય ઉર્જા મંત્રી શ્રી આર . કે . સિંહે જણાવ્યું હતું કે , કટોકટીના આ સમયમાં , ઉર્જા મંત્રાલય તમામ ગ્રાહકોને 24X7 ધોરણે વીજ પૂરવઠો આપવા માટે પ્રતિબદ્ધ છે .


    અંદાજે 70% વીજ ઉત્પાદન કોલસા આધારીત પાવર પ્લાન્ટ્સમાં થાય છે . સ્થાનિક કોલસા કંપનીઓ દ્વારા એકધારો કોલસાનો પૂરવઠો જળવાઇ રહે અને રેલવે દ્વારા તેનું પરિવહન થઇ શકે તે માટે મંત્રાલય સતત રેલવે અને કોલસા મંત્રાલયના સંપર્કમાં છે .


    લૉકડાઉનના કારણે , ગ્રાહકો વિતરણ કંપનીઓ (Discoms) ને તેમની બાકી રકમ ચુકવી શકતા નથી . આના કારણે વિતરણ કંપનીઓમાં રોકડની સ્થિતિને અસર પડી છે અને તેના પરિણામે ઉત્પાદન તેમજ ટ્રાન્સમિશન કંપનીઓને તેઓ ચુકવણી કરી શકતા નથી . આ બાબતને ધ્યાનમાં રાખતા , કેન્દ્રીય ઉર્જા મંત્રી શ્રી આર . કે . સિંહે ઉર્જા ક્ષેત્ર માટે નોંધપાત્ર રાહત પગલાંને મંજૂરી આપી દીધી છે . વિતરણ કંપનીઓની તરલતાની સમસ્યા હળવી કરવા માટે નીચે ઉલ્લેખિત નિર્ણયો લેવામાં આવ્યા છે -

     1. વિતરણ કંપનીઓએ ઉત્પાદન/ ટ્રાન્સમિશન કંપનીઓને ઘણી મોટી રકમ ચુકવવાની બાકી હોવા છતાં CPSU ઉત્પાદન / ટ્રાન્સમિશન કંપનીઓ વીજળીનો પૂરવઠો / ટ્રાન્સમિશન ચાલુ રાખશે . વર્તમાન કટોકટીની સ્થિતિમાં કોઇપણ વિતરણ કંપનીઓને પૂરવઠામાં કોઇ જ કપાત મૂકવામાં આવશે નહીં .
     2. પાવરની રવાનગી પચાસ ટકા સુધી ઘટાડવા માટે 30 જુલાઇ 2020 સુધી ઉત્પાદન કંપનીઓ સાથે વિતરણ કંપનીઓ દ્વારા પેમેન્ટ સિક્યુરિટી તંત્રવ્યવસ્થા જાળવી રાખવામાં આવશે .
     3. ઉત્પાદન કંપનીઓને બાકી રકમની ચુકવણી અને ટ્રાન્સમિશન લાઇસન્સમાંથી ત્રણ મહિના સુધી વિતરણ કંપનીઓને છૂટ આપવાના તેમજ લેઇટ પેમેન્ટ સરચાર્જ લાગુ ન કરવા અંગેના નિર્દેશો કેન્દ્રીય વિદ્યુત નિયામક આયોગ દ્વારા બહાર પાડવામાં આવ્યા છે . રાજ્ય સરકારોને વિનંતી કરવામાં આવી છે કે તેઓ પણ રાજ્ય વિદ્યુત નિયામક આયોગને આવા જ નિર્દેશ બહાર પાડે .

    GP/DS

    
    
    (Release ID: 1608796) Visitor Counter : 21
    
    
      Read this release in: English , Marathi , Hindi , Bengali , Assamese , Punjabi , Odia , Tamil , Telugu
    
    
    

3.