      સ્વાસ્થ્ય અને પરિવાર કલ્યાણ મંત્રાલય

      ભારતની ખાનગી પ્રયોગશાળાઓમાં કોવિડ-19ના પરીક્ષણ માટેની માર્ગદર્શિકા
      Posted On: 30 MAR 2020 11:44PM by PIB Ahmedabad


    આ પરીક્ષણ એનઆરએન વાયરસ માટે રિયલ-ટાઇમ પીસીઆર પરીક્ષણ માટે એનએબીએલની માન્યતા ધરાવતી પ્રયોગશાળા દ્વારા હાથ ધરવામાં આવશે.


    કોનું પરીક્ષણ કરવું ?


    પ્રયોગશાળાએ કોવિડ-19 માટે આઇસીએમઆર માર્ગદર્શિકા મુજબ લાયકાત ધરાવતા ફિઝિશિયન દ્વારા સૂચિત વ્યક્તિનું પરીક્ષણ કરવું જોઈએ. આ માર્ગદર્શિકા સમયની સાથે બદલાશે એટલે નવેસરથી સંશોધિત માર્ગદર્શિકા જોવા નીચેની લિન્ક જુઓઃ


    https://icmr.nic.in/sites/default/files/upload_documents/2020-03-20_covid19_test_v3.pdf)/www.mohfw.gov.in


    નમૂનાનું એકત્રીકરણ અને પરીક્ષણની માર્ગદર્શિકાઃ

      * જ્યારે શંકાસ્પદ દર્દીમાંથી શ્વસન સાથે સંબંધિત નમૂના (અન્નનળી અને નાસિકાગ્રંથિમાંથી) લો, ત્યારે જૈવસલામતી અને જૈવસુરક્ષાની ઉચિત તકેદારીઓ રાખવી જોઈએ. એના વિકલ્પ સ્વરૂપે કોવિડ-19 માટે જ નમૂના એકત્ર કરવા માટે જગ્યા ઊભી કરી શકાશે.
      * તમામ ખાનગી પ્રયોગશાળાઓ નમૂનાઓને ઘરેથી જ લેવાનું પસંદ કરવું જોઈએ. એનાથી પ્રયોગાશાળા સુધી પહોંચવા સ્થાનિક પ્રવાસ દરમિયાન શંકાસ્પદ કેસ સાથે લોકોનો સંપર્ક ટાળવવામાં મદદ મળશે.
      * રિયલ ટાઇમ પીસીઆર આધારિત પરીક્ષણની જ ભલામણ કરવામાં આવી છે. કોવિડ-19 પરીક્ષણ માટે પરંપરાગત પીસીઆર, ઇન-હાઉસ રિયલ ટાઇમ પીસીઆર અને એન્ટિબોડી/એન્ટિજેન પરીક્ષણોની ભલામણ કરવામાં આવતી નથી.
      * ડીસીજીઆઈ, એમઓએચએન્ડએફડબલ્યુને જાણકારી આપીને કટોકટીમાં કોવિડ-19ના ઇન-વિટ્રો નિદાન માટે ઉપયોગ કરવા કોવિડ-19ના રિયલ ટાઇમ પીસીઆર આધારિત નિદાન માટે કમર્શિયલ કિટ યુએસ એફડીએની કે યુરોપિયન સીઇ સર્ટિફાઇડની કે બંનેની માન્યતા ધરાવતી હોવી જોઈએ. ન્યૂક્લીક એસિડ એક્સ્ટ્રેક્શન કિટ અને અન્ય રિએજન્ટ પ્રમાણભૂત ગુણવત્તા ધરાવતા હોવા જોઈએ.
      * કોવિડ-19 પરીક્ષણમાં સંકળાયેલા પ્રયોગશાળાના તમામ કર્મચારીઓ પ્રયોગશાળામાં સારી પદ્ધતિથી કામ કરવા માટે ઉચિત તાલીમબદ્ધ હોવા જોઈએ અને રિયલ-ટાઇમ પીસીઆર કરવા સક્ષમ હોવા જોઈએ.
      * તમામ બાયોમેડિકલ કચરાનો નિકાલ રાષ્ટ્રીય માર્ગદર્શિકાને અનુરૂપ કરવો જોઈએ ( https://dhr.gov.in/sites/default/files/Bio-medical_Waste_Management_Rules_2016.pdf ) .
      * નમૂનાને જૈવસલામતી કેબિનેટ ક્લાસ II A2 માં ખોલવા પડશે. આ જ નમૂના નિકાલ સમયે સ્વેબ સાથે વાયરલ ટ્રાન્સપોર્ટ મીડિયમ (વીટીએમ)નો બાયોહેઝાર્ડ બેગમાં નિકાલ કરવો જોઈએ, જે 2 ટકા લાઇઝોલ અથવા 5 ટકા તાજું તૈયાર કરેલું હાઇપોક્લોરાઇટનું દ્રાવણ ધરાવે છે. પછી પ્લાસ્ટિક બેગનો ઉપયોગ કરીને બેગને સીલ કરવી જોઈએ અને રાષ્ટ્રીય માર્ગદર્શિકા મુજબ એનો નિકાલ કરવો જોઈએ.
      * જ્યારે નમૂનો લો, ત્યારે શંકાસ્પદ દર્દીનું વર્તમાન સરનામું અને સંપર્ક નંબરને સપોર્ટ કરતું સરકારી આઇડી મેળવવું પડશે.

    આચારસંહિતાનું રિપોર્ટિંગઃ

      * કોઈ પણ પ્રયોગશાળા (ખાનગી કે સરકારી) એની કામગીરી શરૂ કરે એ અગાઉ https://cvstatus.icmr.org.in પર સુલભ આઇસીએમઆર હેડક્વાર્ટર ડેટાબેઝને સંપર્ક વિગતો સાથે પરીક્ષણના પરિણામોનું તાત્કાલિક/રિયલ ટાઇમ રિપોર્ટિંગ કરવું પડશે. આઇસીએમઆર ડેટા અપલોડ કરવા માટે દરેક પ્રયોગશાળાને લોગિન ક્રેડેન્શિયલ આપશે.
      * આઇસીએમઆર દરેક પ્રયોગશાળાને રજિસ્ટ્રેશન નંબર આપશે. આઇસીએમઆરએ આપેલો આ નંબર કોઈ પણ જાહેરાત અને રિપોર્ટના કેસમાં તરત જ આપવો પડશે.
      * આઇડીએસપી, એમઓએચએફડબલ્યુ જેવા હિતધારકોને ચોક્કસ ડેટા અને વિશ્લેષણની સુલભતા એપીઆઈ દ્વારા આપવામાં આવશે, જેનો આશય સમયસર કોન્ટેક્ટ ટ્રેસિંગ અને નિયંત્રણ માટે ઉચિત પગલાં લેવાનો છે.
      * રિક્વેસ્ટ aggarwal.n@icmr.gov.in પર મોકલવી પડશે, જેમાં પ્રયોગશાળા માટે નામ, સંપર્કની વિગતો અને મુખ્ય સંપર્કનો મોબાઇલ નંબર સામેલ છે.

    નમૂનાનો સંગ્રહ અને નાશ કરવા માટેની નીતિઃ

      * કોવિડ-19ના તમામ પોઝિટિવ નમૂનાઓને આઇસીએમઆર-એનઆઇવી, પૂણે મોકલવા પડશે. આ માટે આઇસીએમઆરએ સૂચવેલા જૈવસલામતી અને જૈવસુરક્ષાના તમામ પગલાં લેવા પડશે. નેગેટિવ નમૂનાનો નાશ નમૂનો લીધાના એક અઠવાડિયાની અંદર કરવો પડશે.
      * કોઈ પણ ઉદ્દેશ માટે કોઈ પણ નમૂનાને અન્ય કોઈ પણ સંસ્થા સાથે વહેંચવામાં નહીં આવે.

    પરીક્ષણનો ખર્ચઃ


    નેશનલ ટાસ્ક ફોર્સે ભલામણ કરી છે કે, નમૂનાના પરીક્ષણ માટેનો ખર્ચ રૂ. 4,500/-થી વધવો ન જોઈએ. એમાં શંકાસ્પદ કેસ માટે સ્ક્રીનિંગ ટેસ્ટ તરીકે રૂ. 1,500 અને પુષ્ટિ થયેલા કેસ માટે વધારાનાં રૂ. 3,000/- સામેલ છે. જોકે આઇસીએમઆરએ રાષ્ટ્રીય જાહેર સ્વાસ્થ્ય કટોકટીના હાલના સમયમાં નિઃશુલ્ક કે સબસિડાઇઝ પરીક્ષણને પ્રોત્સાહન આપ્યું છે.


    આ માર્ગદર્શિકામાં સમયે-સમયે સુધારો થઈ શકે છે.


    જો ઉપરોક્ત માર્ગદર્શિકામાંથી કોઈપણનું પાલન કરવામાં નહીં આવે, તો કાયદેસર પગલાં હાથ ધરવામાં આવશે.


    ******

    
    
    (Release ID: 1609433) Visitor Counter : 23
    
    
    
    
    

*