      સ્વાસ્થ્ય અને પરિવાર કલ્યાણ મંત્રાલય

      કોવિડ-19ના ફેલાવાને રોકવા માટે સામાજિક અંતર (સોશિયલ ડિસ્ટન્સિંગ) જાળવવા માટેની આરોગ્ય મંત્રાલયની માર્ગદર્શિકા
      Posted On: 30 MAR 2020 6:22PM by PIB Ahmedabad


    સોશિયલ ડિસ્ટન્સિંગ એક બિન-તબીબી ચેપ નિવારણ અને નિયંત્રણની પદ્ધતિ છે, જેનો અમલ રોગકારક જીવાણુને કારણે રોગ ધરાવતી વ્યક્તિ અને સ્વસ્થ વ્યક્તિ વચ્ચે સંપર્ક ટાળવા/ઘટાડવા કરવો જોઈએ, જેથી સમુદાયમાં આ રોગના પ્રસારનો દર અટકે અથવા એની ગતિ ઘટે અને રોગને એક હદ સુધી મર્યાદિત રાખી શકાય. પરિણામે આ રોગનાં પ્રસારમાં ઘટાડો થશે, એનાથી બિમાર વ્યક્તિઓની સંખ્યામાં ઘટાડો થશે અને મૃત્યુદરમાં ઘટાડો થશે. આ સૂચિત પગલાં ઉપરાંત રાજ્ય/કેન્દ્ર શાસિત પ્રદેશોની સરકારો જરૂર જણાય એવા અન્ય આ પ્રકારનાં પગલાં સૂચિત કરી શકે છે.


    આ તમામ સૂચિત પગલાં 31 માર્ચ, 2020 સુધી સૂચિત રહેશે. જેમ-જેમ સંજોગો બદલાશે તેમ-તેમ તેની સમીક્ષા હાથ ધરવામાં આવશે.


    નીચેના પગલાં સૂચિત છે :

     1. તમામ શૈક્ષણિક સંસ્થાઓ (સ્કૂલ, યુનિવર્સિટીઓ વગેરે), જીમ, મ્યુઝિયમ, સાંસ્કૃતિક અને સામાજિક કેન્દ્રો, સ્વિમિંગ પૂલો અને થિયેટરો બંધ રાખવા. વિદ્યાર્થીઓને ઘરે રહેવાની સલાહ આપવી પડશે. ઓનલાઇન શિક્ષણને પ્રોત્સાહન આપવામાં આવશે.
     2. પરીક્ષાઓને મુલતવી રાખવાની શક્યતા ચકાસી શકાશે. ચાલુ પરીક્ષાઓ વિદ્યાર્થીઓ વચ્ચે એક મીટરનું અંતર સુનિશ્ચિત કરીને જ યોજવી જોઈએ.
     3. ખાનગી ક્ષેત્રની સંસ્થાઓ/કંપનીઓએ શક્ય હોય ત્યાં સુધી કર્મચારીઓને ઘરેથી કામ કરવા પ્રોત્સાહન આપવું જોઈએ.
     4. શક્ય હોય ત્યાં સુધી બેઠકો વીડિયો કોન્ફરન્સ દ્વારા યોજવી જોઈએ. જ્યાં સુધી જરૂર ન હોય, ત્યાં સુધી મોટી સંખ્યામાં લોકોને સાંકળતી બેઠકોને ઓછી કરવી જોઈએ અથવા એનું આયોજન આગળની તારીખ પર મુલતવી રાખવું જોઈએ.
     5. રેસ્ટોરાંએ હાથ ધોવાની આચારસંહિતાનું પાલન અને અવારનવાર સાફસફાઈ કરીને ઉચિત સ્વચ્છતા જાળવવી પડશે. ટેબલો વચ્ચે ઓછામાં ઓછા 1 મીટરનું અંતર સુનિશ્ચિત કરો, પર્યાપ્ત અંતર સાથે વ્યવહારિક હોય ત્યાં ખુલ્લી જગ્યામાં બેઠકને પ્રોત્સાહન આપો.
     6. અગાઉથી આયોજિત લગ્નસમારંભોને મર્યાદિત સંખ્યામાં લોકો સાથે સંપન્ન કરો, બિનજરૂરી સામાજિક અને સાંસ્કૃતિક કાર્યક્રમોનું આયોજન મોકૂફ રાખો.
     7. સ્થાનિક સત્તામંડળોએ રમતગમતનાં કાર્યક્રમો અને મોટી સંખ્યામાં લોકો એકત્ર થાય એવી સ્પર્ધાઓના આયોજકો સાથે સંવાદ સ્થાપિત કરવો પડશે તેમજ તેમને આ પ્રકારનાં કાર્યક્રમો મોકૂફ રાખવાની સલાહ આપી શકાશે.
     8. સ્થાનિક સત્તામંડળોએ લોકો વચ્ચે અભિપ્રાય ઘડતા આગેવાનો અને ધાર્મિક આગેવાનો સાથે સંવાદ સ્થાપિત કરીને જાહેર સંમેલનોના આયોજનો પર નિયંત્રણ કરવું પડશે તેમજ ટોળું જમા ન થાય/લોકો વચ્ચે ઓછામાં ઓછું એક મીટરનું અંતર સુનિશ્ચિત કરવું પડશે.
     9. સ્થાનિક સત્તામંડળોએ નિયમિત સમયાંતરે વેપારી સંગઠનો અને અન્ય હિતધારકો સાથે બેઠકો યોજવી પડશે, જેમાં શું કરવું અને શું ન કરવું એ વિશે જાણકારી આપવી જોઈએ તેમજ શાકભાજી બજાર, અનાજ બજાર, બસ ડેપો, રેલવે સ્ટેશનો, પોસ્ટ ઓફિસો વગેરે જેવા બજારોમાં આ તમામ જાણકારી પહોંચાડવી જોઈએ, જ્યાં આવશ્યક સેવાઓ પ્રદાન કરવામાં આવે છે.
    10. વેપારવાણિજ્ય સાથે સંબંધિત તમામ કામગીરીઓમાં ગ્રાહકો વચ્ચે એક મીટરનું અંતર જાળવવું પડશે. બજારોમાં પીક અવરમાં ટોળા ભેગા ન થાય એ માટે પગલાં લો.
    11. બિનજરૂરી પ્રવાસ ટાળવો પડશે. સપાટીના નિયમિત અને ઉચિત ડિસઇન્ફેક્શન સુનિશ્ચિત કરવા ઉપરાંત સરકારી પરિવહનના માધ્યમો બસો, ટ્રેનો અને વિમાનોમાં મહત્તમ સોશિયલ ડિસ્ટન્સિંગ જાળવવું પડશે.
    12. હોસ્પિટલોએ કોવિડ-19ની સારવાર માટે સૂચિત અને જરૂરી આચારસંહિતાનું પાલન કરવું પડશે તેમજ હોસ્પિટલોમાં પરિવારજનો/મિત્રો/બાળકોની મુલાકાતને નિયંત્રણ કરવી પડશે.
    13. સ્વચ્છતા અને શારીરિક અંદર જાળવવું પડશે. અભિવાદન કરવા હસ્તધૂનન અને ભેટવાનું ટાળવું પડશે.
    14. ઓનલાઇન ઓર્ડર સેવાઓમાં કાર્યરત પુરુષો/મહિલાઓ માટે વિશેષ સુરક્ષાના પગલાં લો.
    15. સમુદાયોને સતત અને સાતત્યપૂર્ણ રીતે જાણકારી આપો.

    આરોગ્ય અને પરિવાર કલ્યાણ મંત્રાલય


    *******

    
    
    (Release ID: 1609430) Visitor Counter : 26
    
    
    
    
    

15.