      સ્વાસ્થ્ય અને પરિવાર કલ્યાણ મંત્રાલય

      પ્રધાનમંત્રી ગરીબ કલ્યાણ પેકેજ: કોવિડ-19 સામે લડી રહેલા સ્વાસ્થ્ય કર્મચારીઓ માટે વીમા યોજના
      Posted On: 29 MAR 2020 5:14PM by PIB Ahmedabad


    પ્રધાનમંત્રી ગરીબ કલ્યાણ પેકેજ અંતર્ગત કરવામાં આવેલી જાહેરાત અનુસાર , ‘ પ્રધાનમંત્રી ગરીબ કલ્યાણ પેકેજ : કોવિડ -19 સામે લડી રહેલા સ્વાસ્થ્ય કર્મચારીઓ માટે વીમા યોજના ’ શરૂ કરવા માટે નીચે દર્શાવેલી શરતો સાથે મંજૂરી આપવામાં આવી છે .

     1. આમાં નેવું (90) દિવસ સુધી અંદાજે 22.12 લાખ જાહેર સ્વાસ્થ્ય સંભાળ પ્રદાતાઓને રૂપિયા 50 લાખનું વીમા કવચ આપવામાં આવશે જેમાં કોવિડ -19 થી અસરગ્રસ્ત દર્દીઓના સીધા સંપર્કમાં આવતા અને તેમની સંભાળ લેતા સામુદાયિક કામદારો અને જેમને આવા દર્દીઓના કારણે ચેપ લાગવાનું જોખમ હોય તેમને સમાવી લેવામાં આવ્યા છે . તેમાં કોવિડ -19 બીમારીને નિયંત્રણમાં લેતી વખતે થતા આકસ્મિક મૃત્યુની સ્થિતિને પણ આવરી લેવામાં આવી છે .
     2. હાલમાં ઉભી થયેલી અભૂતપૂર્વ સ્થિતિને ધ્યાનમાં રાખીને , રાજ્ય/ કેન્દ્ર સરકારની હોસ્પિટલો/ કેન્દ્ર/રાજ્ય/કેન્દ્ર શાસિત પ્રદેશોની સ્વાયત્ત હોસ્પિટલો, AIIMS અને INI / કેન્દ્રીય મંત્રાલયની હોસ્પિટલો દ્વારા જરૂરિયાત અનુસાર રાખવામાં આવેલા ખાનગી હોસ્પિટલના સ્ટાફ/ નિવૃત્ત/ સ્વયંસેવકો/ સ્થાનિક શહેરી એકમો/ કોન્ટ્રાક્ટ/ દૈનિક વેતન/ હંગામી/ આઉટસોર્સ કરેલા સ્ટાફને પણ કોવિડ-19 સંબંધિત જવાબદારીઓમાં સમાવી લેવામાં આવ્યા છે. આ કેસોને પણ આવરી લેવામાં આવશે જે આરોગ્ય અને પરિવાર કલ્યાણ મંત્રાલય દ્વારા ઉપલબ્ધ કરાવવામાં આવેલા આંકડાઓને આધિન રહેશે.
     3. આ યોજના અંતર્ગત આપવામાં આવતો વીમો લાભાર્થી દ્વારા લેવામાં આવેલા કોઇપણ અન્ય વીમા કવચથી ઉપર અને તે સિવાય રહેશે .

    GP/DS

    
    
    (Release ID: 1609051) Visitor Counter : 65
    
    
      Read this release in: Telugu , English , Marathi , Hindi , Bengali , Assamese , Punjabi , Odia , Tamil , Kannada , Malayalam
    
    
    

3.