      સ્વાસ્થ્ય અને પરિવાર કલ્યાણ મંત્રાલય

      કોરોના વાયરસ (COVID-19) સંબંધે આરોગ્ય મંત્રાલય દ્વારા પ્રસિદ્ધ કરાયેલા મૃતશરીરની વ્યવસ્થા માટેના દિશાનિર્દેશ
      Posted On: 30 MAR 2020 6:53PM by PIB Ahmedabad

     1. આ દસ્તાવેજનો વ્યાપ
      * ભારતમાં હાલમાં નોવેલ કોરોના વાયરસ ( COVID-19) લેબોરેટરીમાં કન્ફર્મ થયા હોય તેવા 100થી વધુ કેસ નોંધાયેલા છે અને બે મોત થયાં છે. આ એક નવો રોગ હોવાને કારણે શંકાસ્પદ અથવા તો નોવેલ કોરોના વાયરસ કન્ફર્મ કેસ પૂરવાર થયો હોય તેવા મૃત વ્યક્તિના શરીરનો નિકાલ કેવી રીતે કરવો તે અંગે માહિતીનો અભાવ જોવા મળે છે.
      * આ દિશાનિર્દેશો કોરોના વાયરસ અંગે વર્તમાન સમયમાં જે રોગચાળાલક્ષી જાણકારી મળેલી છે તેની પર આધારિત છે. ભારતમાં હાલમાં પ્રવાસ સંબંધી કેસ અથવા તો સ્થાનિક ધોરણે ચેપ લાગવાના કેટલાક કેસ નોંધાયા છે. હાલના તબક્કે તમામ શંકાસ્પદ અથવા તો કન્ફર્મ થયેલા કેસને આરોગ્ય સુવિધા કેન્દ્રમાં અલાયદા રાખવા જોઈએ. આ દસ્તાવેજ હોસ્પિટલમાં થયેલાં મોત પૂરતો મર્યાદિત છે.
     1. મહત્વની હકિકતો
      * કોરોના વાયરસના મુખ્ય વાહકોમાં ડ્રોપલેટ્સ (દર્દીની છીંક અને ઉધરસ વગેરેથી)ને કારણે ફેલાતો હોવાનુ જોવા મળ્યુ છે. મૃત શરીરની હેરફેર વખતે સ્ટાન્ડર્ડ સાવચેતીઓનુ પાલન કરનાર આરોગ્ય કર્મીઓ અથવા તો પરિવારના સભ્યોને કોરોના વાયરસનો ચેપ લાગવાનુ જોખમ રહેતુ નથી.
      * કોરોના વાયરસથી મૃત વ્યક્તિનાં ફેફસાં ઓટોપ્સી માટે ઉપયોગમાં લેવાય તો તેનો ચેપ લાગી શકે છે.
     1. કોરોના વાયરસના મૃત શરીરની હેરફેર દરમિયાન આરોગ્ય કર્મીઓ દ્વારા પાલન કરવાની કેટલીક આવશ્યક સાવચેતીઓ

    ચેપ લાગતો અટકે તેવી તમામ સ્ટાન્ડર્ડ સાવચેતી પ્રણાલીઓનુ આરોગ્ય કર્મીએ હંમેશાં પાલન કરવુ જોઈએ. આ સાવચેતીઓમાં નીચેની બાબતોનો સમાવેશ થાય છે.

      * હાથની સ્વચ્છતા
      * વ્યક્તિગત સુરક્ષા સાધનોને ઉપયોગ (દા.ત.પાણી સામે સુરક્ષા આપે તેવુ એપ્રન, હાથના મોજા, માસ્ક અને આઈવેર (આંખનુ સુરક્ષા સાધન)
      * અણીદાર ચીજોના ઉપયોગમાં સલામતી
      * દર્દીનુ શરીર જેમાં રાખવાનુ હોય તેવા સાધનો અને દર્દીએ જેનો ઉપયોગ કર્યો હોય તેવાં સાધનોને ચેપમુક્ત કરો
      * દર્દીનાં ચાદર- કપડાં અને વાતવરણની સપાટીને ચેપમુક્ત કરો

    4. ચેપ અને રોગ ફેલાતો અટકાવવા માટે તાલિમ


    મૃત શરીરને આઈસોલોટેડ વિસ્તારમાં, શબ ઘરમાં સ્મશાનગૃહમાં અથવા તો દફનવિધી કરવાની હોય ત્યાં હેરફેર માટે નક્કી કરાયેલ સ્ટાફની તમામ વ્યક્તિઓ ચેપને ફેલાતો રોકવાની પદ્ધતિની તાલિમ પામેલા હોવા જોઈએ.


    5. આઈસોલેશન રૂમ અથવા વિસ્તારમાંથી મૃત શરીરને દૂર કરવા અંગે

      * મૃત શરીરની હેરફેરની કામગીરી સંભાળતા હેલ્થ વર્કર્સે હાથની સફાઈ કરવી જોઈએ.પાણીથી સુરક્ષા આપે તેવાં એપ્રન, ગોગલ્સ, એન-95 માસ્ક અને ગ્લોવ્ઝ જેવાં વ્યક્તિગત સુરક્ષાનાં સાધનોનો યોગ્ય ઉપયોગ કરવો જોઈએ.
      * મૃત શરીર ઉપરની તમામ ટ્યુબ્ઝ, પ્રવાહી વહનની વ્યવસ્થા અને કેથેટર્સ વગેરે દૂર કરી દેવા જોઈએ
      * કેથેટર ડ્રેઈન, ટ્યુબ્ઝ વગેરે દૂર કરવાને પરિણામે અથવા તો અન્ય કારણે થયેલા કોઈ પણ પંકચર હોલ અથવા તો ઘાને 1 ટકા હાઈપોક્લોરાઈટ સોલ્યુશનથી ચેપ મુક્ત કરી દેવા જોઈએ અને અભેદ્ય વસ્ત્રો પહેરાવવાં જોઈએ.
      * ઈન્ટ્રાવેનિયસ કેથેટર અને અન્ય અણીદાર ચીજો દૂર કરવામાં કાળજી રાખવી જોઈએ. આવી ચીજોને જેમાં અણીદાર ચીજોનો નિકાલ કરવામાં આવતો હોય તેવા કન્ટેઈનરમાં કરવો જોઈએ.
      * શરીરના પ્રવાહીનુ લિકેજ થતુ રોકવા માટે મૃત શરીરના મોં નાકનાં છીદ્રો બંધ કરી દેવા જોઈએ.
      * જો દર્દીનો પરિવાર આઈસોલેશન રૂમ અથવા વિસ્તારમાંથી દૂર કરતી વખતે દર્દીના પરિવારના સભ્યો મૃતશરીરને જોવા ઈચ્છતો હોય તો તે માટેની સ્ટાન્ડર્ડ સાવચેતીઓનુ પાલન કરીને તેમને મંજૂરી આપવી જોઈએ.
      * મૃત શરીરને લિકેજ પ્રૂફ પ્લાસ્ટિક બોડી બેગમાં રાખો.આ બોડી બેગની બહારની બાજુ 1 ટકા હાઈડ્રોક્લરાઈટ વડે ચેપ મુક્ત કરવી જોઈએ. આ બોડી બેગને શબઘરમાં વપરાતી ચાદર અથવા તોદર્દીના પરિવારે લાવેલી ચાદરમાં વીંટવુ જોઈએ.
      * મૃત શરીર તેના પરિવારને સોંપવુ જોઈએ અથવા તો શબ ઘરમાં લઈ જવુ જોઈએ.
      * ઉપયોગમાં લેવાયેલ તમામ ચાદર અને કપડાંની હેરફેર સ્ટાન્ડર્ડ સાવચેતીઓ જાળવીને કરવી જોઈએ. બાયો હેઝાર્ડ બેગમાં મુકવી જોઈએ અને બેગની બહારની સપાટી હાઈડ્રોક્લોરાઈટ સોલ્યુશન વડે ચેપ મુક્ત કરવી જોઈએ.
      * ઉપયોગમાં લેવાયેલાં સાધનો બરાબર સાફ કરવા જોઈએ અથવા તો તેને સુસ્થાપિત ચેપ નિયંત્રણની પ્રણાલી મુજબ ચેપ લાગે નહીં તેવા સોલ્યુશન વડે ચેપ મુક્ત કરવા જોઈએ
      * તમામ મેડિકલ વેસ્ટની હેરફેર અને નિકાલ બાયોમેડિકલ વેસ્ટ મેનેજમેન્ટના નિયમો મુજબ જ કરવો જોઈએ
      * જે હેલ્થ સ્ટાફ મૃત શરીરની હેરફેર કરતો હોય તેમણે વ્યક્તિગત સુરક્ષા સાધનો દૂર કરીને પોતાના હાથની સફાઈ કરવી જોઈએ.
      * મૃત વ્યક્તિના પરિવારને માર્ગદર્શન આપવુ જોઈએ અને તેમની લાગણીનુ સન્માન કરવુ જોઈએ

    6. વાતાવરણની સફાઈ અને ચેપ મુક્તિ


    આઈસોલેશન વિસ્તારની તમામ સપાટીઓ (ફલોર, પથારી, રેઈલીંગ, સાઈડ ટેબલ્સ, આઈવી સ્ટેન્ડ, વગેરેની) એક ટકા સોડિયમ ક્લોરેટ સોલ્યુશન વડે સાફ કરવી જોઈએ. 30 મિનિટનો સંપર્ક સમય પૂરો પાડીને એર ડ્રાય કરવાની છૂટ આપવી જોઈએ.


    7. શબ ઘરમાં મૃત શરીરની હેરફેર

      * કોરોના વાયરસને કારણે મૃત્યુ પામેલા વ્યક્તિના શરીરની હેરફેર કરતા સ્ટાફે સ્ટાન્ડર્ડ સાવચેતીઓનુ પાલન કરવુ જોઈએ.
      * મૃત શરીરને કોલ્ડ ચેમ્બરમાં અંદાજે 4 અંશ સેન્ટીગ્રેડ તાપમાનમાં રાખવી જોઈએ
      * શબઘરને સ્વચ્છ રાખવુ જોઈએ. વાતાવરણની સપાટી, ઉપકરણો અને ટ્રાન્સપોર્ટ માટેની ટ્રોલીઓને 1 ટકા હાઈપોકલોરાઈટ સોલ્યુશન વડે યોગ્ય રીતે ચેપ મુક્ત કરવી જોઈએ.
      * શરીરને દૂર કર્યા પછી ચેમ્બરના દરવાજા, હેન્ડલ્સ અને ફ્લોરને 1 ટકા હાઈપોકલોરાઈટ સોલ્યુશન વડે યોગ્ય રીતે ચેપ મુક્ત કરવી જોઈએ.
     1. મૃત શરીરને સુગંધીત કરવાની પ્રક્રિયા
      * મૃત શરીરને સુગંધિત કરવાની મંજૂરી ન આપવી જોઈએ
     1. કોરોના વાયરસથી મૃત્યુ પામેલા દર્દીના મૃત શરીરની ઓટોપ્સી
      * ઓટોપ્સી કરવાનુ ટાળવુ જોઈએ. જો કોઈ ખાસ કારણથી ઓટોપ્સી કરવાની જરૂર પડે તો નીચે દર્શાવ્યા મુજબ ચેપ નાબૂદી માટેની નિયંત્રણ પ્રક્રિયાનો અમલ કરવો જોઈએ.
      * ટીમ ચેપ દૂર કરવાની તથા નિયંત્રણની પ્રણાલીની તાલિમ પામેલી હોવી જોઈએ.
      * ઓટોપ્સી રૂમમાં ફોરેન્સીક નિષ્ણાતો અને સપોર્ટ સ્ટાફની સંખ્યા મર્યાદિત હોવી જોઈએ.
      * આ ટીમ વ્યક્તિગત સુરક્ષા સાધનો (સંપૂર્ણ ઢંકાયેલા, માથુ કરવ કરેલા, પગરખા કવર કરેલા, એન-95 માસ્ક પહેરેલા, ગોગલ્સ અને ફેસશીલ્ડ)થી સજજ હોવી જોઈએ.
      * ગોળ છેડા ધરાવતીકાતરોનો ઉપયોગ કરવો જોઈએ
      * તીક્ષ્ણ છેડાને કારણે થતી ઈજા રોકવા માટે પીએમ 40 અથવા તો અન્ય કોઈ બુઠા છેડા ધરાવતી હેવી ડ્યુટી બ્લેડનો ઉપયોગ કરવો જોઈએ.
      * એક સમયે માત્ર એક જ ચીરો કરીને તેનું વિશ્લેષણ કરવુ જોઈએ
      * જોડાયેલાં ના હાય તેવાં અંગોને ટેબલ ઉપર મજબૂતીથી પકડવાં જોઈએ અને સ્પોન્જ વડે સ્લાઈસ કરવી જોઈએ. હાથની સુરક્ષા માટે પૂરતી કાળજી લેવી જોઈએ.
      * શબઘરમાં નેગેટિવ દબાણ જાળવી રાખવુ જોઈએ. ખોપડી કાપવા માટે અને હાડકાના એરોસોલ માટે રિમુવેબલ ચેમ્બરમાં સેકશન એક સ્ટ્રેકટર ધરાવતી ઓસિલરેટર સો (કરવત)નો ઉપયોગ કરવો જોઈએ. આવુ શક્ય બને નહીં તો ચેઈન – મેઈલ ગ્લોવ ધરાવતી એક હેન્ડ-સોનો ઉપયોગ કરવો જોઈએ.
      * પ્રવાહીનુ સેમ્પલ લીધા પછી સોયને તેના કવરમાં મુકવી જોઈએ નહીં. સોય અને સીરીંજને તીક્ષ્ણ ચીજો રાખવા વપરાતી ડોલમાં નાખી દેવી જોઈએ.
      * ઓટોપ્સી વખતે અને ખાસ કરીને ફેફસાંની ટીસ્યુની હેરફેર વખતે યોગ્ય ટેકનિકનો ઉપયોગ કરીને ફૂવારો થતો રોકવો જોઈએ.
      * ઓટોપ્સીની પ્રક્રિયા પૂર્ણ થાય એટલે શરીરને 1 ટકા સોડિયમ હાઈપોકલોરાઈટ સોલ્યુશન વડે યોગ્ય રીતે ચેપ મુક્ત કરવુ જોઈએ અને બોડી બેગમાં મુકવુ જોઈએ. આ બેગના બહારના હિસ્સાને ફરીથી 1 ટકા સોડિયમ હાઈપોકલોરાઈટ સોલ્યુશન વડે ચેપમુક્ત કરવો જોઈએ.
      * તે પછી શરીર સંબંધીઓને સુપરત કરવું જોઈએ
      * સ્ટાન્ડર્ડ પ્રોટોકોલ મુજબ ઓટોપ્સી ટેબલને ચેપ મુક્ત કરવું જોઈએ
     1. પરિવહન
      * શરીરને બોડીબેગમાં સલામત રીતે મુકીને બોડી બેગનો બહારનો હિસ્સો ચેપ મુક્ત કરવો જેથી મૃત શરીરને લઈ જતા સ્ટાફને કોઈ વધારાનુ જોખમ રહે નહીં.
      * જે કર્મચારીઓ શરીરની હેરફેર કરતા હોય તેમણે સ્ટાન્ડર્ડ સાવચેતીઓ (સર્જીકલ માસ્કસ, હાથના મોજા વગેરે) સાવચેતીઓનુ પાલન કરવાનુ રહેશે.
      * સ્મશાન ગૃહમાં અથવા તો દફનવિધી માટે શરીરનુ પરિવહન થઈ જાય તે પછી વાહનને 1 ટકા સોડિયમ હાઈપોકલોરાઈટ સોલ્યુશન વડે યોગ્ય રીતે ચેપ મુક્ત કરવુ જોઈએ.
     1. દફન વિધીમાં અથવા સ્મશાન ભૂમિમાં
      * સ્મશાન ગૃહની અથવા દફન વિધી કરતા સ્ટાફને સેનિટાઈઝ કરવો જોઈએ જેથી તેમને કોરોના વાયરસનુ વધારાનુ જોખમ રહે નહીં.
      * સ્ટાફે હાથની સ્વચ્છતાની સ્ટાન્ડર્ડ સાવચેતીઓ જાળવવાની રહેશે તથા માસ્ક્સનો ઉપયોગ કરવાનો રહેશે.
      * શરીરનુ છેલ્લી વાર દર્શન કરવા ઈચ્છતા સંબંધીઓને બોડી બેગની ચહેરા પરની ઝીપ ખોલીને મૃત શરીરના દર્શન માટે છૂટ આપવી જોઈએ
      * ધાર્મિક ગ્રંથોમાંથી અંશોનુ વાચન, પવિત્ર જળનો છંટકાવ અને અન્ય છેલ્લી વિધીઓ વગેરે માટે શરીરને સ્પર્શ કરવાની જરૂર પડે નહીં તે રીતે સ્ટાફ (સ્ટાન્ડર્ડ સાવચેતીઓનુ પાલન કરીને) છૂટ આપી શકે છે.
      * મૃત શરીરને સ્નાન કરાવવાની, ચૂંબન કરવાની, ભેટવાની મંજૂરી આપવી જોઈએ નહીં.
      * સ્મશાન ગૃહ કે દફન વિધી જેવા અંતિમ વિધીમાં જોડાયેલા સ્ટાફ અને પરિવારના સભ્યોએ આ વિધી પૂરી થાય એટલે હાથની સફાઈ (સેનિટાઈજેશન)કરી લેવુ જોઈએ
      * અસ્થી (રાખ)થી કોઈ જોખમ ઉભુ થતુ નથી આથી અંતિમ વિધી માટે અસ્થી એકત્ર કરવાની મંજૂરી આપવી જોઈએ.
      * સામાજિક અંતર (સોશિયલ ડિસ્ટન્સીંગ)ના પગલા તરીકે સ્મશાન ગૃહ ખાતે અથવા દફન વિધી જેવાઅંતિમ વિધીમાં લોકોએ મોટી સંખ્યામાં એકત્ર થવાનુ ટાળવુ જોઈએ કારણ કે પરિવારના નિકટના લોકોના સંપર્ક વડે લક્ષણો તબદિલ થવાની કે વાયરસ ફેલાવાની સંભાવના રહે છે.

    ******

    
    
    (Release ID: 1609428) Visitor Counter : 122
    
    
    
    
    

*