      পেট্ৰ’লিয়াম আৰু প্ৰাকৃতিক গেছ মন্ত্ৰালয়

      সমাজৰ অসুৰক্ষিত অংশক সকাহ দিয়াৰ উদ্দেশ্যে ঘোষণা কৰা সাহায্য পেকেজক প্ৰত্যাহ্বানমূলক সময়ত দায়িত্বশীল শাসনৰ দিশত এখোজ বুলি মন্তব্য কৰিলে শ্ৰী ধৰ্মেন্দ্ৰ প্ৰধানে
      Posted On: 26 MAR 2020 4:28PM by PIB Guwahati


    বিত্তমন্ত্ৰীয়ে আজি ঘোষণা কৰা সাহায্য পেকেজৰ বিষয়ে পেট্ৰ’লিয়াম আৰু প্ৰাকৃতিক গেছ তথা তীখা বিভাগৰ মন্ত্ৰী শ্ৰী ধৰ্মেন্দ্ৰ প্ৰধানে ইয়াক প্ৰত্যাহ্বানমূলক সময়ত দায়িত্বশীল শাসনৰ পদক্ষেপ বুলি মন্তব্য কৰে৷ প্ৰধানমন্ত্ৰী আৰু বিত্তমন্ত্ৰীক ধন্যবাদ জ্ঞাপন কৰি শ্ৰী প্ৰধানে এক বিবৃতিত ক’ভিড-১৯ৰ প্ৰত্যাহ্বানৰ সৈতে মোকাবিলা কৰিবলৈ ১.৭ লাখ কোটি টকাৰ সাহায্য পেকেজৰ কথা উল্লেখ কৰে৷ এই সন্দৰ্ভত তেওঁ এইদৰে কয়, ‘‘আজি ঘোষণা কৰা এই ব্যাপক পদক্ষেপৰ জৰিয়তে গ্ৰামাঞ্চল আৰু নগৰাঞ্চলৰ দুখীয়া লোকসকল, কৃষক, স্বাস্থ্যকৰ্মী, দৈনিক হাজিৰা কৰা লোকসকল, দিব্যাংগসকল, জ্যেষ্ঠ নাগৰিকসকল আৰু সমাজৰ অসুৰক্ষিত অংশৰ লোকসকলে ক’ভিড-১৯ৰ ফলত সৃষ্টি হোৱা অৰ্থনৈতিক অসুবিধাৰ পৰা উপকৃত হ’ব৷’’


    শ্ৰী প্ৰধানে কয় যে নগদ স্থানান্তৰণ, বীমা আঁচনি, খাদ্য সুৰক্ষা নিশ্চিতি আৰু ৩ মাহলৈ বিনামূলীয়া এলপিজি চিলিণ্ডাৰৰ যোগান আদি এই সাহায্যত সামৰি লোৱা হৈছে যাতে দেশৰ কোনেও ভোকত থাকিবলগীয়া নহয়৷ এই সন্দৰ্ভত আমি সকলোৱে ঐক্যৱদ্ধভাৱে এই অদৃশ্য শক্তিৰ বিৰুদ্ধে যুদ্ধত জয়ী হ’ম বুলি তেওঁ আশা প্ৰকাশ কৰে৷


    *****


    YB/SK/MANN

    
    
    (Release ID: 1608376) Visitor Counter : 17
    
    
      Read this release in: English , Marathi , Hindi , Bengali , Punjabi , Gujarati , Tamil , Kannada