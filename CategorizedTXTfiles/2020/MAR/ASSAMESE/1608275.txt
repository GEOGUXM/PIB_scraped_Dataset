      পথ পৰিবহণ আৰু ঘাইপথ মন্ত্ৰালয়

      ক’ভিড-১৯ৰ প্ৰাদুৰ্ভাৱ সৃষ্ট পৰিস্থিতিত দেশত বলবত্ কৰা ‘লক্ ডাউন’ৰ সময়ত ‘টোল প্লাজা’সমূহৰ পৰিচালনাৰ ক্ষেত্ৰত এনএইচএআইক গৃহ পৰিক্ৰমা মন্ত্ৰালয়ৰ বিধি নিৰ্দেশনা পালনৰ পৰামৰ্শ পথ পৰিবহণ মন্ত্ৰালয়ৰ;
      Posted On: 25 MAR 2020 10:26PM by PIB Guwahati


    ক ’ভিড-১৯ৰ প্ৰাদুৰ্ভাৱত সৃষ্টি হোৱা পৰিস্থিতিত দেশত বলবত্ কৰা ‘লক্ ডাউন’ৰ সময়চোৱাত ‘ টোল প্লাজা ’সমূহৰ পৰিচালনাৰ ক্ষেত্ৰত ‘ভাৰতৰ ৰাষ্ট্ৰীয় ঘাইপথ প্ৰাধিকৰণ’(এনএইচএআই)ক গৃহ পৰিক্ৰমা মন্ত্ৰালয়ৰ বিধি নিৰ্দেশনা পালনৰ পৰামৰ্শ আগবঢ়াইছে ‘স্থলপথ পৰিবহণ আৰু ঘাইপথ মন্ত্ৰালয়ে’ । এই সন্দৰ্ভত তথ্য দাঙি ধৰি মন্ত্ৰালয়টোৱে উল্লেখ কৰে যে যোৱা ২৪ মাৰ্চ, ২০২০ত গৃহ পৰিক্ৰমা মন্ত্ৰালয়ে প্ৰকাশ কৰা বিধি নিৰ্দেশনাৱলীৰ পৰিশিষ্টৰ ৪নং দফাত উল্লেখ কৰা মতে ২৫মাৰ্চ, ২০২০ৰ পৰা বলবত্ হোৱাকৈ ২১দিনৰ বাবে সকলো ব্যৱসায়ীক আৰু ব্যক্তিগত প্ৰতিষ্ঠান বন্ধ থাকিব।


    এনে প্ৰেক্ষাপটতে কেন্দ্ৰীয় স্থলপথ পৰিবহণ আৰু ঘাইপথ মন্ত্ৰালয়ে গৃহ পৰিক্ৰমা মন্ত্ৰালয়ে দিয়া নিৰ্দেশৰ আধাৰতে ব্যৱস্থা গ্ৰহণৰ পৰামৰ্শ দিছে ‘এনএইচএআই’-ক। ইফালে, বৰ্তমানে বলবত্ হোৱা ব্যৱস্থাৱলীকে বিত্ত মন্ত্ৰালয়(ব্যয় বিভাগে ১৯-০২-২০২০ তাৰিখে দিয়া)ৰ নিৰ্দেশৰ ভিত্তিত ৰেহাই/বন্দোবস্তি সংক্ৰান্তীয় চুক্তিৰো বিধি সন্মত ব্যৱস্থা বুলি গণ্য কৰা হ’ব বুলি প্ৰসংগক্ৰমে উল্লেখ কৰা হৈছে।


    ***


    RCJ/MS /KB

    
    
    (Release ID: 1608275) Visitor Counter : 42
    
    
      Read this release in: Punjabi , English , Hindi , Bengali , Gujarati , Telugu