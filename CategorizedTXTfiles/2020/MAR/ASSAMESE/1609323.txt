      বাণিজ্য আৰু উদ্যোগ মন্ত্ৰালয়

      ‘বিশেষ অৰ্থনৈতিক মণ্ডল’-ৰ বিভিন্ন গোট, বিকাশক, সহ বিকাশকসকলে মানিবলগীয়া বিধি ব্যৱস্থাত শিথিলতা
      Posted On: 30 MAR 2020 2:52PM by PIB Guwahati


    ক ’ ভিড-১৯ৰ সংক্ৰমণৰ পৰিপ্ৰেক্ষিতত ৰাষ্ট্ৰ জুৰি ‘ লক ডাউন ’ বলবত্ কৰিবলীয়া পৰিস্থিতিৰ উদ্ভৱ হোৱাত প্ৰায় সংখ্যক চৰকাৰী কাৰ্যলয়েই বন্ধ ৰাখিবলগীয়া হৈছে। কিছু সংখ্যক কাৰ্যালয়হে অতিকে জৰুৰী কাম-কাজৰ বাবে কিছু সংখ্যক বিষয়া-কৰ্মচাৰী লৈ চলাই থাকিবলগীয়া হৈছে। এনে প্ৰেক্ষাপটত কেন্দ্ৰীয় চৰকাৰৰ বাণিজ্য বিভাগে ‘ বিশেষ অৰ্থনৈতিক মণ্ডল ’ (এছইজেদ) থকা বিভিন্ন গোট, বিকাশক তথা সহ-বিকাশকসকলে মানি চলিবলগীয়া কেতবোৰ বিধি-নিয়মৰ ক্ষেত্ৰত বিশেষ পৰিস্থিতত সকলোৰে উপযোগী হোৱাকৈ শিথিলতা প্ৰদান কৰিছে। শিথিলতা প্ৰযোজ্য হ ’ বলগীয়া বিধি-নিয়মসমূহৰ ভিতৰত আছে :


    ০ বিকাশক-সহ বিকাশকসকলে দাখিল কৰিবলগীয়া স্বতন্ত্ৰ চাৰ্টাৰ্ড অভিযন্তাৰ দ্বাৰা প্ৰত্যায়িত কৰা ‘ কামৰ অগ্ৰগতিৰ ত্ৰিমাসিক খটিয়ান ’


    ০ ‘ আইটি ’ আৰু ‘ আইটিইএছ ’ কোষৰ দ্বাৰা পূৰণ কৰি জমা কৰিবলগীয়া ‘ ছফটেক্স ’ প্ৰপত্ৰ


    ০ ‘ এছইজেদ ’ গোটবোৰে দাখিল কৰিব লগা ‘ বাৰ্ষিক পাৰদৰ্শিতাৰ খটিয়ান ’


    ০ অনুমোদন(এলঅএ)পত্ৰৰ ম্যাদ ওকলাৰ পৰিপ্ৰেক্ষিতত সম্প্ৰসাৰণ বিচৰা, যদিহে-


    ‘ বিশেষ অৰ্থনৈতিক মণ্ডল ’ (এছইজেদ)ৰ বিকাশ আৰু সক্ৰিয়কৰণ প্ৰক্ৰিয়াৰে জড়িত থকা বিকাশক / সহ বিকাশকসকল ; এনএফই সমীক্ষাৰ বাবে নিৰ্দ্ধাৰিত ৫বছৰীয়া সময় কাল সম্হূৰ্ণ হোৱাৰ পথত থকা গোটসমূহ ; যিসমূহ গোটৰ কাম-কাম এতিয়াও আৰম্ভই হোৱা নাই


    এই সংকটৰ কালচোৱাত কোনো গোট-বিকাশক-সহ বিকাশকসকলে যদি কোনো বিধি মানিব পৰা নাই তেন্তে সংশ্লিষ্টসকলক হাৰাশাস্তি নকৰাৰ লগতে তেওঁলোকৰ বিৰুদ্ধে কোনোধৰণৰ শাস্তিমূলক ব্যৱস্থাও গ্ৰহণ নকাৰৰ বাবে ‘ বিশেষ অৰ্থনৈতিক মণ্ডল ’ ৰ দাযিত্ববাহী বিকাশ আয়ুক্তসকলক নিৰ্দেশ দিয়া হৈছে।


    অৱশ্যে, অনুমোদন(এলঅএ)পত্ৰৰ ম্যাদ সম্প্ৰসাৰণৰ দৰে বিধি–ব্যৱস্থাবোৰ ইলেক্ট্ৰনিক মাধ্যমেৰে অন লাইন ব্যৱস্থাৰেও নিৰ্দ্ধাৰিত সময়সীমাৰ ভিতৰত সম্পাদিত কৰিব পৰা যায়। সম্ভৱ হ ’ লে এনে বিধি-ব্যৱস্থাবোৰ অন লাইনৰে সম্পাদিত কৰাৰ ব্যৱস্থা কৰাৰ বিপৰীতে যিবোৰ ক্ষেত্ৰত সংশ্লিষ্টসকলৰে মুখামুখি হৈহে প্ৰক্ৰিয়া সম্পূৰ্ণ কৰিব পৰা যায় , তেনেবোৰ ক্ষেত্ৰত সংশ্লিষ্টসকলে বিধি মতে কাম কৰিব নোৱাৰিলেও কোনো ধৰণৰ শাস্তিমূলক ব্যৱস্থা গ্ৰহণ নকৰিবলৈ বিকাশ আয়ুক্তসকলক নিৰ্দেশ দান কৰা হৈছে। ম্যাদ ওকলা অনুজ্ঞাসমূহৰ ক্ষেত্ৰত কোনো ধৰণৰ বৈষম্য নকৰাকৈ অহা ৩০-০৬-২০২০ পৰ্যন্ত তদৰ্থ ভাবে ম্যাদ সম্প্ৰসাৰণ অথবা নবীকৰণৰ অন্তিম তাৰিখ বিলম্বিতকৰণ ; যিটোৱেই আগত পৰে, কৰাৰ বাবে দিহা কৰিব পাৰিব বুলিও নিৰ্দেশনাটোত উল্লেখ কৰা হৈছে।


    YB/AP /KB

    
    
    (Release ID: 1609323) Visitor Counter : 9
    
    
      Read this release in: English , Gujarati , Hindi , Marathi , Bengali , Odia , Tamil , Telugu , Telugu