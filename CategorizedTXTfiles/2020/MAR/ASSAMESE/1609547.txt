      শক্তি মন্ত্ৰালয়

      প্ৰধানমন্ত্ৰীৰ কেয়াৰছ ফাণ্ডলৈ এছজেভএনৰ ৫কোটিৰ বৰঙণি
      Posted On: 30 MAR 2020 4:48PM by PIB Guwahati


    ভাৰত চৰকাৰৰ শক্তি মন্ত্ৰালয়ৰ প্ৰশাসনিক নিয়ন্ত্ৰণাধীন এটি মিনি ৰত্ন আৰু চিডিউল -‘ এ ’ কমিউনিটী এণ্ড পাবলিক চেক্টৰ ইউনিয়ন এছজেভিএন লিমিটেডে ক ’ ভিড - ১৯ মহামাৰীৰ প্ৰভাৱ প্ৰতিৰোধ কৰিবলৈ প্ৰধানমন্ত্ৰীৰ সাহায্য পুঁজিলৈ ৫কোটিৰ বৰঙণি আগবঢ়াইছে৷ অত্যন্ত সংক্ৰামক ৰোগ ক ’ ভিড - ১৯ - এ শেহতীয়াকৈ সমগ্ৰ বিশ্বক গ্ৰাস কৰি পেলাইছে৷ ৰোগবিধৰ প্ৰাদুৰ্ভাৱৰ পৰিণতিত দৈনিক বহুসংখ্যক লোক ভাইৰাছত আক্ৰান্ত হৈছে৷ ভাৰততো এই মহামাৰীয়ে স্বাস্থ্য আৰু অৰ্থনীতিলৈ বহুতো প্ৰত্যাহ্বান কঢ়িয়াই আনিছে আৰু আক্ৰান্তৰ সংখ্যা দিনক দিনে বৃদ্ধি পাইছে৷


    এছজেভিএনৰ পৰিচালন সঞ্চালক আৰু অধ্যক্ষ শ্ৰী নন্দলাল শৰ্মাই কয় যে এগৰাকী দায়িত্বশীল কৰ্প ’ ৰেট নাগৰিক হিচাপে ক ’ ভিড - ১৯ৰ বিৰুদ্ধে চলি থকা যুঁজৰ গুৰুত্ব উপলব্ধি কৰি এছজেভিএন - এ প্ৰধানমন্ত্ৰী কেয়াৰছ ফাণ্ডলৈ ৫ , ০০ , ০০ , ০০০ ( পাঁচ কোটি ) টকা আগবঢ়োৱাৰ সিদ্ধান্ত গ্ৰহণ কৰিছো৷


    উল্লেখ্য যে , প্ৰধানমন্ত্ৰী শ্ৰী নৰেন্দ্ৰ মোদীয়ে ‘ প্ৰধানমন্ত্ৰী কেয়াৰছ ফাণ্ড ’ নামৰ দাতব্য ন্যাস গঠন কৰিছে৷ ক ’ ভিড - ১৯ মহামাৰীৰ দৰে যিকোনো জৰুৰী আৰু সংকটপূৰ্ণ পৰিস্থিতিৰ মোকাবিলা কৰাৰ প্ৰাথমিক লক্ষ্যৰে গঠন কৰা এই পুঁজিক এক সম্পূৰ্ণ ৰাষ্ট্ৰীয় পুঁজি হিচাপে গণ্য কৰা হ ’ ব৷


    শ্ৰী শৰ্মাই লগতে উল্লেখ কৰে যে এছজেভিএন - এ দেশৰ যিকোনো জটিল ক্ষণত চৰকাৰ আৰু সমাজক সহায়ৰ হাত আগবঢ়োৱাৰ ক্ষেত্ৰত সদায় অগ্ৰণী ভূমিকা পালন কৰি আহিছে৷ ক ’ ভিড - ১৯ৰ বিৰুদ্ধে যুঁজ দিয়াত সহায় কৰিবলৈ এছজেভিএনে ইতিমধ্যে ৩কোটি টকা ব্যয়ৰ প্ৰতিশ্ৰুতি দিছে৷ হস্পিটালৰ ভেণ্টিলেটৰ্ছ ক্ৰয় , চিকিৎসাকৰ্মীৰ মাজত ব্যক্তিগত সুৰক্ষা সা - সজুলি যেনে মাস্ক , গ্ল ’ ভছ আদি বিতৰণ ; চিকিৎসালয়ত কোৱাৰিণ্টাইন কেন্দ্ৰ স্থাপন , দৰিদ্ৰৰ মাজত খাদ্য আৰু অন্যান্য অত্যাৱশ্যকীয় সামগ্ৰী বিতৰণ আদিত এই ধন ব্যয় কৰিছে৷ এছজেভিএনৰ কৰ্মচাৰীসকলেও ক ’ ৰোনা ভাইৰাছ প্ৰতিৰোধ কৰিবলৈ তেওঁলোকৰ দৰমহাৰ পৰা ৩২লাখ টকাৰ অনুদান আগবঢ়াইছে৷


    ******


    RCJ/M/ MS

    
    
    (Release ID: 1609547) Visitor Counter : 10
    
    
      Read this release in: English , Hindi , Punjabi , Gujarati , Tamil , Telugu , Kannada