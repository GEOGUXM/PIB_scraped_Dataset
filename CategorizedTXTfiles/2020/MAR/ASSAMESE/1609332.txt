      স্বাস্থ্য আৰু পৰিয়াল কল্যাণ মন্ত্ৰালয়

      জনসাধাৰণে মাস্ক ব্যৱহাৰ কৰাৰ নিৰ্দেশনাৱলী
      Posted On: 25 MAR 2020 8:00PM by PIB Guwahati


    ১৷ আৰম্ভণি


    ২০১৯ৰ ডিচেম্বৰৰ প্ৰথম ভাগতে ন’ভেল ক’ৰোনা ভাইৰাছ(ক’ভিড-১৯) নামেৰে চীনত এটা নতুন ৰোগ উদ্ভৱ হয় আৰু বৰ্তমান ৯০ খ নতকৈ অধিক দেশলৈ এই ৰোগটো বিয়পি পৰিছে৷ ২০২০ৰ ৯ মাৰ্চলৈকে ভাৰতত ৪২জন ব্যক্তিৰ গাত এই ৰোগ ধৰা পৰে, যিসকলে এই ৰোগ প্ৰাদুৰ্ভাৱ হোৱা দেশ ভ্ৰমণ কৰিছিল৷ ইয়াৰে অধিকাংশ লোকৰ গাত জ্বৰ আৰু কাঁহৰ দৰে সামান্য লক্ষণ দেখা গৈছিল৷ এই লোকসকলৰ কেইজনমান লোকৰ অৱস্থা শোচনীয় হৈ শ্বাস-প্ৰশ্বাসত সমস্যাত ভোগাৰ সম্ভাৱনা আছে৷


    কোনো ক’ভিডত আক্ৰান্ত ব্যক্তিৰ কাঁহ আৰু কাঁহৰ পৰা ওলোৱা জুলীয়া পদাৰ্থৰ জৰিয়তে তেওঁৰ সংস্পৰ্শলৈ অহা (এক মিটাৰতকৈ কম) আন ব্যক্তিলৈ এই ৰোগ বিয়পে৷


    সেয়েহে এই নতুন কাঁহজনিত ৰোগ প্ৰতিৰোধৰ বাবে ৰাজহুৱা স্থানত মাস্ক পৰিধান কৰিবলৈ বিভিন্ন মাধ্যমত, বিশেষকৈ ছ’চিয়েল মিডিয়াযোগে আহ্বান জনোৱা হয়৷


    ২৷ এই ডকুমেণ্টৰ উদ্দেশ্য


    এই ডকুমেণ্টৰ উদ্দেশ্য হৈছে সাধাৰণ জনতাক মাস্ক ব্যৱহাৰৰ প্ৰমাণভিত্তিক তথ্য দিয়া৷


    ৩৷ মেডিকেল মাস্ক


    মেডিকেল মাস্কবোৰ বিভিন্ন আকাৰ আৰু আকৃতিৰ, যিবোৰ বজাৰত সাধাৰণতে উপলব্ধ৷ এই সাধাৰণ মাস্কবোৰ সুঁতাৰে পাতলকৈ ভাঁজ কৰি তৈয়াৰ কৰা হয়, যিবোৰে নাক আৰু মুখখন আৱৰি ৰাখে আৰু মুৰৰ পিছফালে ৰচী লগোৱা থাকে৷ আন কিছুমান ভাল্ব লগোৱা শংকু আৰু ডাক বিল আকাৰ(বা ভাল্ব নলগোৱা), যিবোৰ নাক আৰু মুখখনক আৱৰি ৰাখে, কিন্তু ই ব্যয়বহুল৷


    ৪৷ সাধাৰণ জনতাই ব্যৱহাৰ কৰা মাস্ক


    যিবোৰ ব্যক্তিৰ গাত কোনো লক্ষণ নাথাকে, তেওঁলোকে মাস্ক ব্যৱহাৰ কৰিব নালাগে


    সুস্থ মানুহ, যাৰ গাত ৰোগৰ কোনো লক্ষণ নাথাকে, তেওঁলোকে মেডিকেল মাস্ক ব্যৱহাৰ কৰা অনুচিত, কিয়নো ইয়াৰ দ্বাৰা সৰুক্ষাৰ ক্ষেত্ৰত এক ভুল ধাৰণা সৃষ্টি হয় আৰু ই অন্যান্য অত্যাৱশ্যকীয় সাৱধানতা, যেনে-হাত ধোৱাৰ প্ৰতি অনীহাৰ ভাৱ জাগ্ৰত কৰে৷


    তদুপৰি, এটা সমূদায়ত সুস্থ ব্যক্তি এজনে মাস্ক ব্যৱহাৰ কৰি উপকৃত হোৱাৰ কোনো বিজ্ঞানসন্মত যুক্তি নাই৷ প্ৰকৃতাৰ্থত, ভুলতে মাস্কৰ ব্যৱহাৰ কৰা বা ৬ ঘণ্টাতকৈ বেছি সময় একেৰাহে ডিছজেবল মাস্ক ব্যৱহাৰ কৰা অথবা একেটা মাস্ককে বাৰে বাৰে ব্যৱহাৰ কৰি থাকিলে সংক্ৰমণ হোৱাৰহে আশংকা বৃদ্ধি পায়৷ ইয়াৰ ফলত অযথা অৰ্থ ব্যয় হয়৷


    এনে পৰিস্থিতিত, অধিক ফলপ্ৰসু পদক্ষেপবোৰ হৈছেঃ


    ক) চাবোন আৰু পানীৰে সঘনাই আপোনাৰ হাত ৪০ ছেকেণ্ড পৰ্যন্ত ধোঁৱক৷ ২০ ছেকেণ্ড ধৰি ৭০% এলকহলযুক্ত হেণ্ড ছেনিটাইজাৰ ব্যৱহাৰ কৰক৷ যদি হাত দুখন লেতেৰা অথবা মাটি লাগি থাকে, তেতিয়া এলকহলযুক্ত হেণ্ড ছেনিটাইজাৰ ব্যৱহাৰ নকৰিব, কিন্তু চাবোন আৰু পানীৰে ভালকৈ হাত ধুব৷


    খ) যেতিয়া কাঁহিব বা হাঁচিয়াব, তেতিয়া নাক আৰু মুখ ৰুমাল, টিছু পেপাৰেৰে ঢাকি ল’ব৷ যদি ৰুমাল বা টিছু পেপাৰ নাথাকে, তেতিয়া কিলাকুটিৰ ওপৰৰ ফালে হাতত কাঁহক৷ ব্যৱহাৰৰ লগে লগে টিছু পেপাৰখন পেলাই দিয়াৰ লগতে হাত দুখন ধুব৷


    গ) মুখমণ্ডল, মুখ, নাক আৰু চকু স্পৰ্শ কৰাৰ পৰা বিৰত থাকক৷


    ঘ) কাঁহ মৰা বা হাঁচিওৱা ব্যক্তিজনৰ পৰা অতি কমেও ১ মিটাৰ আঁতৰত থাকক৷


    ঙ) আপোনাৰ শৰীৰৰ তাপমাত্ৰা নিৰীক্ষণ কৰক৷


    কেতিয়া আৰু কোনে পিন্ধিব লাগে মেডিকেল মাস্ক(স্বাস্থ্য কৰ্মীসকলক বাদ দি)


    যেতিয়া এজন ব্যক্তিৰ কাঁহ আৰু জ্বৰ হয়৷


    যেতিয়া অসুস্থ অনুভৱ কৰে, তেতিয়া তিনিতৰপীয়া মেডিকেল মাস্ক ব্যৱহাৰ কৰক, যাৰফলত আপোনাৰ গাৰ পৰা আনলৈ বীজানুৰ সংক্ৰমণ হোৱাত বাধা দিব৷ অৱশ্যে, আনলৈ বীজানু সংক্ৰমণ বিয়পাত বাধা দিবলৈ আপুনি সঘনাই আপোনাৰ হাত দুখন ধোৱাটো অতি প্ৰয়োজন৷


    যেতিয়া এখন চিকিসালয়লৈ যাব৷


    যেতিয়া আপুনি কোনো অসুস্থ লোকৰ শুশ্ৰূষা কৰিব৷


    কোনো সন্দেহজনক ব্যক্তি / সংক্ৰমণ নিশ্চিত হোৱা লোকৰ যদি ঘৰুৱাভাৱে তত্বাৱধান লৈ আছে, তেতিয়া পৰিয়ালৰ সংস্পৰ্শত খকাসকলে তিনিতৰপীয়া মেডিকেল মাস্ক ব্যৱহাৰ কৰিব লাগে৷


    কিমান সময়লৈকে এটা মেডিকেল মাস্কে ভালদৰে কাম কৰে


    এটা মেডিকেল মাস্ক, যদি উপযুক্তভাৱে পিন্ধা হয়, তেতিয়া ই ৮ ঘণ্টালৈকে কাৰ্যক্ষম হৈ থাকে৷ যদি মাজতে তিতি যায়, তাক তা ৎ ক্ষণিকভাৱে সলনি কৰিব লাগে৷


    তিনিতৰপীয়া মাস্ক পিন্ধাৰ শুদ্ধ পদ্ধতি


    এটা মেডিকেল মাস্ক পিন্ধাৰ বেলিকা নিম্নোলিখিত পদক্ষেপসমূহ ল’ব লাগে৷ যদি আপুনি সেইবোৰ অনুসৰণ নকৰে, আপুনি মাস্কটোৰ পৰা সংক্ৰমিতহে হ’ব পাৰে৷ পদ্ধতিবোৰ হৈছেঃ

      * ভাঁজটো খোলক; মনত ৰাখিব যে সেইটো তলমুৱাকৈ আছে৷
      * নাক, মুখ আৰু থুতৰিৰ ওপৰত ৰাখক৷
      * নাকৰ ওপৰত এক শিথিল ন’জ পিচ লগাওক(ধাতুৰ পাতি সহজে সংস্থাপন কৰিব পাৰি)৷
      * ৰচীৰে ভালদৰে বান্ধক(ওপৰৰ ডালে কানৰ ওপৰত মুৰত বান্ধক আৰু তলৰ ডালে ডিঙিৰ পিছফালে বান্ধক)
      * মাস্কটো লগাওতে কোনো ফালে খালী যাতে নাথাকে সুনিশ্চিত কৰক৷
      * যেতিয়া ব্যৱহাৰ কৰিব, তেতিয়া মাস্কটো হাতেৰে নুচুব৷
      * মাস্কটো ডিঙিত ওলমাই নাৰাখিব৷
      * ৬ঘণ্টাৰ পাছত বা তিতাৰ লগে লগে মাস্ক সলনি কৰক৷
      * ডিছপ’জেবল মাস্কবোৰ কেতিয়াও পুনৰ ব্যৱহাৰ কৰিব নালাগে আৰু সেইবোৰ পেলাই দিব লাগে৷
      * যেতিয়া মাস্কটো আঁতৰাব, তেতিয়া অতি সাৱধান হ’ব, যাতে যিমানদুৰ সম্ভৱ মাস্কটোৰ বাহিৰৰ ফালতো হাতেৰে স্পৰ্শ নহয়৷
      * মাস্কটো আঁতৰোৱাৰ সময়ত প্ৰথমে তলৰ ৰচী ডাল খোলক আৰু তাৰপাছত ওপৰৰ ডাল ৰচী খুলি সেই ডালৰ সহায়ত মাস্কটো ধৰিব৷

    ব্যৱহাৰ কৰা মাস্ক পেলাই দিয়া


    ব্যৱহাৰ কৰা মাস্কবোৰ সংক্ৰমণৰ সম্ভাব্য উ ৎ স হিচাপে বিবেচনা কৰা উচিত৷ ৰোগী / তত্বাৱধান লওতা / ঘৰতে কাৰোবাক তত্বাৱধান লোৱাৰ সময়ত সংস্পৰ্শত থকা ব্যক্তিয়ে ব্যৱহাৰ কৰা মাস্কবোৰ ব্লীচ ছলিউশ্যন(৫%) বা ছডিয়াম হাইপ’ক্ল’ৰাইট ছলিউশ্যন(১%)ৰে বীজানুমক্ত কৰাৰ পাছত জ্বলাই দিব লাগে৷

    
    
    (Release ID: 1609332) Visitor Counter : 1
    
    
    
    
    

*