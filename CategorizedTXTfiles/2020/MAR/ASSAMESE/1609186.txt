      স্বাস্থ্য আৰু পৰিয়াল কল্যাণ মন্ত্ৰালয়

      সঘনাই সোধা প্ৰশ্ন
      Posted On: 25 MAR 2020 9:06PM by PIB Guwahati


    প্ৰশ্ন) ন ’ভেল কৰ’ণা ভাইৰাছ কি?


    উত্তৰ- ২০১৯ ন ’ভেল কৰ’ণা ভাইৰাছ, বা ২০১৯-এনচিঅ’ভি চীনৰ হুবে’ই প্ৰদেশৰ ৱুহানত প্ৰথম চিনাক্ত হোৱা এবিধ নতুন ভাইৰাছ। পূৰ্বতে কেতিয়াও এই ভাইৰাছৰ চিনাক্তকৰণ হোৱা নাছিল বাবে চীনে ইয়াক ন’ভেল নাম দিয়ে।


    প্ৰশ্ন) ২০১৯ ন ’ভেল কৰ’ণা ভাইৰাছৰ উৎস কি?


    উত্তৰ- বৰ্তমানলৈকে ২০১৯ ন ’ভেল কৰ’ণা ভাইৰাছৰ সঠিক উৎস চিনাক্ত হোৱা নাই। ই আচলতে ভাইৰাছৰ এক ডাঙৰ পৰিয়ালসদৃশ, তাৰে কিছুমানে মানুহক ৰূগীয়া কৰে আৰু আন কিছুমান জীৱ-জন্তুৰ শৰীৰত বিয়পি পৰে। প্ৰতিবেদনমতে, আৰম্ভণিতে চীনৰ ৱুহানত এই ৰোগত পতিত হোৱা বহুসংখ্যক ৰোগীৰ বৃহৎ সাগৰীয় খাদ্য আৰু জীৱ-জন্তুৰ মাংসৰ বজাৰৰ লগত সম্পৰ্ক থকাৰ কথাই এই ভাইৰাছৰ উৎস জন্তুৰ দেহেই হোৱাৰ ইঙ্গিত দিয়ে।


    প্ৰশ্ন) ২০১৯ ন ’ভেল কৰ’ণা ভাইৰাছৰ আৰম্ভণিৰ লক্ষণসমূহ কি কি?


    উত্তৰ- বৰ্তমানলৈকে ২০১৯-এনচিঅ ’ভিৰ লক্ষণসমূহ অতিপাত জ্বৰ, কাঁহ আৰু উশাহ লওঁতে হোৱা কষ্ট বুলি জানিব পৰা গৈছে।


    প্ৰশ্ন) ভাইৰাছবিধ কিদৰে বিয়পে ?


    উত্তৰ- নতুন ভাইৰাছ হোৱা হেতুকে এই ভাইৰাছবিধ বিয়পাৰ নিৰ্দিষ্ট মাধ্যমসমূহ এতিয়ালৈকে স্পষ্টকৈ জানিবপৰা হোৱা নাই। হয়তো পোনপ্ৰথমে এই ভাইৰাছৰ উৎস জীৱ-জন্তুৱেই আছিল যদিও বৰ্তমান ই এজন মানুহৰ পৰা আন এজনলৈ বিয়পা দেখা গৈছে। কিমান সহজে ২০১৯-এনচিঅ ’ভি এজনৰ পৰা আনজনলৈ বিয়পে সেইকথা এতিয়াও স্পষ্ট হোৱা নাই। ইনফ্লুয়েঞ্জাৰ দৰে অন্যান্য শ্বাসজনিত ৰোগ যেনেধৰণে বিয়পে, ঠিক তেনেকৈয়ে প্ৰধানতঃ এজন সংক্ৰমিত ব্যক্তিয়ে কাঁহিলে বা হাঁচিয়ালে এই ৰোগ বিস্তাৰিত হয় বুলি ভৱা হৈছে।


    প্ৰশ্ন) ভাৰত চৰকাৰে ২০১৯-এনচিঅ ’ভি সন্দৰ্ভত কি পদক্ষেপ লৈছে?


    উত্তৰ- ভাৰত চৰকাৰে নতুন দিল্লীৰ এনচিডিচিত ৰোগৰ সন্দৰ্ভত কোনোধৰণৰ প্ৰশ্নৰ বাবে এটা ২৪ X৭ হেল্পলাইন নম্বৰ উপলব্ধ কৰিছে। ভাৰত চৰকাৰে সকলো পৰিস্থিতি অতি সূক্ষ্মভাৱে নিৰীক্ষণ কৰাৰ লগতে প্ৰতিকূলতাৰ লগত মোকাবিলা কৰাৰ বাবে দেশৰ প্ৰতিখন ৰাজ্যৰ প্ৰস্তুতি সুনিশ্চিত কৰাৰ প্ৰচেষ্টা হাতত লৈছে। যিহেতু এই পৰিস্থিতি সঘনাই সলনি হৈ আছে আৰু প্ৰস্তুতি ক্ষীপ্ৰতাৰে আগবাঢ়িছে ভাৰত চৰকাৰে সকলো তথ্য উপলব্ধ হোৱাৰ পিছত নিয়মীয়াকৈ জনাই থাকিব।


    প্ৰশ্ন) ২০১৯ ন ’ভেল কৰ’ণা ভাইৰাছ প্ৰতিৰোধৰ বাবে কোনোধৰণৰ ছীটা আছে নেকি?


    উত্তৰ- বৰ্তমান ২০১৯ ন ’ভেল কৰ’ণা ভাইৰাছ প্ৰতিৰোধৰ বাবে কোনোধৰণৰ ছীটা উপলব্ধ নহয়।


    প্ৰশ্ন) চীনৰ ৱুহান বা আন কোনো ২০১৯-এনচিঅ ’ভিয়ে আক্ৰান্ত কৰা দেশ ভ্ৰমণ কৰাটো সুৰক্ষিত নে?


    উত্তৰ- অতি জৰুৰী নহ ’লে চীনদেশ ভ্ৰমণ পৰিহাৰ কৰা উচিত। যদি এই ভ্ৰমণ অত্যন্ত এৰাব নোৱাৰা হয়, তেন্তে সকলো সময়তে সাধাৰণ ৰাজহুৱা স্বাস্থ্য সুৰক্ষা বিধিসমূহ মানি চলক।

      * ভালদৰে নিজক পৰিষ্কাৰ কৰি ৰাখক
      * নিজৰ স্বাস্থ্য সূক্ষ্মভাৱে নিৰীক্ষণ কৰি থাকক
      * অসুস্থ অনুভৱ কৰিলে অনতিপলমে চিকিৎসকৰ কাষ চাপক
      * যদি ভ্ৰমণৰত অৱস্থাত অসুস্থ অনুভৱ কৰে অনতিপলমে বিমান কৰ্তৃপক্ষক জনাওক আৰু তেওঁলোকক মুখা বিচাৰক
      * অধিক তথ্যৰ বাবে ভাৰত চৰকাৰৰ স্বাস্থ্য আৰু পৰিয়াল কল্যাণ মন্ত্ৰালয়ে ৱেবছাইট ( www.mohfw.gov.in)ত উপলব্ধ কৰা ভ্ৰমণ নিৰ্দেশনা পঢ়ক

    প্ৰশ্ন) বৰ্তমান উপলব্ধ চিকিৎসাসমূহ কি কি ?


    উত্তৰ- ২০২৯-ন ’ভেল কৰ’ণা ভাইৰাছৰ চিকিৎসাৰ বাবে কোনো নিৰ্দিষ্ট ভাইৰাছ প্ৰতিৰোধী চিকিৎসা নাই। ২০২৯-ন’ভেল কৰ’ণা ভাইৰাছৰদ্বাৰা আক্ৰান্ত ৰোগীক লক্ষণসমূহৰপৰা আৰাম দিবৰ বাবে সহযোগিতামূলক যত্ন প্ৰদান কৰা উচিত।


    প্ৰশ্ন) নিজকে কিদৰে আমি সুৰক্ষিত ৰাখিব পাৰো ?


    উত্তৰ- বৰ্তমানলৈকে ২০১৯-এনচিঅ ’ভিৰ সংক্ৰমণ প্ৰতিৰোধৰ বাবে কোনোধৰণৰ ছীটা উপলব্ধ নহয়। সেয়ে সংক্ৰমণ প্ৰতিৰোধৰ উৎকৃষ্টতম উপায় হৈছে, এই ভাইৰাছৰ সংস্পৰ্শলৈ নহাকৈ থকা।

      * অত্যন্ত জৰুৰী নহ ’লে চীনদেশ তথা আন কোনো এই ভাইৰাছৰদ্বাৰা আক্ৰান্ত দেশ * ভ্ৰমণ পৰিহাৰ কৰা উচিত।
      * ভালদৰে নিজক পৰিষ্কাৰ কৰি ৰাখক
      * চোবোনেৰে সঘনাই হাত ধোৱক
      * হাঁচি বা কাঁহ মাৰোতে মুখখন ঢাকি ৰাখক

    *আক্ৰান্ত দেশৰ তালিকা বিশ্ব স্বাস্থ্য সংস্থাৰ ৱেবচাইট (www.who.int)ত উপলব্ধ আছে আৰু তাত সময়ে সময়ে নতুন তথ্য সংযোজন কৰি থকা হৈছে।


    প্ৰশ্ন- ২০১৯-এনচিঅ ’ভিৰ নিশ্চিত ৰোগীৰ অতি কাষত থকাৰ পিছত কি কৰা উচিত?


    উত্তৰ- তেওঁৰ লগত সংস্পৰ্শলৈ অহাৰ শেষৰ দিনাৰপৰা আৰম্ভ কৰি ২৮ দিন পৰ্যন্ত নিজৰ স্বাস্থ্য নিৰীক্ষণ কৰি থাকক। তলৰ কোনো লক্ষণে অতিমাত্ৰা ৰূপ ধাৰণ কৰিছে নেকি লক্ষ্য কৰক

      * জ্বৰ
      * কাঁহ
      * উশাহ চুটি হোৱা আৰু উশাহ লওঁতে কষ্ট পোৱা

    যদি আপুনাৰ শৰীৰত ওপৰৰ কোনো এটা লক্ষণো দেখা পায়, অনতিপলমে ওচৰৰ স্বাস্থ্যসেৱা কেন্দ্ৰৰ পৰামৰ্শ লওক। লগতে তেনে ৰোগীৰ সম্পূৰ্ণ তথ্য স্বাস্থ্যকৰ্মীক অৱগত কৰক।


    প্ৰশ্ন) মই ২০২৯-ন ’ভেল কৰ’ণা ভাইৰাছৰ পৰীক্ষা কৰোৱা উচিত নেকি?


    উত্তৰ- যদি আপোনাৰ দেহত জ্বৰ, কাঁহ, শ্বাসজনিত সমস্যা যেনে উশাহ চুটি হোৱা আৰু উশাহ লওঁতে কষ্ট পোৱা আদি কোনো লক্ষণে দেখা দিছে, অনতিপলমে ওচৰৰ স্বাস্থ্যসেৱা কেন্দ্ৰৰ পৰামৰ্শ লওক আৰু তাৰ চিকিৎসকে আপোনাৰ চীনদেশ তথা আন কোনো এই ভাইৰাছৰদ্বাৰা আক্ৰান্ত দেশলৈ কৰা পূৰ্বৰ ভ্ৰমণ, সন্দেহযুক্ত বা গৱেষণাগাৰত নিশ্চিত কৰা কোনো ৰোগীৰ লগত সংস্পৰ্শ আদি তথ্যৰ ওপৰত ভিত্তি কৰি আপোনাৰ ২০২৯-ন ’ভেল কৰ’ণা ভাইৰাছৰ পৰীক্ষাৰ প্ৰয়োজন আছেনে নাই সিদ্ধান্ত কৰিব।

    
    
    (Release ID: 1609186) Visitor Counter : 498
    
    
    
    
    

*