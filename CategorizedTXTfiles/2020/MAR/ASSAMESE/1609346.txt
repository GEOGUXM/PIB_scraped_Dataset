      স্বাস্থ্য আৰু পৰিয়াল কল্যাণ মন্ত্ৰালয়

      ক’ভিড-১৯ মহামাৰীৰ সময়ছোৱাত ভাৰতৰ বয়োজ্যেষ্ঠ লোকসকলৰ বাবে স্বাস্থ্য পৰামৰ্শৱলী
      Posted On: 30 MAR 2020 7:18PM by PIB Guwahati


    ক’ভিড-১৯এ বিশ্বজনীনভাৱে বৃহৎ সংখ্যক লোকৰ জীৱন প্ৰভাৱান্বিত কৰিছে আৰু ইয়াৰ পৰিসৰ ক্ৰমান্বয়ে বৃদ্ধি হ’বলৈ ধৰিছে৷ ভাৰত চৰকাৰে ক’ভিড-১৯ৰ বিস্তৃতি ৰোধ কৰাৰ বাবে লক্-ডাউনকে ধৰি বিভিন্ন পদক্ষেপ গ্ৰহণ কৰিছে৷ এই ৰোগবিধৰ সংক্ৰমণৰ শৃংখলা ভংগ কৰাৰ বাবে আমি প্ৰত্যেকেই কিছুমান নীতি-নিয়ম পালন কৰাৰ লগতে সতৰ্কতাও অৱলম্বন কৰিব লাগিব৷


    বয়োজ্যেষ্ঠ লোকসকলৰ ৰোগ প্ৰতিৰোধ ক্ষমতা কম তথা তেওঁলোক বিভিন্ন ধৰণৰ ৰোগ যেনে ডায়েবেটিছ, হাইপাৰ টেনচন, ক্ৰ’নিক বৃক্ক ৰোগ আৰু ক্ৰ’নিক প্ৰতিৰোধী হাঁওফাওঁ সম্বন্ধীয় ৰোগত আক্ৰান্ত হোৱা হেতুকে ক’ভিড-১৯ৰ দ্বাৰা সংক্ৰমিত হোৱাৰ ক্ষতিশংকা সৰ্বাধিক হয়৷ তাৰোপৰি বয়োজ্যেষ্ঠ লোকসকলৰ ক্ষেত্ৰত ৰোগ অধিক গুৰুতৰ হোৱা হেতুকে মৃত্যুৰ পৰিঘটনাও সৰ্বাধিক হয়৷


    কিন্তু নিম্নোক্ত সাৱধানতাসমূহ পালন কৰি বয়োজ্যেষ্ঠ লোকসকলৰ মাজত ক’ভিড-১৯ৰ সংক্ৰমণৰ পৰিঘটনা হ্ৰাস কৰিব পাৰিঃ


    কৰিবলগীয়া


    ১. ঘৰতে থাকক৷ ঘৰত বাহিৰৰ পৰা অহা লোকক সাক্ষাৎ কৰাটো পৰিহাৰ কৰক৷ যদি সাক্ষাৎ নিতান্তই আৱশ্যক তেন্তে এক মিটাৰৰ ব্যৱধান পালন কৰক৷


    ২. নিৰ্দিষ্ট সময়ৰ ব্যৱধানত আপোনাৰ হাত আৰু মুখখন চাবোন আৰু পানীৰে ধোৱক৷


    ৩. কাহ বা হাঁচিওৱাৰ সময়ত কিলাকূটি অথবা টিছু পেপাৰ/ৰুমাল ব্যৱহাৰ কৰক৷


    ৪. কাহ বা হাঁচিওৱাৰ পিছত টিছু পেপাৰখন বিনত নিক্ষেপ কৰক অথবা ৰুমালখন ধুই পেলাওক৷


    ৫. ঘৰতে বনোৱা গৰম খাদ্য গ্ৰহণৰ জৰিয়তে উপযুক্ত পুষ্টিৰ নিশ্চিতি কৰক, সঘনাই পানী খাওক আৰু ৰোগ প্ৰতিৰোধ ক্ষমতা বৃদ্ধি কৰিবলৈ সতেজ জুছ গ্ৰহণ কৰক৷


    ৬. ব্যায়াম আৰু ধ্যান কৰক৷


    ৭. নিয়মীয়াকৈ প্ৰেছক্ৰাইবড ঔষধসমূহ গ্ৰহণ কৰক৷


    ৮. আপোনাৰ সৈতে একেলগে নথকা পৰিয়ালৰ লোক, আত্মীয়, বন্ধুৰ সৈতে ফোনেৰে অথবা ভিডিঅ’ কনফাৰেন্সিঙত কথা পাতক, প্ৰয়োজন হ’ল পৰিয়ালৰ সদস্যৰ সহায় লওক৷


    ৯. আপোনাৰ ঐচ্ছিক অস্ত্ৰোপচাৰসমূহ (যদি আছে) যেনে কেটেৰেক্ট অস্ত্ৰোপচাৰ অথবা আঁঠুৰ সংৰোপণ আদি স্থগিত ৰাখক৷


    ১০. সঘনাই স্পৰ্শ কৰা ঠাইসমূহ বীজাণুনাশকেৰে নিয়মীয়াকৈ পৰিষ্কাৰ কৰক৷


    ১১. আপোনাৰ স্বাস্থ্য নিৰীক্ষণ কৰক৷ যদি জ্বৰ, কাহ অথবা/শ্বাস-প্ৰশ্বাসত সমস্যা পাইছে তেন্তে তৎকালীনভাৱে নিকটৱৰ্তী স্বাস্থ্যকেন্দ্ৰৰ সৈতে যোগাযোগ কৰক আৰু প্ৰদান কৰা চিকিৎসা পৰামৰ্শৱলী পালন কৰক৷


    কৰিব নলগীয়াসমূহ


    ১. খালী হাতেৰে অথবা মুখখন ঢাকি নোলোৱাকৈ কাহ বা হাঁচি নামাৰিব৷


    ২. যদি আপোনাৰ জ্বৰ বা কাহ হৈ আছে তেন্তে আপোনাৰ কাষলৈ আনক আহিবলৈ নিদিব৷


    ৩. আপোনাৰ চকু, মুখ, নাক আৰু জিভা স্পৰ্শ নকৰিব৷


    ৪. সংক্ৰমিত/অসুস্থ লোকৰ কাষলৈ নাযাব৷


    ৫. নিজৰ চিকিৎসা নিজে নকৰিব৷


    ৬. বন্ধুৰ সৈতে কৰমৰ্দন অথবা আলিংগন নকৰিব আৰু তেওঁৰ কাষলৈ নাযাব৷


    ৭. নিয়মীয়া চেক-আপ অথবা ফল’-আপৰ বাবে চিকিৎসালয়লৈ নাযাব৷ সম্ভৱ হ’লে আপোনাৰ স্বাস্থ্যসেৱা প্ৰদানকাৰীৰ সৈতে ফোনেৰে পৰামৰ্শ গ্ৰহণ কৰক৷


    ৮. উদ্যান, বজাৰ আৰু ধৰ্মীয় স্থলৰ দৰে ঘন জনসমাগম হোৱা ঠাইলৈ নাযাব৷


    ৯. অতিশয় প্ৰয়োজন নোহোৱা পৰ্যন্ত ঘৰৰ বাহিৰলৈ নোলাব৷

    
    
    (Release ID: 1609346) Visitor Counter : 53