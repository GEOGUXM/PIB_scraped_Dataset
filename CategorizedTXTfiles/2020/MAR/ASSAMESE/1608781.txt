      প্ৰধানমন্ত্ৰীৰ কাৰ্যালয়

      অভিনৱ ভাৰ্চুৱেল জি-২০ সন্মিলন
      Posted On: 26 MAR 2020 10:08PM by PIB Guwahati


    ক ’ ভিড - ১৯ মহামাৰীৰ প্ৰাৰ্দূভাৱে সৃষ্টি কৰা প্ৰত্যাহ্বান আৰু এক গোলকীয় সমন্বিত পদক্ষেপ গ্ৰহণ কৰিবলৈ ২৬ মাৰ্চ , ২০২০ত জি - ২০ নেতাসকলৰ মাজত এখন অভিনৱ ভাৰ্চুৱেল সন্মিলন অনুষ্ঠিত হয়৷ ইয়াৰ পূৰ্বে প্ৰধানমন্ত্ৰী মোদীয়ে ছৌদি আৰৱৰ যুৱৰাজৰ সৈতে টেলিফোন যোগে এই বিষয়ত আলোচনা কৰে৷ ক ’ ভিড - ১৯ মহামাৰীক লৈ জি - ২০ সন্মিলনৰ অসাধাৰণ বৈঠক হ ’ ল বিত্তমন্ত্ৰী আরু কেন্দ্ৰীয় বেংকৰ গ ’ ৱৰ্ণৰৰ বৈঠক তথা জি - ২০ শ্বেৰপাছ বৈঠকৰ এক ফল৷
    
    বৈঠকত জি - ২০ নেতাসকলে এই মহমাৰী প্ৰতিৰোধ কৰিবলৈ আৰু জনসাধাৰণক সুৰক্ষিত কৰিবলৈ সকলো প্ৰয়োজনীয় পদক্ষেপ গ্ৰহণ কৰিবলৈ সহমতত উপনীত হয়৷ ক ’ ৰোনা ভাইৰাছৰ বিৰুদ্ধে যুঁজত বিশ্ব স্বাস্থ্য সংস্থাৰ অধিকাৰ অধিক শক্তিশালী কৰাৰ ক্ষেত্ৰতো তেওঁলোকে সমৰ্থন আগবঢ়ায়৷
    
    মহামাহীৰ অৰ্থনৈতিক আৰু সামাজিক প্ৰভাৱ হ্ৰাস কৰিবলৈ আৰু গোলকীয় বিকাশৰ হাৰ , বজাৰৰ সুস্থিৰতা পুনৰোদ্ধাৰ কৰিবলৈ উপলব্ধ সকলো নীতি প্ৰয়োগ কৰিবলৈ নেতাসকলে সংকল্প গ্ৰহণ কৰে৷ ক ’ ভিড - ১৯ৰ ফলত সৃষ্টি হ ’ বলগীয়া সামাজিক আৰু অৰ্থনৈতিক প্ৰভাৱৰ মোকাবিলা কৰিবলৈ জি - ২০ দেশসমূহে ৫ ট্ৰিলিয়ন মাৰ্কিন ডলাৰ বিনিয়োগ কৰিবলৈ দৃঢ়বদ্ধ৷ বিশ্ব স্বাস্থ্য সংস্থা নেতৃত্বাধীন ক ’ ভিড - ১৯ ছ ’ লিডাৰিটী ৰেছপ ’ ন্স ফাণ্ডলৈ স্বেচ্ছামূলকভাৱে বৰঙণি আগবঢ়াবলৈও নেতাসকল সন্মত হয়৷
    
    প্ৰধানমন্ত্ৰীয়ে জি - ২০ৰ এই অভিনৱ সন্মিলন আহ্বান কৰাৰ বাবে ছৌদি আৰৱ ৰজাক ধন্যবাদ জ্ঞাপন কৰে৷ নিজৰ ভাষণত প্ৰধানমন্ত্ৰীয়ে মহামাৰীৰ সম্ভাব্য সামাজিক আৰু অৰ্থনৈতিক ব্যয়ৰ বিষয়ে উল্লেখ কৰে৷ তেওঁ কয় যে বিশ্বৰ মুঠ জিডিপিলৈ ৮০ % আৰু বিশ্বৰ মুঠ জনসংখ্যালৈ ৬০ % অৱদান আগবঢ়োৱা সত্ত্বেও ক ’ ভিড - ১৯ত আক্ৰান্ত ৯০ শতাংশ আৰু মৃত্যু হোৱা ৮৮ % লোক হ ’ ল জি - ২০ দেশৰ নাগৰিক৷ গোলকীয় মহামাৰীৰ বিৰুদ্ধে যুঁজ দিবলৈ এক বাস্তৱসন্মত কৰ্ম পৰিকল্পনা যুগুত কৰিবলৈ তেওঁ জি - ২০ ৰাষ্ট্ৰসমূহক আহ্বান জনায়৷
    
    প্ৰধানমন্ত্ৰীয়ে গোলকীয় সমৃদ্ধি আৰু সহযোগৰ ক্ষেত্ৰত থকা আমাৰ দৃষ্টিকোণৰ কেন্দ্ৰবিন্দু হিচাপে মানৱতাক ৰখাৰ ওপৰত জোৰ দিয়ে , য ’ ত চিকিৎসা গৱেষণা আৰু বিকাশমূলক পদক্ষেপসমূহ বিনামূলীয়াকৈ আৰু মুকলিভাৱে আদান - প্ৰদান কৰিব পাৰো৷ ক ’ ভিড - ১৯ৰ ফলত সৃষ্টি হ ’ ব পৰা অৰ্থনৈতিক সংকটৰ প্ৰতি লক্ষ্য ৰাখি এক নতুন সংকট ব্যৱস্থাপনা প্ৰট ’ ক ’ ল মুকলি কৰা আৰু বিশ্ব স্বাস্থ্য সংস্থাৰ দৰে সংস্থাসমূহক সৱল কৰাৰ দৰে বিষয়সমূহ প্ৰধানমন্ত্ৰীয়ে গুৰুত্বসহকাৰে উপস্থাপন কৰে৷


    প্ৰধানমন্ত্ৰীয়ে লগতে মানৱ সমাজৰ সামগ্ৰিক কল্যাণৰ বাবে গোলকীয়কৰণৰ এক নতুন পৰিভাষাৰ পোষকতা কৰে৷


    সন্মিলনৰ সামৰণিত জি - ২০ নেতাসকলে এক বিবৃতি জাৰি কৰে , য ’ ত মহামাৰী কৰোনা ভাইৰাছৰ বিৰুদ্ধে যুঁজ দিবলৈ এক ঐক্যবদ্ধ গোলকীয় প্ৰতিক্ৰিয়াৰ আহ্বান জনোৱা হৈছে৷ গোলকীয় অৰ্থনীতিক সুৰক্ষা দিয়া , ব্যৱসায়ত বাধা দূৰ কৰা আৰু গোলকীয় সহযোগিতা বৃদ্ধি কৰাৰ ক্ষেত্ৰত বিভিন্ন উপায়ো বিবৃতিত প্ৰকাশ পাইছে৷


    ***


    VRRK/AK/MS

    
    
    (Release ID: 1608781) Visitor Counter : 29
    
    
      Read this release in: Telugu , English , Marathi , Hindi , Bengali , Punjabi , Gujarati , Odia , Kannada , Malayalam