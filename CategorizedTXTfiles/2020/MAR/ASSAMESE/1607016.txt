      স্বাস্থ্য আৰু পৰিয়াল কল্যাণ মন্ত্ৰালয়

      ক’ভিড-১৯ ৰ সংক্ৰমণৰ প্ৰেক্ষাপটত সামাজিক দূৰত্ব বৰ্তাই ৰখাৰ ক্ষেত্ৰত পৰামৰ্শাৱলী
      Posted On: 17 MAR 2020 8:11PM by PIB Guwahati


    সামাজিক দূৰত্ব বৰ্তাই ৰখাটো হৈছে সংক্ৰমণ প্ৰতিৰোধৰ বাবে এক নন- ফাৰ্মাচিউটিকেল প্ৰক্ৰিয়া আৰু ই হৈছে পেথোজেনৰ বাবে এক ৰোগত আক্ৰান্ত হোৱা লোকসকলৰ মাজত আৰু আক্ৰান্ত হোৱা আৰু নোহোৱা লোকসকলৰ মাজত সংযোগ বা যোগাযোগ হ্ৰাস কৰা বা সম্পূৰ্ণৰূপে পৰিহাৰ কৰাৰ এক বিশেষ পদ্ধতি , যাতে ইয়াৰ যোগেদি এখন সমাজত বা এটা সমুদায়ত ৰোগৰ সংক্ৰমণ ৰোধ কৰিব পাৰি বা ৰোগ সংক্ৰমণৰ তীব্ৰতা হ্ৰাস কৰিব পাৰি। ইয়াৰ ফলত এই ৰোগৰ বাবে হোৱা মৃত্যুৰ হাৰ হ্ৰাস পায় , ৰোগৰ সংক্ৰমণ হ্ৰাস পায় আৰু ৰোগত আক্ৰান্ত হোৱাৰ সংখ্যাও হ্ৰাস পায়।


    ইতিমধ্যেই প্ৰস্তাৱিত ব্যৱস্থাসমূহৰ উপৰিও ৰাজ্য/ কেন্দ্ৰীয় শাসিত অঞ্চলৰ চৰকাৰসমূহে তেনে কিছু ব্যৱস্থাও আগবঢ়াব পাৰে , যিবোৰ তেওঁলোকে প্ৰয়োজনীয় বুলি গণ্য কৰে।


    উল্লেখিত আটাইবোৰ ব্যৱস্থাই ৩১ মাৰ্চ, ২০২০ তাৰিখলৈ বাহাল থাকিব। ইয়াৰ পৰৱৰ্তী পৰ্যায়ত পৰিস্থিতি সাপেক্ষে এই দিশবোৰৰ পুনৰীক্ষণ কৰা হ ’ব।


    নিম্নোক্ত সাৱধানতাৰ দিশবোৰৰ প্ৰস্তাৱ আগবঢ়োৱা হৈছে -

     1. সকলোধৰণৰ শিক্ষানুষ্ঠান ( বিদ্যালয় , মহাবিদ্যালয় ইত্যাদি ) , ব্যায়ামাগাৰ বা জিম , সংগ্ৰহালয় বা মিউজিয়াম , সাংস্কৃতিক আৰু সামাজিক কেন্দ্ৰবোৰ , ছুইমিং পুল আৰু চিনেমাগৃহ আদি বন্ধ থাকিব। শিক্ষাৰ্থীসকলক ঘৰতে থাকিবলৈ পৰামৰ্শ দিয়া হৈছে। অনলাইন শিক্ষা অব্যাহত ৰাখিব পাৰিব।
     2. পৰীক্ষা সাময়িকভাৱে পিছুৱাই দিয়াৰ সম্ভাৱনীয়তা থাকিব। চলি থকা পৰীক্ষাবোৰ অনুষ্ঠিত কৰিব পাৰিব যদিও প্ৰতিগৰাকী শিক্ষাৰ্থীৰ মাজৰ দূৰত্ব অতি কমেও এক মিটাৰৰ হোৱাটো সুনিশ্চিত কৰিব লাগিব।
     3. ব্যক্তিগত খণ্ডৰ প্ৰতিষ্ঠান তথা নিয়োগকৰ্তাসকলক তেওঁলোকৰ কৰ্মচাৰীসকলক ঘৰৰ পৰাই কাম কৰাৰ অনুমতি প্ৰদান কৰিবলৈ উৎসাহী কৰক।
     4. সভা সমিতিবোৰ সাধ্যানুসৰি ভিডিঅ’ কনফাৰেন্সযোগে কৰিবলৈ চেষ্টা কৰক। বৃহৎ সংখ্যক লোকৰ সমাগম হ’ব পৰা ক্ষেত্ৰত মানুহৰ সংখ্যা হ্ৰাস কৰিবলৈ চেষ্টা কৰক অথবা তেনে অনুষ্ঠান সাময়িকভাৱে পিছুৱাই দিয়ক।
     5. ৰেষ্টুৰেণ্টসমূহে হাতু ধুৱা ব্যৱস্থাটো সুনিশ্চিত কৰিব লাগিব আৰু লগতে সততে স্পৰ্শ কৰা ঠাইবোৰৰ সঠিকভাৱে পৰিস্কাৰ কৰি থকাটোও সুনিশ্চিত কৰিব লাগিব। ৰেষ্টুৰেণ্টত থকা টেবুলবোৰৰ মাজত কায়িক দূৰত্ব ন্যূনতম ১ মিটাৰৰ হ’ ব লাগিব , সম্ভৱ হ ’লে পৰ্যাপ্ত দূৰত্ব ৰক্ষা কৰি মুকলিত বহিব পৰা ব্যৱস্থা কৰক।
     6. ইতিমধ্যেই থিৰাং কৰা বিবাহ অনুষ্ঠানত সীমিত সংখ্যক লোকৰ উপস্থিতি নিশ্চিত কৰক, অত্যাৱশ্যকীয় নহ ’লে সকলোধৰণৰ সামাজিক আৰু সাংস্কৃতিক অনুষ্ঠান সাময়িকভাৱে বাতিল কৰক।
     7. বিভিন্ন ক্ৰীড়ানুষ্ঠান আৰু প্ৰতিযোগিতা আয়োজনৰ ক্ষেত্ৰত, বিশেষকৈ যিবোৰ অনুষ্ঠানত যথেষ্ট সংখ্যক লোকৰ সমাগম হোৱাটো নিশ্চিত থাকে তেনেক্ষেত্ৰত স্থানীয় প্ৰশাসনে আয়োজকৰ সৈতে আলোচনা কৰি তেনে অনুষ্ঠান সাময়িকভাৱে বাতিল কৰিব লাগে অথবা পিছুৱাই দিব লাগে।
     8. বিভিন্ন নেতা আৰু আধ্যাত্মিক নেতা বা ধৰ্মগুৰুৰ সৈতে আলোচনা কৰি বৃহৎ জনসমাগম হোৱাটো ৰোধ কৰাটো নিশ্চিত কৰিব লাগে আৰু তেনে কোনো সমাগম হ’লেও লোকসকলৰ মাজত অন্ততঃ এক মিটাৰৰ দূৰত্ব থকাটো নিশ্চিত কৰিব লাগে।
     9. বিভিন্ন ব্যৱসায়ী সন্থা আৰু অন্যান্য অংশগ্ৰহণকাৰীসকলৰ সৈতে আলোচনা কৰি তেওঁলোকৰ ব্যৱসায় প্ৰতিষ্ঠানৰ সমূখত কৰণীয় অকৰণীয় দিশবোৰ প্ৰদৰ্শন কৰাটো নিশ্চিত কৰিব লাগে, তাৰ লগতে শাক - পাচলি বজাৰ , চাউল - দাইলৰ বজাৰ , বাছ ষ্টপ , ৰে ’ লৱে ষ্টেশ্যন , ডাকঘৰ আদিত যাৱতীয় সজাগতা সৃষ্টিৰ চেষ্টা কৰিব লাগে , বিশেষকৈ যিবোৰ স্থানত অত্যাৱশ্যকীয় সেৱা প্ৰদান কৰা হয়।
    10. সকলো বাণিজ্যিক কাৰ্যাৱলীৰ ক্ষেত্ৰতেই গ্ৰাহকসকলৰ মাজত অন্ততঃ ১ মিটাৰৰ দূৰত্ব ৰারিব লাগে। বজাৰত অত্যধিক ভিৰ হোৱাৰ সময়ছোৱাত এই দিশটোৰ প্ৰতি বিশেষভাৱে নজৰ ৰাখিব লাগে।
    11. অত্যাৱশ্যকীয় নহ’ লে ভ্ৰমণ আদি পৰিহাৰ কৰিব লাগে। সঠিক অসংক্ৰামক পদক্ষেপবোৰ গ্ৰহণ কৰাৰ উপৰিও বাছ , ৰে ’ল আৰু বিমান যাত্ৰাৰ ক্ষেত্ৰতো যাত্ৰীৰ মাজত যথাসম্ভৱ অধিক দূৰত্ব বজাই ৰাখক।
    12. চিকিৎসালয়সমূহে ক’ভিড - ১৯ ৰ সৈতে জড়িত প্ৰয়োজনীয় প্ৰ ’ ট ’কলবোৰ অনুসৰণ কৰা উচিত আৰু চিকিৎসালয়লৈ ৰোগীক পৰিয়ালৰ লোকে বা বন্ধুৱে বা ৰোগীৰ সন্তানে সাক্ষাৎ কৰিবলৈ যোৱাটো সম্পূৰ্ণৰূপে নিষেধ কৰক।
    13. পৰিচ্ছন্নতা আৰু শাৰীৰিক দূৰত্ব বজাই ৰখা। সৌজন্যতাৰ বাবে কৰমৰ্দন আৰু আলিঙ্গন সম্পূৰ্ণৰূপে পৰিহাৰ কৰিব লাগে।
    14. বিভিন্ন অনলাইন অৰ্ডাৰ সেৱাত চাকৰি কৰি থকা ডেলিভাৰী দিয়া লোকসকলৰ বাবে বিশেষ সুৰক্ষা ব্যৱস্থা গ্ৰহণ।
    15. সমুদায় বা সমাজবোৰত ধাৰাবাহিকভাৱে আৰু একেৰাহে অৱগত কৰি থাকে, তথ্য যোগান ধৰি থাকে।
    
    
    (Release ID: 1607016) Visitor Counter : 3
    
    
    
    
    

15.