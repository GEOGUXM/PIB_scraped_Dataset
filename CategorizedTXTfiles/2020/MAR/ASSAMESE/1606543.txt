      প্ৰধানমন্ত্ৰীৰ কাৰ্যালয়

      ছাৰ্ক অঞ্চলত ক’ভিড-১৯ৰ বিৰুদ্ধে যুঁজিবলৈ ইয়াৰ নেতৃবৰ্গৰ সৈতে মত বিনিময় প্ৰধানমন্ত্ৰীৰ
      
      ছাৰ্ক ৰাষ্ট্ৰসমূহৰ বাবে ক’ভিড জৰুৰী পুঁজি গঠনৰ প্ৰস্তাৱ প্ৰধানমন্ত্ৰীৰ

      Posted On: 15 MAR 2020 6:58PM by PIB Guwahati

    প্ৰধানমন্ত্ৰী শ্ৰী নৰেন্দ্ৰ মোদীয়ে ছাৰ্কৰ সদস্য ৰাষ্ট্ৰসমূহৰ নেতৃবৰ্গৰে অঞ্চলটোত ক ’ ভিড - ১৯ৰ বিৰুদ্ধে যুঁজিবলৈ এক উমৈহতীয়া কৌশল প্ৰস্তুত কৰাৰ বাবে ভিডিঅ ’ কনফাৰেন্সযোগে মত বিনিময় কৰে৷


    অভিন্ন ইতিহাস-সামূহিক ভৱিষ্যত


    প্ৰধানমন্ত্রীয়ে অতি কম সময়ৰ ভিতৰত এই আলোচনাত যোগদান কৰাৰ বাবে সকলোকে ধন্যবাদ জনায়৷ ছাৰ্ক দেশসমূহৰ লোকসকলৰ মাজত প্রাচীন কালৰে পৰা যোগাযোগ , সামাজিক ক্ষেত্রত নিবিড় সম্পৰ্ক থকাৰ বিষয়ত গুৰুত্ব আৰোপ কৰি প্ৰধানমন্ত্রীয়ে কয় যে একেলগে সকলো দেশে প্ৰত্যাহ্বানৰ মোকাবিলা কৰাটোৱে তা ৎ পৰ্য বহন কৰিছে৷


    আগবাঢ়ি যোৱাৰ উপায়ঃ


    সামূহিক প্ৰচেষ্টাৰ এই পৰিৱেশত প্ৰধানমন্ত্রীয়ে ক’ভিড-১৯ক লৈ জৰুৰীকালীন পুঁজি গঠন কৰাৰ প্ৰস্তাৱ আগবঢ়ায়৷ স্ব-ইচ্ছাৰে সকলো দেশ একত্ৰিত হৈ এই পুঁজিত অনুদান আগবঢ়াব৷ প্রাথমিক অৱস্থাত ভাৰতে এই পুঁজিৰ বাবে ১ কোটি মার্কিন ডলাৰ দিয়াৰ কথা অৱগত কৰে প্ৰধানমন্ত্ৰীয়ে৷ জৰুৰীকালীন প্ৰয়োজনত অংশীদাৰ দেশসমূহে এই পুঁজিৰ পৰা ধন ব্যয় কৰিব পাৰিব৷ তেওঁ কয় যে ভাৰতে চিকি ৎ সক আৰু বিশেষজ্ঞসকলক লৈ এক দ্রুত সঁহাৰি দল গঠন কৰিছে৷ প্ৰয়োজন অনুসৰি এই দলে পৰীক্ষাৰ সা-সৰঞ্জামকে ধৰি অন্যান্য যন্ত্ৰপাতি লৈ যিকোনো দেশলৈ যাব পাৰিব৷


    প্ৰধানমন্ত্রীয়ে চুবুৰীয়া দেশসমূহৰ দ্ৰুত পৰিস্থিতি ব্যৱস্থাপনা বাহিনীৰ সদস্যসকলক অনলাইনযোগে প্ৰশিক্ষণৰ আমন্ত্ৰণ জনায়৷ যিসকলে এই ভাইৰাছ বহন কৰিছে আৰু তেওঁলোকে যাৰ সৈতে যোগাযোগ কৰিছে , তেওঁলোকৰ সন্ধান কৰা বাবে ভাৰতৰ সু - সংহত ৰোগ নিৰীক্ষণ পোর্টেলৰ ছফটৱেৰ ব্যৱহাৰৰো প্ৰস্তাৱ আগবঢ়ায় প্ৰধানমন্ত্ৰীয়ে৷ তেওঁ কয় যে এই পৰিস্থিতি ভালদৰে মোকাবিলা কৰাৰ বাবে ছাৰ্ক দুৰ্যোগ প্ৰশমন কেন্দ্ৰটো উপযুক্তভাৱে ব্যৱহাৰ কৰিব পৰা যায়৷


    প্ৰধানমন্ত্রীয়ে দক্ষিণ এছিয়াত সংক্রমিত ৰোগ নিয়ন্ত্ৰণৰ বাবে এক সাধাৰণ গবেষণা মঞ্চ গঢ়ি তোলাৰো প্ৰস্তাৱ আগবঢ়ায়৷ য ’ ত একেলগে এই ক্ষেত্ৰত গৱেষণা কৰিব পৰা যায়৷ ক ’ ভিড - ১৯ৰ বাবে দীর্ঘম্যাদী আর্থিক প্ৰভাৱক লৈ আলোচনা কৰিবলৈ বিশেষজ্ঞক লৈ এক চিন্তন বৈঠক অনুষ্ঠিত কৰাৰো পৰামর্শ আগবঢ়ায় প্ৰধানমন্ত্ৰীয়ে৷ এই বৈঠকত বৰ্তমানৰ পৰিস্থিতি মোকাবিলা কৰিবলৈ আভ্যন্তৰীণ বাণিজ্য আৰু স্থানীয় ব্যৱসায় ৰক্ষা কৰাকে ধৰিব কেতবোৰ বিষয়ক লৈ আলোচনা কৰা হ ’ব৷


    আটাইকেইগৰাকী নেতাই এই প্ৰচেষ্টা গ্ৰহণৰ বাবে প্ৰধানমন্ত্রীক ধন্যবাদ জনায়৷ প্ৰধানমন্ত্রীয়ে পুনৰ পৰিস্থিতি মোকাবিলা কৰিবলৈ একেলগে কাম কৰাৰ আহ্বান জনাই কয় যে সমগ্ৰ বিশ্বৰ বাবে ছাৰ্কৰ সদস্য ৰাষ্ট্ৰসমূহৰ প্ৰতিবেশীসুলভ সহযোগিতা এক আৰ্হি হৈ ৰওক৷


    অভিজ্ঞতাৰ বিনিময়


    প্ৰধানমন্ত্রীয়ে কয়, “ সাজু থাকক , কিন্তু আতংকিত নহ ’ ব ” এই চিন্তাধাৰাৰে ভাৰতে কাম কৰিছে। তেওঁ কয় যে ইয়াৰ বাবে সমূহীয়া পদক্ষেপ হাতত লোৱা হৈছে , পৰ্যায়ভিত্তিক সঁহাৰি , যিসকলে দেশত প্ৰৱেশ কৰিছে তেওঁলোকৰ পৰীক্ষা কৰা হৈছে ; টিভি , ছপা মাধ্যম , ছ ’ চিয়েল মিডিয়াত সজাগতামূলক প্ৰচাৰ চলোৱা হৈছে , যিসকল অসুৰক্ষিত , তেওঁৱোৰৰ কাষলৈ যোৱাৰ বাবে বিশেষ উদ্যোগ লোৱা হৈছে , ৰোগ নির্ণয়ৰ আন্তঃগাঁথনি বৃদ্ধি কৰা হৈছে , মহামাৰীক ৰোধৰ বাবে প্ৰতিটো স্তৰত নীতি - নিয়ম প্ৰস্তুত কৰা হৈছে৷


    তেওঁ কয় যে ভাৰতে বিভিন্ন দেশৰ পৰা সুকলমে ১ , ৪০০গৰাকী ভাৰতীয় লোকৰ লগতে ‘ প্ৰতিবেশী প্ৰথম নীতি ’ ক গুৰুত্ব দি চুবুৰীয়া দেশৰ একাংশ নাগৰিককো ঘুৰাই আনিছে৷


    ৰাষ্ট্ৰপতি আশ্ৰফ ঘানিয়ে কয় যে আফগানিস্তানৰ আটাইতকৈ বিপদসংকুল স্থান হ ’ ল ইৰানৰ সৈতে থকা মুক্ত সীমান্ত। তেওঁ কয় যে ইয়াৰ বাবে অহা - যোৱাৰ পদ্ধতি সলনি , টেলিমেডিচিনৰ অভিন্ন আন্তঃগাঁথনি গঢ়ি তোলা আৰু চুবুৰীয়া দেশৰ মাজত আৰু অধিক সহযোগিতা স্থাপন কৰিব লাগিব৷


    য়ুহানৰ পৰা ৯গৰাকী মালদ্বীপৰ নাগৰিকক ঘুৰাই অনা আৰু ক ’ ভিড - ১৯ৰ বিৰুদ্ধে মোকাবিলা কৰাত চিকি ৎ সা সম্পৰ্কী য় সহায়ৰ বাবে ৰাষ্ট্ৰপতি ইব্রাহিম মহম্মদ ছলীহে ভাৰতক ধন্যবাদ জনায়৷ সেই দেশৰ পর্যটন উদ্যোগ আৰু অর্থনীতিত ক ’ ভিড - ১৯ৰ নেতিবাচক প্ৰভাৱৰ দিশতোও তেওঁ দাঙি ধৰে৷ স্বাস্থ্য খণ্ডত জৰুৰী অৱস্থাত দেশসমূহৰ মাজত নিবিড় সহযোগিতা , আর্থিক সহায্যৰ পেকেজ গঢ় দিয়া আৰু পৰিস্থিতি মোকাবিলাৰ বাবে অঞ্চলটো এক দীর্ঘম্যাদী পৰিকল্পনাৰো তেওঁ প্ৰস্তাৱ আগবঢ়ায়৷


    এই কঠিন সময়ত অর্থনৈতিক পৰিস্থিতি মোকাবিলা কৰিবলৈ শ্রীলঙ্কাৰ ৰাষ্ট্ৰপতি গোটাবায়া ৰাজাপাক্সেই ছাৰ্ক নেতৃবৃন্দক একেলগে কাম কৰাৰ আহ্বান জনায়৷ ক ’ ভিড - ১৯ৰে মোকাবিলা কৰিবলৈ ছাৰ্ক মন্ত্রী গোট গঠন কৰি ইতিবাচক দিশবোৰ ভাগ - বতৰা কৰাৰ লগতে আঞ্চলিক পৰ্যায়ৰ বিভিন্ন বিষয়ত সহযোগিতাৰো পৰামর্শ আগবঢ়ায় ৰাজাপাক্সেই৷


    কোয়াৰাণ্টিনত থকাৰ সময়ত ভাৰতীয় ছাত্ৰ - ছাত্রীসকলৰ সৈতে ২৩গৰাকী বাংলাদেশী ছাত্ৰ - ছাত্রীক য়ুহানৰ পৰা অনাৰ বাবে প্ৰধানমন্ত্রী শ্বেইখ হাছিনাই প্ৰধানমন্ত্রী মোদীক ধন্যবাদ জ্ঞাপন কৰে৷ অঞ্চলটোৰ স্বাস্থ্যমন্ত্রী আৰু সচিবসকলৰ মাজত কাৰিকৰী পর্যায়ত ভিডিঅ ’ কনফাৰেন্সৰ জৰিয়তে আলোচনা কৰি যোৱাৰো প্ৰস্তাৱ আগবঢ়ায় বাংলাদেশৰ প্ৰধানমন্ত্ৰীগৰাকীয়ে৷


    ক’ ভিড - ১৯ৰে মোকাবিলা কৰাত নেপালে গ্ৰহণ কৰা বিভিন্ন পদক্ষেপৰ বিষয়ে প্ৰধানমন্ত্রী কে পি শর্মা অ ’ লীয়ে ছাৰ্ক নেতৃবৃন্দক অৱগত কৰে৷ তেওঁ কয় যে এই মহামাৰীৰে মোকাবিলা কৰাৰ কার্যকৰী কৌশল গ্ৰহনত সকলো ছাৰ্ক ৰাষ্ট্ৰৰ সংঘবদ্ধ জ্ঞান আৰু প্ৰচেষ্টাই সহায় কৰিব৷


    ভুটানৰ প্ৰধানমন্ত্রী ড০ লোটে শ্বেৰিঙে কয় যে মহামাৰীয়ে কোনো ভৌগোলিক স্থান মানি নচলে৷ সেয়েহে সকলো দেশে একেলগে কাম কৰাটা অতি জৰুৰী৷ ক ’ ভিড - ১৯ৰ আর্থিক প্ৰভাৱৰ বিষয়ত তেওঁ কয় যে মহামাৰীয়ে ক্ষুদ্ৰ অর্থনীতিৰ দেশত প্ৰচণ্ড আঘাত হানে৷


    ড০ জাফৰ মিৰ্জাই সঠিক সময়ত স্বাস্থ্য সম্পৰ্কীয় তথ্য , তথ্যৰ বিনিময় আৰু সহযোগিতাৰ লক্ষ্যৰে ছাৰ্ক সচিবালয়ৰ এক কর্মীগোট গঠন কৰাৰ প্ৰস্তাৱ আগবঢ়ায়৷ প্ৰয়োজনত ৰোগ সম্পৰ্কীয় নিৰীক্ষণৰ তথ্য বিনিময় কৰাৰ বাবে ছাৰ্ক সদস্য ৰাষ্ট্ৰসমূহৰ স্বাস্থ্যমন্ত্রীসকলে আলোচনাৰ ব্যৱস্থা কৰা আৰু এই বিষয়ত এক আঞ্চলিক সহযোগিতা স্থাপনৰো প্ৰস্তাৱ আগবঢ়ায়৷


    ***


    VRRK/KP/DB

    
    
    (Release ID: 1606543) Visitor Counter : 3
    
    
      Read this release in: Kannada , English , Urdu , Hindi , Marathi , Bengali , Punjabi , Gujarati , Odia , Tamil , Telugu , Malayalam