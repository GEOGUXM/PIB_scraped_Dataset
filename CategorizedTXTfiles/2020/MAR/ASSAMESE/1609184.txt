      স্বাস্থ্য আৰু পৰিয়াল কল্যাণ মন্ত্ৰালয়

      চিকিৎসালয় আৰু স্বাস্থ্য শিক্ষা প্ৰতিষ্ঠানৰ বাবে পৰামৰ্শ
      Posted On: 25 MAR 2020 8:43PM by PIB Guwahati


      ক’ভিড-১৯ত আক্ৰান্ত ৰোগীৰ পৰিমাণ সম্ভাব্য বৃদ্ধিৰ প্ৰতি লক্ষ্য ৰাখি দেশৰ চিকিৎসা আন্তঃগাথনি সাজু কৰি তোলাৰ প্ৰয়োজনীয়তা আহি পৰিছে৷ ইয়াৰ পৰিপ্ৰেক্ষিতত ৩১মাৰ্চ,২০২০লৈ নিম্নোক্ত পৰামৰ্শসমূহৰ প্ৰস্তাৱ আগবঢ়োৱা হৈছে৷


      ইনড’ৰ সা-সুবিধাঃ


      ১. অত্যন্ত প্ৰয়োজন নোহোৱা অস্ত্ৰোপচাৰসমূহ পিছুৱাই দিয়া উচিত৷


      ২. প্ৰতিখন চৰকাৰী আৰু বেচৰকাৰী চিকিৎসালয়ত কিছুসংখ্যক বেড সুকীয়াকৈ ৰখাৰ লগতে আৰু আইছ’লেচন সুবিধা প্ৰস্তুত কৰা উচিত৷


      ৩. সকলো চিকিৎসালয়ত মাস্ক, গ্ল’ভছ আৰু ব্যক্তিগত সুৰক্ষা সা-সজুলিকে ধৰি অতিৰিক্ত সুবিধাসমূহ উপলব্ধ হোৱা উচিত৷ যিকোনো সম্ভাব্য জৰুৰী অৱস্থাৰ বাবে স্বাস্থ্যসেৱা কৰ্মীক প্ৰশিক্ষণেৰে সাজু কৰি ৰখা প্ৰয়োজন৷


      ৪. সকলো চিকিৎসক, নাৰ্ছ আৰু সহযোগী কৰ্মচাৰী সক্ৰিয় হৈ থকাৰ সমান্তৰালকৈ সংক্ৰমণ প্ৰতিৰোধী আৰু নিয়ন্ত্ৰণ নিয়মৰ বিষয়ে প্ৰশিক্ষিত হোৱা উচিত৷


      ৫. ভৱিষ্যত প্ৰয়োজনীয়তাৰ বাবে চিকিৎসালয়সমূহে পৰ্যাপ্ত পৰিমাণৰ ভেণ্টিলেট’ৰ্ছ আৰু অক্সিজেন মাস্ক মজুত ৰখাটো আৱশ্যক৷


      ৬. সকলো চিকিৎসালয়ে ভেণ্টিলেটৰ আৰু আইচিইউ কেয়াৰৰ বাবে পৰ্যাপ্ত প্ৰশিক্ষিত মানৱশক্তি আৰু প্ৰয়োজনীয় সাঁ-সজুলি নিশ্চিত কৰি ৰাখিব লাগিব৷


      ৭. চিকিৎসালয়সমূহে সুস্থিৰ ৰোগীক যিমান দূৰ সম্ভৱ সোনকালে মুকলি কৰি দিব লাগিব আৰু নতুন ভৰ্তি(সুস্থিৰ ৰোগী) সীমাবদ্ধ কৰিব লাগিব৷


      ৮. ৰোগীৰ অভিভাৱকৰ সংখ্যা কঠোৰভাৱে সীমাবদ্ধ কৰা উচিত অৰ্থাৎ এজন ৰোগীৰ সৈতে এজন অভিভাৱকহে উপস্থিত থাকিব পাৰিব৷


      আইইচি কাৰ্যকলাপঃ


      ৯. ৰোগীক কাঁহৰ সময়ত গ্ৰহণ কৰিবলগীয়া সাৱধানতা, কি কৰিব লাগে, কি কৰিব নালাগে, মাস্কৰ সঠিক ব্যৱহাৰ আদিৰ লগতে ব্যক্তিগত স্বচ্ছতাৰ বিষয়ে শিক্ষা দিব লাগিব৷ ক’ভিড-১৯ সন্দৰ্ভত কি কৰিব লাগে, কি কৰিব নালাগে আদিক লৈ প’ষ্টাৰ আঁৰি চিকিৎসালয়ে ৰোগীৰ মাজত সজাগতা বৃদ্ধি কৰা উচিত৷


      ১০. ক’ৰোনা ভাইৰাছত আক্ৰান্ত ৰোগীৰ সংস্পৰ্শলৈ নাহিবলৈ আৰু তেনে ৰোগী থকা স্থানৰ পৰা আঁতৰি থাকিবলৈ আন ৰোগীসকলক সতৰ্ক কৰি ৰাখিব লাগিব৷


      প্ৰশাসনিকঃ


      ১১. ২২মাৰ্চ,২০২০ত সকলো চিকিৎসালয়ে প্ৰস্তুতিৰ এক কচৰৎ চলোৱা উচিত৷ এই কচৰতৰ নীতি-নিৰ্দেশনাসমূহ স্বাস্থ্য মন্ত্ৰালয়ৰ ৱেবছাইটত উপলব্ধ হ’ব৷


      ১২. চিকিৎসালয়ৰ অত্যন্ত আৱশ্যক নোহোৱা আয়-ব্যয়ৰ হিচাপ স্থগিত ৰখা উচিত৷


      ১৩. ৰোগীক চিকিৎসা কৰি থকা অৱস্থাত কোনো চিকিৎসা কৰ্মী সংক্ৰমিত হ’লে তেওঁক সকলো চিকিৎসালয়ে বিনামূলীয়া চিকিৎসাসেৱা প্ৰদান কৰিব লাগে৷


      ১৪. ক’ভিড-১৯ৰ যিকোনো সন্দেহজনক ৰোগীক কোনো চিকিৎসালয় এৰি যাব দিব নালাগে আৰু তেনে ৰোগীৰ ভৰ্তি এনচিডিচি অথবা আইডিএছপিক তাৎক্ষণিকভাৱে অৱগত কৰোৱা উচিত৷


      ১৫. একেদৰে, সকলো নিউম’নিয়া ৰোগীৰ বিষয়ে এনচিডিচি অথবা আইডিএছপিক অৱগত কৰোৱা উচিত, যাতে তেওঁলোকৰ ক’ভিড-১৯ৰ টেষ্ট সম্পন্ন কৰিব পৰা যায়৷


      ১৬. চিকিৎসালয়সমূহে তেওঁলোকৰ চৌহদত সামাজিক দূৰত্ব বৰ্তাই ৰখাটো নিশ্চিত কৰিব লাগিব৷


      ১৭. সকলো চলিত পৰীক্ষা ৩১ মাৰ্চৰ পিছত পুনৰ নিৰ্ধাৰিত হোৱা উচিত৷


      ১৮.সকলো স্থগিত কাম ৩১মাৰ্চৰ পিছত পুনৰ নিৰ্ধাৰিত হোৱা উচিত৷


      ১৯. সকলো শৈক্ষিক প্ৰতিষ্ঠান আৰু পৰীক্ষা ব’ৰ্ডক অনুৰোধ জনোৱা হৈছে যে তেওঁলোকে শিক্ষাৰ্থী আৰু শিক্ষকৰ সৈতে ইলেকট্ৰ’নিক মাধ্যমেৰে সংযুক্ত হৈ থাকিব লাগে আৰু তেওঁলোকক সকলো তথ্য অৱগত কৰাই থাকিব লাগে, যাতে ছাত্ৰ-ছাত্ৰী আৰু শিক্ষাৰ্থীসকলৰ মাজত উদ্বেগৰ সৃষ্টি নহয়৷


      ২০. প্ৰতিষ্ঠানসমূহক লগতে অনুৰোধ জনোৱা হৈছে যে তেওঁলোকে হেল্প-লাইন নম্বৰ আৰু ইমেইল মুকলি কৰক, যাৰদ্বাৰা ছাত্ৰ-ছাত্ৰীসকলে তেওঁলোকৰ প্ৰশ্নৰ উত্তৰ লাভ কৰে৷


      ২১.চিকিৎসালয়ৰ সমীপত থকা সকলো বৈধ/অবৈধ দোকান(ফাৰ্মাচীৰ বাদ দি) আৰু হোটেল-ৰেষ্টুৰেণ্ট বাধ্যতামূলভাৱে বন্ধ কৰিব লাগিব৷


      ২২. সকলো ধৰণৰ ভ্ৰমণ(জৰুৰীকালীন আৰু এৰাব নোৱাৰো পৰিস্থিতক বাদ দি)তাৎক্ষণিকভাৱে বাতিল কৰা উচিত৷


      অ’পিডিঃ


      ২৩. সকলো ৰোগীক আহ্বান জনোৱা উচিত যে তেওঁলোকে যাতে অ’পিডিলৈ নিয়মীয়া ভিজিটত নাহে, যদিহে ইয়াক আঁতৰি চলিব পাৰি অথবা পিছুৱাব পাৰি৷


      ২৪. অ’পিডিসমূহ এইদৰে ব্যৱস্থাপনা কৰা উচিত যাতে জ্বৰ-কাঁহ-ছৰ্দিৰ লক্ষণত ভুগি থকা ৰোগীসকলৰ আনৰ পৰা পৃথককৈ থাকিব পাৰে আৰু আটাইয়ে দূৰত্ব বৰ্তাই ৰাখি বহিব পাৰে৷


    ২৫. পুৰণি ৰোগ আৰু লঘু ৰোগত আক্ৰান্ত ৰোগীসকলক তৃতীয় শ্ৰেণীৰ কেয়াৰ চেণ্টাৰত ভিৰ কৰাৰ সলনি অ’পিডিৰ প্ৰাইমাৰী/ছেকেণ্ডাৰী কেয়াৰ ফেচিলিটীৰ উপযোগিতা গ্ৰহণৰ পৰামৰ্শ আগবঢ়োৱা উচিত৷


    ২৬. ফাৰ্মাচীৰ কাউণ্টাৰ বৃদ্ধি কৰা উচিত আৰু গ্ৰাহকৰ শাৰী পতা প্ৰণালী ভাৰতীয় ৰেড ক্ৰ’ছ আৰু এনডিআৰএফৰদ্বাৰা অনুসৰণ কৰিব লাগে৷

    
    
    (Release ID: 1609184) Visitor Counter : 27