      স্বাস্থ্য আৰু পৰিয়াল কল্যাণ মন্ত্ৰালয়

      ক’ভিড-১৯: মৃতদেহ ব্যৱস্থাপনাৰ নিৰ্দেশনাৱলী
      Posted On: 15 MAR 2020 8:43PM by PIB Guwahati


      ১. দস্তাৱেজৰ বিস্তৃতি


        * বৰ্তমানে ভাৰতত ১০০টাত কৈও অধিক গৱেষণাগাৰত ন’ভেল ক’ৰনা ভাইৰাছ ৰোগৰ (ক’ভিড-১৯) পুষ্টি আৰু মৃত্যুৰ দুটা পৰিঘটনা নিশ্চিত কৰা হৈছে৷ এই ৰোগ নতুন হোৱা হেতুকে সন্দেহযুক্ত অথবা নিশ্চিত ক’ভিড-০১৯ পৰিঘটনাৰ মৃতদেহৰ ব্যৱস্থাপনা কিদৰে কৰা হ’ব সেই সন্দৰ্ভত এটা জ্ঞানৰ ব্যৱধান পৰিলক্ষিত হোৱা দেখা গৈছে৷


        * এই নিৰ্দেশনাৱলী ক’ভিড-১৯ৰ শেহতীয়া মহামাৰী বিজ্ঞানৰ ওপৰত ভিত্তি কৰি প্ৰস্তুত কৰা হৈছে৷ ভাৰতত শেহতীয়াকৈ ভ্ৰমণ সম্বন্ধীয় পৰিঘটনা আৰু সামান্য পৰিমাণে স্থানীয় সংবহনৰ ঘটনা পৰিলক্ষিত হৈছে৷ এই পৰ্যায়ত সকলো সন্দেহযুক্ত/নিশ্চিত পৰিঘটনাসমূহ স্বাস্থ্য সেৱা কেন্দ্ৰত আচুতীয়াকৈ ৰখা হ’ব৷ গতিকে চিকিৎসালয়ত মৃত্যু হোৱাৰ দস্তাৱেজৰ বিস্তৃতি সীমিত হ’ব৷


      ২. প্ৰধান সত্যসমূহ


        * ক’ভিড-১৯ৰ প্ৰধান সংবাহক হ’ল ড্ৰ’পলেটসমূহ৷ মৃতদেহ ব্যৱস্থাপনাৰ সময়ত মানসম্পন্ন সাৱধানতাসমূহ পালন কৰাৰ পৰিপ্ৰেক্ষিতত মৃতদেহৰ পৰা স্বাস্থ্য কৰ্মী অথবা পৰিয়ালৰ আন সদস্যলৈ ক’ভিড বিয়পাৰ ক্ষতিশংকা প্ৰায় নায়েই৷

        * কেৱল মৃত ক’ভিড ৰোগীৰ হাঁওফাঁও মৰণোত্তৰ পৰীক্ষাৰ বাবে স্থানান্তৰণৰ দ্বাৰা ই সংক্ৰমিত হ’ব পাৰে৷

      ৩. ক’ভিড মৃতদেহ ব্যৱস্থাপনাৰ সময়ত স্বাস্থ্য সেৱা কৰ্মীসকলে মানসম্পন্ন সাৱধানতাসমূহ পালন কৰিব লাগিব


      সকলো সময়তে মানসম্পন্ন সংক্ৰমণ প্ৰতিৰোধী নিয়ন্ত্ৰণ অভ্যাস পালন কৰা উচিত৷


      সেইসমূহ হ’লঃ


      ১. হাতৰ স্বাস্থ্যবিধি


      ২. ব্যক্তিগত প্ৰতিৰোধাত্মক সঁজুলিৰ ব্যৱহাৰ (যেনেঃ জল প্ৰতিৰোধী এপ্ৰ’ন, গ্ল’ভ, মাস্ক, আইৱেৰ)৷


      ৩. ধাৰাল সামগ্ৰীৰ সুৰক্ষিত ব্যৱস্থাপনা৷


      ৪. মৃতদেহ ঢাকি ৰখা বেগ, ৰোগীৰ বাবে ব্যৱহৃত সঁজুলি আৰু সামগ্ৰীসমূহৰ বীজাণুমুক্ত কৰক৷


      ৫. লাইনেনসমূহ বীজাণুমুক্ত কৰক৷ চৌপাশ পৰিষ্কাৰ আৰু বীজাণুমক্ত কৰক৷


      ৪. সংক্ৰমণ আৰু প্ৰতিৰোধ নিয়ন্ত্ৰণ অভ্যাসৰ প্ৰশিক্ষণ


      আচুতীয়া এলেকা, শৱকক্ষ, এম্বুলেন্সত মৃতদেহ ব্যৱস্থাপনা কৰা কৰ্মীসকল তথা মৃতদেহ সমাধিস্থ/পুতি থোৱাৰ কৰ্মীসকল সংক্ৰমণ প্ৰতিৰোধ নিয়ন্ত্ৰণ অভ্যাসৰ বাবে প্ৰশিক্ষণ প্ৰদান কৰা উচিত৷


      ৫. আচুতীয়া কক্ষ অথবা এলেকাৰ পৰা মৃতদেহ নিষ্কাশন


        * মৃতদেহ ব্যৱস্থাপনা কৰা স্বাস্থ্য কৰ্মীসকলে হাতৰ স্বাস্থ্যবিধি পালন কৰা উচিত, তেওঁলোকে পিপিই (জল প্ৰতিৰোধী এপ্ৰ’ন, গগলছ্, এন৯৫ মাস্ক, গ্ল’ভ)ৰ উপযুক্ত ব্যৱহাৰৰ বাবে নিশ্চিত হোৱাটো প্ৰয়োজন৷

        * মৃতদেহৰ পৰা সকলো ধৰণৰ টিউব, ড্ৰেইল, কেথেটাৰসমূহ আঁতৰাই পেলোৱা উচিত৷
        * যিকোনো ধৰণৰ ছিদ্ৰ অথবা ঘাঁ (কেথেটাৰ, ড্ৰেইন, টিউব অথবা অন্য প্ৰকাৰৰ)১% হাইপ’ক্ল’ৰাইটেৰে বীজাণুমুক্ত কৰি লোৱা উচিত আৰু অভেদ্য সামগ্ৰীৰে ড্ৰেছিং কৰা উচিত৷
        * যিকোনো ধাৰাল বস্তু যেনে ইনট্ৰাভেনাছ কেথেটাৰ আদি ব্যৱস্থাপনাত সাৱধান হোৱা উচিত৷ এইসমূহক কঠিন কণ্টেইনাৰত নিষ্কাশিত কৰা উচিত৷
        * মৃতদেহৰ পৰা তৰল নিৰ্গত হোৱা প্ৰতিৰোধ কৰিবলৈ মুখ আৰু নাক বন্ধ কৰক৷
        * আচুতীয়া কক্ষ অথবা এলেকাৰ পৰা মৃতদেহ উলিওৱাৰ সময়ত যদি ৰোগীৰ কোনো পৰিয়ালৰ লোকে মৃতদেহটো চাবলৈ বিচাৰে তেন্তে তেওঁলোকক মানসম্পন্ন সাৱধানতা অৱলম্বনৰ সৈতে অনুমতি প্ৰদান কৰিব পাৰি৷
        * মৃতদেহটো ছিদ্ৰ প্ৰতিৰোধী প্লাষ্টিকৰ ব’ডী বেগত ৰাখক৷ ব’ডী বেগৰ বাহিৰৰ অংশটো ১% হাইপ’ক্ল’ৰাইটেৰে বীজাণুমুক্ত কৰিব পাৰি৷ ব’ডী বেগটো শৱকক্ষৰ কাপোৰ অথবা পৰিয়ালৰ সদস্যই প্ৰদান কৰা কাপোৰেৰে মেৰিয়াই ৰাখিব পাৰি৷
        * মৃতদেহটো আত্মীয়ক প্ৰদান কৰা হ’ব অথবা শৱকক্ষলৈ লৈ যোৱা হ’ব৷
        * সকলো ব্যৱহৃত/অপৰিষ্কাৰ লাইনেনসমূহ মানসম্পন্ন সাৱধানতাৰে ব্যৱস্থাপনা কৰা উচিত, ইয়াক জৈৱ-বিপত্তি বেগত ৰাখি বেগটোৰ বাহিৰৰ অংশ হাইপ’ক্ল’ৰাইট দ্ৰৱৰে বীজাণুমুক্ত কৰা উচিত৷
        * ব্যৱহৃত সঁজুলিসমূহ সংক্ৰমণ প্ৰতিৰোধ নিয়ন্ত্ৰণ অভ্যাসৰ বাবে বীজাণুনাশক দ্ৰৱৰে বীজাণুমুক্ত অথবা অট’ক্লেভ কৰা উচিত৷
        * জৈৱ চিকিৎসা আৱৰ্জনা ব্যৱস্থাপনা নিয়মাৱলী অনুসৰি সকলো চিকিৎসাৰ আৱৰ্জনাসমূহ উপযুক্ত ধৰণে নিষ্কাশিত কৰা উচিত৷
        * মৃতদেহ ব্যৱস্থাপনা কৰা স্বাস্থ্য কৰ্মীসকলে ব্যক্তিগত সুৰক্ষাত্মক সঁজুলিসমূহ আঁতৰাই হাতৰ স্বাস্থ্যবিধি পালন কৰা উচিত৷
        * পৰিয়াল সদস্যক পৰামৰ্শ প্ৰদান কৰা উচিত আৰু তেওঁলোকৰ আবেগক সন্মান জনোৱা উচিত৷

      ৬. পৰিবেশগত পৰিষ্কাৰ আৰু বীজাণুমুক্তকৰণ


      আচুতীয়া কক্ষৰ সকলো পৃষ্ঠ (মজিয়া, বিচনা, ৰে’লিং, ছাইড টেবুল, আইভি ষ্টেণ্ড ইত্যাদি) ১% ছ’ডিয়াম হাইপ’ক্ল’ৰাইট দ্ৰৱৰে পৰিশোধিত কৰা উচিত; ৩০ মিনিট সময় দ্ৰৱৰ সংস্পৰ্শত ৰাখি পিছত সেইসমূহ বতাহত শুকুৱাবলৈ দিব লাগে৷


      ৭. শৱগৃহত মৃতদেহৰ ব্যৱস্থাপনা


        * ক’ভিডৰ মৃতদেহ ব্যৱস্থাপনা কৰা শৱগৃহৰ কৰ্মীসকলে মানসম্পন্ন সাৱধানতা অৱলম্বন কৰা উচিত৷

        * মৃতদেহসমূহ প্ৰায় ৪ ০ চেলচিয়াছত শীতল চেম্বাৰত ৰখা উচিত৷
        * শৱগৃহ পৰিষ্কাৰকৈ ৰখা উচিত৷ চৌপাশৰ পৃষ্ঠ, সঁজুলি আৰু পৰিবহণ ট্ৰ’লীসমূহ ১% হাইপ’ক্ল’ৰাইট দ্ৰৱৰে উপযুক্তভাৱে বীজাণুমুক্ত কৰা উচিত৷
        * মৃতদেহ নিষ্কাশন কৰাৰ পিছত, চেম্বাৰৰ দুৱাৰ, হেণ্ডেল আৰু মজিয়া ছ’ডিয়াম হাইপ’ক্ল’ৰাইট ১% দ্ৰৱৰে পৰিষ্কাৰ কৰা উচিত৷

      ৮. শৱ সংৰক্ষণ


        * মৃতদেহৰ সংৰক্ষণ অনুমতিযোগ্য হোৱা উচিত নহয়৷


      ৯. ক’ভিড-১৯ৰ মৃতদেহৰ মৰণোত্তৰ পৰীক্ষা


      মৰণোত্তৰ পৰীক্ষা পৰিহাৰ কৰা উচিত ৷ যদি কোনো বিশেষ কাৰণত মৰণোত্তৰ পৰীক্ষা কৰিবলগীয়া হয় তেন্তে সংক্ৰমণ প্ৰতিৰোধ নিয়ন্ত্ৰণ অভ্যাস পালন কৰা উচিতঃ

        * দলটো সংক্ৰমণ প্ৰতিৰোধ নিয়ন্ত্ৰণ অভ্যাসৰ বাবে সুপ্ৰশিক্ষিত হোৱা উচিত৷
        * মৰণোত্তৰ পৰীক্ষাৰ কোঠালিত ফৰেনছিক বিশেষজ্ঞ আৰু সহকৰ্মীসকলৰ সংখ্যা সীমিত হোৱা উচিত৷
        * দলটো পিপিইৰে (কভাৰঅল, হে’ড ক’ভাৰ, শ্বু ক’ভাৰ, এন৯৫ মাস্ক, গগল/মুখবন্ধনী) পূৰ্ণভাৱে সংবদ্ধ হোৱা উচিত৷
        * ঘুৰণীয়া মূৰৰ কেঁচী ব্যৱহাৰ কৰা উচিত৷
        * ছিদ্ৰজাতীয় আঘাত পৰিহাৰ কৰিবলৈ পিএম৪০ অথবা ভোটা মূৰৰ অন্যান্য হেভী ডিউটী ব্লেড ব্যৱহাৰ কৰা উচিত৷
        * এটা সময়ত কেৱল এটা মৃতদেহহে পৰীক্ষা কৰা উচিত৷
        * সংযোজিত কৰিব নোৱাৰা অংগসমূহ টেবুলত ৰাখি স্পঞ্জেৰে টুকুৰা কৰিব লাগে-হাতদুখনক সুৰক্ষা প্ৰদানৰ ব্যৱস্থা গ্ৰহণ কৰিব লাগে৷
        * শৱগৃহত ঋণাত্মক চাপ প্ৰতিপালন কৰা উচিত৷ লাওখোলা কৰ্তনৰ বাবে হাঁড়ৰ এৰ’ছ’ল শোষণ কৰিব পৰা এক কম্পনযুক্ত কৰত অপসাৰণ চেম্বাৰত ব্যৱহাৰ কৰা উচিত, অন্যথা চেইন-মেইল গ্ল’ভৰ সৈতে হাতৰ কৰত ব্যৱহাৰ কৰিব পাৰি৷
        * তৰল নমুনা সংগ্ৰহৰ পিছত বেজী পুনৰ ব্যৱহাৰ কৰা উচিত নহয়- বেজী আৰু ছিৰিঞ্জ কঠিন বাকেটত নিষ্কাশিত কৰা উচিত৷
        * মৰণোত্তৰ পৰীক্ষাৰ সময়ত উৎপত্তি হোৱা এৰ’ছ’ল হ্ৰাস কৰিবলৈ উপযুক্ত কৌশল অৱলম্বন কৰা উচিত, বিশেষকৈ হাঁওফাঁওৰ কোষসমূহৰ বাবে৷
        * প্ৰক্ৰিয়াসমূহৰ পিছত মৃতদেহটো ১% ছ’ডিয়াম হাইপ’ক্ল’ৰাইটেৰে বীজাণুমুক্ত কৰা উচিত আৰু ব’ডী বেগত ৰখা উচিত, বেগটোৰ বাহিৰৰ অংশ পুনৰ ১% ছ’ডিয়াম হাইপ’ক্ল’ৰাইটেৰে বীজাণুমুক্ত কৰা উচিত৷
        * ইয়াৰ পিছত মৃতদেহটো আত্মীক প্ৰত্যৰ্পণ কৰিব পাৰি৷
        * মৰণোত্তৰ পৰীক্ষা কৰা টেবুলখন মানসম্পন্ন প্ৰ’ট’কল অনুসৰি বীজাণুমুক্ত কৰা উচিত৷

      ১০. পৰিবহণ


        * মৃতদেহ ৰখা ব’ডী বেগৰ বাহিৰৰ অংশ বীজাণুমুক্ত কৰি লোৱাৰ জৰিয়তে মৃতদেহ পৰিবহণ কৰা কৰ্মীসকলৰ বাবে কোনো অতিৰিক্ত ক্ষতিশংকা নাথাকে৷

        * মৃতদেহৰ ব্যক্তিগত ব্যৱস্থাপনাত মানসম্পন্ন সাৱধানতাসমূহৰ পালন কৰা উচিত (ছাৰ্জিকেল মাস্ক, গ্ল’ভ)৷
        * সমাধিস্থ/পোতাৰ বাবে মৃতদেহটো পৰিবহণ কৰা বাহনখন ১% ছ’ডিয়াম হাইপ’ক্ল’ৰাইটেৰে বীজাণুমুক্ত কৰা হ’ব৷

      ১১. সমাধিস্থল/পোতা স্থলীত


        * সমাধিস্থ/পোতা কামত জড়িত কৰ্মীসকলে অৱগত হোৱা উচিত যে ক’ভিড-১৯য়ে কোনো অতিৰিক্ত ক্ষতিশংকাৰ উদ্ভৱ নকৰে৷

        * কৰ্মীসকলে হাতৰ স্বাস্থ্যবিধিৰ মানসম্পন্ন সাৱধানতা অৱলম্বন কৰিব, মাস্ক আৰু গ্ল’ভ ব্যৱহাৰ কৰিব৷
        * আত্মীয়সকলে শেষবাৰৰ বাবে মৃতদেহটো মুখৰ পৰা ভৰিলৈ ব’ডী বেগ আনজিপিং কৰি প্ৰত্যক্ষ কৰিব পাৰে৷ (মানসম্পন্ন সাৱধানতা অৱলম্বন কৰা কৰ্মীসকলৰ দ্বাৰা)
        * ধৰ্ম গ্ৰন্থ অধ্যয়ন, পবিত্ৰ পানী নিক্ষেপ আৰু অন্যান্য যিকোনো অন্তিম কৰ্মৰ বাবে মৃতদেহটো স্পৰ্শ নকৰাকৈ সম্পন্ন কৰিব পাৰে৷
        * মৃতদেহৰ স্নান, চুম্বন, আলিংগন আদি অনুমতিযোগ্য নহয়৷
      * সমাধিস্থ/পোতাৰ পিছত অন্তিম সংস্কাৰ/পোতা কৰ্মী আৰু পৰিয়ালৰ সদস্যই হাতৰ স্বাস্থ্যবিধি পালন কৰা উচিত৷
      * ছাইসমূহে কোনো ক্ষতিশংকাৰ উদ্ভৱ নকৰে আৰু ইয়াক অন্তিম সংস্কাৰৰ বাবে সংগ্ৰহ কৰিব পাৰি৷
      * সমাধিস্থল/পোতা স্থলীত বৃহৎ সমাৱেশ পৰিহাৰ কৰা উচিত কিয়নো মৃতকৰ নিকটাত্মীয়ও এই ভাইৰাছত আক্ৰান্ত আৰু/অথবা বাহক হ’ব পাৰে৷
    
    
    (Release ID: 1607042) Visitor Counter : 4
    
    
    
    
    

*