      প্ৰধানমন্ত্ৰীৰ কাৰ্যালয়

      প্ৰধানমন্ত্ৰী মোদী আৰু কাটাৰৰ আমিৰৰ মাজত টেলিফোনিক বাৰ্তালাপ
      Posted On: 26 MAR 2020 10:27PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি কাটাৰৰ আমিৰ মহমান্য শ্বেইখ তামিম বিন হামাড অল থানিৰ সৈতে টেলিফোনিক বাৰ্তালাপত মিলিত হয়৷


    নেতা দুগৰাকীয়ে ক ’ ভিড - ১৯য়ে সৃষ্টি কৰা গোলকীয় মহামাৰীৰ শেহতীয়া স্থিতি আৰু ইয়াৰ সমাজিক - অৰ্থনৈতিক প্ৰভাৱ সন্দৰ্ভত আলোচনা কৰে৷ ভাইৰাছৰ সংক্ৰমণ ৰোধ কৰিবলৈ নিজ নিজ দেশে গ্ৰহণ কৰা সজাগতামূলক ব্যৱস্থাসমূহক লৈও তেওঁলোকে মতবিনিময় কৰে৷ প্ৰধানমন্ত্ৰীয়ে লগতে শেহতীয়াকৈ ছাৰ্ক ৰাষ্ট্ৰসমূহে ভাইৰাছৰ বিৰুদ্ধে যুঁজ দিবলৈ ঐক্যবদ্ধ পদক্ষেপ গ্ৰহণ কৰা আৰু আজি দিনৰ ভাগত জি - ২০ নেতাসকলৰ সৈতে ভাৰ্চুৱেল সন্মিলন অনুষ্ঠিত হোৱাৰ কথা মহামান্য আমিৰক অৱগত কৰায়৷


    দুয়োগৰাকী নেতাই আশা প্ৰকাশ কৰে যে ভাইৰাছৰ সংক্ৰমণ ৰোধ কৰিবলৈ প্ৰভাৱিত সকলো দেশে গ্ৰহণ কৰা প্ৰতিৰোধমূলক ব্যৱস্থাসমূহ সোনকালে ফলপ্ৰসু হৈ উঠিব৷ মহামাৰীৰ বিৰুদ্ধে যুঁজ দিয়াত তেওঁলোকে আন্তঃৰাষ্ট্ৰীয় সমন্বয় আৰু তথ্যৰ আদান - প্ৰদানৰ প্ৰয়োজনীয়তাৰ ওপৰত জোৰ দিয়ে৷


    প্ৰধানমন্ত্ৰীয়ে কাটাৰত বাস কৰা আৰু কাম কৰি থকা ভাৰতীয় নাগৰিকসকলৰ কল্যাণৰ বাবে ব্যক্তিগতভাৱে গুৰুত্ব আৰোপ কৰাৰ বাবে মহামান্য শ্বেইখ তামিম বিন হামাড অল থানিক ধন্যবাদ জ্ঞাপন কৰে৷ মহামান্য আমিৰে প্ৰধানমন্ত্ৰী মোদীক নিশ্চয়তা প্ৰদান কৰে যে কাটাৰত সকলো ভাৰতীয় লোকৰ সুৰক্ষিত আৰু নিৰাপদ৷


    প্ৰধানমন্ত্ৰী আৰু মহামান্য আমিৰে সাম্প্ৰতিক পৰিস্থিতিক লৈ নিয়মীয়া যোগাযোগ আৰু আলাপ - আলোচনা অব্যাহত ৰাখিবলৈ সন্মত হয়৷


    ***


    VRRK/AK/ MS

    
    
    (Release ID: 1608474) Visitor Counter : 6
    
    
      Read this release in: Telugu , English , Marathi , Hindi , Bengali , Punjabi , Gujarati , Odia , Kannada , Malayalam