      ৰেল মন্ত্ৰালয়

      সমগ্ৰ দেশতে নিত্য ব্যৱহাৰ্য সামগ্ৰীৰ উপলব্ধতা সুনিশ্চিত কৰাৰ নিৰবিচ্ছিন্ন প্ৰয়াস ভাৰতীয় ৰে’লৰ
      
      কালিৰ দিনটোত ৩৪০০০ৰো অধিক ডবাত সা-সামগ্ৰীৰ সৰবৰাহ, ২৩০০০ৰো অধিক ডবাত
      অত্যাৱশ্যকীয় সামগ্ৰীৰ পৰিবহণ
      Posted On: 28 MAR 2020 2:48PM by PIB Guwahati


    ক ’ ভিড-১৯ মহামাৰিৰ পৰিপ্ৰেক্ষিতত দেশত বলবত্ কৰা সম্পূৰ্ণ ‘ লক ডাউন ’ ৰ তৃতীয় দিনটোতো নিত্য ব্যৱহাৰ্য সা-সামগ্ৰীৰ যাতে নাটনি নহয় সেই কথা নিশ্চিত কৰাৰ বাবে ভাৰতীয় ৰে ’ ল মন্ত্ৰালয়ে ইয়াৰ অধীনস্থ মালবাহী সেৱাসমূহৰ জৰিয়তে সকলো ধৰণৰ প্ৰয়াস অব্যাহত ৰাখিছে। প্ৰতিখন ৰাজ্যতে ‘ লক ডাউন ’ হোৱাৰ সময়ত দেশৰ কোনো প্ৰন্ততে যাতে খাদ্য-দ্ৰব্যকে ধৰি অন্যান্য সা-সামগ্ৰীসমূহৰ নাটনি হ ’ ব নোৱাৰে সেয়া নিশ্চিত কৰাৰ বাবে ৰে ’ ল বিভাগৰ সকলো কৰ্মচাৰীকে বিভিন্ন মাল-বস্তুৰ উঠোৱা-নমোৱা কৰা শ্বেদসমূহৰ লগতে বিভিন্ন ষ্টেশ্যন আৰু নিয়ন্ত্ৰণ কাৰ্যালয়সমূহত নিয়োজিত কৰি দিনটোৰ ২৪ x ৭ হিচাপত কাম-কাজ চলাই ৰখাৰ বাবে ব্যাপক তত্পৰতা অব্যাহত ৰাখা হৈছে।


    কালি অৰ্থাত, ২৭ মাৰ্চ,২০২০ তাৰিখে অবিৰত যোগান শৃংখল বৰ্তাই ৰখাৰ বাবে দিনটোত ৩৪৬৪৮টা ডবা ভৰ্তি সা-সামগ্ৰী প্ৰেৰণৰ দিহা কৰিছিল। ইয়াৰ ভিতৰত ৪২৫টা ৰেকৰ জৰিয়তে সৰবৰাহ কৰা ২৩৬৮২টা ডবা ব্যৱহাৰ কৰিছিল অত্যাৱশ্যকীয় সামগ্ৰী সৰবৰাহৰ বাবে। প্ৰসংগতে উল্লেখ্য যে, বিগত পাঁচোটা দিনত ৰে ’ ল বিভাগে নিত্য ব্যৱহাৰ্য সামগ্ৰী ভৰ্তি প্ৰায় ১.২৫লাখটা ডবা বিভিন্ন স্থানলৈ প্ৰেৰণ কৰিছে।


    কালি ২৩৬৮২টা ডবাত প্ৰেৰণ কৰা সা-সামগ্ৰীসমূহৰ ভিতৰত ১৫৭৬টা ডবাত খাদ্য-দ্ৰব্য, ৪২টাত ফল-মূল আৰু শাক-পাচলি, ৪২টাত নিমখ, ২০৪৮৮টা ডবাত কয়লা আৰু ১৪৯২টা ডবাত প্ৰেট্ৰোলজাত সামগ্ৰী আছিল।


    উল্লেখ্য যে সাম্প্ৰতিক পৰিস্থিতিত সা-সামগ্ৰীৰ সঞ্চালন সহজে সম্পন্ন হ ’ ব পৰাকৈ কেন্দ্ৰীয় গৃহ মন্ত্ৰালয়ে কেতবোৰ বিধি নিয়ম শিথিল কৰাৰো উদ্যোগ গ্ৰহণ কৰিছে।


    ****


    SG/MKV/KB

    
    
    (Release ID: 1608884) Visitor Counter : 22
    
    
      Read this release in: Bengali , English , Hindi , Marathi , Gujarati , Tamil , Telugu