      কৃষি মন্ত্ৰালয়

      ক’ভিড-১৯ লকডাউনৰ বাবে চৰকাৰে কৃষি ঋণ পৰিশোধত সকাহ দিছে কৃষকক
      Posted On: 30 MAR 2020 4:51PM by PIB Guwahati


    ক ’ ভিড - ১৯ মহামাৰীৰ বাবে দেশত চলি থকা লকডাউনৰ মাজত কেন্দ্ৰীয় চৰকাৰে দেশৰ কৃষকসকলক কিছু সকাহ প্ৰদান কৰিছে৷ এই অনুসৰি , অহা ৩১ মে ’, ২০২০লৈ ৩লাখ পৰ্যন্ত কৃষি ঋণৰ বাবে চৰকাৰে বেংকলৈ ২ % সূতৰ অৰ্থসাহায্য ( আইএছ ) আৰু সকলো কৃষকলৈ ৩ % তাৎক্ষণিক পৰিশোধ ইনচেণ্টিভ ( পিআৰআই ) ৰ সুবিধা আগবঢ়াইছে , যিবোৰ ঋণৰ পৰিশোধৰ সময় ইতিমধ্যে পাৰ হৈছে অথবা ১মাৰ্চৰ পৰা ৩১ মে ’, ২০২০ৰ ভিতৰত দিবলগীয়া আছে৷


    জনসাধাৰণৰ চলন - ফুৰণত আৰোপ কৰা নিষেধাজ্ঞাৰ বাবে বহুতো কৃষকে তেওঁলোকৰ হ্ৰস্বকালীন কৃষি ঋণৰ কিস্তি পৰিশোধ কৰিবলৈ বেংকৰ শাখালৈ যাব পৰা নাই৷ তদুপৰি , জনসাধাৰণৰ চলন - ফুৰণত আৰোপিত নিষেধাজ্ঞা , উৎপাদিত সা - সামগ্ৰী সময়মতে বিক্ৰী কৰাত জটিলতা আৰু বিক্ৰী কৰা সামগ্ৰীৰ ধন লাভত বিলম্বৰ বাবে কৃষকসকলে এই সময়ছোৱাত হয়তো ঋণৰ কিস্তি পৰিশোধত অসুবিধাৰ সন্মুখীন হৈছে৷


    কৃষকৰ এই সমস্যা দূৰ কৰিবলৈ চৰকাৰে আইএছ আৰু পিআৰআই সুবিধা মুকলি কৰিছে৷ ইয়াৰ ফলত কৃষকে কোনো জৰিমণাৰ সন্মুখীন নোহোৱাকৈ বৰ্ধিত সময়ছোৱালৈ এনে ঋণৰ কিস্তি পৰিশোধ কৰিব পাৰিব৷


    *****


    APS/PK/MS

    
    
    (Release ID: 1609581) Visitor Counter : 16
    
    
      Read this release in: Telugu , English , Urdu , Hindi , Marathi , Bengali , Punjabi , Gujarati , Odia , Tamil , Kannada , Malayalam