      মানৱ সম্পদ উন্নয়ণ মন্ত্ৰালয়

      বিগত এটা সপ্তাহত তিনিগুণলৈ বৃদ্ধি কৰা হৈছে নেচনেল অনলাইন এডুকেচন প্লেটফ’ৰ্ম স্বয়ম আৰু মানৱ সম্পদ বিকাশ মন্ত্ৰালয়ৰ ডিজিটেল পদক্ষেপসমূহৰ প্ৰসাৰ: মানৱ সম্পদ বিকাশ মন্ত্ৰী
      Posted On: 28 MAR 2020 2:23PM by PIB Guwahati


    লক্ - ডাউনৰ সময়ছোৱাত শিক্ষাৰ্থীসকলে যাতে ঘৰতে বহি তেওঁলোকৰ শিক্ষা গ্ৰহণ কৰিব পাৰে , তাৰবাবে মানৱ সম্পদ বিকাশ মন্ত্ৰালয়ে ইয়াৰ অনলাইন / ডিজিটেল শিক্ষা পদক্ষেপৰ জৰিয়তে ইয়াৰ নিশ্চিতিৰ দিশত অগ্ৰসৰ হৈছে৷ কেন্দ্ৰীয় মানৱ সম্পদ বিকাশ মন্ত্ৰী শ্ৰী ৰমেশ পখৰিয়াল ‘ নিশাংকে ’ শিক্ষাৰ্থীসকলক এই শিক্ষণ প্লেটফ ’ ৰ্মৰ সুবিধাসমূহ গ্ৰহণ কৰিবলৈ আহ্বান জনাইছে৷ এই ক্ষেত্ৰত শিক্ষাৰ্থীসকলৰ পৰাও উন্নত সঁহাৰি লাভ কৰা হৈছে৷


    বিগত এটা সপ্তাহত নেচনেল অনলাইন এডুকেচন প্লেটফ ’ ৰ্ম স্বয়ম আৰু অন্যান্য ডিজিটেল পদক্ষেপসমূহৰ কাম তিনিগুণলৈ বৃদ্ধি কৰা হৈছে৷ শ্ৰী ৰমেশ পখৰিয়ালে কয় যে পূৰ্বতে স্বয়মৰ পাঠ্যক্ৰমসমূহৰ বাবে সময়সীমা নিৰ্ধাৰণ তথা আগতীয়াকৈ পঞ্জীয়ন কৰিবলগীয়া ব্যৱস্থা আছিল যদিও এতিয়া সেই সময়সীমা বাতিল কৰি বিনামূলীয়া ব্যৱহাৰৰ সুবিধা প্ৰদান কৰা হৈছে৷


    ২৩ মাৰ্চ ২০২০ তাৰিখৰ পৰা প্ৰায় ৫০ , ০০০ লোকে স্বয়মৰ সেৱা ব্যৱহাৰ কৰিছে৷ স্বয়মত ১৯০০টা পাঠ্যক্ৰম আছে আৰু ইয়াক ৬০খন দেশৰ লোকে ব্যৱহাৰ কৰি আছে৷ এইসমূহৰ ভিতৰত ভাৰতৰ পৰা অধিক সংখ্যক লোকে ব্যৱহাৰ কৰাৰ লগতে আমেৰিকা , ব্ৰিটেইন , জাৰ্মানী , নেপাল , ছিংগাপুৰ , কানাডা , ইউএই আৰু অষ্ট্ৰেলিয়াৰো ব্যৱহাৰকাৰী আছে৷


    এতিয়া প্ৰতিদিনে প্ৰায় ৫০ , ০০০ লোকে স্বয়ম প্ৰভা ডিটিএইচ টিভি চেনেল পৰিদৰ্শন কৰি আছে আৰু প্ৰতিদিনে প্ৰায় ৪৩ , ০০০ লোকে ৰাষ্ট্ৰীয় ডিজিটেল পুঁথিভৰালৰ সেৱা গ্ৰহণ কৰি আছে যি সাধাৰণ সময়ৰ সংখ্যাৰ দুগুণতকৈও অধিক৷


    এনচিইআৰটিৰ শিক্ষণ প ’ ৰ্টেল যেনে দিশা , ই - পাঠশালা , এনআৰঅ ’ ইআৰ আৰু এনআইঅ ’ এছ তথা অন্যান্য আইচিটি পদক্ষেপসমূহ যেনে ৰ ’ বটিক শিক্ষা ( ই - যন্ত্ৰ ), শিক্ষাৰ বাবে মুক্ত উৎসৰ ছফটৱেৰ ( এফঅ ’ এছএছইই ), ভাৰ্চুৱেল পৰীক্ষণ ( ভাৰ্চুৱেল লেব ) আৰু শিক্ষণ কাৰ্যসূচী ( স্প ’ কেন টিউটৰিয়েল ) ও বৃহৎ সংখ্যক লোকে ব্যৱহাৰ কৰিবলৈ ধৰিছে৷


    কেন্দ্ৰীয় মানৱ সংসাধন মন্ত্ৰীয়ে অধিক সংখ্যক শিক্ষাৰ্থীক উক্ত সুবিধাসমূহ ব্যৱহাৰ কৰিবলৈ আহ্বান জনাইছে৷


    *****


    NB/AKJ/AK /MANN

    
    
    (Release ID: 1608845) Visitor Counter : 32
    
    
      Read this release in: English , Hindi , Marathi , Bengali , Punjabi , Tamil , Telugu