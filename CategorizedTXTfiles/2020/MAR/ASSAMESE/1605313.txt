      কেবিনেট

      অসামৰিক বিমান পৰিবহণত বৈদেশিক প্ৰত্যক্ষ বিনিয়োগত কেবিনেটৰ অনুমোদন প্ৰদান
      Posted On: 04 MAR 2020 4:11PM by PIB Guwahati


    মেচাৰ্ছ এয়াৰ ইণ্ডিয়া লিমিটেডৰ ক্ষেত্ৰত প্ৰবাসী ভাৰতীয়সকলৰ দ্বাৰা বৈদেশিক বিনিয়োগ ১০০ % ৰ বাবে অনুমোদন প্ৰদান কৰিবলৈ প্ৰধানমন্ত্ৰী শ্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে স্বয়ংক্ৰিয় পথৰ অধীনত বৈদেশিক বিনিয়োগ বৃদ্ধি কৰিবলৈ এফডিআইৰ প্ৰসাৰণৰ সংশোধনীত অনুমোদন প্ৰদান কৰে৷


    বৰ্তমানৰ এফডিআই নীতি অনুসৰি সূচীভুক্ত বায়ু পৰিবহণ সেৱা / ঘৰুৱা সূচীভুক্ত যাত্ৰীবাহী এয়াৰলাইনত ১০০ % এফডিআই অনুমতিযোগ্য৷ কিন্তু প্ৰবাসী ভাৰতীয়সকলৰ ১০০ % এফডিআই সূচীভূক্ত বায়ু পৰিবহণ সেৱা / ঘৰুৱা সূচীভুক্ত যাত্ৰীবাহী এয়াৰলাইনৰ অধীনত অনুমতিযোগ্য৷ কিন্তু চৰ্ত এয়াই যে বিমান নিয়ম ১৯৩৭ অনুসৰি পৰ্যাপ্ত মালিকীস্বত্ব তথা প্ৰভাৱী নিয়ন্ত্ৰণ ( এছঅ ’ ইচি ) ভাৰতীয় নাগৰিকৰ অধীনস্থ হ ’ ব৷


    মেচাৰ্ছ এয়াৰ ইণ্ডিয়া লিমিটেডৰ বাবে বিদ্যমান নীতি অনুসৰি মেচাৰ্ছ এয়াৰ ইণ্ডিয়া লিমিটেডত প্ৰত্যক্ষ অথবা পৰোক্ষ হিচাপে ৪৯ % তকৈ অধিক বৈদেশিক বিনিয়োগৰ অনুমতি নাই আৰু সেয়া এই চৰ্তৰ ওপৰত আধাৰিত যাতে মেচাৰ্ছ এয়াৰ ইণ্ডিয়া লিমিটেডৰ পৰ্যাপ্ত মালিকীস্বত্ব তথা প্ৰভাৱী নিয়ন্ত্ৰণ ভাৰতীয় নাগৰিকৰ অধীনত থাকে৷ সেইবাবে সূচীভুক্ত বিমান পৰিবহণ সেৱা / ঘৰুৱা সূচীভুক্ত যাত্ৰীবাহী এয়াৰলাইনৰ বাবে স্বয়ংচালিত পথৰ অধীনত ১০০ % এফডিআইৰ অনুমতি হোৱাৰ পিছতো মেচাৰ্ছ এয়াৰ ইণ্ডিয়া লিমিটেডৰ ক্ষেত্ৰত এয়া কেৱল ৪৯ % তেই সীমাৱদ্ধ হৈ ৰৈছে৷


    লাভঃ


    ভাৰত চৰকাৰৰ দ্বাৰা মেচাৰ্ছ এয়াৰ ইণ্ডিয়া লিমিটেডৰ ১০০ % প্ৰস্তাৱিত কৌশলী বিনিয়োগৰ সন্দৰ্ভত মেচাৰ্ছ এয়াৰ ইণ্ডিয়া লিমিটেডত চৰকাৰৰ কোনো অৱশিষ্ট অংশীদাৰীত্ব নাথাকিব আৰু এয়া সম্পূৰ্ণৰূপে স্বশাসিত হৈ পৰিব৷ সেইবাবে এয়া নিৰ্ণয় লোৱা হৈছে যে এম / এছ এয়াৰ ইণ্ডিয়া লিমিটেডত বৈদেশিক বিনিয়োগৰ জৰিয়তে সেইসমূহক অন্য সূচীভুক্ত বিমান উদ্যোগৰ শ্ৰেণীৰ সমপৰ্যায়লৈ অনা হ ’ ব৷


    এফডিআই নীতিত এই সংশোধনৰ জৰিয়তে মেচাৰ্ছ এয়াৰ ইণ্ডিয়া লিমিটেডত অন্য সূচীভুক্ত এয়াৰলাইন অপাৰেটৰৰ অনুৰূপ বৈদেশিক বিনিয়োগৰ অনুমতি লাভ হ ’ ব৷ অৰ্থাৎ মেচাৰ্ছ এয়াৰ ইণ্ডিয়া লিমিটেডত সেই প্ৰবাসী ভাৰতীয়সকলেও ১০০ % বৈদেশিক বিনিয়োগৰ অনুমতি লাভ কৰিব৷


    এফডিআই নীতিত উপৰোক্ত সংশোধনীৰ উদ্দেশ্য হ ’ ল দেশত ব্যৱসায়িক সুগমতা উপলব্ধ কৰোৱাৰ বাবে এফডিআই নীতিৰ উদাৰীকৰণ তথা সৰলীকৰণ কৰা হ ’ ব৷ ইয়াৰ জৰিয়তে সবাতোকৈ অধিক এফডিআইৰ পথ প্ৰশস্ত হ ’ ব যাৰ জৰিয়তে বিনিয়োগ , আয় আৰু কৰ্ম সংস্থাপন বৃদ্ধিৰ সৱলীকৰণ হ ’ ব৷


    পৃষ্ঠভূমিঃ


    এফডিআই হ ’ ল আৰ্থিক বিকাশ এক মুখ্য বাহকস্বৰূপ আৰু ই দেশৰ আৰ্থিক বিকাশৰ বাবে অ - ঋণ বিত্তপোষণৰ এক স্ৰোতৰ দৰে কাম কৰে৷ দেশত বৃহৎ পৰিমাণত বিদেশী বিনিয়োগকাৰীক আকৰ্ষিত কৰাৰ উদ্দেশ্যৰে এফডিআই নীতিৰ নিৰন্তৰে সমীক্ষা কৰা হয়৷ চৰকাৰে বিনিয়োগকাৰীৰ অনুকূলে এফডিআই নীতি প্ৰস্তুত কৰিছে যাৰ অধীনত অধিকতম ক্ষেত্ৰত স্ব - চালিত পথত ১০০ % এফডিআইৰ অনুমতি প্ৰদান কৰা হৈছে৷ ভাৰতক এক আকৰ্ষণীয় বিনিয়োগকাৰীৰ গন্তব্যস্থল হিচাপে নিৰ্মাণ কৰিবলৈ অলপতে বিভিন্ন ক্ষেত্ৰত এফডিআই নীতিৰ ব্যৱস্থাপনা যথেষ্ট উদাৰীকৰণ কৰা হৈছে৷ এই ক্ষেত্ৰসমূহৰ ভিতৰত প্ৰতিৰক্ষা , নিৰ্মাণ তথা বিকাশ , ব্যৱসায় , ঔষধি , বিদ্যুৎ যোগান , বীমা , পেঞ্চন , অন্য বিত্তীয় সেৱা , সম্পত্তি পুনৰ্গঠন উদ্যোগ , সম্প্ৰচাৰ , একক ব্ৰেণ্ড খুচুৰা ব্যৱসায় , কয়লা খনন , ডিজিটেল মিডিয়া আদিও অন্তৰ্ভুক্ত কৰা হৈছে৷


    ******


    VRRK/AK/MANN

    
    
    (Release ID: 1605313) Visitor Counter : 3
    
    
      Read this release in: English , Marathi , Hindi , Bengali , Punjabi , Gujarati , Tamil , Telugu , Kannada , Malayalam