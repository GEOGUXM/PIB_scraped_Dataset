      राष्ट्रपति सचिवालय

      राष्ट्रपति का अंतर्राष्ट्रीय महिला दिवस की पूर्व संध्या पर संदेश
      Posted On: 07 MAR 2020 9:34PM by PIB Delhi


    राष्ट्रपति श्री रामनाथ कोविंद ने प्रत्‍येक वर्ष 8 मार्च को मनाए जाने वाले अंतर्राष्ट्रीय महिला दिवस की पूर्व संध्या पर अपने संदेश में कहा है: -


    “अंतर्राष्ट्रीय महिला दिवस के अवसर पर मैं सभी महिलाओं को हार्दिक बधाई और शुभकामनाएँ देता हूँ।


    यह दिन महिलाओं को समाज, राष्ट्र और विश्‍व निर्माण की दिशा में किए जाने वाले अथक प्रयासों में उनकी बेहतर और महत्वपूर्ण भूमिका के लिए सम्मान देने का अवसर है। इसके साथ-साथ ही यह महिलाओं की उन असाधारण उपलब्धियों को चिन्‍हांकित करने का एक अवसर है जिनके माध्यम से महिलाओं ने जीवन के हर क्षेत्र में अपनी प्रभावशाली उपस्थिति दर्ज कराई तथा अपनी कर्मठता, समर्पण और दृढ़ संकल्‍प का परिचय दिया।


    अंतर्राष्ट्रीय महिला दिवस के अवसर पर, हम महिलाओं की सुरक्षा और सम्मान को सुनिश्चित करने के लिए अपनी प्रतिज्ञा को दोहराएं ताकि वे अपनी आशाओं और आकांक्षाओं को पूरा करने की दिशा में अपनी इच्छा के अनुसार निर्बाध रूप से आगे बढ़ सकें।”


    ***.


    एएम/एसएस/एमबी-6170

    
    
    (Release ID: 1605707) Visitor Counter : 72
    
    
      Read this release in: English , Urdu