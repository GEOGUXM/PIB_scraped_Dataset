      नवीन एवं नवीकरणीय ऊर्जा मंत्रालय

      श्री आरके सिंह ने नवीन एवं नवीकरणीय ऊर्जा मंत्रालय की नई वेबसाइट को लॉन्च किया
      
      
      नई वेबसाइट जानकारीपूर्ण और दृष्टि बाधित लोगों के उपयोग के लिए भी सुविधाजनक है
      Posted On: 14 MAR 2020 5:43PM by PIB Delhi


    बिजली और नवीन एवं नवीकरणीय ऊर्जा राज्य मंत्री (स्‍वतंत्र प्रभार) और कौशल विकास एवं उद्यमिता राज्य मंत्री श्री आरके सिंह ने कल यहां नवीन एवं नवीकरणीय ऊर्जा मंत्रालय की नई वेबसाइट लॉन्च किया। इस अवसर पर बोलते हुए मंत्री ने निर्देश दिया कि वरिष्‍ठ स्‍तर पर अधिकारियों द्वारा व्‍यक्तिगत तौर पर इस वेबसाइट का क्षेत्रीय अपडेशन सुनिश्चित किया जाना चाहिए ताकि यह समय के साथ गति बरकरार रख सके।


    नई वेबसाइट को नवीनतम तकनीकों के साथ मंत्रालय की त्वरित और सटीक जानकारी के प्रसार की वर्तमान जरूरतों को देखते हुए विकसित किया गया है ताकि दृष्टि बाधित व्यक्तियों के लिए भी इसे अधिक जानकारीपूर्ण, संवादमूलक और उपयोग के अनुकूल बनाया जा सके। इस वेबसाइट को मोबाइल फोन सहित विभिन्‍न उपकरणों के जरिए आसानी से एक्‍सेस करने के लायक डिजाइन किया गया है। नवोन्‍मेषी बोली, सोलर रूफटॉप और पीएम-केयूएसयूएम योजना सहित मंत्रालय की गतिविधियों में बड़े पैमाने पर लोगों के हित निहित होते हैं जिसके लिए एक नई वेबसाइट की बेहद आवश्‍यकता थी।


    इस वेबसाइट की प्रमुख विशेषताओं में ऑप्‍टीमाइज्‍ड यूजर इंटरफेस, थ्री क्लिक इंटरफेस, रूबिक्‍स क्यूब स्‍ट्रक्‍चर और बेहतर सर्च विकल्प शामिल हैं। इस वेबसाइट को न्‍यूनतम स्रोतों और कम समय में प्रबंधित करने के लिए एक संरचित बैक एंड कंटेंट मैनेजमेंट सिस्टम (सीएमएस) को विकसित किया गया है। इस वेबसाइट में ‘अक्षय ऊर्जा पोर्टल’ और ‘इंडिया रिन्यूएबल आइडिया एक्सचेंज’ (आईआरआईएक्‍स) जैसे कई अतिरिक्त पोर्टल भी जोड़े गए हैं। मंत्रालय की सभी गतिविधियों की जानकारी प्रदान करने के लिए आसान लिंक उपलब्‍ध कराए गए हैं, ताकि सूचनाएं आसानी से उपलब्‍ध हो सकें। सामग्रियों को व्यापक तौर पर लोगों के बीच पहुंचाने के लिए इस वेबसाइट में दो भाषाओं के लिए इंटरफेस दिए गए हैं। साथ ही मंत्रालय के सोशल मीडिया हैंडल जैसे फेसबुक, यूट्यूब और ट्विटर को इस वेबसाइट के होमपेज पर जोड़े गए हैं। यह वेबसाइट एनआईसी सर्वर पर उपलब्‍ध है।


    नई वेबसाइट मंत्रालय की गतिविधियों में आम लोगों के लगातार बढ़ रहे हितों को पूरा करने में समर्थ होगी।


    ****


    एएम/एसकेसी/एसएस-6277

    
    
    (Release ID: 1606423) Visitor Counter : 209
    
    
      Read this release in: English