      रक्षा मंत्रालय

      आयुध निर्माणी बोर्ड ने कोविड-19 पृथक वार्डों के लिए 285 बैडों की व्यवस्था की
      Posted On: 25 MAR 2020 1:53PM by PIB Delhi


    आयुध निर्माणी बोर्ड (ओएफबी) ने कोरोनावायरस (कोविड -19) मामलों की देखरेख वाले पृथक वार्डो के लिए 285 बैडों की व्यवस्था की हैं। जबलपुर की वाहन निर्माणी के अस्पतालों में चालीस बैड, इशापुर की मेटल एंड स्टील फैक्ट्री, कासीपुर की गन एंड शेल फैक्ट्री , खड़की की एम्युनिशन फैक्ट्री , कानपुर, खमरिया और अंबाझरी की आयुध निर्माणियों में पृथक वार्डों के लिए प्रत्येक में 30 बैड उपलब्ध कराए गए हैं जबकि अंबरनाथ की आयुध निर्माणी में 25 बैड और अवधी एवं मेदक की भारी वाहन निर्माणियों में प्रत्येक में बीस बैडों की व्यवस्था की गई है।


    कैबिनेट सचिव की अध्यक्षता में कल हुई बैठक में स्वास्थ्य और परिवार कल्याण मंत्रालय (एमओएचएफडब्ल्यू ) के निर्देशानुसार आयुध निर्माणी बोर्ड के अस्पतालों में पृथक वार्डों के लिए इन बैडों की व्यवस्था ओएफबी के अध्यक्ष द्वारा की गई है। ओएफबी, स्वास्थ्य और परिवार कल्याण मंत्रालय के एक सार्वजनिक उपक्रम एचएलएल लाइफकेयर लिमिटेड (एचएलएल ) द्वारा प्राथमिक आधार पर ऑर्डर की मात्रा के अनुसार व्यक्तिगत सुरक्षा उपकरण और फेस मास्क के उत्पादन का भी प्रयास कर रहा है।


    ***


    एएम/एसएस

    
    
    (Release ID: 1608125) Visitor Counter : 76
    
    
      Read this release in: English , Marathi , Bengali , Assamese , Punjabi , Gujarati , Tamil , Telugu , Kannada