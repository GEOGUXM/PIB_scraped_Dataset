      स्‍वास्‍थ्‍य एवं परिवार कल्‍याण मंत्रालय

      कोविड-19 पर नई जानकारीः मामले और प्रबंधन
      Posted On: 06 MAR 2020 12:10PM by PIB Delhi


      कोविड -19 की जांच में एक और संदिग्ध पॉजिटिव पाया गया है। यह संदिग्ध थाईलैंड और मलेशिया की यात्रा कर चुका है। इस संदिग्ध को अस्पताल में अलग रखकर इलाज किया जा रहा है। अभी इसकी हालत स्थिर है। देश में अब कोविड -19 के 31 पुष्ट मामले दर्ज हैं। इनमें 16 इतालवी नागरिक शामिल हैं।


      नई एडवाइजरी के अनुसार सभी अंतर्राष्ट्रीय यात्रियों को, चाहे वे किसी भी देश के हों, व्यापक चिकित्सा जांच से गुजरना अनिवार्य है। इसके लिए जांच की पर्याप्त व्यवस्था की गई है। मौजूदा 21 हवाई अड्डों के साथ ही नौ और हवाई अड्डों पर भी जांच शुरू की गई है। इसके साथ ही अब तक कुल 30 हवाई अड्डों पर कोविड-19 की जांच हो रही है।


      इसके अलावा , स्वास्थ्य एवं परिवार कल्याण मंत्रालय और विश्व स्वास्थ्य संगठन द्वारा कोविड -19 पर एक दिवसीय राष्ट्रीय स्तर का प्रशिक्षण आयोजित किया गया है। इसका उद्घाटन आज स्वास्थ्य सचिव सुश्री प्रीति सूदन ने किया। इसमें सभी राज्यों के स्वास्थ्य अधिकारी और रेलवे, रक्षा तथा अर्धसैनिक बलों के अस्पतालों के 280 स्वास्थ्य कर्मी भाग ले रहे हैं। इसमें देश भर के लगभग 1000 केंद्रों पर लोग भाग ले रहे हैं।


      *****


      एएम/ एके / पीबी - 6143

    
    
    (Release ID: 1605506) Visitor Counter : 247
    
    
      Read this release in: English , Urdu , Marathi , Bengali , Punjabi , Tamil