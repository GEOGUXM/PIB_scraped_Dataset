      जनजातीय कार्य मंत्रालय

      जनजातीय कार्य मंत्रालय ने कोविड-19 के कारण आकस्मिक स्‍वास्‍थ्‍य स्थिति को देखते हुए ईएमआरएस/ ईएमडीबीएस में छुट्टियां नये सिरे से तय करने के लिए राज्‍य सरकारों को पत्र लिखा
      Posted On: 26 MAR 2020 6:02PM by PIB Delhi


    जनजातीय कार्य मंत्रालय ने उन सभी राज्‍यों के जनजातीय विकास विभागों को पत्र लिखा है जहां एकलव्‍य मॉडल रिहायशी स्‍कूल हैं और उनसे जनजातीय मामलों के मंत्रालय द्वारा वित्‍त पोषित एकलव्य मॉडल आवासीय स्‍कूलों (ईएमआरएस ) और एकलव्य मॉडल डे बोर्डिंग स्‍कूलों (ईएमडीबीएस ) में छुट्टियां नये सिरे से तय करने का आग्रह किया है। मंत्रालय ने इन राज्यों के जनजातीय विकास विभाग के प्रधान सचिव/प्रभारी सचिव को लिखे गए पत्र में कहा है कि कोविड-19 (कोरोना वायरस) के कारण सामुदायिक स्वास्थ्य को प्रभावित करने वाली वर्तमान में उत्‍पन्‍न संवेदनशील स्वास्थ्य स्थितियों के मद्देनजर , यह देखा गया है कि संक्रमण फैलने से रोकने के लिए स्थानीय प्रशासन ने विभिन्न स्थानों पर छुट्टियों की घोषणा करने सहित रोग निरोधी उपाय करने के लिए दिशा-निर्देश जारी किए हैं। कुछ मामलों में , जारी किए गए निर्देश निर्धारित वार्षिक परीक्षाओं को कराने की अनुमति देते हैं।


    आकस्मिक स्थिति को ध्‍यान में रखते हुए , जनजातीय कार्य मंत्रालय ने एकलव्य मॉडल आवासीय स्कूलों (ईएमआरएस ) और एकलव्य मॉडल डे बोर्डिंग स्कूलों (ईएमडीबीएस) की छुट्टियां नये सिरे से तय करने के लिए एकलव्य मॉडल आवासीय स्कूलों के संबंध में निम्नलिखित निर्देश जारी किए हैं जो जनजातीय कार्य मंत्रालय द्वारा वित्‍त पोषित हैं :


    • ग्रीष्मकालीन अवकाश एक विशेष मामले के रूप में पहले ही कर दिया जाए और स्कूलों को 21.03.2020 से 25.05.2020 (65 दिन) तक या अगले आदेश तक जो भी पहले हो , बंद कर दिया जाए।


    • तब तक , परिसर में बाहरी लोगों के प्रवेश पर पूरी तरह प्रतिबंधित हो।


    • बोर्ड परीक्षा में बैठने वाले और विशेष कक्षाओं में शामिल होने वाले छात्रों को परिसर में उचित देखभाल के साथ रखा जा सकता है। बोर्ड परीक्षा देने वाले छात्रों को संबंधित कागजात पूरे होने के बाद जल्द ही घर भेजा जा सकता है।


    • शैक्षणिक परिसर , छात्रावास और अन्य कॉमन एरिया सहित स्कूल परिसर की सफाई के लिए विशेष अभियान चलाया जा सकता है।


    उपरोक्‍त से , निम्‍नलिखित चीजें सुनिश्चित की जा सकती हैं :

     1. इस मुद्दे पर स्थानीय अधिकारियों के आदेश का सख्ती से पालन किया जा सकता है।
     2. शिक्षक परिणाम घोषित होने के बाद छुट्टियों का लाभ उठा सकते हैं। परिणामों की सूचना डाक और एसएमएस द्वारा छात्रों को भेजी जा सकती है।
     3. छुट्टियों के लिए नियोजित सामान्य गतिविधियां यह सुनिश्चित करने के लिए छुट्टी की अवधि के दौरान की जा सकती हैं कि परिसर नया सत्र शुरू करने के लिए तैयार है।
     4. कक्षा VI में दाखिले और कक्षा IX और XI में प्रवेश भी स्कूल खुलने से पहले इस अवधि के दौरान हर तरह से पूरा किया जा सकता है।

    *****


    एएम/केपी


    

    
    (Release ID: 1608396) Visitor Counter : 138
    
    
      Read this release in: English , Marathi , Bengali , Assamese , Gujarati , Malayalam
    
    
    

4.