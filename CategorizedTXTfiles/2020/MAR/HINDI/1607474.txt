      रक्षा मंत्रालय

      रक्षा मंत्री श्री राजनाथ सिंह और अमेरिकी रक्षा मंत्री डॉ. मार्क टी. एस्पर ने रक्षा सहयोग की समीक्षा की
      
      कोविड -19 को काबू करने के लिए खुली बातचीत और आपसी मदद का आह्वान

      Posted On: 20 MAR 2020 8:26PM by PIB Delhi

    रक्षा मंत्री श्री राजनाथ सिंह ने आज शाम अमेरिकी रक्षा मंत्री डॉ. मार्क टी एस्पर से टेलीफोन पर बातचीत की। दोनों रक्षा मंत्रियों ने द्विपक्षीय और बहुपक्षीय रक्षा सहयोग में प्रगति की समीक्षा की और भारत-अमेरिका व्यापक वैश्विक रणनीतिक साझेदारी के हिस्से के रूप में सैन्य अनुबंध और रक्षा व्यापार एवं उद्योग का विस्तार करने पर सहमति व्यक्त की।


    दोनों रक्षा मंत्रियों ने कोविड​​-19 से उत्पन्न गंभीर स्थित पर बातचीत की और भरोसा जताया कि खुली बातचीत और आपसी मदद के जरिए दुनिया इस महामारी को काबू कर सकती है। दोनों मंत्री कोरोना वायरस से संघर्ष की इस अवधि के दौरान संपर्क में बने रहने पर सहमत हुए। रक्षा मंत्री राजनाथ सिंह ने अमेरिकी रक्षा मंत्री को दक्षिण एशिया में कोविड - 19 से राहत पाने के प्रयासों में समन्वय के लिए प्रधानमंत्री श्री नरेन्द्र मोदी की पहल के बारे में जानकारी दी। उन्होंने डॉ. मार्क टी. एस्पर को जल्द से जल्द अपनी सुविधाजनक तारीख पर भारत आने का निमंत्रण दिया।


    ****


    एएम /एके- 6360

    
    
    (Release ID: 1607474) Visitor Counter : 24
    
    
      Read this release in: English