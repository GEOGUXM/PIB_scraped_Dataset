      रसायन एवं उर्वरक मंत्रालय

      स्वास्थ्य एवं परिवार कल्याण मंत्रालय द्वारा 11 फरवरी 2020 को जारी की गई अधिसूचना के अनुसार, 1 अप्रैल 2020 से चिकित्सा उपकरणों को दवाओं के रूप में अधिसूचित किया गया है, जो औषध (मूल्य नियंत्रण) आदेश, 2013 के प्रावधानों के अंतर्गत शासित किए जाएंगे
      Posted On: 31 MAR 2020 8:04PM by PIB Delhi


    सरकार द्वारा 24 श्रेणियों के चिकित्सा उपकरणों को विनियमित किया जा रहा है, जिन्हें ड्रग्स एंड कॉस्मेटिक्स एक्ट , 1940 और ड्रग्स एंड कॉस्मेटिक्स रूल्स , 1945 के अंतर्गत औषधियों के रूप में अधिसूचित/ विनियमित किया गया है। उपरोक्त में से 4 चिकित्सा उपकरणों जैसे ( i) कार्डियक स्टेंट ( ii) ड्रग एल्यूटिंग स्टेंट ( iii) कंडोम और ( iv) गर्भनिरोधक उपकरण (सीयू - टी ) सूचीबद्ध चिकित्सा उपकरण हैं , जिनके लिए अधिकतम मूल्य तय कर दिया गया है। ये 4 चिकित्सा उपकरण मूल्य नियंत्रण के अंतर्गत आते हैं। शेष गैर- सूचीबद्ध चिकित्सा उपकरणों के संबंध में , जिन्हें औषधियों के रूप में अधिसूचित/विनियमित किया जाता है , एनपीपीए द्वारा वर्तमान समय में डीपीसीओ , 2013 के पैरा 20 के अंतर्गत अधिकतम खुदरा मूल्यों (एमआरपी) की निगरानी की जा रही है, जिससे कि यह सुनिश्चित किया जा सके कि कोई भी निर्माता/ आयातक इसके मूल्य में बारह महीनों से पहले दस प्रतिशत से ज्यादा वृद्धि न कर सके।


    एनपीपीए द्वारा 11 फरवरी , 2020 की अधिसूचना संख्या एसओ 648 (ई) के अनुपालन में दिनांक 31 मार्च , 2020 को अधिसूचना जारी किया गया, जिसमें कहा गया कि सभी चिकित्सा उपकरणों को औषध (मूल्य नियंत्रण) आदेश , 2013 (डीपीसीओ) के प्रावधानों के अतर्गत नियंत्रित किया जाएगा, जो कि 1 अप्रैल 2020 से प्रभावी होगा।


    इस प्रकार , 1 अप्रैल , 2020 से , सभी चिकित्सा उपकरणों को गुणवत्ता नियंत्रण और मूल्य निगरानी के लिए सरकार द्वारा औषधियों के रूप में विनियमित किया जाएगा। इसलिए , सभी मेडिकल उपकरणों के अधिकतम खुदरा मुल्यों (एमआरपी ) की निगरानी डीपीसीओ , 2013 के पैरा 20 (1) के प्रावधानों के अंतर्गत सरकार द्वारा की जाएंगी, जिससे यह सुनिश्चित किया जा सके कि कोई भी निर्माता/ आयातक किसी भी दवा के एमआरपी को बारह महीने से पहले दस प्रतिशत से ज्यादा नहीं बढ़ा सके। जहां पर अधिकतम खुदरा मूल्य में वृद्धि दस प्रतिशत से ज्यादा है , वहां पर अगले बारह महीनों के लिए अधिकतम खुदरा मूल्य को दस प्रतिशत के स्तर से कम कर दिया जाएगा।


    इसके अलावा , डीपीसीओ , 2013 के पैरा 20 (2) के अनुसार आवश्यक वस्तु अधिनियम , 1955 के साथ पढ़ा जाए कि , निर्माता/ आयातक जुर्माना के अलावा, मूल्य में वृद्धि की तारीख से ब्याज अदायगी के साथ-साथ ज्यादा वसूल की गई राशि को भी जमा करने के लिए उत्तरदायी होंगे।


    राष्ट्रीय औषध मूल्य निर्धारण प्राधिकरण, औषध विभाग


    रसायन और उर्वरक मंत्रालय , भारत सरकार


    31 मार्च, 2020 नई दिल्ली


    ***


    एम / एके -

    
    
    (Release ID: 1609737) Visitor Counter : 131
    
    
      Read this release in: Telugu , English , Bengali , Gujarati , Tamil