      आवास एवं शहरी कार्य मंत्रालय

      पूरे देश में मेट्रो ट्रेनें 31 मार्च, 2020 तक बंद
      
      मेट्रो का संचालन करने वाली कंपनियों के प्रबंध निदेशकों को सूचित किया गया
      Posted On: 22 MAR 2020 3:35PM by PIB Delhi


    कोरोना वायरस की वैश्विक महामारी की अंतर - व्यक्ति समीपता के जरिये होने वाले फैलाव को रोकने के लिए पूरे देश में सभी नेटवर्क पर मेट्रो ट्रेन सेवाओं को बंद करने का फैसला लिया गया है।


    आवास सचिव श्री एस . डी . मिश्रा ने आज सभी प्रबंध निदेशकों ( एमडी ) को भेजे एक संदेश में कहा कि आज 22 मार्च , 2020 जनता कर्फ्यू के दिन मेट्रो सेवाओं को बंद रखने की निरंतरता को बनाए रखने के लिए यह किया जा रहा है। उन्होंने कहा कि इससे संक्रमण की श्रृंखला को तोड़ने में मदद मिलेगी।


    सभी एमडी से आग्रह किया गया है कि वे प्रिंट / इलेक्ट्रॉनिक / सोशल मीडिया के माध्यम से आम लोगों को इस संबंध में सूचना प्रदान करें ताकि किसी भी व्यक्ति को असुविधा न हो।


    कैबिनेट सचिव ने वीडियो कॉन्फ्रेंसिंग ( वीसी ) के जरिये सभी मुख्य सचिवों को कुछ देर पहले इस निर्णय से अवगत करा दिया है।


    ***


    एएम / जेके / डीएस -

    
    
    (Release ID: 1607621) Visitor Counter : 137
    
    
      Read this release in: English