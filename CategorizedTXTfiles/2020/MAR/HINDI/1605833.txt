      उप राष्ट्रपति सचिवालय

      उपराष्‍ट्रपति ने कुछ अंतर्राष्‍ट्रीय एजेंसियों द्वारा भारत के आंतरिक मामलों में हस्‍तक्षेप के प्रयासों की निंदा की
      
      भारत अपनी आंतरिक समस्‍याओं के समाधान में समर्थ है
      
      कुछ ताकतें भारत के उत्‍थान एवं इसके विकास के प्रति ईर्ष्‍या का भाव रखती हैं : उपराष्‍ट्रपति
      
      उपराष्‍ट्रपति ने राजनैतिक दलों से कहा कि वे शीघ्र ही निर्वाचन प्रक्रिया में धन बल एवं मुफ्त उपहार जैसी विकृतियों को दूर करें
      
      भारतीय लोकतांत्रिक नेतृत्‍व संस्‍थान (आईआईडीएल) के भागीदारों से बातचीत की

      Posted On: 06 MAR 2020 6:36PM by PIB Delhi

    उपराष्‍ट्रपति श्री एम. वेंकैया नायडू ने आज कुछ अंतर्राष्‍ट्रीय एजेंसियों एवं निकायों द्वारा भारत के आंतरिक मामलों में हस्‍तक्षेप के प्रयासों की निंदा की तथा उनके क्रियाकलापों को बेवजह बताया।


    भारतीय लोकतांत्रिक नेतृत्‍व संस्‍थान (आईआईडीएल) के भागीदारों से आज नई दिल्‍ली में अपने आवास पर बातचीत करते हुए , उपराष्‍ट्रपति ने कहा कि उन एजेंसियों को ऐसे क्रियाकलापों से बाज आना चाहिए तथा उन्‍होंने कहा कि आत्‍मसम्‍मान वाला कोई भी देश अपने आंतरिक मामलों में बाहरी हस्‍तक्षेप स्‍वीकार नहीं करेगा।


    उपराष्‍ट्रपति ने कहा कि हम अपनी आंतरिक समस्‍याओं के समाधान में खुद ही समर्थ हैं और हमेशा समर्थ रहे हैं। उन्‍होंने कहा कि हाल में कुछ अंतर्राष्‍ट्रीय एजेंसियों तथा निकायों द्वारा भारत के आंतरिक मामलों में हस्‍तक्षेप के लिए प्रयास किए गए हैं।


    यह बताते हुए कि भारत के धर्मनिरपेक्ष ताने बाने तथा राजनीति के बारे में काफी गलत एवं भ्रामक विवरण दिया गया था , उपराष्‍ट्रपति ने कहा कि कुछ ताकतें भारत के उत्‍थान एवं विकास के प्रति ईर्ष्‍या का भाव रखती हैं।


    इस बात की चर्चा करते हुए कि प्रत्‍येक भारतीय की नसों एवं खून में धर्मनिरपेक्षता समाहित है , उन्‍होंने कहा क‍ि अत्‍यंत प्राचीन समय से ही भारत ‘ वसुधैव कुटुम्‍बकम ’ के दर्शन में विश्‍वास करता है तथा संपूर्ण विश्‍व को एक परिवार मानता है।


    उन्‍होंने कहा कि भारत का लोकतंत्र परिपक्‍व , स्थिर है तथा इसने हमेशा बदलती परिस्थितियों में ढलने की क्षमता को प्रदर्शित किया है तथा इसने लोकतांत्रिक संस्‍थाओं तथा परंपराओं को ऊंचा स्‍थान दिया है।


    राज्‍सभा सदस्‍य डॉ. विनय सहस्‍त्रबुद्धे एवं अन्‍य गणमान्‍य व्‍यक्ति इस अवसर पर उपस्थित थे।


    पूरा भाषण पढ़ने के लिए यहां क्लिक करें


    ***


    एएम/एसकेएस/एनएम-6207


    

    
    (Release ID: 1605833) Visitor Counter : 29
    
    
      Read this release in: English