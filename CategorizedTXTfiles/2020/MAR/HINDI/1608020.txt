      पोत परिवहन मंत्रालय

      श्री मनसुख मांडविया ने कोविड-19 के प्रकोप से निपटने के लिए सभी प्रमुख बंदरगाहों की तैयारियों और गतिविधियों की समीक्षा की
      Posted On: 24 MAR 2020 5:57PM by PIB Delhi


      केन्द्रीय पोत परिवहन राज्यमंत्री (स्वतंत्र प्रभार) श्री मनसुख मांडविया ने आज कोविड-19 प्रकोप के मद्देनजर कार्गो व्यवस्था, एसओपी, अनियत (कैजुअल) मजदूरों के भुगतान आदि के संबंध में प्रमुख बंदरगाहों की स्थिति की समीक्षा की। वैश्विक महामारी की स्थिति में यह समीक्षा वीडियो कांफ्रेंसिंग के जरिए बंदरगाहों के चेयरपर्सन और पोत परिवहन के महानिदेशक के साथ की गई।


      आयात-निर्यात के 90 प्रतिशत से अधिक कार्गो बंदरगाहों के माध्यम से आते-जाते हैं। आपूर्ति-श्रृंखला के उचित और सुचारू रखरखाव के लिए पोत-परिवहन मंत्रालय सभी तरह के उपाय कर रहा है। बंदरगाहों पर कार्गो की आसान आवाजाही के लिए पोत परिवहन मंत्रालय ने मानक संचालन प्रक्रिया (एसओपी) तैयार की है जिसे सभी बंदरगाहों ने कोविड-19 के खिलाफ लड़ाई में लागू किया है।


      *****


      एएम/जेके/डीसी-

    
    
    (Release ID: 1608020) Visitor Counter : 32
    
    
      Read this release in: English