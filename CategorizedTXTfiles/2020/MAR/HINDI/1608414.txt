      रक्षा मंत्रालय

      भारतीय वायु सेना ने कोविड-19 के फैलाव को रोकने के लिए अपनी सहायता जारी रखी है
      Posted On: 26 MAR 2020 6:22PM by PIB Delhi


    भारतीय वायु सेना ने कोविड-19 के फैलाव को रोकने के लिए नागरिक प्रशासन को हरसंभव सहायता प्रदान करने हेतु अपने प्रयास जारी रखे हैं।


    भारतीय वायु सेना ने पूरे देश के नोडल आईएएफ केन्द्रों में से 9 केन्द्रों पर क्वॉरंटाइन सुविधाओं की स्थापना की है। प्रत्येक सुविधा केन्द्र की क्षमता 200-300 कर्मियों की है।


    वायुसेना कमान अस्पताल बेंगलुरु (सीएचएएफबी) को भारतीय वायुसेना के अन्तर्गत पहली प्रयोगशाला के रूप में नामित किया गया है जहां कोविड-19 की जांच की जाएगी। इससे संदिग्ध मामलों की त्वरित जांच में क्षेत्र की क्षमता बेहतर होगी और जरूरत पड़ने पर जल्दी और समय पर हस्तक्षेप किया जा सकेगा।


    वर्तमान स्थिति की निगरानी करने तथा जरूरत पड़ने पर तत्काल सहायता प्रदान करने के लिए वायु सेना मुख्यालय व विभिन्न कमान मुख्यालयों पर चौबीसों घंटे काम करने वाले (24 x 7) संकट प्रबंधन प्रकोष्ठ की स्थापना की गई है। वायु सेना के जहाज डॉक्टरों तथा चिकित्सा सामग्री को लेह पहुंचा रहे हैं और लेह से खून के नमूनों को चंडीगढ़ और दिल्ली पहुंचा रहे हैं।


    कोविड-19 के फैलाव को रोकने के लिए सरकार द्वारा जारी निर्देशों और उपायों को वायु सेना के सभी स्टेशनों पर सख्ती से लागू किया गया है।


    कोविड-19 के फैलाव को रोकने की इस लड़ाई में तथा देश के नागरिकों को हरसंभव सहायता प्रदान करने में भारतीय वायु सेना सरकार के साथ खड़ी है।


    ****


    एएम/जेके/डीए

    
    
    (Release ID: 1608414) Visitor Counter : 129
    
    
      Read this release in: English , Marathi , Marathi , Bengali , Gujarati , Odia , Telugu , Kannada