      स्‍वास्‍थ्‍य एवं परिवार कल्‍याण मंत्रालय

      कोरोना वायरस (कोविड-19) की ताजा स्थिति: एक नए मामले का पता चला
      Posted On: 09 MAR 2020 8:50PM by PIB Delhi


    कैबिनेट सचिव ने आज यहां सभी राज्यों / केंद्र शासित प्रदेशों के मुख्य सचिवों के साथ एक वीडियो कॉन्फ्रेंस के जरिए बातचीत की। उन्होंने प्रवेश के बिंदुओं (पीओई) पर निगरानी , ​​समुदाय में निगरानी , ​​प्रयोगशाला सहायता और अस्पताल की तैयारी जैसे कार्यों पर बल दिया। उन्होंने लॉजिस्टिक्स , क्वारंटाइन सुविधाओं , क्षमता निर्माण , सूचना प्रबंधन और जोखिम संचार को बढ़ाने के लिए राज्यों / केंद्रशासित प्रदेशों का आह्वान किया।


    पंजाब से एक और नया मामला सामने आया है। इस प्रकार , अब तक देश में सीओवीआईडी ​​-19 के 44 पुष्ट मामले (केरल से 3 पॉजिटिव मामले सामने आए थे जिन्हें अब डिस्चार्ज कर दिया गया है) हैं। आईडीएसपी के सामुदायिक अनुवर्ती के तहत 11,913 मामले हैं। अमेरिकी नागरिकों के 404 भारतीय संपर्कों, जिन्हें भूटान में परीक्षण के बाद पॉजिटिव पाया गया था, उनकी पहचान कर ली गई है और उन्हें असम में निगरानी में रखा गया है।


    अभी तक 8,827 उड़ानों से कुल 9,41,717 अंतरराष्ट्रीय यात्रियों की हवाई अड्डों पर जांच की गई है, जिसमें 54 यात्रियों को आईडीएसपी / अस्पतालों को रेफर कर दिया गया है।


    यात्रियों की बढ़ती मांग और सुविधाजनक स्क्रीनिंग को पूरा करने के लिए , हवाई अड्डों पर तैनात कर्मचारियों की संख्या में उल्लेखनीय वृद्धि कर दी गई है। अब देशभर के हवाई अड्डों पर 286 डॉक्टर , 160 नर्स और 295 पैरामेडिक्स तैनात हैं।


    ***


    एएम/एसकेजे/डीए - 6213
    

    
    (Release ID: 1605882) Visitor Counter : 82
    
    
      Read this release in: English , Urdu