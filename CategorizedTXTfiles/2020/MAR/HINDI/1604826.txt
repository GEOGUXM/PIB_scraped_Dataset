      रक्षा मंत्रालय

      भारतीय वायुसेना और सावित्रीबाई फुले पुणे विश्वविद्यालय के बीच समझौते ज्ञापन पर हस्ताक्षर
      Posted On: 01 MAR 2020 6:53PM by PIB Delhi


    भारतीय वायुसेना की एक विशिष्ट पहल के रूप में भारतीय वायुसेना और सावित्रीबाई फुले पुणे विश्वविद्यालय (एसपीपीयू) ने रक्षा और रणनीतिक अध्ययन विभाग में उत्कृष्टता की पीठ की स्थापना करने के लिए 26 फरवरी, 2020 को एक समझौता ज्ञापन पर हस्ताक्षर करके शैक्षिक सहयोग स्थापित किया है।


    वायुसेना के दिग्गज मार्शल को श्रद्धांजलि अर्पित करने तथा एमआईएएफ के शताब्दी वर्ष के उपलक्ष्य में भारतीय वायुसेना ने इस पीठ को "मार्शल ऑफ द एयरफोर्स अर्जन सिंह चेयर ऑफ एक्सीलेंस" का नाम दिया है। यह पीठ वायुसेना के अधिकारियों को रक्षा एवं रणनीतिक अध्ययन और सम्बद्ध क्षेत्रों में डॉक्टरल अनुसंधान एवं उच्च अध्ययन करने में समर्थ बनाएगी।


    यह पीठ राष्ट्रीय रक्षा के क्षेत्र और वायु सेना अधिकारियों के संबद्ध क्षेत्रों में अनुसंधान और उच्च अध्ययन की सुविधा प्रदान करेगी। यह पीठ रणनीतिक दृष्टिकोण को विकसित करने तथा रणनीतिक विचारकों के पूल का निर्माण करने में भी मदद करेगी।


    इस समारोह की अध्यक्षता एसपीपीयू के कुलपति श्री नितिन करमलकर ने की। इस कार्यक्रम के मुख्य अतिथि एयर मार्शल अमित देव एवीएसएम , वीएसएम, एयर ऑफिसर-इन-चार्ज कार्मिक, भारतीय वायु सेना थे। इस कार्यक्रम में एयर वाइस मार्शल एल.एन. शर्मा एवीएसएम, एयर स्टॉफ (शिक्षा) के सहायक प्रमुख तथा भारतीय वायुसेना के वरिष्ठ अधिकारी और विश्वविद्यालय के अधिकारियों ने भी भाग लिया।


    ***


    एएम/आईपीएस/डीएस-6049

    
    
    (Release ID: 1604826) Visitor Counter : 104
    
    
      Read this release in: English