      शिक्षा मंत्रालय

      यूजीसी ने विद्यार्थियों और शिक्षकों से सामाजिक दूरी बनाए रखते हुए ऑनलाइन शिक्षा में समय का सदुपयोग करने का अनुरोध किया
      Posted On: 25 MAR 2020 9:11PM by PIB Delhi


      विद्यार्थियों और शिक्षकों को संबोधित एक पत्र में यूजीसी ने कहा है कि अपने घरों / हॉस्टलों में रहकर और सामाजिक दूरी बनाए रखते हुए निवारक और एहतियाती उपाय कर हम सभी कोविड 19 से मुकाबला कर रहे हैं , ऐसे समय में हम ऑन - लाइन पढ़ाई कर समय का सदुपयोग कर सकते हैं। डिजिटल प्लेटफॉर्म के रूप में एमएचआरडी , यूजीसी और इसके इंटर यूनिवर्सिटी सेंटर्स ( आईयूसी )- इन्फॉर्मेशन ऐंड लाइब्रेरी नेटवर्क ( आईएनएफएलआईबीएनईटी ) और कंसोर्टियम फॉर एजुकेशनल कम्युनिकेशन ( सीईसी ) के कई आईसीटी पहल हैं , जिनका विश्वविद्यालयों और कॉलेजों के शोधकर्ताओं और शिक्षकों व छात्रों द्वारा अपने ज्ञान को बढ़ाने के लिए इस्तेमाल किया जा सकता है। आईसीटी पहलों की उनके एक्सेस लिंक के साथ सूची निम्नलिखित है -


      1- एसडब्लूएवाईएएम ( स्वयं ) ऑनलाइन कोर्स : https://storage.googleapis.com/uniquecourses/online.html यह पढ़ाई के बेहतरीन शिक्षण संसाधन उपलब्ध कराता है , जो पहले एसडब्लूएवाईएएम ( स्वयं ) प्लेटफॉर्म पर दिए गए थे अब कोई भी व्यक्ति बिना किसी पंजीकरण के निशुल्क देख सकता है। छात्र / पढ़ने वाले जो लोग एसडब्लूएवाईएएम ( swayam.gov.in) पर जनवरी 2020 सेमेस्टर में पंजीकृत थे , वे अपनी पढ़ाई पहले की तरह जारी रख सकते हैं।


      2- यूजी / पीजी एमओओसी : http://ugcmoocs.inflibnet.ac.in/ugcmoocs/moocs_courses.php पर एसडब्लूएवाईएएम यूजी और पीजी ( गैर - तकनीकी ) आर्काइव्ड कोर्सेज की पढ़ाई सामग्री उपलब्ध है।


      3- ई - पीजी पाठशाला : epgp.inflibnet.ac.in पर सामाजिक विज्ञान , कला , ललित कला और मानविकी , प्राकृतिक और गणितीय विज्ञान के 70 स्नातकोत्तर विषयों के उच्च गुणवत्ता के पाठ्यक्रम आधारित , संवादात्मक ई - सामग्री 23 हजार मॉड्यूल्स ( ई - टेक्स्ट और वीडियो ) में उपलब्ध हैं।


      4- यूजी विषयों की ई - सामग्री : सीईसी की वेबसाइट http://cec.nic.in/ पर स्नातक के 87 पाठ्यक्रमों की ई - सामग्री 24,110 ई - सामग्री मॉड्यूल्स के साथ उपलब्ध है।


      5- एसडब्लूएवाईएएमपीआरएबीएचए ( स्वयंप्रभा ): https://www.swayamprabha.gov.in/ यह एक 32 डीटीएच चैनलों का समूह है जो सभी शिक्षकों , छात्रों और जीवन पर्यंत सीखने की रुचि रखने वाले देशभर के लोगों के लिए कला , विज्ञान , वाणिज्य , परफॉर्मिंग आर्ट्स , सामाजिक विज्ञान और मानविकी विषयों , इंजीनियरिंग , प्रौद्योगिकी , कानून , औषधि , कृषि आदि जैसे विविध विषयों के उच्च गुणवत्ता वाले शैक्षिक पाठ्यक्रम आधारित सामग्री उपलब्ध कराता है। ये चैनल निशुल्क हैं और आपके केबल ऑपरेटर के माध्यम से भी पाए जा सकते हैं। प्रसारित किए गए विडियो / व्याख्यान स्वयंप्रभा पोर्टल पर संग्रहीत विडियो के रूप में भी उपलब्ध हैं।


      6- सीईसी - यूजीसी यूट्यूब चैनल : https://www.youtube.com/user/cecedusat यह बिल्कुल मुफ्त में शैक्षिक पाठ्यक्रम आधारित असीमित व्याख्यान उपलब्ध कराता है।


      7- राष्ट्रीय डिजिटल पुस्तकालय : https://ndl.iitkgp.ac.in/ विभिन्न स्वरूपों में विशाल शैक्षणिक सामग्री का एक डिजिटल भंडार है और यह सभी अकादमिक स्तरों , जिसमें शोधकर्ता और जीवनपर्यंत सीखने वाले , सभी विषयों के लिए , सभी लोकप्रिय उपकरणों पर उपलब्ध और विशेष रूप से सक्षम लोग शामिल हैं , के लिए प्रमुख भारतीय भाषाओं के लिए इंटरफेस सपोर्ट प्रदान करता है।


      8- शोधगंगा : https://shodhganga.inflibnet.ac.in/ यह 2,60,000 भारतीय इल्क्ट्रॉनिक शोध और विवरण का एक डिजिटल भंडारण प्लेटफॉर्म है , जो शोध के छात्रों के पीएचडी थीसिस को रखता है और पूरे वैज्ञानिक समुदाय को खुली पहुंच प्रदान करता है।


      9- ई - शोध सिंधु : https://ess.inflibnet.ac.in/ यह 15,000 से ज्यादा कोर और सहकर्मी के समीक्षा वाली पत्रिकाओं और कई ग्रंथपरक , दृष्टांत और विभिन्न विषयों के तथ्यात्मक डेटाबेस तक वर्तमान और अभिलेखीय पहुंच उपलब्ध कराता है , जो बड़ी संख्या में प्रकाशकों और एग्रीगेटर की ओर से अपने सदस्य संस्थानों , जिसमें केंद्रीय वित्त पोषित तकनीकी संस्थान , विश्वविद्यालय और कॉलेज जो यूजीसी अधिनियम की धारा 12 ( बी ) और 2 ( एफ ) में शामिल हैं , के लिए है।


      10- विद्वान : https://vidwan.inflibnet.ac.in/ यह विशेषज्ञों का एक डेटाबेस है , जो विशेषज्ञों के बारे देश में साथियों , भावी सहयोगियों , वित्तपोषण एजेंसियों के नीति निर्माताओं और शोध विद्यार्थियों को जानकारी प्रदान करता है।


      उम्मीद की जाती है कि ये आईसीटी पहल , जो विषयों और पाठ्यक्रमों की एक व्यापक श्रृंखला को समेटे हुए हैं और विशेषज्ञों द्वारा तैयार की गई हैं , सभी के लिए एक उत्कृष्ट शिक्षण अनुभव प्रदान करेगी।


      किसी भी सवाल या स्पष्टीकरण के लिए यूजीसी , आईएनएफएलआईबीएनईटी और सीईसी को क्रमश : eresource.ugc@gmail.com , eresource.inflibnet@gmail.com और eresource.cec@gmail.com पर संपर्क किया जा सकता है।


      ********


      एएम / एआरएस


    

    
    (Release ID: 1608263) Visitor Counter : 170
    
    
      Read this release in: English , Gujarati , Bengali , Assamese , Punjabi , Tamil , Telugu , Kannada , Malayalam