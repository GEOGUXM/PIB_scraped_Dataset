      रसायन एवं उर्वरक मंत्रालय

      एचआईएल (इंडिया) लिमिटेड ने ‘ग्राहक भुगतान पोर्टल’ लॉन्‍च किया
      Posted On: 13 MAR 2020 1:42PM by PIB Delhi


      भारत सरकार के ‘ डिजिटल इंडिया ’ विजन को ध्‍यान में रखते हुए रसायन एवं उर्वरक मंत्रालय के रसायन एवं पेट्रोरसायन विभाग के अधीनस्‍थ केंद्रीय सार्वजनिक क्षेत्र उपक्रम एचआईएल (इंडिया) लिमिटेड ने यूनियन बैंक ऑफ इंडिया के सहयोग से ‘ग्राहक भुगतान पोर्टल’ लॉन्‍च किया है। एचआईएल (इंडिया) लिमिटेड के इस ‘कस्‍टमर पेमेंट पोर्टल’ का उद्देश्‍य अपने ग्राहकों से विभिन्‍न ऑनलाइन तरीकों से भुगतान प्राप्‍त करना है, ताकि बकाया धनराशि का त्‍वरित एवं सुगम संग्रह हो सके।


      एचआईएल (इंडिया) लिमिटेड के चेयरमैन एवं प्रबंध निदेशक डॉ. एस.पी.मोहं‍ती , निदेशक (वित्‍त) श्री अंजन बनर्जी और सरकारी व्‍यवसाय विभाग के प्रमुख श्री आर.के.जगलान और यूनियन बैंक ऑफ इंडिया के क्षेत्रीय प्रमुख (दक्षिण दिल्‍ली) श्री जी.के.सुधाकर राव ने यह पोर्टल लॉन्‍च किया।


      इस पोर्टल से एचआईएल के ग्राहकों को किसी भी डेबिट कार्ड , क्रेडिट कार्ड , नेट बैंकिंग, यूपीआई अथवा ऑनलाइन वॉलेट से अपनी बकाया रकम का भुगतान त्‍वरित एवं सुविधाजनक तरीके से करने में मदद मिलेगी। एचआईएल के ग्राहक अपने कार्यालय अथवा अपने घर से भी बकाया रकम का भुगतान कर सकेंगे। यह नई पहल ग्राहकों को एकल चरण (वन स्‍टेप) वाला प्‍लेटफॉर्म सुलभ कराएगी जिससे ऑनलाइन भुगतान , डेटा के रखरखाव , विशिष्‍ट रूप से तैयार या अनुकूलित एमआईएस रिपोर्ट तैयार करने और वित्‍तीय रिकॉर्डों का निर्बाध मिलान करने में काफी आसानी होगी।


      ***


      एएम/आरआरएस/एनआर- 6250


    

    
    (Release ID: 1606258) Visitor Counter : 169
    
    
      Read this release in: English , Urdu