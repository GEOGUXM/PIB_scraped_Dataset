      सड़क परिवहन एवं राजमार्ग मंत्रालय

      सड़क परिवहन एवं राजमार्ग मंत्रालय ने राज्यों को लोगों द्वारा यात्रा में कमी लाने की सलाह दी; यात्रा में कमी लाने के उद्देश्य से अग्रिम बुकिंगों के किराए की वापसी पर विचार करने का अनुरोध किया
      Posted On: 18 MAR 2020 6:15PM by PIB Delhi


    केंद्रीय सड़क परिवहन और राजमार्ग मंत्रालय ने सार्वजनिक परिवहन के माध्यम से नोवेल कोरोना वायरस – कोविड19 को फैलने से रोकने के लिए सभी राज्यों और केंद्र शासित प्रदेशों से आवश्यक कदम उठाने का अनुरोध किया है। परिवहन और सभी राज्यों / केंद्र शासित प्रदेशों के प्रधान सचिवों तथा परिवहन विभाग के प्रभारी सचिवों एवं परिवहन आयुक्तों को लिखे एक पत्र में, केंद्रीय सड़क परिवहन एवं राजमार्ग मंत्रालय ने इस बीमारी को नियंत्रित करने के लिए एक-दूसरे से दूरी बना कर रखे जाने के महत्व पर प्रकाश डाला।


    मंत्रालय ने राज्यों से लोगों के बीच परिवहन के फेरे को कम करने का अनुरोध किया है। यह भी अनुरोध किया गया कि अगर अपरिहार्य नहीं है, तो अग्रिम बुकिंग के किराये की वापसी पर विचार किया जा सके।


    इसके अलावा, राज्यों / केंद्रशासित प्रदेशों से अनुरोध किया गया है कि वे यात्रियों को इन उपायों से अवगत कराने के लिए एसएमएस भेजने की व्यवस्था करें।


    ***


    एएम/एसकेएस/डीएस- 6329

    
    
    (Release ID: 1607007) Visitor Counter : 117
    
    
      Read this release in: English , Urdu , Marathi , Bengali , Odia , Kannada