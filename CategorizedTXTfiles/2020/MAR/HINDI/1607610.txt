      रेल मंत्रालय

      भारतीय रेलवे द्वारा पीआरएस काउंटर वाले टिकटों के रिफंड के नियमों में छूट प्रदान की गई है
      
      यह कदम कोविड- 19 को ध्यान में रखते हुए रेलवे स्टेशनों पर भीड़ को कम करने और सामाजिक एकांतवास के तहत उठाया गया है
      
      सभी नियम ई-टिकट के लिए समान रूप से लागू हैं क्योंकि यात्री को टिकट वापस करने के लिए स्टेशन आने की आवश्यकता नहीं है
      
      यह छूट 21 मार्च से लेकर 21 जून 2020 तक की यात्रा अवधि के लिए है

      Posted On: 21 MAR 2020 7:29PM by PIB Delhi

    भारतीय रेलवे द्वारा पीआरएस काउंटर वाले टिकटों के रिफंड के नियमों में छूट प्रदान की गई है, जिससे कि रेल यात्रियों को भीड़भाड़ वाले स्थानों में जाने से बचाया जाए और सामाजिक दूरी अपनाने का अभ्यास सुनिश्चित किया जाए, साथ ही रेल यात्रियों के लिए टिकट वापसी की सुविधा को और सुविधाजनक बनाया जाए।


    सभी नियम ई-टिकट के लिए समान रूप से लागू हैं क्योंकि यात्री को टिकट वापसी करने के लिए स्टेशन आने की आवश्यकता नहीं है।


    यह छूट 3 महीने की यात्रा अवधि के लिए प्रदान की गई है यानि 21 मार्च से लेकर 21 जून 2020 तक के लिए। पीआरएस काउंटर वाले टिकटों के लिए रिफंड नियमों में दी गई छूट इस प्रकार है:


    यात्रा की अवधि 21 मार्च से लेकर 21 जून 2020 तक रेलवे द्वारा रद्द की गई ट्रेनों के लिए , यात्रा की तारीख से 3 महीनों तक टिकट जमा करने पर काउंटर से रिफंड प्राप्त किया जा सकता है। ( वर्तमान नियम यात्रा के दिन को छोड़कर 3 दिन/ 72 घंटे है)


    जब ट्रेन रद्द नहीं हुई है, लेकिन यात्री यात्रा नहीं करना चाहता है।


    • स्टेशन पर यात्रा की तारीख से 3 महीने के अंदर टीडीआर ( टिकट जमा रसीद) दायर की जा सकती है। (मौजूदा नियम 3 दिन है)


    • TDR को सीसीओ ( मुख्य दावा अधिकारी)/ सीसीएम ( मुख्य वाणिज्यिक प्रबंधक) , रिफंड/ दावा कार्यालय में प्रस्तुत किया जा सकता है , ट्रेन चार्ट के द्वारा सत्यापित करने के लिए, टीडीआर दाखिल होने के 60 दिनों के अंदर धनवापसी हो सकती है। (10 दिनों के मौजूदा नियम के बजाय)


    • जो यात्री 139 के माध्यम से टिकट को रद्द करना चाहते हैं , उन्हें यात्रा की तारीख से 3 महीने के अंदर काउंटर से रिफंड मिल सकता है। (ट्रेन के निर्धारित प्रस्थान तक मौजूदा नियम के बजाय।)


    वायरस के फैलाव को रोकने के लिए, यात्रियों को इन सुविधाओं का लाभ उठाने और रेलवे स्टेशनों पर आने से बचने की सलाह दी जाती है।


    भारतीय रेलवे द्वारा यात्रियों को सलाह दिया गया है कि वे गैर जरूरी यात्रा करने और ट्रेनों या रिफंड काउंटरों की भीड़ से बचें क्योंकि इससे कोरोना वायरस फैलने की संभावना को केवल बढ़ावा ही मिलेगा।


    ****


    एएम / एके-

    
    
    (Release ID: 1607610) Visitor Counter : 120
    
    
      Read this release in: English