      शिक्षा मंत्रालय

      एमएचआरडी के नेशनल बुक ट्रस्ट ने #StayHomeIndiaWithBooks पहल का किया शुभारम्भ
      
      एनबीटी की वेबसाइट से पीडीएफ प्रारूप में डाउनलोड की जा सकती हैं 100 से ज्यादा किताबें
      
      Posted On: 25 MAR 2020 9:14PM by PIB Delhi


      भारत सरकार के कोविड-19 के प्रसार को रोकने की दिशा में किए जा रहे प्रयासों के क्रम में और लोगों को #StayIn और #StayHome के वास्ते प्रोत्साहित करने के लिए मानव संसाधन विकास मंत्रालय के तहत आने वाला नेशनल बुक ट्रस्ट लोगों को घर में ही रहकर किताबें पढ़ने को प्रोत्साहित करने के लिए अपनी सबसे ज्यादा बिकने वाली किताबें मुफ्त में डाउनलोड करने की सुविधा उपलब्ध करा रहा है। यह पहल #StayHomeIndiaWithBooks के अंतर्गत की गई है।


      पीडीएफ प्रारूप में इन 100 से ज्यादा किताबों को एनबीटी की वेबसाइट https://nbtindia.gov.in से डाउनलोड किया जा सकता है। जीवनी, लोकप्रिय विज्ञान, शिक्षक की पुस्तिका सहित हर तरह की शैलियों में उपलब्ध ये पुस्तकें हिंदी, अंग्रेजी, असमिया, बांग्ला, गुजराती, मलयालम, उड़िया, मराठी, कोकबोरोक, मीजो, बोडो, नेपाली, तमिल, पंजाबी, तेलुगु, कन्नड़, उर्दू और संस्कृत भाषा में उपलब्ध हैं। इनमें ज्यादातर पुस्तकें बच्चों और युवा वयस्कों के लिए हैं। इसके अलावा टैगोर, प्रेमचंद और महात्मा गांधी की पुस्तकें हैं, जिनका लुत्फ परिवार का हर व्यक्ति उठा सकता है। इस सूची में आगे और भी किताबें जोड़ी जाएंगी।


      कुछ चुनिंदा किताबों में हॉलिडेज हैव कम, एनीमल्स यू कान्ट फॉरगेट, नाइन लिटिल बर्ड्स, द पजल, गांधी तत्व सत्काम, वूमेन साइंटिस्ट इन इंडिया, एक्टिविटी बेस्ड लर्निंग साइंस, ए टच ऑफ ग्लास, गांधीः वारियर ऑफ नॉन वायलेंस आदि शामिल हैं।


      ये पीडीएफ सिर्फ पढ़ने के लिए उपलब्ध हैं और किसी भी प्रकार के अनाधिकृत या वाणिज्यिक इस्तेमाल की अनुमति नहीं है।


      *****


      एएम / एमपी

    
    
    (Release ID: 1608236) Visitor Counter : 172
    
    
      Read this release in: Assamese , English , Marathi , Bengali , Punjabi , Gujarati , Tamil , Telugu , Kannada , Malayalam