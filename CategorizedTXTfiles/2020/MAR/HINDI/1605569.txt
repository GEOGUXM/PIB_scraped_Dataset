      कार्मिक, लोक शिकायत एवं पेंशन मंत्रालय

      डॉ. जितेन्‍द्र सिंह ने अंतर्राष्‍ट्रीय महिला दिवस पर कार्यशाला का उद्घाटन किया
      
      नरेन्‍द्र मोदी सरकार में महिलाओं के लिए नये अवसर खुल रहे हैं : डॉ. सिंह
      
      महिलाएं, प्रशासन, सुरक्षाबल, रक्षा तथा अंतरिक्ष में उत्‍कृष्‍ट कार्य कर रही हैं : डॉ. जितेन्‍द्र सिंह

      Posted On: 06 MAR 2020 4:26PM by PIB Delhi

    केन्‍द्रीय पूर्वोत्‍तर क्षेत्र विकास राज्‍य मंत्री (स्‍वतंत्र प्रभार) , प्रधानमंत्री कार्यालय में राज्‍य मंत्री कार्मिक, लोक शिकायत तथा पेंशन, परमाणु ऊर्जा और अंतरिक्ष राज्‍य मंत्री डॉ. जितेन्‍द्र सिंह ने कहा है कि नरेन्‍द्र मोदी सरकार में महिलाओं के लिए नये अवसर खुल रहे हैं। सरकार महिलाओं को विशेष प्राथमिकता दे रही है। डॉ. जितेन्‍द्र सिंह नई दिल्‍ली में कार्मिक और प्रशिक्षण विभाग द्वारा अंतर्राष्‍ट्रीय महिला दिवस पर आयोजित कार्यशाला का उद्घाटन कर रहे थे। डॉ. सिंह ने कहा कि काफी लंबे समय बाद भारत में पहली पीढ़ी की महिला प्रोफेशनल हैं। महिलाएं उद्यमिता के क्षेत्र में भी नई ऊचाइयों की ओर जा रही हैं। यह न केवल अतीत से अलग बात है, बल्कि यह महिलाओं का सम्‍मान है।


    कार्यशाला में बड़ी संख्‍या में महिला अधिकारियों की उपस्थिति पर प्रसन्‍नता व्‍यक्‍त करते हुए डॉ. जितेन्‍द्र सिंह ने कहा कि सुधार के लिए महिला प्रतिभा का होना केवल प्रशासनिक विभाग का हिस्‍सा नहीं है , बल्कि महिलाओं से संबंधित सुधार की जरूरत है। उन्‍होंने बताया कि पेंशन विभाग में हाल में तलाकशुदा बेटियों के संबंध में आदेश में संशोधन किया गया और अब तलाक का मामला लंबित होने पर भी महिला फेमली पेंशन की हकदार है। उन्‍होंने कहा कि भारत में महिलाएं न केवल प्रशासनिक कार्यों में अवसर और उत्‍कृष्‍टता चाहती हैं बल्कि सुरक्षाबलों, रक्षा तथा अंतरिक्ष के क्षेत्र में भी उत्‍कृष्‍ट कार्य कर रही हैं। पहले इन क्षेत्रों में महिलाओं के प्रवेश को अच्‍छा नहीं समझा जाता था। पहले महिलाओं का उपायेग शिक्षण और समाज कल्‍याण के कार्यों में किया जाता था।


    डॉ. जितेन्‍द्र सिंह ने इस अवसर पर आयोजित स्‍पर्धी आयोजनों में श्रेष्‍ठ प्रदर्शन करने वालों को पुरस्‍कार प्रदान किए।


    ***


    एएम/एकेजी/वाईबी-6150

    
    
    (Release ID: 1605569) Visitor Counter : 94
    
    
      Read this release in: English , Urdu