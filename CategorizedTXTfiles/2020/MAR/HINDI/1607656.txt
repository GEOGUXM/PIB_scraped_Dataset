      प्रधानमंत्री कार्यालय

      जनता कर्फ्यू एक लंबी लड़ाई की महज एक शुरुआत है: प्रधानमंत्री
      Posted On: 22 MAR 2020 9:46PM by PIB Delhi


      प्रधानमंत्री श्री नरेन्‍द्र मोदी ने लगातार कई ट्वीट कर कहा है‍ कि यह कोविड-19 के खिलाफ एक लंबी लड़ाई की महज एक शुरुआत है और अभी एक लंबा रास्ता तय करना बाकी है। उन्होंने लोगों को आत्‍मतुष्टि के प्रति आगाह किया और कहा कि इसे सफलता न मानें और इसका मतलब यह नहीं है कि हम सेलिब्रेशन शुरू कर दें। उन्होंने आगे कहा , ‘ आज देशवासियों ने बता दिया कि हम सक्षम हैं और अगर हम निर्णय कर लें तो बड़ी से बड़ी चुनौती को एक होकर हरा सकते हैं। ’


      प्रधानमंत्री ने लोगों से आग्रह किया कि वे समय-समय पर केंद्र सरकार और राज्य सरकारों द्वारा जारी किए जा रहे निर्देशों का जरूर पालन करें। उन्होंने लोगों से कहा कि जिन जिलों और राज्यों में लॉकडाउन की घोषणा की गई है , वहां घरों से बाहर न निकलें। उन्‍होंने कहा कि बहुत जरूरी न हो तो अन्य क्षेत्रों में भी बाहर निकलने से परहेज करें।


      आज का #JantaCurfew भले ही रात 9 बजे खत्म हो जाएगा, लेकिन इसका मतलब यह नहीं है कि हम सेलिब्रेशन शुरू कर दें। इसको सफलता न मानें। यह एक लम्बी लड़ाई की शुरुआत है। आज देशवासियों ने बता दिया कि हम सक्षम हैं, निर्णय कर लें तो बड़ी से बड़ी चुनौती को एक होकर हरा सकते हैं।

      — Narendra Modi (@narendramodi) March 22, 2020

      केंद्र सरकार और राज्य सरकारों द्वारा जारी किए जा रहे निर्देशों का जरूर पालन करें। जिन जिलों और राज्यों में Lockdown की घोषणा हुई है, वहां घरों से बिल्कुल बाहर न निकलें। इसके अलावा बाकी हिस्सों में भी जब तक बहुत जरूरी न हो, तब तक घरों से बाहर न निकलें। #JantaCurfew

      — Narendra Modi (@narendramodi) March 22, 2020

      ********


      एएम /एसकेसी

    
    
    (Release ID: 1607656) Visitor Counter : 135
    
    
      Read this release in: Telugu , English , Marathi , Bengali , Assamese , Punjabi , Gujarati , Odia , Tamil , Kannada , Malayalam