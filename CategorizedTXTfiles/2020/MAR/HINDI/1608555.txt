      विद्युत मंत्रालय

      एसजेवीएन वेंटीलेटर खरीदने के लिए 1 करोड़ रुपये देगा
      Posted On: 27 MAR 2020 11:21AM by PIB Delhi


    केन्‍द्रीय विद्युत मंत्रालय के अंतर्गत एक मिनीरत्‍न पीएसयू , एसजेवीएन लिमिटेड ने कोरोनावायरस (कोविड-19) महामारी से निपटने के लिए अनेक उपाय किए हैं। इस बीमारी ने पूरी दुनिया में तहलका मचा रखा है। संकट की इस घड़ी में , केन्‍द्रीय पीएसयू कोरोनावायरस से निपटने के लिए 1 करोड़ रुपये प्रदान करने पर सिद्धांत रूप सहमत हो गया है।


    एसजेवीएन लिमिटेड के अध्‍यक्ष और प्रबंध निदेशक (सीएमडी) नन्‍द लाल शर्मा ने बताया कि इस राशि का इस्‍तेमाल इंदिरा गांधी मेडिकल हॉस्‍पिटल , शिमला में छह वेंटीलेटर खरीदने के लिए और डॉ. राजेन्‍द्र प्रसाद मेडिकल कॉलेज, टांडा में पांच वेंटीलेटर और खनेरी स्थित रामपुर अस्‍पताल में कुछ वेंटीलेटर खरीदने के लिए किया जाएगा। एसजेवीएन लिमिटेड इन स्‍वास्‍थ्‍य संस्‍थानों को मास्‍क , सैनिटाइजर और दस्‍ताने जैसी आवश्‍यक वस्‍तुएं प्रदान करने के लिए वित्‍तीय सहायता भी देगा।


    ***


    एएम/ केपी

    
    
    (Release ID: 1608555) Visitor Counter : 98
    
    
      Read this release in: English , Marathi , Assamese , Bengali , Punjabi , Gujarati , Odia , Tamil , Telugu , Kannada