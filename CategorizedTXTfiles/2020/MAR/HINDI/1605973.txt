      सड़क परिवहन एवं राजमार्ग मंत्रालय

      सड़क परिवहन तथा राजमार्ग मंत्रालय ने राज्यों/केन्द्र शासित प्रदेशों से सार्वजनिक वाहनों, टर्मिनलों की स्वच्छता के लिए सभी कदम उठाने की सलाह दी
      
      सड़क परिवहन तथा राजमार्ग मंत्रालय ने नोवेल कोरोना वायरस के नियंत्रण के उपाए करने का परामर्श दिया
      
      Posted On: 11 MAR 2020 3:06PM by PIB Delhi


    केन्द्रीय सड़क परिवहन तथा राजमार्ग मंत्रालय ने परिवहन क्षेत्र में कोरोना वायरस को नियंत्रित करने के लिए परामर्श जारी किया है। मंत्रालय ने सलाह दी है कि सार्वजनिक वाहनों में सीट हैंडल तथा अवरोधकों की साफ-सफाई रखने की सलाह दी है। सभी बस टर्मिनलों पर स्वच्छता बढ़ाने और सार्वजनिक वाहनों, बस टर्मिनलों तथा बस अड्डों पर सार्वजनिक स्वास्थ्य के संदेश दिखाना सुनिश्चित किया जाना चाहिए। मंत्रालय ने इस संबंध में सभी आवश्यक समर्थन के लिए तेजी और सक्रियता से कार्रवाई करने का अनुरोध किया है।


    नोवेल कोरोना वायरस के मामलों की 90 से अधिक देशों में पुष्टि को देखते हुए परामर्श में कहा गया है कि स्वास्थ्य और परिवार कल्याण मंत्रालय इस संबंध में केन्द्र सरकार के प्रयासों में समन्वय कर रहा है और भारत में इस बीमारी के प्रभाव को समाप्त करने के लिए राज्य सरकारों के साथ काम कर रहा है।


    केन्द्रीय सड़क परिवहन और राजमार्ग मंत्रालय ने कहा है कि बड़े पैमाने पर सार्वजनिक स्वास्थ्य की समस्या को देखते हुए समन्वित दृष्टिकोण अपनाने की जरूरत है ताकि इसके फैलाव को रोका जा सके। मंत्रालय ने कहा है कि कोरोना वायरस संक्रमण की रोकथाम की तैयारियों के स्वास्थ्य और परिवार कल्याण मंत्रालय के प्रयासों को समर्थन देने के लिए सभी संसाधनों को सक्रिय करने की आवश्यकता है।


    ******


    एएम/एजी/डीके - 6223


    

    
    (Release ID: 1605973) Visitor Counter : 153
    
    
      Read this release in: English , Urdu , Bengali , Gujarati