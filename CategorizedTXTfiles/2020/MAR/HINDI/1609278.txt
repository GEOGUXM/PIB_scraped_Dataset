      रसायन एवं उर्वरक मंत्रालय

      केंद्रीय मंत्री श्री गौड़ा ने कोविड-19 से निपटने में मदद के लिए प्रधानमंत्री राहत कोष में अपने एक मास का वेतन और सांसद निधि से 1 करोड़ रुपये दिए
      Posted On: 30 MAR 2020 2:56PM by PIB Delhi


    केंद्रीय रसायन और उर्वरक मंत्री श्री सदानंद गौड़ा ने कोविड- 19 महामारी से निपटने के लिए चलाए गए राहत कार्यों के लिए प्रधानमंत्री राष्ट्रीय राहत कोष में अपने एक महीने का वेतन तथा सांसद निधि से एक करोड रुपए देने का फैसला किया है।


    श्री गौड़ा ने इसकी घोषणा करते हुए कहा कि कोविड​​- 19 महामारी से लड़ने की तत्काल आवश्यकता के मद्देनजर , मैं अपना एक महीने का वेतन और सांसद निधि से 1 करोड़ रुपये दान कर रहा हूं ताकि इसका इस्तेमाल बचाव और उपचार के कामों के लिए किया जा सके।


    श्री गौड़ा ने यह भी कहा कि प्रधानमंत्री श्री नरेन्द्र मोदी के नेतृत्व में सरकार द्वारा समय-समय पर तेजी से सभी आवश्यक उपाय किए जा रहे हैं। उन्होंने कहा कि राहत उपायों का उद्देश्य आम लोगों विशेषकर गरीबों और श्रमिकों के लिए हर संभव सर्वोत्तम सुरक्षा और स्वास्थ्य देखभाल सुनिश्चित करना है।


    *****


    एएम /एमएस

    
    
    (Release ID: 1609278) Visitor Counter : 89
    
    
      Read this release in: English , Urdu , Assamese , Bengali , Punjabi , Gujarati , Tamil , Telugu , Kannada