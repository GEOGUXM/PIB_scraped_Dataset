      रक्षा मंत्रालय

      भारत इलेक्ट्रॉनिक्स लिमिटेड ने 174 करोड़ रुपये से अधिक अंतरिम लाभांश का भुगतान किया
      Posted On: 12 MAR 2020 4:59PM by PIB Delhi


    रक्षा मंत्री श्री राजनाथ सिंह ने आज नई दिल्‍ली में रक्षा क्षेत्र के सार्वजनिक उपक्रम (डीपीएसयू) , भारत इलेक्ट्रॉनिक्स लिमिटेड (बीईएल) से अंतरिम लाभांश के रूप में 174.43 करोड़ रुपये का चेक प्राप्त किया। बीईएल के अध्यक्ष और प्रबंध निदेशक श्री एम. वी. गौतम ने रक्षा मंत्री को चेक प्रदान किया।


    बीईएल ने वित्तीय वर्ष 2019-20 के लिए अपने शेयरधारकों के लिए 140 प्रतिशत अंतरिम लाभांश (1.40 रुपये प्रति शेयर का एक शेयर मूल्य) घोषित किया है। यह डीपीएसयू में सरकार की हिस्‍सेदारी से संबंधित है। बीईएल ने लगातार 16वें वर्ष अंतरिम लाभांश का भुगतान किया है। इसने वित्त वर्ष 2018-19 के लिए अपनी चुकता पूंजी पर 340 प्रतिशत का कुल लाभांश दिया है। भारत सरकार के पास डीपीएसयू में 51.13 प्रतिशत इक्विटी है।


    सचिव (रक्षा उत्पादन) श्री राज कुमार और रक्षा मंत्रालय और डीपीएसयू के अन्य वरिष्ठ अधिकारी भी इस अवसर पर उपस्थित थे।


    एएम/एसकेएस/एसके-6242

    
    
    (Release ID: 1606146) Visitor Counter : 85
    
    
      Read this release in: English , Urdu