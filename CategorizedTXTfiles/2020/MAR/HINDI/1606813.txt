      गृह मंत्रालय

      केन्‍द्रीय गृह सचिव ने सीमा से सटे देशों नेपाल, भूटान, बांग्लादेश और म्यांमार के साथ कोरोना वायरस के प्रकोप पर अंकुश लगाने के लिए तैयारियों की समीक्षा की
      Posted On: 17 MAR 2020 5:12PM by PIB Delhi


    केन्‍द्रीय गृह सचिव श्री अजय भल्ला ने सीमा से सटे देशों नेपाल , भूटान , बांग्लादेश और म्यांमार के साथ कोरोना वायरस के खतरे पर अंकुश लगाने के लिए तैयारियों की समीक्षा की।


    गृह सचिव ने सचिव सीमा प्रबंधन और बीएसएफ , एसएसबी और असम राइफल्‍स के महानिदेशकों के अलावा उत्तर प्रदेश , उत्तराखंड , बिहार , पश्चिम बंगाल , सिक्किम , असम , अरुणाचल प्रदेश , मिजोरम , मणिपुर , त्रिपुरा , नागालैंड और मेघालय के मुख्‍य सचिवों/ अपर मुख्‍य सचिवों और पुलिस महानिदेशकों/अपर पुलिस महानिदेशकों के साथ वीडियो कॉन्‍फ्रेंस के जरिए बैठक की।


    राज्यों ने बताया कि विभिन्‍न मार्गों पर डॉक्टरों द्वारा नियमित जांच की जा रही है और सीमावर्ती क्षेत्र के लोगों को ग्राम सभाओं के माध्यम से वायरस से संक्रमित होने से बचने के लिए बरती जाने वाली सावधानियों के संबंध में जागरूक किया गया है।


    गृह सचिव ने सभी अधिकारियों से डॉक्‍टरों की चौबीस घंटे तैनाती और आवश्‍यक परीक्षण किट एवं अन्‍य चिकित्‍सा सामग्रियों की आपूर्ति सुनिश्चित करने का आग्रह किया ताकि बिना किसी चूक के सौ फीसदी परीक्षण किया जा सके।


    ***


    एएम/एके/वीके-6311

    
    
    (Release ID: 1606813) Visitor Counter : 98
    
    
      Read this release in: English , Urdu , Marathi , Bengali , Malayalam