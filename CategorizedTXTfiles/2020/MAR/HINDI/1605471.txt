      स्‍वास्‍थ्‍य एवं परिवार कल्‍याण मंत्रालय

      कोरोना वायरस कोविड-19 पर अब तक की स्थिति
      Posted On: 05 MAR 2020 7:17PM by PIB Delhi


    कोविड-19 के पॉजिटिव मामलों की कुल संख्‍या अब 30 हो गई है। इसमें केरल के 3 मामले भी शामिल हैं, जिन्हें अब डिस्‍चार्ज कर दिया गया है। इसके अलावा, दिल्‍ली तथा एनसीआर से तीन (3) (दो मयूर विहार और पेटीएम से जो इटली से लौटे हैं और एक गाजियाबाद से जो ईरान से लौटा है); दिल्‍ली के पहले मामले के संपर्क में आने वाले छह (6) व्‍यक्ति, जो इटली से लौटे हैं; एक (1) तेलंगाना से जो दुबई से लौटा है और सिंगापुर कॉन्‍टैक्‍ट है; 16 इटली और एक ड्राइवर (भारतीय) जो इस टूरिस्‍ट ग्रुप में शामिल था।


    इसके अतिरिक्‍त, तेलंगाना के दो संदिग्‍ध मामले एनआईवी, पुणे में जांच होने पर नेगेटिव पाए गए हैं। इटली के 14 व्‍यक्ति तथा सभी भारतीय व्‍यक्तियों की स्थिति स्थिर है और इन पर नजर रखी जा रही है।


    अभी तक एयरपोर्टों पर 6550 फ्लाइटों से कुल 6,49,452 यात्रियों की जांच की गई है। इसके अलावा, 29607 व्‍यक्तियों को आईडीएसपी कम्‍यूनिटी सर्विलांस में रखा गया है और इनके संपर्क में आने वाले व्‍यक्तियों पर नजर रखी जा रही है।


    MV

    
    
    (Release ID: 1605471) Visitor Counter : 180
    
    
      Read this release in: English , Punjabi