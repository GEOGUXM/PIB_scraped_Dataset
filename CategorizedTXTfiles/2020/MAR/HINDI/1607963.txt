      पेट्रोलियम एवं प्राकृतिक गैस मंत्रालय

      श्री धर्मेंद्र प्रधान ने पेट्रोलियम एवंप्राकृतिक गैस और इस्‍पात मंत्रालयों के समस्‍त पीएसयू के सीएमडी के साथ वीडियो कांफ्रेंस की
      
      आवश्‍यक वस्‍तुओं की आपूर्ति और ऐहतियाती उपायों की समीक्षा की
      Posted On: 24 MAR 2020 5:20PM by PIB Delhi


    पेट्रोलियम एवं प्राकृतिक गैस और इस्‍पात मंत्री श्री धर्मेंद्र प्रधान ने आज समस्‍त सार्वजनिक क्षेत्र के उपक्रमों (पीएसयू) के सीएमडी के साथ वीडियो कांफ्रेंस की। देश में पेट्रोलियम उत्‍पादों की आपूर्ति,तेल शोधन इकाइयों, टर्मिनल्‍स और इस्‍पात संयंत्रों के परिचालन की स्थिति तथा कर्मचारियों और उनके परिजनों की सुरक्षा के लिए किए जा रहे उपायों की समीक्षा की।


    बाद में श्री प्रधान ने एक वक्‍तव्‍य जारी कर कहा , “ हम यह सुनिश्चित करने के लिए काम कर रहे हैं कि जनता को आवश्यक उत्पादों की आपूर्ति बाधित न हो। साथ ही हम अपनी टीम के सदस्यों की सुरक्षा सुनिश्चित कर रहे हैं। ”


    उन्‍होंने कहा , “ हमारी टीम के सदस्य जो अपनी परवाह न करते हुए सेवाएं प्रदान कर रहे हैं और यह सुनिश्चित कर रहे हैं कि आवश्यक आपूर्ति बाधित न होने पाए , प्रशंसा के पात्र हैं। मैंने सभी सीएमडी को हमारे कर्मचारियों और उनके परिवार के सदस्यों की सुरक्षा और कल्‍याण सुनिश्चित करने के लिए हरसंभव कदम उठाने केनिर्देश दिए हैं।


    उन्‍होंने कहा , “ यह चुनौतीपूर्ण समय है। हम हर हाल मेंदृढ़ रहेंगे , हर हाल में जीतेंगे। हमारी टीम चुनौतियों का सामना करने के लिए पूरी तरह तैयार है। हम सभी एकजुट होकरविजय हासिल करेंगे। ”


    ******


    एएम/आरके

    
    
    (Release ID: 1607963) Visitor Counter : 96
    
    
      Read this release in: English