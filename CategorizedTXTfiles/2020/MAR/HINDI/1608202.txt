      विद्युत मंत्रालय

      पीएफसी ने राजस्थान में कोविड-19 से लड़ने के लिए मदद दी
      Posted On: 25 MAR 2020 7:25PM by PIB Delhi


    केंद्रीय विद्युत मंत्रालय के तहत आने वाले केंद्रीय सार्वजनिक क्षेत्र के उपक्रम और बिजली क्षेत्र में अग्रणी एनबीएफसी पावर फाइनेंस कॉर्पोरेशन लिमिटेड ( पीएमसी ) ने भारतीय रेड क्रॉस सोसाइटी को 50 , 00 , 000 (पचास लाख) रुपये वित्तीय सहायता प्रदान करने के लिए सिद्धांत रूप में सहमति व्यक्त की है।


    सीएसआर पहल के तहत पीएफसी की तरफ से मुहैया कराई जाने वाली वित्तीय मदद के जरिये राजस्थान के विभिन्न हिस्सों में कोविड-19 के संक्रमण से बचाव के लिए मास्क और सैनिटाइजर वितरित किए जाएंगे। मास्क और सैनिटाइजर वितरण का काम भारतीय रेड क्रॉस सोसाइटी के जरिये किया जाएगा। पीएफसी का यह कदम इसलिए भी महत्वपूर्ण है क्योंकि राजस्थान में जयपुर भारत में कोरोना वायरस के एक केंद्र के रूप में उभरा है।


    ***


    एएम / वीएस / एसके-

    
    
    (Release ID: 1608202) Visitor Counter : 74
    
    
      Read this release in: English , Assamese , Punjabi , Gujarati , Telugu