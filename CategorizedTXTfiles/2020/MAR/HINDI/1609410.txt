      सूचना और प्रसारण मंत्रालय

      टेलीविजन के स्वर्णिम युग को फिर वापस लाने के लिए तैयार दूरदर्शन
      
      सूचना एवं प्रसारण मंत्रालय का केबल परिचालकों को निर्देश, अनिवार्य रूप से दिखाए जाएं दूरदर्शन, लोकसभा टीवी और राज्यसभा टीवी चैनल

      Posted On: 30 MAR 2020 8:32PM by PIB Delhi

    दूरदर्शन ने टेलीविजन पर उसके स्वर्णिम युग को फिर से लौटाकर लॉकडाउन के दौरान लोगों के घरों में रुके रहने को ज्यादा आनंदप्रद बनाने की पूरी तैयारी कर ली है। इस क्रम में निम्नलिखित धारावाहिकों को पुनः प्रसारित किए जाने की योजना हैः


    1. चाणक्य : अप्रैल, 2020 के पहले सप्ताह से डीडी भारती पर दोपहर में रोजाना चंद्रप्रकाश द्विवेदी द्वारा निर्देशित इस धारावाहिक का प्रसारण शुरू करने की योजना बनाई गई है। इसके 47 एपिसोड का प्रसारण किया जाएगा।


    2. उपनिषद गंगा : अप्रैल, 2020 के पहले सप्ताह से डीडी भारती पर दोपहर के समय चिन्मय मिशन ट्रस्ट द्वारा निर्मित और डॉ. चंद्रप्रकाश द्विवेदी द्वारा निर्देशित इस धारावाहिक का प्रसारण शुरू किया जाएगा। चैनल पर इसके 52 एपिसोड दिखाने की योजना है।


    3. शक्तिमान : डीडी नेशनल नेटवर्क पर अप्रैल, 2020 से रोजाना दोपहर 1 बजे से एक घंटे के लिए मुकेश खन्ना अभिनीत चर्चित धारावाहिक का प्रसारण शुरू करने की योजना है।


    4. श्रीमान श्रीमती : डीडी नेशनल पर अप्रैल, 2020 से दोपहर 2 बजे से मार्कंड अधिकारी द्वारा निर्मित इस हास्य धारावाहिक का प्रसारण एक बार फिर से शुरू होगा।


    5. कृष्णा काली : डीडी नेशनल पर रात 8.30 बजे से रोजाना इस धारावाहिक का प्रसारण शुरू होगा। इसके 18 एपिसोड दिखाए जाने की योजना है।


    इससे पहले 28 मार्च, 2020 से निम्नलिखित टीवी धारावाहिकों का प्रसारण शुरू हो चुका है।


    1. रामायण : रामानंद सागर द्वारा निर्देशित इस धारावाहिक के 78 एपिसोड (प्रत्येक 35 मिनट का) और 30 एपिसोड (प्रत्येक 30 मिनट का) का प्रसारण रोजाना डीडी नेशनल पर सुबह 9 बजे और रात 9 बजे किया जा रहा है।


    2. महाभारत : इस धारावाहिक के 97 एपिसोड (45 मिनट) दोपहर 12 बजे और शाम 7 बजे प्रसारित किए जा रहे हैं।


    3. ब्योमकेश बख्शी : इसके 52 एपिसोड पूर्वाह्न 11 बजे रोज एक घंटे के लिए प्रसारित किए जा रहे हैं।


    4. सर्कस : शाहरुख खान अभिनीत इस धारावाहिक के 19 एपिसोड शाम को 8 बजे प्रसारित किए जा रहे हैं।


    5. हम हैं ना : इसके 60 एपिसोड का प्रसारण 28.03.2020 से डीडी नेशनल नेटवर्क पर रोज रात 10 बजे किया जा रहा है।


    6. तू तोता, मैं मैना : इस धारावाहिक के 26 एपिसोड का प्रसारण डीडी नेशनल नेटवर्क पर 28.03.2020 से रोजाना रात 10 बजे से शुरू हो गया है।


    एक बार फिर इस बात का उल्लेख किया जाता है कि सभी डीटीएच / केबिल परिचालकों के लिए केबल टेलीविजन नेटवर्क्स (विनियमन) अधिनियम के तहत डीडी चैनलों के साथ ही लोकसभा और राज्यसभा चैनल को दिखाना अनिवार्य है। इन चैनलों को नहीं दिखाने पर अधिनियम की धारा 11, 12 और 18 के अंतर्गत उनके खिलाफ कार्रवाई की जा सकती है।


    अगर दर्शक इच्छित डीडी चैनल नहीं देख पा रहे हैं तो वे इस संबंध में निकट के दूरदर्शन केंद्र के प्रमुख से या ई-मेल ddpb.inform@gmail.com पर शिकायत कर सकते हैं। इस संबंध में सूचना और प्रसारण मंत्रालय द्वारा एक पत्र जारी कर दिया गया है।


    *****


    एएम / एमपी

    
    
    (Release ID: 1609410) Visitor Counter : 728
    
    
      Read this release in: English , Marathi , Bengali , Assamese , Punjabi , Gujarati , Odia , Tamil , Telugu