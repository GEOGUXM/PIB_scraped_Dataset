      सूचना और प्रसारण मंत्रालय

      केंद्रीय मंत्री श्रीमती स्मृति ईरानी कल नई दिल्ली में ‘उभरते भारत में महिलाएं’ विषय पर एक कार्यक्रम की अध्यक्षता करेंगी
      Posted On: 06 MAR 2020 6:10PM by PIB Delhi


    सूचना और प्रसारण मंत्रालय के अंतर्गत पत्र सूचना कार्यालय (पीआईबी) और भारतीय जनसंचार संस्थान (आईआईएमसी) ने अंतर्राष्‍ट्रीय महिला दिवस की पूर्व संध्‍या पर 7 मार्च , 2020 को "उभरते भारत में महिलाएं" विषय पर राष्‍ट्रीय मीडिया केन्‍द्र में दोपहर 12 बजे एक कार्यक्रम का संयुक्त रूप से आयोजन किया है।


    केंद्रीय महिला और बाल विकास तथा वस्‍त्र मंत्री श्रीमती स्मृति जुबिन ईरानी ‘ उभरते भारत में महिलाएं ’ विषय पर मुख्‍य भाषण देंगी। समारोह के दौरान श्रीमती ईरानी आईआईएमसी द्वारा तैयार एक रिपोर्ट "दक्षिण एशिया में मीडिया में महिलाओं की स्थिति" जारी करेंगी।


    प्रोफेसर और एंबेसडर , दक्षिण एशिया महिला नेटवर्क (स्वान) की संस्थापक ट्रस्टी और संयोजक सुश्री वीणा सीकरी रिपोर्ट पर एक संक्षिप्त नोट देंगी । इसके बाद भारतीय महिला प्रेस कोर की अध्यक्ष सुश्री ज्योति मल्होत्रा संबोधित करेंगी।


    सूचना और प्रसारण मंत्रालय के वरिष्ठ अधिकारी और विभिन्न मीडिया प्रमुख भी आयोजन के दौरान उपलब्ध रहेंगे।


    ***


    एएम / केपी/एसएस-615 7

    
    
    (Release ID: 1605620) Visitor Counter : 100
    
    
      Read this release in: English