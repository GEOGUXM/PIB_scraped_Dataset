      नागरिक उड्डयन मंत्रालय

      हैदराबाद मेंविंग्स इंडिया 2020 प्रारंभ; 100 से अधिक कंपनियों की प्रदर्शनी और 20 से अधिक राज्यों की भागीदारी
      
      उड़ान योजना के अंतर्गत 48 नए हवाई अड्डे संचालित; अगले पांच वर्षों में 100 हवाई अड्डे तैयार होंगे
      
      क्षेत्रीय कनेक्टीविटी योजना के अंतर्गत उड़ान 4.0+ और भारतीय विमानन क्षेत्र के बदलते स्वरूप पर नॉलेज पेपर जारी

      Posted On: 13 MAR 2020 5:59PM by PIB Delhi

    नागर विमानन और एयरोस्पेसकी द्विवार्षिक प्रदर्शनी विंग्स इंडिया 2020 आज हैदराबाद के बेगमपेट हवाई अड्डे पर प्रारंभ हुआ। यह प्रदर्शनी नागर विमानन मंत्रालय द्वारा भारतीय विमान पत्तन प्राधिकरण और भारतीय वाणिज्य और उद्योग मंडल (फिक्की) के सहयोग से आयोजित की गई है। इस प्रदर्शनी में 100 से अधिक कंपनियां, 20 से अधिक राज्य और 500 से अधिक प्रतिनिधि भाग ले रहे हैं।


    विंग्स इंडिया 2020 का उद्घाटन तेलंगाना सरकार के वाणिज्य और उद्योग, आईटी इलेक्ट्रॉनिक्स और संचार तथा पालिका प्रशासन और शहरी विकास मंत्री श्री के. टी. रामा राव, पुड्डुचेरी के स्वास्थ्य एवं पर्यटन मंत्रीश्री मल्लादी कृष्णा राव, नागर विमानन मंत्रालय की संयुक्त सचिव श्रीमती उषा पाधी, विमानपत्तन प्राधिकरण के अध्यक्ष श्री अरविंद सिंह, फिक्की की अध्यक्षडॉ. संगीता रेड्डी तथा श्री आनंद सटेंली ने किया। विंग्स इंडिया 2020 का विषय ‘ सभी के लिए उड़ान ’ है।


    श्रीमती उषा पाधी ने कहा कि भारत विमानन क्षेत्र के विकास का केन्द्र बनने के लिए तैयार है। उन्होंने कहा कि विमानन क्षेत्र किसी भी विकासशील देश के लिए अत्यंत महत्वपूर्ण है और नागर विमानन क्षेत्र के प्रत्येक व्यक्ति को समन्वय के साथ काम करना है ताकि सुरक्षा सुनिश्चित हो सके।


    विमानपत्तन प्राधिकरण के अध्यक्ष श्री अरविंद सिंह ने कहा कि भारत के हवाई अड्डों का तेजी से विकास होने से भारत में व्यापार और पर्यटन के अवसर को प्रोत्साहन मिलेगा।


    फिक्की की अध्यक्ष डॉ. संगिता रेड्डी ने कहा कि यह प्रदर्शनी छोटे तौर पर आयोजित की जा रही है और लोगों की सक्रिनिंग की जा रही है।


    इस अवसर पर उड़ान 4.0 + क्षेत्रीय कनेक्टिविटी योजना के अंतर्गत विमानन क्षेत्र के बदलते स्वरूप से नॉलेज पेपर जारी किया गया है।


    ***


    एएम/एकेजी/डीसी-62 6 7

    
    
    (Release ID: 1606394) Visitor Counter : 103
    
    
      Read this release in: English