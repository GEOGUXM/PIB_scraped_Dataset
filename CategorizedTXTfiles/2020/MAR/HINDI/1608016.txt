      रेल मंत्रालय

      भारतीय रेल की उत्पादन इकाइयों को जरुरत पड़ने पर आवश्यक चिकित्सा सामग्री के उत्पादन की संभावनाओं का पता लगाने के लिए कहा गया
      Posted On: 24 MAR 2020 6:05PM by PIB Delhi


      वैश्विक महामारी कोविड-19 के मद्देनजर उत्पादन इकाइयों तथा जोनल रेलवे कार्यशालाओं के साथ परामर्श के आधार पर रेल मंत्रालय ने ऐसी आवश्यक सामग्री के उत्पादन का निर्णय लिया है जिसका उपयोग इस महामारी से प्रभावित लोगों के इलाज के लिए किया जा सकेगा। इसके लिए चितरंजन लोको वर्क्स, चितरंजन ; इंटीग्रल कोच फैक्ट्री, चेन्नई; रेल कोच फैक्ट्री, कपूरथला ; डीजल लोको वर्क्स, वाराणसी; रेल व्हील फैक्ट्री, येलहंका जैसी उत्पादन इकाइयों की विनिर्माण सुविधाओं का उपयोग किया जाएगा।


      रेलवे बोर्ड ने अस्पताल के बिस्तर, चिकित्सा ट्रॉलियां, क्वॉरंटाइन सुविधाएं, स्टैंड, स्ट्रेचर, फुटस्टेप, हॉस्पीटल लॉकर, स्टैंड के साथ वॉशबेसिन, वेंटीलेटर, मास्क, सेनीटाइजर (पीपीई), पानी की टंकियां जैसी सामग्री के उत्पादन निर्माण की संभावनाओं का पता लगाने के लिए उपरोक्त उत्पादन इकाइयों के महाप्रबंधकों को आवश्यक निर्देश जारी किए हैं।


      रेलवे बोर्ड ने महाप्रबंधकों को जिम्मेदारी सौंपी है कि वे जोन के प्रधान मुख्य चिकित्सा निदेशक/उत्पादन इकाई के परामर्श से अल्प अवधि में बड़े पैमाने पर इन वस्तुओं के निर्माण की संभावनाओं का पता लगाएं।


      *****


      एएम/जेके/डीसी-


    

    
    (Release ID: 1608016) Visitor Counter : 47
    
    
      Read this release in: English