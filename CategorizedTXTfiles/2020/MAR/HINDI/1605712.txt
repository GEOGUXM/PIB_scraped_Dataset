      महिला एवं बाल विकास मंत्रालय

      राष्ट्रपति ने नारी शक्ति पुरस्कार 2019 प्रदान किए
      
      समाज में किए गए उत्कृष्ट योगदान के लिए 15 महिलाओं को सम्मानित किया गया

      Posted On: 08 MAR 2020 12:02PM by PIB Delhi

    राष्ट्रपति रामनाथ कोविंद ने आज अंतरराष्‍ट्रीय महिला दिवस के अवसर पर राष्ट्रपति भवन में आयोजित एक विशेष समारोह में वर्ष 2019 के लिए नारी शक्ति पुरस्कार प्रदान किए। यह पुरस्कार 15 प्रतिष्ठित महिलाओं को विशेष रूप से असहाय और वंचित महिलाओं के उत्‍थान की दिशा में किए गए उत्‍कृष्‍ट प्रयासों के लिए प्रदान किये गये। नारी शक्ति पुरस्‍कार के लिए नामित केरल के कोल्लम के अलाप्पुझा की भागीरथी अम्मा पुरस्कार प्राप्त करने के लिए दिल्ली नहीं आ सकीं।


    नारी शक्ति पुरस्कार महिला और बाल विकास मंत्रालय की एक पहल है जो व्यक्तियों और संस्थानों द्वारा समाज में महत्‍वपूर्ण और सकारात्मक बदलाव की दिशा में किए गए असाधारण योगदान को स्‍वीकारोक्ति देने के रूप में मनाया जाता है। इन उत्कृष्ट महिलाओं ने सतत विकास लक्ष्यों के लिए 2030 एजेंडा को आगे बढ़ाने के साथ महिलाओं के अधिकारों की रक्षा की दिशा में भी महत्‍वपूर्ण योगदान दिया है। ये पुरस्कार समाज की उन्नति में महिलाओं को समान भागीदारी के रूप में मान्यता देने का एक प्रयास है।


    पुरस्‍कार प्राप्तकर्ताओं ने अपने सपनों को साकार करने की दिशा में आयु, क्षेत्रीय बाधाओं अथवा संसाधनों परवाह नहीं की। उनकी यह अदम्य भावना समाज में व्‍यापक स्‍तर पर युवा भारतीयों की सोच, विशेष रूप से न सिर्फ लैंगिक रूढ़िवादियों को तोड़ने अपितु लैंगिक असमानता और भेदभाव को समाप्‍त करने के लिए प्रेरित करेगी।


    वर्ष 2019 के नारी शक्ति पुरस्‍कार विजेता कृषि, खेल, हस्तशिल्प, वनीकरण और वन्यजीव संरक्षण, सशस्त्र बलों और शिक्षा जैसे विविध क्षेत्रों से हैं।


    पुरस्कार प्राप्‍तकर्ताओं की सूची इस प्रकार है:

                                                                                      
क्र. सं.  नाम                              श्रेणी     राज्‍य                          
                                                                                      
                                                                                      
                                                                                      
1         पदाला भूदेवी                     व्यक्तिगत  श्रीकाकुलम, आंध्र प्रदेश        
                                                                                      
                                                                                      
                                                                                      
2         बीना देवी                        व्यक्तिगत  मुंगेर, बिहार                   
                                                                                      
                                                                                      
                                                                                      
3         आरिफा जान                        व्यक्तिगत  श्रीनगर, जम्‍मू और कश्‍मीर      
                                                                                      
                                                                                      
                                                                                      
4         चामी मुर्मू                      व्यक्तिगत  राजनगर, सरायकेला खरसावां, झारखंड
                                                                                      
                                                                                      
                                                                                      
5         निलजा बांगमो                     व्यक्तिगत  लेह, लद्दाख                     
                                                                                      
                                                                                      
                                                                                      
6         रश्मि उर्धावरेश                  व्यक्तिगत  पुणे, महाराष्‍ट्र               
                                                                                      
                                                                                      
                                                                                      
7         सरदारनी मान कौर                  व्यक्तिगत  पटियाला, पंजाब                  
                                                                                      
                                                                                      
                                                                                      
8         कलावती देवी                      व्यक्तिगत  कानपुर, उत्‍तर प्रदेश           
                                                                                      
                                                                                      
                                                                                      
9         ताशी और नुंगशी मलिक              व्यक्तिगत  देहरादून, उत्‍तराखंड            
                                                                                      
                                                                                      
                                                                                      
10        कुशिकी चक्रवर्ती                 व्यक्तिगत  कोलकाता, पश्चिम बंगाल           
                                                                                      
                                                                                      
                                                                                      
11        भगीरथी अम्मा और कारथायिनी अम्मा  व्यक्तिगत  कोल्‍लम, अलाप्‍पुझा, केरल       
                                                                                      
                                                                                      
                                                                                      
12        अवनी चतुर्वेदी                   व्यक्तिगत  रीवा, मध्‍य प्रदेश,             
                                                                                      
                                                                                      
          भावना कांत                                  दरभंगा, बिहार                   
                                                                                      
                                                                                      
          मोहना सिंह                                  आगरा, उत्‍तर प्रदेश             
                                                                                      
                                                                                      
                                                      भारतीय वायु सेना                
                                                                                      
                                                                                      

    ***


    एएम/एसएस/एमबी-6174

    
    
    (Release ID: 1605712) Visitor Counter : 215
    
    
      Read this release in: English , Urdu