      गृह मंत्रालय

      श्री नित्यानंद राय ने भारतीय भूमि पत्‍तन प्राधिकरण के 8वें स्थापना दिवस पर आयोजित कार्यक्रम की अध्यक्षता की
      Posted On: 02 MAR 2020 7:04PM by PIB Delhi


    केंद्रीय गृह राज्य मंत्री श्री नित्यानंद राय ने आज नई दिल्ली में आयोजित भारतीय भूमि पत्तन प्राधिकरण (एलपीएआई) के 8वें स्थापना दिवस पर मुख्य अतिथि के रूप में कार्यक्रम की अध्यक्षता की।


    अपने संबोधन में केंद्रीय गृह राज्‍य मंत्री ने सीमा पार व्यापार की सुविधा के लिए सीमावर्ती बुनियादी ढांचे के निर्माण और भारत की भूमि सीमाओं पर यात्रा के लिए किए गए उत्कृष्ट कार्य को लेकर भारतीय भूमि पत्तन प्राधिकरण की सराहना की। उन्होंने डेरा बाबा नानक , करतारपुर साहिब कॉरिडोर में यात्री टर्मिनल भवन के निर्माण के लिए एलपीएआई की सराहना करते हुए कहा कि इस उपलब्धि से पूरे देश को गर्व है।


    भूमि पत्‍तन के विभिन्न पहलुओं पर चर्चा - यात्रा और क्षेत्रीय कनेक्टिविटी के लिए गेम चेंजर , एकीकृत चेक पोस्ट (आईसीपी) में कार्गो संचालन संबंधी चुनौतियां और उनकी बुनियादी सुविधाओं की जरूरत ने इस आयोजन को अधिक महत्‍वपूर्ण बनाया।


    इस अवसर पर उपस्थित अन्य गणमान्य व्यक्तियों में सीमा प्रबंधन सचिव श्री एन.एन. सिन्हा , नेपाल के दूतावास के सेकंड सेक्रेटरी , भारत सरकार के वरिष्ठ अधिकारी , शिक्षाजगत और एशियाई विकास बैंक (एडीबी) , भारतीय अंतर्राष्‍ट्रीय विदेश व्‍यापार (आईआईएफटी) , कट्स इंटरनेशनल , आरआईएस और आईसीआरआईईआर के पेशेवर शामिल थे।


    एएम/एसकेएस/एसके-6063


    

    
    (Release ID: 1604958) Visitor Counter : 77
    
    
      Read this release in: English