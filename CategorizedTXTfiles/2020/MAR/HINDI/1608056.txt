      शिक्षा मंत्रालय

      मानव संसाधन विकास मंत्रालय और उसके स्वायत्त तथा अधीनस्थ संस्थान तीन सप्ताह की अवधि के लिए बंद रहेंगे
      Posted On: 25 MAR 2020 12:05PM by PIB Delhi


      मानव संसाधन मंत्रालय ने निर्देश दिया है कि गृहमंत्रालय द्वारा 24 मार्च 2020 को जारी किए गए आदेश के अनुपालन में , मानव संसाधन विकास मंत्रालय और उसके स्वायत्त तथा अधीनस्थ संस्थानों के सभी कार्यालय तीन सप्ताह की अवधि के लिए बंद रहेंगे , लेकिन इस दौरान सभी अधिकारी और कर्मचारी उक्त आदेश के अनुसार घर से काम करेंगे।


      इस अवधि में ब्यूरो और विभागों के प्रमुख यह सुनिश्चित करेंगे कि भुगतान से संबंधित सभी वित्तीय मामलों विशेष रूप से वेतन और पेंशन जारी करने को सही तरीके से निबटाया जाए।


      मानव संसाधन विकास मंत्रालय ने सीबीएसई , एनआईओएस और एनटीए को परीक्षाओं के संशोधित कार्यक्रम तैयार करने का भी निर्देश दिया है। इसके साथ ही स्वायत्त निकायों और एनसीईआरटी को वैकल्पिक शैक्षणिक कैलेंडर तैयार करने को कहा गया है।


      *****


      एएम / एमएस

    
    
    (Release ID: 1608056) Visitor Counter : 332
    
    
      Read this release in: English , Bengali , Assamese , Punjabi , Gujarati , Tamil , Telugu , Kannada , Malayalam