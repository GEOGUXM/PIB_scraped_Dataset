      रक्षा मंत्रालय

      भारत डायनामिक्स लिमिटेड ने 100 करोड़ रुपये के अंतरिम लाभांश का भुगतान किया
      Posted On: 05 MAR 2020 2:36PM by PIB Delhi


    रक्षा मंत्री श्री राजनाथ सिंह ने आज सार्वजनिक क्षेत्र के रक्षा उपक्रम (डीपीएसयू ) भारत डायनामिक्स लिमिटेड (बीडीएल ) से अंतरिम लाभांश के रूप में 100.518 करोड़ रुपये का चेक प्राप्त किया। बीडीएल के अध्यक्ष एवं प्रबंध निदेशक कमोडोर सिद्धार्थ मिश्रा (सेवानिवृत्त) ने रक्षा मंत्री को यह चेक प्रदान किया।


    हैदराबाद स्थित सार्वजनिक क्षेत्र के रक्षा उपक्रम भारत डायनामिक्स लिमिटेड ने वित्त वर्ष 2019-20 के लिए 10 रुपये मूल्य के प्रत्येक शेयर पर 6.25 रुपये के अंतरिम लाभांश की घोषणा की। कंपनी द्वारा घोषित यह अंतरिम लाभांश 183.28 करोड़ की प्रदत्त शेयर पूंजी का 62.5 प्रतिशत है।


    इस अवसर पर सचिव (रक्षा उत्पादन) श्री राज कुमार और रक्षा मंत्रालय तथा बीडीएल के अन्य वरिष्ठ अधिकारी भी उपस्थित थे।


    *****


    एएम/एके- 6122

    
    
    (Release ID: 1605374) Visitor Counter : 101
    
    
      Read this release in: English , Urdu