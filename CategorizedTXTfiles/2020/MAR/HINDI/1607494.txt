      उप राष्ट्रपति सचिवालय

      इस रविवार घरों में रहकर अपनी एवं दूसरों की देखभाल करें- उप राष्‍ट्रपति ने लोगों से अपील की
      
      प्रत्‍येक नागरिक को कोरोना वायरस द्वारा उत्‍पन्‍न चुनौती का सामना करने में दिशा-निर्देश देने तथा दूसरों को प्रेरित करने को कहें
      
      श्री नायडू ने राजनीतिक दलों एवं अन्‍य सभी से एक साथ मिलकर कोरोना वायरस का मुकाबला करने को कहा

      Posted On: 21 MAR 2020 3:49PM by PIB Delhi

    उप राष्‍ट्रपति एवं राज्‍य सभा के सभापति श्री एम. वेकैंया नायडू ने आज देश के लोगों से कल (22 मार्च, 2020 को) अपने को घरों में सीमित रखने की अपील की, जिससे कि कोरोना वायरस के प्रसार को प्रभावी तरीके से रोका जा सके। उन्‍होंने कहा कि चूंकि वायरस शारीरिक संपर्क से फैलता है, इसलिए सामाजिक रूप से दूरी बनाकर रखना, इस वायरस की इनक्‍यूबेशन अवधि के दौरान संपर्क से बचने के द्वारा इसके प्रसार को रोकने का एक प्रभावी माध्‍यम है।


    श्री नायडू ने बताया कि प्रधानमंत्री श्री नरेन्‍द्र मोदी की इस रविवार को सामाजिक दूरी बनाकर रखने के द्वारा ‘अपनी तथा दूसरों की देखभाल करने’ के एक प्रभावी माध्‍यम के रूप में ‘जनता कर्फ्यू’ मनाने की अपील की चिकित्‍सा विशेषज्ञों और विश्‍व स्‍वास्‍थ्‍य संगठन द्वारा प्रमुख रूप से हिमायत की जा रही है।


    श्री नायडू ने राजनीतिक दलों, सिविल सोसायटी संगठनों एवं अन्‍य सभी संबंधित पक्षों से कोरोना वायरस द्वारा राष्‍ट्र के समक्ष उत्‍पन्‍न चुनौती का सामूहिक रूप से मुकाबला करने के लिए आगे बढ़कर सहयोग करने की अपील की। उन्‍होंने यह भी कहा कि यह प्रत्‍येक नागरिक की जिम्‍मेदारी है कि वे इस चुनौती का मुकाबला करने की दिशा में दूसरों को शिक्षित एवं प्रोत्‍साहित करें।


    *****


    एएम/एसकेजे/एसएस - 636 4

    
    
    (Release ID: 1607494) Visitor Counter : 148
    
    
      Read this release in: English , Marathi , Bengali