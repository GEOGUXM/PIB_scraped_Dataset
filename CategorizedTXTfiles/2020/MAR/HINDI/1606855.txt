      प्रधानमंत्री कार्यालय

      प्रधानमंत्री ने सऊदी अरब के क्राउन प्रिंस मोहम्मद बिन सलमान के साथ टेलीफोन पर बातचीत की
      Posted On: 17 MAR 2020 9:14PM by PIB Delhi


    प्रधानमंत्री श्री नरेंद्र मोदी ने आज सऊदी अरब के क्राउन प्रिंस मोहम्मद बिन सलमान के साथ टेलीफोन पर बातचीत की। दोनों नेताओं ने कोविड- 19 महामारी को लेकर वैश्विक हालातों पर चर्चा की।


    प्रधानमंत्री ने इस वैश्विक चुनौती से निपटने के लिए साझा प्रयासों की आवश्यकता पर जोर दिया , जिसने न केवल हजारों लोगों के स्वास्थ्य और कल्याण को प्रभावित किया है , बल्कि इससे दुनिया के कई हिस्सों में अर्थव्यवस्था पर प्रतिकूल असर पड़ने का खतरा पैदा हो गया है।


    इस संदर्भ में प्रधानमंत्री ने हाल ही में भारत की तरफ से आयोजित सार्क देशों की एक वीडियो कॉन्फ्रेंस का भी उल्लेख किया।


    दोनों नेताओं ने सहमति व्यक्त की कि सऊदी अरब के नेतृत्व में इसी तरह की कवायद जी- 20 देशों के समूह की ओर से भी की जानी चाहिए जिससे वैश्विक स्तर पर लाभ मिलेगा। दोनों नेताओं ने कोविड 19 से पैदा होने वाली वैश्विक चुनौतियों के समाधान के विशिष्ट उपायों पर भी चर्चा की।


    प्रधानमंत्री और क्राउन प्रिंस ने तय किया कि उनके अधिकारी इस संबंध में निरतंर संपर्क में रहेंगे।


    ***


    एएम/केजे – 6315

    
    
    (Release ID: 1606855) Visitor Counter : 84
    
    
      Read this release in: English , Urdu , Marathi , Bengali , Punjabi , Gujarati , Odia , Tamil , Telugu , Kannada