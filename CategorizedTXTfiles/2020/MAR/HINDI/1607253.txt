      रेल मंत्रालय

      रेलवे द्वारा कोविड-19 के कारण यात्राओं को रोकने के लिए वरिष्ठ नागरिकों को दिए जाने वाले रियायतों को वापस लेने का निर्णय
      
      यह निर्णय कोविड-19 के प्रसार पर अंकुश लगाने और जनसंख्या के सबसे कमजोर वर्ग यानी पुरानी बीमारी वाले व्यक्तियों और वरिष्ठ नागरिकों की रक्षा करने के लिए लिया गया है
      
      Posted On: 19 MAR 2020 5:26PM by PIB Delhi


    कोविड-1 9 वायरस के प्रसार को रोकने और बुजुर्ग नागरिकों के लिए वर्तमान समय में यात्रा से संबंधित जोखिमों को कम करने के लिए , भारतीय रेलवे द्वारा वरिष्ठ नागरिकों के लिए विशेष प्रोत्साहनों को खत्म करके उनके गैर-आवश्यक यात्राओं को हतोत्साहित करने की दिशा में कदम उठाया गया है, जो कि वर्तमान समय में उनकी यात्रा के लिए प्रदान किया जाता है। भारतीय रेलवे द्वारा वरिष्ठ नागरिकों के लिए अनारक्षित और आरक्षित खंडों वाले टिकटों की रियायती बुकिंग को 20 मार्च के 00.00 समय से लेकर अगले निर्देश तक के लिए वापस ले लिया गया है। यह कदम कोविड-1 9 को ध्यान में रखते हुए गैर आवश्यक यात्राओं को हतोत्साहित करने के लिए उठाया गया है।


    यह देखा गया है कि कोविड​​-19 वायरस का प्रसार होने और मृत्यु दर का सबसे ज्यादा जोखिम वरिष्ठ नागरिकों के लिए है, क्योंकि उम्र बढ़ने के साथ-साथ संवेदनशीलता बढ़ जाती है। कोरोना वायरस पर डब्ल्यूएचओ संयुक्त मिशन की एक रिपोर्ट के अनुसार , " इस गंभीर बीमारी और इसके कारण होने वाली मृत्यु दर में उच्चतम जोखिम रखने वाले व्यक्तियों में ज्यादातर 60 वर्ष से अधिक उम्र के लोग शामिल हैं"। इसमें आगे कहा गया है कि उम्र बढ़ने के साथ ही मृत्यु दर की संभावनाएं बढ़ जाती है और इसमें 80 वर्ष से ज्यादा उम्र के लोगों की मृत्यु दर (सीएफआर 21.9%) सबसे ज्यादा है।


    कोविड-1 9 वायरस का प्रसार दुनिया में होने और भारत में इन मामलों की बढ़ती संख्या के बीच , इसके प्रसार में कमी लाने और जनसंख्या के सबसे कमजोर समूह यानी पुरानी बीमारी वाले लोगों और विशेष रूप से वरिष्ठ नागरिकों की रक्षा करना अनिवार्य बन चुका है। इस प्रकार की रियायतों को वापस लेना, सभी लोगों द्वारा अनावश्यक रूप से किए जाने वाले यात्राओं को हतोत्साहित करने के लिए अपनाए जा रहे एक व्यापक योजना का हिस्सा है और इसलिए अनारक्षित और आरक्षित दोनों क्षेत्रों में सभी रियायती टिकटों की बुकिंग को वापस ले लिया गया है, रोगियों , छात्रों और दिव्यांगजनों वाली श्रेणियों को छोड़कर।


    यहां पर उल्लेखनीय है कि वरिष्ठ नागरिकों द्वारा बुकिंग किए गए टिकटों को रद्द करने और रद्दीकरण के बाद बचे हुए शुल्क की वापसी के लिए भारतीय रेलवे को पहले से ही बड़ी संख्या में अनुरोध प्राप्त हो रहे हैं।


    उपरोक्त बातों को ध्यान में रखते हुए, रेलवे द्वारा निम्नलिखित कार्रवाई की जा रही है :


    • वरिष्ठ नागरिकों को आरक्षित और अनारक्षित रेलवे टिकटों पर कोई भी रियायत 20 मार्च 2020 के 00:00 बजे से प्रदान नहीं किया जाएगा।


    • 20 मार्च 2020 से पहले खरीदे गए रेलवे टिकटों पर यात्रा करने वाले लोगों से किराए में आने वाले किसी भी अंतर का वसूली नहीं किया जाएगा।


    रेलवे द्वारा यात्रियों की सुरक्षा के लिए सभी प्रकार का एहतियाती कदम उठाया जा रहा है। कोविड-19 वायरस के प्रसार का मुकाबला करने के लिए सभी देशवासियों के द्वारा सक्रिय सहयोग की आवश्यकता है।


    एम / एके-

    
    
    (Release ID: 1607253) Visitor Counter : 115
    
    
      Read this release in: English , Kannada