      विद्युत मंत्रालय

      कोविड-19 से मुकाबले के लिए पावर फाइनेंस कॉरपोरेशन ने सीएसआर के तहत 200 करोड़ रुपये का योगदान दिया
      Posted On: 31 MAR 2020 8:17PM by PIB Delhi


      विद्युत मंत्रालय के तहत केंद्रीय पीएसयू और प्रमुख एनबीएफसी , पावर फाइनेंस कॉरपोरेशन लिमिटेड ( पीएफसी ) ने कोविड -19 से मुकाबला करने में सहयोग के लिए ' आपात स्थितियों में प्रधानमंत्री नागरिक सहायता और राहत कोष ' ( पीएम - केयर्स फंड ) में 200 करोड़ रुपये का योगदान देने का संकल्प लिया है। यह धनराशि 925 करोड़ रुपये का ही एक हिस्सा होगी , जो विद्युत मंत्रालय और नवीन व नवीकरणीय ऊर्जा मंत्रालय के तहत आने वाले सभी सार्वजनिक उपक्रमों के द्वारा सामूहिक रूप से देने की घोषणा की गई है। इसके अलावा , पीएफसी के कर्मचारी इस घातक बीमारी के खिलाफ देश की लड़ाई को मजबूत करने के लिए स्वेच्छा से ' पीएम - केयर्स फंड ' में अपने एक दिन के वेतन का योगदान करेंगे।


      इससे पहले पीएफसी ने राजस्थान में भारतीय रेड क्रॉस सोसायटी को 50 लाख रुपये की वित्तीय सहायता देने पर सहमति जताई थी। सीएसआर पहल के तहत , पीएफसी की वित्तीय मदद का इस्तेमाल कोविड -19 के खिलाफ रोकथाम संबंधी उपायों के एक हिस्से के रूप में हेल्थ मास्क और सैनिटाइजर के वितरण में किया जाएगा।


      पीएफसी और उसके कर्मचारी इस निर्णायक मोड़ पर समाज के साथ एकजुट खड़े रहते हुए परीक्षा की घड़ी में जागरूक और सतर्क रहते हैं। एक जिम्मेदार कॉरपोरेट के तौर पर , पीएफसी महामारी से निपटने के लिए सभी एहतियाती उपायों के क्रियान्वयन की दिशा में लगातार काम कर रहा है।


      ************


      एएम / एएस

    
    
    (Release ID: 1609786) Visitor Counter : 30
    
    
      Read this release in: English , Assamese , Gujarati , Tamil , Telugu