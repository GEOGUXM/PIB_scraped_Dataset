      स्‍वास्‍थ्‍य एवं परिवार कल्‍याण मंत्रालय

      कोविड-19 पर नवीनतम स्थिति
      Posted On: 13 MAR 2020 10:53PM by PIB Delhi


    पश्चिमी दिल्ली की एक 68 वर्षीय महिला (कोविड 19 के एक पुष्ट रोगी की मां) की मौत मधुमेह और उच्च रक्तचाप की स्वास्थ्य समस्याओं की वजह से होने की पुष्टि हुई है। उन्हें कोविड-19 की जांच में भी इस बीमारी से संक्रमित पाया गया है।


    इस बीमारी से पीड़ित एक रोगी (उनका बेटा, जिसने 5 फरवरी से 22 फरवरी 2020 के बीच स्विट्ज़रलैंड और इटली का दौरा किया था) के संपर्क में आने का उसका इतिहास रहा था। उसका बेटा 23 फरवरी 2020 को वापस भारत आ गया था। वह शुरू में लक्षणरहित था, लेकिन एक दिन बाद उसको बुखार और खांसी शुरू हो गई और 7 मार्च 2020 को राम मनोहर लोहिया अस्पताल को इस बारे में सूचना दी गई। प्रोटोकॉल के अनुसार, उस परिवार की जांच की गई और चूंकि उसे और उसकी मां को बुखार और खासी थी, इसलिए दोनों को भर्ती कराया गया था।


    उस महिला का डायबिटीज और उच्च रक्तचाप से पीड़ित होने का मामला जाहिर था। जांच के लिए उसका नमूना 08 मार्च 2020 को लिया गया था। 09 मार्च 2020 को निमोनिया होने से उसकी स्थिति बिगड़ गई और उसे गहन चिकित्सा कक्ष में स्थानांतरित कर दिया गया। उसके नमूने के कोविड-19 के जांच का नतीजा भी सकारात्मक आया। 9 मार्च 2020 के बाद से उन्हें सांस लेने में दिक्कत हो रही थी और उन्हें वेंटिलेटर सपोर्ट दिया गया था। हालांकि, दोहरी स्वास्थ्य समस्याओं के कारण, उस महिला की 13 मार्च 2020 को दिल्ली के आरएमएल अस्पताल में मृत्यु हो गई। इसकी पुष्टि उनका इलाज करने वाले चिकित्सक और अस्पताल के चिकित्सा अधीक्षक द्वारा की गई।


    प्रोटोकॉल के अनुसार स्क्रीनिंग, अस्पताल में अलग कमरा सहित सभी एहतियाती उपाय स्वास्थ्य मंत्रालय, दिल्ली सरकार द्वारा उठाए गए हैं और स्थिति की निगरानी की जा रही है।


    एएम/एसके-6272

    
    
    (Release ID: 1606413) Visitor Counter : 157
    
    
      Read this release in: English , Telugu