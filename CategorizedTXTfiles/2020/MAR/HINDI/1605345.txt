      शिक्षा मंत्रालय

      केंद्रीय मानव संसाधन मंत्री ने अंतरराष्ट्रीय महिला दिवस समारोह की श्रृंखला में चिपको कार्यकर्ता गौरा देवी की स्‍मृति में एक पौधा लगाया
      Posted On: 04 MAR 2020 7:32PM by PIB Delhi


      केंद्रीय मानव संसाधन विकास मंत्री श्री रमेश पोखरियाल ‘ निशंक ’ ने मंत्रालय की वरिष्ठ महिला अधिकारियों के साथ आज नई दिल्ली में चिपको कार्यकर्ता गौरा देवी की स्मृति में पौधारोपण किया। केंद्रीय मानव संसाधन विकास मंत्रालय ने अंतर्राष्ट्रीय महिला दिवस समारोह के हिस्से के रूप में अनेक कार्यक्रम आयोजित किए हैं।


      गौरा देवी को याद करते हुए , श्री पोखरियाल ने कहा कि वह पहाड़ी ग्रामीण परिवेश की एक साधारण महिला थीं , जो निडर होकर पेड़ों की रक्षा के लिए अपना जीवन बलिदान करने के लिए तैयार रहती थीं। उन्होंने कहा कि गौरा देवी ने पर्यावरण , पेड़ , चारा , पशुधन और ग्रामीण जीवन के बीच के अदृश्य संबंधों से पूरी दुनिया को अवगत कराया। पर्यावरण संरक्षण के प्रति उनकी दृष्टि और प्रतिबद्धता हम सभी के लिए एक प्रेरणा है। वास्तव में , उनके पदचिह्नों पर चलते हुए , कई अन्य महिलाएं वैश्विक स्तर पर पर्यावरण क्रांति को बढ़ावा देने में सबसे आगे हैं। उन्होंने कहा कि वर्तमान समय में जब हम जलवायु परिवर्तन और पर्यावरण के लिए खतरे की चुनौती का सामना कर रहे हैं तो हमें उनके जैसे पर्यावरण कार्यकर्ताओं और संरक्षकों की आवश्यकता है।


      मानव संसाधन विकास मंत्रालय 01 से 08 मार्च , 2020 तक महिला सप्ताह मना रहा है। इस क्रम में , मानव संसाधन विकास मंत्रालय ने आज उन ऐतिहासिक महिलाओं को याद किया , जिन्होंने अतीत में महत्वपूर्ण योगदान दिया है।


      एएम / एसकेएस / एसके - 6113


    

    
    (Release ID: 1605345) Visitor Counter : 92
    
    
      Read this release in: English