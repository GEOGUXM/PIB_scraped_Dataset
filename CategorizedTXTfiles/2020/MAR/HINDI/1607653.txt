      शिक्षा मंत्रालय

      उपलब्ध ई-लर्निंग प्लेटफॉर्म का इस्तेमाल करते हुए छात्र लिखना-पढ़ना जारी रखें- श्री रमेश पोखरियाल 'निशंक'
      
      केंद्रीय मानव संसाधन विकास मंत्री ने छात्रों, शिक्षकों और अभिभावकों से 22 मार्च 2020 को जनता कर्फ्यू का पालन करने का अनुरोध किया
      Posted On: 21 MAR 2020 6:42PM by PIB Delhi


      केंद्रीय मानव संसाधन विकास मंत्री श्री रमेश पोखरियाल ' निशंक ' ने कोविड-19 से बचने के लिए शिक्षण संस्थानों की ऐहतियातन बंदी अवधि के दौरान छात्रों से उपलब्ध ई-लर्निंग प्लेटफॉर्म का इस्तेमाल करते हुए अपनी पढ़ाई लिखाई जारी रखने की अपील की है। मंत्री ने शिक्षण संस्थानों से डिजिटल शिक्षण को बढ़ावा देने और छात्रों को विभिन्न डिजिटल/ई-लर्निंग प्लेटफार्मों के बारे में जागरूक करने का आग्रह किया है, जो ऑनलाइन शिक्षा के लिए एमएचआरडी द्वारा प्रदान किए जाते हैं। साथ ही केंद्रीय मानव संसाधन विकास मंत्री ने छात्रों , शिक्षकों और अभिभावकों से 22 मार्च 2020 को प्रधानमंत्री श्री नरेंद्र मोदी द्वारा आह्वान किए गए ' जनता कर्फ्यू ' का पालन करने का अनुरोध भी किया है।


      स्कूली शिक्षा के लिए उपलब्ध मानव संसाधन विकास मंत्रालय के कुछ डिजिटल पहल/प्लेटफॉर्म इस प्रकार हैं:


      ए. दिक्षा :


      दिक्षा कार्यक्रम के तहत विभिन्न भाषाओं में 12वीं कक्षा के लिए सीबीएसई, एनसीआरटी और राज्यों / केंद्र शासित प्रदेशों द्वारा तैयार किए किए 80000 ई- बुक्स उपलब्ध हैं। पाठ्यपुस्तकों की सामग्री को क्यूआर कोड के माध्यम से भी देखा जा सकता है। इस ऐप को iOS और गूगल प्ले स्टोर वेबसाइट: https://diksha.gov.in या https://seshagun.gov.in/hawgun के जरिये डाउनलोड किया जा सकता है।


      बी. ई-पाठशालाः


      एनसीआरटी ने इस वेब पोर्टल पर कक्षा 1 से 12वीं तक के लिए विभिन्न भाषाओं में 1886 ऑडियो, 2000 वीडियो, 696 ई-बुक्स (ई-पब्स) और 504 फ्लिप बुक अपलोड किए हैं। वेबसाइट http://epathshala.nic.in or http://epathshala.gov.in ऐप डाउनलोड किया जा सकता है।


      सी. मुक्त शैक्षिक संसाधनों का राष्ट्रीय भंडारण (एनआरओईआर)


      एनआरओईआर पोर्टल पर कुल 14527 फाइल्स उपलब्ध हैं जिनमें विभिन्न भाषाओं में 401 संकलन, 2779 दस्तावेज़ , 1345 इंटरैक्टिव , 1664 ऑडियो , 2586 चित्र और 6153 वीडियो शामिल हैं। वेबसाइट Website: http://nroer.gov.in/welcome पर ये सभी सामग्री उपलब्ध है।


      स्कूली और उच्च शिक्षा के लिए मानव संसाधन विकास मंत्रालय के प्लेटफॉर्म निम्नानुसार हैं:


      ए. स्वयं


      स्वयं इंजीनियरिंग , मानविकी और सामाजिक विज्ञान , कानून और प्रबंधन पाठ्यक्रम सहित सभी विषयों में स्कूली (कक्षा 11वीं से 12वीं ) और उच्च शिक्षा (स्नातक , स्नातकोत्तर कार्यक्रम) दोनों को कवर करने वाले 1900 पाठ्यक्रमों की सामग्री मुहैया कराने वाला राष्ट्रीय ऑनलाइन शिक्षा प्लेटफॉर्म है। स्वयं की एक अनूठी विशेषता यह है कि , यह पारंपरिक शिक्षा के साथ एकीकृत है।स्वयं पाठ्यक्रम के लिए (अधिकतम 20 % ) अंक दिए जा सकते हैं।यह वेबसाइट swayam.gov.in पर उपलब्ध है।


      बी. स्वयं प्रभा


      डी2एच पर 32 ऐसे टीवी चैनल हैं जिन पर पूरे सप्ताह 24 घंटे शैक्षिक सामग्री यानी शिक्षा संबंधी कार्यक्रमों का प्रसारण होता है। इन चैनलों को पूरे देश में डीडी फ्री डिश सेट टॉप बॉक्स और एंटेना के जरिये देखा जा सकता है। चैनल के कार्यक्रमों की सूची और अन्य विवरण पोर्टल पर उपलब्ध हैं। ये चैनल स्कूली शिक्षा (कक्षा IX से XII) और उच्च शिक्षा (स्नातक , स्नातकोत्तर , इंजीनियरिंग , स्कूली बच्चों से इतर , व्यावसायिक पाठ्यक्रम और शिक्षक प्रशिक्षण) दोनों को कवर करते हैं जिसमें कला , विज्ञान , वाणिज्य , परफार्मिंग आर्ट , सामाजिक विज्ञान, इंजीनियरिंग , प्रौद्योगिकी , कानून , चिकित्सा , कृषि और मानविकी विषयों संबंधी सामग्री शामिल है। इसे वेबसाइट swayamprabha.gov.in पर देखा जा सकता है।


      इन सभी प्लेटफॉर्मों पर लॉगिन और ये सुविधाएं मुफ्त हैं। उपरोक्त के अलावा, छात्र घर पर रहने के दौरान भारत सरकार के कार्यक्रमों मसलन ' एक भारत श्रेष्ठ भारत ', ' स्वच्छ भारत अभियान ', ' जल शक्ति अभियान ' , ' बैन ऑन सिंगल प्लास्टिक यूज ' और ' फिट इंडिया ' के तहत प्रोजेक्ट भी बना सकते हैं।


      *******


      एएम / वीएएस


    

    
    (Release ID: 1607653) Visitor Counter : 139
    
    
      Read this release in: English , Marathi