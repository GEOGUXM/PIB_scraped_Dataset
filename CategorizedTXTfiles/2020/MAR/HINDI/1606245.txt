      प्रधानमंत्री कार्यालय

      प्रधानमंत्री श्री नरेन्द्र मोदी और ब्रिटेन के प्रधानमंत्री श्री बोरिस जॉनसन के बीच टेलीफोन पर वार्ता
      Posted On: 12 MAR 2020 9:25PM by PIB Delhi


      प्रधानमंत्री श्री नरेन्द्र मोदी और ब्रिटेन के प्रधानमंत्री श्री बोरिस जॉनसन के बीच आज टेलीफोन पर बातचीत हुई।


      दोनों राजनेताओं ने नए दशक में भारत-ब्रिटेन रणनीतिक साझेदारी को और मजबूत करने की इच्छा व्यक्त की। उन्होंने तर्क दिया कि इस उद्देश्य के लिए एक विस्तृत रोडमैप तैयार करना उपयोगी होगा।


      दोनों राजनेताओं ने भारत और ब्रिटेन के बीच जलवायु परिवर्तन के क्षेत्र में विशेषकर आपदारोधी अवसंरचना के लिए गठबंधन (सीडीआरआई) के संदर्भ में आपसी सहयोग पर संतोष व्यक्त किया। प्रधानमंत्री श्री नरेन्द्र मोदी ने इस वर्ष आयोजित होने वाले कॉप-26, ग्लासगो में शामिल होने के आमंत्रण के लिए प्रधानमंत्री जॉनसन को धन्यवाद दिया।


      दोनों प्रधानमंत्रियों ने कोविड-19 महामारी पर अपने विचार व्यक्त किए। प्रधानमंत्री श्री मोदी ने ब्रिटिश स्वास्थ्य मंत्री सुश्री नदीन डोरिज के कोरोना वायरस से पीड़ित होने पर चिंता व्यक्त की और उनके शीघ्र स्वास्थ्य लाभ की कामना की। प्रधानमंत्री श्री मोदी ने श्री जॉनसन को भारत आने के लिए आमंत्रित किया।


      *****


      एएम/जेके/डीके- 6251


    

    
    (Release ID: 1606245) Visitor Counter : 63
    
    
      Read this release in: Assamese , English , Urdu , Marathi , Bengali , Punjabi , Gujarati , Odia , Tamil , Kannada