      उप राष्ट्रपति सचिवालय

      उपराष्‍ट्रपति ने होली के शुभ अवसर पर लोगों को बधाई दी
      Posted On: 09 MAR 2020 1:18PM by PIB Delhi


    उपराष्ट्रपति श्री एम. वेंकैया नायडू ने होली के शुभ अवसर लोगों को शुभकामनाएं दी हैं। एक संदेश में , उन्होंने कहा कि रंगों का यह त्यौहार मिलजुल कर एकता , भाईचारे और स्नेह की भावना में आनंद मनाने का अच्‍छा अवसर है। इस होली के अवसर पर उन्होंने देशवासियों से समाज को एक सूत्र में पिरोने वाले मैत्री और सौहार्द के बंधन को मजबूत बनाने का आह्वान किया।


    उनके संदेश का पूरा पाठ इस प्रकार है -


    “ मैं होली के शुभ अवसर पर देशवासियों को अपनी हार्दिक बधाई और शुभकामनाएँ देता हूं।


    रंगों का त्यौहार होली परिवार और दोस्तों के साथ मिलकर एकता , भाईचारे और स्नेह की भावना में खुशियां मनाने का समय है। होलिका दहन का प्रकाश बुराई पर अच्छाई की जीत का प्रतीक है।


    होली प्रकृति के सौंदर्य और उदारता का उत्सव भी है। यह त्‍यौहार सर्दियों की समाप्ति और गर्मियों की शुरुआत का भी प्रतीक है।


    आइए , इस होली के अवसर पर हम समाज को जोड़ने वाले मैत्री और सौहार्द के बंधन को मजबूत बनाने का प्रयास करें। इस त्यौहार में हम विघटनकारी बाधाओं को समाप्‍त करें और साझा समृद्धि , शांति , प्रगति , सद्भाव और खुशी के लिए एकजुट हों। ”


    ****.


    एएम/आईपीएस/एसएस- 6197

    
    
    (Release ID: 1605786) Visitor Counter : 135
    
    
      Read this release in: English , Urdu , Marathi