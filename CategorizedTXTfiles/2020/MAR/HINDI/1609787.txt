      रसायन एवं उर्वरक मंत्रालय

      निर्धारित दवाओं के अधिकतम मूल्य में संशोधन
      Posted On: 31 MAR 2020 8:26PM by PIB Delhi


      दवा ( मूल्य नियंत्रण ) आदेश 2013 के प्रावधानों के अनुपालन में एनपीपीए ने 883 निर्धारित दवाओं का अधिकतम मूल्य संशोधित / बढ़ा दिया है।


      31 मार्च 2020 को हुई बैठक में प्राधिकरण ने संतोष जताते हुए कहा कि कोविड -19 के प्रकोप के कारण एपीआई की आपूर्ति में आई अड़चनें अब वापस सामान्य हालात की ओर बढ़ रही हैं और कोविड -19 के मामलों के बीच दवाइयों के इनपुट्स की कीमतों में कोई भी असामान्य उतार - चढ़ाव नहीं है। इसलिए , सामान्य मूल्य संशोधन की अनुमति दी गई है।


      उद्योग संवर्धन और आंतरिक व्यापार विभाग , वाणिज्य एवं उद्योग मंत्रालय , भारत सरकार द्वारा प्रकाशित डाटा के आधार पर ही डब्लूपीआई वृद्धि की गई है। अधिकतम मूल्य में वृद्धि थोक मूल्य सूचकांक ( डब्लूपीआई ) पर आधारित है , जो 1.88468 प्रतिशत है।


      दवाओं के अधिकतम मूल्य में हुए संशोधन में कार्डियक स्टेंट्स के अधिकतम मूल्य में भी संशोधन शामिल है। संशोधित कीमतें 1 अप्रैल 2020 से लागू होंगी और संशोधित कीमतों का विवरण एनपीपीए की वेबसाइट www.nppaindia.nic.in पर उपलब्ध है।


      **********


      एएम / एएस

    
    
    (Release ID: 1609787) Visitor Counter : 41
    
    
      Read this release in: English , Urdu , Tamil , Telugu