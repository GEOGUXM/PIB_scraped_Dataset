      उप राष्ट्रपति सचिवालय

      उपराष्ट्रपति ने प्रधानमंत्री राष्ट्रीय राहत कोष में एक माह का वेतन दान किया
      Posted On: 27 MAR 2020 6:24PM by PIB Delhi


      भारत के उपराष्ट्रपति एवं राज्यसभा के सभापति श्री एम. वेंकैया नायडू ने देश में ‘ कोविड - 19 ’ के बढ़ते प्रकोप से निपटने हेतु सरकार द्वारा कि ए जा रहे अथक प्रयासों को मजबूती प्रदान करने के लिए आज प्रधानमंत्री राष्ट्रीय राहत कोष (पीएमएनआरएफ ) में एक माह के वेतन के बराबर धनराशि का योगदान दिया।


      प्रधानमंत्री को लिखे एक पत्र में उपराष्ट्रपति ने ‘ कोविड - 19 ’ को अत्यंत गंभीर आपदा बताया है जिस वजह से दुनिया भर में बड़ी संख्‍या में लोगों की मौत हो चुकी है।


      उन्होंने कहा कि प्रधानमंत्री श्री नरेन्‍द्र मोदी के नेतृत्व में भारत बिल्‍कुल उचित समय पर अभूतपूर्व उपाय करके इस महामारी से लड़ रहा है। श्री नायडू ने कहा कि यह इस अभिप्राय में मेरा छोटा-सा योगदान है।


      *****


      एएम/आरआरएस- 6424

    
    
    (Release ID: 1608720) Visitor Counter : 53
    
    
      Read this release in: English , Urdu , Marathi , Assamese , Gujarati , Telugu , Kannada