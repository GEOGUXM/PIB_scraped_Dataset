      पेट्रोलियम एवं प्राकृतिक गैस मंत्रालय

      तेल विपणन कम्‍पनियों ने कोविड-19 के दौरान एलपीजी सिलेंडर पहुंचाने वालों और आपूर्ति श्रृंखला में कार्यरत अन्‍य कर्मियों के लिए 5 लाख रुपये की अनुग्रह राशि की घोषणा की
      
      श्री धर्मेंद्र प्रधान ने इस कदम का स्‍वागत किया
      
      Posted On: 30 MAR 2020 5:25PM by PIB Delhi


    तेल विपणन कम्‍पनियों-आईओसीएल, बीपीसीएल और एचपीसीएल ने शोरूम स्‍टाफ, गोदाम में कार्य करने वाले, मैकेनिक, एलपीजी सिलेंडर पहुंचाने वाले जैसे एलपीजी की वितरण श्रृंखला में ड्यूटी कर रहे कर्मियों की कोविड-19 के संक्रमण और प्रभाव के कारण मृत्‍यु हो जाने जैसी दुर्भाग्‍यपूर्ण स्थिति में प्रत्‍येक को एकमुश्‍त विशेष उपाय के तौर पर 5 लाख रुपये की अनुग्रह राशि प्रदान करने की आज घोषणा की।


    एलपीजी के आवश्‍यक वस्‍तु होने के कारण उसे लॉकडाउन से अलग रखा गया है और ऐसे में इन कर्मियों को देश भर में सभी ग्राहकों तक एलपीजी सिलिंडरों की निर्बाध आपूर्ति बनाए रखने के लिए संकट की इस घड़ी के दौरान ड्यूटी करनी पड़ती है।


    पेट्रोलियम एवं प्राकृतिक गैस और इस्‍पात मंत्री श्री धर्मेंद्र प्रधान ने तेल कम्‍पनियों की इस पहल का स्‍वागत किया है। उन्‍होंने अपने ट्वीट में कहा, ‘इंडियन ऑयल, बीपीसीएल और एचपीसीएल’ द्वारा लिए गए इस मानवीय फैसले का स्‍वागत है। सद्भावना का यह भाव मुश्किलों की इस घड़ी में हमारे कर्मियों द्वारा प्रदान की जा रही सेवाओं का सम्‍मान है। हमारे कर्मियों का कल्‍याण हमारे लिए सर्वाधिक महत्‍वपूर्ण है, यह सहानुभूतिपूर्ण कदम कोरोना के खिलाफ भारत की लड़ाई में हमारे कार्यबल की सुरक्षा को और ज्‍यादा मजबूती प्रदान करेगा।‘


    *****


    एएम/आरके
    

    
    (Release ID: 1609358) Visitor Counter : 138
    
    
      Read this release in: English , Marathi , Assamese , Bengali , Punjabi , Gujarati , Tamil , Telugu , Kannada , Malayalam