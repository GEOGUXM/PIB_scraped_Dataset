      विज्ञान एवं प्रौद्योगिकी मंत्रालय

      एक नई अति आधुनिक ‘इन विवो मूल्यांकन सुविधा’ श्री चित्रा चिकित्सा उपकरणों के परीक्षण में मदद कर सकती है
      Posted On: 13 MAR 2020 3:49PM by PIB Delhi


    एक नई ‘ इन विवो मूल्यांकन सुविधा ’ श्री चित्रा तिरुनल इंस्टीट्यूट फॉर मेडिकल साइंसेज एंड टेक्नोलॉजी (एससीटीआईएमएसटी), त्रिवेंद्रम में स्थापित की गई है। यह संस्थान पशुओं पर चिकित्सा उपकरणों के परीक्षण के लिए विज्ञान और प्रौद्योगिकी विभाग के तहत एक स्वायत्त संस्थान है।


    एससीटीआईएमएसटी के अध्यक्ष डॉ. वी.के. सारस्वत ने 12 मार्च, 2020 को इस सुविधा का उद्घाटन किया। यह नई ‘ इन विवो मूल्यांकन सुविधा ’ ऐसे उपकरणों के इन-हाउस विकास के माध्यम के साथ-साथ चिकित्सा उपकरण विकास प्रक्रिया के लिए भारतीय चिकित्सा उपकरण उद्योग और शिक्षाविदों को अतिरिक्त क्षमता उपलब्ध करा कर देश में चिकित्सा उपकरणों के स्वदेशी विकास के मौजूदा प्रयासों में बढ़ोतरी करेगी।


    ‘ इन विवो मूल्यांकन सुविधा ’ मॉडल्स एंड टेस्टिंग डिवीजन के तहत एक अति आधुनिक सुविधा है। यहां नियामक एजेंसी की सिफारिशों और जरूरतों के अनुपालन में बड़े परीक्षण वाले जानवरों के रख-रखाव के लिए पूरी सुविधाएं मौजूद हैं। यहां 40 वयस्क सूअर और 70 वयस्क भेड़ रखी जा सकती हैं। यहां पर छोटी चिकित्सा प्रक्रियाओं और प्रायोगिक पशुओं के शल्य चिकित्सा से पूर्व और बाद के प्रबंधन के लिए पर्याप्त जगह है।


    जानवरों के सभी बाड़ों में स्वचालित स्टेनलैस स्टील के ड्रिकंर्स लगे हैं। भेड़ के बाड़े में टिकाऊ और प्रभाव-प्रतिरोधी पॉलीप्रोपाइलीन की पट्टी वाले फर्श बने हैं। यह भवन जानवरों के लिए सुरक्षित आवास, उनके प्रबंधन एवं आवाजाही, प्रजातियों के अलगाव और भेडों के चरने और अभ्यास के लिए पैडलोक सुनिश्चित करने के लिए डिजाइन किया गया है। सारी सुविधाएं कीट, चूहें और गिलहरी आदि से मुक्त हैं। पर्यावरण पर कम से कम प्रभाव सुनिश्चित करने के लिए जानवरों के अपशिष्ट उपचार की एक निपुण प्रणाली यहां उपलब्ध है।


    एससीटीआईएमएसटी चिकित्सा उपकरण विकास के क्षेत्र में एक अग्रणी संस्थान है। यहां सैटमंड पैलेस परिसर, पूजापुरा में वर्ष 1978 में बायो-मेडिकल टेक्नोलॉजी (बीएमटी) विंग में प्रयोगशालाओं की स्थापना के बाद से स्वदेशी तकनीक का उपयोग करके चिकित्सा उपकरण का विकास किया जा रहा है।


    चिकित्सा उपकरण का जानवर मूल्यांकन, चिकित्सा उपकरण विकास का एक अभिन्न हिस्सा है। इससे रोगियों में नैदानिक उपयोग से पहले कार्यात्मक सुरक्षा स्थापित की जाती है। बीएमटी विंग में इन विवो मॉडल्स एंड टेस्टिंग यह महत्वपूर्ण काम करता है। अनेक उच्च जोखिम चिकित्सा उपकरण जैसे मैकेनिकल हार्ट वॉल्व, ऑक्सीजेनेटर, वस्कुलर ग्राफ्ट, हाइड्रोसिफलस शंट, हड्डियों के विकल्प और दंत सामग्री आदि मरीजों तक पहुंचने से पहले अपनी सुरक्षा और कार्य प्रदर्शन सिद्ध करने के लिए इस सुविधा में पशु अध्ययन से गुजरे हैं।


    वर्तमान में भारत सरकार के विज्ञान और प्रौद्योगिकी विभाग द्वारा वित्त पोषित कार्यक्रम तकनीकी अनुसंधान केन्द्र के तहत एससीटीआईएमएसटी में चिकित्सा उपकरण विकास गतिविधियों का पुनरुत्थान हो रहा है। इस संस्थान ने विज्ञान और प्रौद्योगिकी विभाग के प्रयासों के एक हिस्से के रूप में टीआरसी के तहत स्वदेशी बायो-मेडिकल उपकरणों और जैव सामग्रियों के विकास के लिए लगभग चार अनुसंधान परियोजनाएं शुरू की हैं, ताकि स्वदेशी चिकित्सा उपकरण विकास के काम में तेजी लाए जा सके। इस कार्यक्रम में उद्योग भागीदारों को हस्तांतरित करने के लिए तैयार प्रौद्योगिकी विकसित करने के बारे में समर्पित टीमें मिशन मोड पर काम कर रही हैं। इन चिकित्सा उपकरणों के विकास के लिए जानवरों के अध्ययन की आवश्यकता होती है ताकि पूर्व नैदानिक सुरक्षा और कार्य प्रदर्शन स्थापित किया जा सके।


    अपनी गतिविधियों के अलावा यह संस्थान वर्ष 2000 से अपने उत्पादों के लिए पूर्व नैदानिक जानवरों का मूल्यांकन करके स्वदेशी चिकित्सा उपकरणों के विकास में घरेलू चिकित्सा उपकरण उद्योग की मदद करता है। अनेक भारतीय चिकित्सा उपकरण कम्पनियों के लिए 15 से अधिक अच्छे प्रयोगशाला अभ्यास (जीएलपी)- अनुवर्ती अध्ययन किए गए है। क्योंकि एससीटीआईएमएसटी ऐसे अध्ययन करने के लिए देश में एक महत्वपूर्ण केन्द्र है इसलिए भारतीय चिकित्सा उपकरण निर्माताओं द्वारा पूर्व नैदानिक जानवर परीक्षण की मांग की जाती है। यह नई सुविधा एससीटीआईएमएसटी को भारत सरकार द्वारा जीएलपी प्रमाणन के लिए सक्षम बनाएगी। इससे पशु अध्ययन डाटा सृजन की वैश्विक स्वीकार्यता बढ़ेगी।


    *****


    एएम/आईपीएस/डीके - 6319

    
    
    (Release ID: 1606919) Visitor Counter : 27
    
    
      Read this release in: English