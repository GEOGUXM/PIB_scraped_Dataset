      संचार एवं सूचना प्रौद्योगिकी मंत्रालय

      ‘कोविड-19 लॉकडाउन’ के दौरान निरंतर बुनियादी डाक और वित्तीय सेवाएं प्रदान कर रहे हैं डाकघर
      Posted On: 27 MAR 2020 5:45PM by PIB Delhi


    ‘ कोविड - 19 ’ को फैलने से रोकने के लिए किए गए लॉकडाउन के दौरान भी डाकघर बुनियादी डाक और वित्तीय सेवाएं निरंतर प्रदान कर रहे हैं। डाकघरों के सुदृढ़ नेटवर्क के माध्यम से आवश्यक आइटमों या चीजों के वितरण को प्राथमिकता दी जा रही है। डाकघर बचत बैंक और इंडिया पोस्ट पेमेंट्स बैंक के तहत निकासी और जमा की सुविधा भी उपलब्ध है। एटीएम सुविधा और एईपीएस (‘ आधार ’ सक्षम भुगतान प्रणाली) किसी भी बैंक के खातों से नकदी की निकासी के लिए डाकघरों में उपलब्ध कराई जाती है।


    डाक विभाग यह भी सुनिश्चित कर रहा है कि उसकी संपूर्ण आपूर्ति श्रृंखला (सप्‍लाई चेन) में समस्‍त सुरक्षा उपायों को लागू करते हुए आवश्यक सेवाएं प्रदान की जाएं , ताकि उसके कर्मचारियों की सुरक्षा के साथ-साथ नागरिकों को भी सेवाओं की सुरक्षित डिलीवरी हो सके।


    *****


    एएम/आरआरएस- 6420

    
    
    (Release ID: 1608604) Visitor Counter : 129
    
    
      Read this release in: English , Marathi , Bengali , Gujarati , Odia , Telugu , Kannada , Malayalam