      विज्ञान एवं प्रौद्योगिकी मंत्रालय

      कोविड-19 एवं श्वसन तंत्र संबंधी विषाणु जनित संक्रमणों पर प्रस्ताव आमंत्रित
      
      प्रस्ताव सोमवार, दिनांक 30 मार्च 2020 तक SERB-IRHPA फॉर्मेट के अनुरूप SERB ऑनलाइन पॉर्टल के माध्यम से जमा किये जा सकते हैं
      
      Posted On: 20 MAR 2020 12:30PM by PIB Delhi


      कोविड-19 विषाणु पूरे विश्व में तीव्र गति से फैल गया है । एक प्रभावी वैक्सीन तथा समुचित रसोचिकित्सकीय उपचारों की उपलब्धता की कमी के परिणामस्वरूप वैश्विक जनसंख्या मौजूदा कोरोना विषाणु के हमले से बुरी तरह प्रभावित हुई है ।


      विज्ञान एवं प्रौद्योगिकी विभाग के स्वायत्तशासी संस्थान विज्ञान एवं इंजीनियरिंग अनुसंधान बोर्ड (एसईआरबी) ने नवीन विषाणुरोधियों, वैक्सीनों एवं सस्ते निदान हेतु शोध एवं विकास के राष्ट्रीय प्रयासों को प्रोत्साहन देने के उद्देश्य से कोविड-19 एवं श्वसन तंत्र में विषाणु जनित संक्रमणों पर विशेष रूप से निर्मित IRHPA योजना (इंटेन्सिफिकेशन ऑफ रिसर्च इन हाई प्रायोरिटी एरिया) के अंतर्गत प्रस्ताव आमंत्रित किये हैं ।


      इन संक्रमणों का अध्ययन करने के लिये अकादमिक एवं शोध संस्थानों को संबंधित क्षेत्रों में दवा विक्रेताओं, जैव-विज्ञानियों, विषाणु विशेषज्ञों, प्रतिरक्षा वैज्ञानिकों एवं निदानविदों के मध्य एक सुदृढ़ अंतर्विषयक घटक वाले प्रतिस्पर्धी प्रस्ताव जमा कराने हेतु प्रोत्साहित किया गया है एवं इन विषाणु जनित संक्रमणों का अध्ययन करने के लिये सस्ते निदानों, वैक्सीनों, विषाणुरोधी उपचारों, रोग के नमूनों एवं अन्य प्रकार के शोध व अनुसंधान के विकास पर ध्यान देने हेतु प्रोत्साहित किया गया है ।


      भाग लेने वाले संस्थानों में से एक के पास विश्व स्वास्थ्य संगठन (डब्ल्यूएचओ) / भारत सरकार के मापदंड़ों के अनुरूप श्वासन तंत्र संबंधी विषाणुओं के उपचार का अनुभव होने के साथ साथ बीएसएल-3 (बायो सेफ्टी लेवल-3) एवं उक्त सुविधाओं तक पहुंच होनी चाहिये ।


      डीएसटी एसईआरबी बायोटैक एवं फार्मास्युटिकल कंपनियों से तकनीकी साझेदारी एवं सहयोगपूर्ण जानकारी को प्रोत्साहन देता है । एसईआरबी विषाणुरोधी अनुसंधान हेतु रणनीतिक निवेशों हेतु प्रतिबद्ध है ।


      यह प्रस्ताव सोमवार, दिनांक 30 मार्च 2020 तक SERB-IRHPA फॉर्मेट के अनुरूप SERB ऑनलाइन पॉर्टल के माध्यम से जमा किये जा सकते हैं ।


      प्रस्तावों में कुछ प्रमुख विषयों पर ज़ोर रह सकता है, जैसे--


      सही वायरल लक्ष्यों, विषाणुनाशी कोटिंग्स इत्यादि के लिये नये एवं नवीन उद्श्यों हेतु तैयार विषाणुरोधियों पर


      लक्षणी एवं अलक्षणी श्वसन तंत्र संबंधी संक्रमणों के लिये सस्ते निदान ों पर


      श्वसन संबंधी विषाणुओं के विरुद्ध अनुसंधानात्मक वैक्सीनों पर


      तापमान, आर्द्रता एवं पराबैंगनी विकिरणों के विषाणु पर पड़ने वाले प्रभाव पर


      श्वसन तंत्र में विषाणु जनित संक्रमण के लिये रोग के विभिन्न नमूनों के विकास पर


      श्वसन तंत्र में विषाणु जनित संक्रमण के दौरान रोग प्रतिरोधी क्षमता के प्रदर्शन पर


      कोविड-19 एवं श्वसन तंत्र में अन्य विषाणु जनित संक्रमणों के महामारी विज्ञान पर


      (और जानकारी के लिये कृपया देखेः http://www.serb.gov.in/home.php)


      *****


      एएम /एसकेसी


      एबी- XYZ विज्ञप्ति आईडीः 1607278 (आगंतुक पटलः 376)

    
    
    (Release ID: 1607594) Visitor Counter : 21
    
    
      Read this release in: English , Marathi , Bengali , Tamil