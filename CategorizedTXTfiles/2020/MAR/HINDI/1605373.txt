      राष्ट्रपति सचिवालय

      आईसलैंड के पूर्व राष्ट्रपति श्री ओलाफुर रगनार ग्रिम्सन ने राष्ट्रपति से मुलाकात की
      Posted On: 05 MAR 2020 1:23PM by PIB Delhi


    आइसलैंड के पूर्व राष्ट्रपति श्री ओलाफुर रगनार ग्रिम्सन ने आज (5 मार्च , 2020) राष्ट्रपति भवन में राष्ट्रपति श्री राम नाथ कोविंद से मुलाकात की।


    राष्ट्रपति श्री राम नाथ कोविंद ने श्री ग्रिम्सन का स्वागत करते हुए कहा कि भारत आर्कटिक और जलवायु परिवर्तन के मुद्दों पर उनके कामों की सराहना करता है। आर्कटिक क्षेत्र का भारत के लिए खास महत्व है। वैज्ञानिक अध्ययनों में पाया गया है कि आर्कटिक क्षेत्र का मानसून के साथ संबंध है। राष्ट्रपति ने कहा कि भारत आर्कटिक में शामिल होने और उसके सहयोग के लिए नए रास्ते तलाश रहा है।


    राष्ट्रपति कोविंद ने एक वैश्विक मंच- आर्कटिक सर्कल पर सभी हितधारकों को एक साथ लाने के लिए श्री ग्रिम्सन की पहल की सराहना की। उन्होंने कहा कि हम सबको अपनी और आने वाली पीढ़ियों के लिए धरती को रहने लायक स्थायी ग्रह बनाने के लिए योगदान करना होगा।


    *****


    एएम/एके- 6116

    
    
    (Release ID: 1605373) Visitor Counter : 151
    
    
      Read this release in: English , Urdu , Bengali