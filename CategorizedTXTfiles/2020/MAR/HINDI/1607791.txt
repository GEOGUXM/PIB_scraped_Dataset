      श्रम और रोजगार मंत्रालय

      ईपीएफओ ने ईपीएस पेंशनधारकों को समय पर मासिक पेंशन जारी करने के निर्देश दिए
      Posted On: 23 MAR 2020 4:55PM by PIB Delhi


    कर्मचारी भविष्य निधि संगठन (ईपीएफओ) कर्मचारी पेंशन योजना , 1995 के अंतर्गत हर महीने 65 लाख से अधिक पेंशनधारकों को मासिक पेंशन का संवितरण कर रहा है।


    कोरोना वायरस महामारी के कारण देश के विभिन्‍न भागों में लॉक डाउन की घोषणा की गई है। वर्तमान परिस्थिति के कारण पेंशनधारकों को किसी किस्‍म की असुविधा न हो , यह सुनिश्चित करने के लिए केंद्रीय भविष्‍य निधि आयुक्त ने ईपीएफओ के फील्‍ड कार्यालयों को चालू माह के लिए पेंशनधारकों के विवरण और पेंशन राशि संबंधी विवरण 25 मार्च, 2020 तक उत्‍पन्‍न करने और उनका मिलान करने के निर्देश दिए हैं। उन्‍होंने ये विवरण अग्रिम तौर पर बैंकों को अग्रेषित करने के निर्देश दिए हैं ताकि मासिक पेंशन समय पर अर्थात मार्च महीने के दौरान ही पेंशनधारकों के खातों में जमा कराई जा सके।


    *****


    एएम/आरके /एसके-

    
    
    (Release ID: 1607791) Visitor Counter : 128
    
    
      Read this release in: English , Urdu