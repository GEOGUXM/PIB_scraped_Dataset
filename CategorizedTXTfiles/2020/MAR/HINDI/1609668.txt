      शिक्षा मंत्रालय

      राष्‍ट्रीय परीक्षा एजेंसी ने संयुक्‍त प्रवेश परीक्षा (मुख्‍य) अप्रैल-2020 स्‍थगित की
      Posted On: 31 MAR 2020 5:39PM by PIB Delhi


    राष्‍ट्रीय परीक्षा एजेंसी (एनटीए) की ओर से आगामी 5, 7 से 9 और 11 अप्रैल 2020 को होने वाली जेईई (मुख्‍य) अप्रैल 2020 परीक्षा के स्‍थगन के बारे में 18.03.2020 को जारी सार्वजनिक नोटिस की निरंतरता में एनटीए ने आगे सूचित किया है कि फिलहाल यह परीक्षा मई 2020 में आयोजित कराया जाना प्रस्‍तावित है। सही तिथि की घोषणा आने वाले सप्‍ताहों की स्थिति का आकलन करने के बाद की जाएगी।


    राष्‍ट्रीय परीक्षा एजेंसी ने आशा व्‍य‍क्‍त की है कि सामान्‍य स्थिति अपेक्षाकृत जल्‍दी ही बहाल हो जाएगी; लेकिन फिलहाल एनटीए इसका आकलन करने के लिए हालात पर पैनी नजर बनाए हुए है कि क्‍या परिस्थिति के कारण कार्यक्रम में कोई परिवर्तन करने की आवश्‍यकता है।


    तदनुसार, परीक्षा के लिए प्रवेश पत्र अब 15 अप्रैल 2020 के बाद उस समय की स्थिति के आधार पर जारी किए जाएंगे।


    एनटीए ताजा घटनाक्रम के बारे में विद्यार्थियों को जानकारी देता रहेगा और परी‍क्षा के बारे में किसी भी तरह के परिवर्तन और सही तिथियों की सूचना उन्‍हें काफी पहले प्रदान की जाएगी।


    प्रत्‍याशियों और उनके अभिभावकों को ताजा जानकारी के लिए jeemain.nta.nic.in और www.nta.ac.in देखते रहने की सलाह दी जाती है। किसी भी प्रकार के स्‍पष्‍टीकरण के लिए प्रत्‍याशी 8287471852, 8178359845, 9650173668, 9599676953, 8882356803 पर भी सम्‍पर्क कर सकते हैं।


    *****


    एएम/आरके

    
    
    (Release ID: 1609668) Visitor Counter : 97
    
    
      Read this release in: English , Urdu , Marathi , Assamese , Punjabi , Gujarati , Odia , Tamil , Telugu , Malayalam