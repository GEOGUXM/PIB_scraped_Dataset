      सांख्यिकी एवं कार्यक्रम कार्यान्‍वयन मंत्रालय

      उपभोक्ता मूल्य सूचकांक पर आधारित खुदरा महंगाई दर फरवरी, 2020 में 6.58 फीसदी रही
      
      
      उपभोक्ता मूल्य सूचकांक पर आधारित महंगाई दर फरवरी, 2020 में ग्रामीण क्षेत्रों के लिए 6.67 फीसदी आंकी गई
      
      उपभोक्ता मूल्य सूचकांक पर आधारित महंगाई दर फरवरी, 2020 में शहरी क्षेत्रों के लिए 6.57 फीसदी रही

      Posted On: 12 MAR 2020 5:30PM by PIB Delhi

    सांख्यिकी एवं कार्यक्रम कार्यान्‍वयन मंत्रालय के केन्द्रीय सांख्यिकी कार्यालय (सीएसओ) ने आज फरवरी , 2020 के लिए उपभोक्ता मूल्य सूचकांक (सीपीआई) पर आधारित महंगाई दर के आंकड़े जारी किए। इस दौरान ग्रामीण क्षेत्रों के लिए सीपीआई आधारित महंगाई दर 6.67 फीसदी (अनंतिम) रही , जो फरवरी , 2019 में 1.81 फीसदी थी। इसी तरह शहरी क्षेत्रों के लिए सीपीआई आधारित महंगाई दर फरवरी , 2020 में 6.57 फीसदी (अनंतिम) आंकी गयी , जो फरवरी , 2019 में 3.43 फीसदी थी। ये दरें जनवरी , 2020 में क्रमशः 7.73 तथा 7.39 फीसदी (अंतिम) थीं।


    केन्द्रीय सांख्यिकी कार्यालय ने आज फरवरी , 2020 के लिए उपभोक्ता खाद्य मूल्य सूचकांक (सीएफपीआई) पर आधारित महंगाई दर के आंकड़े भी जारी किए। इस दौरान ग्रामीण क्षेत्रों के लिए सीएफपीआई आधारित महंगाई दर 10.37 फीसदी (अनंतिम) रही जो फरवरी , 2019 में (-) 1.75 फीसदी थी। इसी तरह शहरी क्षेत्रों के लिए सीएफपीआई आधारित महंगाई दर फरवरी , 2020 में 11.51 फीसदी (अनंतिम) आंकी गई जो फरवरी , 2019 में 1.27 फीसदी थी। ये दरें जनवरी , 2020 में क्रमशः 13.02 तथा 14.77 फीसदी (अंतिम) थीं।


    अगर शहरी एवं ग्रामीण दोनों ही क्षेत्रों पर समग्र रूप से गौर करें तो उपभोक्ता मूल्य सूचकांक (सीपीआई) पर आधारित महंगाई दर फरवरी , 2020 में 6.58 फीसदी (अनंतिम) आंकी गई है , जो फरवरी , 2019 में 2.57 फीसदी (अंतिम) थी। वहीं , सीपीआई पर आधारित महंगाई दर जनवरी , 2020 में 7.59 फीसदी (अंतिम) थी। इसी तरह यदि शहरी एवं ग्रामीण दोनों ही क्षेत्रों पर समग्र रूप से गौर करें , तो उपभोक्ता खाद्य मूल्य सूचकांक (सीएफपीआई) पर आधारित महंगाई दर फरवरी , 2020 में 10.81 फीसदी (अनंतिम) रही है , जो फरवरी , 2019 में (-) 0.73 फीसदी (अंतिम) थी। वहीं , सीएफपीआई पर आधारित महंगाई दर जनवरी , 2020 में 13.63 फीसदी (अंतिम) थी।


    सांख्यिकी एवं कार्यक्रम कार्यान्‍वयन मंत्रालय के राष्‍ट्रीय सांख्यिकी कार्यालय ( एनएसओ) ने उपभोक्ता‍ मूल्य सूचकांक (सीपीआई) के लिए आधार वर्ष को 2010=100 से संशोधित करके 2012=100 कर दिया है।


    सामान्य सूचकांकों और सीएफपीआई में मासिक बदलावों सहित विस्तृत विवरण जानने के लिए अंग्रेजी का अनुलग्नक यहां क्लिक करें


    ***


    एएम/आरआरएस/एनआर- 6240

    
    
    (Release ID: 1606147) Visitor Counter : 146
    
    
      Read this release in: English , Marathi