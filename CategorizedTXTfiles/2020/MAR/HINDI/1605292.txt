      विज्ञान एवं प्रौद्योगिकी मंत्रालय

      भविष्य के लिए गतिशीलता और ऊर्जा पर सर्वश्रेष्ठ विचारों के लिए केपीआईटी स्पार्कल 2020 के विजेताओं की घोषणा
      
      डॉ. अनिल काकोडकर ने कहा कि नवाचार एक प्रौद्योगिकी, एक उत्पाद, एक प्रक्रिया हो सकती है लेकिन इसे ऐसे मूल्य को जोड़ना चाहिए जो ऐसा सृजन करे जिसकी उपयोगिता हो

      Posted On: 04 MAR 2020 3:44PM by PIB Delhi

    केपीआईटी ऑटोमोटिव सॉफ्टवेयर और गतिशीलता समाधानों में एक वैश्विक दिग्गज है। इसने गतिशीलता और ऊर्जा में परिवर्तनकारी समाधानों पर अपने विचार प्रस्तुत करने वाली 30 चुनिंदा टीमों में से केपीआईटी स्पार्कल 2020 के विजेताओं की घोषणा की है। आर्मी इंस्टीट्यूट ऑफ टेक्नोलॉजी, पुणे की टीम ने 5 लाख रुपये का स्वर्ण पुरस्कार जीता है जबकि भारतीय प्रौद्योगिकी संस्थान खड़गपुर और जवाहरलाल नेहरू सेंटर फॉर एडवांस्ड साइंटिफिक रिसर्च बेंगलुरु दोनों ने संयुक्त रूप से 2.5 लाख रुपये का रजत पुरस्कार जीता हैं।


    इस अवसर पर परमाणु ऊर्जा आयोग के पूर्व अध्यक्ष और मुख्य अतिथि डॉ. अनिल काकोडकर ने अंतिम गंतव्य तक पहुंचने के लिए नवाचार की आवश्यकता पर प्रकाश डालते हुए कहा कि नवाचार एक प्रौद्योगिकी, एक उत्पाद , एक प्रक्रिया हो सकती है लेकिन इसे ऐसे


    मूल्य को जोड़ना चाहिए जो ऐसा सृजन करे जिसकी उपयोगिता हो।


    विज्ञान प्रौद्योगिकी और नवाचार को प्रोत्साहित करने में विज्ञान और प्रौद्योगिकी विभाग की भूमिका पर जोर देते हुए उन्होंने कहा कि विज्ञान प्रौद्योगिकी और नवाचार संकेतकों के संदर्भ में भारत ने वैज्ञानिक प्रकाशनों के मामले में शानदार प्रदर्शन किया है। वैज्ञानिक प्रकाशनों में विकास दर के रूप में भी हम निश्चित रूप से बेहतर हैं। ऐसा पिछले 10-15 वर्षों की अवधि में विज्ञान और प्रौद्योगिकी विभाग के प्रयासों के कारण संभव हुआ है।


    डॉ. अनीता गुप्ता , सलाहकार और एसोसिएट प्रमुख (नवाचार और उद्यमिता) डीएसटी ने विभिन्न क्षेत्रों में नवाचार की उत्कृष्टता पर ध्यान देने की आवश्यकता पर जोर दिया। केपीआईटी स्पार्कल एक नवाचार मंच है जो इच्छुक उद्यमियों का पोषण, मार्गदर्शन और समर्थन करता है।


    केपीआईटी स्पार्कल एक राष्ट्रीय स्तर की वार्षिक प्रतियोगिता है। यह विज्ञान , प्रौद्योगिकी , जीनियरिंग , प्रबंधन विधाओं छात्रों को प्रोत्साहन देकर नवाचार की संस्कृति को बढ़ावा देती है। इसके अलावा यह नए प्रौद्योगिकी-सक्षम समाधानों को वास्तविक जीवन की समस्याओं का समाधान करने में भी समर्थ बनाती हैं। इस साल केपीआईटी स्पार्कल ने दो प्रतियोगिताओं को शामिल किया गया है। जिसमें भारत के 1000 से अधिक कॉलेजों के 20 , 000 से अधिक छात्रों से 3000 से अधिक विचार प्राप्त हुए।


    यह कार्यक्रम विज्ञान , इंजीनियरिंग , डिजाइन और प्रबंधन कॉलेजों और विश्वविद्यालयों के छात्रों को स्नातक , स्नातकोत्तर और पीएच.डी. कोर्सों में ऊर्जा और परिवहन क्षेत्रों के लिए स्मार्ट सुरक्षित और स्वच्छ समाधान विकसित करने के अवसर का अवसर प्रदान करता है। टॉप 30 टीमों ने 1 मार्च 2020 को पिंपरी चिंचवाड़ कॉलेज ऑफ इंजीनियरिंग में आयोजित ग्रैंड फिनाले में अपने समाधानों के प्रोटोटाइप पेश किए।


    केपीआईटी प्रौद्योगिकियों के अध्यक्ष श्री रवि पंडित ने कहा कि केपीआईटी स्पार्कल हर साल नवाचार में नए मानक स्थापित कर रहा है। परियोजनाओं को ऊर्जा और गतिशीलता से स्वच्छ , हरित और बौद्धिक प्रौद्योगिकियों के साथ शहरों को स्मार्ट बनाने में मदद मिलती है।


    डॉ. उन्नत पंडित कार्यक्रम निदेशक, अटल नवाचार मिशन , नीति आयोग और डॉ. अनीता गुप्ता , सलाहकार और एसोसिएट प्रमुख (नवाचार और उद्यमिता) , विज्ञान और प्रौद्योगिकी विभाग (डीएसटी) इस समारोह के विशेष अतिथि थे। आर्मी इंस्टीट्यूट ऑफ टेक्नोलॉजी पुणे की टीम ने 5 , 00 , 000 रूपये का स्वर्ण पुरस्कार जीता। टीम को यह पुरस्कार संशोधित ऊर्ध्वाधर एक्सिस पवन टरबाइन को डिजाइन करने के लिए दिया गया है। जो टरबाइन की ऊर्जा सृजन की दक्षता को बढ़ाती है।


    दो टीमों ने 2 , 50 , 000 रूपये प्रत्येक के रजत पुरस्कार जीते। भारतीय प्रौद्योगिकी संस्थान खड़गपुर ने हाइड्रोकाइनेटिक ऊर्जा से नवीकरणीय ऊर्जा का उत्पादन करने के लिए एक नई तकनीक तैयार की है। जवाहरलाल नेहरू सेंटर फॉर एडवांस साइंटिफिक रिसर्च , बेंगलुरु की टीम ने इलेक्ट्रिक वाहनों के लिए इको-फ्रेंडली रिचार्जेबल जिंक-एयर बैटरी का निर्माण किया है। सेंट जेवियर्स कैथोलिक कॉलेज ऑफ इंजीनियरिंग कन्याकुमारी ने डार्क फर्मेन्टेशन विधि द्वारा जैव-हाइड्रोजन का उत्पादन करके माइक्रोएलगी विकास से बायोमास उत्पादकता को बढ़ाने के लिए फोटोबॉयोरिएकटर को डिजाइन करके सबसे लोकप्रिय पुरस्कार जीता है। केपीआईटी स्पार्कल 2020 को विज्ञान और प्रौद्योगिकी विभाग के साथ जोड़ा गया है। नीति आयोग का अटल नवाचार मिशन अखिल भारतीय तकनीकी शिक्षा परिषद, भारत डिजाइन परिषद राष्ट्रीय डिजाइन संस्थान और ओएनजीसी ऊर्जा केंद्र इसके बौद्धिक भागीदार हैं।


    ***


    एएम/आईपीएस/पीबी/-6100

    
    
    (Release ID: 1605292) Visitor Counter : 72
    
    
      Read this release in: English