      पर्यटन मंत्रालय

      पर्यटन मंत्री श्री प्रह्लाद सिंह पटेल ने बहुभाषी अतुल्‍य भारत वेबसाइट लॉन्‍च की
      
      वेबसाइट में चीनी, अरबी तथा स्‍पैनिश भाषा में इन क्षेत्रों के पर्यटक आ‍कर्षित होंगे : प्रह्लाद सिंह पटेल

      Posted On: 02 MAR 2020 8:46PM by PIB Delhi

    पर्यटन और संस्‍कृति राज्‍य मंत्री (स्‍वतंत्र प्रभार) श्री प्रह्लाद सिंह पटेल ने आज नई दिल्‍ली में बहुभाषी अतुल्‍य भारत वेबसाइट का शुभारंभ किया। वर्तमान में वेबसाइट अंग्रेजी और हिन्‍दी भाषा में है और इसे चीनी, अरबी तथा स्‍पैनिश भाषा में लॉन्‍च किया गया है। इस अवसर पर पर्यटन सचिव श्री योगेन्‍द्र त्रिपाठी, पर्यटन मंत्रालय की महानिदेशक श्रीमती मीनाक्षी शर्मा तथा मंत्रालय के वरिष्‍ठ अधिकारी विदेशी प्रतिनिधि और पर्यटन उद्योग के हितधारक उपस्थित थे।


    इस अवसर पर श्री प्रह्लाद सिंह पटेल ने कहा कि पर्यटन मंत्रालय द्वारा लॉन्‍च की गई। अतुल्‍य भारत वेबसाइट और मोबाइल एप का उद्देश्‍य पूरे विश्‍व में भारत को एक लोकप्रिय पर्यटन स्‍थल के रूप में दिखाना है। श्री पटेल ने कहा कि हमारा उद्देश्‍य वैश्विक प्‍लेटफॉर्म पर भारत के विभिन्‍न पर्यटन उत्‍पादों को दिखाना और पर्यटकों को व्‍यक्तिगत तथा संदर्भ संबंधी डिजिटल अनुभव प्रदान करके पर्यटन के प्रति जागरूकता आकर्षण तथा अवसर बढ़ाना है।


    श्री प्रह्लाद सिंह पटेल ने कहा कि आज चीनी, अरबी तथा स्‍पैनिश भाषाओं में अतुल्‍य भारत वेबसाइट और मोबाइल एप लॉन्‍च किया जा रहा है जिसका मुख्‍य उद्देश्‍य उन देशों के आगंतुकों से जुड़ना है जहां ये भाषाएं मुख्‍य रूप से बोली जाती हैं। उन्‍होंने कहा कि प्रत्‍येक वर्ष इन भाषा-भाषी वाले देशों से अनेक पर्यटक भारत आते हैं। भारत से भी अनेक लोग पर्यटन तथा दूसरे उद्देश्‍यों के लिए इन देशों में जाते हैं। उन्‍होंने कहा कि पर्यटकों का आदान-प्रदान एक-दूसरे की संस्‍कृति को समझने और उसकी सराहना करने में महत्‍वपूर्ण भूमिका निभाता है। 2019 में भारत में 10.9 मिलियन से अधिक विदेशी पर्यटक आए जिसमें से 6 लाख लोग चीनी, लगभग 2 लाख लोग अरबी तथा लगभग 1 लाख 25 हजार पर्यटक स्‍पैनिश बोलने वाले थे।


    श्री पटेल ने कहा कि वेबसाइट में खाद्य और व्‍यंजन, विरासत, प्राकृतिक तथा वन्‍य जीव, विलासिता, साहसी करतब, कला, खरीददारी से संबंधित अनुभवों को शामिल किया गया है।


    श्री पटेल ने कहा कि अतुल्‍य भारत 2.0 वेबसाइट का उद्देश्‍य वैश्विक प्‍लेटफॉर्म पर भारत के विभिन्‍न पर्यटन उत्‍पादों को दिखाना और पर्यटकों को व्‍यक्तिगत तथा संदर्भ संबंधी डिजिटल अनुभव प्रदान करके पर्यटन के प्रति जागरूकता आकर्षण तथा अवसर बढ़ाना है।


    वेबसाइट में 165 पर्यटन स्‍थलों की विस्‍तृत जानकारी है। इसमें 2700 से अधिक पृष्‍ठ हैं और 28 राज्‍यों तथा 9 केन्‍द्र शासित प्रदेशों के विविध आकर्षण हैं। वेबसाइट वर्तमान में अंग्रेजी और हिन्‍दी भाषा में है और इसे चीनी, अरबी तथा स्‍पैनिश भाषा में भी लॉन्‍च किया गया है, ताकि वेबसाइट विजिट करने वाले लोगों को भारत आने का अवसर मिले।


    वेबसाइट को निरंतर रूप से नया डिजाइन और विषय दिया जाएगा। यह वेबसाइट अन्‍य प्रमुख अन्‍तर्राष्‍ट्रीय भाषाओं में भी उपलब्‍ध होगी।


    ***


    एस.शुक्ला/एएम/एजी/ वीके-60 66

    
    
    (Release ID: 1604978) Visitor Counter : 99
    
    
      Read this release in: English , Urdu