      रक्षा मंत्रालय

      भारतीय नौसेना ने विशाखापत्‍तनम में क्‍वॉरन्‍टाइन सुविधा की स्‍थापना की
      Posted On: 18 MAR 2020 10:40PM by PIB Delhi


    कोविड-19 के प्रसार को रोकने में राष्‍ट्र के प्रयासों को मजबूती देते हुए भारतीय नौसेना ने पूर्वी नौसेना कमान के आईएनएस विश्‍वकर्मा में कोरोना प्रभावित देशों से लाए गए भारतीय नागरिकों के लिए क्‍वॉरन्‍टाइन कैंप की स्‍थापना की है।


    इस क्‍वॉरन्‍टाइन कैंप में 200 व्‍यक्तियों को रखा जा सकता है और यह कैंप सभी आवश्‍यक सुविधाओं से युक्‍त है।


    विदेशों से लाए गए भारतीय नागरिकों की कड़ी निगरानी की जाएगी , ताकि एक-दूसरे से आवश्‍यक दूरी बनाए रखने के प्रयास को सुनिश्चित किया जा सके। यह निगरानी नौसेना कर्मियों तथा ईएनसी के चिकित्‍साकर्मियों की एक टीम द्वारा की जाएगी और इसे स्‍वास्‍थ्‍य एवं परिवार कल्‍याण मंत्रालय द्वारा जारी प्रोटोकॉल के अनुरूप किया जाएगा।


    सावधानी उपाय के तहत विदेशों से लाए गए भारतीय नागरिकों को 14 दिनों तक क्‍वॉरन्‍टाइन में रखा जाएगा। ईएनसी राज्‍य के स्‍वास्‍थ्‍य अधिकारियों तथा जिला प्रशासन के साथ सक्रियता से समन्‍वय कर रहा है ताकि विदेशों से लाए गए सभी लोगों को पर्याप्‍त रोकथाम व देखभाल उपलब्ध कराई जा सके और इस प्रकार वायरस के प्रसार को रोका जा सके।


    भारत सरकार कोविड-19 महामारी की चुनौतियों और खतरे का सामना करने के लिए सभी आवश्‍यक कदम उठा रही है। देशवासियों की सक्रिय भागीदारी से हम वायरस के प्रसार को रोकने में सक्षम होंगे।


    ******


    एएम/जेके/जीआरएस – 6331


    

    
    (Release ID: 1607077) Visitor Counter : 62
    
    
      Read this release in: English , Urdu , Bengali , Tamil , Telugu , Kannada