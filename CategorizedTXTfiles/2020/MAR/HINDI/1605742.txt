      संचार एवं सूचना प्रौद्योगिकी मंत्रालय

      डाक विभाग, दिल्ली सर्कल ने राष्ट्रीय राजधानी में तीसरा महिला डाक घर खोला
      Posted On: 08 MAR 2020 3:36PM by PIB Delhi


    डाक विभाग , दिल्ली सर्कल ने राष्ट्रीय राजधानी में तीसरा महिला डाक घर खोला है। मुख्य पोस्टमास्टर जनरल सुश्री एंद्री अनुराग ने अंतर्राष्ट्रीय महिला दिवस के तहत पोस्टमास्टर जनरल (परिचालन), दिल्ली सर्कल श्री अखिलेश कुमार पांडेय और एसएसपीओ सुश्री अनु पॉल की मौजूदगी में 6 मार्च को नई दिल्ली दक्षिण-पश्चिम मंडल के अंतर्गत तीसरे महिला उप-डाकघर, नानक पुरा, नई दिल्ली-110021 का उद्घाटन किया।


    इस डाकघर में एक डाक सहायक, एक एमटीएस और एक जीडीएस के साथ सुश्री निशा रानी एसपीएम का प्रभार संभाल रही हैं।


    वर्ष 2019 के लिए नई दिल्ली दक्षिण-पश्चिम मंडल की विभिन्न श्रेणियों की सर्वश्रेष्ठ महिला कर्मियों के लिए अभिनंदन समारोह भी आयोजित किया गया। सीपीएमजी और पीएमजी (ओ) ने पुरस्कार पाने वाली महिलाओं को बधाई दी और सभी कर्मियों को मंडल की बेहतरी के लिए कार्य करने हेतु प्रेरित किया।


    तीनों महिला डाकघरों दिल्ली सर्कल-1-नानक पुरा 2- दिल्ली विश्वविद्यालय और 3-शास्त्री भवन उप-डाकघरों के कर्मचारियों ने अंतर्राष्ट्रीय महिला दिवस मनाने के लिए 7 मार्च को केक काटा।


    ***


    एएम/आरके/एमएस- 6181

    
    
    (Release ID: 1605742) Visitor Counter : 144
    
    
      Read this release in: English , Urdu