      मंत्रिमण्‍डल

      मंत्रिमंडल ने 1 जनवरी, 2020 से बकाया महंगाई भत्ता और महंगाई राहत के एक अतिरिक्त किस्त को जारी करने की मंजूरी दी
      Posted On: 13 MAR 2020 4:56PM by PIB Delhi


    प्रधानमंत्री श्री नरेन्द्र मोदी की अध्यक्षता में केन्द्रीय मंत्रिमंडल ने केन्द्र सरकार के कर्मचारियों के लिए महंगाई भत्ता और पेंशनभोगियों के लिए महंगाई राहत की एक अतिरिक्त किस्त को जारी करने की मंजूरी दे दी है, जो 1 जनवरी , 2020 से प्रभावी होगी। मूल्य वृद्धि की क्षतिपूर्ति के लिए मूल वेतन/पेंशन की वर्तमान दर 17 प्रतिशत में 4 प्रतिशत की वृद्धि होगी।


    महंगाई भत्ता और महंगाई राहत के कारण सरकार पर प्रतिवर्ष 12,510.04 करोड़ रुपये का वित्तीय बोझ पड़ेगा और वित्त वर्ष 2020-21 में कुल 14,595.04 करोड़ रुपये इस मद में खर्च होंगे। (जनवरी, 2020 से फरवरी, 2021 तक के 14 महीनों की अवधि के लिए) इससे 48.34 लाख केन्द्र सरकार के कर्मचारियों तथा 65.26 लाख पेंशनभोगियों को लाभ मिलेगा।


    यह वृद्धि स्वीकृत नियमों के अनुरूप है, जो 7वें केन्द्रीय वेतन आयोग की अनुशंसाओं पर आधारित है।


    *****


    एएम/जेके/डीके-

    
    
    (Release ID: 1606324) Visitor Counter : 297
    
    
      Read this release in: Assamese , Tamil , Kannada , English , Urdu , Marathi , Bengali , Punjabi , Gujarati , Odia , Malayalam