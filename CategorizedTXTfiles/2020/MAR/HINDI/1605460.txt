      नीति आयोग

      नीति आयोग का महिला उद्यमिता प्‍लेटफॉर्म ‘वुमन ट्रांसफॉर्मिंग इंडिया अवॉर्ड्स 2019’ का चौथा संस्‍करण आयोजित करेगा
      Posted On: 05 MAR 2020 6:08PM by PIB Delhi


    नीति आयोग का महिला उद्यमिता प्लेटफॉर्म रविवार , 8 मार्च, 2020 को अंतर्राष्‍ट्रीय महिला दिवस पर ‘ वुमन ट्रांसफॉर्मिंग इंडिया अवॉर्ड्स (डब्‍ल्‍यूटीआई) ’ का चौथा संस्करण आयोजित करेगा। ‘ वुमन ट्रांसफॉर्मिंग इंडिया अवॉर्ड्स ’ के तहत 30 फाइनलिस्‍ट को ध्‍यान में रखा जाएगा और 15 विजेताओं का अभिनंदन किया जाएगा। इस अवसर पर महिला उद्यमिता प्‍लेटफॉर्म अपनी शुरुआत के दो वर्ष पूरे कर लेगा।


    रक्षा मंत्री श्री राजनाथ सिंह मुख्‍य अतिथि होंगे और वह ‘ वुमन ट्रांसफॉर्मिंग इंडिया अवॉर्ड्स 2019 ’ प्रदान करेंगे। नीति आयोग के मुख्‍य कार्यकारी अधिकारी श्री अमिताभ कांत, भारत में संयुक्‍त राष्‍ट्र की निवासी समन्‍वयक सुश्री यास्‍मीन अल हक और नीति आयोग की वरिष्‍ठ सलाहकार सुश्री अन्‍ना रॉय भी इस अवसर पर उपस्थित रहेंगे।


    चार साल पहले शुरू किए गए ‘ वुमन ट्रांसफॉर्मिंग इंडिया अवॉर्ड्स ’ दरअसल नीति आयोग की एक विशेष पहल है, जिसका उद्देश्‍य देश भर में अभूतपूर्व बदलाव लाने वाली महिलाओं की सराहना करना है।


    वर्ष 2018 से ही ‘महिला एवं उद्यमिता’ थीम पर महिला उद्यमिता प्‍लेटफॉर्म के तत्‍वावधान में गए ‘ वुमन ट्रांसफॉर्मिंग इंडिया अवॉर्ड्स ’ की मेजबानी की जा रही है। 2300 से भी अधिक आवेदकों में से 15 विजेताओं का चयन किया गया।


    वर्तमान में महिला उद्यमिता प्‍लेटफॉर्म में 1400 पंजीकृत यूजर हैं और इन्‍होंने 30 साझेदारों के साथ कार्यक्रम शुरू किए हैं।


    ***


    एएम/आरआरएस/वाईबी- 6136

    
    
    (Release ID: 1605460) Visitor Counter : 172
    
    
      Read this release in: Bengali , English , Bengali