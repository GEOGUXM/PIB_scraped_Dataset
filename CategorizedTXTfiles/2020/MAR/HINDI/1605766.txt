      स्‍वास्‍थ्‍य एवं परिवार कल्‍याण मंत्रालय

      कोरोना वायरस (कोविड -19) की ताजा स्थिति- नए मामलों का पता लगा
      Posted On: 08 MAR 2020 7:44PM by PIB Delhi


      कोरोना वायरस के संक्रमण को देखते हुए सरकार स्थिति पर करीबी नजर रखे हुए और साथ ही इसे रोकने के लिए कई तरह के प्रयास किए जा रहे हैं। कैबिनेट सचिव ने आज 16 वीं समीक्षा बैठक की जिसमें ईरान से भारतीय नागरिकों को स्‍वदेश लाने की तैयारियों पर विस्‍तार से चर्चा की गई।


      कोरोना के 90 से ज्‍यादा देशों में फैल जाने और दुनियाभर में एक लाख से ज्‍यादा लोगों के इससे संक्रमित होने के मद्देनजर राज्‍यों और संघशासित प्रदेशों से कहा गया है कि वे यात्रियों की सौंपी गई सूचि के अनुरूप अपनी सामुदायिक निगरानी को और बढ़ाएं।


      फ्रांस , अमरीका और स्‍पेन में कोरोना के बढ़ते मामलों को देखते हुए यह फैसला लिया गया है कि 12 अन्‍य देशों के यात्रियों के साथ ही इन देशों से भारत आने वाले यात्रियों के लिए भी ही हवाई अड्डों पर अलग से एयर ब्रिजों की व्‍यवस्‍था की जाए।


      बैठक में इस बात पर भी जोर दिया गया कि लोगों को निम्‍निलिखित दिशा निर्देशों के अनुरूप मास्‍क का इस्‍तेमाल करने के बारे में जागरुक बनाना जरूरी है:-


      मास्‍क का इस्‍तेममाल कब किया जाना चाहिए


      · अगर आप स्‍वस्‍थ्‍य हैं तो ऐसी स्थिति में आपके लिए मास्‍क पहनना तभी जरूरी है जब आप किसी ऐसे व्‍यक्ति की देखभाल कर रहें हों जिसके कोरोना से संक्रमित होने का संदेह है।


      · यदि आप खांस रहे हैं या फिर आपको बलगम है।


      · मास्‍क के इस्‍तेमाल का फायदा तभी है जब साबुन या अल्‍कोहल वाले हैंड सैनिटाइजर से हाथों की लगतार सफाई के साथ इसका इस्‍तेमाल किया जाए।


      · यदि आप मास्‍क पहन रहे हैं तो आपको यह पता होना चाहिए कि इसे कैसे इस्‍तेमाल और निस्‍तारित करना है।


      मास्‍क का इस्‍तेमाल कैसे करना है


      · मास्‍क पहनने से पहले , हाथों को अल्‍कोहल वाले हैंड सैनिटाइजर या साबुन से अच्‍छी तरह धोएं।


      · अपने मुंह और नाक को मास्‍क से इस तरह से ढंकें कि आपके चेहरे और मास्‍क के बीच किसी तरह का अंतर न रहे।


      · मास्‍क पहनने के बाद उसे न छुएं और यदि आप ऐसा करते हैं तो अपने हाथों को अल्‍कोहल वाले हैंड सैनिटाइजर या साबुन से अच्‍छी तरह से धोएं।


      · जैसे ही मास्‍क में नमी आ जाए उसे तुरंत हटा कर दूसरा मास्‍क इस्‍तेमाल करें। एक बार इस्‍तेमाल किए जाने वाले मास्‍क को दोबारा इस्‍तेमाल नहीं करें।


      · मास्‍क उतारते समय उसे दोनों किनारों से पकड़ कर उतारें। मास्‍क के बाहरी हिस्‍से को न छुएं। मास्‍क को इस्‍तेमाल के बाद तुरंत ढ़क्‍कन वाले कूड़ेदान में फेंकें और अपने हाथों को अल्‍कोहल वाले सै‍नि‍टाइजर या साबुन से अच्‍छी तरह से साफ करें।


      अबतक देश में कोरोना वायरस के 39 पुष्‍ट मामलों का पता चला है। आज पांच और नए मामलों का पता केरल में चला है। केरल के ये लोग हाल ही में इटली की यात्रा पर गए थे।


      ***


      एएम/एमएस

    
    
    (Release ID: 1605766) Visitor Counter : 133
    
    
      Read this release in: English