      वाणिज्‍य एवं उद्योग मंत्रालय

      फरवरी, 2020 में आठ कोर उद्योगों की वृद्धि दर 5.5 प्रतिशत रही
      Posted On: 31 MAR 2020 5:00PM by PIB Delhi


    आठ कोर उद्योगों का संयुक्‍त सूचकांक फरवरी , 2020 में 132.9 अंक रहा, जो फरवरी 2019 में दर्ज किए गए सूचकांक के मुकाबले 5.5 प्रतिशत अधिक है। दूसरे शब्‍दों में, फरवरी, 2020 में आठ कोर उद्योगों की वृद्धि दर 5.5 प्रतिशत आंकी गई है। वहीं, वर्ष 2019-20 की अप्रैल-फरवरी अवधि के दौरान आठ कोर उद्योगों की संचयी उत्‍पादन वृद्धि दर 1.0 प्रतिशत आंकी गई।


    औद्योगिक उत्‍पादन सूचकांक (आईआईपी) में शामिल वस्तुओं के कुल भारांक (वेटेज) का 40.27 प्रतिशत हिस्सा आठ कोर उद्योगों में शामिल होता है। आठ कोर उद्योगों के सूचकांक (आधार वर्ष: 2011-12 =100 ) का सार अनुलग्‍नक में दिया गया है।


    कोयला


    फरवरी , 2020 में कोयला उत्‍पादन (भारांक: 10.33%) फरवरी, 2019 के मुकाबले 10.3 प्रतिशत बढ़ गया। वर्ष 2019-20 की अप्रैल-फरवरी अवधि के दौरान कोयला उत्‍पादन की वृद्धि दर पिछले वर्ष की समान अवधि की तुलना में 1.2 प्रतिशत कम रही। .


    कच्‍चा तेल


    फरवरी , 2020 के दौरान कच्‍चे तेल का उत्‍पादन (भारांक: 8.98%) फरवरी, 2019 की तुलना में 6.4 प्रतिशत गिर गया। वर्ष 2019-20 की अप्रैल-फरवरी अवधि के दौरान कच्‍चे तेल का उत्‍पादन बीते वित्‍त वर्ष की समान अवधि की तुलना में 6.0 प्रतिशत कम रहा।


    प्राकृतिक गैस


    फरवरी , 2020 में प्राकृतिक गैस का उत्‍पादन (भारांक: 6.88%) फरवरी, 2019 के मुकाबले 9.6 प्रतिशत गिर गया। वर्ष 2019-20 की अप्रैल-फरवरी अवधि के दौरान प्राकृतिक गैस का उत्‍पादन पिछले वित्‍त वर्ष की समान अवधि की तुलना में 4.8 प्रतिशत घट गया।


    रिफाइनरी उत्‍पाद


    पेट्रोलियम रिफाइनरी उत्‍पादों का उत्‍पादन (भारांक: 28.04%) फरवरी, 2020 में 7.4 प्रतिशत बढ़ गया। वर्ष 2019-20 की अप्रैल-फरवरी अवधि के दौरान पेट्रोलियम रिफाइनरी उत्‍पादों का उत्‍पादन पिछले वित्‍त वर्ष की समान अवधि की तुलना में 0.3 प्रतिशत अधिक रहा।


    उर्वरक


    फरवरी , 2020 के दौरान उर्वरक उत्‍पादन (भारांक: 2.63%) 2.9 प्रतिशत बढ़ गया। वर्ष 2019-20 की अप्रैल-फरवरी अवधि के दौरान उर्वरक उत्‍पादन बीते वित्‍त वर्ष की इसी अवधि की तुलना में 4.1 प्रतिशत अधिक रहा।


    इस्‍पात


    फरवरी , 2020 में इस्‍पात उत्‍पादन (भारांक: 17.92%) 0.4 प्रतिशत घट गया। वर्ष 2019-20 की अप्रैल-फरवरी अवधि के दौरान इस्‍पात उत्‍पादन पिछले वित्‍त वर्ष की समान अवधि के मुकाबले 5.0 प्रतिशत ज्‍यादा रहा।


    सीमेंट


    फरवरी , 2020 के दौरान सीमेंट उत्‍पादन (भारांक: 5.37%) फरवरी, 2019 के मुकाबले 8.6 प्रतिशत अधिक रहा। वर्ष 2019-20 की अप्रैल-फरवरी अवधि के दौरान सीमेंट उत्‍पादन बीते वित्‍त वर्ष की इसी अवधि की तुलना में 1.8 प्रतिशत ज्‍यादा रहा।


    बिजली


    फरवरी , 2020 के दौरान बिजली उत्‍पादन (भारांक: 19.85%) फरवरी, 2019 के मुकाबले 11.0 प्रतिशत बढ़ गया। वर्ष 2019-20 की अप्रैल-फरवरी अवधि के दौरान बिजली उत्‍पादन पिछले वित्‍त वर्ष की समान अवधि के मुकाबले 1.8 प्रतिशत अधिक रहा।


    नोट 1: दिसंबर, 2019, जनवरी 2020 और फरवरी, 2020 के आंकड़े अनंतिम हैं।


    नोट 2: अप्रैल, 2014 से ही बिजली उत्पादन के आंकड़ों में नवीकरणीय अथवा अक्षय स्रोतों से प्राप्त बिजली को भी शामिल किया जा रहा है।


    नोट 3: ऊपर दिए गए उद्योग-वार भारांक दरअसल आईआईपी से प्राप्त अलग-अलग उद्योग भारांक हैं और इसे 100 के बराबर आईसीआई के संयुक्त भारांक में समानुपातिक आधार पर बढ़ा कर दिखाया गया है।


    नोट 4: मार्च 2019 से ही तैयार इस्पात के उत्‍पादन के अंतर्गत ‘कोल्ड रोल्ड (सीआर) क्‍वायल्‍स’ मद के तहत हॉट रोल्ड पिकल्‍ड एंड ऑयल्‍ड (एचआरपीओ) नामक एक नए स्टील उत्पाद को भी शामिल किया जा रहा है।


    नोट 5: मार्च 2020 के लिए सूचकांक गुरुवार, 30 अप्रैल, 2020 को जारी किया जाएगा।


    कोर सेक्टर के उत्पादन के विस्तृत आंकड़े जानने के लिए अंग्रेजी का अनुलग्नक यहां क्लिक करें


    *****


    एएम/आरआरएस- 643 7

    
    
    (Release ID: 1609615) Visitor Counter : 76
    
    
      Read this release in: English , Tamil