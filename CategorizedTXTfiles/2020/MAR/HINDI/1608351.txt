      पेट्रोलियम एवं प्राकृतिक गैस मंत्रालय

      श्री धर्मेन्‍द्र प्रधान ने राहत पैकेज को चुनौतीपूर्ण समय में जिम्‍मेदार
      
      शासन प्रणाली की दिशा में एक कदम बताया जो समाज के कमजोर वर्ग को राहत प्रदान करेगा
      Posted On: 26 MAR 2020 4:28PM by PIB Delhi


    पेट्रोलियम और प्राकृतिक गैस तथा इस्पात मंत्री श्री धर्मेन्द्र प्रधान ने केन्‍द्रीय वित्त मंत्री द्वारा आज घोषित राहत पैकेज को अभूतपूर्व बताया और इसे चुनौतीपूर्ण समय में जिम्‍मेदार शासन प्रणाली का एक उदाहरण कहा। प्रधान मंत्री और वित्त मंत्री को धन्यवाद देते हुए , श्री प्रधान ने एक बयान में कहा कि 1.7 लाख करोड़ रूपये के राहत पैकेज से देश को कोविड -19 के प्रकोप से होने वाली दिक्‍कतों से निपटने में मदद मिलेगी। उन्होंने आगे कहा , " आज घोषित व्यापक उपाय , ग्रामीण और शहरी गरीबों , किसानों , स्वास्थ्य कर्मचारियों , दूसरी जगहों से आए श्रमिकों , दिव्यांगों , वरिष्ठ नागरिकों और समाज के अन्य कमजोर वर्गों पर कोविड-19 के प्रकोप के आर्थिक प्रभाव को कम करेंगे।"


    श्री प्रधान ने कहा कि नगद हस्‍तांतरण , बीमा कवर , खाद्य सुरक्षा सुनिश्चित करने और प्रधानमंत्री उज्ज्वला योजना के सभी लाभार्थियों को 3 महीने के लिए मुफ्त एलपीजी सिलेंडर उपलब्ध कराने के निर्णय से लाखों गरीबों को राहत मिलेगी और यह सुनिश्चित होगा कि देश में कोई भी व्यक्ति भूखा न रहे। अपना आशापूर्ण दृष्टिकोण व्यक्त करते हुए उन्होंने कहा , “ हम इसमें एक साथ हैं , हम इस अदृश्य दुश्मन से लड़ेंगे और विजयी बनकर उभरेंगे। हमारी सरकार अर्थव्यवस्था और समाज पर किसी भी नकारात्मक प्रभाव को कम करने के लिए सभी आवश्यक उपाय कर रही है। ”


    *****


    एएम/केपी
    

    
    (Release ID: 1608351) Visitor Counter : 155
    
    
      Read this release in: English , Marathi , Bengali , Assamese , Punjabi , Gujarati , Tamil , Kannada