      स्‍वास्‍थ्‍य एवं परिवार कल्‍याण मंत्रालय

      कैबिनेट सचिव ने कोविड-19 पर समीक्षा बैठक की
      Posted On: 03 MAR 2020 7:57PM by PIB Delhi


    कैबिनेट सचिव ने वीडियो कॉन्फ्रेंस के माध्यम से कोविड-19 के नियंत्रण के लिए उठाए गए कदमों और निरीक्षण के लिए संबंधित मंत्रालयों के सचिवों, राज्यों के मुख्य सचिवों और स्वास्थ्य सचिवों के साथ कोविड-19 पर एक समीक्षा बैठक की।


    बैठक के दौरान, कल से लगाए गए यात्रा प्रतिबंधों की समीक्षा की गई और राज्यों के साथ इन्हें साझा किया गया। राज्यों को हवाई अड्डे के प्रबंधन की निगरानी करने को कहा गया है, ताकि संबंधित हवाई अड्डे के सार्वजनिक स्वास्थ्य अधिकारियों (एपीएचओ) और हवाई अड्डा प्रबंधकों के साथ समन्वय के माध्यम से प्रभावी स्क्रीनिंग का कार्य जारी रहे।


    कोविड-19 के सामूहिक प्रबंधन पर दिशा-निर्देशों के बारे में राज्यों को दो दिन पहले ही सूचित कर दिया गया हैं। दिशा-निर्देशों के परिचालन पर जोर देते हुए मुख्य सचिवों से अनुरोध किया गया कि वे इसकी निरंतर समीक्षा करते रहें। राज्यों से अनुरोध किया गया कि वे संबंधित मंत्रालयों के साथ समन्वय बैठकें करने के साथ-साथ निम्नलिखित उपाय करें :-

     1. राज्यों में संभावित पृथक निगरानी केन्‍द्रों की सुविधाएं
     2. अपने क्षेत्र के भीतर ले‍बर विभाग, सशस्त्र बल, अर्धसैनिक बल, मेडिकल कॉलेज और सार्वजनिक उपक्रमों की सुविधाओं के साथ पृथक निगरानी वॉर्डों में वृद्धि।
     3. यह भी निर्णय लिया गया कि जिला कलेक्टर अब अपने जिले में समूह प्रबंधन में शामिल होंगे। उन्हें समन्वय बैठकों का आयोजन करते हुए यह सुनिश्चित करना चाहिए कि एसओपी के अनुसार समूह प्रबंधन के लिए जिला, ब्लॉक और गांव स्तर पर संवाद टीमें गठित की जाएं।
     4. पृथक वार्डों की पहचान के लिए अस्पताल एसोसिएशनों के साथ बैठकों का आयोजन किया जाए।
     5. स्‍वास्‍थ्‍य एवं परिवार कल्‍याण मंत्रालय, एफआईसीसीआई के साथ निजी अस्पतालों में कोविड-19 प्रबंधन के लिए विस्तृत मानक परिचालन प्रक्रियाओं (एसओपी) को पूरा करने के लिए कार्य कर रहा है।
     6. यह भी जानकारी दी गई कि केरल से तीन कोविड​​-19 मामलों की पुष्टि के अलावा, कोविड​​-19 के तीन और मामलों की पुष्टि की गई हैं और छह को गंभीर वायरल से संक्रमित पाया गया है और इनकी पुष्टि की जा रही हैं। इन सभी को पृथक वार्ड में रखा गया है और इनकी हालत फिलहाल स्थिर हैं।
     7. इसके अलावा, इटली के 21 पर्यटकों और तीन भारतीयों (बस चालक, कंडक्टर और पर्यटक गाइड) सहित 24 व्यक्तियों (जो जयपुर में कोविड-19 की पुष्टि किये गये इटली के नागरिक के संपर्क में थे) को परीक्षण के लिए आईटीबीपी के स्‍वास्‍थ्‍य सुविधा केन्‍द्र में स्थानांतरित कर दिया गया है। इनके स्‍वास्‍थ्‍य परिणामों के आधार पर ही, भविष्य की कार्यवाही तय की जाएगी।

    ****


    एएम / एसकेसी / जीआरएस - 6082


    

    
    (Release ID: 1605098) Visitor Counter : 47
    
    
      Read this release in: English , Bengali , Telugu
    
    
    

7.