      शिक्षा मंत्रालय

      तमिलनाडु के विद्यालय शिक्षा मंत्री ने श्री रमेश पोखरियाल ‘निशंक’ से मुलाकात की
      
      श्री रमेश पोखरियाल ‘निशंक’तमिलनाडु में विभिन्‍न शिक्षा नीतियों के कार्यान्‍वयन में राज्‍य सरकार के प्रयासों की सराहना की

      Posted On: 06 MAR 2020 8:42AM by PIB Delhi

    तमिलनाडु के विद्यालय शिक्षा मंत्री श्री के.ए. सेंगोत्‍ताइयां ने केन्‍द्रीय मानव संसाधन विकास मंत्री श्री रमेश पोखरियाल ‘निशंक’ से आज नई दिल्‍ली में उनके आवास पर मुलाकात की। इस अवसर पर दोनों नेताओं ने तमिलनाडु राज्‍य में प्रौद्योगिकी संबंधी शिक्षा के अधिक प्रचार के बारे में विस्‍तारपूर्वक बातचीत की।


    मानव संसाधन विकास मंत्री को यह जानकर प्रसन्‍नता हुई कि तमिलनाडु सरकार का शिक्षा विभाग छात्रों को उच्‍च गुणवत्‍तापूर्ण शिक्षा प्रदान करने में सूचना प्रौद्योगिकी का बेहतर इस्‍तेमाल कर रहा है। बैठक के दौरान , शैक्षिक सहयोग के लिए भारतीय प्रौद्योगिकी संस्‍थान मद्रास से सहायता के बारे में भी बातचीत की गई। उन्‍होंने छात्रों को गुणवत्‍तापूर्ण शिक्षा प्रदान करने के लिए ‘ स्‍वयं प्रभा ’ प्‍लेटफॉर्म के कारगर इस्‍तेमाल के बारे में चर्चा की।


    केन्‍द्रीय मानव संसाधन विकास मंत्री श्री रमेश पोखरियाल ‘ निशंक ’ ने तमिलनाडु राज्‍य में विभिन्‍न शिक्षा नीतियों के कार्यान्‍वयन में राज्‍य सरकार के प्रयासों की सराहना की। केन्‍द्रीय मानव संसाधन विकास मंत्री से मुलाकात के बाद तमिलनाडु के विद्यालय शिक्षा मंत्री श्री के.ए. सेंगोत्‍ताइयांपत्रकारों से बातचीत ने कहा कि नई शिक्षा नीति पर व्‍यापक परामर्श की परियोजना तथा कई अन्‍य शिक्षा परियोजनाओं को राज्‍य में प्रभावी कार्यान्‍वयन किया गया है। उन्‍होंने कहा कि मानव संसाधन विकास मंत्री ने तमिलनाडु सरकार के शिक्षा विभाग की सराहना की और राज्‍य सरकार द्वारा केन्‍द्र सरकार के पास दाखिल किए गए नए शिक्षा प्रस्‍तावों का केन्‍द्र सरकार द्वारा परीक्षण का आश्‍वासन दिया। साथ ही , राज्‍य में नई प्रौद्योगिकी लाने तथा शिक्षा के क्षेत्र में और अधिक सुधार करने के लिए राज्‍य सरकार द्वारा दाखिल किए गए नए प्रस्‍तावों के संदर्भ में सभी संभव सहायता देने का आश्‍वासन दिया। उन्‍होंने प्रस्‍तावों पर विचार करने हेतु आश्‍वासन देने के लिए मानव संसाधन विकास मंत्री को धन्‍यवाद दिया।


    ***


    एएम/एसकेएस/एनएम-6193

    
    
    (Release ID: 1605823) Visitor Counter : 13
    
    
      Read this release in: English