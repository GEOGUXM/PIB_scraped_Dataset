      पूर्वोत्‍तर क्षेत्र विकास मंत्रालय

      पूर्वोत्तर के राज्यों में चिकित्सा उपकरण और आपातकालीन सामानों को पहुंचाने के लिए विशेष रूप से कार्गो एयर उड़ानों का इस्तेमाल किया जाएगा- डॉ. जितेंद्र सिंह
      Posted On: 29 MAR 2020 8:49PM by PIB Delhi


      पूर्वोत्तर क्षेत्र विकास मामलों के केंद्रीय मंत्री जितेंद्र सिंह ने बताया है कि लॉकडाउन के मद्देनजर पूर्वोत्तर राज्यों में अन्य आवश्यक वस्तुओं के साथ - साथ चिकित्सा उपकरण और आपातकालीन सामानों को भेजने के लिए विशेष रूप से कार्गो एयर उड़ानों का इस्तेमाल किया जाएगा।


      नागरिक उड्डयन मंत्रालय ने क्षेत्र के हवाई अड्डों की पहल को मंजूरी दे दी है। पूर्वोत्तर क्षेत्र के लोगों को आश्वस्त करने में यह बहुत ही सफल होगा कि ऐसे समय में भी देश के किसी दूसरे हिस्से की तरह ही उन पर पर्याप्त ध्यान दिया जा रहा है। बताया गया है कि कार्गो ऑपरेशन के लिए संपर्क विवरण और रोडमैप जल्द ही उपलब्ध कराया जाएगा। क्षेत्र के हवाई अड्डों के निदेशकों से ट्विटर के माध्यम से अपनी जरूरतों के बारे में सूचित करने के लिए कहा गया है।


      डॉ . जितेंद्र सिंह ने कहा कि प्रधानमंत्री श्री नरेंद्र मोदी ने हमेशा पूर्वोत्तर क्षेत्र के कल्याण को प्राथमिकता में शीर्ष पर रखा है। मुख्य रूप से उनके व्यक्तिगत तौर पर ध्यान देने के कारण पिछले छह वर्षों में पूर्वोत्तर में क्रांतिकारी परिवर्तन आया है। और पूर्वोत्तर के लिए कार्गों उड़ानों को संचालित करने का फैसला इस तथ्य को फिर से दोहराता है कि इस मुश्किल समय में भी प्रधानमंत्री श्री नरेंद्र मोदी पूर्वोत्तर की चिंता कर रहे हैं।


      यह उल्लेख करना उचित है कि पूर्वोत्तर क्षेत्र विकास मंत्रालय , पूर्वोत्तर परिषद और भारत सरकार के दूसरे मंत्रालयों द्वारा पहले से आवंटित धनराशि से बढ़कर केवल तीन दिन पहले पूर्वोत्तर क्षेत्र विकास मंत्रालय और पूर्वोत्तर परिषद ने 25 करोड़ रुपये का अतिरिक्त फंड आवंटित किया है। उन्होंने कहा कि यह अतिरिक्त धनराशि विशेष रूप से कोरोना से संबंधित गतिविधियों में सहायता और गैप - फंडिंग के लिए है।


      *************


      एएम / एएस

    
    
    (Release ID: 1609208) Visitor Counter : 38
    
    
      Read this release in: English , Bengali , Assamese , Tamil , Telugu