      शिक्षा मंत्रालय

      कोविड-19 के मद्देनजर नेशनल टेस्टिंग एजेंसी ने राष्‍ट्रीय पात्रता सह प्रवेश परीक्षा (नीट) यूजी मई-2020 को स्‍थगित किया
      Posted On: 27 MAR 2020 9:02PM by PIB Delhi


      कोविड -19 वैश्विक महामारी के कारण अभिभावकों और छात्रों को हुई कठिनाइयों के मद्देनजर नेशनल टेस्टिंग एजेंसी ( एनटीए ) ने आगामी नीट ( यूजी ) मई 2020 की परीक्षा को स्थगित कर दिया है। यह परीक्षा 3 मई 2020 को आयोजित होनी थी।


      एनटीए ने बताया कि अब परीक्षा मई 2020 के अंतिम सप्ताह में आयोजित करने का प्रस्ताव है। इसके लिए तिथि की घोषणा मौजूदा परिस्थिति के आकलन के बाद की जाएगी। तदनुसार इस परीक्षा के लिए पवेश पत्र जारी किए जाएंगे। हालांकि प्रवेश पत्र 27 मार्च 2020 को जारी किए जाने थे लेकिन अब 15 अप्रैल 2020 के बाद की स्थिति के आकलन के बाद ही ये किए जाएंगे।


      एनटीए ने छात्रों और अभिभावकों से परीक्षा के बारे में चिंता न करने का अनुरोध किया है। साथ ही माता-पिता से यह भी अनुरोध किया गया है कि वे छात्रों को परीक्षा की तैयारी के लिए इस समय का उपयोग करने में मदद करें और यदि तैयारी में कोई कमी रह गई हो तो उसे दूर करने पर ध्यान दें। एनटीए छात्रों को ताजा जानकारी उपलब्‍ध कराती रहेगी और किसी भी बदाव के लिए पर्याप्त समय के साथ सूचित करेगी।


      अभ्यर्थी और उनके माता-पिता को नवीनतम अपडेट के लिए ntaneet.nic.in और www.nta.ac.in पर नजर रखने की सलाह दी जाती है। उन्हें उनके पंजीकृत मोबाइल नंबर/ ईमेल-आईडी के माध्यम से व्यक्तिगत तौर पर भी सूचित किया जा रहा है। अभ्यर्थी किसी अन्‍य स्पष्टीकरण के लिए 8700028512, 8178359845, 9650173668, 9599676953, 8882356803 पर संपर्क कर सकते हैं।


      *****


      एएम/एसकेसी

    
    
    (Release ID: 1608733) Visitor Counter : 55
    
    
      Read this release in: English , Urdu , Assamese , Gujarati , Telugu