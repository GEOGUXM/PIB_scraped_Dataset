      प्रधानमंत्री कार्यालय

      प्रधानमंत्री का समापन वक्तव्य
      
      कोविड-19 का मुकाबला करने पर सार्क नेताओं की वीडियो कॉन्फ्रेंस में प्रधानमंत्री की समापन टिप्पणियां

      Posted On: 15 MAR 2020 6:44PM by PIB Delhi

    महानुभावों ,
    आप सभी के समय और विचारों के लिए एक बार फिर से धन्यवाद। हमने आज एक बहुत ही उत्पादक और रचनात्मक चर्चा की है।
    हम सभी सहमत हैं कि इस तरह की चुनौतियों से निपटने के लिए एक साझा रणनीति तैयार करनी बहुत ज़रूरी है।
    और हम सब सहकारी उपायों को खोजने को लेकर सहमत हुए। हम ज्ञान, सर्वोत्तम प्रथाओं, क्षमताओं और जहां तक संभव हो अपने संसाधनों को भी साझा करेंगे।
    कुछ साझेदारों ने खास अनुरोध किए हैं, जिनमें दवा और उपकरण भी शामिल हैं। मेरी टीम ने सावधानी से इस पर गौर किया है। मैं आपको विश्वास दिलाता हूं कि हम अपने पड़ोसियों के लिए पूरी कोशिश करेंगे।
    आइए, हम अपने अधिकारियों से कहें कि वे भागीदारी और एक साथ काम करने की भावना के अंतर्गत एक दूसरे से घनिष्ठ संपर्क बनाए रखें और एक आम रणनीति विकसित करें।
    आइए हम अपने हरेक देश से नोडल विशेषज्ञों की पहचान करें और वे आज से एक सप्ताह बाद इसी तरह की वीडियो-कॉन्फ्रेंस कर सकते हैं, ताकि हमारी आज की चर्चाओं पर अमल कर सकें।
    महानुभावों ,
    हमें यह लड़ाई एक साथ लड़नी है और हमें इसे एक साथ जीतना है।
    हमारा पड़ोसी सहयोग दुनिया के लिए एक आदर्श होना चाहिए।
    अंत में मैं हमारे सभी नागरिकों के अच्छे स्वास्थ्य की कामना करता हूं और इस क्षेत्र में इस महामारी से निपटने के हमारे संयुक्त प्रयासों की सफलता की कामना करता हूं।
    धन्यवाद।
    आपका सबका बहुत बहुत धन्यवाद।


    ***


    एएम/एसकेजे/एमएस-6289

    
    
    (Release ID: 1606478) Visitor Counter : 193
    
    
      Read this release in: English , Urdu , Marathi , Bengali , Punjabi , Gujarati , Odia , Tamil , Telugu , Kannada , Malayalam