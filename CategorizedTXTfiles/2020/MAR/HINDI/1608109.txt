      गृह मंत्रालय

      कोविड-19 के प्रकोप के कारण, जनगणना 2021 का प्रथम चरण और एनपीआर का अपडेशन अगले आदेश तक स्थगित
      Posted On: 25 MAR 2020 4:18PM by PIB Delhi


    जनगणना 2021 दो चरणों में की जानी थी: i) प्रथम चरण: मकानसूचीकरण और मकान गणना-अप्रैल से सितंबर, 2020 और ii) दूसरा चरण: जनसंख्या गणना-9 फरवरी से 28 फरवरी, 2021 । जनगणना 2021 के प्रथम चरण के साथ राष्ट्रीय जनसंख्या रजिस्टर (एनपीआर) का अपडेशन असम के अतिरिक्त सभी राज्यों और केंद्र शासित प्रदेशों में भी प्रस्तावित था ।


    कोविड-19 के प्रकोप के कारण, भारत सरकार के साथ-साथ राज्यों / केंद्र शासित प्रदेशों द्वारा भी हाई अलर्ट घोषित कर दिया गया है। गृह मंत्रालय के आदेश दिनांक 24.03.2020 के तहत देश में कोविड -19 महामारी के रोकथाम के लिए उठाए जाने वाले उपायों पर भारत सरकार के मंत्रालयों/ विभागों तथा राज्य/ केंद्र शासित प्रदेश सरकारों द्वारा उनके सख्त कार्यान्वयन के लिए दिशा-निर्देश जारी किए हैं। अनेक राज्यों / केंद्र शासित प्रदेशों द्वारा लॉकडाउन भी घोषित कर दिया गया है। भारत सरकार के स्वास्थ्य एवं परिवार कल्याण मंत्रालय ने सामाजिक सावधानी सहित विभिन्न एहतियाती उपायों के लिए सलाह जारी की है।


    उपर्युक्त बातों को ध्यान में रखते हुए; जनगणना 2021 के प्रथम चरण और एनपीआर का अपडेशन तथा फील्ड से जुडे अन्य कार्य, जो कि 01 अप्रैल, 2020 से शुरू होने थे, को अगले आदेश तक स्थगित किया जाता है।


    *******


    वीजी/एसएनसी/वीएम

    
    
    (Release ID: 1608109) Visitor Counter : 285
    
    
      Read this release in: English , Marathi , Assamese , Bengali , Gujarati , Odia , Tamil , Telugu , Kannada , Malayalam