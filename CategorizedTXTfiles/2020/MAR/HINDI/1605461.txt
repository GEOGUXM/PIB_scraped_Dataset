      रेल मंत्रालय

      होली के त्योहार को देखते हुए यात्रियों की सुविधाजनक और आरामदायक यात्रा सुनिश्चित करने के लिए भारतीय रेल की मार्च, 2020 में 402 विशेष रेलगाड़ियां चलाने की योजना
      
      इन विशेष ट्रेन सेवाओं से त्योहार के अवसर पर अपने पैतृक स्थान जाने वाले लाखों यात्रियों को लाभ होगा
      
      विशेष रेलगाड़ियों के अतिरिक्त नियमित ट्रेनों में कोच संख्या बढाने और प्रमुख स्टेशनों पर भीड़ प्रबंधन को प्राथमिकता
      
      
      यात्रियों की सुरक्षा सुनिश्चित करने के लिए महत्वपूर्ण स्टेशनों और ट्रेनों में अतिरिक्त आरपीएफ कर्मियों की तैनाती

      Posted On: 05 MAR 2020 5:01PM by PIB Delhi

    त्योहार के सीजन में होली मनाने के लिए अपने पैतृक स्थान की यात्रा करने वाले यात्रियों के लिए विशेष प्रबंध सुनिश्चित करके भारतीय रेल यात्रियों के साथ त्योहार का आनंद साझा कर रहा है।


    रेल यात्रियों की सुविधा के लिए तथा त्योहार के सीजन में यात्रियों की अतिरिक्त भीड़ को देखते हुए भारतीय रेल मार्च, 2020 में 402 रेलगाड़ियों का परिचालन कर रहा है। त्योहारी मौसम के दौरान अधिक सीट और बर्थ सुनिश्चित करने के लिए नियमित ट्रेनों में कोच की संख्या बढ़ाई जा रही है। होली के अवसर पर अपने पैतृक स्थान जाने वाले यात्रियों को इन विशेष ट्रेनों से लाभ होगा।


    भारतीय रेल पूरे देश में विशेष रेलगाड़ियां चला रहा है। दिल्ली-पटना, दिल्ली-छपरा, दिल्ली-पुणे, चंडीगढ़-गोरखपुर, मुम्बई-वाराणसी, मुम्बई-पटना, मुम्बई-उडुपी, मुम्बई-गया, मुम्बई-बरौनी, अहमहाबाद-पटना, गांधीधाम- भागलपुर, हावड़ा-गोरखपुर, लखनऊ-कोलकाता, रांची-पटना, सिकंदराबाद-पटना, श्रीमाता वैष्णोंदेवी कटरा-वाराणसी-नागलडैम-लखनऊ आदि सेक्टरों पर विशेष रेलगाड़ियों को प्रमुख गंतव्य स्थलों से जोड़ा गया है।


    ट्रेन समाप्ति वाले स्टेशनों पर अनारक्षित डिब्बों में यात्रियों की व्यवस्थित रूप से प्रवेश के लिए आरपीएफ स्टाफ की देखरेख में यात्रियों की कतार बनाकर भीड़ को नियंत्रित किया जा रहा है। यात्रियों की सुरक्षा सुनिश्चित करने के लिए प्रमुख स्टेशनों पर अतिरिक्त आरपीएफ कर्मियों की तैनाती की गई है।


    यात्रियों की सुविधा के लिए स्टेशनों पर पर्याप्त प्रकाश व्यवस्था की गई है। ट्रेनों के सुचारू संचालन सुनिश्चित करने के लिए प्रमुख स्टेशनों पर इमरजेंसी ड्यूटी पर वरिष्ठ अधिकारियों की तैनाती की जा रही है। ट्रेन सेवा में किसी तरह की बाधा को दूर करने के लिए प्राथमिकता के आधार पर विभिन्न सेक्शनों में कर्मियों को तैनात किया जा रहा है। प्लेटफार्म संख्या के साथ रेलगाड़ियों के आगमन/प्रस्थान की निरतंर घोषणा करने के उपाय किये गए हैं।


    “ क्या मैं आपकी सहायता कर सकता हूं ” बूथ महत्वपूर्ण स्टेशनों पर लगाए गए हैं, जहां यात्रियों की उचित सहायता और निर्देशन के लिए आरपीएफ कर्मियों और टीटीई की तैनाती की गई है। प्रमुख स्टेशनों पर बुलाए जाने पर चिकित्सा दल उपलब्ध हैं। पैरामैडिकल टीम के साथ एंबुलेंस भी उपलब्ध होंगे।


    ***


    एएम/एजी/सीएस-6127

    
    
    (Release ID: 1605461) Visitor Counter : 96
    
    
      Read this release in: English , Marathi