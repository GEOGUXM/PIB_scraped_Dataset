      उप राष्ट्रपति सचिवालय

      उपराष्ट्रपति ने आंध्र प्रदेश में ओबुलावरिपल्ली - कृष्णापट्टनम रेल लाइन पर यात्री सेवाओं को शीघ्र शुरू करने का आह्वान किया
      Posted On: 03 MAR 2020 7:29PM by PIB Delhi


      उपराष्ट्रपति श्री एम वेंकैया नायडू ने आज आंध्र प्रदेश में ओबुलावरिपल्ली- कृष्णापट्टनम रेलमार्ग पर कृष्णापट्टनम और रायपुर रेलवे स्टेशनों के बीच यात्री सुविधाओं के शीघ्र निर्माण करने तथा यात्री सेवाओं की जल्‍द शुरुआत करने के लिए रेल मंत्रालय का आह्वान किया।


      रेल राज्य मंत्री श्री सुरेश अंगदी के साथ उपराष्ट्रपति भवन में आज एक बैठक के दौरान , उपराष्‍ट्रपति ने उपर्युक्त मार्गों पर यात्री सेवाओं की प्रगति और यात्री सुविधाओं के प्रावधान के बारे में जानकारी ली।


      ओबुलावरिपल्ली-कृष्णापट्टनम रेल परियोजना , एक संयुक्त उद्यम कंपनी (एसपीवी ) कृष्णापटनम रेलवे कॉर्पोरेशन लिमिटेड (केआरसीएल ) के पास है , जिसमें रेल विकास निगम लिमिटेड , कृष्णापटनम पोर्ट लिमिटेड , सागरमाला (आंध्र प्रदेश की सरकार) , राष्ट्रीय खनिज विकास निगम और ब्राह्मणी स्टील्स शामिल हैं।


      बैठक में उपस्थित रेलवे अधिकारियों ने उपराष्ट्रपति को बताया कि रेल मंत्रालय रियायत समझौते में संशोधन के लिए केआरसीएल के साथ बातचीत कर रहा है। अधिकारियों ने बताया कि यात्री सेवाओं की शुरूआत से संबंधित खंड को शामिल करने के लिए उनके बीच पूर्व में हस्ताक्षर किए गए समझौते को संशोधित करने की आवश्यकता है। उन्होंने इस संबंध में प्रक्रिया में तेजी लाने का आश्वासन दिया।


      कृष्णापटनम पोर्ट-वेंकाचलम-ओबुलवरिपल्ली रेलवे लाइन दो प्रमुख रेल मार्गों के बीच महत्वपूर्ण रेल संपर्क प्रदान करती है और गुंटाकल डिवीजन से कृष्णापटनम तक आने वाली रेलगाडि़यों के लिए 72 किमी की दूरी कम करती है तथा ओबुलावरिपल्ली-रेनिगुंटा-गुडूर सेक्शन में यातायात की भीड़भाड़ को कम करती है।


      **********


      एएम/एसकेएस/एसके-6084
    

    
    (Release ID: 1605082) Visitor Counter : 68
    
    
      Read this release in: English , Urdu