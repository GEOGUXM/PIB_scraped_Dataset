      ரெயில்வே அமைச்சகம்

      நாடு முழுவதும் அத்தியாவசியப் பொருட்களை விநியோகிக்க இந்திய ரயில்வே 24 மணி நேரமும் செயல்படுகிறது
      கொவிட் -19 பரவலையொட்டி பயணிகள் ரயில்கள் ரத்து செய்யப்பட்ட நிலையில் சரக்கு ரயில்கள் தொடர்ந்து இயங்குகின்றன
      
      உணவு தானியங்கள், உப்பு, சர்க்கரை, பால், சமையல் எண்ணெய், வெங்காயம், பழங்கள், காய்கறிகள், பெட்ரோலியப் பொருட்கள், நிலக்கரி, உரம் ஆகியவை ரயில்வே முனையங்களில் ஏற்றப்படுகின்றன
      Posted On: 24 MAR 2020 4:17PM by PIB Chennai


    கொரோனோ வைரஸ் தொற்று பரவுவதைக் கட்டுப்படுத்த , இந்திய ரயில்வே நாடு முழுவதும் பயணிகள் ரயில் சேவைகளை மார்ச் 31- ம் தேதி வரை ரத்து செய்துள்ளது .


    தற்போது , இந்திய ரயில்வே நாடு முழுவதும் சரக்கு ரயில்களை மட்டும் இயக்கி வருகிறது . தடைபடாத சரக்கு ரயில்கள் இயக்கத்தின் மூலம் , அத்தியாவசியப்பொருட்கள் கிடைப்பதை உறுதி செய்ய அனைத்து முயற்சிகளையும் இந்திய ரயில்வே மேற்கொண்டுள்ளது .


    பல்வேறு மாநிலங்களில் கடையடைப்பு நிலவும் சூழலில் , நாடு முழுவதற்கும் அத்தியாவசியப் பொருட்கள் விநியோகத்துக்கு பாதிப்பு ஏற்படாமல் இருக்கும் பொருட்டு , பல்வேறு சரக்கு வளாகங்கள் , ரயில் நிலையங்கள் , கட்டுப்பாட்டு அறைகள் ஆகியவை 24 மணிநேரமும் இயங்கும் வகையில் , இந்திய ரயில்வே ஊழியர்கள் பணியில் ஈடுபடுத்தப்பட்டுள்ளனர் .


    உணவு தானியங்கள் , உப்பு , சர்க்கரை , பால் , சமையல் எண்ணெய் , வெங்காயம் , பழங்கள் , காய்கறிகள் , பெட்ரோலியப் பொருட்கள் , நிலக்கரி , உரம் போன்ற அத்தியாவசியப் பொருட்கள் மார்ச் 23- ந்தேதியன்று மொத்தம் 474 பெட்டிகளில் ஏற்றப்பட்டன . அதே நாளில் , 121 பெட்டிகளில் இரும்புத்தாது , 48 பெட்டிகளில் உருக்கு , 25 பெட்டிகளில் சிமெண்ட் , 28 பெட்டிகளில் உரம் , 106 பெட்டிகளில் பெட்டகங்கள் உள்பட மொத்தம் 891 பெட்டிகளில் பிற முக்கியப் பொருட்களையும் இந்திய ரயில்வே ஏற்றியுள்ளது .


    கொவிட் -19 தாக்கத்தையொட்டி , பல்வேறு கட்டுப்பாடுகள் விதிக்கப்பட்டுள்ள நிலையில் , அத்தியாவசியப் பொருட்களை ஏற்றிய பெட்டிகளை தாமதமின்றியும் , சுமுகமாகவும் மாநில அரசுகளிடம் ஒப்படைக்கும் விதத்தில் நெருங்கிய ஒருங்கிணைப்பு பராமரிக்கப்பட்டு வருகிறது .


    31.3.2020 வரை பொருட்கள் மற்றும் பார்சல்களுக்கான தாமதக்கட்டணம் , கப்பல்துறைக் கட்டணம் ஆகியவற்றை பாதியாக இந்திய ரயில்வே குறைத்துள்ளது .


    சரக்கு மற்றும் பெட்டக போக்குவரத்துக்கான கட்டணக் கொள்கைகளின் செல்லுபடியாகும் காலம் ஒருமாதத்துக்கு 30.4.2020 வரை நீட்டிக்கப்பட்டுள்ளது .


    24.3.2020 முதல் 30.4.2020 வரை காலி பெட்டகங்கள் , காலி வாகன்கள் போக்குவரத்துக்கு விதிக்கப்படும் கட்டணமும் ரத்து செய்யப்படுகிறது .


    சரக்கு ரயில் பெட்டிகளில் சரக்குகளை ஏற்றுவதற்கும் , ரயில்வே வளாகங்களில் இருந்து அகற்றுவதற்கும் அனுமதிக்கப்படும் காலஅளவு 31.3.2020 வரை இரட்டிப்பாக்கப்பட்டுள்ளது .


    அத்தியாவசியப் பொருட்கள் தங்குதடையின்றி கொண்டு செல்லப்படுவதைக் கண்காணிக்க ரயில்வே அமைச்சகத்தில் அவசரகால சரக்கு கட்டுப்பாட்டு முறை செயல்பட்டு வருகிறது . மூத்த அதிகாரிகள் மட்டத்தில் சரக்கு போக்குவரத்து மிக உன்னிப்பாக கவனிக்கப்பட்டு வருகிறது .


    சரக்கு ரயில் இயக்கத்துக்காக கட்டுப்பாட்டு அறைகளில் இந்திய ரயில்வே பணியாளர்களை அமர்த்தியுள்ளது . பாதை கண்காணிப்பு ஊழியர்கள் , பராமரிப்பு பணியாளர்கள் , பாதுகாப்பு பணியாளர்கள் , ரயில்வே மருத்துவமனைகளில் மருத்துவ ஊழியர்கள் ஆகியோர் தொடர்ந்து 24 மணி நேரமும் பணியில் ஈடுபடுத்தப்பட்டுள்ளனர் .


    இந்த நெருக்கடியான காலகட்டத்தில் , இந்திய ரயில்வே அதன் முக்கியமான பங்கை உணர்ந்து செயல்பட்டு வருகிறது . அதேபோல , அத்தியாவசியப் பொருட்களை விரைந்து ஏற்றவும் , இறக்கவும் சம்பந்தப்பட்டவர்கள் முழு ஆதரவு வழங்க வேண்டும் என்று அது கேட்டுக்கொள்கிறது .


    ****

    
    
    (Release ID: 1607991) Visitor Counter : 38
    
    
      Read this release in: English , Hindi , Marathi