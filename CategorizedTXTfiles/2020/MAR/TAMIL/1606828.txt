      ஆயுஷ்

      சென்னையில் ஆயுஷ் சிகிச்சை வசதிகள் விரிவடைகின்றன
      Posted On: 17 MAR 2020 5:00PM by PIB Chennai


    சென்னையில் ஆயுர்வேத அறிவியல் ஆராய்ச்சிக்கான மத்திய கவுன்சில், யுனானி மருத்துவ ஆராய்ச்சிக்கான மத்திய கவுன்சில், சித்த வைத்திய ஆராய்ச்சிக்கான மத்திய கவுன்சில், ஹோமியோபதி ஆராய்ச்சிக்கான மத்திய கவுன்சில், சித்த மருத்துவத்திற்கான தேசிய நிறுவனம் ஆகியவை இயங்கி வருகின்றன.


    மத்திய ஆயுஷ் அமைச்சகத்திற்கு கிடைத்துள்ள புள்ளி விவரங்களின்படி ஆயுஷ் திட்டத்தின் கீழ் மருத்துவ வசதிகளைப் பெற்றவர்களின் எண்ணிக்கை கடந்த 3 ஆண்டுகளாக அதிகரித்து வரும் நிலையில் உள்ளது. 2015-16ஆம் ஆண்டில் ஆயுஷ் திட்டத்தின் கீழ் அரசு சுகாதார சேவை மையங்களில் சிகிச்சைப் பெற்ற வெளிநோயாளிகளின் எண்ணிக்கை 15,94,59,379ஆக இருந்தது. இந்த எண்ணிக்கை 2017-18ஆம் ஆண்டில் 17,73,75,226 ஆக உயர்ந்துள்ளது. மத்திய ஆயுஷ் அமைச்சகம், ஆயுஷ் சிகிச்சை மேம்பாட்டுக்காக தேசிய ஆயுஷ் இயக்கத்தின் மத்திய அரசு ஆதரவு பெற்ற திட்டங்களை மாநிலங்கள் மற்றும் யூனியன் பிரதேசங்கள் மூலமாக அமல்படுத்தி வருகிறது.


    இந்தத் தகவலை மாநிலங்களவையில் மத்திய ஆயுஷ் அமைச்சக (தனிப்பொறுப்பு) இணை அமைச்சர் திரு ஸ்ரீபத் யசோ நாயக் இன்று எழுத்து மூலமாக அளித்த பதிலில் தெரிவித்துள்ளார்.


    ----

    
    
    (Release ID: 1606828) Visitor Counter : 26
    
    
      Read this release in: English