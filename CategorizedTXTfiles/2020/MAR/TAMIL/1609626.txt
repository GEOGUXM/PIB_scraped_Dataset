      சுகாதாரம் மற்றும் குடும்ப நலத்துறை அமைச்சகம்

      கோவிட்-19 தொற்றுக்கான மாதிரியையும் பரிசோதனைத் திட்டத்தையும் ஆய்வு செய்தார் டாக்டர் ஹர்ஷ் வர்தன்
      கோவிட் -19 தொற்றால் ஏற்பட்டிருக்கும் அச்சுறுத்தலை எதிர்கொள்ள சிறந்த அறிவியல் பூர்வமான தீர்வுகளை கண்டுபிடிக்கும் முயற்சிகளுக்கு துறைகளுக்கிடையேயான ஒத்துழைப்பு வழி வகுக்கும்: டாக்டர் ஹர்ஷ் வர்தன்
      
      கோவிட் - 19 தீர்வுகளுக்கான ஆராய்ச்சி, நோயை ஒழிப்பதற்கான முயற்சிகளோடு இணைந்து வேகமாக தொடர்ந்து நடைபெற வேண்டும்: டாக்டர் ஹர்ஷ் வர்தன்
      Posted On: 31 MAR 2020 1:09PM by PIB Chennai


    இந்திய மருத்துவ ஆராய்ச்சி கழகம் , அறிவியல் மற்றும் தொழில்நுட்பத் துறை , உயிரி ‍ தொழில்நுட்பம் மற்றும் அறிவியல் மற்றும் தொழில் ஆராய்ச்சிக் கழகம் ஆகியவற்றின் உயர் அதிகாரிகளோடு , கோவிட் - 19 க்கான மாதிரி மற்றும் பரிசோதனைத் திட்டத்தை ஆய்வு செய்வதற்காகக் கூட்டம் ஒன்றை மத்திய சுகாதார மற்றும் குடும்ப நலத் துறை அமைச்சர் டாக்டர் ஹர்ஷ் வர்தன் நேற்று தில்லியில் நடத்தினார் . சோதனை பொருள்களை வாங்குதல் , இணைய தள ஒருங்கிணைப்பு , தகவல் மேலாண்மை மற்றும் பகுப்பாய்வு , டாஷ்போர்டுகள் , இது வரை நடந்த மற்றும் திட்டமிடப்பட்டுள்ள ஆய்வுகள் குறித்த விரிவான ஆலோசனை நடைபெற்றது .


    மாநிலங்கள் / யூனியன் பிரதேசங்களின் சுகாதார அமைச்சர்களோடு காலையில் ஆலோசனை நடத்தியதாகக் கூறிய டாக்டர் ஹர்ஷ் வர்தன் , மத்திய சுகாதார அமைச்சகம் எடுத்துள்ள நடவடிக்கைகள் குறித்து விவாதித்ததாகவும் , மாநிலங்கள் / யூனியன் பிரதேசங்களின் தயார் நிலைக் குறித்து ஆய்வு செய்ததாகவும் , இயன்ற ‌ அனைத்து உதவிகளையும் அவர்களுக்கு வழங்க உறுதியளித்த ‌ தாகவும் தெரிவித்தார் . துடிப்பான கண்காணிப்பு , சிறப்பான முறையில் கொரொனா பாதித்தவர்களை அவர்களின் தொடர்ப்புகள் மூலம் கண்டுபிடித்தல் மற்றும் கோவிட் -19 ஐ கட்டுப்படுத்துதல் மற்றும் கையாளுதல் ஆகியவற்றுக்காக மாநிலங்களை அவர் பாராட்டினார் . ஒரு நாளைக்கு 13000 பரிசோதனைகள் செய்யும் திறனோடு 129 அரசு ஆய்வகங்கள் , பரிசோதனை மற்றும் மருத்துவ ‌ ஆய்வகங்களுக்கான ‌ தேசிய அங்கீகார வாரியம் சான்றளித்த 49 தனியார் ஆய்வகங்களோடு இயங்குவதாக , இந்திய மருத்துவ ஆராய்ச்சி கழகத்தின் தலைமை இயக்குனர் தெரிவித்தார் . தனியார் தொடர் இணைப்புகள் 16000 சேகரிப்பு மையங்களைக் கொண்டுள்ளன . எதிர்கால தேவைகள் ஏதாவது இருப்பின் , அவற்றை கையாள்வதற்காக போதுமான பரிசோதனை கருவிகளை வாங்கி அவற்றை மாநிலங்கள் முழுவதும் விநியோகித்துள்ளதாக கூறப்பட்டது . உடல் எதிர்ப்பு சக்திக்காக விரைவு பரிசோதனை கருவிகள் வாங்க ஏற்பாடு செய்யப்பட்டுள்ளதாக அவரிடம் தெரிவிக்கப்பட்டது . தனியார் ஆய்வகங்களில் செய்யப்பட்ட 1,334 பரிசோதனகளையும் சேர்த்து , 38,442 பரிசோதனைகள் இது வரை செய்யப்பட்டுள்ளன .


    கோவிட் -19 ஐ எதிர்கொள்வதற்கான தீர்வுகளை கண்டுபிடிப்பதில் தற்போதைய நிலைமை குறித்து அறிவியல் மற்றும் தொழில்நுட்ப அமைச்சகத்தின் மூன்று செயலாளர்களுடன் மேலும் ஆலோசனை நடத்தப்பட்டது .


    நோய் கண்டறிதல் , மருந்துகள் , வென்டிலேட்டர்கள் , பாதுகாப்பு சாதனம் , கிருமிநாசினி இயந்திரங்கள் ஆகிய துறைகளில் 500 க்கும் மேற்பட்ட நிறுவனங்கள் , கோவிட் -19 தொடர்பான தொழில்நுட்ப திறன்களை கண்டறிந்துள்ளதாக , அறிவியல் மற்றும் தொழில்நுட்ப துறையின் செயலாளர் டாக்டர் அசுதோஷ் ஷர்மா தெரிவித்தார் . அறிவியல் மற்றும் தொழில்நுட்ப துறையிடம் நிதியுதவிக்காக ‌ கடந்த ஒரு வாரத்தில் வந்துள்ள ‌ 200 திட்ட மாதிரிகளில் , கோவிட் 19 மேலாண்மையில் தொடர்பு , செலவு , வேகம் மற்றும் தீர்வுகளின் அளவுகோல் ஆகியவற்றை கருத்தில் கொண்டு 20 நிறுவனங்கள் முதல் கட்ட விரைவு பரிசீலனையில் உள்ளன .


    சுகாதார சவால்களை எதிர்கொள்வதற்காக மருத்துவ சாதனங்களை தயாரித்தல் , நோய் கண்டறிதல் , சிகிச்சை , மருந்துகள் மற்றும் தடுப்பு மருந்துகள் தயாரித்தல் ஆகியவற்றை ஆதரிக்க ஒரு கூட்டமைப்பை , உயிரி தொழில் நுட்பத்துறை அமைத்துள்ளதாக உயிரி தொழில் நுட்பத்துறையின் செயலாளர் டாக்டர் ரேணு சுவரூப் தெரிவித்தார் . புனேவில் உள்ள ஒரு ஸ்டார்ட்அப் நிறுவனத்தால் உள் நாட்டிலேயே முதன்முறையாக தயாரிக்கப்பட்ட சோதனைக் கருவி தயாரிப்பு திறனை வாரத்துக்கு ஒரு லட்சமாக உயர்த்தப்பட்டு வருவதாக அவர் கூறினார் . வென்டிலேட்டர்கள் , பரிசோதனை கருவிகள் , படிவமாக்கும் கருவி மற்றும் தீவிர ஒலி ( அல்ட்ரா சவுண்ட் ) மற்றும் உயர் ரக கதிரியக்கவியல் கருவிகளை உள்நாட்டிலேயே தயாரிக்க விசாகபட்டினத்தில் ஒரு தயாரிப்பு வசதி ஏற்படுத்தப்பட்டுள்ளது , அது ஏப்ரல் முதல் வாரத்தில் செயல்படத் தொடங்கும் . அனைத்து நோய் கண்டறியும் மருந்துகளுக்கும் , தடுப்பு மருந்துகளுக்கும் விரைவான ஒப்புதல்களை அளிப்பதற்கு , விரைந்து செயலாற்றும் ஒழுங்குமுறை கட்டமைப்பை இந்திய மருந்து கட்டுப்பாட்டு தலைமையகத்துடன் இணைந்து உயிரி தொழில் நுட்பத்துறை அமைத்துள்ளது . மூன்று இந்திய தொழில் துறைகளுடன் இணைந்து தடுப்பு மருந்து உருவாக்கம் ஆதரிக்கப்பட்டு வருகிறது . சிகிச்சை மற்றும் மருந்து உருவாக்கத்துக்கான ஆய்வும் தொடங்கப்பட்டு விட்டது .


    நாடெங்கிலும் உள்ள வைரஸ் தடங்களை மரபணு வரிசைப்படுத்துதல் உள்ளிட்ட வழிமுறைகள் மூலம் டிஜிட்டல் மற்றும் மூலக்கூறு முறைகளில் கண்காணிப்பு ; விலை குறைந்த , துரித மற்றும் சரியான நோய் கண்டறியும் முறைகள் ; மருந்துகள் மறுஆய்வு மற்றும் புதிய மருந்துகளை கண்டுபிடித்தல் உள்ளிட்ட திட்டங்கள் ; மருத்துவமனை உதவி கருவி ஆராய்ச்சி மற்றும் மேம்பாடு ; மற்றும் கோவிட் 19 ஐ தடுக்கத் தேவைப்படும் விநியோக இணைப்புப் போக்குவரத்து மாதிரிகளை தயாரித்தல் , என கோவிட் 19 க்கான அறிவியல் மற்றும் தொழில்நுட்ப தீர்வுகளைக் கண்டுபிடிக்க ஐந்து முனை திட்டத்தோடு அறிவியல் மற்றும் தொழில் ஆராய்ச்சி கழகம் செயல்படுவதாக , அதன் தலைமை இயக்குனர் டாக்டர் ஷேகர் மன்டே தெரிவித்தார் . மேற்குறிப்பிட்ட அனைத்து அம்சங்களிலும் , தனியார் துறையோடு அறிவியல் மற்றும் தொழில் ஆராய்ச்சி கழகம் கூட்டு அமைத்துள்ளதாக அவர் தெரிவித்தார் .


    இந்திய மருத்துவ ஆராய்ச்சி கழகம் அளித்து வரும் பொது சுகாதார கண்காணிப்பு மற்றும் எதிர்வினைகள் , தொழில்நுட்ப ஆலோசனை மற்றும் ஆய்வக ஆதரவு ஆகியவற்றை டாக்டர் ஹர்ஷ் வர்தன் பாராட்டினார் . வென்டிலேட்டர்கள் , பரிசோதனை கருவிகள் , மற்றும் தனிப்பட்ட பாதுகாப்பு கருவிகள் தயாரிப்பில் , தேவையான இந்த சமயத்தில் அறிவியல் மற்றும் தொழில்நுட்பத் துறை , உயிரி தொழில்நுட்பத் துறை மற்றும் அறிவியல் மற்றும் தொழில் ஆராய்ச்சி கழகம் ஆகியவவை அளித்து வரும் ஆதரவை அவர் பாராட்டினார் .


    பரிசோதனை கருவிகளையும் , மருந்துகளையும் தேவையான அளவுக்கு உடனடியாக வாங்கி அவற்றை நாடெங்கிலும் உள்ள ஆய்வகங்களுக்கு விநியோகிக்க அனைத்து முயற்சிகளையும் எடுக்க வேண்டும் என அவர் அறிவுறுத்தினார் . தேவையான அனைத்து வசதிகளையும் மாநிலங்கள் வைத்துக் கொள்வதை உறுதி செய்ய ‌ வேண்டும் என்று அறிவுறுத்திய அவர் , பரிசோதனை பெட்டிகள் , மருந்துகள் மற்றும் கருவிகளில் எந்த பற்றாக்குறையையும் எதிர்கொள்ளக் கூடாது எனக் கூறினார் . ஆய்வகங்கள் / பரிசோதனை வசதிகள் இல்லாத மாநிலங்களுக்கும் , வட கிழக்கு மாநிலங்களுக்கும் , லடாக் யூனியன் பிரதேசத்துக்கும் கூடுதல் ஆதரவு வழங்கப்பட வேண்டும் என அவர் அறிவுறுத்தினார் .


    அரசு மற்றும் தனியார் ஆய்வகங்களால் வாங்கப்படும் பரிசோதனை கருவிகளின் தரத்தை உறுதி செய்ய அனைத்து நடவடிக்கைகளையும் எடுக்க வேண்டும் எனக் கூறிய அவர் , அந்த கருவிகளின் தரம் தொடர்ந்து ஆய்வு செய்யப்பட வேண்டும் என்று கூறினார் . தினசரி அடிப்படையில் அனைத்து ஆய்வகங்களும் தரத்தை உறுதி செய்ய , இந்திய மருத்துவ ஆராய்ச்சி நிறுவனம் ஒரு தெளிவான தரக் கட்டுப்பாடு அமைப்பையும் முறையையும் உடனே உருவாக்கி அமல்படுத்த வேண்டும் என அவர் கூறினார் .


    கோவிட் -19 மேலாண்மை முயற்சிகளோடு இணைந்து ஆராய்ச்சி பணியும் தொடர்ந்து துரிதமாக நடைபெற வேண்டும் என்று டாக்டர் ஹர்ஷ் வர்தன் மேலும் தெரிவித்தார் . இந்திய விஞ்ஞானிகள் இந்த வாய்ப்பை பயன்படுத்திக் கொண்டு இந்தியாவுக்கு மட்டுமில்லாது , உலகத்துக்கே தீர்வுகளை கண்டுபிக்க வேண்டும் அவர் வலியுறுத்தினார் .


    *****

    
    
    (Release ID: 1609626) Visitor Counter : 40
    
    
      Read this release in: Manipuri , English , Urdu , Marathi , Hindi , Assamese , Bengali , Punjabi , Gujarati , Telugu , Kannada , Malayalam