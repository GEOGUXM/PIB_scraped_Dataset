      ஊரக வளர்ச்சி அமைச்சகம்

      கொவிட்-19 பெரும்பரவல் நோயைத் தொடர்ந்து, மகாத்மா காந்தி தேசிய ஊரக வேலைவாய்ப்பு உத்தரவாதத் திட்டத்தின் கூலித்தொகையை உயர்த்தியது அரசு, சராசரி உயர்வு ரூ.20
      மகாத்மா காந்தி தேசிய ஊரக வேலைவாய்ப்பு உத்தரவாதத் திட்டத்தின் கூலித்தொகை, பொருள் நிலுவைகளுக்காக ரூ 4,431 கோடியை மாநிலங்கள்/யூனியன் பிரதேசங்களுக்கு ஊரக வளர்ச்சி அமைச்சகம் இந்த வாரம் வழங்கியது

      Posted On: 31 MAR 2020 11:02AM by PIB Chennai

    கொவிட் -19 பெரும்பரவல் நோயைத் தொடர்ந்து , மாநில அரசுகளோடு நெருங்கிய தொடர்பில் இருந்து , இந்திய அரசின் ஊரக வளர்ச்சித்துறை பல்வேறு நடவடிக்கைகளை எடுத்துள்ளது . இந்திய அரசின் ஊரக வளர்ச்சித்துறையால் மகாத்மா காந்தி தேசிய ஊரக வேலைவாய்ப்பு உத்தரவாதத் திட்டத்தின் கூலித்தொகை உயர்த்தப்பட்டு , 1 ஏப்ரல் , 2020 இல் இருந்து அமலுக்கு வருகிறது . தேசிய சராசரி உயர்வு ரூ .20 ஆகும் . எஸ் . சி ., எஸ் . டி ., மற்றும் பெண்கள் தலைமையேற்றுள்ள குடும்பங்களும் , சிறு மற்றும் விளிம்பு நிலை விவசாயிகளும் , மற்றும் இதர ஏழைக் குடும்பங்களும் நேரடியாகப் பயன்பெறும் வகையில் தனிப்பட்ட வளர்ச்சி சார்ந்த வேலைகளை முன்னெடுப்பதே மகாத்மா காந்தி தேசிய ஊரக வேலைவாய்ப்பு உத்தரவாதத் திட்டத்தின் நோக்கமாகக் கருதலாம் . ஆனால் , பொது முடக்கத்தின் விதிகள் மீறப்படாமல் இருப்பதற்கும் , சமுக இடைவெளிக் கோட்பாடுகள் கட்டாயமாகக் கடைப்பிடிப்பதை உறுதி செய்வதற்கும் மாநில அரசு மற்றும் மாவட்ட அதிகாரிகளின் நெருங்கிய ஆலோசனையும் வழிகாட்டுதலும் தேவைப்படுகிறது .


    கூலித்தொகை மற்றும் பொருள் நிலுவைகளைச் செலுத்த ஊரக வளர்ச்சி அமைச்சகம் முன்னுரிமை அளித்து வருகிறது . நடப்பு நிதி ஆண்டின் நிலுவைகளை பைசல் செய்ய ரூ 4,431 கோடி மாநிலங்கள் / யூனியன் பிரதேசங்களுக்கு இந்த வாரம் வழங்கப்பட்டுள்ளது . மேலும் , மிச்சமிருக்கும் இப்படிப்பட்ட செலவுகளுக்காக 2020-21 ஆம் ஆண்டின் முதல் தவணையோடு சேர்த்து 15 ஏப்ரல் 2020 க்குள் நிதி வழங்கப்படும் . ஆந்திரப்பிரதேச மாநில அரசுக்கு ரூ .721 கோடி வழங்கப்பட்டுள்ளது .


    ***

    
    
    (Release ID: 1609497) Visitor Counter : 14
    
    
      Read this release in: Punjabi , Telugu , English , Marathi , Hindi , Assamese , Bengali , Gujarati , Odia , Kannada , Malayalam