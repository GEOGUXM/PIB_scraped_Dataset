      ரசாயனம் மற்றும் உரங்கள் அமைச்சகம்

      பட்டியலிடப்பட்ட மருந்துகளுக்கு அதிகபட்ச விலை திருத்தியமைப்பு
      Posted On: 31 MAR 2020 8:26PM by PIB Chennai


    ரசாயன மருந்துகள் (விலைக் கட்டுப்பாடு) ஆணை 2013இன் விதிகளின்படி, பட்டியலிடப்பட்ட வகையைச் சேர்ந்த 883 மருந்துகளின் அதிகபட்ச விலைகளை தேசிய மருந்து விலை நிர்ணய ஆணையம் ( The National Pharmaceutical Pricing Authority - NPPA) திருத்தி அமைத்துள்ளது / உயர்த்தியுள்ளது.


    இந்த ஆணையத்தின் கூட்டம் 31.03.2020ல் நடந்தபோது , கோவிட்-19 நோய்த் தொற்று காரணமாக ஏ.பி.ஐ.களில் ஏற்பட்ட வழங்கல் தடைகள் நீங்கி இப்போது இயல்புநிலை திரும்பி வருவது குறித்து திருப்தி தெரிவிக்கப்பட்டது. கோவிட்-19 நோய்த் தொற்று சூழ்நிலையில் மருந்துகளுக்கான கச்சா பொருள்களின் விலையில் அசாதாரணமாக ஏற்ற இறக்கம் எதுவும் இல்லை என்று கூட்டத்தில் தெரிவிக்கப்பட்டது. எனவே, இயல்பான விலை திருத்தியமைப்புகளுக்கு அனுமதிக்கப்பட்டது.


    மருந்து வகைகளின் அதிகபட்ச விலைகள் திருத்தியமைத்தலில் , இருதயக் கோளாறுக்கான ஸ்டென்ட்களின் அதிகபட்ச விலைகளும் அடங்கும். திருத்தியமைக்கப்பட்ட விலைகள் 2020 ஏப்ரல் 1 ஆம் தேதியில் இருந்து அமலுக்கு வரும். திருத்தப்பட்ட விலைகளின் விவரங்கள் www.nppaindia.nic.in என்ற என்.பி.ஏ.ஏ.-வின் இணையதளத்தில் இடம் பெற்றுள்ளன.

    
    
    (Release ID: 1609801) Visitor Counter : 12
    
    
      Read this release in: English , Urdu , Hindi , Telugu