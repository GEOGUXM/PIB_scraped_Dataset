      PIB Headquarters

      ஸ்டாண்ட் அப் இந்தியா திட்டத்தில் கணக்கு வைத்துள்ளவர்களில் 81 சதவீதத்துக்கும் மேற்பட்டவர்கள் பெண்கள்
      முத்ரா: மொத்த கடனாளிகளில் 70 சதவீதம் பேர் பெண்கள்
      பிரதமரின் ஜன்தன் திட்டம்: 38.13 கோடி மொத்த பயனாளிகளில் 20.33 கோடி பேர் பெண்கள்
      அடல் ஓய்வூதிய திட்டம்: மொத்தம் சுமார் 2.15 கோடி சந்தாதாரர்களில் 93 லட்சம் பேர் (43%) பெண்கள்
      பிரதமரின் ஜீவன் ஜோதி பீம யோஜனா & பிரதமரின் சுரக்ஷா பீம யோஜனா திட்டங்களின் கீழ் மொத்தம் பதிவு செய்துள்ளவர்களில் 40 சதவீதத்துக்கும் மேற்பட்டவர்கள் பெண்கள்
      Posted On: 03 MAR 2020 1:34PM by PIB Chennai


    மத்திய நிதியமைச்சகம் மகளிருக்கு அதிகாரம் அளிக்க வகை செய்யும் சிறப்பு வசதிகளை உருவாக்கும் வகையில் , கடந்த ஆறாண்டுகளில் பல்வேறு திட்டங்களை தொடங்கியுள்ளது. பெண்கள் சிறந்த வாழ்க்கையை முன்னெடுத்துச் செல்லவும், தொழில்முனைவோராதல் என்ற கனவை நனவாக்குவதற்கான நிதி அதிகாரத்தை அளிப்பதாக இந்தத் திட்டங்கள் உள்ளன.


    2020 மார்ச் 8 ஆம் தேதி நாம் சர்வதேச மகளிர் தினத்தைக் கொண்டாடும் நிலையில் , இந்திய மகளிருக்குப் பயன் அளிக்கும் வகையில், நிதியமைச்சகம் தொடங்கியுள்ள பல்வேறு திட்டங்கள் பற்றி பார்ப்போம்.


    ஸ்டாண்ட-அப் இந்தியா திட்டம் : இந்தத் திட்டம் 2016 ஏப்ரல் 5 ஆம் தேதி தொடங்கப்பட்டது. அடிப்படை நிலையில் பொருளாதார அதிகாரமளித்தல் மற்றும் வேலைவாய்ப்புகளைப் பெருக்குவதற்காக இத் திட்டம் தொடங்கப்பட்டது. தாழ்த்தப்பட்டோர் , மலைவாழ் பழங்குடியினர் போன்ற வாய்ப்புகள் மறுக்கப்பட்ட சமூகத்தவர்களுக்கும், பெண் தொழில்முனைவோருக்கும், நிறுவனம் சார்ந்த கடன் வசதிகளை கிடைக்கச் செய்து, நாட்டின் பொருளாதார வளர்ச்சியில் அவர்களை பங்கேற்கச் செய்வது இத் திட்டத்தின் நோக்கமாக உள்ளது.


    பசுமை த்தன்மை தொழில்நிறுவனங்களை உருவாக்க ஒவ்வொரு வங்கிக் கிளையும் குறைந்தபட்சம் ஒரு தாழ்த்தப்பட்ட (எஸ்.சி.) அல்லது மலைவாழ் பழங்குடியின (எஸ்.டி.) பயனாளிக்கும், குறைந்தபட்சம் ஒரு பெண் தொழில்முனைவோருக்கும் ரூ.10 லட்சம் முதல் ரூ.1 கோடி வரையிலான தொகைக்கு கடன் வசதி அளிக்க வேண்டும் என்பது இத் திட்டத்தின் மூலம் கட்டாயமாக்கப்பட்டுள்ளது.


    17.02.2020 தேதியின்படி , ஸ்டாண்ட் அப் இந்தியா திட்டத்தின் கீழ் கணக்கு வைத்திருப்பவர்களில் 81 சதவீதத்துக்கும் அதிகமானவர்கள் பெண்களாக இருந்தனர். பெண்களுக்காக 73,155 கணக்குகள் தொடங்கப்பட்டுள்ளன. பெண் பயனாளிகளுக்கு ரூ.16712.72 கோடி அனுமதிக்கப்பட்டு, ரூ.9106.13 கோடி பட்டுவாடா செய்யப்பட்டுள்ளது.


    பிரதமரின் முத்ரா திட்டம் (PMMY)- இந்தத் திட்டம் 2015 ஏப்ரல் 8 ஆம் தேதி தொடங்கப்பட்டது. கார்ப்பரேட் அல்லாத, விவசாயம் அல்லாத சிறு / குறு தொழில்முனைவோருக்கு ரூ.10 லட்சம் வரையில் கடன் வழங்கும் நோக்குடன் இத் திட்டம் தொடங்கப்பட்டது. பி.எம்.எம்.ஒய் திட்டத்தின் கீழ் இத் திட்டம் முத்ரா திட்டம் என வகைபடுத்தப் பட்டுள்ளது. வர்த்தக வங்கிகள், மண்டல கிராமப்புற வங்கிகள், சிறு நிதி வங்கிகள், எம்.எப்.ஐ.கள் மற்றும் வங்கி சேவையல்லாத நிதி நிறுவனங்கள் மூலம் இந்தக் கடன்கள் அளிக்கப்படுகின்றன.


    PMMY திட்டத்தின் கீழ், முத்ரா திட்டத்திற்கு உள்பட்டு `சிஷு,' `கிஷோர்' மற்றும் `தருண்' என்ற திட்டங்கள் தொடங்கப்பட்டுள்ளன. குறு தொழில் பிரிவு / தொழில்முனைவோரின் நிதித் தேவைகளை பூர்த்தி செய்யவும், வளர்ச்சி நிலையைக் குறிக்கவும், அடுத்தகட்ட வளர்ச்சிக்கான மேற்கோள் அளிக்கவும் உதவும் வகையில் இவை அமைந்துள்ளன.


    ``சமுதாயத்தின் அடிமட்டத்தில் உள்ளவர்களின் விரிவான பொருளாதார மற்றும் சமூக மேம்பாட்டுக்கான, உலக அளவில் சிறந்த நடைமுறைகள் மற்றும் தர நிலைகளுக்கு இணையான சேவைகளை அளிக்க கடன் வழங்கும் நிறுவனங்களின் நிதி மற்றும் ஆதரவளித்தல் செயல்பாட்டை ஒருங்கிணைப்பது'' முத்ரா திட்டத்தின் நோக்கமாக உள்ளது.


    31.01.2020 தேதியின்படி , இத் திட்டத்தில் கடன் வாங்கியுள்ளவர்களில் 70 சதவீதம் பேர் பெண்கள்.


    பிரதமரின் ஜன்-தன் யோஜ்னா (PMJDY)- இந்தத் திட்டம் 2014 ஆகஸ்ட் 28 ஆம் தேதி தொடங்கப்பட்டது. 14.08.2018ல் திருத்தி அமைக்கப்பட்ட திட்டத்தின்படி, ஒவ்வொரு நபருக்கும் குறைந்தபட்சம் ஒரு அடிப்படை வங்கிக் கணக்கு இருக்க வேண்டும், நிதி செயல்பாட்டு முறைகளை அறிந்திருக்க வேண்டும், கடன் வசதி, காப்பீடு மற்றும் ஓய்வூதிய சேவைகள் கிடைக்கும் வசதியைப் பெற்றிருக்க வேண்டும் என்று கூறப்பட்டுள்ளது.


    19.02.2020 தேதியின்படி மொத்தம் உள்ள 38.13 கோடி பயனாளிகளில் , 20.33 கோடி பேர் பெண்களாக உள்ளனர். அதாவது 53 சதவீதம் பேர் பெண்கள்


    நிதி அமைச்சகத்தின் கீழ் செயல்படுத்தப்படும் திட்டங்கள்


    இந்திய மகளிர் பயன் பெற்று வருபவை


    ஸ்டாண்ட்-அப் இந்தியா

      * பொருளாதார அதிகாரமளித்தல் மற்றும் வேலைவாய்ப்பு உருவாக்க அடிப்படை நிலையில் தொழில்முனைவோரை ஊக்குவிக்கிறது
      * பசுமைதன்மை தொழில்நிறுவனங்களை உருவாக்க ஒவ்வொரு வங்கிக் கிளையும் குறைந்தபட்சம் ஒரு தாழ்த்தப்பட்ட (எஸ்.சி.) அல்லது மலைவாழ் பழங்குடியின (எஸ்.டி.) பயனாளிக்கும், குறைந்தபட்சம் ஒரு பெண் தொழில்முனைவோருக்கும் ரூ.10 லட்சம் முதல் ரூ.1 கோடி வரையிலான தொகைக்கு கடன் வசதி அளிக்க வகை செய்கிறது.
      * கணக்கு வைத்திருப்பவர்களில் 81 சதவீதத்துக்கும் அதிகமானவர்கள் பெண்கள். (17.02.2020 தேதியின்படி)

    PM JDY

      * 14.08.2018ல் திருத்தி அமைக்கப்பட்ட இத் திட்டத்தின்படி, ஒவ்வொரு நபருக்கும் குறைந்தபட்சம் ஒரு அடிப்படை வங்கிக் கணக்கு இருக்க வேண்டும், நிதி செயல்பாட்டு முறைகளை அறிந்திருக்க வேண்டும், கடன் வசதி, காப்பீடு மற்றும் ஓய்வூதிய சேவைகள் கிடைக்கும் வசதியைப் பெற வகை செய்யப்பட்டுள்ளது.
      * மொத்தம் உள்ள 38.13 கோடி பயனாளிகளில், 20.33 கோடி பேர் பெண்களாக உள்ளனர். அதாவது 53 சதவீதம் பேர் பெண்கள் (19.02.2020 தேதியின்படி)

    முத்ரா

      * கார்ப்பரேட் அல்லாத , விவசாயம் அல்லாத சிறு / குறு தொழில்முனைவோருக்கு ரூ.10 லட்சம் வரையில் கடன் வழங்கும் வசதி
      * முத்ரா திட்டத்தில் உருவாக்கப்பட்ட `சிஷு,' `கிஷோர்' மற்றும் `தருண்' திட்டங்கள், குறு தொழில் பிரிவு / தொழில்முனைவோரின் நிதி தேவைகளை பூர்த்தி செய்யவும், வளர்ச்சி நிலையைக் குறிக்கவும், அடுத்தகட்ட வளர்ச்சிக்கான மேற்கோள் அளிக்கவும் உதவியாக உள்ளன.
      * கடன் வாங்கியுள்ளவர்களில் 70 % பேர் பெண்கள். (31.01.2020 தேதியின்படி )

    அடல் ஓய்வூதியத் திட்டம் (APY)- இந்தத் திட்டம் 2015 மே 9 ஆம் தேதி தொடங்கப்பட்டது. இந்தியர்கள் அனைவருக்கும், குறிப்பாக ஏழைகள் மற்றும் ஒடுக்கப்பட்ட பிரிவினருக்கு 60 வயதை எட்டிய பிறகு மாதம் குறைந்தபட்சம் ரூ.1000 - ரூ.5000 ஓய்வூதியம் கிடைக்க இத் திட்டம் வகை செய்கிறது.


    வங்கிகள் , தபால் நிலையங்களில், தொடர்ச்சி அடிப்படையில் சந்தாதாரராக சேருவதன் மூலம் இத் திட்டத்தில் பயன்பெறலாம். 22.02.2020 தேதியின்படி, இதில் பதிவு செய்துள்ள மொத்தம் 2.15 கோடி பேரில், 93 லட்சத்துக்கும் மேற்பட்டவர்கள் (43 சதவீதம்) பெண்களாக இருந்தனர்.


    அடல் ஓய்வூதியத் திட்டத்தில் பதிவு செய்துள்ள பெண்களின் எண்ணிக்கை 37 சதவீதத்தில் (டிசம்பர் 2016) இருந்து, 43 சதவீதமாக (2020 பிப்ரவரி) உயர்ந்திருப்பன் மூலம், வயது முதிர்ந்த காலத்தில் வருமான உத்தரவாதம் செய்து கொள்வதற்கு பெண்கள் முன்னுரிமை அளிப்பது வெளிப்படுகிறது. உழைப்பாளர்கள் வரிசையில் பெண்களுக்கு குறைவான வாய்ப்புகளே கிடைக்கிற போதிலும், ஊதியத்தில் பாலின அடிப்படையில் பாகுபாடு உள்ளபோதிலும், வயது முதிர்ந்த காலத்தில் வருமானத்துக்கு உத்தரவாதம் செய்து கொள்வதற்காக சேமிப்பதில் பெண்கள் முன்னணியில் உள்ளனர். சிக்கிம் (73%), தமிழ்நாடு (56%), கேரளா (56%), ஆந்திரப் பிரதேசம் (55%), புதுவை (54), மேகலாயா (54%), ஜார்க்கண்ட் (54%), பீகார் (52%) மாநிலங்கள் / யூனியன் பிரதேசங்களில் இத்திட்டத்தில் பெண்களின் சேமிப்பு அதிகமாக உள்ளது.


    பிரதமரின் ஜீவன் ஜோதி யோஜ்னா (PMJJBY) - இந்தத் திட்டம் 2015 மே 9 ஆம் தேதி தொடங்கப்பட்டது. ஏழைகள் மற்றும் ஒடுக்கப்பட்ட மக்களில் 18 - 50 வயது பிரிவில் உள்ளவர்களுக்கு ரூ.2 லட்சம் வரையிலான ஆயுள் காப்பீட்டு வசதி அளிப்பதன் மூலம் சமூகப் பாதுகாப்பு நடைமுறையை உருவாக்குவது இத் திட்டத்தின் நோக்கமாகும். ரூ.330 சந்தா தொகையில் புதுப்பிக்கக் கூடிய திட்டமாக இது இருக்கும்.


    இந்தத் திட்டத்தில் பதிவு செய்துள்ளவர்களில் 40.70 சதவீதம் பேர் பெண்கள். உரிமை கேட்பு பயன் பெற்றவர்களில் 58.21 சதவீதம் பேர் பெண்கள் (31.01.2020 தேதியின்படி)


    மொத்தம் 4 ,71,71,568 பேர் பதிவு செய்துள்ளதில் , 1,91,96,805 பேர் பெண்களாக உள்ளனர். உரிமை கேட்பு வழங்கிய 38,988 நேர்வுகளில், 23,894 பெண்களுக்கு இது கிடைத்துள்ளது. (31.01.2020 தேதியின்படி)


    நிதி அமைச்சகத்தின் கீழ் செயல்படுத்தப்படும் திட்டங்கள்


    இந்திய மகளிர் பயன் பெற்று வருபவை


    அடல் ஓய்வூதிய திட்டம்

      * இந்தியர்கள் அனைவருக்கும் , குறிப்பாக ஏழைகள் மற்றும் ஒதுக்கப்பட்ட பிரிவினருக்கு 60 வயதை எட்டிய பிறகு மாதம் குறைந்தபட்சம் ரூ.1000 - ரூ.5000 ஓய்வூதியம் கிடைக்க வகை செய்கிறது.
      * இதில் பதிவு செய்துள்ள மொத்தம் 2.15 கோடி பேரில், 93 லட்சத்துக்கும் மேற்பட்டவர்கள் (43 சதவீதம்) பெண்கள் (22.02.2020 தேதியின்படி)
      * அடல் ஓய்வூதியத் திட்டத்தில் பதிவு செய்து கொண்டுள்ள பெண்களின் எண்ணிக்கை 37%-ல் (டிசம்பர் 2016) இருந்து 43% ஆக (பிப்ரவரி 2020) உயர்ந்துள்ளது.

    பிரதமரின் ஜீவன்ஜோதி பீமயோஜனா

      * ஏழைகள் மற்றும் ஒடுக்கப்பட்ட மக்களில் 18 - 50 வயது பிரிவில் உள்ளவர்களுக்கு ரூ.2 லட்சம் வரையிலான ஆயுள் காப்பீட்டு வசதி அளிப்பதன் மூலம் சமூகப் பாதுகாப்பு நடைமுறை உருவாக்கப் பட்டுள்ளது. ரூ.330 சந்தா தொகையில் புதுப்பிக்கக் கூடிய திட்டமாக இது இருக்கும்.
      * பிரதமரின் ஜீவன்ஜோதி பீமயோஜனா திட்டத்தில் பதிவு செய்துள்ளவர்களில் 40.70% பேர் பெண்கள். உரிமை கேட்பு பெற்றவர்களில் 58.21% பேர் பெண்கள் (31.01.2020 தேதியின்படி)

    பிரதமரின் சுரக்ஷா பீம யோஜனா

      * 18 முதல் 70 வயது வரை உள்ள ஏழை மற்றும் ஒடுக்கப்பட்ட மக்களுக்கு, ஆண்டுக்கு ரூ.12 என்ற குறைந்த சந்தாவில் காப்பீடு அளிக்க இத் திட்டம் வகை செய்கிறது;விபத்தில் இறந்தால் / முழு ஊனம் ஏற்பட்டால் ரூ.2 லட்சம், பகுதியளவு ஊனம் ஏற்பட்டால் ரூ.1 லட்சம் உதவித் தொகை கிடைக்கும்.
      * பிரதமரின் சுரக்ஷா பீமயோஜனா திட்டத்தின் கீழ் பதிவு செய்துள்ளவர்களில் 41.50% பேர் பெண்கள். உரிமை கேட்பு பயன் பெற்றவர்களில் 61.29% பேர் பெண்கள் (31.01.2020 தேதியின்படி)

    *****

    
    
    (Release ID: 1604943) Visitor Counter : 91
    
    
      Read this release in: English
    
    
    

*