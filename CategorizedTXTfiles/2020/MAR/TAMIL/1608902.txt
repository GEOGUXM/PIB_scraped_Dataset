      விவசாயத்துறை அமைச்சகம்

      விவசாயம்- பண்ணைத்தொழில் மற்றும் அது சார்ந்த செயல்களுக்கு முழுஅடைப்பிலிருந்து விலக்கு
      உணவு தானியங்கள் கிடைப்பது உறுதி செய்யப்பட வேண்டும் , அறுவடைப் பணிகள்தடை இன்றி நடைபெறவேண்டும்
      
      
      மத்திய வேளாண் துறை அமைச்சர் திரு தோமர், பிரதமருக்கும் உள்துறை அமைச்சருக்கும் நன்றி தெரிவித்துள்ளார்.
      
      மத்திய அரசு விவசாயிகளின் கவலையைப் பகிர்ந்துகொள்கிறது. பேரிடர் மேலாண்மைச் சட்டத்தின்படி வெளியிடப்பட்ட நெறிமுறைகளில் திருத்தம் கொண்டுவந்துள்ளது.
      
      Posted On: 28 MAR 2020 1:44PM by PIB Chennai


    பண்ணைத் தொழில் சமூகத்தினர் எதிர்கொண்டுள்ள பிரச்சினைகளைத்
    தீர்த்துவைப்பதைக் கருத்தில் கொண்டு தேசிய அளவில் நடைமுறையில் உள்ள முழு
    அடைப்பிலிருந்து விவசாயம் - பண்ணைத் தொழில் மற்றும் அது சார்ந்த
    செயல்களுக்கு மத்திய அரசு விலக்கு அளித்துள்ளது . இது தடையற்ற அறுவடைப் பணிகளுக்கு வழி வகுக்கும் . இதற்காக பிரதமர் திரு நரேந்திர மோடி ,
    உள்துறை அமைச்சர் திரு அமித் ஷா ஆகியோருக்கு மத்திய வேளாண்மை விவசாயிகள்
    நலன் ஊரக வளர்ச்சி மற்றும் பஞ்சாயத்து ராஜ் துறை அமைச்சர் திரு தோமர்
    நன்றி தெரிவித்துள்ளார் .
    
    
    முழு அடைப்பு அமல்படுத்தப்பட்டது முதல் திரு தோமர் , விவசாயிகள்
    சம்பந்தப்பட்ட பிரச்சினைகளைத் தொடர்ந்து கண்காணித்து
    வருகிறார் . விவசாயிகள் தங்கள் பயிர்களை அறுவடை செய்து தானியங்களை
    சந்தைகளுக்குக் கொண்டு செல்வதில் உள்ள பிரச்சினைகள் குறித்து அமைச்சரிடம்
    விளக்கப்பட்டது . விவசாயிகளின் மற்றும் சம்பத்தப்பட்ட அமைப்புகளின்
    கோரிக்கைகளைக் கருத்தில் கொண்டும் , பிரதமரின் உத்தரவின் பேரிலும் , அரசு
    இந்தப் பிரச்சினைகளைப் பரிவுடன் பரிசீலித்தது . அதனை அடுத்து
    விவசாயிகளின் நலனையும் , அவர்கள் சார்ந்த சமுதாயத்தினரின் நலன்களையும்
    கருத்தில் கொண்டு நல்ல முடிவு எடுக்கப்பட்டது .
    
    பேரிடர் மேலாண்மைச் சட்டம் பிரிவு 10(2)(I) இன் படி தேசிய நிர்வாகக் குழு
    தலைவருக்கு அளிக்கப்பட்டுள்ள அதிகாரத்தின் கீழ் ஆணை எண்
    40-3/2020-DM-I(A) ன் படி 2020 மார்ச் 24 & 25 தேதிகளில் பிறப்பிக்கப்பட்ட
    தேசிய அளவிலான முழு அடைப்பு சார்ந்த நெறிமுறைகளில் இரண்டாவது சேர்க்கையை
    மத்திய உள்துறை அமைச்சகம் வெளியிட்டது . இந்த சேர்க்கையின்படி , விவசாயம்
    அது சார்ந்த விளைபொருள்கள் , சேவைகள் , பிற செயல்பாடுகள் 21 நாள் முழு
    அடைப்பிலிருந்து விலக்கு பெற்றவற்றின் பட்டியலில் சேர்க்கப்பட்டுள்ளன .
    இதனை அடுத்து தடையற்ற வகையில் அறுவடைப் பணிகள் நடைபெற வழிவகை
    ஏற்பட்டுள்ளது . இதற்காக மத்திய வேளாண் துறை அமைச்சர் பிரதமருக்கும் ,
    உள்துறை அமைச்சருக்கும் நன்றி தெரிவித்துள்ளார் .
    
    
    மத்திய உள்துறை அமைச்சகம் வெளியிட்டுள்ள இரண்டாவது சேர்க்கையின்படி
    கீழ்க்கண்டவை முழு அடைப்பிலிருந்து விலக்கு பெறுகின்றன :
    1. குறைந்தபட்ச ஆதரவு விலை செயல்பாடு உள்ளிட்ட , வேளாண் பொருள்களைக்
    கொள்முதல் செய்வதில் ஈடுபட்டுள்ள முகமைகள் .


    
    2. வேளாண் விளைபொருள் விற்பனைக் குழு செயல்படுத்தும் அல்லது மாநில அரசுகள்
    அறிவிக்கைகளின்படி செயல்படும் கொள்முதல் நிலையங்கள் .


    
    3. விவசாயிகளின் பண்ணைத் தொழில்கள் , வயல்களில் பணிபுரியும் பண்ணைத் தொழிலாளர்கள் .


    
    4. பண்ணை எந்திரங்கள் தொடர்பான ' வாடிக்கை வாடகை மையங்கள் '
    உரங்கள் , பூச்சிக்கொல்லிகள் , விதைகள் உற்பத்தி மற்றும் சிப்பமிடும்
    தொழில் பிரிவுகள் .


    
    5. அறுவடை எந்திரங்கள் , விவசாய தோட்டத்தொழில் கருவிகள் போன்ற விவசாயப்
    பணிகளுக்கு உதவும் எந்திரங்களை மாநிலத்திற்குள்ளேயும் மாநிலங்களுக்கு
    இடையிலேயும் கொண்டு செல்லுதல் .


    
    முழு அடைப்பின் போது விவசாயிகளும் , சாமான்ய மக்களும் எவ்வித
    இன்னல்களுக்கும் உள்ளாகாமல் இருப்பதற்கும் , சாமான்ய மக்களுக்கு
    அத்தியாவசிய பொருள்கள் கிடைப்பதை உறுதி செய்வதற்கும் , விவசாய மற்றும்
    பண்ணை செயல்பாடுகள் தடையின்றி நடைபெறவும் என இந்த முடிவு
    எடுக்கப்பட்டுள்ளது . இந்த வகையில் மத்திய அரசு சம்பந்தப்பட்ட
    அமைச்சகங்கள் , துறைகள் , உரிய மாநில \ யூனியன் பிரதேச அதிகாரிகள்
    ஆகியோருக்கு உத்தரவுகளை பிறப்பித்துள்ளது .


    *****

    
    
    (Release ID: 1608902) Visitor Counter : 36
    
    
      Read this release in: Punjabi , English , Marathi , Hindi , Assamese , Gujarati , Odia , Telugu , Kannada , Malayalam