      PIB Headquarters

      சென்னை விமான நிலையத்தில் ரூ.60 லட்சம் மதிப்பிலான 1.32 கிலோ கிராம் தங்கம் பறிமுதல்
      Posted On: 10 MAR 2020 5:50PM by PIB Chennai


    ஸ்ரீலங்கன் விமானத்தில் கொழும்பிலிருந்து சென்னை விமான நிலையத்தில் வந்திறங்கிய இலங்கையைச் சேர்ந்த முகமது இன்டிசான் (45) மற்றும் இரண்டு பெண்களான நீலுக்கா சஞ்சீவனி (41), தீபிகா சந்தமாலி ஜெயசேகரா (34) ஆகியோரை செவ்வாய்கிழமை அன்று சுங்கத்துறை அதிகாரிகள் இடைமறித்து விசாரணை நடத்தினர். அப்போது தங்களது ஆசனவாயிலில் தங்கத்தை மறைத்து கடத்தி வந்ததை அவர்கள் ஒப்புக் கொண்டனர். அவர்களிடமிருந்து மொத்தம் 12 பொட்டலங்களை மீட்டு சோதனை செய்ததில் ரூ.59.80 லட்சம் மதிப்பிலான 1.32 கிலோ கிராம் தங்கம் இருந்ததைக் கண்டுபிடித்து சுங்கத்துறை அதிகாரிகள் பறிமுதல் செய்தனர்.


    மற்றொரு சம்பவத்தில் கோலாலம்பூரிலிருந்து ஏர் ஏசியா விமானத்தில் சென்னை வந்திறங்கிய காசர்கோட்டைச் சேர்ந்த முகமது ரஃபிக் சஜிபா (47) என்பவரை இடைமறித்து சுங்கத்துறையினர் சோதனை நடத்தினர். அப்போது அவரது பையில் இருந்த 197 அட்டைப் பெட்டிகளிலிருந்த ரூ.3.94 லட்சம் மதிப்பிலான வெளிநாட்டு சிகரெட்டுகள் பறிமுதல் செய்யப்பட்டன.


    இது குறித்து மேலும் விசாரணை நடைபெற்று வருவதாக சென்னை சர்வதேச விமானநிலைய சுங்கத்துறை ஆணையர் வெளியிட்டுள்ள செய்திக் குறிப்பில் தெரிவிக்கப்பட்டுள்ளது.


    *****

    
    
    (Release ID: 1605890) Visitor Counter : 14