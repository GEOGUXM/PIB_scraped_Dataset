      திறன் மேம்பாடு மற்றும் தொழில் முனைவோர் அமைச்சகம்

      தமிழகத்தில் 17 மாவட்டங்களில் இளைஞர் திறன் மேம்பாட்டுப் பயிற்சி
      Posted On: 16 MAR 2020 3:27PM by PIB Chennai


    தமிழகத்தில் 17 மாவட்டங்கள் மற்றும் புதுச்சேரியில் ஒரு மாவட்டம் உட்பட 10 மாநிலங்கள் மற்றும் 2 யூனியன் பிரதேசங்களில் பிரதமர் இளைஞர் திட்டம் செயல்படுத்தப்பட்டு வருகிறது. இளைஞர்கள் தொழில்முனைவுக் கல்வி, பயிற்சி, ஆலோசனை, எளிதில் அணுகுவதற்கான வாய்ப்புகள் ஆகியவற்றை இந்தj; திட்டம் ஏற்படுத்துகிறது. ஐடிஐ, பாலிடெக்னிக்குகள், பிரதமர் கவ்சல் மையங்கள், ஜன் சிக்ஷான் சன்ஸ்தான்கள் ஆகியவற்றின் மாணவர்கள், பயிற்சி பெற்றவர்களுக்கு தொழில் திறன் பயிற்சி அளிக்க இத் திட்டம் வகை செய்கிறது. பல்வேறு ஆற்றல் மிக்க குழுவினரிடம் தொழில் தொடங்குவதற்கான வாய்ப்புகள் குறித்த விழிப்புணர்வை ஏற்படுத்தும் பிரச்சார இயக்கங்கள் இதன் மூலம் மேற்கொள்ளப்படும்.


    இந்தியாவில் மகளிர் தொழில் முனைவோர் தொழில் தொடங்குவதற்கு ஏதுவாக மத்திய திறன் மேம்பாடு மற்றும் தொழில் முனைவோர் அமைச்சகம் ஜெர்மனியின் ஒத்துழைப்புடன் மகளிர் தொழில் முனைவோருக்கு அதிகாரமளிக்கும் முன்மாதிரி திட்டத்தை தொடங்கி உள்ளது. இந்த திட்டம் தற்போது அசாம், மேகாலயா, மணிப்பூர் ஆகிய வடகிழக்கு மாநிலங்களிலும், ராஜஸ்தான். தெலங்கானா ஆகிய மாநிலங்களிலும் செயல்படுத்தப்பட்டு வருகிறது.


    மத்திய திறன் மேம்பாடு மற்றும் தொழில் முனைவோர் துறை இணையமைச்சர் திரு.ஆர்.கே.சிங் மக்களவையில் எழுத்து மூலம் அளித்த பதிலில் இத்தகவலைத் தெரிவித்தார்.


    *****


    (Release ID: 1606545)

    
    
    (Release ID: 1606620) Visitor Counter : 21
    
    
      Read this release in: English