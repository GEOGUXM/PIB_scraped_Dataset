      பொருளாதார விவகாரங்களுக்கான மத்திய அமைச்சரவைக் குழு

      அலிகார்- ஹர்துவாகஞ்ஜ் மேம்பாலம் கட்ட மத்திய அமைச்சரவை ஒப்புதல்
      Posted On: 25 MAR 2020 3:40PM by PIB Chennai


    பிரதமர் திரு . நரேந்திர மோடி தலைமையில் நடைபெற்ற பொருளாதார விவகாரங்களுக்கான அமைச்சரவைக் குழுக் கூட்டம் , ரயில்வே அமைச்சகம் அலிகார் - ஹர்துவாகஞ்ஜ் மேம்பாலம் கட்டுவதற்கான ஒப்புதலை வழங்கியுள்ளது . இந்த ரயில்வே மேம்பாலத்தின் மொத்த நீளம் 22 கிலோமீட்டர் . ரூ .1285 கோடி மதிப்பிலான இந்தத் திட்டம் , 2024-25 ம் ஆண்டு வாக்கில் நிறைவடையும் என எதிர்பார்க்கப்படுகிறது .


    பரேலி - அலிகார் கிளைப்பாதை அலிகார் சந்திப்புடன் முடிவடைகிறது . ஹவுரா பக்கத்தில் இருந்து வரும் ரயில்கள் , ஹர்துவாகஞ்ஜ் , பரேலி செல்வதற்கு , இந்திய ரயில்வேயின் மிகவும் போக்குவரத்து நிறைந்த முக்கியமான ஹவுரா - புதுதில்லி மார்க்கத்தில் கிராசிங் செய்ய வேண்டியுள்ளது . கடும் போக்குவரத்து காரணமாக , ஹவுராவில் இருந்து வரும் , ஹர்துவாகஞ்ஜ் , பரேலி செல்லும் சரக்கு ரயில்கள் , கிராசிங் செய்ய ரயில் லைன் இல்லாத நிலை உள்ளது . இதனால் , அலிகார் சந்திப்பில் அதிக ரயில்களை நிறுத்தி வைக்கப்பட்டு காத்திருக்கும் நிலை ஏற்படுகிறது . இது ரயில் போக்குவரத்தில் பெரும் தடங்கலையும் , தாமதத்தையும் ஏற்படுத்தி வருகிறது . எனவே , தற்போது உள்ள தில்லி - ஹவுரா மெயின் லைன் பாதைக்கு மேலாக மேம்பாலம் கட்டுவது அதிக தேவையாக உள்ளது . இந்தப் பகுதியில் ரயில் போக்குவரத்தில் ஏற்படும் இடையூறுகளைக் களைய இது மிகவும் அவசியத் தேவையாகவும் இருக்கிறது . அலிகாரையும் , ஹர்துவாகஞ்ஜையும் இணைக்கும் மேம்பாலம் கட்டுவதன் மூலம் , தாமதமும் , ரயில்கள் அதிக நேரம் காத்திருக்க வேண்டியதன் அவசியமும் தவிர்க்கப்படும் .


    *****


    

    
    (Release ID: 1608143) Visitor Counter : 11
    
    
      Read this release in: English , Marathi , Hindi , Bengali