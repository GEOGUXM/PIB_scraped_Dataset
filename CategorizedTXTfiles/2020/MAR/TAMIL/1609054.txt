      பிரதமர் அலுவலகம்

      மக்கள் ஊரடங்கு ஒரு நீண்ட போரின் தொடக்கம் மட்டுமே: பிரதமர்
      Posted On: 22 MAR 2020 9:46PM by PIB Chennai


    கொவிட் -19 க்கு எதிரான நீண்ட போரில் இது ஒரு தொடக்கம் மட்டுமே என்றும் , போக வேண்டிய பாதை மிக நீண்டது என்றும் பிரதமர் திரு . நரேந்திர மோடி சுட்டுரை பதிவுகளில் தெரிவித்துள்ளார் . மனநிறைவு அடைய வேண்டாம் என்று மக்களை எச்சரித்த அவர் , இதை வெற்றி என கருத வேண்டாம் எனவும் , கொண்டாட வேண்டாம் எனவும் கேட்டுக்கொண்டார் . " இன்று , தங்களால் முடியும் என்றும் , தாங்கள் முடிவு செய்தால் , பெரிய சவாலை ஒன்றிணைந்து எதிர்கொண்டு வெற்றி பெறுவோம் என்றும் நாட்டு மக்கள் காட்டியுள்ளார்கள் ," என அவர் மேலும் தெரிவித்தார் .


    மத்திய அரசும் , மாநில அரசும் அவ்வப்போது அறிவிக்கும் வழிமுறைகளைக் கடைபிடிக்க வேண்டும் என்று மக்களை அவர் கேட்டுக்கொண்டார் . பொது முடக்கம் அறிவிக்கப்பட்டுள்ள மாவட்டங்களிலும் , மாநிலங்களிலும் தங்களது வீடுகளை விட்டு வெளியே வர வேண்டாம் என மக்களை கேட்டுக்கொண்ட அவர் , மற்ற பகுதிகளிலும் மிகவும் அவசியத் தேவை இல்லாமல் வீடுகளை விட்டு வெளியே வர வேண்டாம் எனக் கேட்டுக்கொண்டார் .


    ***

    
    
    (Release ID: 1609054) Visitor Counter : 15
    
    
      Read this release in: Telugu , English , Hindi , Marathi , Bengali , Assamese , Punjabi , Gujarati , Odia , Kannada , Malayalam