      PIB Headquarters

      மார்ச் 31 வரை பாஸ்போர்ட் சேவை மையங்கள் மூடப்படும்
      Posted On: 23 MAR 2020 6:46PM by PIB Chennai


    கொரோனோ வைரஸ் பரவல் ஏற்பட்டுள்ள சூழலில் , அரசின் அறிவுறுத்தலுக்கு இணங்க , சென்னை பாஸ்போர்ட் அலுவலகம் ( அனைத்து பாஸ்போர்ட் சேவை மையங்கள் , அஞ்சலக பாஸ்போர்ட் சேவை மையம் உள்பட ) 2020 மார்ச் 31- ம்தேதி வரை தற்காலிகமாக மூடப்பட்டுள்ளன . சென்னை அண்ணா சாலை ராயலா டவர்சில் இயங்கும் பாஸ்போர்ட் அலுவலகத்திலும் தட்கல் கவுண்டர் மற்றும் விசாரணை கவுண்டர்களும் மூடப்படுகின்றன .


    இதனைக் கருத்தில் கொண்டு , பின்வரும் ஆலோசனைகளை அலுவலகம் வழங்கியுள்ளது .

     1. பாஸ்போர்ட் சேவை மையங்கள் , அஞ்சலக பாஸ்போர்ட் சேவை மையம் , தட்கல் மையங்களுக்கு வருமாறு ஏற்கனவே அழைப்பு பெற்றவர்கள் , தங்களது வருகையை மார்ச் 31- ம் தேதிக்குப் பின்னர் மாற்றிக்கொள்ளுமாறு கேட்டுக்கொள்ளப்படுகின்றனர் .
     2. வருகையை மாற்றியமைக்க கூடுதல் கட்டணம் எதுவும் வசூலிக்கப்படமாட்டாது . இயல்பு நிலை திரும்பும்வரை , எத்தனை முறை வேண்டுமானாலும் , வருகையை மாற்றிக்கொள்ளலாம் .
     3. ராயலா டவர்ஸ் பாஸ்போர்ட் அலுவலகத்திற்கு வரவேண்டிய விண்ணப்பதாரர்களும் , தங்கள் வருகையை மார்ச் 31- க்குப் பின்னர் வேறு எந்த தேதிக்காவது தள்ளிவைக்குமாறு கேட்டுக் கொள்ளப்படுகின்றனர் .
     4. இதுபற்றிய அனைத்து விவரங்களுக்கும் மக்கள் 044- 28513639, 044-28513640 ஆகிய எண்களையோ அல்லது rpo.chennai@mea.sov.in என்ற இணையதளத்திற்கோ தொடர்பு கொள்ளலாம் .

    இதனால் ஏற்படும் சிரமத்திற்கு வருந்துவதாக , சென்னை மண்டல பாஸ்போர்ட் அலுவலக அதிகாரி திரு . அசோக் பாபு வெளியிட்டுள்ள செய்திக்குறிப்பில் கூறப்பட்டுள்ளது .


    ***

    
    
    (Release ID: 1607783) Visitor Counter : 21
    
    
      Read this release in: English
    
    
    

4.