      மனித வள மேம்பாட்டு அமைச்சகம்

      சமூக இடைவெளியைப் பேணும் காலத்தில் ஆன்லைன் கற்றலில் ஈடுபட்டு இந்த காலத்தை ஆக்கபூர்வமான முறையில் பயன்படுத்திக் கொள்ளுமாறு மாணவர்கள் மற்றும் ஆசிரியர்களுக்கு பல்கலைக்கழக மானியக் குழு கோரிக்கை
      Posted On: 25 MAR 2020 9:11PM by PIB Chennai


    கொவிட்-19 பரவாமல் கட்டுப்படுத்தலுக்கு நாம் கூட்டாக மேற்கொண்டுள்ள முன்னெச்சரிக்கை மற்றும் நோய்த் தடுப்பு நடவடிக்கைகளின் ஒரு பகுதியாக , சமூக இடைவெளியைப் பேணும் வகையில் வீடுகள் / விடுதிகளுக்குள்ளே நாம் இருந்து இதில் பங்கேற்றுள்ள காலத்தில் , இந்த காலத்தை ஆன்லைன் கற்றல் மூலம் ஆக்கபூர்வமாகப் பயன்படுத்திக் கொள்ள வேண்டும் என்று கூறி மாணவர்கள் மற்றும் ஆசிரியர்களுக்கு பல்கலைக்கழக மானியக் குழு ( யு.ஜி.சி. ) கடிதம் எழுதியுள்ளது. மத்திய மனிதவள மேம்பாட்டு அமைச்சகம் , யு.ஜி.சி. மற்றும் அதன் பல்கலைக்கழக மையங்களுக்கு இடையிலான மையங்கள் ( ஐ.யு.சி.கள் ) - தகவல் மற்றும் நூலக நெட்வொர்க் (INFLIBNET) மற்றும் கல்வித் தொடர்பியல் கூட்டமைப்பு (CEC), ஆகியவற்றின் சார்பில் ஏராளமான தகவல் தொழில்நுட்ப முன்முயற்சிகள் எடுக்கப்பட்டுள்ளன. அவை டிஜிட்டல் தளங்களாக உருவாக்கப்பட்டு , ஆசிரியர்கள் , மாணவர்கள் மற்றும் பல்கலைக்கழக , கல்லூரி ஆராய்ச்சியாளர்கள் தங்களுடைய கற்றல் விஷயங்களை அதிகரித்துக் கொள்வதற்கு அணுகுவதற்கு வசதிகள் செய்து தரப்பட்டுள்ளன. அவற்றின் சில தகவல் தொழில்நுட்ப முன்முயற்சிகள் மற்றும் அவற்றுக்கான இணையதள தொடர்புச் சுட்டிகள் கீழே தரப்பட்டுள்ளன :


    1. ஸ்வயம் ஆன்லைன் கல்வித் திட்டங்கள் https://storage.googleapis.com/uniquecourses/online.html சிறந்த கற்பித்தல் ஆதாரவளங்களை இதில் அணுகலாம் . முன் ஸ்வயம் தளம் மூலம் அளிக்கப்பட்ட இந்த வசதிகளை இப்போது எந்தப் பதிவும் இல்லாமல் , கற்பவர்கள் யாரும் இலவசமாக இதை அணுக முடியும். ஸ்வயம் தளத்தில் ( swayam.gov.in) ஜனவரி 2020 செமஸ்டருக்குப் பதிவு செய்த மாணவர்கள் / கற்பவர்கள் வழக்கம் போல இதில் தொடர்ந்து கற்கலாம்.


    2. MOOC கள் : http://ugcmoocs.inflibnet.ac.in/ugcmoocs/moocs_courses.php hosts ஸ்வயம் இளநிலை பட்ட வகுப்பு மற்றும் முதுநிலை பட்ட வகுப்பு ( தொழில்நுட்பம் அல்லாதது ) கற்றலுக்கான விஷயங்களைக் கொண்டதாக , தொகுத்து வைக்கப்பட்ட பாடத் திட்டங்களைக் கொண்டதாக இருக்கும்.


    3. e-PG Pathshala epgp.inflibnet.ac.in - இதில் உயர் தரத்திலான , பாடத்திட்ட அடிப்படையிலான , கலந்துரையாடும் மின்னணு பாடங்களில் 23 , 000 தொகுப்புகள் ( மின்னணு வரி வடிவம் மற்றும் வீடியோ ) இடம் பெற்றுள்ளன. 70 முதுநிலை பட்ட வகுப்பு பிரிவுகளில் சமூக அறிவியல் , கலைகள் , நுண்கலைகள் , மானுடவியல் , இயற்கை & கணித அறிவியல் பிரிவுகளில் இவை உள்ளன.


    4. இளநிலை பட்ட வகுப்புகளுக்கு மின்னணு - பாட விவரங்கள் : 87 இளநிலை பட்ட வகுப்புகளுக்கு 24 , 110 மின்னணு பாட விவரத் தொகுப்புகள் சி.இ.சி. இணையதளத்தில் http://cec.nic.in/ இடம் பெற்றுள்ளன.


    5. ஸ்வயம்பிரபா : https://www.swayamprabha.gov.in/ 32 டி.டி.எச். சேனல்களின் தொகுப்பாக உள்ளது. கலைகள் , அறிவியல் , வணிகவியல் , பர்பார்மிங் ஆர்ட்ஸ் , சமூக அறிவியல் , மானுடவியல் பாடங்கள் , பொறியியல் , தொழில்நுட்பம் , சட்டம் , மருத்துவம் , வேளாண்மை உள்ளிட்ட பல்வேறு துறைகளின் கீழான உயர் தரத்திலான கல்வி பாடத் திட்டங்களின் அடிப்படையிலான விஷயங்கள் , அனைத்து ஆசிரியர்கள் , மாணவர்கள் மற்றும் வாழ்க்கை முழுக்க கற்பதில் ஆர்வம் உள்ள குடிமக்களுக்கு உதவும் வகையில் இதில் உள்ளன. இவை இலவச ஒளிபரப்புக்கு அனுமதிக்கப்பட்ட சேனல்கள். உங்கள் கேபிள் ஆபரேட்டர் மூலம் இதை நீங்கள் பெற முடியும். ஒளிபரப்பான விடியோக்கள் / விரிவுரைகள் ஸ்வயம்பிரபா இணையதளத்தில் சேர்க்கப்பட்டுள்ளன.


    6. CEC-UGC YouTube channel : https://www.youtube.com/user/cecedusat கல்விப் பாடத்திட்டத்தின் அடிப்படையிலான விரிவுரைகளை முழுக்க இலவசமாக இதில் வரம்பின்றி அணுக முடியும்.


    7. தேசிய டிஜிட்டல் நூலகம் : https://ndl.iitkgp.ac.in/ பல்வேறு அமைப்பு முறைகளில் கல்விக்கான பாடங்களை ஏராளமாகக் கொண்ட டிஜிட்டல் அமைப்பு முறையாக இது உள்ளது. பிரதானமான இந்திய மொழிகளில் அனைத்து கல்வி நிலைகளிலும் , ஆராய்ச்சியாளர்கள் மற்றும் காலம் முழுக்க கற்கும் ஆராய்ச்சியாளர்களையும் உள்ளடக்கியதாக , அனைத்து துறைகளிலும் உள்ளவர்களை உள்ளடக்கியதாக இது இருக்கும். வழக்கமான அணுகுதல் வசதிகளைக் கொண்டதாகவும் , மாற்றுத்திறனாளி கற்பவர்களுக்கும் உகந்ததாக இது இருக்கும்.


    8. Shodhganga : https://shodhganga.inflibnet.ac.in/ என்பதுஇந்திய மின்னணு ஆய்வுக் கட்டுரைகள் மற்றும் அறிக்கைகளின் டிஜிட்டல் தொகுப்புகளாக உள்ளது. இதில் 2 , 60 , 000 பதிவுகள் உள்ளன. ஆராய்ச்சி மாணவர்கள் தங்களுடைய பி.எச்டி கட்டுரைகளை இதில் பதிவு செய்து கொண்டு , தங்களுடைய பணியை எல்லோரும் அணுகும் வசதியை ஏற்படுத்தித் தரலாம்.


    9 . e-Shodh Sindhu https://ess.inflibnet.ac.in/ தொகுத்து வைக்கப்பட்ட 15 , 000 முக்கிய மற்றும் ஆய்வாளர்களால் ஆய்வு செய்யப்பட்ட சஞ்சிகைகள் , நிறைய வாழ்க்கை சரிதங்கள் , பல்வேறு வெளியீட்டாளர்கள் மற்றும் தொகுப்பாளர்கள் பல்வேறு துறைகளில் உருவாக்கிய தகவல் தொகுப்புகள் இதில் இடம் பெற்றிருக்கும். யு.ஜி.சி. சட்டத்தின் 12 (B) மற்றும் 2 (f) பிரிவுகளின் கீழ் வரும் , மத்திய அரசால் நிதியளிக்கப்பட்ட தொழில்நுட்ப கல்வி நிலையங்கள் , பல்கலைக்கழகங்கள் மற்றும் கல்லூரிகளைச் சேர்ந்தவர்கள் தொகுத்த தகவல்கள் இதில் இருக்கும்.


    10.Vidwan : https://vidwan.inflibnet.ac.in/ நிபுணர்கள் , வாய்ப்புள்ள கூட்டு செயல்பாட்டளர்கள் , நிதியளிக்கும் ஏஜென்சிகள் , கொள்கை உருவாக்குபவர்கள் மற்றும் நாட்டில் உள்ள ஆராய்ச்சி அறிஞர்களைப் பற்றிய தகவல்களைக் கொண்டதாக இது இருக்கும். நிபுணர்களின் தகவல் தொகுப்பை விரிவுபடுத்த உதவியாக , வித்வான் முனையத்தில் பதிவு செய்து கொள்ளுமாறு ஆசிரியர்கள் கேட்டுக் கொள்ளப்படுகின்றனர்.


    பரவலான பாடப் பிரிவுகள் மற்றும் பாடங்களில் நிபுணர்களால் தயாரிக்கப்பட்ட இந்த தகவல் தொழில்நுட்ப வசதிகள் , அனைவருக்கும் அருமையான கற்றல் அனுபவங்களை அளிக்கும் என்று நம்பப்படுகிறது.


    மேற்கொண்டு சந்தேகங்கள் இருந்தால் அல்லது விளக்கங்கள் தேவைப்பட்டால் UGC, INFLIBNET மற்றும் CEC -ஐ பின்வரும் இமெயில்களில் தொடர்பு கொள்ளலாம் : eresource.ugc@gmail.com, eresource.inflibnet@gmail.com மற்றும் eresource.cec@gmail.com


    *****

    
    
    (Release ID: 1608334) Visitor Counter : 25
    
    
      Read this release in: English , Gujarati , Hindi , Bengali , Assamese , Punjabi , Telugu , Kannada , Malayalam