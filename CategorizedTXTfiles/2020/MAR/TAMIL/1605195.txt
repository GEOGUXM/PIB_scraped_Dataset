      PIB Headquarters

      சென்னை விமானநிலையத்தில் ரூ.91 லட்சம் மதிப்பிலான 2 கிலோ தங்கம் பறிமுதல். பெண் ஒருவர் கைது
      Posted On: 03 MAR 2020 5:16PM by PIB Chennai


    துபாயிலிருந்து செவ்வாய்க்கிழமை காலை சென்னை வந்த ஜெனிதா(40) பயணியை வெளி வாயிலில் இடைமறித்து சோதனையிட்ட போது, அவரது உள்ளாடை மற்றும் பேண்டில் வைத்து தைக்கப்பட்டிருந்த நான்கு பாக்கெட்டுகளில் இருந்து 525 கிராம் தங்கத்தை சுங்கத்துறை அதிகாரிகள் பறிமுதல் செய்தனர். மேலும், கச்சா தங்கத்தால் செய்யப்பட்ட இரண்டு பிரேஸ்லெட்டுகள், இரண்டு வளையல்கள், ஒரு சங்கிலி ஆகியவையும் பறிமுதல் செய்யப்பட்டன. இவற்றின் எடை 279 கிராம் ஆகும். மொத்தம் 803 கிராம் எடை கொண்ட ரூ.34.97 லட்சம் மதிப்பிலான தங்கம், 1962 ஆம் ஆண்டின் சுங்கச் சட்டத்தின்கீழ் பறிமுதல் செய்யப்பட்டது. அந்தப் பெண் பயணி கைது செய்யப்பட்டார்.


    மேலும் மூன்று நிகழ்வுகளில் கொழும்பிலிருந்து வந்த இலங்கையைச் சேர்ந்த முகமது அகீல்(23) முகமது அர்ஷத்(28) முகமது அப்சல்(26) ஆகிய மூன்று பேரிடமிருந்து தலா 3 வீதம் ஒன்பது பண்டல் தங்கம் பறிமுதல் செய்யப்பட்டது. 1.292 கிலோ எடை கொண்ட அதன் மதிப்பு ரூ.56.21 லட்சமாகும்.


    இந்த நான்கு பேரிடமிருந்து பறிமுதல் செய்யப்பட்ட தங்கத்தின் மொத்த மதிப்பு ரூ.91.18 லட்சமாகும். மொத்த எடை 2.095 கிலோ.


    மேலும் புலன் விசாரணை நடைபெற்று வருவதாக சென்னை சர்வதேச விமான நிலைய சுங்கத்துறை ஆணையர் வெளியிட்டுள்ள செய்திக்குறிப்பில் தெரிவிக்கப்பட்டுள்ளது.


    *****

    
    
    (Release ID: 1605195) Visitor Counter : 16
    
    
      Read this release in: English