      வணிகம் மற்றும் தொழில்துறை அமைச்சகம்

      பெட்ரோலிய, வெடிபொருட்கள், ஆக்சிஜன், தொழிலக வாயு நிறுவனங்கள் எதிர்கொண்டுள்ள பாதிப்புகளை சீர்செய்ய பல்வேறு நடவடிக்கைகளை பெட்ரோலியம் மற்றும் வெடிபொருட்கள் பாதுகாப்பு நிறுவனம் எடுத்துள்ளது
      Posted On: 27 MAR 2020 11:27AM by PIB Chennai


    மருத்துவமனைகள் மற்றும் இதர சுகாதார மையங்களுக்கு ஆக்சிஜன் தடையின்றி கிடைப்பதற்கும் , கோவிட் -19 ஐ கட்டுப்படுத்துவதற்காக நாடெங்கிலும் நடைமுறைப்படுத்தப்பட்டுள்ள பொது முடக்கத்தினால் பெட்ரோலிய , வெடிபொருள்கள் , பட்டாசுகள் மற்றும் தொழிற்சாலை வாயு நிறுவனங்கள் எதிர்கொண்டுள்ள பாதிப்புகளை களைவதற்குமான பல்வேறு நடவடிக்கைகளை , தொழில் மற்றும் உள்நாட்டு வர்த்தக மேம்பாட்டுத் துறையின் ( Department for Promotion of Industry and Internal Trade , - DPIIT) கீழ் செயல்படும் பெட்ரோலியம் மற்றும் வெடிபொருள்கள் பாதுகாப்பு நிறுவனம் (PESO), எடுத்துள்ளது .


    1. மருத்துவத்திற்குப் பயன்படும் ஆக்சிஜனை சேமித்து வைப்பதற்கும் , அதை கொண்டு செல்வதற்குமான உரிமங்களை உடனே வழங்குமாறு பெட்ரோலியம் மற்றும் வெடிபொருள்கள் பாதுகாப்பு நிறுவனத்தின் தலைமை அலுவலகத்தின் மூலம் அதன் கீழ் செயல்படும் அனைத்து அலுவலகங்களுக்கும் அறிவுரைகள் வழங்கப்பட்டுள்ளன .


    2. நாட்டில் கொவிட் -19 பரவலை தடுப்பதற்காக எடுக்க வேண்டிய நடவடிக்கைகள் குறித்து மத்திய உள்துறை அமைச்சகத்தின் 24/3/2020 தேதியிட்ட உத்தரவு எண் 40-3/2020 இன் படி , மருத்துவ ஆக்சிஜன் மற்றும் நைட்ரஸ் ஆக்சைடு ஆகியவற்றின் தடையில்லா தயாரிப்பையும் , அதன் போக்குவரத்தையும் அனுமதிக்கும் படி , அனைத்து மாநிலங்களின் முதன்மைச் செயலாளர்களுக்கு ( உள்துறை ), பெட்ரோலியம் மற்றும் வெடிபொருள்கள் பாதுகாப்பு நிறுவனம் அறிவுரை வழங்கியுள்ளது .


    3. மார்ச் மாதத்துடன் காலாவதியாக இருக்கும் , ஆக்சிஜன் மற்றும் இதர வாயுக்களை எடுத்து செல்வதற்கான உரிமங்கள் 30/06/2020 வரை நீட்டிக்கப்பட்டுள்ளன .


    4. 31/03/2020 ல் காலாவதியாக இருக்கும் வெடிபொருட்கள் , பட்டாசுகள் ஆகியவற்றை சேமித்தல் , எடுத்து செல்லுதல் , பயன்படுத்துதல் மற்றும் தயாரிப்புக்கான உரிமங்கள் 30/09/2020 வரை நீட்டிக்கப்பட்டுள்ளது . உரிமங்களைப் புதுப்பிப்பதற்கும் கட்டணம் எதுவும் வாங்கப்பட மாட்டாது .


    5. கம்ப்ரெஸ்டு ஆக்சிஜன் , சிஎன்ஜி , சமையல் எரிவாயு மற்றும் இதர வாயுக்களை சேமித்து வைப்பதற்குப் பயன்படுத்தப்படும் உருளைகளின் சட்டபூர்வ ஹைட்ரோ பரிசோதனை 31/03/2020 க்குள் செய்யவேண்டி இருப்பின் , அதை 30/06/2020 அன்று வரை செய்து கொள்ளலாம் .


    6. ஆக்சிஜனை சேமித்து வைக்கவும் , எடுத்து செல்லவும் பயன்படுத்தப்படும் அழுத்தமூட்டப்பட்ட களன்களின் அடைப்பான் ( ரிலீஃப் வால்வு ) சட்டபூர்வ பரிசோதனை மற்றும் ஹைட்ரோ பரிசோதனை 15/03/2020 ல் இருந்து 30/06/2020 க்குள் செய்யவேண்டி இருப்பின் , அதை 30/06/2020 அன்று செய்து கொள்ளலாம் .

    ***

    
    
    (Release ID: 1608521) Visitor Counter : 14
    
    
      Read this release in: English , Hindi , Marathi , Bengali , Assamese , Gujarati , Odia , Telugu , Kannada , Malayalam