      அறிவியல் மற்றும் தொழில்நுட்பத்துறை

      கொவிட்-19 மற்றும் தொடர்புடைய சுவாச வைரஸ் தொற்று சம்பந்தப்பட்ட ஆராய்ச்சித் திட்டங்கள் வரவேற்பு
      உத்தேச திட்டங்களை எஸ் இ ஆர் பி இணைய தளத்தில் ஃஆன்லைன் மூலம் 30.03.2020 மாலை 5 மணிக்கு முன்னதாக சமர்ப்பிக்கலாம்

      Posted On: 20 MAR 2020 12:30PM by PIB Chennai

    கொவிட் -19 வைரஸ் விரைவாக உலகெங்கும் பரவி வருகிறது. இதனைத் தடுப்பதற்கு திறம்பட்ட தடுப்பூசி மருந்து இல்லாத நிலையிலும், மருத்துவ ரீதியிலான வேதிப்பொருட்கள் கொண்ட தகுந்த மருந்துகள் இல்லாத நிலையிலும் இந்த நோய் தொற்றினால் உலக மக்கள் பெரிதும் பாதிக்கப்பட்டுள்ளனர்.


    இதனையடுத்து, கொவிட் -19-க்கும் அதுபோன்ற சுவாச தொற்றுகளுக்கும் உகந்த வகையிலான ஆராய்ச்சித் திட்டங்களை அறிவியல் தொழில்நுட்பத் துறையின் சுயாட்சி நிறுவனமான அறிவியல் மற்றும் பொறியியல் ஆராய்ச்சி வாரியம் (எஸ் இ ஆர் பி) வரவேற்றுள்ளது. புதிய வைரஸ் எதிர்ப்பு மருந்துகள், தடுப்பூசிகள், மலிவுக்கட்டணத்திலான நோயறி சோதனைகள் ஆகியவற்றில் தேசிய நிலையில், ஆராய்ச்சிகளை மேம்படுத்துவதற்கான உயர் முன்னுரிமைத் துறை ஆராய்ச்சியை தீவிரப்படுத்துதல் (ஐ ஆர் எச் பி ஏ) திட்டத்தின் கீழ் இந்த அழைப்பு விடுக்கப்பட்டுள்ளது.


    மேலே குறித்த தொற்றுகள் குறித்து ஆராய்ச்சி மற்றும் மேம்பாட்டுப் பணிகள் சார்ந்த வேதியலர், உயிரியல் நிபுணர்கள், வைரஸ் நிபுணர்கள், நோய் எதிர்ப்பு ஆற்றல் நிபுணர்கள், மருத்துவர்கள், ஆகியோரைக் கொண்ட திட்டங்களை சமர்ப்பிக்குமாறு கல்வி மற்றும் ஆராய்ச்சி நிறுவனங்கள் கேட்டுக் கொள்ளப்படுகின்றன.


    உத்தேசத் திட்டத்தில் பங்கேற்கும் நிறுவனங்களில் குறைந்தது ஒன்றாவது உயிரிப் பாதுகாப்பு நிலை மூன்று மற்றும் அதற்கு மேற்பட்ட வசதிகளைக் கொண்டிருக்க வேண்டும். மேலும் உலக சுகாதார அமைப்பு அல்லது இந்திய அரசு ஆகியவற்றின் நெறிமுறைகளின்படி சுவாச பாதிப்பு வைரஸ்களை கையாளும் நிபுணத்துவத்தையும் பெற்றிருக்க வேண்டும்.


    அறிவியல் தொழில்நுட்பத் துறையின் எஸ் இ ஆர் பி, உயிரித் தொழில்நுட்பம், மருந்து ஆராய்ச்சி நிறுவனங்களின் கூட்டு ஒத்துழைப்பையும் தொழில்நுட்ப பங்களிப்பையும் ஊக்குவிக்கின்றன. வைரசுக்கு எதிரான ஆராய்ச்சியை விரைவுப்படுத்துவதில், செயல் அடிப்படைத் திட்டங்களுக்கு, முதலீடு அளிப்பதில் எஸ் இ ஆர் பி உறுதியுடன் உள்ளது.


    உத்தேசத் திட்டங்களை எஸ் இ ஆர் பி - ஐ ஆர் எச் பி ஏ படிவத்தில் 30.03.2020 மாலை ஐந்து மணிக்குள் கிடைக்குமாறு எஸ் இ ஆர் பி-யின் வலைதளத்திற்கு ஆன்லைன் மூலம் அனுப்ப வேண்டும்.


    உத்தேசத்திட்டத்தில் கீழ்கண்ட முக்கிய கருத்துக்கள் சிலவற்றுக்கு கவனம் செலுத்தப்பட்டிருக்க வேண்டும்:

      * தகுதியான வைரஸ் இலக்குகளுக்கு எதிரான புதிய அல்லது புதிய நோக்கம் கொண்ட வைரஸ் எதிர்ப்புத் திட்டம் : வைரசுகளை அழிக்கும் பூச்சுகள் : போன்றவை
      * சுவாசத்தைப் பாதிக்கும் வைரஸ் தொற்றுகள் சார்ந்த மலிவு விலையிலான நோயறி சோதனைகள்.
      * சுவாசத்தைப் பாதிக்கும் வைரசுகளுக்கு எதிரான சோதனைரீதியிலான தடுப்பூசிகள்.
      * வைரஸ் மீது வெப்பநிலை, ஈரப்பதம், புறஊதா கதிர் வீச்சு ஆகியவற்றின் தாக்கம்
      * சுவாச வைரஸ் பாதிப்புக்கான நோய் மாதிரிகளை உருவாக்குதல்.
      * சுவாச வைரஸ் தொற்றின்போது நோய் எதிர்ப்பு மற்றும் நோய் எதிர்ப்பு ஆற்றல் குறித்த ஆய்வுகள்.
      * கொவிட் -19 மற்றும் இதர சுவாச வைரஸ் தொற்றுகள் குறித்த தொற்றியல் ஆய்வு.

    (மேலும் விவரங்களுக்கு http://www.serb.gov.in/home.php என்ற வலைதளத்தைப் பார்க்கவும்


    

    (Release ID: 1607278)


    

    
    (Release ID: 1607389) Visitor Counter : 47
    
    
      Read this release in: English , Marathi , Hindi , Bengali
    
    
    

*