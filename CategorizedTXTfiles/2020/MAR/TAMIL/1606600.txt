      PIB Headquarters

      இந்தியாவில் 110 பேருக்கு கொரோனா வைரஸ் பாதிப்பு
      Posted On: 16 MAR 2020 5:54PM by PIB Chennai


    நாடு முழுவதும் 110 பேருக்கு கொவிட்-19 கொரோனா வைரஸ் பாதிப்பு ஏற்பட்டுள்ளதாக மத்திய அரசு தெரிவித்துள்ளது.


    மத்திய அரசு வெளியிட்டுள்ள புள்ளி விவரப்படி, நேற்றிரவு 11.30 மணி வரை, நாடு முழுவதும் உள்ள விமான நிலையங்களில், 12,76,046 பயணிகளுக்கு கொரோனா வைரஸ் பரிசோதனை செய்யப்பட்டுள்ளது. இவர்களில் வெளிநாடுகளைச் சேர்ந்த 17 பேர் மற்றும் இந்தியர்கள் 93 பேருக்கு இந்த நோய் தொற்று ஏற்பட்டுள்ளது. நோய் பாதித்த 110 பேரில் 13 பேர் சிகிச்சை முடிந்து வீடு திரும்பியுள்ளனர்.


    மாநில வாரியாக கொரோனா வைரஸ் பாதிப்பு குறித்த தகவல்களையும் மத்திய அரசு வெளியிட்டுள்ளது. இதன்படி, மகாராஷ்டிர மாநிலத்தில் அதிகபட்சமாக 32 பேருக்கு கொரோனா தொற்று இருப்பது கண்டுபிடிக்கப்பட்டுள்ளது. அடுத்தபடியாக கேரளாவில் 22 பேருக்கு இந்த நோய் பாதித்துள்ளது. இதில் 3 பேர் சிகிச்சை முடிந்து வீட்டுக்கு அனுப்பப்பட்டனர். தமிழகத்தில் ஒருவருக்கு மட்டும் நோய் தொற்று கண்டறியப்பட்டுள்ளது.


    ஆந்திராவில் ஒருவருக்கும், தெலங்கானாவில் மூன்று பேருக்கும், கர்நாடகத்தில் ஆறு பேருக்கும் நோய் பாதிப்பு உறுதி செய்யப்பட்டுள்ளது. இந்தியாவில் இரண்டு பேர் கொரோனா பாதிப்பால் உயிரிழந்துள்ளனர். அதில் ஒருவர் தில்லியை சேர்ந்தவர், மற்றொருவர் கர்நாடக மாநிலத்தைச் சேர்ந்தவர் ஆவார்.


    ----

    
    
    (Release ID: 1606600) Visitor Counter : 36