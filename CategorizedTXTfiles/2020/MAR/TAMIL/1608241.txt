      பாதுகாப்பு அமைச்சகம்

      கோவிட்-19 தனிமைப்படுத்தப்பட்ட வார்டுகளுக்காக 285 படுக்கைகளை ஒதுக்கியது ராணுவ தளவாட தொழிற்சாலை வாரியம்
      Posted On: 25 MAR 2020 1:53PM by PIB Chennai


    கொரோனா வைரஸ் ( கொவிட் -19) பாதிக்கப்பட்டோருக்காக அமைக்கப்பட்டுள்ள தனிமைப்படுத்தப்பட்ட வார்டுகளுக்காக 285 படுக்கைகளை ராணுவ தளவாட தொழிற்சாலை வாரியம் ஒதுக்கியுள்ளது . ஜபல்பூர் வாகனத் தொழிற்சாலையில் உள்ள மருத்துவமனைகளுக்காக 40 படுக்கைகள் ஒதுக்கப்பட்டுள்ள நிலையில் , இஷாபூரில் உள்ள உலோகம் மற்றும் எஃகு தொழிற்சாலை , கோசிப்பூரில் உள்ள துப்பாக்கி மற்றும் தோட்டா தொழிற்சாலை , கட்கியில் உள்ள வெடிமருந்து தொழிற்சாலை , கான்பூரில் உள்ள தளவாடங்கள் தொழிற்சாலை , கமாரியாவில் உள்ள தளவாடங்கள் தொழிற்சாலை மற்றும் அம்பஜாரியில் உள்ள தளவாடங்கள் தொழிற்சாலை ஆகியவற்றுக்கு தலா 30 படுக்கைகளும் , அம்பேர்நாத்தில் உள்ள தளவாடங்கள் தொழிற்சாலைக்கு 25 படுக்கைகளும் , ஆவடியில் உள்ள கனரக வாகன தொழிற்சாலை மற்றும் மேடக்கில் உள்ள தளவாடங்கள் தொழிற்சாலை ஆகியவற்றுக்கு தலா இருபது படுக்கைகளும் ஒதுக்கப்பட்டுள்ளன .


    ராணுவ தளவாட தொழிற்சாலை வாரியத்தின் தலைவர் , ராணுவ தளவாட தொழிற்சாலை வாரியத்தின் மருத்துவமனைகளில் தனிமைப்படுத்தப்பட்ட வார்டுகள் மற்றும் அதற்கேற்ற படுக்கை வசதிகளை அமைக்கும் பணியை , மத்திய சுகாதாரம் மற்றும் குடும்ப நலத் துறை நேற்று மத்திய அமைச்சரவை செயலாளரின் கூட்டத்தில் அளித்த அறிவுறுத்தலின்படி செயல்படுத்தியுள்ளார் . மேலும் , மத்திய சுகாதாரம் மற்றும் குடும்ப நல அமைச்சகத்தின் கீழ் செயல்படும் பொதுத் துறை நிறுவனமான எச் எல் எல் லைஃப்கேர் லிமிடெட் அளித்துள்ள பைலட் ஆர்டரின் அடிப்படையில் , ராணுவ தளவாட தொழிற்சாலை வாரியம் தனிப்பட்ட ‌ பாதுகாப்பு சாதனங்கள் மற்றும் முக கவசங்கள் ஆகியவற்றை தயாரிக்கும் முயற்சிகளிலும் இறங்கியுள்ளது .


    ***

    
    
    (Release ID: 1608241) Visitor Counter : 19
    
    
      Read this release in: English , Hindi , Marathi , Bengali , Assamese , Punjabi , Gujarati , Telugu , Kannada