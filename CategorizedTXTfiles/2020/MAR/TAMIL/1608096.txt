      அறிவியல் மற்றும் தொழில்நுட்பத்துறை

      கொவிட்-19ஐக் கண்டறிவதற்கான உபகரணங்களை மத்திய உயிர்ம, மூலக்கூறு உயிரியல் மையம் கண்டுபிடிக்கும்
      கொவிட்-19 தொற்று வளர்ம சோதனைக்கும் மத்திய உயிர்ம, மூலக்கூறு உயிரியல் மையம் திட்டம்

      Posted On: 25 MAR 2020 11:48AM by PIB Chennai

    கொவிட் -19 தொற்று நோயைக் கட்டுப்படுத்தவும் , அதனிடமிருந்து உயிர்களைக் காக்கவும் தொற்றை விரைந்து கண்டறியும் சோதனைகளால் மட்டுமே முடியும் என்று உலக சுகாதார அமைப்பு வலியுறுத்தியுள்ளது . உலக சுகாதார அமைப்பின் இந்த அழைப்பை ஏற்று , மத்திய உயிர்ம , மூலக்கூறு உயிரியல் மையம் , விலை குறைந்த , துல்லியமாக நோய்த் தொற்றைக் கண்டறியும் உபகரணங்களை உருவாக்கும் பணியில் தீவிரமாக ஈடுபட்டுள்ளது . இதன் மூலம் அவற்றை விரிவாக விநியோகிக்க முடியும் .


    ‘’ எங்களது உற்பத்தி நிறுவனங்களுக்கு நாங்கள் உதவி வருகிறோம் ; அவர்களது உத்திகளைச் செயல்படுத்த நாங்கள் ஒத்துழைப்பு அளிக்கிறோம் . அவர்கள் அளித்துள்ள தொற்று கண்டறியும் உபகரணங்களை நாங்கள் சோதித்து வருகிறோம் . இது நல்லபடியாக நடந்தால் , இரண்டு , மூன்று வாரங்களில் சிறந்த உபகரணங்களைக் கண்டுபிடிக்க முடியும் . தரமான , துல்லியமான உபகரணங்கள் இதற்கு மிகவும் முக்கியமாகும் . உபகரணங்கள் 100 சதவீத துல்லிய முடிவுகளை அளித்தால் மட்டுமே , அவற்றுக்கு அங்கீகாரம் அளிக்கப்படும் ‘’ என்று சிசிஎம்பியின் இயக்குநர் டாக்டர் . ஆர் . கே . மிஸ்ரா கூறியுள்ளார் .


    உபகரணத்தின் விலையை அமைப்பு கருத்தில் கொண்டுள்ளது . ‘’ பரிசோதனை என்பது ஆயிரம் ரூபாய்க்குள் முடிவதாக இருக்க வேண்டும் என நாங்கள் மதிப்பிட்டுள்ளோம் . உபகரணங்களின் விலை ரூ .400- 500 என்ற அளவில் குறைவாக இருக்க வேண்டும் என்று நாங்கள் கருதுகிறோம் . ஆனால் , தற்போதைக்கு இதை எங்களால் உறுதியாகக் கூறமுடியாது . தரப்படுத்துதல் இதில் அவசியமாகும் ’’ என்று டாக்டர் மிஸ்ரா கூறியுள்ளார் .


    மேலும் , சிசிஎம்பி கொவிட் -19 தொற்றைக் கண்டறிவதற்கான வளர்ம சோதனைக்கும் திட்டமிட்டு வருகிறது . இதற்கான வசதிகள் தங்கள் நிறுவனத்தில் உள்ளதாக டாக்டர் மிஸ்ரா கூறுகிறார் . அரசிடமிருந்து அனுமதியும் பெறப்பட்டுள்ளதாக அவர் தெரிவித்தார் . சோதனையை மேற்கொள்ள , மாதிரி மற்றும் உபகரணம் இன்னும் தங்களுக்கு கிடைக்கவில்லை என்று அவர் கூறினார் . ‘’ இதற்கிடையே , இதற்கான வசதிகள் செய்யப்பட்டு , நகரின் அங்கீகரிக்கப்பட்ட இடங்களுக்கு சோதனைக்காக செல்பவர்களுக்கு பயிற்சி அளித்து வருகிறோம் ‘’ என்று அவர் கூறினார் . தெலங்கானா மாநிலத்தில் , 5 சோதனை மையங்களுக்கு அரசு அங்கீகாரம் அளித்துள்ளது . சிசிஎம்பி 25 பேருக்கு பயிற்சி அளித்து வருகிறது . இவர்கள் இந்த மையங்களுக்கு சென்று சோதனை மேற்கொள்வார்கள் .


    ஹைதராபாத் நிஜாம் மருத்துவ அறிவியல் நிறுவனம் , காந்தி மருத்துவமனை , உஸ்மானியா பொது மருத்துவமனை , சர் . ரொனால்டு ராஸ் தொற்று நோய் மருத்துவமனை , வாரங்கல் மருத்துவமனை உள்ளிட்ட மருத்துவமனைகளில் , கொவிட் -19 ஆய்வுக்கூடங்கள் செயல்பாட்டுக்கு வரும் . மரபணு விரல் ரேகை மற்றும் ஆய்வு மையம் சிடிஎப்டியும் இந்தப் பணியில் இணைக்கப்பட்டுள்ளது


    தொற்றைத் தடுக்கும் தடுப்பு மருந்து , ஊசி மருந்துகளை கண்டுபிடிப்பது மற்றொரு அம்சமாகும் . ஆனால் , தற்போதைக்கு சிசிஎம்பி இந்தப் பணியில் ஈடுபடவில்லை . ‘’ இதில் ஈடுபடுவதற்கு எங்களிடம் நிபுணத்துவம் இல்லை . இருப்பினும் , தொற்று கண்டறியப்படுமானால் , அதுகுறித்த சோதனையை மேற்கொள்ளும் நடைமுறையை உருவாக்க நாங்கள் முயுற்சிப்போம் ’’ என்று டாக்டர் மிஸ்ரா கூறினார் . சிசிஎம்பியின் துணை நிறுவனமான இந்திய ரசாயன தொழில்நுட்ப நிறுவனம் மேற்கொண்டுள்ள புதிய மருந்து கண்டுபிடிக்கும் பணி வெற்றி பெற நீண்டகாலம் பிடிக்கலாம் என்று அவர் தெரிவித்தார் .


    *****

    
    
    (Release ID: 1608096) Visitor Counter : 29
    
    
      Read this release in: English , Hindi , Assamese , Gujarati , Telugu