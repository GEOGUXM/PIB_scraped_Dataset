      பொருளாதார விவகாரங்களுக்கான மத்திய அமைச்சரவைக் குழு

      பிராந்திய ஊரக வங்கிகளின் போதுமான முதலீட்டு விகிதத்தை மேம்படுத்த மறு மூலதனமாக்கலுக்கு ஒப்புதல் அளித்தது அமைச்சரவை
      Posted On: 25 MAR 2020 3:44PM by PIB Chennai


    பிரதமர் திரு . நரேந்திர மோடி தலைமையிலான பொருளாதார விவகாரங்களுக்கான அமைச்சரவைக் குழு , பிராந்திய ஊரக வங்கிகளின் மறு மூலதனமாக்கல் செயல்முறை தொடர்வதற்கு ஒப்புதல் அளித்துள்ளது . இதன் மூலம் , இந்திய ரிசர்வ் வங்கியின் சட்டதிட்டங்களின் படி போதுமான முதலீட்டு விகிதமான ‌ 9 சதவீதத்தை பராமரிக்க ‌ முடியாத பிராந்திய ஊரக வங்கிகளுக்கு , குறைந்தபட்ச ஒழுங்குமுறை முதலீடு 2019-20 க்கு பிறகும் இன்னொரு வருடத்துக்கு அளிக்கப்படும் .


    மத்திய அரசின் பங்குக்கு ஏற்ப ‌ ஸ்பான்சர் வங்கிகளும் பங்குத் தொகையை அளிக்கும் பட்சத்தில் , மத்திய அரசின் பங்கான ரூ 670 கோடியை ( அதாவது , மொத்த மறு மூலதனமாக்கல் ஆதரவு நிதியான ரூ 1,340 கோடியின் 50 சதவீதம் ) பிராந்திய ஊரக வங்கிகளின் மறு மூலதனமாக்கலுக்காக பயன்படுத்திக் கொள்ளலாமென்றும் பொருளாதார விவகாரங்களுக்கான அமைச்சரவைக் குழு ஒப்புதல் அளித்துள்ளது .


    நன்மைகள்


    வலுவான நிதி நிலைமையும் மேம்படுத்தப்பட்ட போதுமான முதலீட்டு விகிதமும் , ஊரகப் பகுதிகளில் உள்ள கடன் தேவையை பிராந்திய ஊரக வங்கிகள் பூர்த்தி செய்ய உதவி செய்யும் .


    இந்திய ரிசர்வ் வங்கியின் வழிகாட்டுதல்களின் படி , பிராந்திய ஊரக வங்கிகள் தங்கள் மொத்த கடனில் 75 சதவீதத்தை முன்னுரிமை துறைகளுக்கான கடனாக வழங்க வேண்டும் . விவசாயத் துறை மற்றும் ஊரகப் பகுதிகளில் , குறிப்பாக சிறு மற்றும் குறு விவசாயிகள் , சிறு மற்றும் குறு நிறுவனங்கள் , கிராமப்புற கலைஞர்கள் மற்றும் சமூகத்தில் வலுவிழந்த பிரிவுகளை சேர்ந்தவர்களின் கடன் மற்றும் வங்கி தேவைகளை பூர்த்தி செய்வதே பிராந்திய ஊரக வங்கிகளின் முக்கிய கடமையாகும் . கூடுதலாக , சிறு மற்றும் குறு நிறுவனங்கள் மற்றும் சிறு தொழில்முனைவோருக்கு கடன்களையும் பிராந்திய ஊரக வங்கிகள் அளிக்கும் . போதுமான முதலீட்டு விகிதத்தை மேம்படுத்த மறு மூலதன ஆதரவு அளிப்பதன் மூலம் , பிராந்திய ஊரக வங்கிகள் மேற்கண்ட பிரிவினருக்கு , முன்னுரிமை துறைகளுக்கான கடன்கள் இலக்கின் கீழ் தொடர்ந்து நிதியை வழங்க முடியும் . இதனால் , கிராமப்புற வாழ்வாதாரத்துக்கு தொடர்ந்து ஆதரவு அளிக்க முடியும் .


    பின்னணி :


    பிராந்திய ஊரக வங்கிகளின் போதுமான முதலீட்டு விகிதத்தை வெளிப்படுத்தும் விதிகளை மார்ச் 2008 ல் இருந்து அமல்படுத்த இந்திய ரிசர்வ் வங்கி எடுத்த முடிவைத் தொடர்ந்து , டாக்டர் கே சி சக்ரபர்த்தி தலைமையில் ஒரு குழு அமைக்கப்பட்டது .


    அந்த குழுவின் பரிந்துரைகளின் படி , பிராந்திய ஊரக வங்கிகளின் மறு மூலதனமாக்கல் ஆதரவுக்காக ரூ 2,200 கோடியும் , பலவீனமான பிராந்திய ஊரக வங்கிகளின் ( குறிப்பாக வட கிழக்கு மற்றும் கிழக்கு பகுதிகளில் ) தேவைகளுக்காக தற்செயல் நிதியாக ரூ 700 கோடியும் , பிராந்திய ஊரக வங்கிகளின் மறு மூலதனமாக்கல் திட்டத்தின் படி 10 பிப்ரவரி , 2011 அன்று நடந்த அமைச்சரவை கூட்டத்தில் ஒப்புதல் அளிக்கப்பட்டது . இதன் படி , பிராந்திய ஊரக வங்கிகளின் போதுமான முதலீட்டு விகிதத்திதை கருத்தில் கொண்டு , 9 சதவீதம் போதுமான முதலீட்டு விகிதத்துக்கான மறு மூலதனமாக்கல் ஆதரவு தேவைப்படும் பிராந்திய ஊரக வங்கிகளை நபார்டு வங்கி தேர்வு செய்யும் .


    2011 க்கு பிறகு , இந்திய அரசின் 50 சதவீத பங்கான ‌ ரூ 1,450 கோடியுடன் , ரூ 2,900 கோடி நிதி உதவி , 2019-20 வரை பிராந்திய ஊரக வங்கிகள் மறு மூலதனமாக்கல் திட்டதின் கீழ் படிப்படியாக நீட்டிக்கப்பட்டது . மறு மூலதனமாக்கலுக்காக , இந்திய அரசால் ஒப்புதல் அளிக்கப்பட்ட ரூ 1,450 கோடியில் , ரூ 1,395.64 கோடி 2019-20 வரை பிராந்திய ஊரக வங்கிகளுக்கு அளிக்கப்பட்டுள்ளது .


    இந்த காலகட்டத்தில் , பிராந்திய ஊரக வங்கிகள் பொருளாதார ரீதியாக வெற்றிகரமாக தொடர்ந்து செயல்படுவதற்கு அரசு பல்வேறு நடவடிக்கைகளை எடுத்தது . பிராந்திய ஊரக வங்கிகள் தங்கள் செலவுகளை குறைத்துக் கொள்ளவும் , தொழில்நுட்பத்தை சிறந்த முறையில் பயன்படுத்தவும் , முதலீடு , செயல்படும் இடம் மற்றும் வெளிப்பாட்டை மேம்படுத்தவும் , பிராந்திய ஊரக வங்கிகளின் ஒருங்கிணைப்பை மூன்று கட்டங்களில் செயல்படுத்த மத்திய அரசு முடிவெடுத்த ‌ து . இதன் மூலம் , 2005 ல் 196 ஆக இருந்த ‌ பிராந்திய ஊரக வங்கிகளின் எண்ணிக்கை , தற்போது 45 ஆக உள்ளது .


    ***

    
    
    (Release ID: 1608157) Visitor Counter : 12
    
    
      Read this release in: English , Hindi , Marathi , Bengali