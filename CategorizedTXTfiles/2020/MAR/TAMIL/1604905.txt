      PIB Headquarters

      அணுசக்தித் துறை சார்பில் தூய்மை இருவார விழா
      Posted On: 02 MAR 2020 6:42PM by PIB Chennai


    மத்திய அரசு மற்றும் அணுசக்தித் துறையின் வழிகாட்டலின் பேரில் தூய்மை இருவார விழாவானது கல்பாக்கம் பொதுச் சேவைகள் நிறுவனத்தால் 16 முதல் 28 பிப்ரவரி 2020 வரை பல்வேறு நிகழ்ச்சிகள் மற்றும் சிறப்பு நிகழ்ச்சிகளின் வாயிலாக சிறப்பாக கொண்டாடப்பட்டன. கல்பாக்கம் மற்றும் அதைச் சுற்றி அமைந்துள்ள அரசுப் பள்ளிகள் மற்றும் கிராமங்களில் நிகழ்த்தப்பட்ட பல்வேறு நிகழ்ச்சிகள் குறித்த விவரங்கள் கீழே தரப்பட்டுள்ளன.


    1. 17 பிப்ரவரி 2020 அன்று பொதுச் சேவைகள் நிறுவனத்தின் நிர்வாக பிரிவு குழுவினர் “ அலுவலகங்களில் பூஜ்ஜியக் கழிவு மற்றும் அலுவலகங்களில் நெகிழிகளின் உபயோகத்தை அறவே தவிர்த்தல் ” பற்றிய கருத்துக்களை விளக்கிப் பேசினார்கள்.


    2. 20 பிப்ரவரி 2020 அன்று பொதுச் சேவைகள் நிறுவனத்தில் பணிபுரியும் ஊழியர்களுக்காக பொதுச் சேவைகள் நிறுவனத்தின் இணைப்புக் கட்டிடத்தில் “ முழக்கம் மற்றும் சுவரொட்டி ” போட்டிகள் நடத்தப்பட்டன. இதில் ஏராளமான ஊழியர்கள் ஆர்வத்துடன் கலந்து கொண்டார்கள்.


    3. 21 பிப்ரவரி 2020 அன்று பொதுச் சேவைகள் நிறுவனத்தில் பணிபுரியும் ஊழியர்களுக்காக பொதுச் சேவைகள் நிறுவனத்தின் இணைப்புக் கட்டிடத்தில் “ கட்டுரைப் போட்டி ” நடத்தப்பட்டது. இதில் ஏராளமான ஊழியர்கள் ஆர்வத்துடன் கலந்து கொண்டார்கள்.


    4. 24 பிப்ரவரி 2020 அன்று “ கைகளைக் கழுவுதல் , பிணிகள் தாக்குவதிலிருந்து தற்காத்துக் கொள்ளும் வழிமுறைகள் மற்றும் சுகாதார விழிப்புணர்வு ” என்ற தலைப்பில் அணுசக்தித்துறை மருத்துவமனையின் மருத்துவக் கண்காணிப்பாளர் அவர்கள் உரையாற்றினார். இதன் பின்னர் புதுப்பட்டினம் அரசு தொடக்கப்பள்ளி மற்றும் மேல்நிலைப் பள்ளி மாணவ மாணவியர் கலந்து கொண்ட தூய்மை விழிப்புணர்வு ஊர்வலம் நடத்தப்பட்டது. இந்த நிகழ்ச்சியின் மூலம் சுமார் 900 மாணவ மாணவியர் தூய்மை குறித்த விழிப்புணர்வு அடைந்தார்கள். நெகிழிகளின் பயன்பாட்டைத் தவிர்க்க மாணவர்களின் மனதில் விழிப்புணர்வினை உருவாக்கும் முயற்சியாக மாணவ மாணவியருக்கு சணல் பைகள் வழங்கப்பட்டன.


    5. 25 பிப்ரவரி 2020 அன்று “ சுத்தம் சுகாதாரம் ” பற்றிய விழிப்புணர்வு உரையானது பொதுச் சேவைகள் நிறுவனத்தின் தலைமை நிர்வாக அதிகாரி அவர்களால் நிகழ்த்தப்பட்டது. இதைத் தொடர்ந்து சதுரங்கப்பட்டினம் அரசு தொடக்கப்பள்ளி மற்றும் மேல்நிலைப்பள்ளி மாணவ மாணவியர்கள் கலந்து கொண்ட விழிப்புணர்வுப் பேரணி நடத்தப்பட்டது. இந்த நிகழ்ச்சியின் மூலம் சுமார் 450 மாணவர்கள் தூய்மை குறித்த விழிப்புணர்வு அடைந்தார்கள். நெகிழிகளின் பயன்பாட்டைத் தவிர்க்க மாணவர்களின் மனதில் விழிப்புணர்வினை உருவாக்கும் முயற்சியாக மாணவ மாணவியருக்கு சணல் பைகள் வழங்கப்பட்டன.


    6. 26 பிப்ரவரி 2020 அன்று “ நெகிழிகளின் பயன்பாட்டைத் தவிர்த்தல் ” என்ற தலைப்பில் ஒரு உரையானது பொறியியல் சேவைகள் குழுவின் இயக்குநர் அவர்களால் நிகழ்த்தப்பட்டது. மற்றும் வெங்கம்பாக்கம் அரசு தொடக்கப்பள்ளி மற்றும் மேல்நிலைப்பள்ளி மாணவ மாணவியர்கள் கலந்து கொண்ட விழிப்புணர்வுப் பேரணி நடத்தப்பட்டது. இந்த நிகழ்ச்சியின் மூலம் சுமார் 770 மாணவ மாணவியர் தூய்மை குறித்த விழிப்புணர்வு அடைந்தார்கள். நெகிழிகளின் பயன்பாட்டைத் தவிர்க்க மாணவர்களின் மனதில் விழிப்புணர்வினை உருவாக்கும் முயற்சியாக மாணவ மாணவியருக்கு சணல் பைகள் வழங்கப்பட்டன.


    7. 27 பிப்ரவரி 2020 அன்று “ சுத்தமான இந்தியாவை உருவாக்க மரங்களைக் காப்போம் ” என்ற தலைப்பில் ஒரு உரையானது பொதுச் சேவைகள் நிறுவனத்தின் நிர்வாக அதிகாரி மற்றும் துணை கணக்கு அதிகாரிகள் நிகழ்த்தினார்கள். இதைத் தொடர்ந்து குன்னத்தூர் அரசு தொடக்கப்பள்ளி மற்றும் மேல்நிலைப்பள்ளி மாணவ மாணவியர்கள் கலந்து கொண்ட விழிப்புணர்வுப் பேரணி நடத்தப்பட்டது. இந்த நிகழ்ச்சியின் மூலம் சுமார் 200 மாணவ மாணவியர் தூய்மை குறித்த விழிப்புணர்வினை அடைந்தார்கள். நெகிழிகளின் பயன்பாட்டைத் தவிர்க்க மாணவர்களின் மனதில் விழிப்புணர்வினை உருவாக்கும் முயற்சியாக மாணவ மாணவியருக்கு சணல் பைகள் வழங்கப்பட்டன.


    8. 28.02.2020 அன்று தூய்மை இருவார விழாவினை முன்னிட்டு பொதுச் சேவைகள் நிறுவனத்தில் பணிபுரியும் ஊழியர்களுக்கு விழிப்புணர்வினை ஏற்படுத்த “ அலுவலகங்களில் பூஜ்ஜியக் கழிவு மற்றும் அலுவலகங்களில் நெகிழிகளின் உபயோகத்தை அறவே தவிர்த்தல் ” என்ற தலைப்பில் ஒரு சிறப்பு உரையானது சிறப்புப் அழைப்பாளரால் நிகழ்த்தப்பட்டது. கல்பாக்கம் மற்றும் அணுபுரம் நகரியங்களில் பணியாற்றும் ஒப்பந்த பணியாளர்களின் பயன்பாட்டிற்காக பயோ கழிப்பறைகள் அமைக்கப்பட உள்ளன. மேலும் நகரியத்தில் வசிப்பவர்களிடையே நெகிழிப் பயன்பாட்டைத் தவிர்க்க விழிப்புணர்வினை உண்டாக்க “ நெகிழிகளின் பயன்பாட்டினைத் தவிர்ப்போம் ” என்ற தலைப்பில் விழிப்புணர்வு வாசகங்கள் மற்றும் தகவல்கள் அடங்கிய பிரதிபலிக்கக் கூடிய பலகைகள் பொருத்தப்பட உள்ளன.


    **************

    
    
    (Release ID: 1604905) Visitor Counter : 28
    
    
      Read this release in: English