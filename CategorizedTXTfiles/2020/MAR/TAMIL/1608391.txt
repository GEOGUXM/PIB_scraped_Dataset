      பெட்ரோலியம் மற்றம் இயற்கை எரிவாயு அமைச்சகம்

      பாதிக்கப்படக்கூடிய பிரிவினருக்கு நிம்மதி அளிக்கும் நிவாரணத் தொகுப்பு, கடினமான நேரங்களில் விரைந்து செயல்பட்டு உதவக் கூடிய ஆளுகையை நோக்கிய நகர்வு என்கிறார் திரு. தர்மேந்திர பிரதான்
      Posted On: 26 MAR 2020 4:28PM by PIB Chennai


    மத்திய நிதி அமைச்சரால் இன்று அறிவிக்கப்பட்ட நிவாரணத் தொகுப்பு இது வரை கண்டிராத ஒன்று என்றும் , கடினமான நேரங்களில் விரைந்து செயல்பட்டு உதவக்கூடிய ஆளுகைக்கு இது ஒரு எடுத்துக்காட்டு என்றும் பெட்ரோல் , இயற்கை எரிவாயு மற்றும் எஃகுத்துறை அமைச்சர் திரு . தர்மேந்திர பிரதான் கூறியுள்ளார் . பிரதமருக்கும் , நிதி அமைச்சருக்கும் இதற்காக நன்றி தெரிவித்த திரு . பிரதான் , கோவிட் -19 பரவலால் ஏற்பட்டுள்ள பாதிப்புகளை நாடு எதிர்கொள்வதற்கு ரூ 1.7 லட்சம் கோடி நிவாரணத் தொகுப்பு , உதவும் என்று தனது அறிக்கையில் தெரிவித்துள்ளார் . " இன்று அறிவிக்கப்பட்டுள்ள விரிவான நடவடிக்கைகள் , கோவிட் -19 தொற்றால் ஊரக மற்றும் நகர்புற ஏழைகள் , விவசாயிகள் , சுகாதாரப் பணியாளர்கள் , இடம்பெயர்ந்த தொழிலாளர்கள் , மாற்றுத்திறனாளிகள் , முதியோர் மற்றும் பாதிக்கப்படக்கூடிய இதர பிரிவினருக்கு ஏற்பட்டுள்ள பொருளாதார பாதிப்பைக் களைய உதவும் ," என்று அவர் மேலும் கூறினார் .


    பணப் பரிமாற்றம் , காப்பீடு வழங்குதல் , உணவுப் பாதுகாப்பை உறுதி செய்தல் மற்றும் பிரதான் மந்திரி உஜ்வாலா யோஜனாவின் அனைத்துப் பயனாளிகளுக்கும் மூன்று மாதங்களுக்கு இலவச சமையல் எரிவாயு உருளைகள் வழங்கும் முடிவு ஆகியவை கோடிக்கணக்கான மக்களுக்கு நிவாரணம் அளிப்பதோடு , யாரும் பசியோடு இல்லை என்பதை உறுதி செய்யும் எனவும் திரு . பிரதான் கூறினார் . " நாம் அனைவரும் இதில் ஒன்று கூடியுள்ளோம் , கண்ணுக்கு தெரியாத எதிரியிடம் சண்டையிட்டு நாம் வெற்றி பெறுவோம் . நாட்டின் பொருளாதாரத்தின் மீதும் சமூகத்தின் மீதும் ஏற்படக்கூடிய பாதிப்புகளைக் குறைக்கத் தேவையான அனைத்து முயற்சிகளையும் நமது அரசு எடுத்து வருகிறது ," என்றும் நம்பிக்கையுடன் அவர் கூறினார் .

    
    
    (Release ID: 1608391) Visitor Counter : 18
    
    
      Read this release in: English , Marathi , Hindi , Bengali , Assamese , Punjabi , Gujarati , Kannada