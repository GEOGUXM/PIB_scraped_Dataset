      பெட்ரோலியம் மற்றம் இயற்கை எரிவாயு அமைச்சகம்

      கோவிட்-19 தாக்கத்தால் பாதிக்கப்பட்ட சமையல் எரிவாயு விநியோகத்தில் பணியாற்றும், வேலை செய்யும் டெலிவரி பாய்கள் இதர பணியாளர்களுக்கு ரூ 5 லட்சம் கருணைத் தொகை - எண்ணெய் சந்தைப்படுத்துதல் நிறுவனங்கள் அறிவிப்பு;
      இந்த நடவடிக்கைக்கு திரு. தர்மேந்திர பிரதான் வரவேற்பு

      Posted On: 30 MAR 2020 5:25PM by PIB Chennai

    கோவிட் -19 பாதிப்பாலோ அல்லது தொற்றாலோ , சமையல் எரிவாயு விநியோக பணியில் வேலை செய்யும் பணியாளர்கள் , கிடங்கு ஊழியர்கள் , மெக்கானிக்குகள் மற்றும் டெலிவரி பாய்கள் போன்றோர் துரதிர்ஷ்டவசமாக உயிரிழக்க நேர்ந்தால் , அவர்களுக்கு தலா ரூ 5 லட்சம் கருணைத் தொகை வழங்கப்படும் என்று எண்ணெய் சந்தைப்படுத்துதல் நிறுவனங்க ‌ ளான இந்தியன் ஆயில் கழகம் , பாரத் பெட்ரோலிய கழகம் , ஹிந்துஸ்தான் பெட்ரோலிய கழகம் ஆகியவை இன்று அறிவித்தன .


    அத்தியாவசியத் தேவையான சமையல் எரிவாயுவுக்கு பொது முடக்கத்தில் இருந்து விலக்கு அளிக்கப்பட்டிருப்பதால் , இந்த சவலான நேரத்தில் வேலை செய்து சமையல் எரிவாயு உருளையை நாடெங்கிலும் உள்ள அனைத்து வாடிக்கையாளர்களுக்கும் தங்கு தடையின்றி விநியோகம் செய்வதற்கு பணியாட்கள் தேவைப்படுகிறார்கள் .


    எண்ணை நிறுவனங்களின் இந்த முடிவை , பெட்ரோலிய , இயற்கை வாயு மற்றும் எஃகு அமைச்சர் , திரு . தர்மேந்திர பிரதான் வரவேற்றுள்ளார் . " இந்தியன் ஆயில் , பாரத் பெட்ரோலியம் மற்றும் ஹிந்துஸ்தான் பெட்ரோலியம் எடுத்துள்ள இந்த மனிதநேய நடவடிக்கையை வரவேற்கிறேன் . எங்கள் பணியாளர்கள் இந்த கடினமான நேரத்தில் செய்து வரும் சேவைகளுக்கு அங்கீகாரம் அளிக்கும் நல்லெண்ண நடவடிக்கையாகும் . எங்கள் ஊழியர்களின் நலன் மிகவும் முக்கியமானது , இந்த மனிதாபிமான செயல் எங்கள் தொழிலாளர்களின் பாதுகாப்பு வலையை பலப்படுத்தி , கொரோனாவுக்கு எதிரான இந்தியாவின் நடவடிக்கைக்கு வலு சேர்க்கும் ," என்று ஒரு சுட்டுரை பதிவில் அவர் தெரிவித்துள்ளார் .


    ******

    
    
    (Release ID: 1609359) Visitor Counter : 19
    
    
      Read this release in: English , Marathi , Hindi , Assamese , Bengali , Punjabi , Gujarati , Telugu , Kannada , Malayalam