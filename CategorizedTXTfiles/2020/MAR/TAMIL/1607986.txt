      வணிகம் மற்றும் தொழில்துறை அமைச்சகம்

      கோவிட் 19 தாக்கத்தை தொழில் துறை எதிர்கொள்ள உதவுவதற்கு தொழில் தடைகாப்பு தளம் தொடங்கப்பட்டுள்ளது
      Posted On: 24 MAR 2020 3:17PM by PIB Chennai


    இந்தியாவின் தொழில் வணிக அமைச்சகத்தின் கீழ் செயல்பட்டு வரும் , நாட்டின் தேசிய முதலீட்டு மேம்பாட்டு & ஊக்குவிப்பு ஏஜென்சியான இன்வெஸ்ட் இந்தியா அமைப்பு - இன்வெஸ்ட் இந்தியா பிசினஸ் இம்யூனிட்டி என்ற களத்தை ( தொழில் தடைகாப்பு தளம் வசதியை ) - தொடங்கியுள்ளது . இன்வெஸ்ட் இந்தியா இணையதளத்தில் இதற்கான தளம் உருவாக்கப்பட்டுள்ளது . கோவிட் - 19 தாக்கத்திற்கு இந்தியா மேற்கொண்டுள்ள நடவடிக்கைகள் பற்றிய தகவல்களை தொழில் வணிக முதலாளிகள் மற்றும் முதலீட்டாளர்கள் உடனுக்குடன் அறிந்து கொள்வதற்கான விரிவான ஆதார மையமாக இருக்கும் வகையில் இது வடிவமைக்கப்பட்டுள்ளது . இந்த வைரஸ் குறித்த தொடர்ச்சியான , அவ்வப்போது கிடைக்கும் தகவல்களை இதில் உடனுக்குடன் சேர்க்கப்படும் . மத்திய , மாநில அரசுகள் மேற்கொண்டுள்ள பல்வேறு நடவடிக்கைகள் பற்றிய புதிய தகவல்கள் இதில் இடம் பெற்றிருக்கும் . சந்தேகங்களுக்கு பதில் அளிக்கவும் , விசாரணைகள் இருந்தால் அவற்றைத் தீர்த்து வைக்கவும் இமெயில் மற்றும் வாட்ஸப் வசதிகளும் செய்யப்பட்டுள்ளன . தொழில் தடங்கல் நீக்கல் தளம் (BIP) தொழில் தொடர்பான பிரச்சினைகளைத் தீர்த்தலுக்கு உதவக் கூடியதாக , வாரத்தின் அனைத்து வேலை நாட்களிலும் தினமும் 24 மணி நேரமும் இயங்கக் கூடியதாகவும் இருக்கும் . மூத்த நிபுணர்கள் , கூடிய விரைவில் பதில்கள் அளிப்பதற்கு இதில் ஏற்பாடு செய்யப்பட்டுள்ளது . எம் . எஸ் . எம் . இ . கள் (MSME) தொடர்பான கேள்விகளுக்குப் பதில் அளிப்பதற்கு சிட்பியுடன் (SIDBI) இன்வெஸ்ட் இந்தியா அமைப்பு கை கோர்த்துள்ளதாக அறிவிக்கப்பட்டுள்ளது .


    கோவிட் - 19 காரணமாக தொடர்ந்து இயல்பு வாழ்க்கை முடங்கியுள்ள நிலையில் , தொழில் துறையில் இதன் தாக்கம் குறித்து தொடர்ந்து மதிப்பீடு செய்யப்பட்டு வருகிறது . அரசு , தன்னுடைய கடமையாக , தொழில் துறைக்கென உரிய காலத்தில் வழிகாட்டுதல்களை அறிவித்துள்ளது . இந்த வழிகாட்டுதல்கள் மூலம் தங்களுக்கு என்ன சொல்லப்பட்டிருக்கிறது என்பதை தொழில்களில் ஈடுபட்டுள்ள முதலாளிகள் புரிந்து கொள்ள முயற்சித்து வருகின்றனர் . கொரோனா வைரஸ் காரணமாக தொழில் துறையில் ஏற்பட்டிருக்கும் பாதிப்பை உறுதியாகச் சொல்ல முடியாத நிலையில் , இந்தத் தளம் 2020 மார்ச் 21 ஆம் தேதி தொடங்கப்பட்டது .


    கோவிட் - 19 பரிசோதனை நடைபெறும் இடங்கள் , விசேஷ அனுமதிகள் மற்றும் அந்தந்தப் பகுதிக்கான தகவல்கள் போன்ற முக்கியமான அம்சங்கள் குறித்து , அடிக்கடி எழும் கேள்விகள் மற்றும் அவற்றுக்கான பதில்களும் இந்தத் தளத்தில் இடம் பெற்றுள்ளன . பணியாளர் வாகனங்களை கிருமிநாசினி மூலம் சுத்தம் செய்தல் , மாற்று மார்க்கெட்களில் ஆர்டர்கள் அளித்தல் , கை விரல் ரேகைப் பதிவு மூலம் வருகையை பதிவு செய்யும் பயோமெட்ரிக் முறையை நிறுத்தி வைத்தது , மருத்துவ பணிக் குழுக்கள் நியமித்தது , பயிற்சியாளர்களை வீட்டுக்குச் செல்லுமாறு கேட்டுக் கொண்டது , வணிகத்தைத் தொடர்வதற்கான திட்டம் , பார்வையாளர்கள் வருவதைத் தடுத்தல் , விமான பயணத்தை நிறுத்தி வைத்தது , காணொலி காட்சி மற்றும் டெலிகான்பரன்ஸ் முறைகளைப் பயன்படுத்துவது , ஆன்லைன் தீர்வுகள் உருவாக்குவது மற்றும் இதர தனித்துவமான முன்முயற்சிகள் போன்று இந்தியாவில் முன்னணி நிறுவனங்கள் அமல்படுத்தியுள்ள நடைமுறைகள் இதில் பிரதானமாகக் குறிப்பிடப்பட்டுள்ளன .


    மக்கள் வீடுகளில் இருந்தபடியே , கோவிட் 19 குறித்த அனைத்துத் தகவல்களையும் அறிந்து கொள்வதற்கு , இந்தத் தொழில் தடைகாப்புத் தளம் உதவியாக இருக்கும் . இதன்மூலம் வசதிகளை உங்கள் இல்லத்திற்கே கொண்டு வந்து சேர்ப்பதை இன்வெஸ்ட் இந்தியா நோக்கமாகக் கொண்டுள்ளது .


    `` முன்னெப்போதும் இல்லாத சவால்களை கோவிட் - 19 உருவாக்கியுள்ள நிலையில் , நாம் அனைவரும் ஒன்றுபடுவதற்கான தளமாக இது உள்ளது . வேகமாக மாற்றங்கள் நிகழ்ந்து வரும் சூழ்நிலையில் , குறிப்பாக தொழில் துறையினரின் தொழிலைத் தொடர்வது குறித்த கேள்விகளுக்குப் பதில்கள் மற்றும் விளக்கங்கள் பெறுவதற்கு உதவியளிக்க ஒரு குழுவினர் உழைத்து வருகின்றனர் . பொருள்களை வைத்திருப்போர் , தேவைப்படுவோர் , புதுமை சிந்தனையாளர்கள் , ஸ்டார்ட் - அப் நிறுவனங்கள் மற்றும் எம் . எஸ் . எம் . இ . நிறுவனங்களை ஒரே தளத்தில் சந்திக்க வைத்து , தங்கள் தீர்வுகளை முன்வைக்க ஏற்பாடு செய்து தரப்படுகிறது . கடந்த 48 மணி நேரங்களில் 40 நாடுகளில் இருந்து 30 ,000 க்கும் மேற்பட்டோர் இந்தத் தளத்தைப் பார்த்துள்ளனர் . நமது இணையம் 50 ,000 முறைகளுக்கு மேல் பார்க்கப்பட்டுள்ளது . சராசரியாக ஒவ்வொரு முறையும் 5 நிமிடங்கள் பார்க்கப்பட்டுள்ளது . நேற்று முதல் , தொழில் தொடர்ச்சி மற்றும் தடங்கல் இல்லாதிருப்பது தொடர்பாக 200 க்கும் மேற்பட்ட வணிகக் கேள்விகளுக்குப் பதில் அளிப்பதில் நமது குழுவினர் தீவிரமாகப் பணியாற்றி வருகின்றனர் . இதுபோன்ற காலக்கட்டங்களில் கையாள வேண்டிய தொழில் உத்திகள் பற்றி நிபுணர்களின் கருத்துகளை அறிந்து கொள்ளும் தளமாகவும் இது உள்ளது '' என்று இன்வெஸ்ட் இந்தியா நிர்வாக இயக்குநர் & சி . இ . ஓ . வான திரு . தீபக் பக்ளா கூறியுள்ளார் .


    ****

    
    
    (Release ID: 1607986) Visitor Counter : 40
    
    
      Read this release in: English , Hindi