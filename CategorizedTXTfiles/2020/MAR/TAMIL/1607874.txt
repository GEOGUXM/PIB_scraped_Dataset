      பிரதமர் அலுவலகம்

      கொவிட்-19க்கு எதிரான இந்தியாவின் போராட்டத்தில் தொடர்புடைய பல்வேறு துறையினருடன் பிரதமர் தொடர்ந்து கலந்துரையாடல்
      சூழ்நிலை குறித்த முதல்நிலை தகவல்களை அறிய முயற்சிகள்
      கொரோனோ வைரசைக் கட்டுப்படுத்துவதில் இந்தியாவின் போராட்டம்
      Posted On: 23 MAR 2020 6:44PM by PIB Chennai


    கொவிட் -19 ஐ கட்டுப்படுத்தும் இந்தியாவின் போராட்டத்துக்கு இடையே , பிரதமர் திரு . நரேந்திர மோடி இதுதொடர்பான பல்வேறு துறையினருடன் தொடர்ந்து கலந்துரையாடல்களை நடத்தவுள்ளார் .


    தொற்று பரவுவதைக் கட்டுப்படுத்தும் முயற்சியாக , திரு . மோடி இன்று பல்வேறு மின்னணு ஊடக குழுமங்களின் தலைவர்கள் , இந்திய தொழில்துறையினர் ஆகியோருடன் காணொலி மூலம் கலந்துரையாடினார் .


    வழக்கமான கலந்துரையாடல்கள் மற்றும் கூட்டங்கள்


    கொவிட் -19 பரவாமல் கட்டுப்படுத்தும் வழிவகைகளைக் கண்டறியும் விதமாக , ஜனவரி மாதத்திலிருந்து பிரதமர் திரு . மோடி , அதிகாரிகளுடனும் , அனைத்து தரப்பு மக்களுடனும் , பல்வேறு சுற்று கூட்டங்களை நடத்தி , விவாதித்துள்ளார் .


    பிரதமர் நாள்தோறும் இத்தகைய கூட்டங்களை நடத்துவதை வழக்கமாகக் கொண்டுள்ளார் . அமைச்சரவை செயலர் , பிரதமர் அலுவலகத்தின் முதன்மை செயலர் ஆகியோரிடம் இருந்து அவ்வப்போது தகவல்களைப் பெற்று வருகிறார் .


    அரசு மேற்கொண்டுள்ள நடவடிக்கைகள் பற்றி , மத்திய சுகாதாரம் மற்றும் குடும்பநலத்துறை அமைச்சர் டாக்டர் ஹர்ஷவர்தன் தலைமையிலான அமைச்சர்கள் குழுவும் பிரதமருக்கு அவ்வப்போது விளக்கி வருகிறது .


    தலைமைக்கு எடுத்துக்காட்டு


    மக்கள் சமூக இடைவெளியைப் பராமரிக்கும் வகையில் முன்மாதிரியாக , பிரதமர் ஹோலி கொண்டாட்டங்களில் பங்கேற்கப்போவதில்லை என்று அறிவித்தார் .


    நாட்டு மக்களுக்கு உரை - மக்கள் ஊரடங்கு


    கொவிட் 19 ஐ முறியடிக்க நாட்டைத் தயார்படுத்தும் விதமாக , பிரதமர் கடந்த 19- ம்தேதி நாட்டு மக்களுக்கு ஆற்றிய உரையில் , மக்கள் தாங்களாக முன்வந்து மார்ச் 22- ம்தேதி காலை 7 மணியிலிருந்து இரவு 9 மணிவரை 14 மணிநேர மக்கள் ஊரடங்கைக் கடைப்பிடிக்க வேண்டும் என்று வேண்டுகோள் விடுத்தார் .


    கொரோனோ வைரசை எதிர்த்துப் போராட , உறுதிப்பாடு மற்றும் கட்டுப்பாடு என்ற இரண்டு அம்ச மந்திரத்தை திரு . நரேந்திர மோடி நாட்டுக்கு அளித்தார் .


    பிரதமர் அவரது உரையில் , அத்தியாவசியப் பொருட்கள் விநியோகத்தை உறுதி செய்து , மக்கள் அச்ச உணர்வுடன் அவற்றை வாங்கிக் குவிக்க வேண்டாம் என்று கேட்டுக்கொண்டார் .


    கொவிட் -19 பொருளாதார மீட்பு பணிக்குழு


    தொற்றுநோயின் காரணமாக ஏற்படும் பொருளாதார சவால்களை எதிர்கொள்ள , நிதியமைச்சர் தலைமையில் , கொவிட் -19 பொருளாதார மீட்பு பணிக்குழு அமைக்கப்படும் என்ற அறிவிப்பை பிரதமர் வெளியிட்டார் . இந்தப் பணிக்குழு சம்பந்தப்பட்ட அனைவருடனும் கலந்தாலோசித்து , அவர்களின் கருத்துக்களை அறிந்து கொள்ளும் . அவற்றின் அடிப்படையில் , சவால்களை எதிர்கொள்ளும் முடிவுகளை அந்தக்குழு எடுக்கும் . சவால்களைச் சந்திக்கும் முடிவுகள் செயல்படுத்தப்படுகின்றனவா என்பதையும் இக்குழு உறுதி செய்யும் .


    குறைந்த வருவாய்ப் பிரிவினரின் சேவைகளைப் பெறும் , வர்த்தக சமுதாயத்தினர் மற்றும் உயர் வருவாய்ப் பிரிவினர் , அவர்களைக் கவனித்துக் கொள்ள வேண்டும் என்று பிரதமர் வலியுறுத்தினார் . பணியிடங்களுக்கு வரமுடியாமல் , அவர்களது சேவையை செய்ய இயலாத நிலையில் , அவர்களது ஊதியத்தைக் குறைக்கக் கூடாது என்றும் அவர் கேட்டுக்கொண்டார் . இதுபோன்ற சமயங்களில் மனிதநேயத்தின் முக்கியத்துவத்தையும் அவர் சுட்டிக்காட்டினார் .


    மருந்து துறையினருடன் சந்திப்பு


    மருந்துகள் மற்றும் மருத்துவ உபகரணங்கள் தடையின்றி விநியோகிக்கப்படுவதை பராமரிக்கும் முயற்சியாக , பிரதமர் மார்ச் 21- ம் தேதி மருந்து துறை பிரதிநிதிகளுடன் காணொலி மூலம் , கலந்துரையாடினார் . அவரது கலந்துரையாடலில் , மருந்து தொழில் நிறுவனங்கள் கொவிட் -19 க்கான ஆர் . என் . ஏ சோதனைக் கருவிகளை போர்க்கால அடிப்படையில் தயாரிக்க வேண்டும் என்று கேட்டுக்கொண்டார் . நாட்டிற்குள் அதனைத் தயாரிப்பதற்குத் தேவையான உதவிகளை அரசு அளிக்கும் என்று பிரதமர் உறுதியளித்தார் .


    அத்தியாவசிய மருந்துகள் விநியோகத்தைப் பராமரிப்பது முக்கியம் என்றும் , கள்ளச் சந்தை மற்றும் பதுக்கலைத் தடுப்பது அவசியம் என்றும் அவர் அறிவுறுத்தினார் .


    மாநிலங்களுடன் சேர்ந்து பணியாற்றுதல்


    மார்ச் 20- ம் தேதி பிரதமர் நாட்டில் உள்ள அனைத்து மாநிலங்களின் முதலமைச்சர்களுடன் காணொலி வாயிலாக கலந்துரையாடினார் . அனைவரும் சேர்ந்து சவாலைச் சமாளிக்க வேண்டும் என்று அவர் கேட்டுக்கொண்டார் . தொற்று பரவுவதை தீவிரக் கண்காணிப்பு , விழிப்பு நடவடிக்கைகள் மூலம் கண்டறிந்து , அதனைக் கட்டுப்படுத்த மத்திய , மாநில அரசுகள் சேர்ந்து பாடுபட வேண்டும் என்று பிரதமர் வலியுறுத்தினார் .


    நாடு தற்போது தொற்றைக் கட்டுப்படுத்துவதில் முக்கிய கட்டத்தில் இருப்பதைச் சுட்டிக்காட்டிய பிரதமர் , பீதி அடையத் தேவையில்லை என்று உறுதியளித்தார் .


    இதுவரை மத்திய அரசு எடுத்துள்ள நடவடிக்கைகள் குறித்தும் , பிரதமர் நாட்டில் நிலவும் ஒட்டுமொத்த சூழலை தனிப்பட்ட முறையில் உன்னிப்பாகக் கவனித்து வருவது பற்றியும் முதலமைச்சர்களுக்கு விளக்கப்பட்டது .


    விளக்க வீடியோ காட்சிகளைப் பார்த்து , பரிசோதனை வசதிகளை அதிகரித்து , பாதிப்புக்கு வாய்ப்புள்ள பிரிவினரைப் பாதுகாக்கும் வகையில் பெரும் ஆதரவு தேவை என்று முதலமைச்சர்கள் கேட்டுக் கொண்ட போது , பிரதமர் தமது ஆதரவு குறித்து உறுதியளித்தார் . சுகாதாரப் பணியாளர்களின் திறன் மேம்பாடு , சுகாதார உட்கட்டமைப்பு ஆகியவற்றை அவர் வலியுறுத்தினார் . விலைவாசி உயர்வு , பொருட்கள் பதுக்கலைத் தடுக்க மாநில முதலமைச்சர்கள் , தத்தம் மாநில வர்த்தக பிரதிநிதிகளுடன் காணொலி மூலம் கலந்துரையாட வேண்டும் என்று அவர் யோசனை தெரிவித்தார் . அவர்கள் தங்களது தங்களது சமரச உத்தி , தேவைப்பட்டால் , சட்ட நடைமுறைகளைப் பயன்படுத்தலாம் என்றும் அவர் அறிவுரை வழங்கினார் .


    ஒன்றுபட்ட சார்க் பிராந்தியம்


    உலகின் மக்கள் தொகையில் அதிக அளவைக் கொண்டுள்ள சார்க் நாடுகளின் தலைவர்களுடன் காணொலி மூலம் கலந்துரையாடும் யோசனையைக் கூறிய முதல் தலைவராக பிரதமர் திகழ்ந்தார் . இந்தியாவின் தலைமையில் சார்க் நாடுகளின் இந்தக் கலந்துரையாடல் கூட்டம் கடந்த 15- ம் தேதி நடைபெற்றது .


    கொவிட் -19 அவசரகால நிதியத்தை உருவாக்க வேண்டும் என்ற யோசனையைத் தெரிவித்த திரு . மோடி , அனைத்து நாடுகளும் தாமாக முன்வந்து இதற்கு பங்களிக்கலாம் என்று கூறினார் . இந்தியாவின் முதல்கட்ட தவணையாக 10 மில்லியன் அமெரிக்க டாலர் உதவியையும் அவர் அறிவித்தார் . உடனடி நடவடிக்கைகளுக்கு தேவைப்படும் உறுப்பு நாடுகள் இதனைப் பயன்படுத்திக்கொள்ளலாம் என்றும் அவர் யோசனை தெரிவித்தார் .


    இந்த அவசரகால நிதியத்துக்கு நேபாளம் , பூடான் , மாலத்தீவுகள் போன்ற சார்க் பிராந்திய நாடுகளும் நிதி அளித்துள்ளன .


    சர்வதேச முயற்சி


    பிரிட்டிஷ் பிரதமர் திரு . போரிஸ் ஜான்சன் , இஸ்ரேல் பிரதமர் திரு . பெஞ்சமின் நேதன்யாஹூ ஆகியோருடன் மார்ச் 12- ம் தேதியும் , சவூதி அரேபிய பட்டத்து இளவரசர் திரு . முகமது பின் சல்மானுடன் மார்ச் 17- ம்தேதியும் தொலைபேசி மூலம் பிரதமர் ஆலோசனை நடத்தினார் .


    தவிக்கும் மக்களுக்கு உறுதுணை


    பிரதமர் தலைமையிலான இந்தியா , கொரோனோ வைரசால் பெரிதும் பாதிக்கப்பட்ட சீனா , இத்தாலி , ஈரான் மற்றும் உலகின் பிறநாடுகளில் தவித்துக் கொண்டிருந்த இரண்டாயிரத்துக்கும் அதிகமான இந்தியர்களை அங்கிருந்து அகற்றி அழைத்து வந்துள்ளது .


    *****

    
    
    (Release ID: 1607874) Visitor Counter : 28
    
    
      Read this release in: Punjabi , English , Marathi , Hindi , Assamese , Bengali , Gujarati , Odia , Telugu , Kannada , Malayalam