      PIB Headquarters

      கொவிட்-19 பாதிக்கப்பட்டோர் எண்ணிக்கை 147-ஆக உயர்வு
      Posted On: 18 MAR 2020 2:48PM by PIB Chennai


    நாடு முழுவதும் 147 பேருக்கு கொவிட் 19 கொரோனா வைரஸ் பாதிப்பு ஏற்பட்டுள்ளதாக மத்திய அரசு தெரிவித்துள்ளது.


    மத்திய அரசு வெளியிட்டுள்ள இன்று (18.03.2020) காலை 9 மணி நிலவரப்படியான, புள்ளிவிவரத்தின்படி, நாடு முழுவதும் விமான நிலையங்களில் 13,54,858 பேருக்கு கொரோனா வைரஸ் பரிசோதனை செய்யப்பட்டுள்ளது.


    இவர்களில் வெளிநாடுகளைச் சேர்ந்த 25 பேர் உட்பட 147 பேருக்கு இந்த நோய் தொற்று ஏற்பட்டுள்ளது உறுதிசெய்யப்பட்டுள்ளது.


    நோய் பாதித்தவர்களில் 14 பேர் சிகிசிச்சையில் குணப்படுத்தப்பட்டு மருத்துவமனையிலிருந்து வீடு திரும்பியுள்ளனர்.


    தமிழ்நாட்டில் ஒருவருக்கு கொரோனா வைரஸ் பாதிப்பு உறுதி செய்யப்பட்டுள்ளது.


    மாநில வாரியான கொரேனா வைரஸ் பாதிப்பு குறித்த தகவல்களையும் மத்திய அரசு வெளியிட்டுள்ளது.


    அதிகபட்சமாக மகாராஷ்ட்டிராவில் 41 பேருக்கும், அதற்கு அடுத்தபடியாக கேரளாவில் 27 பேருக்கும், உத்தரப்பிரதேசத்தில் 15 பேருக்கும், கர்நாடகாவில் 11 பேருக்கும் இந்த நோய் தொற்று ஏற்பட்டிருப்பது உறுதி செய்யப்பட்டுள்ளது. யூனியன் பிரதேசங்களைப் பொறுத்தவரை அதிகபட்சமாக லடாக்கில் 8 பேருக்கும், ஜம்மு காஷ்மீரில் 3 பேருக்கும் நோய் தொற்று உறுதி செய்யப்பட்டுள்ளது.


    இந்த நோய் தொற்று காரணமாக தில்லி, கர்நாடகா, மகாராஷ்ட்டிரா ஆகியவற்றில் தலா ஒருவர் வீதம் மொத்தம் 3 பேர் உயிரிழந்துள்ளனர்.


    *********

    
    
    (Release ID: 1606879) Visitor Counter : 20