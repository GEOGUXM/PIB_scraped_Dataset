      மின்னணு மற்றும் தகவல் தொழில்நுட்பம்

      பெரிய அளவிலான மின்னணு உற்பத்தித் தொழிற்சாலைகளுக்கு உற்பத்தியுடன் இணைந்த ஊக்கத்தொகை வழங்கும் திட்டத்திற்கு மத்திய அமைச்சரவை ஒப்புதல்
      Posted On: 21 MAR 2020 4:27PM by PIB Chennai


    பிரதமர் திரு . நரேந்திர மோடி தலைமையில் நடைபெற்ற மத்திய அமைச்சரவைக் கூட்டத்தில் , பெரிய அளவிலான மின்னணு உற்பத்தித் தொழிற்சாலைகளுக்கு உற்பத்தியுடன் இணைந்த ஊக்கத்தொகை ( பி . எல் . ஐ . ) வழங்கும் திட்டத்திற்கு ஒப்புதல் அளிக்கப்பட்டது . உள்நாட்டு உற்பத்தியை ஊக்குவிக்கவும் , செல்போன் உற்பத்தி மற்றும் அசெம்பிளி , டெஸ்ட்டிங் , மார்க்கிங் மற்றும் பேக்கிங் ( ஏ . டி . எம் . பி . ) உள்ளிட்ட குறிப்பிட்ட மின்னணு பொருள்கள் துறைகளில் முதலீடுகளை ஈர்க்கவும் இத்திட்டம் வகை செய்கிறது .


    இந்தியாவில் தயாரிக்கப்படும் பொருள்களில் ( அடிப்படை அளவு நிர்ணயித்த ஆண்டின் ஒப்பீட்டில் ) அதிக விற்பனை காட்டும்போது 4 முதல் 6 சதவீதம் வகையில் ஊக்கத் தொகை வழங்கப்படும் . குறிப்பிட்ட துறைகளில் இந்த விற்பனையை எட்டும் , தகுதியுள்ள நிறுவனங்களுக்கு , வரையறுக்கப்பட்ட அடிப்படை ஆண்டில் இருந்து , ஐந்து ஆண்டு காலத்துக்கு இது வழங்கப்படும் .


    செல்போன் தயாரிப்பு மற்றும் குறிப்பிட்ட மின்னணு சாதனங்கள் தயாரிப்பில் ஈடுபட்டுள்ள 5 - 6 உலக அளவிலான பெரிய நிறுவனங்களும் , சில உள்நாட்டு நிறுவனங்களும் இதன் மூலம் பயன்பெறும் . இதன் மூலம் இந்தியாவிற்கு மின்னணு உற்பத்தி நிறுவனங்கள் அதிக அளவில் வரும் .


    நிதியளவிலான தாக்கங்கள்


    உத்தேசிக்கப்பட்டுள்ள இந்தத் திட்டத்திற்கான மொத்த செலவு ரூ .40 ,995 கோடி என மதிப்பிடப்பட்டுள்ளது . இதில் ஊக்கத்தொகைக்கான செலவு சுமார் ரூ .40 ,951 கோடியாக இருக்கும் . நிர்வாகச் செலவுகளுக்கு ரூ .44 கோடி செலவிடப்படும் .


    பயன்கள்


    இந்தத் திட்டத்தின் மூலம் 5 ஆண்டு காலத்தில் நேரடியாக 2 ,00,000 வேலைகள் உருவாக்கப்படுவதற்கான வாய்ப்பு உள்ளது . இருந்தபோதிலும் , இதன் மூலம் நாட்டில் மின்னணு உற்பத்தி பெருமளவு அதிகரிக்கும் என்றும் , அபரிமிதமான அளவுக்கு வேலைவாய்ப்புகள் பெருகும் என்றும் எதிர்பார்க்கப்படுகிறது . நேரடி வேலைவாய்ப்புகளைவிட 3 மடங்கு அளவுக்கு , மறைமுக வேலைவாய்ப்புகள் பெருகும் என்று அந்தத் தொழில் துறையைச் சார்ந்த வல்லுநர்கள் கூறுகின்றனர் . எனவே , இத்திட்டத்தின் மூலம் மொத்தம் 8 ,00,000 வேலைவாய்ப்புகள் உருவாக்குவதற்கான வாய்ப்புகள் உள்ளன .


    ---


    

    
    (Release ID: 1607882) Visitor Counter : 9
    
    
      Read this release in: English , Hindi