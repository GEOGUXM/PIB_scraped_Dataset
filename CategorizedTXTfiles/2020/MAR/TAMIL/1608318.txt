      வணிகம் மற்றும் தொழில்துறை அமைச்சகம்

      சரக்குகளின் போக்குவரத்து மற்றும் விநியோகம், தொழிலக உற்பத்தி, அத்தியாவசியப் பொருட்களை விநியோகித்தல் ஆகியவற்றை கண்காணிக்க டிபிஐஐடி கட்டுப்பாட்டு அறை அமைப்பு
      Posted On: 26 MAR 2020 10:24AM by PIB Chennai


    25.3.2020 முதல் 14.4.2020 வரையிலான முழு ஊரடங்கு காலத்தில் சாதாரண மக்களுக்கு அத்தியாவசியப் பொருட்களை விநியோகித்தல் , தொழிலக உற்பத்தி , சரக்குகளின் போக்குவரத்து மற்றும் விநியோகம் ஆகியவற்றை நிகழ் நேரத்தில் கண்காணிக்கவும் இதில் பல்வேறு தரப்பினருக்கு ஏற்படும் சிரமங்களைத் தீர்க்கவும் மத்திய வர்த்தகம் மற்றும் தொழில் அமைச்சகத்தின் கீழ் செயல்படும் தொழில் மேம்பாடு மற்றும் உள்நாட்டு வர்த்தகத் துறையானது ( டிபிஐஐடி ) கட்டுப்பாட்டு அறை ஒன்றை அமைத்துள்ளது . உற்பத்தியை மேற்கொண்டு இருக்கும்போது தொடர்புடைய சரக்கு வாகன இயக்குனர் , விநியோகஸ்தர் , மொத்த வணிகர் அல்லது மின்னணு வர்த்தக நிறுவனர் ஆகியோர் தங்களுக்கு அந்த சரக்கு தொடர்பான போக்குவரத்திலும் விநியோகத்திலும் மற்றும் மூல வளங்களைத் திரட்டுவதிலும் ஏதேனும் கள அளவிலான சிரமங்கள் ஏற்பட்டால் , அதனை இந்த துறைக்கு +91 11 23062487 என்ற தொலைபேசி எண்ணில் அல்லது controlroom-dpiit@gov.in என்ற மின்னஞ்சல் முகவரி மூலம் தெரிவிக்கலாம் .


    தொலைபேசி எண் காலை 8 மணி முதல் மாலை 6 மணி வரை இயங்கும் . இந்த விஷயத்தில் தொடர்புடைய பல்வேறு தரப்பினர் தெரிவிக்கும் புகார்கள் சம்பந்தப்பட்ட மாநில அரசுகள் , மாவட்ட நிர்வாகம் மற்றும் காவல்துறை அதிகாரிகள் கவனத்துக்கும் ஏனைய தொடர்புடைய ஏஜன்சிகளின் கவனத்துக்கும் டிபிஐஐடி கொண்டு செல்லும் .


    ******

    
    
    (Release ID: 1608318) Visitor Counter : 44
    
    
      Read this release in: Malayalam , Hindi , English , Marathi , Bengali , Assamese , Punjabi , Gujarati , Odia , Kannada