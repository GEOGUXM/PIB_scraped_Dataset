      PIB Headquarters

      மக்கள் மருந்தக மையத்தை மத்திய உள்துறை இணையமைச்சர் கிஷன் ரெட்டி இன்று பார்வையிட்டார்
      Posted On: 07 MAR 2020 6:17PM by PIB Chennai


    மத்திய அரசின் ஆயுஷ்மான் பாரத் திட்டத்தின்கீழ் கோயம்புத்தூர் மாவட்டத்தில் செயல்பட்டு வரும் ஜன் அவுஷாதி கேந்திரா எனும் மக்கள் மருந்தக மையத்தை மத்திய உள்துறை இணை அமைச்சர் திரு ஜி கிஷன் ரெட்டி இன்று பார்வையிட்டார். அதைத் தொடர்ந்து மக்கள் மருந்தகத்திற்கு வரும் பயனாளிகளுடன் மத்திய அமைச்சர் முன்னிலையில் காணொலிக் காட்சி மூலம் பிரதமர் திரு நரேந்திர மோடி கலந்துரையாடினார்.


    இதன்பின்னர், பயனாளிகளிடையே உரையாற்றிய திரு கிஷன்ரெட்டி, நரேந்திரமோடி தலைமையிலான மத்திய அரசு நாட்டின் முன்னேற்றத்திற்குப் பல்வேறு திட்டங்களை வகுத்து உலகநாடுகள் பாராட்டும் விதமாக நாட்டை பாதுகாப்பாகவும், திறமையாகவும் வழிநடத்தி கொண்டு இருப்பதாக கூறினார்,


    பின்னர், கோவை ஈச்சனாரி அருகில் உள்ள ரத்தினம் கல்விக் குழுமங்களின் இங்குபேசன் மையத்தைத் திறந்து வைத்து, புதிய தொழில் நுட்பம் சார்ந்த கண்காட்சியை மத்திய அமைச்சர் பார்வையிட்டார். இந்த விழாவின் போது, கோவையில் 1 ரூபாய்க்கு இட்லி விற்றுவரும் கமலா பாட்டிக்கு "சிங்கப்பெண்" விருது வழங்கி பாராட்டினார். சிறப்பாக செயல்பட்டுவரும் மாணவர்களுக்கும் விருதுகள் வழங்கி பாராட்டினார். .


    **************

    
    
    (Release ID: 1605677) Visitor Counter : 11