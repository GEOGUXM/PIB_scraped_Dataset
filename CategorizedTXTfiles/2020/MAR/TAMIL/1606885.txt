      PIB Headquarters

      காலாவதியான அஞ்சலக ஆயுள் காப்பீட்டு பாலிசிகளை புதுப்பிக்க வாய்ப்பு
      Posted On: 18 MAR 2020 3:15PM by PIB Chennai


    தற்போதுள்ள அஞ்சலக ஆயுள் காப்பீட்டு விதிகளின்படி, தொடர்ந்து 5 ஆண்டுகளுக்கு பிரிமியம் செலுத்தப்படாத பாலிசிகளை 01.04.2000-க்கு பிறகு புதுப்பிக்கவே இயலாது.


    இந்நிலையில் அஞ்சலக ஆயுள் காப்பீடு / ஊரக அஞ்சலக ஆயுள் காப்பீடு பாலிசிகள் காலாவதியாகிவிட்ட நிலையில் இருந்தால் அவற்றை புதுப்பிக்க வாய்ப்பு அளிக்கப்பட்டுள்ளது. இதன்படி, 31.03.2020-க்குள் இத்தகைய காலாவதியான பாலிசிகளைத் தொடருவதற்கு ஒருமுறை சந்தர்ப்பம் அளிக்கப்பட்டுள்ளது.


    இந்த வாய்ப்பைப் பயன்படுத்திக்கொள்ள விரும்பும் பாலிசிதாரர்கள் அங்கீகரிக்கப்பட்ட மருத்துவ சான்றிதழ் மற்றும் விண்ணப்பப் படிவத்துடன் அருகில் உள்ள அஞ்சல் நிலையத்தினை அணுகுமாறு தாம்பரம் மண்டல முதுநிலை அஞ்சல் அலுவலகங்கள் கண்காணிப்பாளர் வெளியிட்ட செய்திக்குறிப்பு கூறுகிறது.


    மேலும் விவரங்களுக்கு கட்டணமில்லா தொலைபேசி எண் 18001805232-ஐ தொடர்புக்கொள்ளுமாறு கேட்டுக்கொள்ளப்பட்டுள்ளது.


    **********


    

    
    (Release ID: 1606885) Visitor Counter : 21