      மத்திய அமைச்சரவை

      தேசிய ஆயுஷ் மிஷன் திட்டத்தில் ஆயுஷ்மான் பாரத் திட்டத்தின் ஆயுஷ் சுகாதாரம் & நல மையங்களை சேர்க்க மத்திய அமைச்சரவை ஒப்புதல்
      Posted On: 21 MAR 2020 4:14PM by PIB Chennai


    பிரதமர் திரு . நரேந்திர மோடி தலைமையில் நடைபெற்ற மத்திய அமைச்சரவைக் கூட்டத்தில் , தேசிய ஆயுஷ் மிஷன் திட்டத்தில் ஆயுஷ்மான் பாரத் திட்டத்தின் ஆயுஷ் சுகாதாரம் மற்றும் நல மையங்களை (AYUSH HWC) சேர்க்க ஒப்புதல் அளிக்கப்பட்டது .


    இதற்கு ரூ .3399.35 கோடி செலவாகும் என மதிப்பிடப்பட்டுள்ளது . 2019-20 முதல் 2023-24 வரையிலான ஐந்தாண்டு காலத்தில் நல மையங்களை செயல்படுத்த இதில் மத்திய நிதியாக ரூ .2209.58 கோடியும் , மாநிலங்களின் பங்களிப்பாக ரூ .1189.77 கோடியும் செலவிடப்படும் .


    தேசிய ஆயுஷ் மிஷன் திட்டத்தின் கீழ் நல மையங்களை செயல்படுத்துவதால் பின்வரும் நோக்கங்கள் நிறைவேறும் என v எதிர்பார்க்கப் பட்டுள்ளது :


     1. ஆயுஷ் கோட்பாடுகள் மற்றும் நடைமுறைகளின்படி முழுமையான உடல் நல முன்மாதிரி திட்டம் உருவாக்கப்படும் . இதில் நோய்த் தடுப்பு , சிகிச்சை பெற ஊக்குவித்தல் , குணமாக்குதல் , மறுவாழ்வு உதவிகள் செய்தல் மற்றும் சிகிச்சை காலத்துக்குப் பிந்தைய சேவைகள் ஆகியவற்றை இப்போதுள்ள பொது சுகாதார வசதிகள் மூலமாக அளிப்பதில் கவனம் செலுத்தப்படும் .

     2. தேவையான மக்களுக்கு தகவல்களை தெரிவித்து ஆயுஷ் சேவைகள் இருப்பதை விளக்கி , அவர்களின் விருப்பத்தின்படி தேர்வு செய்ய வகை செய்தல் .
     3. வாழ்க்கை முறை , மரணம் , யோகா , மருத்துவ மூலிகைகள் மற்றும் குறிப்பிட்ட சில சூழ்நிலைகளில் உள்ளவர்களுக்கு ஆயுஷ்மான் நடைமுறைகளின் உடல் பலத்திற்கு ஏற்ப மருந்துகள் அளித்தல் ஆகிய சமுதாய விழிப்புணர்வு சேவைகளும் இதில் அடங்கும் .

    மாநிலங்கள் / யூனியன் பிரதேசங்கள் , சுகாதாரம் மற்றும் குடும்ப நல அமைச்சகம் மற்றும் தொடர்புடைய இதர அமைச்சகங்களுடன் கலந்தாலோசனை செய்து , நாடு முழுக்க 12 ,500 நல மையங்களை செயல்படுத்த பின்வரும் இரண்டு மாதிரிகளை ஆயுஷ் அமைச்சகம் உருவாக்கியுள்ளது .


    தற்போது செயல்பட்டு வரும் ஆயுஷ் மருந்தகங்களை ( சுமார் 10 ,000) தரம் உயர்த்துதல் .


    தற்போது செயல்பட்டு வரும் துணை சுகாதார மையங்களை ( சுமார் 2 ,500) தரம் உயர்த்துதல் .


    ****

    
    
    (Release ID: 1607876) Visitor Counter : 13
    
    
      Read this release in: English , Marathi , Hindi , Bengali , Assamese , Gujarati , Odia , Telugu , Kannada , Malayalam
    
    
    

3.