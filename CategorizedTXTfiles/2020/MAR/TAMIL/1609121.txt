      பழங்குடியினர் நலத்துறை அமைச்சகம்

      'வீட்டிலிருந்தபடியே வேலை' செய்வதற்கு வழிகாட்டுகிறது ‘வன் தன் இந்தியாவின்’ ட்ரைஃபெட் குழு
      Posted On: 29 MAR 2020 7:03PM by PIB Chennai


    பழங்குடியினர் விவகாரங்கள் அமைச்சகத்தின் கீழ் செயல்படும் பழங்குடியினர் கூட்டுறவு சந்தைப்படுத்தல் மேம்பாட்டுக் கூட்டமைப்பு ( The Tribal Cooperative Marketing Development Federation of India - TRIFED) அமைப்பின் 500 அலுவலர்களைக் கொண்ட குழு , நாடெங்கிலும் 27 மாநிலங்களில் இருந்து தொடர்ந்து வீட்டில் இருந்து வேலை செய்து , இணைய க்கருத்தரங்குகளின் (webinars) வலிமையைக் கட்டவிழ்த்து ஒருவருக்கொருவருடன் தொடர்பில் இருந்து செயலாற்றுகிறது . வீடுகளில் உள்ள தங்களின் கணினிகளில் வேலை செய்யும் இந்த அதிகாரிகள் , தங்களின் திறனை மிகவும் மேம்படுத்தி நம்ப முடியாத இலக்குகளை அடைந்துள்ளனர் .


    பழங்குடி தொழில் முனைவோருக்கு 16 முன்னணி ஐஐடி / ஐஐஎம்முகள் மூலம் பயிற்சி அளிப்பதற்காக ' பழங்குடியினருக்கு தொழில்நுட்பம் ' ('The Tech for Tribals') எனும் திட்டம் , அனைத்து சவால்களையும் எதிர்கொண்டு , 19 மார்ச் 2020 அன்று ஆன்லைனில் தொடங்கப்பட்டது . கிராமங்களில் வாழும் கிட்டத்தட்ட 3.5 லட்சம் பழங்குடி தொழில் முனைவோரை உலகின் முன்னணி கல்வி நிறுவனங்களோடு இந்த திட்டம் இணைக்கும் .


    50 லட்சம் பழங்குடி இன உணவு , பிற பொருள்கள் திரட்டுவோரின் வருங்கால தகவல் பரிமாற்ற ஊடகமான , புவி சார் தகவலியல் முறைமையின் (GIS) மூலம் செயல்படும் ‘ ட்ரைஃபெட் வன் தன் ’ இணையதளம் , 27 மாநிலக் குழுக்களின் பங்கேற்போடு பரிசோதனைக்காக ஆன்லைனில் 27 மார்ச் , 2020 இல் தொடங்கப்பட்டது . தினமும் குறைந்தது 2 குழுக் கூட்டங்களையாவது ட்ரைஃபெட் நடத்தும் நிலையில் அந்தக் குழு , பங்குதாரர்களை சென்றைடைந்து முன்னெடுத்து செல்கிறது .


    1.50 லட்சம் பழங்குடிக் கைவினைஞர்களுக்கு வாழ்வாதாரம் அளிக்கும் ட்ரைப்ஸ் இந்தியாவின் விற்பனை புள்ளிகள் , கடந்த வருடத்தோடு ஒப்பிடுகையில் 29 பிப்ரவரி அன்றே 30% அதிகமாகி இருந்தன . முழு முடக்கம் அவர்களுக்கு ஒன்றும் அத்தனை கடினமானதாக இல்லை .


    தொழில் முனைதலை ஊக்குவிக்க , 3 லட்சத்து 70 ஆயிரம் பழங்குடியினரைப் பணியில் அமர்த்தி , நாடெங்கிலும் 22 மாநிலங்களில் 1,205 வன் தன் மையங்களை ட்ரைஃபெட் 29 பிஃப்ரவரி அன்று அமைத்து முடித்தது . 600 மையங்கள் என்னும் இலக்கைக் காட்டிலும் இது இரு மடங்காகும் . இந்தப் பழங்குடி தொழில் நிறுவனங்களின் ( ஸ்டார்ட் அப் ) விரைவான தொடக்கத்தை ஒருங்கிணைத்து , தரத்தையும் செயல்பாடுகளையும் மேம்படுத்த தற்போது ட்ரைஃபெட் நடவடிக்கை எடுத்து வருகிறது .


    ***
    

    
    (Release ID: 1609121) Visitor Counter : 24
    
    
      Read this release in: Telugu , English , Hindi , Bengali , Assamese