      PIB Headquarters

      கச்சத்தீவு மீன்பிடித் திருவிழாவில் மண்டபம் இந்திய கடலோர காவல்படை தளத்தின் பங்களிப்பு
      Posted On: 08 MAR 2020 6:03PM by PIB Chennai


    புனித அந்தோணியார் கோவில் வருடாந்திரத் திருவிழா (கச்சத்தீவுத் திருவிழா), 6-7 மார்ச் 2020-ல், ராமேஸ்வரத்திலிருந்து 12 கடல் மைல் தொலைவிலும், மண்டபத்திலிருந்து 22 கடல் மைல் தொலைவிலும் உள்ள கச்சத்தீவில் நடைபெற்றது.


    மொத்தம் 24 விசைப்படகுகள், 23 நாட்டுப் படகுகளில் 2,570 யாத்ரீகர்கள் ராமேஸ்வரம் மீன்பிடித் துறைமுகத்திலிருந்து 6 மார்ச் 2020 அன்று புறப்பட்டுச் சென்றனர். சர்வதேச கடல் எல்லையில் இந்தப் படகுகளும், யாத்ரீகர்களும் இலங்கை கடற்படை / இலங்கை கடலோர காவல்படையிடம் ஒப்படைக்கப்பட்டனர். கச்சத்தீவு தேவாலயத்தில் நடைபெற்ற திருவிழாவில் பங்கேற்ற பக்தர்கள் 6 மார்ச் 2020 அன்று இரவு அங்கேயே தங்கினர்.


    கச்சத்தீவிலிருந்து 7 மார்ச் 2020 அன்று இலங்கை கடற்படை பாதுகாப்புடன் புறப்பட்ட, யாத்ரீகர்களும், அவர்களது படகுகளும் சர்வதேச கடல் எல்லையில் இந்திய கடலோர காவல்படையிடம் ஒப்படைக்கப்பட்டனர். சர்வதேச கடல் எல்லையில் சோதனைகளுக்குப் பிறகு அனைத்து படகுகளும் ராமேஸ்வரம் திரும்பின.


    இந்தியக் கடலோர காவல்படையின் 3 கப்பல்கள், 2 ஹோவர்கிராஃப்டுகள், 2 டார்னியர் விமானங்கள் இந்தப் பயணம் சுமூகமாக நடைபெறுவதற்கான பாதுகாப்புப் பணிகளை மேற்கொண்டன. சர்வதேச கடல் எல்லைவரை இவர்களை பாதுகாப்பாக அழைத்துச் செல்லும் பணியில் மண்டபத்தில் உள்ள இந்திய கடலோர காவல்படை நிலையம் / சென்னையில் உள்ள கடலோர காவல்படை விமானத்தளம் ஆகியவை செயல்பட்டன. இதுதவிர, குடியேற்றப் பிரிவு, சுங்கத்துறை, கடலோர காவல் குழுமம், காவல்துறை, மீன்வளத்துறை உள்ளிட்ட பிற அமைப்புகளுடன் ஒருங்கிணைந்து, மண்டபத்தில் உள்ள இந்திய கடலோர காவல்படை நிலையம் கச்சத்தீவு பயணத்தை வெற்றிகரமாக நிறைவு செய்துள்ளது.


    *****

    
    
    (Release ID: 1605730) Visitor Counter : 13