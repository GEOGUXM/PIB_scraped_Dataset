      PIB Headquarters

      சென்னை விமான நிலையத்தில் ரூ.27.30 லட்சம் மதிப்பிலான 640 கிராம் தங்கம் பறிமுதல்
      Posted On: 17 MAR 2020 4:03PM by PIB Chennai


    சென்னை விமான நிலையத்தில் எமிரேட்ஸ் விமானத்திலிருந்து வந்திறங்கிய சென்னையைச் சேர்ந்த காதர் மைதீன் (46) என்பவர் பெரும் சிரமத்துடன் விமான நிலையத்திற்கு வெளியே செல்ல முயன்றபோது சந்தேகத்தின் பேரில் அவரை சுங்கத்துறை அதிகாரிகள் தடுத்து சோதனை நடத்தினர். அப்போது அவரது பேண்ட் பாக்கெட்டிலிருந்து ரூ.80,579 மதிப்புள்ள 19 கிராம் தங்கச் சங்கிலியை பறிமுதல் செய்தனர். மேலும் அவர் அணிந்திருந்த காலணிகள் மிகுந்த எடை உள்ளதைக் கண்காணித்த சுங்கத்துறை அதிகாரிகள் அதனை சோதனையிட்டபோது உள்ளே மறைத்து வைத்திருந்த ரூ.26.33 லட்சம் மதிப்பிலான 621 கிராம் தங்கத்தைப் பறிமுதல் செய்தனர். இவை இரண்டிலும் பறிமுதல் செய்யப்பட்ட 640 கிராம் தங்கத்தின் மொத்த மதிப்பு ரூ.27.30 லட்சமாகும். இதையொட்டி அந்தப் பயணி கைது செய்யப்பட்டார்.


    இது தொடர்பாக மேலும் விசாரணை நடைபெற்று வருவதாக சென்னை பன்னாட்டு விமான நிலைய சுங்கத்துறை ஆணையர் வெளியிட்டுள்ள செய்திக் குறிப்பில் தெரிவிக்கப்பட்டுள்ளது.


    *****

    
    
    (Release ID: 1606749) Visitor Counter : 16