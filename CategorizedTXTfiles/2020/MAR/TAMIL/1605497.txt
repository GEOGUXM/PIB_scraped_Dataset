      PIB Headquarters

      சர்வதேச மகளிர் தினம் – 4வது வட்டமேஜை விவாதம்
      Posted On: 06 MAR 2020 12:08PM by PIB Chennai


    சர்வதேச மகளிர் தினத்தை முன்னிட்டு தமிழ்நாடு மத்திய பல்கலைக்கழகத்தில் 04.02.2020 அன்று 4வது வட்டமேஜை விவாதம் நடைபெற்றது., “திறன்களும், தொழில்முனைவுத் திறனும்” என்பது இந்த விவாதத்தின் மையக்கருத்தாக அமைந்திருந்தது.


    பல்கலைக்கழகத்தின் உள் புகார் குழு சுகாதார மையம் மற்றும் இந்தியா உடல்தகுதி இயக்கம் ஆகியவற்றுடன் இணைந்து இந்த நிகழ்ச்சிக்கு ஏற்பாடு செய்திருந்தது.


    நிகழ்ச்சியில் பல்கலைக்கழகத்தின் தேர்வுகள் கட்டுப்பாட்டு அலுவலர் டாக்டர் ஏ.ரகுபதி, நூலகர் டாக்டர் ஆர் பரமேஸ்வரன், சமூக பணிகள் துறை தலைவர் பேராசிரியர் சிகாமணி பன்னீர் ஆகியோர் பங்கேற்றனர்.


    நிகழ்ச்சியில் விவாதத்தைத் தொடங்கிய பல்கலைக்கழகத்தின் பேராசிரியர் சுலோச்சனா சேகர் மகளிருக்கான தொழில்முனைவுத்திறன் வாய்ப்புகள் மிகவும் குறைவாகவே உள்ளன என்று கூறினார்.


    நிகழ்ச்சியில் பேசிய தொழில் முனைவுத் திறன் மற்றும் புதுமைப்படைப்புகள் துறை ஒருங்கிணைப்பாளர் டாக்டர் ஜி.சுதா, மகளிர் தொடக்க நிலை தொழில்களைத் தொடங்குவதற்கு உள்ள பல்வேறு வாய்ப்புகள் மற்றும் திட்டங்கள் குறித்து மிகவும் பயனுள்ள கருத்துகளை வழங்கினார்.


    தர்மபுரி மாவட்டம் நாகர்கூடல் கிராமத்தில் உள்ள புவிதாம் தொழில்முனைவுத்திறன் மற்றும் நிலைத்த வாழ்க்கை நிறுவனத்தின் நிறுவனர் திருமதி மீனாட்சி உமேஷ், வட்டமேஜை விவாதங்களில் சிறப்பு அழைப்பாளராக பங்கேற்றார். நிலைத்த வாழ்க்கை மற்றும் மகளிரின் பங்கு குறித்து அவர் மாணவர்களுடன் கலந்துரையாடினார். இவரது பங்களிப்பை மாணவர்களும் ஆசிரியர்களும் வெகுவாக வரவேற்றுப் பாராட்டினர்.


    தஞ்சை மத்திய பல்கலைக்கழகத்தின் புவியியல் துறை பேராசிரியர் டாக்டர் சுலோச்சனா சேகர் வெளியிட்ட செய்திக்குறிப்பு இத்தகவலை தெரிவிக்கிறது.


    ****

    
    
    (Release ID: 1605497) Visitor Counter : 27