      PIB Headquarters

      கோவிட் -19 பாதிப்பின் இப்போதைய நிலை, நோய்த் தடுப்பு மற்றும் மேலாண்மையில் தற்போதைய நிலவரம் குறித்து அமைச்சர்களின் உயர்நிலைக் குழு ஆய்வு
      Posted On: 19 MAR 2020 9:54PM by PIB Chennai


    கோவிட் - 19 குறித்த அமைச்சர்கள் குழுவின் 8வது உயர்நிலைக் கூட்டம் இன்று நிர்மான் பவனில் , சு கா தாரம் மற்றும் குடும்ப நலத் துறை அமைச்சர் டாக்டர் ஹர்ஷ் வர்தன் தலைமையில் நடைபெற்றது. சிவில் விமானப் போக்குவரத்துத் துறை அமைச்சர் திரு. ஹர்தீப் எஸ். பூரி , வெளியுறவுத் துறை அமைச்சர் டாக்டர் எஸ். ஜெய்சங்கர் , உள்துறை இணை அமைச்சர் திரு. நித்யானந்தா ராய் , சுகாதாரம் மற்றும் குடும்ப நலத் துறை இணை அமைச்சர் திரு. அஸ்வினி குமார் சௌபே , கப்பல் போக்குவரத்து , ரசாயனங்கள் & உரங்கள் துறையின் இணை அமைச்சர் திரு. மனுசுக் எல். மாண்டவியா ஆகியோரும் அமைச்சரவைச் செயலர் திரு. ராஜீவ் காவ்பாவும் இதில் கலந்து கொண்டனர்.


    சுகாதாரம் மற்றும் குடும்ப நலத் துறை செயலாளர் திருமிகு பிரீதி சுதன் , வெளியுறவு அமைச்சகச் செயலாளர் திரு. ஹர்ஷ் வர்தன் ஸ்ரீரிங்க்ளா , சிவில் விமானப் போக்குவரத்துத் துறை செயலாளர் திரு. பிரதீப் சிங் கரோலா , பார்மசூட்டிகல்ஸ் துறை செயலாளர் திரு. பி.டி. வகேலா , டி.எச்.ஆர். செயலாளர் & ஐ.சி.எம்.ஆர். டைரக்டர் ஜெனரல் டாக்டர் பல்ராம் பார்கவா , ஜவுளிகள் துறை செயலாளர் திரு. ரவி கபூர் , சுற்றுலாத் துறை செயலாளர் திரு. யோகேந்திர திரிபாதி , சுகாதாரத் துறை சிறப்புச் செயலாளர் திரு. சஞ்சீவ குமார் , கப்பல் போக்குவரத்துத் துறை கூடுதல் செயலாளர் திரு. சஞ்சய் பந்தோபாத்யாய , வெளியுறவுத் துறை கூடுதல் செயலாளர் திரு ட ம்மு ரவி , உள்துறை கூடுதல் செயலாளர் திரு. அனில் மாலிக் , ஐ.டி.பி.பி. இன்ஸ்பெக்டர் ஜெனரல் திரு. ஆனந்த் ஸ்வரூப் , சுகாதாரம் மற்றும் குடும்ப நலத் துறை டி.சி.எச்.எஸ். டாக்டர் ராஜீவ் கார்க் , சுகாதாரம் மற்றும் குடும்ப நலத் துறை இணைச் செயலாளர் திரு. லாவ் அகர்வால் ஆகியோரும் ராணுவப் படைகள் , ஐ.டி.பி.பி. மற்றும் இதர துறைகளின் அதிகாரிகளும் இதில் கலந்து கொண்டனர்.


    நாட்டில் கோவிட் - 19 தடுப்பு மற்றும் மேலாண்மை குறித்து இந்தக் கூட்டத்தில் விரிவாக கலந்தாடல் செய்யப்பட்டது. இதுதொடர்பாக ஏற்கெனவே மேற்கொள்ளப்பட்டு வரும் நடவடிக்கைகளுடன் , அமைச்சரவைச் செயலாளர் தலைமையிலான செயலாளர்களின் குழு , இப்போதைய நிலைமை யை இந்தக் கூட்டத்தில் ஆய்வு செய்து , தனது பரிந்துரையை அமைச்சர்கள் குழுவுக்கு அளித்தது.


    இந்தியாவில் தற்போது இதன் பாதிப்பு நிலவரம் குறித்தும் , இந்திய அரசு இதுவரை மேற்கொண்டுள்ள நடவடிக்கைகள் குறித்தும் அமைச்சர்கள் ஆய்வு செய்தனர். ஏற்கெனவே அமலில் உள்ள பயணக் கட்டுப்பாடுகள் மற்றும் அறிவுறுத்தல்களுடன் , பின்வரும் விஷயங்களையும் அமைச்சர்கள் குழு முடிவு செய்தது :

      * 2020 மார்ச் 22 ஆம் தேதி கிரீன்விச் நேரம் 0001 மணியில் இருந்து ( அதாவது இந்திய நேரப்படி 0531 மணி ) இந்தியாவில் எந்தவொரு விமான நிலையத்துக்கும் , எந்தவொரு வெளிநாட்டு விமான நிலையத்தில் இருந்தும் வணிக ரீதியில் செயல்படும் சர்வதேச பயணிகள் விமானங்கள் புறப்படக் கூடாது. இந்த அறிவுறுத்தல்கள் 2020 மார்ச் 29 ஆம் தேதி கிரீன்விச் நேரப்படி 0001 மணி வரையில் அமலில் இருக்கும்.
      * இந்தியாவை அடைவதற்கு அதிகபட்ச பயண நேரம் 20 மணி நேரத்துக்குள் இருப்பது அனுமதிக்கப்படும்.
      * இப்போதைக்கு , திட்டமிட்டபடி இந்தியாவுக்குள் வரும் சர்வதேச பயணிகள் விமானங்களில் வருபவர்கள் ( வெளிநாட்டினர் அல்லது இந்தியர்கள் ) 2020 மார்ச் 22 ஆம் தேதி கிரீன்விச் நேரம் 2001 மணிக்குப் பிறகு (* அதாவது இந்திய நேரப்படி 2020 மார்ச் 23 0131 மணி ) யாருக்கும் * இந்தியாவில் தரையிறங்க * அனுமதிக்கப்ப டமாட் டாது.
      * கோவிட் - 19 ஐ கட்டுப்படுத்த தற்காலிக நடவடிக்கைகள் இருப்பது பற்றி கூட்டத்தில் பிரதானப்படுத்தி கூறப்பட்டது. அதை அரசு மறு ஆய்வு செய்யும் என்றும் தெரிவிக்கப்பட்டது.

    மேலும் , மருத்துவம் சாராத குறுக்கீடாக , பொது இடங்களில் இடைவெளி பராமரிப்பது தொடர்பாக 2020 மார்ச் 16 ஆம் தேதி இந்திய அரசு விரிவான அறிவுறுத்தல்களை வழங்கியுள்ளது.


    நோய் பரவுதலின் வேகத்தைக் குறைக்க அல்லது பரவுதலைக் குறைக்க உதவும் வகையில் , சமூக இடைவெளி தேவை என பரிந்துரைக்கப்பட்டுள்ளது. இந்த நோய் பரவுதல் மற்றும் இதனால் மரணங்கள் ஏற்படுதலைத் தடுப்பதில் இந்த அணுகுமுறைக்கு நல்ல பலன் கிடைத்திருப்பதாகத் தெரிய வந்துள்ளது. கை மற்றும் சுவாச ஆரோக்கியத்தைப் பேணுதல் , பயன்படுத்தும் மேற்பரப்புகளை அவ்வப்போது சுத்தம் செய்து சுகாதாரமான சூழலை உருவாக்குதல் , பொருட்களைப் பகிர்ந்து கொள்வதை குறைத்துக் கொள்தல் , பொது இடைவெளி பராமரிப்பதுடன் உரிய காற்றோட்ட வசதியை உறுதி செய்து கொள்தல் என தன் மக்களுக்கு இந்தியா தொடர்ந்து வலியுறுத்தி வருகிறது.


    அமைச்சர்கள் குழுவின் அறிவுறுத்தலின்படி , ஏற்கெனவே வெளியிடப்பட்டுள்ள அறிவுறுத்தல்களின் தொடர்ச்சியாக , அரசு அலுவலகங்களில் தொடர்பு நிகழ்ச்சிகள் மற்றும் கூட்டம் சேர்க்கும் நிகழ்ச்சிகளைத் தவிர்க்குமாறு பணியாளர் நலன் மற்றும் பயிற்சித் துறைக்கு அரசு அறிவுறுத்தல்களை அனுப்பியுள்ளது. அலுவலக உத்தரவின்படி :


      * குரூப் பி மற்றும் சி பிரிவு ஊழியர்களில் 50 சதவீதம் பேர் தினமும் அலுவலகம் வருமாறு கூறப்பட வேண்டும். மீதி 50 சதவீதம் பேர் வீடுகளில் இருந்தே பணியாற்றும்படி கேட்டுக்கொள்ளப்பட வேண்டும்.

      * குரூப் பி மற்றும் சி அலுவலர்களுக்கு வாராந்திர சுழற்சிப் பட்டியல் தயாரிக்கப்பட்டு , அவர்கள் ஒரு வாரம் விட்டு ஒரு வாரம் அலுவலகத்தில் பணிகளுக்கு வருமாறு கேட்டுக்கொள்ளப்பட வேண்டும்.
      * குறிப்பிட்ட நாளில் பணிக்கு வரும் அனைத்து அலுவலர்களின் பணி நேரமும் , இடைவெளி கொண்டதாக இருக்கும்படி நிர்ணயிக்க வேண்டும்.

    மேலும் விவரங்களை DoPT இணையதளத்தில் காணலாம் : https://dopt.gov.in/sites/default/files/11013_9_2014_EsttAIII_19032020_English.PDF


    மேலும் , அத்தியாவசிய சேவைகள் தவிர மற்ற அனைத்து சேவைகளின் நேரங்களையும் முறைப்படுத்தி அறிவுறுத்தல்களை மாநில அரசுகள் வழங்கும். தொழிற்சாலைகளில் பணி நேரங்கள் இடைவெளி கொண்டதாக மாற்றப்பட வேண்டும் , மார்க்கெட்களில் கூட்டத்தை ஒழுங்குபடுத்த அவற்றின் நேரத்தை இடைவெளி கொண்டதாக மாற்றலாம்.


    தனியார் நிறுவனங்கள் சாத்தியமான வரையில் வீடுகளில் இருந்தே பணியாற்றும் முறையை அமல் செய்யுமாறு மாநிலங்கள் அறிவுறுத்தல்கள் வழங்கலாம்.


    அனைத்துக் கல்வி நிலையங்கள் , திரையரங்குகள் , அருங்காட்சியகங்கள் , உடற்பயிற்சிக் கூடங்கள் , தேர்வு மையங்கள் போன்றவை தற்காலிகமாக உடனடியாக மூடப்பட வேண்டும்.


    அனைத்து விளையாட்டு நிகழ்ச்சிகள் , போட்டிகள் , மத ரீதியில் கூடும் நிகழ்வுகள் ஆகியவை தள்ளி வைக்கப்படுவதை உறுதி செய்வதற்கு மாநிலங்கள் உரிய நடவடிக்கை எடுக்க வேண்டும். சிறிய அளவிலான கூட்ட நிகழ்வுகளில் பொது இடைவெளி போதிய அளவுக்குப் பராமரிக்கப்படுவதை உறுதி செய்ய வேண்டும்.


    பொதுப் போக்குவரத்துகளில் , மெட்ரோ ரயில்கள் , ரயில்கள் , பேருந்துகள் மற்றும் விமானங்களில் சேவை எண்ணிக்கைகளைக் குறைப்பதுடன் , பொது இடைவெளியைப் பராமரிப்பதை உறுதி செய்ய , ஒரு இருக்கை விட்டு ஒரு இருக்கையாக பயணிகளை அமர வைப்பது பற்றி பரிசீலிக்க வேண்டும் என்று அறிவுறுத்தப்படுகிறது. ரயில் நிலையங்கள் , மெட்ரோ நிலையங்கள் , பேருந்து நிலையங்கள் , விமான நிலையங்களில் கூட்ட மேலாண்மை செய்யவும் , கிருமி நீக்க நடவடிக்கையை செம்மையாக மேற்கொள்ளவும் நடவடிக்கை எடுக்க வேண்டும்.


    அமைச்சர்கள் குழுவின் அறிவுறுத்தல்களை அமல் செய்யும் வகையில் , ரயில்வே நிர்வாகம் ஏற்கெனவே உத்தரவுகள் பிறப்பித்துள்ளது. நோயாளிகள் , மாணவர்கள் , மாற்றுத்திறனாளிகள் பிரிவுகளைச் சேர்ந்தவர்களைத் தவிர மூத்த குடிமக்கள் மற்றும் சலுகைக் கட்டணப் பதிவு பெறும் வசதி 2020 மார்ச் 20 ஆம் தேதி 0000 மணியில் இருந்து தற்காலிகமாக நிறுத்தி வைக்கப்படுகிறது.


    மேலும் , நமது மக்கள் தொகையில் மிக அதிகமான பாதிப்புக்கு ஆளாக வாய்ப்புள்ள மக்களைப் பாதுகாப்பதற்கு , மக்கள் பிரதிநிதிகள் / அரசு சேவைகளில் இருப்போர் / மருத்துவ சேவையில் இருப்போர் தவிர 65 வயதுக்கு மேற்பட்டவர்கள் வீடுகளிலேயே இருக்குமாறும் , மருத்துவ காரணங்கள் மற்றும் அத்தியாவசிய தேவைகளைத் தவிர வெளியில் வர வேண்டாம் என்றும் அனைத்து மாநிலங்களும் , உரிய அறிவுறுத்தல்களை அளிக்க வேண்டும்.


    அதேபோல , 10 வயதுக்கும் குறைந்த அனைத்துக் குழந்தைகளும் வீடுகளிலேயே இருக்க வேண்டும் , பொது பூங்காக்களுக்கு , பிக்னிக் மற்றும் அதிக எண்ணிக்கையிலானோர் பங்கேற்கும் விளையாட்டு நிகழ்ச்சிகளுக்குச் செல்ல வேண்டாம் என்று அறிவுறுத்தப்பட வேண்டும்.


    அவசரத் தேவை இல்லாத சிகிச்சைகளுக்கு நோயாளிகளை அனுமதிப்பதையும் , அறுவை சிகிச்சைகளின் எண்ணிக்கையையும் குறைத்துக் கொள்ளுமாறு , மருத்துவ நிபுணர்களின் ஆலோசனையுடன் மாநில அரசுகள் , மருத்துவமனைகளுக்கு அறிவுறுத்த வேண்டும். பாதிப்பு வாய்ப்பு அதிகம் உள்ளவர்களுக்கு தொற்று பரவுவதைத் தடுக்கவும் , கோவிட் - 19 ஆல் சவால்கள் ஏற்பட்டால் அதைச் சமாளிக்க மருத்துவமனைகளை ஆயத்தமாக வைத்திருப்பதற்கும் இவ்வாறு செய்யப்படுகிறது.


    கோவிட் - 19 மேலாண்மையில் அரசு தற்போது மேற்கொண்டு வரும் முயற்சிகளில் இளைஞர்களும் , குடிமக்களும் தன்னார்வலர்களாக சேர்ந்து ஆதரவு அளிக்க வேண்டும்.


    முக கவசங் கள் , கிருமிநாசினிகள் மற்றும் சுகாதாரம் தொடர்பான மற்ற பொருட்களுக்கு அபரிமிதமான விலை வசூலிப்பது யாராக இருந்தாலும், மருந்துப் பொருட்கள் மற்றும் நுகர்வோர் விவகாரங்கள் துறை அமைச்சகம் தேவையான நடவடிக்கைகளை நடவடிக்கை எடுக்க வேண்டும். இவையெல்லாம் அனைத்து மருத்துவமனைகளிலும் , பொது மக்களுக்கும் கிடைப்பதை உறுதி செய்ய வேண்டும். முக கவசங் கள் பயன்படுத்துவதன் அவசியம் குறித்து மக்களுக்கு உணர்வூட்டப்பட வேண்டும் , தேவைப்படும் போது மட்டும் பயன்படுத்த வேண்டும் , சோப் போட்டு கைகளைக் கழுவ வேண்டும் என்றும் அறிவுறுத்தப்படுகிறது.


    அரசு மேற்கொண்டு வரும் அனைத்து நடவடிக்கைகளையும் சமுதாயம் அறிந்திருக்க வேண்டும் என்று கூட்டத்தில் வலியுறுத்தப்பட்டது. கோவிட் - 19 நோய் கட்டுப்படுத்தலில் அரசின் முயற்சிகளுக்கு மக்கள் ஆதரவு அளிக்க வேண்டும் என்று வேண்டுகோள் விடுக்கப்பட்டது.


    *****

    
    
    (Release ID: 1607256) Visitor Counter : 98
    
    
      Read this release in: English
    
    
    

*