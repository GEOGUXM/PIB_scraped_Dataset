      ಪ್ರಧಾನ ಮಂತ್ರಿಯವರ ಕಛೇರಿ

      ಬಂಗಬಂಧು ಶೇಖ್ ಮುಜಿಬಿರ್ ರಹಮಾನ್ ಅವರ 100 ನೇ ಜನ್ಮ ಜಯಂತಿ ಆಚರಣೆ ಪ್ರಧಾನ ಮಂತ್ರಿಗಳ ವಿಡಿಯೋ ಸಂದೇಶ
      Posted On: 17 MAR 2020 8:23PM by PIB Bengaluru


    ಬಂಗಬಂಧು ಶೇಖ್ ಮುಜಿಬಿರ್ ರಹಮಾನ್ ಅವರ 100 ನೇ ಜನ್ಮ ಜಯಂತಿ ಆಚರಣೆ


    ಪ್ರಧಾನ ಮಂತ್ರಿಗಳ ವಿಡಿಯೋ ಸಂದೇಶ


    ನಮಸ್ಕಾರ ,


    ಸಂಪೂರ್ಣ ಬಾಂಗ್ಲಾದೇಶಕ್ಕೆ ‘ ಜಾತಿರ್ ಪಿತಾ ’ ಬಂಗಬಂಧು ಶೇಖ್ ಮುಜಿಬಿರ್ ರಹಮಾನ್ ಅವರ 100 ನೇ ಜನ್ಮ ಜಯಂತಿಯ ಆಚರಣೆ ಸಂದರ್ಭದಲ್ಲಿ ಭಾರತದ 130 ಕೋಟಿ ಸೋದರ ಸೋದರಿಯರ ಅನಂತ ಶುಭಾಶಯಗಳು ಮತ್ತು ಶುಭ ಕಾಮನೆಗಳು .


    ಸ್ನೇಹಿತರೇ , ಶೇಖ್ ಹಸೀನಾ ಅವರು ನನ್ನನ್ನು ಖುದ್ದಾಗಿ ಈ ಐತಿಹಾಸಿಕ ಆಚರಣೆಯಲ್ಲಿ ಪಾಲ್ಗೊಳ್ಳಲು ಆಹ್ವಾನಿಸಿದ್ದರು . ಆದರೆ ಕೊರೋನಾ ವೈರಸ್ ನಿಂದಾಗಿ ಅದು ಸಾಧ್ಯವಾಗಲಿಲ್ಲ . ನಂತರ ಶೇಖ್ ಹಸೀನಾ ಅವರೇ ಈ ಸಾಧ್ಯತೆಯ ಕುರಿತು ಸಲಹೆ ನೀಡಿದರು ಮತ್ತು ನಾನು ಒಂದು ವಿಡಿಯೋ ಲಿಂಕ್ ಮೂಲಕ ನಿಮ್ಮನ್ನು ಸಂಪರ್ಕಿಸುತ್ತಿದ್ದೇನೆ .


    ಸ್ನೇಹಿತರೇ , ಬಂಗಬಂಧು ಶೇಖ್ ಮುಜಿಬಿರ್ ರಹಮಾನ್ ಅವರು ಕಳೆದ ಶತಮಾನ ದ ಮಹಾನ್ ವ್ಯಕ್ತಿತ್ವಗಳಲ್ಲಿ ಒಬ್ಬರಾಗಿದ್ದರು . ನಮ್ಮೆಲ್ಲರಿಗೂ ಅವರ ಸಂಪೂರ್ಣ ಜೀವನ ಒಂದು ಅದ್ಭುತ ಪ್ರೇರಣೆಯಾಗಿದೆ .


    ಬಂಗಬಂಧು ಅಂದರೆ . . .


    ಧೈರ್ಯಯುತ ನಾಯಕ


    ನಿಶ್ಚಿತಾಭಿಪ್ರಾಯದ ವ್ಯಕ್ತಿ


    ಶಾಂತಿಯ ಧೂತ


    ನ್ಯಾಯ , ಸಮಾನತೆ ಮತ್ತು ಸಮ್ಮಾನದ ಹರಿಕಾರ


    ಕ್ರೌರ್ಯದ ವಿರುದ್ಧ ದನಿ ಎತ್ತುವವರು ಮತ್ತು


    ಶೋಷಣೆ ವಿರುದ್ಧ ಹಿಡಿದ ಗುರಾಣಿ


    ಅವರ ವ್ಯಕ್ತಿತ್ವದ ಈ ಗುಣಗಳೇ ಆ ಕಾಲದ ಲಕ್ಷಾಂತರ ಯುವಕರಿಗೆ , ಬಾಂಗ್ಲಾದೇಶದ ವಿಮೋಚನೆಗಾಗಿ ಎಲ್ಲ ಸವಾಲುಗಳನ್ನು ಎದುರಿಸಲು ಒಂದು ಹೊಸ ಶಕ್ತಿಯನ್ನು ನೀಡಿತ್ತು . ಇಂದು ಬಾಂಗ್ಲಾದೇಶದ ಜನರು ಯಾವ ರೀತಿ ಹಗಲಿರುಳು ತನ್ನ ಪ್ರೀತಿಯ ದೇಶಕ್ಕಾಗಿ ಶೇಖ್ ಮುಜಿಬಿರ್ ರಹಮಾನ್ ಅವರ ಕನಸಾದ ‘ ಶೋನಾರ್ ಬಾಂಗ್ಲಾ ’ ನನಸಾಗಿಸಲು ದುಡಿಯುತ್ತಿರುವುದನ್ನು ನೋಡಿ ನನಗೆ ಸಂತಸವೆನಿಸುತ್ತದೆ .


    ಬಂಗ್ ಬಂಧು ಅವರ ಜೀವನ ಇಂದಿನ ಜಾಗತಿಕ ಪರಿಸ್ಥಿತಿಯಲ್ಲಿ 21 ನೇ ಶತಮಾನದ ವಿಶ್ವಕ್ಕೂ ಬಹು ದೊಡ್ಡ ಸಂದೇಶವೊಮದನ್ನು ನೀಡುತ್ತದೆ . ಸದೆಬಡೆಯುವ ಅತ್ಯಾಚಾರಿ ಶಾಸನವೊಂದು ಪ್ರಜಾಸತಾತ್ಮಕತೆಯ ಮೌಲ್ಯಗಳನ್ನು ನಿರಾಕರಿಸುವ ವ್ಯವಸ್ಥೆ ಹೇಗೆ ಬಾಂಗ್ಲಾ ಭೂಮಿಯೊಂದಿಗೆ ಅನ್ಯಾಯ ಮಾಡಿತು , ಅಲ್ಲಿಯ ಜನರನ್ನು ನಾಶಗೊಳಿಸಿತು ಎಂಬುದು ನಮ್ಮೆಲ್ಲರಿಗೂ ತಿಳಿದಿದೆ .


    ಆ ಕಾಲದಲ್ಲಿ ನಡೆದಂತಹ ವಿನಾಶ ಮತ್ತು ಮಾರಣ ಹೋಮದಿಂದ ಬಾಂಗ್ಲಾದೇಶವನ್ನು ಹೊರತರಲು ಮತ್ತು ಅಭಿವೃದ್ಧಿಶೀಲ ಹಾಗೂ ಸಕಾರಾತ್ಮಕ ಸಮಾಜ ನಿರ್ಮಾಣಕ್ಕಾಗಿ ಅವರು ತಮ್ಮ ಜೀವನದ ಪ್ರತಿಯೊಂದು ಕ್ಷಣವನ್ನೂ ಮುಡಿಪಾಗಿಟ್ಟಿದ್ದರು . ಯಾವುದೇ ದೇಶದ ಪ್ರಗತಿಗೆ ದ್ವೇಷ ಮತ್ತು ನಕಾರಾತ್ಮಕತೆ ಬುನಾದಿಯಾಗಲಾರದು ಎಂಬುದು ಅವರಿಗೆ ಸ್ಪಷ್ಟವಾಗಿತ್ತು .


    ಆದರೆ , ಅವರ ಈ ವಿಚಾರಗಳು ಮತ್ತು ಪ್ರಯತ್ನಗಳೇ ಕೆಲ ಜನರಿಗೆ ಇಷ್ಟವಾಗಲಿಲ್ಲ ಮತ್ತು ಅವರನ್ನು ನಮ್ಮಿಂದ ಕಿತ್ತುಕೊಂಡರು . ಪ್ರಧಾನ ಮಂತ್ರಿ ಶೇಖ್ ಹಸೀನಾ ಮತ್ತು ಶೇಖ್ ರೆಹಾನಾ ಅವರ ಮೇಲೆ ದೇವರ ಕೃಪೆ ಇತ್ತು ಎಂಬುದು ಬಾಂಗ್ಲಾದೇಶದ ಮತ್ತು ನಮ್ಮೆಲ್ಲರ ಸೌಭಾಗ್ಯವಾಗಿತ್ತು . ಇಲ್ಲದೇ ಹೋದಲ್ಲಿ , ಹಿಂಸೆ ಮತ್ತು ದ್ವೆಷದಿಂದ ಕೂಡಿದ ಜನರು ಯಾವುದಕ್ಕೂ ಹಿಂಜರಿಯುತ್ತಿರಲಿಲ್ಲ .


    ಉಗ್ರವಾದ ಮತ್ತು ಹಿಂಸೆಯನ್ನು ರಾಜಕೀಯ ಮತ್ತು ರಾಜನೀತಿಯ ಅಸ್ತ್ರಗಳನ್ನಾಗಿಸುವುದು ಹೇಗೆ ಒಂದು ಸಮಾಜ ಮತ್ತು ಒಂದು ರಾಷ್ಟ್ರವನ್ನು ನಾಶಗೊಳಿಸುತ್ತದೆ ಎಂಬುದನ್ನು ನಾವೆಲ್ಲರೂ ಕಾಣುತ್ತಿದ್ದೇವೆ . ಉಗ್ರವಾದ ಮತ್ತು ಹಿಂಸೆಯ ಸಮರ್ಥಕರು ಇಂದು ಎಲ್ಲಿದ್ದಾರೆ , ಯಾವ ಪರಿಸ್ಥಿತಿಯಲ್ಲಿದ್ದಾರೆ . ಮತ್ತೊಂದೆಡೆ ಬಾಂಗ್ಲಾ ದೇಶ ಎಷ್ಟು ಎತ್ತರಕ್ಕೆ ಬೆಳೆಯುತ್ತಿದೆ ಎಂಬುದನ್ನೂ ವಿಶ್ವ ನೋಡುತ್ತಿದೆ .


    ಸ್ನೇಹಿತರೇ , ಬಂಗ್ ಬಂಧು ಅವರ ಪ್ರೇರಣೆಯಿಂದಾಗಿ ಮತ್ತು ಪ್ರಧಾನ ಮಂತ್ರಿ ಶೇಖ್ ಹಸೀನಾ ಅವರ ನೇತೃತ್ವದಲ್ಲಿ ಇಂದು ಯಾವ ರೀತಿ ಬಾಂಗ್ಲಾ ದೇಶ ಸಮಗ್ರ ಮತ್ತು ಅಭಿವೃದ್ಧಿಶೀಲ ನೀತಿಗಳೊಂದಿಗೆ ಮುಂದುವರೆಯುತ್ತಿದೆ ಎಂಬ ವಿಷಯ ನಿಜಕ್ಕೂ ಶ್ಲಾಘನೀಯ .


    ಅದು ಆರ್ಥಿಕತೆಯಾಗಿರಲಿ ಅಥವಾ ಸಾಮಾಜಿಕ ಸುಧಾರಣೆ ಆಗಿರಲಿ ಅಥವಾ ಕ್ರೀಡೆಯಾಗಿರಲಿ ಇಂದು ಬಾಂಗ್ಲಾ ದೇಶ ಹೊಸ ದಾಖಲೆಗಳನ್ನು ಸ್ಥಾಪಿಸುತ್ತಿದೆ . ಕೌಶಲ್ಯ , ವಿದ್ಯೆ , ಆರೋಗ್ಯ , ಮಹಿಳಾ ಸಬಲೀಕರಣ , ಮೈಕ್ರೋ ಫೈನಾನ್ಸ್ ಮುಂತಾದ ಹಲವು ಕ್ಷೇತ್ರಗಳಲ್ಲಿ ಅಪಾರ ಅಭಿವೃದ್ಧಿಯನ್ನು ಸಾಧಿಸಿದೆ


    ಕಳೆದ 5-6 ವರ್ಷಗಳಲ್ಲಿ ಭಾರತ ಮತ್ತು ಬಾಂಗ್ಲಾ ದೇಶ ಪರಸ್ಪರ ಸಂಬಂಧಗಳಲ್ಲೂ ಸುವರ್ಣ ಅಧ್ಯಾಯಕ್ಕೆ ನಾಂದಿ ಹಾಡಿವೆ , ತಮ್ಮ ಒಡಂಬಡಿಕೆಗಳಿಗೆ ಹೊಸ ದಿಸೆಯನ್ನು ನೀಡಿವೆ , ಹೊಸ ಆಯಾಮಗಳನ್ನು ನೀಡಿವೆ ಎಂದು ಉಲ್ಲೇಖಿಸಲು ನನಗೆ ಸಂತೋಷವಾಗುತ್ತದೆ . ಇದು ಎರಡೂ ರಾಷ್ಟ್ರಗಳ ವಿಶ್ವಾಸಾಭಿವೃದ್ಧಿಯಿಂದಾಗಿ ದಶಕಗಳಿಂದ ಪಾಲಿಸುತ್ತಾ ಬಂದಿರುವ ಭೂ ಗಡಿ ಮತ್ತು ಸಮುದ್ರ ಗಡಿಗಳ ವಿವಾದಗಳನ್ನು ಪರಸ್ಪರ ಸಂಧಾನದ ಮೂಲಕ ಬಗೆಹರಿಸಿಕೊಳ್ಳಲು ಸಾಧ್ಯವಾಗಿದೆ .


    ಇಂದು ಬಾಂಗ್ಲಾ ದೇಶ ದಕ್ಷಿಣ ಏಷ್ಯಾದಲ್ಲೇ ಭಾರತದ ಅತಿ ದೊಡ್ಡ ವ್ಯಾಪಾರಿ ರಾಷ್ಟ್ರವಾಗಿದೆಯಲ್ಲದೇ ಅಭಿವೃದ್ಧಿಯ ಪಾಲುದಾರ ರಾಷ್ಟ್ರವೂ ಆಗಿದೆ . ಭಾರತದಲ್ಲಿ ಉತ್ಪತ್ತಿಯಾಗುವ ವಿದ್ಯುತ್ ನಿಂದ ಬಾಂಗ್ಲಾ ದೇಶದ ಲಕ್ಷಾಂತರ ಮನೆಗಳು ಮತ್ತು ಕಾರ್ಖಾನೆಗಳು ಬೆಳಗುತ್ತಿವೆ . ಫ್ರೆಂಡ್ ಶಿಪ್ ಪೈಪ್ಲೈನ್ ಮೂಲಕ ನಮ್ಮ ಸಂಬಂಧಗಳಿಗೆ ಹೊಸ ಆಯಾಮ ದೊರೆತಂತಾಗಿದೆ .


    ಅದು ರಸ್ತೆ , ರೈಲ್ವೇ , ವಾಯು ಮಾರ್ಗ , ಜಲ ಮಾರ್ಗ ಅಥವಾ ಇಂಟರ್ನೆಟ್ ಆಗಿರಲಿ , ಹೀಗೆ ವಿವಿಧ ವಲಯಗಳಲ್ಲಿ ನಮ್ಮ ಸಹಕಾರ ಉಭಯ ರಾಷ್ಟ್ರಗಳ ಜನರ ಸಂಪರ್ಕಕ್ಕೆ ಅವಕಾಶ ಕಲ್ಪಿಸುತ್ತಿದೆ .


    ಸ್ನೇಹಿತರೇ , ನಮ್ಮ ಪರಂಪರೆ , ಠಾಗೋರ್ , ಖಾಜಿ ನಝ್ರುಲ್ ಇಸ್ಲಾಂ , ಉಸ್ತಾದ್ ಅಲಾಉದ್ದೀನ್ ಖಾನ್ , ಲಾಲೊನ್ ಶಾಹ್ , ಜಿಬಾನಂದನ್ ದಾಸ್ ಮತ್ತು ಈಶ್ವರ್ ಚಂದ್ರ ವಿದ್ಯಾ ಸಾಗರ್ ನಂತಹವರಿಂದ ಬಂದುದಾಗಿದೆ .


    ನಮ್ಮ ಪರಂಪರೆಗೆ ಬಂಗಬಂಧು ಅವರ ಪ್ರೇರಣೆ ಮತ್ತಷ್ಟು ವ್ಯಾಪಕತೆಯನ್ನು ನೀಡಿದೆ . ಅವರ ಆದರ್ಶಗಳು ಮತ್ತು ಮೌಲ್ಯಗಳೊಂದಿಗೆ ಭಾರತ ಸದಾ ಜೊತೆಯಾಗಿದೆ . ಭಾರತ ಮತ್ತು ಬಾಂಗ್ಲಾದೇಶದ ಆತ್ಮೀಯ ಸಂಬಂಧ ಈ ಹಂಚಿಕೊಂಡ ಪರಂಪರೆಗೆ ಬುನಾದಿಯಾಗಿದೆ .


    ನಮ್ಮ ಈ ಪರಂಪರೆ , ಆತ್ಮೀಯ ಸಂಬಂಧ , ಬಂಗ್ ಬಂಧು ಅವರು ತೋರಿದ ಮಾರ್ಗ ಈ ದಶಕದಲ್ಲೂ ಉಭಯ ರಾಷ್ಟ್ರಗಳ ಪಾಲುದಾರಿಕೆ , ಅಭಿವೃದ್ಧಿ ಮತ್ತು ಸಂಪತ್ತಿಗೆ ಗಟ್ಟಿಮುಟ್ಟಾದ ಆಧಾರವಾಗಿದೆ .


    ಮುಂದಿನ ವರ್ಷ ಬಾಂಗ್ಲಾ ದೇಶ ಮುಕ್ತಗೊಂಡು 50 ವರ್ಷಗಳಾಗುತ್ತವೆ ಹಾಗೂ 2022 ರಲ್ಲಿ ಭಾರತ ಸ್ವಾತಂತ್ರ್ಯಕ್ಕೆ 75 ವರ್ಷಗಳು ತುಂಬಲಿವೆ . ಈ ಎರಡೂ ಘಟ್ಟಗಳು ಭಾರತ ಮತ್ತು ಬಾಂಗ್ಲಾ ದೇಶದ ವಿಕಾಸವನ್ನು ಹೊಸ ಎತ್ತರಕ್ಕೆ ಕೊಂಡೊಯ್ಯುವುದರ ಜೊತೆಗೆ ಉಭಯ ರಾಷ್ಟ್ರಗಳ ಸ್ನೇಹಕ್ಕೂ ಹೊಸ ಶಕ್ತಿಯನ್ನು ತುಂಬಲಿವೆ ಎಂಬ ವಿಶ್ವಾಸ ನನಗಿದೆ .


    ಮತ್ತೊಮ್ಮೆ ಬಂಗ್ ಬಂಧು ಶತಮಾನೋತ್ಸವ ಆಚರಣೆಯ ಸಂದರ್ಭದಲ್ಲಿ ಸಂಪೂರ್ಣ ಬಾಂಗ್ಲಾದೇಶಕ್ಕೆ ನಾನು ಶುಭಾಷಯಗಳನ್ನು ಕೋರುತ್ತಿದ್ದೇನೆ .


    ಜೈ ಬಾಂಗ್ಲಾ , ಜೈ ಹಿಂದ್ !!


    ****

    
    
    (Release ID: 1606862) Visitor Counter : 5
    
    
      Read this release in: Assamese , English , Urdu , Hindi , Marathi , Bengali , Punjabi , Gujarati , Odia , Tamil , Telugu