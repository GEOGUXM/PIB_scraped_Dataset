      ರೈಲ್ವೇ ಸಚಿವಾಲಯ

      ಕೊರೊನಾ ವೈರಾಣು ಹರಡದಂತೆ ತಡೆಗಟ್ಟಲು ಎಲ್ಲ ವಲಯಗಳ ಸನ್ನದ್ಧತೆಯ ಪ್ರಗತಿ ಪರಾಮರ್ಶೆ ನಡೆಸಿದ ರೈಲ್ವೆ ಮತ್ತು ವಾಣಿಜ್ಯ ಹಾಗೂ ಕೈಗಾರಿಕಾ ಸಚಿವ ಶ್ರೀ ಪೀಯೂಷ್ ಗೋಯಲ್
      Posted On: 18 MAR 2020 2:30PM by PIB Bengaluru


    ಕೊರೊನಾ ವೈರಾಣು ಹರಡದಂತೆ ತಡೆಗಟ್ಟಲು ಎಲ್ಲ ವಲಯಗಳ ಸನ್ನದ್ಧತೆಯ ಪ್ರಗತಿ ಪರಾಮರ್ಶೆ ನಡೆಸಿದ ರೈಲ್ವೆ ಮತ್ತು ವಾಣಿಜ್ಯ ಹಾಗೂ ಕೈಗಾರಿಕಾ ಸಚಿವ ಶ್ರೀ ಪೀಯೂಷ್ ಗೋಯಲ್
    
    ಕೋವಿಡ್ -19 ಹಿನ್ನೆಲೆಯಲ್ಲಿ ಕ್ಷಿಪ್ರ ಸ್ಪಂದನಾ ತಂಡ ರಚಿಸಿದ ಭಾರತೀಯ ರೈಲ್ವೆ
    
    ಕೊರೊನಾ ವೈರಾಣು ಹರಡದಂತೆ ತಡೆಯಲು ಕೈಗೊಂಡಿರುವ ಕ್ರಮಗಳ ಕುರಿತಂತೆ ಸಕಾಲದ ನಿಗಾಕ್ಕಾಗಿ ಕಾರ್ಯಾರಂಭ ಮಾಡಿದ ಆನ್ ಲೈನ್ ಡ್ಯಾಷ್ ಬೋರ್ಡ್


    ದೇಶದ ಅತ್ಯಂತ ಬೃಹತ್ ಸಾರಿಗೆಯಾದ ಭಾರತೀಯ ರೈಲ್ವೆ , ದೇಶದಲ್ಲಿ ಕೊರೋನಾ ಸೋಂಕು ಹರಡದಂತೆ ತಡೆಗಟ್ಟಲು ಸರಣಿ ಸಕಾರಾತ್ಮಕ ಕ್ರಮಗಳನ್ನು ಕೈಗೊಂಡಿದೆ . ಪ್ರಸಕ್ತ ಪ್ರಗತಿಯಲ್ಲಿರುವ ಪ್ರಯತ್ನಗಳ ಬಗ್ಗೆ ಖುದ್ದು ತಿಳಿಯಲು ರೈಲ್ವೆ ಹಾಗೂ ವಾಣಿಜ್ಯ ಹಾಗೂ ಕೈಗಾರಿಕಾ ಸಚಿವ ಶ್ರೀ ಪೀಯೂಷ್ ಗೋಯೆಲ್ ಈ ನಿಟ್ಟಿನಲ್ಲಿ ಭಾರತೀಯ ರೈಲ್ವೆಯ ಸನ್ನದ್ಧತೆಯ ಕುರಿತಂತೆ ಪ್ರಗತಿ ಪರಿಶೀಲನೆ ನಡೆಸಿದರು . ಈ ಸಭೆಯಲ್ಲಿ ರೈಲ್ವೆ ಮಂಡಳಿ ಅಧ್ಯಕ್ಷರು , ರೈಲ್ವೆ ಮಂಡಳಿಯ ಸದಸ್ಯರುಗಳ ಜೊತೆಗೆ ಎಲ್ಲ ವಲಯಗಳ ಪ್ರಧಾನ ವ್ಯವಸ್ಥಾಪಕರು ಮತ್ತು ವಿಭಾಗೀಯ ರೈಲ್ವೆ ವ್ಯವಸ್ಥಾಪಕರು , ವಿಡಿಯೋ ಸಂವಾದದ ಮೂಲಕ ಪಾಲ್ಗೊಂಡಿದ್ದರು .


    2. ರೈಲ್ವೆ ಮಂಡಳಿಯ ಅಧ್ಯಕ್ಷರು , ರಾಷ್ಟ್ರೀಯ ಪ್ರಯತ್ನದ ಭಾಗವಾಗಿ ಕೊರೋನಾ ವೈರಾಣು ಪಸರಿಸದಂತೆ ರೈಲ್ವೆ ಇಲಾಖೆ ಕೈಗೊಂಡಿರುವ ಕ್ರಮಗಳ ಕುರಿತಂತೆ ಸಚಿವರಿಗೆ ವಿವರಿಸಿದರು . ಈ ಕ್ರಮಗಳಲ್ಲಿ ಈ ಕೆಳಗಿನವು ಸೇರಿವೆ :


    1. ರೈಲ್ವೆ ಜಾಲದಾದ್ಯಂತ ಯಾವುದೇ ಸಂಭವನೀಯ ಪ್ರಕರಮದಲ್ಲಿ ಪ್ರತ್ಯೇಕ ಸೌಲಭ್ಯ ( ಕ್ವಾರಂಟೈನ್ ) ನಿರ್ಮಿಸುವುದು , ಎಲ್ಲಾ ರೈಲ್ವೆ ನಿಲ್ದಾಣದ ಆವರಣದಲ್ಲಿ ಮತ್ತು ರೈಲುಗಳಲ್ಲಿ ಸ್ವಚ್ಛತೆ ಮತ್ತು ನೈರ್ಮಲ್ಯವನ್ನು ಹೆಚ್ಚಿಸುವುದು .


    2. ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ , ಸಿಬ್ಬಂದಿ ಮತ್ತು ತರಬೇತಿ ಇಲಾಖೆ ಸಾಮಾಜಿಕ ಅಂತರ ಕಾಯ್ದುಕೊಳ್ಳುವ , ಅನಗತ್ಯ ಪ್ರಯಾಣ ನಿರ್ಬಂಧಿಸುವ , ಸೋಂಕಿಗೆ ಸಂಬಂಧಿಸಿದಂತೆ ನಿಯಂತ್ರಣ ಕ್ರಮಗಳ ನಿಗಾ ಮತ್ತು ವೈರಾಣು ಹಬ್ಬದಂತೆ ತಡೆಯುವ ಇತರ ಕಾರ್ಯಾನುಷ್ಠಾನದ ಕ್ರಮಗಳ ಕುರಿತಂತೆ ಹೊರಡಿಸಿರುವ ಸಲಹೆ ಮಾರ್ಗದರ್ಶನಗಳನ್ನು ಪಸರಿಸುವುದು ,


    3. ರಾಜ್ಯ ಸರ್ಕಾರಗಳ ಸಹಯೋಗದಲ್ಲಿ ವಿವಿಧ ನಿಲ್ದಾಣಗಳಲ್ಲಿ ನೆರವಿನ ಗೂಡುಗಳನ್ನು ಸ್ಥಾಪಿಸಿ ಜನರಿಗೆ ನೆರವು ಲಭ್ಯವಾಗುವಂತೆ ಮಾಡುವುದು .


    4. ಬೋಗಿಗಳ , ಶೌಚಾಲಯಗಳ , ಅಡುಗೆ ಮನೆ ಇರುವ ಬೋಗಿಗಳ ಸ್ವಚ್ಛತೆ ಮತ್ತು ಎಲ್ಲ ಪ್ರಯಾಣಿಕರ ಸಂಪರ್ಕದ ಸ್ಥಳಗಳಲ್ಲಿ ಕೈತೊಳೆಯುವ ಸಲಕರಣೆಗಳ ಸೂಕ್ತ ಲಭ್ಯತೆ ಮತ್ತು ರೈಲುಗಳಲ್ಲಿ , ಪ್ಲಾಟ್ ಫಾಂಗಳಲ್ಲಿ ಮತ್ತು ಕಚೇರಿಗಳಲ್ಲಿ ನೀರಿನ ಲಭ್ಯತೆಯ ಖಾತ್ರಿ .


    5. ದೊಡ್ಡ ಸಂಖ್ಯೆಯಲ್ಲಿ ಸಾರ್ವಜನಿಕರು ಸೇರುವ ಸಭೆಗಳು , ತರಬೇತಿ , ಸಮಾವೇಶ ಇತ್ಯಾದಿಗಳ ಮೇಲೆ ನಿರ್ಬಂಧ ಮತ್ತು ನಿರುತ್ತೇಜನಗೊಳಿಸುವುದು .


    6. ರೋಗಳಿಗಳ ಪತ್ತೆ ಮತ್ತು ಸ್ವಚ್ಛತೆಯ ಕಾರ್ಯದಲ್ಲಿ ತೊಡಗಿಕೊಂಡಿರುವ ಸಿಬ್ಬಂದಿಗೆ ಸೂಕ್ತವಾದ ಸಾಧನ , ಸಲಕರಣೆಗಳ ಲಭ್ಯತೆಯ ಖಾತ್ರಿ ಪಡಿಸುವುದು .


    7. ರೈಲು ನಿಲ್ದಾಣಗಳು ಮತ್ತು ರೈಲುಗಳಲ್ಲಿ ನಿಯಮಿತವಾಗಿ ಸಾರ್ವಜನಿಕರಿಗೆ ನೈರ್ಮಲ್ಯದ ಕುರಿತಂತೆ ಮತ್ತು ಪದೇ ಪದೇ ಕೈತೊಳೆಯುವ ಬಗ್ಗೆ , ಸಾಮಾಜಿಕ ಅಂತರ ಕಾಯ್ದುಕೊಳ್ಳುವ ಕುರಿತಂತೆ , ಕೆಮ್ಮುವಾಗ ಮತ್ತು ಸೀನುವಾಗ ಬಾಯಿ ಮುಚ್ಚಿಕೊಳ್ಳುವಂತೆ , ಯಾರಿಗಾದರೂ ಜ್ವರ ಇದ್ದರೆ ( ಪ್ರಯಾಣವನ್ನು ಸ್ಥಗಿತಗೊಳಿಸಿ ವೈದ್ಯರ ಬಳಿ ತಕ್ಷಣ ತೆರಳುವಂತೆ ) ರೈಲು ನಿಲ್ದಾಣದ ಆವರಣದಲ್ಲಿ ಎಲ್ಲೆಂದರಲ್ಲಿ ಉಗುಳದಂತೆ ಹೀಗೆ ಮಾಡಬೇಕಾದ್ದು , ಮಾಡಬಾರದ್ದು ಯಾವುವು ಎಂಬ ಕುರಿತಂತೆ ಪಿ . ಎ . ಸಿಸ್ಟಮ್ ಮೂಲಕ ಪ್ರಕಟಣೆಗಳನ್ನು ನೀಡಲಾಗುತ್ತಿದೆ .


    2.1 ಕೋವಿಡ್ 19 ತಡೆ ಹಿನ್ನೆಲೆಯಲ್ಲಿ ರೈಲು ನಿಲ್ದಾಣಗಳಲ್ಲಿ ಅನಗತ್ಯವಾಗಿ ಗುಂಪು ಸೇರುವುದನ್ನು ತಪ್ಪಿಸುವಂತೆ ಎಲ್ಲ ಬಾಧ್ಯಸ್ಥರಿಗೆ ಸೂಚನೆ ನೀಡಲಾಗಿದೆ ಎಂದು ಅವರಿಗೆ ತಿಳಿಸಲಾಯಿತು . ರೈಲು ನಿಲ್ದಾಣಗಳಲ್ಲಿ ಡಿಆರ್ . ಎಂ . ಗಳು ಪರಿಸ್ಥಿತಿಯ ಪರಾಮರ್ಶೆ ನಡೆಸಬಹುದು ಮತ್ತು ಎಲ್ಲಿ ಅಗತ್ಯವಿದೆಯೋ ಅಲ್ಲಿ ನಿಲ್ದಾಣಗಳಲ್ಲಿ ಹೆಚ್ಚಿನ ಜನದಟ್ಟಣೆ ನಿಯಂತ್ರಿಸಲು ಪ್ಲಾಟ್ ಫಾಂ ಟಿಕೆಟ್ ದರವನ್ನು 50 ರೂಪಾಯಿಗಳಿಗೆ ಹೆಚ್ಚಳ ಮಾಡಬಹುದು ಎಂದೂ ಸಲಹೆ ನೀಡಲಾಯಿತು .


    3. ಭಾರತೀಯ ರೈಲ್ವೆಯ ಪ್ರಯತ್ನಗಳನ್ನು ಶ್ಲಾಘಿಸಿದ ಸಚಿವರು , ಸಾಂಕ್ರಾಮಿಕ ರೋಗದ ವಿರುದ್ಧ ಜಯ ಸಾಧಿಸುವ ತನಕ ವಿರಮಿಸದಂತೆ ಮತ್ತು ಕಠಿಣ ಪರಿಶ್ರಮ ಮುಂದುವರಿಸುವಂತೆ ಸಂಬಂಧಿತ ಎಲ್ಲರಿಗೂ ಸೂಚನೆ ನೀಡಿದರು . ಭಆರತೀಯ ರೈಲ್ವೆ ಸಿಬ್ಬಂದಿಯ ಕಠಿಣ ಪರಿಶ್ರಮಕ್ಕೆ ಪ್ರಧಾನಮಂತ್ರಿ ಮೋದಿ ಅವರು ವ್ಯಕ್ತಪಡಿಸಿರುವ ಮೆಚ್ಚುಗೆಯನ್ನೂ ಅವರು ತಿಳಿಸಿದರು . ಈ ನಿಟ್ಟಿನಲ್ಲಿ ನಡೆದಿರುವ ಎಲ್ಲ ಕಾರ್ಯಗಳ ಸತತ ನಿಗಾಕ್ಕೆ ತುರ್ತು ಕ್ರಮ ಕೈಗೊಳ್ಳುವಂತೆಯೂ ಸಚಿವರು ಈ ಕೆಳಗಿನ ನಿರ್ದಿಷ್ಟವಾಗಿ ಸೂಚನೆ ನೀಡಿದರು . :


    1. ಸಚಿವಾಲಯದ ಅಧಿಕಾರಿಗಳು ಮತ್ತು ವಿವಿಧ ವಲಯ ರೈಲ್ವೆಯ ನಡುವೆ ಉತ್ತಮ ಸಹಯೋಗಕ್ಕಾಗಿ ಆನ್ ಲೈನ್ ಡ್ಯಾಷ್ ಬೋರ್ಡ್ ನಿರ್ಮಾಣ . ಈ ಡ್ಯಾಷ್ ಬೋರ್ಡ್ ಮೂಲಕ ಆನ್ ಲೈನ್ ಮೂಲಕ ಕೋವಿಡ್ 19 ಕುರಿತಂತೆ ದೈನಂದಿನ ಸನ್ನದ್ಧತೆಯ ಕಾರ್ಯಚಟುವಟಿಕೆಗಳ ಬಗ್ಗೆ ನಿಗಾ ಇಡಬಹುದು ಮತ್ತು ಅವುಗಳ ಪ್ರಗತಿ ತಿಳಿಯಬಹುದು .


    2. ರೈಲ್ವೆ ಮಂಡಳಿಯ ಆರು ಕಾರ್ಯನಿರ್ವಾಹಕ ನಿರ್ದೇಶಕರುಗಳನ್ನೊಳಗೊಂಡ ಕೋವಿಡ್ 19 ಕ್ಷಿಪ್ರ ಸ್ಪಂದನಾ ತಂಡ ರಚನೆ ಮಾಡಲಾಗಿದ್ದು , ಇದು ಎಲ್ಲ ವಲಯಗಳಲ್ಲಿನ ಭಾರತೀಯ ರೈಲ್ವೆಯ ಪ್ರಯತ್ನಗಳ ಬಗ್ಗೆ ಸಂಚಾಲನೆ ಮಾಡಲಿದೆ . ಈ ತಂಡವು ಎಲ್ಲ ಕೋವಿಡ್ 19 ಸನ್ನದ್ಧತೆ ಚಟುವಟಿಕೆಯ ಜೊತೆ ಸಹಯೋಗ ಏರ್ಪಡಿಸಲಿದೆ . ಪ್ರತಿ ವಲಯದ ಒಬ್ಬ ನೋಡಲ್ ಅಧಿಕಾರಿ ಕೋವಿಡ್ 19 ಸನ್ನದ್ಧತಾ ಕ್ರಮಗಳ ಸಂಪರ್ಕ ಬಿಂದುವಾಗಿ ಸೇವೆ ಸಲ್ಲಿಸಲಿದ್ದಾರೆ ಮತ್ತು ಅವರು ರೈಲ್ವೆ ಮಂಡಳಿಯ ಕೋವಿಡ್ 19 ರ ಸ್ಪಂದನಾ ತಂಡದೊಂದಿಗೆ ಸತತ ಸಂಪರ್ಕದಲ್ಲಿರುತ್ತಾರೆ .


    3. ಪ್ರಯಾಣಿಕರಿಗೆ ಅನಗತ್ಯವಾದ ರೈಲು ಪ್ರಯಾಣವನ್ನು ನಿಲ್ಲಿಸುವಂತೆ ಪ್ರಯಾಣಿಕರಿಗೆ ಸಲಹೆ ನೀಡಲಾಗಿದೆ ಮತ್ತು ಅವರು ರೈಲಿನಲ್ಲಿ ಪ್ರಯಾಣ ಮಾಡುವಾಗ ಅವರಿಗೆ ನೆಗಡಿ , ಜ್ವರ ಇಲ್ಲ ಎಂಬುದನ್ನು ಖಾತ್ರಿಪಡಿಸಿಕೊಳ್ಳಲಾಗುತ್ತದೆ . ಪ್ರಯಾಣದ ಯಾವುದೇ ಸಂದರ್ಭದಲ್ಲಿ ಪ್ರಯಾಣಿಕರಿಗೆ ತಮಗೆ ಜ್ವರ ಇದೆ ಎನಿಸಿದರೆ , ಅವರು ರೈಲ್ವೆ ಸಿಬ್ಬಂದಿಯನ್ನು ಸಂಪರ್ಕಿಸಿ ವೈದ್ಯಕೀಯ ಆರೈಕೆ ಮತ್ತು ಹೆಚ್ಚಿನ ನೆರವು ಪಡೆಯಬಹುದಾಗಿದೆ .


    4. ಭಾರತೀಯ ರೈಲ್ವೆಯ ಎಲ್ಲ ಕಡೆಗಳಲ್ಲಿ ಈ ಮೇಲಿನ ಎಲ್ಲ ನಿರ್ದೇಶನಗಳನ್ನು ಪಾಲನೆ ಮಾಡುತ್ತಿರುವ ಬಗ್ಗೆ ನಿರಂತರವಾಗಿ ನಿಗಾ ಇಡಲಾಗುವುದು .


    ****

    
    
    (Release ID: 1606940) Visitor Counter : 6
    
    
      Read this release in: English , Urdu , Hindi , Bengali , Tamil