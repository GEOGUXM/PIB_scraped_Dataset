      PIB Headquarters

      ಕೋವಿಡ್ -19: ಮೃತ ದೇಹದ ನಿರ್ವಹಣೆಗೆ ಮಾರ್ಗಸೂಚಿಗಳು
      Posted On: 29 MAR 2020 8:56PM by PIB Bengaluru


    ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಮಹಾ ನಿರ್ದೇಶನಾಲಯದ ಆರೋಗ್ಯ ಸೇವೆಗಳು (ಇ.ಎಂ.ಆರ್. ವಿಭಾಗ)


    ಕೋವಿಡ್ -19 : ಮೃತ ದೇಹದ ನಿರ್ವಹಣೆಗೆ ಮಾರ್ಗಸೂಚಿಗಳು


    · ಪ್ರಸ್ತುತ ಭಾರತದ ಪ್ರಯೋಗಾಲಯಗಳಲ್ಲಿ ಕೊರೋನಾ ವೈರಸ್ (ಕೋವಿಡ್) ಕಾಯಿಲೆ ದೃಢಪಟ್ಟಿದ್ದು, ಇದು ಹೊಸ ಸಾಂಕ್ರಾಮಿಕ ಕಾಯಿಲೆ ಆಗಿರುವುದರಿಂದ ಕೋವಿಡ್ -19 ಶಂಕಿತ ಅಥವಾ ದೃಢಪಟ್ಟ ರೋಗಿಯ ಮೃತ ದೇಹದ ಅಂತ್ಯಕ್ರಿಯೆ ಹೇಗೆ ಮಾಡಬೇಕು ಎಂಬ ಬಗ್ಗೆ ಅರಿವಿನ ಕೊರತೆ ಇದೆ.


    · ಈ ಮಾರ್ಗಸೂಚಿಯು ಕೋವಿಡ್ - 19 ಬಗ್ಗೆ ಪ್ರಸ್ತುತ ಲಭ್ಯ ಸಾಂಕ್ರಾಮಿಕ ರೋಗಶಾಸ್ತ್ರದ ಜ್ಞಾನವನ್ನು ಆಧರಿಸಿದೆ. ಭಾರತದಲ್ಲಿ ಪ್ರಸ್ತುತ ಪ್ರಯಾಣ ಸಂಬಂಧಿತ ಮತ್ತು ಸ್ಥಳೀಯ ಪ್ರಸರಣದ ಕೆಲವು ಪ್ರಕರಣಗಳಿವೆ. ಈ ಹಂತದಲ್ಲಿ , ಎಲ್ಲ ಶಂಕಿತ / ದೃಢಪಟ್ಟ ಪ್ರಕರಣಗಳಲ್ಲಿ ಪ್ರತ್ಯೇಕೀಕರಣ ಚಿಕಿತ್ಸಾ ಸೌಲಭ್ಯ ನೀಡಲಾಗುತ್ತದೆ. ಹೀಗಾಗಿ ಈ ದಸ್ತಾವೇಜು ಆಸ್ಪತ್ರೆಯ ಸಾವುಗಳಿಗೆ ಮಾತ್ರವೇ ಸೀಮಿತವಾಗಿದೆ.


    2. ಪ್ರಮುಖ ಅಂಶಗಳು


    · ಕೋವಿಡ್ -19 ರೋಗಾಣು ಹನಿಗಳ ಮೂಲಕ ಪ್ರಮುಖವಾಗಿ ಹರಡುತ್ತಿದೆ. ಮೃತದೇಹದ ನಿರ್ವಹಣೆ ವೇಳೆ ಆರೋಗ್ಯ ಕಾರ್ಯಕರ್ತರಿಗೆ ಅಥವಾ ಕುಟುಂಬ ಸದಸ್ಯರಿಗೆ ಸೋಂಕು ತಗುಲುವ ಹೆಚ್ಚಿನ ಅಪಾಯದ ಸಾಧ್ಯತೆಯಿದ್ದು, ಅವರು ಮೃತ ದೇಹ ನಿರ್ವಹಣೆ ಮಾಡುವಾಗ ಈ ಕೆಳಗಿನ ಮುನ್ನೆಚ್ಚರಿಕೆಯ ಮಾನದಂಡಗಳನ್ನು ಪಾಲಿಸಬೇಕು.


    · ಶವಪರೀಕ್ಷೆಯ ಸಮಯದಲ್ಲಿ ಕೋವಿಡ್ ರೋಗಿಗಳ ಶ್ವಾಸಕೋಶದ ನಿರ್ವಹಣೆ ವೇಳೆ ಸಾಂಕ್ರಾಮಿಕವಾಗಬಹುದು.


    · ಕೋವಿಡ್ ರೋಗಿಗಳ ಮೃತದೇಹದ ನಿರ್ವಹಣೆ ಮಾಡುವಾಗ ಆರೋಗ್ಯ ಕಾರ್ಯಕರ್ತರು ಮುನ್ನೆಚ್ಚರಿಕೆಯ ಮಾನದಂಡಗಳನ್ನು ಪಾಲಿಸಲೇಬೇಕು.


    · ಎಲ್ಲ ಸಂದರ್ಭದಲ್ಲೂ ಸೋಂಕು ನಿಯಂತ್ರಣ ಮುನ್ನೆಚ್ಚರಿಕೆ ರೂಢಿಗಳ ಮಾನದಂಡದ ಪಾಲಿಸಬೇಕು.


    ಇವುಗಳಲ್ಲಿ ಈ ಕೆಳಗಿನವೂ ಸೇರಿವೆ :


    1. ಕೈಗಳ ಸ್ವಚ್ಛತೆ


    2. ವೈಯಕ್ತಿಕ ಮುನ್ನೆಚ್ಚರಿಕೆ ಸಾಧನಗಳ ಬಳಕೆ (ಉದಾ. ಜಲ ನಿರೋಧಕ ಏಪ್ರಾನ್, ಕೈಗವಸುಗಳು, ಮಾಸ್ಕ್ ಗಳು, ಕಣ್ಣಿನ ಪಾರದರ್ಶಕ ಕವಚಗಳು)


    3. ಮೊನಚಾದ ಸಾಧನಗಳ ಸುರಕ್ಷಿತ ನಿರ್ವಹಣೆ


    4. ಮೃತದೇಹವಿಟ್ಟ ಚೀಲ ; ರೋಗಿಗೆ ಬಳಸಲಾದ ಸಾಧನ ಮತ್ತು ಸಲಕರಣೆಗಳನ್ನು ಸೋಂಕುಮುಕ್ತಗೊಳಿಸಿ.


    5. ವಸ್ತ್ರವನ್ನು ಸೋಂಕುಮುಕ್ತಗೊಳಿಸಿ. ಪರಿಸರಾತ್ಮಕ ಮೇಲ್ಮೈಯನ್ನು ಸ್ವಚ್ಛ ಮಾಡಿ ಸೋಂಕುಮುಕ್ತಗೊಳಿಸಿ.


    4. ಸೋಂಕು ಮತ್ತು ನಿಯಂತ್ರಣ ಮುನ್ನೆಚ್ಚರಿಕೆ ರೂಢಿಗಳ ತರಬೇತಿ


    ಪ್ರತ್ಯೇಕೀಕರಣ ಪ್ರದೇಶದಲ್ಲಿ , ಶವಾಗಾರ , ಆಂಬ್ಯುಲೆನ್ಸ್ ಮತ್ತು ರುಧ್ರಭೂಮಿ / ಸ್ಮಶಾನದಲ್ಲಿ ಮೃತ ದೇಹಗಳನ್ನು ನಿರ್ವಹಿಸಲು ಗುರುತಿಸಲಾದ ಎಲ್ಲಾ ಸಿಬ್ಬಂದಿಗೆ ಸೋಂಕು ತಡೆಗಟ್ಟುವಿಕೆ ನಿಯಂತ್ರಣ ರೂಢಿಗಳ ತರಬೇತಿ ನೀಡುವುದು.


    5. ಪ್ರತ್ಯೇಕೀಕರಣ ಕೊಠಡಿ ಅಥವಾ ಪ್ರದೇಶದಿಂದ ಮೃತದೇಹ ತೆರವು


    · ಮೃತ ದೇಹದ ನಿರ್ವಹಣೆ ಮಾಡುವ ಆರೋಗ್ಯ ಕಾರ್ಯಕರ್ತರು ತಮ್ಮ ಕೈಗಳ ನೈರ್ಮಲ್ಯ ಮಾಡಿಕೊಳ್ಳಬೇಕು, ಪಿಪಿಇ (ಜಲ ನಿರೋಧಕ ಏಪ್ರಾನ್, ಕನ್ನಡಕ, ಎನ್.95 ಮಾಸ್ಕ್, ಕೈಗವಸುಗಳ ಸೂಕ್ತ ಬಳಕೆಯ ಖಾತ್ರಿಪಡಿಸಿಕೊಳ್ಳಬೇಕು.


    · ಮೃತ ದೇಹದಲ್ಲಿರುವ ಎಲ್ಲಾ ಕೊಳವೆಗಳು , ಮಲಮೂತ್ರದ ಕೊಳವೆಗಳು ಮತ್ತು ದ್ರವ ಹೊರ ಹೋಗಲು ಅಳವಡಿಸುವ ಪೈಪ್ ಗಳನ್ನು ತೆಗೆಯಬೇಕು.


    · ಯಾವುದೇ ಗಾಯ, ರಂಧ್ರ (ಕೊಳವೆಗಳನ್ನು ಅಥವಾ ಇತರ ಸಾಧನ ತೆರೆಯುವಾಗ ಆದಂಥದ್ದು) ಇದ್ದಲ್ಲಿ ಅದನ್ನು ಶೇ.1ರಷ್ಟು ಹೈಪೋಕ್ಲೋರೈಟ್ ನಿಂದ ಸೋಂಕುಮುಕ್ತಗೊಳಿಸಬೇಕು ಮತ್ತು ಯಾವುದೇ ದ್ರವ ಹೊರಹೋಗದಂತೆ ತಡೆವ ವಸ್ತುವಿನಿಂದ ಸುತ್ತಬೇಕು.


    · ಇಂಟ್ರಾವೆನಸ್ ಕ್ಯಾತಿಟರ್ ಮತ್ತು ಇತರ ಹರಿತವಾದ ಸಾಧನಗಗಳನ್ನು ನಿರ್ವಹಿಸುವಾಗ ಮುನ್ನೆಚ್ಚರಿಕೆಯಿಂದ ಪಾಲಿಸಿ. ಅವುಗಳನ್ನು ಹರಿತ ಸಾಧನ ಪಾತ್ರೆಯಲ್ಲಿ ವಿಲೇವಾರಿ ಮಾಡಬೇಕು.


    · ದೇಶದಲ್ಲಿನ ದ್ರವ ಸೋರಿಕೆಯನ್ನು ತಡೆಗಟ್ಟಲು ಮೃತ ದೇಹದ ಬಾಯಿ , ಮೂಗಿನ ಹೊಳ್ಳೆಗಳನ್ನು ಮುಚ್ಚಬೇಕು


    · .ಕುಟುಂಬದ ಸದಸ್ಯರು ಪ್ರತ್ಯೇಕೀಕರಣ ಕೊಠಡಿಯಿಂದ ಅಥವಾ ಪ್ರದೇಶದಿಂದ ಪಾರ್ಥಿವ ಶರೀರ ಹೊರಗೆ ಸಾಗಿಸುವಾಗ ನೋಡಲು ಇಚ್ಛಿಸಿದಲ್ಲಿ, ಅವರಿಗೆ ಮುನ್ನೆಚ್ಚರಿಕೆಯ ಮಾನದಂಡದೊಂದಿಗೆ ಅದಕ್ಕೆ ಅವಕಾಶ ನೀಡಬಹುದು.


    · ಮೃತ ದೇಹವನ್ನು ಸೋರಿಕೆಯಾಗದಂಥ ಪ್ಲಾಸ್ಟಿಕ್ ಚೀಲದಲ್ಲಿ ಇರಿಸಬೇಕು. ಶವದ ಚೀಲದ ಹೊರಭಾಗವನ್ನು ಶೇ.1ರಷ್ಟು ಹೈಪೋಕ್ಲೋರೈಟ್ ನಿಂದ ಸೋಂಕುರಹಿತಗೊಳಿಸಬೇಕು. ಶವದ ಚೀಲವನ್ನು ಶವಾಗಾರದ ಬಟ್ಟೆ ಅಥವಾ ಕುಟುಂಬದ ಸದಸ್ಯರು ಒದಗಿಸುವ ಬಟ್ಟೆಯಲ್ಲಿ ಸುತ್ತಿಕೊಡಬೇಕು.


    · ಪಾರ್ಥಿವ ಶರೀರವನ್ನು ಬಂಧುಗಳಿಗೆ ಹಸ್ತಾಂತರಿಸಬೇಕು ಅಥವಾ ಶವಾಗಾರಕ್ಕೆ ಸಾಗಿಸಬೇಕು.


    · ಎಲ್ಲ ಬಳಕೆ ಮಾಡಲಾದ / ಮಣ್ಣಾದ ಬಟ್ಟೆಗಳನ್ನು ಮುನ್ನೆಚ್ಚರಿಕೆಯ ಮಾನದಂಡಗಳೊಂದಿಗೆ ಸರಿಯಾಗಿ ನಿರ್ವಹಣೆ ಮಾಡಬೇಕು, ಅವುಗಳನ್ನು ಬಯೋ – ಹೆಜಾರ್ಡ್ ಚೀಲಗಳಲ್ಲಿ ಹಾಕಬೇಕು ಮತ್ತು ಆ ಚೀಲದ ಹೊರ ಭಾಗವನ್ನು ಹೈಪೋಕ್ಲೋರೈಟ್ ದ್ರಾವಣದಿಂದ ಸೋಂಕುಮುಕ್ತಗೊಳಿಸಬೇಕು.


    · ಬಳಸಿದ ಉಪಕರಣಗಳನ್ನು ಬಿಸಿಯ ಮೂಲಕ ಶುಚಿಗೊಳಿಸಬೇಕು (ಆಟೋಕ್ಲೇವ್ಡ್) ಅಥವಾ ಆಚರಣೆಯಲ್ಲಿರುವ ಸೋಂಕು ತಡೆಗಟ್ಟುವಿಕೆ ನಿಯಂತ್ರಣ ರೂಢಿಗಳಿಗೆ ಅನುಗುಣವಾಗಿ ಸೋಂಕುನಿವಾರಕ ದ್ರಾವಣಗಳೊಂದಿಗೆ ಕಲುಷಿತಮುಕ್ತಗೊಳಿಸಬೇಕು.


    · ಎಲ್ಲ ವೈದ್ಯಕೀಯ ತ್ಯಾಜ್ಯವನ್ನೂ ಜೈವಿಕ-ವೈದ್ಯಕೀಯ ತ್ಯಾಜ್ಯ ನಿರ್ವಹಣೆ ನಿಯಮಗಳ ಅನುಸಾರವಾಗಿ ನಿರ್ವಹಿಸಬೇಕು ಮತ್ತು ವಿಲೇವಾರಿ ಮಾಡಬೇಕು.


    · ಮೃತದೇಹದ ನಿರ್ವಹಣೆ ಮಾಡುವ ಆರೋಗ್ಯ ಸಿಬ್ಬಂದಿ ತಾವು ಧರಿಸಿರುವ ವೈಯಕ್ತಿಕ ಮುನ್ನೆಚ್ಚರಿಕೆ ಸಾಧನಗಳನ್ನು ತೆಗೆದು, ಕೈಗಳ ನೈರ್ಮಲ್ಯ ಮಾಡಿಕೊಳ್ಳಬೇಕು.


    · ಕುಟುಂಬದ ಸದಸ್ಯರಿಗೆ ತಿಳಿವಳಿಕೆ ನೀಡಬೇಕು ಮತ್ತು ಅವರ ಭಾವನೆಗಳನ್ನು ಗೌರವಿಸಬೇಕು.


    6. ಪರಿಸರಾತ್ಮಕ ಸ್ವಚ್ಛತೆ ಮತ್ತು ಸೋಂಕುಮುಕ್ತಗೊಳಿಸುವಿಕೆ


    ಪ್ರತ್ಯೇಕೀಕರಣ ಪ್ರದೇಶದ ಎಲ್ಲ ಮೇಲ್ಮೈಯನ್ನು (ನೆಲ, ಹಾಸಿಗೆ, ಸರಳುಗಳು, ಪಕ್ಕದ ಮೇಜುಗಳು, ಐವಿ ಮಾನದಂಡ, ಇತ್ಯಾದಿ) ಶೇ.1ರಷ್ಟು ಸೋಡಿಯಂ ಹೈಪೋಕ್ಲೋರೈಟ್ ದ್ರಾವಣದೊಂದಿಗೆ ಒರೆಸಬೇಕು, ಸಂಪರ್ಕದ 30 ನಿಮಿಷಗಳ ಕಾಲ ಬಿಡಬೇಕು ಮತ್ತು ಗಾಳಿಯಲು ಆರಲು ಅವಕಾಶ ನೀಡಬೇಕು.


    7. ಶವಾಗಾರದಲ್ಲಿ ಮೃತದೇಹದ ನಿರ್ವಹಣೆ


    • ಕೋವಿಡ್ ನಿಂದ ಮೃತಪಟ್ಟವರ ಮೃತದೇಹವನ್ನು ನಿರ್ವಹಣೆ ಮಾಡುವ ಶವಾಗಾರದ ಸಿಬ್ಬಂದಿ, ಮುನ್ನೆಚ್ಚರಿಕೆಯ ಮಾನದಂಡಗಳನ್ನು ಅನುಸರಿಸಬೇಕು.


    • ಮೃತದೇಹಗಳನ್ನು ಶೈಥ್ಯಾಗಾರದಲ್ಲಿ ಸುಮಾರು 4 ಡಿಗ್ರಿ ಸೆಲ್ಸಿಯಸ್ ತಾಪಮಾನದಲ್ಲಿ ನಿರ್ವಹಣೆ ಮಾಡಬೇಕು.


    • ಶವಾಗಾರವನ್ನು ಸ್ವಚ್ಛವಾಗಿ ಇಟ್ಟುಕೊಳ್ಳಬೇಕು. ಪರಿಸರಾತ್ಮಕ ಮೇಲ್ಮೈಗಳು, ಸಾಧನಗಳು ಮತ್ತು ಸಾಗಣೆಯ ಟ್ರಾಲಿಗಳನ್ನು ಸೂಕ್ತವಾಗಿ ಶೇ.1ರಷ್ಟು ಹೈಪೋಕ್ಲೋರೈಟ್ ದ್ರಾವಣದೊಂದಿಗೆ ಶುಚಿಗೊಳಿಸಬೇಕು.


    • ಪಾರ್ಥಿವ ಶರೀರವನ್ನು ಹೊರ ತೆಗೆದ ಬಳಿಕ, ಚೇಂಬರ್ ಬಾಗಿಲು, ಕೈಹಿಡಿ ಮತ್ತು ನೆಲವನ್ನು ಶೇ.1ರಷ್ಟು ಸೋಡಿಯಂ ಹೋಪೋಕ್ಲೋರೈಟ್ ದ್ರಾವಣದಿಂದ ಸ್ವಚ್ಛಗೊಳಿಸಬೇಕು.


    ಮೃತ ದೇಹ ರಕ್ಷಣೆ


    · ಮೃತ ದೇಹವನ್ನು ದೀರ್ಘಕಾಲ ಕೆಡದಂತೆ (ಎಂಬಾಲ್ಮಿಂಗ್) ಇಡುವುದಕ್ಕೆ ಅನುಮತಿಸಬಾರದು.


    9. ಕೋವಿಡ್ -19 ಮೃತದೇಹಗಳ ಮರಣೋತ್ತರ ಪರೀಕ್ಷೆ ಕುರಿತಂತೆ


    ಮರಣೋತ್ತರ ಪರೀಕ್ಷೆಯನ್ನು ತಡೆಯಬಹುದು. ವಿಶೇಷ ಕಾರಣಗಳಿಗಾಗಿ ಮರಣೋತ್ತರ ಪರೀಕ್ಷೆ ಮಾಡಿದಲ್ಲಿ, ಈ ಕೆಳಗಿನ ಸೋಂಕು ನಿಯಂತ್ರಣ ರಕ್ಷಾ ಕವಚ ಅಳವಡಿಸಿಕೊಳ್ಳಬೇಕು :


    • ತಂಡಕ್ಕೆ ಸೋಂಕು ನಿಯಂತ್ರಣ ರೂಢಿಗಳ ಬಗ್ಗೆ ಸೂಕ್ತ ತರಬೇತಿ ನೀಡಬೇಕು.


    • ಮರಣೋತ್ತರ ಪರೀಕ್ಷೆ ನಡೆಸುವ ಕೊಠಡಿಯಲ್ಲಿ ವಿಧಿವಿಜ್ಞಾನ ತಜ್ಞರು ಮತ್ತು ಬೆಂಬಲಿತ ಸಿಬ್ಬಂದಿಯ ಸಂಖ್ಯೆ ಸೀಮಿತವಾಗಿರಬೇಕು.


    • ತಂಡವು ಪಿಪಿಇಯ ಸಂಪೂರ್ಣ ಬಳಕೆ ಮಾಡಬೇಕು (ಅಡಿಯಿಂದ ಮುಡಿವರೆಗಿನ ಸುರಕ್ಷಾ ವಸ್ತ್ರ, ತಲೆಗೆ ಹಾಕಿಕೊಟ್ಟುವ ಚೀಲ, ಬೂಟು ಮುಚ್ಚುವ ಚೀಲ, ಎನ್. 95 ಮಾಸ್ಕ್, ಕನ್ನಡಕ / ಮುಖ ಕವಚ)


    • ವೃತ್ತಕಾರವಾದ ಅಂಚಿನ ಕತ್ತರಿಗಳನ್ನು ಬಳಸಬೇಕು.


    • ಚುಚ್ಚುವಿಕೆಯಿಂದ ಆಗುವ ಗಾಯಗಳನ್ನು ಕಡಿಮೆ ಮಾಡಲು ಪಿಎಂ40 ಅಥವಾ ಇನ್ನಾವುದೇ ಮೊಂಡು ಮೂತಿಯ ಬ್ಲೇಡ್ ಬಳಸಬೇಕು.


    • ಒಂದು ಬಾರಿಗೆ ಒಂದು ಶವದ ಕುಳಿಯನ್ನು ಮಾತ್ರವೇ ಬೇರ್ಪಡಿಸಬೇಕು


    • ಜೋಡಿಸದ ಅಂಗಾಂಗಳನ್ನು ಮೇಜಿನ ಮೇಲೆ ದೃಢವಾಗಿ ಹಿಡಿದು ಸ್ಪಂಜಿನೊಂದಿಗೆ ಕತ್ತರಿಸಬೇಕು – ಕೈಯ ಸುರಕ್ಷತೆಗಾಗಿ ಕಾಳಜಿಯನ್ನು ತೆಗೆದುಕೊಳ್ಳಬೇಕು


    • ಶವಾಗಾರದಲ್ಲಿ ಋಣಾತ್ಮಕವಾದ ಒತ್ತಡವನ್ನು ನಿರ್ವಹಿಸಬೇಕು.


    ತಲೆ ಬುರುಡೆಯನ್ನು ಕತ್ತರಿಸಲು, ಮೂಳೆಯ ಏರೋಸಾಲ್ ಅನ್ನು ಸೆಳೆಯುವ ತೆಗೆಯಬಹುದಾದ ಘಟಕಹೊಂದಿದ ಆಸಿಲೇಟರ್ ಗರಗಸ ಬಳಸಬೇಕು, ಇಲ್ಲವೆ ಚೈನ್ –ಮೈಲ್ ಗ್ಲೌ ಸಹಿತವಾದ ಕೈಯಲ್ಲಿ ಬಳಸುವ ಗರಗಸ ಬಳಕೆ ಮಾಡಬೇಕು.


    • ದ್ರವದ ಮಾದರಿ ತೆಗೆದ ನಂತರ ಸೂಜಿಗಳನ್ನು ಪುನರ್ ಬಳಸಬಾರದು - ಸೂಜಿಗಳು ಮತ್ತು ಸಿರಿಂಜನ್ನು ಹರಿತವಾದ ಬಕೆಟ್‌ನಲ್ಲಿ ಇಡಬೇಕು


    • ಮರಣೋತ್ತರ ಪರೀಕ್ಷೆಯ ವೇಳೆ ಅದರಲ್ಲೂ ಶ್ವಾಸಕೋಶದ ಅಂಗಾಂಶಗಳನ್ನು ನಿರ್ವಹಿಸುವಾಗ ಏರೋಸಾಲ್ ಉತ್ಪತ್ತಿಯಾಗುವುದನ್ನು ತಗ್ಗಿಸಲು ಸೂಕ್ತ ತಂತ್ರಜ್ಞಾನ ಬಳಸಬೇಕು.


    • ಈ ಪ್ರಕ್ರಿಯೆಯ ಬಳಿಕ, ಮೃತದೇಹವನ್ನು ಶೇ.1ರಷ್ಟು ಸೋಡಿಯಂ ಹೈಪೋಕ್ಲೋರೈಟ್ ನಿಂದ ಸೋಂಕುಮುಕ್ತಗೊಳಿಸಿ, ಶವದ ಚೀಲದಲ್ಲಿ ಇಡಬೇಕು, ಇದರ ಹೊರ ಮೇಲ್ಭಾಗವನ್ನು ಮತ್ತೆ ಶೇ.1 ಸೋಡಿಯಂ ಹೈಪೋಕ್ಲೋರೈಟ್ ದ್ರಾವಣದ ಮೂಲಕ ಸೋಂಕುರಹಿತ ಮಾಡಬೇಕು.


    • ನಂತರ ಶವವನ್ನು ಸಂಬಂಧಿಕರಿಗೆ ಹಸ್ತಾಂತರಿಸಬೇಕು.


    • ಮರಣೋತ್ತರ ಪರೀಕ್ಷೆಯ ಟೇಬಲ್ ಅನ್ನು ಶಿಷ್ಟಾಚಾರದ ಮಾನದಂಡಗಳ ರೀತ್ಯ ಸೋಂಕುಮುಕ್ತ ಮಾಡಬೇಕು.


    10. ಸಾಗಣೆ


    • ಶವವನ್ನು ಶವದ ಚೀಲದಲ್ಲಿ ಭದ್ರವಾಗಿಡಬೇಕು, ಶವವನ್ನು ಸಾಗಿಸುವ ಸಿಬ್ಬಂದಿಗೆ ಹೆಚ್ಚುವರಿ ಆಪಾಯ ಆಗದ ರೀತಿ ಹೊರ ಮೇಲ್ಮೈಯನ್ನು ಸೋಂಕುಮುಕ್ತಗೊಳಿಸಲೇಬೇಕು.


    • ಶವವನ್ನು ನಿರ್ವಹಿಸುವ ಸಿಬ್ಬಂದಿ ಮುನ್ನೆಚ್ಚರಿಕೆಯ ಮಾನದಂಡಗಳನ್ನು ಪಾಲಿಸಬೇಕು (ವೈದ್ಯಕೀಯ ಮಾಸ್ಕ್, ಕೈಗವಸು)


    • ಮೃತದೇಹವನ್ನು ಅಂತ್ಯಕ್ರಿಯೆ / ಹೂಳಲು ವರ್ಗಾಯಿಸಿದ ತರುವಾಯ ಸಿಬ್ಬಂದಿ ವಾಹನವನ್ನು ಶೇ.1ರಷ್ಟು ಸೋಡಿಯಂ ಹೈಪೋಕ್ಲೋರೈಟ್ ಬಳಸಿ ಸೋಂಕುಮುಕ್ತಗೊಳಿಸಬೇಕು.


    11. ಸ್ಮಶಾಣ / ರುದ್ರಭೂಮಿಯಲ್ಲಿ


    • ಸ್ಮಶಾಣ / ರುದ್ರಭೂಮಿ ಸಿಬ್ಬಂದಿಗೆ ಕೂಡ ಕೋವಿಡ್ -19ರಿಂದ ಹೆಚ್ಚುವರಿ ಅಪಾಯ ಆಗದ ರೀತಿ ಸಂವೇದನಾತ್ಮಕವಾಗಿರಬೇಕು.


    • ಸಿಬ್ಬಂದಿ ಕೈಗಳ ನೈರ್ಮಲ್ಯಕ್ಕೆ ಮುನ್ನೆಚ್ಚರಿಕೆಯ ಮಾನದಂಡಗಳನ್ನು, ಮಾಸ್ಕ್ ಮತ್ತು ಕೈಗವಸುಗಳ ಬಳಕೆ ಅಭ್ಯಸಿಸಬೇಕು.


    • ಸಂಬಂಧಿಕರಿಗೆ ಕೊನೆಯ ಬಾರಿಗೆ ಮೃತ ದೇಹದ ದರ್ಶನಕ್ಕೆ ಮುಖದ ಕೊನೆಯಲ್ಲಿ ಶವದ ಚೀಲ ತೆರೆಯಲು (ಸಿಬ್ಬಂದಿ ಮುನ್ನೆಚ್ಚರಿಕೆ ಮಾನದಂಡದೊಂದಿಗೆ ಮಾಡಬೇಕು) ಅವಕಾಶ ನೀಡಬೇಕು,.


    • ಧಾರ್ಮಿಕ ವಿಧಿಗಳು ಅಂದರೆ ಧಾರ್ಮಿಕ ಶ್ಲೋಕಗಳ ಪಠಣ, ಪವಿತ್ರ ಜಲ ಸಿಂಪರಣೆ ಮತ್ತು ಇನ್ನಿತರ ಅಂತ್ಯಕ್ರಿಯೆಯ ವಿಧಿ ಅಗತ್ಯವಿರುವುದಿಲ್ಲ, ಮೃತದೇಹ ಮುಟ್ಟಲು ಅವಕಾಶವನ್ನು ನೀಡಬಾರದು.


    • ಮೃತ ದೇಹಕ್ಕೆ ಸ್ನಾನ ಮಾಡಿಸುವುದು, ಮುತ್ತು ನೀಡುವುದು, ತಬ್ಬಿಕೊಳ್ಳುವುದಕ್ಕೆ ಇತ್ಯಾದಿಗಳಿಗೆ ಅವಕಾಶ ನೀಡಬಾರದು.


    • ಅಗ್ನಿಸ್ಪರ್ಶ / ಹೂಳುವ ಸಿಬ್ಬಂದಿ ಮತ್ತು ಕುಟುಂಬದ ಸದಸ್ಯರು ಹೂತ / ಸುಟ್ಟ ಬಳಿಕ ತಮ್ಮ ಕೈಗಳನ್ನು ಶುಚಿಗೊಳಿಸಬೇಕು.


    • ಅಸ್ತಿ, ಬೂಧಿಯಿಂದ ಯಾವುದೇ ಅಪಾಯ ಒಡ್ಡುವುದಿಲ್ಲ, ಹೀಗಾಗಿ ಅಂತ್ಯ ಸಂಸ್ಕಾರದ ವಿಧಿಗೆ ಬೂಧಿಯ ಸಂಗ್ರಹಿಸಬಹುದು.


    • ನಿಕಟ ಕೌಟುಂಬಿಕ ಸಂಪರ್ಕದಿಂದ ರೋಗ ಲಕ್ಷಣ ಮತ್ತು / ಅಥವಾ ವೈರಾಣು ಪ್ರಸರಣ ಮಾಡದಂತೆ ಸಾಮಾಜಿಕ ಅಂತರ ಕಾಯ್ದುಕೊಳ್ಳುವ ಕ್ರಮದ ಹಿನ್ನೆಲೆಯಲ್ಲಿ ಸ್ಮಶಾಣ / ರುದ್ರಭೂಮಿಯಲ್ಲಿ ಹೆಚ್ಚು ಜನ ಸೇರುವುದನ್ನು ತಪ್ಪಿಸಬೇಕು.


    

    
    (Release ID: 1609150) Visitor Counter : 63