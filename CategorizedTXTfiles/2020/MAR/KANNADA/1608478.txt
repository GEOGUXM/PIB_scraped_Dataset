      ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯ

      ಮಾರ್ಚ್ 30 ರೊಳಗೆ ಇಪಿಎಸ್ ಪಿಂಚಣಿದಾರರ ಖಾತೆಯಲ್ಲಿ ಜಮಾ ಖಚಿತಪಡಿಸಿಕೊಳ್ಳಲು ಸಿಪಿಎಫ್‌ಸಿ ನಿರ್ದೇಶನ
      Posted On: 26 MAR 2020 7:11PM by PIB Bengaluru


    ಮಾರ್ಚ್ 30 ರೊಳಗೆ ಇಪಿಎಸ್ ಪಿಂಚಣಿದಾರರ ಖಾತೆಯಲ್ಲಿ ಜಮಾ ಖಚಿತಪಡಿಸಿಕೊಳ್ಳಲು ಸಿಪಿಎಫ್‌ಸಿ ನಿರ್ದೇಶನ


    ನೌಕರರ ಪಿಂಚಣಿ ಯೋಜನೆ, 1995 ರ ಅಡಿಯಲ್ಲಿ ಇಪಿಎಫ್‌ಒ (ಕಾರ್ಮಿಕ ಭವಿಷ್ಯನಿಧಿ ) ಪ್ರತಿ ತಿಂಗಳು 65 ಲಕ್ಷ ಪಿಂಚಣಿದಾರರಿಗೆ ಪಿಂಚಣಿ ಪಾವತಿಸುತ್ತಿದೆ.


    ಕೋವಿಡ್ -19 ಪಿಡುಗಿನಿಂದಾಗಿ ರಾಷ್ಟ್ರವ್ಯಾಪಿ ಲಾಕ್ ಡೌನ್ ಆಗಿರುವ ಕಾರಣ ಪಿಂಚಣಿದಾರರಿಗೆ ಯಾವುದೇ ಅನಾನುಕೂಲತೆ ಉಂಟಾಗದಂತೆ ಇಪಿಎಫ್‌ಒದ ಎಲ್ಲಾ 135 ಕಚೇರಿಗಳಲ್ಲಿ ಪಿಂಚಣಿ ಪಾವತಿಯ ಪ್ರಕ್ರಿಯೆಗಳನ್ನು ಮುಂಚಿತವಾಗಿ ಮಾಡಲು ಕೇಂದ್ರ ಭವಿಷ್ಯನಿಧಿ ಆಯುಕ್ತರು (ಸಿಪಿಎಫ್‌ಸಿ) ನಿರ್ದೇಶನ ನೀಡಿದ್ದರು.


    ಇಪಿಎಫ್‌ಒ ಅಧಿಕಾರಿಗಳು ಮತ್ತು ಸಿಬ್ಬಂದಿ ಅತ್ಯಂತ ಕಷ್ಟದ ಸಂದರ್ಭಗಳಲ್ಲಿ ಸಮರ್ಪಣಾಭಾವದೊಂದಿಗೆ ಕೆಲಸ ಮಾಡಿದರು, ಎಲ್ಲಾ 135 ಕಚೇರಿಗಳಲ್ಲಿ ಪಿಂಚಣಿ ಪಾವತಿಗಳ ಪ್ರಕ್ರಿಯೆಯನ್ನು ಪೂರ್ಣಗೊಳಿಸಿದರು ಮತ್ತು 65 ಲಕ್ಷ ಪಿಂಚಣಿದಾರರಿಗೆ ಪಿಂಚಣಿದಾರರ ಪ್ರಕಾರ ಪಿಂಚಣಿ ಪಾವತಿ ವಿವರಗಳನ್ನು ಒದಗಿಸಿದರು ಮತ್ತು ಎಲ್ಲಾ ಪಿಂಚಣಿ ವಿತರಿಸುವ ಬ್ಯಾಂಕುಗಳಿಗೆ ಅಗತ್ಯವಾದ ಚೆಕ್‌ಗಳನ್ನು ನೀಡಿದರು. ಭಾರತದಾದ್ಯಂತದ ಎಲ್ಲಾ ಪಿಂಚಣಿ ವಿತರಣಾ ಬ್ಯಾಂಕುಗಳ ಲಿಂಕ್ ನೋಡಲ್ ಶಾಖೆಗಳನ್ನು ಪಿಂಚಣಿದಾರರ ಖಾತೆಗಳಲ್ಲಿ 2020 ರ ಮಾರ್ಚ್ 30 ರೊಳಗೆ ಪಿಂಚಣಿಯು ಜಮಾವಣೆಯನ್ನು ಖಾತ್ರಿಪಡಿಸಿಕೊಳ್ಳುವಂತೆ ನಿರ್ದೇಶಿಸಲಾಗಿದೆ. ಹೀಗಾಗಿ ಈ ಅಗತ್ಯದ ವೇಳೆಯಲ್ಲಿ ಪಿಂಚಣಿಯ ಸಮಯೋಚಿತ ಜಮಾವಣೆಯನ್ನು ಎಲ್ಲಾ 135 ಕ್ಷೇತ್ರ ಕಚೇರಿಗಳಿಂದ ಖಾತ್ರಿಪಡಿಸಲಾಗಿದೆ. ಇಪಿಎಫ್‌ಒ ತನ್ನ ಪಿಂಚಣಿದಾರರಿಗೆ ಎಲ್ಲಾ ಸಮಯದಲ್ಲೂ ಸೇವೆ ಸಲ್ಲಿಸಲು ಬದ್ಧವಾಗಿದೆ.

    
    
    (Release ID: 1608478) Visitor Counter : 3
    
    
      Read this release in: English , Hindi