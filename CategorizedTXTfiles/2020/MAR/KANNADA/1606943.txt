      PIB Headquarters

      ಚೇತರಿಕೆಯ ಸಾರ್ವಜನಿಕ ಆರೋಗ್ಯ ವ್ಯವಸ್ಥೆ, ಸಾಂಕ್ರಾಮಿಕ ರೋಗದಿಂದ ಮುಂದೆ ನಮ್ಮನ್ನು ಹೇಗೆ ರಕ್ಷಿಸುತ್ತದೆ
      Posted On: 18 MAR 2020 5:31PM by PIB Bengaluru


    ಚೇತರಿಕೆಯ ಸಾರ್ವಜನಿಕ ಆರೋಗ್ಯ ವ್ಯವಸ್ಥೆ , ಸಾಂಕ್ರಾಮಿಕ ರೋಗದಿಂದ ಮುಂ ದೆ ನಮ್ಮನ್ನು ಹೇಗೆ ರಕ್ಷಿಸುತ್ತದೆ


    ವಿಶ್ವ ಆರೋಗ್ಯ ಸಂಸ್ಥೆಯ ಪ್ರಕಾರ ಕೊರೋನಾವೈರಸ್ ಕಾಯಿಲೆ (COVID-19) ಈಗ ಅಧಿಕೃತವಾಗಿ ಸಾಂಕ್ರಾಮಿಕ ರೋಗವಾಗಿದೆ . ಭಾರತದಲ್ಲಿ ಪ್ರಸ್ತುತ ಸುಮಾರು 110 ದೃಢಪಡಿಸಿದ ಪ್ರಕರಣಗಳಿದ್ದು , ಅವರಲ್ಲಿ 17 ಮಂದಿ ವಿದೇಶಿ ನಾಗರಿಕರು . ಸಂಘಟಿತ ಕ್ರಮಕ್ಕಾಗಿ ಸಚಿವಾಲಯಗಳಿಗೆ ಸ್ಪಷ್ಟ ಮಾರ್ಗಸೂಚಿಗಳನ್ನು ನೀಡುವುದು , ಪ್ರಯಾಣ ನಿರ್ಬಂಧಗಳನ್ನು ಹೇರುವುದು , ವೀಸಾಗಳ ಅಮಾನತು , ದೊಡ್ಡ ಪ್ರಮಾಣದ ತಪಾಸಣೆ ಮತ್ತು ಸಂಪರ್ಕ ಪತ್ತೆಹಚ್ಚುವಿಕೆ ಮತ್ತು ಸಾರ್ವಜನಿಕರಿಗೆ ಮಾಹಿತಿಯನ್ನು ನಿಯಮಿತವಾಗಿ ಪ್ರಸಾರ ಮಾಡುವುದು ಸೇರಿದಂತೆ ಹಲವಾರು ಕಾರ್ಯತಂತ್ರವನ್ನು ಸರ್ಕಾರ ತ್ವರಿತವಾಗಿ ಅಳವಡಿಸಿಕೊಂಡಿದೆ . ಭಾರತದಂತಹ ಬೃಹತ್ ಮತ್ತು ವೈವಿಧ್ಯತೆಯ ದೇಶದಲ್ಲಿ ಎಲ್ಲ ಪಾಲುದಾರರನ್ನು ಒಳಗೊಂಡ ತ್ವರಿತ ಪ್ರತಿಕ್ರಿಯೆಯನ್ನು ಹೆಚ್ಚಿಸಿರುವುದು ನಿಸ್ಸಂದೇಹವಾಗಿ ಮೆಚ್ಚುವಂಥದ್ದು . ಈ ಕ್ರಮಗಳ ಮೂಲಕ ಭಾರತವು ರೋಗದ ಹರಡುವಿಕೆಯನ್ನು ಯಶಸ್ವಿಯಾಗಿ ಮಿತಿಗೊಳಿಸಲು ಸಾಧ್ಯವಾಗುತ್ತದೆ ಎಂದು ನಾವು ನಂಬಬಹುದು . ಇದಲ್ಲದೆ , ಸಾಂಕ್ರಾಮಿಕ ರೋಗವನ್ನು ನಿಯಂತ್ರಿಸಲು ಪ್ರಾದೇಶಿಕ ಮತ್ತು ಜಾಗತಿಕ ಸಹಕಾರದ ಅಗತ್ಯವನ್ನು ಗುರುತಿಸಿ , COVID-19 ವಿರುದ್ಧ ಸಾಮಾನ್ಯ ಕಾರ್ಯತಂತ್ರವನ್ನು ರೂಪಿಸಲು ಸಾರ್ಕ್ ದೇಶಗಳನ್ನು ಒಟ್ಟುಗೂಡಿಸುವಲ್ಲಿ ಪ್ರಧಾನ ಮಂತ್ರಿಯವರ ನಾಯಕತ್ವ ಶ್ಲಾಘನೀಯವಾದ್ದು .


    ಹಾಗಂತ COVID-19 ನಾವು ನೋಡುತ್ತಿರುವ ಮೊದಲ ಸಾಂಕ್ರಾಮಿಕ ರೋಗವಲ್ಲ ಹಾಗೂ ಖಂಡಿತವಾಗಿ ಕೊನೆಯದೂ ಆಗಿರುವುದಿಲ್ಲ . ವಾಸ್ತವವಾಗಿ , ಹೆಚ್ಚುತ್ತಿರುವ ಜಾಗತೀಕರಣ ಮತ್ತು ತ್ವರಿತ ನಗರೀಕರಣದ ಜಗತ್ತಿನಲ್ಲಿ ಇಂತಹ ಕಾಯಿಲೆಗಳು ಏಕಾಏಕಿ ಪ್ರಪಂಚದ ಎಲ್ಲಾ ಭಾಗಗಳಿಗೂ ತ್ವರಿತವಾಗಿ ಹರಡುವ ಅಪಾಯ ಹೆಚ್ಚಾಗುತ್ತಿದೆ . ರೋಗವನ್ನು ತಡೆಗಟ್ಟುವ , ಉತ್ತಮ ಆರೋಗ್ಯವನ್ನು ಉತ್ತೇಜಿಸುವ ಮತ್ತು ಬೃಹತ್ ಪ್ರಮಾಣದಲ್ಲಿ ಏಕಾಏಕಿ ಎದುರಾದ ಕಾಯಿಲೆಯಿಂದ ಪ್ರಾಣಹಾನಿಯನ್ನು ಕಡಿಮೆ ಮಾಡಲು ತ್ವರಿತವಾಗಿ ಪ್ರತಿಕ್ರಿಯಿಸುವಂತಹ ಚೇತರಿಕೆಯ ಸಾರ್ವಜನಿಕ ಆರೋಗ್ಯ ವ್ಯವಸ್ಥೆಯನ್ನು ನಿರ್ಮಿಸುವುದು ಇಂದಿನ ಅಗತ್ಯವಾಗಿದೆ .


    ಕಳೆದ ಕೆಲವು ವರ್ಷಗಳಲ್ಲಿ , ಮಿಷನ್ ಇಂದ್ರಧನುಷ್ ಮತ್ತು ರಾಷ್ಟ್ರೀಯ ಆಯುಷ್ ಮಿಷನ್ ನಂತಹ ಕಾರ್ಯಕ್ರಮಗಳ ಅನುಷ್ಠಾನದ ಮೂಲಕ ಸಾರ್ವಜನಿಕ ಆರೋಗ್ಯ ವ್ಯವಸ್ಥೆಯನ್ನು ಬಲಪಡಿಸಲು ಭಾರತ ಸರ್ಕಾರ ಹಲವಾರು ಕ್ರಮಗಳನ್ನು ತೆಗೆದುಕೊಂಡಿದೆ . ಪೋಷಣ ಅಭಿಯಾನ ಮತ್ತು ಸ್ವಚ್ಛ ಭಾರತ ಅಭಿಯಾನಗಳಂತಹ ಪ್ರಮುಖ ಯೋಜನೆಗಳು ರೋಗಗಳನ್ನು ತಡೆಗಟ್ಟಲು ಮತ್ತು ರೋಗ ನಿರೋಧಕ ಶಕ್ತಿಯನ್ನು ಹೆಚ್ಚಿಸಲು ಸಹಾಯ ಮಾಡುವುದರಿಂದ ಮನುಷ್ಯನ ಆರೋಗ್ಯದ ಮೇಲೆ ಪರಿಣಾಮ ಬೀರುತ್ತದೆ .


    ಹಾಗಾದರೆ , ಭಾರತದಾದ್ಯಂತ ಬಲವಾದ ಮತ್ತು ಹೊಂದಾಣಿಕೆಯ ಸಾರ್ವಜನಿಕ ಆರೋಗ್ಯ ವ್ಯವಸ್ಥೆಯನ್ನು ನಿರ್ಮಿಸಲು ಇನ್ನೇನು ಬೇಕು ?


    ಮೊದಲನೆಯದಾಗಿ , ನಾವು ಸಾರ್ವಜನಿಕ ಆರೋಗ್ಯದ ವೆಚ್ಚವನ್ನು ಹೆಚ್ಚಿಸಬೇಕಾಗಿದೆ . 2017 ರ ರಾಷ್ಟ್ರೀಯ ಆರೋಗ್ಯ ನೀತಿ ( ಎನ್ ‌ ಎಚ್ ‌ ಪಿ ) ಯಲ್ಲಿ ಹೇಳಿರುವಂತೆ ಆರೋಗ್ಯಕ್ಕಾಗಿ ಜಿಡಿಪಿಯ ಶೇಕಡಾ 2.5 ರಷ್ಟನ್ನು ಹೆಚ್ಚಿಸಲು ಕೇಂದ್ರ ಸರ್ಕಾರ ಬದ್ಧವಾಗಿದೆ . 2020 ರ ವೇಳೆಗೆ ತಮ್ಮ ಬಜೆಟ್ ‌ ನ ಶೇ .8 ಕ್ಕಿಂತ ಹೆಚ್ಚು ಆರೋಗ್ಯ ವೆಚ್ಚವನ್ನು ಹೆಚ್ಚಿಸುವ ಮೂಲಕ ಎನ್ ‌ ಎಚ್ ‌ ಪಿ ಗುರಿಯನ್ನು ಸಾಧಿಸುವಲ್ಲಿ ರಾಜ್ಯಗಳೂ ನಿರ್ಣಾಯಕ ಪಾತ್ರ ವಹಿಸುತ್ತವೆ . 2015-16 ರ ರಾಷ್ಟ್ರೀಯ ಆರೋಗ್ಯ ಖಾತೆಗಳ ಮಾಹಿತಿಯ ಪ್ರಕಾರ , ಭಾರತದ ಒಟ್ಟು ಸರ್ಕಾರಿ ಆರೋಗ್ಯ ವೆಚ್ಚದಲ್ಲಿ , ಕೇಂದ್ರ ಸರ್ಕಾರದ ಪಾಲು ಶೇ .35.6 ಆಗಿದ್ದರೆ , ರಾಜ್ಯ ಸರ್ಕಾರಗಳ ಪಾಲು ಶೇ .64.4 ಆಗಿದೆ . ಇದಲ್ಲದೆ , ಆರೋಗ್ಯಕ್ಕಾಗಿ ಒಟ್ಟಾರೆ ಸಾರ್ವಜನಿಕ ವೆಚ್ಚವನ್ನು ಹೆಚ್ಚಿಸುವುದರ ಜೊತೆಗೆ , ಇದರ ಬಹು ಪಾಲು ರೋಗ ತಡೆಗಟ್ಟಲು ಬಳಕೆಯಾಗುವುದನ್ನು ನಾವು ಖಚಿತಪಡಿಸಿಕೊಳ್ಳಬೇಕು .


    ಎರಡನೆಯದಾಗಿ , ನೀತಿ ಆಯೋಗದ ‘ ಸ್ಟ್ರಾಟಜಿ ಫಾರ್ ನ್ಯೂ ಇಂಡಿಯಾ @ 75’ ನಲ್ಲಿ ವಿವರಿಸಿರುವಂತೆ ರಾಜ್ಯಗಳ ಸಹವರ್ತಿಯೊಂದಿಗೆ ಕೇಂದ್ರ ಮಟ್ಟದಲ್ಲಿ ಸಾರ್ವಜನಿಕ ಆರೋಗ್ಯ ಸಂಸ್ಥೆಯ ಅಗತ್ಯವಿದೆ . ರೋಗದ ಕಣ್ಗಾವಲು ಮತ್ತು ಪ್ರತಿಕ್ರಿಯೆಯ ಕಾರ್ಯಗಳನ್ನು ನಿರ್ವಹಿಸುವುದು , ಆರೋಗ್ಯದ ಸ್ಥಿತಿಯ ಮೇಲ್ವಿಚಾರಣೆ ಮಾಡುವುದು , ಸಾರ್ವಜನಿಕರಿಗೆ ಮಾಹಿತಿ ನೀಡುವುದು ಮತ್ತು ಶಿಕ್ಷಣ ನೀಡುವುದರ ಜೊತೆಗೆ ಸಾರ್ವಜನಿಕ ಆರೋಗ್ಯ ಕ್ರಮಕ್ಕೆ ಪುರಾವೆಗಳನ್ನು ಒದಗಿಸುವ ಜವಾಬ್ದಾರಿಯನ್ನು ಇಂತಹ ಸಂಸ್ಥೆ ನಿರ್ವಹಿಸುತ್ತದೆ . ಇದನ್ನು ಪರಿಣಾಮಕಾರಿಯಾಗಿಸಲು , ಇತರ ಸಾರ್ವಜನಿಕ ಸಂಸ್ಥೆಗಳು ಮತ್ತು ನಾಗರಿಕರೊಂದಿಗೆ ಅನುಸರಣೆಯನ್ನು ಜಾರಿಗೊಳಿಸಲು ಈ ಸಂಸ್ಥೆಗೆ ಕಾನೂನುಬದ್ಧ ಅಧಿಕಾರ ನೀಡಬೇಕಾಗುತ್ತದೆ . ಇದು ಬಹಳ ಪ್ರಮುಖವಾದ್ದು . ಏಕೆಂದರೆ ಜನಸಮುದಾಯದ ಆರೋಗ್ಯದ ಮೇಲಿನ ಪರಿಣಾಮವನ್ನು ಸಾಧಿಸಲು ಹಲವಾರು ಅಂಶಗಳಿಗೆ ಅಂತರ - ವಲಯ ಕ್ರಮಗಳು ಬೇಕಾಗುತ್ತವೆ . ಸಾರ್ವಜನಿಕ ಆರೋಗ್ಯ ಕಾಯ್ದೆಯ ರೂಪದಲ್ಲಿ ಸಾರ್ವಜನಿಕ ಆರೋಗ್ಯವನ್ನು ಉತ್ತೇಜಿಸಲು ಕ್ರಮ ತೆಗೆದುಕೊಳ್ಳಲು ವಿಶೇಷವಾಗಿ “ ಸಾರ್ವಜನಿಕ ಆರೋಗ್ಯ ಕಿರಿಕಿರಿ ” ಯ ಸಂದರ್ಭಗಳಲ್ಲಿ ನಿರ್ದಿಷ್ಟ ಅಧಿಕಾರವನ್ನು ಏಜೆನ್ಸಿಗೆ ಸ್ಪಷ್ಟವಾಗಿ ನೀಡುತ್ತದೆ . ಉದಾಹರಣೆಗೆ , ಹಾನಿಕಾರಕ ತ್ಯಾಜ್ಯವನ್ನು ಅಸಂಬದ್ಧವಾಗಿ ವಿಲೇವಾರಿ ಮಾಡುವ ವೈದ್ಯಕೀಯ ಸಂಸ್ಥೆಗಳನ್ನು ಹಾಗೂ ನೀರು ನಿಂತು ಸೊಳ್ಳೆಗಳ ಸಂತಾನೋತ್ಪತ್ತಿಗೆ ಕಾರಣವಾಗುವ ವಸತಿ ಪ್ರದೇಶಗಳನ್ನು ಅವುಗಳಿಗಾಗಿ ಹೊಣೆಗಾರರನ್ನಾಗಿ ಮಾಡಬೇಕು . ಇಂತಹ ಚಟುವಟಿಕೆಗಳ ಪರಿಣಾಮ ಕೇವಲ ಒಬ್ಬರು ಅಥವಾ ಇಬ್ಬರು ವ್ಯಕ್ತಿಗಳ ಮೇಲೆ ಮಾತ್ರವಲ್ಲ ಹಲವಾರು ವ್ಯಕ್ತಿಗಳ ಆರೋಗ್ಯ ಮತ್ತು ಜೀವನವನ್ನೇ ಅಪಾಯಕ್ಕೆ ದೂಡುತ್ತದೆ .


    ಮೂರನೆಯದಾಗಿ , ಸಾಂಕ್ರಾಮಿಕ ರೋಗಶಾಸ್ತ್ರ , ಜೀವ ಸಂಖ್ಯಾಶಾಸ್ತ್ರ , ಜನಸಂಖ್ಯಾಶಾಸ್ತ್ರ ಮತ್ತು ಸಾಮಾಜಿಕ ಮತ್ತು ನಡವಳಿಕೆಯ ವಿಜ್ಞಾನಗಳಂತಹ ವಿಭಾಗಗಳಲ್ಲಿ ತರಬೇತಿ ಪಡೆದ ಅಧಿಕಾರಿಗಳೊಂದಿಗೆ ರಾಜ್ಯಗಳಲ್ಲಿ ಸಾರ್ವಜನಿಕ ಆರೋಗ್ಯ ಕೇಡರ್ ರೂಪಿಸುವುದು ಅತ್ಯಗತ್ಯವಾಗಿದೆ . ಸಾಧ್ಯವಾದರೆ , ಅಸ್ತಿತ್ವದಲ್ಲಿರುವ ಸಿಬ್ಬಂದಿಗೆ ಅಗತ್ಯವಾದ ಕೌಶಲ್ಯಗಳಲ್ಲಿ ತರಬೇತಿ ನೀಡುವ ಮೂಲಕವೇ ಅಂತಹ ಕೇಡರ್ ರಚಿಸಬಹುದು . ಇದರಿಂದಾಗಿ ಕನಿಷ್ಠ ಹೆಚ್ಚುವರಿ ಸಿಬ್ಬಂದಿ ಮಾತ್ರ ಅಗತ್ಯವಿರುತ್ತದೆ . ವಿವಿಧ ಉತ್ತಮ ಅಭ್ಯಾಸಗಳನ್ನು ಸೆಳೆಯುವ ಮಾದರಿ ಸಾರ್ವಜನಿಕ ಆರೋಗ್ಯ ಕೇಡರ್ ಅನ್ನು ಅಭಿವೃದ್ಧಿಪಡಿಸಲು ನೀತಿ ಆಯೋಗ ವ್ಯಾಪಕವಾದ ಪಾಲುದಾರರನ್ನು ಸಂಪರ್ಕಿಸಿದೆ . ಒಳ್ಳೆಯ ಸುದ್ದಿ ಏನೆಂದರೆ , 2022 ರ ವೇಳೆಗೆ ರಾಜ್ಯಗಳಲ್ಲಿ ಸಾರ್ವಜನಿಕ ಆರೋಗ್ಯ ನಿರ್ವಹಣಾ ಕೇಡರ್ ಸ್ಥಾಪಿಸಲು ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಮಂಡಳಿಯ (CCHFW) 13 ನೇ ಸಮ್ಮೇಳನವು ತೀರ್ಮಾನಿಸಿದೆ . CCHFW ಒಂದು ಉನ್ನತ ಸಲಹಾ ಸಂಸ್ಥೆಯಾಗಿದ್ದು , ಇದು ಆರೋಗ್ಯ ಸಂಬಂಧಿ ಕ್ಷೇತ್ರಗಳಲ್ಲಿ ವ್ಯಾಪಕವಾದ ನೀತಿ ಕ್ರಮಗಳನ್ನು ಶಿಫಾರಸು ಮಾಡುತ್ತದೆ .


    ನಾಲ್ಕನೆಯದಾಗಿ , ಜನರಲ್ಲಿ ಆರೋಗ್ಯಕರ ನಡವಳಿಕೆಗಳನ್ನು ಉತ್ತೇಜಿಸಲು ಮತ್ತು ಸಮುದಾಯಗಳಲ್ಲಿ ರೋಗ ಹರಡುವಿಕೆಯ ಆರಂಭಿಕ ಚಿಹ್ನೆಗಳನ್ನು ಗುರುತಿಸಲು ನಾವು ಮಾನ್ಯತೆ ಪಡೆದ ಸಾಮಾಜಿಕ ಆರೋಗ್ಯ ಕಾರ್ಯಕರ್ತರು (ASHA), ಸಹಾಯಕ ಶುಶ್ರೂಷಕಿಯರು (ANM) ಮತ್ತು ಬಹುಪಯೋಗಿ ಕೆಲಸಗಾರ (MPW) ರಂತಹ ಮುಂಚೂಣಿಯ ಕೆಲಸಗಾರರಿಗೆ ತರಬೇತಿ ನೀಡಬೇಕಾಗಿದೆ . ಆರೋಗ್ಯದ ಬಗ್ಗೆ ತಪ್ಪು ಮಾಹಿತಿ ಮತ್ತು ಆ ತಪ್ಪು ಮಾಹಿತಿಯು ವೇಗವಾಗಿ ಹರಡುವ ಜಗತ್ತಿನಲ್ಲಿ ನಾವು ವಾಸಿಸುತ್ತಿದ್ದೇವೆ ಎಂಬ ಅಂಶವನ್ನು ಗಮನಿಸಿದರೆ , ಜನರು ರೋಗಗಳು , ಅವುಗಳ ಲಕ್ಷಣಗಳು ಮತ್ತು ತಡೆಗಟ್ಟುವಿಕೆ ಮತ್ತು ಚಿಕಿತ್ಸೆಯ ಕಾರ್ಯವಿಧಾನಗಳ ಬಗ್ಗೆ ತಿಳಿದಿರುವುದನ್ನು ಖಚಿತಪಡಿಸಿಕೊಳ್ಳಲು ಸೂಕ್ತವಾದ ಮಾರ್ಗಗಳ ಅಗತ್ಯವಿದೆ . ರಾಷ್ಟ್ರೀಯ ವೈದ್ಯಕೀಯ ಆಯೋಗ ಕಾಯ್ದೆ , 2019 ರಲ್ಲಿ ಮಧ್ಯಮ ಮಟ್ಟದ ಸೇವಾ ಪೂರೈಕೆದಾರರ ಕೇಡರ್ ಅನ್ನು ರಚಿಸುವ ನಿಬಂಧನೆಗಳನ್ನು ಒಳಗೊಂಡಿದೆ . ಈ ಕೇಡರ್ ಗ್ರಾಮೀಣ ಪ್ರದೇಶಗಳಲ್ಲಿ ಅನಾರೋಗ್ಯದ ಆರಂಭಿಕ ಚಿಹ್ನೆಗಳಿಗಾಗಿ ಜನರನ್ನು ಪರೀಕ್ಷಿಸುವಲ್ಲಿ ಪ್ರಮುಖ ಪಾತ್ರ ವಹಿಸಬಹುದು .


    ಕೊನೆಯದಾಗಿ , ರೋಗದ ಕಣ್ಗಾವಲು ಮತ್ತು ಪ್ರತಿಕ್ರಿಯೆಯನ್ನು ಬಲಪಡಿಸಲು ಪ್ರಯತ್ನಿಸಬೇಕು . ನಿಯಮಿತ ಕಣ್ಗಾವಲು ವ್ಯವಸ್ಥೆಗಳ ಭಾಗವಾಗಿ ರೋಗ ವರದಿಯಲ್ಲಿ ಖಾಸಗಿ ವಲಯದ ಆರೋಗ್ಯ ಸಂಸ್ಥೆಗಳನ್ನು ಸಂಯೋಜಿಸುವ ಹಂತಗಳ ಜೊತೆಗೆ ಅಧಿಸೂಚಿತ ರೋಗಗಳ ಪಟ್ಟಿಯನ್ನು ವಿಸ್ತರಿಸುವ ಅಗತ್ಯವಿದೆ . ಮಾದರಿಗಳ ಪರೀಕ್ಷೆಗಾಗಿ ಹೆಚ್ಚಿನ ಸಂಖ್ಯೆಯ ಸುಸಜ್ಜಿತ ಪ್ರಯೋಗಾಲಯಗಳನ್ನು ಒಳಗೊಂಡಂತೆ ಕಣ್ಗಾವಲು ಮೂಲಸೌಕರ್ಯಗಳನ್ನು ಸಹ ಬಲಪಡಿಸುವ ಅಗತ್ಯವಿದೆ .


    ಲೇಖಕರು


    ಡಾ . ರಾಜೀವ್ ಕುಮಾರ್ ,


    ಉಪಾಧ್ಯಕ್ಷರು ನೀತಿ ಆಯೋಗ .


    ಊರ್ವಶಿ ಪ್ರಸಾದ್ ,


    ಸಾರ್ವಜನಿಕ ನೀತಿ ತಜ್ಞರು , ನೀತಿ ಆಯೋಗ .


    ಇಲ್ಲಿ ವ್ಯಕ್ತಪಡಿಸಿರುವ ನಿಲುವುಗಳು ವೈಯಕ್ತಿಕವಾದುವು .

    
    
    (Release ID: 1606943) Visitor Counter : 9