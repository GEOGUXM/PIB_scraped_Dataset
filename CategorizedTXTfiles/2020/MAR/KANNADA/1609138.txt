      PIB Headquarters

      ಕೊರೊನಾ: ಆಸ್ಪತ್ರೆಗಳಿಗೆ ಮತ್ತು ವೈದ್ಯಕೀಯ ಶಿಕ್ಷಣ ಸಂಸ್ಥೆಗಳಿಗೆ ಸಲಹೆ
      Posted On: 29 MAR 2020 8:28PM by PIB Bengaluru


    ಕೊರೊನಾ : ಆಸ್ಪತ್ರೆಗಳಿಗೆ ಮತ್ತು ವೈದ್ಯಕೀಯ ಶಿಕ್ಷಣ ಸಂಸ್ಥೆಗಳಿಗೆ ಸಲಹೆ


    COVID 19 ರ ಕಾರಣದಿಂದಾಗಿ ಉಂಟಾಗಬಹುದಾದ ರೋಗಿಗಳ ಮಹಾಪೂರಕ್ಕಾಗಿ ದೇಶದ ವೈದ್ಯಕೀಯ ಮೂಲಸೌಕರ್ಯವನ್ನು ಸಿದ್ಧಪಡಿಸುವ ಅಗತ್ಯವಿದೆ . ಈ ಸಂದರ್ಭದಲ್ಲಿ , ಈ ಕೆಳಗಿನ ಕ್ರಮಗಳನ್ನು ಮಾರ್ಚ್ 31, 2020 ರವರೆಗೆ ಪ್ರಸ್ತಾಪಿಸಲಾಗಿದೆ . ಪರಿಸ್ಥಿತಿಗೆ ಅನುಗುಣವಾಗಿ ಇವುಗಳನ್ನು ಪರಿಶೀಲಿಸಲಾಗುತ್ತದೆ .


    ಒಳಾಂಗಣ ಸೌಲಭ್ಯಗಳು :

     1. ಅನಿವಾರ್ಯವಲ್ಲದ ಶಸ್ತ್ರಚಿಕಿತ್ಸೆಗಳನ್ನು ಮುಂದೂಡಬೇಕು .
     2. ಪ್ರತಿ ಸಾರ್ವಜನಿಕ ಮತ್ತು ಖಾಸಗಿ ಆಸ್ಪತ್ರೆಯಲ್ಲಿ ಕೆಲವು ಹಾಸಿಗೆಗಳನ್ನು ಪ್ರತ್ಯೇಕಿಸಿ ಐಸೋಲೇಷನ್ ಸೌಲಭ್ಯಗಳನ್ನು ಸಿದ್ಧಪಡಿಸಬೇಕು .
     3. ಎಲ್ಲಾ ಆಸ್ಪತ್ರೆಗಳು ಮುಖಗವಸುಗಳು , ಕೈಗವಸುಗಳು ಮತ್ತು ವೈಯಕ್ತಿಕ ರಕ್ಷಣಾ ಸಾಧನಗಳು ಸೇರಿದಂತೆ ಹೆಚ್ಚುವರಿ ಸಂಪನ್ಮೂಲಗಳನ್ನು ಸಜ್ಜುಗೊಳಿಸಬೇಕು . ಯಾವುದೇ ನಿರೀಕ್ಷಿತ ತುರ್ತು ಪರಿಸ್ಥಿತಿಗಳನ್ನು ಎದುರಿಸಲು ಆರೋಗ್ಯ ಸಿಬ್ಬಂದಿಗೆ ತರಬೇತಿ ನೀಡಬೇಕು.
     4. ಪೂರ್ವ ಮತ್ತು ಪ್ಯಾರಾ ಕ್ಲಿನಿಕಲ್ ವಿಭಾಗಗಳು ಸೇರಿದಂತೆ ವಿವಿಧ ವಿಶೇಷತೆಗಳಲ್ಲಿರುವ ಎಲ್ಲಾ ವೈದ್ಯರು, ದಾದಿಯರು ಮತ್ತು ಸಹಾಯಕ ಸಿಬ್ಬಂದಿಯನ್ನು ಸಜ್ಜುಗೊಳಿಸಿ ಸೋಂಕು ತಡೆಗಟ್ಟುವಿಕೆ ಮತ್ತು ನಿಯಂತ್ರಣ ಅಭ್ಯಾಸಗಳಲ್ಲಿ ತರಬೇತಿ ನೀಡಬೇಕು.
     5. ಭವಿಷ್ಯದ ಅವಶ್ಯಕತೆಗಳಿಗಾಗಿ ಆಸ್ಪತ್ರೆಗಳು ಸಾಕಷ್ಟು ಸಂಖ್ಯೆಯ ವೆಂಟಿಲೇಟರ್‌ಗಳು ಮತ್ತು ಹೆಚ್ಚಿನ ಆಮ್ಲಜನಕದ ಹರಿವಿನ ಮುಖಗವಸುಗಳನ್ನು ಸಂಗ್ರಹಿಸಬೇಕು.
     6. ಎಲ್ಲಾ ಆಸ್ಪತ್ರೆಗಳು ವೆಂಟಿಲೇಟರ್ / ಐಸಿಯು ಆರೈಕೆಗಾಗಿ ಸಾಕಷ್ಟು ತರಬೇತಿ ಪಡೆದ ಮಾನವಶಕ್ತಿ ಮತ್ತು ಸಂಪನ್ಮೂಲವನ್ನು ಪೂಲ್‌ಗಳನ್ನು ಹೊಂದಿರುವುದನ್ನು ಖಚಿತಪಡಿಸಿಕೊಳ್ಳಬೇಕು.
     7. ಆಸ್ಪತ್ರೆಗಳು ಆರೋಗ್ಯ ಸ್ಥಿರವಾಗುತ್ತಿರುವ ರೋಗಿಗಳನ್ನು ಆದಷ್ಟು ಬೇಗನೆ ಬಿಡುಗಡೆ ಮಾಡಲಾಗಿದೆಯೆಂದು ಖಚಿತಪಡಿಸಿಕೊಳ್ಳಬಹುದು ಮತ್ತು ಹೊಸ ದಾಖಲಾತಿಗಳನ್ನು ( ಆರೋಗ್ಯ ಸ್ಥಿರವಾಗಿರುವ ರೋಗಿಗಳ ) ನಿರ್ಬಂಧಿಸಬಹುದು .
     8. ರೋಗಿಗಳ ಪರಿಚಾರಕರ ಸಂಖ್ಯೆಯನ್ನು ಕಟ್ಟುನಿಟ್ಟಾಗಿ ‘ ಒಬ್ಬರಿಗೆ ’ ಮಾತ್ರ ಸೀಮಿತಗೊಳಿಸಬೇಕು.

    ಐಇಸಿ ಚಟುವಟಿಕೆಗಳು :

     1. ರೋಗಿಗಳಿಗೆ ಕೆಮ್ಮುವಾಗ ಮಾಡಬೇಕಾದ ಮತ್ತು ಮಾಡಬಾರದವುಗಳ ಬಗ್ಗೆ ಮುಖಗವಸುಗಳ ಸರಿಯಾದ ಬಳಕೆ ; ಮತ್ತು ವೈಯಕ್ತಿಕ ನೈರ್ಮಲ್ಯದ ಬಗ್ಗೆ ಅರಿವು ಮೂಡಿಸಬೇಕು . COVID 19 ಕ್ಕೆ ಸಂಬಂಧಿಸಿದಂತೆ ಮಾಡಬೇಕಾದ ಮತ್ತು ಮಾಡಬಾರದವುಗಳ ಬಗ್ಗೆ ರೋಗಿಗಳಲ್ಲಿ ಜಾಗೃತಿ ಹೆಚ್ಚಿಸಲು ಆಸ್ಪತ್ರೆಗಳು ಪೋಸ್ಟರ್ ಇತ್ಯಾದಿಗಳನ್ನು ಹಾಕಬೇಕು .
     2. ಕೊರೋನಾ ವೈರಸ್ ರೋಗಿಗಳಿಗೆ ಅಥವಾ ಅಂತಹ ರೋಗಿಗಳು ದಾಖಲಾಗುವ ಸೌಲಭ್ಯಗಳಿಗೆ ಯಾವುದೇ ರೀತಿಯ ಕಳಂಕವನ್ನು ಹಚ್ಚುವುದರ ವಿರುದ್ಧ ರೋಗಿಗಳಿಗೆ ಸಲಹೆ ನೀಡಬೇಕು . COVID 19 ರೊಂದಿಗೆ ಹೋರಾಡುವ ಖಚಿತವಾದ ಮಾರ್ಗವೆಂದರೆ ರೋಗಲಕ್ಷಣಗಳನ್ನು ತ್ವರಿತವಾಗಿ ಬಹಿರಂಗಪಡಿಸುವುದು ಮತ್ತು ಸಲಹೆ ನೀಡಿದರೆ ಪರೀಕ್ಷೆಗೆ ಒಳಗಾಗುವುದು ಎಂದು ಅವರಿಗೆ ಅರಿವು ಮೂಡಿಸಬೇಕು .

    ಆಡಳಿತಾತ್ಮಕ :


    11. ಎಲ್ಲಾ ಆಸ್ಪತ್ರೆಗಳು 2020 ರ ಮಾರ್ಚ್ 22 ರ ಭಾನುವಾರದಂದು ಸಿದ್ಧತೆಯ ಡ್ರಿಲ್ ನಡೆಸಬೇಕು . ಈ ಡ್ರಿಲ್ ‌ ನ ಮಾರ್ಗಸೂಚಿಗಳು ಆರೋಗ್ಯ ಸಚಿವಾಲಯದ ವೆಬ್ ‌ ಸೈಟ್ ‌ ನಲ್ಲಿ ಲಭ್ಯವಾಗಲಿವೆ .


    12. ವಿವಿಧ ನಿಯಂತ್ರಕರು ಮತ್ತು ಮಾನ್ಯತಾ ಏಜೆನ್ಸಿಗಳು ಆಸ್ಪತ್ರೆಗಳ ಅನಿವಾರ್ಯವಲ್ಲದ ಲೆಕ್ಕಪರಿಶೋಧನೆಯನ್ನು ಮುಂದೂಡಬಹುದು .


    13. ಎಲ್ಲಾ ಆಸ್ಪತ್ರೆಗಳು ರೋಗಿಗಳಿಗೆ ಚಿಕಿತ್ಸೆ ನೀಡುವಾಗ ಸೋಂಕಿಗೊಳಗಾಗುವ ಯಾವುದೇ ವೈದ್ಯಕೀಯ ಸಿಬ್ಬಂದಿಗೆ ಉಚಿತವಾಗಿ ಚಿಕಿತ್ಸೆಯನ್ನು ಒದಗಿಸಬೇಕು.


    14. ಯಾವುದೇ ಶಂಕಿತ COVID 19 ರೋಗಿಯನ್ನು ಯಾವುದೇ ಆಸ್ಪತ್ರೆಯಿಂದ ದೂರವಿಡಬಾರದು ಮತ್ತು ಅಂತಹ ಯಾವುದೇ ರೋಗಿಯ ದಾಖಲಾತಿಯನ್ನು ತಕ್ಷಣವೇ ಎನ್ ‌ ಸಿಡಿಸಿ ಅಥವಾ ಐಡಿಎಸ್ ‌ ಪಿಗೆ ತಿಳಿಸಬೇಕು .


    15. ಅದೇ ರೀತಿ , ಎಲ್ಲಾ ನ್ಯುಮೋನಿಯಾ ರೋಗಿಗಳ ಬಗ್ಗೆ ಎನ್ ‌ ಸಿಡಿಸಿ ಅಥವಾ ಐಡಿಎಸ್ ‌ ಪಿಗೆ ತಿಳಿಸಬೇಕು . ಆಗ ಅವರನ್ನು COVID 19 ಪರೀಕ್ಷೆಗೊಳಪಡಿಸಬಹುದು.


    16. ಆಸ್ಪತ್ರೆಗಳು ತಮ್ಮ ಆವರಣದಲ್ಲಿ ಸಾಮಾಜಿಕ ಅಂತರವನ್ನು ಖಚಿತಪಡಿಸಿಕೊಳ್ಳಬೇಕು .


    17. ನಡೆಯುತ್ತಿರುವ ಎಲ್ಲಾ ಪರೀಕ್ಷೆಗಳನ್ನು 31.03.2020 ರ ನಂತರ ಮರುಹೊಂದಿಸಬಹುದು .


    18. ಎಲ್ಲಾ ಮೌಲ್ಯಮಾಪನ ಕಾರ್ಯಗಳನ್ನು 31.03.2020 ರ ನಂತರ ಮರುಹೊಂದಿಸಬಹುದು .


    19. ಎಲ್ಲಾ ಶಿಕ್ಷಣ ಸಂಸ್ಥೆಗಳು ಮತ್ತು ಪರೀಕ್ಷಾ ಮಂಡಳಿಗಳು ವಿದ್ಯಾರ್ಥಿಗಳು ಮತ್ತು ಶಿಕ್ಷಕರೊಂದಿಗೆ ಎಲೆಕ್ಟ್ರಾನಿಕ್ ವಿಧಾನಗಳ ಮೂಲಕ ನಿಯಮಿತವಾಗಿ ಸಂಪರ್ಕದಲ್ಲಿರಲು ಮತ್ತು ವಿದ್ಯಾರ್ಥಿಗಳಿಗೆ , ಶಿಕ್ಷಕರಿಗೆ ಮತ್ತು ಪೋಷಕರಲ್ಲಿ ಯಾವುದೇ ಆತಂಕ ಉಂಟಾಗದಂತೆ ಸಂಪೂರ್ಣ ಮಾಹಿತಿ ನೀಡುವಂತೆ ಕೋರಲಾಗಿದೆ .


    20. ವಿದ್ಯಾರ್ಥಿಗಳು ಮಾಹಿತಿ ಪಡೆಯಲು ಅವರಿಗೆ ಹೆಲ್ಪ್ ಲೈನ್ / ಇ - ಮೇಲ್ ತಿಳಿಸಲು ಸಂಸ್ಥೆಗಳಿಗೆ ಕೋರಲಾಗಿದೆ .


    21. ಆಸ್ಪತ್ರೆಗಳ ಸುತ್ತಮುತ್ತಲಿನ ಎಲ್ಲಾ ಅನಧಿಕೃತ / ಅಧಿಕೃತ ಅಂಗಡಿಗಳು ( ಔಷಧಾಲಯಗಳನ್ನು ಹೊರತುಪಡಿಸಿ ) ಮತ್ತು ಹೋಟೆಲ್ ಗಳನ್ನು ಕಡ್ಡಾಯವಾಗಿ ಮುಚ್ಚಬೇಕು .


    22. ಎಲ್ಲಾ ರೀತಿಯ ರಜೆಗಳನ್ನು ( ತುರ್ತು ಮತ್ತು ಅನಿವಾರ್ಯ ಸಂದರ್ಭಗಳನ್ನು ಹೊರತುಪಡಿಸಿ ) ತಕ್ಷಣ ರದ್ದುಗೊಳಿಸಬಹುದು .


    ಹೊರ ರೋಗಿ ವಿಭಾಗ


    23. ಒಪಿಡಿಯನ್ನು ತಪ್ಪಿಸಲು ಅಥವಾ ಮುಂದೂಡಲು, ಸಾಧ್ಯವಾದರೆ ವಾಡಿಕೆಯ ಭೇಟಿಗಾಗಿ ಬರದಂತೆ ಎಲ್ಲಾ ರೋಗಿಗಳಿಗೆ ಸೂಚಿಸಬಹುದು.


    24.ಒಪಿಡಿಗಳಲ್ಲಿ ಜ್ವರದಂತಹ ರೋಗಲಕ್ಷಣ ಹೊಂದಿದ ರೋಗಿಗಳನ್ನು ಇತರ ರೋಗಿಗಳಿಂದ ಪ್ರತ್ಯೇಕವಾಗಿ ತಪಾಸಣೆ ಮಾಡಬೇಕು.


    25.ದೀರ್ಘಕಾಲದ ಕಾಯಿಲೆಗಳು ಮತ್ತು ಸಣ್ಣ ಕಾಯಿಲೆಗಳಿಂದ ಬಳಲುತ್ತಿರುವ ರೋಗಿಗಳು ತೃತೀಯ ಆರೈಕೆ ಕೇಂದ್ರಗಳಿಗೆ ಬರುವ ಬದಲು ಪ್ರಾಥಮಿಕ/ದ್ವಿತೀಯಕ ಆರೈಕೆ ಸೌಲಭ್ಯಗಳ ಒಪಿಡಿಗಳನ್ನು ಬಳಸುವಂತೆ ಸೂಚಿಸಬಹುದು.


    26.ಭಾರತೀಯ ರೆಡ್‌ಕ್ರಾಸ್/ಎನ್‌ಡಿಆರ್‌ಎಫ್ ಸ್ವಯಂಸೇವಕರನ್ನು ತೊಡಗಿಸಿಕೊಳ್ಳುವ ಮೂಲಕ ಫಾರ್ಮಸಿ ಕೌಂಟರ್‌ಗಳನ್ನು ಹೆಚ್ಚಿಸಬಹುದು ಮತ್ತು ಸರತಿ ಸಾಲಿನ ನಿರ್ವಹಣೆ ಮಾಡಬಹುದು.

    
    
    (Release ID: 1609138) Visitor Counter : 32
    
    
    
    
    

2.