      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      ಎಂ.ಎಚ್.ಆರ್.ಡಿ. ವ್ಯಾಪ್ತಿಯ ಯು.ಜಿ.ಸಿ., ಎ.ಐ.ಸಿ.ಟಿ.ಇ., ಎನ್.ಟಿ.ಎ.,ಎನ್.ಐ.ಒ.ಎಸ್. ಎನ್.ಐ.ಒ.ಎಸ್., ಸಿ.ಬಿ.ಎಸ್.ಇ. , ಎನ್.ಸಿ.ಟಿ.ಇ. ಮತ್ತು ಎಲ್ಲಾ ಸ್ವಾಯತ್ತ ಸಂಸ್ಥೆಗಳಿಗೆ ನೊವೆಲ್ ಕೊರೋನಾವೈರಸ್ (ಕೋವಿಡ್ -19) ಬಾಧೆಯ ಹಿನ್ನೆಲೆಯಲ್ಲಿ ಮುಂಜಾಗರೂಕತಾ ಕ್ರಮವಾಗಿ ಎಲ್ಲಾ ಪರೀಕ್ಷೆಗಳನ್ನು 2020 ರ ಮಾರ್ಚ್ 31 ರವರೆಗೆ ಮುಂದೂಡಲು ನಿರ್ದೇಶನ
      Posted On: 18 MAR 2020 11:30PM by PIB Bengaluru


    ಎಂ . ಎಚ್ . ಆರ್ . ಡಿ . ವ್ಯಾಪ್ತಿ ಯ ಯು . ಜಿ . ಸಿ . , ಎ . ಐ . ಸಿ . ಟಿ . ಇ . , ಎನ್ . ಟಿ . ಎ . , ಎನ್ . ಐ . ಒ . ಎಸ್ . ಎನ್ . ಐ . ಒ . ಎಸ್ . , ಸಿ . ಬಿ . ಎಸ್ . ಇ . , ಎನ್ . ಸಿ . ಟಿ . ಇ . ಮತ್ತು ಎಲ್ಲಾ ಸ್ವಾಯತ್ತ ಸಂಸ್ಥೆಗಳಿಗೆ ನೊವೆಲ್ ಕೊರೋನಾವೈರಸ್ ( ಕೋವಿಡ್ - 19) ಬಾಧೆಯ ಹಿನ್ನೆಲೆಯಲ್ಲಿ ಮುಂಜಾಗರೂಕತಾ ಕ್ರಮವಾಗಿ ಎಲ್ಲಾ ಪರೀಕ್ಷೆಗಳನ್ನು 2020 ರ ಮಾರ್ಚ್ 31 ರವರೆಗೆ ಮುಂದೂಡಲು ನಿರ್ದೇಶನ

    ಶೈಕ್ಷಣಿಕ ಕ್ಯಾಲೆಂಡರ್ ( ವೇಳಾಪಟ್ಟಿ ) ನಿರ್ವಹಣೆಯ ಜೊತೆಗೆ ವಿದ್ಯಾರ್ಥಿಗಳ ಸುರಕ್ಷೆ ಖಾತ್ರಿಪಡಿಸಲು ಎಂ . ಎಚ್ . ಆರ್ . ಡಿ . ಯು ಎಲ್ಲಾ ಕ್ರಮಗಳನ್ನು ಕೈಗೊಳ್ಳುತ್ತದೆ . ಎಲ್ಲಾ ವಿದ್ಯಾರ್ಥಿಗಳಿಗೆ , ಶಿಕ್ಷಕರಿಗೆ , ಮತ್ತು ಪೋಷಕರಿಗೆ ಭೀತಿ ಬೇಡ ಎಂದು ಮನವಿ ಮಾಡಿಕೊಳ್ಳುತ್ತೇನೆ - ಶ್ರೀ ರಮೇಶ್ ಪೋಖ್ರಿಯಾಲ್ ’ ನಿಶಾಂಕ್ ’


    ಎಚ್ . ಆರ್ . ಡಿ ಸಚಿವಾಲಯವು ತನ್ನ ವ್ಯಾಪ್ತಿಗೆ ಬರುವ ಯು . ಜಿ . ಸಿ , ಎ . ಐ . ಸಿ . ಟಿ . ಇ . , ಎನ್ . ಟಿ . ಎ . , ಎನ್ . ಐ . ಒ . ಎಸ್ . , ಸಿ . ಬಿ . ಎಸ್ . ಇ . , ಎನ್ . ಸಿ . ಟಿ . ಇ ಮತ್ತು ಎಲ್ಲಾ ಸ್ವಾಯತ್ತ ಸಂಸ್ಥೆಗಳಿಗೆ ನೊವೆಲ್ಲಾ ಕೊರೋನಾವೈರಸ್ ( ಕೋವಿಡ್ - 19) ಭೀತಿ ಹಿನ್ನೆಲೆಯಲ್ಲಿ ಮುಂಜಾಗರೂಕತಾ ಕ್ರಮವಾಗಿ 2020 ರ ಮಾರ್ಚ್ 31 ರವರೆಗೆ ಎಲ್ಲಾ ಪರೀಕ್ಷೆಗಳನ್ನು ಮುಂದೂಡುವಂತೆ ನಿರ್ದೇಶನಗಳನ್ನು ನೀಡಿದೆ . ವಿವಿಧ ಪರೀಕ್ಷೆಗಳಿಗೆ ಹಾಜರಾಗುವ ವಿದ್ಯಾರ್ಥಿಗಳ ಸುರಕ್ಷೆ ಮತ್ತು ಭದ್ರತೆಯನ್ನು ಖಾತ್ರಿಪಡಿಸಲು ಮತ್ತು ಅವರ ಶಿಕ್ಷಕರ ಹಾಗು ಪೋಷಕರ ಸುರಕ್ಷೆಗಾಗಿ ಈ ಕ್ರಮಗಳನ್ನು ಕೈಗೊಳ್ಳಲಾಗಿದೆ .


    ಆದುದರಿಂದ ಎಂ . ಎಚ್ . ಆರ್ . ಡಿ . ಅಡಿಯಲ್ಲಿ ಕಾರ್ಯನಿರ್ವಹಿಸುವ ಎಲ್ಲಾ ಶಿಕ್ಷಣ ಸಂಸ್ಥೆಗಳು ಮತ್ತು ಪರೀಕ್ಷಾ ಮಂಡಳಿಗಳು ಈ ಕೆಳಗಿನ ಮುಂಜಾಗರೂಕತಾ ಕ್ರಮಗಳನ್ನು ಕೈಗೊಳ್ಳಬೇಕಾಗಿರುತ್ತದೆ .


    1. ಈಗ ನಡೆಯುತ್ತಿರುವ ಎಲ್ಲಾ ಪರೀಕ್ಷೆಗಳನ್ನು 2020 ರ ಮಾರ್ಚ್ 31 ರ ಬಳಿಕ ನಡೆಸಬಹುದು . ಇದು ಸಿ . ಬಿ . ಎಸ್ . ಇ . , ಎನ್ . ಐ . ಒ . ಎಸ್ . ಸಹಿತ ವಿಶ್ವವಿದ್ಯಾಲಯದ ಪರೀಕ್ಷೆಗಳಿಗೂ ಅನ್ವಯಿಸುತ್ತದೆ .


    2. ಎಲ್ಲಾ ಮೌಲ್ಯಮಾಪನ ಕಾರ್ಯಗಳನ್ನು ಮಾರ್ಚ್ 31 ರ ಬಳಿಕ ಮರುವೇಳಾಪಟ್ಟಿ ಮೂಲಕ ನಿಗದಿ ಮಾಡಬಹುದು . ಇದು ಸಿ . ಬಿ . ಎಸ್ . ಇ . , ಎನ್ . ಐ . ಒ . ಎಸ್ . ಸಹಿತ ವಿಶ್ವವಿದ್ಯಾಲಯದ ಪರೀಕ್ಷೆಗಳಿಗೂ ಅನ್ವಯಿಸುತ್ತದೆ .


    3. ಜೆ . ಇ . ಇ . ಮುಖ್ಯ ಪರೀಕ್ಷೆಗಾಗಿ ಪರೀಕ್ಷಾರ್ಥಿಗಳು ಬೇರೆ ಬೇರೆ ಪಟ್ಟಣಗಳಿಗೆ ತೆರಳಬೇಕಾಗುವುದರಿಂದ ಆ ದಿನಾಂಕಗಳು ಮರುವೇಳಾಪಟ್ಟಿ ನಿಗದಿ ಮಾಡಿದ ಸಿ . ಬಿ . ಎಸ್ . ಇ ಮತ್ತು ಇತರ ಪರೀಕ್ಷಾ ಮಂಡಳಿಗಳ ಪರೀಕ್ಷೆಯ ಜೊತೆ ಹೊಂದಾಣಿಕೆಯಾಗಬೇಕಾಗಿರುವುದರಿಂದ ಜೆ . ಇ . ಇ . ಯ ಹೊಸ ದಿನಾಂಕಗಳನ್ನು ಪರಿಸ್ಥಿತಿಯ ಮರುಮೌಲ್ಯಮಾಪನ ಬಳಿಕ ಮಾರ್ಚ್ 31 ರ ನಂತರ ಘೋಷಿಸಲಾಗುವುದು .


    ಎಲ್ಲಾ ಶಿಕ್ಷಣ ಸಂಸ್ಥೆಗಳು ಮತ್ತು ಪರೀಕ್ಷಾ ಮಂಡಳಿಗಳು ವಿದ್ಯಾರ್ಥಿಗಳ ಮತ್ತು ಶಿಕ್ಷಕರ ಜೊತೆ ಇಲೆಕ್ಟಾನಿಕ್ ಮಾಧ್ಯಮದ ಮೂಲಕ ನಿಯಮಿತ ಸಂಪರ್ಕ ಇಟ್ಟುಕೊಳ್ಳುವಂತೆ ಕೋರಲಾಗಿದೆ ಮತ್ತು ವಿದ್ಯಾರ್ಥಿಗಳಲ್ಲಿ , ಶಿಕ್ಷಕರಲ್ಲಿ ಹಾಗು ಪೋಷಕರಲ್ಲಿ ಆತಂಕಕ್ಕೆ ಅವಕಾಶವಾಗದಂತೆ ಅವರಿಗೆ ಪೂರ್ಣ ಪ್ರಮಾಣದ ಮಾಹಿತಿ ಒದಗಿಸುತ್ತಿರುವಂತೆಯೂ ಕೋರಲಾಗಿದೆ .


    ವಿದ್ಯಾರ್ಥಿಗಳಿಗೆ ಅವರ ಸಂಶಯಗಳನ್ನು ನಿವಾರಿಸಿಕೊಳ್ಳಲು ಅನುಕೂಲವಾಗುವಂತೆ ಎಲ್ಲಾ ಸಂಸ್ಥೆಗಳೂ ಸಹಾಯವಾಣಿ ಸಂಖ್ಯೆಗಳನ್ನು / ಇ - ಮೇ ಲ್ ಗಳನ್ನು ಪ್ರಕಟಿಸುವಂತೆ ಕೋರಲಾಗಿದೆ .


    ***

    
    
    (Release ID: 1607060) Visitor Counter : 26
    
    
      Read this release in: English , Urdu , Hindi , Bengali , Punjabi , Tamil