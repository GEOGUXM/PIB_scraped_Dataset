      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಆರೋಗ್ಯ ಕ್ಷೇತ್ರದ ಸಹಕಾರಕ್ಕಾಗಿ ಭಾರತ ಮತ್ತು ಕೋಟ್ ಡಿ’ಐವರಿ ನಡುವೆ ಒಪ್ಪಂದಕ್ಕೆ ಸಂಪುಟದ ಅನುಮೋದನೆ
      Posted On: 04 MAR 2020 4:16PM by PIB Bengaluru


    ಆರೋಗ್ಯ ಕ್ಷೇತ್ರದ ಸಹಕಾರಕ್ಕಾಗಿ ಭಾರತ ಮತ್ತು ಕೋಟ್ ಡಿ ’ಐವರಿ ನಡುವೆ ಒಪ್ಪಂದಕ್ಕೆ ಸಂಪುಟದ ಅನುಮೋದನೆ


    ಆರೋಗ್ಯ ಕ್ಷೇತ್ರದಲ್ಲಿನ ಸಹಕಾರ ಕುರಿತಂತೆ ಭಾರತ ಗಣರಾಜ್ಯದ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ಮತ್ತು ಕೋಟ್ ಡಿ ' ಐವರಿ ಗಣರಾಜ್ಯದ ಆರೋಗ್ಯ ಮತ್ತು ಸಾರ್ವಜನಿಕ ನೈರ್ಮಲ್ಯ ಸಚಿವಾಲಯದ ನಡುವಿನ ತಿಳಿವಳಿಕೆ ಒಪ್ಪಂದಕ್ಕೆ ಕೇಂದ್ರ ಸಚಿವ ಸಂಪುಟ ತನ್ನ ಅನುಮೋದನೆ ನೀಡಿದೆ.


    ಈ ತಿಳಿವಳಿಕೆ ಒಪ್ಪಂದವು ಈ ಕೆಳಕಂಡ ಕ್ಷೇತ್ರಗಳ ಸಹಕಾರವನ್ನು ಒಳಗೊಂಡಿರುತ್ತದೆ :


    1. ಮುಂದುವರಿದ ವೈದ್ಯಕೀಯ ತಂತ್ರಜ್ಞಾನ , ಪರಮಾಣು ಔಷಧ , ಮೂತ್ರಪಿಂಡ ಕಸಿ , ಹೃದಯ ಶಸ್ತ್ರಚಿಕಿತ್ಸೆ , ಮೂತ್ರಪಿಂಡ ಶಾಸ್ತ್ರ , ಹಿಮೋ ಡಯಾಲಿಸಿಸ್ ಮತ್ತು ವೈದ್ಯಕೀಯ ಸಂಶೋಧನಾ ಕ್ಷೇತ್ರದಲ್ಲಿ ವೈದ್ಯರು , ಅಧಿಕಾರಿಗಳು , ಇತರ ಆರೋಗ್ಯ ವೃತ್ತಿಪರರು ಮತ್ತು ತಜ್ಞರ ವಿನಿಮಯ ಮತ್ತು ತರಬೇತಿ ;


    2. ಔಷಧ ಮತ್ತು ಔಷಧೀಯ ಉತ್ಪನ್ನಗಳ ನಿಯಂತ್ರಣ ;


    3. ಮಾನವ ಸಂಪನ್ಮೂಲ ಅಭಿವೃದ್ಧಿ ಮತ್ತು ಆರೋಗ್ಯ ಆರೈಕೆ ಸೌಲಭ್ಯಗಳ ಸ್ಥಾಪನೆಗೆ ನೆರವು ;


    4. ವೈದ್ಯಕೀಯ ಮತ್ತು ಆರೋಗ್ಯ ಸಂಶೋಧನೆ ಅಭಿವೃದ್ಧಿ ;


    5. ವೈದ್ಯಕೀಯವಾಗಿ ಸ್ಥಳಾಂತರ ಸೇರಿದಂತೆ ಆರೋಗ್ಯ ಆರೈಕೆ ಮತ್ತು ಸಾರ್ವಜನಿಕ ಆರೋಗ್ಯ ಸೇವೆಗಳ ನಿರ್ವಹಣೆ ;


    6. ಜನೌಷಧ ಮತ್ತು ಅತ್ಯಗತ್ಯ ಔಷಧಗಳ ದಾಸ್ತಾನು ಮತ್ತು ಔಷಧ ಪೂರೈಕೆಗೆ ನೆರವು ;


    7. ಎಚ್.ಐ.ವಿ / ಏಡ್ಸ್ ಕ್ಷೇತ್ರಗಳಲ್ಲಿ ಸಹಯೋಗ ಮತ್ತು ಸಂಶೋಧನೆ ;


    8. ಸಾಂಕ್ರಾಮಿಕ ರೋಗಗಳ ನಿಗಾ ತಂತ್ರಗಳು ಮತ್ತು ತಂತ್ರಗಳ ಅಭಿವೃದ್ಧಿ ಮತ್ತು ಸುಧಾರಣೆ ;


    9. ಪ್ರಾಥಮಿಕ ಆರೋಗ್ಯ ಸೇವೆಗಳಲ್ಲಿನ ಉತ್ತಮ ರೂಢಿಗಳ ವಿನಿಮಯ ;


    10. ಆಸ್ಪತ್ರೆಗಳು ಮತ್ತು ಸಮುದಾಯ ಆರೋಗ್ಯ ಕೇಂದ್ರಗಳ ನಿರ್ವಹಣೆಯ ಜ್ಞಾನದ ವಿನಿಮಯ ;


    11. ಸಾರ್ವಜನಿಕ ಆರೋಗ್ಯಕ್ಕೆ ಉತ್ತೇಜನ ಮತ್ತು ವೈದ್ಯಕೀಯ ತ್ಯಾಜ್ಯ ನಿರ್ವಹಣೆ ಅನುಭವದ ವಿನಿಮಯ ;


    12. ಆರೋಗ್ಯದ ಉತ್ತೇಜನ ಮತ್ತು ರೋಗ ತಡೆ ;


    13. ಸಾಂಕ್ರಾಮಿಕವಲ್ಲದ ರೋಗಗಳು ;


    14. ವೃತ್ತಿ ಸಂಬಂಧಿ ಮತ್ತು ಪರಿಸರಾತ್ಮಕ ಆರೋಗ್ಯ ;


    15. ವೈದ್ಯಕೀಯ ಸಂಶೋಧನೆ ; ಮತ್ತು


    16. ಪರಸ್ಪರರು ಸಮ್ಮತಿಸುವ ಇತರ ಯಾವುದೇ ಕ್ಷೇತ್ರದ ಸಹಕಾರ


    ಸಹಕಾರದ ವಿವರಗಳನ್ನು ಇನ್ನಷ್ಟು ವಿಸ್ತರಿಸಲು ಮತ್ತು ಈ ತಿಳಿವಳಿಕೆ ಪತ್ರದ ಅನುಷ್ಠಾನದ ಮೇಲ್ವಿಚಾರಣೆಗೆ ಕಾರ್ಯ ಪಡೆಯನ್ನು ರಚಿಸಲಾಗುವುದು.


    ****

    
    
    (Release ID: 1605221) Visitor Counter : 10
    
    
      Read this release in: English , Urdu , Hindi , Tamil , Telugu