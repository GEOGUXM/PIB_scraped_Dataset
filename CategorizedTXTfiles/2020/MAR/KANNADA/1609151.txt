      PIB Headquarters

      SARS-COV-2 ಸೋಂಕಿನ ರೋಗನಿರೋಧಕತೆಯಾಗಿ ಹೈಡ್ರಾಕ್ಸಿಕ್ಲೋರೋಕ್ವಿನ್ ಬಳಕೆಗೆ ಸಲಹೆಗಳು
      Posted On: 29 MAR 2020 9:04PM by PIB Bengaluru


    SARS-COV-2 ಸೋಂಕಿನ ರೋಗನಿರೋಧಕತೆಯಾಗಿ ಹೈಡ್ರಾಕ್ಸಿಕ್ಲೋರೋಕ್ವಿನ್ ಬಳಕೆಗೆ ಸಲಹೆಗಳು


    ಭಾರತೀಯ ವೈದ್ಯಕೀಯ ಸಂಶೋಧನಾ ಮಂಡಳಿಯು ರಚಿಸಿದ COVID-19 ರಾಷ್ಟ್ರೀಯ ಕಾರ್ಯಪಡೆಯು , ಹೆಚ್ಚಿನ ಅಪಾಯವಿರುವ ವ್ಯಕ್ತಿಗಳಿಗೆ SARS-COV-2 ಸೋಂಕಿನ ರೋಗನಿರೋಧಕಕ್ಕೆ ಹೈಡ್ರಾಕ್ಸಿ-ಕ್ಲೋರೊಕ್ವಿನ್ ಅನ್ನು ಬಳಸಲು ಶಿಫಾರಸು ಮಾಡಿದೆ.


    ಅನುಬಂಧದ ನಕಲನ್ನು ಲಗತ್ತಿಸಲಲಾಗಿದೆ


    ಕೆಳಗಿನ ಹೆಚ್ಚಿನ ಅಪಾಯವಿರುವ ವ್ಯಕ್ತಿಗಳನ್ನು ಕೀಮೋಪ್ರೊಫಿಲ್ಯಾಕ್ಸಿಸ್ ಅಡಿಯಲ್ಲಿ ಹೈಡ್ರಾಕ್ಸಿ ಕ್ಲೋರೊಕ್ವಿನ್‌ನೊಂದಿಗೆ ಇರಿಸಲು ಸಲಹೆ ಮಾಡಲಾಗಿದೆ.

      * COVID-19 ನ ಶಂಕಿತ ಅಥವಾ ದೃಢಪಡಿಸಿದ ಪ್ರಕರಣಗಳ ಆರೈಕೆಯಲ್ಲಿ ತೊಡಗಿರುವ ಯಾವುದೇ ರೋಗಲಕ್ಷಣರಹಿತ ಆರೋಗ್ಯ ಕಾರ್ಯಕರ್ತರು
      * ಪ್ರಯೋಗಾಲಯ ದೃಢಪಡಿಸಿದ ಪ್ರಕರಣಗಳ ರೋಗಲಕ್ಷಣ ರಹಿತ ಕುಟುಂಬದ ಸಂಪರ್ಕಗಳು

    ತುರ್ತು ಸಂದರ್ಭಗಳಲ್ಲಿ ನಿರ್ಬಂಧಿತ ಬಳಕೆಗಾಗಿ ರಾಷ್ಟ್ರೀಯ ಕಾರ್ಯಪಡೆ ಶಿಫಾರಸು ಮಾಡಿದ ಪ್ರೋಟೋಕೋಲ್ ಅನ್ನು ಭಾರತದ ಡ್ರಗ್ ಕಂಟ್ರೋಲರ್ ಜನರಲ್ ಅವರು ಅನುಮೋದಿಸಿದ್ದಾರೆ .


    ಮೇಲಿನ ಶಿಫಾರಸುಗಳನ್ನು ಅನುಸರಿಸುವಾಗ , ರಾಜ್ಯಗಳು ಈ ಕೆಳಗಿನ ಅಂಶಗಳನ್ನು ಗಮನಿಸಬೇಕು.

     1. ಆರೋಗ್ಯ ಕಾರ್ಯಕರ್ತರನ್ನು ಕೀಮೋಪ್ರೊಫಿಲ್ಯಾಕ್ಸಿಸ್ ಅಡಿಯಲ್ಲಿ ಇಡುವುದರಿಂದ ಅವರಲ್ಲಿ ಸುಳ್ಳು ಭದ್ರತೆಯ ಭಾವನೆ ಮೂಡಬಾರದು. ಅವರು ಕೈಗಳನ್ನು ಆಗಾಗ್ಗೆ ತೊಳೆಯುವುದು, ಉಸಿರಾಟದ ಶಿಷ್ಟಾಚಾರಗಳು, ಕನಿಷ್ಠ 1 ಮೀ ಅಂತರವನ್ನು ಕಾಯ್ದುಕೊಳ್ಳುವುದು ಮತ್ತು ವೈಯಕ್ತಿಕ ರಕ್ಷಣಾ ಉಪಕರಣಗಳ ಬಳಕೆ (ಅನ್ವಯವಾಗುವಲ್ಲೆಲ್ಲಾ) ಮಾಡುವುದೂ ಸೇರಿದಂತೆ ನಿಗದಿತ ಸಾರ್ವಜನಿಕ ಆರೋಗ್ಯ ಕ್ರಮಗಳನ್ನು ಪಾಲಿಸಬೇಕು.
     2. ಅವರು ತಮ್ಮ ಆರೋಗ್ಯವನ್ನು ಸ್ವಯಂ ಮೇಲ್ವಿಚಾರಣೆ ಮಾಡಿಕೊಳ್ಳಬೇಕು ಮತ್ತು ರೋಗಲಕ್ಷಣಗಳು ಗೋಚರಿಸಿದರೆ ಕೂಡಲೇ ಆರೋಗ್ಯ ಪ್ರಾಧಿಕಾರಿಗಳಿಗೆ ವರದಿ ಮಾಡಬೇಕು
     3. ಕೀಮೋ ರೋಗನಿರೋಧಕತೆಯ ಅಡಿಯಲ್ಲಿ ಇರಿಸಲಾಗಿರುವ ಪಾಸಿಟಿವ್ ಪ್ರಕರಣದೊಂದಿಗಿನ ಹೆಚ್ಚಿನ ಅಪಾಯದ ಸಂಪರ್ಕಗಳು , ಪ್ರೊಫಿಲ್ಯಾಕ್ಟಿಕ್ ಥೆರಪಿಯಲ್ಲಿರುವಾಗ ಕಡ್ಡಾಯವಾಗಿ ಮನೆಯ ನಿರ್ಬಂಧದಲ್ಲಿರಬೇಕು.
     4. ಟಾಸ್ಕ್ ಫೋರ್ಸ್ ಶಿಫಾರಸು ಮಾಡಿದಂತೆ , ನೋಂದಾಯಿತ ವೈದ್ಯರ ಸಲಹೆ ಮೇಲೆ ಮಾತ್ರ ಔಷಧಿಯನ್ನು ನೀಡಲಾಗುತ್ತದೆ . ಶಿಫಾರಸುಗಳಲ್ಲಿ ಉಲ್ಲೇಖಿಸಿರುವ ಸೂಚನೆಗಳನ್ನು ಕಟ್ಟುನಿಟ್ಟಾಗಿ ಅನುಸರಿಸಬೇಕು .
     5. COVID-19 ( ಜ್ವರ , ಕೆಮ್ಮು , ಉಸಿರಾಟದ ತೊಂದರೆ ) ರ ಲಕ್ಷಣಗಳ ಹೊರತಾಗಿ . ಕೀಮೋ - ರೋಗನಿರೋಧಕತೆಯ ವ್ಯಕ್ತಿಯಲ್ಲಿ ಇತರ ಯಾವುದೇ ರೋಗಲಕ್ಷಣಗಳು ಕಾಣಿಸಿಕೊಂಡರೆ , ಅವರು ತಕ್ಷಣವೇ ಕೀಮೋ - ರೋಗನಿರೋಧಕವನ್ನು ನಿಗದಿಪಡಿಸಿದ ವೈದ್ಯರ ಬಳಿ ವೈದ್ಯಕೀಯ ಚಿಕಿತ್ಸೆಯನ್ನು ಪಡೆಯಬೇಕು .

    ಮೇಲಿನ ಔಷಧಿಯನ್ನು ಸೇವಿಸುವುದರಿಂದ ಸುಳ್ಳು ಭದ್ರತೆಯ ಮನೋಭಾವ ಇರಬಾರದು ಎಂದು ಪುನರುಚ್ಚರಿಸಲಾಗುತ್ತಿದೆ.


    SARS-COV-2 ಸೋಂಕಿನ ರೋಗನಿರೋಧಕತೆಗಾಗಿ ಹೈಡ್ರಾಕ್ಸಿಕ್ಲೋರೋಕ್ವಿನ್ ‌ ನ ಪ್ರಾಯೋಗಿಕ ಬಳಕೆಗೆ ಶಿಫಾರಸು


    ಹಿನ್ನೆಲೆ


    ಪ್ರಯೋಗಾಲಯ ಅಧ್ಯಯನಗಳು ಮತ್ತು ಇನ್ - ವಿವೋ ಅಧ್ಯಯನಗಳಲ್ಲಿ ಕೊರೊನೊವೈರಸ್ ವಿರುದ್ಧ ಹೈಡ್ರಾಕ್ಸಿ - ಕ್ಲೋರೊಕ್ವಿನ್ ಪರಿಣಾಮಕಾರಿ ಎಂದು ಕಂಡುಬಂದಿದೆ . ರೋಗನಿರೋಧಕದಲ್ಲಿ ಇದರ ಬಳಕೆಯು ಪ್ರಯೋಜನಕಾರಿ ಚಿಕಿತ್ಸೆಯಾಗಿ ಲಭ್ಯವಿರುವ ಪುರಾವೆಗಳಿಂದ ತಿಳಿದುಬಂದಿದೆ ಮತ್ತು ಪೂರ್ವ - ಕ್ಲಿನಿಕಲ್ ಡೇಟಾದಿಂದ ಬೆಂಬಲಿತವಾಗಿದೆ . ಹೆಚ್ಚಿನ ಅಪಾಯದ ವ್ಯಕ್ತಿಗಳ ರಕ್ಷಣೆಗೆ ಪ್ರಾಯೋಗಿಕ ಸಂದರ್ಭಗಳಲ್ಲಿ ಅಪಾಯ - ಪ್ರಯೋಜನ ಪರಿಗಣನೆಗಳೊಂದಿಗೆ ಈ ಕೆಳಗಿನ ಶಿಫಾರಸುಗಳನ್ನು ಮಾಡಲಾಗಿದೆ.


    COVID-19 ರಾಷ್ಟ್ರೀಯ ಕಾರ್ಯಪಡೆಯು , ಆಯ್ದ ವ್ಯಕ್ತಿಗಳಿಗೆ SARS-COV-2 ಸೋಂಕಿನ ರೋಗನಿರೋಧಕಕ್ಕೆ ಹೈಡ್ರಾಕ್ಸಿ-ಕ್ಲೋರೊಕ್ವಿನ್ ಅನ್ನು ಬಳಸಲು ಶಿಫಾರಸು ಮಾಡುತ್ತಿದೆ.


    ಅರ್ಹ ವ್ಯಕ್ತಿಗಳು

      * COVID-19 ನ ಶಂಕಿತ ಅಥವಾ ದೃಢಪಡಿಸಿದ ಪ್ರಕರಣಗಳ ಆರೈಕೆಯಲ್ಲಿ ತೊಡಗಿರುವ ಯಾವುದೇ ರೋಗಲಕ್ಷಣರಹಿತ ಆರೋಗ್ಯ ಕಾರ್ಯಕರ್ತರು
      * ಪ್ರಯೋಗಾಲಯ ದೃಢಪಡಿಸಿದ ಪ್ರಕರಣಗಳ ರೋಗಲಕ್ಷಣ ರಹಿತ ಕುಟುಂಬದ ಸಂಪರ್ಕಗಳು

    ಪ್ರಮಾಣ

      * COVID-19 ನ ಶಂಕಿತ ಅಥವಾ ದೃಢಪಡಿಸಿದ ಪ್ರಕರಣಗಳ ಆರೈಕೆಯಲ್ಲಿ ತೊಡಗಿರುವ ಯಾವುದೇ ರೋಗಲಕ್ಷಣರಹಿತ ಆರೋಗ್ಯ ಕಾರ್ಯಕರ್ತರು: ಮೊದಲ ದಿನ, ಎರಡು ಬಾರಿ 400 mg. ನಂತರ ವಾರಕ್ಕೊಮ್ಮೆ ಏಳು ವಾರಗಳ ಕಾಲ ಊಟದೊಂದಿಗೆ 400 mg.
      * ಪ್ರಯೋಗಾಲಯ ದೃಢಪಡಿಸಿದ ಪ್ರಕರಣಗಳ ರೋಗಲಕ್ಷಣ ರಹಿತ ಕುಟುಂಬದ ಸಂಪರ್ಕಗಳು: ಮೊದಲ ದಿನ, ಎರಡು ಬಾರಿ 400 mg. ನಂತರ ವಾರಕ್ಕೊಮ್ಮೆ ಮೂರು ವಾರಗಳ ಕಾಲ ಊಟದೊಂದಿಗೆ 400 mg.

    ಯಾರಿಗೆ ನೀಡಬಾರದು

      * 15 ವರ್ಷಕ್ಕಿಂತ ಕಡಿಮೆ ವಯಸ್ಸಿನ ಮಕ್ಕಳಿಗೆ ಶಿಫಾರಸ್ಸು ಮಾಡುವಂತಿಲ್ಲ.
      * ರೆಟಿನೋಪತಿ ಇರುವವರಿಗೆ, ಹೈಡ್ರಾಕ್ಸಿ ಕ್ಲೋರೊಕ್ವಿನ್, 4-ಅಮೈನೊಕ್ವಿನೋಲಿನ್ ಗಳಿಗೆ ಅತಿಸೂಕ್ಷ್ಮತೆಯನ್ನು ಹೊಂದಿರುವ ಇರುವ ವ್ಯಕ್ತಿಗಳಿಗೆ ಔಷಧವು ವಿರುದ್ಧವಾಗಿರುತ್ತದೆ.

    ಪ್ರಮುಖವಾಗಿ ಗಮನಿಸಬೇಕಾದ ಅಂಶಗಳು

      * ನೋಂದಾಯಿತ ವೈದ್ಯರ ಶಿಫಾರಸ್ಸಿನ ಮೇಲೆ ಮಾತ್ರ ಈ ಔಷಧಿಯನ್ನು ನೀಡಬೇಕು.
      * ಔಷಧಿಗಳನ್ನು ಪ್ರಾರಂಭಿಸುವ ಮೊದಲು ಯಾವುದೇ ಸಂಭಾವ್ಯ ಪ್ರತಿಕೂಲ ಘಟನೆ ಅಥವಾ ಪರಿಣಾಮಕ್ಕಾಗಿ ವೈದ್ಯರೊಂದಿಗೆ ಸಮಾಲೋಚಿಸಲು ಸಲಹೆ ನೀಡಲಾಗಿದೆ.
      * ಫಾರ್ಮಾಕೊ ವಿಜಿಲೆನ್ಸ್ ಪ್ರೋಗ್ರಾಂ ಆಫ್ ಇಂಡಿಯಾ (ಪಿವಿಪಿ) ಸಹಾಯವಾಣಿ / ಅಪ್ಲಿಕೇಶನ್ ಅನ್ನು ಬಳಸಿಕೊಂಡು ಸ್ವಯಂ-ವರದಿ ಮಾಡುವ ಮೂಲಕ ಪ್ರತಿಕೂಲ ಔಷಧ ಪ್ರತಿಕ್ರಿಯೆಗಳನ್ನು ತಿಳಿದುಕೊಳ್ಳಬಹುದು.
      * ರೋಗ ನಿರೋಧಕ ಬಳಸುವಾಗ ಯಾರಿಗಾದರೂ ರೋಗ ಲಕ್ಷಣಗಳು ಕಾಣಿಸಿಕೊಂಡರೆ ಅವರು ಕಡ್ಡಾಯವಾಗಿ ತಕ್ಷಣವೇ ಆರೋಗ್ಯ ವ್ಯವಸ್ಥೆಗೆ ತಿಳಿಸಬೇಕು. ರಾಷ್ಟ್ರೀಯ ಮಾರ್ಗಸೂಚಿಗಳ ಪ್ರಕಾರ ಪರೀಕ್ಷೆಗೊಳಪಡಬೇಕು ಹಾಗೂ ಸಾಮಾನ್ಯ ಚಿಕಿತ್ಸಾ ಶಿಷ್ಟಾಚಾರವನ್ನು ಪಾಲಿಸಬೇಕು.
      * ರೋಗ ಲಕ್ಷಣಗಳಿಲ್ಲದ ಪ್ರಯೋಗಾಲಯ ದೃಢಪಡಿಸಿದ ಪ್ರಕರಣಗಳ ಸಂಪರ್ಕಿತರು ,ರೋಗ ನಿರೋಧಕ ಥೆರಪಿಯಲ್ಲಿದ್ದರೂ ರಾಷ್ಟ್ರೀಯ ಮಾರ್ಗಸೂಚಿಗಳ ಪ್ರಕಾರ ಮನೆಯ ನಿರ್ಬಂಧದಲ್ಲಿಯೇ ಇರಬೇಕು.
      * ಇದೇ ಸಮಯದಲ್ಲಿ, ಪರಿಕಲ್ಪನೆ ಮತ್ತು ಫಾರ್ಮಾಕೊ ಕೆನೆಟಿಕ್ಸ್ ಅಧ್ಯಯನಗಳ ಪುರಾವೆಗಳನ್ನು ತ್ವರಿತವಾಗಿ ತೆಗೆದುಕೊಳ್ಳಬಹುದು. ಈ ಅಧ್ಯಯನಗಳು ಮತ್ತು ಇತರ ಹೊಸ ಪುರಾವೆಗಳ ಆವಿಷ್ಕಾರಗಳು ಶಿಫಾರಸಿನಲ್ಲಿ ಯಾವುದೇ ಬದಲಾವಣೆಗೆ ಮಾರ್ಗದರ್ಶನ ನೀಡುತ್ತವೆ.
    
    
    (Release ID: 1609151) Visitor Counter : 4
    
    
    
    
    

*