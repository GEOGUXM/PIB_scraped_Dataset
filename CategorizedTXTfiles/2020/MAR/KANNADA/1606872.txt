      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19: ನಿಯಂತ್ರಣ ಮತ್ತು ತಡೆಗಟ್ಟುವಿಕೆಗಾಗಿ ಸಲಹೆಗಳು ಮತ್ತು ಮಾರ್ಗಸೂಚಿಗಳ ಕುರಿತ ಮಾಹಿತಿ
      Posted On: 17 MAR 2020 8:05PM by PIB Bengaluru


    ಕೋವಿಡ್ -19 : ನಿಯಂತ್ರಣ ಮತ್ತು ತಡೆಗಟ್ಟುವಿಕೆಗಾಗಿ ಸಲಹೆಗಳು ಮತ್ತು ಮಾರ್ಗಸೂಚಿಗಳ ಕುರಿತ ಮಾಹಿತಿ


    ಸಂಪುಟ ಕಾರ್ಯದರ್ಶಿಯವರು ವಿವಿಧ ಸಚಿವಾಲಯಗಳು / ಇಲಾಖೆಗಳ ಸಂಬಂಧಿತ ಅಧಿಕಾರಿಗಳೊಂದಿಗೆ ಪರಿಶೀಲನೆ ಸಭೆ ನಡೆಸಿದರು . ಈ ಸಭೆಯ ವೇಳೆ , ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಮಾರ್ಗಸೂಚಿಯಂತೆ ಸಾಮಾಜಿಕ ಅಂತರ ಕಾಯ್ದುಕೊಳ್ಳುವುದನ್ನು ಅನುಷ್ಠಾನಗೊಳಿಸುವ ಬಗ್ಗೆ ಅವರು ಒತ್ತು ನೀಡಿದರು . ಸಾಮಾಜಿಕ ಅಂತರವು ಈ ಕಾಯಿಲೆ ಹರಡದಂತೆ ತಡೆಯುವಲ್ಲಿ ಮಹತ್ವದ ಪರಿಣಾಮ ಬೀರುತ್ತದೆ ಎಂದು ಅವರು ಹೇಳಿದರು . ವಿವಿಧ ರಾಜ್ಯಗಳಲ್ಲಿನ ಪ್ರತ್ಯೇಕವಾಗಿಟ್ಟು ಚಿಕಿತ್ಸೆ ನೀಡುವ ಸೌಲಭ್ಯಗಳ ಸನ್ನದ್ಧತೆ , ಆಸ್ಪತ್ರೆಗಳ ನಿರ್ವಹಣೆ ಮತ್ತು ಜಾಗೃತಿ ಅಭಿಯಾನಗಳ ಪರಾಮರ್ಶೆಯನ್ನೂ ಅವರು ನಡೆಸಿದರು .


    ಕೇಂದ್ರ ಮತ್ತು ರಾಜ್ಯಗಳ ನಡುವೆ ನಿರಂತರ ಮತ್ತು ಸಮರ್ಥ ಸಹಯೋಗದ ಖಾತ್ರಿಯ ನಿಟ್ಟಿನಲ್ಲಿ , ಭಾರತ ಸರ್ಕಾರದಿಂದ ಅಗತ್ಯವಿರುವ ಯಾವುದೇ ವಿಚಾರಕ್ಕೆ ಸಂಬಂಧಿಸಿದಂತೆ ರಾಜ್ಯಗಳೊಂದಿಗೆ ಸಂಪರ್ಕ , ಸಹಯೋಗ ಮತ್ತು ನೆರವು ನೀಡಲು ಜಂಟಿ ಕಾರ್ಯದರ್ಶಿ ಮತ್ತು ಮೇಲ್ಪಟ್ಟ ದರ್ಜೆಯ 30 ನೋಡಲ್ ಅಧಿಕಾರಿಗಳನ್ನು ವಿವಿಧ ಸಚಿವಾಲಯಗಳಿಂದ ಆಯ್ಕೆ ಮಾಡಲಾಗಿದೆ . ಸನ್ನದ್ಧತೆ ಮತ್ತು ಸ್ಪಂದನಾ ಕ್ರಮಗಳ ವಿಚಾರದಲ್ಲಿ ಅವರು ರಾಜ್ಯಗಳ ಪ್ರಾಧಿಕಾರಗಳೊಂದಿಗೆ ಆಪ್ತ ಸಹಯೋಗದೊಂದಿಗೆ ಶ್ರಮಿಸಲು ಅವರುಗಳನ್ನು ರಾಜ್ಯಗಳಿಗೆ ನಿಯುಕ್ತಿಗೊಳಿಸಲಾಗಿದೆ . ಎಲ್ಲ ಅಧಿಕಾರಿಗಳ ಓರಿಯೆಂಟೇಷನ್ ಸಭೆಯನ್ನು ನಾಳೆ ನಡೆಸಲಾಗುತ್ತಿದೆ .


    ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಕಾರ್ಯದರ್ಶಿ ಅವರು ಇಂದು ಭಾರತ ಸರ್ಕಾರದ ಎಲ್ಲ ಸಚಿವಾಲಯಗಳು / ಇಲಾಖೆಗಳ ಕಾರ್ಯದರ್ಶಿಗಳಿಗೆ ಪತ್ರ ಬರೆದಿದ್ದು , ಈಗಾಗಲೇ ಹೊರಡಿಸಲಾಗಿರುವ ಮತ್ತು ಅವರಿಗೆ ಅನ್ವಯವಾಗುವ ವಿವಿಧ ಮಾರ್ಗಸೂಚಿಗಳು / ಸಲಹೆಗಳನ್ನು ತಮ್ಮ ಅಡಿಯಲ್ಲಿ ಬರುವ ಸಂಸ್ಥೆಗಳಲ್ಲಿ ಕಾರ್ಯಗತಗೊಳಿಸಲು ಅವರನ್ನು ಕೋರಲಾಗಿದೆ .


    ಪ್ರಯಾಣಕ್ಕೆ ಸಂಬಂಧಿಸಿದಂತೆ 2020 ರ ಮಾರ್ಚ್ 11 ಮತ್ತು 2020 ರ ಮಾರ್ಚ್ 16 ರಂದು ಹೊರಡಿಸಲಾಗಿರುವ ಸಲಹೆಗಳ ಮುಂದುವರಿಕೆಯಾಗಿ , ಈ ಕೆಳಕಂಡ ಹೆಚ್ಚುವರಿ ಸಲಹೆಗಳನ್ನು ಇಂದು ಹೊರಡಿಸಲಾಗಿದೆ :

     1. ತತ್ ಕ್ಷಣದಿಂದ ಜಾರಿಗೆ ಬರುವಂತೆ ಆಫ್ಘಾನಿಸ್ತಾನ , ಫಿಲಿಪೈನ್ಸ್ , ಮಲೇಷ್ಯಾದಿಂದ ಭಾರತಕ್ಕೆ ಬರುವ ಪ್ರಯಾಣಿಕರನ್ನು ನಿರ್ಬಂಧಿಸಲಾಗಿದೆ . ಭಾರತೀಯ ಕಾಲಮಾನ ( ಐ . ಎಸ್ . ಟಿ .) 1500 ಗಂಟೆಗಳ ತರುವಾಯ ಈ ದೇಶಗಳಿಂದ ಭಾರತಕ್ಕೆ ಯಾವುದೇ ವಿಮಾನಗಳು ಪ್ರಯಾಣ ಬೆಳೆಸುವುದಿಲ್ಲ . ವಿಮಾನಯಾನ ಸಂಸ್ಥೆಗಳು ಇದನ್ನು ಪ್ರಾಥಮಿಕ ನಿರ್ಗಮದಿಂದ ಜಾರಿಗೊಳಿಸುತ್ತವೆ .
     2. ಈ ನಿರ್ದೇಶನಗಳು ತಾತ್ಕಾಲಿಕ ಕ್ರಮಗಳಾಗಿದ್ದು 2020 ರ ಮಾರ್ಚ್ 31 ರವರೆಗೆ ಜಾರಿಯಲ್ಲಿರುತ್ತವೆ ಮತ್ತು ನಂತರ ಪರಾಮರ್ಶಿಸಲಾಗುತ್ತದೆ .

    ಇದರ ಜೊತೆಗೆ ಮೂರು ಮೂರು ಮಾರ್ಗಸೂಚಿಗಳನ್ನೂ ಹೊರಡಿಸಲಾಗಿದೆ . ( ಇವು www.mohfw.gov.in ನಲ್ಲಿ ಲಭ್ಯ ):

      * ಕೋವಿಡ್ - 19 ಚಿಕಿತ್ಸೆಯ ಸರದಿ ನಿರ್ಧಾರ ( ಟ್ರಿಯೇಜ್ ) ವೈದ್ಯಕೀಯ ನಿರ್ವಹಣೆ ಮಾರ್ಗಸೂಚಿಗಳು ( ರೋಗಿಗಳ ಆರಂಭಿಕ ಪತ್ತೆ ) , ಸೋಂಕು ತಡೆಗಟ್ಟುವಿಕೆ ಮತ್ತು ನಿಯಂತ್ರಣ ಕ್ರಮಗಳ ಅನುಷ್ಠಾನವನ್ನು ಪರಿಷ್ಕರಿಸಲಾಗಿದೆ ಮತ್ತು ನವೀಕರಿಸಲಾಗಿದೆ .
      * ಮೃತ ದೇಹಗಳ ನಿರ್ವಹಣೆ ವಿಚಾರದಲ್ಲಿ ನಿರ್ದಿಷ್ಟ ಮಾನದಂಡ , ಸೋಂಕು ತಡೆ ಮತ್ತು ನಿಯಂತ್ರಣ ಕ್ರಮಗಳು , ಮೃತ ದೇಹದ ನಿರ್ವಹಣೆ ಮತ್ತು ಪರಿಸರಾತ್ಮಕ ಸೋಂಕು ತಡೆಗೆ ಮಾರ್ಗಸೂಚಿಗಳನ್ನು ಪ್ರಕಟಿಸಲಾಗಿದೆ .
      * ಕೋವಿಡ್ -19 ಪರೀಕ್ಷೆ ನಡೆಸಲು ಮುಂದಾಗುವ ಖಾಸಗಿ ವಲಯದ ಪ್ರಯೋಗಾಲಯಗಳಿಗೆ ಸಹ ಮಾರ್ಗಸೂಚಿಗಳನ್ನು ನೀಡಲಾಗಿದೆ .
      * ಐಸಿಎಂಆರ್ ಮಾರ್ಗದರ್ಶನದ ಪ್ರಕಾರ ಅರ್ಹ ವೈದ್ಯರು ಪರೀಕ್ಷೆಗೆ ಸೂಚಿಸಿದಾಗ ಮಾತ್ರ ಪ್ರಯೋಗಾಲಯ ಪರೀಕ್ಷೆಯನ್ನು ನಡೆಸಬೇಕು . ಮಾರ್ಗದರ್ಶಗಳು ನಿಯಮಿತವಾಗಿ ವಿಕಸನಗೊಳ್ಳುವುದರಿಂದ , ಇತ್ತೀಚಿನ ಪರಿಷ್ಕೃತ ಮಾರ್ಗಸೂಚಿಯನ್ನು ಮಾತ್ರ ಅನುಸರಿಸಬೇಕು .
      * ಎಸ್ ‌ ಒಪಿಗಳ ಪ್ರಕಾರ ಸಂಬಂಧಪಟ್ಟ ಖಾಸಗಿ ಪ್ರಯೋಗಾಲಯವು ಪ್ರೈಮರ್ , ಪ್ರೋಬ್ಸ್ ಮತ್ತು ರೀಜೆಂಟ್ಸ್ ಗಳನ್ನು ಸಂಗ್ರಹಿಸಿದ ಕೂಡಲೇ ಪರೀಕ್ಷಾಲಯ ಸ್ಥಾಪಿಸಲು ಸಕಾರಾತ್ಮಕ ನಿಯಂತ್ರಣಗಳನ್ನು ಒದಗಿಸುತ್ತದೆ ಮತ್ತು ಪ್ರಯೋಗಾಲಯ ಪರೀಕ್ಷೆಗಾಗಿ ಎಸ್ ‌ ಒಪಿಗಳನ್ನು ಹಂಚಿಕೊಳ್ಳಲಾಗುತ್ತದೆ . ಪರೀಕ್ಷೆಗೆ ವಾಣಿಜ್ಯ ಕಿಟ್ ‌ ಗಳನ್ನು ಅಳವಡಿಸಿಕೊಳ್ಳುವಾಗ ಅದು ಪುಣೆಯ ಎಲ್ ‌ ಸಿಎಂಆರ್ - ವೈರಾಲಜಿ ಕುರಿತ ರಾಷ್ಟ್ರೀಯ ಸಂಸ್ಥೆ ( ಎನ್ ‌ ಐವಿ ) ನಡೆಸಿದ ಮೌಲ್ಯಮಾಪನಗಳನ್ನು ಆಧರಿಸಿರಬೇಕು .
      * ಶಂಕಿತ ರೋಗಿಯಿಂದ ಪರೀಕ್ಷೆಗೆ ಮಾದರಿಗಳನ್ನು ಸಂಗ್ರಹಿಸುವಾಗ ಸೂಕ್ತ ಜೈವಿಕ ಸುರಕ್ಷತೆ ಮತ್ತು ಜೈವಿಕ ಭದ್ರತೆ ಮುನ್ನೆಚ್ಚರಿಕೆಗಳನ್ನು ಖಾತ್ರಿಪಡಿಸಬೇಕು . ಪರ್ಯಾಯವಾಗಿ ರೋಗ ನಿರ್ದಿಷ್ಟ ಪ್ರತ್ಯೇಕ ಸಂಗ್ರಹಣಾ ತಾಣವನ್ನು ರೂಪಿಸಬೇಕು .
      * ಎಲ್ಲ ಖಾಸಗಿ ಪರೀಕ್ಷಾ ಪ್ರಯೋಗಾಲಯಗಳು ಸಂಪರ್ಕ ಪತ್ತೆ ಮತ್ತು ಸಂಶೋಧನಾ ಚಟುವಟಿಕೆಗಳ ಸಕಾಲದ ಕ್ರಮಗಳಿಗಾಗಿ ತತ್ ಕ್ಷಣವೇ / ಸಕಾಲದಲ್ಲಿ ರಾಜ್ಯಗಳ ಅಧಿಕಾರಿಗಳಿಗೆ ಮತ್ತು ಐಸಿಎಂ . ಆರ್ . ಕೇಂದ್ರ ಕಚೇರಿಗೆ ಐಡಿಎಸ್ . ಪಿ . ( ಭಾರತ ಸರ್ಕಾರದ ಸಮಗ್ರ ರೋಗ ನಿಗಾ ಕಾರ್ಯಕ್ರಮ ) ಯ ವರದಿ ನೀಡುವುದನ್ನು ಖಾತ್ರಿಪಡಿಸಬೇಕು
      * ಖಾಸಗಿ ಪ್ರಯೋಗಾಲಯಗಳು ಕೋವಿಡ್ -19 ಪತ್ತೆಯನ್ನು ಯಾವುದೇ ವೆಚ್ಚವಿಲ್ಲದೆ ಮಾಡಬೇಕು ಎಂದು ಐಸಿಎಂಆರ್ ಬಲವಾಗಿ ಮನವಿ ಮಾಡುತ್ತದೆ .

    ಕೋವಿಡ್ -19 ಹರಡುವುದನ್ನು ನಿಯಂತ್ರಿಸಲು ಸಚಿವಾಲಯಗಳು / ಇಲಾಖೆಗಳ ಎಲ್ಲಾ ನೌಕರರು ತೆಗೆದುಕೊಳ್ಳಬೇಕಾದ ನಿಯಂತ್ರಣ ಕ್ರಮಗಳನ್ನು ಉಲ್ಲೇಖಿಸಿ ಸಿಬ್ಬಂದಿ ಮತ್ತು ತರಬೇತಿ ಇಲಾಖೆ ( ಡಿಒಪಿಟಿ ) ಸಲಹೆಗಳನ್ನು ನೀಡಿದೆ . ಎಲ್ಲಾ ಸಚಿವಾಲಯಗಳು / ಇಲಾಖೆಗಳಿಗೆ ಈ ಕೆಳಗಿನ ಸಲಹೆಗಳನ್ನು ಸೂಚಿಸಲಾಗಿದೆ :

      * ಸರ್ಕಾರಿ ಕಟ್ಟಡಗಳ ಪ್ರವೇಶದಲ್ಲಿ ಕಾರ್ಯಸಾಧ್ಯತೆಗನುಗುಣವಾಗಿ ಥರ್ಮಲ್ ಸ್ಕ್ಯಾನರ್ ಅಳವಡಿಸುವುದು . ಸರ್ಕಾರಿ ಕಟ್ಟಡಗಳ ಪ್ರವೇಶದಲ್ಲಿ ಕೈಶುಚಿಗೊಳಿಸಲು ಸ್ಯಾನಿಟೈಸರ್ ಇಡುವುದು . ಫ್ಲೂನಂತಹ ಲಕ್ಷಣಗಳು ಕಂಡುಬಂದವರಿಗೆ ಸೂಕ್ತ ಚಿಕಿತ್ಸೆ / ಪ್ರತ್ಯೇಕಿಕರಣ ಇತ್ಯಾದಿ ಸಲಹೆ ನೀಡುವುದು .
      * ಕಚೇರಿ ಸಮುಚ್ಛಯದೊಳಗೆ ಗರಿಷ್ಠ ಪ್ರಮಾಣದಲ್ಲಿ ಸಂದರ್ಶಕರ ಪ್ರವೇಶಕ್ಕೆ ಪ್ರೋತ್ಸಾಹ ನೀಡದಿರುವುದು . ತತ್ ಕ್ಷಣದಿಂದಲೇ ಜಾರಿಗೆ ಬರುವಂತೆ ಸಂದರ್ಶಕರ / ತಾತ್ಕಾಲಿಕ ಪಾಸ್ ಗಳ ಸ್ಥಗಿತಗೊಳಿಸುವುದು . ಸಂದರ್ಶಕರು ಭೇಟಿ ಮಾಡಲು ಇಚ್ಛಿಸುವ ಅಧಿಕಾರಿಗಳಿಂದ ಸೂಕ್ತ ಅನುಮತಿ ಇರುವವರನ್ನು ಮಾತ್ರ ಸೂಕ್ತ ತಪಾಸಣೆಯ ಬಳಿಕೆ ಒಳಪ್ರವೇಶಿಸಲು ಅವಕಾಶ ನೀಡುವುದು .
      * ಕಾರ್ಯಸಾಧ್ಯತೆಗನುಗುಣವಾಗಿ ಸಭೆಗಳನ್ನು ವಿಡಿಯೋ ಸಂವಾದದ ಮೂಲಕ ನಡೆಸುವುದು . ಅತ್ಯಗತ್ಯ ಎನಿಸದ ಹೊರತು ಹೆಚ್ಚು ಜನ ಸೇರುವ ಸಭೆಗಳನ್ನು ಕಡಿಮೆ ಮಾಡುವುದು ಇಲ್ಲವೇ ಮರು ನಿರ್ಧರಣೆ ಮಾಡುವುದು .
      * ಅನಿವಾರ್ಯವಲ್ಲದ ಅಧಿಕೃತ ಪ್ರವಾಸಗಳನ್ನು ತಪ್ಪಿಸುವುದು
      * ಸಾಧ್ಯವಾದಷ್ಟೂ ಅಧಿಕೃತ ಇಮೇಲ್ ಗಳ ಮೂಲಕ ಅವಶ್ಯ ವ್ಯವಹಾರಿಕ ಪತ್ರವ್ಯವಹಾರ ಕೈಗೊಂಡು ಕಡತಗಳು ಮತ್ತು ಇತರ ದಸ್ತಾವೇಜುಗಳನ್ನು ಮತ್ತೊಂದು ಕಚೇರಿಗೆ ಕಳುಹಿಸುವುದನ್ನು ತಪ್ಪಿಸುವುದು .
      * ಸರ್ಕಾರಿ ಕಟ್ಟಡಗಳಲ್ಲಿನ ಎಲ್ಲ ವ್ಯಾಯಾಮಶಾಲೆಗಳು / ಮನರಂಜನಾ ತಾಣಗಳು / ಮಕ್ಕಳ ತಾಣಗಳನ್ನು ಮುಚ್ಚುವುದು .
      * ಕಾರ್ಯಸ್ಥಳಗಳ ಸೂಕ್ತ ಸ್ವಚ್ಛತೆ ಮತ್ತು ಪದೆ ಪದೇ ನೈರ್ಮಲ್ಯಗೊಳಿಸುವುದು , ಅದರಲ್ಲೂ ಪದೇ ಪದೇ ಮುಟ್ಟುವ ಸ್ಥಳಗಳನ್ನು ಹೆಚ್ಚು ಸ್ವಚ್ಛಗೊಳಿಸುವುದು . ಶೌಚಾಲಯಗಳಲ್ಲಿ ನೀರು , ಕೈತೊಳೆಯಲು ಸೋಪು ಮತ್ತು ಸ್ಯಾನಿಟೈಸರ್ ಗಳ ನಿಯಮಿತ ಪೂರೈಕೆಯ ಖಾತ್ರಿ ಪಡಿಸುವುದು .
      * ಎಲ್ಲ ಅಧಿಕಾರಿಗಳೂ ತಮ್ಮ ಆರೋಗ್ಯದ ಕಾ ಳ ಜಿ ವಹಿಸುವಂತೆ ಮತ್ತು ಉಸಿರಾಟದ ತೊಂದರೆ / ಜ್ವರದ ಲಕ್ಷಣ ಇದೆ ಎಂದು ನೋಡಿಕೊಳ್ಳುವಂತೆ , ಅನಾರೋಗ್ಯವಿದೆ ಎನಿಸಿದರೆ , ತಮ್ಮ ಮೇಲಿನ ಅಧಿಕಾರಿಗೆ ಮಾಹಿತಿ ನೀಡಿ ಕಾರ್ಯಸ್ಥಳದಿಂದ ತತ್ ಕ್ಷಣವೇ ಹೊರ ಹೋಗುವಂತೆ ಸಲಹೆ ಮಾಡಲಾಗಿದೆ .
      * ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ಹೊರಡಿಸಿರುವ ಮಾರ್ಗಸೂಚಿಯಂತೆ ಮನೆಯಲ್ಲಿ ಪ್ರತ್ಯೇಕವಾಗಿಟ್ಟು ನಿಗಾ ವಹಿಸಬೇಕು . ( ಇದು ಈ ಕೆಳಗಿನ ವೆಬ್ ತಾಣದ ವಿಳಾಸದಲ್ಲಿ ಲಭ್ಯ : www.mohfw.gov.in/DraftGuideIinesforhomequarantine.pdf )
      * ಯಾರಾದರೂ ಮುನ್ನೆಚ್ಚರಿಕೆ ಕ್ರಮವಾಗಿ ಸ್ವಯಂ ಪ್ರತ್ಯೇಕವಾಗಿರಲು ಮನವಿ ಸಲ್ಲಿಸಿದರೆ ರಜೆ ಮಂಜೂರು ಮಾಡುವಂತೆ ರಜೆ ಮಂಜೂರಾತಿ ಪ್ರಾಧಿಕಾರಗಳಿಗೆ ಸಲಹೆ ಮಾಡಲಾಗಿದೆ .
      * ಅತ್ಯಂತ ಹೆಚ್ಚಿನ ಅಪಾಯದಲ್ಲಿರುವ ಸಿಬ್ಬಂದಿಗೆ ಅಂದರೆ ಹಿರಿಯ ಸಿಬ್ಬಂದಿ , ಗರ್ಭಿಣಿಯಾಗಿರುವ ಸಿಬ್ಬಂದಿ , ವೈದ್ಯಕೀಯ ಉಪಚಾರದಲ್ಲರುವ ಸಿಬ್ಬಂದಿಗಳಿಗೆ ಹೆಚ್ಚಿನ ಮುನ್ನೆಚ್ಚರಿಕೆ ಕೈಗೊಳ್ಳುವಂತೆ ಎಲ್ಲ ಸಿಬ್ಬಂದಿಗೆ ಸಲಹೆ ಮಾಡಲಾಗಿದೆ . ಸಚಿವಾಲಯ / ಇಲಾಖೆ ಅಂಥ ಸಿಬ್ಬಂದಿಯನ್ನು ಸಾರ್ವಜನಿಕ ಸಂಪರ್ಕಕ್ಕೆ ನೇರವಾಗಿ ಬರುವಂಥ ಮುಂಚೂಣಿಯ ಕಾರ್ಯಕ್ಕೆ ನಿಯೋಜಿಸದಂತೆಯೂ ಸೂಚಿಸಲಾಗಿದೆ .

    *****

    
    
    (Release ID: 1606872) Visitor Counter : 12
    
    
      Read this release in: English , Hindi , Bengali , Assamese , Gujarati , Odia , Tamil , Telugu , Malayalam
    
    
    

*