      ಸಂಪುಟ

      ನಾಗರಿಕ ವಿಮಾನಯಾನ: ವಿದೇಶೀ ನೇರ ಬಂಡವಾಳ ಹೂಡಿಕೆ ನೀತಿಗೆ ಸಂಪುಟದ ಅನುಮೋದನೆ
      Posted On: 04 MAR 2020 4:11PM by PIB Bengaluru


    ನಾಗರಿಕ ವಿಮಾನಯಾನ : ವಿದೇಶೀ ನೇರ ಬಂಡವಾಳ ಹೂಡಿಕೆ ನೀತಿಗೆ ಸಂಪುಟದ ಅನುಮೋದನೆ


    ಮೆಸರ್ಸ್ ಏರ್ ಇಂಡಿಯಾ ಲಿಮಿಟೆಡ್ ‌ ಗೆ ಸಂಬಂಧಿಸಿದಂತೆ ಭಾರತೀಯ ಪ್ರಜೆಗಳಾಗಿರುವ ಎನ್ ‌. ಆರ್ ‌. ಐಗಳಿಂದ ಪ್ರತಿಶತ 100 ರವರೆಗೆ ವಿದೇಶಿ ಹೂಡಿಕೆಗೆ ಅನುಮತಿ ನೀಡಲು ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆ , ಮೆಸರ್ಸ್ ಏರ್ ಇಂಡಿಯಾ ಲಿಮಿಟೆಡ್ ‌ ನಲ್ಲಿ ಭಾರತೀಯ ಪ್ರಜೆಗಳಾಗಿರುವ ಎನ್ ‌. ಆರ್ ‌. ಐಗಳು ಪ್ರತಿಶತ 100 ರವರೆಗೆ ಸ್ವಯಂ ಚಾಲಿತ ಮಾರ್ಗದಲ್ಲಿ ವಿದೇಶಿ ಹೂಡಿಕೆ ( ಗಳು ) ಮಾಡಲು ಅನುಮತಿಸಲು ಹಾಲಿ ಅಸ್ತಿತ್ವದಲ್ಲಿರುವ ಎಫ್ ‌ ಡಿಐ ನೀತಿಗೆ ತಿದ್ದುಪಡಿ ತರಲು ತನ್ನ ಅನುಮೋದನೆ ನೀಡಿದೆ .


    ಪ್ರಸಕ್ತ ಎಫ್ . ಡಿ . ಐ . ನೀತಿಯನ್ವಯ , ಶೇ .100 ರಷ್ಟು ನೇರ ವಿದೇಶೀ ಬಂಡವಾಳ ಅನುಸೂಚಿತ ವಾಯು ಸಾರಿಗೆ ಸೇವೆ / ದೇಶೀಯ ಅನುಸೂಚಿತ ಪ್ರಯಾಣಿಕರ ವಿಮಾನ ಸಂಸ್ಥೆಗಳಲ್ಲಿ ( ಸ್ವಯಂ ಚಾಲಿತ ಮಾರ್ಗದಲ್ಲಿ ಶೇ .49 ರವರೆಗೆ ಮತ್ತು ಸರ್ಕಾರಿ ಮಾರ್ಗದಲ್ಲಿ ಶೇ .40 ಕ್ಕಿಂತ ಹೆಚ್ಚಿನ ) ಅನುಮತಿಸಲಾಗಿದೆ . ಆದಾಗ್ಯೂ ಅನಿವಾಸಿ ಭಾರತೀಯರಿಗೆ ಶೇ .100 ರಷ್ಟು ವಿದೇಶೀ ನೇರ ಬಂಡವಾಳವನ್ನು ಸ್ವಯಂಚಾಲಿತ ಮಾರ್ಗದಲ್ಲಿ ಅನುಸೂಚಿತ ವಾಯು ಸಾರಿಗೆ ಸೇವೆ / ದೇಶೀಯ ಅನುಸೂಚಿತ ಪ್ರಯಾಣಿಕರ ವಾಯುಯಾನ ಸಂಸ್ಥೆಗಳಿಗೆ ಅನುಮತಿಸಲಾಗಿದೆ . ಆದರೂ ಇದು 1937 ರ ವೈಮಾನಿಕ ನಿಯಮಗಳ ಪ್ರಕಾರ ಗಣನೀಯ ಪ್ರಮಾಣದ ಮಾಲೀಕತ್ವ ಮತ್ತು ಪರಿಣಾಮಕಾರಿ ನಿಯಂತ್ರಣ ( ಎಸ್ ‌. ಒಇಸಿ ) ಭಾರತೀಯ ಪ್ರಜೆಗಳಿಗೆ ವಹಿಸಲಾಗುವುದು ಎಂಬ ಷರತ್ತಿಗೆ ಒಳಪಟ್ಟಿರುತ್ತದೆ . ಆದಾಗ್ಯೂ , ಮೆಸರ್ಸ್ ಏರ್ ಇಂಡಿಯಾ ಲಿಮಿಟೆಡ್ ಗಾಗಿ , ಪ್ರಸಕ್ತ ನೀತಿಯನ್ವಯ ಮೆ . ಏರ್ ಇಂಡಿಯಾದಲ್ಲಿ ವಿದೇಶೀ ಹೂಡಿಕೆ ( ಗಳು ) ವಿದೇಶೀ ವಿಮಾನಯಾನ ಸಂಸ್ಥೆ ( ಗಳು ) ಸೇರಿದಂತೆ ನೇರ ಅಥವಾ ಪರೋಕ್ಷವಾಗಿ ಪ್ರತಿಶತ 49 ಮೀರುವಂತಿಲ್ಲ ಮತ್ತು ಅದು ಮೇ . ಏರ್ ಇಂಡಿಯಾ ಲಿಮಿಟೆಡ್ ‌ ನ ಗಣನೀಯ ಮಾಲೀಕತ್ವ ಮತ್ತು ಪರಿಣಾಮಕಾರಿ ನಿಯಂತ್ರಣವನ್ನು ಭಾರತೀಯ ಪ್ರಜೆಗಳಿಗೆ ವಹಿಸಲಾಗುವುದು ಎಂಬ ಷರತ್ತಿಗೂ ಒಳಪಟ್ಟಿರುತ್ತದೆ . ಹೀಗಾಗಿ ಎನ್ . ಆರ್ . ಐ . ಗಳಿಗೆ ಅನುಸೂಚಿತ ವಾಯು ಸಾರಿಗೆ ಸೇವೆ / ದೇಶೀಯ ಅನುಸೂಚಿತ ಪ್ರಯಾಣಿಕರ ಏರ್ ಲೈನ್ ನಲ್ಲಿ ಪ್ರತಿಶತ 100 ರಷ್ಟು ವಿದೇಶೀ ಬಂಡವಾಳ ಹೂಡಿಕೆಗೆ ಅವಕಾಶವಿದ್ದರೂ , ಮೆ . ಏರ್ ಇಂಡಿಯಾ ವಿಚಾರದಲ್ಲಿ ಅದು ಶೇ .49 ಕ್ಕೆ ಮಾತ್ರವೇ ಸೀಮಿತವಾಗಿತ್ತು .


    ಪ್ರಯೋಜನಗಳು :


    ಏರ್ ಇಂಡಿಯಾ ಲಿಮಿಟೆಡ್ ‌ ನ ಶೇ .100 ರಷ್ಟು ಬಂಡವಾಳ ಹಿಂತೆಗೆಯುವ ಭಾರತ ಸರ್ಕಾರದ ಉದ್ದೇಶಿತ ವ್ಯೂಹಾತ್ಮಕ ಕಾರ್ಯತಂತ್ರದ ನಿಟ್ಟಿನಲ್ಲಿ , ಮೆ . ಏರ್ ಇಂಡಿಯಾ ಲಿಮಿಟೆಡ್ ಯಾವುದೇ ಉಳಿಕೆ ಸರ್ಕಾರಿ ಮಾಲೀಕತ್ವವನ್ನು ಹೊಂದಿರುವುದಿಲ್ಲ ಮತ್ತು ಸಂಪೂರ್ಣವಾಗಿ ಖಾಸಗಿ ಒಡೆತನದಲ್ಲಿರುತ್ತದೆ ಎಂದು ನಿರ್ಧರಿಸಲಾಗಿದೆ . ಮೆ . ಏರ್ ಇಂಡಿಯಾ ಲಿಮಿಟೆಡ್ ‌ ನಲ್ಲಿನ ಹೂಡಿಕೆಯನ್ನು ಇತರ ಅನುಸೂಚಿತ ವಿಮಾನಯಾನ ನಿರ್ವಾಹಣೆದಾರರೊಂದಿಗೆ ಏಕರೂಪಕ್ಕೆ ತರಲಾಗುತ್ತದೆ . ಎಫ್ . ಡಿ . ಐ . ನೀತಿಯಲ್ಲಿನ ತಿದ್ದುಪಡಿ ಇತರ ಅನುಸೂಚಿತ ಏರ್ ಲೈನ್ ನಿರ್ವಹಣೆದಾರರಿಗೆ ಸಮಾನವಾಗಿ ಶೇ .100 ರವರೆಗೆ ಭಾರತೀಯ ಪ್ರಜೆಗಳೂ ಆದ ಅನಿವಾಸಿ ಭಾರತೀಯರಿಗೆ ಮೆ . ಏರ್ ಇಂಡಿಯಾ ಲಿಮಿಟೆಡ್ ನಲ್ಲಿ ವಿದೇಶೀ ಹೂಡಿಕೆಗೆ ಅನುಮತಿ ನೀಡುತ್ತದೆ . ಎಫ್ . ಡಿ . ಐ . ನೀತಿಯಲ್ಲಿನ ಉದ್ದೇಶಿತ ಬದಲಾವಣೆಗಳು ಅನಿವಾಸಿ ಭಾರತೀಯರಿಗೆ ಮೆ . ಏರ್ ಇಂಡಿಯಾ ಲಿಮಿಟೆಡ್ ನಲ್ಲಿ ಶೇ .100 ರವರೆಗೆ ಸ್ವಯಂಚಾಲಿತ ಮಾರ್ಗದಲ್ಲಿ ವಿದೇಶೀ ಹೂಡಿಕೆ ಮಾಡಲು ಅವಕಾಶ ನೀಡುತ್ತದೆ .


    ಎಫ್ . ಡಿ . ಐ . ನೀತಿಗೆ ಮೇಲಿನ ತಿದ್ದುಪಡಿಯು ದೇಶದಲ್ಲಿ ಸುಗಮ ವಾಣಿಜ್ಯ ನಡೆಸಲು ಅವಕಾಶ ಕಲ್ಪಿಸಲು ಎಫ್ . ಡಿ . ಐ . ನೀತಿಯನ್ನು ಉದಾರೀಕರಿಸುವ ಮತ್ತು ಸರಳೀಕರಣಗೊಳಿಸುವ ಇಂಗಿತ ಹೊಂದಿದೆ . ಅತಿದೊಡ್ಡ ಎಫ್ ‌ ಡಿಐ ಒಳಹರಿವಿಗೂ ಕಾರಣವಾಗುತ್ತದೆ ಮತ್ತು ಆ ಮೂಲಕ ಹೂಡಿಕೆ , ಆದಾಯ ಮತ್ತು ಉದ್ಯೋಗದ ಬೆಳವಣಿಗೆಗೆ ಸಹಕಾರಿಯಾಗುತ್ತದೆ .


    ಹಿನ್ನೆಲೆ :


    ಎಫ್ ‌. ಡಿಐ ಆರ್ಥಿಕ ಬೆಳವಣಿಗೆಯ ಪ್ರಮುಖ ಚಾಲಕಶಕ್ತಿಯಾಗಿದ್ದು , ದೇಶದ ಆರ್ಥಿಕ ಅಭಿವೃದ್ಧಿಗೆ ಸಾಲ ರಹಿತ ಹಣಕಾಸಿನ ಮೂಲವಾಗಿದೆ . ವಿದೇಶಿ ಹೂಡಿಕೆಯ ಒಳಹರಿವು ದೇಶಕ್ಕೆ ಆಕರ್ಷಿಸುವ ಉದ್ದೇಶದಿಂದ ಎಫ್ ‌. ಡಿಐ ನೀತಿಯನ್ನು ಚಾಲ್ತಿ ಆಧಾರದ ಮೇಲೆ ಪರಾಮರ್ಶಿಸಲಾಗುತ್ತದೆ . ಎಫ್ ‌. ಡಿಐ ಮೇಲೆ ಹೂಡಿಕೆದಾರ ಸ್ನೇಹಿ ನೀತಿಯನ್ನು ಸರ್ಕಾರ ಜಾರಿಗೆ ತಂದಿದ್ದು , ಇದರ ಅಡಿಯಲ್ಲಿ ಬಹುತೇಕ ವಲಯಗಳು / ಚಟುವಟಿಕೆಗಳಲ್ಲಿ ಸ್ವಯಂಚಾಲಿತ ಮಾರ್ಗದಲ್ಲಿ ಶೇ .100 ವರೆಗೆ ಎಫ್ ‌. ಡಿಐಗೆ ಅನುಮತಿ ಇರುತ್ತದೆ .


    ಭಾರತವನ್ನು ಆಕರ್ಷಕ ಹೂಡಿಕೆ ತಾಣವನ್ನಾಗಿ ಮಾಡಲು ಇತ್ತೀಚಿನ ದಿನಗಳಲ್ಲಿ ಎಫ್ ‌. ಡಿಐ ನೀತಿ ನಿಬಂಧನೆಗಳನ್ನು ವಿವಿಧ ಕ್ಷೇತ್ರಗಳಲ್ಲಿ ಹಂತಹಂತವಾಗಿ ಉದಾರೀಕರಣಗೊಳಿಸಲಾಗಿದೆ . ರಕ್ಷಣೆ , ನಿರ್ಮಾಣ ಅಭಿವೃದ್ಧಿ , ವ್ಯಾಪಾರ , ಔಷಧಗಳು , ವಿದ್ಯುತ್ ವಿನಿಮಯ , ವಿಮೆ , ಪಿಂಚಣಿ , ಇತರ ಹಣಕಾಸು ಸೇವೆಗಳು , ಆಸ್ತಿ ಪುನರ್ನಿರ್ಮಾಣ ಕಂಪನಿಗಳು , ಪ್ರಸಾರ , ಏಕ ಬ್ರಾಂಡ್ ಚಿಲ್ಲರೆ ವ್ಯಾಪಾರ , ಕಲ್ಲಿದ್ದಲು ಗಣಿಗಾರಿಕೆ , ಡಿಜಿಟಲ್ ಮಾಧ್ಯಮ ಇತ್ಯಾದಿಗಳು ಈ ಕ್ಷೇತ್ರಗಳಲ್ಲಿ ಸೇರಿವೆ .


    ಈ ಸುಧಾರಣೆಗಳು ಇತ್ತೀಚಿನ ದಿನಗಳಲ್ಲಿ ಭಾರತ ದಾಖಲೆಯ ಎಫ್ . ಡಿ . ಐ . ಹರಿವು ಆಕರ್ಷಿಸಲು ಕೊಡುಗೆ ನೀಡಿದೆ . ಭಾರತದಲ್ಲಿ ಎಫ್ . ಡಿ . ಐ . ಹರಿವು 2014-15 ರಲ್ಲಿ 45.15 ಶತಕೋಟಿ ಅಮೆರಿಕನ್ ಡಾಲರ್ ಆಗಿದ್ದು , ಅಲ್ಲಿಂದ ನಿರಂತರವಾಗಿ ಏರಿಕೆಯಾಗುತ್ತಲೇ ಇದೆ . ವಿದೇಶೀ ನೇರ ಬಂಡವಾಳ 2015-16 ರಲ್ಲಿ 55.56 ಶತಕೋಟಿ ಅಮೆರಿಕನ್ ಡಾಲರ್ ಗೆ , 2016-17 ರಲ್ಲಿ 60.22 ಶತಕೋಟಿ ಅಮೆರಿಕನ್ ಡಾಲರ್ , 2017-18 ರಲ್ಲಿ 60.97 ಶತಕೋಟಿ ಅಮೆರಿಕನ್ ಡಾಲರ್ ಗೆ ಏರಿಕೆಯಾಗಿತ್ತು . ಮತ್ತು ದೇಶ ಕಳೆದ ಆರ್ಥಿಕ ವರ್ಷ ಅಂದರೆ 2018-19 ರಲ್ಲಿ ದೇಶ ಇದೇ ಮೊದಲ ಬಾರಿಗೆ 62.00 ಶತಕೋಟಿ ಅಮೆರಿಕನಾ ಡಾಲರ್ ( ಸಂಭವನೀಯ ಅಂಕಿ ) ಒಳಹರಿವಿನ ದಾಖಲೆ ಮಾಡಿತ್ತು . ಕಳೆದ ಹತ್ತೊಂಬತ್ತೂವರೆ ವರ್ಷಗಳಲ್ಲಿ ಒಟ್ಟಾರೆ ವಿದೇಶೀ ನೇರ ಬಂಡವಾಳ ( ಏಪ್ರಿಲ್ 2000 ದಿಂದ ಸೆಪ್ಟೆಂಬರ್ 2019 ರವರೆಗೆ ) 642 ಶತಕೋಟಿ ಅಮೆರಿಕನ್ ಡಾಲರ್ ಆಗಿತ್ತು , ಆದರೆ ಕಳೆದ ಐದೂವರೆ ವರ್ಷಗಳಲ್ಲಿ ಬಂದ ಎಫ್ . ಡಿ . ಐ . ಹರಿವು ( ಏಪ್ರಿಲ್ 2014- ಸೆಪ್ಟೆಂಬರ್ 2019) 319 ಶತಕೋಟಿ ಅಮೆರಿನ್ ಡಾಲರ್ ಆಗಿತ್ತು , ಅದು ಕಳೆದ ಹತ್ತೊಂಬತ್ತೂವರೆ ವರ್ಷಗಳ ಒಟ್ಟಾರೆ ಎಫ್ . ಡಿ . ಐ . ಹರಿವಿನ ಪ್ರತಿಶತ 50 ರಷ್ಟಾಗಿತ್ತು .


    ಜಾಗತಿಕ ವಿದೇಶೀ ನೇರ ಬಂಡವಾಲ ಹರಿವು ಕಳೆದ ಕೆಲವು ವರ್ಷಗಳಲ್ಲಿ ತೀವ್ರ ಸಂಕಷ್ಟ ಎದುರಿಸುತ್ತಿದೆ . ಯುಎನ್ . ಸಿ . ಟಿ . ಎ . ಡಿ . ಯ ವಿಶ್ವದ ಹೂಡಿಕೆ ವರದಿ 2019 ರ ಪ್ರಕಾರ , ಜಾಗತಿಕ ವಿದೇಶೀ ನೇರ ಬಂಡವಾಳ ಹೂಡಿಕೆ ಹರಿವು 2018 ರಲ್ಲಿ ಶೇ .13 ರಷ್ಟು ಕುಸಿದು ಕಳೆದ ವರ್ಷದಲ್ಲಿ 1.3 ಟ್ರಿಲಿಯನ್ ಅಮೆರಿಕನ್ ಡಾಲರ್ ಆಗಿದೆ , ಇದು ಸತತ ಮೂರನೇ ವರ್ಷದ ಕುಸಿತವಾಗಿದೆ . ಜಾಗತಿಕ ಆರ್ಥಿಕ ಹಿಂಜರಿತದ ಹೊರತಾಗಿಯೂ , ಜಾಗತಿಕ ಎಫ್ ‌. ಡಿಐ ಹರಿವಿಗೆ ಭಾರತ ಆದ್ಯತೆಯ ಮತ್ತು ಆಕರ್ಷಕ ತಾಣವಾಗಿ ಉಳಿದಿದೆ . ಆದಾಗ್ಯೂ , ಎಫ್ ‌. ಡಿಐ ನೀತಿ ಆಡಳಿತವನ್ನು ಮತ್ತಷ್ಟು ಉದಾರೀಕರಣಗೊಳಿಸುವ ಮೂಲಕ ಮತ್ತು ಸರಳಗೊಳಿಸುವ ಮೂಲಕ ದೇಶವು ಹೆಚ್ಚು ವಿದೇಶಿ ಹೂಡಿಕೆಯನ್ನು ಆಕರ್ಷಿಸುವ ಸಾಮರ್ಥ್ಯವನ್ನು ಹೊಂದಿದೆ ಎಂದು ಭಾವಿಸಲಾಗಿದೆ .


    ******

    
    
    (Release ID: 1605259) Visitor Counter : 34
    
    
      Read this release in: Assamese , English , Marathi , Hindi , Bengali , Punjabi , Gujarati , Tamil , Telugu , Malayalam