      ರೈಲ್ವೇ ಸಚಿವಾಲಯ

      COVID-19 ತಡೆಗಟ್ಟಲು ಭಾರತೀಯ ರೈಲ್ವೆಯಿಂದ ಹೆಚ್ಚುವರಿ ಕ್ರಮಗಳ ಘೋಷಣೆ
      Posted On: 19 MAR 2020 3:42PM by PIB Bengaluru


    COVID-19 ತಡೆಗಟ್ಟಲು ಭಾರತೀಯ ರೈಲ್ವೆಯಿಂದ ಹೆಚ್ಚುವರಿ ಕ್ರಮಗಳ ಘೋಷಣೆ


    ಕೊ ರೊ ನಾ ವೈರಸ್ (COVID-19) ಹರಡುವಿಕೆಯನ್ನು ನಿಯಂತ್ರಿಸಲು ಭಾರತೀಯ ರೈಲ್ವೆಯು ಹೆಚ್ಚುವರಿ ಕ್ರಮಗಳನ್ನು ಘೋಷಿಸಿದೆ :

     1. ಅನಗತ್ಯ ಪ್ರಯಾಣವನ್ನು ಕಡಿಮೆ ಮಾಡಲು ಮತ್ತು ಹೆಚ್ಚು ಅಪಾಯದ ಹಿರಿಯ ನಾಗರಿಕರ ಅನಗತ್ಯ ಪ್ರಯಾಣವನ್ನು ತಡೆಯುವ ಸಲುವಾಗಿ ರೋಗಿಗಳು , ವಿದ್ಯಾರ್ಥಿಗಳು ಮತ್ತು ದಿವ್ಯಾಂಗರನ್ನು ಹೊರತುಪಡಿಸಿ ಕಾಯ್ದಿರಿಸದ ಮತ್ತು ಕಾಯ್ದಿರಿಸಿದ ಎಲ್ಲಾ ಟಿಕೆಟ್ ‌ ಗಳ ರಿಯಾಯಿತಿಯನ್ನು ಮಾರ್ಚ್ 20 ರ ರಾತ್ರಿ 12 ಗಂಟೆಯಿಂದ ಮುಂದಿನ ಆದೇಶದವರೆಗೆ ರದ್ದುಗೊಳಿಸಲಾಗಿದೆ .
     2. ಮುನ್ನೆಚ್ಚರಿಕೆ ಕ್ರಮವಾಗಿ ಮತ್ತು ಅನಗತ್ಯ ಪ್ರಯಾಣ ಮತ್ತು ರೈಲುಗಳ ದಟ್ಟಣೆಯನ್ನು ತಡೆಯಲು , ಕಡಿಮೆ ಸಂಖ್ಯೆಯ ಪ್ರಯಾಣಿಕರ ಒಟ್ಟು 155 ಜೋಡಿ ರೈಲುಗಳನ್ನು 31.03.2020 ರವರೆಗೆ ರದ್ದುಪಡಿಸಲಾಗಿದೆ . ಪ್ರಯಾಣಿಕರಿಗೆ ಪರ್ಯಾಯ ರೈಲುಗಳ ಲಭ್ಯತೆಯನ್ನು ಗಮನದಲ್ಲಿಟ್ಟುಕೊಂಡು ಯಾವುದೇ ಪ್ರಯಾಣಿಕರು ಪ್ರಯಾಣದ ಮಧ್ಯದಲ್ಲಿ ಸಿಕ್ಕಿಹಾಕಿಕೊಳ್ಳದಂತೆ ನೋಡಿಕೊಂಡು ರೈಲುಗಳನ್ನು ರದ್ದುಗೊಳಿಸಲಾಗಿದೆ . ರದ್ದಾದ ರೈಲುಗಳ ಎಲ್ಲ ಪ್ರಯಾಣಿಕರಿಗೆ ಟಿಕೆಟ್ ಹಣವನ್ನು ಪೂರ್ಣ ಮರುಪಾವತಿ ಮಾಡಲಾಗುತ್ತಿದೆ .
     3. ಶಿಕ್ಷಣ ಸಂಸ್ಥೆಗಳನ್ನು ಹಠಾತ್ತನೆ ಮುಚ್ಚಿದ್ದರಿಂದ ದೇಶದ ಉತ್ತರ ಭಾಗದಲ್ಲಿ ಸಿಲುಕಿರುವ ವಿದ್ಯಾರ್ಥಿಗಳು ಭಾರತದ ದಕ್ಷಿಣ , ಈಶಾನ್ಯ ಮತ್ತು ಪೂರ್ವ ಪ್ರದೇಶಗಳಲ್ಲಿನ ತಮ್ಮ ಮನೆಗಳಿಗೆ ಹಿಂದಿರುಗಲು ಭಾರತೀಯ ರೈಲ್ವೆ ವ್ಯವಸ್ಥೆ ಮಾಡಿದೆ .
     4. ಅನಿವಾರ್ಯವಲ್ಲದ ರೈಲು ಪ್ರಯಾಣವನ್ನು ತಪ್ಪಿಸುವಂತೆ ಮತ್ತು ಅವರು ಪ್ರಯಾಣವನ್ನು ಪ್ರಾರಂಭಿಸುವಾಗ ಅವರಿಗೆ ಜ್ವರ ಇಲ್ಲದಿರುವುದನ್ನು ಖಚಿತಪಡಿಸಿಕೊಳ್ಳುವಂತೆ ಪ್ರಯಾಣಿಕರಿಗೆ ಸಲಹೆಗಳನ್ನು ನೀಡಲಾಗುತ್ತಿದೆ . ಪ್ರಯಾಣದ ಯಾವುದೇ ಹಂತದಲ್ಲಿ ತಮಗೆ ಜ್ವರ ಬಂದಿದೆ ಎನ್ನಿಸಿದರೆ ಪ್ರಯಾಣಿಕರು ವೈದ್ಯಕೀಯ ಚಿಕಿತ್ಸೆ ಮತ್ತು ಹೆಚ್ಚಿನ ಸಹಾಯಕ್ಕಾಗಿ ರೈಲ್ವೆ ಸಿಬ್ಬಂದಿಯನ್ನು ಸಂಪರ್ಕಿಸಬಹುದು .
     5. COVID-19 ಹರಡಿರುವ ಹಿನ್ನೆಲೆಯಲ್ಲಿ ರೈಲ್ವೆ ನಿಲ್ದಾಣಗಳಲ್ಲಿ ಅನಗತ್ಯ ಜನಸಂದಣಿಯನ್ನು ತಪ್ಪಿಸಲು ರೈಲ್ವೆ ನಿಲ್ದಾಣಗಳ ಪರಿಸ್ಥಿತಿಯನ್ನು ಪರಿಶೀಲಿಸಿ ಅಗತ್ಯವಿರುವ ಕಡೆ ಪ್ಲಾಟ್ ‌ ಫಾರ್ಮ್ ಟಿಕೆಟ್ ‌ ನ ಬೆಲೆಯನ್ನು 50 ರೂ . ಗಳಿಗೆ ಹೆಚ್ಚಿಸುವಂತೆ DRM ಗಳಿಗೆ ಸೂಚನೆ ನೀಡಲಾಗಿದೆ .
     6. ಸಾರ್ವಜನಿಕರು ಮಾಡಬೇಕಾದ ಹಾಗೂ ಮಾಡಬಾರದ ವಿಷಯಗಳ ಬಗ್ಗೆ ಜಾಗೃತಿ ಮೂಡಿಸಲು ರೈಲ್ವೆ ನಿಲ್ದಾಣಗಳು ಮತ್ತು ರೈಲುಗಳಲ್ಲಿ ನಿಯಮಿತವಾಗಿ ಪ್ರಕಟಣೆಗಳನ್ನು ಘೋಷಿಸಲಾಗುತ್ತಿದೆ . ಪ್ರಮುಖವಾಗಿ :

      * ಆಗಾಗ್ಗೆ ಕೈಗಳನ್ನು ತೊಳೆಯುವ ಮೂಲಕ ಸ್ವಚ್ಛವಾಗಿಟ್ಟುಕೊಳ್ಳುವುದು

      * ಸೀನುವಾಗ ಮತ್ತು ಕೆಮ್ಮುವಾಗ ಇತರರಿಂದ ದೂರವನ್ನು ಕಾಪಾಡಿಕೊಳ್ಳುವುದು ಮತ್ತು ಮೂಗು , ಬಾಯಿ ಮುಚ್ಚಿಕೊಳ್ಳುವುದು
      * ಯಾರಿಗಾದರೂ ಜ್ವರ ಬಂದರೆ ವಹಿಸಬೇಕಾದ ಮುನ್ನೆಚ್ಚರಿಕೆಗಳು - ( ಪ್ರಯಾಣಿಸಬೇಡಿ ಮತ್ತು ತಕ್ಷಣ ವೈದ್ಯರಿಗೆ ತಿಳಿಸಿ )
      * ಸಾರ್ವಜನಿಕ ಸ್ಥಳ ಮತ್ತು ರೈಲ್ವೆ ಆವರಣದಲ್ಲಿ ಉಗುಳಬಾರದು
      * ಜನದಟ್ಟಣೆಯಿಂದ ದೂರವಿರುವುದು ಮತ್ತು ಉಪನಗರ ರೈಲುಗಳು ಸೇರಿದಂತೆ ರೈಲುಗಳಲ್ಲಿ ಪ್ರಯಾಣಿಕರ ನಡುವೆ ಆದಷ್ಟು ದೂರವಿರುವುದನ್ನು ಖಚಿತಪಡಿಸಿಕೊಳ್ಳುವುದು .

    ***

    
    
    (Release ID: 1607215) Visitor Counter : 34
    
    
      Read this release in: Bengali , English , Urdu , Marathi , Hindi , Tamil , Telugu
    
    
    

*