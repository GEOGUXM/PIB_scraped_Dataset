      ಪ್ರಧಾನ ಮಂತ್ರಿಯವರ ಕಛೇರಿ

      ಎಕನಾಮಿಕ್ ಟೈಮ್ಸ್ ಗ್ಲೋಬಲ್ ವ್ಯಾಪಾರ ಶೃಂಗಸಭೆ ಪ್ರಧಾನಿ ಭಾಷಣ
      Posted On: 06 MAR 2020 10:34PM by PIB Bengaluru


    ಎಕನಾಮಿಕ್ ಟೈಮ್ಸ್ ಗ್ಲೋಬಲ್ ವ್ಯಾಪಾರ ಶೃಂಗಸಭೆ ಪ್ರಧಾನಿ ಭಾಷಣ


    ಸೂಕ್ತ ವಿಚಾರದ ನಿರ್ಣಯದಲ್ಲಿ ಯಾವುದೇ ಹಾನಿ ಇಲ್ಲ: ಪ್ರಧಾನಮಂತ್ರಿ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಇಂದು ಎಕನಾಮಿಕ್ ಟೈಮ್ಸ್ ಜಾಗತಿಕ ವ್ಯವಹಾರ ಶೃಂಗಸಭೆಯನ್ನುದ್ದೇಶಿಸಿ ಮಾತನಾಡಿದರು. ‘ಜಾಗತಿಕ ಮಟ್ಟದಲ್ಲಿ ಕುಸಿತಗೊಂಡಿರುವ ಬೆಳವಣಿಗೆಯ ಆಭಿವೃದ್ಧಿಗೆ ಸಹಯೋಗ’. ಜಾಗತಿಕ ವ್ಯಾಪಾರ ಶೃಂಗಸಭೆ 2020ರ ಘೋಷವಾಕ್ಯ .


    ವಿಶ್ವದಾದ್ಯಂತದ ಪ್ರತಿನಿಧಿಗಳನ್ನುದ್ದೇಶಿಸಿ ಮಾತನಾಡಿದ ಪ್ರಧಾನಮಂತ್ರಿ, ಸುಸ್ಥಿರ ಬೆಳವಣಿಗೆಗೆ ಸಹಕರಿಸುವ ದೃಷ್ಟಿಕೋನವು ದೈನಂದಿನ ಅಗತ್ಯ ಮತ್ತು ಭವಿಷ್ಯದ ಆಧಾರವಾಗಿದೆ ಎಂದು ಹೇಳಿದರು. "ಸೃಷ್ಟಿಗೆ ಸಹಯೋಗದ ಕಲ್ಪನೆಯು ಹಳೆಯದಾಗಿದೆ" ಎಂದು ಅವರು ಹೇಳಿದರು. ಪ್ರತಿ ಯುಗದಲ್ಲೂ ಹೊಸ ಸವಾಲುಗಳು ಹೊರಹೊಮ್ಮುತ್ತವೆ. ಇದು ನಮ್ಮ ಸಹಯೋಗದ ಮನೋಭಾವವನ್ನು ಇನ್ನಷ್ಟು ಬಲಪಡಿಸುತ್ತದೆ ಎಂದು ಹೇಳಿದರು. "ಕೋವಿಡ್ -19 ಕೊರೊನಾವೈರಸ್" ರೂಪದಲ್ಲಿ ಒಂದು ದೊಡ್ಡ ಸವಾಲು ವಿಶ್ವದ ಮುಂದೆ ಎದುರಾಗಿದೆ. "ನಾವು ಈ ಸವಾಲನ್ನು ಒಟ್ಟಿಗೆ ಎದುರಿಸಬೇಕಾಗಿದೆ ಮತ್ತು ಸಹಯೋಗದ ರಚನೆಯ ಸಂಕಲ್ಪದ ಶಕ್ತಿಯೊಂದಿಗೆ ನಾವು ವಿಜಯಶಾಲಿಯಾಗಿ ಹೊರಹೊಮ್ಮಬೇಕು" ಎಂದು ಅವರು ಹೇಳಿದರು.


    ಒಂದು ನಿರ್ದಿಷ್ಟ ವರ್ಗದ ಭವಿಷ್ಯವಾಣಿಗೆ ಅನುಗುಣವಾಗಿ ವಿಷಯಗಳನ್ನು ನಡೆಸುವ ಸಮಯ ಇದಾಗಿದೆ ಹಾಗೂ ಅವರ ಅಭಿಪ್ರಾಯವನ್ನು ಅಂತಿಮವೆಂದು ಪರಿಗಣಿಸಲಾಗಿದೆ ಎಂದು ಪ್ರಧಾನಮಂತ್ರಿ ಹೇಳಿದರು. ಆದರೆ ತಂತ್ರಜ್ಞಾನದ ಅಭಿವೃದ್ಧಿ ಮತ್ತು 'ಪ್ರಜಾಪ್ರಭುತ್ವೀಕರಣ'ದೊಂದಿಗೆ, ಸಮಾಜದ ಪ್ರತಿಯೊಂದು ವರ್ಗದ ಜನರು ಅಭಿಪ್ರಾಯವನ್ನು ರೂಪಿಸುತ್ತಾರೆ ಎಂದು ಅವರು ಹೇಳಿದರು.


    ನಮ್ಮ ಮುಂದಿನ ಹಾದಿಯು ಮೊದಲಿನಿಂದಲೂ ನಾವು ನಡೆದುಬಂದ ಹಾದಿಯಾಗಿದೆ ಅಥವಾ ನಮ್ಮದೇ ಆದ ಹೊಸ ದಾರಿಯನ್ನು ರೂಪಿಸಿಕೊಳ್ಳಬೇಕಿದೆ ಎಂದು ಪ್ರಧಾನಮಂತ್ರಿ ಹೇಳಿದರು. ನಾವು ಹೊಸ ಮಾರ್ಗವನ್ನು ರಚಿಸಿದ್ದೇವೆ, ಹೊಸ ವಿಧಾನದೊಂದಿಗೆ ಮುಂದುವರಿಯುತ್ತೇವೆ ಮತ್ತು ಜನರ ಆಕಾಂಕ್ಷೆಗಳಿಗೆ ಹೆಚ್ಚಿನ ಆದ್ಯತೆ ನೀಡಿದ್ದೇವೆ ಎಂದು ಅವರು ಹೇಳಿದರು.


    ಸೂಕ್ತ ವಿಚಾರದ ನಿರ್ಣಯದಲ್ಲಿ ಯಾವುದೇ ಹಾನಿ ಇಲ್ಲ ಎಂದು ಶ್ರೀ ನರೇಂದ್ರ ಮೋದಿ ಅವರು ಒತ್ತಿ ಹೇಳಿದರು. ಆದರೆ ಸರಿಯಾದ ಕೆಲಸಗಳನ್ನು ಅನುಸರಿಸುವವರು ಒಂದು ವರ್ಗದ ದ್ವೇಷಕ್ಕೆ, ಕಿರಿಕಿರಿಗೆ ಒಳಗಾಗುತ್ತಾರೆ. ಆದ್ದರಿಂದ ಯಥಾಸ್ಥಿತಿಯಲ್ಲಿ ಬದಲಾವಣೆ ಉಂಟಾದಾಗ ಅಂತಹ ಜನರು ಕೆಲವು ರೀತಿಯ ಅಡೆತಡೆಗಳನ್ನು ಕಾಣಲು ಪ್ರಾರಂಭಿಸುತ್ತಾರೆ ಎಂದು ಅವರು ಹೇಳಿದರು.


    ನಿರಾಶ್ರಿತರ ಹಕ್ಕುಗಳ ಬಗ್ಗೆ ಜಗತ್ತಿಗೆ ತಿಳಿವಳಿಕೆ ನೀಡುವವರು ನಿರಾಶ್ರಿತರಿಗಾಗಿ ಸಿಎಎಯನ್ನು ವಿರೋಧಿಸುತ್ತಾರೆ. ಇದು ವ್ಯತಿರಿಕ್ತವಾದುದಾಗಿದೆ ಎಂದು ಪ್ರಧಾನಮಂತ್ರಿ ತಿಳಿಸಿದರು. ಸಂವಿಧಾನಕ್ಕಾಗಿ ಹಗಲು ರಾತ್ರಿ ಅಳುವವರು, ಜಮ್ಮು ಮತ್ತು ಕಾಶ್ಮೀರದಲ್ಲಿ ಸಂವಿಧಾನದ ಅನುಷ್ಠಾನವನ್ನು ಹಾಗೂ 370 ನೇ ವಿಧಿಯಂತಹ ತಾತ್ಕಾಲಿಕ ವ್ಯವಸ್ಥೆ ತೆಗೆದಿರುವುದನ್ನು ವಿರೋಧಿಸುತ್ತಾರೆ ಎಂದು ಹೇಳಿದರು.


    ರಾಮ್‌ಚರಿತ ಮಾನಸದಲ್ಲಿನ ಸಾಲುಗಳನ್ನು ಉಲ್ಲೇಖಿಸಿ ಮಾತನಾಡಿದ ಅವರು “ನೈಜವಾಗಿ ಕಾರ್ಯ ನಿರ್ವಹಿಸುವುದಕ್ಕಿಂತ ಬೋಧಿಸುವುದು ಸುಲಭ” ಎಂದು ಹೇಳಿದರು. ರಾಷ್ಟ್ರ ನಿರ್ಮಾಣ, ದೇಶದ ಅಭಿವೃದ್ಧಿಯ ಬಗ್ಗೆ ಮಾತನಾಡಿದರು. ಆಡಳಿತವು ಅಪರಾಧ ನಿರ್ಣಯವೇ ಹೊರತು ಅನುಕೂಲವಲ್ಲ ಎಂದರು. "ಸರಿಯಾದ ಕೆಲಸವನ್ನು ಮಾಡಲು ಮನವೊಲಿಸುವುದು, ಯಥಾಸ್ಥಿತಿಯನ್ನು ಮುರಿಯುವ ಮನವೊಲಿಕೆ" ಎಂದು ಅವರು ಹೇಳಿದರು.


    ಸಾಮಾನ್ಯ ವರ್ಗದ ಬಡವರಿಗೆ 10 ಪ್ರತಿಶತ ಮೀಸಲಾತಿ ನೀಡುವುದು, ಡಿಬಿಟಿ, ರೇರಾ ಶಾಸನ, ಐಬಿಸಿ, ಮುದ್ರಾ ಯೋಜನೆ, ರಕ್ಷಣಾ ಮುಖ್ಯಸ್ಥರ ಹುದ್ದೆಯ ರಚನೆ ಮುಂತಾದ ಹಳೆಯ ಆಲೋಚನೆಗಳ ನಿಷ್ಕ್ರಿಯತೆಗಳಿಂದ ದೇಶದ ಎಲ್ಲಾ ವ್ಯವಸ್ಥೆಗಳನ್ನು ಮುಕ್ತಗೊಳಿಸಲು ಸರ್ಕಾರ ಕೈಗೊಂಡಿರುವ ಕ್ರಮಗಳನ್ನು ಪ್ರಧಾನಮಂತ್ರಿ ಪಟ್ಟಿ ಮಾಡಿದರು.


    2014 ರಿಂದ ದೇಶವು ಚೈತನ್ಯಶೀಲ ಸಹಕಾರ, ಸಹಯೋಗದಲ್ಲಿ ಕ್ರಿಯಾಶೀಲತೆ ಮತ್ತು ಆಲೋಚನೆಗಳ ಸಂಯೋಜನೆಯೊಂದಿಗೆ ಮುಂದುವರೆದಿದೆ ಎಂದು ಪ್ರಧಾನಮಂತ್ರಿ ಹೇಳಿದರು. “ಇಂದು ಭಾರತವು ಸುಸ್ಥಿರ ಬೆಳವಣಿಗೆಯ ಮಾದರಿಯನ್ನು ರಚಿಸುತ್ತಿದೆ. ಇದು ಇಡೀ ಜಗತ್ತಿಗೆ ಪ್ರಯೋಜನಕಾರಿಯಾಗಿದೆ. 21 ನೇ ಶತಮಾನದಲ್ಲಿ ಭಾರತವು ಬಹಳಷ್ಟು ಕಲಿಯುತ್ತಿದೆ ಮತ್ತು ದೇಶದ ಜನರ ಅಭಿವೃದ್ಧಿಗೆ ಅನುಕೂಲವಾಗಲು ಅಷ್ಟೇ ಸಿದ್ಧವಾಗಿದೆ ”ಎಂದು ಅವರು ಹೇಳಿದರು.


    ಹೆದ್ದಾರಿಗಳ ನಿರ್ಮಾಣದ ವೇಗ, ರೈಲ್ವೆ ವಿದ್ಯುದ್ದೀಕರಣದ ವೇಗ, ವಿಮಾನ ನಿಲ್ದಾಣಗಳಲ್ಲಿ ಸಾಮರ್ಥ್ಯ ಸೇರ್ಪಡೆ, ನಮ್ಮ ಪ್ರಮುಖ ಬಂದರುಗಳಲ್ಲಿ ಸರಕು ನಿರ್ವಹಣೆಯನ್ನು ಹೆಚ್ಚಿಸುವುದು ಮತ್ತು ವಹಿವಾಟು ಸಮಯವನ್ನು ಕಡಿಮೆಗೊಳಿಸುವುದು ಸೇರಿದಂತೆ ಕಳೆದ ಆರು ವರ್ಷಗಳಲ್ಲಿ ವಿವಿಧ ಕ್ಷೇತ್ರಗಳಲ್ಲಿ ಸ್ಪಷ್ಟವಾಗಿ ಗೋಚರಿಸುವ ಸಾಧನೆಗಳನ್ನು ಪ್ರಧಾನಮಂತ್ರಿ ಪಟ್ಟಿ ಮಾಡಿದ್ದಾರೆ. ಪ್ರಮುಖ ಬಂದರುಗಳು, ಸರ್ಕಾರಿ ಇಲಾಖೆಗಳಲ್ಲಿನ ಸಿಲೋಗಳನ್ನು ತೆಗೆದುಹಾಕಿ ಮತ್ತು ಸಹಯೋಗಕ್ಕೆ ಒತ್ತು ನೀಡುವ ಮೂಲಕ ಇದನ್ನು ಸಾಧಿಸಲಾಗಿದೆ ಎಂದು ಪ್ರಧಾನಮಂತ್ರಿ ಒತ್ತಿ ಹೇಳಿದರು.


    ಆರ್ಥಿಕ ಅಥವಾ ಸಾಮಾಜಿಕವಾಗಿ ಇಂದು ರಾಷ್ಟ್ರವು ಬದಲಾವಣೆಯ ದೊಡ್ಡ ಹಂತದ ಮೂಲಕ ಸಾಗುತ್ತಿದೆ ಎಂದು ಪ್ರಧಾನಮಂತ್ರಿ ಹೇಳಿದರು. ಕಳೆದ ಕೆಲವು ವರ್ಷಗಳಲ್ಲಿ, ದುರ್ಬಲ ಜಾಗತಿಕ ಆರ್ಥಿಕತೆಯ ನಡುವೆಯೂ ಭಾರತವು ಜಾಗತಿಕ ಆರ್ಥಿಕ ವ್ಯವಸ್ಥೆಯ ಬಲವಾದ ಭಾಗವಾಗಿದೆ ಎಂದು ಅವರು ಅಭಿಪ್ರಾಯಪಟ್ಟರು. "ಇತ್ತೀಚೆಗೆ, ಭಾರತವು ವಿಶ್ವದ 5 ನೇ ಅತಿದೊಡ್ಡ ಆರ್ಥಿಕತೆಯಾಗಿದೆ. ಕೇವಲ 6-7 ವರ್ಷಗಳ ಹಿಂದೆ ನಾವು 11 ನೇ ಸ್ಥಾನದಲ್ಲಿದ್ದೆವು. ಇಷ್ಟು ಅಲ್ಪಾವಧಿಯಲ್ಲಿ ನಾವು 5 ನೇ ಸ್ಥಾನಕ್ಕೆ ಬಂದಿದ್ದೇವೆ, ”ಎಂದು ಅವರು ತಿಳಿಸಿದರು.


    5 ಟ್ರಿಲಿಯನ್ ಡಾಲರ್ ಆರ್ಥಿಕತೆಯ ಗುರಿಯನ್ನು ಸಾಧಿಸಲು ಸರ್ಕಾರ ನಾಲ್ಕು ವಿಭಿನ್ನ ಹಂತಗಳಲ್ಲಿ ಕಾರ್ಯನಿರ್ವಹಿಸುತ್ತಿದೆ ಎಂದು ಪ್ರಧಾನಮಂತ್ರಿ ಘೋಷಿಸಿದರು.


    ಮೊದಲನೆಯದು - ಖಾಸಗಿ ವಲಯದೊಂದಿಗೆ ಸಂಪರ್ಕ


    ಎರಡನೆಯದು ನ್ಯಾಯೋಚಿತ ಸ್ಪರ್ಧೆ


    ಮೂರನೆಯದು ಸಂಪತ್ತು ಸೃಷ್ಟಿ


    ನಾಲ್ಕನೆಯದು - ಪುರಾತನ ಕಾನೂನುಗಳ ಅಳಿಸುವಿಕೆ


    ಮೂಲಸೌಕರ್ಯ ಕ್ಷೇತ್ರದಲ್ಲಿ 100 ಲಕ್ಷ ಕೋಟಿ ರೂ.ಗಳ ಹೂಡಿಕೆಗಾಗಿ ಸರ್ಕಾರವು ಮಾರ್ಗಸೂಚಿಯನ್ನು ಸಿದ್ಧಪಡಿಸಿದೆ ಮತ್ತು ಸಾರ್ವಜನಿಕ-ಖಾಸಗಿ ಸಹಭಾಗಿತ್ವ (ಪಿಪಿಪಿ) ಮೂಲಕ ದೇಶದ ಅಭಿವೃದ್ಧಿಗೆ ಶಕ್ತಿಯುತ ಪ್ರಗತಿಶೀಲ (ಪಿಪಿಪಿ) ಮಾರ್ಗವನ್ನು ಆಯ್ಕೆ ಮಾಡಿದೆ ಎಂದು ಹೇಳಿದರು. "ಸರ್ಕಾರವು ಆರ್ಥಿಕತೆಯ ಹೆಚ್ಚು ಹೆಚ್ಚು ಕ್ಷೇತ್ರಗಳನ್ನು ಖಾಸಗಿ ವಲಯಕ್ಕೆ ತೆರೆಯುತ್ತಿದೆ" ಎಂದು ಅವರು ತಿಳಿಸಿದರು. ನ್ಯಾಯೋಚಿತ ಸ್ಪರ್ಧೆಯನ್ನು ಹೆಚ್ಚಿಸಲು, ಭ್ರಷ್ಟಾಚಾರ ಮತ್ತು ಸ್ವಜನ ಪಕ್ಷಪಾತ ಈ ಎರಡನ್ನೂ ಕಟ್ಟುನಿಟ್ಟಾಗಿ ನಿಯಂತ್ರಿಸಲಾಗುತ್ತದೆ ಎಂದು ಹೇಳಿದರು. ಸರ್ಕಾರ ಸರಳೀಕರಣ, ತರ್ಕಬದ್ಧಗೊಳಿಸುವಿಕೆ, ಪಾರದರ್ಶಕತೆ ಬಗ್ಗೆ ಗಮನಹರಿಸಿದೆ ಎಂದು ಅವರು ಒತ್ತಿ ಹೇಳಿದರು. ಕಾರ್ಪೊರೇಟ್ ತೆರಿಗೆ ಕಡಿಮೆ ಇರುವ ವಿಶ್ವದ ಪ್ರಮುಖ ರಾಷ್ಟ್ರಗಳಲ್ಲಿ ಭಾರತ ಕೂಡಾ ಒಂದಾಗಿದೆ. ಕೇವಲ 5 ವರ್ಷಗಳಲ್ಲಿ ಈಸ್ ಆಫ್ ಡೂಯಿಂಗ್ ಬಿಸಿನೆಸ್(ಸುಲಭ ವ್ಯವಹಾರ) ಪಟ್ಟಿಯಲ್ಲಿ 77ನೇ ಶ್ರೇಯಾಂಕ ಪಡೆದು ಸುಧಾರಣೆ ಕಂಡಿದೆ ಎಂದು ಪ್ರಧಾನಮಂತ್ರಿ ಹೇಳಿದರು. “2019 ರಲ್ಲಿ ದೇಶದಲ್ಲಿ ಸುಮಾರು 48 ಬಿಲಿಯನ್ ಡಾಲರ್ ವಿದೇಶಿ ನೇರ ಹೂಡಿಕೆ ಬಂದಿತ್ತು. ಈ ಬೆಳವಣಿಗೆ ಶೇಕಡಾ 16 ಕ್ಕಿಂತ ಹೆಚ್ಚಿತ್ತು. ಅಂತೆಯೇ, 19 ಬಿಲಿಯನ್ ಡಾಲರ್‌ಗಳ ಖಾಸಗಿ ಷೇರುಗಳು ಮತ್ತು ಸಾಹಸೋದ್ಯಮ ಬಂಡವಾಳ ಹೂಡಿಕೆ ಕಳೆದ ವರ್ಷ ಭಾರತಕ್ಕೆ ಬಂದಿತ್ತು. ಇದು 53% ಕ್ಕಿಂತ ಹೆಚ್ಚಾಗಿದೆ, ”ಎಂದು ಅವರು ತಿಳಿಸಿದರು.


    ಸರ್ಕಾರವು ಎಲ್ಲ ಮಧ್ಯಸ್ಥಗಾರರೊಂದಿಗೆ ನಿರಂತರ ಸಂಪರ್ಕ ಹೊಂದಿದೆ. ನಿರಂತರವಾಗಿ ಪ್ರತಿಕ್ರಿಯೆಯನ್ನು ಸ್ವೀಕರಿಸುತ್ತದೆ. ಪ್ರತಿ ಹಂತದಲ್ಲೂ ಪ್ರಮುಖ ನಿರ್ಧಾರಗಳನ್ನು ಕೈಗೊಳ್ಳುತ್ತದೆ ಎಂದು ಪ್ರಧಾನಮಂತ್ರಿ ಹೇಳಿದರು. ಯಥಾಸ್ಥಿತಿಯಿಂದ ದೇಶವನ್ನು ಮುಕ್ತಗೊಳಿಸುವ ಮೂಲಕ, ನಾವು ರಾಷ್ಟ್ರಮಟ್ಟದಲ್ಲಿ ಮಾತ್ರವಲ್ಲದೆ ಅಂತಾರಾಷ್ಟ್ರೀಯ ಮಟ್ಟದಲ್ಲಿಯೂ ಸಹಕಾರ ಸೃಷ್ಟಿಯತ್ತ ಸಾಗುತ್ತಿದ್ದೇವೆ ಎಂದರು. ಅಂತಾರಾಷ್ಟ್ರೀಯ ಸೌರ ಒಕ್ಕೂಟ, ವಿಪತ್ತು ಸ್ಥಿತಿಸ್ಥಾಪಕ ಮೂಲಸೌಕರ್ಯಗಳ ಒಕ್ಕೂಟ ಮುಂತಾದ ಅಂತಾರಾಷ್ಟ್ರೀಯ ಮಟ್ಟದ ಸಂಸ್ಥೆಗಳನ್ನು ನಿರ್ಮಿಸುವಲ್ಲಿ ಭಾರತದ ಪಾತ್ರವನ್ನು ಪ್ರಧಾನಮಂತ್ರಿ ಪಟ್ಟಿ ಮಾಡಿದ್ದಾರೆ.


    21 ನೇ ಶತಮಾನವು ಹಲವು ಸಾಧ್ಯತೆಗಳಿಂದ ಕೂಡಿದೆ ಎಂದು ಪ್ರಧಾಮಂತ್ರಿ ಹೇಳಿದರು. "ಈ ಸಾಧ್ಯತೆಗಳ ಮಧ್ಯೆಯೂ, ಪ್ರಸ್ತುತ ಸಾಮಾನ್ಯ ಜಾಗತಿಕ ಧ್ವನಿಯ ಕೊರತೆಯಿದೆ. ಬದಲಾಗುತ್ತಿರುವ ಸಂದರ್ಭಗಳಿಗೆ ಹೇಗಾದರೂ ಹೊಂದಿಕೊಳ್ಳುವುದು ಅಥವಾ ಹೊಸ ಮಾರ್ಗವನ್ನು ನವೀನ ರೀತಿಯಲ್ಲಿ ಅಭಿವೃದ್ಧಿಪಡಿಸುವುದು” ಇಂದು ಇಡೀ ಪ್ರಪಂಚದ ಮುಂದಿರುವ ಪ್ರಶ್ನೆಯಾಗಿದೆ ಎಂದು ಅವರು ತಿಳಿಸಿದರು.


    ಬದಲಾಗುತ್ತಿರುವ ಜಾಗತಿಕ ಪರಿಸ್ಥಿತಿಗಳ ಮಧ್ಯೆ ಭಾರತವು ಬಹಳ ವ್ಯಾಪಕ ಬದಲಾವಣೆಗಳನ್ನು ಕಂಡುಕೊಂಡಿದೆ ಎಂದು ಪ್ರಧಾನಮಂತ್ರಿ ತಿಳಿಸಿದರು. ದೇಶಗಳ ನಡುವೆ ಸಮಾನ ಅಂತರವನ್ನು ಸೃಷ್ಟಿಸುವ ಮೂಲಕ ಭಾರತ ತಟಸ್ಥವಾಗಿರುವ ಕಾಲವೊಂದಿತ್ತು. ಇಂದಿಗೂ ಭಾರತ ತಟಸ್ಥವಾಗಿದೆ. ಆದರೆ ಅದು ಸಮಾನ ಸ್ನೇಹದಿಂದ ಮಾತ್ರ ಎಂದು ಹೇಳಿದರು. "ಆ ಅವಧಿಯಲ್ಲಿ ಅಂತರವನ್ನು ಕಾಯ್ದುಕೊಂಡು ತಪ್ಪಿಸಿಕೊಳ್ಳಲು ಪ್ರಯತ್ನಿಸಲಾಯಿತು. ಇಂದು, ನಾವು ಸ್ನೇಹವನ್ನು ಉಳಿಸಿಕೊಳ್ಳಲು ಮತ್ತು ಒಟ್ಟಾಗಿ ನಡೆಯಲು ಪ್ರಯತ್ನಿಸುತ್ತಿದ್ದೇವೆ. ಇದು ಭಾರತದ ವಿದೇಶಾಂಗ ನೀತಿಯ ಮೂಲತತ್ವ, ಇಂದಿನ ಭಾರತದ ಆರ್ಥಿಕ ನೀತಿ, ”ಎಂದು ಅವರು ಹೇಳಿದರು.


    "ಭಾರತದ ಉದಯವನ್ನು ನಾನು ಬಯಸುತ್ತೇನೆ. ಈ ಮೂಲಕ ಇಡೀ ಪ್ರಪಂಚವು ಅದರ ಲಾಭವನ್ನು ಪಡೆಯುತ್ತದೆ" ಎಂಬ ಮಹಾತ್ಮ ಗಾಂಧೀಜಿ ಅವರು ಹೇಳಿದ ಮಾತುಗಳನ್ನು ಉಲ್ಲೇಖಿಸಿದರು. ಈ ಉಲ್ಲೇಖವು ಜಾಗತೀಕರಣದ ಭಾರತೀಯ ಚಿಂತನೆ ಮತ್ತು ಭವಿಷ್ಯದ ಸಹಯೋಗದ ಮಂತ್ರವನ್ನು ಹೊಂದಿದೆ ಎಂದು ಹೇಳುವ ಮೂಲಕ ಪ್ರಧಾನಮಂತ್ರಿಗಳು ತಮ್ಮ ಮಾತುಗಳನ್ನು ಮುಕ್ತಾಯಗೊಳಿಸಿದರು.


    ***

    
    
    (Release ID: 1605865) Visitor Counter : 13
    
    
      Read this release in: English , Assamese , Punjabi , Gujarati , Odia , Tamil