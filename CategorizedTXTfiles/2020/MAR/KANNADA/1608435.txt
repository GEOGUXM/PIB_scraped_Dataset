      ಪೆಟ್ರೋಲಿಯಂ ಮತ್ತು ನೈಸರ್ಗಿಕ ಅನಿಲ ಸಚಿವಾಲಯ

      ಪರಿಹಾರ ಪ್ಯಾಕೇಜ್ ಜವಾಬ್ದಾರಿಯುತ ಆಡಳಿತದೆಡೆಗೆ ದಿಟ್ಟ ಹೆಜ್ಜೆ
      Posted On: 26 MAR 2020 4:28PM by PIB Bengaluru


    ಪರಿಹಾರ ಪ್ಯಾಕೇಜ್ ಜವಾಬ್ದಾರಿಯುತ ಆಡಳಿತದೆಡೆಗೆ ದಿಟ್ಟ ಹೆಜ್ಜೆ


    ಸಂಕಷ್ಟ ಸಮಯದಲ್ಲಿ ದುರ್ಬಲ ವಿಭಾಗಗಳಿಗೆ ನೆರವು ನೀಡುತ್ತದೆ: ಧರ್ಮೇಂದ್ರ ಪ್ರಧಾನ್


    ಕೇಂದ್ರ ಹಣಕಾಸು ಸಚಿವರು ಇಂದು ಘೋಷಿಸಿದ ಪರಿಹಾರ ಪ್ಯಾಕೇಜನ್ನು ಅಭೂತಪೂರ್ವ ಮತ್ತು ಸಂಕಷ್ಟದ ಸಮಯದಲ್ಲಿ ಜವಾಬ್ದಾರಿಯುತ ಆಡಳಿತಕ್ಕೆ ಮಾದರಿ ಎಂದು ಪೆಟ್ರೋಲಿಯಂ ಮತ್ತು ನೈಸರ್ಗಿಕ ಅನಿಲ ಹಾಗೂ ಉಕ್ಕಿನ ಸಚಿವರಾದ ಶ್ರೀ ಧರ್ಮೇಂದ್ರ ಪ್ರಧಾನ್ ಅವರು ಹೇಳಿದರು. ಪ್ರಧಾನ ಮಂತ್ರಿ ಮತ್ತು ಹಣಕಾಸು ಸಚಿವರಿಗೆ ಧನ್ಯವಾದ ಸಲ್ಲಿಸಿದ ಶ್ರೀ ಪ್ರಧಾನ್ ಅವರು ಕೋವಿಡ್-19 ಸ್ಫೋಟದಿಂದ ಉಂಟಾದ ಸಮಸ್ಯೆಗಳನ್ನು ಎದುರಿಸಲು ರಾಷ್ಟ್ರಕ್ಕೆ, ರೂ. 1.7 ಲಕ್ಷ ಕೋಟಿಗಳ ಈ ಪರಿಹಾರ ಪ್ಯಾಕೇಜ್ ನೆರವಾಗಲಿದೆ ಎಂದರು. “ಇಂದು ಘೋಷಿಸಲಾದ ಸಮಗ್ರ ಕ್ರಮಗಳು ಕೋವಿಡ್-19 ರಿಂದ ಗ್ರಾಮೀಣ ಮತ್ತು ನಗರಗಳ ಬಡವರು, ರೈತರು, ಆರೋಗ್ಯ ಕಾರ್ಯಕರ್ತರು ದಿವ್ಯಾಂಗರು, ವಲಸೆ ಕಾರ್ಮಿಕರು, ಹಿರಿಯ ನಾಗರಿಕರು ಮತ್ತು ಸಮಾಜದ ಇತರ ದುರ್ಬಲ ವರ್ಗದವರ ಮೇಲೆ ಏಕಾಏಕಿ ಉಂಟಾದ ಆರ್ಥಿಕ ಪರಿಣಾಮವನ್ನು ತಗ್ಗಿಸುತ್ತದೆ” ಎಂದೂ ಕೂಡಾ ಅವರು ಹೇಳಿದರು.


    ನಗದು ವರ್ಗಾವಣೆ, ವಿಮೆಯ ರಕ್ಷಣೆ, ಆಹಾರ ಭದ್ರತೆಯನ್ನು ಖಾತರಿ ಪಡಿಸುವುದನ್ನು ಮತ್ತು ಪ್ರಧಾನ ಮಂತ್ರಿ ಉಜ್ವಲ ಯೋಜನೆಯ ಎಲ್ಲ ಫಲಾನುಭವಿಗಳಿಗೆ 3 ತಿಂಗಳವರೆಗೆ ಉಚಿತ ಎಲ್ ಪಿ ಜಿ ಸಿಲಿಂಡರ್ ಗಳನ್ನು ಒದಗಿಸುವ ನಿರ್ಧಾರ, ಲಕ್ಷಾಂತರ ಬಡವರಿಗೆ ನಿರಾಳತೆಯನ್ನು ಮೂಡಿಸುವುದು ಮತ್ತು ದೇಶದಲ್ಲಿ ಯಾರೊಬ್ಬರೂ ಉಪವಾಸವಿರಲಾರರು ಎಂಬುದನ್ನು ಖಚಿತಪಡಿಸುತ್ತದೆ. ಆಶಾವಾದವನ್ನು ವ್ಯಕ್ತಪಡಿಸಿದ ಅವರು “ಇದರಲ್ಲಿ ನಾವೆಲ್ಲರೂ ಒಗ್ಗಟ್ಟಿನಿಂದಿದ್ದೇವೆ, ಈ ಅಗೋಚರ ವೈರಿಯ ವಿರುದ್ಧ ನಾವೆಲ್ಲರೂ ಹೋರಾಡುತ್ತೇವೆ ಮತ್ತು ವಿಜಯವನ್ನು ಸಾಧಿಸುತ್ತೇವೆ. ನಮ್ಮ ಆರ್ಥಿಕತೆ ಮತ್ತು ನಸಮಾಜದ ಮೇಲೆ ಯಾವುದೇ ನಕಾರಾತ್ಮಕ ಪರಿಣಾಮವಾಗದಂತೆ ನಮ್ಮ ಸರ್ಕಾರ ಎಲ್ಲ ಅವಶ್ಯಕ ಕ್ರಮಗಳನ್ನು ಕೈಗೊಳ್ಳುತ್ತಿದೆ” ಎಂದು ಹೇಳಿದರು.


    *****

    
    
    (Release ID: 1608435) Visitor Counter : 6
    
    
      Read this release in: English , Marathi , Hindi , Bengali , Assamese , Punjabi , Gujarati , Tamil