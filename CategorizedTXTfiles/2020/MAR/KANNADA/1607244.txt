      ರೈಲ್ವೇ ಸಚಿವಾಲಯ

      ಕೋವಿಡ್-19: ಹಿರಿಯ ನಾಗರಿಕರ ರೈಲ್ವೆ ಪ್ರಯಾಣ ನಿಯಂತ್ರಿಸಲು ರೈಲ್ವೆ ರಿಯಾಯಿತಿ ದರ ಹಿಂತೆಗೆತ
      Posted On: 19 MAR 2020 5:26PM by PIB Bengaluru


    ಕೋವಿಡ್ -19: ಹಿರಿಯ ನಾಗರಿಕರ ರೈಲ್ವೆ ಪ್ರಯಾಣ ನಿ ಯಂತ್ರಿಸಲು ರೈಲ್ವೆ ರಿಯಾಯಿತಿ ದರ ಹಿಂತೆಗೆ ತ


    ಕೊರೊನಾ ನಿ ಯಂತ್ರಣಕ್ಕೆ ದೀರ್ಘಕಾಲದ ಅನಾರೋಗ್ಯ ಪೀಡಿತರು ಮತ್ತು ಹಿರಿಯ ನಾಗರಿಕರ ರಕ್ಷಣೆಗೆ ಅಗತ್ಯ ಕ್ರಮ


    ಕೋವಿಡ್ -19 ವೈರಸ್ ಹರಡುವಿಕೆ ತಡೆಗಟ್ಟಲು ಮತ್ತು ವಯಸ್ಸಾದವರ ಪ್ರಯಾಣಕ್ಕೆ ಸಂಬಂಧಿಸಿದ ಅಪಾಯಗಳನ್ನು ಕಡಿಮೆ ಮಾಡಲು , ಭಾರತೀಯ ರೈಲ್ವೆಯು ಹಿರಿಯ ನಾಗರಿಕರಿಗೆ ನೀಡುತ್ತಿದ್ದ ವಿಶೇಷ ರಿಯಾಯ್ತಿಗಳನ್ನು ತೆಗೆದುಹಾಕುವ ಮೂಲಕ ಅನಿವಾರ್ಯವಲ್ಲದ ಪ್ರಯಾಣವನ್ನು ಕೈಗೊಳ್ಳುವುದನ್ನು ತಡೆಯಲು ಕ್ರಮ ಕೈಗೊಂಡಿದೆ . ಮಾರ್ಚ್ 20 ರ ರಾತ್ರಿ 12 ಗಂಟೆಯಿಂದ ಮುಂದಿನ ಆದೇಶದವರೆಗೆ ಹಿರಿಯ ನಾಗರಿಕರಿಗೆ ಕಾಯ್ದಿರಿಸದ ಮತ್ತು ಕಾಯ್ದಿರಿಸಿದ ವಿಭಾಗದಲ್ಲಿನ ಟಿಕೆಟ್ ರಿಯಾಯಿತಿಯನ್ನು ಹಿಂತೆಗೆದುಕೊಳ್ಳಲಾಗಿದೆ . ಹಿರಿಯ ನಾಗರಿಕರು ಅನಿವಾರ್ಯವಲ್ಲದ ಪ್ರಯಾಣವನ್ನು ಕೈಗೊಳ್ಳದಂತೆ ಮಾಡಲು ಈ ಕ್ರಮ ಕೈಗೊಳ್ಳಲಾಗಿದೆ .


    COVID-19 ವೈರಸ್ ‌ ಹರಡುವಿಕೆ ಮತ್ತು ಮರಣ ಪ್ರಮಾಣವು ಹಿರಿಯ ನಾಗರಿಕರಲ್ಲಿ ಹೆಚ್ಚಾಗಿದೆ ವಿಶ್ವ ಆರೋಗ್ಯ ಸಂಸ್ಥೆಯ ಜಂಟಿ ಮಿಷನ್ ‌ ನ ವರದಿಯ ಅನುಸಾರ ಕೊರೋನಾ ವೈರಸ್ ಕಾಯಿಲೆಯು “60 ವರ್ಷಕ್ಕಿಂತ ಮೇಲ್ಪಟ್ಟ ವ್ಯಕ್ತಿಗಳು ತೀವ್ರ ಕಾಯಿಲೆ ಮತ್ತು ಸಾವಿಗೆ ಹೆಚ್ಚಿನ ಅಪಾಯದಲ್ಲಿರುವವರು ” ಎಂದು ಹೇಳಲಾಗಿದೆ . " ವಯಸ್ಸು ಹೆಚ್ಚಿದಂತೆಲ್ಲಾ ಮರಣ ಪ್ರಮಾಣವು ಹೆಚ್ಚಾಗುತ್ತದೆ , 80 ವರ್ಷಕ್ಕಿಂತ ಮೇಲ್ಪಟ್ಟ ಜನರಲ್ಲಿ ಅತಿ ಹೆಚ್ಚು ಮರಣಗಳು ಸಂಭವಿಸುತ್ತವೆ ( ಸಿಎಫ್ಆರ್ 21.9%)." ಎಂದೂ ಸಹ ಹೇಳಲಾಗಿದೆ .


    ವಿಶ್ವದಾದ್ಯಂತ COVID-19 ವೈರಸ್ ಹರಡುವಿಕೆ ಮತ್ತು ಭಾರತದಲ್ಲಿ ಹೆಚ್ಚುತ್ತಿರುವ ಪ್ರಕರಣಗಳಿಂದಾಗಿ ಅದರ ಹರಡುವಿಕೆಯನ್ನು ಕಡಿಮೆ ಮಾಡುವುದು ಮತ್ತು ಹೆಚ್ಚು ದುರ್ಬಲರನ್ನು ಅಂದರೆ ದೀರ್ಘಕಾಲದ ಕಾಯಿಲೆ ಇರುವವರು , ವಿಶೇಷವಾಗಿ ಹಿರಿಯ ನಾಗರಿಕರನ್ನು ರಕ್ಷಿಸುವುದು ಕಡ್ಡಾಯವಾಗಿದೆ , ಈ ರಿಯಾಯಿತಿಗಳನ್ನು ಹಿಂತೆಗೆದುಕೊಳ್ಳುವುದು ಇಂತಹವರಿಂದ ಅನಗತ್ಯ ಪ್ರಯಾಣವನ್ನು ಕಡಿತಗೊಳಿಸುವ ವ್ಯಾಪಕ ಯೋಜನೆಯ ಒಂದು ಭಾಗವಾಗಿದೆ . ಆದ್ದರಿಂದ ರೋಗಿಗಳು , ವಿದ್ಯಾರ್ಥಿಗಳು ಮತ್ತು ದಿವ್ಯಾಂಗರನ್ನು ಹೊರತುಪಡಿಸಿ ಎಲ್ಲಾ ಟಿಕೆಟ್ ‌ ಗಳ ರಿಯಾಯಿತಿಯನ್ನು ಹಿಂಪಡೆಯಲಾಗಿದೆ .


    ***


    

    
    (Release ID: 1607244) Visitor Counter : 10
    
    
      Read this release in: English , Hindi