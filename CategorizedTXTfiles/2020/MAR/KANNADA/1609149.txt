      PIB Headquarters

      ಮಾರಕ ಕೊರೋನಾ - ಸಾರ್ವಜನಿಕರಿಂದ ಮಾಸ್ಕ್ ಗಳ ಬಳಕೆಗೆ ಮಾರ್ಗಸೂಚಿಗಳು
      Posted On: 29 MAR 2020 8:53PM by PIB Bengaluru


    ಭಾರತದ ವಾರ್ತಾ ಶಾಖೆ ಹಾಗು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಮಹಾ ನಿರ್ದೇಶನಾಲಯದ ಆರೋಗ್ಯ ಸೇವೆಗಳು


    ( ತುರ್ತು ವೈದ್ಯಕೀಯ ಪರಿಹಾರ)


    ಮಾರಕ ಕೊರೋನಾ - ಸಾರ್ವಜನಿಕರಿಂದ ಮಾಸ್ಕ್ ಗಳ ಬಳಕೆಗೆ ಮಾರ್ಗಸೂಚಿಗಳು

     1. ಪರಿಚಯ

    ಮಾರಣಾಂತಿಕ ಕೊರೋನಾ ವೈರಾಣು (ಕೋವಿಡ್ -19) ಹೆಸರಿನ ಹೊಸ ವ್ಯಾಧಿ 2019ರ ಡಿಸೆಂಬರ್ ನಲ್ಲಿ ಚೈನಾದಿಂದ ಹೊರಹೊಮ್ಮಿದ್ದು , ಪ್ರಸ್ತುತ 90 ರಾಷ್ಟ್ರಗಳಿಗೆ ಹಬ್ಬಿದೆ. 2020ರ ಮಾರ್ಚ್ 9ರವರೆಗೆ ಭಾರತದಲ್ಲಿ ಬಹುತೇಕ ಸೋಂಕು ಬಾಧಿತ ರಾಷ್ಟ್ರಗಳಲ್ಲಿ ಪ್ರವಾಸ ಮಾಡಿದ 42 ಜನರಲ್ಲಿ ಪ್ರಕರಣಗಳು ದೃಢಪಟ್ಟಿವೆ. ಇದು ಬಹುತೇಕ ರೋಗಿಗಳಲ್ಲಿ ಸಣ್ಣ ಪ್ರಮಾಣದ ಜ್ವರ ಅಥವಾ ಕೆಮ್ಮಿನ ಲಕ್ಷಣದೊಂದಿಗೆ ಕಾಣಿಸಿಕೊಂಡಿದೆ. ಇಂಥ ವ್ಯಕ್ತಿಗಳ ಪೈಕಿ ಸ್ವಲ್ಪ ಜನರಿಗೆ ರೋಗ ಉಲ್ಬಣಿಸಿ, ಉಸಿರಾಟಕ್ಕೂ ತೊಂದರೆಯಾಗಲಿದೆ.


    ಕೋವಿಡ್ ಸೋಂಕಿತ ವ್ಯಕ್ತಿ ಕೆಮ್ಮಿದಾಗ ಅದರಿಂದ ಹೊರ ಬರುವ ರೋಗಾಣುವಿನ ಹನಿಗಳು ಅವರ ಸಮೀಪ ಇರುವ ಇತರರಿಗೆ ಸೋಂಕು ಹರಡುತ್ತದೆ. ( 1 ಮೀಟರ್ ಗಿಂತ ಕಡಿಮೆ ಅಂತರ)


    ಕೆಮ್ಮಿಗೆ ಸಂಬಂಧಿಸಿದ ಯಾವುದೇ ಇಂಥ ಹೊಸ ಕಾಯಿಲೆ ಕಾಣಿಸಿಕೊಂಡಾಗ ರೋಗವನ್ನು ತಡೆಗಟ್ಟಲು ಸಾರ್ವಜನಿಕರು ಮಾಸ್ಕ್ ಬಳಸಬೇಕು ಎಂಬ ಸಲಹೆ ವಿವಿಧ ಕಡೆಗಳಿಂದ ಅದರಲ್ಲೂ ವಿಶೇಷವಾಗಿ ಸಾಮಾಜಿಕ ಮಾಧ್ಯಮಗಳಲ್ಲಿ ಬರುತ್ತದೆ.


    2. ಈ ದಸ್ತಾವೇಜಿನ ಉದ್ದೇಶ


    ಈ ದಸ್ತಾವೇಜಿನ ಮುಖ್ಯ ಉದ್ದೇಶ ಮಾಸ್ಕ್ ಬಳಸುವ ಸಾರ್ವಜನಿಕರಿಗೆ ಸೂಕ್ತ ಸಾಕ್ಷ್ಯಾಧಾರಿತ ಮಾಹಿತಿಯನ್ನು ಸಾರ್ವಜನಿಕರಿಗೆ ನೀಡುವುದೇ ಆಗಿದೆ.

     1. ವೈದ್ಯಕೀಯ ಮಾಸ್ಕ್ ಗಳು

    ವಿವಿಧ ಆಕಾರ ಮತ್ತು ಗಾತ್ರದ ವೈದ್ಯಕೀಯ ಮಾಸ್ಕ್ ಗಳು ಮಾರುಕಟ್ಟೆಯಲ್ಲಿ ಲಭ್ಯ. ಅವುಗಳಲ್ಲಿ ಸಾಮಾನ್ಯವಾದವುಗಳು ನೇಯ್ದ ಬಟ್ಟೆಯ ಸಮತಟ್ಟಾದ ಮುಖವಾಡಗಳು , ಇದು ಮೂಗು ಮತ್ತು ಬಾಯಿಯನ್ನು ಮುಚ್ಚುತ್ತದೆ ಮತ್ತು ತಲೆಯ ಹಿಂದೆ ಕಟ್ಟಲು ಪಟ್ಟಿಗಳು / ಎಲ್ಯಾಸ್ಟಿಕ್ ಹೊಂದಿರುತ್ತದೆ. ಮೂಗು ಮತ್ತು ಬಾಯಿಯ ಮೇಲೆ ಮುಖದ ಬಾಹ್ಯರೇಖೆಯಲ್ಲಿ ಹೊಂದಿಕೊಳ್ಳುವ ಕವಾಟಗಳೊಂದಿಗೆ (ಅಥವಾ ಕವಾಟಗಳಿಲ್ಲದ) ಶಂಕುವಿನಾಕಾರದ ಅಥವಾ ಬಾತುಕೋಳಿ ಕೊಕ್ಕಿನ ಆಕಾರದ ಮಾಸ್ಕ್ ಗಗಳಿವೆ , ಆದರೆ ಅವು ದುಬಾರಿ.


    4. ಸಾರ್ವಜನಿಕರಿಂದ ಮಾಸ್ಕ್ ಬಳಕೆ


    4.1. ಯಾವುದೇ ರೋಗ ಲಕ್ಷಣ ಇಲ್ಲದ ವ್ಯಕ್ತಿಗಳು ಮಾಸ್ಕ್ ಬಳಸುವ ಅಗತ್ಯವಿಲ್ಲ.


    ಯಾವುದೇ ರೋಗಲಕ್ಷಣಗಳು ಇಲ್ಲದ ಆರೋಗ್ಯವಂತ ವ್ಯಕ್ತಿಗಳು ವೈದ್ಯಕೀಯ ಮಾಸ್ಕ್ ಗಳನ್ನು ಬಳಸಬಾರದು ಏಕೆಂದರೆ ಇದು ಮಿಥ್ಯ ಭದ್ರತೆಯ ಪ್ರಜ್ಞೆಯನ್ನು ಸೃಷ್ಟಿಸುತ್ತದೆ , ಹಾಗೂ ಕೈ ತೊಳೆಯುವಂತಹ ಇತರ ಅಗತ್ಯ ಕ್ರಮಗಳನ್ನು ನಿರ್ಲಕ್ಷಿಸಲು ಕಾರಣವಾಗಲೂಬಹುದು


    ಜೊತೆಗೆ , ಅನಾರೋಗ್ಯ ಇಲ್ಲದವರು ಮುಖವಾಡಗಳನ್ನು ಬಳಸುವುದರಿಂದ ಸಮುದಾಯದಲ್ಲಿ ಯಾವುದೇ ಆರೋಗ್ಯ ಪ್ರಯೋಜನಗಳು ಲಭಿಸಿರುವುದನ್ನು ತೋರಿಸಲು ಯಾವುದೇ ವೈಜ್ಞಾನಿಕ ಪುರಾವೆಗಳಿಲ್ಲ. ವಾಸ್ತವವಾಗಿ ಮಾಸ್ಕ್ ಗಳ ತಪ್ಪು ಬಳಕೆ ಅಥವಾ ಬಳಸಿ ಬಿಸಾಡಬಹುದಾದ ಮಾಸ್ಕ್ ಗಳನ್ನು 6 ಗಂಟೆಗಳಿಗಿಂತ ಹೆಚ್ಚು ಕಾಲ ನಿರಂತರವಾಗಿ ಬಳಸುವುದು ಅಥವಾ ಅದೇ ಮುಖವಾಡವನ್ನು ಮತ್ತೆ ಮತ್ತೆ ಬಳಸುವುದರಿಂದ ಸೋಂಕು ಬರುವ ಅಪಾಯ ಹೆಚ್ಚಾಗುತ್ತದೆ. ಇದು ಅನಗತ್ಯ ವೆಚ್ಚಕ್ಕೂ ಕಾರಮವಾಗುತ್ತದೆ.


    ಇಂಥ ಸನ್ನಿವೇಶದಲ್ಲಿ , ಅತ್ಯಂತ ಸಮರ್ಥ ಕ್ರಮಗಳೆಂದರೆ :

     1. ಪದೇ ಪದೇ ಕೈಗಳನ್ನು ಸಾಬೂನಿನಿಂದ ಮತ್ತು ನೀರಿನಿಂದ 40 ಸೆಕೆಂಡ್ ಗಳ ಕಾಲ ತೊಳೆಯಿರಿ. ಶೇ.70ರಷ್ಟು ಮದ್ಯಸಾರಯುಕ್ತವಾದ ಆಲ್ಕೋಹಾಲ್ ಆಧಾರಿತ ಸ್ಯಾನಿಟೈಸರ್ ಗಳಿಂದ 20 ಸೆಕೆಂಡ್ ಕೈ ಸ್ವಚ್ಛ ಮಾಡಬೇಕು. ಕೈಗಳು ಕೊಳೆಯಾಗಿದ್ದರೆ ಅಥವಾ ಮಣ್ಣಾಗಿದ್ದರೆ , ಆಲ್ಕೋಹಾಲ್ ಧಾರಿತ ಸ್ಯಾನಿಟೈಜರ್ ಬಳಸಬೇಡಿ, ಸಾಧ್ಯವಾದಷ್ಟೂ ಸಾಬೂನು ಮತ್ತು ನೀರಿನಿಂದ ಕೈ ತೊಳೆದುಕೊಳ್ಳಿ.
     2. ಕೆಮ್ಮುವಾಗ ಇಲ್ಲವೇ ಸೀನುವಾಗ ಬಾಯಿ ಮತ್ತು ಮೂಗನ್ನು ಕರವಸ್ತ್ರದಿಂದ , ಟಿಷ್ಯೂ ಪೇಪರ್ ನಿಂದ ಮುಚ್ಚಿಕೊಳ್ಳಿ. ಕರವಸ್ತ್ರ ಅಥವಾ ಟಿಷ್ಯೂ ಕಾಗದ ಲಭ್ಯವಿಲ್ಲದಿದ್ದರೆ, ಆಗ ನಿಮ್ಮ ಮೊಣಕೈಯಿಂದ ಮೂಗು ಬಾಯಿ ಮುಚ್ಚಿಕೊಳ್ಳಿ, ಬಳಸಿದ ಟಿಷ್ಯೂಗಳನ್ನು ತಕ್ಷಣವೇ ಮುಚ್ಚಳ ಇರುವ ಕಸದ ಬುಟ್ಟಿಗೆ ಹಾಕಿ.
     3. ಕಣ್ಣು , ಬಾಯಿ, ಮೂಗು ಮತ್ತು ಮುಖವನ್ನು ಮುಟ್ಟಿಕೊಳ್ಳುವುದು ಬೇಡ.
     4. ಕೆಮ್ಮುತ್ತಿರುವ ಅಥವಾ ಸೀನುತ್ತಿರುವವರಿಂದ ಒಂದು ಮೀಟರ್ ಅಂತರ ಕಾಯ್ದುಕೊಳ್ಳಿ
     5. ನಿಮ್ಮ ದೇಹದ ತಾಪಮಾನದ ಬಗ್ಗೆ ನಿಗಾ ಇರಲಿ.

    4.2. ಯಾವಗ ಮತ್ತು ಯಾರು ವೈದ್ಯಕೀಯ ಮಾಸ್ಕ್ ಬಳಸಬೇಕು (ಆರೋಗ್ಯ ಕಾರ್ಯಕರ್ತರ ಹೊರತಾಗಿ)


    4.2.1. ಯಾರಿಗಾದರೂ ಕೆಮ್ಮ ಅಥವಾ ಜ್ವರ ಕಾಣಿಸಿಕೊಂಡರೆ ,


    ಕಾಯಿಲೆ ಇದ್ದಾಗ ಮೂರು ಪದರದ ವೈದ್ಯಕೀಯ ಮಾಸ್ಕ್ ಬಳಸಿ , ಇದು ಇತರರಿಗೆ ಸೋಂಕು ಹರಡದಂತೆ ತಡೆಯುತ್ತದೆ. ಆದಾಗ್ಯೂ ನೀವು ಇತರರಿಗೆ ಸೋಂಕು ಹರಡದಂತೆ ತಡೆಯಲು ಪದೇ ಪದೇ ಕೈ ತೊಳೆಯುವುದು ಅಗತ್ಯ.


    4.2.2. ಆರೋಗ್ಯ ಕೇಂದ್ರಕ್ಕೆ ಭೇಟಿ ನೀಡುವಾಗ.


    4.2.3. ನೀವು ರೋಗಿಯ ಆರೈಕೆ ಮಾಡುವಾಗ.


    4.2.4. ಮನೆಗಳಲ್ಲಿ ಆರೈಕೆಯಲ್ಲಿರುವ ಅಂತ ಶಂಕಿತ / ದೃಢಪಟ್ಟ ಪ್ರಕರಣಗಳ ರೋಗಿಗಳ ಕುಟುಂಬದವರು ಮೂರು ಪದರಗಳ ವೈದ್ಯಕೀಯ ಮಾಸ್ಕ್ ಬಳಸಬೇಕು.


    4.3. ವೈದ್ಯಕೀಯ ಮಾಸ್ಕ್ ಗಳು ಸಮರ್ಥವಾಗಿ ಕಾರ್ಯ ನಿರ್ವಹಿಸುವ ಅವಧಿ


    ವೈದ್ಯಕೀಯ ಮಾಸ್ಕ್ ಅನ್ನು ಸೂಕ್ತವಾಗಿ ಧರಿಸಿದರೆ , ಅದು 8 ಗಂಟೆಗಳ ಕಾಲ ದಕ್ಷವಾಗಿ ಕಾರ್ಯ ನಿರ್ವಹಿಸುತ್ತವೆ. ಈ ಮಧ್ಯೆ ಅದು ಒದ್ದೆಯಾದರೆ, ತತ್ ಕ್ಷಣವೇ ಅದನ್ನು ಬದಲಾಯಿಸಬೇಕು.


    4.4. ಮೂರು ಪದರಗಳ ಮಾಸ್ಕ್ ಧರಿಸುವ ಸೂಕ್ತ ಪ್ರಕ್ರಿಯೆ


    ವೈದ್ಯಕೀಯ ಮಾಸ್ಕ್ ಧರಿಸುವಾಗ , ಈ ಕೆಳಕಂಡ ಕ್ರಮಗಳನ್ನು ಅನುಸರಿಸುವುದು ಅಗತ್ಯ. ನೀವು ಅವುಗಳನ್ನು ಪಾಲಿಸದಿದ್ದರೆ, ನೀವು ಮಾಸ್ಕ್ ನಿಂದಲೇ ಸೋಂಕಿತರಾಗಬಹುದು. ಆ ಕ್ರಮಗಳು :


    · ಮಾಸ್ಕ್ ಮಡಿಕೆ ಬಿಚ್ಚಿ , ಪದರ ಕೆಳಗಿರುವುದನ್ನು ಖಚಿತಪಡಿಸಿಕೊಳ್ಳಿ.


    · ಮೂಗು , ಬಾಯಿ ಮತ್ತು ಗಲ್ಲ ಮುಚ್ಚಿಕೊಳ್ಳಿ.


    · ಮೂಗಿನ ಮೇಲೆ ಮಾಸ್ಕ್ ನಲ್ಲಿರುವ ನಮ್ಯವಾದ ಸ್ಟ್ರಿಫ್ ಒತ್ತಿ (ಸುಲಭವಾಗಿ ಲಾಕ್ ಮಾಡುವ ಲೋಹದ ಹಾಳೆ)


    · ಕಟ್ಟುವ ದಾರಗಳೊಂದಿಗೆ ಸುರಕ್ಷಿತಗೊಳಿಸಿ (ಮೇಲಿನ ದಾರವನ್ನು ಕಿವಿಗಳ ಮೇಲೆ ತಲೆಗೆ ಕಟ್ಟಬೇಕು-ಕೆಳ ದಾರವನ್ನು ಕತ್ತಿನ ಕೆಳಗೆ ಕಟ್ಟಬೇಕು)


    · ಮಾಸ್ಕ್ ಎರಡೂ ಬದಿಗಳಲ್ಲಿ ಯಾವುದೇ ಕಂದಕವಿಲ್ಲ ಎಂಬುದನ್ನು ಖಚಿತಪಡಿಸಿಕೊಳ್ಳಿ , ಅದನ್ನು ಹೊಂದಿಸಿಕೊಳ್ಳಿ


    · ಬಳಕೆಯಲ್ಲಿರುವಾಗ , ಮಾಸ್ಕ್ ಗಳನ್ನು ಸ್ಪರ್ಶಿಸುವುದನ್ನು ತಪ್ಪಿಸಿ.


    · ಮಾಸ್ಕ್ ಕತ್ತಿನಲ್ಲಿ ತೂಗಾಡುವಂತೆ ಬಿಡಬೇಡಿ


    · ಆರು ಗಂಟೆಗಳ ಬಳಿಕ ಅಥವಾ ಅದು ಒದ್ದೆಯಾದಾಗ ಮಾಸ್ಕ್ ಬದಲಿಸಿ


    · ಒಮ್ಮೆ ಬಳಕೆ ಮಾಡುವ ಮಾಸ್ಕ್ ಗಳನ್ನು ಪುನರ್ ಬಳಕೆ ಮಾಡಬೇಡಿ ಮತ್ತು ಅದನ್ನು ವಿಲೇವಾರಿ ಮಾಡಿ.


    · ಮಾಸ್ಕ್ ಬದಲಾವಣೆ ಮಾಡುವಾಗ ಹೆಚ್ಚಿನ ಕಾಳಜಿ ವಹಿಸಿ , ಮಾಸ್ಕ್ ಗಳಲ್ಲಿನ ಸಾಂಕ್ರಾಮಿಕತೆ ಇರುವ ಹೊರ ಭಾಗ ಮುಟ್ಟಬೇಡಿ.


    · ಮಾಸ್ಕ್ ತೆಗೆಯುವಾಗ ಮೊದಲಿಗೆ ಕೆಳಭಾಗದಲ್ಲಿ ಕಟ್ಟಿದ ದಾರ ಬಿಚ್ಚಿ ನಂತರ ಮೇಲಿನ ದಾರ ಬಿಚ್ಚಿ ಹಾಗೂ ಮೇಲಿನ ದಾರ ಹಿಡಿದು ನಿರ್ವಹಣೆ ಮಾಡಿ.


    4.5. ಬಳಸಿದ ಮಾಸ್ಕ್ ಗಳ ವಿಲೇವಾರಿ


    ಬಳಸಿದ ಮಾಸ್ಕ್ ಗಳನ್ನು ಸೋಂಕಿನ ಮಾಸ್ಕ್ ಎಂದು ಪರಿಗಣಿಸಲಾಗುತ್ತದೆ. ರೋಗಿಗಳು / ಆರೈಕೆ ಮಾಡುವವರು / ಮನೆಯಲ್ಲಿ ಆರೈಕೆ ಮಾಡುವ ಆಪ್ತರು ಬಳಸಿದ ಮಾಸ್ಕ್ ಗಳನ್ನು ಸಾಧಾರಣ ಮಾರ್ಜಕ ದ್ರವ (ಶೇ.5) ಅಥವಾ ಸೋಯಿಯಮ್ ಹೈಪೋಕ್ಲೋರೈಟ್ ದ್ರಾವಣ (ಶೇ.1) ಬಳಸಿ ಸೋಂಕುರಹಿತಗೊಳಿಸಿ ಮತ್ತು ಅದನ್ನು ಸುಡುವ ಮೂಲಕ ಇಲ್ಲವೇ ಆಳವಾದ ಗುಂಡಿಯಲ್ಲಿ ಮುಚ್ಚಿ ನಾಶಪಡಿಸಿ.


    

    
    (Release ID: 1609149) Visitor Counter : 65
    
    
    
    
    

5.