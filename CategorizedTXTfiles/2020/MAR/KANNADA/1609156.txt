      PIB Headquarters

      ಭಾರತದ ಖಾಸಗಿ ಪ್ರಯೋಗಾಲಯಗಳಲ್ಲಿ ಕೋವಿಡ್ -19 ಪರೀಕ್ಷಾಗಿ ಮಾರ್ಗಸೂಚಿಗಳು
      Posted On: 29 MAR 2020 9:10PM by PIB Bengaluru


    ಎಫ್.ನಂ. ಝಡ್ 28015 / 23 / 2020-ಇಎಂಆರ್


    ಆದೇಶ


    ಭಾರತದ ಖಾಸಗಿ ಪ್ರಯೋಗಾಲಯಗಳಲ್ಲಿ ಕೋವಿಡ್ -19 ಪರೀಕ್ಷೆಗಾಗಿ ಭಾರತೀಯ ವೈದ್ಯಕೀಯ ಸಂಶೋಧನಾ ಮಂಡಳಿ ನಿಗದಿಪಡಿಸಿದ ಮಾರ್ಗಸೂಚಿಗಳನ್ನು (ಪರಿವಿಡಿಯಲ್ಲಿ ನೀಡಿರುವಂತೆ) ಡಿಎಂ ಕಾಯ್ದೆ 2005ರ ಸೆಕ್ಷನ್ 10ರ ಉಪಸೆಕ್ಷನ್ 2ರ ಷರತ್ತು ( i ) ಮತ್ತು ( I ) ಅನ್ನು ಉಪನಿಯಮ ಎಫ್. ನಂ.40-2 /2020- ಡಿಎಂಐ (ಎ) ; ದಿನಾಂಕ 11 ಮಾರ್ಚ್ 2020ರಡಿ ದತ್ತವಾದ ಅಧಿಕಾರದಂತೆ ಕಟ್ಟುನಿಟ್ಟಾದ ಅನುಸರಣೆ ಮತ್ತು ಅನುಸರಣೆಗಾಗಿ ಅಧಿಸೂಚಿಸಲಾಗಿದೆ.


    ಪ್ರೀತ್ ಸೂದನ್


    ಕಾರ್ಯದರ್ಶಿ


    ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ


    ಭಾರತ ಸರ್ಕಾರ


    ***


    ಭಾರತದ ಖಾಸಗಿ ಪ್ರಯೋಗಾಲಯಗಳಲ್ಲಿ ಕೋವಿಡ್ -19 ಪರೀಕ್ಷಾಗಿ ಮಾರ್ಗಸೂಚಿಗಳು


    ಸಕಾಲದಲ್ಲಿ ಆರ್.ಎನ್.ಎ. ವೈರಸ್ ಗಾಗಿ ಪಿ.ಸಿ.ಆರ್. ನಿರ್ಧರಣೆಗಾಗಿ ಎನ್.ಎ.ಬಿ.ಎಲ್. ಮಾನ್ಯತೆ ಇರುವ ಪ್ರಯೋಗಾಲಯದಲ್ಲಿ ಪರೀಕ್ಷೆಗಳನ್ನು ನಡೆಸಬೇಕು.


    ಯಾರನ್ನು ಪರೀಕ್ಷಿಸಬೇಕು :


    ಐಸಿಎಂಆರ್ ಮಾರ್ಗಸೂಚಿಗಳಂತೆ ಕೋವಿಡ್ -19 ಪರೀಕ್ಷೆಗಾಗಿ ಅರ್ಹ ವೈದ್ಯಕೀಯ ತಜ್ಞರು ಸೂಚಿಸಿದಾಗ ಮಾತ್ರವೇ ಪ್ರಯೋಗಾಲಯಗಳಲ್ಲಿ ಪರೀಕ್ಷೆ ನಡೆಸಬೇಕು. ಮಾರ್ಗಸೂಚಿಗಳನ್ನು ನಿಯಮಿತ ಅವಧಿಯಲ್ಲಿ ಬದಲಾಯಿಸುವ ಕಾರಣ, ಪರಿಷ್ಕೃತ ಆವೃತ್ತಿಯನ್ನು ಈ ಕೆಳಗಿನ ಲಿಂಕ್ ನಲ್ಲಿ ನೋಡಬಹುದು.


    https://icmr.nic.in/sites/default/files/upload_documents/2020-03-20_ covid19_test_v3.pdf / www.mohfw.gov.in


    ಮಾದರಿಯ ಸಂಗ್ರಹಣೆ ಮತ್ತು ಪರೀಕ್ಷೆಯ ಮಾರ್ಗಸೂಚಿಗಳು :


    · ಶಂಕಿತ ರೋಗಿಯಿಂದ ಶ್ವಾಸನಾಳದ ಮಾದರಿಗಳನ್ನು (ಒರೊಫಾರ್ನಿಜಿಯಲ್ ಮತ್ತು ಮೂಗಿನ ದ್ರವ) ಸಂಗ್ರಹಿಸುವಾಗ ಸೂಕ್ತವಾದ ಜೈವಿಕ ಭದ್ರತೆ ಮತ್ತು ಜೈವಿಕ ಸುರಕ್ಷತೆ ಮುನ್ನೆಚ್ಚರಿಕೆ ಕ್ರಮಗಳನ್ನು ಖಚಿತಪಡಿಸಿಕೊಳ್ಳಬೇಕು. ಪರ್ಯಾಯವಾಗಿ, ಕೋವಿಡ್ -19 ನಿರ್ದಿಷ್ಟ ಪ್ರತ್ಯೇಕ ಮಾದರಿ ಸಂಗ್ರಹಣೆ ತಾಣವನ್ನು ರಚಿಸಬೇಕು.


    · ಮೇಲಾಗಿ , ಎಲ್ಲಾ ಖಾಸಗಿ ಪ್ರಯೋಗಾಲಯಗಳು ಮಾದರಿಗಳನ್ನು ಮನೆಯಿಂದಲೇ ಸಂಗ್ರಹವನ್ನು ಮಾಡಬಹುದು. ಇದರಿಂದ ಶಂಕಿತ ಪ್ರಕರಣಗಳಲ್ಲಿ ಪ್ರಯೋಗಾಲಯವನ್ನು ತಲುಪಲು ಸ್ಥಳೀಯ ಸಂಚಾರ ಮಾಡುವುದನ್ನು ತಪ್ಪಿಸಿ, ಜನರಿಗೆ ಸೋಂಕು ಹರಡುವುದನ್ನು ತಪ್ಪಿಸಲು ನೆರವಾಗುತ್ತದೆ.


    · ಕೇವಲ ಸಕಾಲದ ಪಿ.ಸಿ.ಆರ್. ಆಧಾರಿತ ನಿರ್ಧರಣೆಗೆ ಮಾತ್ರವೇ ಶಿಫಾರಸು ಮಾಡಲಾಗಿದೆ. ಕೋವಿಡ್ 19ರ ಪರೀಕ್ಷೆಗಾಗಿ ಸಾಂಪ್ರದಾಯಿಕವಾದ ಪಿಸಿಆರ್, ಮನೆಯೊಳಗಿನ ಸಕಾಲದ ಪಿಸಿಆರ್ ಮತ್ತು ಪ್ರತಿಕಾಯ / ಪ್ರತಿಜನಕ ಪರೀಕ್ಷೆಗಳನ್ನು ಶಿಫಾರಸು ಮಾಡಲಾಗುವುದಿಲ್ಲ.


    · ಕೋವಿಡ್ -19ನ ಸಕಾಲಿಕ ಪಿಸಿಆರ್ ಆಧಾರಿತ ಪತ್ತೆಗಾಗಿ ವಾಣಿಜ್ಯಾತ್ಯಕ ಕಿಟ್ ಗಳು ಯು.ಎಸ್. ಎಫ್.ಡಿ.ಎ. ಅನುಮೋದಿತ ಅಥವಾ ಯುರೋಪಿಯನ್ ಸಿಇ ಪ್ರಮಾಣಿತವಾಗಿರಬೇಕು ಅಥವಾ ತುರ್ತು ಬಳಕೆ ಮಾಡಬೇಕಾದ ಸಂದರ್ಭದಲ್ಲಿ ಕೋವಿಡ್ -19ರ ವಿಟ್ರೋ ಪತ್ತೆಯಲ್ಲಿ ಎರಡೂ ಆಗಿರಬೇಕು, ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಡಿಸಿಜಿಐಗೆ ಪೂರ್ವ ಮಾಹಿತಿ ನೀಡಬೇಕು. ನ್ಯೂಕ್ಲಿಯಿಕ್ ಏಸ್ಡ್ ಎಕ್ಸ್ ಟ್ರಾಕ್ಷನ್ ಕಿಟ್‌ಗಳು ಮತ್ತು ಇತರ ಕಾರಕಗಳು ಗುಣಮಟ್ಟದಿಂದ ಕೂಡಿರಬೇಕು.


    · ಕೋವಿಡ್ -19 ಪರೀಕ್ಷೆಯಲ್ಲಿ ತೊಡಗಿರುವ ಎಲ್ಲ ಪ್ರಯೋಗಾಲಯ ಸಿಬ್ಬಂದಿಗೆ ಉತ್ತಮ ಪ್ರಯೋಗಾಲಯ ರೂಢಿಗಳ ಬಗ್ಗೆ ಸೂಕ್ತ ತರಬೇತಿ ನೀಡಬೇಕು ಮತ್ತು ಸಕಾಲದ ಪಿಸಿಆರ್ ನಿರ್ವಹಣೆ ಮಾಡಬೇಕು.


    · ಎಲ್ಲ ಜೈವಿಕ ವೈದ್ಯಕೀಯ ತ್ಯಾಜ್ಯವನ್ನು ರಾಷ್ಟ್ರೀಯ ಮಾರ್ಗಸೂಚಿಗನುಗುಣವಾಗಿ ವಿಲೇವಾರಿ ಮಾಡಬೇಕು ( https://dhr.gov.in/sites/default/files/bio-medical_Waste_Management_Rules_206.pdf ).


    · ಮಾದರಿಯನ್ನು ಜೈವಿಕ ಸುರಕ್ಷತೆ ಸಂಪುಟ ಕ್ಲಾಸ್ II ಎ2ನಲ್ಲಿ ಮಾತ್ರವೇ ತೆರೆಯಬೇಕು. ಮಾದರಿ ವಿಲೇವಾರಿ ಸಮಯದಲ್ಲಿ , ಮೂಗಿನ ದ್ರವಗಳೊಂದಿಗೆ ವೈರಲ್ ಟ್ರಾನ್ಸ್ ಪೋರ್ಟ್ ಮೀಡಿಯಂ (ವಿಟಿಎಂ) ಅನ್ನು ಜೈವಿಕ ತೊಡಕಿಲ್ಲದ ಚೀಲದಲ್ಲಿ ಶೇ.2ರಷ್ಟು ಲೈಜೋಲ್ ಅಥವಾ ಶೇ.5 ಹೊಸದಾಗಿ ತಯಾರಿಸಿದ ಹೈಪೋಕ್ಲೋರೈಟ್ ದ್ರಾವಣ ಸಿಂಪಡಿಸಿ ವಿಲೇವಾರಿ ಮಾಡಬೇಕು.


    · ಚೀಲಗಳನ್ನು ನಂತರ ಪ್ಲಾಸ್ಟಿಕ್ ದಾರದಿಂದ ಕಟ್ಟಬೇಕು ಮತ್ತು ರಾಷ್ಟ್ರೀಯ ಮಾರ್ಗಸೂಚಿಯನ್ವಯ ವಿಲೇವಾರಿ ಮಾಡಬೇಕು.


    · ಶಂಕಿತ ರೋಗಿಗಳ ಮಾದರಿಯ ಸಂಗ್ರಹಣೆಯ ಸಂದರ್ಭದಲ್ಲಿ ಅವರ ಪ್ರಸಕ್ತ ವಿಳಾಸವಿರುವ ಸರ್ಕಾರದಿಂದ ನೀಡಲಾದ ಗುರುತಿನ ಚೀಟಿಯನ್ನು ಮತ್ತು ದೂರವಾಣಿ ಸಂಖ್ಯೆಯನ್ನು ಪಡೆದುಕೊಳ್ಳಬೇಕು.


    ವರದಿಯ ಶಿಷ್ಟಾಚಾರಗಳು :


    · ಯಾವುದೇ ಪ್ರಯೋಗಾಲಯ (ಖಾಸಗಿ ಅಥವಾ ಸಾರ್ವಜನಿಕ) ತನ್ನ ಚಟುವಟಿಕೆ ಆರಂಭಿಸುವ ಮುನ್ನ, ಅವು ತತ್ಷಣ / ಸಕಾಲದಲ್ಲಿ ಪರೀಕ್ಷಾ ವರದಿಯನ್ನು ಸಂಪರ್ಕದ ವಿವರಗಳೊಂದಿಗೆ ಐಸಿಎಂಆರ್ ಕೇಂದ್ರ ಕಚೇರಿಯ ದತ್ತಾಂಶಕ್ಕೆ https://cvstatus.icmr.org.in ಗೆ ನೀಡಬೇಕು. ಪ್ರತಿಯೊಂದು ಪ್ರಯೋಗಾಲಯಕ್ಕೂ ದತ್ತಾಂಶ ಅಪ್ ಲೋಡ್ ಮಾಡಲು ಲಾಗಿನ್ ವಿವರಗಳನ್ನು ಐಸಿಎಂಆರ್ ನೀಡುತ್ತದೆ.


    · ಪ್ರತಿಯೊಂದು ಪ್ರಯೋಗಾಲಯಕ್ಕೂ ಒಂದು ನೋಂದಣಿ ಸಂಖ್ಯೆಯನ್ನು ಐಸಿಎಂಆರ್ ನೀಡುತ್ತದೆ. ಐಸಿಎಂಆರ್ ನೀಡುವ ನೋಂದಣಿ ಸಂಖ್ಯೆಯನ್ನು ಯಾವುದೇ ಜಾಹೀರಾತು ನೀಡುವ ಸಂದರ್ಭದಲ್ಲಿ ಅಥವಾ ವರದಿಯಲ್ಲಿ ಕೂಡ ಪ್ರಮುಖವಾಗಿ ಕಾಣುವಂತೆ ಪ್ರದರ್ಶಿಸಬೇಕು.


    · ನಿರ್ದಿಷ್ಟ ದತ್ತಾಂಶ ಮತ್ತು ವಿಶ್ಲೇಷಣೆಯು ಬಾಧ್ಯಸ್ಥರು ಅಂದರೆ ಐಡಿಎಸ್.ಪಿ, ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯಕ್ಕೆ ಎಪಿಐ ಮೂಲಕ ಸಕಾಲದ ಮಧ್ಯಸ್ಥಿಕೆ ಮತ್ತು ಸೂಕ್ತ ಟ್ರಾಕಿಂಗ್ ಹಾಗೂ ನಿಯಂತ್ರಣ ಕ್ರಮಗಳಿಗಾಗಿ ಒದಗಿಸಲಾಗುತ್ತದೆ.


    · ಮನವಿಗಳನ್ನು aggarwal.n@icmr.gov.in ಗೆ ಹೆಸರು, ಲ್ಯಾಬ್ ನ ಪ್ರಮುಖ ವ್ಯಕ್ತಿಯ ಸಂಪರ್ಕದ ವಿವರ ಮತ್ತು ಮೊಬೈಲ್ ಸಂಖ್ಯೆಯೊಂದಿಗೆ ಕಳುಹಿಸಬೇಕು.


    ಮಾದರಿಯ ದಾಸ್ತಾನು ಮತ್ತು ನಾಶಕ್ಕಾಗಿ ನೀತಿ :


    · ಎಲ್ಲ ಕೋವಿಡ್ 19 ದೃಢಪಟ್ಟವರ ಮಾದರಿಗಳನ್ನು ಐಸಿಎಂಆರ್-ಎನ್.ಐ.ವಿ., ಪುಣೆಗೆ ಐಸಿಎಂಆರ್ ಸೂಚಿಸಿರುವ ಸೂಕ್ತ ಜೈವಿಕ ಸುರಕ್ಷತೆ ಮತ್ತು ಜೈವಿಕ ಭದ್ರತೆಯ ಮುನ್ನೆಚ್ಚರಿಕಾ ಕ್ರಮಗಳೊಂದಿಗೆ ರವಾನಿಸಬೇಕು. ಸೋಂಕು ದೃಢಪಡದ ಮಾದರಿಗಳನ್ನು ಅದನ್ನು ಸಂಗ್ರಹಿಸಿದ ಒಂದು ವಾರದ ಒಳಗಾಗಿ ನಾಶಪಡಿಸಬೇಕು.


    · ಯಾವುದೇ ಮಾದರಿಯನ್ನು ಯಾವುದೇ ಇತರ ಸಂಸ್ಥೆಯೊಂದಿಗೆ ಯಾವುದೇ ಉದ್ದೇಶಕ್ಕಾಗಿಯೂ ಹಂಚಿಕೊಳ್ಳಬಾರದು.


    ಪರೀಕ್ಷೆಯ ವೆಚ್ಚ :


    ಮಾದರಿಯ ಪರೀಕ್ಷೆಯ ವೆಚ್ಚ ರೂ. 4 ,500 /- ಮೀರಬಾರದು ಎಂದು ರಾಷ್ಟ್ರೀಯ ಕಾರ್ಯಪಡೆ ಶಿಫಾರಸು ಮಾಡಿದೆ. ಇದು ಶಂಕಿತ ಪ್ರಕರಣಗಳ ತಪಾಸಣೆ ಪರೀಕ್ಷೆಯ 1,500 ರೂ. ಸಹ ಒಳಗೊಂಡಿದೆ ಮತ್ತು ಹೆಚ್ಚುವರಿ ರೂ.3000 /- ದೃಢೀಕರಣ ಪರೀಕ್ಷೆಗೆ ಸಂಬಂಧಿಸಿದ್ದಾಗಿದೆ. ಆದಾಗ್ಯೂ ರಾಷ್ಟ್ರೀಯ ಸಾರ್ವಜನಿಕ ಆರೋಗ್ಯ ತುರ್ತು ಸ್ಥಿತಿಯ ಈ ಸಂದರ್ಭದಲ್ಲಿ ಐಸಿಎಂಆರ್ ಉಚಿತ ಮತ್ತು ರಿಯಾಯಿತ ದರದ ಪರೀಕ್ಷೆಯನ್ನು ಉತ್ತೇಜಿಸುತ್ತದೆ.


    ಈ ಮಾರ್ಗಸೂಚಿಗಳನ್ನು ಕಾಲಕಾಲಕ್ಕೆ ಪರಿಷ್ಕರಿಸಲಾಗುತ್ತದೆ.


    ಈ ಮೇಲಿನ ಯಾವುದೇ ಮಾರ್ಗಸೂಚಿಯ ಅನುಸರಣೆಯಲ್ಲಿ ವಿಫಲವಾದರೆ ಕಾನೂನು ಕ್ರಮ ಎದುರಿಸಬೇಕಾಗುತ್ತದೆ.


    

    
    (Release ID: 1609156) Visitor Counter : 46