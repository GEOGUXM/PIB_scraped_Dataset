      লৌউ-শিংউ মন্ত্রালয়

      কোভিদ-১৯ শন্দোরকপদা, নিংথম মহৈ-মরোংশিংগীদমক আই সি এ আরনা লৌমীশিংদা চেকশিনৱা হায়রি
      Posted On: 31 MAR 2020 5:41PM by PIB Imphal


    কোভিদ - ১৯ শন্দোরকপা অসিদা লৌমীশিংনা নিংথম মহৈ - মরোংশিং খাওবা , য়ৈবা অমসুং লীদুনা থম্নবা অমসুং য়োনবগী মতাংদা ইন্দিয়ান কাউন্সিল ওফ এগ্রিকচরেল রিছাসনা চেকশিনৱা পীরি :


    মহৈ - মরোংশিং খাওবা অমসুং য়ৈবা


    লৌউ - শিংউগী থবকশিং অসি অকক্নবা মতম অমগী মনুংদা পাংথোক্কদবা ওইবনা নিংথম মহৈ - মরোংশিং খাওবা , য়ৈবা অমসুং লীদুনা থম্নবা অমসুং য়োনবা অসি তঙাইফদনা তৌদবা য়াদ্রবা অমনি । অদুবু লৌমীশিংনা লাইচৎ অসি শন্দোরকপা থিংনবা অকনবা চেকশিন থৌরাং লৌখৎকদবনি । লৌমীশিংনা লৌবুক্ত থবক শুবা মতমদা অমগা অমগা লাপ্না লৈনগদবনি অমসুং চেকশিন থৌরাংগী থবকশিং ইনগদবনি ।

      * অৱাং থংবা রাজ্যশিংদা হৌজিক গেহু লোকপা মতম য়ৌরক্লে । গেহু লোকপগী থবক তৌগদৌরবা লৌমীশিং অমসুং রাজ্যশিংগী মরক্ত মেছিনশিং থবক শুবগী অয়াবা পীরে অমসুং অকনবা চেকশিন - থৌরাং লৌখৎকদবনি ।
      * হঙ্গাম অসি অনিশুবা খ্বাইদগী মরুওইবা নিংথম মহৈ - মরোংনি , খুৎনা লোকপা হৌরে অমসুং লেমহৌরিবশিং য়ৈবা হৌরে ।
      * লেন্তিল , চুজাক অমসুং মোরোক লৌকপা হৌরে অমসুং চানা লোকপা মতম য়ৌরক্লে ।
      * চু য়ানবা মতম য়ৌরে অমসুং খুৎনা চু থাবা মতমসু য়ৌরে ।
      * মহৈ - মরোংশিং , উহৈশিং , মনা - মশিং , য়েরুম অমসুং ঙাগী থবকশিং পাংথোকপা মতমদা মীয়ামদগী লাপ্না লৈগদবনি অমসুং লু - নান্না থবক তৌগদবনি ।
      * লৌবুক্ত লৌমীশিং অমসুং শিন্মীশিং থবক শুবা মতমদা ফিত ৪ - ৫ লাপ্না লৈনগদবনি ।
      * থবক শুরিবা মীওই খুদিংমক মাক্স উপকদবনি অমসুং সাপোন্না মরক মরক্ত খুৎ হামগদবনি ।
      * পোথাবা , চাক চাবা মতম , পোৎ হাপ্পা অমসুং থাবদা ফিত ৩ - ৪ থাপ্না লৈনগদবনি ।
      * নোংমদা মী মশিং য়াম্না থবক শুনবা নেক্লোইদবনি ।
      * য়ারিবমখি মশক খঙবা মীওইশিং খক নেক্কদবনি অমসুং চিংনবা মীওইশিং মরম চানা হংগদবনি ।
      * মেছিন শীজিন্নবা মতমদা চংদ্রবা য়াদবা মীওইশিং খক শীজিন্নগদবনি ।
      * মেছিনশিং , গারিশিং অমসুং বোরা খাউশিং সেনিতাইজ তৌগদবনি ।
      * পোৎথোক মপৈ থম্বদা ফিত ৩ - ৪ লাপ্নগদবনি অমসুং মপৈ অমদা মীওই ১ - ২ থবক শুহনগদবনি ।
      * চুজাক অমসুং লৈবাক হৱাই লোকপা মতমদা থ্রেসরশিং ফজনা শেংদোক্কদবনি ।

    পোৎথোকশিং লিবা অমসুং য়োনবা

      * কংহনবা , য়ৈবা , খপ্পা , অমোৎপা খন্দোকপা অমসুং হাঞ্জিনবা মতমদা মাক্স উপকদবনি অমসুং উফুল চংদনবা হোৎনগদবনি ।
      * মহৈ - মরোশিং লিবা মতমদা মমাং চহিগী বোরা শীজিন্নরোইদবনি অমসুং চাদা ৫গী নিম মহিদা তিংলবা বোরা কংহল্লবা মতুংদা শীজিন্নগদবনি ।
      * মহৈ - মরোংশিং লিবা মতমদা মাংজৌন্না অকনবা চেকশিন - থৌরাং লৌখৎকদবনি অমসুং দরকার লৈরবদি মমল খঙদোক্নবা হোৎনগদবনি ।
      * কৈথেলদা য়োন্নবা পোৎ হাপ্পা অমসুং থাবা মতমদা য়াওরিবা মীওইশিং চেকশিন - থৌরাং মতিক চানা লৌখৎকদবনি ।
      * মরু পুথোক্লিবা লৌমীশিংনা মরি লৈনব চে - চাং য়াওরগা মরু লৈগদবা কম্পেনি ফাওবা পুথোক - পুশিন তৌবগী অয়াবা পীরে অমসুং শেন লৌনবদা মতমদা চেকশিনগদবনি ।
      * কাংলেন লৌরোক্কী ওইনবা মরু পুথোক্লিবা রাজ্য অমদগী মরু লৈরিবা রাজ্য অমদা পুবা অসি দরকার ওই । খুদম ওইনা অৱাংলোমদা এপ্রিলদা হুল্লিবা ষনগী মচিঞ্জাক ওইনবা নাপী মরু অসি খা ভারতকী রাজ্যশিংদগী পুরকপনি ।
      * লৌবুক্তগী মনা - মশিং হকথেংন্না য়োনবদা চেকশিন - থৌরাংশিং লৌখৎকদবনি।

    লৌবুক্ত হৌরিবা মহৈ - মরোংশিং

      * গেহু হৌরিবা মফমশিংদা ইংবগী চাং চাংচৎতা লৈরিবা মরম্না লৌমীশিংনা এপ্রিল ২০ ফাওবা থেংথনা গেহু লৌকপা য়াগনি ।
      * খা থংবা রাজ্যশিংদা হৌজিক নিংথম থাগী ফৌশিংদা নেক ব্লাস্ত তারিবা অসি লৌমীশিংনা চুনবা হিদাক কাপকদবনি ।
      * করিগুম্বা ফৌ লোকপা মতমদা মতম চানা নোং চুরবদি মতোল থোকপগী কন্নবা চাদা ৫গী থুমহি কাপকদবনি ।
      * হৌজিক হৈনৌ মহৈ য়ানবা মতমনি অমসুং নিউত্রিয়েন্ত মহিশিং কাপ্পা মতমদা চেকশিন - থৌরাং লৌখৎকদবনি।
      * ফৌগী মতুংদা কালেনগী হাৱায় মখলশিং থাবা মতমদা য়েল্লো মোজাইক ভাইরস ঙাকথোক্নবা থবক পায়খৎকদবনি ।

    ভারত সরকারগী কাংলোন মতুংইন্না মখাগী থবকশিং অসি কোভিদ - ১৯গী অথিংবদগী কোমথোক্লে :

      * i. ভেতেরিনারি হোস্পিতালশিং
      * ii. মহৈ - মরোং লৈরিবা এজেন্সিশিং
     1. এ পি এম সিগী মখাদা লৈবা মান্দিশিং
     2. লৌবুক্ত থবক শুরিবা লৌমীশিং অমসুং শিন্মীশিং
     3. ফার্ম মেছিনগী কস্তম হাইয়ারিং সেন্তরশিং
     4. হার , তিলহাৎ হিদাকশিং অমসুং মরু পুথোকপা অমসুং পেকেজ তৌবা ফার্মশিং
     5. লৌ য়ৈনবা মেছিনশিং অমসুং খুৎলায়শিং রাজ্যশিংগী মরক্ত চৎথোক - চৎশিন তৌনবা ।
    
    
    (Release ID: 1610455) Visitor Counter : 5
    
    
      Read this release in: Assamese , Telugu , Hindi , English , Urdu , Marathi , Gujarati , Tamil
    
    
    

5.