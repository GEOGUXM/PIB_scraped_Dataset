      প্রধানমন্ত্রীগী লোইশঙ

      ভিসিগী খুৎথাংদা প্রধান মন্ত্রীনা ভারতকী এমবেসিশিং অমসুং হায় কম্মিসনশিংগী লুচিংবশিংগা ৱারিশানখি
      Posted On: 30 MAR 2020 7:28PM by PIB Imphal


    ঙসি পুং ১৭০০ তাবা মতমদা প্রধান মন্ত্রী নরেন্দ্র মোদীনা ভিদিও কনফরেন্সকী খুৎথাংদা মালেম শীনবা থুংনা লৈরিবা ভারতকী এম্বেসিশিং অমসুং হায় কম্মিসনশিংগী লুচিংবশিংগা ৱারিশানখি। মসিগী কনফরেন্স অসি মালেমগী কোভিদ - ১৯ লাইচৎ থেংন্নবা মালেমগী মফম কয়াদা লৈরিবা ভারতকী মিসনশিংগা ৱাখন্নবা অহানবা থৌরমনি।
    
    মালেমগী লৈবাক অয়াম্বা ক্বারেনতাইন তৌনখ্রবা মতুংদা হৌজিক্কী মালেম অসিদা তঙাইফদ্রবা মতম অসিদা ইতোপ - তোপ্পা পাম্বৈশিং পুথোকপগী দরকার ওইবা অদু প্রধান মন্ত্রীনা পনখি । মালেমগী চৎথোক - চৎশিন , শেন - থুমগী কৈথেলশিং অমসুং মালেমগী শেন - থুমগী ফিবম শাথিনা শোকহল্লবা মসিগী লাইচৎ অসি থেংন্নবা মসিগী থবক অসি লৌখৎতবা য়াদ্রবা অমনি ।
    
    প্রধান মন্ত্রীনা হায়খি মদুদি মপান লৈবাকশিংদগী পুশিল্লকপা হন্থনবা অমসুং অচৌবা লাইচৎ অমা ঙাকথোক্নবা চহি অসিগী জনুৱারিদগী ভারতনা মমাংদা অমুক্ত ওইখিদ্রিবা মওংদা মাংজৌন্না থবকশি পায়খৎখি । ভারতনা পায়খৎলিবা অসিগী মনুংদা মালেমদা খ্বাইদগী চাউবা ক্বারেনতাইন অমসুং অথিংবা য়াওরি ।
    
    লাইচৎ অসিগী হৌরকফম ওইরিবা লৈবাক খরদা পন্দুনা লৈরিবা ভারতমচাশিং লৌথোরক্নবা হোৎনবদা মখোয়না পাংথোকখিবা থবকশিং অদুগীদমক প্রধান মন্ত্রীনা মিসনশিংগী লুচিংবশিং থাগৎখি । অখন্নবা থবক মঙা পায়খৎনবা মহাক্না মখোয়দা খঙহনখি ।
    
    i. মখোয়গী কাংবু অমসুং ইমুং - মনুংশিং অশোয় - অঙাম থোকহনদবা অমসুং মখোয় মশা নাদনবা হোৎনবা ;
    
    ii. তম্বা ঙমদবা ফিবম অমদা লৈরিবা মালেমগী চৎথোক - চৎশিনগী অথিংবা অসিদা মপান লৈবাকশিংদা লৈরিবা ভারতমচাশিংগী ফিবম য়েংশিনবা । মপান লৈবাকশিংদা পন্দুনা লৈরিবা ভারতমচাশিংনা থেংনরিবা অৱাবশিং হায়বদি লৈফম অমসুং অতৈ দরকার ওইবশিং ফংহন্নবা মখোয়না লৈরিবা লৈবাক অদুগী সরকারশিংগা লোয়ন্না থবক পায়খৎনবা মহাক্না ভারতকী মিসনশিংগী লুচিংবশিংদা তকশিনখি ।
    
    iii. ভারতনা কোভিদ - ১৯ থেংন্নবা খুৎলায়শিং লৈনবা অমসুং খ্বাইদগী ফবা থবকশিং লৌনবা মখোয় মীকুপ - নাহুম শিংনা লৈগদবনি অমসুং মপান লৈবাকশিংদগী নৌনা লিংখৎপা পিএম - কিয়ারস ফন্দগী দোনেসনশিং খোমগৎনবা হেদ ওফ মিসনশিংদা পাউতাক পীখি ।
    
    iv. মখোয়না লৈরিবা লৈবাকশিং অদুগী মতেংগা লোয়ন্না তঙাইফদবা পোৎলমশিং ললোন - ইতিক তোনবা অমসুং পুথোক - পুশিনগী থবকশিং পায়খৎনবা মিসনশিংগী মকোকশিংদা প্রধান মন্ত্রীনা খঙহনখি ।
    
    v. কোভিদ - ১৯না মরম ওইদুনা মালেমগী রাজনিতি অমসুং শেন - থুমগী অহোংবা লাক্লিবা অসি চেকশিন্না মখাতানা য়েংশিন্নবা খঙহনখি ।
    
    বৈজিং , ৱাশিংতন দিসি , তেহরান , রোম , বরলিন , কাতমন্দু , অবু ধাবী , কাবুল , মালেম অমসুং সিওলগী মিসনশিংগী মকোকশিংনা প্রধান মন্ত্রীদা মখোয়গী ওইবা ৱাফমশিং ফোংদোকখি । লাইচৎ অসি ঙাকথোক্নবা ভারতনা লৌখৎলিবা থবকশিং অদু মখোয়না লৈরিবা লৈবাকশিং অদুনা থাগৎপা ফোংদোকপা অদু মখোয়না পাউদমখি ।
    
    মখোয়গী থবকশিংদা প্রধান মন্ত্রীনা পুক্নিং থৌগৎপগীদমক মিসনশিংগী মকোকশিংনা থাগৎপা ফোংদোকখি । অরোইবদা প্রধান মন্ত্রীনা হায়খি ভারতকী মিসনশিং অসি য়ুমদগী য়াম্না লাপ্না লৈরি অদুবু ভারতনা কোভিদ - ১৯ থেংনবদা মখোয়না মতেং পাংগনি । ভারতমচাশিংগী অপুনবা অমসু মীকুপ - নাহুমশিংবা অসিনা তুংদা লৈবাক অসি অশোইবা থোকহনদবদা মতেং পাংগনি।

    
    
    (Release ID: 1610397) Visitor Counter : 5
    
    
      Read this release in: Punjabi , English , Urdu , Hindi , Marathi , Assamese , Bengali , Gujarati , Odia , Telugu , Kannada , Malayalam