      कार्मिक, सार्वजनिक तक्रार आणि निवृत्ती वेतन मंत्रालय

      प्रधानमंत्री कार्यालयाकडे आलेल्या भ्रष्टाचारविषयक तक्रारी
      Posted On: 18 MAR 2020 6:21PM by PIB Mumbai


    नवी दिल्ली, 18 मार्च 2020


    प्रधानमंत्री कार्यालयाकडे गेल्या वर्षभरात म्हणजे 1 मार्च 2019 ते 29 फेब्रुवारी 2020 या कालावधीत भ्रष्टाचाराबाबतच्या 12,458 तक्रारी प्राप्त झाल्या. याच कालावधीत 12,066 तक्रारींचे निवारण करण्यात आले. केंद्रीय ईशान्य प्रदेश विकास राज्यमंत्री (स्वतंत्र प्रभार), प्रधानमंत्री कार्यालयाच्या कार्मिक, तक्रार निवारण आणि निवृत्ती वेतन तसेच अणु उर्जा आणि अवकाश संशोधन विभागाचे राज्यमंत्री डॉ.जितेंद्र सिंग यांनी आज लोकसभेत लिखित प्रश्नाच्या उत्तरात ही माहिती दिली.


    प्रशासकीय सुधारणा आणि तक्रार निवारण विभागाच्या मार्गदर्शक तत्त्वांनुसार , कोणत्याही तक्रारीचे निवारण संबधित मंत्रालय, विभाग किंवा संस्थेकडून दोन महिन्याच्या आत होणे अपेक्षित आहे. जर जास्त वेळ लागणार असेल तर नागरिकाला त्याची तक्रार सोडविण्याच्या दिशेने उचललेली पावले आणि तक्रार निवारणासाठी लागणारा वेळ याची माहिती दिली गेली पाहिजे.


    B.Gokhale / S.Chitnis /P.Kor

    
    
    (Release ID: 1606987) Visitor Counter : 54
    
    
      Read this release in: English