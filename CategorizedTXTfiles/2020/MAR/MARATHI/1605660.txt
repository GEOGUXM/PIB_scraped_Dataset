      माहिती आणि प्रसारण मंत्रालय

      प्रत्येक घराला पाईपद्वारे स्वच्छ पाणी पुरवणे हे आपले पुढील उद्दिष्ट : केंद्रीय मंत्री प्रकाश जावडेकर
      Posted On: 07 MAR 2020 4:13PM by PIB Mumbai


    पुणे, 7 मार्च 2020


    देशात एकूण 6000 जन औषधी केंद्रे असून दररोज 2 लाखाहून अधिक लोकांना याचा लाभ होतो. लोकांनी याला स्वस्त औषधांचे दुकान असे म्हणायला सुरुवात केल्याचे माहिती आणि प्रसारण आणि पर्यावरण, वन आणि हवामान बदल मंत्री प्रकाश जावडेकर म्हणाले. जन औषधी दिनानिमित्त त्यांनी आज पुण्यात ससून रुग्णालयात लोकांशी संवाद साधला. त्यानंतर पंतप्रधानांनीही व्हिडिओ कॉन्फरन्सिंगच्या माध्यमातून पुण्यातील लोकांशी संवाद साधला.


    पुणे येथील रहिवासी, झेबा खान, ज्या पंतप्रधान जन औषधी केंद्राच्या लाभार्थी आहेत, त्यांनी यावेळी पंतप्रधानांशी संवाद साधला. आणि जन औषधी केंद्राच्या उपयुक्ततेबद्दल आपले अनुभव सांगितले. जावडेकर म्हणाले, जन औषधीमुळे औषधांच्या किंमती कमी झाल्या आहेत. ज्या औषधांची किंमत 87 रुपये होती ती आता 24 रुपयांना उपलब्ध आहेत. सॅनिटरी नॅपकिन्सची किंमत दहा रुपयांवरून एक रुपयांवर आली आहे. शिवाय स्टेंटसारख्या महागड्या मेडिकल इम्प्लांट्सची किंमत आता पूर्वीच्या तुलनेत ३७ हजार रुपये इतकी असल्याचे ते म्हणाले. 50 कोटी लोकांना आयुष्मान भारत योजनेचा फायदा होणार आहे. आतापर्यंत 90-95 लाख लोकांनी या योजनेंतर्गत उपचार घेतले आहेत.


    योगाच्या भारतीय जीवनशैलीला प्रोत्साहन देऊन आणि फिट इंडियासारख्या विविध योजनांच्या माध्यमातून सध्याचे सरकार सार्वजनिक आरोग्याप्रति सर्वांगीण दृष्टिकोन राबवण्याचा प्रयत्न करत आहे.


    जावडेकर पुढे म्हणाले की, स्वातंत्र्यापासून अंधारात असलेल्या 18000 गावांना गेल्या 6 वर्षात विक्रमी वेळेत वीज पुरवण्यात आली. 12 कोटी शौचालयेही बांधण्यात आली. मिशन इंद्रधनुष लोकांच्या लसीकरणाची काळजी घेत आहेत.


    “हर घर नल से स्वच्छ जल” हा आमचा पुढला महत्वाकांक्षी प्रकल्प आहे. सरकारने 35-40 कोटी बँक खातीही उघडली आहेत आणि त्यामुळे पैसे गळतीशिवाय थेट लाभार्थ्यांच्या खात्यात जातात. ”, असे जावडेकर म्हणाले.


    यावेळी खासदार गिरीष बापट आणि ससून हॉस्पिटलचे अधिष्ठाता डॉ अजय चंदनवाले उपस्थित होते.


    S.Tupe/S.Kane/D.Rane

    
    
    (Release ID: 1605660) Visitor Counter : 44
    
    
      Read this release in: English