      मनुष्यबळ विकास मंत्रालय

      केंद्रीय मनुष्य बळ विकास मंत्रालयाच्या नॅशनल बुक ट्रस्ट कडून #StayHomeIndiaWithBooks उपक्रमाचा प्रारंभ
      
      नॅशनल बुक ट्रस्टच्या संकेत स्थळावरून 100 पेक्षा जास्त पुस्तके पीडीएफ स्वरुपात डाऊनलोड करता येणार

      Posted On: 25 MAR 2020 8:58PM by PIB Mumbai

    नवी दिल्ली , 2 5 मार्च 2020


    कोविड-19 चा प्रसार रोखण्यासाठी , केंद्रसरकारच्या उपाययोजनांना अनुसरून आणि लोकांनी घरी राहावे यासाठीच्या #StayIn आणि #StayHome करिता प्रोत्साहन मिळावे म्हणून केंद्रीय मनुष्य बळ विकास मंत्रालयाच्या नॅशनल बुक ट्रस्टने #StayHomeIndiaWithBooks हा उपक्रम आणला आहे. घरीच राहून पुस्तके वाचण्यासाठी लोकांना प्रोत्साहन देण्याकरिता , नॅशनल बुक ट्रस्टने आपली जास्त खप असलेली पुस्तके विनामुल्य डाऊनलोड करण्याची सुविधा उपलब्ध करून दिली आहे. नॅशनल बुक ट्रस्टच्या https://nbtindia.gov.in या संकेत स्थळावरून 100 पेक्षा जास्त पुस्तके पीडीएफ स्वरुपात डाऊनलोड करता येणार आहेत. चरित्र , लोकप्रिय विज्ञान , कल्पनात्मक पुस्तकांचा यात समावेश असून हिंदी , इंग्रजी , मराठी , आसामी , बांगला , गुजराती , मल्याळी , ओडिया , कोकबोरोक , मिझो , बोडो , नेपाळी , तमिळ , पंजाबी , तेलगु , कन्नड , उर्दू आणि संस्कृत भाषेत ही पुस्तके उपलब्ध आहेत. यातली बहुतांश पुस्तके मुले आणि युवकांसाठी आहेत.याशिवाय टागोर , प्रेमचंद आणि महात्मा गांधी यांची पुस्तकेही संकेत स्थळावर उपलब्ध असून कुटुंबातला प्रत्येक सदस्य या पुस्तकांच्या वाचनाचा आनंद घेऊ शकतो. पुस्तकांच्या सूचीमध्ये आणखी पुस्तकांचा समावेशही होणार आहे.


    हॉलिडेज हॅव कम , नाईन लिटील बर्डस , गांधी-वारियर ऑफ नॉन व्हायोलन्स , ए टच ऑफ ग्लास , या पुस्तकांचा यात समावेश आहे. पीडीएफ केवळ वाचनासाठी उपलब्ध आहे. अनधिकृत आणि वाणिज्यिक वापरासाठी परवानगी नाही.


    R.Tidke / N.Chitale /P.Malandkar


    

    
    (Release ID: 1608424) Visitor Counter : 26
    
    
      Read this release in: English