      विज्ञान आणि तंत्रज्ञान मंत्रालय

      कोविड-19 आणि श्वसनयंत्रणेशी संबंधित इतर संसर्गावर संशोधनासंदर्भातील प्रस्ताव आमंत्रित
      
      SERB-IRHPAच्या विहित नमुन्यात 30 मार्च 2020 पर्यंत प्रस्ताव पाठवता येतील.

      Posted On: 20 MAR 2020 3:45PM by PIB Mumbai

      नवी दिल्ली, 20 मार्च 2020


      कोविड-19 विषाणूचा जगभारत झपाट्याने फैलाव होत आहे. या विषाणूचा मुकाबला करण्यासाठी एकही औषध किंवा प्रतिबंधात्मक लस सध्या उपलब्ध नसल्यामुळे, जागतिक लोकसंख्येवर कोरोना विषाणूचे संकट पसरले आहे.


      या पार्श्वभूमीवर, सायन्स एन्ड इंजीनियारिंग रिसर्च बोर्ड- विज्ञान आणि अभियांत्रिकी संशोधन मंडळाने कोरोना आणि श्वसनयंत्रणेशी संबंधित इतर आजार किंवा संसर्गावर संशोधन करण्याविषयक प्रस्ताव मागवले आहेत. IRHPA- म्हणजेच, सर्वोच्च प्राधान्याच्या क्षेत्रात अत्यावश्यक संशोधन या योजनेअंतर्गत हे प्रस्ताव मागवण्यात आले आहेत. विशेषतः कोरोना आणि श्वसनयंत्रणेशी संबंधित इतर आजार यासाठीची औषधे, लस आणि माफक दरात निदान सुविधा यावर प्राधान्याने संशोधन करण्यासाठी ही योजना सुरु करण्यात आली आहे.


      या संसर्गावर अध्ययन करण्याच्या दृष्टीने वैद्यकीय क्षेत्राशी संबंधित सर्व शैक्षणिक आणि संशोधन संस्थांनी एकत्र येऊन स्पर्धात्मकप्रस्ताव पाठवावेत असे आवाहन करण्यात येत आहे. या क्षेत्रातील सर्व संशोधन संस्थांनी सध्या कोरोनाच्या संसर्गाशी संबंधित आंतरशाखीय संशोधनावर भर द्यावा, अशीही सूचना करण्यात आली आहे.


      या प्रस्तावात सहभागी होऊ इच्छिणाऱ्या संस्थांच्या गटातील किमान एका संस्थेला BSL-3(जैव-सुरक्षा पातळी-3) चे मानांकन उपलब्ध असावे तसेच, जागतिक आरोग्य संघटना किंवा केंद्र सरकारच्या सर्व मार्गदर्शक सूचना अथवा नियमांचे पालन करण्याची क्षमता असावी.


      या संदर्भात बायोटेक आणि औषधनिर्माण कंपन्यांनी तांत्रिक भागीदारीदारीसाठी पुढे यावे, असे आवाहन देखील DST-SERB ने केले आहे.


      ह्या संदर्भातील प्रस्ताव SERB-IRHPA कडे विहित नमुन्यात येत्या 30 मार्च 2020 पर्यंत संध्याकाळी 5 वाजेपर्यंत पाठवता येतील.


      या प्रस्तावांमध्ये, विषाणू विरुध्दची लस (antivirals), माफक दरात निदान सुविधा,औषधे, रोगप्रतिकारशक्ती वाढवण्यासाठीची औषधे, अशा गोष्टींवर भर दिला जाणे अपेक्षित आहे.


      (सविस्तर माहितीसाठी-भेट द्या: http://www.serb.gov.in/home.php )


      M.Chopade/R.Aghor/P.Kor

    
    
    (Release ID: 1607328) Visitor Counter : 26
    
    
      Read this release in: English