      उपराष्ट्रपती कार्यालय

      आंध्र प्रदेशातल्या शेतकऱ्यांच्या समस्यांविषयी उपराष्ट्रपतींनी केंद्रीय मंत्र्यांशी केली चर्चा
      Posted On: 02 MAR 2020 6:41PM by PIB Mumbai


    नवी दिल्ली, 2 मार्च 2020


    उपराष्ट्रपती एम. वेंकय्या नायडू यांनी आंध्र प्रदेशातल्या भात शेती करणाऱ्या शेतकऱ्यांच्या समस्यांविषयी केंद्रीय अन्न व सार्वजनिक वितरण मंत्री रामविलास पासवान आणि केंद्रीय कृषी व शेतकरी कल्याण मंत्री नरेंद्र सिंग तोमर यांच्याशी चर्चा केली.


    अन्न व सार्वजनिक वितरण विभाग तसेच भारतीय खाद्य महामंडळाच्या वरिष्ठ अधिकाऱ्यांनी देखील उपराष्ट्रपतींची भेट घेऊन आंध्रप्रदेशातल्या धान्यपुरवठा परिस्थितीबद्दल माहिती दिली.


    आंध्रप्रदेशातल्या शेतकऱ्यांना उशीरा मिळणारा मोबदला, भातशेती करणाऱ्या शेतकऱ्यांकडून वेळेवर भात न उचलणे तसेच भारतीय खाद्य महामंडळाच्या खरेदी नियमांचे योग्य प्रकारे पालन न केल्यामुळे शेतकऱ्यांना पडत्या भावाने भात विक्री करणे भाग पडत असल्याच्या घटनांची चौकशी करण्याच्या सूचना यावेळी उपराष्ट्रपतींनी अधिकाऱ्यांना दिल्या.


    राज्य सरकारला यासाठी आवश्यक तो निधी पुरवठा करण्यासाठी उपराष्ट्रपतींनी केंद्रीय अर्थमंत्री निर्मला सितारामन यांच्याशीही चर्चा केली.


    B.Gokhale / U.Raikar /P.Kor

    
    
    (Release ID: 1604904) Visitor Counter : 16
    
    
      Read this release in: English