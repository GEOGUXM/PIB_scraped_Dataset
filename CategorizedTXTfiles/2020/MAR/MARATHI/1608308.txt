      आरोग्य आणि कुटुंब कल्याण मंत्रालय

      कोविड - 19 रोगाचा फैलाव लक्षात घेता सामाजिक अंतर राखण्याच्या पर्यायासंदर्भात सूचना
      Posted On: 26 MAR 2020 2:33PM by PIB Mumbai


    मुंबई , 26 मार्च 2020


    सामाजिक अंतर राखणे हा एक विना-औषध संसर्ग प्रतिबंध आणि नियंत्रण यासाठीचा उपाय आहे. ज्यांना एखाद्या आजाराची लागण झाली आहे अशा लोकांचा संसर्ग न झालेल्या लोकांशी संपर्क टाळण्यासाठी / कमी करण्यासाठी याची अंमलबजावणी केली जाते. समाजात रोगाचा प्रसार थांबवण्यासाठी किंवा कमी करण्यासाठी याचा उपयोग होतो. तसेच रोगाचा संसर्ग , रोगांची संख्या आणि पर्यायाने मृत्यू दर कमी होण्यास मदत होईल. प्रस्तावित उपयांव्यतिरिक्त , राज्य / केंद्रशासित प्रदेश सरकार इतर उपयुक्त सूचना देऊ शकतात.


    हे सर्व प्रस्तावित उपाय 31 मार्च 2020 पर्यंत लागू राहतील.


    परिस्थितीनुसार त्यांचा आढावा घेतला जाईल.


    पुढील उपाययोजना प्रस्तावित आहेतः

     1. सर्व शैक्षणिक प्रतिष्ठान (शाळा , विद्यापीठे इ.) , जिम (व्यायामशाळा) , संग्रहालये , सांस्कृतिक आणि सामाजिक केंद्रे , जलतरण तलाव आणि थिएटर बंद ठेवणे. विद्यार्थ्यांना घरी राहण्याचा सल्ला द्यावा. ऑनलाईन शिक्षणाला प्रोत्साहन दिले जावे.
     2. परीक्षा पुढे ढकलण्याचा प्रयत्न शक्यता जाणून घेता येईल. विद्यार्थ्यांमधील बसण्याचे एक मीटरचे भौतिक अंतर निश्चित केल्यावरच सध्या चालू असलेल्या परीक्षा फक्त घेतल्या जाव्यात.
     3. जेथे शक्य असेल तेथे खासगी क्षेत्रातील संस्था / नियोक्ते यांना कर्मचार्‍यांना घरून काम करण्याची अनुमती देण्यासाठी प्रोत्साहित करावे.
     4. शक्य असेल तेथे व्हिडिओ कॉन्फरन्सद्वारे बैठका घेण्यात याव्यात. आवश्यकता नसेल तर जास्त लोकांचा सहभाग असणाऱ्या बैठकांची संख्या कमी करावी अथवा या बैठका पुनर्नियोजित कराव्यात.
     5. योग्य पद्धतीने हात धुणे तसेच वारंवार स्पर्श होणाऱ्या पृष्ठभागांची स्वच्छता यांची हॉटेलने खात्री करून घ्यावी.

    टेबलांदरम्यान अंतर (किमान 1 मीटर) सुनिश्चित करावे ;


    शक्य असेल तेथे योग्य अंतरासह मोकळ्या हवेत बसण्यास प्रोत्साहन द्यावे.

     1. आधीच नियोजित विवाहसोहळे मर्यादित स्वरूपात ठेवावे. सर्व अनावश्यक सामाजिक आणि सांस्कृतिक कार्यक्रम पुढे ढकलावे.
     2. मोठ्या संख्येने उपस्थिती असणाऱ्या क्रीडा कार्यक्रम आणि स्पर्धांच्या आयोजकांशी स्थानिक अधिकाऱ्यांनी संवाद साधावा आणि त्यांना असे कार्यक्रम पुढे ढकलण्याचा सल्ला द्यावा .
     3. स्थानिक अधिकाऱ्यांनी नेते आणि धार्मिक नेते यांच्याशी संवाद साधावा आणि मोठ्या संख्येने होणाऱ्या गर्दीचे नियमन करावे आणि लोकांमध्ये कमीतकमी एक मीटर अंतर राहील याची खात्री करावी
     4. स्थानिक प्राधिकरणांनी व्यापारी संघटना आणि इतर भागधारकांशी बैठक घेऊन त्यामधे तासांचे नियमन तसेच काय करावे आणि काय करू नये याचे प्रदर्शन करावे आणि आवश्यक सेवा पुरवल्या जाणाऱ्या ठिकाणी अर्थात भाजीपाला मार्केट , किराणा दुकान , बस डेपो , रेल्वे स्टेशन , पोस्ट ऑफिस इत्यादी ठिकानी संवाद मोहीम घ्यावी.
     5. सर्व व्यावसायिक कामांमध्ये ग्राहकांमधील एक मीटर अंतर ठेवणे आवश्यक आहे. बाजारात विशिष्ट वेळेत होणारी गर्दी कमी करण्याचे उपाय केले पाहिजेत.
     6. अनावश्यक प्रवास टाळला पाहिजे. योग्य आणि नियमित निर्जंतुकीकरण सुनिश्चित करत बस , गाड्या आणि विमान आशा सार्वजनिक वाहतुकीत सामाजिक अंतर राखले गेले पाहिजे.
     7. रूग्णालयांनी कोविड -19 व्यवस्थापनाशी संबंधित आवश्यक सूचनांचे अनुसरण करावे. रुग्णालयात रूग्णांना कुटुंब / मित्र / मुले यांना भेटायला देऊ नये.
     8. स्वच्छता आणि शारीरिक अंतर राखणे आवश्यक आहे. हस्तांदोलन आणि गळाभेट टाळली पाहिजे.
     9. ऑनलाइन ऑर्डर सेवेमध्ये काम करणार्‍या पुरुष / स्त्रियांसाठी विशेष संरक्षणात्मक उपाय.
    10. समुदायांना सातत्याने आणि अविरत माहिती द्यावी.

    G.Chippalkatti /S .Tupe /P.Malandkar


    

    
    (Release ID: 1608308) Visitor Counter : 14
    
    
    
    
    

10.