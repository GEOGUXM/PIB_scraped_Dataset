      वाणिज्य आणि उदयोग मंत्रालय

      विशेष आर्थिक क्षेत्राच्या (एसईझेडएस) युनिट्स/विकासक/सह-विकासाद्वारे मिळणाऱ्या अनुपालनाला शिथिलता
      Posted On: 30 MAR 2020 4:44PM by PIB Mumbai


    नवी दिल्ली , 30 मार्च 2020


    अचानक उद्‌भवलेला कोविड-19 साथीचा रोग आणि देशव्यापी लॉकडाऊनच्या पार्श्वभूमीवर , बहुतांश सरकारी कार्यालये बंद आहेत आणि काही कर्मचारी आपत्कालीन सेवांमध्ये व्यस्त आहेत. या कारणास्तव , वाणिज्य विभागाने विशेष आर्थिक क्षेत्राच्या (एसईझेडएस) युनिट्स/विकासक/सह-विकासाद्वारे मिळणाऱ्या अनुपालनाला योग्य ती शिथिलता देण्याचा निर्णय घेतला आहे. शिथिलता मिळणारे अनुपालन खालीलप्रमाणे:

      * विकासक/सह-विकासाकाद्वारे स्वतंत्र अधिकारप्राप्त अभियंत्याद्वारे त्रैमासिक प्रगती अहवाल दाखल करणे आवश्यक
      * आयटी/आयटीईएस युनिट्स द्वारे सॉफ्टेक्स फॉर्म भरणे गरजेचे
      * एसईझेड युनिट्स द्वारे वार्षिक कामगिरी अहवाल दाखल करणे
      * खालील प्रकरणात मुदत संपलेल्या मंजुरी पत्राला मुदत वाढ:
      * एसईझेड विकसित आणि कार्यान्वित करण्याच्या प्रक्रियेत असणारे विकासक/सह-विकासक ;
      * एनईएफ मुल्यांकनाकरिता त्यांचे 5 वर्षाचे ब्लॉक पूर्ण करत असणारे युनिट्स ;
      * अजूनही संचालन सुरु न केलेले युनिट्स

    एसईझेडच्या विकास आयुक्तांना निर्देश देण्यात आले आहेत की विकासक / सह विकासक / युनिट्सना कोणतीही अडचण उद्‌भवणार नाही हे सुनिश्चित करावे आणि या कालवधीत वरील व्यत्ययामुळे कोणतीही पूर्तता पूर्ण न झाल्यास कोणतीही दंडात्मक कारवाई केली जाणार नाही. पुढे शक्य असल्यास , एलओएएस आणि इतर अनुपालनांचे सर्व विस्तार वेळोवेळी इलेक्ट्रॉनिक पद्धतीद्वारे सुलभपणे केले जाऊ शकतात. ज्या प्रकरणांमध्ये इलेक्ट्रॉनिक पद्धतीद्वारे विस्ताराला मंजुरी देणे शक्य नाही किंवा प्रत्यक्ष बैठक आवश्यक आहे अशा प्रकरणांमध्ये , विकास आयुक्तांना हे सुनिश्चित करण्यास सांगितले आहे की या कालवधीत यामुळे विकासक / सह विकासक / युनिटना अशा मुदतीमुळे कोणतीही अडचण येणार नाही. 30.06.2020 पर्यंत कोणताही पूर्वग्रह न ठेवता संपणाऱ्या मुदतीच्या तारखेस अंतरिम विस्तार / मुदतवाढ मंजूर केली जाऊ शकते किंवा या संबंधी विभागाच्या पुढील सूचना जे आधी येईल त्यानुसार निर्णय घेतला जाईल.


    G.Chippalkatti / S.Mhatre /P.Malandkar


    

    
    (Release ID: 1609279) Visitor Counter : 20
    
    
      Read this release in: English
    
    
    

*