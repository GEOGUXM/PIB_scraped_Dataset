      आरोग्य आणि कुटुंब कल्याण मंत्रालय

      रुग्णालये आणि वैद्यकीय शिक्षण संस्थांसाठी सूचना
      Posted On: 26 MAR 2020 2:19PM by PIB Mumbai


    मुंबई , 26 मार्च 2020


    COVID 19 च्या पार्श्वभूमीवर देशातील वैद्यकीय क्षेत्राने मोठ्या संख्येने वाढलेल्या रुग्णांच्या देखभालीसाठी तयार असले पाहिजे. यासंदर्भात, 31 मार्च 2020 पर्यंत पुढील बाबी सुचवण्यात आल्या आहेत. यात वेळोवेळी निर्माण होणाऱ्या परिस्थितीनूसार बदल होईल.


    इनडोअर सुविधा:

     1. काही अत्यावश्यक नसलेल्या शस्त्रक्रिया पुढे ढकलाव्या.
     2. प्रत्येक सार्वजनिक आणि खासगी रुग्णालयात काही खाटा वेगळ्या करुन विलगीकरण सुविधेसाठी तयार ठेवाव्या.
     3. प्रत्येक रुग्णालयाने अतिरिक्त स्रोत जसे , मास्क, ग्लोव्हज आणि वैयक्तिक संरक्षण साधने ठेवावीत. आरोग्य कर्मचाऱ्यांना कोणत्याही तातडीच्या प्रसंगाला सामोरे जाण्याचे प्रशिक्षण द्यावे.
     4. सर्व डॉक्टर्स , नर्स आणि प्री आणि पॅरा क्लिनिकल विभागातील सपोर्ट स्टाफ यांना संसर्ग प्रतिबंध आणि नियंत्रण उपाय यासंबंधी जागृती करुन प्रशिक्षण द्यावे.
     5. रुग्णालयांनी आवश्यक त्या प्रमाणात व्हेंटीलेटर्स आणि हाय फ्लो ऑक्सीजन मास्क भविष्यातील निकडीसाठी तयार ठेवावे.
     6. प्रत्येक रुग्णालयाने खात्री करुन घ्यावी की , त्यांच्याकडे पुरेसे प्रशिक्षित मनुष्यबळ आहे आणि व्हेंटीलेटर/आयसीयू सुविधा आहे .
     7. रुग्णालयांनी बऱ्या झालेल्या रुग्णांना लवकरात लवकर सुटी द्यावी आणि नवीन प्रवेश (बऱ्या रुग्णांचे) थांबवावे.
     8. रुग्णांची संख्या फक्त ‘एक’ एवढीच निर्धारीत केली पाहिजे.

    आयईसी कार्ये:

     1. रुग्णांना खोकतानाचे शिष्टाचार , काय करावे आणि काय करु नये, तसेच मास्कचा योग्य वापर, वैयक्तिक स्वच्छता शिकवले पाहिजे. रुग्णालयांनी पोस्टर्सच्या माध्यमातून COVID 19 विषयी जागृती करावी.
     2. रुग्णांमध्ये असलेले कोरोना विषाणू रुग्णाविषयीचे गैरसमज दूर करावे. कोरोनाची लक्षणे आढळल्यास COVID19 रुग्ण लवकर बरा होतो, याची जाणीव करुन द्यावी.

    प्रशासकीय:

     1. प्रत्येक रुग्णालयांनी रविवार , 22 मार्च 2020 रोजी तयारीचा आढावा घेणारी कवायत करावी. यासाठीच्या सूचना आरोग्य मंत्रालयाच्या संकेतस्थळावर उपलब्ध आहेत.
     2. रुग्णालयांचे आवश्यकता नसलेले , विविध नियामक आणि मानांकन संस्थांकडून होणारे ऑडीटस पुढे ढकलावे.
     3. प्रत्येक रुग्णालयांनी रुग्णाचा उपचार करताना संसर्ग झाल्यास त्याच्या उपचाराचा खर्च मोफत करावा.
     4. COVID 19 संशयित रुग्ण कोणत्याही रुग्णालयातून परत पाठवला जाता कामा नये आणि अशा रुग्णाचा प्रवेश NCDC किंवा IDSP ला तातडीने कळवावा.
     5. तसेच , न्यूमोनिया रुग्णांची माहिती NCDC किंवा IDSP कळवावी जेणेकरुन त्यांची COVID 19 चाचणी केली जाईल.
     6. रुग्णालयांनी आपल्या आवारात सोशल डिस्टन्सिंगचे पालन करावे.
     7. चालू असलेल्या सर्व परीक्षांचे नियोजन 31.03.2020 नंतर करावे.
     8. सर्व मूल्यांकन कामांचे नियोजन 31.03.2020 नंतर करावे.
     9. सर्व शैक्षणिक संस्था आणि परीक्षा मंडळांनी विद्यार्थी आणि शिक्षकांशी नियमित संपर्क साधून त्यांना माहिती द्यावी यामुळे विद्यार्थी , शिक्षक आणि पालका अस्वस्थ राहणार नाहीत.
    10. संस्थांनी विद्यार्थ्यांच्या प्रश्नांकरीता मदत क्रमांक किंवा ई-मेलची सुविधा उपलब्द करुन द्यावी.
    11. रुग्णालय परिसरातील सर्व अनधिकृत/ अधिकृत दुकाने (औषधी दुकानांशिवाय) आणि खानावळी सक्तीने बंद कराव्या.
    12. सर्व प्रकारच्या रजा (तातडी आणि टाळता न येणारी परिस्थिती वगळून) तातडीने रद्द कराव्या.

    ओपीडी:

     1. सर्व रुग्णांना सूचित करावे की , नियमित तपासणीसाठी ओपीडीत येऊ नये किंवा पुढे ढकलावे.
     2. ओपीडीची रचना अशा रितीने करावी की , फ्लू सारखी लक्षणे असलेल्या रुग्णाला इतर रुग्णांपासून वेगळे ठेवता येईल आणि गर्दी कमी करता येईल.
     3. जुनाट आजार असलेले आणि कमी तीव्रतेचे रुग्ण यांना गर्दी असलेल्या ठिकाणी न ठेवता प्राथमिक/द्वितीय देखभाल सुविधेत ठेवावे.
     4. औषधी दुकानांतील काऊंटर्सची संख्या वाढवावी आणि भारतीय रेड क्रॉस/ एनडीआरएफ स्वयंसेवकांच्या मदतीने रांग व्यवस्थापन करावे.

    U.Ujgare /S .Thakur /P.Malandkar


    

    
    (Release ID: 1608306) Visitor Counter : 9
    
    
    
    
    

4.