      उपराष्ट्रपती कार्यालय

      उपराष्ट्रपतींकडून होळीच्या शुभेच्छा
      Posted On: 09 MAR 2020 3:51PM by PIB Mumbai


    नवी दिल्ली, 9 मार्च 20 20


    भारताचे उपराष्ट्रपती एम.वैंकय्या नायडू यांनी देशाच्या जनतेला धूलिवंदनाच्या शुभेच्छा दिल्या आहेत. रंगाचा हा महोत्सव सर्वांनी एकता, बंधुता आणि प्रेमाच्या भावनेने एकत्र येऊन आनंदाने साजरा करण्यासाठी आहे, असे त्यांनी आपल्या संदेशात म्हटले आहे. या होळीच्या सणाच्या निमित्ताने समाजातल्या परस्पर मैत्रीच्या आणि जवळीकीच्या भावनांच्या बंधनांना अजून बळकट करण्याचे त्यांनी आवाहन केले आहे.


    पूर्ण संदेश पुढीलप्रमाणे:


    “ मी आपल्या देशवासियांना धूलिवंदनाच्या मंगल प्रसंगी हार्दिक शुभेच्छा देत आहे.


    धूलिवंदन, हा रंगाचा महोत्सव सर्व कुटुंबियांनी आणि मित्रांनी एकता, बंधुता आणि प्रेमाच्या भावनेने एकत्र येऊन साजरा करण्यासाठी आहे. धूलिवंदनाच्या पूर्वसंध्येला प्रज्वलित केला जाणारा होळीचा अग्नि म्हणजे दुष्ट प्रवृत्तींवर चांगल्या प्रवृत्तींच्या विजयाचे प्रतिक आहे.


    धूलिवंदन हा निसर्गातल्या सौंदर्य आणि समृद्धीचाही सोहळा आहे. थंडीचा हंगाम संपून उन्हाळ्याला सुरुवात झाल्याचेही या सणामुळे सूचित होते.


    या धूलिवंदनाच्या निमित्ताने सर्व समाजाला एकत्र आणणारे मैत्रीचे आणि जवळीकीचे बंध मजबूत करण्यासाठी आपण सारे जण प्रयत्न करुया.


    मनांना दुभंगवणारे सारे अडथळे या सणाच्या निमित्ताने नष्ट करुन आपण प्रगती, शांतता, समृद्धी, समरसता आणि आनंदाच्या मार्गावर सर्व मिळून पुढे जाऊया. ”


    S.Pophale/U.Raikar/ D.Rane

    
    
    (Release ID: 1605792) Visitor Counter : 9
    
    
      Read this release in: English