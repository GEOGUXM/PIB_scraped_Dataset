      रस्ते वाहतूक आणि महामार्ग मंत्रालय

      नवा मोटार वाहन कायदा 2019 चे परिणाम
      Posted On: 19 MAR 2020 3:49PM by PIB Mumbai


    नवी दिल्ली, 19 मार्च 2020


    देशात नवा मोटार वाहन कायदा लागू होण्यापूर्वी आणि कायदा लागू झाल्यानंतर झालेल्या वाहन अपघातांची माहिती केंद्रीय रस्ते वाहतूक आणि महामार्ग मंत्री नितीन गडकरी यांनी आज लोकसभेत लिखित उत्तराद्वारे दिली. देशात हा नवा कायदा 2019 मध्ये जेव्हा लागू झाला, त्यापूर्वीच्या पाच महिन्यात जम्मू काश्मीर 2683, गुजरात 7,304 तर महराष्ट्रात सर्वाधिक 13,848 अपघात झाले. तर कायदा लागू झाल्यानंतरच्या पाच महिन्यांत उपरोक्त राज्यांच्या अपघातांची संख्या जम्मू काश्मीर 2284, गुजरात 6316 आणि महाराष्ट्र 13,097 इतकी कमी झाली म्हणजेच अनुक्रमे 14.87 टक्के, 13.52 टक्के आणि महाराष्ट्रात 5.40 टक्क्यांनी अपघातात घट दिसून आली.


    मात्र केरळ राज्यात उलट परिस्थिती दिसून आली. तिथे नवा कायदा लागू झाल्यानंतरच्या पाच महिन्यांत रस्ते अपघात 20,103 वरून 21,105 पर्यंत वाढलेत म्हणजेच अपघातांच्या प्रमाणात 4.90 टक्के वाढ दिसून आली.


    B.Gokhale / S.Chitnis /P.Kor

    
    
    (Release ID: 1607133) Visitor Counter : 25
    
    
      Read this release in: English