      आरोग्य आणि कुटुंब कल्याण मंत्रालय

      कोविड-19 च्या चाचणीसाठी भारतातील खाजगी प्रयोगशाळांसाठी मार्गदर्शक तत्वे
      Posted On: 26 MAR 2020 3:28PM by PIB Mumbai


    नागपूर , 26 मार्च 2020


    एन .ए.बी. एल. प्रमाणित आणि आर. एन. ए. विषाणू साठीची रिअल टाइम पी. सी. आर. चाचणी सुविधा असलेल्या प्रयोगशाळेला ही चाचणी घेण्याची परवानगी असेल.


    कोणाला तपासता येईल

      * भारतीय आयुर्विज्ञान अनुसंधान परिषदेद्वारे दिल्या जाणाऱ्या मार्गदर्शक सूचनांनुसार तज्ञ फिजिशियन कडून प्रिस्क्रिप्स्शन झाल्यानंतरच प्रयोगशाळेत कोविड-19 ची तपासणी केली जावी. यासंदर्भातील अद्ययावत मार्गदर्शक सूचना खालील लिंक वर उपलब्ध आहेत https://www.mohfw.gov.in/

    नमुना संकलन आणि मार्गदर्शिका


    सर्व प्रकारच्या जैविक सुरक्षा तसेच सावधगिरी बाळगून संशयित रुग्णाच्या घशातील द्रव्याचा नमुना घेण्यात यावा व त्या अनुषंगाने एक वेगळी नमुना संकलन जागा तयार करण्यात यावी.

      * खाजगी प्रयोगशाळांनी प्रामुख्याने नमुन्याचे रुग्णाच्या घरातूनच संकलन करावे जेणेकरून रुग्णाला प्रयोगशाळा पर्यंत येण्याची गरज भासणार नाही.
      * केवळ रिअल टाइम पीसीआर चाचण्या यांची शिफारस केली गेलेली आहे. इंनहाऊस रिअल टाइम पीसीआर किंवा अँटीबॉडी-अँटीजेन चाचणी या कोविड-19 च्या चाचणीसाठी मान्य नाहीत.
      * केंद्रीय आरोग्य आणि कुटुंब कल्याण मंत्रालयाच्या अधीन असणाऱ्या औषध महानियंत्रक यांच्या परवानगीनेच व्यवसायिक रिअल टाइम पीसीआर आधारित किटस्‌ या यु.एस.एफ. डी .ए. किंवा युरोपियन सी.ई. प्रमाणित असाव्यात. न्यूक्लईक ऍसिड एक्सट्रेक्शन किटस्‌ इतर अ‍ॅन्टिएजंट हे मानक दर्जाचे असले पाहिजेत.
      * प्रयोगशाळेतील कर्मचारी वर्ग हा कोविड-19 च्या चाचणी करिता रिअल टाइम पीसीआर ही प्रक्रिया करण्याकरीता प्रशिक्षित असावा
      * सर्व प्रकारच्या बायोमेडिकल कचऱ्याची योग्य प्रकारे विल्हेवाट लावण्यासाठी मार्गदर्शक तत्त्वांचा वापर करावा.
      * नमुन्याची चाचणी ही एका बायो सेफ्टी कॅबिनेट क्लासमध्ये करावी.
      * रुग्णाच्या संपर्क क्रमांक , शासकीय ओळखपत्रुसारचा निवासी पत्ता आदी माहिती नमुना संकलनाच्या वेळेस घ्यावी.

    रिपोर्टिंग प्रोटोकॉल

      * कोणत्याही खाजगी अथवा सार्वजनिक प्रयोगशाळेला संशयित रुग्णाची तपासणी सुरु करतेवेळी आयसीएमआर च्या मुख्यालयाच्या डेटाबेस https://cvstatus.icmr.org.in या संकेत स्थळावर त्या चाचणीचे परिणाम ,संपर्क क्रमांक सहित तात्काळ नोंदवले जातील हे सुनिश्चित करावे लागेल. आयसीएमआर तर्फे माहिती अपलोड करण्याकरिता लॉगिन ची माहिती देण्यात येईल.
      * प्रत्येक प्रयोगशाळेला आयसीएमआर तर्फे एक नोंदणी क्रमांक देण्यात येईल
      * केंद्रीय आरोग्य कुटुंब कल्याण मंत्रालय तसेच आयडीएसपी अशा संबधित यंत्रणांना विशिष्ट माहिती आणि विश्लेषण पुरवण्यासाठी कॉन्टॅक्ट ट्रेसिंग आणि योग्य नियंत्रण उपाय केले जातील.
      * या ईमेलवर प्रयोगशाळेच्या अग्रणी प्रमुखाचे नाव संपर्क तसेच मोबाईल नंबर aggarwal.n@icmr.gov.in या ई-मेलवर पाठवून सुद्धा सदर विनंती करता येईल.

    नमुना संग्रह तसेच नष्ट करण्यासाठी धोरण


    सर्व कोविड-19 चे सकारात्मक नमुने हे आय सी एम आर चा मार्गदर्शक तत्वानुसार राष्ट्रीय विषाणू संस्था पुणे येथे सुरक्षितता व सावधानता निश्चित करून आणले पाहिजेत. नकारात्मक नमुने हे एक आठवड्याच्या आत नष्ट केले पाहिजेत.

      * कुठलेही नमुने कोणत्याही इतर संस्थेला कुठल्याही कारणासाठी दिले जाऊ नयेत.

    चाचणीचा खर्च


    नॅशनल टास्क फोर्सने शिफारस केल्याप्रमाणे नमुना चाचणीची जास्तीत जास्त किंमत 4,500 रुपयेपेक्षा जास्त असायला नको. यामध्ये 1,500 रुपये हे संशयित प्रकरणाच्या चाचणीसाठी तर अतिरिक्त 3,000 रुपये हे चाचणीच्या निश्चितीसाठी समाविष्ट आहेत. तथापि , आयसीएमआर या राष्ट्रीय सार्वजनिक स्वास्थ्याच्या आणीबाणीच्या प्रसंगी सदर चाचणी निशु:ल्क अथवा सवलतीच्या दरात करण्यावर भर देत आहे.


    या मार्गदर्शिका वेळेप्रसंगी बदलल्या जाऊ शकतात. सदर मार्गदर्शकींचे पालन न केल्यास कायदेशीर कार्यवाही करण्यात येईल.


    U.Ujagare / D.Wankhede /P.Malandkar


    

    
    (Release ID: 1608315) Visitor Counter : 13
    
    
    
    
    

*