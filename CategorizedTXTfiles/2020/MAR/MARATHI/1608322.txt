      आरोग्य आणि कुटुंब कल्याण मंत्रालय

      करोना बाधित रुग्णाला रुग्णालयातून घरी जाऊ देण्याविषयीचे धोरण
      Posted On: 26 MAR 2020 4:01PM by PIB Mumbai


    मुंबई , 26 मार्च 2020


    नोवेल करोना विषाणू बाधेच्या संशयित किंवा संभाव्य रुग्णाच्या शरीरातल्या स्त्रावाचे नमुने वैद्यकीय तपासणीसाठी विशेष प्रयोगशाळांमध्ये पाठवण्यात येतील. तपासणीचे अहवाल येईपर्यंत या रुग्णांना वैद्यकीय सुविधा केंद्रात अलगीकरण कक्षात ठेवले जाईल आणि त्यांच्या लक्षणांवर उपलब्ध मार्गदर्शक नियमानुसार उपचार केले जातील. अशा रुग्णाच्या वैद्यकीय अहवालात करोना विषाणूची बाधा नसल्याचे आढळल्यास या रुग्णाला घरी सोडण्याचा निर्णय त्याच्या तत्कालीन लक्षणांवर आणि निदानावर अवलंबून , तसेच त्याच्यावर उपचार करणाऱ्या डॉक्टरांच्या अधीन राहील. रुग्णा चा करोना बाधिताशी झालेल्या संपर्कानंतर 14 दिवसांपर्यंत हा रुग्ण डॉक्टरांच्या निरीक्षणाअंतर्गत राहील. प्रयोगशाळेच्या वैद्यकीय अहवालात जर करोना विषाणूची बाधा आढळली तर अशा रुग्णाची केस करोना विषाणू बाधेच्या व्यवस्थापन नियमाप्रमाणे हाताळली जाईल. रुग्णाच्या छातीचा क्ष- किरण तपासणी अहवाल उत्तम आणि श्वसन मार्गातल्या स्त्रावाच्या नमुन्यांची तपासणी 24 तासात सलग दोन वेळा विषाणू मुक्त असल्याचे आढळल्यानंतरच रुग्णाला घरी सोडले जाईल.


    तक्ता (flow chart)

                                                                                                                                                                                                                                                                       
संशयित रुग्ण                                                                                                                                                                                                                                                           
                                                                                                                                                                                                                                                                       
                                                                                                                                                                                                                                                                       
                                                                                                                                                                                                                                                                       
करोना विषाणू 2019 च्या तपासणी साठी नमुने पाठवणे                                                                                                                                                                                                                        
                                                                                                                                                                                                                                                                       
                                                                                                                                                                                                                                                                       
                                                                                                                                                                                                                                                                                                                                                                                                                                 
नमुन्यांचा वैद्यकीय अहवाल विषाणूमुक्त आढळल्यास                                                                                                                                                                                                                           नमुन्यांचा अहवाल विषाणू बाधित आल्यास                                                                                                                    
                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                 
नमुन्यांचा वैद्यकीय अहवाल विषाणूमुक्त आढळल्यास रुग्णाला घरी सोडण्याचा निर्णय तत्कालीन निदानावर अवलंबून तसेच उपचार करणाऱ्या डॉक्टरांच्या अधीन राहील. रुग्णाच्या करोनाबाधिताशी आलेल्या संपर्काच्या दिवसापासून 14 दिवसांपर्यंत रुग्ण वैद्यकीय निरीक्षणाच्या अंतर्गत राहील.  करोना विषाणू बाधेच्या व्यवस्थापन नियमाप्रमाणे हाताळणी                                                                                                   
                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                 
                                                                                                                                                                                                                                                                         छातीचा क्ष-किरण अहवाल उत्तम तसेच श्वसनमार्गातील स्त्रावाच्या नमुन्यांचा तपासणी अहवाल सलग 24 तासात दोन वेळा विषाणूमुक्त आढळल्यास रुग्णाला घरी सोडले जाईल.
                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                 

    रुग्णांचे वर्गीकरण :


    संशयित रुग्ण-


    अ.


    श्वसनमार्गाचा गंभीर जंतुसंसर्ग असलेले रुग्ण ( ताप , खोकला असलेले,रुग्णालयात दाखल करण्याइतपत गंभीर )


    आणि


    सध्याच्या आजाराची कोणतीही कारणे माहिती नसल्यास


    आणि


    खालीलपैकी कोणतीही एक परिस्थिती असल्यास -


    * लक्षणे उद्भवण्याच्या चौदा दिवस आधी चीनमधल्या हुबेई प्रांतातील वुहान शहरात रहिवास किंवा तिथून प्रवास केलेला असल्यास


    किंवा


    * रुग्ण वैद्यकीय सेवा पुरवणारा असून श्वसन मार्गाच्या गंभीर जंतुसंसर्गामुळे बाधित आणि त्याची कारणे अज्ञात असलेल्या रुग्णांना सेवा पुरवणाऱ्या वैद्यकीय केंद्रात कार्यरत असल्यास


    ब.


    श्वसन मार्गाचा गंभीर आजार असलेले रुग्ण


    आणि


    खालीलपैकी कोणतीही एक परिस्थिती असल्यास -


    * आजारी पडण्याआधीच्या चौदा दिवसात संशयित किंवा खात्रीशीर नोवेल करोना विषाणू 19 बाधित रुग्णाशी जवळून संपर्क आलेला असल्यास किंवा चीन मधल्या हुबेई प्रांतातील वुहान इथल्या जिवंत प्राण्यांच्या बाजारपेठेत काम केले अथवा भेट दिली असल्यास.


    *आजारी पडण्याच्या आधीच्या चौदा दिवसात नोवेल करोना 19 बाधित रुग्णांना उपचार देणाऱ्या वैद्यकीय केंद्रांमध्ये काम केले असल्यास किंवा भेट दिली असल्यास.


    संभाव्य रुग्ण:


    असा संशयित रुग्ण ज्याच्या नोवेल करोना 19 साठीच्या तपासणी अहवालातून काही खात्रीशीर निदान झालेले नाही अथवा ज्याच्या नोवेल करोना सोडून इतर प्रकारच्या करोना विषाणूची चाचणी सकारात्मक आली आहे.


    नोवेल करोना विषाणू 19 बाधेची खात्री झालेला रुग्ण:


    लक्षणे कोणतीही असली तरीही नोवेल करोना विषाणू एकोणीस च्या तपासणीचे बाकीचे वैद्यकीय अहवाल सकारात्मक आल्यास.


    R.Tidke/ U.Raikar /P.Malandkar


    

    
    (Release ID: 1608322) Visitor Counter : 25