      आर्थिक व्यवहार विषयक मंत्रिमंडळ समिती

      अलिगढ -हरदुआगंज उड्डाणपुलाच्या बांधकामाला मंत्रिमंडळाची मंजुरी
      Posted On: 25 MAR 2020 7:42PM by PIB Mumbai


    नवी दिल्ली , 25 मार्च 2020


    पंतप्रधान नरेंद्र मोदी यांच्या अध्यक्षतेखाली आर्थिक व्यवहारविषयक केंद्रीय समितीने रेल मंत्रालय द्वारा बांधण्यात येणाऱ्या अलिगढ -हरदुआगंज उड्डाणपुलाच्या बांधकामाला मंजुरी दिली आहे.या रेल्वे उड्डाणपुलाची एकूण लांबी 22 किलोमीटर असेल. या प्रकल्पासाठी 1285 कोटी रुपये खर्च येणार असून 2024-25 पर्यंत पूर्ण होणे अपेक्षित आहे.


    अलिगढ जंक्शन स्थानकावर बरेली-अलीगढ़ हा ब्रांच मार्ग समाप्त होतो. हावड़ा कडून येणाऱ्या आणि हरदुआगंज/बरेली इथे जाणाऱ्या गाड्या हावड़ा-नवी दिल्ली मुख्य मार्गओलांडून जातात. हा भारतीय रेल्वेचा सर्वात व्यस्त भाग आहे. या मार्गावर मोठ्या प्रमाणात वाहतूक होत असल्यामुळे हावड़ा इथून येणाऱ्या आणि हरदुआगंज/बरेली इथे जाणाऱ्या मालगाड्याना क्रॉसिंगसाठी मार्ग उपलब्ध नसतो. यामुळे अलिगढ जंक्शन वर गाडयांना बराच वेळ थांबावे लागते. इथे वाहतूक कोंडी असते आणि त्याचा परिणाम गाड्यांच्या वाहतुकीवर होतो. तसेच मालगाड्यांमधून माल चढवणे आणि उतरवणे यासाठी कमी वेळ मिळतो. अलिगडमधील उड्डाणपूल सध्याच्या दिल्ली-हावड़ा मुख्य मार्गावरून जाणे ही एक परिचालन गरज आहे आणि वाहतूक कोंडी सोडवण्यासाठी आवश्यक आहे. अलिगढला हरदुआगंजशी जोडणाऱ्या या उड्डाणपुलामुळे विलंब टाळता येईल.


    B.Gokhale/S.Kane /P.Kor

    
    
    (Release ID: 1608161) Visitor Counter : 7
    
    
      Read this release in: English