      रस्ते वाहतूक आणि महामार्ग मंत्रालय

      वाहन नोंदणीसंबंधीच्या सर्व कामांसाठी मोबाईल क्रमांक देणे आवश्यक
      Posted On: 27 MAR 2020 6:26PM by PIB Mumbai


      नवी दिल्ली , 27 मार्च 2020


      रस्ते वाहतूक आणि महामार्ग मंत्रालयाने केंद्रीय मोटार वाहन अधिनियम , 1989 मध्ये सुधारणा केली आहे. आता वाहन नोंदणीसंबंधीच्या सर्व कामांसाठी वाहनमालकांनी मोबाईल क्रमांक देणे आवश्यक आहे. यासाठी जीएसआर क्र. 178 ई मध्ये 16 मार्च रोजीच्या आदेशानुसार अर्ज क्रमांक 20, 23A, 24, 25, 26, 27, 28, 30, 31, 32, 33, 34, 35, 36, 42, 44 मध्ये सुधारणा करण्यात आली आहे.


      हे विविध अर्ज नोंदणीसंदर्भातील विविध कामे जसे , नोंदणी , हस्तांतरण , वाहनांची नोंद , नुतनीकरण , दुसरी प्रत , ना हरकत प्रमाणपत्र , पत्ता बदल , भाड्याने घेतलेल्या/खरेदी केलेल्या वाहनांसाठी प्रवेश किंवा प्रवेशबंदी यासाठी आहेत.


      सुधारीत नियमांनूसार , वाहनधारकांनी यासंदर्भातील सेवांसाठी मोबाईल क्रमांक देणे आवश्यक आहे.


      R.Tidke/S.Thakur/P.Kor

    
    
    (Release ID: 1608593) Visitor Counter : 13
    
    
      Read this release in: English