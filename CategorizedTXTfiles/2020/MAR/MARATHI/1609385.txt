      कृषी मंत्रालय

      कोविड- 19 च्या पार्श्वभूमीवर सरकार शेतकऱ्यांना पीक कर्जाच्या परतफेडीवर सवलत देणार
      
      बँकांना 2 टक्के व्याज सवलत तर वेळेत परतफेड करणाऱ्या शेतकऱ्यांना 3 टक्के प्रोत्साहन पर लाभ
      
      1 मार्च 2020 ते 31 मे 2020 दरम्यान देय 3 लाख रुपयांपर्यंतच्या सर्व अल्पमुदतीच्या पीक कर्जाच्या परतफेडीसाठी लागू
      Posted On: 30 MAR 2020 8:40PM by PIB Mumbai


    नवी दिल्ली , 30 मार्च 2020


    शेतकऱ्यांनी बँकाकडून घेतलेले सर्व अल्पमुदतीचे पीक कर्ज जे 1 मार्च 2020 आणि 31 मे 2020 दरम्यान देय आहे किवा असेल , अशा कर्जाची परतफेड मुदत 31 मे 2020 पर्यंत वाढविण्याचा निर्णय केंद्र सरकारने घेतला आहे. त्यामुळे शेतकरी आता 31 मे 2020 पर्यंत कोणत्याही दंडात्मक व्याजाशिवाय केवळ 4 टक्के प्रतिवर्ष व्याजदराने आपल्या पीक कर्जाची परतफेड करु शकणार आहेत.


    सध्या लोकांच्या येण्या-जाण्यावर निर्बंध असल्यामुळे , अनेक शेतकरी अल्प मुदतीच्या पीक कर्जाची थकबाकी भरण्यासाठी बँकांच्या शाखांपर्यंत पोहोचू शकत नाहीत. याशिवाय लोकांच्या येण्या-जाण्यावर निर्बंध आणि वेळेत विक्री करण्यात येणारी अडचण आणि त्यांच्या उत्पादनाची रक्कमही न मिळाल्यामुळे शेतकऱ्यांना या कालावधीत पडणाऱ्या अल्प मुदतीच्या पीक कर्जाची पतफेड करण्यात अडचणी येऊ शकतात.


    शेतकऱ्यांना भेडसावणाऱ्या या समस्येचे निराकरण करण्यासाठी , 31 मे 2020 पर्यंतच्या 3 लाख रुपयांपर्यंतच्या अल्प मुदतीच्या पीक कर्जाच्या व्याज अनुदान (आयएस) आणि वेळेत परतफेड प्रोत्साहन लाभाची मुदत 31 मे 2020 पर्यंत वाढविण्यात आली आहे. त्यामुळे शेतकऱ्यांना अशा कर्जाची परतफेड 4 टक्के वार्षिक व्याजदराने कोणताही दंड न आकारता करता येणार आहे.


    सरकार बँकांच्या माध्यमातून शेतकऱ्यांना पीक कर्ज पुरवीत आहे. ज्यामध्ये बँकांना 2 टक्के व्याज अनुदान दिले जाते. आणि कर्ज परतावा वेळेवर केल्यास शेतकऱ्यांना 3 टक्के अतिरिक्त लाभ अशाप्रकारे तीन लाख रुपयांपर्यंतचे कर्ज वेळेत परतफेड करणाऱ्यास दरसाल 4 टक्के व्याज आकारले जाईल.


    U.Ujgare / S.Shaikh /P.Malandkar


    

    
    (Release ID: 1609385) Visitor Counter : 20
    
    
      Read this release in: English