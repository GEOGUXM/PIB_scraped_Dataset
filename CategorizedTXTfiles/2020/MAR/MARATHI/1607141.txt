      रस्ते वाहतूक आणि महामार्ग मंत्रालय

      टोल भरण्यासाठी लागणारा वेळ कमी करण्यासाठी सरकारने केलेल्या उपाययोजना
      Posted On: 19 MAR 2020 4:06PM by PIB Mumbai


    नवी दिल्ली, 19 मार्च 2020


    राष्ट्रीय महामार्गांवर टोल भरण्यासाठी लागणारा वेळ कमी करण्यासाठी केंद्र सरकारने केलेल्या ‘फास्टॅग’ सारख्या उपाययोजनांची माहिती केंद्रीय रस्ते वाहतूक आणि महामार्ग मंत्री नितीन गडकरी यांनी आज लोकसभेत, लिखित उत्तराद्वारे दिली. देशातील सर्व राष्ट्रीय महामार्गांवर टोल भरण्यासाठी उभारलेल्या केंद्रांमध्ये एक मार्ग सोडून बाकी सर्व मार्ग ‘फास्टॅग’ सुविधा स्वीकारलेल्या वाहनांसाठी ठेवण्यात आल्या आहेत. यामुळे वाहनचालकांचा रोख रकमेच्या व्यवहारात होणारा विलंब टळतो आणि कमी वेळात जास्त वाहने विनाविलंब टोल नाक्यावरून पुढे जातात असे गडकरी यांनी सांगितले. ज्या वाहनांनी अजून ‘फास्टॅग’ सुविधा स्वीकारलेली नाही अशा वाहनांसाठी राखीव ठेवलेल्या मार्गावर मात्र वाहनांना टोल भरण्यासाठी विलंब होतो कारण तिथे रोख रकमेचे व्यवहार करण्यासाठी वेळ लागतो, असे ते म्हणाले.


    ‘फास्टॅग’ सुविधा वापरताना स्वयंचलित माहिती तंत्रज्ञान प्रणालीचा वापर होतो ज्यामुळे वेळ वाचतो आणि चालकांना जाता-येतानाच्या किंवा परतीच्या प्रवासाच्या शुल्कात सवलत देखील दिली जाते. अधिकाधिक वाहनचालकांनी ‘फास्टॅग’ सुविधा वापरून वेळ आणि पैशांची बचत करावी या उद्देशाने ही सवलत दिली आहे.


    B.Gokhale / S.Chitnis /P.Kor

    
    
    (Release ID: 1607141) Visitor Counter : 17
    
    
      Read this release in: English