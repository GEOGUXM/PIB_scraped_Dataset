      आर्थिक व्यवहार विषयक मंत्रिमंडळ समिती

      वर्ष 2014-15 ते 2018-19 या कापूस वर्षात किमान आधारभूत मूल्यातंर्गत झालेल्या व्यवहारांमधील नुकसान भरपाई खर्चास केंद्रीय मंत्रिमंडळाची मंजुरी
      Posted On: 21 MAR 2020 5:35PM by PIB Mumbai


    नवी दिल्ली, 21 मार्च 2020


    पंतप्रधान नरेंद्र मोदी यांच्या अध्यक्षते खालील केंद्रीय मंत्रिमंडळाने, महाराष्ट्र राज्य सहकारी कापूस विकास विपणन फेडरेशन मर्यादितला, महाराष्ट्र राज्यात किमान आधारभूत किंमत व्यवहारअंतर्गत व्यवहार करण्यास कार्योत्तर मंजुरी दिली आहे. भारतीय कापूस महामंडळ मर्यादित यांनी वर्ष 2017-18 आणि वर्ष 2018-19 या कापूस वर्षात उपअभिकर्ते म्हणून काम केले.


    आर्थिक व्यवहार विषयक केंद्रीय समितीने, एकूण 312.93 कोटी रुपयांच्या खर्चाला मान्यता दिली. (यामध्ये एमएससीसीजीएमएफएल 1.60 कोटी रुपये, तर सीसीआय 311.33 कोटी रुपये) हा खर्च महसुल विभागा अंतर्गत वर्ष 2017-18 आणि वर्ष 2018 -19 दरम्यान किमान आधारभूत किंमत व्यवहारासंदर्भात सीसीआय आणि एमएससीसीजीएमएफएलला झालेल्या तोट्याच्या भरपाई स्वरूपात देण्यात येणार आहे.


    आर्थिक व्यवहारविषयक समितीने, 748.08 कोटी रुपयांच्या (सीसीआयला 687.46 कोटी रुपये आणि एमएससीसीजीएमएफएलला 60.62 कोटी रुपये) अतिरिक्त खर्चाला मंजुरी दिली. हा खर्च महसूल विभागांतर्गत सीसीआय आणि एमएससीसीजीएमएफएल यांनी किमान आधारभूत किंमत व्यवहारांमध्ये 2014-15 आणि 2015-16 साली केलेल्या खरेदी-विक्री मधील नुकसानीसाठी देण्यात आला.


    कापूस किमान आधारभूत किंमत व्यवहारांसाठी ही मदत असून, याद्वारे कापसाच्या किंमती स्थिर राहण्यास मदत होईल तसेच शेतकऱ्यांच्या हिताचे संरक्षण करण्याचा उद्देश पूर्ण होईल.


    B.Gokhale/D.Rane


    

    
    (Release ID: 1607517) Visitor Counter : 52
    
    
      Read this release in: English