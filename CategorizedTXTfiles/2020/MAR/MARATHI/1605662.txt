      पंतप्रधान कार्यालय

      वैयक्तिक स्वच्छता पाळा आणि अफवांपासून दूर रहा: कोरोनाच्या पार्श्वभूमीवर पंतप्रधानांचे आवाहन
      Posted On: 07 MAR 2020 4:26PM by PIB Mumbai


    पुणे, 7 मार्च 2020


    “लोकांनी अनावश्यक गर्दी टाळली पाहिजे, त्यांनी वारंवार हात धुवावे, तोंडाला आणि चेहऱ्याला वारंवार स्पर्श करणे टाळले पाहिजे. त्यांनी वैयक्तिक स्वच्छता पाळली पाहिजे आणि कोणत्याही आजारांना सामोरे जावे लागल्यास डॉक्टरांचा सल्ला घ्यावा, ”असे आवाहन पंतप्रधान नरेंद्र मोदी यांनी कोरोनाच्या प्रसाराच्या पार्श्वभूमीवर सावधानता बाळगण्याबाबत केले. जन औषधी दिनानिमित्त ते देशभरातील लोकांशी संवाद साधत होते.


    “6000 जन औषधि केंद्रे जनतेच्या गरजा भागवत आहेत आणि दरमहा १ कोटी लोकांना याचा फायदा होत आहे. या केन्द्रामध्ये औषधे 50-90 टक्के स्वस्त आहेत. साधारणपणे कर्करोगावरील 6500 रुपये किंमतीच्या औषधांची किंमत या केंद्रामध्ये केवळ 850 रुपये असते. ज्यामुळे लोकांची 2500 कोटींची बचत होत आहे , असे पंतप्रधान म्हणाले.


    आसाममधील अनुभव महंता यांनी पंतप्रधानांशीही संवाद साधला आणि या केंद्रांचा आपला अनुभव सांगितला.

    पुणे येथील रहिवासी आणि या केंद्राच्या लाभार्थी झेबा खान यांनी पंतप्रधानांशी बोलताना आपला अनुभव सांगितला. पूर्वीचा 2500 रुपये खर्च आता केवळ 800 रुपयांपर्यंत कमी झाला आणि यातून मासिक उत्पन्नात मोठी बचत झाल्याचे त्यांनी सांगितले.

    “आम्ही लोकांना निरोगी ठेवण्यासाठी 4 लक्षणीय प्रयत्न करत आहोत. आम्ही लोकांना विविध आजारांपासून वाचवत आहोत. आम्ही त्यांना स्वस्त दरात उपचार देत आहोत. आम्ही उत्तम आणि आधुनिक उपचार उपलब्ध करून देत आहोत तसेच आम्ही प्रधानमंत्री भारतीय जनौषधि परियोजनेत स्वस्त दरात औषधे देखील उपलब्ध करुन देत आहोत. ” असे पंतप्रधान म्हणाले.


    यावेळी पुलवामा येथील गुलाम नबी धार आणि तामिळनाडूतील दीपा यांनीही संवाद साधला.

    

    
    (Release ID: 1605662) Visitor Counter : 33
    
    
      Read this release in: English