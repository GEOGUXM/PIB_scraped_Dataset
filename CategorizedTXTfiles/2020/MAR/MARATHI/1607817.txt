      पंतप्रधान कार्यालय

      कोरोनाविषाणूच्या मध्यवर्ती संकल्पनेवरच्या गीतांसाठी पंतप्रधानांकडून गायकांची प्रशंसा
      
      पंतप्रधानांच्या ‘जनता कर्फ्यूच्या’ संदेशाचा प्रसार केल्याबद्दल त्यांच्याकडून नामवंतांचे कौतुक

      Posted On: 22 MAR 2020 9:28PM by PIB Mumbai

    नवी दिल्ली , 2 2 मार्च 2020


    कोरोना विषाणूवरील मध्यवर्ती संकल्पना मांडणाऱ्या गीतांबद्दल पंतप्रधान श्री.नरेंद्र मोदी यांनी मालिनी अवस्थी आणि प्रीतम भरतवान यांची प्रशंसा केली आहे. पंतप्रधानांनी ट्विटरवर ती गीते शेअर करताना म्हटले आहे की- “ जनता कर्फ्यू को लेकर हर कोई अपनी-अपनी तरह से योगदान देने में जुटा है। लोक गायिका @maliniawasthi जी अपने अंदाज में लोगों को प्रेरित कर रही हैं... #JantaCurfew ” , “ जनता कर्फ्यू को लेकर लोक गायक प्रीतम भरतवाण जी ने एक अनोखा और बेहद सुरीला संदेश दिया है... #JantaCurfew ” .


    प्रसारमाध्यमांनी उचित माहितीचे प्रसारण केल्याबद्दल तसेच योग्य ती खबरदारी घेतल्याबद्दल पंतप्रधानांनी त्यांचे कौतुक केले आहे. तसेच , आशा आणि सकारात्मकतेचा संदेश सर्वांपर्यंत पोहोचविल्याबद्दलही त्यांनी माध्यमांचे कौतुक केले आहे. ‘ जनता कर्फ्यू ’ चा संदेश व्यवथितपणे पसरविण्याबद्दल त्यांनी प्रतिष्ठित आणि सन्माननीय व्यक्तींचीही प्रशंसा केली आहे. ट्विटर संदेशांचा मालिकेत पंतप्रधानांनी म्हटले आहे की , “ कोरोना विषाणूशी लढा देण्यासाठी , 'रविवार घरीच व्यतीत करण्याच्या' संकल्पनेला, प्रसिद्ध व्यक्ती प्रोत्साहन देत आहेत आणि जनतेचाही त्याला भरघोस पाठिंबा मिळत आहे . ”


    आजच्या जनता कर्फ्यूमध्ये सहभागी होण्याचे जनतेला आवाहन करत , ‘ याने कोविड -19 संकटाविरुद्धच्या लढाईला प्रचंड बळ मिळेल ’ असा विश्वास पंतप्रधानांनी व्यक्त केला आहे. या काळात सामाजिक ठिकाणी व्यक्ती-व्यक्तींमध्ये अंतर राखण्यावर भर देत , पंतप्रधानांनी जनतेला दर्जेदार पद्धतीने कुटुंबाबरोबर आपला वेळ व्यतीत करण्यास सुचविले आहे. यामध्ये दूरचित्रवाणीवरील कार्यक्रमांचा आनंद घेण्याचा तसेच उत्तमोत्तम अन्नपदार्थांचा आस्वाद घेण्याचाही उल्लेख त्यांनी केला आहे. कोविड -19 विरुद्धच्या लढाईत आपल्यापैकी प्रत्येकजण एक मौल्यवान सैनिक असून, आपण सावध व दक्ष राहण्याने लाखो आयुष्ये वाचण्यास मदत होणार आहे, असा विश्वास त्यांनी व्यक्त केला आहे. "रस्ते रिकामे असले तरी, कोविड -19 शी लढण्याचा निर्धार मात्र मनामनात पूर्ण भरलेला आहे" असेही पंतप्रधानांनी म्हटले आहे.


    B.Gokhale/J. W aishampayan/P.Malandkar


    

    
    (Release ID: 1607817) Visitor Counter : 5
    
    
      Read this release in: English