      पेट्रोलियम आणि नैसर्गिक वायू मंत्रालय

      आर्थिक मदतीचे पॅकेज म्हणजे खडतर काळात सुशासनाकडून समाजातील कमजोर घटकांसाठी मदतीचा हात- धर्मेंद्र प्रधान
      Posted On: 26 MAR 2020 5:27PM by PIB Mumbai


    नवी दिल्ली , 26 मार्च 2020


    केंद्रीय पेट्रोलियम आणि नैसर्गिक वायू आणि स्टील खात्याचे मंत्री धर्मेंद्र प्रधान यांनी केंद्रीय अर्थमंत्र्यांनी जाहीर केले ले मदतीचे पॅकेज म्हणजे खडतर काळात प्रशासनाने दिलेला उत्तम प्रतिसाद असल्याचे म्हटले आहे. पंतप्रधान आणि अर्थमंत्र्यांचे आभार मानताना धर्मेंद्र प्रधान म्हणाले , “ 1.7 लाख कोटी रुपयांचे आर्थिक मदतीचे पॅकेज राष्ट्राला कोविड -19 मुळे निर्माण झालेल्या अडथळ्यांपासून उभारी घ्यायला मदत करेल. आज व्यापक उपाययोजना घोषीत केल्या , यामुळे कोविड-19 मुळे निर्माण झालेला ग्रामीण आणि शहरी भागातील गरीब , शेतकरी , आरोग्य कर्मचारी , स्थलंतारीत मजूर , दिव्यांग , ज्येष्ठ नागरीक आणि समाजातील कमजोर घटकांवरील आर्थिक भार हलका करेल ” , असे ते पुढे म्हणाले.


    प्रधान म्हणाले की , रोख रक्कमेचे हस्तांतरण , विमा कवच , अन्न सुरक्षेची हमी आणि प्रधानमंत्री उज्ज्वला योजनेच्या लाभार्थ्यांसाठी तीन महिने मोफत एलपीजी सिलेंडर पुरवण्याचा निर्णय यामुळे देशातील कोट्यवधी गरीबांना लाभ होईल आणि कोणी उपाशी राहणार नाही. आपण एकत्रितरित्या या अदृश्य शत्रूचा मुकाबला करुन विजयी होऊ , असे ते म्हणाले. अर्थव्यवस्था आणि समाजावर निर्माण झालेला नकारात्मक परिणाम घालवण्यासाठी सरकार सर्व आवश्यक उपाययोजना करत आहे , असे त्यांनी सांगितले.


    R.Tidke/S. Thakur /P.Malandkar


    

    
    (Release ID: 1608349) Visitor Counter : 47
    
    
      Read this release in: English