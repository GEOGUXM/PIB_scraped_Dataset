      କ୍ୟାବିନେଟ

      ଭାରତ ଓ ବେଲଜିୟମ ମଧ୍ୟରେ ପ୍ରତ୍ୟର୍ପଣ ରାଜିନାମା ସ୍ୱାକ୍ଷର ଓ ସଂଶୋଧନକୁ କ୍ୟାବିନେଟ ମଞ୍ଜୁରି
      Posted On: 21 MAR 2020 8:25AM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଭାରତୀୟ ଗଣରାଜ୍ୟ ଓ ବେଲଜିୟମ ମଧ୍ୟରେ ପ୍ରତ୍ୟର୍ପଣ ରାଜିନାମା ସ୍ୱାକ୍ଷର ଓ ସଂଶୋଧନକୁ ମଞ୍ଜୁରି ଦେଇଛନ୍ତି ।


    ସାଧାରଣ ବୈଶିଷ୍ଟ୍ୟ


    ରାଜିନାମାର ବୈଶିଷ୍ଟ୍ୟଗୁଡିକ ହେଲା :


    ପ୍ରତ୍ୟର୍ପଣର ଦାୟିତ୍ୱ


    ପ୍ରତ୍ୟେକ ପକ୍ଷ ଦ୍ୱିତୀୟ ପକ୍ଷର ଏପରି ବ୍ୟକ୍ତିଙ୍କ ପ୍ରତ୍ୟର୍ପଣ ପାଇଁ ସହମତ ହେବେ ଯିଏ ଅନ୍ୟ ଦେଶ ସୀମା ଭିତରେ ପ୍ରତ୍ୟର୍ପଣ ଅପରାଧର ଅଭିଯୁକ୍ତ ଥିବେ କିମ୍ବା ଦଣ୍ଡିତ ହୋଇଥିବେ ।


    ପ୍ରତ୍ୟର୍ପଣ ଅପରାଧ


    ପ୍ରତ୍ୟର୍ପଣ ଅପରାଧର ଅର୍ଥ ହେଲା ଯେଉଁ ଅପରାଧ ଦୁଇ ଦେଶର ଆଇନ ଅନୁଯାୟୀ ଦଣ୍ଡନୀୟ ଓ ଯେଉଁ ଅପରାଧରେ ଏକ ବର୍ଷ କିମ୍ବା ଅଧିକର କାରାଦଣ୍ଡ ବ୍ୟବସ୍ଥା ରହିଥିବ । ଯେତେବେଳେ କୌଣସି ଦଣ୍ଡିତ ବ୍ୟକ୍ତିର ପ୍ରତ୍ୟର୍ପଣ ପାଇଁ ଅନୁରୋଧ କରାଯିବ ସେହି କ୍ଷେତ୍ରରେ ଶେଷ ଦଣ୍ଡର ଅବଧି ଅତି କମରେ 6 ମାସ ହୋଇଥିବା ଆବଶ୍ୟକ । ଟ୍ୟାକ୍ସ , ରାଜସ୍ୱ କିମ୍ବା ବିତ୍ତୀୟ ବ୍ୟବସ୍ଥା ସହ ଜଡ଼ିତ ଅପରାଧ ଏହି ରାଜିନାମା ପରିସରରେ ରହିଛି ।


    ଅସ୍ୱୀକାର କରିବାର ଯୁକ୍ତିଯୁକ୍ତ କାରଣ


    ରାଜିନାମା ଅନୁଯାୟୀ , ପ୍ରତ୍ୟର୍ପଣ ଅନୁରୋଧ ଅସ୍ୱୀକାର କରା ଯାଇପାରିବ ଯଦି


    କ ) ରାଜନୈତିକ ଅପରାଧ ହୋଇଥିବ । ତେବେ ରାଜିନାମାରେ ଏପରି କିଛି ଅପରାଧ ସାମିଲ କରାଯାଇଛି ଯାହାକୁ ରାଜନୈତିକ ଅପରାଧ ଭାବେ ବିବେଚନା କରାଯିବ ନାହିଁ ।


    ଖ ) ସେନା ଅପରାଧ ହୋଇଥିଲେ ।


    ଗ ) ବ୍ୟକ୍ତିଙ୍କ ବର୍ଣ୍ଣ , ଲିଙ୍ଗ , ଧର୍ମ , ଜାତୀୟତା ବା ରାଜନୈତିକ ମତାମତକୁ ଭିତ୍ତି କରି ମକଦ୍ଦମା ଚଳାଇବା ବା ଦଣ୍ଡିତ କରିବା ଉଦ୍ଦେଶ୍ୟରେ ମକଦ୍ଦମା ଚଳାଇବାକୁ ଅନୁରୋଧ କରାଗଲେ ।


    ଘ ) ଦଣ୍ଡିତ କରିବାର ସମୟ ସୀମା ଅତିକ୍ରାନ୍ତ ହୋଇ ସାରିଥିଲେ ।


    ନାଗରିକଙ୍କ ପ୍ରତ୍ୟର୍ପଣ


    ନାଗରିକଙ୍କ ପ୍ରତ୍ୟର୍ପଣ ଇଚ୍ଛାଧୀନ ବ୍ୟାପାର ପରିସରଭୁକ୍ତ । ଅପରାଧ ଘଟାଇଥିବା ସମୟକୁ ଭିତ୍ତି କରି ନାଗରିକତା ନିର୍ଦ୍ଧାରଣ କରାଯିବ ।


    ପ୍ରମୁଖ ବୈଶିଷ୍ଟ୍ୟ :-


    ମୃତ୍ୟୁଦଣ୍ଡ କ୍ଷେତ୍ରରେ ଆଶ୍ୱାସନ [ଧାରା 3 ( 7 ) ]


    କେନ୍ଦ୍ରୀୟ କର୍ତ୍ତୃପକ୍ଷ ( ଧାରା 6 )


    ଆତ୍ମସମର୍ପଣ ( ଧାରା 11 )


    ସମ୍ପତି ହସ୍ତାନ୍ତର ( ଧାରା 18 )


    ଟ୍ରାନଜିଟ୍ ( ଧାରା 19 )


    ବ୍ୟକ୍ତିଗତ ତଥ୍ୟର ସୁରକ୍ଷା ( ଧାରା 21 )


    ପ୍ରତ୍ୟର୍ପଣ ପାଇଁ ହୋଇଥିବା ଖର୍ଚ୍ଚ ( ଧାରା 22 )


    ପରାମର୍ଶ ( ଧାରା 24 )


    ପ୍ରତ୍ୟର୍ପଣ ସହ ଜଡ଼ିତ ଆପୋଷ ଆଇନଗତ ସହାୟତା ( ଧାରା 25 )


    ବାଧ୍ୟତାମୂଳକ ସଂଶୋଧନ କିମ୍ବା ରାଜିନାମା ସମାପ୍ତି ( ଧାରା 26 )


    ଲାଭ


    ରାଜିନାମା ମାଧ୍ୟମରେ ବେଲଜିୟମକୁ ଓ ବେଲଜିୟମରୁ ପ୍ରତ୍ୟର୍ପିତ ହେବାକୁ ଥିବା ଆତଙ୍କବାଦୀ , ଆର୍ଥିକ ଅପରାଧୀ ଓ ଅନ୍ୟ ଅପରାଧକୁ ପ୍ରତ୍ୟର୍ପଣ ପାଇଁ ଆଇନଗତ ଭିତ୍ତି ପ୍ରଦାନ କରାଯିବ । ସଂଶୋଧନ ପରେ ଭାରତ ଓ ବେଲଜିୟମ ମଧ୍ୟରେ ସଂଶୋଧନପତ୍ର ଆଦାନପ୍ରଦାନ ଦିନରୁ ହିଁ ରାଜିନାମା ଲାଗୁ ହେବ ।


    ପୃଷ୍ଠଭୂମି


    ଭାରତ ସ୍ୱାଧୀନ ହେବା ପୂର୍ବରୁ 1901ରେ ଗ୍ରେଟ ବ୍ରିଟେନ ଓ ବେଲଜିୟମ ମଧ୍ୟରେ ହୋଇଥିବା ପ୍ରତ୍ୟର୍ପଣ ରାଜିନାମାର ସ୍ଥାନ ନୂଆ ରାଜିନାମା ନେବ । 1958ରେ ପତ୍ର ବିନିମୟ ପରେ ଭାରତୀୟ ଗଣରାଜ୍ୟ ଓ ବେଲଜିୟମ ମଧ୍ୟରେ ଏହି ରାଜିନାମା ଅଛି । ସ୍ୱାଧୀନତା ପୂର୍ବର ରାଜିନାମାରେ ଅପରାଧ ସଂଖ୍ୟା ସୀମିତ ଥିବାରୁ ବର୍ତ୍ତମାନର ପ୍ରକ୍ରିୟାଗତ ଆବଶ୍ୟକତା ପୂରଣ ହେଉ ନଥିବାରୁ ଏହା ସମୟୋପଯୋଗୀ ହୋଇ ପାରୁନାହିଁ ।


    ***********

    
    
    (Release ID: 1607834) Visitor Counter : 3
    
    
      Read this release in: English