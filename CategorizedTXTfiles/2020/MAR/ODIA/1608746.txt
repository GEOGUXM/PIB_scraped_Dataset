      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଇ-କମର୍ସ ଏବଂ ଲଜିଷ୍ଟିକ ଶିଳ୍ପ ଷ୍ଟେକହୋଲ୍ଡରଙ୍କ ସହିତ ଭିଡିଓ କନଫରେନ୍ସ କଲେ ପୀୟୂଷ ଗୋଏଲ
      • ଜନସାଧାରଣଙ୍କ ନିକଟରେ ଆବଶ୍ୟକ ସାମଗ୍ରୀ ନିରାପଦରେ ପହଂଚାଇବା ନେଇ ସରକାର ଅଙ୍ଗିକାରବଦ୍ଧ - ରେଳ, ବାଣିଜ୍ୟ ଓ ଶିଳ୍ପ ମନ୍ତ୍ରୀ

      Posted On: 27 MAR 2020 11:59AM by PIB Bhubaneshwar

    କୋଭିଡ-19 ଲକଡାଉନ ଯୋଗୁଁ ଦେଶ ସମ୍ମୁଖିନ ହେଉଥିବବା ବିଭିନ୍ନ ବିଷୟ ନେଇ କେନ୍ଦ୍ର ରେଳ , ବାଣିଜ୍ୟ ଓ ଶିଳ୍ପମନ୍ତ୍ରୀ ଶ୍ରୀ ପିୟୁଷ ଗୋଏଲ ଏକ ଦୃଶ୍ୟଶ୍ରାବ୍ୟ ସମ୍ମିଳନୀ ଜରିଆରେ ଭିତ୍ତିଭୂମି ଓ ଇ-କମର୍ସ କ୍ଷେତ୍ରରେ କାର୍ଯ୍ୟରତ ଅଧିକାରୀମାନଙ୍କ ସହ ବିସ୍ତୃତ ଆଲୋଚନା କରିଛନ୍ତି । ଲୋକମାନଙ୍କ ନିକଟରେ ସହଜ ଓ ନିରାପଦ ଭାବେ ଅତ୍ୟାବଶ୍ୟକ ସାମଗ୍ରୀ ପହଂଚାଇବା ଲାଗି ତାଙ୍କ ସରକାର ଅଙ୍ଗିକାରବଦ୍ଧ ବୋଲି ସେ ଶିଳ୍ପ ଜଗତର ଉଦ୍ୟୋଗପତିମାନଙ୍କୁ ପ୍ରତିଶୃତି ଦେଇଛନ୍ତି । ଏହି ବୈଠକରେ ସ୍ନାପଡିଲ୍ସ , ସପକ୍ଲୁଜ , ଫ୍ଲିପକାର୍ଟ , ଗ୍ଲୋଫେର୍ସ, ନେଟମେଡ୍ସ , ଫାର୍ମଇଜି , ଆଇଏମଜି ଟେକ , ଉଡାନ , ଆମାଜନ ଇଣ୍ଡିଆ , ବିଗ ବାସ୍କେଟ , ଜମାଟୋ ଏବଂ ବୃହତ ରିଟେଲର ମେଟ୍ରୋ କ୍ୟାସ ଏଣ୍ଡ କ୍ୟାରି , ୱଲମାର୍ଟ , ଆରପିଜି , ଏକ୍ସପ୍ରେସ ଇଣ୍ଡଷ୍ଟ୍ରିକାଉନସିଲ , ଡେଲିହିଭେରି , ସେଫ ଏକ୍ସପ୍ରେସ , ପେଟିଏମ , ସ୍ୱିଗି ଭଳି ସଂସ୍ଥାର ପ୍ରତିନିଧିମାନେ ଯୋଗଦେଇଥିଲେ ।


    ଯେପରି ସୁରୁଖୁରୁରେ ସାଧାରଣ ଲୋକଙ୍କ ପାଖରେ ଅତ୍ୟାବଶ୍ୟକ ସାମଗ୍ରୀ ସୁଚାରୁରୂପେ ପହଂଚେ , ତାହାକୁ ନିଶ୍ଚିତ କରିବା ପାଇଁ ଜିପିଆଇଆଇଟି ନିୟମିତ ଭାବେ ରିଟେଲର ଏବଂ ଇ-କମର୍ସ କମ୍ପାନୀମାନଙ୍କ ସହ ଯୋଗସୂତ୍ର ରକ୍ଷା କରିଛନ୍ତି । ଜିପିଆଇଆଇଟିର ପଦକ୍ଷେପ ଯୋଗୁଁ କେନ୍ଦ୍ର ଗୃହ ମନ୍ତ୍ରଣାଳୟ ବିଭିନ୍ନ ରାଜ୍ୟ ସରକାରଗୁଡିକୁ ଅତ୍ୟାବଶ୍ୟକ ସାମଗ୍ରୀର ଯୋଗାଣ କିପରି ଠିକ୍ ଭାବେ ପରିଚାଳିତ ହେବ , ସେଥିପାଇଁ ଏକ ଏସଓପି ବା ପରିଚାଳନାଗତ ମାନକ ନିର୍ଦ୍ଧାରଣ କରିଛନ୍ତି । ଏହି ବିଭାଗ ଦ୍ୱାରା ଏକ ନିୟନ୍ତ୍ରଣ କକ୍ଷ ଖୋଲାଯାଇ ପରିବହନ ଓ ସାମଗ୍ରୀର ବିତରଣ , ପ୍ରସ୍ତୁତି ଓ ସାଧାରଣ ଲୋକମାନଙ୍କୁ ନିତ୍ୟ ବ୍ୟବହାର୍ଯ୍ୟ ସାମଗ୍ରୀ ଯୋଗାଣ ନେଇ ଲକଡାଉନ ସମୟରେ ବିତରଣକାରୀମାନେ ସମ୍ମୁଖିନ ହେଉଥିବା ଅଭାବ ଅସୁବିଧାର ମଧ୍ୟ ତଦାରଖ କରୁଛନ୍ତି ।


    ଲକଡାଉନକୁ ଦୃଷ୍ଟିରେ ରଖି ଭାରତୀୟ ପେଟେଣ୍ଟ କାର୍ଯ୍ୟାଳୟ ବିଭିନ୍ନ ଆଇନ ଅଧିନର ଅବଧି ସୀମାକୁ ବଢ଼ାଇବା ସହ ତଥ୍ୟ ପ୍ରଦାନ ଓ ଦେୟ ପଇଠ ଇତ୍ୟାଦି ବିଷୟ ନେଇ କୋହଳ ମନୋଭାବ ଗ୍ରହଣ କରିଛନ୍ତି । ଏହା ପେଟେଣ୍ଟ ପାଇଁ ଆବେଦନକାରୀଙ୍କ ଦରଖାସ୍ତ ଦେବା ସମୟ ଓ ଟ୍ରେଡମାର୍କ ଇତ୍ୟାଦି ପାଇବା ନେଇ ଲକଡାଉନ ବେଳେ କୌଣସି ଅସୁବିଧା ସୃଷ୍ଟି କରିବ ନାହିଁ ।


    **********

    
    
    (Release ID: 1608746) Visitor Counter : 12
    
    
      Read this release in: English