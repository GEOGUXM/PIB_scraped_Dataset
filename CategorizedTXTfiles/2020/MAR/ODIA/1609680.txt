      ଆୟୁଷ

      କୋଭିଡ-19 ସଂକ୍ରମଣ କାଳରେ ଶରୀରର ରୋଗ ପ୍ରତିରୋଧକ ଶକ୍ତି ବଢାଇବା ପାଇଁ କେତେକ ଆତ୍ମରକ୍ଷା ଉପାୟ
      Posted On: 31 MAR 2020 8:23PM by PIB Bhubaneshwar


    କୋଭିଡ-19 ସଂକ୍ରମଣ ଯୋଗୁ ସମଗ୍ର ଜଗତ ଆତଙ୍କିତ ହୋଇଥିବାବେଳେ ଶରୀରର ରୋଗ ପ୍ରତିରୋଧକ ଶକ୍ତି ବଢାଇବା ଅତି ଗୁରୁତ୍ୱପୂର୍ଣ୍ଣ । ଆରୋଗ୍ୟଠାରୁ ସଚେତନତା ଅଧିକ ଭଲ ନ୍ୟାୟରେ କରୋନା ସଂକ୍ରମଣ ପାଇଁ କୌଣସି ନିର୍ଦ୍ଦିଷ୍ଟ ଔଷଧ ନଥିବାବେଳେ କେତେକ ପ୍ରତିଷେଧକ ବ୍ୟବସ୍ଥା ଗ୍ରହଣ କରି ଆମ ଶରୀରର ରୋଗ ପ୍ରତିରୋଧକ ଶକ୍ତି ବଢାଇବା ଆବଶ୍ୟକ । ଶରୀର ବିଜ୍ଞାନ ଭାବେ ପରୀକ୍ଷିତ ଆୟୁର୍ବେଦ ପ୍ରକୃତିର କେତେକ ଜିନିଷପତ୍ର ଉପଯୋଗ କରି ସୁସ୍ଥ ଜୀବନ କାଟିବା ପାଇଁ କେତେକ ଉପଦେଶ ଦେଇଛି । ଦିନଚର୍ଯା ତଥା ଦୈନନ୍ଦିନ ଜୀବନ ତଥା ରୀତିନୀତିକ କାର୍ଯ୍ୟକଳାପ ଜରିଆରେ ଏକ ସୁସ୍ଥ ଜୀବନ ଅତିବାହିତ କରିବା ପାଇଁ ଆୟୁର୍ବେଦ କେତେକ ପ୍ରତିଷେଧକମୂଳକ ବ୍ୟବସ୍ଥା ଦେଇଛି । ଆୟୁର୍ବେଦର ବହୁ ପୁରାତନ ଚିକିତ୍ସା ପଦ୍ଧତିକୁ ଅନୁସରଣ କରି ସାଧାରଣ ଲୋକ କେତେକ ପ୍ରତିଷେଧକ ଗ୍ରହଣ କରିବା ସହ ସୁସ୍ଥ ଜୀବନ ଅତିବାହିତ କରିପାରିବେ । ବିଶେଷକରି ଶରୀରର ରୋଗ ପ୍ରତିରୋଧକ ଶକ୍ତି ବୃଦ୍ଧି ଓ ସ୍ୱାସ୍ଥ୍ୟଗତ ସମସ୍ୟାରୁ ନିଜକୁ ରକ୍ଷା କରିବା ପାଇଁ କେନ୍ଦ୍ର ଆୟୁଷ ମନ୍ତ୍ରଣାଳୟ କେତେକ ନିର୍ଦ୍ଦେଶାବଳୀ ପ୍ରସ୍ତୁତ କରିଛି । ଏଗୁଡ଼ିକ ଆୟୁର୍ବେଦ ସାହିତ୍ୟ ଓ ବୈଜ୍ଞାନିକ ସିଦ୍ଧାନ୍ତ ଦ୍ୱାରା ସ୍ୱୀକୃତ । କେତେକ ତଥ୍ୟ :


    ଦିନତମାମ ସୂକ୍ଷ୍ମ ଜଳ ସେବନ


    ଅନ୍ତତଃ ଅଧଘଂଟା ପାଇଁ ଯୋଗାସନ , ପ୍ରାଣାୟମ ଓ ଧ୍ୟାନ ପାଇଁ ଆୟୁଷ ମନ୍ତ୍ରଣାଳୟ ସୁପାରିଶ କରିଛି । ହଳଦୀ , ଜିରା , ଧନିଆଁ ଏବଂ ରସୁଣର ବ୍ୟବହାର ରୋଷେଇରେ କରିବା ପାଇଁ ସୁପାରିଶ କରିଛି ।


    ଆୟୁର୍ବେଦିକ ପଦ୍ଧତିରେ ରୋଗ ପ୍ରତିରୋଧକ ଶକ୍ତି ବୃଦ୍ଧି


    ସକାଳ 10ଟା ପର୍ଯ୍ୟନ୍ତ ଚବନପ୍ରାଶ ସେବନ । ତେବେ ମଧୁମେହରେ ପୀଡ଼ିତ ବ୍ୟକ୍ତିମାନେ ଦିନା ଚିନିଯୁକ୍ତ ଚବନପ୍ରାଶ ସେବନ କରିପାରିବେ । ହର୍ବାଲ ଚା , ଯଟାଯୁକ୍ତ ତୁଳସୀ , ଡାଳଚିନି , ଗୋଲମରିଚ , ଶୁଣ୍ଠି ଓ ପିପ୍ପଳି ଦିନକୁ ଥରେ ବା ଦୁଇଥର ସେବନ କରିପାରିବେ । ଏହାକୁ ସୁସ୍ୱାଦୁ କରିବା ପାଇଁ ଲୁଣ କିମ୍ବା ଲେମ୍ବୁଜଳ ଆବଶ୍ୟକ ହେଲେ ମିଶାଇ ପାରିବେ । ଦିନକୁ ଥରେ ବା ଦୁଇଥର 150 ମିଲିଲିଟର ଗରମ କ୍ଷୀରରେ ଅଧଚାମଚ ହଳଦୀଗୁଣ୍ଡ ମିଶାଇ ପିଇପାରିବେ ।


    ନାକର ଚିକିତ୍ସା


    ନଡ଼ିଆ , ରାଶିତେଲ କିମ୍ବା ଘିଅ ଦୁଇ ନାକପୁଡ଼ାରେ ସକାଳେ ଓ ସନ୍ଧ୍ୟାରେ ଲଗାଇବା ।


    ଗୋଟିଏ ଚାମଚ ନଡ଼ିଆତେଲ ପାଟିରେ ରଖି କୁଳି କରି ବାହାର କରି ଦିଅନ୍ତୁ । ତା ପରେ ଗରମପାଣିରେ ଭଲଭାବେ କୁଳି କରନ୍ତୁ । ଦିନକୁ ଥରେ ବା ଦୁଇଥର ଏହିପରି କରାଯାଇପାରିବ ।


    ଶୁଖିଲା କାଶ ଓ ଗଳା ସଂକ୍ରମଣ ପାଇଁ


    ପୋଦିନା ବା ଜୁଆଣି ଗରମ ପାଣିରେ ମିଶାଇ ଦିନକୁ ଥରେ ଏହାର ବାମ୍ଫ ନିଆଯାଇପାରିବ । କଫ ବା ଗଳା ସଂକ୍ରମଣ ହେଲେ ଚିନି ଓ ମହୁ ସହ ଲବଙ୍ଗ ଗୁଣ୍ଡ ମିଶାଇ ଦିନକୁ ଦୁଇରୁ ତିନିଥର ଖିଆଯାଇପାରିବ । ସାଧାରଣତଃ ଶୁଖିଲା କାଶ ଓ ଗଳା ସଂକ୍ରମଣରେ ଏହା ପ୍ରୟୋଗ କରାଯାଉଥିଲେ ମଧ୍ୟ ବେଶିଦିନ ଧରି ଏହା ଲାଗି ରହିଲେ ଡାକ୍ତରଙ୍କ ପରାମଶଁ ନିଆଯିବା ଆବଶ୍ୟକ । ଏହି ସମସ୍ତ ଉପଚାର ସଂକ୍ରମଣ ବିରୋଧରେ ରୋଗ ପ୍ରତିରୋଧକ ଶକ୍ତି ବଢାଇବା ପାଇଁ ଦେଶର ସୁନାମଧନ୍ୟ ବୈଦ୍ୟ ସୁପାରିଶ କରିଛନ୍ତି । ସେମାନେ ହେଲେ କୋଏମ୍ବାଟୁରର ବୈଦ୍ୟ ପଦ୍ମଶ୍ରୀ ପି.ଆର.କ୍ରିଷ୍ଣକୁମାର , ଦିଲ୍ଲୀର ବୈଦ୍ୟ ପଦ୍ମଭୂଷଣ ଦେବେନ୍ଦ୍ର ତ୍ରିଗୁଣା , କୋଟକାଲର ବୈଦ୍ୟ ପି.ଏନ.କାରିଅଲ , ନାଗପୁରର ବୈଦ୍ୟ ଜୟନ୍ତ ଦେବପୂଜାରୀ , ଥାଣେର ବୈଦ୍ୟ ବିନୟ ଭାଲେଙ୍କାର , ତେଲଙ୍ଗାନାର ବୈଦ୍ୟ ବି.ଏସ.ସତାର , ଜାମନଗରର ବୈଦ୍ୟ ପଦ୍ମଶ୍ରୀ ଗୁରମିତ ସିଂ , ହରିଦ୍ୱାରର ଆଚାର୍ଯ୍ୟ ବାଳକ୍ରିଷ୍ଣ , ଜୟପୁରର ବୈଦ୍ୟ ଏମ.ଏସ.ବାଘେଲ , ଉତ୍ତରପ୍ରଦେଶ ହାବେଳିର ବୈଦ୍ୟ ଆର.ବି. ତ୍ରିବେଦୀ , ବାରଣାସୀର ବୈଦ୍ୟ ପି.ଏନ.ଦ୍ୱିବେଦୀ , ଚଣ୍ଡିଗଡ଼ର ବୈଦ୍ୟ ଡ. ଶର୍ମା , କୋଲକାତାର ବୈଦ୍ୟ ଅଦିତ୍ୱର ଚଟୋପାଧ୍ୟାୟ , ଦିଲ୍ଲୀର ବୈଦ୍ୟ ତମିଜା ନେତାରି , ଜୟପୁରର ବୈଦ୍ୟ ସଞ୍ଜିବ ଶର୍ମା ଓ ଜୟପୁରର ବୈଦ୍ୟ ଅନୁପ ଠକ୍କର । କେବଳ ଉପଦେଶଗୁଡ଼ିକ କୋଭିଡ-19ର ଚିକିତ୍ସାପାଇଁ ଉଦ୍ଦିଷ୍ଟ ନୁହେଁ ବୋଲି କୁହାଯାଇଛି ।


    **********


    

    
    (Release ID: 1609680) Visitor Counter : 34
    
    
      Read this release in: English