      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଓଡିଶା ସମେତ 8ଟି ରାଜ୍ୟ ପାଇଁ 5751.27 କୋଟି ଟଙ୍କାର ଅତିରିକ୍ତ କେନ୍ଦ୍ରୀୟ ସହାୟତା
      Posted On: 27 MAR 2020 12:13PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ରମନ୍ତ୍ରୀ ଅମିତ ଶାହାଙ୍କ ଅଧ୍ୟକ୍ଷତାରେ ଗଠିତ ଉଚ୍ଚସ୍ତରୀୟ କମିଟି ଦେଶର 8ଟି ରାଜ୍ୟପାଇଁ 5751 କୋଟି 27 ଲକ୍ଷ ଟଙ୍କାର ଅତିରିକ୍ତ ସହାୟତା ରାଶି ଅନୁମୋଦନ କରିଛନ୍ତି । ବନ୍ୟା , ମରୁଡ଼ି , ଭୂସ୍ଖଳନ ଓ ବାତ୍ୟାଭଳି ପ୍ରାକୃତିକ ବିପତ୍ତି ପାଇଁ ଓଡ଼ିଶା , ବିହାର , ମହାରାଷ୍ଟ୍ର , କେରଳ , ନାଗାଲାଣ୍ଡ , ରାଜସ୍ଥାନ , ପଶ୍ଚିମବଙ୍ଗ ଓ କର୍ଣ୍ଣାଟକ ଏହି ସହାୟତା ପାଇବେ । ପ୍ରାକୃତିକ ବିପର୍ଯ୍ୟୟ ରେସପନ୍ସ ଫଣ୍ଡ (ଏନଡିଆରଏଫ)ରୁ ଏହି ଫଣ୍ଡ ଯୋଗାଇ ଦିଆଯିବ । ତେବେ ଏହି ଅର୍ଥ ପ୍ରଦାନ ପାଇଁ କମିଟି କେତେକ ସର୍ତ୍ତାରୋପ କରିଛି । 2019ରେ ହୋଇଥିବା ପ୍ରାକୃତିକ ବିପତ୍ତି ନିମନ୍ତେ ସଂପୃକ୍ତ ରାଜ୍ୟଗୁଡ଼ିକୁ ଏହି ଅତିରିକ୍ତ ସହାୟତା ଦିଆଯିବ । ଏପ୍ରିଲ ପହିଲା ଆର୍ଥିକ ବର୍ଷ ଆରମ୍ଭ ସୁଦ୍ଧା ସଂପୃକ୍ତ ରାଜ୍ୟମାନେ ଏନଡିଆରଏଫରୁ ଯଦି ଅଗ୍ରୀମ ଆକାରରେ ଅର୍ଥ ନେଇଛନ୍ତି ତାହାହେଲେ ତାହାର 50 ଭାଗ ଅର୍ଥ ମଞ୍ଜୁର ହେବ ତାହାକୁ ଆଡଜଷ୍ଟ କରାଯିବ । ବିହାର ଏହି ଅତିରିକ୍ତ ସହାୟତା ବାବଦରେ 953.17 କୋଟି ଟଙ୍କା ପାଇବାକୁ ଥିବାବେଳେ ଇତିମଧ୍ୟରେ 400 କୋଟି ଟଙ୍କା ରାଜ୍ୟକୁ ଦିଆସରିଛି । ସେହିଭଳି କେରଳ 460କୋଟି 77ଲକ୍ଷ , ନାଗାଲାଣ୍ଡ 177.37 କୋଟି , ଓଡ଼ିଶା 179 କୋଟି 64 ଲକ୍ଷ , ମହାରାଷ୍ଟ୍ର 1758 କୋଟି 18ଲକ୍ଷ , ପଶ୍ଚିମବଙ୍ଗ 1090 କୋଟି 68ଲକ୍ଷ , ରାଜସ୍ଥାନ 1119 କୋଟି 98ଲକ୍ଷ ଟଙ୍କା ପାଇବେ । ଏହାଛଡ଼ା କର୍ଣ୍ଣାଟକକୁ 2018-19 ବର୍ଷର ବକେୟା ବାବଦରେ 11କୋଟି 48 ଲକ୍ଷଟଙ୍କା ମିଳିବ ।


    2019-20 ଆର୍ଥିକ ବର୍ଷର ଦେୟ ବାବଦରେ ଆଜିପର୍ଯ୍ୟନ୍ତ କେନ୍ଦ୍ର ସରକାର ଏନଡିଆରଏଫ ପାଣ୍ଠି ଓ ଅତିରିକ୍ତ ସହାୟତା ଆକାରରେ 29ଟି ରାଜ୍ୟକୁ 1037 କୋଟି 62 ଲକ୍ଷ ଟଙ୍କା ଯୋଗାଇ ଦେଇଛନ୍ତି । ଏହାମଧ୍ୟରେ ଜମ୍ମୁ-କଶ୍ମୀର ମଧ୍ୟ ଅନ୍ତର୍ଭୁକ୍ତ ।


    **********

    
    
    (Release ID: 1608753) Visitor Counter : 9
    
    
      Read this release in: English