      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ନୋଭେଲ କୋରୋନା ଭୂତାଣୁର ସଦ୍ୟତମ ସୂଚନା : ମାମଲା ଓ ପରିଚାଳନା
      Posted On: 06 MAR 2020 7:29PM by PIB Bhubaneshwar


    ନୋଭେଲ କୋରୋନା ଭୂତାଣୁ (କୋଭିଡ-19) ଯାଞ୍ଚରେ ଆଉ ଜଣେ ସନ୍ଦିଗ୍ଧଙ୍କ ରକ୍ତ ନମୁନା ପଜିଟିଭ ଆସିଛି । ଏହି ସଂକ୍ରମିତ ଥାଇଲାଣ୍ଡ ଏବଂ ମାଲେସିଆ ଗସ୍ତ କରିବା ପରେ ଭୂତାଣୁ ସଂକ୍ରମଣରେ ଆସିଥିବା ସୂଚନା ମିଳିଛି । ତାଙ୍କୁ ଡାକ୍ତରଖାନାରେ ଅଲଗା ରଖାଯାଇ ଚିକିତ୍ସା କରାଯାଉଛି । ବର୍ତ୍ତମାନ ତାଙ୍କର ଅବସ୍ଥା ସ୍ଥିର ରହିଛି । ଦେଶରେ ଏବେ କୋଭିଡ-19 ସଂକ୍ରମିତଙ୍କ ସଂଖ୍ୟା 31ରେ ପହଁଚିଛି । ଏମାନଙ୍କ ମଧ୍ୟରୁ 16 ଜଣ ଇଟାଲୀ ନାଗରିକ ।


    ସଦ୍ୟତମ ମାର୍ଗଦର୍ଶିକା ଅନୁଯାୟୀ ଯେକୌଣସି ଦେଶରୁ ଆସୁଥିବା ସମସ୍ତ ଅନ୍ତର୍ଜାତୀୟ ଯାତ୍ରୀଙ୍କୁ ବ୍ୟାପକ ଡାକ୍ତରୀ ଯାଞ୍ଚର ସମ୍ମୁଖୀନ ହେବା ବାଧ୍ୟତାମୂଳକ । ଏଥିପାଇଁ ଯାଞ୍ଚର ପର୍ଯ୍ୟାପ୍ତ ବ୍ୟବସ୍ଥା କରାଯାଇଛି । ବର୍ତ୍ତମାନ 21ଟି ବିମାନ ବନ୍ଦର ସମେତ ଅତିରିକ୍ତ 9ଟି ବିମାନ ବନ୍ଦରରେ ଯାଞ୍ଚ ବ୍ୟବସ୍ଥା ଆରମ୍ଭ କରାଯାଇଛି । ଏହା ସହିତ ବର୍ତ୍ତମାନ ସୁଦ୍ଧା ମୋଟ 30ଟି ବିମାନ ବନ୍ଦରରେ କୋଭିଡ-19ର ଯାଞ୍ଚ କରାଯାଉଛି ।


    ଏହାବ୍ୟତୀତ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ଏବଂ ବିଶ୍ୱ ସ୍ୱାସ୍ଥ୍ୟ ସଂଗଠନ ପକ୍ଷରୁ କୋଭିଡ-19 ସମ୍ପର୍କରେ ଦିନିକିଆ ଜାତୀୟ ସ୍ତରର ପ୍ରଶିକ୍ଷଣ ଆୟୋଜିତ ହୋଇଛି । ଏହାକୁ ଆଜି କେନ୍ଦ୍ର ସ୍ୱାସ୍ଥ୍ୟ ସଚିବ ସୁଶ୍ରୀ ପ୍ରୀତି ସୁଦାନ ଉଦଘାଟନ କରିଥିଲେ । ଏଥିରେ ସମସ୍ତ ରାଜ୍ୟର ସ୍ୱାସ୍ଥ୍ୟ ଅଧିକାରୀଙ୍କ ସମେତ ରେଳବାଇ , ପ୍ରତିରକ୍ଷା ଏବଂ ଅର୍ଦ୍ଧସାମରିକ ବାହିନୀ ହସ୍ପିଟାଲର 280 ଜଣ କର୍ମକର୍ତ୍ତା ଭାଗ ନେଇଥିଲେ । ସାରା ଦେଶର ପାଖାପାଖି 1000 କେନ୍ଦ୍ର ଜରିଆରେ ଏଥିରେ ବହୁ ଲୋକ ଅଂଶଗ୍ରହଣ କରିଥିଲେ ।


    **********


    

    
    (Release ID: 1605631) Visitor Counter : 15