      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଇକୋନୋମିକ ଟାଇମ୍ସ ବିଶ୍ୱ ବ୍ୟବସାୟିକ ଶିଖର ସମ୍ମିଳନୀରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 06 MAR 2020 8:51PM by PIB Bhubaneshwar


    ବିଶ୍ୱ ବ୍ୟବସାୟିକ ଶିଖର ସମ୍ମିଳନୀର ଏହି ମଞ୍ଚ ଉପରେ , ପୃଥିବୀର ସବୁ ସ୍ଥାନରୁ ଆସିଥିବା ବିଶେଷଜ୍ଞଗଣଙ୍କ ଭିତରେ , ଦି ଇକୋନୋମିକ ଟାଇମ୍ସ କର୍ତ୍ତୃପକ୍ଷ ମୋତେ ମୋର ବକ୍ତବ୍ୟ ରଖିବା ଲାଗି ଅବସର ଦେଇଛନ୍ତି । ଏବଂ ବିଚାରର ଏହି ପ୍ରବାହରେ ଯେଉଁ ସମାନ ସୂତ୍ରଟି ରହିଛି , ତାହା ହେଲା- ‘ ପୋଷଣୀୟ ବିକାଶ ପାଇଁ ସହଯୋଗ ’ । ବିକାଶ ପାଇଁ ପରସ୍ପର ମଧ୍ୟରେ ସହଯୋଗର ବାତାବରଣ ସୃଷ୍ଟି କରିବାର ଯେଉଁ ଦୂରଦୃଷ୍ଟି , ଆଜିର ଆବଶ୍ୟକତା ଏବଂ ଭବିଷ୍ୟତର ଆଧାର ମଧ୍ୟ । ଏବଂ ଆମେ ସମସ୍ତେ ଏ କଥା ଭଲଭାବେ ଜାଣିଛୁ ଯେ ଏଭଳି ଭିଜନ ବିଗତ କିଛି ବର୍ଷର ବିଚାରଧାରା ଭିତରୁ ବାହାରି ଆସିଛି , ଏକଥା କଦାପି କୁହାଯାଇ ପାରିବନାହିଁ । ବିଘଟନ ଦ୍ୱାରା କ ’ ଣ କ ’ ଣ କ୍ଷତି ହେଉଛି , ତାହା ସାରା ବିଶ୍ୱ ଉତ୍ତମ ରୂପେ ଅନୁଭବ କରିସାରିଛି । ଯେତେବେଳେ ଆମେ ପରସ୍ପର ସହ ସାଥୀହୋଇ ଚାଲିବାକୁ ଆରମ୍ଭ କଲେ ସେତେବେଳେ ତାହା ସମ୍ଭ । ଳ ପଡ଼ିଗଲା । ଯେତେବେଳେ ଆମେ ପରସ୍ପରର ପ୍ରତିଦ୍ୱନ୍ଦ୍ୱୀ ଭାବେ ସମ୍ମୁଖୀନ ହେଉଛୁ ସେତେବେଳେ ତାହା ବିଗିଡ଼ି ଯାଉଛି ।


    ସୃଜନ ପାଇଁ ସହଯୋଗର ବିଚାର ଯେତିକି ପ୍ରାଚୀନ , ସେତିକି ମଧ୍ୟ ପ୍ରାସଙ୍ଗିକ , ସେକଥା ଆମ ସମସ୍ତଙ୍କୁ ଭଲଭାବେ ଜଣା । ପ୍ରତ୍ୟେକ ଯୁଗରେ ନୂଆ ନୂଆ ଚାଲେଞ୍ଜର ସାମ୍ନା କରିବାକୁ ପଡ଼ିଥାଏ , ସେସବୁ ସ୍ୱାଭାବିକ ଭାବେ ଆସେ- ଆମ ଭିତରେ ଥିବା ସୃଜନ ପାଇଁ ସହଯୋଗର ମାନସିକତାକୁ ପରଖିବା ଲାଗି , ସେଭଳି ମନୋଭାବକୁ ଆହୁରି ମଜଭୁତ କରିବା ସକାଶେ ।


    ଯେମିତି ଆଜି ‘ କରୋନା ଭାଇରସ ’ ରୂପରେ ଗୋଟିଏ ବିରାଟ ଚାଲେଞ୍ଜ ସାରା ବିଶ୍ୱ ସମ୍ମୁଖରେ ଠିଆ ହୋଇଛି । ଆର୍ଥିକ ଅନୁଷ୍ଠାନଗୁଡ଼ିକ ଏହା ଦ୍ୱାରା ଆର୍ଥିକ ଜଗତ ପାଇଁ ମସ୍ତବଡ଼ ଚାଲେଞ୍ଜ ବୋଲି ବିବେଚନା କରୁଛନ୍ତି । ଆଜି ଆମେ ସମସ୍ତେ ମିଳିତ ଭାବେ ଏଭଳି ଚାଲେଞ୍ଜର ସାମ୍ନା କରୁଛେ । ସୃଜନ ପାଇଁ ସହଯୋଗର ସଂକଳ୍ପ ଶକ୍ତି ଦ୍ୱାରା ହିଁ ଆମେ ଏହି ଚାଲେଞ୍ଜରେ ବିଜୟୀ ହୋଇପାରିବା ।


    ବନ୍ଧୁଗଣ ,


    ବିଭାଜିତ ବିଶ୍ୱର ଚିନ୍ତାଧାରା ଓ ଦର୍ଶନ ଉପରେ ମଧ୍ୟ ଏଠାରେ ଆପଣମାନେ ମାନସମନ୍ଥନ କରିବାକୁ ଯାଉଛନ୍ତି । ବାସ୍ତବ ବିଭାଜନ , ଅତିମାତ୍ରାରେ କଳ୍ପିତ ବିଭାଜନ ଏବଂ ଏଥିପାଇଁ କିଏ ଦାୟୀ ସେହିସବୁ ପ୍ରସଙ୍ଗ ଉପରେ ଏଠାରେ ପୁଙ୍ଖାନୁପୁଙ୍ଖ ଚର୍ଚ୍ଚା କରାଯିବ ।


    ସାଥୀଗଣ , ଏଭଳି ଏକ ସମୟ ଥିଲା ଯେତେବେଳେ କେବଳ ଏକ ନିର୍ଦ୍ଦିଷ୍ଟ ବର୍ଗଙ୍କ ଆକଳନ ଅନୁସାରେ ହିଁ ସବୁକଥା ଚାଲିଥିଲା । ସେମାନେ ଯେଉଁ ସିଦ୍ଧାନ୍ତ ଦେଉଥିଲେ , ତାହା ଚୂଡ଼ାନ୍ତି ବୋଲି ହେତୁ କରାଯାଉଥିଲା । କିନ୍ତୁ ପ୍ରଯୁକ୍ତିର ବିକାଶ ଦ୍ୱାରା ଏବଂ ଆଲୋଚନାର ‘ ଡେମୋକ୍ରାଟାଇଜେସନ୍ ’ ଦ୍ୱାରା ଏବେ ଆଜିର ସମାଜର ପ୍ରତ୍ୟେକ ବର୍ଗର ଲୋକଙ୍କ ମତାମତ ବିଶେଷ ଗୁରୁତ୍ୱ ବହନ କରୁଛି । ଆଜି ସାଧାରଣ ଜନତା ନିଜ ନିଜର ମତକୁ ବେଶ୍ ମଜଭୁତ ସହକାରେ , ଅତି ଶୃଙ୍ଖଳିତ ଓ ଗୁରୁତ୍ୱପୂର୍ଣ୍ଣ ଢ଼ଙ୍ଗରେ , ତଥା କଥିତ ବିଜ୍ଞ ବ୍ୟକ୍ତିଙ୍କ ବିପରୀତ , ଖୁବ୍ ଦୃଢ଼ଭାବେ ନିଜର ମତକୁ ଉପସ୍ଥାପନ କରିପାରୁଛନ୍ତି । ପୂର୍ବରୁ ଏଭଳି ସାଧାରଣ ଲୋକଙ୍କ ଆଶା ଆକାଂକ୍ଷା ଉପରେ ସେହିସବୁ ଖାସ୍ ବର୍ଗର ଲୋକଙ୍କ ତର୍କ ଓ ତତ୍ତ୍ୱ ଲଦି ଦିଆଯାଉଥିଲା । ଏହା ଏକ ବହୁତ ବଡ଼ କାରଣ ଥିଲା ଯେତେବେଳେ ଆମେ . . . ଆପଣମାନେ ଯେତେବେଳେ ଆମମାନଙ୍କୁ ସେବା କରିବାର ସୁଯୋଗ ଦେଲେ . . . 2014 ମସିହାରେ ପ୍ରଥମ ଥର ପାଇଁ ଏହି କାର୍ଯ୍ୟକୁ ସମ୍ଭାଳି ଦେଶର ଜନସଂଖ୍ୟାର ବହୁତ ବଡ଼ ଭାଗ , ଟୟଲେଟ , ଇଲେକ୍ଟ୍ରିସିଟି ସଂଯୋଗ , ଗ୍ୟାସ ସଂଯୋଗ , ନିଜର ବାସଗୃହ , ଏଭଳି ମୌଳିକ ସୁବିଧା ସୁଯୋଗ ପାଇବା ପାଇଁ ଯେତେବେଳେ ଲୋକମାନେ ବ୍ୟସ୍ତବିବ୍ରତ ହେଉଥିଲେ , ତାହା ଆମେ ସେମାନଙ୍କୁ ଯୋଗାଇଦେଇଛୁ ।


    ସାଥୀଗଣ , ଆମ ସାମ୍ନାରେ ମାର୍ଗ ଥିଲା ଯେ ପୂର୍ବରୁ ଯେମିତି ଚଳି ଆସୁଥିଲା , ସେହି ମାର୍ଗରେ ଆମେ ବି ଚାଲି ପାରିଥାନ୍ତୁ କିମ୍ବା ନିଜ ପାଇଁ ନୂତନ ମାର୍ଗ ଉନ୍ମୋଚନ କରିବୁ । ନୂତନ ଆଭିମୁଖ୍ୟର ସହ ଆଗକୁ ବଢ଼ିବୁ । ଆମେ ବେଶ୍ କିଛି ଚିନ୍ତାକରି ସିଦ୍ଧାନ୍ତ ଗ୍ରହଣ କଲୁ ଯେ . . . ଆମେ ଆମପାଇଁ ନୂତନ ମାର୍ଗ ପ୍ରସ୍ତୁତ କରିବୁ । ନୂତନ ଆଭିମୁଖ୍ୟର ସହ ଆଗକୁ ବଢ଼ିବୁ ଏବଂ ସେଥିରେ ସବୁଠାରୁ ବଳି ଅଧିକ ପ୍ରାଥମିକତା ଦେଲୁ- ସାଧାରଣ ଲୋକଙ୍କ ଆଶା ଆକାଂକ୍ଷାକୁ ।


    ଇତ୍ୟବସରେ ଦେଶରେ ନିର୍ବାଚନ ବି ହେଲା , ଆମର କାର୍ଯ୍ୟ ଉପରେ ମୋହର ବି ଲାଗିଲା । କିନ୍ତୁ ଆଉ ଗୋଟିଏ ଆଶ୍ଚର୍ଯ୍ୟର କଥା ସାମ୍ନାକୁ ଆସିଲା । ଆଜି ଗ୍ଲୋବାଲ୍ ବିଜିନେସ୍ ସମିଟରେ , ମୁଁ ଆପଣମାନଙ୍କ ସାମ୍ନାରେ ତାହା ବି ବ୍ୟକ୍ତ କରିବାକୁ ଚାହୁଁଛି । ଏଠାରେ ଏହି ହଲ୍ରେ ବସିଥିବା ସମସ୍ତ ସାଥୀ , ଅବଶ୍ୟ ମୋର ଏହି କଥା ଉପରେ ଧ୍ୟାନ ଦେବେ ।


    ବନ୍ଧୁଗଣ ,


    ଯେଉଁ ବର୍ଗଙ୍କ କଥା ମୁଁ ଆପଣମାନଙ୍କ ନିକଟରେ ଏବେ କହୁଥିଲି ସେମାନଙ୍କର ଏକ ବିରାଟ ପରିଚୟ ଥିଲା- “ ‘Talking The Right Things’ ” ଅର୍ଥାତ୍ , ସଦାବେଳେ ସେମାନେ ହିଁ ଠିକ୍ କଥା କହନ୍ତି । ସତ କଥା କହିବାରେ କୌଣସି କ୍ଷତି ମଧ୍ୟ ନାହିଁ । କିନ୍ତୁ ସେଭଳି ବର୍ଗ ଏପରି ଲୋକଙ୍କୁ ଘୃଣା କରନ୍ତି , ସେମାନଙ୍କ ଉପରେ ଚିଡ଼ନ୍ତି , ଯେଉଁମାନେ “ Doing The Right Things . ” ଚିନ୍ତାଧାରା ଆଧାରରେ ମାର୍ଗ ଚାଲନ୍ତି । ସେଥିପାଇଁ ଯେତେବେଳେ ଯଥା ସ୍ଥିତିରେ ପରିବର୍ତ୍ତନ ଆସିଲା ତ ସେହି ବର୍ଗର ଲୋକମାନଙ୍କୁ କିଛି ଖାସ୍ ଉପାୟରେ ବିଶୃଙ୍ଖଳା ଦୃଶ୍ୟ ହେବା ଆରମ୍ଭ କଲା । ଆପଣମାନେ ମନେପକାନ୍ତୁ , ଯେଉଁ ଲୋକ ନିଜେ ଲିଙ୍ଗଗତ ନ୍ୟାୟର ମସିହା ବନାନ୍ତି , ସେମାନେ ତିନି ତଲାକ ବିରୁଦ୍ଧରେ ଆଇନ ପ୍ରଣୀତ ହେବା ସକାଶେ ଆମ ନିଷ୍ପତ୍ତିକୁ ବିରୋଧ କରୁଛନ୍ତି । ଯେଉଁମାନେ ସାରା ବିଶ୍ୱର ଶରଣାର୍ଥୀ ଅଧିକାର ସଂପର୍କରେ ଜ୍ଞାନ ଦେଉଛନ୍ତି , ସେମାନେ ଶରଣାର୍ଥୀମାନଙ୍କ ପାଇଁ ଯେତେବେଳେ ନାଗରିକତା ସଂଶୋଧନ ଆଇନ (ସିଏଏ) ପ୍ରଣୀତ ହେଲା , ତାହାକୁ ବିରୋଧ କରୁଛନ୍ତି ଯେଉଁ ଲୋକମାନେ ଦିନରାତି ସମ୍ବିଧାନର ଦ୍ୱାହି ଦେଉଛନ୍ତି , ସେଇମାନେ ସମ୍ବିଧାନର ଧାରା ୩୭୦ ଭଳି ଅସ୍ଥାୟୀ ବ୍ୟବସ୍ଥା ହଟାଇ , ଜାମ୍ମୁ କାଶ୍ମୀରରେ ସଂପୂର୍ଣ୍ଣ ସମ୍ବିଧାନ ଲାଗୁ କରାଯିବା ସିଦ୍ଧାନ୍ତକୁ ବିରୋଧ କରୁଛନ୍ତି । ଯେଉଁମାନେ ନ୍ୟାୟର କଥା କହୁଛନ୍ତି , ସେମାନେ ସୁପ୍ରିମ୍ କୋର୍ଟଙ୍କ ଗୋଟିଏ ରାୟ ସେମାନଙ୍କ ବିରୋଧରେ ଗଲାବେଳେ ଦେଶର ସର୍ବୋଚ୍ଚ ନ୍ୟାୟାଳୟର ନିରପେକ୍ଷତା ଉପରେ ପ୍ରଶ୍ନ ଉଠାଉଛନ୍ତି ।


    ସାଥୀଗଣ , ଆପଣମାନଙ୍କ ଭିତରୁ କିଛି ଲୋକ ରାମଚରିତ ମାନସର ଚୌପାହି ନିଶ୍ଚିତ ରୂପେ ଶୁଣିଥିବେ-


    ପର ଉପଦେଶ କୁଶଲ ବହୁତେରେ । ଜେ ଆଚରହି ତେ ନର ନ ଘନେରେ ।


    ଅର୍ଥାତ୍ , ଅନ୍ୟମାନଙ୍କୁ ଉପଦେଶ ଦେବା କାମ ତ ବହୁତ ସହଜ , କିନ୍ତୁ ନିଜେ ସେହି ଉପଦେଶଗୁଡ଼ିକୁ ପାଳନ କରିବା ଅତ୍ୟନ୍ତ କଠିନ କାର୍ଯ୍ୟ । ଯେପର୍ଯ୍ୟନ୍ତ ଯଥା ସ୍ଥିତି ରହିଥିଲା , ସେମାନଙ୍କର େକୌଣସି ପ୍ରତିବାଦ ନଥିଲା କି ସେମାନଙ୍କର କିଛି ଅସୁବିଧା ହେଉନଥିଲା । ସେଭଳି ଲୋକ ଭାବନ୍ତି ଯେ ‘ କୌଣସି କାର୍ଯ୍ୟପନ୍ଥା ଗ୍ରହଣ ନକରିବା ହିଁ ଉଚିତ ପନ୍ଥା । ’ କିନ୍ତୁ ଆମ ପାଇଁ ରଷ୍ଟ୍ରେ ନିର୍ମା , ଦେଶର ବିକାଶ , ଉତ୍ତମ ଶାସନ , ସୁବିଧାର ବିଷୟ ନୁହେଁ , ଅପରନ୍ତୁ ଆମର ଏହା ହେଲା ପରମ୍ପରା । ଉଚିତ କାର୍ଯ୍ୟ କରିବା ପାଇଁ ଆମ ମନର ପ୍ରତିବଦ୍ଧତା , ଚିରାଚରିତ ଯଥା ସ୍ଥିତିକୁ ଭାଙ୍ଗିବାର ସଂକଳ୍ପ ।


    ସାଥୀଗଣ , କିଛି ଲୋକ ଏଭଳି ବି ଥାଆନ୍ତି , ଯେଉଁମାନେ ସ୍ୱାଭାବରେ ହିଁ ନିଜ ବିଚାରର ହିଁ କଇଦୀ ପାଲଟିଯାନ୍ତି । ସେମାନେ ନିଜ ଚିନ୍ତନ ପ୍ରକ୍ରିୟାରେ ହିଁ ସାରା ଜୀବନ ବନ୍ଦୀ ହୋଇ ରହିଥାନ୍ତି । ସେଭଳି ଲୋକମାନେ ସେଭଳି ସ୍ଥିତିରେ ହିଁ ଖୁସି ରହନ୍ତି , ଆନନ୍ଦିତ ହୁଅନ୍ତି । ଅନ୍ୟ ଭାଷାରେ କହିଲେ , ଯଥା ସ୍ଥିତିରେ ରହିବାକୁ ହିଁ ସେମାନେ ନିଜର ଜୀବନର ମୂଲ୍ୟବୋଧ ବନେଇ ଦିଅନ୍ତି । ସେମାନଙ୍କର ଚାପରୁ ମୁକ୍ତ ହୋଇ , ଆମ ସରକାର ଦେଶର ସମସ୍ତ ବ୍ୟବସ୍ଥାରେ ଥିବା ପୁରୁଣା ବିଚାରଧାରାଗୁଡ଼ିକ ଦ୍ୱାରା ଏଭଳି ବନ୍ଦୀମାନଙ୍କୁ ମୁକ୍ତ କରବା ଦିଗରେ କାର୍ଯ୍ୟ କରୁଛି । ଗୋଟିଏ ଗୋଟିଏ କରି ପ୍ରତ୍ୟେକ କ୍ଷେତ୍ରକୁ ‘ ନିଷ୍କର୍ମର ସହଜତା ’ ଭିତରୁ ମୁକ୍ତ କରିଚାଲିଛୁ । ଡିବିଟି. . . ଅର୍ଥାତ୍ ଡ଼ାଇରେକ୍ଟ ବେନିଫିଟ୍ ଟ୍ରାନ୍ସଫର ମାଧ୍ୟମରେ ଆମେ ଯଥା ସ୍ଥିତିରେ ବହୁତ ବଡ଼ ପରିବର୍ତ୍ତନ ଆଣିଛୁ ଏବଂ ହଜାର ହଜାର କୋଟି ଟଙ୍କା ଅନୁଚିତ ହାତକୁ ଚାଲିଯିବାରୁ ତାକୁ ବଞ୍ଚାଇ ପାରିଛୁ ।


    ଆରଇଆରଏ ଆଇନ ପ୍ରଣୟନ କରି ଆମେ ରିୟଲ ଇଷ୍ଟେଟ୍ କ୍ଷେତ୍ରକୁ କଳାଧନର ବନ୍ଧନରୁ ମୁକ୍ତି କରିବା ଦିଗରେ ଏକ ବହୁତ ବଡ଼ ପଦକ୍ଷେପ ଗ୍ରହଣ କରିଛୁ । ଏବଂ ମଧ୍ୟମ ବର୍ଗଙ୍କ ପହଞ୍ଚ , ସେମାନଙ୍କର ସ୍ୱପ୍ନର ଗୃହ ନିର୍ମାଣ ମଧ୍ୟ କରୁଛୁ ।


    ମୁକ୍ତିର ଏହି ଅଭିଯାନ କର୍ପୋରେଟ ଦୁନିଆରେ ମଧ୍ୟ ଚଲାଯାଇଛି । ଆଇବିସି ପ୍ରସ୍ତୁତ କରି ଆମେ ଯଥା ସ୍ଥିତିରେ ପରିବର୍ତ୍ତନ ଘଟାଇଛୁ ଏବଂ ହଜାର ହଜାର କୋଟି ଟଙ୍କା ଫେରସ୍ତକୁ ସୁନିଶ୍ଚିତ କରିବା ସହ , ଅସୁବିଧାରେ ଫସି ରହିଥିବା କମ୍ପାନୀମାନଙ୍କୁ ଏକ ବିକାଶର ମାର୍ଗ ପ୍ରଦର୍ଶନ କରିଛୁ । ଅନ୍ୟଥା ଆମର ଏଠାରେ କେବଳ ଗୋଟିଏ ହିଁ ମାର୍ଗ ଥିଲା. . . ଆସି ସିନା ପାରୁଥିଲୁ କିନ୍ତୁ ସେଥିରୁ ବାହାରି ପାରୁନଥିଲୁ । ଆମେ ସେଭଳି ସଂକଟରୁ ଉଦ୍ଧାର ପାଇବାର ଅବସର ମଧ୍ୟ ସୃଷ୍ଟି କରିଛୁ ।


    ମୁଦ୍ରା ଯୋଜନା ପ୍ରସ୍ତୁତ କରି ମଧ୍ୟ ଆମେ ବ୍ୟାଙ୍କିଙ୍ଗ୍ ବ୍ୟବସ୍ଥାକୁ ପୁରୁଣା ଚିନ୍ତାଧାରାରୁ ବାହାରକୁ ଆଣିଛୁ ଏବଂ 11 ଲକ୍ଷ କୋଟି ଟଙ୍କାରୁ ଅଧିକ ରାଶି ବିନା ବ୍ୟାଙ୍କ୍ ଗ୍ୟାରେଣ୍ଟିରେ ଲୋକମାନଙ୍କୁ , ଯୁବକଯୁବତୀମାନଙ୍କୁ , ମହିଳାମାନଙ୍କୁ , ପ୍ରଥମଥର ଉଦ୍ଦ୍ୟୋଗୀଙ୍କୁ ଆମେ ସ୍ୱରୋଜଗାର ପାଇଁ ପ୍ରଦାନ କରିଛୁ । ସେହିଭହି ଆମେ ଚିଫ୍ ଅଫ୍ ଡିଫେନ୍ସ ଷ୍ଟାଫ୍- ସିଡ଼ିଏସ ପଦବୀ ସୃଷ୍ଟି କରି ଯଥା ସ୍ଥିତିରେ ପରିବର୍ତ୍ତନ ଘଟାଇଛୁ ଏବଂ ଆମର ସେନାଙ୍କୁ ଉତ୍ତମ ସିନର୍ଜି ଏବଂ ସହଯୋଗ ମିଳିବାର ମାର୍ଗକୁ ସୁନିଶ୍ଚିତ କରିଛୁ । ସାଧାରଣ ବର୍ଗର ଗରିବ ଲୋକଙ୍କ ସକାଶେ 10 ପ୍ରତିଶତ ଆରକ୍ଷଣ ଦେଇ ମଧ୍ୟ ଆମେ ପ୍ରଚଳିତ ବ୍ୟବସ୍ଥାରେ ଏକ ବିରାଟ ପରିବର୍ତ୍ତନ ଘଟାଇଛୁ ଏବଂ ଏହାଦ୍ୱାରା ଗରିବ ଲୋକମାନଙ୍କର ଏକ ବହୁତ ବଡ଼ ଚିନ୍ତା ଦୂର ହୋଇପାରିଛି ।


    ସାଥୀଗଣ ,


    2014 ମସିହା ପରେ ଦେଶ ମାନସିକତାରେ ସହଯୋଗ , କାର୍ଯ୍ୟରେ ସହଭାଗୀତା ଏବଂ ଚିନ୍ତାଧାରାରେ ଏକଜୁଟ ହେବାର ଭାବନାକୁ ନେଇ ଆଗକୁ ଆଗେଇ ଚାଲିଛି । ଆଜି ଭାରତ ପୋଷଣୀୟ ବିକାଶର ଏଭଳି ଏକ ମଡ଼େଲ ସୃଷ୍ଟି କରିଛି , ଯାହା ସମଗ୍ର ବିଶ୍ୱ ପାଇଁ ଉପକାରସିଦ୍ଧ ଭାବେ ବିବେଚିତ ହୋଇଛି । ବିଶ୍ୱର ସବୁଠାରୁ ବଡ଼ ଆର୍ଥିକ ସମାଯୋଜନ କାର୍ଯ୍ୟକ୍ରମ , ବିଶ୍ୱର ସବୁଠାରୁ ବଡ଼ ପରିମଳ କାର୍ଯ୍ୟକ୍ରମ , ବିଶ୍ୱର ସବୁଠାରୁ ବଡ଼ ସ୍ୱାସ୍ଥ୍ୟ ବୀମା ଯୋଜନା , ଏହାର ଅନୁଭବ ସମଗ୍ର ବିଶ୍ୱର ବିକାଶକୁ ସହାୟତା ଯୋଗାଇ ଦେଉଛି । ଏକବିଂଶ ଶତାବ୍ଦୀର ଭାରତ ଢ଼େର୍ କିଛି ଶିଖୁଛି ଏବଂ ଦେଶର ସାଧାରଣ ଲୋକଙ୍କ ପର୍ଯ୍ୟନ୍ତ ବିକାଶର ଲାଭ ପହଞ୍ଚାଇବା ସକାଶେ ଆମେ ବେଶ୍ ତତ୍ପରତାର ସହ କାର୍ଯ୍ୟ କରୁଛୁ ।


    ସାଥୀଗଣ ,


    ଭିନ୍ନ ଭିନ୍ନ କ୍ଷେତ୍ରରେ , ଭିନ୍ନ ଭିନ୍ନ କ୍ଷେତ୍ରର ପ୍ରତ୍ୟେକ ସ୍ତରରେ ଏହାର ପରିଣାମ ସ୍ପଷ୍ଟ ଭାବେ ପରଲକ୍ଷିତ ହୋଇଛି । 6 ବର୍ଷ ପୂର୍ବେ ଦେଶର ଜାତୀୟ ରାଜମାର୍ଗ ନିର୍ମାଣର ଗତି ପାଖାପାଖି ଦିନକୁ ମାତ୍ର 12 କିଲୋମିଟର ଥିଲା । ଆଜି ତାହା ବୃଦ୍ଧିପାଇ ପାଖାପାଖି ଦୈନିକ 30 କିଲୋମିଟରରେ ପହଞ୍ଚ ô ସାରିଛି । 6 ବର୍ଷ ପୂର୍ବେ ସ୍ଥିତି ଏଭଳି ଥିଲା ଯେ ଗୋଟିଏ ବର୍ଷରେ ୬୦୦ କିଲୋମିଟର ପର୍ଯ୍ୟନ୍ତ ରେଳପଥ ବିଦ୍ୟୁତିକରଣ ହେଉଥିଲା । ଗତ ବର୍ଷ ଆମେ 5300 କିଲୋମିଟର ରେଳପଥ ବିଦ୍ୟୁତିକରଣ କରିପାରିଛୁ । 6 ବର୍ଷ ପୂର୍ବେ ଆମର ବିମାନ ବନ୍ଦର ବର୍ଷକୁ ପ୍ରାୟ 17 କୋଟି ଯାତ୍ରୀଙ୍କ ଆତଯାତକୁ ନିୟନ୍ତ୍ରଣ କରୁଥିଲା । ଏବେ ତାହା ବୃଦ୍ଧି ପାଇ 34 କୋଟିରୁ ଅଧିକ ସଂଖ୍ୟାରେ ପହଞ୍ଛିଛି ଏବଂ ଆମର ବିମାନବନ୍ଦରଗୁଡ଼ିକ ଯାତ୍ରୀମାନଙ୍କ ଆତଯାତର ସମସ୍ତ ସୁବିଧା ଉପଲବ୍ଧ କରାଇଛନ୍ତି ।


    6 ବର୍ଷ ପୂର୍ବେ ଆମ ଦେଶର ପ୍ରମୁଖ ବନ୍ଦରଗୁଡ଼ିକରେ କାର୍ଗୋ କାରବାର ହାରାହାରି 550 ନିୟୁତ ଟନ ପାଖାପାଖି ଥିଲା । ଏବେ ତାହା ବୃଦ୍ଧିପାଇ 700 ନିୟୁତ ଟନ୍ ପର୍ଯ୍ୟନ୍ତ ପହଞ୍ଚିପାରିଛି । ଏବଂ ଏହାଦ୍ୱାରା େଗୋଟିଏ ମହତ୍ତ୍ୱପୂର୍ଣ୍ଣ କାର୍ଯ୍ୟ ମଧ୍ୟ ହୋଇପାରିଛି , ଯାହା ପ୍ରତି ଆପଣମାନେ ଧ୍ୟାନ ଦେବା ଉଚିତ । ତାହା ହେଲା ପ୍ରମୁଖ ବନ୍ଦରରେ ଟର୍ଣ୍ଣ ଆରାଉଣ୍ଡ ସମୟ ୬ ବର୍ଷ ପୂର୍ବେ ବନ୍ଦରରେ ଟର୍ଣ୍ଣ ଆରାଉଣ୍ଡ୍ ଟାଇମ୍ ପାଖାପାଖି 100 ଘଣ୍ଟା ପର୍ଯ୍ୟନ୍ତ ହେଉଥିଲା । ତାହାକୁ କମାଇ ଏବେ 60 ଘଣ୍ଟାରେ ପହଞ୍ଚାଯାଇଛି । ଏହାକୁ ଆମେ ଆହୁରି କମ୍ କରିବା ସକାଶେ ନିରନ୍ତର ପ୍ରୟାଜ ଜାରି ରଖିଛୁ ।


    ସାଥୀଗଣ , ଏହି ପାଞ୍ଚ ଛଅଟି ଉଦାହରଣ ସଂଯୋଗୀକରଣ ସହ ଜଡ଼ିତ । ଏଠାରେ ଏହି ହଲରେ ବସିଥିବା ପ୍ରତ୍ୟେକ ବ୍ୟକ୍ତିଙ୍କୁ ଏକଥା ଭଲଭାବେ ଜଣାଯେ ସଂଯୋଗୀକରଣ , ସଂସାଧନ , ସୁଶାସନ... ଏହା ଆର୍ଥିକ କାର୍ଯ୍ୟକଳାପ ଉପରେ ଯଥେଷ୍ଟ ପ୍ରଭାବ ରହିଛି । ଏତେ ବଡ଼ ପରିବର୍ତ୍ତନ କ ’ ଣ ଏମିତି ଖାଲି ଖାଲି ହୋଇଗଲା ? ନା । ଆମେ ସରକାରଙ୍କ ପ୍ରତ୍ୟେକ ବିଭାଗ ମଧ୍ୟରେ ଥିବା ବିଭେଦକୁ ଦୂର କରିବା ଲାଗି ପ୍ରୟାସ କରିଛୁ , ଏଥିପାଇଁ ଶୃଙ୍ଖଳିତ ଭାବେ ପ୍ରୟାସ କରାଯାଉଛି ଏବଂ ସହଯୋଗ ଉପରେ ଅଧିକ ପ୍ରାଧାନ୍ୟ ଆରୋପ କରାଯାଉଛି । ସଂପୂର୍ଣ୍ଣ ରୂପେ ଗ୍ରାଉଣ୍ଡ ଲେଭଲକୁ ଯାଇ ସବୁ କାର୍ଯ୍ୟକୁ ସଜାଡ଼ିଛୁ । ଆଜି ଦେଶର ବିମାନ ବନ୍ଦରମାନଙ୍କରେ ଯେଉଁସବୁ କାର୍ଯ୍ୟ ହେଉଛି , ରେଳ ଷ୍ଟେସନଗୁଡ଼ିକରେ ଯେଉଁ ମାତ୍ରାରେ ଉନ୍ନୟନ ଓ ବିକାଶମୂଳକ କାର୍ଯ୍ୟ ହେଉଛି ତାହା ଆପଣମାନେ ବି ଦେଖି ପାରୁଛନ୍ତି । ଆମ ଦେଶର ଲୋକ କ ’ ଣ ପାଇବାକୁ ହକଦାର ଏବଂ ସେମାନଙ୍କୁ କ ’ ଣ ମିଳୁଥିଲା ତାହାର ଫରକକୁ ବୁଝିବା ମଧ୍ୟ ଆବଶ୍ୟକ ।


    ସାଥୀଗଣ , କିଛି ବର୍ଷ ପୂର୍ବେ ପ୍ରତି ଦିନ ରେଳବାଇ କ୍ରସିଂରେ ଦୁର୍ଘଟଣାର ଖବର ଶୁଣିବାକୁ ମିଳୁଥିଲା । କାହିଁକି ? ଏବେ କିନ୍ତୁ ତାହା ଶୁଣିବାକୁ ମିଳୁନାହିଁ । କାରଣ , 2014 ପୂର୍ବରୁ ଦେଶରେ ବ୍ରଡ଼ଗେଜ୍ ଲାଇନ ଉପରେ ପାଖାପାଖି 9 ହଜାର ପର୍ଯ୍ୟନ୍ତ ମାନବ ବିହୀନ ଲେଭଲ କ୍ରସିଂ ଥିଲା । 2014 ପରେ ଆମେ ଏକ ଅଭିଯାନ ଚଳାଇ ବ୍ରଡ଼ଗେଜ୍ ରେଳ ଲାଇନକୁ ମାନବ ବିହୀନ ଲେଭଲ କ୍ରସିଂ ମୁକ୍ତ କରିଦେଇଛୁ । ସେମିତିକିଛି ବାସ୍ତବତା ବାୟୋ ଟୟଲେଟ୍ କ୍ଷେତ୍ରରେ ମଧ୍ୟ ଥିଲା । ପୂର୍ବର ସରକାରଙ୍କ ଅମଳରେ , ତିନି ବର୍ଷରେ 9 ହଜାର 500 ବାୟୋ ଟୟଲେଟ ନିର୍ମାଣ କରାଯାଇଥିଲା । ଆମ ସରକାର ଗତ ଛଅ ବର୍ଷ ଭିତରେ ରେଳ କୋଚରେ ଏକ ଲକ୍ଷ 75 ହଜାରରୁ ଅଧିକ ବାୟୋ ଟୟଲେଟ ଖଞ୍ଜିପାରିଛୁ ଏବଂ କେଉଁଠି 1 ଲକ୍ଷ 75 ହଜାର . . .


    ବନ୍ଧୁଗଣ , କେହି କେବେ କଳ୍ପନା କରିଥିଲା. . . ଯେ ଭାରତରେ ଟ୍ରେନ ଯାତାୟାତ ବିଳମ୍ବ. . . ବୋଧହୁଏ ଏ ଖବର ବିଶ୍ୱାସର ବାହାରକୁ ଚାଲି ଯାଇଥିଲା. . . ଏମିତି ତ ହୋଇ ଚାଲିଛି. . . .ଟ୍ରେନ୍ ତ ଲେଟ୍ ହୁଏ । ଏ ଦେଶରେ ପ୍ରଥମ ଥର ପାଇଁ ଏହି ସଂସ୍କୃତିକୁ ଅଣା ଯାଇଛି ଯେ ଯେଉଁଠି ଟ୍ରେନ୍ ବିଳମ୍ବ ହେବା କାରଣରୁ ଯାତ୍ରୀମାନଙ୍କୁ ଟିକଟ ଅର୍ଥ ଫେରସ୍ତ ଦିଆଯାଉଛି. . . ଆମେ ସେହି ବ୍ୟବସ୍ଥାର ଶୁଭାରମ୍ଭ କରିଛୁ । ସବୁ ଏୟାର ଲାଇନ୍ସ ବି ବିଳମ୍ବ କାରଣରୁ କୌଣସି ଅର୍ଥ ଫେରସ୍ତ ଦେଉନଥିଲେ । କିନ୍ତୁ ଆଜି ଟ୍ରେନ୍ ବିଳମ୍ବ ହେଲେ ପାସେଞ୍ଜରମାନଙ୍କୁ ଟଙ୍କା ଫେରସ୍ତ ମିଳୁଛି । ତେଜସ୍ ଟ୍ରେନରେ ଯାତ୍ରା କରୁଥିବା ଲୋକଙ୍କୁ ଆମେ ଏ ସୁବିଧା ପ୍ରଦାନ କରିଛୁ । ଆମେ ଜାଣିଛୁ ଯେ ଆମେ ଏହା ଦ୍ୱାରା କେତେ ରିସ୍କ ନେଇ କାର୍ଯ୍ୟ କରୁଛି । ତୁରନ୍ତ ଆରଟିଆଇ କର୍ମୀମାନେ ଆଜି ରାତିରେ ହିଁ ଆରଟିଆଇ ଦରଖାସ୍ତ ପକେଇବେ. . . ସାମ୍ବାଦିକମାନେ ବି ବାହାରି ଆସିବେ. . . ପଚାରିବେ ଯେ କେତେ ଟଙ୍କା ଫେରସ୍ତ ଦେଲେ. . . କିନ୍ତୁ ଆମକୁ ସନ୍ତୋଷ ଲାଗୁଛି ଯେ ଆମ ମନରେ ଏତିକି ଆତ୍ମବିଶ୍ୱାସ ଅଛି ଯେ ଦେଶକୁ ଏହି ଦିଗରେ ଆମେ ନେଇ ଯାଉଛୁ. . . ଯେଉଁଥିରେ ଟ୍ରେନ୍ ଲେଟ୍ ହେଲେ ସେଥିପାଇଁ ସରକାର ଦାୟୀ ରହିବେ ।


    ସାଥୀଗଣ ,


    ଆର୍ଥିକ ହେଉ ଅବା ସାମାଜିକ କ୍ଷେତ୍ର , ଆଜି ଦେଶ ପରିବର୍ତ୍ତନର ଏକ ବିରାଟ ପଥ ଦେଇ ଆଗକୁ ଆଗେଇ ଚାଲିଛି ।


    ବିଗତ କିଛି ବର୍ଷ ମଧ୍ୟରେ ଭାରତ ବିଶ୍ୱ ଅର୍ଥ ବ୍ୟବସ୍ଥାର ଆହୁରି ମଜଭୁତ ଅଙ୍ଗ ଭାବେ ଉଭା ହୋଇଛି । କିନ୍ତୁ ଭିନ୍ନ ଭିନ୍ନ କାରଣୁ ଅନ୍ତରାଷ୍ଟ୍ରୀୟ ସ୍ଥିତିସବୁ ଏଭଳି ହୋଇଛି ଯେ ବିଶ୍ୱ ଅର୍ଥନୀତି ଦୁର୍ବଳ ହୋଇପଡ଼ିଛି ଏବଂ କଠିନ ପରିସ୍ଥିତି ଦେଇ ଗତି କରୁଛି । ତଥାପି , ଏହାର ପ୍ରଭାବ ଭାରତୀୟ ଅର୍ଥ ବ୍ୟବସ୍ଥା ଉପରେ ସାମାନ୍ୟରୁ ସାମାନ୍ୟତମ ଭାବେ କିଭଳି ପଡ଼ିବ. . . ସେଥିପାଇଁ ଆମେ ଯେତିକି ପଦକ୍ଷେପ ନେବା ସମ୍ଭବ. . . ଯେତିକି ସକାରାତ୍ମକ କାର୍ଯ୍ୟାନୁଷ୍ଠାନ ଗ୍ରହଣ କରିବା ସମ୍ଭବ. . . ଆମେ ତାହା ନେଇଚାଲିଛୁ । ଏବଂ ଏହାର ଲାଭ ବି ଆମକୁ ମିଳିଛି । ଆମର ନୀତିମାନ ସ୍ପଷ୍ଟ । ଆମର ମୂଳଭିତ୍ତି ମଜଭୁତ ହୋଇଛି । ଏବେ ନିକଟରେ ବି ଭାରତ ବିଶ୍ୱର ପଞ୍ଚମ ସର୍ବବୃହତ୍ ଅର୍ଥନୀତି ଭାବେ ମୁଣ୍ଡ ଟେକିଛି । ଯେତେବେଳେ 2014ରେ ଆମେ କ୍ଷମତାକୁ ଆସିଲୁ ସେତେବେଳେ ଆମେ ଏକାଦଶ ସ୍ଥାନରେ ଥିଲୁ. . . ଏବେ ପଞ୍ଚମ ସ୍ଥାନରେ ପହଞ୍ଚିସାରିଛୁ ।


    ବନ୍ଧୁଗଣ , ଭାରତ 5 ଟ୍ରିଲିୟନ୍ ଡଲାରର ଅର୍ଥ ବ୍ୟବସ୍ଥା ଲକ୍ଷ୍ୟକୁ ପ୍ରାପ୍ତ କରିବାସକାଶେ , ଏଥିପାଇଁ ଆମ ସରକାର ଚାରିଟି ଭିନ୍ନ ଭିନ୍ନ ସ୍ତରରେ କାମ କରିଚାଲିଛୁ ।


    ପ୍ରଥମ- ଘରୋଇ କ୍ଷେତ୍ର ସହ ସହଭାଗୀତା


    ଦ୍ୱିତୀୟ- ଉତ୍ତମ ପ୍ରତିଯୋଗିତା


    ତୃତୀୟ- ସଂପଦ ସୃଷ୍ଟି


    ଏବଂ ଚତୁର୍ଥ- ପୁରୁଣା ନିୟମଗୁଡ଼ିକର ଉଚ୍ଛେଦକରଣ


    ସାଥୀଗଣ , ଆମେ ଭିତ୍ତିଭୂମି କ୍ଷେତ୍ରରେ 100 ଲକ୍ଷ କୋଟି ଟଙ୍କାରୁ ଅଧିକ ପୁଂଜି ନିବେଶର ରୋଡ଼ମ୍ୟାପ୍ ପ୍ରସ୍ତୁତ କରିଛୁ । ଆମେ ପିପିପିରୁ ପିପିପିକୁ ଶକ୍ତି ପ୍ରଦାନ କରିବାର ମାର୍ଗ ଚୟନ କରୁଛୁ । ସରକାରୀ- ଘରୋଇ ସହଭାଗୀତା ଦ୍ୱାର ଦେଶର ବିକାଶକୁ ଶକ୍ତିଶାଳୀ ପ୍ରଗତିଶୀଳ ପ୍ରୋତ୍ସାହନ ମିଳିବ!!!


    ଏହା ମଧ୍ୟ ଆମର ଏକ ଅନୁଭବ ରହିଛି ଯେ ଯେଉଁସବୁ କ୍ଷେତ୍ରରେ ଘରୋଇ ସେକ୍ଟରକୁ ପ୍ରତିଦ୍ୱନ୍ଦ୍ୱିତା କରିବାର ରିହାତି ଦିଆଯାଇଛି , ତାହା କ୍ଷିପ୍ର ଗତିରେ ଆଗକୁ ବଢ଼ି ଚାଲିଛି । ସେଥିପାଇଁ ଆମ ସରକାର ଅର୍ଥ ବ୍ୟବସ୍ଥାରେ ଅଧିକରୁ ଅଧିକ ସେକ୍ଟରକୁ ଘରୋଇ ସେକ୍ଟର ପାଇଁ ଉନ୍ମୁକ୍ତ କରୁଛୁ ।


    ସାଥୀଗଣ , ସଚ୍ଚୋଟତାର ସହ ଯେଉଁମାନେ ଆଗକୁ ବଢ଼ୁଛନ୍ତି , ଯେଉଁମାନେ ପ୍ରତିଯୋଗିତା ଦେଖୁଛନ୍ତି , ସଂପଦ ସୃଷ୍ଟି କରୁଛନ୍ତି , ସରକାର ସେମାନଙ୍କ ସହିତ ଦୃଢ଼ତାର ସହିତ ଠିଆ ହୋଇଛନ୍ତି । ସେଥିପାଇଁ ଆଇନଗୁଡ଼ିକୁ ନିରନ୍ତର ଭାବେ ସରଳ କରାଯାଇଚାଲିଛି । ପୁରୁଣା ଆଇନଗୁଡ଼ିକୁ ଆମେ ସମାପ୍ତ କରି ଚାଲିଛୁ । ସକାରାତ୍ମକ ପ୍ରତିଯୋଗିତାକୁ ପ୍ରୋତ୍ସାହନ ପ୍ରଦାନ ନିମନ୍ତେ ଆମେ ଦୁର୍ନୀତି ଓ କ୍ରୋନିଜିମ , ଉଭୟକୁ ଅତି ଦୃଢ଼ ହସ୍ତରେ ଦମନ କରିଚାଲିଛୁ । ବ୍ୟାଙ୍କିଙ୍ଗ୍ ହୋଇଥାଉ , ପ୍ରତ୍ୟକ୍ଷ ବିଦେଶୀ ପୁଂଜି ନିବେଶ (ଏଫଡ଼ିଆଇ) ହୋଇଥାଉ କିମ୍ବା ପ୍ରାକୃତିକ ସଂପଦର ଆବଣ୍ଟନ , କ୍ରୋନିଜିମକୁ ପ୍ରତ୍ୟେକ ସ୍ଥାନରୁ ହଟାଯାଉଛି । ଆମେ ନିମ୍ନଲିଖିତ ବିଷୟ ଉପରେ ବିଶେଷ ଧ୍ୟାନ ଦେଉଛୁ: ସରଳୀକରଣ , ସୁସଂଗତିକରଣ ଏବଂ ସ୍ୱଚ୍ଛକରଣ । ଟିକସ ବିବାଦଗୁଡ଼ିକର ସମାଧାନ ସକାଶେ ଆମେ ଏବେ ଏହି ବଜେଟରେ ‘ ବିବାଦରୁ ବିଶ୍ୱାସ ’ ନାମକ ଏକ ନୂତନ ଯୋଜନା ଆଣିଛୁ । ଶ୍ରମ , ସଂସ୍କାର ଦିଗରେ ମଧ୍ୟ ଆମେ ଦ୍ରୁତ ଗତିରେ ଆଗକୁ ବଢ଼ି ଚାଲିଛୁ । ଏବେ ଗଲା ପଅରିଦିନ , ସରକାର କମ୍ପାନୀ ଅଇନରେ ବଡ଼ ଧରଣର ପରିବର୍ତ୍ତନ ଘଟାଇ , କେତେକ ନୂତନ ପ୍ରାବଧାନକୁ ଡ଼ି-କ୍ରିମିନାଲାଇଜ କରି ଦେଇଛୁ ।


    ସାଥୀଗଣ , ଆଜି ଭାରତ ବିଶ୍ୱରେ ସେହିସବୁ ପ୍ରମୁଖ ଦେଶମାନଙ୍କ ଭିତରେ ଗୋଟିଏ ଭାବେ ପରିଗଣିତ ହେଉଛି ଯେଉଁଠି କର୍ପୋରେଟ ଟିକସ ସବୁଠାରୁ କମ୍ । ଇଜ୍ ଅଫ୍ ଡୁଇଂ ବିଜିନେସ୍ ରାଙ୍କିଙ୍ଗରେ ମାତ୍ର ପାଞ୍ଚ ବର୍ଷରେ ରେପର୍ଡ଼ 77 ପାହାଚ ସୁଧାର ଆଣିପାରିଥିବା ଦେଶ ମଧ୍ୟ ଭାରତ ହୋଇପାରିଛି । ସରକାରଙ୍କ ଏଭଳି ପ୍ରୟାସ ମଧ୍ୟରେ ବିଦେଶ ନିବେଶକମାନଙ୍କ ମନରେ ଭାରତୀୟ ଅର୍ଥ ବ୍ୟବସ୍ଥା ଉପରେ ଲଗାତାର ଆସ୍ଥା ବୃଦ୍ଧି ପାଇବାରେ ଲାଗିଛି । କିଛି ସମୟ ପୂର୍ବେ , ଏଠାରେ ଆପଣମାନେ ବ୍ଲାକଷ୍ଟୋନ ସିଇଓଙ୍କୁ ଶୁଣିଛନ୍ତି । ସେ କହୁଥିଲେ ଯେ ଭାରତ ବିଶ୍ୱର ସବୁଠାରୁ ଅଧିକ ଲାଗ ଦେଉଛି ଏବଂ ସେ ତାଙ୍କର ନିବେଶ ଭାରତରେ ଦୁଇଗୁଣ ବଢ଼ାଇବାକୁ ଚିନ୍ତା କରୁଛନ୍ତି ।


    ସାଥୀଗଣ , 2019 ମସିହାରେଦେଶରେ ପାଖାପାଖି 48 ବିଲିଅନ୍ ଡଲାରର ପ୍ରତ୍ୟକ୍ଷ ବିଦେଶୀ ପୁଂଜି ନିବେଶ କରାଯାଇଛି । ଏହି ବିକାଶ 16 ପ୍ରତିଶତରୁ ମଧ୍ୟ ଅଧିକ ।ଏହି ଭଳି ଭାବେ ଗତ ବର୍ଷ ଭାରତକୁ 19 ବିଲିଅନ୍ ଡ଼ଲାରର ଘରୋଇ ଇକୁଇଟି ଏବଂ ଭେଞ୍ଚର କ୍ୟାପିଟାଲ୍ ନିବେଶ ଆସିଥିଲା । ସେଥିରେ ଅଭିବୃଦ୍ଧି ହାର ରହିଥିଲା 53 ପ୍ରତିଶତ ଅଧିକ । ଦେଶରେ ବିଦେଶ ପୋର୍ଟଫୋଲିଓ ନିବେଶକମାନେ ଏବେ ସେମାନଙ୍କର ନିବେଶ ବଢ଼ାଇ ଚାଲିଛନ୍ତି । ଗତ ବର୍ଷ ଏହି ନିବେଶ ପାଖାପାଖି 19 ବିଲିଅନ୍ ଡ଼ଲାର ଥିଲା । ଏଥିରୁ ସ୍ପଷ୍ଟ ଯେ ନୂତନ ବିକଳ୍ପ ଖୋଜୁଥିବା ନିବେଶକମାନେ ବି ଏବେ ଭାରତ ଆଡ଼କୁ ପାଦ ବଢ଼ାଉଛନ୍ତି ।


    ସାଥୀଗଣ ,


    ଆମ ସରକାର ସମସ୍ତ ଷ୍ଟେକହୋଲ୍ଡରଙ୍କ ସହ ନିରନ୍ତର ଭାବେ ସଂପର୍କ ରକ୍ଷା କରିଆସିଛିନ୍ତି । ଲଗାତାର ଭାବେ ସେମାନଙ୍କ ଠାରୁ ମତାମତ ସଂଗ୍ରହ କରୁଛନ୍ତି । ପ୍ରତ୍ୟେକ ସ୍ତରରେ ବଡ଼ ବଡ଼ ନିଷ୍ପତ୍ତିମାନ ନେଉଛନ୍ତି । ସ୍ଥିତାବସ୍ଥାରୁ ଦେଶକୁ ମୁକ୍ତି ଦେଇ , ଆମେ ରାଷ୍ଟ୍ରୀୟ ସ୍ତରରେ କେବଳ ନୁହଁ , ବରଂ ଅନ୍ତରାଷ୍ଟ୍ରୀୟ ସ୍ତରରେ ସୁଦ୍ଧା ସହଯୋଗ ମାଧ୍ୟମରେ ସୃଜନ ଦିଗରେ ଆଗକୁ ଅଗ୍ରସର ହୋଇଚାଲିଛୁ । ଆପଣମାନଙ୍କର ସ୍ମରଣ ଥିବ , ଯେତେବେଳେ ସଂଯୁକ୍ତ ରାଷ୍ଟ୍ରରେ ଅନ୍ତରାଷ୍ଟ୍ରୀୟ ଯୋଗ ଦିବସ ପାଳନ ଘୋଷଣା ପାଇଁ ପ୍ରସ୍ତାବ ଆସିଥିଲା ସେତେବେଳେ ଭାରତକୁ ପାଖାପାଖି ସମଗ୍ର ବିଶ୍ୱର ସମର୍ଥନ ପ୍ରାପ୍ତ ହୋଇଥିଲା । ଏବଂ ସମ୍ଭବତଃ ମିଳିତ ଜାତିସଂଘ ଇତିହାସରେ କୌଣସି ଏକ ପ୍ରସ୍ତାବକୁ ଏତେ ରାଷ୍ଟ୍ରଙ୍କ ସମର୍ଥନ ପ୍ରାପ୍ତ ହୋଇଛି । ପ୍ରଥମ ଥର ପାଇଁ ଏଭଳି ଏକ ଐତିହାସିକ ଘଟଣା ଘଟିଛି । ଏବଂ ଯୋଗର ପ୍ରଭାବ ମଧ୍ୟ ଏହା ଯେ ସମ୍ଭବତଃ ପ୍ରଥମ ଥର ପାଇଁ ଆପଣମାନେ ଏହି ଶିଖର ସମ୍ମିଳନୀ ଅବସରରେ ପ୍ରଥମେ ଆପଣମମାନଙ୍କୁ କେହି ମେଡ଼ିଟେସନ୍ କରାଇଛନ୍ତି ।


    ବନ୍ଧୁଗଣ ,


    ଆଜି ଭାରତ ଶାନ୍ତି ସେନାରେ ସର୍ବାଧିକ ଭାଗୀଦାରୀ କରୁଥିବା ରାଷ୍ଟ୍ରଙ୍କ ମଧ୍ୟରେ ଅନ୍ୟତମ ଭାବେ ବିବେଚିତ ହୋଇଛି... ଅନ୍ୟ ଏକ ରାଷ୍ଟ୍ରର ନାଗରିକଙ୍କୁ ସୁରକ୍ଷା ଦେବା ସକାଶେ ସର୍ବ ପ୍ରଥମେ ଆଗକୁ ଆସିଛି । କେବଳ ସେତିକି ନୁହେଁ , ଆଜି ଭାରତ ଅନ୍ତରାଷ୍ଟ୍ରୀୟ ସ୍ତରରେ ସଂସ୍ଥାମାନ ଗଠନ ଦିଗରେ ମଧ୍ୟ ମହତ୍ତ୍ୱପୂର୍ଣ୍ଣ ଭୂମିକା ଗ୍ରହଣ କରିଛି । ଅନ୍ତରାଷ୍ଟ୍ରୀୟ ସୌର ସଂଗଠନ ହୋଇଥାଉ ଅବା ବିପର୍ଯ୍ୟୟ ସହନଶୀଳ ସଂସାଧନ ପାଇଁ ସହଯୋଗ ହୋଇଥାଉ , ଭବିଷ୍ୟତକୁ ଦିଗ ପ୍ରଦାନ କରିବା ଭଳି ଏଭଳି ସଂସ୍ଥାନ ସମଗ୍ର ଭାରତରେ ହିଁ ଆରମ୍ଭ କରାଯାଇଛି ଏବଂ ଆଜି ସାରା ଦୁନିଆ ଏହି ସଂଗଠନ ସହ ସାମିଲ ହେବାକୁ ଆରମ୍ଭ କରିଛି । କିନ୍ତୁ ବନ୍ଧୁଗଣ , ଯଥା ସ୍ଥିତିକୁ ସମର୍ଥନ କରୁଥିବା , ପରିବର୍ତ୍ତନକୁ ବିରୋଧ କରୁଥିବା ଭଳି ଶକ୍ତି ଯେଉଁଭଳି ଆମ ଦେଶରେ ଅଛନ୍ତି ସେହିକଳି ଶକ୍ତି ବିଶ୍ୱସ୍ତରରେ ମଧ୍ୟ ଏକଜୁଟ ହେବାକୁ ଆରମ୍ଭ କରିଛନ୍ତି ।


    ସାଥୀଗଣ , ଇତିହାସରେ ଏଭଳି ଏକ କାଳ ଖଣ୍ଡ ଥିଲା ଯେତେବେଳେ ସଭିଏଁ ସଂଘର୍ଷର ମାର୍ଗରେ ଆଗକୁ ଅଗ୍ରସର ହେଉଥିଲେ । ସେତେବେଳେ କୁହା ଯାଉଥିଲା- ଜୋର ଯା ’ ର , ମୁଲକ ତା ’ ର । ପୁଣି ଏଭଳି ଏକ ସମୟ ଆସିଲା , ଯେତେବେଳେ ଏଭଳି ଚିନ୍ତାଧାରା ଲୋକମାନଙ୍କ ମନକୁ ଆଚ୍ଛନ୍ନ କଲା ଯେ ଆମେ ଯଦି ଏଭଳି ଗୋଷ୍ଠୀଙ୍କ ସାଙ୍ଗରେ ରହିବା , ତେବେ ବର୍ତ୍ତିଯାଇ ପାରିବା । ସେଭଳି ସମୟ ବି ଗତ ହୋଇସାରିଛି । ପୁଣି ଆଉ ଏକ ସମୟ ଏଭଳି ଆସିଲା- ଯେତେବେଳେ ଲୋକମାନେ ଗୋଷ୍ଠୀ ନିରପେକ୍ଷ ରକ୍ଷା ପାଇଁ ପ୍ରୟାସ କଲେ । ପୁଣି ଏପରି ଏକ ଯୁଗ ଆସି ପହଞ୍ଚିଲା ଯେତେବେଳେ ଉପଯୋଗୀତା ଆଧାରରେ ସମ୍ପର୍କ କରିବା ଲାଗି ଚିନ୍ତାକୁ ଅଗ୍ରପ୍ରାଧାନ୍ୟ ଦିଆଗଲା ।


    ଏବେ ଆଜିର ଯୁଗକୁ ନିରୀକ୍ଷଣ କରନ୍ତୁ । ପ୍ରଯୁକ୍ତିର ଏହି ଯୁଗରେ ଆଜି ବିଶ୍ୱ ପରସ୍ପର ମଧ୍ୟରେ ସଂଯୁକ୍ତ ହୋଇଛନ୍ତି , ପରସ୍ପର ସହ ସମ୍ପର୍କ ରକ୍ଷା କରୁଛନ୍ତି ଏବଂ ପରସ୍ପର ଉପରେ ନିର୍ଭରଶୀଳ ମଧ୍ୟ ହୋଇଛନ୍ତି । ଏହା ଆଜିର ଶତାବ୍ଦୀର ପରିବର୍ତ୍ତନ. . . ବୈଶ୍ୱିକ ସ୍ତରରେ ଆସିଥିବା ପରିବର୍ତ୍ତନ ।


    କିନ୍ତୁ , ତଥାପି ସୁଦ୍ଧା ଏକ ବୈଶ୍ୱିକ କାର୍ଯ୍ୟସୂଚୀ ପ୍ରସ୍ତୁତ କରିବା ସକାଶେ , କୌଣସି ବୈଶ୍ୱିକ ଲକ୍ଷ୍ୟ ହାସଲ କରିବା ନିମନ୍ତେ , ଏକ ବହୁତ ବଡ଼ ସଂକଳ୍ପ- ବିଶ୍ୱରୁ ଦାରିଦ୍ର୍ୟ କିଭଳି ଭାବେ ଦୂର କରିପାରିବା , ଆତଙ୍କବାଦକୁ କିଭଳି ଭାବେ ମୂଳୋତ୍ପାଟନ କରିପାରିବା , ଜଳବାୟୁ ପରିବର୍ତ୍ତନ ଭଳି ପ୍ରସଙ୍ଗର କିଭଳି ଭାବେ ସଫଳ ମୁକାବିଲା କରିପାରିବା , . . . ଆଜି ମଧ୍ୟ ଏହିସବୁ ପ୍ରସଙ୍ଗଗୁଡ଼ିକୁ ନେଇ ସମଗ୍ର ବିଶ୍ୱ ଗୋଟିଏ ମଞ୍ଚ ଉପରେ ଠିଆ ହୋଇପାରି ନାହାନ୍ତି । ଆଜି ସମଗ୍ର ବିଶ୍ୱକୁ ଏହାର ପ୍ରତୀକ୍ଷା ରହିଛି , କିନ୍ତୁ ବାସ୍ତବ କ୍ଷେତ୍ରରେ ଏହା ହୋଇପାରୁନାହିଁ ।


    ସାଥୀଗଣ ,


    ଏକବିଂଶ ଶତାବ୍ଦୀ ନିଜସ୍ୱ ଢ଼ଙ୍ଗରେ ଅନେକ ସମ୍ଭାବନାର ସହ ଭରି ରହିଛି । ଏହିସବୁ ସମ୍ଭାବନାଗୁଡ଼ିକ ଭିତରେ , ଆଜି ଏକ ସମଭାବାପନ୍ନ ବୈଶ୍ୱିକ ସ୍ୱରର ଅଭାବ ଅନୁଭୂତ ହେଉଛି । ତାହା ଏଭଳି ଏକ ସ୍ୱର , ଯେଉଁଥିରେ ସ୍ୱର ଯେତେ ଭିନ୍ନ ଭିନ୍ନ ହୋଇଥାଉ ନା କାହିଁକି , କିନ୍ତୁ ସେସବୁ ମିଳିତ ଭାବେ ଏକ ସ୍ୱର ନିର୍ମାଣ କରିବା ଆବଶ୍ୟକ । ଏକ ସ୍ୱରରେ ନିଜର ମତ ବ୍ୟକ୍ତ କରିବା ଉଚିତ । ଆଜି ସମଗ୍ର ବିଶ୍ୱ ସମ୍ମୁଖରେ ଏହା ହିଁ ହେଉଛି ମୁଖ୍ୟ ପ୍ରଶ୍ନ ଯେ ପରିବର୍ତ୍ତନଶୀଳ ପରିସ୍ଥିତି ଭିତରେ କେଉଁଭଳି ଭାବେ ଆମକୁ ଆଡ଼ଜଷ୍ଟ କରି ଜୀବନ ବଞ୍ଚିବାକୁ ହେବ । ପୁଣି ଏକ ନୂତନ ମାର୍ଗର ବିକାଶ ଘଟାଯାଇ ପାରିବ ।


    ସାଥୀଗଣ ,


    ପରିବର୍ତ୍ତନଶୀଳ ଏଭଳି ବୈଶ୍ୱିକ ପରିସ୍ଥିତିମାନଙ୍କ ଭିତରେ , ଭାରତ ବ୍ୟାପକ ମାତ୍ରାରେ ସଂସ୍କାର କରିଚାଲିଛି । ଏକ କାଳଖଣ୍ଡ ଏଭଳି ଥିଲା , ଯେତେବେଳେ ଭାରତ ତଟସ୍ଥ ରହୁଥିଲା , ଆମେ ସମସ୍ତେ ତଟସ୍ଥ ଥିଲେ । କିନ୍ତୁ ଦେଶମାନଙ୍କ ଭିତରେ ସମାନ ଦୂରତା ବଜାୟ ରହିଥିଲା । ପରିବର୍ତ୍ତନ କିଭଳି ଆସିଛି - ଆଜି ମଧ୍ୟ ଭାରତ ତଟସ୍ଥ ରହିଛି , ଆମେ ତଟସ୍ଥ ଅଛୁ । କିନ୍ତୁ ଦୂରତା ଆଧାରରେ ନୁହେଁ , ବନ୍ଧୁତାର ଆଧାରରେ ହିଁ ତାହା ସମ୍ଭବପର ହୋଇପାରିଛି । ଆମେ ସାଉଦି ଆରବ ସହ ମଧ୍ୟ ବନ୍ଧୁତା ରକ୍ଷା କରିଛୁ... ଇରାନ ସହ ମଧ୍ୟ ବନ୍ଧୁତା ଅତୁଟ ରଖିଛୁ । ଆମେ ଆମେରିକା ସହିତ ବନ୍ଧୁତ୍ୱପୂର୍ଣ୍ଣ ସଂପର୍କ ସ୍ଥାପନ କରିଛୁ ... ରୁଷିଆ ସହିତ ମଧ୍ୟ ବନ୍ଧୁତା ବାନ୍ଧିଛୁ । ତଥାପି ଆମେ ତଟସ୍ଥ ରହିଛୁ... ଏଭଳି ଏକ ସମୟ ଥିଲା ଯେତେବେଳେ ଲୋକ ସମାନ ଦୂରତା ରକ୍ଷାକରି ସୁଦ୍ଧା ତଟସ୍ଥ ଥିଲେ , ଆମେ ସମାନ ବନ୍ଧୁତା କରି ତଟସ୍ଥ ରହିଛୁ । ସେହି କାଳଖଣ୍ଡରେ ଦୂରତା ରକ୍ଷା କରି , ବଞ୍ଚ ô ବାର ପ୍ରୟାସ କରାଯାଉଥିଲା । ଆଜି ଆମେ ବନ୍ଧୁତା ରକ୍ଷାକରି , କାନ୍ଧକୁ କାନ୍ଧ ମିଳାଇ ସାଙ୍ଗରେ ଚାଲିବାର ପ୍ରୟାସ ଜାରି ରଖିଛୁ । ଏହା ହେଉଛି ଆଜିକାର ଭାରତର ବିଦେଶ ନୀତି , ଭାରତର ଆଜିର ଅର୍ଥ ନୀତିର ଗୁରୁତ୍ୱପୂର୍ଣ୍ଣ ସାରମର୍ମ ।


    ସାଥୀଗଣ , ମୁଁ ମହାତ୍ମା ଗାନ୍ଧୀଜୀଙ୍କର ଗୋଟିଏ କଥା ଏଠାରେ ଉଲ୍ଲେଖ କରି ମୋର ବକ୍ତବ୍ୟ ସମାପ୍ତ କରିବାକୁ ଯାଉଛି । ଗାନ୍ଧୀଜୀ କହୁଥିଲେ ଯେ ‘ ମୁଁ ଭାରତର ଉତ୍ଥାନ ଏଇଥିପାଇଁ ଚାହେଁ ଯେ ସମଗ୍ର ବିଶ୍ୱ ଏହାର ଲାଭ ଉଠାଇ ପାରିବେ । ’ ଏହି ଗୋଟିଏ ପଙ୍‌କ୍ତିରେ ଜଗତୀକରଣରେ ଭାରତୀୟ ଚିନ୍ତାଧାରା ନିହିତ ଏବଂ ଆଗାମୀ ଦିନ ପାଇଁ ସହଯୋଗର ମନ୍ତ୍ର ମଧ୍ୟ ଏଥିରେ ଭରି ରହିଛି ।


    ମୁଁ ପୁଣି ଥରେ ଏଭଳି ମହତ୍ତ୍ୱପୂର୍ଣ୍ଣ ବିଷୟ ଉପରେ ଆପଣମାନେ ମାନସମନ୍ଥନର ଯେଉଁ ଯୋଜନା ପ୍ରସ୍ତୁତ କରିଛନ୍ତି , ସେଥିପାଇଁ ଆପଣମାନଙ୍କୁ ସମସ୍ତଙ୍କୁ ଅନେକ ଅନେକ ଶୁଭ କାମନା ଜ୍ଞାପନ କରୁଛି । ଏବଂ ଆପଣମାନଙ୍କ ଗହଣକୁ ଆସିବାର ଅବସର ମୋତେ ମିଳିଥିବାରୁ ଆପଣମାନଙ୍କୁ ଧନ୍ୟବାଦ ଜଣାଉଛନ୍ତି । ଆପଣମାନଙ୍କୁ ସମସ୍ତଙ୍କୁ ହୃଦୟର ସହ ଧନ୍ୟବାଦ ଜ୍ଞାପନ ପୂର୍ବକ ନିଜର ବକ୍ତବ୍ୟକୁ ବିରାମ ଦେଉଛି । ଆପଣମାନଙ୍କୁ ସମସ୍ତଙ୍କୁ ଧନ୍ୟବାଦ !!!


    *************

    
    
    (Release ID: 1605856) Visitor Counter : 13
    
    
      Read this release in: English