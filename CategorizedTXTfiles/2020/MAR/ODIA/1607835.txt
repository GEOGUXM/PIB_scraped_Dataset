      କ୍ୟାବିନେଟ

      ଇଲେକ୍ଟ୍ରୋନିକ ଉପକରଣ ଓ ସେମିକଣ୍ଡକ୍ଟର ଉତ୍ପାଦନ ପ୍ରୋତ୍ସାହନ ଯୋଜନାକୁ କ୍ୟାବିନେଟ୍ ଅନୁମୋଦନ
      Posted On: 21 MAR 2020 8:26AM by PIB Bhubaneshwar


    ଇଲେକ୍ଟ୍ରୋନିକ୍ ଉପକରଣ ଓ ସେମିକଣ୍ଡକ୍ଟର ଉତ୍ପାଦନ ପ୍ରୋତ୍ସାହନ ସ୍କିମ୍ ( ଏସ୍ ‌ ପିଇସିଏସ୍ ‌) ଅଧୀନରେ ଇଲେକ୍ଟ୍ରୋନିକ୍ ଉତ୍ପାଦ ଯୋଗାଣ ସମେତ ସାମଗ୍ରୀ ମାନୁଫାକ୍ ‌ ଚରିଂ ପାଇଁ 25 % ମୂଳ ପୁଞ୍ଜି ଆର୍ଥିକ ପ୍ରୋତ୍ସାହନ ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ୍ ଅନୁମୋଦନ କରିଛି ।


    ଦେଶରେ ଇଲେକ୍ଟ୍ରୋନିକ୍ ମାନୁଫାକ୍ ‌ ଚରିଂ ଇକୋସିଷ୍ଟମକୁ ମଜବୁତ କରିବା ଉଦ୍ଦେଶ୍ୟରେ ଘରୋଇ ଇଲେକ୍ଟ୍ରୋନିକ୍ ଉପକରଣ ଓ ସେମିକଣ୍ଡକ୍ଟର ଉତ୍ପାଦନ ସଂସ୍ଥାର ଅକ୍ଷମତାକୁ ପୂରଣ କରିବାରେ ଏହି ଯୋଜନା ସହାୟକ ହେବ ।


    ଆର୍ଥିକ ପ୍ରଭାବ :


    ଏହି ଯୋଜନାରେ ମୋଟ ବ୍ୟୟବରାଦ ପ୍ରାୟ 3,285 କୋଟି ଟଙ୍କା , ଯେଉଁଥିରେ 3,252 କୋଟି ଟଙ୍କାର ପ୍ରୋତ୍ସାହନ ବ୍ୟୟ ଏବଂ 32 କୋଟି ଟଙ୍କାର ପ୍ରଶାସନିକ ବ୍ୟୟ ରହିଛି ।


    ଲାଭ :


    ପ୍ରସ୍ତାବ କାର୍ଯ୍ୟକାରୀ ହେବା ଫଳରେ ଦେଶରେ ଇଲେକ୍ଟ୍ରୋନିକ୍ ଉପକରଣ ଉତ୍ପାଦନ ଇକୋସିଷ୍ଟମ ବିକଶିତ ହୋଇପାରିବ । ଏହି ଯୋଜନା ଯୋଗୁ ନିମ୍ନଲିଖିତ ସମ୍ଭାବ୍ୟ ଫଳାଫଳ ବା ପରିଣାମ ମିଳିବ :

      * ଦେଶରେ ଇଲେକ୍ଟ୍ରୋନିକ ଉପକରଣ ମାନୁଫାକ୍ ‌ ଚରିଂ ଇକୋସିଷ୍ଟମ ବିକାଶ ହେବା ସହ ଇଲେକ୍ଟ୍ରୋନିକ୍ ମୂଲ୍ୟ ଶୃଙ୍ଖଳା ମଜବୁତ ହେବ ।
      * ଇଲେକ୍ଟ୍ରୋନିକ୍ କ୍ଷେତ୍ରକୁ ଅତିକମ୍ ‌ ରେ 20,000 କୋଟି ଟଙ୍କାର ନୂଆ ପୁଞ୍ଜିନିବେଶ ଆସିବ ।
      * ଶିଳ୍ପକ୍ଷେତ୍ରର ଆକଳନ ମୁତାବକ , ଯୋଜନା ଅଧୀନରେ ଉତ୍ପାଦନ ୟୁନିଟ୍ ‌ କୁ ସହାୟତା ଦ୍ୱାରା ପାଖାପାଖି 1,50,000 ପ୍ରତ୍ୟକ୍ଷ ନିଯୁକ୍ତି ଏବଂ ପ୍ରତ୍ୟକ୍ଷ ନିଯୁକ୍ତିର ପ୍ରାୟ 3 ଗୁଣା ପରୋକ୍ଷ ନିଯୁକ୍ତି ସୃଷ୍ଟି ହୋଇପାରିବ । ଏଣୁ ଯୋଜନା ଯୋଗୁ ପ୍ରାୟ 6,00,000 ଲୋକଙ୍କ ପାଇଁ ନିଯୁକ୍ତି ସୁଯୋଗ ସୃଷ୍ଟି ହେବ ।
      * ବଡ଼ ଘରୋଇ ଉତ୍ପାଦନକାରୀ ୟୁନିଟ୍ ନିର୍ମାଣ ହେବା ଫଳରେ ଏସବୁ ଉପକରଣ ଆମଦାନୀ ନିର୍ଭରଶୀଳତା କମିବ ଓ ଦେଶର ଡିଜିଟାଲ ନିରାପତ୍ତା ସମ୍ପ୍ରସାରିତ ହେବ ।

    ସୂଚନାଯୋଗ୍ୟ ଯେ 2019 ଫେବ୍ରୁଆରୀ 25ରେ ବିଜ୍ଞପ୍ତି ପ୍ରକାଶ ପାଇଥିବା ଜାତୀୟ ଇଲେକ୍ଟ୍ରୋନିକ୍ ନୀତି 2019 ( ଏନ୍ ‌ ପିଇ 2019 ) ଅଧୀନରେ ଦେଶରେ ଚିପ୍ ‌ ସେଟ୍ ସମେତ ପ୍ରମୁଖ କୋର୍ ଉପକରଣ ବିକାଶକୁ ପ୍ରୋତ୍ସାହିତ କରିବା ସହ ବିଶ୍ୱରେ ପ୍ରତିଦ୍ୱନ୍ଦ୍ୱିତାମୂଳକ ଶିଳ୍ପ ପରିବେଶ ସୃଷ୍ଟି କରି ଭାରତକୁ ଇଲେକ୍ଟ୍ରୋନିକ୍ସ ସିଷ୍ଟମ ଡିଜାଇନ ଆଣ୍ଡ ମାନୁଫାକ୍ ‌ ଚରିଂ ( ଇଏସ୍ ‌ ଡିଏମ୍ ‌) ର ଗ୍ଲୋବାଲ ହବ୍ ‌ ରେ ପରିଣତ କରିବାକୁ ଲକ୍ଷ୍ୟ ରଖାଯାଇଛି ।


    ଭାରତର ଇଲେକ୍ଟ୍ରୋନିକ୍ ମାନୁଫାକ୍ ‌ ଚରିଂରେ ସାମଗ୍ରିକ ଦୀର୍ଘମିଆଦୀ ଓ ନିରନ୍ତର ଅଭିବୃଦ୍ଧି ଏବଂ ନେଟ୍ ପଜିଟିଭ୍ ବାଲାନ୍ସ ଅଫ୍ ପେମେଂଟ୍ସ ( ବିଓପି ) ହାସଲ ପାଇଁ ଏକ ଚଳଚଞ୍ଚଳ ଇଲେକ୍ଟ୍ରୋନିକ୍ ଉପକରଣ ଉତ୍ପାଦନ ଇକୋସିଷ୍ଟମ ଅଧିକ ଗୁରୁତ୍ୱପୂର୍ଣ୍ଣ ।


    ଏଥିପାଇଁ ନିର୍ଦ୍ଦିଷ୍ଟ ବର୍ଗରେ ଇଲେକ୍ଟ୍ରୋନିକ୍ ଉପକରଣ , ସେମିକଣ୍ଡକ୍ଟର , ଏଟିଏମ୍ ‌ ପି , ସ୍ୱତନ୍ତ୍ର ସବ୍ ‌- ଆସେମ୍ବଲ ଓ ମୌଳିକ ସାମଗ୍ରୀ ମାନୁଫାକ୍ ‌ ଚରିଂ ପାଇଁ ପୁଞ୍ଜିନିବେଶ କରୁଥିବା ଶିଳ୍ପ ୟୁନିଟ୍ ‌ ର ଗବେଷଣା ଓ ବିକାଶ ସମେତ ପ୍ଲାଣ୍ଟ, ମେସିନାରୀ , ଉପକରଣ , ସହଯୋଗୀ ବ୍ୟବସ୍ଥା ଓ ଟେକ୍ନୋଲୋଜିର ମୂଳ ପୁଞ୍ଜି ବ୍ୟୟରେ 25 % ପ୍ରୋତ୍ସାହନ ଯୋଗାଇବାକୁ ଏଥିରେ ପ୍ରସ୍ତାବ ଦିଆଯାଇଛି । ଏହା ସବୁ ପ୍ରକାର ଇଲେକ୍ଟ୍ରୋନିକ୍ ମାନୁଫାକ୍ ‌ ଚରିଂ ଯଥା ମୋବାଇଲ ଇଲେକ୍ଟ୍ରୋନିକ୍ ଉତ୍ପାଦନ , ଉପଭୋକ୍ତା ଇଲେକ୍ଟ୍ରୋନିକ୍ସ , ଶିଳ୍ପ ଇଲେକ୍ଟ୍ରୋନିକ୍ସ , ଅଟୋମୋଟିଭ୍ ଇଲେକ୍ଟ୍ରୋନିକ୍ସ , ମେଡିକାଲ ଇଲେକ୍ଟ୍ରୋନିକ୍ସ , ଷ୍ଟ୍ରାଟେଜିକ୍ ଇଲେକ୍ଟ୍ରୋନିକ୍ସ , ପାୱାର ଇଲେକ୍ଟ୍ରୋନିକ୍ସ , ଟେଲିକମ୍ ଉପକରଣ , କମ୍ପ୍ୟୁଟର ହାର୍ଡୱେରର ଚାହିଦା ପୂରଣ କରିବ ।


    ***********


    

    
    (Release ID: 1607835) Visitor Counter : 2
    
    
      Read this release in: English
    
    
    

*