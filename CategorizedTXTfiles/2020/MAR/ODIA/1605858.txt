      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜନ ଔଷଧୀ ଦିବସ ଅବସରରେ ପ୍ରଧାନମନ୍ତ୍ରୀ ଜନ ଔଷଧୀ ପରିଯୋଜନାର ହିତାଧୀକରୀଙ୍କ ସହ ପ୍ରଧାନମନ୍ତ୍ରୀଙ୍କ ଭାବବିନିମୟ
      Posted On: 07 MAR 2020 8:59PM by PIB Bhubaneshwar


    ନମସ୍କାର !!


    ଟେକ୍ନୋଲୋଜି ମାଧ୍ୟମରେ ସାରା ଦେଶର ହଜାର ହଜାର ଜନଔଷଧୀ କେନ୍ଦ୍ରରୁ ଯୋଡି ହୋଇଥିବା ସମସ୍ତ ସାଥୀମାନଙ୍କୁ ହୋଲି ଅଭିନନ୍ଦନ ଏବଂ ଆପଣ ସମସ୍ତଙ୍କୁ ଏହି କାର୍ଯ୍ୟକ୍ରମରେ ବହୁତ ବହୁତ ସ୍ୱାଗତ । କେନ୍ଦ୍ର ମନ୍ତ୍ରିମଣ୍ଡଳରେ ମୋର ସମସ୍ତ ସାଥୀ ଅନେକ କେନ୍ଦ୍ରରେ ମଧ୍ୟ ଉପସ୍ଥିତ ଅଛନ୍ତି । ଆପଣ ସମସ୍ତଙ୍କୁ ଦ୍ୱିତୀୟ ଜନଔଷଧୀ ଦିବସର ବହୁତ-ବହୁତ ଶୁଭେଚ୍ଛା !!


    ଆଜି ସପ୍ତାହେ ଧରି ପାଳନ କରାଯାଉଥିବା ଜନଔଷଧୀ ସପ୍ତାହର ମଧ୍ୟ ହେଉଛି ଶେଷ ଦିନ । ଏହି ପ୍ରଶଂସନୀୟ ପଦକ୍ଷେପ ପାଇଁ ମଧ୍ୟ ମୁଁ ସମସ୍ତ ଜନଔଷଧୀ କେନ୍ଦ୍ର ଗୁଡିକର ପରିଚାଳକମାନଙ୍କୁ ଭାରତ ସରକାର , ଏବଂ ସେଥିରେ ସହଯୋଗ ଦେଉଥିବା ସମସ୍ତଙ୍କୁ ବହୁତ- ବହୁତ ଅଭିନନ୍ଦନ!!


    ସାଥୀଗଣ ,


    ଜନଔଷଧୀ ଦିବସ କେବଳ ଏକ ଯୋଜନାକୁ ପାଳନ କରିବାର ଦିନ ନୁହେଁ , ବରଂ ସେହି କୋଟି କୋଟି ଭାରତୀୟମାନଙ୍କ ସହିତ , ସେହି ଲକ୍ଷ ଲକ୍ଷ ପରିବାରମାନଙ୍କ ସହିତ ଯୋଡ଼ି ହେବା ପାଇଁ ହେଉଛି ଏକ ଦିନ , ଯେଉଁମାନଙ୍କୁ ଏହି ଯୋଜନା ଫଳରେ ବହୁତ ଆଶ୍ୱସ୍ତି ମିଳିଛି , ସେମାନଙ୍କ ମାଧ୍ୟମରେ ଅନ୍ୟାନ୍ୟ ଲୋକମାନଙ୍କ ପର୍ଯ୍ୟନ୍ତ ମଧ୍ୟ ଏହି କଥାର ବ୍ୟାପକ ପ୍ରଚାର କରିବାର ମଧ୍ୟ ଏହା ହେଉଛି ଏକ ଅବସର । ଫଳରେ ଗରିବରୁ ଅତି ଗରିବ ବ୍ୟକ୍ତି ମଧ୍ୟ ଏହି ଯୋଜନାର ଲାଭ ଅବଶ୍ୟ ନେଇ ପାରନ୍ତୁ । ପ୍ରତ୍ୟେକ ଭାରତବାସୀଙ୍କ ସ୍ୱାସ୍ଥ୍ୟ ପାଇଁ ଆମେ 4ଟି ସୂତ୍ର ଉପରେ କାର୍ଯ୍ୟ କରୁଛୁ ।


    ପ୍ରଥମ , ଯେ ପ୍ରତ୍ୟେକ ଭାରତୀୟଙ୍କୁ ରୋଗ ଦାଉରୁ ରକ୍ଷା କରାଯାଉ ।


    ଦ୍ୱିତୀୟ , ରୋଗ ହୋଇଥିବା କ୍ଷେତ୍ରରେ ଶସ୍ତା ଏବଂ ଭଲ ଚିକିତ୍ସା ମିଳୁ ।


    ତୃତୀୟରେ , ଚିକିତ୍ସା ପାଇଁ ଉନ୍ନତ ଏବଂ ଆଧୁନିକ ହସପାତାଳ ହେଉ , ପର୍ଯ୍ୟାପ୍ତ ସଂଖ୍ୟାରେ ଭଲ ଡାକ୍ତର ଏବଂ ମେଡିକାଲ ଷ୍ଟାଫ ରୁହନ୍ତୁ , ଏହା ସୁନିଶ୍ଚିତ କରାଯାଉଛି । ଏବଂ ,


    ଚତୁର୍ଥ ସୂତ୍ର ହେଉଛି , ମିଶନ ମୋଡରେ କାର୍ଯ୍ୟ କରି ଆହ୍ୱାନ ଗୁଡ଼ିକର ସମାଧାନ କରିବା ।


    ପ୍ରଧାନମନ୍ତ୍ରୀ ଭାରତୀୟ ଜନଔଷଧୀ ପ୍ରକଳ୍ପ ଅର୍ଥାତ ପିଏମ-ବିଜେପି , ଏହାର ହେଉଛି ଏକ ଗୁରୁତ୍ୱପୂର୍ଣ୍ଣ ଶୃଙ୍ଖଳ । ଏହା ଦେଶର ପ୍ରତ୍ୟେକ ବ୍ୟକ୍ତିଙ୍କ ପାଖରେ ଶସ୍ତା ଏବଂ ଉତମ ଚିକିତ୍ସା ପହଂଚାଇବାର ହେଉଛି ଏକ ସଂକଳ୍ପ । ମୁଁ ଅଧିକ ଆତ୍ମସନ୍ତୋଷ ଲାଭ କରୁଛି କି ଏ ପର୍ଯ୍ୟନ୍ତ 6 ହଜାରରୁ ଅଧିକ ଜନଔଷଧୀ କେନ୍ଦ୍ର ସମଗ୍ର ଦେଶରେ ଖୋଲି ସାରିଛି । ଯେଭଳି ଭାବେ ଏହି ନେଟୱାର୍କ ବଢ଼ି ଚାଲିଛି , ସେହିପରି ଭାବେ ଏହାର ଲାଭ ମଧ୍ୟ ଆହୁରି ଅଧିକ ଲୋକମାନଙ୍କ ପର୍ଯ୍ୟନ୍ତ ପହଂଚି ପାରୁଛି । ଆଜି ପ୍ରତ୍ୟେକ ମାସରେ ଏକ କୋଟିରୁ ଅଧିକ ପରିବାର ଏହି କେନ୍ଦ୍ରଗୁଡ଼ିକ ମାଧ୍ୟମରେ ବହୁତ ଶସ୍ତା ଔଷଧ ପାଇବାର ଲାଭ ଉଠାଇ ପାରୁଛନ୍ତି ।


    ଯେଭଳି କି ଆପଣମାନେ ମଧ୍ୟ ଅନୁଭବ କରିଛନ୍ତି , ଜନଔଷଧୀ କେନ୍ଦ୍ରରେ ମିଳୁଥିବା ଔଷଧର ମୂଲ୍ୟ ବଜାର ମୂଲ୍ୟ ଅପେକ୍ଷା 50ରୁ 90 ପ୍ରତିଶତ ପର୍ଯ୍ୟନ୍ତ କମ୍ ହୋଇଥାଏ । ଯେପରିକି କ୍ୟାନସର ରୋଗର ଚିକିତ୍ସା ପାଇଁ ଉପଯୋଗ ହେଉଥିବା ଗୋଟିଏ ଔଷଧ ଯାହାକି ବଜାରରେ ସାଢ଼େ 6 ହଜାର ଟଙ୍କା ମୂଲ୍ୟରେ ମିଳିଥାଏ , ତାହା ଜନଔଷଧୀ କେନ୍ଦ୍ରରେ କେବଳ ସାଢ଼େ 8 ଶହ ଟଙ୍କାରେ ଉପଲବ୍ଧ ହେଉଛି । ଏହାଦ୍ୱାରା ଚିକିତ୍ସା ଜନିତ ଖର୍ଚ୍ଚ ପୂର୍ବ ତୁଳନାରେ ବହୁତ କମ୍ ହେଉଛି ।


    ମୋତେ ଅବଗତ କରାଯାଇଛି କି ଏ ପର୍ଯ୍ୟନ୍ତ ସମଗ୍ର ଦେଶରେ କୋଟି କୋଟି ଗରିବ ଏବଂ ମଧ୍ୟବିତ୍ତ ବର୍ଗର ସାଥୀଙ୍କର ଔଷଧ ପାଇଁ ଆଗରୁ ଯେଉଁ ଖର୍ଚ୍ଚ ହେଉଥିଲା ଏବଂ ଏବେ ଯେଉଁ ଖର୍ଚ୍ଚ ହେଉଛି ପ୍ରାୟ-ପ୍ରାୟ ଦୁଇ-ଅଢ଼େଇ ହଜାର କୋଟି ଟଙ୍କା ପର୍ଯ୍ୟନ୍ତ ଏହାର ସଂଚୟ ଏହି ଜନଔଷଧୀ କେନ୍ଦ୍ରରୁ ଯେଉଁସବୁ ଔଷଧ ନେଉଛନ୍ତି ସେହି କାରଣରୁ ହୋଇଛି । ଆମ ଦେଶର ଏକ-ଅଧ କୋଟି ପରିବାରଙ୍କର ଦୁଇ-ଅଢ଼େଇ ହଜାର କୋଟି ଟଙ୍କା ସଂଚୟ ହେବା ହେଉଛି ନିଜକୁ ନିଜ ମଧ୍ୟରେ ଏକ ବହୁତ ବଡ଼ ସହାୟତା । 2200 କୋଟି ଟଙ୍କାର ସଂଚୟ ଜନଔଷଧୀ କେନ୍ଦ୍ର କାରଣରୁ ହୋଇଛି ।


    ସାଥୀଗଣ ,


    ଆଜି ଏହି କାର୍ଯ୍ୟକ୍ରମରେ ଜନଔଷଧୀ କେନ୍ଦ୍ରକୁ ଚଳାଉଥିବା ସାଥୀମାନେ ମଧ୍ୟ ଯୋଡ଼ି ହୋଇଛନ୍ତି । ଆପଣମାନେ ସମସ୍ତେ ଖୁବ ପ୍ରଶଂସନୀୟ କାର୍ଯ୍ୟ କରୁଛନ୍ତି । ଆପଣମାନଙ୍କର ଏହି କାର୍ଯ୍ୟକୁ ପରିଚୟ ଦେବା ପାଇଁ ସରକାର ଏହି ଯୋଜନା ସହିତ ଜଡ଼ିତ ପୁରସ୍କାରମାନ ଆରମ୍ଭ କରିବା ପାଇଁ ନିଷ୍ପତ୍ତି ନେଇଛନ୍ତି ।


    ମୋର ବିଶ୍ୱାସ ରହିଛି କି ଏହି ପୁରସ୍କାର ଦ୍ୱାରା ଜନଔଷଧୀ କ୍ଷେତ୍ରରେ ଏକ ନୂତନ ପ୍ରତିଯୋଗିତା ଆରମ୍ଭ ହେବ , ଯାହାର ଲାଭ ଗରିବଙ୍କୁ , ମଧ୍ୟମ ବର୍ଗଙ୍କୁ ମିଳିବାକୁ ଯାଉଛି । ଦେଶକୁ ମିଳିବ ।


    ଆସନ୍ତୁ , ଆଜିକାର ଚର୍ଚ୍ଚା ଆରମ୍ଭ କରିବା-


    ମୋତେ କୁହାଯାଇଛି କି ସର୍ବପ୍ରଥମେ ଆସାମର ଗୁଆହଟୀକୁ ଯିବା ।


    ପ୍ରଶ୍ନ : 1- ପ୍ରଧାନମନ୍ତ୍ରୀ ମହୋଦୟ , ମୋର ନାମ ହେଉଛି ଅଶୋକ କୁମାର ବେଟାଲା ଆଉ ମୁଁ ଅସମର ଗୁଆହାଟୀର ବାସିନ୍ଦା । ମୋର ବୟସ ହେଉଛି 60 ବର୍ଷ ।


    ମୋର ମଧୁମେହ ଏବଂ ଉଚ୍ଚ ରକ୍ତଚାପର ସମସ୍ୟା ରହିଛି , ମୁଁ ମଧ୍ୟ ହେଉଛି ହୃଦରୋଗୀ । 5 ବର୍ଷ ପୂର୍ବେ ମୋର ଅସ୍ତ୍ରୋପଚାର ମଧ୍ୟ ହୋଇ ସାରିଛି , ସେବେଠାରୁ ମୁଁ ଔଷଧ ସେବନ କରୁଛି । ବିଗତ 10 ମାସ ହେଲା ମୁଁ ଜନଔଷଧୀ କେନ୍ଦ୍ରରୁ ଲଗାତାର ଭାବେ ଔଷଧ ନେଉଛି ।


    ଯେବେଠାରୁ ଜନଔଷଧୀ କେନ୍ଦ୍ରରୁ ଔଷଧ ନେବା ଆରମ୍ଭ କରିଛି , ସେବେଠାରୁ ମୋର ପ୍ରତିମାସରେ 2500 ଟଙ୍କାର ସଂଚୟ ହେଉଛି । ଏହି ସଂଚିତ ଅର୍ଥକୁ ମୁଁ ମୋର ନାତୁଣୀ ନାମରେ କରିଥିବା ସୁକନ୍ୟା ସମୃଦ୍ଧି ଯୋଜନା ଖାତାରେ ଜମା କରି ଏହାର ଉପଯୋଗ କରିପାରୁଛି ।


    ଏଭଳି ଯୋଜନା ପାଇଁ ଆପଣଙ୍କୁ ବହୁତ-ବହୁତ ଧନ୍ୟବାଦ!!


    ଆପଣ ତ ମୋର ଚିନ୍ତାକୁ ହିଁ କମ୍ କରି ଦେଇଛନ୍ତି , କିନ୍ତୁ ଏ ଯେଉଁ କରୋନା ଭୂତାଣୁର ଚିନ୍ତା ରହିଛି , ଏହାକୁ ନେଇ କେତେ କଥା ପ୍ରଚାର କରାଯାଉଛି । ଏହି । ଭୂତାଣୁରୁ ରକ୍ଷା ପାଇବା ପାଇଁ ଆମମାନଙ୍କୁ କ ’ ଣ କରିବା ଦରକାର ?


    ଉତ୍ତର: 1- ପ୍ରଥମେ ତ ଆପଣଙ୍କୁ ବହୁତ-ବହୁତ ଶୁଭକାମନା । ଜନଔଷଧୀ କାରଣରୁ ଆପଣଙ୍କର ଯେଉଁ ସଂଚୟ ହେଉଛି , ତାହାର ଉପଯୋଗ ଆପଣ ଆପଣଙ୍କ ନାତୁଣୀର ଉନ୍ନତ ଭବିଷ୍ୟତ ନିମନ୍ତେ ଲଗାଉଛନ୍ତି । ଆଉ ଯେଉଁ କୋରୋନା ଭୂତାଣୁର କଥା ଆପଣ କହିଲେ , ତ ଏହା ହେଉଛି ଠିକ୍ କି ଏହି କଥାକୁ ନେଇ ବହୁତ ଲୋକ ବହୁ ଭାବେ ଚିନ୍ତିତ ଅଛନ୍ତି ।


    ମୁଁ ଭାବୁଛି କି ଏଥି ନିମନ୍ତେ ଆପଣମାନଙ୍କର ଏବଂ ଆମର ସତର୍କତା ହେଉଛି ବହୁତ ଗୁରୁତ୍ୱପୂର୍ଣ୍ଣ । ହୁଏତ କେନ୍ଦ୍ର ସରକାର ହୁଅନ୍ତୁ କିମ୍ବା ଆମର ସମସ୍ତ ରାଜ୍ୟ ସରକାର ହୁଅନ୍ତୁ , ସମସ୍ତେ ଏହି ପ୍ରସଙ୍ଗକୁ ନେଇ ଉଚିତ ବ୍ୟବସ୍ଥା ଏବଂ ଦେଖାଶୁଣା କରୁଛନ୍ତି । ଆମ ପାଖରେ କୁଶଳୀ ଡାକ୍ତର ଏବଂ ମେଡିକାଲ ଷ୍ଟାଫ ମଧ୍ୟ ଅଛନ୍ତି , ସଂସାଧନ ମଧ୍ୟ ଅଛି ଏବଂ ସଚେତନ ନାଗରିକ ମଧ୍ୟ ଅଛନ୍ତି । ଆମେ କେବଳ ଆମର ସାବଧାନତାରେ କୌଣସି ଉଣା ହେବାକୁ ଦେବା ନାହିଁ । ଏହି ସାବଧାନତାଗୁଡ଼ିକ ହେଉଛି କ ’ ଣ , ଏହା ଭିନ୍ନ ଭିନ୍ନ ମାଧ୍ୟମରୁ ଆପଣମାନଙ୍କୁ ଅବଗତ କରାଯାଉଛି । ମୁଁ ପୁଣିଥରେ ଆପଣମାନଙ୍କ ସମ୍ମୁଖରେ ଦୋହରାଉଛି ।


    ସାଥୀଗଣ ,


    ଏକ ତ ବିନା କୌଣସି ଆବଶ୍ୟକତାରେ କେଉଁଠାରେ ଏକାଠି ହେବାକୁ ନ ଦେବା ଏବଂ ଦ୍ୱିତୀୟରେ ଆମେ ବାରମ୍ବାର , ଯେତିକି ଥର ସମ୍ଭବ ସେତେଥର ହାତ ଧୋଇ ଚାଲିବା ଆବଶ୍ୟକ । ନିଜର ମୁହଁକୁ , ନିଜର ନାକ ଏବଂ ପାଟିକୁ ବାରମ୍ବାର ଛୁଇଁବାର ଏକ ଅଭ୍ୟାସ ଆମର ରହିଛି । ଯେତେଦୂର ସମ୍ଭବ , ଏହି ଅଭ୍ୟାସକୁ ଆମେ ଆୟତ୍ତରେ ରଖିବା ଏବଂ ଧୂଆ ହାତରେ ହିଁ ଆମ ମୁହଁକୁ ବା ପାଟିକୁ ଛୁଇଁବା ଦରକାର । ବିଶେଷଜ୍ଞମାନଙ୍କର କହିବା ଅନୁସାରେ ଏହା କାଶିବା କିମ୍ବା ଛିଙ୍କିବା ସମୟରେ ଯେଉଁସବୁ ଛିଟା(ଛେପ-ଖଙ୍କାର) ବାହାରେ , ତାହା ସଂସ୍ପର୍ଶରେ ଆସିବା କାରଣରୁ ହିଁ ପରିବ୍ୟାପ୍ତ ହୋଇଥାଏ । ଏଭଳି ସ୍ଥିତିରେ ଯେଉଁ ଜିନିଷ ଉପରେ ଏହି ଛିଟା ପଡ଼ିଥାଏ , ସେଥିରେ ଏହି ଭାଇରସ ବହୁ ଦିନ ପର୍ଯ୍ୟନ୍ତ ଜୀବିତ ରହି ପାରନ୍ତି । ଏଥିପାଇଁ ବାରମ୍ବାର ସାବୁନରେ ହାତ ଧୋଇବା ଜରୁରୀ । ଆଉ ଗୋଟିଏ ଅଭ୍ୟାସକୁ ନିଶ୍ଚିତ ଭାବେ ଆମକୁ ଆପଣାଇବାକୁ ପଡ଼ିବ । ଯଦି ଆମକୁ କାଶ ବା ଛିଙ୍କ ଆସୁଛି ତ ଏହା ଚେଷ୍ଟା କରିବା କି ଅନ୍ୟ ଉପରେ ଏହାର ଛିଟା ଯେପରି ନ ପଡ଼ୁ । ଆଉ ଯେଉଁ କପଡ଼ା କିମ୍ବା ରୁମାଲ ଆମେ ଛିଙ୍କିବା ସମୟରେ ବ୍ୟବହାର କରିଥାଉ , ତାହାକୁ ମଧ୍ୟ ଅନ୍ୟମାନଙ୍କ ସଂସ୍ପର୍ଶରେ ଆସିବାକୁ ଦେବା ନାହିଁ ।


    ସାଥୀଗଣ ,


    ଯେଉଁ ସାଥୀମାନଙ୍କୁ ଏହି ସଂକ୍ରମଣ ହୋଇଛି , ସେମାନଙ୍କୁ ତ ଆବଶ୍ୟକ ଦୃଷ୍ଟି ଦେଇ ରଖାଯାଉଛି । କିନ୍ତୁ ଯଦି କୌଣସି ସାଥୀଙ୍କ କିଛି ସନେ୍ଦହ ହେଉଛି କି ସେ କୌଣସି ସଂକ୍ରମିତ ସାଥୀଙ୍କ ସଂସ୍ପର୍ଶରେ ଆସିଛନ୍ତି , ତ ତାଙ୍କୁ ଖୁବ ବେଶୀ ଚିନ୍ତିତ ହେବାର ଆବଶ୍ୟକତା ନାହିଁ । ନିଜର ମୁହଁକୁ ମାସ୍କରେ ଢ଼ାଙ୍କିକରି କିମ୍ବା କୌଣସି କପଡ଼ାରେ ଘୋଡାଇ ପ୍ରଥମେ କୌଣସି ନିକଟସ୍ଥ ଡାକ୍ତରଖାନାରେ ଚେକଅପ୍ କରିବା ପାଇଁ ଚାଲି ଯାଆନ୍ତୁ । ପରିବାର ମଧ୍ୟରେ ଅନ୍ୟ ଯେଉଁସବୁ ଲୋକ ଅଛନ୍ତି ସେମାନଙ୍କୁ ମଧ୍ୟ ସଂକ୍ରମଣ ହେବାର ଆଶଙ୍କା ଅଧିକ ରହିଛି , ଏଭଳି ସ୍ଥିତିରେ ସେମାନଙ୍କର ମଧ୍ୟ ଆବଶ୍ୟକୀୟ ପରୀକ୍ଷା କରାଇ ନେବା ଆବଶ୍ୟକ । ଏଭଳି ସାଥୀମାନେ ମଧ୍ୟ ମାସ୍କ ପିନ୍ଧିବା ଆବଶ୍ୟକ , ଗ୍ଲୋବସ୍ ମଧ୍ୟ ପିନ୍ଧିବା ଆବଶ୍ୟକ ଏବଂ ଅନ୍ୟମାନଙ୍କଠାରୁ କିଛି ଦୂରତା ରଖି ରହିବା ଆବଶ୍ୟକ ।


    ମାସ୍କ ପିନ୍ଧିବାକୁ ପଡ଼ିବ କିମ୍ବା ପିନ୍ଧିବାକୁ ପଡ଼ିବ ନାହିଁ , ଏହାକୁ ନେଇ ବିଶେଷଜ୍ଞମାନଙ୍କର ଭିନ୍ନ ଭିନ୍ନ ମତ ରହିଛି , କିନ୍ତୁ ଏହା ଧ୍ୟାନରେ ରଖିବାକୁ ପଡ଼ିବ କି କାଶିବା କିମ୍ବା ଛିଙ୍କିବା ସମୟରେ ଏହାର ଛିଟା ବା ଡ୍ରପଲେଟ୍ସ କାହା ଉପରେ ଯେପରି ନ ପଡ଼ୁ । ଏମିତି ମଧ୍ୟ ମାସ୍କ ପିନ୍ଧିବା ସମୟରେ ଗୋଟିଏ ବିଷୟ ଧ୍ୟାନରେ ରଖିବାକୁ ପଡ଼ିବ । ମାସ୍କକୁ ଆଡଜଷ୍ଟ କରିବା ପାଇଁ ଆମର ହାତ ବାରମ୍ବାର ମୁହଁକୁ ଛୁଇଁଥାଏ । ଏହା ଫଳରେ ରକ୍ଷା ପାଇବା ବଦଳରେ ସଂକ୍ରମଣ ବ୍ୟାପୀବାର ଆଶଙ୍କା ବଢ଼ି ଯାଇଥାଏ ।


    ସାଥୀଗଣ ,


    ଏଭଳି ସମୟରେ ଗୁଜବ ବା ଅପପ୍ରଚାର ମଧ୍ୟ ଦ୍ରୁତ ଗତିରେ ପ୍ରସାରିତ ହୋଇଥାଏ । କେହି କହିଥାଆନ୍ତି ଏହା ଖାଇବ ନାହିଁ , ତାହା କରିବ ନାହିଁ , କିଛି ଲୋକ ଚାରେଟି ନୂଆ ଜିନିଷକୁ ଆଣି ଘରେ କହିବେ କି ଏହା ଖାଇବା ଫଳରେ କୋରୋନା ଭୂତାଣୁରୁ ନିଜକୁ ସୁରକ୍ଷିତ ରଖିପାରିବା । ଆମମାନଙ୍କୁ ଏହି ଗୁଜବଠାରୁ ମଧ୍ୟ ନିଜକୁ ବଂଚାଇ ରଖିବାକୁ ପଡ଼ିବ । ଯାହା କିଛି ମଧ୍ୟ କରିବା , ନିଜ ଡାକ୍ତରଙ୍କ ସହିତ ପରାମର୍ଶ କରିବା ପରେ କରିବା । ଆଉ ହଁ , ସମଗ୍ର ଦୁନିଆ ନମସ୍ତେର ଅଭ୍ୟାସ କରୁଛନ୍ତି । ଯଦି କୌଣସି କାରଣରୁ ଆମେ ଏହି ଅଭ୍ୟାସକୁ ଛାଡ଼ି ଦେଇଛେ , ତ ହାତ ମିଳାଇବା ବଦଳରେ ଏହି ଅଭ୍ୟାସକୁ ପୁଣି ଥରେ ଆପଣାଇ ନେବାର ମଧ୍ୟ ଏହା ହେଉଛି ଉଚିତ ସମୟ ।


    ମୋଦୀ ମହାଶୟଙ୍କୁ ମୋର ସାଦର ପ୍ରଣାମ । ସାର୍ , ମୋର ନାମ ହେଉଛି ମୁକେଶ ଅଗ୍ରୱାଲ । ମୁଁ ଦେହରାଡୁନରେ କେତେଗୁଡ଼ିଏ ଜନଔଷଧୀ କେନ୍ଦ୍ରଗୁଡ଼ିକର ପରିଚାଳନା କରୁଛି ଆଉ ଏହି ପ୍ରେରଣା ମୋତେ ଏଥିପାଇଁ ମିଳିଛି କି ଏଠାରେ ଏପରି କେତେକ ରୋଗୀ ଥିଲେ ଯେଉଁମାନେ ଖୁବ ଦୟନୀୟ ସ୍ଥିତିରେ ଥିଲେ , ସେମାନଙ୍କୁ ମୁଁ ସାହାଯ୍ୟ କରିବାକୁ ଚାହୁଁଥିଲି କିନ୍ତୁ ଦାମୀ ଔଷଧ ହେବା କାରଣରୁ ମୁଁ ସେମାନଙ୍କୁ କୌଣସି ସାହାଯ୍ୟ କରି ପାରୁ ନଥିଲି । ଯେତେବେଳେ ଏହି ଜନଔଷଧୀ କେନ୍ଦ୍ରଗୁଡ଼ିକର ସୂଚନା ମିଳିଲା । ମାନନୀୟ ମୁଖ୍ୟମନ୍ତ୍ରୀ ମହୋଦୟଙ୍କ ସହିତ ଆମର ସହଯୋଗ ରହିଛି । ତେଣୁ ଆମେ ଏଥି ନିମନ୍ତେ ପ୍ରୟାସ କଲୁ , ଆମେ ଚାରିଟେବୁଲ ଟ୍ରଷ୍ଟ କଲୁ , ଆମେ ଲୋକମାନଙ୍କୁ ମଧ୍ୟ ମାଗଣାରେ ଔଷଧ ଦେଇଛୁ । ଶସ୍ତା ଔଷଧଗୁଡ଼ିର ଆମେ ପ୍ରଦର୍ଶନ କରୁଛୁ ।


    ପ୍ରଶ୍ନ-2 ନମସ୍କାର ପ୍ରଧାନମନ୍ତ୍ରୀ ମହାଶୟ!!!


    ମୋର ନାମ ହେଉଛି ଦୀପା ଶାହା । ମୁଁ ଦେହରାଡୁନ ଉତରାଖଣ୍ଡରୁ ଆସିଛି । ମୋର ବୟସ ହେଉଛି 65 ବର୍ଷ ।


    2011 ମସିହାରେ ମୋତେ ପକ୍ଷାଘାତ ହୋଇଥିଲା । ସେତେବେଳଠାରୁ ହିଁ ମୁଁ ଔଷଧ ଖାଉଛି । କିନ୍ତୁ 2015ରୁ ମୁଁ ମୋର ଔଷଧ ସବୁ ଜନଔଷଧୀ କେନ୍ଦ୍ରରୁ ଆଣୁଛି । ମୋର ସ୍ୱାମୀ ମଧ୍ୟ ହେଉଛନ୍ତି ଜଣେ ଦିବ୍ୟାଙ୍ଗ । ଏଭଳି ପରିସ୍ଥିତିରେ ପ୍ରତ୍ୟେକ ମାସରେ ମୋର 3000 ଟଙ୍କା କମ୍ ଖର୍ଚ୍ଚ ହେଉଛି । ମୋତେ ଅନୁଭବ ହେଉଛି କି ଏହି ଔଷଧଗୁଡ଼ିକ ହେଉଛି ଶସ୍ତା ଏବଂ ଭଲ ଗୁଣାତ୍ମକ ମାନର ମଧ୍ୟ । ପୂର୍ବରୁ କଥା କହିବାରେ ଏବଂ ଚଲାବୁଲା କରିବାରେ ମୋତେ ବହୁତ କଷ୍ଟ ଅନୁଭବ ହେଉଥିଲା , ଏବେ ସେଥିରେ ବହୁତ ସୁଧାର ଆସିଛି । କିନ୍ତୁ ଏବେ ମଧ୍ୟ ଲୋକମାନଙ୍କ ମଧ୍ୟରେ ଏହି ଜେନେରିକ ଔଷଧକୁ ନେଇ କିଛି ଭ୍ରମଧାରଣା ରହିଛି । ଏଭଳି ଭ୍ରମଧାରଣାକୁ ଦୂର କରିବା ପାଇଁ କ ’ ଣ କରାଯିବ ?


    ଉତ୍ତର-2


    ଆପଣ ଠିକ୍ କହିଛନ୍ତି କି ଜେନେରିକ ଔଷଧକୁ ନେଇ ଅପପ୍ରଚାର କରାଯାଉଛି । ପୁରୁଣା ଅନୁଭବ ଆଧାରରେ କିଛି ଲୋକମାନଙ୍କୁ ଏହା ମଧ୍ୟ ଲାଗୁଛି କି ଯେ ସତରେ ଏତେ ଶସ୍ତା ଔଷଧ କିଭଳି ହୋଇପାରେ , କେଉଁଠି କିଛି ଗଡ଼ବଡ଼ ରହିନି ତ । ହୁଏତ ରଙ୍ଗୀନ ଗୋଲି ତିଆରି କରି କେହି ଦେଉ ନାହାଁନ୍ତି ତ.. ଏଭଳି ଭ୍ରମଧାରଣା ପ୍ରଚାର କରାଯାଉଛି । କିନ୍ତୁ ଦୀପା ମହାଶୟା , ଆପଣଙ୍କୁ ଦେଖିକରି ସମଗ୍ର ଦେଶବାସୀଙ୍କୁ ବିଶ୍ୱାସ ହେବ କି ଜେନେରିକ ଔଷଧର ଶକ୍ତି ହେଉଛି କ ’ ଣ.. ଆଜି ଆପଣ ପ୍ରମାଣର ସହିତ ଏହି କଥାକୁ ଉପସ୍ଥାପନା କରିଛନ୍ତି । ମୁଁ ବୁଝୁଛି କି କୌଣସି ପରୀକ୍ଷାଗାରଠାରୁ ବଡ଼ ହେଉଛି ଆପଣଙ୍କର ଅନୁଭବ ।


    ଏଭଳି ସମସ୍ତ ସାଥୀଙ୍କୁ ମୁଁ କହିଦେବାକୁ ଚାହୁଁଛି କି ଏହିସବୁ ଔଷଧ ସମଗ୍ର ଦୁନିଆର ବଜାରରେ ଉପଲବ୍ଧ ଥିବା କୌଣସି ମଧ୍ୟ ଔଷଧଠାରୁ କୌଣସି ଗୁଣରେ କମ୍ ନୁହେଁ । ଏହି ଔଷଧଗୁଡ଼ିକ ଉନ୍ନତ ପରୀକ୍ଷାଗାରରୁ ପ୍ରମାଣିତ ହୋଇଥାଏ , ପ୍ରତ୍ୟେକ ପ୍ରକାରର କଡ଼ା ଯାଂଚ ହୋଇ ବାହାରୁଥିବା ଔଷଧ ପ୍ରସ୍ତୁତକର୍ତ୍ତାଙ୍କଠାରୁ କିଣା ଯାଇଥାଏ । ଯଦି କୌଣସି ଔଷଧ ପ୍ରସ୍ତୁତକର୍ତ୍ତାଙ୍କ ବିରୁଦ୍ଧରେ କୌଣସି ଅଭିଯୋଗ ଆସିଥାଏ , ତ ତାଙ୍କ ବିରୁଦ୍ଧରେ କଡ଼ା କର୍ଯ୍ୟାନୁଷ୍ଠାନ ଗ୍ରହଣ କରାଯାଇଥାଏ ।


    ଏହି ଔଷଧଗୁଡ଼ିକ ଭାରତରେ ହିଁ ପ୍ରସ୍ତୁତ ହୋଇଥାଏ , ତେଣୁକରି ଶସ୍ତା ହୋଇଥାଏ । ଭାରତରେ ପ୍ରସ୍ତୁତ କରାଯାଇଥିବା ଜେନେରିକ ଔଷଧଗୁଡ଼ିକର ଚାହିଦା ସମଗ୍ର ଦୁନିଆରେ ରହିଛି । ସରକାର ପ୍ରତ୍ୟେକ ଡାକ୍ତରଖାନା ପାଇଁ ଜେନେରିକ ଔଷଧ ଲେଖିବା ପାଇଁ ଜରୁରୀ କରିଦେଇଛନ୍ତି । କିଛି ବିଶେଷ ପରିସ୍ଥିତିକୁ ଛାଡ଼ି ଦେଲେ ଡାକ୍ତର ଜେନେରିକ ଔଷଧ ହିଁ ଲେଖନ୍ତୁ , ଏହା ସୁନିଶ୍ଚିତ କରିବା ହେଉଛି ଜରୁରୀ । ଆପଣ ସମସ୍ତ ହିତାଧିକାରୀଙ୍କୁ ମୋର ଅନୁରୋଧ ରହିବ କି ନିଜର ଅନୁଭବଗୁଡ଼ିକୁ ଅଧିକରୁ ଅଧିକ ଅନ୍ୟମାନଙ୍କ ସହିତ ବାଂଟନ୍ତୁ । ଏହା ଫଳରେ ଜନଔଷଧୀର ଲାଭ ଅଧିକରୁ ଅଧିକ ରୋଗୀମାନଙ୍କ ନିକଟରେ ପହଂଚି ପାରିବ ।


    ପ୍ରଶ୍ନ-3 ନମସ୍କାର ପ୍ରଧାନମନ୍ତ୍ରୀ ମହାଶୟ!!


    ମୁଁ ହେଉଛି ଜେବା ଖାନ । ମୁଁ ପୁଣେରୁ ଆସିଛି । ମୋର ବୟସ 41 ବର୍ଷ ।


    ମୁଁ ହେଉଛି କିଡନୀ ରୋଗୀ ଏବଂ ଜନଔଷଧୀ କେନ୍ଦ୍ରରେ ମିଳୁଥିବା ଔଷଧ ଦ୍ୱାରା ମୋତେ ଚିକିତ୍ସାରେ ବହୁତ ଲାଭ ମିଳୁଛି ।


    ବିଗତ 6 ମାସ ଧରି ମୁଁ ଜନଔଷଧୀ କେନ୍ଦ୍ରରୁ ଔଷଧ ନେଉଛି । ପୂର୍ବ ତୁଳନାରେ ମୋତେ 14-15 ଶହ ଟଙ୍କାର ଖର୍ଚ୍ଚ ପ୍ରତି ମାସରେ କମ୍ ପଡ଼ୁଛି । ଯେତିକି ଟଙ୍କା ମୁଁ ସଂଚୟ କରି ପାରୁଛି , ସେଥିରେ ମୋର ତିନୋଟି ଝିଅଙ୍କର ପଢ଼ା-ଲେଖାରେ ବହୁତ ସାହାଯ୍ୟ ମିଳି ପାରୁଛି ।


    ଜନଔଷଧୀ କେନ୍ଦ୍ରଗୁଡ଼ିକ ପାଇଁ ଆପଣଙ୍କୁ ବହୁତ-ବହୁତ ଧନ୍ୟବାଦ । ଆପଣ ଔଷଧ ଶସ୍ତା କରିଦେଲେ , ଷ୍ଟେଂଟ ମଧ୍ୟ ବହୁତ ଶସ୍ତା କରିଦେଲେ , 5 ଲକ୍ଷ ଟଙ୍କା ପର୍ଯ୍ୟନ୍ତ ମାଗଣା ଚିକିତ୍ସା ମଧ୍ୟ ସ୍ଥିର କରିଦେଲେ । ଯୋଗ ଏବଂ ଆୟୁର୍ବେଦକୁ ନେଇ ମଧ୍ୟ ଆପଣ ସଦା ସର୍ବଦା କହି ଚାଲିଛନ୍ତି ।


    ଏବେ ଆପଣଙ୍କଠାରୁ ଗରିବ ଏବଂ ମଧ୍ୟବିତ ଲୋକମାନଙ୍କର ଆଶା ଆହୁରି ବଢ଼ିଯାଇଛି । କୋଟି କୋଟି ଲୋକଙ୍କର ଆଶାର ଚାପକୁ ଆପଣ କିଭଳି ଭାବେ ପରିଚାଳନା (ହ୍ୟାଣ୍ଡେଲ୍) କରୁଛନ୍ତି ?


    ଉତ୍ତର-3


    ସର୍ବପ୍ରଥମେ ତ ମୁଁ ଆପଣଙ୍କର ସୁସ୍ଥତା କାମନା କରୁଛି । ଆପଣଙ୍କର ଝିଅମାନଙ୍କର ଉନ୍ନତ ଭବିଷ୍ୟତ ପାଇଁ ମଧ୍ୟ ଶୁଭକାମନା । ମୋର ବିଶ୍ୱାସ ରହିଛି କି ଆପଣ ନିଶ୍ଚିତ ଭାବେ ଏହି ଔଷଧ ଦ୍ୱାରା ଆପଣଙ୍କୁ ଯେଉଁ ଲାଭ ମିଳିଛି.. ଦୁଇ ପ୍ରକାରର ଲାଭ ମିଳିଛି ଗୋଟିଏ ତ ଆପଣ ସର୍ବାଧିକ ମହଙ୍ଗା ଏବଂ କଷ୍ଟଦାୟକ ସ୍ଥିତିରୁ ବାହାରିଛନ୍ତି ଏବଂ ଯାହା ଫଳରେ କମ୍ ରୁ ଅତି କମ୍ ଆପଣଙ୍କୁ ଆର୍ଥିକ ସହଯୋଗ ମିଳିଗଲା । ଏବଂ ଏହି ବ୍ୟବସ୍ଥା ମଧ୍ୟକୁ ଯିବା କାରଣରୁ ଏବେ ଆପଣଙ୍କୁ ଶସ୍ତାରେ ଔଷଧ ମିଳି ପାରୁଛି , ଡାଇଲିସିସର ସୁବିଧା ମଧ୍ୟ ମିଳିଛି । ଆଉ ଆପଣ ଆପଣଙ୍କ ପରିବାରର ଦେଖାଶୁଣା ମଧ୍ୟ ଭଲ ଭାବେ କରି ପାରୁଛନ୍ତି । ମୁଁ ବୁଝୁଛି କି ଯେତେବେଳେ ସରକାରଙ୍କର କୌଣସି ଯୋଜନା ସମଗ୍ର ପରିବାରର ହିତ କରିଥାଏ ସମଗ୍ର ସମାଜର ହିତ କରିଥାଏ ତ ତାହା ନିଜକୁ ନିଜ ମଧ୍ୟରେ ଆଶୀର୍ବାଦର କାରଣ ପାଲଟିଥାଏ ।


    ଦେଖନ୍ତୁ , ଯେତେବେଳେ ଆପଣଙ୍କ ଭଳି ଦେଶର କୋଟି କୋଟି ସାଥୀଙ୍କ ଜୀବନରେ ଆସିଥିବା ପରିବର୍ତନ ସମ୍ପର୍କରେ ମୁଁ ଶୁଣିଥାଏ ତ ଚାପ ପାଇଁ କୌଣସି ପରିସ୍ଥିତି ହିଁ ସୃଷ୍ଟି ହୋଇ ନଥାଏ । ମୁଁ ମୋ ଉପରେ ଆଶା କରିବାକୁ ଏକ ଚାପ ବୋଲି ନୁହେଁ ବରଂ ଏକ ପ୍ରୋତ୍ସାହନ ବୋଲି ମାନିଥାଏ ।


    ଦେଶର ଗରିବଙ୍କୁ , ମଧ୍ୟମ ବର୍ଗଙ୍କୁ ଏହା ବିଶ୍ୱାସ ହୋଇଛି କି ତାଙ୍କ ସରକାର ତାଙ୍କୁ ଉତମ , ଶସ୍ତା ଏବଂ ସୁଲଭ ଚିକିତ୍ସା ଦେବାରେ ଲାଗି ପଡ଼ିଛନ୍ତି । ଏହା ଫଳରେ ଯେତିକି ଆଶା ବଢ଼ିଛି , ଆମର ପ୍ରୟାସ ମଧ୍ୟ ସେତିକି ବ୍ୟାପକ ହୋଇ ଚାଲିଛି ।


    ଏବେ ଦେଖନ୍ତୁ , ପ୍ରାୟ-ପ୍ରାୟ 90 ଲକ୍ଷ ଗରିବ ରୋଗୀଙ୍କୁ ଆୟୁଷ୍ମାନ ଭାରତ ଯୋଜନା ମାଧ୍ୟମରେ ଚିକିତ୍ସା ମିଳି ସାରିଛି । ପ୍ରଧାନମନ୍ତ୍ରୀ ଡାଇଲିସିସ କାର୍ଯ୍ୟକ୍ରମ ମାଧ୍ୟମରେ 6 ଲକ୍ଷରୁ ଅଧିକଙ୍କର ମାଗଣାରେ ଡାଇଲିସିସ କରାଯାଇ ସାରିଛି ।


    କେବଳ ଏତିକି ନୁହେଁ , ଏକ ହଜାରରୁ ଅଧିକ ଜରୁରୀ ଔଷଧଗୁଡ଼ିକର ମୂଲ୍ୟ ନିୟନ୍ତ୍ରିତ ହେବା କାରଣରୁ ରୋଗୀମାନଙ୍କର 12 ,500 କୋଟି ଟଙ୍କା ସଂଚୟ ହୋଇ ପାରିଛି । ଷ୍ଟେଂଟ୍ସ ଏବଂ ଆଣ୍ଠୁ-ପ୍ରତିରୋପଣର ମୂଲ୍ୟ କମ୍ ହେବା କାରଣରୁ ଲକ୍ଷ ଲକ୍ଷ ରୋଗୀଙ୍କୁ ନୂତନ ଜୀବନ ମିଳି ପାରିଛି । ବର୍ଷ 2025 ପର୍ଯ୍ୟନ୍ତ ଦେଶକୁ ଯକ୍ଷ୍ମା ମୁକ୍ତ କରିବା ଦିଗରେ ଆମେ ଦ୍ରୁତ ଗତିରେ କାର୍ଯ୍ୟ କରୁଛୁ । ଏହି ଯୋଜନା ମାଧ୍ୟମରେ ଦେଶର ପ୍ରତିଟି ଗାଁରେ ଆଧୁନିକ ସ୍ୱାସ୍ଥ୍ୟ ଏବଂ ୱେଲନେସ୍ କେନ୍ଦ୍ର ନିର୍ମାଣ କରାଯାଉଛି । ଏ ପର୍ଯ୍ୟନ୍ତ ଯେଉଁ 31 ହଜାରରୁ ଅଧିକ କେନ୍ଦ୍ର ପ୍ରସ୍ତୁତ ହୋଇ ସାରିଛି , ସେଥିରେ 11 କୋଟିରୁ ଅଧିକ ସାଥୀ ନିଜର ଯାଂଚ କରାଇ ସାରିଛନ୍ତି ।


    ଏଥିରେ ପ୍ରାୟ ସାଢ଼େ 3 ହଜାର କୋଟି ଉଚ୍ଚରକ୍ତଚାପ , ପ୍ରାୟ ୩ କୋଟି ମଧୁମେହ , 1 କୋଟି 75 ଲକ୍ଷ ମୁଖକର୍କଟ , 70 ଲକ୍ଷ ସର୍ବାଇକାଲ କର୍କଟ , 1 କୋଟିରୁ ଅଧିକ ସ୍ତନ କର୍କଟ , ଏଭଳି ଅନେକ ଗୁରୁତର ରୋଗଗୁଡ଼ିକର ସ୍କ୍ରିନିଂ ଏହି କେନ୍ଦ୍ରଗୁଡ଼ିକରେ ହୋଇ ସାରିଛି । ପ୍ରୟାସ ରହିଛି କି ଦେଶରେ ଲୋକମାନଙ୍କୁ ମେଡିକାଲ ସୁବିଧା ପାଇବା ପାଇଁ ଅଧିକ ଦୂର ଯିବାକୁ ନପଡ଼ୁ । ତେଣୁ ସାରା ଦେଶରେ 22ଟି ନୂତନ ଏଆଇଆଇଏମଏସ୍ ନିର୍ମାଣ କରାଯାଉଛି । ସାରା ଦେଶରେ 75ଟି ଜିଲ୍ଲା ଡାକ୍ତରଖାନାକୁ ମେଡିକାଲ କଲେଜରେ ପରିବର୍ତିତ କରାଯାଇଛି , ଯାହା ଫଳରେ ନୂତନ ସ୍ୱୀକୃତିପ୍ରାପ୍ତ ମେଡିକାଲ କଲେଜ ସଂଖ୍ୟା 157 ହୋଇ ସାରିଛି ।


    ଚଳିତି ବର୍ଷ ଦେଶରେ 75 ଟି ନୂତନ ମେଡିକାଲ କଲେଜ ନିର୍ମାଣ କରିବା ପାଇଁ ମଞ୍ଜୁରି ଦିଆ ଯାଇଛି , ଯାହା ଫଳରେ ଦେଶରେ ମେଡିକାଲଗୁଡିକରେ 4 ହଜାରରୁ ଅଧିକ ପିଜି ଏବଂ 16 ହଜାରରୁ ଅଧିକ ଏମବିବିଏସ ସିଟ୍ ସଂଖ୍ୟା ବୃଦ୍ଧି ହେବ । ଉଚିତ ମାତ୍ରାରେ ଭଲ ଡାକ୍ତର ଏବଂ ଅନ୍ୟାନ୍ୟ ମେଡିକାଲ କର୍ମଚାରୀ ପ୍ରସ୍ତୁତ ହୁଅନ୍ତୁ , ଏଥିପାଇଁ ଆବଶ୍ୟକୀୟ ଆଇନଗତ ପରିବର୍ତନ କରାଯାଉଛି । ଜାତୀୟ ମେଡିକାଲ କମିଶନ ହେଉଛି ଏହି ଦିଗରେ ନିଆଯାଇଥିବା ଏକ ପଦକ୍ଷେପ ।


    ଦେଶରେ ଉନ୍ନତ ଔଷଧ ପ୍ରସ୍ତୁତ କରିବା ପାଇଁ , ରିସର୍ଚ୍ଚ ଏବଂ କ୍ଲିନିକାଲ ଟ୍ରାଏଲ ପାଇଁ ନିୟମ ପ୍ରସ୍ତୁତ କରାଯାଇଛି । ନିକଟରେ ଆପଣମାନେ ଶୁଣିଥିବେ କି ସମସ୍ତ ମେଡିକାଲ ଉପକରଣଗୁଡ଼ିକୁ ମଧ୍ୟ ଔଷଧର ପରିଭାଷାର ପରିସରକୁ ମଧ୍ୟକୁ ଅଣାଯାଇଛି । ଭାରତରେ ଯେତେବେଳେ ଏହିସବୁ ଔଷଧ ଏବଂ ଅନ୍ୟାନ୍ୟ ଜିନିଷ ଅଧିକରୁ ଅଧିକ ନିର୍ମାଣ ହେବ ତ ଏଗୁଡ଼ିକର ମୂଲ୍ୟରେ ଆହୁରି କମ୍ ହେବା ହେଉଛି ଏକ ସ୍ୱାଭାବିକ କଥା । ଏଭଳି ଅନେକ ପ୍ରୟାସ ଚାଲୁ ରହିଛି , ଯାହା ଦେଶରେ ସ୍ୱାସ୍ଥ୍ୟ ସୁବିଧାରେ ବ୍ୟାପକ ସୁଧାର ଆଣିବ ।


    ପ୍ରଶ୍ନ 4 ମୋର ନାମ ହେଉଛି ଅଳକା ମେହେରା । ମୋର ବୟସ ହେଉଛି 45 ବର୍ଷ । ମୁଁ ଆପଣଙ୍କ ସହର ବାରଣାସୀର ଅଟେ । କାଲି ହେଉଛି ଆନ୍ତର୍ଜାତୀୟ ମହିଳା ଦିବସ । ମୁଁ ନିଜେ ମଧ୍ୟ ଜନଔଷଧୀ କେନ୍ଦ୍ର ଚଲାଉଛି । ଆଜି ଜନଔଷଧୀ କେନ୍ଦ୍ରରେ କେବଳ ୧ଟଙ୍କାରେ ସାନିଟାରୀ ପ୍ୟାଡ଼ ମିଳି ପାରୁଛି , ଯାହା ଫଳରେ ଗ୍ରାମୀଣ ମହିଳାମାନଙ୍କୁ ବହୁତ ଲାଭ ମିଳି ପାରୁଛି । ଏହିଭଳି ହିଁ ଅନେକ ଯୋଜନା ରହିଛି ଯାହା ମହିଳାମାନଙ୍କର ସ୍ୱାସ୍ଥ୍ୟକୁ ଧ୍ୟାନରେ ରଖି ଆପଣ ପ୍ରଚଳିତ କରିଛନ୍ତି ।


    ତାହା ଶୌଚାଳୟ ହେଉ , ସାନିଟାରୀ ପ୍ୟାଡ଼୍ ହେଉ , ଉଜ୍ଜ୍ୱଳା ହେଉ , ଆପଣ ସମାଜର ପୁରୁଣା ଚିନ୍ତାଧାରାକୁ ଆହ୍ୱାନ ଦେଲେ । ଏହି ନଷ୍ପତିଗୁଡ଼ିକୁ ନେଇ କେବେ ଆପଣଙ୍କ ମନରେ କୌଣସି ଚିନ୍ତା ଆସି ନାହିଁ କି , ସମାଜ କିଭଳି ପ୍ରତିକ୍ରିୟା ପ୍ରକାଶ କରିବ ?


    ଉତ୍ତର-4


    ଅଳକା ମହାଶୟା ହର ହର ମହାଦେବ!


    ଆପଣ ସମସ୍ତଙ୍କୁ , ସାରା ଦେଶର ଭଉଣୀମାନଙ୍କୁ , ଝିଅମାନଙ୍କୁ ଅନ୍ତରାଷ୍ଟ୍ରୀୟ ମହିଳା ଦିବସ ପାଇଁ ଆଗୁଆ ଶୁଭେଚ୍ଛା । ଯେଭଳି ଆପଣମାନଙ୍କୁ ଜଣାଅଛି କି କାଲି ମୋର ସାମାଜିକ ଗଣମାଧ୍ୟମର ଆକାଉଂଟ କିଛି ଭଉଣୀମାନେ ହିଁ ପରିଚାଳନା କରିବାକୁ ଯାଉଛନ୍ତି । ଗତ ସପ୍ତାହେ ଧରି ଅନେକ ଭଉଣୀମାନଙ୍କର ପ୍ରେରଣାଦାୟୀ ପ୍ରସଙ୍ଗ ସାରା ଦେଶରୁ ଭଉଣୀମାନେ ପଠାଉଛନ୍ତି , ଯେଉଁଗୁଡ଼ିକ ଉତ୍ସାହିତ କରିବା ଭଳି ଏବଂ ଦେଶର ନାରୀଶକ୍ତିର ସାମର୍ଥ୍ୟ ବିଷୟରେ ଅଦ୍ଭୁତ ସୂଚନା ପ୍ରଦାନ କରିବା ଭଳି ମଧ୍ୟ । ଆପଣ ଯେଉଁ ମହିଳାମାନଙ୍କର ସ୍ୱାସ୍ଥ୍ୟକୁ ନେଇ ପୁରୁଣା ଚିନ୍ତାଧାରାର କଥା କହିଛନ୍ତି , ତ ସେଥିରୁ ଦେଶକୁ ବାହାରକୁ ବାହାର କରିବା ପାଇଁ ହିଁ ତ ଆମକୁ କାର୍ଯ୍ୟ କରିବାକୁ ହେବ ।


    ଯଦି କୌଣସି କଥା ହେଉଛି ସଠିକ , ତ ମୋର ସବୁବେଳେ ଏହି ମତ ରହି ଆସିଛି କି ସମାଜ ମଧ୍ୟ ସେହି କଥାକୁ ନିଶ୍ଚିତ ଭାବେ ବୁଝୁଛି , କେବଳ ମାତ୍ର ଗୋଟିଏ ପାଦ ବଢ଼ାଇବାର ଆବଶ୍ୟକତା ରହିଥାଏ । ଏହିସବୁ ଯୋଜନାଗୁଡ଼ିକରେ ଏହା ହିଁ ହୋଇଛି । ସରକାର କେବଳ ମାତ୍ର ଗୋଟିଏ ପଦକ୍ଷେପ ଉଠାଇଲେ , ବାକି ସବୁ କାମ ସେହି ସମାଜ ନିଜେ କଲା ।


    ଏହି ଯୋଜନାଗୁଡ଼ିକର ଏହା ପରିଣାମ ହେଲା କି ଆଜି ମହିଳାମାନଙ୍କ ସ୍ୱାସ୍ଥ୍ୟରେ ଅଦ୍ଭୁତପୂର୍ବ ସୁଧାର ହୋଇ ପାରିଛି । ଝିଅମାନଙ୍କ ସଂଖ୍ୟାରେ ନିରନ୍ତର ବୃଦ୍ଧି ହେଉଛି । ସ୍କୁଲମାନଙ୍କରେ ଅଲଗା ଶୌଚାଳୟ ନିର୍ମାଣ କରିବା ଫଳରେ ଝିଅମାନେ ଏବେ ଅଧାରୁ ପାଠପଢ଼ା ବନ୍ଦ କରୁ ନାହାଁନ୍ତି । ସୁରକ୍ଷିତ ମାତୃତ୍ୱ ଅଭିଯାନ ଦ୍ୱାରା ମାତା ଏବଂ ଶିଶୁ ଦୁଇ ଜଣଙ୍କ ଜୀବନ ଉପରେ ରହିଥିବା ବିପଦ ବହୁତ କମ୍ ହୋଇଛି ।


    ପ୍ରଧାନମନ୍ତ୍ରୀ ମାତୃବନ୍ଦନା ଯୋଜନା ମାଧ୍ୟମରେ ଦେଶର 1 କୋଟି 20 ଲକ୍ଷ ମହିଳାଙ୍କୁ ପ୍ରାୟ 5 ହଜାର କୋଟି ଟଙ୍କା ସରକାରଙ୍କ ଦ୍ୱାରା ସିଧାସଳଖ ସେମାନଙ୍କ ବ୍ୟାଙ୍କ ଖାତାକୁ ହସ୍ତାନ୍ତର କରାଯାଇଛି । ମିଶନ ଇନ୍ଦ୍ରଧନୁଷ ମାଧ୍ୟମରେ 3 କୋଟି 50 ଲକ୍ଷ ଶିଶୁଙ୍କୁ ଏବଂ 90 ଲକ୍ଷରୁ ଅଧିକ ଗର୍ଭବତୀ ମହିଳାଙ୍କର ଟୀକାକରଣ ହୋଇ ସାରିଛି । ଜନଔଷଧୀ ଯୋଜନାର ଲାଭ ମଧ୍ୟ ତ ସମାଜର ପ୍ରତ୍ୟେକ ବର୍ଗଙ୍କୁ ହୋଇଛି । ଏଥିରେ ଆମ ଝିଅ , ଭଉଣୀମାନଙ୍କର ବିଶେଷ ଭାବେ ଲାଭ ହୋଇଛି । ଆଜିକାର ଏହି କାର୍ଯ୍ୟକ୍ରମରେ ମଧ୍ୟ ଅନେକ ଭଉଣୀ ସାମିଲ ହୋଇଛନ୍ତି ।


    ବଜାରରେ 10ଟଙ୍କା ପର୍ଯ୍ୟନ୍ତ ମିଳୁଥିବା ସାନିଟାରୀ ପ୍ୟାଡ଼୍ ଆଜି ଜନଔଷଧୀ କେନ୍ଦ୍ରରେ 1 ଟଙ୍କାରେ ଉପଲବ୍ଧ ହେଉଛି । ଆପଣମାନଙ୍କର ମନେଥିବ କି ନିର୍ବାଚନ ସମୟରେ ଆମେ କହିଥିଲୁ କି ଜନଔଷଧୀ କେନ୍ଦ୍ରଗୁଡ଼ିକରେ ଅଢ଼େଇ ଟଙ୍କାର ପ୍ୟାଡ଼ର ମୂଲ୍ୟ 1ଟଙ୍କା କରାଯିବ । ଏହି ପ୍ରତିଶୃତିକୁ ପ୍ରଥମ 100 ଦିନ ମଧ୍ୟରେ ହିଁ ପୂରଣ କରାଗଲା । ଏହି ସାନିଟାରୀ ନ୍ୟାପକିନ୍ ହେଉଛି ଶସ୍ତା ଏବଂ ପରିବେଶ ଅନୁକୂଳ ମଧ୍ୟ । ଆପଣ ଅଧିକରୁ ଅଧିକ ଝିଅମାନଙ୍କୁ ଏହାର ଲାଭ ପହଂଚାଇବା ପାଇଁ କାର୍ଯ୍ୟ କରୁଛନ୍ତି । ଭୋଳା ବାବା ଆପଣଙ୍କୁ ଆହୁରି ଶକ୍ତି ପ୍ରଦାନ କରନ୍ତୁ , ସାମର୍ଥ୍ୟ ଦିଅନ୍ତୁ , ଭଲ ସ୍ୱାସ୍ଥ୍ୟ ଦିଅନ୍ତୁ , ଏହା ହେଉଛି ମୋର କାମନା ।


    ପ୍ରଶ୍ନ-5: ନମସ୍କାର ପ୍ରଧାନମନ୍ତ୍ରୀ ସାହେବ! ମୋର ନାମ ହେଉଛି ଗୁଲାମ ନବୀ ଦାର । ମୁଁ ଜମ୍ମୁ-କଶ୍ମୀରର ପୁଲୱାମାର ଅଟେ । ମୋର ବୟସ 74 ବର୍ଷ । ମୋତେ ଥାଇରଏଡ଼ , ରକ୍ତଚାପ , ଗ୍ୟାଷ୍ଟ୍ରୋର ସମସ୍ୟା ରହିଛି । କ୍ରମାଗତ ଭାବେ ଔଷଧ ସେବନ କରିବା ପାଇଁ ଡାକ୍ତର ମୋତେ ପରାମର୍ଶ ଦେଇଛନ୍ତି । ଆଗେ ମୁଁ ବଜାରରୁ ଔଷଧ କିଣୁଥିଲି , କିନ୍ତୁ ବିଗତ 2-ଅଢ଼େଇ ବର୍ଷ ହେଲାଣି ଜନଔଷଧୀ କେନ୍ଦ୍ରରୁ ଆଣୁଛି । ମୋର ମାସିକ ରୋଜଗାର ହେଉଛି 20-22 ହଜାର ଟଙ୍କା । ଆଗେ ଏହାର ଅଧିକାଂଶ ଅଂଶ ଔଷଧରେ ହିଁ ଲାଗି ଯାଉଥିଲା । ଜନଔଷଧୀରୁ ଔଷଧ ନେବା ପରେ ପ୍ରତ୍ୟେକ ମାସରେ 8-9 ହଜାର ଟଙ୍କାର ସଂଚୟ ହେଉଛି । ଆପଣଙ୍କୁ ମୋର ଅନୁରୋଧ କି ଜମ୍ମୁ-କଶ୍ମୀର ଭଳି ପାହାଡ଼ିଆ ଅଂଚଳରେ ଏହାକୁ ଆହୁରି ପ୍ରୋତ୍ସାହନ ଦିଆଯାଉ ।


    ଉତ୍ତର-5


    ଗୁଲାମ ନବୀ ସାହେବ , ଆପଣଙ୍କ ନାଁ ସହିତ ସମାନ ଥିବା ଭଳି ଏଠାରେ ଦିଲ୍ଲୀରେ ମୋର ଜଣେ ଘନିଷ୍ଠ ମିତ୍ର ମଧ୍ୟ ଅଛନ୍ତି । ଜମ୍ମୁ-କଶ୍ମୀରର ଆଉ ଦେଶର ସ୍ୱାସ୍ଥ୍ୟମନ୍ତ୍ରୀ ମଧ୍ୟ ରହି ସାରିଛନ୍ତି । ମୁଁ ତାଙ୍କୁ ଭେଟିଲେ ଆପଣଙ୍କ ବିଷୟରେ ନିଶ୍ଚିତ କହିବି । ଗୁଲାମ ନବୀ ମହାଶୟ , ଆପଣଙ୍କର ଯେଉଁସବୁ ଅସୁବିଧା ରହିଛି , ସେଥିରେ କ୍ରମାଗତ ଭାବେ ଔଷଧର ଆବଶ୍ୟକତା ରହିବ । ଆମକୁ ସନ୍ତୋଷ ମିଳୁଛି କି ଜମ୍ମୁ-କଶ୍ମୀରରେ ଜନଔଷଧୀ ଯୋଜନା ମାଧ୍ୟମରେ ଆପଣଙ୍କ ଭଳି ସାଥୀଙ୍କୁ ବହୁତ ଲାଭ ମିଳି ପାରୁଛି ।


    ଆପଣ ଠିକ୍ କହିଛନ୍ତି ଜମ୍ମୁ-କଶ୍ମୀର ହେଉ , ଉତ୍ତର-ପୂର୍ବାଂଚଳ ହେଉ , କିମ୍ବା ଅନ୍ୟାନ୍ୟ ପାହାଡ଼ିଆ ଏବଂ ଆଦିବାସୀ ଅଂଚଳ , ଏଠାରେ ଜନଔଷଧୀ ଯୋଜନାକୁ ମଧ୍ୟ ସଂପ୍ରସାରଣ କରିବାକୁ ହେବ ଏବଂ ସମସ୍ତ ଔଷଧ ମହଜୁଦ ରହିବ , ଏହା ମଧ୍ୟ ସୁନିଶ୍ଚିତ କରିବା ହେଉଛି ଜରୁରୀ । ସରକାରଙ୍କର ମଧ୍ୟ ନିରନ୍ତର ଭାବେ ଏହି ପ୍ରୟାସ ରହିଛି । ଏବେ ଜମ୍ମୁ-କଶ୍ମୀର ଏବଂ ଲଦ୍ଦାଖରେ ଯେଉଁ ନୂତନ ବ୍ୟବସ୍ଥା ହୋଇଛି , ସେଥିରେ ଏହି ପ୍ରକାରର ସୁବିଧାରେ ଆହୁରି ଗତି ଆସିବ । ପୂର୍ବରୁ କେନ୍ଦ୍ରର ଯୋଜନାଗୁଡ଼ିକୁ ସେଠାରେ କାର୍ଯ୍ୟକାରୀ କରିବା ଖୁବ କଠିନ କାର୍ଯ୍ୟ ହେଉଥିଲା , କିନ୍ତୁ ଏବେ ଏସବୁ ପ୍ରତିବନ୍ଧକ ହଟି ଯାଇଛି । ବିଗତ ଦେଢ଼ ବର୍ଷରେ ଜମ୍ମୁ-କଶ୍ମୀରରେ ଅଦ୍ଭୁତପୂର୍ବ ଦ୍ରୁତ ଗତିରେ ବିକାଶର କାର୍ଯ୍ୟ ଚାଲୁ ରହିଛି । ଏହି ସମୟ ମଧ୍ୟରେ ସାଢ଼େ 3 ଲକ୍ଷରୁ ଅଧିକ ସାଥୀଙ୍କୁ ଆୟୁଷ୍ମାନ ଯୋଜନା ସହିତ ସାମିଲ କରାଯାଇଛି , ୩ ଲକ୍ଷ ବୟସ୍କ , ମହିଳା ଏବଂ ଦିବ୍ୟାଙ୍ଗଜନଙ୍କୁ ସରକାରଙ୍କର ପେନସନ୍ ଯୋଜନା ସହିତ ଯୋଡ଼ା ଯାଇଛି ।


    କେବଳ ଏତିକି ନୁହେଁ , ପିଏମ ଆବାସ ଯୋଜନା ମାଧ୍ୟମରେ 24 ହଜାରରୁ ଅଧିକ ଘରର ନିର୍ମାଣ କରାଯାଇଛି , ଅଢ଼େଇ ଲକ୍ଷ ଶୌଚାଳୟ ନିର୍ମାଣ କରାଯାଇଛି ଏବଂ 3 ଲକ୍ଷ ପଚିଶ ହଜାରରୁ ଅଧିକ ଘରଗୁଡ଼ିକୁ ମାଗଣା ବିଜୁଳି ସଂଯୋଗ ଦିଆଯାଇଛି । ଯେ ପର୍ଯ୍ୟନ୍ତ ସ୍ୱାସ୍ଥ୍ୟ ସୁବିଧାର କଥା ଅଛି , ତ ସେଠାରେ 2ଟି ଏଆଇଆଇଏମଏସ ଏବଂ ଅନ୍ୟାନ୍ୟ ମେଡିକାଲ କଲେଜର କାର୍ଯ୍ୟ ମଧ୍ୟ ଦ୍ରୁତ ଗତିରେ ଚାଲୁ ରହିଛି । ଜମ୍ମୁ-କଶ୍ମୀରର ବିକାଶରେ ଆସୁଥିବା ଏହି ଦ୍ରୁତ ଗତି ଏବେ ଆହୁରି ବଢ଼ି ଚାଲିବ । ଏବେ ସଠିକ ଅର୍ଥରେ ସମସ୍ତଙ୍କ ସହିତ , ସମସ୍ତଙ୍କର ବିକାଶର ଭାବନା ସେଠାକାର ଧରଣୀ ଉପରେ ଅବତରିତ ହେଉଛି ।


    ପ୍ରଶ୍ନ-6 ପ୍ରଧାନମନ୍ତ୍ରୀ ସାର୍ , ମୋର ନାମ ହେଉଛି ଗୀତା । ମୁଁ ତାମିଲନାଡ଼ୁର କୋୟମ୍ବଟୁରରୁ କହୁଛି । ମୋର ବୟସ ହେଉଛି 62 ବର୍ଷ । ମୁଁ ମଧୁମେହ ଏବଂ ଉଚ୍ଚରକ୍ତଚାପ ଜନିତ ଚିକିତ୍ସା କରାଉଛି । ଯେବେଠାରୁ ଜନଔଷଧୀ କେନ୍ଦ୍ରରୁ ଔଷଧ ନେଉଛି , ସେବେଠାରୁ ପ୍ରତିବର୍ଷ 30 ହଜାର ଟଙ୍କାର ସଂଚୟ ହେଉଛି । ଗରିବ ଏବଂ ମଧ୍ୟବିତଙ୍କ ପାଇଁ ଏହା ହେଉଛି ଏକ ବଡ଼ ଚିନ୍ତାଶୂନ୍ୟ ବିଷୟ । ଏଥିପାଇଁ ଆପଣଙ୍କୁ ବହୁତ-ବହୁତ ଧନ୍ୟବାଦ । ମୁଁ ମୋ ଆଖପାଖରେ ମୋ ଜଣାଶୁଣା ଥିବା ଲୋକମାନଙ୍କୁ ମଧ୍ୟ ଜନଔଷଧୀର ଔଷଧ ନେବା ପାଇଁ କହୁଛି ଏବଂ ସେମାନଙ୍କୁ ଜଣାଉଛି ।


    କାହିଁକି ନା ଆପଣ ଯୋଗ ଏବଂ ଆୟୁର୍ବେଦର କଥା କହୁଛନ୍ତି , ତ ମୁଁ ଏହା ଜାଣିବାକୁ ଚାହୁଁଛି କି ମଧୁମେହ ଭଳି ରୋଗ ଉପରେ ଏହାର ପ୍ରଭାବ କେତେ ପରିମାଣରେ ହୋଇଥାଏ ?


    ଉତ୍ତର-6 ଧନ୍ୟବାଦ ଗୀତା ମହାଶୟା ।


    ଆପଣଙ୍କର ଯେଉଁ ସଂଚୟ ହେଉଛି , ତାହାର ଲାଭ ଅନ୍ୟମାନଙ୍କୁ ମିଳୁ , ଆପଣ ଏହା ସୁନିଶ୍ଚିତ କରୁଛନ୍ତି । ଆପଣମାନଙ୍କ ଭଳି ସଚେତନ ନାଗରିକ ହିଁ ଏହି ଦେଶକୁ ଆହୁରି ସୁଦୃଢ଼ କରୁଛନ୍ତି । ଆପଣ କେବଳ ନିଜର ହିଁ ନୁହେଁ ବରଂ ଅନ୍ୟମାନଙ୍କର ମଧ୍ୟ ହିତ ବିଷୟରେ ଚିନ୍ତା କରୁଛନ୍ତି , ଏହା ଜଣେ ନାଗରିକ ଭାବେ ହେଉଛି ଆମମାନଙ୍କର ବହୁତ ବଡ଼ ଦାୟିତ୍ୱ । ଆବଶ୍ୟକତା ଥିବା ପ୍ରତ୍ୟେକବ୍ୟକ୍ତିଙ୍କୁ ଉତ୍ତମ ଏବଂ ଶସ୍ତା ଚିକିତ୍ସା ସେବା ମିଳୁ , ଏହା ହେଉଛି ସରକାରଙ୍କର ଉତରଦାୟିତ୍ୱ । କିନ୍ତୁ ଚିକିତ୍ସା ପାଇଁ ଏଠାକୁ ସେଠାକୁ ଧାଇଁବାକୁ ନ ପଡ଼ୁ , ଏହା ପ୍ରୟାସ ହେବା ଉଚିତ । ରୋଗମୁକ୍ତ ହେବାଠାରୁ ଭଲ ହେଉଛି ନିରୋଗ ରହିବା । ସରକାର ସ୍ୱଚ୍ଛ ଭାରତ , ଯୋଗ ଦିବସ , ଫିଟ ଇଣ୍ଡିଆ ଭଳି ଅଭିଯାନ ଏଥିପାଇଁ ତ ଚଲାଉଛନ୍ତି ।


    ଦେଖନ୍ତୁ , ମଧୁମେହ ଏବଂ ଉଚ୍ଚରକ୍ତଚାପ ଭଳି ଅନେକ ରୋଗ ଆଜି ଦେଶରେ ଦ୍ରୁତ ଗତିରେ ବୃଦ୍ଧି ପାଉଛି । ଏହି ସମସ୍ତ ରୋଗ ଜୀବନଶୈଳୀ ସହିତ ଜଡ଼ିତ । ଏଗୁଡ଼ିକର ଚିକିତ୍ସା ପୂର୍ଣ୍ଣମାତ୍ରାରେ ସମ୍ଭବପର ନୁହେଁ , ସେଗୁଡ଼ିକୁ ନିୟନ୍ତ୍ରଣରେ ରଖିବାକୁ ପଡ଼ିଥାଏ । ଯେତେବେଳେ ଏହାର କାରଣ ହିଁ ହେଉଛି ଆମର ଜୀବନଶୈଳୀ , ସେତେବେଳେ ଅବଶ୍ୟ ଏହାର ନିୟନ୍ତ୍ରଣ ଆମ ଜୀବନଶୈଳୀ ଦ୍ୱାରା ହିଁ ହୋଇ ପାରିବ । ଏହି ହେଉଛି କାରଣ ଯେ ନିଜ ଜୀବନଶୈଳୀରେ ଆମକୁ ଫିଟନେସ ଏବଂ ସ୍ୱାସ୍ଥ୍ୟକର ଅଭ୍ୟାସକୁ ଗ୍ରହଣ କରିବାର ଆବଶ୍ୟକତା ରହିଛି ।


    ଯୋଗ ଏହି କାର୍ଯ୍ୟ କରିଥାଏ । ଯୋଗ ଆମ ଅଙ୍ଗଗୁଡ଼ିକ ସହିତ ଆମର ଶ୍ୱାସକ୍ରିୟାର ମଧ୍ୟ ହେଉଛି ବ୍ୟାୟାମ । ଏହା ଏକ ପ୍ରକାରରେ ଆମକୁ ଅନୁଶାସିତ ଭାବେ ଜୀବନ ଜୀଇଁବାକୁ ପ୍ରେରଣା ଦେଇଥାଏ । ଭଉଣୀମାନଙ୍କ ପାଇଁ ଏହାର ତ ବହୁତ ଜରୁରୀ ଆବଶ୍ୟକତା ରହିଛି । କାରଣ ଭଉଣୀମାନେ ପ୍ରାୟତଃ ପରିବାରରେ ସମସ୍ତଙ୍କର ଧ୍ୟାନ ରଖୁ ରଖୁ ନିଜର ଦେଖାଶୁଣା କରିବା କଥାକୁ ଅଣଦେଖା କରିଥାଆନ୍ତି । ଏହା ଠିକ୍ କଥା ନୁହେଁ । ପରିବାରରେ ଅନ୍ୟ ସଦସ୍ୟମାନଙ୍କର ମଧ୍ୟ ଏହା ହେଉଛି ଦାୟିତ୍ୱ କି ସେମାନେ ଘରର ସଂପୂର୍ଣ୍ଣ ଦାୟିତ୍ୱ ତୁଲାଉଥିବା ଭଉଣୀମାନଙ୍କୁ , ମାଆମାନଙ୍କୁ ଫିଟନେସ୍ ପାଇଁ ପ୍ରେରିତ କରନ୍ତୁ ।


    ପ୍ରଶ୍ନ-7: ସାର୍ , ମୋର ନାମ ହେଉଛି ପଙ୍କଜ କୁମାର ଝା । ମୁଁ ବିହାରର ମୁଜଫରପୁରର ବାସିନ୍ଦା ।


    7 ବର୍ଷ ପୂର୍ବେ ନକ୍ସଲପନ୍ଥୀମାନେ ମୋ ଗାଁରେ ଏକ ବୋମା ବିସ୍ଫୋରଣ କରାଇ ଥିଲେ । ଯାହା ଫୁଟିବାରୁ ମୋତେ ମୋ ହାତ ହରାଇବାକୁ ପଡ଼ିଲା । ମୁଁ ନିଶ୍ଚିତ ଭାବେ ହାତ ହରାଇଛି କିନ୍ତୁ ନିଜର ସାହସ ହରାଇ ନାହିଁ । ଦିନେ ଖବରକାଗଜରୁ ମୁଁ ଜନଔଷଧୀ ଯୋଜନା ବିଷୟରେ ଜାଣିବାକୁ ପାଇଲି ଆଉ ଏହା ସହିତ ସାମିଲ ହେବାର ନିଷ୍ପତି ନେଲି । ମୁଁ 3 ବର୍ଷ ଧରି ଏହି କାର୍ଯ୍ୟ କରୁଛି । ଆଜି ଲୋକଙ୍କର ସେବା ମଧ୍ୟ ହେଉଛି ଆଉ ମାସକୁ 4-5 ଲକ୍ଷ ଟଙ୍କାର ବିକ୍ରି ମଧ୍ୟ ହେଉଛି ।


    ମୋର ପ୍ରଶ୍ନ ହେଉଛି ଆଜ୍ଞା , ଦିବ୍ୟାଙ୍ଗମାନଙ୍କୁ ଅଧିକରୁ ଅଧିକ ଏହି ଯୋଜନା ସହିତ ଯୋଡ଼ିବା ପାଇଁ ଆମେ କ ’ ଣ କରି ପାରିବା ?


    ଉତ୍ତର: ଦେଖନ୍ତୁ ପଙ୍କଜ , ସର୍ବପ୍ରଥମେ ତ ଆପଣଙ୍କୁ ବହୁତ-ବହୁତ ସାଧୁବାଦ । ଆପଣଙ୍କର ସାହସ ହେଉଛି ଖୁବ୍ ପ୍ରଶଂସନୀୟ । ଆପଣ ପ୍ରକୃତ ଅର୍ଥରେ ଜନଔଷଧୀ ଭାବନାର ପ୍ରତିନିଧିତ୍ୱ କରୁଛନ୍ତି ।


    ଏହି ଯୋଜନା ଶସ୍ତା ଔଷଧ ସଙ୍ଗେ-ସଙ୍ଗେ ଆଜି ଦିବ୍ୟାଙ୍ଗ ଜନଙ୍କ ସହିତ ଅନେକ ଯୁବ ସାଥୀମାନଙ୍କ ପାଇଁ ଆତ୍ମବିଶ୍ୱାସର ବହୁତ ବଡ଼ ସାଧନ ପାଲଟିଯାଇଛି । ଜନଔଷଧୀ କେନ୍ଦ୍ରଗୁଡ଼ିକ ସହିତ ବଂଟନ , ଗୁଣାତ୍ମକ ପରୀକ୍ଷାଗାର , ଭଳି ଅନେକ ସାଧନ ଗୁଡ଼ିକର ମଧ୍ୟ ସମ୍ପ୍ରସାରିତ ହେଉଛି । ଯାହାଦ୍ୱାରା ହଜାର ହଜାର ଯୁବ ସାଥୀମାନଙ୍କୁ ରୋଜଗାର ମିଳୁଛି ।


    ଯେତେବେଳେ ଜଣେ ଦିବ୍ୟାଙ୍ଗ ଜନଙ୍କ ପ୍ରଶ୍ନ ଉଠୁଛି ତ ମୁଁ ସବୁବେଳେ ଏହା ମାନୁଛି କି ସେମାନଙ୍କ ସାମର୍ଥ୍ୟର ଆହୁରି ଅଧିକ ବ୍ୟବହାର କରାଯିବା ଉଚିତ ।


    ଏକବିଂଶ ଶତାବ୍ଦୀରେ ଭାରତର ଅର୍ଥବ୍ୟବସ୍ଥାରେ ଦିବ୍ୟାଙ୍ଗଜନଙ୍କ କୌଶଳକୁ , ସେମାନଙ୍କ ଉତ୍ପାଦକତାକୁ ରାଷ୍ଟ୍ରର ବିକାଶରେ ଅଧିକରୁ ଅଧିକ ଭାଗିଦାରୀ ଦେବାର ଆବଶ୍ୟକତା ରହିଛି । ଏହା ହେଉଛି କାରଣ କି ବିଗତ 5 ବର୍ଷରେ ଦିବ୍ୟାଙ୍ଗ ଜନଙ୍କ ସୁବିଧା ଏବଂ ସେମାନଙ୍କ କୌଶଳ ବିକାଶକୁ ନେଇ ବ୍ୟାପକ ଧ୍ୟାନ ଦିଆଯାଉଛି । ଦିବ୍ୟାଙ୍ଗଙ୍କୁ ଶିକ୍ଷା , ରୋଜଗାର ଏବଂ ଅନ୍ୟାନ୍ୟ ଅଧିକାର ଦେବା ପାଇଁ ଆବଶ୍ୟକ ଆଇନଗତ ପରିବର୍ତ୍ତନ ମଧ୍ୟ କରାଯାଉଛି । ନିଶ୍ଚିତ ଭାବେ ଆମର ଜନଔଷଧୀ ଭଳି ଯୋଜନାଗୁଡ଼ିକରେ ମଧ୍ୟ ଦିବ୍ୟାଙ୍ଗମାନଙ୍କର ଅଧିକରୁ ଅଧିକ ଭାଗିଦାରୀ ଆମ ସମସ୍ତଙ୍କୁ ସୁନିଶ୍ଚିତ କରିବାର ଅଛି ।


    ଆମର ମନ୍ତ୍ରୀ ମହାଶୟ , ସାଂସଦ ସେଠାରେ ବସିଛନ୍ତି , ଗୋଟିଏ ପ୍ରକାରରେ ଆପଣମାନେ ଜନଔଷଧୀ କେନ୍ଦ୍ରରେ ଏକ ଉତ୍ସବ ଭଳି ପାଳନ କରୁଛନ୍ତି ତ ମୁଁ ବାସ୍ତବରେ ଆଜି ଦେଶର କୋଣ ଅନୁକୋଣରେ ଯେଉଁଠାରେ ମୋତେ କଥା ହେବାର ସୁଯୋଗ ମିଳିଛି , ଆପଣମାନେ ସମୟ ବାହାର କରିଛନ୍ତି କିନ୍ତୁ ଗୋଟିଏ କଥା ହେଉଛି ଜନଔଷଧୀ କେନ୍ଦ୍ର ବାସ୍ତବ ଅର୍ଥରେ ଜନଶକ୍ତି ପାଲଟୁଛି । ଜନଔଷଧୀ ଯୋଜନାକୁ ମଧ୍ୟ ଆହୁରି ଅଧିକ ପ୍ରଭାବଶାଳୀ କରିବା ପାଇଁ ନିରନ୍ତର କାର୍ଯ୍ୟ ଚାଲୁ ରହିଛି । ଏହା ସହିତ ଆବଶ୍ୟକତା ରହିଛି କି ଦେଶର ପ୍ରତ୍ୟେକ ନାଗରିକ ସ୍ୱାସ୍ଥ୍ୟ ପ୍ରତି ନିଜର ଦାୟିତ୍ୱକୁ ମଧ୍ୟ ବୁଝନ୍ତୁ । ଆମକୁ ନିଜ ଜୀବନରେ , ନିଜର ଦିନଚର୍ଯ୍ୟାରେ ସ୍ୱଚ୍ଛତା , ଯୋଗ , ସନ୍ତୁଳିତ ଭୋଜନ , ଖେଳ ଏବଂ ଅନ୍ୟାନ୍ୟ ବ୍ୟାୟାମକୁ ନିଶ୍ଚିତ ସ୍ଥାନ ଦେବା ଆବଶ୍ୟକ । ମୁଁ ମାତା-ପିତାମାନଙ୍କୁ ମଧ୍ୟ ଅନୁରୋଧ କରିବି କି ନିଜ ପିଲାମାନଙ୍କୁ ପାଠ ପଢ଼ିବା ପାଇଁ ଆପଣ ଯେତେ ଅନୁରୋଧ କରୁଛନ୍ତି , ଖେଳିବା ପାଇଁ ମଧ୍ୟ ସେତିକି ଅନୁରୋଧ କରନ୍ତୁ । ପିଲାମାନଙ୍କ ଦେହରୁ ଯଦି ଦିନକୁ ଚାରିଥର ଝାଳ ବୋହୁ ନାହିଁ , ସେତିକି ପରିଶ୍ରମ କରୁ ନାହାଁନ୍ତି ତ ମାଆ-ବାପାଙ୍କୁ ଚିନ୍ତା କରିବା ଦରକାର । ଫିଟନେସକୁ ନେଇ ଆମର ପ୍ରୟାସ ହିଁ ସୁସ୍ଥ ଭାରତ ପାଇଁ ସଂକଳ୍ପକୁ ସିଦ୍ଧି କରିବ ।


    ମୁଁ ପୁଣିଥରେ ଜନଔଷଧୀ କେନ୍ଦ୍ରର ଏହି ଅଭିଯାନ ସହିତ ସାମିଲ ହୋଇଥିବା ଯୋଗୁଁ ଯେଉଁମାନେ ଜନଔଷଧୀ କେନ୍ଦ୍ର ଚଳାଉଛନ୍ତି , ସେମାନଙ୍କୁ ମଧ୍ୟ ଅନେକ ଅନେକ ଶୁଭକାମନା ଜଣାଉଛି । ଦେଶର କୋଟି-କୋଟି ଲୋକ ଏବେ ମଧ୍ୟ ଏହି ବ୍ୟବସ୍ଥା ସହିତ ଅପରିଚିତ ଅଛନ୍ତି । ମୁଁ ଆପଣମାନଙ୍କୁ ମଧ୍ୟ କହିବି , ମୁଁ ଗଣମାଧ୍ୟମର ସାଥୀମାନଙ୍କୁ ମଧ୍ୟ କହିବି କି ଏହା ହେଉଛି ମାନବତାର କାର୍ଯ୍ୟ , ହେଉଛି ସେବାର କାର୍ଯ୍ୟ । ଆପଣ ନିଜ ତରଫରୁ ମଧ୍ୟ ଏଥିପାଇଁ ଭରପୂର ପ୍ରଚାର କରନ୍ତୁ , ପ୍ରୟାସ କରନ୍ତୁ ଏବଂ ଗରିବରୁ ଗରିବ ଲୋକ ଏହି ସୁବିଧାଗୁଡ଼ିକର ଲାଭ ନିଅନ୍ତୁ , ଆପଣ କୌଣସି ନା କୌଣସି ଲୋକର ଜୀବନରେ ସାହାଯ୍ୟକାରୀ ହୁଅନ୍ତୁ । ଏବେ ଏହି କାର୍ଯ୍ୟକୁ ମିଳିମିଶି କରିବା , ଆପଣ ସମସ୍ତଙ୍କୁ ପୁଣିଥରେ ଉନ୍ନତ ସ୍ୱାସ୍ଥ୍ୟ ପାଇଁ ମଙ୍ଗଳକାମନା କରୁଛି । ଆପଣ ସମସ୍ତଙ୍କୁ ପାବନ-ପବିତ୍ର ହୋଲି ଉତ୍ସବ ପାଇଁ ବହୁତ-ବହୁତ ଶୁଭକାମନା ଜଣାଉଛି ଆଉ ଯେପରି ମୁଁ ଆରମ୍ଭରୁ କହିଥିଲି ଏହି କୋରୋନା ଭୂତାଣୁକୁ ନେଇ ଡରିବାର କୌଣସି ଆବଶ୍ୟକତା ନାହିଁ । ସଚେତନ ହେବାର ଆବଶ୍ୟକତା ଅଛି । ଗୁଜବ ପ୍ରଚାରର ଆବଶ୍ୟକତା ନାହିଁ । ସେଥିରେ ଯାହା ଯାହା କରିବାର ଅଛି ଏବଂ ଯାହା କରିବାର ନାହିଁ , ତାହା ପାଳନ କରିବାର ଆବଶ୍ୟକତା ଅଛି । ଯଦି ଆମେ ଏହା କରିନେବା ତ ଆମେ ବିଜୟୀ ହୋଇ ଆଗକୁ ବଢ଼ିବା । ମୁଁ ପୁଣିଥରେ ଆପଣ ସମସ୍ତଙ୍କୁ ବହୁତ-ବହୁତ ଶୁଭକାମନା ଜଣାଉଛି ।


    ବହୁତ-ବହୁତ ଧନ୍ୟବାଦ!


    ***************

    
    
    (Release ID: 1605858) Visitor Counter : 18
    
    
      Read this release in: English , English