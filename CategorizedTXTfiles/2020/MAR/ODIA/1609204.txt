      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କୋଭିଡ-୧୯ ମହାମାରୀ ସମୟରେ ବରିଷ୍ଠ ନାଗରିକଙ୍କ ପାଇଁ ସ୍ୱାସ୍ଥ୍ୟ ମାର୍ଗଦର୍ଶିକା
      Posted On: 30 MAR 2020 11:17AM by PIB Bhubaneshwar


    ବିଶ୍ୱବ୍ୟାପୀ କୋଭିଡ-୧୯ ମହାମାରୀ ସଂଖ୍ୟାଧିକ ଜୀବନକୁ ପ୍ରଭାବିତ କରିଛି ଏବଂ ଧୀରେ ଧୀରେ ଏହା ଅଧିକ ପ୍ରସାରିତ ହେଉଛି । ଦେଶବ୍ୟାପୀ ଲକଡାଉନ ସମେତ କୋଭିଡ-୧୯ ମହାମାରୀ ସଂକ୍ରମଣକୁ ରୋକିବା ଲାଗି ଭାରତ ସରକାର ଅନେକ କଠୋର ପଦକ୍ଷେପ ଗ୍ରହଣ କରିଛନ୍ତି । ତେବେ ଆମେ ସମସ୍ତେ ଏହି ରୋଗର ସଂକ୍ରମଣ ଶୃଙ୍ଖଳାକୁ ଭାଙ୍ଗିବା ଲାଗି ଧାର୍ଯ୍ୟ ନିୟମକୁ ପାଳନ କରିବା ଏବଂ ଆବଶ୍ୟକ ସତର୍କତାମୂଳକ ପଦକ୍ଷେପ ଗ୍ରହଣ କରିବାର ଆବଶ୍ୟକତା ରହିଛି ।


    ବୟସ୍କ ନାଗରିକଙ୍କ ପ୍ରତି କୋଭିଡ-୧୯ ସଂକ୍ରମଣର ଅଧିକ ଭୟ ରହିଛି । କାରଣ ସେମାନଙ୍କର ରୋଗ ପ୍ରତିଷେଧ କ ଶକ୍ତି ଏବଂ ଶାରୀରିକ କ୍ଷମତା କମ ହୋଇଥାଏ । ଏହାଛଡ଼ା ଅଧିକାଂଶ ବରିଷ୍ଠ ନାଗରିକ ମଧୁମେହ , ଉଚ୍ଚ ରକ୍ତଚାପ , ଜଟିଳ କିଡନୀ ରୋଗ ଏବଂ ଶ୍ୱାସକ୍ରିୟାଜନିତ ରୋଗରେ ପୀଡ଼ିତ ଥାଆନ୍ତି । ଏହି ରୋଗର ପ୍ରକୋପ ବୟସ୍କଙ୍କ କ୍ଷେତ୍ରରେ ଅଧିକ ଦେଖିବାକୁ ମିଳୁଥିବା ବେଳେ ମୃତ୍ୟୁହାର ମଧ୍ୟ ଅଧିକ ହୋଇଥାଏ ।


    ତେବେ , ନିମ୍ନୋକ୍ତ ପଦକ୍ଷେପ ଗ୍ରହଣ କରିବା ଦ୍ୱାରା ବରିଷ୍ଠ ନାଗରିକଙ୍କୁ କୋଭିଡ-୧୯ ସଂକ୍ରମଣରୁ ସୁରକ୍ଷିତ ରଖାଯାଇପାରିବ ।


    କ ' ଣ କରିବେ


    ୧. ଘରେ ରୁହନ୍ତୁ । ଘରକୁ ଆସୁଥିବା ବାହାର ଲୋକଙ୍କ ଠାରୁ ଦୂରେଇ ରୁହନ୍ତୁ । ଯଦି ଭେଟିବା ଜରୁରି ହୋଇଥାଏ , ଗୋଟିଏ ମିଟର ଦୂରତା ରକ୍ଷା କରନ୍ତୁ ।


    ୨. ସାବୁନ ଓ ପାଣିରେ ନିଜ ହାତ ଓ ମୁହଁକୁ ବାରମ୍ବାର ଧୂଅନ୍ତୁ ।


    ୩. ଛିଙ୍କିବା ଓ କାଶିବା ସମୟରେ କହୁଣୀ , ଟିସୁ ପେପର କିମ୍ବା ରୁମାଲ ମୁହଁରେ ଦିଅନ୍ତୁ । କାଶିବା ଓ ଛିଙ୍କିବା ପରେ ଟି ସୁ ପେପରକୁ ଫିଙ୍ଗିଦିଅନ୍ତୁ କିମ୍ବା ରୁମାଲକୁ ସଫା କରି ଦିଅନ୍ତୁ ।


    ୪. ଘରେ ରନ୍ଧା ହୋଇଥିବା ପୁଷ୍ଟିସାରଯୁକ୍ତ ଗରମ ଖାଦ୍ୟ ଖାଆନ୍ତୁ । ଯଥେଷ୍ଟ ତରଳ ଖାଦ୍ୟ ଖାଆନ୍ତୁ ଏବଂ ପ୍ରତିଷେଧକ ଶକ୍ତି ବଢ଼ାଇବା ଲାଗି ତାଜା ଫଳ ରସ ପିଅନ୍ତୁ ।


    ୫. ବ୍ୟାୟାମ ଓ ଧ୍ୟାନ କରନ୍ତୁ ।


    ୬. ଡାକ୍ତରଙ୍କ ପରାମର୍ଶ ଅନୁଯାୟୀ ନିଜର ଦୈନିକ ଔଷଧ ଠିକ ସମୟରେ ସେବନ କରନ୍ତୁ ।


    ୭. ଆପଣଙ୍କ ସାଥୀରେ ରହୁନଥିବା ପରିବାରର ସଦସ୍ୟ , ସମ୍ପର୍କୀୟ , ବନ୍ଧୁଙ୍କ ସହିତ ଫୋନ ଏବଂ ଭିଡିଓ କନଫରେନ୍ସିଂ ଜରିଆରେ କଥା ହୁଅନ୍ତୁ । ଆବଶ୍ୟକ ହେଲେ ପରିବାର ସଦସ୍ୟଙ୍କ ସହାୟତା ନିଅନ୍ତୁ ।


    ୮. ଅତି ଜରୁରି ନଥିଲେ ମୋତିଆବିନ୍ଦୁ ଅସ୍ତ୍ରୋପଚାର ଏବଂ ଆଣ୍ଠୁ ପ୍ରତିରୋପଣ ଭଳି ଅସ୍ତ୍ରୋପଚା ରକୁ ଘୁଞ୍ଚାଇ ଦିଅନ୍ତୁ ।


    ୯. ଜୀବାଣୁନାଶକ ଦ୍ୱରା ନିୟମିତ ବ୍ୟବଧାନରେ ବାରମ୍ବାର ସ୍ପର୍ଶ କରୁଥିବା ସ୍ଥାନକୁ ସଫା ରଖନ୍ତୁ ।


    ୧୦. ସ୍ୱାସ୍ଥ୍ୟ ପ୍ରତି ଧ୍ୟାନ ଦିଅନ୍ତୁ । ଜ୍ୱର , କଫ କିମ୍ବା ନିଃଶ୍ୱାସପ୍ରଶ୍ୱାସ ନେବାରେ ଅସୁବିଧାର ସମ୍ମୁଖୀନ ହେଉଥିଲେ ତୁରନ୍ତ ନିକଟସ୍ଥ ଡାକ୍ତରଖାନା ସହ ଯୋଗାଯୋଗ କରନ୍ତୁ ଏବଂ ଚିକିତ୍ସା ପରାମର୍ଶ ମାନି ଚଳନ୍ତୁ ।


    କ ' ଣ କରିବେ ନାହିଁ


    ୧.ଖାଲି ହାତ କିମ୍ବା ମୁହଁକୁ ନଘୋଡ଼ାଇ କାଶନ୍ତୁ କି ମ୍ବା ଛିଙ୍କନ୍ତୁ ନାହିଁ ।


    ୨. ଜ୍ୱର କିମ୍ବା କଫ ହେଉଥିଲେ ଅନ୍ୟ କାହାରିକୁ ସ୍ପର୍ଶ କରନ୍ତୁ ନାହିଁ ।


    ୩. ଆଖି , ମୁହଁ , ନାକ କିମ୍ବା ଜିଭକୁ ବାରମ୍ବାର ଛୁଅଁନ୍ତୁ ନାହିଁ ।


    ୪. ସଂକ୍ରମିତ କିମ୍ବା ଅସୁସ୍ଥ ଲୋକ ନିକଟକୁ ଯାଆନ୍ତୁ ନାହିଁ ।


    ୫. ନିଜେ ମନଇଚ୍ଛା ଔଷଧ ଖାଆନ୍ତୁ ନାହିଁ ।


    ୬. ବନ୍ଧୁ ଏବଂ ନିକଟ ସମ୍ପର୍କୀୟଙ୍କ ସହ ହାତ ମିଳାନ୍ତୁ ନାହିଁ କିମ୍ବା ଆଲିଙ୍ଗନ କରନ୍ତୁ ନାହିଁ ।


    ୭. ନିୟମିତ ସ୍ୱାସ୍ଥ୍ୟ ପରୀକ୍ଷା କିମ୍ବା ଯାଞ୍ଚ ପାଇଁ ଡାକ୍ତରଖାନାକୁ ଯାଆନ୍ତୁ ନାହିଁ । ଯେତେଦୂର ସମ୍ଭବ ଡାକ୍ତରଙ୍କ ସହିତ ଫୋନ ଜରିଆରେ ପରାମର୍ଶ ଗ୍ରହଣ କରନ୍ତୁ ।


    ୮. ପାର୍କ , ବଜାର ଏବଂ ଧାର୍ମିକ ସ୍ଥଳୀ ଭଳି ଜନଗହଳିପୂର୍ଣ୍ଣ ସ୍ଥାନକୁ ଯାଆନ୍ତୁ ନାହିଁ ।


    ୯. ଅଯଥାରେ ବାହାରକୁ ଯାଆନ୍ତୁ ନାହିଁ । ଏହା ଅତି ଜରୁରି ।


    **************

    
    
    (Release ID: 1609204) Visitor Counter : 13
    
    

      Background release reference

      Health Advisory for Elderly population during COVID-19 pandemic