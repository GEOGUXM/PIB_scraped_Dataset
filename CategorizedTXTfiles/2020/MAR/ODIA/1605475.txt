      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କୋରୋନା ଭୂତାଣୁ ସଂକ୍ରାନ୍ତରେ ସଦ୍ୟତମ ସୂଚନା
      Posted On: 05 MAR 2020 8:48PM by PIB Bhubaneshwar


    ଦେଶରେ ମୋଟ କୋରୋନା ଭୂତାଣୁ ସଂକ୍ରମିତଙ୍କ ସଂଖ୍ୟା ବର୍ତ୍ତମାନ ସୁଦ୍ଧା 30ରେ ପହଁଚିଛି । ଏମାନଙ୍କ ମଧ୍ୟରେ କେରଳର 3ଜଣ ସଂକ୍ରମିତ ରହିଛନ୍ତି ଯେଉଁମାନେ ଚିକିତ୍ସା ପରେ ସୁସ୍ଥ ହୋଇ ଘରକୁ ଫେରିଛନ୍ତି । ଏହାବ୍ୟତୀତ ଦିଲ୍ଲୀ ଏବଂ ଏନସିଆରର ତିନି ଜଣ ସଂକ୍ରମିତ ଅଛନ୍ତି , ଏମାନଙ୍କ ମଧ୍ୟରୁ ଦୁଇ ଜଣ ଇଟାଲୀ ଓ ଜଣେ ଇରାନ ଗସ୍ତରୁ ଫେରିଛନ୍ତି । ଇଟାଲୀ ଗସ୍ତରୁ ଫେରିଥିବା ପ୍ରଥମ ଦିଲ୍ଲୀ ସଂକ୍ରମିତଙ୍କ ସଂସ୍ପର୍ଶରେ ଆସିଥିବା 6 ଜଣ ସଂକ୍ରମିତ ଅଛନ୍ତି । ଦୁବାଇ ଗସ୍ତରୁ ଫେରିଥିବା ଏବଂ ସିଙ୍ଗାପୁର ସହ ସମ୍ପର୍କ ଥିବା ତେଲଙ୍ଗାନାରୁ ଜଣେ ଏବଂ 16 ଜଣ ଇଟାଲୀୟ ପର୍ଯ୍ୟଟକ ଏବଂ ଏହି ପର୍ଯ୍ୟଟକମାନଙ୍କ ସହିତ ଥିବା ଜଣେ ଭାରତୀୟ ମଧ୍ୟ ସଂକ୍ରମିତଙ୍କ ମଧ୍ୟରେ ରହିଛନ୍ତି ।


    ଏହାବ୍ୟତୀତ ତେଲଙ୍ଗାନାର ଦୁଇ ସନ୍ଦିଗ୍ଧଙ୍କ ରକ୍ତନମୁନା ପୁଣେ ସ୍ଥିତ ଏନଆଇଭିରେ ପରୀକ୍ଷଣ ହେବା ପରେ ନେଗେଟିଭ ଆସିଛି । 14 ଇଟାଲୀୟ ପର୍ଯ୍ୟଟକଙ୍କ ସମେତ ସମସ୍ତ ଭାରତୀୟ ସଂକ୍ରମିତଙ୍କ ଅବସ୍ଥା ସ୍ଥିର ରହିଛି ତଥା ସେମାନଙ୍କୁ ନିରୀକ୍ଷଣ କରାଯାଉଛି ।


    ବର୍ତ୍ତମାନ ସୁଦ୍ଧା ସମସ୍ତ ବିମାନ ବନ୍ଦରରେ 6550ଟି ବିମାନରେ ଆସିଥିବା 6 , 49 , 452 ଜଣ ଯାତ୍ରୀଙ୍କର ଯାଞ୍ଚ କରାଯାଇଛି । ଏହା ବ୍ୟତୀତ 29 , 607 ଜଣ ବ୍ୟକ୍ତିଙ୍କୁ ଆଇଡିଏସପି ସାମୁଦାୟିକ ନିରୀକ୍ଷଣ ଏବଂ ସଂଯୋଗ ଚିହ୍ନଟ ବ୍ୟବସ୍ଥାରେ ରଖାଯାଇଛି ।


    **********

    
    
    (Release ID: 1605475) Visitor Counter : 14