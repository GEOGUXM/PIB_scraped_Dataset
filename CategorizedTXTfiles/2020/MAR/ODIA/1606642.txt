      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କୋଭିଡ-19ର ପ୍ରତିହତ ପାଇଁ ସାର୍କ ନେତାମାନଙ୍କ ସହ ଭିଡିଓ କନଫରେନ୍ସ ଜରିଆରେ ପ୍ରଧାନମନ୍ତ୍ରୀଙ୍କ ଆଲୋଚନା
      Posted On: 15 MAR 2020 7:55PM by PIB Bhubaneshwar


    ମହାଶୟ , କାରୋନା ସ୍ଥିତି ଉପରେ ନିଜର ମତାମତ ଏବଂ ଆପଣମାନଙ୍କ ଦ୍ୱାରା ନିଆଯାଇଥିବା ପଦକ୍ଷେପ ନିମନ୍ତେ ଧନ୍ୟବାଦ ।


    ଆମେ ସମସ୍ତେ ସହମତ ଯେ ଆମେ ଏକ ଅତ୍ୟନ୍ତ ଗମ୍ଭୀର ଆହ୍ୱାନର ସମ୍ମୁଖୀନ ହୋଇଛେ । ଆମେ ଏବେ ଜାଣିନାହୁଁ ଯେ ଆଗାମୀ ଦିନରେ ଏହି ମହାମାରୀ କିଭଳି ରୂପ ନେବ ।


    ଏହା ସ୍ପଷ୍ଟ ଯେ ଆମ ସମସ୍ତଙ୍କୁ ଏକସଙ୍ଗେ ମିଳିମିଶି କାମ କରିବାକୁ ହେବ । ଆମେ ଅଲଗା ନହୋଇ ଏକସଙ୍ଗେ , ଭୟ ନକରି ସହଯୋଗ ଦ୍ୱାରା ଏହାକୁ ପ୍ରତିହତ କରିପାରିବା । ସହଯୋଗର ଏଭଳି ମିଳିତ ପ୍ରଚେଷ୍ଟାରେ ଭାରତର ଭୂମିକା ଓ ସହଯୋଗ କିଭଳି ଭାବେ ହେବ ସେ ବିଷୟରେ ମୁଁ କିଛି ପ୍ରସ୍ତାବ ରଖିବି ।


    ମୋ ପ୍ରସ୍ତାବ ମଧ୍ୟରେ ଆମେ କୋଭିଡ-19 ଜରୁରୀକାଳୀନ ଫଣ୍ଡ ଗଠନ କରାଯିବା ଅନ୍ୟତମ । ଏହି ଫଣ୍ଡରେ ଆମ ସମସ୍ତଙ୍କର ସ୍ୱେଚ୍ଛାକୃତ ସହଯୋଗ ରହିବ । ଏହି ଫଣ୍ଡ ପାଇଁ ପ୍ରାରମ୍ଭିକ ଭାବେ ଭାରତର 10 ମିଲିୟନ ଡଲାରର ଯୋଗଦାନ ରହିବ । ଆମମାନଙ୍କ ମଧ୍ୟରୁ ଯେ କେହି ମଧ୍ୟ ଜରୁରୀକାଳୀନ ସ୍ଥିତି ପାଇଁ ଏହାର ବ୍ୟବହାର କରିପାରିବେ । ଆମ ବିଦେଶ ସଚିବ , ଆମ ଦୂତାବାସ ଜରିଆରେ ଏହି କୋଷର ବ୍ୟବହାର କରିବା ନେଇ ଅନ୍ତିମ ରୂପ ପ୍ରଦାନ କରିବା ପାଇଁ ଅତିଶୀଘ୍ର ସହଯୋଗ କରିପାରିବେ ।


    ଯାଞ୍ଚ କିଟ ଏବଂ ଅନ୍ୟ ଆବଶ୍ୟକୀୟ ଉପକରଣଗୁଡିକ ସହ ଏକ ଡାକ୍ତରୀ ଏବଂ ବିଶେଷଜ୍ଞ ଦଳ ଗଠନ କରାଯାଇଛି । ଆବଶ୍ୟକ ସ୍ଥଳେ ସେମାନଙ୍କର ସହଯୋଗ ମଧ୍ୟ ଆପଣମାନେ ନେଇପାରିବେ । ଆପଣଙ୍କ ଜରୁରୀକାଳୀନ ରେସପନ୍ସ ଟିମକୁ ଅନଲାଇନ ଜରିଆରେ ପ୍ରଶିକ୍ଷଣ କ୍ୟାପସୁଲ ପ୍ରଦାନ କରିବାର ବ୍ୟବସ୍ଥା ମଧ୍ୟ ଆମେ ଅତିଶୀଘ୍ର କରିପାରିବୁ । ଏହା ଆମ ଦେଶରେ ବ୍ୟବହୃତ ମଡେଲ ଉପରେ ଆଧାରିତ ହେବ ଯାହାଦ୍ୱାରା ପ୍ରତ୍ୟେକ ଜରୁରୀକାଳୀନ କର୍ମଚାରୀମାନଙ୍କର ଦକ୍ଷତା ବୃଦ୍ଧି ପାଇବ ।


    ଆମେ ସମ୍ଭାବିତ ଭାଇରସ ବାହକମାନଙ୍କୁ ଏବଂ ସେମାନଙ୍କ ସଂସ୍ପର୍ଶରେ ଆସୁଥିବା ଲୋକମାନଙ୍କ ଚିହ୍ନଟ କରିବା ପାଇଁ ଏକ ସମନ୍ୱିତ ରୋଗ ନୀରିକ୍ଷଣ ପୋର୍ଟାଲର ଶୁଭାରମ୍ଭ କରିଛୁ । ଆମେ ସାର୍କ ଅଂଶୀଦାରମାନଙ୍କ ସହ ଏହି ପୋର୍ଟାଲର ସଫ୍ଟଓୟାରକୁ ବାଣ୍ଟିପାରିବା ଏବଂ ଏହାର ବ୍ୟବହାର ନେଇ ପ୍ରଶିକ୍ଷଣ ପ୍ରଦାନ କରାଯାଇପାରିବ ।


    ଆସନ୍ତୁ ଆମେ ସମସ୍ତଙ୍କ ମଧ୍ୟରେ ସର୍ବୋତ୍ତମ ବ୍ୟବସ୍ଥାର ବ୍ୟବହାର କରିବା ପାଇଁ ସାର୍କ ବିପର୍ଯ୍ୟୟ ପ୍ରବନ୍ଧନ କେନ୍ଦ୍ର ଭଳି ଉପଲବ୍ଧ ସେବାର ସଠିକ ବ୍ୟବହାର କରିବା ।


    ଭବିଷ୍ୟତକୁ ଦୃଷ୍ଟିରେ ରଖି ଆମେ ଦକ୍ଷିଣ ଏସିୟ କ୍ଷେତ୍ରରେ ମହାମାରୀ ରୂପ ନେଇଥିବା ରୋଗର ନିୟନ୍ତ୍ରଣ କରିବା ପାଇଁ ଏକ ଗବେଷଣା ରିସର୍ଚ୍ଚ ପ୍ଲାଟଫର୍ମ ପ୍ରସ୍ତୁତ କରିପାରିବା । ଇଣ୍ଡିଆନ କାଉନସିଲ ଅଫ ମେଡିକାଲ ରିସର୍ଚ୍ଚ ଏ କ୍ଷେତ୍ରରେ ସହଯୋଗ କରିପାରିବ ।


    କୋଭିଡ-19ର ଦୀର୍ଘସୂତ୍ରୀ ଆର୍ଥିକ ପରିଣାମ ଉପରେ ବିଚାର ବିମର୍ଷ କରିବା ତଥା ଆମର ଆଭ୍ୟନ୍ତରୀଣ ବ୍ୟାପାର ଓ ଅନ୍ୟାନ୍ୟ ପ୍ରଭାବରୁ କିଭଳି ଭାବେ ଅଲଗା କରିପାରିବା ସେ ବିଷୟରେ ଆମେ ବିଶେଷଜ୍ଞମାନଙ୍କ ମତାମତ ନେଇପାରିବା ।


    ଆଉ ଏକ ବିଷୟ ହେଲା ଏହାଯେ, ପ୍ରଥମ ଏବଂ ଅନ୍ତିମ ମହାମାରୀ ଯିଏକି ଆମକୁ ପ୍ରଭାବିତ କରିବ ।


    କୋଭିଡ-19ର ଦୀର୍ଘକାଳୀନ ପ୍ରଭାବ କଣ ହେବ ସେ ବିଷୟରେ ଆମକୁ ବିଶେଷଜ୍ଞମାନଙ୍କ ବିଶେଷଜ୍ଞମାନଙ୍କ ସହ ବିସ୍ତ୍ରୁତ ଆଲୋଚନା କେଏଆରଆଇ ଏହାର ମାର୍ଗଦର୍ଶିକା ପ୍ରସ୍ତୁତ କରିବାକୁ ପଡିବ । ତାହେଲେ ଯାଇ ଏହା ଆମ ଅଞ୍ଚଳରେ ଏଭଳି ସଂକ୍ରମଣଗୁଡିକୁ ବ୍ୟାପିବାରେ ନିୟନ୍ତ୍ରଣ କରିବା ସହ ଆମର ସାଧାରଣ ଜୀବନଯାତ୍ରା ସୁଗମ କରିପାରିବ ।


    *************


    

    
    (Release ID: 1606642) Visitor Counter : 13
    
    
      Read this release in: English