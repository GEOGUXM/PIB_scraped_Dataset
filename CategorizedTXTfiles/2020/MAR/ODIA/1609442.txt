      ଔଦ୍ୟୋଗିକ ବ୍ୟାପାର ମନ୍ତ୍ରଣାଳୟ

      କୋଭିଡ-19 ପ୍ରକୋପ କାରଣରୁ ‘ସିଆଇଆରପି’ ନିୟମରେ ସଂଶୋଧନ କଲା ଆଇବିବିଆଇ
      • କର୍ପୋରେଟ ଦେବାଳିଆ ମାମଲା ସମାଧାନ ପ୍ରକ୍ରିୟାରେ ମିଳିବ ଆଶ୍ଵସ୍ତି

      Posted On: 30 MAR 2020 8:37AM by PIB Bhubaneshwar

    କୋଭିଡ-19 ସଂକ୍ରମଣ କାରଣରୁ ଲାଗୁ ହୋଇଥିବା ଲକଡାଉନ ଫଳରେ ହେଉଥିବା ସମସ୍ୟା ଦୂର କରିବା ଉଦ୍ଦେଶ୍ୟରେ ଭାରତୀୟ ଦେବାଳିଆ ଓ ଦେବାଳିଆପଣ ବୋର୍ଡ (ଆଇବିବିଆଇ) ପକ୍ଷରୁ ‘ ସିଆଇଆରପି ’ ( କର୍ପୋରେଟ ବ୍ୟକ୍ତିବିଶେଷଙ୍କ ପାଇଁ ଦେବାଳିଆପଣ ସମାଧାନ ପ୍ରକ୍ରିୟା) ନିୟମରେ ସଂଶୋଧନ ଆଣି ଏହାସହିତ ଜଡ଼ିତ ଲୋକଙ୍କ ପାଇଁ ଆଶ୍ଵସ୍ତି ଆଣିଛନ୍ତି । ଏଥିରେ କୁହାଯାଇଛି ଯେ କୋଭିଡ-19ର ବୃଦ୍ଧି ପାଉଥିବା ପ୍ରକୋପକୁ ଦୃଷ୍ଟିରେ ରଖି କେନ୍ଦ୍ର ସରକାରଙ୍କ ପକ୍ଷରୁ ଲାଗୁ ହୋଇଥିବା ଲକଡାଉନର ଅବଧିକୁ କର୍ପୋରେଟ ଦେବାଳିଆ ସମାଧାନ ପ୍ରକ୍ରିୟା ସହ ଜଡ଼ିତ ଏପରି କୌଣସି କାର୍ୟ୍ୟ ଲାଗି ଧାର୍ୟ୍ୟ ସମୟ ସୀମା ମଧ୍ୟରେ ବିବେଚନା କରାଯିବ ନାହିଁ , ଯାହା ଲକଡାଉନ କାରଣରୁ ସମ୍ପୂର୍ଣ୍ଣ ହୋଇପାରିନାହିଁ । ତେବେ , ଏହି ସଂହିତା (କୋଡ)ରେ ଦିଆଯାଇଥିବା ସାମଗ୍ରିକ ସମୟସୀମାକୁ ଧ୍ୟାନରେ ରଖାଯିବ ।


    ଆଇବିବିଆଇ 29 ମାର୍ଚ୍ଚ , 2020ରେ ଭାରତୀୟ ଦେବାଳିଆ ଏବଂ ଦେବାଳିଆପଣ ବୋର୍ଡ ସିଆଇଆରପି (କର୍ପୋରେଟ ବ୍ୟକ୍ତିବିଶେଷଙ୍କ ପାଇଁ ଦେବାଳିଆପଣ ସମାଧାନ ପ୍ରକ୍ରିୟା) ନିୟମ , 2016ରେ ସଂଶୋଧନ କରିଛି ।


    କୋଭିଡ-19 ସଂକ୍ରମଣ ରୋକିବା ଏବଂ ଏହାକୁ ନିୟନ୍ତ୍ରଣରେ ରଖିବା ଉଦ୍ଦେଶ୍ୟରେ କଠୋର ପଦକ୍ଷେପ ସ୍ଵରୂପ ଭାରତ ସରକାର 25 ମାର୍ଚ୍ଚ 2020 ଠାରୁ 21 ଦିନିଆ ଲକଡାଉନ ଘୋଷଣା କରିଛନ୍ତି । ଲକଡାଉନ ଅବଧି ସମୟରେ ଦେବାଳିଆ ସମାଧାନ ପ୍ରକ୍ରିୟା ସହ ଜଡ଼ିତ ପେସାଦାରଙ୍କ ପାଇଁ ପ୍ରକ୍ରିୟା ପରିଚାଳନା କରିବା , ଋଣଦାତା ସମିତିଙ୍କ ସଦସ୍ୟଙ୍କ ଲାଗି ବୈଠକରେ ଅଂଶଗ୍ରହଣ କରିବା ଓ ସମାଧାନ ସମ୍ବନ୍ଧିୟ ସମ୍ଭାବ୍ୟ ଆବେଦନକାରୀଙ୍କ ଲାଗି ସମାଧାନ ଯୋଜନା ପ୍ରସ୍ତୁତ କରିବା ଏବଂ ଉପସ୍ଥାପନ କରିବା କଷ୍ଟକର ହେବ । ତେଣୁ ଏହି ସ୍ଥିତିରେ ସିଆଇଆରପି ନିୟମ ଅନୁଯାୟୀ , ନିର୍ଦ୍ଧାରିତ ସମୟସୀମା ମଧ୍ୟରେ ଯେକୌଣସି ଦେବାଳିଆ ସମାଧାନ ପ୍ରକ୍ରିୟାର ବିଭିନ୍ନ କାର୍ୟ୍ୟ ସମ୍ପୂର୍ଣ୍ଣ କରିବା ସମ୍ଭବ ହୋଇନପାରେ ।


    ସଂଶୋଧିତ ନିୟମ 29 ମାର୍ଚ୍ଚ , 2020ରୁ ଲାଗୁ ହୋଇଛି । ଏହା www.mca.gov.in ଏବଂ www.ibbi.gov.in ରେ ଉପଲବ୍ଧ ।


    **********

    
    
    (Release ID: 1609442) Visitor Counter : 8
    
    
      Read this release in: English