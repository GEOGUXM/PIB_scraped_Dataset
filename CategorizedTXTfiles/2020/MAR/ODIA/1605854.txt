      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଇକୋନୋମିକ ଟାଇମ୍ସର ବିଶ୍ଵ ବାଣିଜ୍ୟ ଶିଖର ସମ୍ମିଳନୀରେ ପ୍ରଧାନମନ୍ତ୍ରୀଙ୍କ ସମ୍ବୋଧନ
      ଉଚିତ କଥା କହିବାରେ କୌଣସି କ୍ଷତି ନାହିଁ: ପ୍ରଧାନମନ୍ତ୍ରୀ

      Posted On: 06 MAR 2020 8:47PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଇକୋନୋମିକ ଟାଇମ୍ସର ଗ୍ଲୋବାଲ ବିଜନେସ ଶିଖର ସମ୍ମିଳନୀକୁ ଶୁକ୍ରବାର ଦିନ ସମ୍ବୋଧିତ କରିଥିଲେ । ଗୋ୍ଲବାଲ ବିଜନେସ ଶିଖର ସମ୍ମିଳନୀର ବିଷୟବସ୍ତୁ ଥିଲା ‘ ସୃଜନ ପାଇଁ ସହଯୋଗ: ଖଣ୍ଡିତ ବିଶ୍ୱରେ ନିରନ୍ତର ବିକାଶ ’ ।


    ଏହି ସମ୍ମିଳନୀରେ ବିଶ୍ୱର ବିଭିନ୍ନ ସ୍ଥାନରୁ ଆସିଥିବା ପ୍ରତିନିଧି ଦଳକୁ ସମ୍ବୋଧିତ କରି ପ୍ରଧାନମନ୍ତ୍ରୀ କହିଥିଲେ ଯେ ନିରନ୍ତର ବିକାଶ କ୍ଷେତ୍ରରେ ସୃଜନ ପାଇଁ ସହଯୋଗ ସଂପ୍ରତି ସ୍ଥିତିର ଆବଶ୍ୟକତା ଏବଂ ଭବିଷ୍ୟତର ଆଧାର । ସୃଜନ ପାଇଁ ସହଯୋଗ ଏକ ପୁରାତନ ଉକ୍ତି ଯାହାର ସବୁ ସମୟରେ ଗୁରୁତ୍ୱ ରହିଛି ବୋଲି ସେ କହିଥିଲେ । ପ୍ରତ୍ୟେକ ଯୁଗରେ ଆମେ ନୂତନ ଆହ୍ୱାନର ସମ୍ମୁଖୀନ ହୋଇଥାଉ ଯାହା ସହଯୋଗ କରିବାର ଆମର ଭାବନାକୁ ଆହୁରି ଅଧିକ ମଜବୁତ କରିଥାଏ ବୋଲି ସେ ଗୁରୁତ୍ୱାରୋପ କରିଥିଲେ । ସେ କହିଥିଲେ ଯେ ସଂପ୍ରତି ‘ କୋଭିଡ-19 ’ ନୋଭେଲ କରୋନା ଭୂତାଣୁ ଭାବେ ବିଶ୍ୱ ସମ୍ମୁଖରେ ଏକ ଆହ୍ୱାନ । ସେ କହିଥିଲେ ଯେ ଆମକୁ ମିଳିତ ଭାବେ ଏହି ଆହ୍ୱାନର ମୁକାବିଲା କରିବା ଏବଂ ସହଯୋଗ କରିବାର ସଂକଳ୍ପ ଶକ୍ତି ସହିତ ବିଜୟଲାଭ କରିବାକୁ ହେବ ।


    ପ୍ରଧାନମନ୍ତ୍ରୀ କହିଥିଲେ ଯେ ଏଭଳି ଏକ ସମୟ ଥିଲା ଯେତେବେଳେ ଏକ ବିଶେଷ ବର୍ଗର ଭବିଷ୍ୟତବାଣୀ ଅନୁସାରେ ସବୁକିଛି ଚାଲିଥିଲା ଏବଂ ସେମାନଙ୍କ ମତାମତକୁ ସର୍ବୋପରି ବୋଲି ଧରିନିଆଯାଉଥିଲା । ସେ କହିଥିଲେ ଯେ ଜ୍ଞାନ କୌଶଳର ବିକାଶ ଏବଂ ଗଣତାନ୍ତ୍ରିକ ବ୍ୟବସ୍ଥାରେ ବର୍ତ୍ତମାନ ସମାଜରେ ପ୍ରତ୍ୟେକ ବର୍ଗର ଲୋକମାନଙ୍କର ମତାମତ ଗୁରୁତ୍ୱପୂର୍ଣ୍ଣ ।


    ପ୍ରଧାନମନ୍ତ୍ରୀ କହିଥିଲେ ଯେ ଆମ ସମ୍ମୁଖରେ ପୂର୍ବରୁ ଚାଲିଥିବା ମାଗର୍ର ଅନୁସରଣ କରିବା ଅବା ନିଜ ରାସ୍ତା ନିଜେରି କରିବାର ବିକଳ୍ପ ଥିଲା । କିନ୍ତୁ ଆମେ ଏକ ନୂତନ ମାର୍ଗରେ ଆଗକୁ ଅଗ୍ରସର ହେଲୁ ଯେଉଁଥିରେ ଲୋକମାନଙ୍କ ଆକାଂକ୍ଷାକୁ ସର୍ବୋଚ ସମ୍ମାନ ପ୍ରଦାନ କରାଗଲା ।


    ଶ୍ରୀ ମୋଦୀ କହିଥିଲେ ଯେ ଉଚିତ କଥା କହିବା ପାଇଁ ପଛଘୁଞ୍ଚା ଦେବାର କୌଣସି ଆବଶ୍ୟକତା ନାହିଁ । କିନ୍ତୁ ଏଭଳି ଏକ ବର୍ଗ ଅଛନ୍ତି ଯେଉଁମାନେ ଅନ୍ୟମାନଙ୍କ ଦ୍ୱାରା ଉଚିତ କାର୍ଯ୍ୟକୁ ଘୃଣା କରନ୍ତି ଏବଂ ତାହାଦ୍ୱାରା ବିରକ୍ତି ପ୍ରକାଶ କରନ୍ତି । ଯେତେବେଳେ ଯଥାସ୍ଥିତିରେ ପରିବର୍ତନ ହୁଏ ସେତେବେଳେ ସେହିଭଳି ଲୋକମାନେ ସଠିକ କାର୍ଯ୍ୟରେ ମଧ୍ୟ ବାଧା ସୃଷ୍ଟି କରିଥାନ୍ତି ବୋଲି ସେ କହିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ଶରଣାର୍ଥୀମାନଙ୍କ ଅଧିକାରଗୁଡିକ ବିଷୟରେ ଦୁନିଆକୁ କହୁଥିବା ଲୋକମାନେ ଶରଣାର୍ଥୀମାନଙ୍କ ପାଇଁ ସିଏଏର ବିରୋଧ କରୁଛନ୍ତି । ଯେଉଁ ଲୋକମାନେ ଦିନ ରାତି ସମ୍ବିଧାନ ପାଇଁ କାନ୍ଦୁଥିଲେ ସେମାନେ ଜାମ୍ମୁ-କାଶ୍ମୀରରେ ଧାରା 370 ଭଳି ଅସ୍ଥାୟୀ ବ୍ୟବସ୍ଥାକୁ ଉଚ୍ଛେଦ କରି ସମ୍ବିଧାନ କାର୍ଯ୍ୟକାରୀ କରିବା ନେଇ ବିରୋଧ କରିଥିଲେ ।


    ରାମଚରିତ ମାନସର ଏକ ପଂକ୍ତିକୁ ଉଦ୍ଧୃତ କରି ପ୍ରଧାନମନ୍ତ୍ରୀ କହିଥିଲେ ଯେ ‘ ବାସ୍ତବରେ କାର୍ଯ୍ୟ କରିବା ତୁଳନାରେ ପ୍ରଚାର କରିବା ସହଜ ଅଟେ ’ । ସେ କହିଥିଲେ ଯେ ଦେଶ ନିର୍ମାଣ , ଦେଶର ବିକାଶ , ପ୍ରଶାସନର ଦୃଢ ବିଶ୍ୱାସ , ସୁବିଧାଜନକ ନୁହେଁ । ସଠିକ କାର୍ଯ୍ୟ କରିବା ପାଇଁ ଦୃଢ ବିଶ୍ୱାସ , ସ୍ଥିତାବସ୍ଥା ଭାଙ୍ଗିବାକୁ ଦୃଢ ବିଶ୍ୱାସ ରଖିବା ପାଇଁ ସେ କହିଥିଲେ ।


    ପ୍ରଧାନମନ୍ତ୍ରୀ ସରକାରଙ୍କ ଦ୍ୱାରା ଦେଶର ସମସ୍ତ ବ୍ୟବସ୍ଥାକୁ ପୁରାତନ ବିଚାରଧାରାରୁ ଏବଂ ନିଷ୍କ୍ରିୟତା ମୁକ୍ତ କରିବା ଭଳି ଡିବିଟି , ରେରା ଆଇନ , ଆଇବିସି , ମୁଦ୍ରା ଯୋଜନା , ପ୍ରତିରକ୍ଷା କର୍ମଚାରୀମାନଙ୍କ ପ୍ରମୁଖ ପଦ ବୃଦ୍ଧି ଭଳି କାର୍ଯ୍ୟଗୁଡିକ ସହିତ ସାଧାରଣ ବର୍ଗର ଗରିବଙ୍କ ପାଇଁ 10 ପ୍ରତିଶତ ଆରକ୍ଷଣ ବ୍ୟବସ୍ଥା ଆଦି ଉପରେ ଆଲୋକପାତ କରିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ 2014 ପରଠାରୁ ସହଯୋଗ ମନୋଭାବ , କାର୍ଯ୍ୟରେ ସହଯୋଗ ସହିତ ମିଳିତ ବିଚାରଧାରାକୁ ନେଇ ଦେଶ ଆଗକୁ ଅଗ୍ରସର ହୋଇଛି । ସଂପ୍ରତି ଭାରତ ନିରନ୍ତର ବିକାଶର ଏକ ଉଦାହରଣ ହୋଇପାରିଛି ଯାହା ସଂପୂର୍ଣ୍ଣ ବିଶ୍ୱ ପାଇଁ କଲ୍ୟାକାରୀ । ଏକବିଂଶ ଶତାବ୍ଦୀର ଭାରତ ଅନେକ କିଛି ଅନୁଭୂତି ସାଉଁଟିଛି ଏବଂ ଦେଶର ଜନସାଧାରଣଙ୍କ କଲ୍ୟାଣ ପାଇଁ କାର୍ଯ୍ୟ କରିବାକୁ ସର୍ବଦା ପ୍ରାଥମିକତା ଦେଇଆସିଛି ବୋଲି ସେ କହିଥିଲେ ।


    ପ୍ରଧାନମନ୍ତ୍ରୀ ବିଭିନ୍ନ କ୍ଷେତ୍ରରେ କରାଯାଇଥିବା ବିକାଶମୂଳକ କାର୍ଯ୍ୟ ଉପରେ ଆଲୋକପାତ କରି କହିଥିଲେ ଯେ ବିଗତ ଛଅ ବର୍ଷ ମଧ୍ୟରେ ଜାତୀୟ ରାଜପଥ ନିର୍ମାଣ , ରେଳବାଇର ବିଦ୍ୟୁତିକରଣ , ବିମାନ ବନ୍ଦରଗୁଡିକର ଦକ୍ଷତା ବୃଦ୍ଧି , ପ୍ରମୁଖ ବନ୍ଦରଗୁଡିକରେ ଅଧିକ କାର୍ଗୋ ଆସିବା କ୍ଷେତ୍ରରେ ବିକାଶ ଏବଂ ପ୍ରମୁଖ ବନ୍ଦରଗୁଡିକରେ ଟର୍ଣ୍ଟ ଆରାଉଣ୍ଡ ସମୟ ହ୍ରାସ କରାଯାଇଛି । ଏହା ବିଭିନ୍ନ ବିଭାଗ ମଧ୍ୟରେ ଥିବା ପାର୍ଥକ୍ୟକୁ ଦୂର କରାଯାଇ ସହଯୋଗ ଉପରେ ଗୁରୁତ୍ୱ ପ୍ରଦାନ କରାଯାଇଥିବାରୁ ଏହା ସମ୍ଭବ ହୋଇପାରିଛି ବୋଲି ପ୍ରଧାନମନ୍ତ୍ରୀ କହିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ଅର୍ଥନୈତିକ କିମ୍ବା ସାମାଜିକ , ସଂପ୍ରତି ଦେଶ ଏକ ବୃହତ୍ତ ପରିବର୍ତ୍ତନ ସ୍ତର ଦେଇ ଗତିକରୁଛି । ବିଗତ କିଛି ବର୍ଷରେ ବୈଶ୍ୱିକ ସ୍ତରରେ ଆର୍ଥିକ ମାନ୍ଦାବସ୍ଥା ସତ୍ତ୍ୱେ ଭାରତ ବୈଶ୍ୱିକ ଅର୍ଥନୈତିକ ବ୍ୟବସ୍ଥାର ଏକ ସମୃଦ୍ଧ ଅଂଶ ହୋଇପାରିଛି । ବର୍ତ୍ତମାନ ସ୍ଥିତିରେ ଅର୍ଥନୀତି କ୍ଷେତ୍ରରେ ଭାରତ ବିଶ୍ୱରେ ୫ମ ସର୍ବବୃହତ ସ୍ଥାନରେ ରହିଛି । ମାତ୍ର 6-7 ବର୍ଷ ପୂର୍ବେ ଭାରତ 11 ନମ୍ବରରେ ଥିଲା । ଏହି ସ୍ୱଳ୍ପ ସମୟ ମଧ୍ୟରେ ଆମେ ପଞ୍ଚମ ସ୍ଥାନରେ ପହଂଚି ପାରିଛୁ ବୋଲି ସେ କହିଥିଲେ ।


    5 ଡଲାର ଟ୍ରିଲିୟନର ଆର୍ଥିକ ଲକ୍ଷ୍ୟ ହାସଲ କରିବା ଦିଗରେ ଚାରୋଟି ବିଭିନ୍ନ ସ୍ତରରେ ବର୍ତ୍ତମାନ ସରକାର କାର୍ଯ୍ୟ କରୁଛନ୍ତି ବୋଲି ପ୍ରଧାନମନ୍ତ୍ରୀ ଘୋଷଣା କରିଥିଲେ ।


    ପ୍ରଥମ- ବେସରକାରୀ କ୍ଷେତ୍ରଗୁଡିକ ସହ ସଂଯୋଗ


    ଦ୍ୱିତୀୟ- ସ୍ୱଚ୍ଛ ପ୍ରତିଯୋଗୀତା


    ତୃତୀୟ- ସମ୍ପଦ ସୃଷ୍ଟି


    ଏବଂ ଚତୁର୍ଥ- ପୁରାତନ ଆଇନଗୁଡିକୁ ସମାପ୍ତ କରିବା


    ସେ ଆହୁରୀ ମଧ୍ୟ କହିଥିଲେ ଯେ ସରକାର ଏକ ମାର୍ଗଦର୍ଶିକା ପ୍ରସ୍ତୁତ କରିଛନ୍ତି ଯାହାଦ୍ୱାରା 100 ଲକ୍ଷ କୋଟିରୁ ଅଧିକ ଅର୍ଥ ଭିତ୍ତିଭୂମି କ୍ଷେତ୍ରରେ ଏବଂ ଶକ୍ତିଶାଳୀ ପ୍ରଗତିଶୀଳ ବ୍ୟବସ୍ଥା ଯାହା ଜନସାଧାରଣ-ବେସକାରୀ କ୍ଷେତ୍ରର ଅଂଶୀଦାର ଜରିଆରେ ଦେଶର ବିକାଶ କରାଯାଇପାରିବ । ସରକାର ଅର୍ଥବ୍ୟବସ୍ଥା କ୍ଷେତ୍ରରେ ଅଧିକରୁ ଅଧିକ କ୍ଷେତ୍ରକୁ ବେସରକାରୀ କ୍ଷେତ୍ର ପାଇଁ ଖୋଲୁଛନ୍ତି ବୋଲି ସେ କହିଥିଲେ ।


    ସେ କହିଥିଲେ ଯେ ସ୍ୱଚ୍ଛ ପ୍ରତିଯୋଗୀତା , ଭ୍ରଷ୍ଟାଚାର ଏବଂ ପ୍ରିୟା ପ୍ରୀତି ତୋଷଣକୁ ଗୁରୁତ୍ତର ଭାବେ ନିଆଯିବ । ସରକାର ସରଳୀକରଣ , ଯୁକ୍ତିସଙ୍ଗତ ଏବଂ ପାରଦର୍ଶିତା ଉପରେ ଗୁରୁତ୍ୱ ପ୍ରଦାନ କରୁଛନ୍ତି । ପ୍ରଧାନମନ୍ତ୍ରୀ କହିଥିଲେ ଯେ ଆଜି , ଭାରତ ହେଉଛି ବିଶ୍ୱର ସେହି ପ୍ରମୁଖ ଦେଶ ମଧ୍ୟରୁ ଅନ୍ୟତମ ଯେଉଁଠାରେ କର୍ପୋରେଟ ଟ୍ୟାକ୍ସ ସବୁଠାରୁ କମ ରହିଛି ଏବଂ ମାତ୍ର 5 ବର୍ଷ ମଧ୍ୟରେ ଇଜ ଅଫ ଡୁଇଂଗ ବିଜନେସ ର୍ୟାକିଂଗରେ 77ତମ ର୍ୟାଙ୍କରେ ପହଂଚି ପାରିଛୁ । 2019 ରେ ଦେଶରେ ପାଖାପାଖି 48 ବିଲିୟନ ଡଲାରର ପ୍ରତ୍ୟକ୍ଷ ବିଦେଶୀ ପୁଂଜି ନିବେଶ ହୋଇଛି ଯାହା 16 ପ୍ରତିଶତରୁ ଅଧିକ ଅଭିବୃଦ୍ଧି ହୋଇଛି । ଏହିଭଳି 19 ବିଲିୟନ ଡଲାରର ଘରୋଇ ଇକ୍ୱିଟି ଏବଂ ଭେନ୍ଚର କ୍ୟାପିଟାଲ ଇନଭେଷ୍ଟମେଣ୍ଟ ପୂର୍ବ ବର୍ଷ ଭାରତକୁ ଆସିଛି । ଏହା ମଧ୍ୟ 53 ପ୍ରତିଶତରୁ ଅଧିକ ବୃଦ୍ଧି ପାଇଛି ବୋଲି ସେ କହିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ସରକାର ସମସ୍ତ ହିତାଧିକାରୀମାନଙ୍କ ସହ ଲଗାତାର ସଂପର୍କରେ ଅଛନ୍ତି , ଲଗାତାର ଫିଡବ୍ୟାକ ମଧ୍ୟ ସଂଗ୍ରହ କରୁଛନ୍ତି , ପ୍ରତ୍ୟେକ ସ୍ତରରେ ବଡ ନିଷ୍ପତ୍ତି ନେଉଛନ୍ତି । ସେ କହିଥିଲେ ଯେ ଦେଶକୁ ଯଥାସ୍ଥିତିରୁ ମୁକ୍ତ କରି ଆମେ କେବଳ ରାଷ୍ଟ୍ରୀୟ ସ୍ତରରେ ନୁହେଁ ବରଂ ଅନ୍ତର୍ରାଷ୍ଟ୍ରୀୟ ସ୍ତରରେ ମଧ୍ୟ ସହଯୋଗ ଜରିଆରେ ନିର୍ମାଣ ଆଡକୁ ଅଗ୍ରସର ହେଉଛୁ । ପ୍ରଧାନମନ୍ତ୍ରୀ ଅନ୍ତର୍ରାଷ୍ଟ୍ରୀୟ ସୌର ସନ୍ଧି , ବିପତ୍ତି ପ୍ରତିରୋଧ ସଂରଚନା ସହଯୋଗିତା ଭଳି ଅନ୍ତର୍ରାଷ୍ଟ୍ରୀୟ ସ୍ତରର ପ୍ରତିଷ୍ଠାନଗୁଡିକର ନିର୍ମାଣ କ୍ଷେତ୍ରରେ ଭାରତର ଭୂମିକା ବିଷୟରେ ଆଲୋକପାତ କରିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ଏକବିଂଶ ଶତାବ୍ଦୀ ଅନେକ ସମ୍ଭାବନାରେ ପରିପୂର୍ଣ୍ଣ । ଏହି ସମ୍ଭାବନାଗୁଡିକ ମଧ୍ୟରେ ଆଜି ଏକ କମନ ଗ୍ଲୋବାଲ ସ୍ୱର କ୍ଷେତ୍ରରେ ପଛୁଆ ଅନ୍ୟତମ । ସଂପ୍ରତି ବିଶ୍ୱ ସମ୍ମୁଖରେ ଏକ ପ୍ରଶ୍ନ ଯେ ଯେକୋ ÷ ଣସି ପରିବର୍ତ୍ତିତ ପରିସ୍ଥିତିଗୁଡିକରେ ଖାପଖୁଆଇବା କିମ୍ବା ଏକ ନୂତନ ମାର୍ଗ ପ୍ରସ୍ତୁତ କରିବା ବୋଲି ସେ କହିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ପରିବର୍ତ୍ତିତ ବୈଶ୍ୱିକ ପରିସ୍ଥିତି ମଧ୍ୟରେ ଭାରତ ବ୍ୟାପକ ପରିବର୍ତ୍ତନ କରିସାରିଛି । ଏଭଳି ଏକ ସମୟ ଥିଲା ଯେତେବେଳେ ଭାରତ ଓ ଅନ୍ୟ ଦେଶଗୁଡିକ ପରସ୍ପର ମଧ୍ୟରେ ସମାନ ବ୍ୟବଧାନ ରଖି ନିରପେକ୍ଷ ଥିଲେ । ଅନ୍ୟ ଦେଶମାନଙ୍କ ସହ ସମାନ ବନ୍ଧୁତ୍ୱ ସ୍ଥାପନ କରି ଭାରତ ଆଜି ମଧ୍ୟ ନିରପେକ୍ଷ ରହିଛି ବୋଲି ସେ କହିଥିଲେ । ସେତେବେଳେ ଅନ୍ୟ ଦେଶମାନଙ୍କ ସହ ଦୂରତ୍ୱ ରକ୍ଷା କରି ନିଜକୁ ବଂଚାଇବା ପାଇଁ ପ୍ରଚେଷ୍ଟା କରାଯାଇଥିଲା । ଆଜି ଆମେ ବନ୍ଧୁତ୍ୱକୁ ରକ୍ଷା କରି ପରସ୍ପର ସହିତ ପାଦ ମିଳାଇ ଚାଲିବାର ପ୍ରଚେଷ୍ଟା କରୁଛୁ । ଏହା ଭାରତର ବିଦେଶ ନୀତି , ଭାରତର ଆଜିର ଆର୍ଥିକ ନୀତି ବୋଲି ସେ କହିଥିଲେ ।


    ମହାତ୍ମା ଗାନ୍ଧୀଙ୍କର ଉକ୍ତିରୁ ଉଦ୍ଧୃତ ‘ ମୁଁ ଭାରତର ଉତ୍ଥାନ ଚାହେଁ ଯାହାଦ୍ୱାରା ସଂପୂର୍ଣ୍ଣ ବିଶ୍ୱ ଲାଭାନ୍ୱିତ ହୋଇପାରିବ ’ ଏବଂ ଏହି ଉକ୍ତିରେ ବୈଶ୍ୱିକରଣ କ୍ଷେତ୍ରରେ ଭାରତୀୟ ଚିନ୍ତାଧାରା ଏବଂ ଭବିଷ୍ୟତ ପାଇଁ ସହଯୋଗର ମନ୍ତ୍ର ବୋଲି ପ୍ରଧାନମନ୍ତ୍ରୀ କହିଥିଲେ ।


    *************

    
    
    (Release ID: 1605854) Visitor Counter : 20
    
    
      Read this release in: English