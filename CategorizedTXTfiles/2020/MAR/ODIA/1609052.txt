      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ‘କରୋନା ଷ୍ଟଡି ସିରିଜ’ ନାମରେ ପୁସ୍ତକ ପ୍ରସ୍ତୁତ କରିବ ‘ନାସନାଲ ବୁକ ଟ୍ରଷ୍ଟ’
      Posted On: 29 MAR 2020 5:57PM by PIB Bhubaneshwar


    ମାନବ ସମାଜ ଉପରେ କରୋନା ସଂକ୍ରମଣର ଗଭୀର ସାମାଜିକ , ଅର୍ଥନୈତିକ, ସାଂସ୍କୃତିକ ଓ ମନସ୍ତାତ୍ଵିକ ପ୍ରଭାବକୁ ଦୃଷ୍ଟିରେ କେନ୍ଦ୍ର ମାନବ ସମ୍ପଦ ବିକାଶ ମନ୍ତ୍ରଣାଳୟ ଅଧିନସ୍ଥ ‘ନାସନାଲ ବୁକ ଟ୍ରଷ୍ଟ’ ‘କରୋନା ଷ୍ଟଡି ସିରିଜ’ ନାମରେ ପୁସ୍ତକ ପ୍ରସ୍ତୁତ କରିବ । କରୋନା ସଂକ୍ରମଣ ପରବର୍ତ୍ତୀ କାଳରେ ଏହି ପୁସ୍ତକ ବିଭିନ୍ନ ବୟସର ପାଠକମାନଙ୍କ ଲାଗି ଅତ୍ୟନ୍ତ ଉପାଦେୟ ହେବ । ଆମେ ଆଶା କରୁଛୁ ଏହି ଜାତୀୟ ବିପର୍ଯ୍ୟୟ ବିଷୟରେ ବିସ୍ତ୍ରୁତ ତଥ୍ୟ ସମ୍ବଳିତ ପୁସ୍ତକ ବିଭିନ୍ନ କ୍ଷେତ୍ରର ପାଠକ , ଅଧିକାରୀ ତଥା ଗବେଷକମାନଙ୍କ ପାଇଁ ଅତି ଉପାଦେୟ ହେବ ବୋଲି ନାସନାଲ ବୁକ ଟ୍ରଷ୍ଟର ଅଧ୍ୟକ୍ଷ ପ୍ରଫେସର ଗୋବିନ୍ଦ ପ୍ରସାଦ ଶର୍ମା କହିଛନ୍ତି ।


    ଏଥିପାଇଁ ଆମେ କରୋନା ସମ୍ପର୍କିତ ସମସ୍ତ ଘଟଣା ଉପରେ ବିଶେଷ ଦୃଷ୍ଟି ରଖିଛୁ ଏବଂ ସରକାରଙ୍କ ବିଭିନ୍ନ ବିଭାଗ ତରଫରୁ କରୋନାକୁ ପ୍ରତିହତ କରିବ ପାଇଁ ନିଆଯାଉଥିବା ପଦକ୍ଷେପ ବିଷୟରେ ଅବଗତ ରହିଛୁ । ପ୍ରଫେସର ଶର୍ମା ଆହୁରି କହିଛନ୍ତି , “ ଏକ ଜାତୀୟ ପୁସ୍ତକ ପ୍ରକାଶକ ଅନୁଷ୍ଠାନ ଭାବେ ଏହି ଲକଡାଉନ ସମୟରେ ଜନତାଙ୍କ ଲାଗି ତାଙ୍କ ପ୍ରିୟ ପୁସ୍ତକ ସବୁ ଉପଲବ୍ଧ କରାଇବା ଆମର ଦାୟିତ୍ଵ । ସେଥିପାଇଁ ଆମେ #StayHomeIndiaWithBooks ଅଭିଯାନ ଆରମ୍ଭ କରିଛୁ ଓ ଆମର ସବୁଠାରୁ ଭଲ ପୁସ୍ତକ ଗୁଡିକୁ ପିଡିଏଫରେ ନିଶୁଳ୍କ ଉପଲବ୍ଧ କରାଇଛୁ । ଏହି ଅଭିଯାନକୁ ବହୁତ ଭଲ ପ୍ରତିକ୍ରିୟା ମିଳିଛି ଓ ଲୋକମାନେ ଏହି ସମୟରେ ଘରେ ରହି ନିଜ ପ୍ରିୟ ପୁସ୍ତକଗୁଡିକୁ ପଢୁଛନ୍ତି । ”


    *****


    

    
    (Release ID: 1609052) Visitor Counter : 11
    
    

      Background release reference

      National Book Trust, India of MHRD to launch ‘Corona Studies Series’ books to provide relevant reading materials for all age-groups for the post-Corona readership needs
      Read this release in: English