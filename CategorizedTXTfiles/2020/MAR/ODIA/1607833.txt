      କ୍ୟାବିନେଟ

      ଆୟୁଷ୍ମାନ ଭାରତର ଆୟୁଷ ହେଲ୍ଥ ଆଣ୍ଡ ୱେଲନେସ୍ ସେଣ୍ଟର ଉପାଦାନକୁ ଜାତୀୟ ଆୟୁଷ ମିଶନରେ ସାମିଲ ପାଇଁ କ୍ୟାବିନେଟ୍ ଅନୁମୋଦନ
      Posted On: 21 MAR 2020 8:21AM by PIB Bhubaneshwar


    ଆୟୁଷ୍ମାନ ଭାରତର ଆୟୁଷ ହେଲ୍ ‌ ଥ ଆଣ୍ଡ ୱେଲନେସ୍ ସେଣ୍ଟର ( ଆୟୂଷ ଏଚ୍ ‌ ଡବ୍ଲ୍ୟୁସି ) ଉପାଦାନକୁ ରାଷ୍ଟ୍ରୀୟ ଆୟୁଷ ମିସନ ( ଏନ୍ ‌ ଏଏମ୍ ‌) ରେ ସାମିଲ କରିବାକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ୍ ଅନୁମୋଦନ କରିଛି ।


    ଏହି ପ୍ରସ୍ତାବ ଅନୁସାରେ 5 ବର୍ଷ ଅର୍ଥାତ୍ 2019-20 ରୁ 2023-24 ମଧ୍ୟରେ ଆୟୁଷ ଏଚଡବ୍ଲ୍ୟୁସି କାର୍ଯ୍ୟକାରୀ କରିବା ପାଇଁ 3399.35 କୋଟି ଟଙ୍କା ( 2209.58 କୋଟି ଟଙ୍କା କେନ୍ଦ୍ର ଭାଗ ଓ 1189.77 କୋଟି ଟଙ୍କା ରାଜ୍ୟ ଭାଗ ଆକାରରେ ) ଖର୍ଚ୍ଚ ହେବ ।


    ଏନ୍ ‌ ଏଏମ୍ ଅଧୀନରେ ଆୟୁଷ ଏଚ୍ ‌ ଡବ୍ଲ୍ୟୁସି ଉପାଦାନ କାର୍ଯ୍ୟକାରୀ ଦ୍ୱାରା ନିମ୍ନଲିଖିତ ଉଦ୍ଦେଶ୍ୟ ହାସଲ ହେବ :


    1 . ଆୟୁଷ ସିଦ୍ଧାନ୍ତ ଓ ପ୍ରାକ୍ଟିସ ଆଧାରରେ ପ୍ରତିଷେଧକ ପ୍ରୋତ୍ସାହନମୂଳକ , ଆରୋଗ୍ୟମୂଳକ , ଉପଶମକାରକ ସ୍ୱାସ୍ଥ୍ୟସେବାକୁ ଗୁରୁତ୍ୱ ଦେଇ ଏହାକୁ ପୁରୁଣା ଜନସ୍ୱାସ୍ଥ୍ୟ ସେବା ବ୍ୟବସ୍ଥା ସହ ସମନ୍ୱିତ କରି ଏକ ସାମଗ୍ରିକ ୱେଲନେସ୍ ମଡେଲ ସ୍ଥାପନ ।


    2 . ଲୋକମାନଙ୍କ ପାଇଁ ଆୟୁଷ ଚିକିତ୍ସା ସେବାର ବିକଳ୍ପ ଯୋଗାଇବା ।


    3 . ଆୟୁଷ ସେବାରେ ଜୀବନଶୈଳୀ , ଖାଦ୍ୟପେୟ , ଯୋଗ , ଔଷଧୀୟ ବୃକ୍ଷ ସମ୍ପର୍କରେ ଗୋଷ୍ଠୀ ସଚେତନତା ଏବଂ ଆୟୁଷ ବ୍ୟବସ୍ଥାର ସବଳତା ଅନୁସାରେ ବଛାବଛା ସ୍ଥିତି ପାଇଁ ମେଡିସିନ ବ୍ୟବସ୍ଥା କରାଇବା ।


    ଆୟୁଷ ମନ୍ତ୍ରଣାଳୟ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ , ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ଏବଂ ଅନ୍ୟ ମନ୍ତ୍ରଣାଳୟ ସହ ଆଲୋଚନା କରି ସାରା ଦେଶରେ 12,500 ଆୟୁଷ ହେଲ୍ ‌ ଥ ଆଣ୍ଡ ୱେଲନେସ୍ ସେଣ୍ଟର ପରିଚାଳନା ପାଇଁ ନିମ୍ନଲିଖିତ 2ଟି ମଡେଲର ପ୍ରସ୍ତାବ ଦେଇଛି ।


    - ପୁରୁଣା ଆୟୁଷ ଡିସ୍ ‌ ପେନସରୀର ଆଧୁନିକୀକରଣ ( ପାଖାପାଖି 10,000 )


    - ପୁରୁଣା ଉପ ସ୍ୱାସ୍ଥ୍ୟ କେନ୍ଦ୍ର ( ଏସ୍ ‌ ଏଚ୍ ‌ ସି ) ଗୁଡ଼ିକର ଆଧୁନିକୀକରଣ ( ପାଖାପାଖି 2,500 )


    ଲାଭ :


    - ଶସ୍ତା ଚିକିତ୍ସା ମାଧ୍ୟମରେ ସାର୍ବଜନୀନ ସ୍ୱାସ୍ଥ୍ୟ କଭରେଜ ହାସଲ ପାଇଁ ସମ୍ପ୍ରସାରିତ ମାର୍ଗ ପ୍ରଶସ୍ତ ହେବ ।


    - ଦ୍ୱିତୀୟ ଓ ତୃତୀୟକ ସ୍ତରର ସ୍ୱାସ୍ଥ୍ୟସେବା ବ୍ୟବସ୍ଥା ଉପରୁ ବୋଝ ହ୍ରାସ କରିବ ।


    - ‘ ଆତ୍ମ ଯତ୍ନଶୀଳ ’ ମଡେଲ କାରଣରୁ ଏହା ଲୋକମାନଙ୍କ ବ୍ୟୟ କମାଇବ ।


    - ନୀତି ଆୟୋଗ ଦ୍ୱାରା ବାଧ୍ୟତାମୂଳକ ହୋଇଥିବା ଏସ୍ ‌ ଡିଜି - 3 କାର୍ଯ୍ୟକାରିତାରେ ସମନ୍ୱିତ ହେବ ଆୟୁଷ ।


    - ଧାର୍ଯ୍ୟ କ୍ଷେତ୍ରରେ ସାମଗ୍ରିକ ୱେଲନେସ୍ ମଡେଲ କାର୍ଯ୍ୟକାରୀ ହୋଇପାରିବ ।


    ସୂଚନାଯୋଗ୍ୟ ଯେ ଜାତୀୟ ସ୍ୱାସ୍ଥ୍ୟ ନୀତି 2017ରେ ଏକ ବହୁମୁଖୀ ସମନ୍ୱିତ ସ୍ୱାସ୍ଥ୍ୟସେବା ବ୍ୟବସ୍ଥା ଅଧୀନରେ ଆୟୁଷ ବ୍ୟବସ୍ଥା ( ଆୟୁର୍ବେଦ , ଯୋଗ ଓ ପ୍ରାକୃତିକ ଚିକିତ୍ସା , ୟୁନାନୀ , ସିଦ୍ଧ , ସୋସ୍ ‌- ରିଗ୍ ‌ ପା ଓ ହୋମିଓପାଥି ) କୁ ମୁଖ୍ୟସ୍ରୋତକୁ ଆଣିବା ପାଇଁ ପ୍ରସ୍ତାବ ଦିଆଯାଇଥିଲା ।


    ବ୍ୟାପକ ପ୍ରାଥମିକ ସ୍ୱାସ୍ଥ୍ୟସେବା ଯୋଗାଇବା ଉଦ୍ଦେଶ୍ୟରେ ପୁରୁଣା ଉପ ସ୍ୱାସ୍ଥ୍ୟ କେନ୍ଦ୍ର ଓ ପ୍ରାଥମିକ ସ୍ୱାସ୍ଥ୍ୟ କେନ୍ଦ୍ରଗୁଡ଼ିକୁ ବଦଳାଇ 1.5 ଲକ୍ଷ ହେଲ୍ ‌ ଥ ଆଣ୍ଡ ୱେଲନେସ୍ ସେଂଟର ସୃଷ୍ଟି ପାଇଁ 2018 ଫେବ୍ରୁଆରୀରେ ଭାରତ ସରକାର ନିଷ୍ପତ୍ତି ନେଇଥିଲେ ।


    ଆୟୁଷ୍ମାନ ଭାରତ ଅଧୀନରେ ମୋଟ ଉପ ସ୍ୱାସ୍ଥ୍ୟ କେନ୍ଦ୍ରରୁ 10 % ଅର୍ଥାତ୍ 12,500 କେନ୍ଦ୍ରକୁ ଆୟୁଷ ମନ୍ତ୍ରାଳୟ ହେଲ୍ ‌ ଥ ଆଣ୍ଡ ୱେଲନେସ୍ ସେଂଟର ଭାବେ ପରିଚାଳନା କରିବ ବୋଲି ନିଷ୍ପତ୍ତି ହୋଇଥିଲା ।


    ଆୟୁଷ ସିଦ୍ଧାନ୍ତ ଓ ପ୍ରାକ୍ଟିସ ଆଧାରରେ ସାମଗ୍ରିକ ୱେଲନେସ୍ ମଡେଲ ସ୍ଥାପନ କରି ଜନସାଧାରଣଙ୍କୁ ‘ ଆତ୍ମ ଯତ୍ନଶୀଳ ’ କରାଇ ରୋଗ ବୋଝ ଓ ସେମାନଙ୍କ ବ୍ୟୟ କମାଇବା ଓ ଲୋକମାନଙ୍କୁ ଏକ ଉପଯୁକ୍ତ ବିକଳ୍ପ ପ୍ରଦାନ କରିବା ଏହି ପ୍ରସ୍ତାବର ଲକ୍ଷ୍ୟ ।


    ***********


    

    
    (Release ID: 1607833) Visitor Counter : 4
    
    
      Read this release in: English