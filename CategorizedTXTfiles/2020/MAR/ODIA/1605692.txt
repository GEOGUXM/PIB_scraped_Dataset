      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ଭାରତୀୟ ଜନଔଷଧି ପରିଯୋଜନା ହିତାଧିକାରୀଙ୍କ ସହ ପ୍ରଧାନମନ୍ତ୍ରୀଙ୍କ ମତ ବିନିମୟ
      • କୋରୋନା ଭୂତାଣୁ ସଂକ୍ରମଣ ଗୁଜବଠାରୁ ଦୂରରେ ରହି ଡାକ୍ତରୀ ସହାୟତା ନିଅନ୍ତୁ – ପ୍ରଧାନମନ୍ତ୍ରୀ
      • ହାତଯୋଡି ନମସ୍କାର କରିବାର ଅଭ୍ୟାସକୁ ପୁଣି ଆପଣାଇବାର ଉଚିତ ସମୟ ଆସିଛି
      Posted On: 07 MAR 2020 8:38PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ପ୍ରଧାନମନ୍ତ୍ରୀ ଭାରତୀୟ ଜନଔଷଧି ପରିଯୋଜନାର ହିତାଧିକାରୀ ଏବଂ ଜନ ଔଷଧି କେନ୍ଦ୍ରଗୁଡ଼ିକର ଷ୍ଟୋର ମାଲିକଙ୍କ ସହ ଭିଡିଓ କନଫରେନ୍ସ ଜରିଆରେ ମତ ବିନିମୟ କରିଛନ୍ତି ।


    ପ୍ରଧାନମନ୍ତ୍ରୀ କହିଥିଲେ ଯେ, କୋରୋନା ଭୂତାଣୁର ଉଚିତ ମୁକାବିଲା କରିବା ଦିଗରେ କେନ୍ଦ୍ର ଓ ରାଜ୍ୟ ସରକାର ସମସ୍ତ ପ୍ରକାରର ପଦକ୍ଷେପ ଗ୍ରହଣ କରୁଛନ୍ତି । ସେ କହିଥିଲେ, ଭାରତରେ ଦକ୍ଷ ଡାକ୍ତର ଓ ଚିକିତ୍ସା ସାମଗ୍ରୀ ମହଜୁଦ ରହିଛି, ତା ସହିତ ଏହି ବିଷୟରେ ଆମ ନାଗରିକମାନେ ପୂର୍ଣ୍ଣ ସଚେତନ । ସେ କହିଥିଲେ ଯେ, କୋରୋନା ଭୂତାଣୁ ବୃଦ୍ଧିକୁ ପ୍ରତିରୋଧ କରିବା ଲାଗି ସତର୍କ ନାଗରିକମାନେ ମହତ୍ଵପୂର୍ଣ୍ଣ ଭୂମିକା ଗ୍ରହଣ କରିବା ଦରକାର ।


    ପ୍ରଧାନମନ୍ତ୍ରୀ ଆହୁରି କହିଥିଲେ ଯେ, ବାରମ୍ବାର ହାତ ସଫା କରିବାକୁ ଅଧିକ ଗୁରୁତ୍ଵ ଦେବା ସହ ଅନ୍ୟକୁ ସଂକ୍ରମଣରୁ ବଞ୍ଚାଇବା ଲାଗି ଛିଙ୍କିବା କିମ୍ବା କାଶିବା ସମୟରେ ନିଜର ପାଟି ଓ ନାକକୁ କପଡାରେ ଢାଙ୍କିବା ଦରକାର ।


    “ସମସ୍ତ କୋରୋନା ଭୂତାଣୁ ସଂକ୍ରମିତଙ୍କ ଲାଗି ଆବଶ୍ୟକ ପଦକ୍ଷେପ ଗ୍ରହଣ କରାଯାଉଛି । ଯଦି କୌଣସି ବ୍ୟକ୍ତି ଭାବୁଥାନ୍ତି ଯେ, ସେ ସଂକ୍ରମିତ ବ୍ୟକ୍ତିଙ୍କ ସଂସ୍ପର୍ଶରେ ଆସିଛନ୍ତି, ତା’ହେଲେ ସେ ଭୟଭୀତ ହେବାର କାରଣ ନାହିଁ, କିନ୍ତୁ ସେ ତୁରନ୍ତ ନିକଟତମ ଚିକିତ୍ସାଳୟକୁ ଯାଇ ସେଠାରେ ନିଜର ଚିକିତ୍ସା କରାଇନେବା ଦରକାର । ପରିବାରର ଅନ୍ୟ ସଦସ୍ୟଙ୍କୁ ମଧ୍ୟ ସଂକ୍ରମିତ ହେବାର ଅଧିକ ଆଶଙ୍କା ରହିଥାଏ । ଏଭଳି ସ୍ଥିତିରେ ସେମାନଙ୍କର ମଧ୍ୟ ଆବଶ୍ୟକ ପରୀକ୍ଷା କରାଯିବା ଦରକାର”, ବୋଲି ପ୍ରଧାନମନ୍ତ୍ରୀ କହିଥିଲେ ।


    ଏହି ଅବସରରେ ସଂକ୍ରାମକ କୋରୋନା ଭୂତାଣୁ ସମ୍ପର୍କରେ ଗୁଜବ ଶୁଣି ବିଶ୍ଵାସ ନ କରିବାକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଅନୁରୋଧ କରିବା ସହିତ କେବଳ ଡାକ୍ତରଙ୍କ ପରାମର୍ଶ ମାନି ଚାଲିବା ଲାଗି ପରାମର୍ଶ ଦେଇଥିଲେ ।


    “ଆହୁରି ନିଶ୍ଚିତ ଭାବେ ସାରା ବିଶ୍ଵ ଏବେ ନମସ୍କାର କରିବାର ଅଭ୍ୟାସକୁ ଗ୍ରହଣ କରୁଛି, ଯଦି କୌଣସି କାରଣରୁ ଆମେ ଏହି ଅଭ୍ୟାସ ଛାଡି ଦେଇଛୁ, ତା’ହେଲେ ନମସ୍କାର କରିବାର ଅଭ୍ୟାସକୁ ପୁଣି ଥରେ ଆପଣାଇବା ଉଚିତ,” ବୋଲି ସେ କହିଥିଲେ ।


    **********


    

    
    (Release ID: 1605692) Visitor Counter : 11