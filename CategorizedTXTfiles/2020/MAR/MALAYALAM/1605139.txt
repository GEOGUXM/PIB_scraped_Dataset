      PIB Headquarters

      ഇന്ദ്രധനുഷ് ബോധവത്കരണ ശില്‍പശാല സംഘടിപ്പിച്ചു
      Posted On: 04 MAR 2020 3:46PM by PIB Thiruvananthpuram


    കണ്ണൂര്‍ ഫീല്‍ഡ് ഔട്ട് റീച്ച് ബ്യൂറോ ചെമ്മരത്തൂരില്‍ സംഘടിപ്പിച്ച ഇന്ദ്രധനുഷ് ബോധവത്കരണ ശില്‍പശാല തോടന്നൂര്‍ ബ്ലോക്ക് പഞ്ചായത്ത് പ്രസിഡന്റ് ശ്രീമതി സുമ തൈക്കണ്ടി ഉദ്ഘാടനം ചെയ്യുന്നു.


    കേന്ദ്ര വാര്‍ത്ത വിതരണ പ്രക്ഷേപണ മന്ത്രാലയത്തിന്റെ കീഴിലുളള കണ്ണൂര്‍ ഫീല്‍ഡ് ഔട്ട് റീച്ച് ബ്യൂറോയുടെ ആഭിമുഖ്യത്തില്‍ ചെമ്മരത്തൂരില്‍ ഇന്ദ്രധനുഷ് ബോധവത്കരണ ശില്‍പശാല സംഘടിപ്പിച്ചു. തോടന്നൂര്‍ ബ്ലോക്ക് പഞ്ചായത്ത് പ്രസിഡന്റ് ശ്രീമതി സുമ തൈക്കണ്ടി ശില്‍പശാല ഉദ്ഘാടനം ചെയ്തു. തോടന്നൂര്‍ ബ്ലോക്കില്‍ പ്രതിരോധ കുത്തി വയ്‌പെടുക്കാന്‍ വിമുഖതയുള്ളവരെ കണ്ടെത്തി, കുത്തിവയ്പിന് തീവ്ര നടപടികളെടുക്കുമെന്ന് ശ്രീമതി സുമ തൈക്കണ്ടി പറഞ്ഞു. തോടന്നൂര്‍ ബ്ലോക്ക് വൈസ് പ്രസിഡന്റ് സാഫിയ മലയില്‍ ചടങ്ങില്‍ അധ്യക്ഷത വഹിച്ചു.


    
    തിരുവള്ളൂര്‍ ഗ്രാമപഞ്ചായത്ത് വൈസ് പ്രസിഡന്റ് ശ്രീമതി ടി.വി.സഫീറ, ചരിത്രകാരന്‍ ശ്രീ പി ഹരീന്ദ്രനാഥ്, തിരുവള്ളൂര്‍ കമ്മ്യൂണിറ്റി ഹെല്‍ത്ത് സെന്റര്‍ മെഡിക്കല്‍ ഓഫീസര്‍ ഡോ. എന്‍. ഉഷ, ശിശു വികസന വകുപ്പ് ഓഫീസര്‍ ശ്രീമതി തസ്ലീന എന്‍. പി., കണ്ണൂര്‍ ജില്ലാ ഫീല്‍ഡ് പബ്ലിസിറ്റി ഓഫീസര്‍ ശ്രീ ബിജു മാത്യു, ശ്രീ കെ. എസ്. ബാബു രാജന്‍, ശ്രീ പി. ബി. കൃഷ്ണമൂര്‍ത്തി എന്നിവര്‍ സംസാരിച്ചു.


    ശില്‍പശാലയോട് അനുബന്ധിച്ച് നടന്ന പ്രതിരോധ കുത്തിവയ്പ്പ് മെഡിക്കല്‍ ക്യാംപ്.


    തിരുവള്ളൂര്‍ സാമൂഹിക ആരോഗ്യ കേന്ദ്രത്തിലെ ഡോ.സുധീര്‍. ജി , ഡോ. ജ്യോതി കെ. എം. എന്നിവര്‍ ക്ലാസുകള്‍ക്ക് നേതൃത്വം നല്കി. പ്രതിരോധ കുത്തിവയ്പ്പ് മെഡിക്കല്‍ ക്യാംപും ഇതോടനുബന്ധിച്ച് സംഘടിപ്പിച്ചു. ചെമ്മരത്തൂര്‍ സാംസ്‌കാരിക നിലയത്തില്‍ സംഘടിപ്പിച്ച ഏകദിന ശില്പശാലയില്‍ നൂറ്റമ്പതോളം പ്രതിനിധികള്‍ പങ്കെടുത്തു.


    
    കേന്ദ്ര സംഗീത നാടക വിഭാഗത്തിന്റെ ബോധവത്കരണ പ്രചാരണ കലാജാഥകള്‍ ഇതോടനുബന്ധിച്ച് വിവിധ കേന്ദ്രങ്ങളില്‍ സംഘടിപ്പിച്ചു. സംസ്ഥാനത്ത് കോഴിക്കോട്, വയനാട് ജില്ലകളാണ് ഈ ഘട്ടത്തില്‍ ഇന്ദ്രധനുഷ് തീവ്ര ഘട്ടം നടപ്പാക്കുന്നതിന് കേന്ദ്ര ഗവണ്‍മെന്റ് തിരഞ്ഞെടുത്തിട്ടുള്ളത്. കുത്തിവയ്‌പെടുത്ത കുട്ടികളുടെ എണ്ണം തൊണ്ണൂറു ശതമാനത്തിലധികമാക്കുകയാണ് പദ്ധതിയുടെ ലക്ഷ്യം.


    
    ലോകാരോഗ്യ സംഘടന, സംസ്ഥാന ആരോഗ്യ വകുപ്പ്, ശിശു വികസന വകുപ്പ് എന്നിവയുമായി സഹകരിച്ചാണ് ഫീല്‍ഡ് ഔട്ട് റീച്ച് ബ്യൂറോ തീവ്ര ബോധവത്കരണ പ്രചാരണ പരിപാടികള്‍ സംഘടിപ്പിക്കുന്നത്.


    
    RRTN/IE/BSN (04.03.2020)

    
    
    (Release ID: 1605139) Visitor Counter : 5