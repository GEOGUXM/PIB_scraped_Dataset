      PIB Headquarters

      കോവിഡ്-19 ബോധവത്ക്കരണത്തിന് നെഹ്‌റു യുവ കേന്ദ്ര വോളന്റിയര്‍മാര്‍
      Posted On: 19 MAR 2020 2:43PM by PIB Thiruvananthpuram


    കോവിഡ്-19 മുന്‍കരുതല്‍ നടപടികളെ കുറിച്ചും ബോധവ്ക്കരണ പ്രചാരണ പരിപാടികളെ കുറിച്ചും ചീഫ് മെഡിക്കല്‍ അഡ്‌വൈസറും ലോകാരോഗ്യ സംഘടന കണ്‍സല്‍ട്ടന്റുമായ ഡോ. രാഗേഷ് ക്ലാസെടുക്കുന്നു.


    
    
    കേന്ദ്ര യുവജനകാര്യ സ്‌പോര്‍ട്‌സ് മന്ത്രാലയത്തിന് കീഴിലുള്ള നെഹ്‌റു യുവ കേന്ദ്ര സംഘതന്‍ കോവിഡ്-19 രോഗബാധയെ കുറിച്ച് എല്ലാ ജില്ലകളിലും ബോധവത്ക്കരണം നടത്തും. സംസ്ഥാന ആരോഗ്യ കുടുംബക്ഷേമ വകുപ്പും കേരള സ്റ്റേറ്റ് എയിഡ്‌സ് കണ്‍ട്രോള്‍ സൊസൈറ്റിയുമായും (കെഎസ്എസിഎസ്) സഹകരിച്ചാണ് ബോധവത്ക്കരണം നടത്തുന്നത്.
    
    പൊതുജനങ്ങള്‍ക്കിടയില്‍ വിതരണം ചെയ്യുന്നതിന് ഓരോ ജില്ലയിലെയും നെഹ്‌റു യുവ കേന്ദ്രങ്ങള്‍ക്ക് കെഎസ്എസിഎസ് 10,000 വീതം ലഘുലേഖകള്‍ നല്‍കും. ബോധവത്ക്കരണത്തിന് നിയോഗിക്കപ്പെടുന്ന നെഹ്‌റു യുവ കേന്ദ്ര സംഘതന്‍-ദേശീയ ദുരന്തനിവാരണ സേന വോളന്റിയര്‍മാരുടെ ആദ്യ ബാച്ചിന്റെ പരിശീലനം എറണാകുളം കളക്ടറേറ്റിലെ എമര്‍ജന്‍സി കണ്‍ട്രോള്‍ റൂമില്‍ നടന്നു. അസിസ്റ്റന്റ് കളക്ടര്‍ ശ്രീമതി മാധവിക്കുട്ടി, ചീഫ് മെഡിക്കല്‍ അഡ്‌വൈസറും ലോകാരോഗ്യ സംഘടന കണ്‍സല്‍ട്ടന്റുമായ ഡോ. രാഗേഷ് എന്നിവര്‍ പരിശീലന ക്ലാസിന് നേതൃത്വം നല്‍കി.
    
    നെഹ്‌റു യുവ കേന്ദ്രയുടെ 394 വോളന്റിയര്‍മാരിലൂടെ റെയില്‍വേ സ്‌റ്റേഷന്‍, ബസ് സ്റ്റാന്‍ഡ് പോലുള്ള പൊതു ഇടങ്ങളില്‍ ലഘുലേഖാ വിതരണം നടത്തും. പ്രാദേശിക യുവജന ക്ലബുകളുടെ സഹകരണത്തോടെ വീടുകള്‍ കയറി ഇറങ്ങിയുള്ള ബോധവ്തക്കരണവും സംഘടിപ്പിക്കും. യുവജന ക്ലബുകളുടെയും വോളന്റിയര്‍മാരുടെയും വാട്ട്‌സ് ആപ്പ് ഗ്രൂപ്പുകളിലൂടെയും കോവിഡ് 19 ബോധവത്ക്കരണ സന്ദേശങ്ങളും പ്രതിരോധ മാര്‍ഗ്ഗങ്ങളും പ്രചരിപ്പിക്കും. കേരള പോലീസ് സേനയുടെയും ആരോഗ്യ വകുപ്പിന്റെയും ഹെല്‍ത്ത് ഡെസ്‌ക്കുകളിലും വോളന്റിയര്‍മാര്‍ സഹായങ്ങള്‍ നല്‍കും.


    RRTN/IE/BSN(19.03.2020)

    

    
    (Release ID: 1607116) Visitor Counter : 25