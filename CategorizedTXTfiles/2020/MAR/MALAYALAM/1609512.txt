      PIB Headquarters

      കോവിഡ്-19: ആശുപത്രികള്‍ക്കും മെഡിക്കല്‍ വിദ്യാഭ്യാസ സ്ഥാപനങ്ങള്‍ക്കുമുള്ള നിര്‍ദ്ദേശങ്ങള്‍
      Posted On: 03 MAR 2020 2:03PM by PIB Thiruvananthpuram


    
    കോവിഡ്-19 നിമിത്തം രോഗികളുടെ വര്‍ദ്ധിച്ച തള്ളിക്കയറ്റമുണ്ടാകുന്നതടക്കമുള്ള ഏതൊരു സാഹചര്യവും നേരിടുന്നതിന് രാജ്യത്തെ മെഡിക്കല്‍ അടിസ്ഥാന സൗകര്യങ്ങള്‍ തയാറായിരിക്കണം. ഈ സാഹചര്യത്തില്‍ കേന്ദ്ര ഗവണ്‍മെന്റ് 2020 മാര്‍ച്ച് 31 വരെ താഴെപ്പറയുന്ന ഇടപെടലുകള്‍ നിര്‍ദ്ദേശിക്കുന്നു. സ്ഥിഗതികള്‍ നിരീക്ഷിച്ച് ഈ നിര്‍ദ്ദേശങ്ങള്‍ പിന്നീട് പുനരവലോകനം ചെയ്യും.
    
    ഇന്‍ഡോര്‍ സൗകര്യങ്ങള്‍
    1. അടിയന്തിരമായി ചെയ്യേണ്ടതില്ലാത്ത ശസ്ത്രക്രിയകള്‍ മാറ്റിവെക്കണം
    2. എല്ലാ പൊതു-സ്വകാര്യ ആശുപത്രികളിലൂം കുറച്ചു കിടക്കകള്‍ ഐസലേഷന്‍ സൗകര്യങ്ങള്‍ തയാറാക്കുന്നതിനായി മാറ്റിവയ്ക്കണം.
    3. മുഖാവരണങ്ങള്‍, കൈയുറകള്‍, വ്യക്തിഗത സംരക്ഷണ ഉപകരണങ്ങള്‍ ഉള്‍പ്പെടെ അധിക വിഭവങ്ങള്‍ എല്ലാ ആശുപത്രികളും സംഭരിക്കണം. ഏത് അടിയന്തിരഘട്ടത്തേയും നേരിടുന്നതിന് ആരോഗ്യപ്രവര്‍ത്തകര്‍ക്ക് പരിശീലനം നല്‍കണം.
    4. പ്രീ ആന്റ് പാരാ ക്ലിനിക്കല്‍ വകുപ്പുകളിലേതടക്കം എല്ലാ സ്‌പെഷ്യാലിറ്റി വിഭാഗങ്ങളിലുള്ള ഡോക്ടര്‍മാര്‍ക്കും നഴ്‌സുമാര്‍ക്കും, മറ്റ് ജീവനക്കാര്‍ക്കും രോഗപ്രതിരോധത്തിനും നിയന്ത്രണ പ്രവര്‍ത്തനങ്ങള്‍ക്കും പരിശീലനം നല്‍കുകണം.
    5. ഭാവി ആവശ്യത്തിന് തയാറെടുക്കുന്നതിനായി ആവശ്യത്തിന് എണ്ണം വെന്റിലേറ്ററുകളും ഹൈ ഫ്ളോ ഓക്‌സിജന്‍ മുഖാവരണങ്ങളും സംഭരിക്കണം.
    6. ഐ.സി.യു പരിരക്ഷയ്ക്കും/വെന്റിലേറ്ററിനും വേണ്ടി ആവശ്യത്തിന് പരിശീലനമുള്ള മനുഷ്യശക്തിയും വിഭവങ്ങളും എല്ലാ ആശുപത്രികളും ഉറപ്പാക്കണം.
    7. ആരോഗ്യ സ്ഥിതി തൃപ്തികരമായ രോഗികളെ ആശുപത്രികള്‍ എത്രയും വേഗം ഡിസ്ചാര്‍ജ്ജ് ചെയ്യുകയും പുതിയ പ്രവേശനം (സ്ഥിതി തൃപ്തികരമായ രോഗികളുടെ) നിയന്ത്രിക്കുകയും വേണം.
    8. രോഗികളെ പരിചരിക്കുന്നവരുടെ എണ്ണം നിര്‍ബന്ധമായും ഒന്നായി നിയന്ത്രിക്കണം
    
    ഐ.ഇ.സി പ്രവര്‍ത്തനങ്ങള്‍:
    9. ചുമയ്ക്കുമ്പോള്‍ പാലിക്കേണ്ട മരാദ്യകളെക്കുറിച്ചും ചെയ്യാവുന്നതും ചെയ്യാന്‍പാടില്ലാത്ത കാര്യങ്ങളെക്കുറിച്ചും, മാസ്‌കുകളുടെ ശരിയായ ഉപയോഗത്തെക്കുറിച്ചും വ്യക്തി ശുചിത്വത്തെക്കുറിച്ചും രോഗികളെ പഠിപ്പിക്കണം. കോവിഡ്-19 മായി ബന്ധപ്പെട്ട് ചെയ്യാവുന്നതും ചെയ്യാന്‍ പാടില്ലാത്തുമായ കാര്യങ്ങളെക്കുറിച്ച് രോഗികള്‍ക്കിടയില്‍ ബോധവല്‍ക്കരണം വര്‍ദ്ധിപ്പിക്കുന്നതിനായി ആശുപത്രികള്‍ പോസ്റ്ററുകള്‍ പ്രദര്‍ശിപ്പിക്കണം.
    10. കൊറോണാവൈറസുമായി ബന്ധപ്പെട്ട് രോഗികള്‍ക്ക് കൗണ്‍സലിംഗ് നല്‍കണം. കൊറോണ വൈറസ് ബാധിച്ച രോഗികളോടും അവരെച ികിത്സിക്കുന്ന സംവിധാനങ്ങളോടും അവമതി പുലര്‍ത്തരുതെന്ന് അവരെ പഠിപ്പിക്കണം. ലക്ഷണങ്ങള്‍ പുറത്തു വന്ന ഉടന്‍ പരിശോധന നടത്തുന്നത് കോവിഡ്-19നെതിരെയുള്ള പോരാട്ടാത്തി ല്‍ ഏറ്റവും പ്രധാനപ്പെട്ടതാണെന്ന് അവരെ മനസ്സിലാക്കണം.
    
    ഭരണപരമായത്:
    11. 2020 മാര്‍ച്ച് 22 ഞായറാഴ്ച എല്ലാ ആശുപത്രികളും ഒരു തയാറെടുപ്പ് ഡ്രില്‍ നടത്തണം. ആരോഗ്യവകുപ്പ് മന്ത്രാലയത്തിന്റെ വെബ്‌സൈറ്റില്‍ അതിനുള്ള മാര്‍ഗ്ഗനിര്‍ദ്ദേശങ്ങള്‍ ലഭ്യമാണ്.
    12. വിവിധ നിയന്ത്രാതക്കളും അക്രഡിറ്റേഷന്‍ ഏജന്‍സികളും ആശുപത്രികളില്‍ നടത്തുന്ന അനിവാര്യമല്ലാത്ത എല്ലാ ഓഡിറ്റുകളും തല്‍ക്കാലം നിര്‍ത്തിവയ്ക്കണം.
    13. രോഗിയെ പരിചരിക്കുന്ന വേളയില്‍ ഏതെങ്കിലും ഒരു മെഡിക്കല്‍ പ്രൊഫഷണലിന് രോഗം പിടിപെട്ടാല്‍ എല്ലാ ആശുപത്രികളും അവര്‍ക്ക് സൗജന്യ ചികിത്സനല്‍കണം.
    14. കോവിഡ്-19 സംശയിക്കുന്ന ഒരു രോഗിയേയും ഒരു ആശുപത്രിയൂം നിരസിക്കാന്‍ പാടില്ല, അത്തരത്തിലുള്ള ഏതെങ്കിലും രോഗികളുടെ പ്രവേശനം ഉടന്‍ തന്നെ എന്‍.സി.ഡി.സി അല്ലെങ്കില്‍ ഐ.ഡി.എസ്.പി എന്നിവരോട് അറിയിക്കണം.
    15. അതുപോലെ എല്ലാ ന്യുമോണിയ രോഗികളെയും സംബന്ധിച്ച വിവരങ്ങള്‍ എന്‍.സി.ഡി.സി അല്ലെങ്കില്‍ ഐ.ഡി.എസ്.പിയെ അറിയിക്കണം, എന്നാലെ അവരെ കോവിഡ്-19ന്റെ പരിശോധന നടത്താനാകൂ.
    16. ആശുപത്രികള്‍ അവരുടെ പരിസരത്ത് സാമൂഹിക അകലം പാലിക്കല്‍ ഉറപ്പാക്കണം.
    17. ഇപ്പോള്‍ നടന്നുകൊണ്ടിരിക്കുന്ന എല്ലാ പരീക്ഷകളും 2020 മാര്‍ച്ച് 31ന് ശേഷമായി പുനക്രമീകരിക്കണം.
    18. എല്ലാ വിലയിരുത്തല്‍ പ്രവര്‍ത്തനങ്ങളും 2020 മാര്‍ച്ച് 31ന് ശേഷമായി പുനക്രമീകരിക്കണം.
    19. വിദ്യാര്‍ത്ഥികള്‍, അദ്ധ്യാപകര്‍, രക്ഷകര്‍ത്താക്കള്‍ എന്നിവര്‍ക്കുള്ള ഉത്കണ്ഠ ഇല്ലാതാക്കാന്‍ എല്ലാ വിദ്യാഭ്യാസ സ്ഥാപനങ്ങളും പരീക്ഷാ ബോര്‍ഡുകളും വിദ്യാര്‍ത്ഥികളും അദ്ധ്യാപകരുമായി ഇലക്‌ട്രോണിക് മാധ്യമങ്ങളിലൂടെ നിരന്തരം ആശയവിനിമയം നടത്തുന്നതിനും അവരെ പൂര്‍ണ്ണമായി കാര്യങ്ങള്‍ അറിയിക്കുന്നതിനും അഭ്യര്‍ത്ഥിക്കുന്നു.
    20. വിദ്യാര്‍ത്ഥികള്‍ക്ക് ബന്ധപ്പെടുന്നതിനായി സ്ഥാപനങ്ങള്‍ അവരുടെ ഹെല്‍പ്പ്‌ലൈന്‍ നമ്പറുകള്‍/ഇ-മെയില്‍ എന്നിവ അറിയിക്കണമെന്നും അഭ്യര്‍ത്ഥിച്ചിട്ടുണ്ട്.
    21. ആശുപത്രിയുടെ പരിസരത്തുള്ള എല്ലാ അനധികൃത/അംഗീകൃത കടകളും (ഫാര്‍മസികള്‍ ഒഴികെ) ഭക്ഷണശാലകളും നിര്‍ബന്ധമായും പൂട്ടണം.
    22. എല്ലാ തരത്തിലുള്ള അവധികളും (അടിയന്തര, ഒഴിവാക്കാന്‍ കഴിയാത്ത സാഹചര്യങ്ങളിലുള്ളവ ഒഴികെ) അടിയന്തിരമായി റദ്ദാക്കണം.
    
    ഒ.പി.ഡി:
    23. ഒഴിവാക്കാന്‍ കഴിയുന്നതോ മാറ്റിവയ്ക്കാന്‍ കഴിയുന്നതോ ആണെങ്കില്‍ എല്ലാ രോഗികളും ദൈനംദിന ഒ.പി.ഡി സന്ദര്‍ശനത്തിന് വരാന്‍ പാടില്ലെന്ന് നിര്‍ദ്ദേശിച്ചിട്ടുണ്ട്.
    24. പനിക്ക് സമാനമായ ലക്ഷണം പ്രദര്‍ശിപ്പിക്കുന്ന രോഗികളെ തിരക്ക് ഒഴിവാക്കുന്നതിനായി മറ്റ് രോഗികളില്‍ നിന്നും സ്ഥലത്തുനിന്നും മാറ്റി പ്രത്യേകമായി പരിചരിക്കുന്ന തരത്തില്‍ ഒ.പി.ഡികള്‍ സംഘടിപ്പിക്കണം.
    25. വിട്ടുമാറാത്ത രോഗങ്ങളും ചെറിയ ചെറിയ രോഗങ്ങളുമുള്ള രോഗികളോട് തിരക്കുകൂടുതലുള്ള മൂന്നാം പരിചരണ കേന്ദ്രങ്ങള്‍ക്ക് പകരം പ്രാഥമിക/സെക്കന്ററി പരിചരണ സൗകര്യങ്ങളിലെ ഒ.പി.ഡികള്‍ ഉപയോഗിക്കാന്‍ ഉപദേശിക്കണം.
    26. ഫാര്‍മസി കൗണ്ടുകള്‍ വര്‍ദ്ധിപ്പിക്കുകയും ഇന്ത്യന്‍ റെഡ്‌ക്രോസ്/എന്‍.ഡി.ആര്‍.എഫ് സന്നദ്ധഭടന്മാര്‍ എന്നിവരെ ഉപയോഗപ്പെടുത്തി ക്യു നിയന്ത്രണ സംവിധാനം പിന്തുടരുകയും വേണം.
    

    
    (Release ID: 1609512) Visitor Counter : 37