      PIB Headquarters

      കേരള കേന്ദ്ര സര്‍വകലാശാലയില്‍ അന്താരാഷ്ട്ര വനിതാദിനാചരണം സംഘടിപ്പിച്ചു
      Posted On: 09 MAR 2020 5:53PM by PIB Thiruvananthpuram


    കേരള കേന്ദ്ര സര്‍വകലാശാലയിലെ മലയാള വിഭാഗത്തിന് കീഴില്‍ പ്രവര്‍ത്തിക്കുന്ന പെണ്‍മ വനിതാ വേദിയും വനിതാ പഠന കേന്ദ്രവും സംയുക്തമായി നടത്തിയ അന്താരാഷ്ട്ര വനിതാദിനാചരണം വൈസ് ചാന്‍സലര്‍ ഡോ. ജി. ഗോപകുമാര്‍ ഉദ്ഘാടനം ചെയ്യുന്നു.


    
    
    കാസര്‍കോടുള്ള കേരള കേന്ദ്ര സര്‍വകലാശാലയിലെ മലയാള വിഭാഗത്തിന് കീഴില്‍ പ്രവര്‍ത്തിക്കുന്ന പെണ്‍മ വനിതാ വേദിയും വനിതാ പഠന കേന്ദ്രവും സംയുക്തമായി അന്താരാഷ്ട്ര വനിതാദിനാചരണം സംഘടിപ്പിച്ചു. കേരള കേന്ദ്ര സര്‍വകലാശാല വൈസ് ചാന്‍സലര്‍ ഡോ. ജി. ഗോപകുമാര്‍ പരിപാടി ഉദ്ഘാടനം ചെയ്തു. ഭരണഘടന ഒരു ആധുനിക ഉപകരണം മാത്രമാണെന്നും അംബേദ്കര്‍ ചൂണ്ടിക്കാണിച്ചതു പോലെ സമൂഹവും രാഷ്ട്രവും ഒരു പോലെ ശ്രമിച്ചാല്‍ മാത്രമേ സ്ത്രീസമത്വം നടപ്പിലാകൂ എന്നും ഡോ. ജി. ഗോപകുമാര്‍ പറഞ്ഞു.


    
    മംഗലംകളി കലാരൂപത്തിന്റെ പ്രചാരകയായ ശ്രീമതി കൊട്ടിയമ്മ, വനിതാ പ്രസാധകയും മാധ്യമ പ്രവര്‍ത്തകയുമായ ശ്രീമതി സനിത അനൂപ് എന്നിവരെ ചടങ്ങില്‍ ആദരിച്ചു. പെണ്‍മ വനിതാ വേദി കോ-ഓര്‍ഡിനേറ്റര്‍ ശ്രീമതി പാര്‍വതി പി. ചന്ദ്രന്റെ പുസ്തകം 'മരിച്ചവളുടെ ഫേസ്ബുക്ക് ' ചടങ്ങില്‍ പ്രകാശനം ചെയ്തു. പുല്ലൂര്‍-പെരിയ പഞ്ചായത്ത് പ്രസിഡന്റ് ശ്രീമതി ശാരദ എസ്. നായര്‍, കേരള കേന്ദ്ര സര്‍വകലാശാലയിലെ മലയാളം വിഭാഗം അധ്യക്ഷന്‍ പ്രഫ. അജിത് കുമാര്‍ എന്‍., വനിതാ പഠന കേന്ദ്രം കോ-ഓര്‍ഡിനേറ്റര്‍ ഡോ. സുപ്രിയ പി, വിമന്‍ പ്രൊട്ടക്ഷന്‍ ഓഫീസര്‍ സുനിത എം.വി., പാര്‍വതി പി. ചന്ദ്രന്‍ എന്നിവര്‍ പ്രസംഗിച്ചു. 'സ്വാതന്ത്ര്യ സമരത്തിലെ വനിതാ പങ്കാളിത്തം' എന്ന വിഷയത്തെ ആസ്പദമാക്കി നടത്തിയ ഉപന്യാസ മത്സരത്തില്‍ വിജയികളായവര്‍ക്കുള്ള സര്‍ട്ടിഫിക്കറ്റുകളും ചടങ്ങില്‍ വിതരണം ചെയ്തു.


    RRTN/IE/BSN (09.03.2020)

    
    
    (Release ID: 1605811) Visitor Counter : 2