      ആരോഗ്യ, കുടുംബക്ഷേമ മന്ത്രാലയം

      വീട്ടില്‍ ക്വാറന്റൈനിൽ കഴിയുന്നവര്‍ക്കുള്ള മാര്‍ഗ്ഗനിര്‍ദ്ദേശങ്ങള്‍
      Posted On: 27 MAR 2020 1:09PM by PIB Thiruvananthpuram


    ഇന്ത്യാ ഗവണ്‍മെന്റ്
    ആരോഗ്യ കുടുംബക്ഷേമ മന്ത്രാലയം
    ഡയറക്ടറേറ്റ് ജനറല്‍ ഓഫ് ഹെല്‍ത്ത് സര്‍വീസസ്
    (ഇ.എം.ആര്‍ വിഭാഗം)


    വീട്ടില്‍ ക്വാറന്റൈനിൽ കഴിയുന്നവര്‍ക്കുള്ള മാര്‍ഗ്ഗനിര്‍ദ്ദേശങ്ങള്‍


    ലക്ഷ്യങ്ങള്‍:


    
    യാത്രകളുമായി ബന്ധപ്പെട്ടതും/ബന്ധപ്പെടാത്തതുമായി സംശയിക്കുന്ന നോവല്‍ കൊറോണാ വൈറസ് രോഗ (കോവിഡ്-19) കേസുകളെ നിര്‍ദ്ദിഷ്ട ആരോഗ്യസൗകര്യങ്ങലുള്ള കേന്ദങ്ങളിൽ അതിവേഗത്തില്‍ ഐസോലേഷനിലാക്കുകയും അത്തരം കേസുകളുമായുണ്ടായ എല്ലാ സമ്പര്‍ക്കങ്ങളുടെയും വിശദമായ പട്ടിക തയാറാക്കുകയും വേണം. കോവിഡ്-19 ബാധ സംശയിക്കുന്നതോ അല്ലെങ്കില്‍ ഉറപ്പാക്കിയതോ ആയവര്‍ക്കും അത്തരത്തില്‍ അവരുമായി ബന്ധപ്പെട്ടവര്‍ക്കും വീടുകളില്‍ ക്വാറന്റൈ പ്രായോഗികമാക്കാം.
    1) യാത്രയുമായി ബന്ധപ്പെട്ട കേസുകള്‍2) ക്ലസ്റ്റർ നിയന്ത്രണ തന്ത്രങ്ങള്‍ സ്വീകരിച്ചിട്ടുള്ള യാത്രാ സംബന്ധമായതും/സംബന്ധമില്ലാത്തതുമായ ക്ലസ്റ്റർ കേസുകൾ നിന്നും ഉയരുന്ന ക്ലസ്റ്ററുകളില്‍ ശ്രദ്ധകേന്ദ്രീകരിക്കുന്നവ 3) പ്രാദേശിക, സാമൂഹികവ്യാപനം വ്യക്തമായിട്ടുള്ള കോവിഡ്-19 ബാധിത പ്രദേശങ്ങളിൽ നിന്നും വരുന്ന ആളുകള്‍ എന്നിങ്ങനെ ഇന്ത്യയില്‍ ആദ്യഘട്ടത്തില്‍ റിപ്പോര്‍ട്ട് ചെയ്യുന്ന കേസുകളില്‍ മാത്രമാണ് ഈ ഇടപെടലുകള്‍ ഉണ്ടാകേണ്ടത്.
    സമ്പര്‍ക്കത്തിന്റെ നിര്‍വചനം:
    രോഗബാധിതനായ ഒരു വ്യക്തിയുമായോ അല്ലെങ്കില്‍ അണുബാധയേറ്റ പരിസ്ഥിതിയുമായോ അടുത്തിടപഴകുന്നതിലൂടെ രോഗബാധയ്ക്കുള്ള അപകട സാദ്ധ്യതയുള്ള ആരോഗ്യവാനായ ഒരു വ്യക്തിയെയാണ് സമ്പര്‍ക്കമായി നിര്‍വചിക്കുന്നത്.
    കോവിഡ്-19ന്റെ പശ്ചാത്തലത്തില്‍ ഒരു സമ്പര്‍ക്കം എന്നാല്‍:
    -കോവിഡ്-19 രോഗബാധിതനായി അതേ വീട്ടിൽ തന്നെ ജീവിക്കുന്ന ഒരു വ്യക്തി:
    -കോവിഡ്-19 രോഗബപാധിതരുമായി നേരിട്ട് ശാരീരികമായി അടുത്തിഴപഴകുന്ന വ്യക്തി അല്ലെങ്കില്‍ നിര്‍ദ്ദിഷ്ടമായ സംരക്ഷണ ഉപകരണങ്ങള്‍ (പി.പി.ഇ) ഇല്ലാതെ അല്ലെങ്കില്‍ സാദ്ധ്യമായ പി.പി.ഇ വിള്ളലിലൂടെ അയാളുടെ/അവരുടെ സ്രവങ്ങളുമായി ബന്ധപ്പെടുന്നവര്‍.
    -കോവിഡ്-19 ബാധിതരുമായി ഒരു അടഞ്ഞ പരിസ്ഥിതിയിലോ അല്ലെങ്കില്‍ ഒരു മീറ്റര്‍ അകലത്തിലല്ലാതെ വിമാനയാത്രയിലുള്‍പ്പെടെ മുഖാമുഖം ബന്ധപ്പെടലിന് വിധേയമാകുന്നവര്‍.
    പരിഗണനയിലുള്ള രോഗിയില്‍ രോഗത്തിന്റെ ആക്രമണം തുടങ്ങുന്നതിന് 14 ദിവസത്തിന് മുമ്പ് സാംക്രമികരോഗശാസ്ത്ര ബന്ധം വഴി ആകാം .


    
    വീടുകളില്‍ ക്വാറന്റൈനിൽകഴിയുന്ന ഇത്തരം ആളുകൾക്കുള്ള നിർദ്ദേശങ്ങൾ
    വീടുകളില്‍ ക്വാറന്റൈനിൽ കഴിയുന്ന വ്യക്തികള്‍:
    നല്ലവണ്ണം വായുസഞ്ചാരമുള്ള മുറിയിൽ ഒറ്റയ്ക്ക് കഴിയണം, മുറിയോട് ചേര്‍ന്ന്/പ്രത്യേക ശൗച്യമുറികളുള്ളവയ്ക്ക് മുന്‍ഗണന നല്‍കണം. മറ്റൊരു വ്യക്തിക്ക് ആ മുറിയില്‍ കഴിയേണ്ടിവരികയാണെങ്കില്‍ കുറഞ്ഞപക്ഷം രണ്ടുപേരും തമ്മില്‍ ഒരു മീറ്ററിന്റെ അകലം പാലിക്കണം.
    -കുടുംബത്തിലുള്ള വയോജനങ്ങള്‍, ഗര്‍ഭിണികള്‍, കുട്ടികള്‍, മറ്റ് രോഗാവസ്ഥയുള്ളവര്‍ എന്നിവരില്‍ നിന്നും അകന്ന് കഴിയണം.
    - അവരുടെ വീട്ടിനുള്ളിലെ ചലനം നിയന്ത്രിക്കണം
    - ഒരു സാഹചര്യത്തിലും സാമൂഹിക/മതപരമായ കൂട്ടായ്മകളില്‍ പങ്കെടുക്കാന്‍ പാടില്ല, ഉദാഹരണത്തിന് വിവാഹം, അനുശോചനം തുടങ്ങിയവ.


    താഴെപ്പറയുന്ന പൊതു ആരോഗ്യ നപടികള്‍ അയാള്‍ എല്ലായ്‌പ്പോഴും പാലിക്കണം:
    - സോപ്പും വെള്ളവും ഉപയോഗിച്ചോ, അല്ലെങ്കില്‍ ആള്‍ക്കഹോള്‍ അടങ്ങിയ സാനിറ്റെസര്‍ കൊണ്ടോ കൈകള്‍ നിരന്തരം കഴുകണം.


    -വീട്ടിലെ വസ്തുക്കള്‍ പങ്കുവയ്ക്കുന്നത് ഒഴിവാക്കുക ഉദാഹരണത്തിന് : ആഹാരവസ്തുക്കള്‍, വെള്ളംകുടിക്കുന്ന ാസുകള്‍, കപ്പുകള്‍, ഭക്ഷണം കഴിക്കുന്ന പാത്രങ്ങള്‍, ടവ്വലുകള്‍, കിടക്കകള്‍. ----
    എപ്പോഴും സർജിക്കൽ മാസ്ക് ധരിക്കണം. എല്ലാ 6 മുതൽ 8 മണിക്കൂറിനുള്ളിൽ മാസ്ക് മാറ്റി അത് നശിപ്പിച്ച കളയണം .ഡിസ്പോസിബിൾ മാസ്കുകൾ ഒരു കാരണവശാലും വീണ്ടും ഉപയോഗിക്കരുത്
    -വീടുകളില്‍ പരിചരണം നല്‍കുമ്പോള്‍ രോഗികള്‍/പരിചരിക്കുന്നവര്‍/അടുത്ത് സമ്പര്‍ക്കംപുലര്‍ത്തിയവര്‍ എന്നിവര്‍ ഉപയോഗിച്ച മാസ്‌ക്കുകള്‍ സാധാരണ ബ്ലീച്ച് ലായനി (5%) അല്ലെങ്കില്‍ സോഡിയം ഹൈപ്പോക്ലൊ റൈറ്റ് ലായനി (1%) എന്നിവ ഉപയോഗിച്ച് അണുവിമുക്തമാക്കിയശേഷം അവയെ ഒന്നുകില്‍ കത്തിച്ചുകളയുകയോ അല്ലെങ്കില്‍ വളരെ ആഴത്തില്‍ കുഴിച്ചിടുകയോ വേണം.
    -ഉപയോഗിച്ച മാസ്‌കുകളെ രോധബാധയ്ക്ക് ശേഷിയുള്ളവയായാണ് കണക്കാക്കുന്നത്.
    -ലക്ഷണങ്ങള്‍ പ്രത്യക്ഷപ്പെട്ടിട്ടുണ്ടെങ്കില്‍ (ചുമ, പനി, ശ്വാസതടസം) ഉടന്‍ തന്നെ അടുത്തുള്ള ആരോഗ്യ കേന്ദ്രത്തില്‍ അറിയിക്കുകയോ അല്ലെങ്കില്‍ 011-23978046 എന്ന നമ്പറില്‍ വിളിക്കുകയോ വേണം.


    വീട്ടില്‍ സക്വാറന്റൈനിൽ കഴിയുന്നവരുടെ കുടുംബാംഗങ്ങള്‍ക്കുള്ള നിര്‍ദ്ദേശങ്ങള്‍
    -ചുമതലപ്പെടുത്തിയ ഒരു കുടുംബാംഗത്തിനായിരിക്കണം അത്തരം രോഗിയുടെ പരിചരണത്തിന്റെ ദൗത്യം.
    -മലിനമായ വസ്ത്രം കുടയുന്നതും ത്വക്കുമായി നേരിട്ട് ബന്ധപ്പെടുന്നതും ഒഴിവാക്കുക.
    - പ്രതലം വൃത്തിയാക്കുമ്പോഴും മലിനമായ വസ്ത്രം കൈകാര്യം ചെയ്യുമ്പോഴും ഉപയോഗിച്ച് ഉപേക്ഷിക്കാവുന്ന കൈയുറകള്‍ ഉപയോഗിക്കുക.
    - കൈയുറകള്‍ മാറ്റിയശേഷം കൈകള്‍ കഴുകുക.
    -സന്ദര്‍ശകരെ അനുവദിക്കരുത്.
    -ലക്ഷണങ്ങള്‍ ഉണ്ടെങ്കിൽ വ്യക്തിയെ ക്വാറന്റൈനിൽ ഏര്‍പ്പെടുത്തുമ്പോള്‍, അദ്ദേഹവുമായി അടുത്ത് ബന്ധപ്പെട്ട എല്ലാവരെയും വീടുകളില്‍ സമ്പര്‍ക്കവിലക്കില്‍ (14ദിവസം) ഏര്‍പ്പെടുത്തുകയും പതിനാലു ദിവസം നിരീക്ഷിക്കുകയോ അല്ലെങ്കില്‍ അത്തരം കേസുകള്‍ ലാബ് പരിശോധനയില്‍ ഫലം നെഗറ്റീവ് റിപ്പോര്‍ട്ട് ആകുന്നതുവരെയോ നിരീക്ഷിക്കണം.
    പരിസ്ഥിതി ശുചീകരണം
    എ) സമ്പര്‍ക്കവിലക്കില്‍ ഏര്‍പ്പെടുന്ന വ്യക്തി കഴിയുന്ന മുറിയില്‍ നിരന്തരം സ്പര്‍ശിക്കുന്ന പ്രതലങ്ങള്‍ (ഉദാഹരണത്തിന്: കട്ടില്‍ചട്ടക്കൂട്, മേശകള്‍ എന്നിവ) ദിവസവും 1% സോഡിയം ഹൈപോക്ലൊറൈറ്റ് ലായനി ഉപയോഗിച്ച് വൃത്തിയാക്കുകയും അണുവിമുക്തമാക്കുകയും ചെയ്യുക.
    ബി) വീടുകളില്‍ നിരന്തരം ഉപയോഗിക്കുന്ന ബ്ലിച്ച് ലായനി/അണുനാശിനി എന്നിവ ഉപയോഗിച്ച് ശൗച്യാലയങ്ങളുടെ പ്രതലങ്ങള്‍ വൃത്തിയാക്കുകയും അണുവിമുക്തമാക്കുകയും ചെയ്യണം.
    സി) ആ വ്യക്തി ഉപയോഗിച്ച വസ്ത്രങ്ങളും സാധാരണ വീടുകളില്‍ ഉപയോഗിക്കുന്ന ഡിറ്റര്‍ജന്റുകള്‍ ഉപയോഗിച്ച് പ്രത്യേകം വൃത്തിയാക്കി കഴുകി ഉണക്കണം.
    വീട്ടിലെ ക്വാറന്റൈനിന്റെ കാലാവധി
    എ) രോഗം ഉറപ്പിച്ചവരില്‍ നിന്നും സമ്പര്‍ക്കമുണ്ടായതുമുതല്‍ അല്ലെങ്കില്‍ രോഗം സംശയിക്കുന്നതിന് മുമ്പ് (സൂചിത വ്യക്തി സമ്പര്‍ക്കത്തിലേര്‍പ്പെട്ടവരാണെങ്കില്‍) 14 ദിവസത്തേയോ അല്ലെങ്കില്‍ ലബോറട്ടറി പരിശോധനയില്‍ അത് നെഗറ്റീവ് ആകുന്നതുവരെയോ വീട് സമ്പര്‍ക്കവിലക്കില്‍ തുടരണം.

    
    
    (Release ID: 1609231) Visitor Counter : 1