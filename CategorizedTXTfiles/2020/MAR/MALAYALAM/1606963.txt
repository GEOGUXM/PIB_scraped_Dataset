      PIB Headquarters

      കൊവിഡ് 19 : ജീവനക്കാര്‍ ആരോഗ്യത്തോടിയിരിക്കാന്‍ വിവിധ പദ്ധതികളും ഇടപെടലുകളുമായി എച്ച്എല്‍എല്‍
      Posted On: 18 MAR 2020 5:53PM by PIB Thiruvananthpuram


    കേന്ദ്ര ആരോഗ്യ, കുടുംബക്ഷേമ മന്ത്രാലയത്തിനു കീഴിലുള്ള മിനി രത്ന പൊതുമേഖലാ സ്ഥാപനമായ എച്ച്എല്‍എല്‍ ലൈഫ് കെയര്‍ ലിമിറ്റഡ് കോവിഡ് 19ന്റെ പശ്ചാത്തലത്തില്‍ ആരോഗ്യ കുടുംബക്ഷേമ മന്ത്രാലയം, മറ്റു ഗവണ്‍മെന്റ്സ്ഥാപനങ്ങള്‍, ആശുപത്രികള്‍ തുടങ്ങിയവയെ പിന്തുണച്ചുകൊണ്ട് രോഗാണു ബാധയില്‍ നിന്നു സുരക്ഷിതമാക്കുന്നതിനു രോഗപ്രതിരോധ, മുന്‍കരുതല്‍ ഉല്‍പ്പന്നങ്ങളുടെ അടിയന്തര ശേഖരണത്തിന് ശ്വസനവാല്‍വുകള്‍ ഉള്ള എന്‍ 95 സര്‍ജിക്കല്‍ മാസ്‌കുകള്‍, വ്യക്തിഗത സുരക്ഷാ വസ്ത്രങ്ങള്‍, നൈട്രൈല്‍ കൈയുറകള്‍, ഹാന്‍ഡ്ഹെല്‍ഡ് ഇന്‍ഫ്രാറെഡ് തെര്‍മോമീറ്റര്‍, സാനിട്ടൈസറുകള്‍ തുടങ്ങിവസംഭരിക്കുന്നുണ്ട്. രോഗാണു വ്യാപനത്തിന്റെ അടിയന്തര സാഹചര്യം നേരിടുന്നതിന് ഗവണ്‍മെന്റ് സ്ഥാപനങ്ങള്‍ക്കും ഗവണ്‍മെന്റ്ഏജന്‍സികള്‍ക്കും ഇത് ഗുണകരമാകും.


    വാണിജ്യാടിസ്ഥാനത്തിലുള്ള ഈ ഇടപെടലിനു പുറമേ, സംസ്ഥാന സര്‍ക്കാരിന്റെ ബ്രേക് ദി ചെയിന്‍ പ്രചാരണപരിപാടിയെ പിന്തുണയ്ക്കുന്നതിനു തൊഴിലിടങ്ങളില്‍ ശുചിത്വം ഉറപ്പാക്കുന്നതിനുള്ള പദ്ധതിയും നടപ്പാക്കുന്നുണ്ട്. കൊവിഡ് 19 രോഗാണു വ്യാപനം പ്രതിരോധിക്കുന്നതിനു ചെയ്യാവുന്ന കാര്യങ്ങളും ചെയ്യരുതാത്ത കാര്യങ്ങളും സംബന്ധിച്ചു അവബോധമുണ്ടാക്കാന്‍ മുതിര്‍ന്ന പൊതുജനാരോഗ്യ വിദഗ്ധന്‍ ഡോ. കെ. രാജന്റെ പ്രഭാഷണവും സംഘടിപ്പിച്ചു.
    'നിങ്ങള്‍ക്ക് എങ്ങനെ കൊവിഡ് 19നെ സ്വയം പ്രതിരോധിക്കാം' എന്ന ലോകാരോഗ്യ സംഘടനയുടെ വീഡിയോ എച്ച്എല്‍എല്ലിന്റെ മുഴുവന്‍ യൂണിറ്റുകളിലും പ്രദര്‍ശിപ്പിച്ചു. കൂടാതെ, യൂണിറ്റുകളില്‍ കൊവിഡ് വൈറസ് വ്യാപനം തടയുന്നതിനായി, വാഷിങ്ങ് കിയോസ്‌കുകളും, സന്ദര്‍ശക നിയന്ത്രണവുമടക്കം നിരവധി നടപടികളും നടപ്പിലാക്കുന്നുണ്ട്.
    NS MRL-91
    ***


    
    

    
    (Release ID: 1606963) Visitor Counter : 7