      PIB Headquarters

      അന്താരാഷ്ട്ര വനിതാ ദിനത്തോടനുബന്ധിച്ച് വനിതകളുടെ രാത്രിനടത്തം
      Posted On: 04 MAR 2020 6:18PM by PIB Thiruvananthpuram


    അന്താരാഷ്ട്ര വനിതാ ദിനത്തോടനുബന്ധിച്ച് കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിന് കീഴിലുള്ള റീജിയണല്‍ ഔട്ട്‌റീച്ച് ബ്യൂറോയുടെ ആഭിമുഖ്യത്തില്‍ നാളെ (05-03-2020 വ്യാഴാഴ്ച) തിരുവനന്തപുരത്തെ കരിംകുളം ഗ്രാമ പഞ്ചായത്തിന്റെ സഹകരണത്തോടെ, പുല്ലുവിളയില്‍ രാത്രി നടത്തം സംഘടിപ്പിക്കും. വൈകുന്നേരം അഞ്ച് മണിക്ക് പുല്ലുവിള സെന്റ് ജേക്കബ് കമ്മ്യൂണിറ്റി സെന്ററില്‍ സംസ്ഥാന വനിതാ കമ്മീഷന്‍ അംഗം ശ്രീമതി ഇ.എം. രാധ ഉദ്ഘാടനം ചെയ്യും.


    തുമ്പ സെന്റ് സേവിയേഴ്സ് കോളേജിലെ മുന്‍ പ്രൊഫസര്‍ ഡോ. ഐറിസ് കൊയ്ലിയോ വിഷയാവതരണം നടത്തും. റീജിയണല്‍ ഔട്ട്‌റീച്ച് ബ്യൂറോ ഡെപ്യൂട്ടി ഡയറക്ടര്‍ ശ്രീമതി കെ.എ.ബീന മുഖ്യപ്രഭാഷണം നടത്തും. ഇതോടനുബന്ധിച്ച് സ്ത്രീകള്‍ക്കായി വിവിധ കലാകായിക മത്സരങ്ങള്‍, കലാപരിപാടികള്‍, പാവനാടകം തുടങ്ങിയവ അരങ്ങേറും. സ്ത്രീകളുടെ രാത്രിനടത്തത്തോടെ പരിപാടികള്‍ സമാപിക്കും.
    AM/MRL

    
    
    (Release ID: 1605314) Visitor Counter : 2