      ആഭ്യന്തരകാര്യ മന്ത്രാലയം

      കേരളം ഉള്‍പ്പെടെ എട്ടു സംസ്ഥാനങ്ങള്‍ക്ക് 5751.27 കോടി രൂപയുടെ അധിക കേന്ദ്ര സഹായത്തിന് കേന്ദ്ര ആഭ്യന്തര മന്ത്രിയുടെ അധ്യക്ഷതയില്‍ ചേര്‍ന്ന ഉന്നത തല സമിതിയുടെ അംഗീകാരം
      Posted On: 27 MAR 2020 6:12PM by PIB Thiruvananthpuram


    
    
    കേരളം, ബിഹാര്‍, മഹാരാഷ്ട്ര, നാഗാലാന്‍ഡ്, ഒഡിഷ, രാജസ്ഥാന്‍, പശ്ചിമബംഗാള്‍ എന്നീ സംസ്ഥാനങ്ങളില്‍ കഴിഞ്ഞ വര്‍ഷം ഉണ്ടായ മണ്ണിടിച്ചില്‍, വെള്ളപ്പൊക്കം, ബുള്‍ബുള്‍ ചുഴലിക്കാറ്റ് എന്നീ പ്രകൃതി ക്ഷോഭങ്ങളിലും കര്‍ണാടകയില്‍ 2018 -19 ലെ റാബി സീസണിലെ വരള്‍ച്ചയിലും സംഭവിച്ച നാശനഷ്ടങ്ങള്‍ക്കു കേന്ദ്രം 5751.27 കോടി രൂപ കൂടി സഹായമായി അനുവദിച്ചു.
    കേന്ദ്ര ആഭ്യന്തര മന്ത്രി ശ്രീ അമിത് ഷയുടെ അധ്യക്ഷതയില്‍ ചേര്‍ന്ന ഉന്നത തല സമിതിയാണ്, 2019 - ല്‍ പ്രളയം, മണ്ണിടിച്ചില്‍, ചുഴലിക്കാറ്റ്, വരള്‍ച്ച തുടങ്ങിയ പ്രകൃതിദുരന്തങ്ങള്‍ സംഭവിച്ച എട്ടു സംസ്ഥാനങ്ങള്‍ക്ക് ദേശീയ ദുരന്ത നിവാരണ നിധിയില്‍ നിന്ന് അധിക കേന്ദ്ര സഹായം അനുവദിച്ചത്.
    എട്ടു സംസ്ഥാനങ്ങള്‍ക്കും കൂടി ദേശീയ ദുരന്ത നിവാരണ നിധിയില്‍ നിന്നും 5751.27 കോടി രൂപയാണ് ഉന്നത തല സമിതി അധിക കേന്ദ്ര സഹായമായി അനുവദിച്ചിട്ടുള്ളത്. ബിഹാറിന് 953.17 കോടി ( ഇതില്‍ 400 കോടി നേരത്തെ നല്കിയതാണ്), കേരളത്തിന് 460.77 കോടി, നാഗാലാന്‍ഡിന് 177.37 കോടി, ഒഡിഷയ്ക്ക് 179.64 കോടി, മഹാരാഷ്ട്രയ്ക്ക് 1758.18 കോടി, രാജസ്ഥാന് 1119.98 കോടി പശ്ചിമ ബംഗാളിന് 1090.68 കോടി വീതം 2019 ലെ പ്രളയം, മണ്ണിടിച്ചില്‍, ചുഴലിക്കാറ്റ്, വരള്‍ച്ച(ഖാരിഫ്) എന്നിവയ്ക്കും കര്‍ണാടകത്തിന് 2018 -19 ലെ വരള്‍ച്ച(റാബി)യ്ക്കു മൃഗസംരക്ഷണ മേഖലയില്‍ നിന്നുള്ള അധിക സഹായമായി 11.48 കോടി എന്നിപ്രകാരമാണ് കേന്ദ്ര സഹായം അനുവദിച്ചിരിക്കുന്നത്്.
    2019 -20 സാമ്പത്തിക വര്‍ഷത്തില്‍ ഇതുവരെ കേന്ദ്ര ഗവണ്‍മെന്റ് 10937.62 കോടി രൂപയാണ് (മുൻ സംസ്ഥാനമായ ജമ്മുകാഷ്മീര്‍ ഉള്‍പ്പെടെ) 29 സംസ്ഥാനങ്ങള്‍ക്ക് സംസ്ഥാന ദുരന്ത നിവാരണ നിധിയിലേയ്ക്കുള്ള കേന്ദ്ര വിഹിതമായി നല്കിയിട്ടുള്ളത്. എട്ടു സംസ്ഥാനങ്ങള്‍ക്ക് അധിക സഹായമായി 14108.58 കോടി രൂപയും ദേശീയ ദുരന്ത നിവാരണ നിധിയില്‍ നിന്നു നല്കി.

    
    
    (Release ID: 1608726) Visitor Counter : 7
    
    
      Read this release in: Telugu , English , Hindi , Punjabi , Gujarati , Odia