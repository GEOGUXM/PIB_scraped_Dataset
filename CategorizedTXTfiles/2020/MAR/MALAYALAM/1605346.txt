      PIB Headquarters

      മിഷന്‍ ഇന്ദ്രധനുഷ് ബോധവത്കരണ ശില്പശാല നാളെ കല്‍പ്പറ്റയില്‍
      Posted On: 05 MAR 2020 1:49PM by PIB Thiruvananthpuram


    പ്രതിരോധ കുത്തിവെപ്പുകളെക്കുറിച്ച് ജനങ്ങള്‍ക്കിടയില്‍ അവബോധം വളര്‍ത്തുക എന്ന ലക്ഷ്യത്തോടെ മിഷന്‍ ഇന്ദ്രധനുഷ് ബോധവത്കരണ ശില്പശാല നാളെ (മാര്‍ച്ച് 06 ) ന് വയനാട്ടിലെ കല്‍പ്പറ്റയില്‍ നടക്കും. കല്‍പ്പറ്റ എം സി ഓഡിറ്റോറിയത്തില്‍ രാവിലെ 10 മണിക്ക് വയനാട് ജില്ലാ പഞ്ചായത്ത് പ്രസിഡണ്ട് ശ്രീമതി കെ ബി നസീമ പരിപാടി ഉദ്ഘാടനം ചെയ്യും. രാജ്യമെമ്പാടും നടക്കുന്ന 'തീവ്ര മിഷന്‍ ഇന്ദ്രധനുഷ് യജ്ഞ'ത്തിന്റെ ഭാഗമായാണ് ശില്പശാല സംഘടിപ്പിക്കുന്നത് . കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിന് കീഴിലുള്ള ഫീല്‍ഡ് ഔട്ട്റീച്ച് ബ്യൂറോ വയനാട്, ജില്ലാ ആരോഗ്യ വകുപ്പിന്റേയും വനിതാ- ശിശുവികസന വകുപ്പിന്റേയും ദേശീയ ആരോഗ്യ ദൗത്യത്തിന്റേയും സാമൂഹ്യനീതി വകുപ്പിന്റേയും ലോകാരോഗ്യ സംഘടനയുടേയും സഹകരണത്തോടെയാണ് പരിപാടി സംഘടിപ്പിക്കുന്നത്.


    
    വയനാട് ജില്ലാ കളക്ടര്‍ ഡോ അദീല അബ്ദുല്ല, ജില്ലാ മെഡിക്കല്‍ ഓഫീസര്‍ ഡോ ആര്‍ രേണുക, വയനാട്, ഐടിഡിപി പ്രൊജക്റ്റ് ഓഫീസര്‍, ശ്രീ കെ സി ചെറിയാന്‍, ആരോഗ്യകേരളം , ജില്ലാ പ്രോഗ്രാം മാനേജര്‍ ശ്രീ ഡോ ബി അഭിലാഷ്, വയനാട് ഐസിഡിഎസ് സെല്‍ ജില്ലാ പ്രോഗ്രാം ഓഫീസര്‍ ശ്രീമതി ലജീന കെ എച്ച് , വയനാട് വാക്‌സിന്‍ കോള്‍ഡ് ചെയിന്‍ മാനേജര്‍ ശ്രീ സൈമണ്‍ ജോര്‍ജ് , മാസ്സ് മീഡിയ ഓഫീസര്‍ ശ്രീ കെ ഇബ്രാഹിം തുടങ്ങിയവര്‍ പങ്കെടുക്കും .
    
    ഇന്ത്യയിലെ തിരഞ്ഞെടുത്ത ജില്ലകളില്‍ ഫെബ്രുവരി-മാര്‍ച്ച് മാസങ്ങളില്‍ ആണ് ഇന്ദ്രധനുഷ് യജ്ഞം നടക്കുന്നത്. പ്രതിരോധ കുത്തിവയ്പ്പുകള്‍ എങ്ങനെ കുട്ടികളുടെ ആരോഗ്യം മെച്ചപ്പെടുത്തുന്നു എന്ന് ജനങ്ങളെ ബോധ്യപ്പെടുത്തുകയാണ് ലക്ഷ്യം. ഒപ്പം പ്രതിരോധ കുത്തിവയ്പ് യജ്ഞങ്ങള്‍ക്കെതിരെ നടക്കുന്ന അടിസ്ഥാന രഹിതമായ ആരോപണങ്ങളുടെ നിജസ്ഥിതിവിവരിക്കുക എന്നതും ഇത് കൊണ്ട് ഉദ്ദേശിക്കുന്നു. ശില്പശാലയുടെ ഭാഗമായി മെഡിക്കല്‍ ക്യാമ്പ്, വിവിധ ബോധവല്‍ക്കരണ ക്ലാസുകള്‍, എക്സിബിഷനുകള്‍ , കലാപരിപാടികള്‍, പ്രശ്നോത്തരി മത്സരങ്ങള്‍ എന്നിവയും സംഘടിപ്പിച്ചിട്ടുണ്ട് .


    
    RRTN/IE/SKY(05.03.2020)

    
    
    (Release ID: 1605346) Visitor Counter : 2