      PIB Headquarters

      പളളിപ്പുറംസി.ആര്‍.പി.എഫ് ഗ്രൂപ്പ് സെന്ററിലെ മോണ്ടിസോറി സ്‌കൂളില്‍ടീച്ചര്‍, ആയ തസ്തികളില്‍ ഒഴിവ്
      Posted On: 10 MAR 2020 5:38PM by PIB Thiruvananthpuram


    തിരുവനന്തപുരത്തെ പള്ളിപ്പുറത്തെ സി.ആര്‍.പി.എഫ് ഗ്രൂപ്പ് സെന്ററിലെ മോണ്ടിസോറിസ്‌കൂളിലേക്ക് 2020-2021 അധ്യയന വര്‍ഷത്തില്‍ നഴ്‌സറി/കെ.ജി ടീച്ചര്‍, ആയ തസ്തികകളില്‍ നിയമനത്തിനായി അപേക്ഷ ക്ഷണിച്ചു. 01.06.2020 മുതല്‍ 30.04.2021 വരെയുള്ള 11 മാസക്കാലത്തേയ്ക്ക് കരാറടിസ്ഥാനത്തിലാണ് നിയമനം. ടീച്ചര്‍ തസ്തികയില്‍ പ്രതിമാസം 8000 രൂപയും ആയയ്ക്ക് പ്രതിമാസം 5000 രൂപയുമാണ് ശമ്പളം നല്‍കുക.

    പത്താം ക്ലാസ്‌വിജയവും അംഗീകൃത സ്ഥാപനത്തില്‍ നിന്നുള്ള നഴ്‌സറി ട്രെയിനിംഗ്‌സര്‍ട്ടിഫിക്കറ്റുമുള്ളവര്‍ക്ക് നഴ്‌സറി/കെ.ജി ടീച്ചര്‍ തസ്തികയിലേക്ക് അപേക്ഷിക്കാം. ജൂനിയര്‍ ബേസിക് ട്രെയിനിംഗ് പൂര്‍ത്തിയാക്കിയ പരിശീലനം ലഭിച്ച ബിരുദധാരികള്‍, ബിരുദാനന്തര ബിരുദധാരികള്‍ എന്നിവര്‍ക്കും അപേക്ഷിക്കാം. ഇവരുടെ അഭാവത്തില്‍ നഴ്‌സറിസ്‌കൂളില്‍ അധ്യാപനപരിചയമുള്ളവരെയും പരിഗണിക്കും.


    5 വയസ്സില്‍താഴെയുള്ളകുട്ടികളെ പരിചരിക്കുന്നതില്‍ മുന്‍പരിചയമുള്ളവരെയാണ് ആയ തസ്തികകളിലേക്ക് പരിഗണിക്കുന്നത്. താല്‍പര്യമുള്ളവര്‍ തങ്ങളുടെസര്‍ട്ടിഫിക്കറ്റകളുടെയും ആധാറിന്റെയും സാക്ഷ്യപ്പെടുത്തിയ പകര്‍പ്പുകള്‍, മൊബൈല്‍ നമ്പര്‍ എന്നിവ സഹിതംഡി.ഐ.ജി.പി, ഗ്രൂപ്പ് സെന്റര്‍, പള്ളിപ്പുറം, തിരുവനന്തപുരം, പിന്‍-695316 എന്ന വിലാസത്തില്‍ ഈ മാസം 31 ന് (31.03.2020) ലഭിക്കത്തക്കവിധം അപേക്ഷിക്കണം. കവറിനു പുറത്ത് അപേക്ഷിക്കുന്ന തസ്തികയുടെ പേര് രേഖപ്പെടുത്തണം.
    AM/MRL
    ***

    
    
    (Release ID: 1605886) Visitor Counter : 2