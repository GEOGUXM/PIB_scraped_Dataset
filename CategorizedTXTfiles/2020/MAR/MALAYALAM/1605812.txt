      PIB Headquarters

      കേന്ദ്രീയഭവനില്‍ അന്താരാഷ്ട്ര വനിതാദിനാചരണം
      Posted On: 09 MAR 2020 5:55PM by PIB Thiruvananthpuram


    വെല്‍ഫെയര്‍ അസോസിയേഷന്‍ ഓഫ് കേന്ദ്രീയഭവന്‍ എംപ്ലോയീസിന്റെ(വേക്ക്) ആഭിമുഖ്യത്തില്‍ സംഘടിപ്പിച്ച അന്താരാഷ്ട്ര വനിതാദിനാചരണം-നാരീയം 2020 ജില്ലാ ലീഗല്‍ സര്‍വീസസ് അതോറിറ്റി സെക്രട്ടറി ജസ്റ്റീസ് സലീന വി.ജി. നായര്‍ ഉദ്ഘാടനം ചെയ്യുന്നു


    കേന്ദ്രീയഭവനിലെ വിവിധ കേന്ദ്ര ഗവണ്‍മെന്റ് ജീവനക്കാരുടെ സംഘടനയായ വെല്‍ഫെയര്‍ അസോസിയേഷന്‍ ഓഫ് കേന്ദ്രീയഭവന്‍ എംപ്ലോയീസിന്റെ(വേക്ക്) ആഭിമുഖ്യത്തില്‍ അന്താരാഷ്ട്ര വനിതാദിനാചരണം-നാരീയം 2020 സംഘടിപ്പിച്ചു. ജില്ലാ ലീഗല്‍ സര്‍വീസസ് അതോറിറ്റി സെക്രട്ടറി ജസ്റ്റീസ് സലീന വി.ജി. നായര്‍ പരിപാടി ഉദ്ഘാടനം ചെയ്തു. പ്രസ് ഇന്‍ഫര്‍മേഷന്‍ ബ്യൂറോ ജോയിന്റ് സെക്രട്ടറി ശ്രീമതി രശ്മി റോജ തുഷാര നായര്‍, കേന്ദ്ര പൊതുമരാമത്ത് വകുപ്പ് അസിസ്റ്റന്റ് എന്‍ജിനീയര്‍ ശ്രീമതി ഷക്കീല ഷുക്കൂര്‍, വേക്ക് പ്രസിഡന്റ് ശ്രീ സി.ജെ. ജോസഫ്, കണ്‍വീനര്‍ ശ്രീമതി ഹന്‍സ ഹനീഫ്, ജോയിന്റ് കണ്‍വീനര്‍ ശ്രീമതി സെല്‍വ സൈദൂട്ടി, സെക്രട്ടറി ശ്രീ സന്തോഷ് എന്നിവര്‍ പങ്കെടുത്തു.


    
    വനിതാ ദിനത്തോട് അനുബന്ധിച്ച് 'കുക്കിങ്ങ് വിത്തൗട്ട് ഫയര്‍'എന്ന പേരില്‍ പാചക മത്സരം, എറണാകുളം ഫീല്‍ഡ് ഔട്ട്‌റീച്ച് ബ്യൂറോ സ്‌പോണ്‍സര്‍ ചെയ്ത മാജിക് ഷോ, കേന്ദ്രീയഭവനിലെ വനിതാ മേലധികാരികളെ ആദരിക്കല്‍, വനിതാ ശാക്തീകരണം അനുഭവപ്പെട്ട നിമിഷങ്ങളുടെ ഓര്‍മ്മ പങ്ക് വയ്ക്കല്‍ തുടങ്ങിയവ നടന്നു.


    
    RRTN/IE/BSN (09.03.2020)


    

    
    (Release ID: 1605812) Visitor Counter : 1