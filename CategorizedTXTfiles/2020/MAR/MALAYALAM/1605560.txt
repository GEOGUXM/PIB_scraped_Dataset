      PIB Headquarters

      അന്താരാഷ്ട്ര വനിതാ ദിനം:ബോധവത്ക്കരണ ക്ലാസ് സംഘടിപ്പിച്ചു
      Posted On: 06 MAR 2020 4:39PM by PIB Thiruvananthpuram


    കേന്ദ്ര വാര്‍ത്താ വിതരണ മന്ത്രാലയത്തിന്റെ കീഴിലുള്ള എറണാകുളം ഫീല്‍ഡ് ഔട്ട് റീച്ച് ബ്യൂറോയും പ്രസ് ഇന്‍ഫര്‍മേഷന്‍ ബ്യൂറോ കൊച്ചി ഓഫീസും സംയുക്തമായി ഐസിഡിഎസ് തിരുവാങ്കുളത്തിന്റെ സഹകരണത്തോടെ അന്താരാഷ്ട്ര വനിതാ ദിനത്തോട് അനുബന്ധിച്ച് ബോധവത്ക്കരണ പരിപാടി സംഘടിപ്പിച്ചു . 'ഗ്രാമീണ വനിതകളും കൃഷിയും' എന്ന വിഷയത്തെ ആസ്പദമാക്കി നടന്ന ബോധവത്ക്കരണ പരിപാടി പ്രസ് ഇന്‍ഫര്‍മേഷന്‍ ബ്യൂറോ ജോയിന്റ് ഡയറക്ടര്‍ ശ്രീമതി രശ്മി റോജ തുഷാര നായര്‍ ഉദ്ഘാടനം ചെയ്തു. സ്ത്രീകൾ വളരെയധികം പുരോഗതി നേടി എന്ന് പറയുമ്പോൾ തന്നെ, പാർലമെന്റിലും നിയമസഭകളിലുംസ്ത്രീകൾക്ക് പ്രാതിനിധ്യം നേടാൻ ആയിട്ടില്ലെന്നും സ്ത്രീകൾ ഇനിയും ഏറെ മുന്നേറാനുണ്ടെന്നും ശ്രീമതി രശ്മി ഉദ്ഘാടന പ്രസംഗത്തിൽ പറഞ്ഞു.


    
    സ്ത്രീകളുടെ പുരോഗതിയിലേക്കുള്ള മാറ്റം ഓരോ വീടുകളിൽ നിന്നുമാണ് തുടങ്ങേണ്ടതെന്നും അവർ കൂട്ടിച്ചേർത്തു. പരിപാടിയുടെ ഭാഗമായി 'ഗ്രാമീണ വനിതകളും കൃഷിയും' എന്ന വിഷയത്തിൽ മഹിളാ കിസാന്‍ സശക്തീകരണ്‍ പരിയോജന ആലപ്പുഴ നോര്‍ത്ത് ഫെഡറേഷന്‍ സിഇഒ ശ്രീ ആര്‍ വേണുഗോപാല്‍ ക്ലാസ്സ് നയിച്ചു . ചടങ്ങിന്റെ ഭാഗമായ സ്ത്രീകൾക്കായി മത്സരങ്ങൾ സംഘടിപ്പിക്കുകയും പുരസ്‌കാരങ്ങൾ സമ്മാനിക്കുകയും ചെയ്തു. എറണാകുളം ഫീല്‍ഡ് ഔട്ട് റീച്ച് ബ്യൂറോ ഫീൽഡ് എക്സിബിഷൻ ഓഫീസർ ശ്രീ എൽ സി പൊന്നുമോൻ , ഐസിഡിഎസ് സൂപ്പർവൈസർ ശ്രീമതി ചിഞ്ചു എന്നിവർ സംസാരിച്ചു .


    RRTN/IE/SKY (06.03.2020)

    
    
    (Release ID: 1605560) Visitor Counter : 1