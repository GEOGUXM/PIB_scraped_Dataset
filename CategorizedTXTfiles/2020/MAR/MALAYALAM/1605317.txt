      PIB Headquarters

      കേന്ദ്ര മാധ്യമ വിഭാഗങ്ങളുടെ നേതൃത്വത്തില്‍ അന്താരാഷ്ട്രാ വനിതാ ദിനാചരണം
      Posted On: 04 MAR 2020 10:21AM by PIB Thiruvananthpuram


    കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിന് കീഴിലുള്ള തിരുവനന്തപുരത്തെ പ്രസ്സ് ഇന്‍ഫര്‍മേഷന്‍ ബ്യൂറോയുടെയും, റീജിയണല്‍ ഔട്ട്‌റീച്ച് ബ്യൂറോയുടെയും സംയുക്താഭിമുഖ്യത്തില്‍ അന്താരാഷ്ട്രാ വനിതാ ദിനാഘോഷങ്ങളുടെ ഭാഗമായി വനിതാ റൗണ്ട് ടേബിള്‍ സംഘടിപ്പിക്കും.


    പൂജപ്പുരയിലുള്ള എല്‍.ബി.എസ് ഇന്‍സ്റ്റിറ്റ്യൂട്ട് ഓഫ് ടെക്‌നോളജി ഫോര്‍ വുമണില്‍ ഈ മാസം ഏഴിന് (2020 മാര്‍ച്ച് 7ശനിയാഴ്ച) രാവിലെ 9.30 ന് നടക്കുന്ന പരിപാടി സ്‌പൈസസ് ബോര്‍ഡ് ഡയറക്ടര്‍ ശ്രീമതി. എ. ഷൈനമോള്‍ ഐ.എ.എസ് ഉദ്ഘാടനം ചെയ്യും. എല്‍.ബി.എസ്.ഐ.റ്റി.ഡബ്ല്യു അസോസിയേറ്റ് പ്രൊഫസര്‍. ഡോ. ഷിജു പി.പി മുഖ്യപ്രഭാഷണം നടത്തും.


    
    'വനിത - വിദ്യാഭ്യാസം, തൊഴില്‍, ശാക്തീകരണം' എന്ന വിഷയത്തില്‍ നടക്കുന്ന ചര്‍ച്ചയില്‍ ലോക ബാങ്ക് മുന്‍ മുഖ്യ ഇവാലുവേഷന്‍ വിദഗ്ധയും, സംസ്ഥാന ഗവണ്‍മെന്റിന്റെ ജെന്‍ഡര്‍ അഡൈ്വസറുമായിരുന്ന ഡോ. ഗീതാ ഗോപാല്‍, തിരുവനന്തപുരത്തെ ഇന്ത്യന്‍ ഇന്‍സ്റ്റിറ്റ്യൂട്ട് ഓഫ് സ്‌പെയ്‌സ് സയന്‍സ് ആന്റ് ടെക്‌നോളജിയിലെ അസ്സോസിയേറ്റ് പ്രൊഫസര്‍ ശ്രീമതി. ബബിതാ മറീന ജസ്റ്റിന്‍, ടെക്‌നോപാര്‍ക്കിലെ സീനിയര്‍ മാനേജരും, എഴുത്തുകാരിയുമായ ശ്രീമതി. ഗീതാജ്ഞലി കൃഷ്ണന്‍, സ്ട്രാവ ടെക്‌നോളജീസ്, മാനേജിംഗ് ഡയറക്ടര്‍ കുമാരി ജാന്‍സി ജെയിംസ് എന്നിവര്‍ പങ്കെടുക്കും. തിരുവനന്തപുരം റീജിയണല്‍ ഔട്ട് റീച്ച് ബ്യൂറോ ഡെപ്യൂട്ടി ഡയറക്ടര്‍ ശ്രീമതി. കെ.എ. ബീന മോഡറേറ്ററായിരിക്കും.


    
    AM/MRL

    
    
    (Release ID: 1605317) Visitor Counter : 1