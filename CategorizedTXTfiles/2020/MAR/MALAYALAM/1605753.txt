      PIB Headquarters

      കേരള കേന്ദ്ര സര്‍വകലാശാലയില്‍ രാജ്യാന്തര വനിതാദിനാചരണം മാര്‍ച്ച് 09ന്
      Posted On: 08 MAR 2020 11:48AM by PIB Thiruvananthpuram


    കാസര്‍കോടുള്ള കേരള കേന്ദ്ര സര്‍വകലാശാലയിലെ മലയാള വിഭാഗത്തിന് കീഴില്‍ പ്രവര്‍ത്തിക്കുന്ന പെണ്‍മ വനിതാ വേദിയും വനിതാ പഠന കേന്ദ്രവും സംയുക്തമായി രാജ്യാന്തര വനിതാദിനാചരണം സംഘടിപ്പിക്കും. മാര്‍ച്ച് 09ന് നടക്കുന്ന പരിപാടി കേരള കേന്ദ്ര സര്‍വകലാശാല വൈസ് ചാന്‍സലര്‍ ഡോ. ജി. ഗോപകുമാര്‍ ഉദ്ഘാടനം ചെയ്യും.


    
    ചെറുകഥാകൃത്ത് ഡോ. കെ.പി. സുധീര, മംഗലംകളി കലാരൂപത്തിന്റെ പ്രചാരകയായ ശ്രീമതി കൊട്ടിയമ്മ, വനിതാ പ്രസാധകയും മാധ്യമ പ്രവര്‍ത്തകയുമായ ശ്രീമതി സനിത അനൂപ് എന്നിവരെ ചടങ്ങില്‍ ആദരിക്കും. 'സ്വാതന്ത്ര്യ സമരത്തിലെ വനിതാ പങ്കാളിത്തം' എന്ന വിഷയത്തില്‍ സര്‍വകലാശാലയിലെ വിദ്യാര്‍ത്ഥികള്‍ക്കായി ഉപന്യാസ മത്സരവും ഇതോടനുബന്ധിച്ച് സംഘടിപ്പിക്കും.


    RRTN/IE/BSN(09.03.2020)


    
    RRTN/IE/BSN

    
    
    (Release ID: 1605753) Visitor Counter : 1