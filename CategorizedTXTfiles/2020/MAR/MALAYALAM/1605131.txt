      PIB Headquarters

      സംയോജിത ബോധവത്ക്കരണ പരിപാടിക്കു തുടക്കം
      Posted On: 04 MAR 2020 3:41PM by PIB Thiruvananthpuram


    കേന്ദ്ര വാര്‍ത്ത വിതരണ പ്രക്ഷേപണ മന്ത്രാലയത്തിന്റെ കീഴിലുളള എറണാകുളം ഫീല്‍ഡ് ഔട്ട് റീച്ച് ബ്യൂറോ കടമക്കുടി ഗ്രാമ പഞ്ചായത്ത് ഹാളില്‍ സംഘടിപ്പിച്ച സംയോജിത ബോധവത്ക്കരണപരിപാടി ട്രാവല്‍ ഏജന്റ്‌സ് അസോസിയേഷന്‍ ഓഫ് ഇന്ത്യ കേരള സെക്രട്ടറി ശ്രീമതി മറിയാമ്മ ജോസ് ഉദ്ഘാടനം ചെയ്യുന്നു.


    കേന്ദ്ര വാര്‍ത്ത വിതരണ പ്രക്ഷേപണ മന്ത്രാലയത്തിന്റെ കീഴിലുളള എറണാകുളം ഫീല്‍ഡ് ഔട്ട് റീച്ച് ബ്യൂറോയുടെ ആഭിമുഖ്യത്തില്‍ കടമക്കുടി ഗ്രാമ പഞ്ചായത്ത് ഹാളില്‍ വച്ച് സംയോജിത ബോധവത്ക്കരണ പരിപാടി സംഘടിപ്പിച്ചു. ട്രാവല്‍ ഏജന്റ്‌സ് അസോസിയേഷന്‍ ഓഫ് ഇന്ത്യ കേരള സെക്രട്ടറി ശ്രീമതി മറിയാമ്മ ജോസ് പരിപാടി ഉദ്ഘാടനം ചെയ്തു. കടമക്കുടി പഞ്ചായത്ത് വികസന കാര്യ സ്റ്റാന്‍ഡിംഗ് കമ്മറ്റി ചെയര്‍മാന്‍ ശ്രീ ബെന്നി അദ്ധ്യക്ഷത വഹിച്ചു.


    
    പഞ്ചായത്ത് അസിസ്റ്റന്റ് സെക്രട്ടറി ശ്രീ ജോസ് ഷിനോയ്, ഐസിഡിഎസ് കമ്മ്യൂണിറ്റി ഫെസിലിറ്റേറ്റര്‍ കുമാരി അഖില എം, കേന്ദ്ര ഫീല്‍ഡ് എക്‌സിബിഷന്‍ ഓഫീസര്‍ ശ്രീ.എല്‍.സി. പൊന്നുമോന്‍ എന്നിവര്‍ സംസാരിച്ചു. മികച്ച വനിതാ സ്വയംസംരംഭക അവാര്‍ഡ് നേടിയ ശ്രീമതി മറിയമ്മ ജോസ്, വാര്‍ദ്ധ്യകത്തിലും സ്വന്തമായി തൊഴില്‍ ചെയ്ത് ജീവിക്കുന്ന ശ്രീമതി കുഞ്ഞമ്മ ദേവസി, പാലിയേറ്റീവ് കെയര്‍ രംഗത്ത് മികച്ച പ്രവര്‍ത്തനം കാഴ്ച വയ്ക്കുന്ന ശ്രീമതി ആയിഷ എന്നിവരെ ചടങ്ങില്‍ ആദരിച്ചു.


    
    സ്വച്ച് ഭാരത് അഭിയാന്‍ പദ്ധതിയുടെ ഭാഗമായി പ്ലാസ്റ്റിക് മാലിന്യവും ശുചിത്വവും എന്ന വിഷയത്തില്‍ ശുചിത്വ മിഷന്‍ സ്റ്റേറ്റ് റിസോഴ്‌സ് പേഴ്‌സണ്‍ ശ്രീ വേണുഗോപാല്‍ ക്ലാസ്സെടുത്തു. കേന്ദ്ര വികസന പദ്ധതികളെ അധികരിച്ചുള്ള പ്രശ്‌നോത്തരിയില്‍ വിജയിച്ചവര്‍ക്കുള്ള സമ്മാനങ്ങള്‍ ചടങ്ങില്‍ വിതരണം ചെയ്തു. കേന്ദ്ര സംഗീത നാടക വിഭാഗം കലാകാരന്‍ കൊല്ലം ആര്‍ സി ബോസിന്റെ മാജിക് ഷോയും ഇതോടനുബന്ധിച്ച് നടന്നു.
    
    RRTN/IE/BSN (04.03.2020)

    
    
    (Release ID: 1605131) Visitor Counter : 6