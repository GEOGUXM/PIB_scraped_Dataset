      ഗ്രാമീണ വികസന മന്ത്രാലയം

      കോവിഡ് 19:മഹാത്മാഗാന്ധി ദേശീയ ഗ്രാമീണ തൊഴിലുറപ്പ് പദ്ധതിയുടെ വേതനം വർധിപ്പിച്ച്‌ കേന്ദ്രം, ശരാശരി 20 രൂപയുടെ വർധന
      Posted On: 31 MAR 2020 11:02AM by PIB Thiruvananthpuram


    മഹാത്മാഗാന്ധി ദേശീയ ഗ്രാമീണ തൊഴിലുറപ്പ് പദ്ധതിയുടെ


    വേതനം , അനുബന്ധ ചിലവുകളുടെ കുടിശിക എന്നിവക്കായി കേന്ദ്ര ഗ്രാമീണ വികസന മന്ത്രാലയം സംസ്ഥാനങ്ങൾക്കും കേന്ദ്രഭരണ പ്രദേശങ്ങൾക്കും 4, 431 കോടി രൂപ ഈ ആഴ്ച അനുവദിച്ചു


    ന്യൂഡൽഹി , മാർച്ച് ‌ 31, 2020


    കോവിഡ് 19 ന്റെ പശ്ചാത്തലത്തിൽ കേന്ദ്ര ഗ്രാമീണ വികസന വകുപ്പ് സംസ്ഥാനങ്ങളുമായി സഹകരിച്ച് വിവിധ നടപടികൾ സ്വീകരിച്ച് ‌ വരികയാണ് . ഇതിന്റെ ഭാഗമായി കേന്ദ്ര ഗ്രാമീണ വികസന വകുപ്പ് 2020, ഏപ്രിൽ 1 മുതൽ മഹാത്മാഗാന്ധി ദേശീയ ഗ്രാമീണ തൊഴിലുറപ്പ് പദ്ധതിയുടെ വേതനം വർധിപ്പിച്ച് ‌ ഉത്തരവായി . ദേശീയ തലത്തിൽ ശരാശരി 20 രൂപയുടെ


    വർധനവാണ് ഉണ്ടാവുക .


    മഹാത്മാഗാന്ധി ദേശീയ ഗ്രാമീണ തൊഴിലുറപ്പ് പദ്ധതി വ്യക്തിഗത ഗുണഭോക്താക്കളെ ലക്ഷ്യം വച്ചു കൊണ്ടുള്ളതായിരിക്കണമെന്നും പ്രത്യേകിച്ച് പട്ടിക ജാതി , പട്ടിക വർ വിഭാഗത്തിൽ പെടുന്നവർ, സ്ത്രീകൾ നയിക്കുന്ന കുടുംബങ്ങൾ, ചെറിയ , ഇടത്തരം കർഷകർ , മറ്റ് ദരിദ്ര ജനവിഭാഗങ്ങൾ എന്നിവർക്ക് നേരിട്ട് ഗുണം ലഭിക്കുന്നതായൊരിക്കണമെന്നും അറിയിക്കുന്നു . അതെ സമയം ലോക്ക് ഡൗണുമായി ബന്ധപ്പെട്ട നിർദ്ദേശങ്ങളൂം സാമൂഹ്യ അകലവും കൃത്യമായി പാലിക്കുന്നു എന്നും ഉറപ്പു വരുത്താൻ സംസ്ഥാന - ജില്ലാ തല അധികാരികളുടെ സഹകരണം അത്യന്താപേക്ഷിതമാണെന്നും മന്ത്രാലയം അറിയിക്കുന്നു .


    വേതനവും അനുബന്ധമായി വരുന്ന ചിലവുകളുടെ കുടിശിക തീർക്കാനുമായി കേന്ദ്ര ഗ്രാമീണ വികസന മന്ത്രാലയം സംസ്ഥാനങ്ങൾക്കും കേന്ദ്രഭരണ പ്രദേശങ്ങൾക്കും 4, 431 കോടി രൂപ ഈ ആഴ്ച അനുവദിച്ചു .


    നടപ്പ് സാമ്പത്തിക വർഷത്തെ കുടിശിക തീർക്കാനാണിത് . ബാക്കിയുള്ള കുടിശ്ശികക്കായുള്ള തുകയോടൊപ്പം 2020-21 വർഷത്തെ ആദ്യ ഗഡുവും 2020, ഏപ്രിൽ 15 നകം അനുവദിക്കുമെന്നും മന്ത്രാലയം അറിയിച്ചു .


    RRTN/IE/SKY


    

    
    (Release ID: 1609482) Visitor Counter : 105
    
    
      Read this release in: Punjabi , Telugu , English , Marathi , Hindi , Assamese , Bengali , Gujarati , Odia , Tamil , Kannada