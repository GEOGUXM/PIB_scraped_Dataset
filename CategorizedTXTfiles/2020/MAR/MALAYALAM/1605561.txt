      PIB Headquarters

      വനിതാദിനാചരണം: ആലപ്പുഴ ജില്ലാതല പരിപാടി നാളെ
      Posted On: 06 MAR 2020 4:45PM by PIB Thiruvananthpuram


    അന്തര്‍ദേശിയ വനിതാ ദിനാചരണത്തോട് അനുബന്ധിച്ച് സംസ്ഥാന വനിതാ ശിശു വികസന വകുപ്പും കേന്ദ്രവാര്‍ത്താവിതരണ പ്രക്ഷേപണ മന്ത്രാലയത്തിന് കീഴിലുള്ള ഫീല്‍ഡ് ഔട്ട്‌റീച് ബ്യൂറോ എറണാകുളവും സംയുക്തമായി സംഘടിപ്പിക്കുന്ന ആലപ്പുഴ ജില്ലാതല പരിപാടി നാളെ (മാര്‍ച്ച് 7 )ന് ആലപ്പുഴ ഗവണ്‍മെന്റ് ഗേള്‍സ് ഹൈസ്‌കൂള്‍ ഓഡിറ്റോറിയത്തില്‍ നടക്കും. രാവിലെ 9.30 ന് വനിതാ ദിന സന്ദേശ റാലിയോടെയാണ് പരിപാടിക്ക് തുടക്കമാവുക. തുടര്‍ന്ന് നടക്കുന്ന ചടങ്ങില്‍ അഡ്വക്കേറ്റ് എ. എം. ആരിഫ് എംപി പരിപാടി ഉദ്ഘാടനം ചെയ്യും. ആലപ്പുഴ ജില്ലാ കളക്ടര്‍ ശ്രീമതി എം. അഞ്ജന വനിതാ ദിന സന്ദേശം നല്‍കും. കൊറോണ പ്രതിരോധത്തില്‍ മികച്ച പ്രവര്‍ത്തനം കാഴ്ചവച്ച വനിതാ ആരോഗ്യപ്രവര്‍ത്ത കരെ പരിപാടിയുടെ ഭാഗമായി ആദരിക്കും. ആലപ്പുഴ നഗരസഭാധ്യക്ഷന്‍ ശ്രീ ഇല്ലിക്കല്‍ കുഞ്ഞുമോന്‍ ഇവര്‍ക്കുള്ള പുരസ്‌കാരങ്ങള്‍ സമ്മാനിക്കും. ആലപ്പുഴ ജില്ലാ പഞ്ചായത്ത് പ്രസിഡണ്ട് ശ്രീ ജി വേണുഗോപാല്‍ അധ്യക്ഷനായിരിക്കും. ജില്ലാ വനിതാ ശിശു വികസന ഓഫീസര്‍ ശ്രീ അബ്ദുല്‍ റഷീദ് ഇ സ്വാഗതം ആശംസിക്കും. പരിപാടിയുടെ ഭാഗമായി സെമിനാര്‍ , വനിതകള്‍ അവതരിപ്പിക്കുന്ന വിവിധ കലാപരിപാടികള്‍ എന്നിവയും സംഘടിപ്പിച്ചിട്ടുണ്ട്.
    
    RRTN/IE/SKY (06.03.2020)

    
    
    (Release ID: 1605561) Visitor Counter : 2