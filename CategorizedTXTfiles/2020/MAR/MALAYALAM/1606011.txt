      ഷിപ്പിങ് മന്ത്രാലയം

      കോവിഡ് 19 കൈകാര്യം ചെയ്യുന്നതിന് തുറമുഖങ്ങളില്‍ അന്താരാഷ്ട്ര ക്രൂയിസ് കപ്പലുകളില്‍ പാലിക്കേണ്ട മാതൃകാ പ്രവര്‍ത്തന ക്രമം ഷിപ്പിംഗ് മന്ത്രാലയം പുറത്തിറക്കി
      Posted On: 11 MAR 2020 1:04PM by PIB Thiruvananthpuram


    കോവിഡ് 19 ചെറുക്കുന്നതിന്റെ ഭാഗമായി ഇന്ത്യയിലെ പ്രധാനപ്പെട്ട തുറമുഖങ്ങളില്‍ അടുക്കുന്നതിനായി താല്‍പര്യം അറിയിച്ചിട്ടുള്ള അന്താരാഷ്ട്ര ക്രൂയിസ് കപ്പലുകള്‍ക്ക് താഴെപ്പറയുന്ന മാതൃകാ പ്രവര്‍ത്തന ക്രമം (എസ്.ഒ.പി) അടിയന്തിരമായി നടപ്പാക്കും
    1) ഇന്ത്യന്‍ തുറമുഖത്ത് ഇറങ്ങണമെന്ന് ആസൂത്രണം ചെയ്ത്, 2020 ജനുവരി 1 ന് മുമ്പ് തുറമുഖങ്ങളില്‍ വിവരം അറിയിച്ചിട്ടുള്ള കപ്പലുകള്‍ക്ക് മാത്രമായിരിക്കും അത്തരം തുറമുഖങ്ങളില്‍ അടുക്കുന്നതിന് അനുമതി നല്‍കുക.
    2) ഏതെങ്കിലും അന്താരാഷ്ട്ര ക്രൂയിസ് കപ്പലിനോ, അതിലെ ഏതെങ്കിലും ജോലിക്കാരനോ, യാത്രക്കാരനോ ഇതോടൊപ്പം നല്‍കിയിരിക്കുന്ന ലിങ്കില്‍ (https://www.who.int/emergencies/diseases/novel-coronavirus-2019/situation-reports) പറയുന്ന കോവിഡ് 19 ബാധിച്ച ഏതെങ്കിലും രാജ്യത്തില്‍ 2020 ഫെബ്രുവരി 1ന് ശേഷം സന്ദര്‍ശനം നടത്തിയ യാത്രാ ചരിത്രമുണ്ടെങ്കില്‍ അവരെ 2020 മാര്‍ച്ച് 31 വരെ ഇന്ത്യയിലെ ഒരു തുറമുഖത്തും ഇറങ്ങാന്‍ അനുവദിക്കുകയില്ല.
    3) യാത്രക്കാര്‍ക്കും ജീവനക്കാര്‍ക്കും തെര്‍മ്മല്‍ പരിശോധന സൗകര്യമുള്ള തുറമുഖങ്ങളില്‍ മാത്രമേ അന്താരാഷ്ട്ര ക്രൂയിസ് കപ്പലുകള്‍ക്ക് അനുമതി നല്‍കുകയുള്ളു.
    4) ഷിപ്പിംഗ് ഏജന്റ്/കപ്പിത്താന്‍ എന്നിവര്‍ കപ്പല്‍ ജീവനക്കാരും യാത്രാക്കാരുമായും ബന്ധപ്പെട്ട് അവര്‍ കോവിഡ് 19 ബാധിത രാജ്യങ്ങളില്‍ നിന്നോ/ അങ്ങോട്ടേയ്‌ക്കോ യാത്ര നടത്തിയ എല്ലാ വിവരങ്ങളും സമര്‍പ്പിക്കണം. രോഗമുള്ള ഒരു യാത്രക്കാരനേയും/ജീവനക്കാരനേയും ഷിപ്പിംഗ് ഏജന്റ്/കപ്പിത്താന്‍ കപ്പലിനുളളില്‍ അനുവദിക്കാന്‍ പാടില്ല.
    5) ഓരോ അന്താരാഷ്ട്ര ക്രൂയിസ് കപ്പലുകള്‍ക്കും കോവിഡ് 19 നെക്കുറിച്ചുള്ള ഏറ്റവും പുതിയ വിവരങ്ങള്‍ ലഭ്യമാക്കണം. ഇത് കേന്ദ്ര ആരോഗ്യ കുടുംബക്ഷേമമന്ത്രാലയത്തിന്റെ (https://www.mohfw.gov.in/) മാനദണ്ഡപ്രകാരമുള്ളതായിരിക്കണം.
    6) എല്ലാ യാത്രക്കാരും കപ്പല്‍ ജീവനക്കാരും ആരോഗ്യ കുടുംബക്ഷേമന്ത്രാലയം നിര്‍ദ്ദേശിക്കുന്ന സെല്‍ഫ് ഡിക്ലറേഷന്‍ ഫോറംപൂരിപ്പിച്ച് പോര്‍ട്ട് ഹെല്‍ത്ത് ഓഫീസര്‍ക്ക് സമര്‍പ്പിക്കണം.
    7) പോര്‍ട്ട് ഹെല്‍ത്ത് ഓഫീസര്‍ (പി.എച്ച്.ഒ) കപ്പലിനുള്ളില്‍ വച്ചുതന്നെ എല്ലായാത്രക്കാരെയൂം ജീവനക്കാരെയും തെര്‍മ്മല്‍ സ്‌ക്രീനിംഗ് നടത്തും. പി.എച്ച്.ഒയുടെ അനുമതി ലഭ്യമാകുന്നതുവരെ യാത്രക്കാരെ തീരത്തിറങ്ങാന്‍ അനുവദിക്കില്ല. കൂടുതല്‍ ഡോക്ടര്‍മാര്‍, മെഡിക്കല്‍ സ്റ്റാഫുകള്‍, മറ്റു സേവനങ്ങളും ഉപകരണങ്ങളും എന്നിവ എത്തിച്ച് തുറമുഖ/പ്രാദേശിക ആശുപത്രികള്‍ പി.എച്ച്.ഒയെ സഹായിക്കും.
    8) ഏതെങ്കിലും ഒരു യാത്രക്കാരനോ/കപ്പല്‍ ജീവനക്കാരനോ രോഗലക്ഷണങ്ങള്‍ കാണിക്കുന്നുണ്ടെങ്കില്‍ ആ യാത്രക്കാരനെ/ജീവനക്കാരനെ കപ്പലില്‍ നിന്ന് പുറത്തിറങ്ങാന്‍ അനുവദിക്കില്ല. ആ യാത്രക്കാരെ കപ്പലില്‍ തന്നെ ക്വാറന്റൈന്‍ ചെയ്യും. രോഗിയുടെ സാമ്പിളുകള്‍ ശേഖരിച്ച് നിശ്ചയിക്കപ്പെട്ട ആശുപത്രികളില്‍/ലാബുകളില്‍ പരിശോധനയ്ക്കായി അയക്കും. പരിശോധന പോസിറ്റീവായാല്‍ ആ രോഗിയെ തുറമുഖവുമായി ബന്ധപ്പെട്ട് ഒരുക്കിയിട്ടുള്ള ഐസലേഷന്‍ സംവിധാനത്തിലേക്ക് മാറ്റുകയും കപ്പലിനോട് തീരം വിടാന്‍ ആവശ്യപ്പെടുകയും ചെയ്യും. സാമ്പിള്‍ നെഗറ്റീവ് ആണെങ്കില്‍ യാത്രക്കാരെയും ജീവനക്കാരെയൂം തീരത്തിറങ്ങാന്‍ അനുവദിക്കും. ഈ നടപടിക്രമങ്ങള്‍ പാലിക്കുമെന്നുള്ള ഒരു പ്രസ്താവന കപ്പലുകള്‍ തീരത്ത് എത്തുന്നതിന് മുമ്പുതന്നെ അവരില്‍ നിന്നും വാങ്ങേണ്ടതാണ്.
    9) കൊറോണാ രോഗബാധയുള്ള രോഗികളെ കപ്പലില്‍ കയറ്റുന്നത് തടയുന്നതിനുള്ള പ്രത്യേക നടപടികള്‍ ക്രൂയിസ് കപ്പലുകള്‍ കൈക്കൊള്ളേണ്ടതാണ്. ഇതില്‍ താഴെപ്പറയുന്നവ ഉള്‍പ്പെടുന്നു:
    • ചൈന, ഹോംങ് കോംഗ്, ഇറാന്‍, ദക്ഷിണ കൊറിയ, ഇറ്റലി, മറ്റ് ബാധിത രാജ്യങ്ങള്‍ (ലോകാരോഗ്യസംഘടന അവരുടെ പ്രതിദിന റിപ്പോട്ടില്‍ വിശദീകരിച്ചിട്ടുള്ളതുപോലെ. https://www.who.int/emergencies/diseases/novel-coronavirus-2019/situation-reports) എന്നിവയില്‍ കഴിഞ്ഞപതിനാലു ദിവസങ്ങളില്‍ സഞ്ചരിച്ചിട്ടുള്ള ഏതെങ്കിലും ക്രൂയിസ് അതിഥിക്ക് സ്വാഭാവികമായി തന്നെ കപ്പലില്‍ പ്രവേശനം നിഷേധിക്കും.
    • ചൈന, ഹോംങ്‌കോംഗ്, മക്കാവൂ, ഇറാന്‍, ദക്ഷിണകൊറിയ, അല്ലെങ്കില്‍ ഇറ്റലി അല്ലെങ്കില്‍ കൊറോണ ബാധിതമായ മറ്റേതെങ്കിലും രാജ്യത്തില്‍ സഞ്ചരിച്ച ചരിത്രമുള്ള ഒരു വ്യക്തിയുമായി യാത്രയ്ക്ക് 14 ദിവസം മുമ്പ് അടുത്തിഴപഴകിയവര്‍ക്ക് സ്വാഭാവികമായി കപ്പല്‍ പ്രവേശനം നിഷേധിക്കും.
    • ഇന്‍ഫ്‌ളൂവെന്‍സ പോലുള്ള രോഗങ്ങളുള്ള വ്യക്തികള്‍ കപ്പലില്‍ കയറേണ്ട ടെര്‍മിനലുകളില്‍ നിയമപരമായ സ്‌ക്രീനിംഗ് നടപ്പാക്കും.
    • കപ്പലിലുള്ള എല്ലാ യാത്രക്കാരും സെല്‍ഫ് ഡിക്ലറേഷന്‍ ഫോമുകള്‍ പൂരിപ്പിച്ച് നല്‍കണം.
    • തുറമുഖങ്ങളിലെ ചെക്ക് ഇന്‍ കൗണ്ടറുകളില്‍ അതിഥികളുടെ പാസ്‌പോര്‍ട്ടുകള്‍ പരിശോധിച്ച് കോവിഡ്19 ബാധിതരാജ്യങ്ങള്‍ സന്ദര്‍ശിച്ചിട്ടുണ്ടോ എന്ന് പരിശോധിക്കും
    • അനുചിതമായി ഒന്നുമില്ലെന്ന് ഉറപ്പുവരുത്തുന്നതിനായി കപ്പലില്‍ കയറുന്ന ടെര്‍മിനലില്‍ കപ്പല്‍ ഉദ്യോഗസ്ഥര്‍ പാസ്‌പോര്‍ട്ടുകള്‍ രണ്ടുതവണ പരിശോധിക്കണം.
    • ക്രൂയിസ് കപ്പല്‍ ജീവനക്കാരോടൊപ്പം ഇന്ത്യന്‍ എമിഗ്രേഷന്‍ ഉദ്യോഗസ്ഥരും എല്ലാ പാസ്‌പോര്‍ട്ടുകളും പരിശോധിക്കും.
    • കപ്പല്‍ തുടര്‍ച്ചയായി ശുചിയാക്കണം.
    • എല്ലാ ക്രൂയിസുകളും യാത്രക്കാരില്‍ കോവിഡ് 19 ന്റെ ലക്ഷണങ്ങളുണ്ടോയെന്ന് എല്ലാദിവസവും പരിശോധിക്കണം.
    • എല്ലാ ക്രൂയിസുകള്‍ക്കും വേണ്ടത്ര ആരോഗ്യ ജീവനക്കാരും ആവശ്യത്തിനുള്ള ഉപകരങ്ങളായ മുഖാവരണം, വ്യക്തി സംരക്ഷണ ഉപകരണങ്ങള്‍ എന്നിവയും വേണം. ഏതെങ്കിലും ഒരു ജീവനക്കാരനെ/യാത്രക്കാരനെ ലക്ഷണങ്ങള്‍ കാണുമ്പോള്‍ മാറ്റിതാമസിപ്പിക്കുന്നതിന് ഇവയോടൊപ്പം വേണ്ടത്ര ഐസലേഷന്‍ സൗകര്യവുമുണ്ടായിരിക്കണം.


    ***

    
    
    (Release ID: 1606011) Visitor Counter : 9
    
    
      Read this release in: English , Urdu , Hindi , Bengali