      PIB Headquarters

      ഏക ഭാരതം ശ്രേഷ്ഠ ഭാരതം: വിദ്യാര്‍ത്ഥി സാംസ്‌കാരിക വിനിമയ പരിപാടി സംഘടിപ്പിച്ചു
      Posted On: 06 MAR 2020 3:31PM by PIB Thiruvananthpuram


    ഏക ഭാരതം ശ്രേഷ്ഠ ഭാരതം സാംസ്‌കാരിക വിനിമയ പരിപാടിയുടെ ഭാഗമായി തിരുവനന്തപുരത്തെ കോവളത്തുള്ള ഇന്‍സ്റ്റിറ്റ്യൂട്ട് ഓഫ് ഹോട്ടല്‍ മാനേജ്‌മെന്റ്‌റ് ആന്‍ഡ് കാറ്ററിംഗ് ടെക്‌നോളജി (ഐഎച്ച്എം ) വിദ്യാര്‍ത്ഥി സാംസ്‌കാരിക വിനിമയ പരിപാടി സംഘടിപ്പിച്ചു. ഏക ഭാരതം ശ്രേഷ്ഠ ഭാരതം പരിപാടിയില്‍ കേരളത്തിന്റെ ജോടി സംസ്ഥാനമായ ഹിമാചല്‍ പ്രദേശിലെ ഷിംല ഐഎച്ച്എമ്മിലെ പത്ത് വിദ്യാര്‍ത്ഥികള്‍ പങ്കെടുത്തു. ഇരു സംസ്ഥാനങ്ങളിലെയും വിദ്യാര്‍ത്ഥികള്‍ക്കായി മൂന്നു ദിവസങ്ങളിലായി (ഫെബ്രുവരി 17 മുതല്‍ 20 വരെ) വിവിധ പരിപാടികളാണ് സംഘടിപ്പിച്ചത്.


    
    ഹിമാചലില്‍ നിന്നുള്ള വിദ്യാര്‍ത്ഥികള്‍ക്ക് കേരളത്തെ സംബന്ധിച്ച് കൂടുതല്‍ അറിവ് പകരാനായി സംസ്ഥാനത്തിന്റെ തനതു സാംസ്‌കാരിക കലാരൂപങ്ങള്‍ അവതരിപ്പിച്ചു. കൂടാതെ ഷിംലയില്‍ നിന്നുള്ള വിദ്യാര്‍ത്ഥികള്‍ ഹിമാചലിന്റെ വിവിധ കലാരൂപങ്ങളും അവതരിപ്പിച്ചു. പരിപാടിയുടെ ഭാഗമായി തിരുവനന്തപുരത്തെ വിവിധ പൈതൃക കേന്ദ്രങ്ങളില്‍ സന്ദര്‍ശനം, കേരളത്തിന്റെ തനതു ഭക്ഷണ രീതികള്‍ സംബന്ധിച്ച ശില്‍പശാല, ഗ്രാമീണ വിനോദ സഞ്ചാര കേന്ദ്രങ്ങളില്‍ സന്ദര്‍ശനം, പ്രാദേശിക രുചികള്‍ സംബന്ധിച്ച ക്ലാസുകള്‍ എന്നിവയും സംഘടിപ്പിച്ചു .


    RRTN/IE/SKY
    

    
    (Release ID: 1605528) Visitor Counter : 1