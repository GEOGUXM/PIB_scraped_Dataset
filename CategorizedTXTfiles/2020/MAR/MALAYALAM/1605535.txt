      PIB Headquarters

      മിഷന്‍ ഇന്ദ്രധനുഷ് ബോധവത്കരണ പരിപാടിക്ക് സമാപനം
      Posted On: 06 MAR 2020 3:48PM by PIB Thiruvananthpuram


    വയനാട് ഫീല്‍ഡ് ഔട്ട്‌റീച്ച് ബ്യൂറോ കല്‍പ്പറ്റയില്‍ സംഘടിപ്പിച്ച മിഷന്‍ ഇന്ദ്രധനുഷ് ബോധവത്കരണ പരിപാടിയുടെ സമാപനത്തോട് അനുബന്ധിച്ച് നടന്ന ശില്‍പശാല ജില്ലാ പഞ്ചായത്ത് പ്രസിഡന്റ് ശ്രീമതി കെ.ബി. നസീമ ഉദ്ഘാടനം ചെയ്യുന്നു.


    
    പ്രതിരോധ കുത്തിവെപ്പുകളെക്കുറിച്ച് ജനങ്ങള്‍ക്കിടയില്‍ അവബോധം വളര്‍ത്തുക എന്ന ലക്ഷ്യത്തോടെ കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിന് കീഴിലുള്ള വയനാട് ഫീല്‍ഡ് ഔട്ട്റീച്ച് ബ്യൂറോ കല്‍പറ്റയില്‍ സംഘടിപ്പിച്ച മിഷന്‍ ഇന്ദ്രധനുഷ് ബോധവത്കരണ പരിപാടിക്ക് സമാപനം. സമാപനത്തോട് അനുബന്ധിച്ച് നടന്ന ശില്‍പശാല വയനാട് ജില്ലാ പഞ്ചായത്ത് പ്രസിഡണ്ട് ശ്രീമതി കെ ബി നസീമ ഉദ്ഘാടനം ചെയ്തു.
    
    ജില്ലാ മെഡിക്കല്‍ ഓഫീസര്‍ ഡോ. ആര്‍. രേണുക, ആരോഗ്യ കേരളം ജില്ലാ പ്രോഗ്രാം മാനേജര്‍ ഡോ ബി. അഭിലാഷ്, വയനാട് വാക്‌സിന്‍ കോള്‍ഡ് ചെയിന്‍ മാനേജര്‍ ശ്രീ സൈമണ്‍ ജോര്‍ജ്ജ് തുടങ്ങിയവര്‍ ക്ലാസുകള്‍ എടുത്തു. ആരോഗ്യ ബോധവല്‍ക്കരണ പ്രദര്‍ശനവും കലാ പരിപാടികളും മത്സരങ്ങളും പരിപാടിയുടെ ഭാഗമായി സംഘടിപ്പിച്ചു. രാജ്യത്തെ തെരെഞ്ഞെടുത്ത ജില്ലകളില്‍ നടത്തിയ തീവ്ര മിഷന്‍ ഇന്ദ്രധനുഷ് ദൗത്യം കേരളത്തില്‍ വയനാട്, കോഴിക്കോട് ജില്ലകളിലാണ് സംഘടിപ്പിച്ചത്.
    ഐറ്റിഡിപി വയനാട് അസിസ്റ്റന്റ് പ്രോജക്ട് ഓഫീസര്‍ ശ്രീ ബെന്നി പി. തോമസ്, വനിതാ ശിശുവികസന വകുപ്പ് ജില്ലാ ഓഫീസര്‍ ശ്രീമതി കെ. എച്ച്. ലജീന, വയനാട് ഫീല്‍ഡ് പബ്ലിസിറ്റി ഓഫീസര്‍ ശ്രീ പ്രജിത്ത് കുമാര്‍ എം.വി., ശ്രീ സി. ഉദയകുമാര്‍ തുടങ്ങിയവര്‍ സംബന്ധിച്ചു.


    
    കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിന് കീഴിലുള്ള ഫീല്‍ഡ് ഔട്ട്‌റീച്ച് ബ്യൂറോ വയനാട്, ജില്ലാ ആരോഗ്യ വകുപ്പിന്റേയും വനിതാ- ശിശുവികസന വകുപ്പിന്റേയും ഐറ്റിഡിപിയുടേയും ദേശീയ ആരോഗ്യ ദൗത്യത്തിന്റേയും സാമൂഹ്യനീതി വകുപ്പിന്റേയും ലോകാരോഗ്യ സംഘടനയുടേയും സഹകരണത്തോടെയാണ് ഒരാഴ്ച നീണ്ടുനിന്ന പ്രചരണ പരിപാടികള്‍ ജില്ലയില്‍ സംഘടിപ്പിച്ചത്.


    
    RRTN/IE/BSN(05.03.2020)


    

    
    (Release ID: 1605535) Visitor Counter : 2