      PIB Headquarters

      ശ്രീചിത്രയുടെ ഗവേഷണ പ്രവര്‍ത്തനങ്ങള്‍ നേരില്‍ക്കാണാന്‍ പൊതുജനങ്ങള്‍ക്കുംവിദ്യാര്‍ത്ഥികള്‍ക്കും അവസരം
      Posted On: 05 MAR 2020 5:00PM by PIB Thiruvananthpuram


    കേന്ദ്ര ശാസ്ത്ര-സാങ്കേതിക വകുപ്പിന് കീഴില്‍ തിരുവനന്തപുരത്ത് പ്രവര്‍ത്തിക്കുന്ന ദേശീയ പ്രാധാന്യമുള്ള സ്ഥാപനമായശ്രീചിത്ര തിരുനാള്‍ ഇന്‍സ്റ്റിറ്റ്യൂട്ട് ഫോര്‍മെഡിക്കല്‍ സയന്‍സസ് &ടെക്‌നോളജി (എസ്.സി.ടി.ഐ.എം.എസ്.ടി).യുടെപ്രവര്‍ത്തനങ്ങള്‍ കൂടുതല്‍ ജനങ്ങളിലേക്ക് എത്തിക്കുന്നതിന്റെ ഭാഗമായി, ഇന്ത്യന്‍ വൈദ്യശാസ്ത്ര ഉപകരണ വിപണിയെ മാറ്റിമറിക്കാന്‍ പോകുന്ന ഉപകരണങ്ങള്‍ കാണാനും അവയുടെ പ്രവര്‍ത്തനങ്ങള്‍ മനസ്സിലാക്കാനും പൊതുജനങ്ങള്‍ക്കുംവിദ്യാര്‍ത്ഥികള്‍ക്കും ശ്രീചിത്ര അവസരമൊരുക്കുന്നു. ഉപകരണങ്ങളുടെ മാതൃക, പൂര്‍ത്തിയായ ഉപകരണങ്ങള്‍, ഉപകരണങ്ങളുടെ പ്രവര്‍ത്തനങ്ങളുംമറ്റുംവിശദമാക്കുന്ന വീഡിയോകള്‍, ഉപകരണങ്ങളുടെ പ്രവര്‍ത്തരീതിഎന്നിവ പൊതുജനങ്ങള്‍ക്കായി പ്രദര്‍ശിപ്പിക്കും. തിരഞ്ഞെടുക്കപ്പെട്ട ലബോറട്ടറികള്‍ സന്ദര്‍ശിക്കാനും ശാസ്ത്രജ്ഞരും എന്‍ജിനീയര്‍മാരും ഉള്‍പ്പെടെയുള്ള ജീവനക്കാരുമായി ആശയവിനിമയം നടത്താനും അവസരമുണ്ടാകും.


    ഓപ്പണ്‍ഡേ ആയ 2020 മാര്‍ച്ച് 6, വെള്ളിയാഴ്ചരാവിലെ 10 മണിമുതല്‍ 4 മണിവരെ പൊതുജനങ്ങള്‍ക്ക് പൂജപ്പുരയിലെ എസ്.സി.ടി.ഐ.എം.എസ്.ടി ബയോമെഡിക്കല്‍ ടെക്‌നോളജി വിങ്‌ സന്ദര്‍ശിക്കാം. പ്രവേശനം സൗജന്യമാണ്.


    
    കൂടുതല്‍ വിവരങ്ങള്‍ക്ക് iipc@sctimst.ac.in എന്ന മെയിലിലോ +91471 2520353/309 എന്നീ ഫോണ്‍ നമ്പരുകളിലോ ബന്ധപ്പെടുക.
    സര്‍വ്വകലാശാലാ പദവിയുള്ള ശ്രീചിത്ര ഇന്‍സ്റ്റിറ്റ്യൂട്ടില്‍ മൂന്ന് വിഭാഗങ്ങളുണ്ട്. ലോകോത്തര നിലവാരമുള്ളസൂപ്പര്‍ സ്‌പെഷ്യാലിറ്റി ആശുപത്രി, ബയോമെഡിക്കല്‍ ടെക്‌നോളജിവിഭാഗം, അച്യുതമേനോന്‍ സെന്റര്‍ഫോര്‍ഹെല്‍ത്ത് സയന്‍സ് സ്റ്റഡീസ് എന്നിവയാണവ.


    ശ്രീചിത്രയുടെ പ്രവര്‍ത്തന ലക്ഷ്യങ്ങള്‍ ഇനിപ്പറയുന്നവയാണ്:


    • ബയോമെഡിക്കല്‍ എന്‍ജിനീയറിംഗ്-ടെക്‌നോളജി എന്നിവയില്‍ ഗവേഷണവും കണ്ടുപിടുത്തങ്ങളും പ്രോത്സാഹിപ്പിക്കുക.
    • തിരഞ്ഞെടുക്കപ്പെട്ടസ്‌പെഷ്യാലിറ്റികളിലും സബ്‌സ്‌പെഷ്യാലിറ്റികളിലും ഏറ്റവും മികച്ച ചികിത്സ പ്രദാനം ചെയ്യുക.
    • മെഡിക്കല്‍സ്‌പെഷ്യാലിറ്റികളിലും ബയോമെഡിക്കല്‍ എന്‍ജിനീയറിംഗ്-ടെക്‌നോളജി എന്നിവയിലും നൂതനമായ ബിരുദാനന്തര ബിരുദകോഴ്‌സുകള്‍വികസിപ്പിച്ചെടുക്കുക.
    • ഗവേഷണം, പരിശീലനം, ഇടപെടലുകള്‍ എന്നിവയിലൂടെ പൊതുജനാരോഗ്യരംഗത്തെ മാറ്റങ്ങളില്‍ പങ്കാളിയാവുക.


    പതിറ്റാണ്ടുകളായി, വൈദ്യശാസ്ത്ര മേഖലയ്ക്ക് ആവശ്യമായ ജീവന്‍രക്ഷാ ഉപകരണങ്ങളുടെ ഗവേഷണം, മൂല്യനിര്‍ണ്ണയം, സാങ്കേതികവിദ്യാകൈമാറ്റം എന്നിവയില്‍ ശ്രദ്ധയൂന്നി പ്രവര്‍ത്തിക്കുന്ന ശ്രീചിത്രയുടെ ഭാഗമാണ് ബയോമെഡിക്കല്‍ ടെക്‌നോളജിവിഭാഗം. ശ്രീചിത്ര വികസിപ്പിച്ചെടുത്ത നിരവധി ഉത്പന്നങ്ങള്‍ അന്താരാഷ്ട്ര-ആഭ്യന്തര വിപണികളില്‍ ലഭ്യമാണ്.
    AM/MRL
    ***


    
    

    
    (Release ID: 1605397) Visitor Counter : 3