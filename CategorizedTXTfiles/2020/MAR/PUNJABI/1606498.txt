      ਆਰਥਿਕ ਮਾਮਲਿਆਂ ਬਾਰੇ ਮੰਤਰੀ ਮੰਡਲ ਕਮੇਟੀ

      ਮੰਤਰੀ ਮੰਡਲ ਨੇ ਯੂਰੀਆ ਇਕਾਈਆਂ ਲਈ ਨਿਰਧਾਰਿਤ ਲਾਗਤਾਂ ਦੇ ਨਿਰਧਾਰਨ ਲਈ ਸੰਸ਼ੋਧਿਤ ਨਵੀਂ ਮੁੱਲ ਨਿਰਧਾਰਨ ਯੋਜਨਾ-III ਵਿੱਚ ਅਸਪਸ਼ਟਤਾਵਾਂ ਨੂੰ ਦੂਰ ਕਰਨ ਦੀ ਪ੍ਰਵਾਨਗੀ ਦਿੱਤੀ
      Posted On: 13 MAR 2020 5:15PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਮੰਤਰੀ ਮੰਡਲ ਦੀ ਆਰਥਿਕ ਮਾਮਲਿਆਂ ਦੀ ਕਮੇਟੀ ਨੇ ਯੂਰੀਆ ਇਕਾਈਆਂ ਲਈ ਨਿਰਧਾਰਿਤ ਲਾਗਤਾਂ ਦੇ ਨਿਰਧਾਰਨ ਲਈ ਸੰਸ਼ੋਧਿਤ ਨਵੀਂ ਮੁੱਲ ਨਿਰਧਾਰਨ ਯੋਜਨਾ- III (ਐੱਨਪੀਐੱਸ- III ) ਵਿੱਚ ਅਸਪਸ਼ਟਤਾਵਾਂ ਨੂੰ ਦੂਰ ਕਰਨ ਦੀ ਤਜਵੀਜ਼ ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ ।


    ਸੰਸ਼ੋਧਿਤ ਨਵੀਂ ਮੁੱਲ ਨਿਰਧਾਰਨ ਯੋਜਨਾ- III 2 ਅਪ੍ਰੈਲ , 2014 ਨੂੰ ਅਧਿਸੂਚਿਤ ਕੀਤੀ ਗਈ ਸੀ। ਹਾਲਾਂਕਿ , ਇਸ ਅਧਿਸੂਚਨਾ ਦੀ ਅਸਪਸ਼ਟ ਭਾਸ਼ਾ ਕਾਰਨ ਇਸ ਨੂੰ ਲਾਗੂ ਨਹੀਂ ਕੀਤਾ ਜਾ ਸਕਿਆ। ਉਪਰੋਕਤ ਫ਼ੈਸਲੇ ਨਾਲ ਇਸ ਅਧਿਸੂਚਨਾ ਦੇ ਸਹਿਜ ਲਾਗੂਕਰਨ ਵਿੱਚ ਮਦਦ ਮਿਲੇਗੀ ਜਿਸ ਸਦਕਾ 30 ਯੂਰੀਆ ਨਿਰਮਾਣ ਇਕਾਈਆਂ ਦੇ ਅਨੁਦਾਨ ਵਿੱਚ 350 ਰੁਪਏ ਪ੍ਰਤੀ ਮੀਟ੍ਰਿਕ ਟਨ ਦੀ ਹੋਰ ਨਿਰਧਾਰਿਤ ਲਾਗਤ ਪ੍ਰਦਾਨ ਕੀਤੀ ਜਾ ਸਕੇਗੀ। ਸੰਸ਼ੋਧਿਤ ਐੱਨਪੀਐੱਸ- III ਦੇ ਲਾਗੂ ਹੋਣ ਨਾਲ ਮੌਜੂਦਾ ਯੂਰੀਆ ਇਕਾਈਆਂ ਨੂੰ ਇਸ ਪ੍ਰਸਤਾਵ ਵਿੱਚ ਜ਼ਿਕਰ ਕੀਤੀ ਸੀਮਾ ਅਨੁਸਾਰ ਨਿਰਧਾਰਿਤ ਲਾਗਤ ਵਿੱਚ ਉਨ੍ਹਾਂ ਦੀ ਅਸਲ ਵਾਧੇ ਦੀ ਸੀਮਾ ਤੱਕ ਲਾਭ ਹੋਵੇਗਾ। ਇਸ ਨਾਲ ਇਹ ਸੁਨਿਸ਼ਚਿਤ ਵੀ ਹੋਵੇਗਾ ਕਿ ਕਿਸੇ ਵੀ ਇਕਾਈ ਨੂੰ ਅਣ-ਉਚਿਤ ਰੂਪ ਨਾਲ ਲਾਭ ਨਾ ਹੋਵੇ।


    ਇਸ ਨਾਲ ਯੂਰੀਆ ਇਕਾਈਆਂ ਦੇ ਲਗਾਤਾਰ ਸੰਚਾਲਨ ਵਿੱਚ ਮਦਦ ਮਿਲੇਗੀ ਜਿਸ ਸਦਕਾ ਕਿਸਾਨਾਂ ਨੂੰ ਯੂਰੀਆ ਦੀ ਨਿਰੰਤਰ ਅਤੇ ਨਿਯਮਿਤ ਸਪਲਾਈ ਹੋਵੇਗੀ।


    ਇਸ ਪ੍ਰਵਾਨਗੀ ਨਾਲ ਉਨ੍ਹਾਂ ਯੂਰੀਆ ਇਕਾਈਆਂ ਨੂੰ 150 ਰੁਪਏ/ਮੀਟ੍ਰਿਕ ਟਨ ਦਾ ਵਿਸ਼ੇਸ਼ ਮੁਆਵਜ਼ਾ ਵੀ ਮਿਲੇਗਾ ਜੋ 30 ਸਾਲ ਤੋਂ ਅਧਿਕ ਪੁਰਾਣੀਆਂ ਹਨ ਅਤੇ ਗੈਸ ਵਿੱਚ ਬਦਲ ਗਈਆਂ ਹਨ। ਇਸ ਮੁਆਵਜ਼ੇ ਨਾਲ ਇਨ੍ਹਾਂ ਇਕਾਈਆਂ ਨੂੰ ਪ੍ਰੋਤਸਾਹਨ ਮਿਲੇਗਾ ਤਾਕਿ ਉਹ ਨਿਰੰਤਰ ਉਤਪਾਦਨ ਲਈ ਵਿਵਹਾਰਕ ਬਣੀਆਂ ਰਹਿਣ।


    ਇਹ ਕਦਮ ਯੂਰੀਆ ਦਾ ਵੱਧ ਤੋਂ ਵੱਧ ਘਰੇਲੂ ਉਤਪਾਦਨ ਸੁਨਿਸ਼ਚਿਤ ਕਰੇਗਾ ਅਤੇ ਆਯਾਤ ਨਿਰਭਰਤਾ ਘਟਾਵੇਗਾ।


    *****


    ਵੀਆਰਆਰਕੇ/ਏਕੇ
    

    
    (Release ID: 1606498) Visitor Counter : 2
    
    
      Read this release in: English