      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ਇਕਨੌਮਿਕ ਟਾਈਮਜ਼ ਗਲੋਬਲ ਬਿਜ਼ਨਸ ਸਮਿਟ ਨੂੰ ਸੰਬੋਧਨ ਕੀਤਾ
      Posted On: 06 MAR 2020 10:47PM by PIB Chandigarh


    ਦੇਸ਼, 2014 ਤੋਂ ਸਹਿਯੋਗ ਦੀ ਭਾਵਨਾ , ਕਾਰਜਾਂ ਵਿਚ ਸਹਿਯੋਗ ਅਤੇ ਵਿਚਾਰਾਂ ਵਿੱਚ ਸੁਮੇਲਤਾ ਨਾਲ ਅੱਗੇ ਵਧਿਆ ਹੈ: ਪ੍ਰਧਾਨ ਮੰਤਰੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਅੱਜ ਇਕਨੌਮਿਕ ਟਾਈਮਜ਼ ਗਲੋਬਲ ਬਿਜ਼ਨਸ ਸਮਿਟ ਨੂੰ ਸੰਬੋਧਨ ਕੀਤਾ। ਗਲੋਬਲ ਬਿਜ਼ਨਸ ਸਮਿਟ 2020 ਦਾ ਵਿਸ਼ਾਲ ਵਿਸ਼ਾ ‘ ਸਿਰਜਣ ਲਈ ਸਹਿਯੋਗ: ਇੱਕ ਖੰਡਿਤ ਦੁਨੀਆ ਵਿੱਚ ਟਿਕਾਊ ਵਿਕਾਸ ’ ਸੀ।


    ਵਿਸ਼ਵ ਵੱਲੋਂ ਕੋਰੋਨਾਵਾਇਰਸ ਦੀ ਚੁਣੌਤੀ ਦਾ ਸਾਹਮਣਾ ਕੀਤਾ ਜਾਣ ਵੱਲ ਇਸ਼ਾਰਾ ਕਰਦਿਆਂ ਪ੍ਰਧਾਨ ਮੰਤਰੀ ਨੇ ਮੌਜੂਦਾ ਸਮੇਂ ਲਈ ਇਸ ਨੂੰ ਇੱਕ ਢੁਕਵਾਂ ਵਿਸ਼ਾ ਦੱਸਿਆ। ਉਨ੍ਹਾਂ ਨੇ ਇਹ ਵੀ ਕਿਹਾ , ‘‘ ਭਾਰਤ ਅਤੇ ਵਿਸ਼ਵ ਨੂੰ ਮਿਲ ਕੇ ਇਸ ਚੁਣੌਤੀ ਦਾ ਸਾਹਮਣਾ ਕਰਨਾ ਹੋਵੇਗਾ। ’’ ਉਨ੍ਹਾਂ ਨੇ ਕਿਹਾ ਕਿ ਹਰ ਯੁੱਗ ਵਿੱਚ ਨਵੀਆਂ ਚੁਣੌਤੀਆਂ ਸਾਹਮਣੇ ਆਉਂਦੀਆਂ ਹਨ ਜੋ ਸਹਿਯੋਗ ਕਰਨ ਦੀ ਸਾਡੀ ਭਾਵਨਾ ਨੂੰ ਮਜ਼ਬੂਤ ਕਰਦੀਆਂ ਹਨ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਇੱਕ ਉਹ ਸਮਾਂ ਸੀ ਜਦੋਂ ਸਮਾਜ ਦੇ ਇੱਕ ਵਿਸ਼ੇਸ਼ ਵਰਗ ਦਾ ਪੂਰਵ ਅਨੁਮਾਨ ਜਨਤਾ ਦੀ ਰਾਏ ਨੂੰ ਆਕਾਰ ਦਿੰਦਾ ਸੀ। ਉਨ੍ਹਾਂ ਦੇ ਕਿਸੇ ਵੀ ਮਾਮਲੇ ’ ਤੇ ਵਿਚਾਰਾਂ ਨੂੰ ਅੰਤਿਮ ਸ਼ਬਦ ਮੰਨਿਆ ਜਾਂਦਾ ਸੀ। ਉਨ੍ਹਾਂ ਨੇ ਕਿਹਾ , ‘‘ ਪਰ ਟੈਕਨੋਲੋਜੀ ਦੇ ਵਿਕਾਸ ਅਤੇ ‘ ਲੋਕਤੰਤਰੀਕਰਨ ’ ਦੀ ਵਿਆਖਿਆ ਨਾਲ ਹੁਣ ਸਮਾਜ ਦੇ ਸਾਰੇ ਵਰਗਾਂ ਦੀ ਰਾਏ ਮਾਅਨੇ ਰੱਖਣ ਲੱਗੀ ਹੈ। ’’


    ਪ੍ਰਧਾਨ ਮੰਤਰੀ ਨੇ ਕਿਹਾ , ‘‘ ਅਸੀਂ ਇਸ ਖੜੋਤ ਨੂੰ ਬਦਲਣਾ ਚਾਹੁੰਦੇ ਹਾਂ , ਪਰ ਸਾਡੇ ਆਲੋਚਕ ਅਜਿਹਾ ਨਹੀਂ ਚਾਹੁੰਦੇ ਹਨ। ’’ ਉਨ੍ਹਾਂ ਨੇ ਕਿਹਾ ਕਿ ਆਲੋਚਕ ਸਹੀ ਕੰਮ ਕਰਨ ਵਾਲਿਆਂ ਨੂੰ ਸਵੀਕਾਰ ਨਹੀਂ ਕਰਦੇ। ਉਨ੍ਹਾਂ ਨੇ ਕਿਹਾ ਕਿ ਜਿਹੜੇ ਸ਼ਰਨਾਰਥੀਆਂ ਦੇ ਅਧਿਕਾਰਾਂ ਦੀ ਵਕਾਲਤ ਕਰਦੇ ਸਨ , ਹੁਣ ਉਹ ਸੀਏਏ ਦਾ ਵਿਰੋਧ ਕਰ ਰਹੇ ਹਨ ਜਿਹੜਾ ਕਿ ਸ਼ਰਨਾਰਥੀਆਂ ਹੀ ਲਈ ਲਾਗੂ ਕੀਤਾ ਗਿਆ ਹੈ। ਉਨ੍ਹਾਂ ਨੇ ਕਿਹਾ ਕਿ ਜਿਹੜੇ ਸੰਵਿਧਾਨ ਵਿੱਚ ਵਿਸ਼ਵਾਸ ਕਰਦੇ ਹਨ , ਉਹੀ ਧਾਰਾ 370 ਹਟਾਉਣ ਦੇ ਖਿਲਾਫ਼ ਹਨ।


    ਰਾਮਚਰਿੱਤ ਮਾਨਸ ਦਾ ਹਵਾਲਾ ਦਿੰਦਿਆਂ ਉਨ੍ਹਾਂ ਕਿਹਾ , ‘‘ ਕੰਮ ਕਰਨ ਨਾਲੋਂ ਉਪਦੇਸ਼ ਦੇਣਾ ਅਸਾਨ ਹੈ। ’’ ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਸਰਕਾਰ ਸ਼ਾਸਨ ਵਿੱਚ ਸਹੂਲਤ ਦੀ ਬਜਾਏ ਸ਼ਾਸਨ ਦੀ ਦੋਸ਼ ਸਿੱਧੀ ਵਿੱਚ ਦ੍ਰਿੜ ਵਿਸ਼ਵਾਸ ਰੱਖਦੀ ਹੈ। ਉਨ੍ਹਾਂ ਨੇ ਕਿਹਾ ਕਿ ਸਰਕਾਰ ‘‘ ਸਹੀ ਕੰਮ ਕਰਨ ਵਿੱਚ ਵਿਸ਼ਵਾਸ ਰੱਖਦੀ ਹੈ , ਖੜੋਤ ਨੂੰ ਤੋੜਨ ਵਿੱਚ ਵਿਸ਼ਵਾਸ ਰੱਖਦੀ ਹੈ। ’’ ਅਤੇ ਉਹ ਹਰ ਖੇਤਰ ਵਿੱਚ ਕਾਰਜ ਨਾ ਕਰਨ ਦੀ ਸੁਵਿਧਾ ਤੋਂ ਬਾਹਰ ਨਿਕਲ ਰਹੀ ਹੈ। ਇਸ ਸਬੰਧੀ ਉਨ੍ਹਾਂ ਨੇ ਸਰਕਾਰ ਵੱਲੋਂ ਕੀਤੇ ਗਏ ਕੰਮਾਂ ਦਾ ਵਰਣਨ ਕੀਤਾ ਜਿਵੇਂ ਕਿ ਡੀਬੀਟੀ , ਰੇਰਾ ਕਾਨੂੰਨ , ਆਈਬੀਸੀ , ਮੁਦਰਾ ਸਕੀਮ , ਚੀਫ ਆਵ੍ ਡਿਫੈਂਸ ਸਟਾਫ ਦੇ ਅਹੁਦੇ ਦੀ ਸਿਰਜਣਾ , ਜਨਰਲ ਵਰਗ ਦੇ ਗਰੀਬਾਂ ਨੂੰ 10 ਪ੍ਰਤੀਸ਼ਤ ਰਾਖਵਾਂਕਰਨ ਦੇਣਾ।


    ਪ੍ਰਧਾਨ ਮੰਤਰੀ ਨੇ ਦੱਸਿਆ ਕਿ 2014 ਤੋਂ ਬਾਅਦ ਦੇਸ਼ ਸਹਿਯੋਗ ਦੀ ਭਾਵਨਾ , ਕਾਰਜਾਂ ਵਿੱਚ ਸਹਿਯੋਗ ਅਤੇ ਵਿਚਾਰਾਂ ਵਿੱਚ ਸੁਮੇਲਤਾ ਨਾਲ ਅੱਗੇ ਵਧ ਰਿਹਾ ਹੈ। ਉਨ੍ਹਾਂ ਨੇ ਕਿਹਾ , ‘‘ ਅੱਜ , ਭਾਰਤ ਟਿਕਾਊ ਵਿਕਾਸ ਦਾ ਮਾਡਲ ਬਣ ਰਿਹਾ ਹੈ ਜੋ ਪੂਰੀ ਦੁਨੀਆ ਨੂੰ ਲਾਭ ਪਹੁੰਚਾ ਰਿਹਾ ਹੈ। ’’ ਉਨ੍ਹਾਂ ਨੇ ਪਿਛਲੇ 6 ਸਾਲਾਂ ਵਿੱਚ ਕੀਤੀਆਂ ਸ਼ਾਨਦਾਰ ਪ੍ਰਾਪਤੀਆਂ ਦਾ ਜ਼ਿਕਰ ਕੀਤਾ ਜਿਵੇਂ ਕਿ ਹਾਈਵੇਜ਼ ਦਾ ਨਿਰਮਾਣ , ਰੇਲਵੇ ਦਾ ਬਿਜਲੀਕਰਨ , ਏਅਰਪੋਰਟਾਂ ਦੀ ਸਮਰੱਥਾ ਵਧਾਉਣਾ , ਪ੍ਰਮੁੱਖ ਬੰਦਰਗਾਹਾਂ ’ ਤੇ ਕਾਰਗੋ ਹੈਂਡਲਿੰਗ ਵਿੱਚ ਵਾਧਾ ਅਤੇ ਪ੍ਰਮੁੱਖ ਬੰਦਰਗਾਹਾਂ ‘ਤੇ ਵਾਪਸੀ (ਟਰਨ ਅਰਾਊਂਡ) ਸਮੇਂ ਨੂੰ ਘੱਟ ਕਰਨਾ। ਉਨ੍ਹਾਂ ਨੇ ਕਿਹਾ ਕਿ ਸਰਕਾਰੀ ਵਿਭਾਗਾਂ ਵਿੱਚੋਂ ਖੜੋਤ ਹਟਾ ਕੇ ਅਤੇ ਸਹਿਯੋਗ ਕਰਕੇ ਇਹ ਸਭ ਹਾਸਲ ਕੀਤਾ ਗਿਆ ਹੈ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਕਮਜ਼ੋਰ ਗਲੋਬਲ ਅਰਥਵਿਵਸਥਾ ਦੇ ਬਾਵਜੂਦ ਭਾਰਤ ਪਿਛਲੇ ਕੁਝ ਸਾਲਾਂ ਤੋਂ ਮਜ਼ਬੂਤ ਹੋਇਆ ਹੈ। ਉਨ੍ਹਾਂ ਨੇ ਕਿਹਾ ਕਿ ਭਾਰਤ ਪਹਿਲਾਂ ਦੁਨੀਆ ਦੀਆਂ ਸਭ ਤੋਂ ਵੱਡੀਆਂ ਅਰਥਵਿਵਸਥਾ ਨੂੰ ਵਿੱਚ 11 ਵੇਂ ਸਥਾਨ ’ ਤੇ ਸੀ, ਜਿਸ ਵਿੱਚ ਹੁਣ ਸੁਧਾਰ ਕਰਕੇ ਇਹ ਸਭ ਤੋਂ ਵੱਡੀਆਂ ਅਰਥਵਿਵਸਥਾ ਵਿੱਚ 5 ਵੇਂ ਸਥਾਨ ’ ਤੇ ਆਇਆ ਹੈ। ਉਨ੍ਹਾਂ ਨੇ ਐਲਾਨ ਕੀਤਾ ਕਿ ਸਰਕਾਰ 5 ਟ੍ਰਿਲੀਅਨ ਅਰਥਵਿਵਸਥਾ ਦੇ ਟੀਚੇ ਨੂੰ ਪ੍ਰਾਪਤ ਕਰਨ ਲਈ ਚਾਰ ਵਿਭਿੰਨ ਪੱਧਰਾਂ ’ ਤੇ ਕੰਮ ਕਰ ਰਹੀ ਹੈ।


    ਪਹਿਲਾ- ਨਿੱਜੀ ਖੇਤਰ ਨਾਲ ਜੁੜਨਾ


    ਦੂਜਾ- ਨਿਰਪੱਖ ਮੁਕਾਬਲਾ


    ਤੀਜਾ- ਧਨ ਸਿਰਜਣਾ


    ਅਤੇ ਚੌਥਾ-ਪੁਰਾਣੇ ਕਾਨੂੰਨਾਂ ਨੂੰ ਖਤਮ ਕਰਨਾ


    ਪ੍ਰਧਾਨ ਮੰਤਰੀ ਨੇ ਅੱਗੇ ਕਿਹਾ ਕਿ ਸਰਕਾਰ ਨੇ ਬੁਨਿਆਦੀ ਢਾਂਚਾ ਖੇਤਰ ਵਿੱਚ 100 ਲੱਖ ਕਰੋੜ ਰੁਪਏ ਤੋਂ ਜ਼ਿਆਦਾ ਦੇ ਨਿਵੇਸ਼ ਦਾ ਰੋਡਮੈਪ ਤਿਆਰ ਕੀਤਾ ਹੈ ਅਤੇ ਜਨਤਕ-ਨਿੱਜੀ ਭਾਈਵਾਲੀ ਰਾਹੀਂ ਦੇਸ਼ ਦੇ ਵਿਕਾਸ ਲਈ ‘ ਪਾਵਰਫੁੱਲ ਪ੍ਰਗਰੈਸਿਵ ਪੁਸ਼ (ਪੀਪੀਪੀ) ਦਾ ਰਾਹ ਚੁਣਿਆ ਹੈ। ਉਨ੍ਹਾਂ ਨੇ ਕਿਹਾ , ‘‘ ਸਰਕਾਰ ਅਰਥਵਿਵਸਥਾ ਦੇ ਜ਼ਿਆਦਾ ਤੋਂ ਜ਼ਿਆਦਾ ਖੇਤਰਾਂ ਨੂੰ ਨਿੱਜੀ ਖੇਤਰ ਲਈ ਖੋਲ੍ਹ ਰਹੀ ਹੈ। ਨਿਰਪੱਖ ਮੁਕਾਬਲੇ ਨੂੰ ਪ੍ਰੋਤਸਾਹਨ ਦੇਣ ਲਈ ਭ੍ਰਿਸ਼ਟਾਚਾਰ ਅਤੇ ਪਰਿਵਾਰਵਾਦ ਨਾਲ ਸਖ਼ਤੀ ਨਾਲ ਨਿਪਟਿਆ ਜਾਵੇਗਾ। ’’


    ਪ੍ਰਧਾਨ ਮੰਤਰੀ ਨੇ ਜ਼ੋਰ ਦੇ ਕੇ ਕਿਹਾ ਕਿ ਸਰਕਾਰ ਸਰਲੀਕਰਨ , ਰੈਸ਼ਨੇਲਾਈਜੇਸ਼ਨ ਅਤੇ ਪਾਰਦਰਸ਼ਿਤਾ ’ ਤੇ ਧਿਆਨ ਕੇਂਦਰਿਤ ਕਰ ਰਹੀ ਹੈ। ਉਨ੍ਹਾਂ ਨੇ ਕਿਹਾ ਕਿ ਅੱਜ ਭਾਰਤ ਦੁਨੀਆ ਦੇ ਪ੍ਰਮੁੱਖ ਦੇਸ਼ਾਂ ਵਿੱਚ ਸਭ ਤੋਂ ਘੱਟ ਈਜ਼ ਆਵ੍ ਡੂਇੰਗ ਬਿਜ਼ਨਸ ਕਾਰਪੋਰੇਟ ਟੈਕਸ ਲੈਣ ਵਾਲਿਆਂ ਦਾ ਸ਼ਾਮਲ ਹੈ ਅਤੇ ਸਿਰਫ਼ 5 ਸਾਲਾਂ ਵਿੱਚ ਕਾਰੋਬਾਰ ਸੌਖਾ ਕਰਨ ਦੀ ਦਰਜਾਬੰਦੀ ਵਿੱਚ 77 ਰੈਂਕ ਵਿੱਚ ਸੁਧਾਰ ਹੋਇਆ ਹੈ। ਉਨ੍ਹਾਂ ਨੇ ਕਿਹਾ , ‘‘2019 ਵਿੱਚ ਦੇਸ਼ ਵਿੱਚ 48 ਬਿਲੀਅਨ ਡਾਲਰ ਦਾ ਸਿੱਧਾ ਵਿਦੇਸ਼ੀ ਨਿਵੇਸ਼ ਕੀਤਾ ਗਿਆ। ਦੇਸ਼ ਵਿੱਚ 19 ਬਿਲੀਅਨ ਡਾਲਰ ਦਾ ਨਿੱਜੀ ਇਕਇਟੀ ਅਤੇ ਵੈਂਚਰ ਕੈਪੀਟਲ ਇਨਵੈਸਟਮੈਂਟ ਦਾ ਨਿਵੇਸ਼ ਕੀਤਾ ਗਿਆ। ’’


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਸਰਕਾਰ ਸਾਰੇ ਹਿਤਧਾਰਕਾਂ ਨਾਲ ਲਗਾਤਾਰ ਸੰਵਾਦ ਕਰ ਰਹੀ ਹੈ , ਫੀਡਬੈਕ ਲੈ ਰਹੀ ਹੈ ਅਤੇ ਹਰ ਪੱਧਰ ’ ਤੇ ਵੱਡੇ ਫੈਸਲੇ ਲੈ ਰਹੀ ਰਹੀ ਹੈ। ਪ੍ਰਧਾਨ ਮੰਤਰੀ ਨੇ ਅੰਤਰਰਾਸ਼ਟਰੀ ਸੌਰ ਗਠਜੋੜ , ਆਪਦਾ ਰੋਧੀ ਬੁਨਿਆਦੀ ਢਾਂਚੇ ਲਈ ਗਠਬੰਧਨ ਆਦਿ ਵਰਗੇ ਅੰਤਰਰਾਸ਼ਟਰੀ ਸੰਸਥਾਨਾਂ ਦੀ ਸਿਰਜਣਾ ਵਿੱਚ ਭਾਰਤ ਦੀ ਭੂਮਿਕਾ ਨੂੰ ਉਜਾਗਰ ਕੀਤਾ। ਇਸ ਸੰਦਰਭ ਵਿੱਚ ਉਨ੍ਹਾਂ ਨੇ ਕਿਹਾ , ‘‘ ਅਸੀਂ ਨਾ ਸਿਰਫ਼ ਰਾਸ਼ਟਰੀ ਪੱਧਰ ’ ਤੇ ਬਲਕਿ ਅੰਤਰਰਾਸ਼ਟਰੀ ਪੱਧਰ ’ ਤੇ ਵੀ ਸਿਰਜਣ ਲਈ ਸਹਿਯੋਗ ਕਰ ਰਹੇ ਹਾਂ। ’’


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ 21 ਵੀਂ ਸਦੀ ਸੰਭਾਵਨਾਵਾਂ ਨਾਲ ਭਰਪੂਰ ਹੈ , ਹਾਲਾਂਕਿ ਅੱਜ ਆਮ ਆਲਮੀ ਸਹਿਮਤੀ ਦੀ ਘਾਟ ਹੈ। ਉਨ੍ਹਾਂ ਨੇ ਕਿਹਾ ਕਿ ਭਾਰਤ ਨੇ ਬਦਲਦੀਆਂ ਗਲੋਬਲ ਪਰਿਸਥਿਤੀਆਂ ਅਨੁਸਾਰ ਵੱਡੀਆਂ ਤਬਦੀਲੀਆਂ ਕੀਤੀਆਂ ਹਨ। ਭਾਰਤ ਦੀ ਵਿਦੇਸ਼ ਨੀਤੀ ਬਾਰੇ ਗੱਲ ਕਰਦਿਆਂ ਉਨ੍ਹਾਂ ਨੇ ਕਿਹਾ , ‘‘ ਅਤੀਤ ਵਿੱਚ ਭਾਰਤ ਦੂਰੀ ਬਣਾ ਕੇ ਰੱਖਣ ਵਿੱਚ ਨਿਰਪੱਖ ਸੀ , ਪਰ ਅੱਜ ਭਾਰਤ ਦੋਸਤੀ ਨੂੰ ਕਾਇਮ ਰੱਖਣ ਅਤੇ ਮਿਲਕੇ ਅੱਗੇ ਵਧਣ ਲਈ ਨਿਰਪੱਖ ਹੈ। ’’


    ***


    ਵੀਆਰਆਰਕੇ/ਏਕੇ

    
    
    (Release ID: 1606660) Visitor Counter : 3
    
    
      Read this release in: English