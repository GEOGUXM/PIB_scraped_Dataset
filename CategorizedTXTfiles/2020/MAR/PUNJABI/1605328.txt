      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਭਾਰਤ ਅਤੇ ਕੋਟ ਡਿਲਵੋਇਰ (Côte d’lvoire) ਦਰਮਿਆਨ ਸਿਹਤ ਦੇ ਖੇਤਰ ਵਿੱਚ ਸਹਿਯੋਗ ਲਈ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦਿੱਤੀ
      Posted On: 04 MAR 2020 4:29PM by PIB Chandigarh


    ਕੇਂਦਰੀ ਮੰਤਰੀ ਮੰਡਲ ਨੇ ਸਿਹਤ ਦੇ ਖੇਤਰ ਵਿੱਚ ਸਹਿਯੋਗ ਲਈ ਭਾਰਤ ਦੇ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲੇ ਅਤੇ ਕੋਟ ਡਿਲਵੋਇਰ ( Côte d’lvoire ) ਦੇ ਹੈਲਥ ਐਂਡ ਪਬਲਿਕ ਹਾਈਜੀਨ ਮੰਤਰਾਲੇ ਦਰਮਿਆਨ ਹੋਏ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।


    ਇਸ ਸਹਿਮਤੀ ਪੱਤਰ ਵਿੱਚ ਸਹਿਯੋਗ ਦੇ ਹੇਠ ਲਿਖੇ ਖੇਤਰਾਂ ਨੂੰ ਸ਼ਾਮਲ ਕੀਤਾ ਗਿਆ ਹੈ:

     1. ਅਡਵਾਂਸ ਮੈਡੀਕਲ ਟੈਕਨੋਲੋਜੀ , ਨਿਊਕਲੀਅਰ ਮੈਡੀਸਿਨ , ਰੀਨਲ ਟਰਾਂਸਪਲਾਂਟੇਸ਼ਨ , ਕਾਰਡੀਅਕ ਸਰਜਰੀ , ਨੈਫਰੋਲੋਜੀ , ਹੀਮੋਡਾਇਲਿਸਿਸ ਅਤੇ ਮੈਡੀਕਲ ਖੋਜ ਦੇ ਖੇਤਰ ਵਿੱਚ ਡਾਕਟਰਾਂ , ਅਧਿਕਾਰੀਆਂ , ਹੋਰ ਸਿਹਤ ਪ੍ਰੋਫੈਸ਼ਨਲਾਂ ਅਤੇ ਮਾਹਿਰਾਂ ਦਾ ਅਦਾਨ-ਪ੍ਰਦਾਨ ਅਤੇ ਸਿਖਲਾਈ ,
     2. ਦਵਾਈਆਂ ਅਤੇ ਫਰਮਾਸਿਊਟੀਕਲ ਉਤਪਾਦਾਂ ਦੀ ਰੈਗੂਲੇਸ਼ਨ ,
     3. ਮਾਨਵ ਸੰਸਾਧਨਾਂ ਦੇ ਵਿਕਾਸ ਵਿੱਚ ਸਹਾਇਤਾ ਅਤੇ ਸਿਹਤ ਦੇਖਭਾਲ ਸੁਵਿਧਾਵਾਂ ਵਿੱਚ ਸਹਾਇਤਾ ,
     4. ਮੈਡੀਕਲ ਅਤੇ ਸਿਹਤ ਖੋਜ ਵਿਕਾਸ ,
     5. ਮੈਡੀਕਲ ਇਵੈਕੁਏਸ਼ਨਜ਼ ਸਮੇਤ ਸਿਹਤ ਸੰਭਾਲ ਖੇਤਰ ਅਤੇ ਜਨਤਕ ਸਿਹਤ ਸੇਵਾਵਾਂ ਦਾ ਪ੍ਰਬੰਧਨ ,
     6. ਜੈਨੇਰਿਕ ਅਤੇ ਲੋੜੀਂਦੀਆਂ ਦਵਾਈਆਂ ਦੀ ਖਰੀਦ ਅਤੇ ਦਵਾਈਆਂ ਦੀ ਸਪਲਾਈ ਦੀ ਸੋਰਸਿੰਗ ਵਿੱਚ ਸਹਾਇਤਾ ,
     7. ਐੱਚਆਈਵੀ/ਏਡਸ ਦੇ ਖੇਤਰ ਵਿੱਚ ਸਹਿਯੋਗ ਅਤੇ ਖੋਜ ,
     8. ਐਪੀਡੈਮੀਓਲੋਜੀਕਲ(ਮਹਾਮਾਰੀ ਵਿਗਿਆਨਕ) ਨਿਗਰਾਨੀ ਲਈ ਤਕਨੀਕਾਂ ਅਤੇ ਰਣਨੀਤੀਆਂ ਦਾ ਵਿਕਾਸ ਅਤੇ ਸੁਧਾਰ ,
     9. ਪ੍ਰਾਇਮਰੀ ਸਿਹਤ ਸੰਭਾਲ ਦੇ ਖੇਤਰ ਵਿੱਚ ਬਿਹਤਰੀਨ ਪਿਰਤਾਂ ਦਾ ਅਦਾਨ-ਪ੍ਰਦਾਨ ,
    10. ਹਸਪਤਾਲਾਂ ਅਤੇ ਕਮਿਊਨਿਟੀ ਸਿਹਤ ਸੰਭਾਲ ਕੇਂਦਰਾਂ ਦੇ ਪ੍ਰਬੰਧਨ ਬਾਰੇ ਜਾਣਕਾਰੀ ਸਾਂਝੀ ਕਰਨੀ ,
    11. ਜਨਤਕ ਸਿਹਤ ਨੂੰ ਪ੍ਰੋਤਸਾਹਨ ਅਤੇ ਮੈਡੀਕਲ ਵੇਸਟ (ਰਹਿੰਦ ਖੂੰਹਦ) ਬਾਰੇ ਅਨੁਭਵ ਸਾਂਝੇ ਕਰਨਾ ,
    12. ਸਿਹਤ ਨੂੰ ਪ੍ਰੋਤਸਾਹਨ ਅਤੇ ਰੋਗਾਂ ਦੀ ਰੋਕਥਾਮ ,
    13. ਗ਼ੈਰ-ਸੰਚਾਰੀ ਰੋਗ ,
    14. ਕਿੱਤਾਮਈ ਅਤੇ ਵਾਤਾਵਰਣਕ ਸਿਹਤ ,
    15. ਮੈਡੀਕਲ ਖੋਜ ਅਤੇ
    16. ਸਹਿਯੋਗ ਦਾ ਕੋਈ ਵੀ ਹੋਰ ਖੇਤਰ, ਜਿਸ ਦੇ ਬਾਰੇ ਆਪਸੀ ਤੌਰ ’ ਤੇ ਫੈਸਲਾ ਕੀਤਾ ਜਾ ਸਕਦਾ ਹੈ।

    ਸਹਿਯੋਗ ਦੇ ਵੇਰਵੇ ਨੂੰ ਹੋਰ ਵਿਸਤਾਰ ਦੇਣ ਅਤੇ ਇਸ ਸਮਝੌਤੇ ਨੂੰ ਲਾਗੂ ਕਰਨ ਦਾ ਨਿਰੀਖਣ ਕਰਨ ਲਈ ਇੱਕ ਕਾਰਜਕਾਰੀ ਸਮੂਹ ਦੀ ਸਥਾਪਨਾ ਕੀਤੀ ਜਾਵੇਗੀ।


    **


    ਵੀਆਰਆਰਕੇ/ਏਕੇ

    
    
    (Release ID: 1605328) Visitor Counter : 2
    
    
      Read this release in: English
    
    
    

16.