      ਗ੍ਰਹਿ ਮੰਤਰਾਲਾ

      ਕੇਂਦਰੀ ਗ੍ਰਹਿ ਮੰਤਰੀ ਦੀ ਚੇਅਰਮੈਨਸ਼ਿਪ ਤਹਿਤ ਉੱਚ ਪੱਧਰੀ ਕਮੇਟੀ ਨੇ 8 ਰਾਜਾਂ ਲਈ 5,751.27 ਕਰੋੜ ਰੁਪਏ ਦੀ ਐਡੀਸ਼ਨਲ ਕੇਂਦਰੀ ਸਹਾਇਤਾ ਨੂੰ ਪ੍ਰਵਾਨਗੀ ਦਿੱਤੀ
      ਬਿਹਾਰ, ਕੇਰਲ, ਮਹਾਰਾਸ਼ਟਰ, ਨਾਗਾਲੈਂਡ, ਓਡੀਸ਼ਾ, ਰਾਜਸਥਾਨ ਅਤੇ ਪੱਛਮੀ ਬੰਗਾਲ ਨੂੰ ਸਾਲ 2019 ਦੌਰਾਨ ਆਏ ਹੜ੍ਹਾਂ, ਢਿੱਗਾਂ ਖਿਸਕਣ, ਤੂਫਾਨ 'ਬੁਲਬੁਲ' ਅਤੇ ਸੋਕੇ ਲਈ ਅਤੇ ਕਰਨਾਟਕ ਵਿੱਚ 2018-19 ਵਿੱਚ ਰਬੀ ਸੀਜਨ ਦੌਰਾਨ ਪਏ ਸੋਕੇ ਲਈ ਰਕਮ ਮਿਲੇਗੀ

      Posted On: 27 MAR 2020 6:12PM by PIB Chandigarh

    ਕੇਂਦਰੀ ਗ੍ਰਹਿ ਮੰਤਰੀ , ਸ਼੍ਰੀ ਅਮਿਤ ਸ਼ਾਹ ਦੀ ਚੇਅਰਮੈਨਸ਼ਿਪ ਤਹਿਤ ਇੱਕ ਉਚ ਪੱਧਰੀ ਕਮੇਟੀ (ਐੱਚਐੱਲਸੀ) ਨੇ ਉਨ੍ਹਾਂ ਅੱਠ ਰਾਜਾਂ ਨੂੰ ਰਾਸ਼ਟਰੀ ਆਪਦਾ ਰਾਹਤ ਫੰਡ (ਐੱਨਡੀਆਰਐੱਫ) ਤਹਿਤ ਐਡੀਸ਼ਨਲ ਕੇਂਦਰੀ ਸਹਾਇਤਾ ਦੇਣ ਨੂੰ ਪ੍ਰਵਾਨਗੀ ਦਿੱਤੀ ਹੈ , ਜੋ ਸਾਲ 2019 ਦੌਰਾਨ ਹੜ੍ਹਾਂ , ਢਿੱਗਾਂ ਖਿਸਕਣ , ਸਮੁੰਦਰੀ ਤੂਫਾਨ ਤੋਂ ਬੁਰੀ ਤਰ੍ਹਾਂ ਪ੍ਰਭਾਵਿਤ ਹੋਏ ਸਨ।


    ਉਚ ਪੱਧਰੀ ਕਮੇਟੀ (ਐੱਚਐੱਲਸੀ) ਨੇ ਰਾਸ਼ਟਰੀ ਆਪਦਾ ਰਾਹਤ ਫੰਡ (ਐੱਨਡੀਆਰਐੱਫ) ਤੋਂ 8 ਰਾਜਾਂ ਨੂੰ 5721.27 ਕਰੋੜ ਰੁਪਏ ਦੀ ਐਡੀਸ਼ਨਲ ਕੇਂਦਰੀ ਸਹਾਇਤਾ ਦੇਣ ਨੂੰ ਪ੍ਰਵਾਨਗੀ ਦਿੱਤੀ ਹੈ। ਹਾਲਾਂਕਿ , ਇਸ ਤਹਿਤ ਵਿੱਤ ਵਰ੍ਹੇ ਦੀ 01 ਅਪ੍ਰੈਲ ਨੰ ਐੱਸਡੀਆਰਐੱਫ ਖਾਤੇ ਵਿੱਚ ਉਪਲੱਬਧ ਬਾਕੀ ਰਕਮ ਦੇ 50% ਦਾ ਸਮਾਯੋਜਨ ਕਰਨਾ ਹੋਵੇਗਾ। ਇਨ੍ਹਾਂ ਅੱਠ ਰਾਜਾਂ ਨੂੰ ਐਡੀਸ਼ਨਲ ਕੇਂਦਰੀ ਸਹਾਇਤਾ ਮਿਲੇਗੀ-ਬਿਹਾਰ ਨੂੰ 953.17 ਕਰੋੜ ਰੁਪਏ (ਇਨ੍ਹਾਂ ਵਿੱਚੋਂ 400 ਕਰੋੜ ਰੁਪਏ ਪਹਿਲਾਂ ਹੀ ਖਾਤਾ ਅਧਾਰ ‘ ਤੇ ਜਾਰੀ ਕੀਤੇ ਜਾ ਚੁੱਕੇ ਹਨ , ਕੇਰਲ ਨੂੰ 460.77 ਕਰੋੜ ਰੁਪਏ , ਨਾਗਾਲੈਂਡ ਨੂੰ 177.37 ਕਰੋੜ , ਓਡੀਸ਼ਾ ਨੂੰ 179.64 ਕਰੋੜ , ਮਹਾਰਾਸ਼ਟਰ ਨੂੰ 17758.18 ਕਰੋੜ ਰੁਪਏ , ਰਾਜਸਥਾਨ ਨੂੰ 1119.98 ਕਰੋੜ ਰੁਪਏ ਅਤੇ ਪੱਛਮੀ ਬੰਗਾਲ ਨੂੰ 1090.68 ਕਰੋੜ ਦਿੱਤੇ ਜਾਣਗੇ। ਇਨ੍ਹਾਂ ਰਾਜਾਂ ਨੂੰ ਇਹ ਰਕਮ ਸਾਲ 2019 ਦੌਰਾਨ ਆਏ ਹੜ੍ਹ/ ਢਿੱਗਾਂ ਖਿਸਕਣ / ਚੱਕਰਵਾਤੀ ਤੂਫਾਨ , ਸੋਕਾ (ਖਰੀਫ) ਲਈ ਦਿੱਤੀ ਜਾਵੇਗੀ। ਉੱਧਰ , ਕਰਨਾਟਕ ਨੂੰ 2018-19 ਦੇ ਸੋਕੇ (ਰਬੀ) ਲਈ ਪਸ਼ੂਪਾਲਣ ਖੇਤਰ ਤਹਿਤ 11.48 ਕਰੋੜ ਰੁਪਏ ਦੀ ਐਡੀਸ਼ਨਲ ਸਹਾਇਤਾ ਦਿੱਤੀ ਜਾਵੇਗੀ।


    ਵਰ੍ਹੇ 2019-20 ਦੌਰਾਨ ਹੁਣ ਤੱਕ ਕੇਂਦਰ ਸਰਕਾਰ ਪਹਿਲਾਂ ਹੀ 29 ਰਾਜਾਂ ਨੂੰ 10937.62 ਕਰੋੜ ਰੁਪਏ ਕੇਂਦਰੀ ਹਿੱਸੇ ਦੇ ਰੂਪ ਵਿੱਚ ਸਟੇਟ ਆਪਦਾ ਰਾਹਤ ਫੰਡ (ਐੱਸਡੀਆਰਐੱਫ) ਤੋਂ ਜਾਰੀ ਕਰ ਚੁੱਕੀ ਹੈ ਅਤੇ ਐੱਨਡੀਆਰਐੱਫ ਤਹਿਤ 8 ਰਾਜਾਂ ਨੂੰ 14108.58 ਕਰੋੜ ਰੁਪਏ ਦੀ ਐਡੀਸ਼ਨਲ ਸਹਾਇਤਾ ਜਾਰੀ ਕੀਤੀ ਗਈ ਹੈ।


    *****


    ਵੀਜੀ/ਐੱਸਐੱਨਸੀ/ਵੀਐੱਮ

    
    
    (Release ID: 1608920) Visitor Counter : 3
    
    
      Read this release in: English