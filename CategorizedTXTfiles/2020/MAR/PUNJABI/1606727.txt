      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਡਾਕਟਰ ਹਰਸ਼ ਵਰਧਨ ਨੇ ਕੋਵਿਡ-19 ਬਾਰੇ ਸਥਿਤੀ, ਕਾਰਜਾਂ ਅਤੇ ਤਿਆਰੀ ਦੀ ਸਮੀਖਿਆ ਕੀਤੀ
      Posted On: 15 MAR 2020 7:03PM by PIB Chandigarh


    ਡਾਕਟਰ ਹਰਸ਼ ਵਰਧਨ, ਕੇਂਦਰੀ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰੀ ਨੇ ਅੱਜ ਇੱਥੇ ਕੋਵਿਡ -19 ਨੂੰ ਲੈ ਕੇ ਸਥਿਤੀ , ਰਾਜਾਂ / ਕੇਂਦਰ ਸਾਸ਼ਿਤ ਪ੍ਰਦੇਸ਼ਾਂ ਵੱਲੋਂ ਚੁੱਕੇ ਗਏ ਕਦਮਾਂ ਅਤੇ ਰੋਕਥਾਮ ਤੇ ਪ੍ਰਬੰਧਨ ਨਾਲ ਸਬੰਧਿਤ ਉਨ੍ਹਾਂ ਦੀ ਤਿਆਰੀ ਦੀ ਸਮੀਖਿਆ ਕੀਤੀ । ਇਸ ਮੀਟਿੰਗ ਦੌਰਾਨ ਸੁਸ਼੍ਰੀ ਪ੍ਰੀਤੀ ਸੂਦਨ ਸਕੱਤਰ ਸਿਹਤ ਤੇ ਪਰਿਵਾਰ ਭਲਾਈ , ਡਾਕਟਰ ਬਲਰਾਮ ਭਾਰਗਵ , ਡੀਜੀ ( ਆਈਸੀਐੱਮਆਰ ), ਸ੍ਰੀ ਅਰੁਣ ਸਿੰਗਲ , ਵਿਸ਼ੇਸ਼ ਸਕੱਤਰ ( ਐੱਚ ) ਸ੍ਰੀ ਸੰਜੀਵ ਕੁਮਾਰ , ਵਿਸ਼ੇਸ਼ ਸਕੱਤਰ ( ਐੱਚ ), ਡੀਜੀ ਐੱਚਐੱਸ , ਸ੍ਰੀ ਵੀ ਵੀ ਸ਼ਰਮਾ , ਮੈਂਬਰ ਸਕੱਤਰ ( ਐੱਨਡੀਐੱਮਏ ), ਡਾਕਟਰ ਰਣਦੀਪ ਗੁਲੇਰੀਆ , ਡਾਇਰੈਕਟਰ ਏਮਸ , ਡਾਕਟਰ ਮੀਨਾਕਸ਼ੀ ਭਾਰਦਵਾਜ , ਡਾਕਟਰ ਰਾਮ ਮਨੋਹਰ ਲੋਹੀਆ ਹਸਪਤਾਲ ਦੀ ਐੱਮਐੱਸ, ਡਾਇਰੈਕਟਰ ਐੱਨਸੀਡੀਸੀ ਡਾਕਟਰ ਸੁਜੀਤ ਸਿੰਘ , ਆਈਸੀਐੱਮਆਰ ਦੇ ਵਿਗਿਆਨੀ ਡਾਕਟਰ ਰਮਨ ਗੰਗਾਖੇਡਕਰ ਅਤੇ ਮੰਤਰਾਲੇ ਦੇ ਅਧਿਕਾਰੀ ਮੌਜੂਦ ਰਹੇ ।


    ਡਾਕਟਰ ਹਰਸ਼ ਵਰਧਨ ਨੂੰ ਕੋਵਿਡ -19 ਦੇ ਉੱਭਰਦੇ ਰਾਸ਼ਟਰੀ ਅਤੇ ਅੰਤਰਰਾਸ਼ਟਰੀ ਸਥਿਤੀ ਅਤੇ ਭਾਰਤ ਸਰਕਾਰ ਤੇ ਰਾਜਾਂ / ਕੇਂਦਰ ਸਾਸ਼ਿਤ ਪ੍ਰਦੇਸ਼ਾਂ ਦੁਆਰਾ ਕੋਵਿਡ -19 ਦੀ ਰੋਕਥਾਮ ਅਤੇ ਪ੍ਰਬੰਧਨ ਲਈ ਚੁੱਕੇ ਗਏ ਕਦਮਾਂ ਤੋਂ ਜਾਣੂ ਕਰਵਾਇਆ ਗਿਆ । ਉਨ੍ਹਾਂ ਹਾਲਾਤ ਅਤੇ ਕੁਆਰੰਟਾਈਨ ਸੁਵਿਧਾਵਾਂ , ਅਲੱਗ ਵਾਰਡਾਂ , ਵਿਅਕਤੀਗਤ ਸੁਰੱਖਿਆ ਦੇ ਉਪਕਰਣ ( ਪੀਪੀਈ ), ਮਾਸਕ , ਪ੍ਰੀਖਣ ਕਿੱਟ ਆਦਿ ਦੀ ਉਪਲਬੱਧਤਾ ਦੇ ਸਬੰਧ ਵਿੱਚ ਰਾਜਾਂ / ਕੇਂਦਰ ਸਾਸ਼ਿਤ ਪ੍ਰਦੇਸ਼ਾਂ ਦੀ ਤਿਆਰੀ ਦੀ ਸਮੀਖਿਆ ਕੀਤੀ । ਉਨ੍ਹਾਂ ਰਾਜਾਂ ਅਤੇ ਕੇਂਦਰ ਸਾਸ਼ਿਤ ਪ੍ਰਦੇਸ਼ਾਂ ਨੂੰ ਹਸਪਤਾਲਾਂ ਵਿੱਚ ਸਾਫ - ਸਫਾਈ ਅਤੇ ਹਾਈਜਿਨ ਬਰਕਰਾਰ ਰੱਖਣ ਅਤੇ ਕੋਵਿਡ -19 ਦੇ ਕੰਟਰੋਲ ਅਤੇ ਪ੍ਰਬੰਧਨ ਲਈ ਸਾਰੇ ਤੈਅ ਪ੍ਰੋਟੋਕੋਲ ਦਾ ਪਾਲਣ ਕਰਨ ਦੀ ਸਲਾਹ ਦਿੱਤੀ । ਉਨ੍ਹਾਂ ਤਮਾਮ ਰਾਜਾਂ ਦੁਆਰਾ ਸਮਾਜਿਕ ਤੌਰ ‘ਤੇ ਦੂਰੀ ਬਣਾਉਣ ਲਈ ਚੁੱਕੇ ਗਏ ਕਦਮਾਂ ਦੀ ਵਿਸਤਾਰ ਨਾਲ ਸਮੀਖਿਆ ਕੀਤੀ । ਡਾਕਟਰ ਹਰਸ਼ ਵਰਧਨ ਨੇ ਗ਼ੈਰਜ਼ਰੂਰੀ ਯਾਤਰਾ ਅਤੇ ਸਮੂਹਕ ਸਮਾਗਮਾਂ ਤੋਂ ਬਚਣ ਲਈ ਕੀਤੇ ਗਏ ਉਪਾਵਾਂ ਦੀ ਵੀ ਸਮੀਖਿਆ ਕੀਤੀ ।


    ਕੇਂਦਰੀ ਸਿਹਤ ਮੰਤਰੀ ਨੇ ਰਾਜਾਂ ਦੀ ਸਮਰੱਥਾ ਵਧਾਉਣ , ਸਮਾਜਿਕ ਤੌਰ ‘ਤੇ ਦੂਰੀ ਬਣਾਉਣ , ਘਰ ਤੋਂ ਕੰਮ ਆਦਿ ਦੇ ਜ਼ਰੀਏ ਰੋਕਥਾਮ ਲਈ ਲੋਕਾਂ ਵਿੱਚ ਵਿਆਪਕ ਜਾਗਰੂਕਤਾ ਲਈ ਅੱਗੇ ਕੀਤੇ ਜਾਣ ਵਾਲੇ ਉਪਾਵਾਂ ਤੇ ਵੀ ਚਰਚਾ ਕੀਤੀ । ਇਸ ਸਮੀਖਿਆ ਬੈਠਕ ਵਿੱਚ ਕੁਆਰੰਟਾਈਨ ਸੁਵਿਧਾਵਾਂ ਦੇ ਪ੍ਰਬੰਧਨ ਤੇ ਵਿਸਤਾਰ ਨਾਲ ਚਰਚਾ ਕੀਤੀ ਗਈ ।


    ਅੱਜ ਦੀ ਮੀਟਿੰਗ ਵਿੱਚ ਹੋਈ ਚਰਚਾ ਦੇ ਨਤੀਜਿਆਂ ਨੂੰ ਕੱਲ ਕੋਵਿਡ -19 ਤੇ ਮੰਤਰੀਆਂ ਦੇ ਗਰੁੱਪ ( ਜੀਓਐੱਮ ) ਦੀ ਮੀਟਿੰਗ ਵਿੱਚ ਸਾਹਮਣੇ ਰੱਖਿਆ ਜਾਵੇਗਾ । ਡਾਕਟਰ ਹਰਸ਼ ਵਰਧਨ ਨੇ ਕੰਟਰੋਲ ਰੂਮ ਰਾਹੀਂ ਕੋਵਿਡ -19 ਬਾਰੇ ਸਾਰੇ ਖਦਸ਼ਿਆਂ ਨੂੰ ਦੂਰ ਕਰਨ ਲਈ 24 X7 ਕੰਟਰੋਲ ਰੂਮ ਹੈਲਪਲਾਈਨ ਦੀ ਸਮਰੱਥਾ ਵਧਾਉਣ ਲਈ ਵੱਧ ਲਾਈਨਾਂ ਜੋੜਨ ਅਤੇ ਹੋਰ ਮਾਨਵ ਸੰਸਾਧਨ ਤਾਇਨਾਤ ਕਰਨ ਦਾ ਨਿਰਦੇਸ਼ ਦਿੱਤਾ ।


    ਇਸ ਤੋਂ ਇਲਾਵਾ ਕੋਵਿਡ -19 ਤੋਂ ਪ੍ਰਭਾਵਿਤ ਦੇਸ਼ਾਂ ਤੋਂ ਭਾਰਤੀ ਨਾਗਰਿਕਾਂ ਨੂੰ ਲਿਆਉਣ ਦੀਆਂ ਸਰਕਾਰ ਦੀਆਂ ਕੋਸ਼ਿਸ਼ਾਂ ਤਹਿਤ ਮਿਲਾਨ , ਇਟਲੀ ਤੋਂ ਅੱਜ ਸਵੇਰੇ ਏਅਰ ਇੰਡੀਆ ਦੀ ਇੱਕ ਫਲਾਈਟ 218 ਲੋਕਾਂ ਨੂੰ ਲੈ ਕੇ ਦਿੱਲੀ ਪੁੱਜੀ । ਪ੍ਰੋਟੋਕੋਲ ਤਹਿਤ ਇਨ੍ਹਾਂ ਲੋਕਾਂ ਨੂੰ ਛਾਵਲਾ ਸਥਿਤ ਆਈਟੀਬੀਪੀ ਕੈਂਪ ਵਿੱਚ ਕੁਆਰੰਟਾਈਨ ਕੀਤਾ ਗਿਆ ਹੈ । ਇਸ ਤੋਂ ਇਲਾਵਾ ਇਰਾਨ ਤੋਂ ਲਿਆਂਦੇ ਗਏ 236 ਲੋਕਾਂ ਦਾ ਤੀਜਾ ਬੈਚ ਪੁੱਜਿਆ । ਉਨ੍ਹਾਂ ਨੂੰ ਜੈਸਲਮੇਰ ਸਥਿਤ ਆਰਮੀ ਫੌਸਿਲਿਟੀ ਵਿੱਚ ਕੁਆਰੰਟਾਈਨ ਕੀਤਾ ਜਾ ਰਿਹਾ ਹੈ । ਇਰਾਨ ਤੋਂ ਰਵਾਨਾ ਹੋਣ ਤੋਂ ਪਹਿਲਾਂ ਹੀ ਉਨ੍ਹਾਂ ਦੀ ਜਾਂਚ ਕੀਤੀ ਜਾ ਚੁੱਕੀ ਹੈ । ਫਿਲਹਾਲ ਸਾਰਿਆਂ ਵਿੱਚ ਲੱਛਣ ਨਹੀਂ ਦਿਖੇ ਹਨ । ਕੋਵਿਡ -19 ਪ੍ਰਭਾਵਿਤ ਦੇਸ਼ਾਂ ਤੋਂ ਆਉਣ ਵਾਲੇ ਕੁੱਲ 265 ਯਾਤਰੀਆਂ ਨੂੰ ਤ੍ਰਿਵੇਂਦਰਮ , ਦਿੱਲੀ , ਮੁੰਬਈ , ਕੋਲਕਾਤਾ , ਬੰਗਲੁਰੂ ਅਤੇ ਹੈਦਰਾਬਾਦ ਵਿੱਚ ਕੁਆਰੰਟਾਈਨ ਕੀਤਾ ਗਿਆ ਹੈ ।


    ਫਿਲਹਾਲ, ਅੰਤਿਮ ਅਪਡੇਟ ਦੇ ਅਨੁਸਾਰ 23 ਨਵੇਂ ਮਾਮਲਿਆਂ ਦਾ ਪਤਾ ਚਲਿਆ ਹੈ । ਇਨ੍ਹਾਂ ਵਿੱਚ ਮਹਾਰਾਸ਼ਟਰ ਤੋਂ 17, ਤੇਲੰਗਾਨਾ ਤੋਂ 2, ਰਾਜਸਥਾਨ ਤੋਂ ਇੱਕ ਅਤੇ ਕੇਰਲ ਤੋਂ 3 ਹਨ । ਦੋਵੇਂ ਮ੍ਰਿਤਕ ਮਰੀਜ਼ ਪਹਿਲਾਂ ਤੋਂ ਹੀ ਬਿਮਾਰ ਸਨ । ਇਨ੍ਹਾਂ ਮਾਮਲਿਆਂ ਦੇ ਸੰਪਰਕ ਵਿੱਚ ਆਉਣ ਵਾਲਿਆਂ ਦੀ ਨਿਗਰਾਨੀ ਕੀਤੀ ਜਾ ਰਹੀ ਹੈ । ਹੁਣ ਤੱਕ ਅਜਿਹੇ 4 ਹਜ਼ਾਰ ਤੋਂ ਜ਼ਿਆਦਾ ਲੋਕਾਂ ਦੀ ਪਹਿਚਾਣ ਹੋਈ ਹੈ, ਜਿਨ੍ਹਾਂ ਨੂੰ ਨਿਗਰਾਨੀ ਵਿੱਚ ਰੱਖਿਆ ਗਿਆ ਹੈ ।


    ਬੁਲਡਾਣਾ( buldana ) ਮਰੀਜ਼ ਜੋ ਇੱਕ ਪ੍ਰਾਵੀਵੇਟ ਹਸਪਤਾਲ ਵਿੱਚ ਸੀ ਉਸ ਦਾ ਨਮੂਨਾ ਲਿਆ ਗਿਆ ਸੀ ਅਤੇ ਉਸ ਦੀ ਕੱਲ੍ਹ ਮੌਤ ਹੋ ਗਈ, ਦਾ ਕੋਵਿਡ -19 ਟੈਸਟ ਨੈਗੇਟਿਵ ਆਇਆ ਹੈ ।


    *****


    ਐੱਮਵੀ

    

    
    (Release ID: 1606727) Visitor Counter : 1
    
    
      Read this release in: English