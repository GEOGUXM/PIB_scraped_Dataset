      ਬਿਜਲੀ ਮੰਤਰਾਲਾ

      ਐੱਸਜੇਵੀਐੱਨ ਵੈਂਟੀਲੇਟਰ ਖਰੀਦਣ ਲਈ 1 ਕਰੋੜ ਰੁਪਏ ਦੇਵੇਗੀ
      Posted On: 27 MAR 2020 11:21PM by PIB Chandigarh


    ਕੇਂਦਰੀ ਬਿਜਲੀ ਮੰਤਰਾਲੇ ਤਹਿਤ ਇੱਕ ਮਿੰਨੀ ਰਤਨ ਪਬਲਿਕ ਸੈਕਟਰ ਅਦਾਰੇ (ਪੀਐੱਸਯੂ) , ਐੱਸਜੇਵੀਐੱਨ ਲਿਮਿਟਿਡ ਨੇ ਕੋਰੋਨਾਵਾਇਰਸ (ਕੋਵਿਡ-19) ਮਹਾਮਾਰੀ ਨਾਲ ਨਜਿੱਠਣ ਲਈ ਕਈ ਉਪਾਅ ਕੀਤੇ ਹਨ। ਇਸ ਬਿਮਾਰੀ ਨੇ ਪੂਰੀ ਦੁਨੀਆ ਵਿੱਚ ਤਹਿਲਕਾ ਮਚਾ ਰੱਖਿਆ ਹੈ। ਸੰਕਟ ਦੀ ਇਸ ਘੜੀ ਵਿੱਚ , ਕੇਂਦਰੀ ਪਬਲਿਕ ਸੈਕਟਰ ਅਦਾਰਾ (ਪੀਐੱਸਯੂ) , ਐੱਸਜੇਵੀਐੱਨ ਲਿਮਿਟਿਡ ਕੋਰੋਨਾਵਾਇਰਸ ਨਾਲ ਨਜਿੱਠਣ ਲਈ 1 ਕਰੋੜ ਰੁਪਏ ਪ੍ਰਦਾਨ ਕਰਨ ' ਤੇ ਸਿਧਾਂਤਕ ਤੌਰ ' ਤੇ ਸਹਿਮਤ ਹੋ ਗਿਆ ਹੈ।


    ਐੱਸਜੇਵੀਐੱਨ ਲਿਮਿਟਿਡ ਦੇ ਚੇਅਰਮੈਨ ਅਤੇ ਮੈਨੇਜਿੰਗ ਡਾਇਰੈਕਟਰ (ਸੀਐੱਮਡੀ) ਨੰਦ ਲਾਲ ਸ਼ਰਮਾ ਨੇ ਦੱਸਿਆ ਕਿ ਇਸ ਰਕਮ ਦਾ ਇਸਤੇਮਾਲ ਇੰਦਰਾ ਗਾਂਧੀ ਮੈਡੀਕਲ ਹਸਪਤਾਲ , ਸ਼ਿਮਲਾ ਵਿੱਚ ਛੇ ਵੈਂਟੀਲੇਟਰ ਖਰੀਦਣ ਅਤੇ ਡਾ. ਰਾਜੇਂਦਰ ਪ੍ਰਸਾਦ ਮੈਡੀਕਲ ਕਾਲਜ , ਟਾਂਡਾ ਵਿੱਚ ਪੰਜ ਵੈਂਟੀਲੇਟਰ ਅਤੇ ਖਨੇਰੀ ਸਥਿਤ ਰਾਮਪੁਰ ਹਸਪਤਾਲ ਵਿੱਚ ਕੁਝ ਵੈਂਟੀਲੇਟਰ ਖਰੀਦਣ ਲਈ ਕੀਤਾ ਜਾਵੇਗਾ। ਐੱਸਜੇਵੀਐੱਨ ਲਿਮਿਟਿਡ ਇਨ੍ਹਾਂ ਸਿਹਤ ਸੰਸਥਾਵਾਂ ਨੂੰ ਮਾਸਕ , ਸੈਨੀਟਾਈਜ਼ਰ ਅਤੇ ਦਸਤਾਨਿਆਂ ਜਿਹੀਆਂ ਜ਼ਰੂਰੀ ਚੀਜ਼ਾਂ ਪ੍ਰਦਾਨ ਕਰਨ ਲਈ ਵਿੱਤੀ ਸਹਾਇਤਾ ਵੀ ਪ੍ਰਦਾਨ ਕਰੇਗੀ।


    ***


    ਆਰਸੀਜੇ/ਐੱਮ

    
    
    (Release ID: 1608768) Visitor Counter : 3
    
    
      Read this release in: English