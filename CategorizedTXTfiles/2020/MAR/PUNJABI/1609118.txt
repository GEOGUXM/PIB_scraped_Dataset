      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ ਪੈਕੇਜ : ਕੋਵਿਡ-19 ਨਾਲ ਲੜਨ ਰਹੇ ਹੈਲਥ ਵਰਕਰਾਂ ਲਈ ਬੀਮਾ ਯੋਜਨਾ
      Posted On: 29 MAR 2020 5:14PM by PIB Chandigarh


    ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ ਪੈਕੇਜ ਤਹਿਤ ਕੀਤੇ ਗਏ ਐਲਾਨ ਅਨੁਸਾਰ , 'ਪ੍ਰਧਾਨ ਮੰਤਰੀ ਗ਼ਰੀਬ ਕਲਿਆਣ ਪੈਕੇਜ- ਕੋਵਿਡ-19 ਨਾਲ ਲੜਨ ਵਾਲੇ ਹੈਲਥ ਵਰਕਰਾਂ ਲਈ ਬੀਮਾ ਯੋਜਨਾ' ਸ਼ੁਰੂ ਕਰਨ ਨੂੰ ਨਿਮਨਲਿਖਿਤ ਸ਼ਰਤਾਂ ਅਨੁਸਾਰ ਪ੍ਰਵਾਨਗੀ ਦਿੱਤੀ ਗਈ ਹੈ:


    i. ਇਸ ਤਹਿਤ ਕਮਿਊਨਟੀ ਹੈਲਥ ਵਰਕਰਾਂ ਸਮੇਤ ਉਨ੍ਹਾਂ ਤਕਰੀਬਨ 22.12 ਲੱਖ ਪਬਲਿਕ ਹੈਲਥਕੇਅਕ ਪ੍ਰੋਵਾਈਡਰਾਂ ਨੂੰ ਨੱਬੇ (90) ਦਿਨਾਂ ਲਈ 50 ਲੱਖ ਰੁਪਏ ਦਾ ਬੀਮਾ ਕਵਰ ਪ੍ਰਦਾਨ ਕੀਤਾ ਜਾਵੇਗਾ, ਜਿਨ੍ਹਾਂ ਨੂੰ ਕੋਵਿਡ-19 ਦੇ ਮਰੀਜ਼ਾਂ ਦੇ ਸਿੱਧੇ ਸੰਪਰਕ ਵਿੱਚ ਰਹਿਣਾ ਪੈ ਸਕਦਾ ਹੈ ਜਾਂ ਉਨ੍ਹਾ ਦੀ ਦੇਖਭਾਲ ਕਰਨੀ ਪੈ ਸਕਦੀ ਹੈ ਅਤੇ ਜਿਨ੍ਹਾਂ ਦੇ ਇਸ ਤੋਂ ਪ੍ਰਭਾਵਿਤ ਹੋਣ ਦਾ ਖ਼ਤਰਾ ਹੈ । ਇਸ ਵਿੱਚ ਕੋਵਿਡ-19 ਨਾਲ ਸੰਕ੍ਰਮਿਤ ਹੋ ਜਾਣ ਕਾਰਨ ਅਚਾਨਕ ਮੌਤ ਵੀ ਸ਼ਾਮਲ ਹੋਵੇਗੀ ।


    ii. ਬੇਮਿਸਾਲ ਸਥਿਤੀ ਕਾਰਨ ਪ੍ਰਾਈਵੇਟ ਹਸਪਤਾਲ ਦੇ ਸਟਾਫ /ਰਿਟਾਇਰਡ/ ਵਲੰਟੀਅਰ/ ਸਥਾਨਕ ਸ਼ਹਿਰੀ ਸੰਸਥਾਵਾਂ /ਕੰਟਰੈਕਟ / ਦਿਹਾੜੀਦਾਰ /ਐਡਹਾਕ/ ਆਊਟਸੋਰਸਡ ਸਟਾਫ ਜੋ ਰਾਜਾਂ / ਕੇਂਦਰੀ ਹਸਪਤਾਲਾਂ, ਕੇਂਦਰ/ ਰਾਜਾਂ/ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਖੁਦਮੁਖਤਿਆਰ ਹਸਪਤਾਲਾਂ, ਏਮਸ, ਅਤੇ ਆਈਐੱਨਆਈਜ਼ / ਕੇਂਦਰੀ ਮੰਤਰਾਲਿਆਂ ਦੇ ਹਸਪਤਾਲਾਂ ਦੇ ਸਟਾਫ ਨੂੰ ਕੋਵਿਡ-19 ਨਾਲ ਸਬੰਧਿਤ ਜ਼ਿੰਮੇਵਾਰੀਆਂ ਸੌਂਪੀਆਂ ਗਈਆਂ ਹੋਣ । ਇਹ ਮਾਮਲੇ ਵੀ ਕਵਰ ਕੀਤੇ ਜਾਣਗੇ । ਹਾਲਾਂਕਿ , ਇਸ ਦੇ ਤਹਿਤ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲੇ ਦੁਆਰਾ ਦਰਸਾਈ ਸੰਖਿਆ ਨੂੰ ਧਿਆਨ ਵਿੱਚ ਰੱਖਣਾ ਹੋਵੇਗਾ ।


    iii. ਇਸ ਯੋਜਨਾ ਤਹਿਤ ਪ੍ਰਦਾਨ ਕੀਤਾ ਜਾ ਰਿਹਾ ਬੀਮਾ ਕਵਰ ਦਰਅਸਲ ਸਬੰਧਿਤ ਲਾਭਾਰਥੀਆਂ ਦੇ ਕਿਸੇ ਵੀ ਹੋਰ ਬੀਮਾ ਕਵਰ ਤੋਂ ਇਲਾਵਾ ਹੋਵੇਗਾ ।


    ******


    ਐੱਮਵੀ

    
    
    (Release ID: 1609118) Visitor Counter : 5
    
    
      Read this release in: English