      ਬਿਜਲੀ ਮੰਤਰਾਲਾ

      ਬਿਜਲੀ ਮੰਤਰੀ ਨੇ ਬਿਜਲੀ ਖੇਤਰ ਲਈ ਪ੍ਰਮੁੱਖ ਰਾਹਤ ਉਪਾਅ ਪ੍ਰਵਾਨ ਕੀਤੇ ਕੇਂਦਰੀ ਬਿਜਲੀ ਮੰਤਰਾਲਾ ਲੌਕਡਾਊਨ ਦੌਰਾਨ 24×7 ਬਿਜਲੀ ਸਪਲਾਈ ਸੁਨਿਸ਼ਚਿਤ ਕਰੇਗਾ ਪੇਮੈਂਟ ਸਕਿਓਰਿਟੀ 50 ਪ੍ਰਤੀਸ਼ਤ ਤੱਕ ਘਟਾਈ ਜਾਵੇਗੀ
      Posted On: 28 MAR 2020 10:40AM by PIB Chandigarh


    ਡਿਸਟ੍ਰੀਬਿਊਸ਼ਨ ਕੰਪਨੀਆਂ ਦੇ ਜੈਨਰੇਸ਼ਨ ਕੰਪਨੀਆਂ ਅਤੇ ਟ੍ਰਾਂਸਮਿਸ਼ਨ ਲਾਇਸੈਂਸੀਆਂ ਨੂੰ ਪੇਮੈਂਟ ਕਰਨ ’ਤੇ 3 ਮਹੀਨੇ ਲਈ ਰੋਕ


    ਕੋਵਿਡ-19 ਮਹਾਮਾਰੀ ਦੇ ਫੈਲਾਅ ਨੂੰ ਰੋਕਣ ਲਈ ਲਗਾਏ ਗਏ ਲੌਕਡਾਊਨ ਦੇ ਬਾਵਜੂਦ , ਬਿਜਲੀ ਜੈਨਰੇਸ਼ਨ, ਟ੍ਰਾਂਸਮਿਸ਼ਨ, ਡਿਸਟ੍ਰੀਬਿਊਸ਼ਨ ਅਤੇ ਸਿਸਟਮ ਅਪ੍ਰੇਸ਼ਨ ਵਾਲੀ ਬਿਜਲੀ ਖੇਤਰ ਦੀ ਸਮੁੱਚੀ ਵਰਕਫੋਰਸ - ਸਭ ਘਰਾਂ ਅਤੇ ਅਦਾਰਿਆਂ ਨੂੰ ਪ੍ਰਕਾਸ਼ਿਤ ਰੱਖਣ ਲਈ 24 ਘੰਟੇ ਕੰਮ ਕਰ ਰਹੀ ਹੈ । ਸ਼੍ਰੀ ਆਰ.ਕੇ. ਸਿੰਘ , ਕੇਂਦਰੀ ਬਿਜਲੀ ਮੰਤਰੀ ਨੇ ਕਿਹਾ ਕਿ ਸੰਕਟ ਦੀ ਇਸ ਘੜੀ ਵਿੱਚ ਬਿਜਲੀ ਮੰਤਰਾਲਾ ਸਾਰੇ ਖਪਤਕਾਰਾਂ ਨੂੰ 24 ਘੰਟੇ ਬਿਜਲੀ ਸਪਲਾਈ ਕਰਨ ਲਈ ਪ੍ਰਤੀਬੱਧ ਹੈ ।


    ਕਰੀਬ 70% ਬਿਜਲੀ ਕੋਇਲਾ ਅਧਾਰਿਤ ਬਿਜਲੀ ਪਲਾਂਟਾਂ ਤੋਂ ਪੈਦਾ ਹੁੰਦੀ ਹੈ । ਕੋਇਲੇ ਦੀ ਸਪਲਾਈ ਦੀ ਨਿਰੰਤਰਤਾ ਬਣਾਈ ਰੱਖਣ ਲਈ ਮੰਤਰਾਲਾ ਘਰੇਲੂ ਕੋਇਲਾ ਕੰਪਨੀਆਂ ਅਤੇ ਟਰਾਂਸਪੋਰਟੇਸ਼ਨ ਲਈ ਕੋਇਲਾ ਅਤੇ ਰੇਲ ਮੰਤਰਾਲੇ ਨਾਲ ਸੰਪਰਕ ਵਿੱਚ ਹੈ ।


    ਲੌਕਡਾਊਨ ਕਰਕੇ , ਖਪਤਕਾਰ ਡਿਸਟ੍ਰੀਬਿਊਸ਼ਨ ਕੰਪਨੀਆਂ (ਡਿਸਕਾਮਸ) ਨੂੰ ਬਕਾਏ ਦਾ ਭੁਗਤਾਨ ਕਰਨ ਵਿੱਚ ਅਸਫਲ ਰਹਿ ਰਹੇ ਹਨ । ਇਸ ਨਾਲ ਡਿਸਕਾਮ ਦੀ ਨਕਦੀ ਦੀ ਸਥਿਤੀ ਪ੍ਰਭਾਵਿਤ ਹੋਈ ਹੈ ਅਤੇ ਉਹ ਬਿਜਲੀ ਪੈਦਾ ਕਰਨ ਵਾਲੀਆਂ ਅਤੇ ਟ੍ਰਾਂਸਮਿਸ਼ਨ ਕਰਨ ਵਾਲੀਆਂ ਕੰਪਨੀਆਂ ਨੂੰ ਭੁਗਤਾਨ ਕਰਨ ਵਿੱਚ ਅਸਫਲ ਰਹਿ ਰਹੀਆਂ ਹਨ । ਇਸ ਸੰਦਰਭ ਵਿੱਚ , ਕੇਂਦਰੀ ਬਿਜਲੀ ਮੰਤਰੀ ਸ਼੍ਰੀ ਆਰ.ਕੇ. ਸਿੰਘ ਨੇ ਬਿਜਲੀ ਖੇਤਰ ਲਈ ਪ੍ਰਮੁੱਖ ਰਾਹਤ ਉਪਾਅ ਪ੍ਰਵਾਨ ਕੀਤੇ ਹਨ । ਡਿਸਟ੍ਰੀਬਿਊਸ਼ਨ ਕੰਪਨੀਆਂ (ਡਿਸਕਾਮਸ) ਦੀ ਤਰਲਤਾ ਸਮੱਸਿਆਵਾਂ ਨੂੰ ਘੱਟ ਕਰਨ ਲਈ ਹੇਠ ਦਿੱਤੇ ਫੈਸਲੇ ਲਏ ਗਏ ਹਨ -


    (ਓ) ਸੀਪੀਐੱਸਯੂ ਜੈਨਰੇਸ਼ਨ/ ਟ੍ਰਾਂਸਮਿਸ਼ਨ ਕੰਪਨੀਆਂ ਡਿਸਕਾਮਸ ਨੂੰ ਵੀ ਬਿਜਲੀ ਦੀ ਸਪਲਾਈ ਟ੍ਰਾਂਸਮਿਸ਼ਨ ਜਾਰੀ ਰੱਖਣਗੀਆਂ ਜਿਨ੍ਹਾਂ ਜਨਰੇਸ਼ਨ / ਟ੍ਰਾਂਸਮਿਸ਼ਨ ਕੰਪਨੀਆਂ ਦੇ ਵੱਡੇ ਬਕਾਏ ਹਨ । ਮੌਜੂਦਾ ਸੰਕਟਕਾਲ ਦੌਰਾਨ ਕਿਸੇ ਵੀ ਡਿਸਕਾਮ ਨੂੰ ਬਿਜਲੀ ਸਪਲਾਈ ਵਿੱਚ ਕੋਈ ਕਟੌਤੀ ਨਹੀਂ ਕੀਤੀ ਜਾਵੇਗੀ ।


    (ਅ) 30 ਜੂਨ , 2020 ਤੱਕ ਪੇਮੈਂਟ ਸਕਿਓਰਿਟੀ ਤੰਤਰ ਡਿਸਕਾਮ ਕੰਪਨੀਆਂ ਦੁਆਰਾ ਕਾਇਮ ਰੱਖਿਆ ਜਾਵੇਗਾ ਅਤੇ ਬਿਜਲੀ ਪੈਦਾ ਕਰਨ ਵਾਲੀਆਂ ਕੰਪਨੀਆਂ ਬਿਜਲੀ ਦੀ ਡਿਸਪੈਚ ਵਿੱਚ 50% ਕਮੀ ਕਰਨਗੀਆਂ ।


    (ੲ) ਸੈਂਟਰਲ ਬਿਜਲੀ ਰੈਗੂਲੇਟਰੀ ਕਮਿਸ਼ਨ ਨੂੰ ਨਿਰਦੇਸ਼ ਜਾਰੀ ਕੀਤੇ ਗਏ ਹਨ ਕਿ ਉਹ ਬਿਜਲੀ ਉਤਪਾਦਨ ਕੰਪਨੀਆਂ ਅਤੇ ਬਿਜਲੀ ਟ੍ਰਾਂਸਮਿਸ਼ਨ ਲਾਇਸੈਂਸੀਆਂ ਨੂੰ ਡਿਸਕਾਮਸ ਦੁਆਰਾ ਭੁਗਤਾਨ ’ਤੇ 3 ਮਹੀਨਿਆਂ ਦੀ ਰੋਕ ਲਗਾਵੇ ਅਤੇ ਦੇਰ ਨਾਲ ਹੋਏ ਭੁਗਤਾਨ ਲਈ ਕੋਈ ਸਰਚਾਰਜ ਨਾ ਲਗਾਇਆ ਜਾਵੇ । ਰਾਜ ਸਰਕਾਰਾਂ ਨੂੰ ਬੇਨਤੀ ਕੀਤੀ ਗਈ ਹੈ ਕਿ ਉਹ ਸਟੇਟ ਬਿਜਲੀ ਰੈਗੂਲੇਟਰੀ ਕਮਿਸ਼ਨਾਂ ਨੂੰ ਇਸੇ ਤਰ੍ਹਾਂ ਦੇ ਨਿਰਦੇਸ਼ ਜਾਰੀ ਕਰਨ ।


    *******


    ਆਰਸੀਜੇ /ਐੱਮ

    
    
    (Release ID: 1608916) Visitor Counter : 2
    
    
      Read this release in: English