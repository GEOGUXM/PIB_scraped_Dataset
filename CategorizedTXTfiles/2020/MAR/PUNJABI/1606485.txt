      ਪ੍ਰਧਾਨ ਮੰਤਰੀ ਦਫਤਰ

      ਕੋਵਿਡ-19 ਦਾ ਮੁਕਾਬਲਾ ਕਰਨ ਬਾਰੇ ਸਾਰਕ ਨੇਵਾਤਾਂ ਦੀ ਵੀਡੀਓ ਕਾਨਫਰੰਸ ਸਮੇਂ ਪ੍ਰਧਾਨ ਮੰਤਰੀ ਦੀਆਂ ਉਦਘਾਟਨੀ ਟਿੱਪਣੀਆਂ
      Posted On: 15 MAR 2020 5:35PM by PIB Chandigarh


    ਮਹਾਮਹਿਮ ,


    ਮੈਂ ਇੰਨੇ ਥੋੜ੍ਹੇ ਸਮੇਂ ਦੇ ਨੋਟਿਸ ਉੱਤੇ ਇਸ ਵਿਸ਼ੇਸ਼ ਬਾਤਚੀਤ ਵਿੱਚ ਸ਼ਾਮਲ ਹੋਣ ਲਈ ਆਪ ਸਭ ਦਾ ਧੰਨਵਾਦ ਕਰਦਾ ਹਾਂ ।


    ਮੈਂ ਵਿਸ਼ੇਸ਼ ਰੂਪ ਤੋਂ ਸਾਡੇ ਮਿੱਤਰ ਪ੍ਰਧਾਨ ਮੰਤਰੀ ਓਲੀ ਦਾ ਧੰਨਵਾਦ ਕਰਦਾ ਹਾਂ , ਜੋ ਆਪਣੀ ਹਾਲ ਹੀ ਦੀ ਸਰਜਰੀ ਦੇ ਤੁਰੰਤ ਬਾਅਦ ਸਾਡੇ ਨਾਲ ਸ਼ਾਮਲ ਹੋਏ ਹਨ । ਮੈਂ ਉਨ੍ਹਾਂ ਦੇ ਜਲਦੀ ਸਵਸਥ ਹੋਣ ਦੀ ਕਾਮਨਾ ਕਰਦਾ ਹਾਂ । ਮੈਂ ਰਾਸ਼ਟਰਪਤੀ ਅਸ਼ਰਫ ਗ਼ਨੀ ਨੂੰ ਉਨ੍ਹਾਂ ਦੇ ਹਾਲ ਦੀ ਉਪ-ਚੋਣ ਦੇ ਲਈ ਵੀ ਵਧਾਈ ਦੇਣਾ ਚਾਹਾਂਗਾ ।


    ਮੈਂ ਸਾਰਕ ਦੇ ਨਵੇਂ ਸਕੱਤਰ ਜਨਰਲ ਦਾ ਵੀ ਸੁਆਗਤ ਕਰਦਾ ਹਾਂ , ਜੋ ਅੱਜ ਸਾਡੇ ਨਾਲ ਹਨ । ਮੈਂ ਗਾਂਧੀਨਗਰ ਤੋਂ ਸਾਰਕ ਆਪਦਾ ਪ੍ਰਬੰਧਨ ਕੇਂਦਰ ਦੇ ਡਾਇਰੈਕਟਰ ਦੀ ਮੌਜੂਦਗੀ ਦੀ ਵੀ ਸਨਮਾਨ ਕਰਦਾ ਹਾਂ ।


    ਮਹਾਮਹਿਮ ,


    ਜਿਹਾ ਕਿ ਅਸੀਂ ਸਾਰੇ ਜਾਣਦੇ ਹਾਂ , ਕੋਵਿਡ-19 ਨੂੰ ਹਾਲ ਹੀ ਵਿੱਚ ਵਿਸ਼ਵ ਸਿਹਤ ਸੰਗਠਨ ਦੁਆਰਾ ਇੱਕ ਮਹਾਮਾਰੀ ਦੇ ਰੂਪ ‘ਚ ਵਰਗੀਕ੍ਰਿਤ ਕੀਤਾ ਗਿਆ ਹੈ ।


    ਹੁਣ ਤੱਕ , ਸਾਡੇ ਖੇਤਰ ਵਿੱਚ 150 ਤੋਂ ਵੀ ਘੱਟ ਮਾਮਲੇ ਦਰਜ ਕੀਤੇ ਗਏ ਹਨ ।


    ਲੇਕਿਨ ਸਾਨੂੰ ਸਤਰਕ (ਚੌਕਸ) ਰਹਿਣ ਦੀ ਜ਼ਰੂਰਤ ਹੈ ।


    ਸਾਡਾ ਖੇਤਰ ਵਿਸ਼ਵ ਦੀ ਪੂਰੀ ਜਨਸੰਖਿਆ ਦਾ ਲਗਭਗ ਪੰਜਵਾਂ ਹਿੱਸਾ ਹੈ । ਇਹ ਸੰਘਣੀ ਆਬਾਦੀ ਵਾਲਾ ਖੇਤਰ ਹੈ ।


    ਵਿਕਾਸਸ਼ੀਲ ਦੇਸ਼ਾਂ ਦੇ ਰੂਪ ‘ਚ ਸਾਡੇ ਸਾਰਿਆਂ ਪਾਸ ਸਿਹਤ ਸੁਵਿਧਾਵਾਂ ਤੱਕ ਪਹੁੰਚ ਦੇ ਮਾਮਲੇ ਵਿੱਚ ਮਹੱਤਵਪੂਰਨ ਚੁਣੌਤੀਆਂ ਹਨ ।


    ਸਾਡੇ ਸਾਰੇ ਦੇਸ਼ਾਂ ਦੇ ਨਾਗਰਿਕਾਂ ਦਰਮਿਆਨ ਆਪਸੀ ਸਬੰਧ ਪ੍ਰਾਚੀਨ ਸਮੇਂ ਤੋਂ ਹਨ ਅਤੇ ਸਾਡੇ ਸਮਾਜ ਗਹਿਰਾਈਪੂਰਵਕ ਇੱਕ-ਦੂਜੇ ਨਾਲ ਜੁੜੇ ਹੋਏ ਹਨ ।


    ਇਸ ਲਈ , ਸਾਨੂੰ ਸਭ ਨੂੰ ਨਾਲ ਮਿਲਕੇ ਤਿਆਰੀ ਕਰਨੀ ਚਾਹੀਦੀ ਹੈ, ਸਭ ਨੂੰ ਮਿਲਕੇ ਕੰਮ ਕਰਨਾ ਚਾਹੀਦਾ ਹੈ ਅਤੇ ਸਾਨੂੰ ਸਭ ਨੂੰ ਇਕੱਠਿਆਂ ਸਫਲ ਹੋਣਾ ਚਾਹੀਦਾ ਹੈ ।


    ਮਹਾਮਹਿਮ ,


    ਜਿਹਾ ਕਿ ਅਸੀਂ ਇਸ ਚੁਣੌਤੀ ਦਾ ਮੁਕਾਬਲਾ ਕਰਨ ਲਈ ਤਿਆਰੀ ਹਾਂ , ਮੈਨੂੰ ਸੰਖੇਪ ਵਿੱਚ ਹੁਣ ਤੱਕ ਇਸ ਵਾਇਰਸ ਦੇ ਵਿਸਤਾਰ ਦਾ ਮੁਕਾਬਲਾ ਕਰਨ ਦੇ ਭਾਰਤ ਦੇ ਅਨੁਭਵ ਨੂੰ ਸਾਂਝਾ ਕਰਨ ਦਿਓ ।


    "ਤਿਆਰੀ ਕਰੋ , ਲੇਕਿਨ ਘਬਰਾਓ ਨਾ" ਇਹੀ ਸਾਡਾ ਮਾਰਗਦਰਸ਼ੀ ਮੰਤਰ ਰਿਹਾ ਹੈ ।


    ਅਸੀਂ ਸਾਵਧਾਨ ਸਾਂ ਕਿ ਇਸ ਸਮੱਸਿਆ ਨੂੰ ਘੱਟ ਨਾ ਸਮਝਿਆ ਜਾਵੇ , ਲੇਕਿਨ ਬਿਨਾ ਸੋਚੇ ਸਮਝੇ ਕਦਮ ਉਠਾਉਣ ਤੋਂ ਵੀ ਬਚਿਆ ਜਾਵੇ ।


    ਅਸੀਂ ਇੱਕ ਸ਼੍ਰੇਣੀਬੱਧ ਪ੍ਰਤੀਕਿਰਿਆ ਤੰਤਰ ਸਹਿਤ ਸਰਗਰਮ ਕਦਮ ਉਠਾਉਣ ਦੀ ਕੋਸ਼ਿਸ਼ ਕੀਤੀ ਹੈ ।


    ਮਹਾਮਹਿਮ ,


    ਅਸੀਂ ਜਨਵਰੀ ਦੇ ਅੱਧ ਤੋਂ ਹੀ ਭਾਰਤ ਵਿੱਚ ਪ੍ਰਵੇਸ਼ ਦੇ ਸਮੇਂ ਸਕ੍ਰੀਨਿੰਗ ਸ਼ੁਰੂ ਕਰ ਦਿੱਤੀ ਸੀ , ਨਾਲ ਹੀ ਹੌਲੀ-ਹੌਲੀ ਪਾਬੰਦੀਆਂ ਲਗਾਉਣੀਆਂ ਸ਼ੁਰੂ ਕਰ ਦਿੱਤੀਆਂ ਸਨ ।


    ਹੌਲੀ-ਹੌਲੀ ਇਸ ਤਰ੍ਹਾਂ ਦਾ ਦ੍ਰਿਸ਼ਟੀਕੋਣ ਅਪਣਾਕੇ ਸਾਨੂੰ ਦਹਿਸ਼ਤ ਤੋਂ ਬਚਣ ਵਿੱਚ ਮਦਦ ਮਿਲੀ ।


    ਅਸੀਂ ਟੀਵੀ , ਪ੍ਰਿੰਟ ਅਤੇ ਸੋਸ਼ਲ ਮੀਡੀਆ ਉੱਤੇ ਆਪਣੀ ਜਨ ਜਾਗਰੂਕਤਾ ਮੁਹਿੰਮ ਨੂੰ ਵੀ ਵਧਾ ਦਿੱਤਾ ।


    ਅਸੀਂ ਅਤਿ ਸੰਵੇਦਨਸ਼ੀਲ ਗਰੁੱਪਾਂ ਤੱਕ ਪਹੁੰਚਣ ਲਈ ਵਿਸ਼ੇਸ਼ ਯਤਨ ਕੀਤੇ ਹਨ ।


    ਅਸੀਂ ਦੇਸ਼ ਭਰ ਵਿੱਚ ਆਪਣੇ ਮੈਡੀਕਲ ਸਟਾਫ ਨੂੰ ਟ੍ਰੇਨਿੰਗ ਦੇਣ ਸਹਿਤ ਆਪਣੇ ਤੰਤਰ ਵਿੱਚ ਸਮਰੱਥਾ ਨੂੰ ਤੇਜ਼ੀ ਨਾਲ ਵਧਾਉਣ ਦਾ ਕੰਮ ਕੀਤਾ ਹੈ ।


    ਅਸੀਂ ਨਿਦਾਨ ਯੋਗਤਾਵਾਂ ਵਿੱਚ ਵੀ ਵਾਧਾ ਕੀਤਾ ਹੈ । ਦੋ ਮਹੀਨੇ ਦੇ ਸਮੇਂ ਵਿੱਚ , ਅਸੀਂ ਦੇਸ਼ ਭਰ ਵਿੱਚ 60 ਤੋਂ ਵੱਧ ਪ੍ਰਯੋਗਸ਼ਾਲਾਵਾਂ ਵਿੱਚ ਟੈਸਟਿੰਗ ਦੀ ਵਿਵਸਥਾ ਕਰ ਲਈ ਹੈ ।


    ਅਤੇ , ਅਸੀਂ ਇਸ ਮਹਾਮਾਰੀ ਦੇ ਪ੍ਰਬੰਧਨ ਦੇ ਹਰੇਕ ਪੜਾਅ ਲਈ ਪ੍ਰੋਟੋਕੋਲ ਵਿਕਸਿਤ ਕੀਤੇ ਹਨ, ਜਿਵੇਂ: ਪ੍ਰਵੇਸ਼ ਬਿੰਦੂਆਂ ਉੱਤੇ ਸਕ੍ਰੀਨਿੰਗ ਕਰਨਾ, ਸ਼ੱਕੀ ਮਾਮਲਿਆਂ ਦੇ ਸੰਪਰਕ ਦਾ ਪਤਾ ਲਗਾਉਣਾ, ਕੁਆਰੰਟੀਨ ਅਤੇ ਅਲੱਗ ਰੱਖਣ ਦੀਆਂ ਸੁਵਿਧਾਵਾਂ ਦਾ ਪ੍ਰਬੰਧਨ ਕਰਨਾ ਅਤੇ ਸਾਫ ਹੋ ਚੁੱਕੇ ਮਾਮਲਿਆਂ ਵਿੱਚ ਡਿਸਚਾਰਜ ਕਰਨਾ ।


    ਅਸੀਂ ਵਿਦੇਸ਼ਾਂ ਵਿੱਚ ਆਪਣੇ ਲੋਕਾਂ ਦੀ ਕਾਲ ਦਾ ਵੀ ਜਵਾਬ ਦਿੱਤਾ । ਅਸੀਂ ਵੱਖ-ਵੱਖ ਦੇਸ਼ਾਂ ਤੋਂ ਲਗਭਗ 1400 ਭਾਰਤੀਆਂ ਨੂੰ ਬਾਹਰ ਕੱਢਿਆ । ਅਸੀਂ ਆਪਣੇ 'ਗੁਆਂਢ ਪਹਿਲਾਂ ਨੀਤੀ' ਦੇ ਅਨੁਸਾਰ ਤੁਹਾਡੇ ਕੁਝ ਨਾਗਰਿਕਾਂ ਦੀ ਮਦਦ ਕੀਤੀ ।


    ਅਸੀਂ ਹੁਣ ਇਸ ਤਰ੍ਹਾਂ ਦੀ ਨਿਕਾਸੀ ਲਈ ਇੱਕ ਪ੍ਰੋਟੋਕੋਲ ਬਣਾਇਆ ਹੈ ਜਿਸ ਵਿੱਚ ਵਿਦੇਸ਼ਾਂ ਵਿੱਚ ਤੈਨਾਤ ਸਾਡੀਆਂ ਮੋਬਾਈਲ ਟੀਮਾਂ ਦੁਆਰਾ ਜਾਂਚ ਕਰਨਾ ਸ਼ਾਮਲ ਹੈ ।


    ਅਸੀਂ ਇਹ ਵੀ ਸਵੀਕਾਰ ਕੀਤਾ ਕਿ ਹੋਰ ਦੇਸ਼ ਵੀ ਭਾਰਤ ਵਿੱਚ ਆਪਣੇ ਨਾਗਰਿਕਾਂ ਬਾਰੇ ਚਿੰਤਿਤ ਹੋਣਗੇ । ਇਸ ਲਈ ਅਸੀਂ ਵਿਦੇਸ਼ੀ ਰਾਜਦੂਤਾਂ ਨੂੰ ਸਾਡੇ ਦੁਆਰਾ ਉਠਾਏ ਜਾ ਰਹੇ ਕਦਮਾਂ ਬਾਰੇ ਜਾਣਕਾਰੀ ਦਿੱਤੀ ।


    ਮਹਾਮਹਿਮ ,


    ਅਸੀਂ ਇਸ ਗੱਲ ਨੂੰ ਪੂਰੀ ਤਰ੍ਹਾਂ ਪਹਿਚਾਣਦੇ ਹਾਂ ਕਿ ਅਸੀਂ ਅਜੇ ਵੀ ਇੱਕ ਅਣਜਾਣ ਸਥਿਤੀ ਵਿੱਚ ਹਾਂ ।


    ਅਸੀਂ ਨਿਸ਼ਚਿਤਤਾ ਨਾਲ ਇਹ ਅਨੁਮਾਨ ਨਹੀਂ ਲਗਾ ਸਕਦੇ ਕਿ ਸਾਡੇ ਸਰਬਉੱਤਮ ਯਤਨਾਂ ਦੇ ਬਾਵਜੂਦ ਸਥਿਤੀ ਅੱਗੇ ਕਿਹੋ ਜਿਹੀ ਹੋਵੇਗੀ ।


    ਤੁਹਾਨੂੰ ਵੀ ਇਸੇ ਤਰ੍ਹਾਂ ਦੀਆਂ ਚਿੰਤਾਵਾਂ ਦਾ ਸਾਹਮਣਾ ਕਰਨਾ ਪੈ ਰਿਹਾ ਹੋਵੋਗਾ ।


    ਇਹੀ ਕਾਰਨ ਹੈ ਕਿ ਸਾਡੇ ਸਾਰਿਆਂ ਲਈ ਸਭ ਤੋਂ ਅਧਿਕ ਮੁੱਲਵਾਨ ਇਹ ਹੋਵੇਗਾ ਕਿ ਅਸੀਂ ਸਭ ਆਪਣੇ-ਆਪਣੇ ਦ੍ਰਿਸ਼ਟੀਕੋਣ ਸਾਂਝੇ ਕਰੀਏ ।


    ਮੈਂ ਆਪ ਸਾਰਿਆਂ ਦੇ ਵਿਚਾਰਾਂ ਨੂੰ ਸੁਣਨ ਲਈ ਉਤਸੁਕ ਹਾਂ ।


    ਧੰਨਵਾਦ ।


    *****


    ਵੀਆਰਆਰਕੇ/ਕੇਪੀ

    
    
    (Release ID: 1606485) Visitor Counter : 4
    
    
      Read this release in: English