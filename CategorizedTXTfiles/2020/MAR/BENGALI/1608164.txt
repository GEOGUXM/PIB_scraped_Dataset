      মন্ত্রিসভারঅর্থনৈতিকবিষয়সংক্রান্তকমিটি

      কেন্দ্রীয় মন্ত্রিসভার আঞ্চলিক গ্রামীণ ব্যাঙ্কগুলির মূলধন ঝুঁকি সামলানোর ক্ষমতা বাড়াতে পুনর্মূলধন যোগানের প্রস্তাবে অনুমোদন
      Posted On: 25 MAR 2020 7:49PM by PIB Kolkata


    নয়াদিল্লি, ২৫ মার্চ, ২০২০


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয়ক কমিটির বৈঠকে আঞ্চলিক গ্রামীণ ব্যাঙ্কগুলিকে ২০২০-২১ পর্যন্ত পুনর্মূলধন যোগান দেওয়ার প্রক্রিয়া চালিয়ে যাওয়ার প্রস্তাব অনুমোদিত হয়েছে। যে সমস্ত আঞ্চলিক গ্রামীণ ব্যাঙ্ক মূলধন ঝুঁকির হার ৯ শতাংশ হারে বজায় রাখতে পারবে না, তাদেরকে পুনর্মূলধন যোগানো হবে। ভারতীয় রিজার্ভ ব্যাঙ্কের নীতি-নির্দেশিকা অনুযায়ী, এই পুনর্মূলধন যোগানো হবে।


    এছাড়াও, মন্ত্রিসভার বৈঠকে আঞ্চলিক গ্রামীণ ব্যাঙ্কগুলিকে পুনর্মূলধন যোগানোর জন্য কেন্দ্রীয় সরকারের অংশীদারিত্ব হিসাবে ৬৭০ কোটি টাকা খরচ করা হবে।


    মন্ত্রিসভার এই সিদ্ধান্তের ফলে আঞ্চলিক গ্রামীণ ব্যাঙ্কগুলির আর্থিক অবস্থা আরও মজবুত হবে। এর ফলে তারা গ্রামাঞ্চলে ঋণ চাহিদা মেটাতেও সক্ষম হবে।


    রিজার্ভ ব্যাঙ্কের নীতি-নির্দেশিকা অনুযায়ী, আঞ্চলিক গ্রামীণ ব্যাঙ্কগুলি মোট যে পরিমাণ ঋণ সহায়তা পেয়ে থাকে, তার ৭৫ শতাংশই দেওয়া হয় অগ্রাধিকারপ্রাপ্ত ক্ষেত্রে ঋণ সহায়তা হিসাবে। আঞ্চলিক গ্রামীণ ব্যাঙ্কগুলি সাধারণত কৃষি ক্ষেত্র, ছোট ও প্রান্তিক চাষী, অতিক্ষুদ্র ও ছোট শিল্প, গ্রামাঞ্চলের শিল্পী এবং সমাজের দুর্বলতর শ্রেণীর মানুষকে ঋণ সহায়তা দিয়ে থাকে।


    CG/BD/SB

    
    
    (Release ID: 1608164) Visitor Counter : 9
    
    
      Read this release in: English