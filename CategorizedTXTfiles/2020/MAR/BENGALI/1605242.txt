      কেন্দ্রীয়মন্ত্রিসভা

      অসামরিক বিমান চলাচলে প্রত্যক্ষ বিদেশি বিনিয়োগ নীতির অনুমোদন দিল কেন্দ্রীয় মন্ত্রিসভা
      Posted On: 04 MAR 2020 6:20PM by PIB Kolkata


    নয়াদিল্লি , ০৪ মার্চ, ২০২০


    প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার বৈঠকে এয়ার ইন্ডিয়া লিমিটেডে প্রবাসী ভারতীয়রা ১০০ শতাংশ বিদেশি বিনিয়োগ যাতে করতে পারেন, সেই লক্ষ্যে প্রত্যক্ষ বিদেশি বিনিয়োগ নীতি সংশোধনের অনুমতি দেওয়া হয়েছে। এর ফলে, প্রবাসী ভারতীয়রা সরাসরি ১০০ শতাংশ বিনিয়োগ করতে পারবেন।


    বর্তমানে প্রত্যক্ষ বিদেশি বিনিয়োগ নীতি অনুযায়ী, নির্ধারিত বিমান পরিবহণ পরিষেবা/অন্তর্দেশীয় নির্ধারিত বিমান সংস্থাগুলিতে ১০০ শতাংশ বিদেশি বিনিয়োগ করা সম্ভব। অবশ্য, অটোমেটিক রুটে প্রবাসী ভারতীয়রা নির্ধারিত বিমান পরিবহণ পরিষেবা/অন্তর্দেশীয় বিমান সংস্থাগুলিকে ১০০ শতাংশ প্রত্যক্ষ বিদেশি বিনিয়োগ করতে পারেন। বর্তমানে এয়ার ইন্ডিয়া লিমিটেডে প্রত্যক্ষ বা অপ্রত্যক্ষভাবে ৪৯ শতাংশের বেশি বিদেশি বিনিয়োগ করা সম্ভব নয়। তাই, প্রবাসী ভারতীয়রা স্বাভাবিকভাবে নির্ধারিত বিমান পরিবহণ পরিষেবা/অন্তর্দেশীয় বিমান সংস্থাগুলিতে ১০০ শতাংশ বিদেশি বিনিয়োগ করতে পারলেও এয়ার ইন্ডিয়ার ক্ষেত্রে ৪৯ শতাংশতেই তা সীমাবদ্ধ রয়েছে।


    প্রস্তাবিত এই কৌশলগত বিলগ্নিকরণের সিদ্ধান্তে এয়ার ইন্ডিয়ায় কেন্দ্রের ওপর অংশীদারিত্ব থাকবে না এবং এই বিমান সংস্থাটি পুরোপুরি বেসরকারি সংস্থায় পরিণত হতে পারবে।


    ভারতকে বিনিয়োগে আকর্ষণীয় গন্তব্যে পরিণত করতে বিভিন্ন ক্ষেত্রে সম্প্রতি প্রত্যক্ষ বিদেশি বিনিয়োগের নীতিতে পরিবর্তন করা হচ্ছে। প্রতিরক্ষা, নির্মাণ, উন্নয়ন, বাণিজ্য, ওষুধ শিল্প, বিদ্যুৎ, বিমা, পেনশন, বেতার সম্প্রচার, কয়লা উত্তোলন, ডিজিটাল সংবাদ মাধ্যম সহ বিভিন্ন ক্ষেত্রে এই পরিবর্তনগুলি ঘটানো হয়েছে।


    আন্তর্জাতিক স্তরে বিগত কয়েক বছর ধরে যাতে প্রত্যক্ষ বিদেশি বিনিয়োগের পরিমাণ হ্রাস পাচ্ছে। ইউএনসিটিএডি-র বিশ্ব বিনিয়োগ প্রতিবেদন ২০১৯ অনুযায়ী, ২০১৮ সালে বিশ্ব জুড়ে প্রত্যক্ষ বিদেশি বিনিয়োগের পরিমাণ তার আগের বছরের তুলনায় ১৩ শতাংশ কম হয়েছে। এই পরিস্থিতিতেও ভারত বিনিয়োগের আকর্ষণীয় গন্তব্য হিসাবে নিজের জায়গা বজায় রেখেছে। তবে প্রত্যক্ষ বিদেশি বিনিয়োগ নীতির সরলীকরণ এবং আরও উদারীকরণের মধ্য দিয়ে দেশ আরও বেশি প্রত্যক্ষ বিদেশি বিনিয়োগ টানার ক্ষমতা রাখে।


    CG/CB/SB

    
    
    (Release ID: 1605242) Visitor Counter : 4
    
    
      Read this release in: English