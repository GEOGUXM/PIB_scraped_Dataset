      স্বরাষ্ট্র মন্ত্রক

      বাংলাদেশ, আফগানিস্তান ও পাকিস্তানের সংখ্যালঘু সম্প্রদায়ের ২৫,৭৮২ জন সহ ২৬,৭৮৬ জন বিদেশি নাগরিককে দীর্ঘমেয়াদি ভিসা দেওয়া হয়েছে : শ্রী নিত্যানন্দ রাই
      Posted On: 17 MAR 2020 5:55PM by PIB Kolkata


    নয়াদিল্লি , ১৭ মার্চ , ২০২০


    প্রতিবেশী দেশগুলির সংখ্যালঘুদের ভিসা প্রদান সংক্রান্ত প্রশ্নের জবাবে স্বরাষ্ট্র প্রতিমন্ত্রী শ্রী নিত্যানন্দ রাই আজ লোকসভায় জানিয়েছেন , বৈধ পাসপোর্ট ও বৈধ ভিসার মতো ভ্রমণ নথিপত্র নিয়ে ভারতে আসা বাংলাদেশ , আফগানিস্তান ও পাকিস্তানের সংখ্যালঘু সম্প্রদায়ের মানুষ যাঁরা ভারতের নাগরিকত্ব চেয়ে স্থায়ী বসবাসের আবেদন জানান , তাঁ দের দীর্ঘমেয়াদি ভিত্তিতে ভিসা দেওয়া হয়ে থাকে। সংখ্যালঘু এই সম্প্রদায়গুলির মধ্যে রয়েছে হিন্দু , শিখ , বৌদ্ধ , জৈন ও খ্রিষ্টান। ভারতীয় নাগরিকের সঙ্গে বিবাহ বন্ধনে আবদ্ধ বাংলাদেশ বা পাকিস্তানের মহিলা অথবা ভারতে বা ভারতে বসবাসকারী ভারতীয় নাগরিকের সঙ্গে বিবাহ বন্ধনে আবদ্ধ আফগানিস্তানের নাগরিকদের এ ধরনের ভিসা দেওয়া হয়ে থাকে। এছাড়াও , ভারতীয় বংশোদ্ভূত মহিলা যাঁদের বৈবাহিক কারণে বাংলাদেশ বা আফগানিস্তান অথবা পাকিস্তানের নাগরিকত্ব রয়েছে এবং এঁদের মধ্যে যাঁরা বিবাহ বিচ্ছেদ বা বৈধব্যের দরুণ ভারতে আসতে চান , তাঁদেরও দীর্ঘমেয়াদি ভিত্তিতে ভিসা দেওয়ার সংস্থান রয়েছে। এছাড়াও , বিশেষ সমবেদনার নিদর্শন হিসেবেও এ ধরনের ভিসা দেওয়া হয়।


    শ্রী রাই জানান , ২০১৫ - র ১ জানুয়ারি থেকে ২০১৯ - এর ৩১ ডিসেম্বর পর্যন্ত ভারতে আগমনের পর ২৬ , ৭৮৬ জন বিদেশিকে দীর্ঘমেয়াদি ভিসা দেওয়া হয়েছে। এঁদের মধ্যে ২৫ , ৭৮২ জন বাংলাদেশ , আফগানিস্তান ও পাকিস্তানের সংখ্যালঘু সম্প্রদায়ের মানুষও রয়েছেন। অবশ্য , শ্রীলঙ্কা থেকে আসা সংখ্যালঘুদের এ ধরনের ভিসা দেওয়ার নির্দিষ্ট কোন সংস্থান নেই।


    নাগরিকত্ব সংশোধন আইন , ২০১৯ অনুযায়ী , ২০১৪ - র ৩১ ডিসেম্বর পর্যন্ত বা তার আগে বাংলাদেশ , আফগানিস্তান বা পাকিস্তান থেকে সংখ্যালঘু সম্প্রদায়ের ( হিন্দু , শিখ , বৌদ্ধ , জৈন , পার্সি ও খ্রিষ্ঠান ) যে সব মানুষ ভারতে এসেছেন অথবা ১৯২০ সালের পাসপোর্ট ( ভারতে প্রবেশ ) আইনের ৩ নং ধারার ২ নং উপ - ধারার ‘গ’ ধারা অনুযায়ী ভারত সরকার যাঁদের ছাড় দিয়েছে , তাঁদের বা ১৯৪৬ সালের ফরেনার্স আইনের বিভিন্ন ধারার প্রয়োগ অনুযায়ী যাঁরা ছাড় পেয়েছেন , তাঁরা সকলেই নাগরিকত্বের জন্য আবেদন জানাতে পারেন।


    CG/BD /DM

    
    
    (Release ID: 1606793) Visitor Counter : 9
    
    
      Read this release in: English