      রেলমন্ত্রক

      কোভিড-১৯ প্রতিরোধে অতিরিক্ত ব্যবস্থার ঘোষণা করল ভারতীয় রেল
      Posted On: 19 MAR 2020 5:28PM by PIB Kolkata


    নয়াদিল্লি, ১৯ মার্চ, ২০২০


    করোনা ভাইরাস (কোভিড-১৯) ছড়িয়ে পড়া রুখতে নিম্নলিখিত অতিরিক্ত ব্যবস্থার কথা ঘোষণা করেছে ভারতীয় রেল :


     1. অপ্রয়োজনীয় ভ্রমণ এড়াতে এবং দুর্বল প্রবীণ নাগরিকদের অপ্রয়োজনীয় ভ্রমণ থেকে বিরত রাখতে রোগী, ছাত্র এবং দিব্যাঙ্গ শ্রেণী ব্যতীত সংরক্ষিত ও অসংরক্ষিত ক্ষেত্রের সব ধরনের টিকিটে ছাড় দেওয়া বন্ধ রাখা হচ্ছে। পুনরাদেশ না দেওয়া পর্যন্ত ২০ মার্চ রাত ১২টা থেকে এটি কার্যকর থাকবে।


     2. প্রতিরোধমূলক ব্যবস্থা হিসেবে এবং অপ্রয়োজনীয় ভ্রমণ ও ট্রেনে ভিড় এড়াতে আগামী ৩১ মার্চ পর্যন্ত ১৫৫ জোড়া যাত্রীবাহী ট্রেনের যাত্রা বাতিল করা হয়েছে। যাত্রীরা যাতে অন্য ট্রেনের সুবিধা পান এবং কোন যাত্রী যেন কোথাও আটকে না পড়েন সেদিকে লক্ষ্য রেখেই ট্রেনগুলি বাতিল করা হয়েছে। যাঁদের ট্রেন বাতিল হয়েছে, সেই ট্রেনের সব যাত্রীর টাকা ফেরত দেওয়া হবে।


     3. দেশের উত্তরাংশে আকস্মিক শিক্ষা প্রতিষ্ঠানগুলি বন্ধ হওয়ার ফলে যে সমস্ত ছাত্রছাত্রী আটকে পড়েছেন, তাঁদের দেশের দক্ষিণ, উত্তর-পূর্ব এবং উত্তরাঞ্চলে ফেরানোর ব্যবস্থা করেছে ভারতীয় রেল।


     4. অপ্রয়োজনীয় ভ্রমণ এড়ানোর জন্য যাত্রীদের নির্দেশ দেওয়া হয়েছে। এছাড়াও বলা হয়েছে ট্রেন যাত্রা করার সময় যেন কোন যাত্রী জ্বর নিয়ে না ট্রেনে ওঠেন। যাত্রাকালে যদি কোন যাত্রী মনে করেন যে তাঁর জ্বর হয়েছে, তিনি চিকিৎসা এবং অন্য সহায়তার জন্য রেলকর্মীদের সঙ্গে যোগাযোগ করতে পারেন।


     5. কোভিড-১৯ ছড়ানোর পরিপ্রেক্ষিতে রেল স্টেশনগুলিতে অপ্রয়োজনীয় ভিড় এড়াতে ডিআরএম-দের রেল স্টেশনগুলির পরিস্থিতি খতিয়ে দেখে যদি প্রয়োজন হয়, তাহলে প্ল্যাটফর্ম টিকিটের দাম ৫০ টাকা করার নির্দেশ দেওয়া হয়েছে।


     6. করোনা প্রতিরোধে কি করবেন না করবেন, এই বিষয়ে জনগণকে সচেতন করতে প্রতিটি রেল স্টেশন এবং ট্রেনে পাবলিক অ্যাড্রেস ব্যবস্থার মাধ্যমে নিয়মিত প্রচারের ব্যবস্থা করা হয়েছে। যেমন :


          + নিয়মিত হাত পরিষ্কার করুন;


          + সামাজিক দূরত্ব বজায় রাখুন এবং হাঁচি ও কাশির সময় মুখ ঢেকে রাখুন;


          + যদি জ্বর থাকে তাহলে ট্রেন যাত্রা করবেন না, অবিলম্বে চিকিৎসকের পরামর্শ নিন।


          + প্রকাশ্য স্থানে এবং রেল চত্বরে থুতু ফেলবেন না।


          + ভিড় এড়িয়ে চলুন। দূরপাল্লার ট্রেন এবং শহরতলির ট্রেনে যাত্রীদের নিজেদের মধ্যে দূরত্ব বজায় রাখুন।


    

    CG/AP/DM

    
    
    (Release ID: 1607176) Visitor Counter : 11
    
    
      Read this release in: English
    
    
    

+