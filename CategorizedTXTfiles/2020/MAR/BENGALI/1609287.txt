      স্বরাষ্ট্র মন্ত্রক

      কোভিড-১৯ সংক্রমণ মোকাবিলায় কর্তব্যে গাফিলতির দায়ে দিল্লি সরকারের চার আধিকারিকের বিরুদ্ধে শাস্তিমূলক ব্যবস্থা গ্রহণ
      Posted On: 29 MAR 2020 11:06PM by PIB Kolkata


    নয়াদিল্লি, ২৯ মার্চ, ২০২০


    

    
    উপযুক্ত কর্তৃপক্ষের নজরে এসেছে যে, জাতীয় রাজধানী অঞ্চল দিল্লি সরকারের চার আধিকারিক, যাঁদের কোভিড-১৯ সংক্রমণ রোধের দায়িত্ব দেওয়া হয়েছিল, তাঁরা কর্তব্য পালনে ব্যর্থ হয়েছেন। তাঁদের এই ব্যর্থতার জন্য শাস্তিমূলক ব্যবস্থা গ্রহণ করা হচ্ছে। উল্লেখ করা যেতে পারে, বিপর্যয় ব্যবস্থাপনা আইন, ২০০৫ – এর আওতায় গঠিত জাতীয় কার্যনির্বাহী কমিটির চেয়ারপার্সনের পক্ষ থেকে করোনা ভাইরাস সংক্রমণ ও প্রতিরোধে যে সমস্ত নীতি-নির্দেশিকা জারি করা হয়েছিল, তা পালনে ঐ চার জন আধিকারিক ব্যর্থ হয়েছেন বলে জানা গেছে।


    
    কোভিড-১৯ মোকাবিলায় লকডাউন চলাকালীন সময়ে ঐ আধিকারিকরা জনস্বার্থ ও সুরক্ষার বিষয়টি নিশ্চিত করতে ব্যর্থ হয়েছেন। কর্তব্য পালনে গুরুতর এই গাফিলতির দায়ে উপযুক্ত কর্তৃপক্ষ নিম্নলিখিত চার জন আধিকারিকের বিরুদ্ধে শাস্তিমূলক পদক্ষেপ নিয়েছে। এই আধিকারিকরা হলেন –
    
    ১) জাতীয় রাজধানী অঞ্চল দিল্লি সরকারের পরিবহণ দপ্তরের অতিরিক্ত মুখ্যসচিব – অবিলম্বে সাসপেন্ডের নির্দেশ।
    
    ২) জাতীয় রাজধানী অঞ্চল দিল্লি সরকারের স্বরাষ্ট্র ও ল্যান্ড বিল্ডিং ডিপার্টমেন্টের অতিরিক্ত মুখ্যসচিব – কারণ দর্শানোর নোটিশ।
    
    ৩) জাতীয় রাজধানী অঞ্চল দিল্লি সরকারের অর্থ বিষয়ক মুখ্যসচিব এবং ডিভিশনাল কমিশনার – অবিলম্বে সাসপেন্ড করার নির্দেশ।
    
    ৪) এসডিএম সীলামপুর – কারণ দর্শানোর নোটিশ।


    

    
    CG/BD/SB

    
    
    (Release ID: 1609287) Visitor Counter : 2
    
    
      Read this release in: English