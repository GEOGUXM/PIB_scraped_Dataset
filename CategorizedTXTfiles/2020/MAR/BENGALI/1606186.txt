      বস্ত্রমন্ত্রক

      নতুন বস্ত্র নীতি-২০২০
      Posted On: 12 MAR 2020 8:18PM by PIB Kolkata


    নয়াদিল্লী, ১২ মার্চ , ২০২০


    সরকার বয়ন শিল্পে উন্নতি সাধনে নতুন বস্ত্র নীতি গ্রহণ করেছে। সমস্ত রাজ্য সরকারের কাছ থেকে ই-পোর্টাল এবং বিভিন্ন মাধ্যম থেকে তুলো, রেশম, পাট, পশম, হস্তচালিত তাঁত, বিদ্যুৎ চালিত তাঁত, তন্তু, বস্ত্র শিল্পের সঙ্গে যুক্ত প্রযুক্তি এবং যন্ত্রপাতির আধুনিকীকরণ, মানব সম্পদের মতো তথ্যগুলি বৃহত্তর স্বার্থে একত্রীকরণ করা হয়েছে। দীর্ঘ সময় ধরে বস্ত্র শিল্প প্রযুক্তিগত সমস্যা, উৎপাদন খরচ এবং ঋণ পাওয়ার মতো সমস্যার সম্মুখীন হয়েছে। তাই বস্ত্র এবং অনুসারী শিল্প ক্ষেত্রগুলির উন্নতিসাধনে সরকার একাধিক প্রকল্প চালু করেছে। কলকাতা, লুধিয়ানা ত্রিপুরার মতো জায়গায় বয়ন এবং অনুসারী শিল্পের উৎপাদন বৃদ্ধির জন্য আলাদা করে প্রকল্প চালু করা হয়েছে। সরকার সংশোধিত প্রযুক্তিগত আধুনিকীকরণ তহবিল প্রকল্পের অনুমোদন দিয়েছে। বস্ত্র শিল্পের আধুনিকীকরণে প্রযুক্তিগত সহায়তার জন্যই এই উদ্যোগ নেওয়া হয়েছে। আশা করা হচ্ছে ২০২২ সালের মধ্যে বস্ত্র শিল্পে ১ লক্ষ কোটি টাকা বিনিয়োগ এবং ৩৫ লক্ষ ৬২ হাজার কর্মসংস্হান সম্ভব হবে। জাতীয় হস্তচালিত তাঁত উন্নয়ন কর্মসূচি, হস্তচালিত তাঁতিদের উন্নয়নে সহায়তাদান প্রকল্প, হস্তচালিত তাঁতি কল্যাণ প্রকল্প গ্রহণ করা হয়েছে। বিদ্যুৎ চালিত তাঁত শিল্পের উন্নয়নে সহায়তাদান প্রকল্প, রেশম চাষের উন্নতিতে উদ্যোগ নেওয়া হয়েছে। পাট চাষিদের আয় বৃদ্ধি এবং উত্তর পূর্বাঞ্চল আঞ্চলিক বস্ত্র উন্নয়ন প্রকল্প গ্রহণ করা হয়েছে। দেশে ৫৬টি বস্ত্র পার্ক গড়ে তোলার জন্য সরকার অনুমোদন দিয়েছে। এরমধ্যে পশ্চিমবঙ্গে দুটি পার্ক গড়ে উঠবে। তারমধ্যে একটি কলকাতায় ইআইজিএমইএফ অ্যাপারাল পার্ক লিমিটেড। এরজন্য ৪০ কোটি টাকা মঞ্জুর করা হয়েছে। আর একটি পার্ক গড়ে উঠবে হাওড়ায়। সেটি হল হোসিয়ারি টেক্সটাইল পার্ক। এরজন্য ২৮.০৬ কোটি টাকা বরাদ্দ করা হয়েছে। এই দুটি পার্ক তৈরির কাজ শুরু হয়েছে।


    রাজ্যসভায় আজ এক লিখিত উত্তরে একথা জানান কেন্দ্রীয় বস্ত্র মন্ত্রী শ্রীমতী স্মৃতি জুবিন ইরানী।


    CG/SS/NS

    
    
    (Release ID: 1606186) Visitor Counter : 6
    
    
      Read this release in: English