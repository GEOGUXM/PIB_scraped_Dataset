      প্রতিরক্ষামন্ত্রক

      প্রতিরক্ষা বাহিনীতে মহিলাদের কাজের সুযোগ
      Posted On: 16 MAR 2020 5:47PM by PIB Kolkata


    নয়াদিল্লী, ১৬ মার্চ , ২০২০


    প্রতিরক্ষা বাহিনীতে মহিলা আধিকারিকরা সাধারণত প্রযুক্তি শাখা, সিগনাল, আর্মি এয়ার ডিফেন্স, আর্মি সার্ভিস কোর, আর্মি অর্ডিনান্স কোর, ইলেক্ট্রিক্যাল ও মেকানিক্যাল ইঞ্জিনিয়ারিং, আর্মি এডুকেশন কোর, জাজ অ্যাডভোকেট জেনারেল দপ্তর, গোয়েন্দা শাখা, আর্মি অ্যাভিয়েশন, আর্মি মেডিক্যাল কোর, আর্মি ডেন্টাল কোর এবং মিলিটারি নার্সিং সার্ভিসে কাজ করে থাকেন। ২০১৯-২০ থেকে মিলিটারি পুলিশের সিপাহি সহ বিভিন্ন পদে প্রতি বছর ১০০ জন করে মহিলাকে নিয়োগ করা হচ্ছে।


    ২০২০-র ১৭ই ফেব্রুয়ারি সুপ্রিম কোর্টের রায় অনুযায়ী সরকার, ভারতীয় সেনাবাহিনীতে শর্ট সার্ভিস কমিশনে মহিলা আধিকারিকদের পার্মানেন্ট কমিশনের বিষয়ে দায়বদ্ধ। প্রতিরক্ষা বাহিনীর চাহিদা অনুযায়ী যোগ্যতা, কর্মক্ষেত্রে অভিজ্ঞতা সহ বিভিন্ন দিক বিবেচনা করে মহিলাদের সেখানে নিয়োগ করা হচ্ছে।


    নৌবাহিনীতে বিভিন্ন পদে মহিলারা বর্তমানে কাজ করছেন। এখানে প্রশাসনিক পদ বলে কোনো পৃথক ব্যবস্হা থাকেনা। নৌবাহিনীর ইউনিটগুলির মধ্যে কিছু ইউনিট সমুদ্রে কাজ করে, আর কিছু ইউনিট স্হলভাগে কাজ করে। মহিলারা ভারতীয় নৌবাহিনীর স্হলভাগে যেসব কাজ হয় সেখানেই নিয়োগ পেয়ে থাকেন। তবে নৌবাহিনীর এয়ার স্কোয়াড্রনে মহিলা আধিকারিকরা অভিযানে অংশ নেন এবং প্রয়োজনে অস্ত্রও চালান।


    ভারতীয় বায়ুসেনায় শূন্যপদ, চাহিদা, শারীরিক সক্ষমতা এবং মেধার ওপর ভিত্তি করে মহিলাদের নিয়োগ করা হয়। এখানে মহিলারা প্রশাসনিক দায়িত্বও গ্রহণ করে থাকেন।


    ভারতীয় সেনাবাহিনীর সমরাস্ত্র সংক্রান্ত শাখাগুলি মহিলাদের জন্য উন্মুক্ত নয়। নৌবাহিনীতে মহিলারা মাঝ সমুদ্রে সংশ্লিষ্ট কাজগুলি যেমন- এক্সিকিউটিভ ব্রাঞ্চ, ইঞ্জিনিয়ারিং ব্রাঞ্চ এবং ইলেক্ট্রিক্যাল ব্রাঞ্চে যোগদান করতে পারেন না। বর্তমানে বায়ুসেনার এয়ারমেন পদটি শুধুমাত্র পুরুষদের জন্য সংরক্ষিত।


    রাজ্যসভায় আজ শ্রী তিরুচি শিবার এক প্রশ্নের লিখিত জবাবে এই তথ্য জানিয়েছেন প্রতিরক্ষা দপ্তরের প্রতিমন্ত্রী শ্রী শ্রীপাদ নায়েক।


    CG/CB/NS

    
    
    (Release ID: 1606593) Visitor Counter : 7
    
    
      Read this release in: English