      গ্রামোন্নয়নমন্ত্রক

      কভিড-19 অতিমারীর প্রেক্ষিতে, সরকার, মহাত্মা গান্ধী জাতীয় গ্রামীন রোজগার নিশ্চয়তা প্রকল্পের অধীনে মজুরি বৃদ্ধির সিদ্ধান্ত নিয়েছে। গড়ে মজুরি বাড়ছে ২০ টাকা
      
      কেন্দ্রীয় গ্রামোন্নয়ন মন্ত্রক, রাজ্য এবং কেন্দ্রশাসিত অঞ্চল গুলিকে এই প্রকল্পের অধীনে বকেয়া মজুরি ও সরঞ্জামের জন্য ৪,৪৩১ কোটি টাকা মঞ্জুর করেছে

      Posted On: 31 MAR 2020 4:15PM by PIB Kolkata

    নতুন দিল্লি, ৩১ মার্চ, ২০২০


    কোভিড-19 অতিমারীর প্রেক্ষিতে, কেন্দ্রীয় গ্রামোন্নয়ন মন্ত্রক, রাজ্য গুলির সঙ্গে নিবিড় সহযোগিতায়, একাধিক পদক্ষেপ গ্রহন করেছে। কেন্দ্রীয় গ্রামোন্নয়ন মন্ত্রক, মহাত্মা গান্ধী জাতীয় গ্রামীন রোজগার নিশ্চয়তা প্রকল্পের (এম জি-এন আর ই জি এস) অধীনে মজুরির হার পরিমার্জিত করেছে। এই হার আগামী ১ লা এপ্রিল থেকে কার্যকর হবে। দেশ জুড়ে গড়ে মজুরির হার বাড়ছে ২০ টাকা। মহাত্মা গান্ধী জাতীয় গ্রামীন রোজগার নিশ্চয়তা প্রকল্পের অধীনে সরাসরি লাভবান হবেন ব্যক্তিগত পর্যায়ে তফসিলি জাতি ও উপজাতির মানুষজন এবং মহিলারা। পাশাপাশি ক্ষুদ্র ও প্রান্তিক কৃষক এবং দরিদ্র পরিবার গুলি এই সিদ্ধান্তে বিশেষ উপকৃত হবেন। যদিও সমস্ত রাজ্য গুলি এবং জেলা প্রশাসনকে লক ডাউন পরিস্থিতি যাতে কোনো ভাবে লঙ্ঘিত না হয় সে দিকে কঠোর নজর রাখারও নির্দেশ দেওয়া হয়েছে। পাশাপাশি সামাজিক দূরত্ব বজায় রাখার সব নিয়ম মেনে চলারও নির্দেশ দেওয়া হয়েছে ।

    
    কেন্দ্রীয় গ্রামোন্নয়ন মন্ত্রক, এই প্রকল্পের অধীনে থাকা বকেয়া মজুরি পরিশোধ এবং সরঞ্জাম ক্রয়ের বকেয়া মেটানোর বিষয়টিকে সর্বোচ্চ গুরুত্ব দিচ্ছে। এই লক্ষ্যে মন্ত্রক এই সপ্তাহে সমস্ত রাজ্য সরকার এবং কেন্দ্র শাসিত অঞ্চল গুলির জন্য ৪ হাজার ৪৩১ কোটি টাকা মঞ্জুর করেছে। চলতি আর্থিক বছরের বকেয়া মজুরি এই টাকায় পরিশোধ করার কথা বলা হয়েছে। এর পর যদি কোনো বকেয়া থেকে যায় এবং ২০২০-২১ অর্থ বছরের প্রথম কিস্তির জন্য বরাদ্দ অর্থ ১৫ই এপ্রিলের ২০২০ এর আগে দিয়ে দেওয়া হবে বলে মন্ত্রক জানিয়েছে । ইতিমধ্যেই অন্ধ্রপ্রদেশ সরকারকে ৭২১ কোটি টাকা দেওয়া হয়েছে।


    

    CG/PPM

    
    
    (Release ID: 1609558) Visitor Counter : 7
    
    
      Read this release in: English