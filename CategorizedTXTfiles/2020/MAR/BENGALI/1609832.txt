      স্বাস্থ্যওপরিবারকল্যাণমন্ত্রক

      কোভিড-১৯ এর সর্বশেষ তথ্য
      Posted On: 31 MAR 2020 8:01PM by PIB Kolkata


    নতুনদিল্লি, ৩১ মার্চ, ২০২০


    

    দেশ জুড়ে কোভিড-১৯ এর মোকাবিলায় সর্বোচ্চ পর্যায়ে নজরদারী চালানো হচ্ছে। প্রধানমন্ত্রী শ্রী নরেন্দ্র মোদী সংশ্লিষ্ট মন্ত্রক, দপ্তর এবং রাজ্য ও কেন্দ্র শাসিত অঞ্চলের পদস্থ আধিকারিরদের সঙ্গে নিয়মিত পরিস্থিতি পর্যালোচনা করছেন।


    
    প্রধানমন্ত্রী সামাজিক সচতনতা বাড়াতে, দূরত্ব বজায় রেখে চলার বার্তা প্রচারে, দরিদ্রদের নিত্যপ্রয়োজনীয় চাহিদা মেটাতে সামাজিক সংগঠনগুলির সক্রিয় ভূমিকার প্রশংসা করেন। তিনি ভারতীয় দূতাবাসগুলির প্রধানদের সঙ্গে ভিডিও কনফারেন্সের মাধ্যমে বৈঠক করেন।


    
    কেন্দ্রীয় স্বাস্থ্য ও পরিবারকল্যাণ মন্ত্রী ডঃ হর্ষ বর্ধন, মন্ত্রীগোষ্ঠীর সঙ্গে গতকাল দশম বৈঠক করেছেন। অসামরিক বিমান চলাচল মন্ত্রী শ্রী হরদীপ সিং পুরি, বিদেশমন্ত্রী ডঃ এস জয় শঙ্কর, স্বরাষ্ট্র প্রতিমন্ত্রী শ্রী নিত্যানন্দ রাই, জাহাজ চলাচল, রসায়ন ও সার দপ্তরের প্রতিমন্ত্রী শ্রী মনসুখ মান্ডভিয়া, স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে এই বৈঠকে উপস্থিত ছিলেন। বৈঠকে প্রতিরোধমূলক নিয়ন্ত্রণ ব্যবস্থা, পরিযায়ী শ্রমিক, নতুন নতুন সংক্রমণের জায়গা, ব্যক্তিগত সুরক্ষা সামগ্রী যেমন পিপিই, মাস্ক, চিকিৎসার জন্য ভেন্টিলেশন সহ নানা বিষয় নিয়ে আলোচনা হয়েছে।


    
    বিজ্ঞান ও প্রযুক্তির বিশেষ ক্ষমতাপ্রাপ্ত একটি কমিটি ১৯ মার্চ গঠিত হয়। নীতি আয়োগের সদস্য অধ্যাপক বিনোদ পাল এবং ভারত সরকারের বিজ্ঞান বিষয়ক মুখ্য পরামর্শদাতা অধ্যাপক কে বিজয় রাঘবন এই কমিটির নেতৃত্ব দিচ্ছেন। সার্স-সিওভি-২ ভাইরাস এবং কোভিড-১৯ এর বিষয়ে গবেষণারত বিজ্ঞান নিয়ে কাজ করা নানা সংগঠন, বৈজ্ঞানিক, শিল্প সংস্থা, ও নিয়ন্ত্রক সংস্থাগুলির মধ্যে এই কমিটি সমন্বয় বজায় রেখে চলছে।


    
    .
    স্বাস্থ্য ও পরিবার কল্যাণ মন্ত্রক পিপিই, মাস্ক, ভেন্টিলেটরের চাহিদা ও সেগুলি সরবরাহের বিষয়ে বস্ত্র মন্ত্রক, ওষুধ নির্মাণ সংস্থা ও রাজ্যগুলির সঙ্গে সমন্বয় রেখে চলেছে। মন্ত্রক, এএনএম, আশা কর্মী, অঙ্গনওয়াড়ি কর্মী, আয়ুশ চিকিৎসক সহ অন্যান্য চিকিৎসক, নার্স, ল্যাব আসিস্ট্যান্টদের প্রশিক্ষণের জন্য ওয়েবসাইটে তথ্য দিচ্ছে। ৩০ মার্চ এই ওয়েবসাইট থেকে ১৫হাজার নার্সকে অনলাইনে প্রশিক্ষণ দেওয়া হয়েছে।


    
    গতকাল শেষ পাওয়া খবরে দেশে মোট ১২৫১ জন কোভিড-১৯ ভাইরাসে আক্রান্ত হয়েছেন। ৩২ জন মারা গেছেন।


    

    CG/CB

    
    
    (Release ID: 1609832) Visitor Counter : 2
    
    
      Read this release in: English