      প্রতিরক্ষামন্ত্রক

      কোভিড-১৯ মোকাবিলায় দক্ষিণাঞ্চলীয় নৌসেনা কমান্ডের উদ্যোগ
      Posted On: 27 MAR 2020 6:30PM by PIB Kolkata


    নয়াদিল্লি, ২৭ মার্চ, ২০২০


    

    সারা দেশে ২১ দিন লকডাউন ঘোষণার প্রেক্ষিতে দক্ষিণাঞ্চলীয় নৌসেনা কমান্ড রাজ্য সরকারগুলির সঙ্গে আলাপ-আলোচনা করে কোভিড-১৯ সংক্রমণ মোকাবিলায় দ্বিমুখী কৌশল গ্রহণ করেছে। উদ্দেশ্য হ’ল – ভাইরাসজনিত অসুখ মোকাবিলায় নাগরিক সমাজকে সাহায্য করতে প্রস্তুত থাকা এবং সংক্রমণের হাত থেকে বাহিনীর কর্মীদের সুরক্ষিত রাখতে প্রয়োজনীয় ব্যবস্থা গ্রহণ করা। দক্ষিণাঞ্চলীয় নৌসেনা কমান্ডের পক্ষ থেকে ইতিমধ্যেই অ-চিকিৎসক কর্মীদের নিয়ে গঠিত একটি দল কোচি’তে রওনা হয়েছে, যাতে প্রয়োজন অনুযায়ী সেখানকার চিকিৎসা কর্মীদের তারা সাহায্য করতে পারে। এই নৌ কমান্ডের অন্যান্য ঘাঁটিতেও একই ধরনের দল পাঠানো হচ্ছে। ভারতীয় নৌ-বাহিনী তার কর্মীদের জন্য নো-ট্রাভেল বা যেখানেই থাকুন, সুরক্ষিত থাকুন এবং যে কোনও ধরনের সফর এড়িয়ে চলুন সংক্রান্ত নীতি গ্রহণ করেছে।


    
    দক্ষিণাঞ্চলীয় নৌ সেনার সদর দপ্তর কোচিতে ২০০ জন ব্যক্তির চিকিৎসার জন্য একটি করোনা কেয়ার সেন্টার গড়ে তুলছে, যাতে ভারতের বিভিন্ন জায়গা থেকে আক্রান্ত রোগীদের এখানে এনে চিকিৎসা করা যায়। এছাড়াও, নৌ কর্মী ও তাঁদের পরিবারের চিকিৎসার জন্য আরও ২০০ শয্যাবিশিষ্ট পৃথক একটি কেয়ার ইউনিট গড়ে তোলা হয়েছে। সাধারণ মানুষের সচেতনা বাড়াতে নৌ-বাহিনীর পক্ষ থেকে বিশেষ স্যানিটাইজেশন বা স্বাস্থ্যবিধি অভিযান গ্রহণ করা হচ্ছে।


    

    CG/BD/SB

    
    
    (Release ID: 1609069) Visitor Counter : 1
    
    
      Read this release in: English