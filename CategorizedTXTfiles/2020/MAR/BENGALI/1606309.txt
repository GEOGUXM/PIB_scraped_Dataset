      স্বাস্থ্যওপরিবারকল্যাণমন্ত্রক

      জীবনের গড় আয়ু
      Posted On: 13 MAR 2020 5:25PM by PIB Kolkata


    নয়াদিল্লি , ১৩ মার্চ , ২০২০


    ভারত সরকারের রেজিস্ট্রার জেনারেল অ্যান্ড সেন্সাস কমিশনার কার্যালয়ের পক্ষ থেকে প্রকাশিত ' এসআরএস বেসড লাইফ টেবিল ২০১৩-১৭' শীর্ষক প্রতিবেদন অনুযায়ী , জন্মের পর থেকে জীবনের গড় আয়ু ১৯৭০ - ৭৫ সময়কালের ৪৯ . ৭ থেকে ২০১৩ - ১৭ পর্যন্ত সময়ে বেড়ে হয়েছে ৬৯। এই সময়কালে গড় আয়ু বেড়েছে ১৯ . ৩ বছর। প্রতিবেদনে আরও প্রকাশ , জন্মের পর থেকে পুরুষদের গড় আয়ু ২০১৩ - ১৭ পর্যন্ত সময়ে ছিল ৬৭ . ৮ বছর এবং মহিলাদের ক্ষেত্রে ৭০ . ৪ বছর। এই প্রতিবেদনে রাজ্য ও কেন্দ্রশাসিত অঞ্চল - ভিত্তিক গ্রাম ও শহরাঞ্চলে পুরুষ ও মহিলাদের গড় আয়ুর তথ্য রয়েছে। সেন্সাস অফ ইন্ডিয়া পোর্টালে ( http://censusindia.gov.in ) এই প্রতিবেদন দেওয়া হয়েছে।


    বিভিন্ন সম্প্রদায় ও শ্রেণীর ৬০ বছরের বেশি বয়সী বয়স্কদের এক সমীক্ষায় প্রকাশিত হয়েছে যে বয়স্ক ব্যক্তিদের মধ্যে উচ্চ রক্তচাপ , মধুমেহ , হৃদযন্ত্রে সমস্যা , দুর্বল দৃষ্টিশক্তি ও শ্রবণশক্তি , রক্তাল্পতা , আর্থারাইটিস , ইউরিনারি , হতাশা , হাঁপানি , যক্ষ্মার মতো রোগ প্রায়শই দেখা দেয়। ভারত সরকার এবং বিশ্ব স্বাস্থ্য সংস্থার ভারতীয় কার্যালয়ের যৌথ উদ্যোগে এই সমীক্ষা পরিচালিত হয়। ভারত সরকার বয়স্কদের জন্য সহজেই বিশেষ স্বাস্থ্য পরিচর্যা পৌঁছে দেওয়ার গুরুত্ব বিবেচনায় রেখে একাধিক কর্মসূচি চালু করেছে। এছাড়াও , সরকার ২০০৭ সালে পিতা - মাতা ও বয়স্ক নাগরিকদের দেখাশোনা ও কল্যাণ সংক্রান্ত একটি আইনও বলবৎ করেছে।


    দেশে মানুষের গড় আয়ু আরও বাড়াতে এবং স্বাস্থ্যকর জীবনের জন্য উপযুক্ত বাতাবরণ সুনিশ্চিত করতে সরকার একাধিক পদক্ষেপ গ্রহণ করেছে। এই সমস্ত পদক্ষেপগুলির মধ্যে রয়েছে - আয়ুষ্মান ভারত কর্মসূচি , স্বাস্থ্য ও রোগীকল্যাণ কেন্দ্র , প্রধানমন্ত্রী জন আরোগ্য যোজনা , জাতীয় স্বাস্থ্য মিশন , জেলা হাসপাতাল , স্থানীয় স্বাস্থ্যকেন্দ্র ও প্রাথমিক স্বাস্থ্যকেন্দ্রগুলিতে প্রবীণ নাগরিকদের জন্য স্বাস্থ্য পরিচর্যা সংক্রান্ত জাতীয় কর্মসূচির আওতায় স্বাস্থ্য পরিচর্যা ও পুনর্বাসন , ক্যান্সার ও এড্‌স - এর মতো মারণ রোগের চিকিৎসা পৌঁছে দেওয়া , রোগীকল্যাণ সমিতির মাধ্যমে তহবিল প্রদান প্রভৃতি।


    লোকসভায় আজ এক লিখিত জবাবে এই তথ্য দেন স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে।


    CG/BD/DM

    
    
    (Release ID: 1606309) Visitor Counter : 4
    
    
      Read this release in: English