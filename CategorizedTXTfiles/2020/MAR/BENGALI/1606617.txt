      দক্ষতাউন্নয়নওশিল্পোদ্যোগমন্ত্রক

      প্রতিটি জেলায় দক্ষতা উন্নয়ন কেন্দ্র
      Posted On: 16 MAR 2020 6:35PM by PIB Kolkata


    নয়াদিল্লি , ১৩ মার্চ , ২০২০


    দক্ষতা উন্নয়ন ও শিল্পোদ্যোগ মন্ত্রক দেশের প্রতিটি জেলায় দক্ষতা বিকাশের জন্য ‘প্রধানমন্ত্রী কৌশল কেন্দ্র’ নামে আদর্শ দক্ষতা বিকাশ কেন্দ্র স্থাপনে গুরুত্ব দিচ্ছে। এই ধরনের প্রশিক্ষণ কেন্দ্র স্থাপনের জন্য জাতীয় দক্ষতা উন্নয়ন নিগমের মাধ্যমে প্রকল্প খাতে মোট খরচের ৭৫ শতাংশ পর্যন্ত মূলধনী ব্যয় যোগান দেওয়া হয়। চলতি বছরের ১৭ই জানুয়ারি পর্যন্ত দেশের ৭০৭টি জেলায় ৮১২টি প্রধানমন্ত্রী কৌশল কেন্দ্র গড়ে তোলার প্রস্তাব অনুমোদন করা হয়েছে। এই কেন্দ্রগুলির মধ্যে ইতিমধ্যেই ৭২৩টি গড়ে উঠেছে।


    রাজ্যসভায় আজ এক লিখিত জবাবে এই তথ্য দেন দক্ষতা উন্নয়ন ও শিল্পোদ্যোগ প্রতিমন্ত্রী শ্রী আর কে সিং। তিনি আরও জানান , প্রধানমন্ত্রী কৌশল বিকাশ যোজনার নীতি - নির্দেশিকা অনুযায়ী , দক্ষতা বিকাশ সংক্রান্ত কর্মকাণ্ডে বিধায়ক বা সাংসদ সহ জনপ্রতিনিধিদের সামিল করা বা তাঁদের মতামত নেওয়ার সংস্থান রয়েছে। প্রধানমন্ত্রী কৌশল বিকাশ যোজনায় সাংসদদের পৌরোহিত্যে গঠিত কমিটির ‘দিশা’ বৈঠকের মাধ্যমে কাজকর্ম রূপায়ণের ওপর নজরদারি চালানো হয়।


    CG/BD/DM

    
    
    (Release ID: 1606617) Visitor Counter : 11
    
    
      Read this release in: English