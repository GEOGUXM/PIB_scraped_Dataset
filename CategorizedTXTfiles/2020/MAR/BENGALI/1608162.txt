      কেন্দ্রীয়মন্ত্রিসভারসচিবালয়

      লকডাউন চলাকালীন ব্যবস্থা ও নীতি-নির্দেশিকা সহ বিভিন্ন ক্ষেত্রে ছাড় সম্পর্কে রাজ্যগুলিকে অবহিত করা হয়েছে
      Posted On: 25 MAR 2020 7:46PM by PIB Kolkata


    নয়াদিল্লি, ২৪ মার্চ, ২০২০


    প্রধানমন্ত্রী শ্রী নরেন্দ্র মোদীর পৌরহিত্যে জাতীয় বিপর্যয় ব্যবস্থাপনা কর্তৃপক্ষ (এনডিএমএ) আজ এক নির্দেশ জারি করে কেন্দ্রীয় মন্ত্রক ও দপ্তর সহ রাজ্য সরকার তথা কেন্দ্রশাসিত প্রশাসনগুলিকে কোভিড-১৯ সংক্রমণ রুখতে কার্যকর ব্যবস্থা গ্রহণের নির্দেশ দিয়েছে।


    প্রধানমন্ত্রীর প্রধান সচিব ডঃ পি কে মিশ্র, ক্যাবিনেট সচিব রাজীব গৌবা এবং স্বরাষ্ট্র সচিব শ্রী অজয় কুমার ভাল্লা আজ মধ্যরাত্রি থেকে যে লকডাউন ব্যবস্থা চালু করা হচ্ছে, সে সম্পর্কে রাজ্য ও কেন্দ্রশাসিত অঞ্চলগুলির মুখ্যসচিবদের অবহিত করেন।


    ডঃ পি কে মিশ্র জানান, বর্তমান পরিস্থিতি অত্যন্ত জটিল, কারণ সাধারণ মানুষ যদি সামাজিক দূরত্ব বজায় না রাখেন, তা হলে সংক্রমণ কয়েকগুণ ছড়িয়ে পড়ার সম্ভাবনা রয়েছে। তাই, বর্তমান পরিস্থিতি আইন-শৃঙ্খলাজনিত সাধারণ বিষয় নয়। পরিস্থিতি বিবেচনা করে কঠোর ব্যবস্থা গ্রহণের এটাই সঠিক সময়।


    ক্যাবিনেট সচিব সাধারণ মানুষের অসুবিধা যতটা সম্ভব কম করার কথা বলেন। অবশ্য, যে সমস্ত ক্ষেত্রে ছাড় দেওয়া হয়েছে, সে ব্যাপারে মানুষকে সংবেদনশীল করে তোলার প্রসঙ্গ উত্থাপন করেন। রান্না করা বা ফাস্টফুড জাতীয় খাবারের যোগান সুনিশ্চিত করার ওপর জোর দিয়ে শ্রী গৌবা হোমডেলিভারী ব্যবস্থায় আরও সুবিধা দেওয়ার কথা বলেন।


    স্বরাষ্ট্র সচিব কোভিড-১৯ মহামারী রুখতে কেন্দ্রীয় মন্ত্রক ও দপ্তর সহ রাজ্য ও কেন্দ্রশাসিত অঞ্চলগুলি যে সমস্ত পদক্ষেপ গ্রহণ করবে, সেই প্রসঙ্গও উল্লেখ করেন। রাজ্য ও কেন্দ্রশাসিত অঞ্চলের মুখ্যসচিবদের লকডাউন চলাকালীন যেসব ক্ষেত্রে ছাড় থাকছে, সে ব্যাপারেও শ্রী গৌবা তাঁদের অবহিত করেন।


    এনডিএমএ-এর এই নির্দেশ অনুযায়ী, কেন্দ্রীয় স্বরাষ্ট্র মন্ত্রক আজ (২৪শে মার্চ) এক নির্দেশ জারি করে সমস্ত কেন্দ্রীয় মন্ত্রক ও দপ্তর সহ রাজ্য ও কেন্দ্রশাসিত প্রশাসনগুলির জন্য কোভিড-১৯ সংক্রমণ প্রতিরোধে সামাজিক দূরত্ব বজায় রাখা নিশ্চিত করতে কার্যকর ব্যবস্থা নিতে বলেছে। এই নির্দেশ দেশের সমস্ত অংশে ২৫শে মার্চ থেকে ২১ দিনের জন্য কার্যকর থাকবে।


    CG/BD/SB

    
    
    (Release ID: 1608162) Visitor Counter : 27
    
    
      Read this release in: English