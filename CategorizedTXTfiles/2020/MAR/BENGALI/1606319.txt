      স্বাস্থ্যওপরিবারকল্যাণমন্ত্রক

      কোভিড-১৯ ভাইরাসের সাম্প্রতিকতম, তথ্য
      Posted On: 13 MAR 2020 5:33PM by PIB Kolkata


    নয়াদিল্লি , ১২ মার্চ, ২০২০


    কর্ণাটকের ৭৬ বছর বয়সী এক ব্যক্তির মৃত্যুর কারণ কোভিড-১৯ – এর সংক্রমণ। এ বিষয়ে বিস্তারিত তথ্য :


    ঐ ব্যক্তি গত ২৯শে জানুয়ারি থেকে ২৯শে ফেব্রুয়ারি পর্যন্ত সৌদি আরব সফর করেছেন।


    তাঁর উচ্চ রক্তচাপ ও হাঁপানি ছিল। তিনি ২৯শে ফেব্রুয়ারি হায়দরাবাদ ফেরেন এবং সেখান থেকে কালবুর্গি যান।


    দেশে পৌঁছনোর পর তাঁর শরীরে এই ভাইরাসের কোনও লক্ষণ দেখা যায়নি। ৬ই মার্চ তাঁর জ্বর ও সর্দি-কাশি হয়। একজন চিকিৎসক বাড়িতে তাঁর চিকিৎসা করেন।


    ৯ই মার্চ পরিস্থিতির অবনতি হওয়ায় তাঁকে কালবুর্গির একটি বেসরকারি হাসপাতালে ভর্তি করা হয়। সেখানে তাঁর নমুনা পরীক্ষার পর ‘মিড জোন ভাইরাল নিউমোনিয়া’র লক্ষণ দেখা যায় এবং করোনা ভাইরাস সংক্রমণের বিষয়েও সন্দেহ তৈরি হয়।


    কালবুর্গির গুলবর্গা ইন্সটিটিউট অফ মেডিকেল সায়েন্সেস (জিআইএমএস) – এর ভাইরাল রিসার্চ ডায়গোনেস্টিক ল্যাবরেটরি যে নমুনা সংগ্রহ করেছিল, সেখানে কোভিড-১৯ – এর সম্ভাবনা উড়িয়ে দেওয়া হয়। কিন্তু সেই নমুনা বেঙ্গালুরুর বিএমসি অ্যান্ড আরআই – এর ভিআরডিএল – এ পাঠানো হয়। নমুনা ফলাফলের অপেক্ষা না করেই বাড়ির লোকেদের আবেদনের ভিত্তিতে ঐ হাসপাতাল তাঁকে নির্দিষ্ট নিয়ম না মেনেই ছেড়ে দেয়। এরপর, ঐ ব্যক্তিকে কোনও কিছু না জানিয়ে হায়দরাবাদে নিয়ে যাওয়া হয়, সেখানে একটি বেসরকারি হাসপাতালে ভর্তি করা হয়। ঐ হাসপাতাল থেকে তাঁকে ছেড়ে দেওয়া হলে ১০ই মার্চ কালবুর্গিতে ফেরার পথেই তিনি মারা যান।


    কর্ণাটকের জেলা স্বাস্থ্য ও পরিবার কল্যাণ দপ্তর নির্দিষ্ট নিয়ম মেনে যাঁরা ঐ ব্যক্তির সংস্পর্শে এসেছিলেন, তাঁদের চিহ্নিত করে বাড়িতে পৃথকভাবে নজরদারিতে রাখার ব্যবস্থা করেছে এবং পরিস্থিতির ওপর নজর রাখছে।


    CG/CB/SB

    
    
    (Release ID: 1606319) Visitor Counter : 12
    
    
      Read this release in: English