      উত্তর-পূর্বাঞ্চলেরউন্নয়নসংক্রান্তমন্ত্রক

      নর্থ-ইস্টার্ন ডেভেলপমেন্ট ফিনান্স কর্পোরেশন লিমিটেড (এনইডিএফআই) মাইক্রো ফিনান্স কর্মসূচির মাধ্যমে প্রায় ৭ লক্ষ ৯৭ হাজার মহিলার পরোক্ষ কর্মসংস্থানের সুযোগ করে দিয়েছে
      Posted On: 05 MAR 2020 10:24PM by PIB Kolkata


    নয়াদিল্লি , ০৫ মার্চ, ২০২০


    যদিও মিনিস্ট্রি অফ ডেভেলপমেন্ট অফ নর্থ ইস্টার্ন রিজিয়ন (এমডোনার)-এর কর্মসূচিগুলি সাধারণত লিঙ্গ নিরপেক্ষ এবং এই কর্মসূচিগুলির লক্ষ্য উত্তর-পূর্ব অঞ্চলে পরিকাঠামোর উন্নয়নে ঘাটতি পূরণ করা।


    একটি জীবিকা নির্বাহ কর্মসূচি আছে, যার নাম ‘নর্থ-ইস্টার্ন রিজিয়ন কম্যুনিটি রিসোর্স ম্যানেজমেন্ট প্রোজেক্ট বা (এনইআরসিওআরএমপি)’ যার মাধ্যমে মহিলারা উপকৃত হয়েছেন। অন্য যে জীবিকা নির্বাহ কর্মসূচি যেমন – নর্থ-ইস্ট রুরাল লাইভলিহুডস্‌ প্রোজেক্ট (এনইআরএলপি) মেয়াদ শেষ হয়েছে ২০১৯ সালের ৩০শে সেপ্টেম্বর। একইভাবে, মন্ত্রকের অধীন দুটি রাষ্ট্রায়ত্ত সংস্থা, যেমন – নর্থ-ইস্টার্ন রিজিওনাল এগ্রিকালচারাল মার্কেটিং কর্পোরেশন (এনইআরএএমএসি) এবং নর্থ-ইস্টার্ন হ্যান্ডিক্র্যাফট্‌ অ্যান্ড হ্যান্ডলুম ডেভেলপমেন্ট কর্পোরেশন (এনইএইচএইচডিসি) কয়েকজন মহিলা উদ্যোগপতিকে সুবিধা দিয়েছে। এছাড়াও, কেন অ্যান্ড ব্যাম্বু টেকনোলজি সেন্টার (সিবিটিসি) এবং নর্থ-ইস্টার্ন ডেভেলপমেন্ট ফিনান্স কর্পোরেশন (এনইডিএফআই) এই অঞ্চলের মহিলাদের উপকার করেছে।


    এনইআরসিওআরএমপি একটি জীবিকা নির্বাহ প্রকল্প, যা রূপায়িত হয়েছে অরুণাচল প্রদেশ, অসম, মণিপুর, মেঘালয় – এই চারটি রাজ্যে। নর্থ-ইস্টার্ন রিজিয়ন কম্যুনিটি রিসোর্স ম্যানেজমেন্ট সোসাইটি (এনইআরসিআরএমএস) – এর অধীনে।


    এনএআরএফজি-গুলি রিসোর্স ম্যানেজমেন্ট গ্রুপ গঠনের কৌশল ছিল যাতে পুরুষ ও মহিলাদের অংশগ্রহণ সমানুপাতিক হয়। মহিলা পরিচালিত স্বনির্ভর গোষ্ঠীগুলির বৃদ্ধির ফলে মহিলাদের ক্ষমতায়ন জোরালো হয়েছে। বাড়ি কিংবা সামাজিক সুস্বাস্থ্যের জন্য পুরুষদের পাশাপাশি, মহিলাদের সিদ্ধান্ত নেওয়ার ক্ষমতা বৃদ্ধি পেয়েছে। পরিশ্রুত পানীয় জল এবং কম খরচে শৌচ ব্যবস্থার ফলে মহিলাদের স্বাস্থ্য ও সামাজিক সম্ভ্রমের উন্নতি হয়েছে। শৌচাগার, স্যানিটারি ন্যাপকিন এবং পানীয় জল সরবরাহের ফলে মহিলা ও বালিকারা অত্যন্ত উপকৃত হয়েছেন। কারণ, জল আনার দায়িত্ব ছিল তাঁদের ওপরই। ঢাকা শৌচাগারের অভাবে তাঁদের অসুবিধার সম্মুখীন হতে হ’ত। ১৫টি স্বনির্ভর গোষ্ঠী এবং এনএআরএফজি, পোল্ট্রি, হস্তচালিত তাঁত, চা চাষ, মৎস্যচাষ, পানীয় জলের সুবিধা, অ্যালকহল ও আফিমে নিষেধাজ্ঞা, শুকর চাষ এবং ফুল চাষ সহ বিভিন্ন ক্ষেত্রে বেশ কিছু কাজ করেছে।


    ডোনার মন্ত্রক বিশ্ব ব্যাঙ্কের সহায়তায় এনইআরএলপি রূপায়ণ করছে মিজোরাম, নাগাল্যান্ড, সিকিম ও ত্রিপুরায়। পাঁচ বছরের জন্য এই প্রকল্পের খরচ ৬৮৩ কোটি টাকা। এই প্রকল্পের লক্ষ্য গ্রামীণ জীবনযাত্রার মান বৃদ্ধি, বিশেষ করে মহিলা, বেকার যুবা এবং পিছিয়ে পড়া শ্রেণীর জন্য। ২০১৯ সালের ৩০শে সেপ্টেম্বর এই প্রকল্পের কাজ শেষ হয়। তৈরি হয়েছে ২৮ হাজার ১৫৪টি স্বনির্ভর গোষ্ঠী। ২ লক্ষ ৯২ হাজার ৮৮১ জন মহিলা উপকৃত হয়েছেন।


    এনইসি-র দেওয়া টাকায় এনইআরএএমএসি-র সুসংহত রপ্তানি উন্নয়ন প্রকল্পে অসম ও মিজোরামের ৩৫ জন মহিলা সহায়তা পেয়েছেন। এই প্রকল্পে রপ্তানি ব্যবস্থাপনায় দক্ষতা উন্নয়ন প্রশিক্ষণ দেওয়া হয়েছে গুয়াহাটি, অসম এবং মিজোরামের আইজলে।


    এনইএইচএইচডিসি গঠিত হয় ১৯৭৭ সালের মার্চ মাসে। এর লক্ষ্য ছিল ভারতের উত্তর-পূর্বাঞ্চলের হস্তশিল্প ও হস্তচালিত তাঁতের প্রসার। দীর্ঘদিন ধরে ডোনার মন্ত্রক এনইএইচএইচডিসি-কে সাহায্য দিচ্ছে, যাতে উত্তর-পূর্বাঞ্চলে মহিলা হস্তশিল্পী ও বুনন শিল্পীরা উপকৃত হন।


    সিবিটিসি গঠিত হয়েছিল, যাতে কাঁচা মাল হিসাবে বেত ও বাঁশের ক্ষুদ্র ও ছোট ও সংস্থা গড়ে কৃষক, শিল্পী ও উদ্যোগপতিরা স্বনির্ভর হতে পারেন। গঠিত হওয়ার পরই সিবিটিসি সবকটি উত্তর-পূর্বাঞ্চলীয় রাজ্যের গ্রামগুলিতে পৌঁছে গেছে। সিবিটিসি আয়োজিত দক্ষতা ও সচেতনতা কর্মসূচিতে মহিলারাও অংশ নিয়েছেন এবং উৎসাহিত হয়েছেন সংস্থা গঠন করার জন্য। তাঁরা যাতে তাঁদের তৈরি পণ্য বাজারজাত করতে পারেন, বা বিপণন করতে পারেন দেশে-বিদেশে তার জন্য সহায়তা দিয়েছে সিবিটিসি।


    নারী ক্ষমতায়নের লক্ষ্যে নর্থ-ইস্টার্ন ডেভেলপমেন্ট ফিনান্স কর্পোরেশন (এনইডিএফআই) একটি উদ্যোগ, যেখানে ছোট কৃষক সহ ক্ষুদ্র ও ছোট ঋণ গ্রহীতাদের সহায়তা করা হয়। আর্থিক উন্নয়ন ও দারিদ্র্য দূরীকরণই এর উদ্দেশ্য। তৃণমূল স্তরে ছোট ছোট ঋণ গ্রহীতা, যাঁরা এই অঞ্চলে এযাবৎ বঞ্চিত ছিলেন, তাঁদের সহায়তার জন্য মাইক্রো ফিনান্স স্কিম চালু হয়। এছাড়াও, মাইক্রো ফিনান্স ইন্সটিটিউশন (এমএফআই) হিসাবে গড়ে ওঠার সুযোগ দেওয়া হয়েছে স্থানীয় সংস্থাগুলিকে। মাইক্রো ফিনান্সের মাধ্যমে অঞ্চলের পিছিয়ে পড়া এলাকায় দুর্বলতর শ্রেণী উপকৃত হয়েছে। এর মধ্যে ৯৬ শতাংশই মহিলা। অনেকেই আয় বৃদ্ধি করে দারিদ্র্য সীমার ওপরে উঠতে পেরেছেন।


    এনইডিএফআই আরও কিছু বিষয়ে কর্মসূচি নিয়েছে, যাতে শিল্পীরা বিকল্প ব্যবস্থার মাধ্যমে জীবিকা নির্বাহ করতে পারেন। ২০২০’র ফেব্রুয়ারি পর্যন্ত এই উদ্যোগে উপকৃত হয়েছেন ১০ হাজার ৪৭০ জন। এর মধ্যে ৮০ শতাংশই মহিলা।


    দেশে-বিদেশে পণ্য বিপণনের জন্য প্রদর্শনীতে অংশগ্রহণে সাহায্য করে থাকে এনইডিএফআই। ২০২০ সালের ফেব্রুয়ারি মাস পর্যন্ত ৫ হাজার ৭৩৭ জন শিল্পী প্রদর্শনীতে অংশ নিয়েছেন, যার মধ্যে ৮০ শতাংশই মহিলা


    SDG/AP/SB

    
    
    (Release ID: 1605478) Visitor Counter : 4
    
    
      Read this release in: English