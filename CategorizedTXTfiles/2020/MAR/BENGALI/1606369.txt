      মন্ত্রিসভারঅর্থনৈতিকবিষয়সংক্রান্তকমিটি

      ২০২০ সালে নারকেলের শুকনো শাঁসের ন্যূনতম সহায়ক মূল্যে কেন্দ্রীয় মন্ত্রিসভার অনুমোদন
      Posted On: 13 MAR 2020 6:39PM by PIB Kolkata


    নয়াদিল্লি , ১৩ মার্চ , ২০২০


    প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার আর্থিক বিষয় সংক্রান্ত কমিটির বৈঠকে ২০২০ সালে নারকেলের শুকনো শাঁসের ন্যূনতম সহায়ক মূল্য নির্ধারণের অনুমোদন দেওয়া হয়েছে।


    মোটামুটি ভালো মানের নারকেলের শাঁসের ন্যূনতম সহায়ক মূল্য এই সময়ে ক্যুইন্টাল পিছু বাড়িয়ে ৯ , ৯৬০ টাকা করা হয়েছে । ২০১৯ সালে এ র মূল্য ছিল ৯ , ৫২১ টাকা। অন্য এক রকমের শুকনো শাঁস , বল কোপরার ন্যূনতম সহায়ক মূল্য চলতি মরশুমে ক্যুইন্টাল পিছু ১০ , ৩০০ টাকা ধার্য করা হয়েছে। ২০১৯ সালে এর দাম ছিল ৯ , ৯২০ টাকা। কৃষি - ভিত্তিক ব্যয় ও মূল্য সংক্রান্ত কমিশনের ( সিএসিপি ) পরামর্শক্রমে এই দাম নির্ধারিত হয়েছে। এর ফলে , ২০২২ সালের মধ্যে কৃষকদের আয় দ্বিগুণ করার লক্ষ্যে এগোনো যাবে।


    ন্যাশনাল এগ্রিকালচারাল কো - অপারেটিভ মার্কেটিং ফেডারেশন অফ ইন্ডিয়া লিমিটেড ( নাফেড ) ও ন্যাশনাল কো - অপারেটিভ কনজিউমার ফেডারেশন অফ ইন্ডিয়া লিমিটেড ( এনসিসিএফ ) সহায়ক মূল্য প্রদানের ক্ষেত্রে কেন্দ্রীয় নিয়ামক সংস্থা হিসেবে কাজ করবে।


    গত বছর তামিলনাড়ুতে কৃষকরা যখন ফসলের ন্যায্য দাম পাচ্ছিলেন না , তখন কেন্দ্র ন্যূনতম সহায়ক মূল্যের মাধ্যমে তাঁদের থেকে ফসল কিনে নেয় যার ফলে এই কৃষকরা উপকৃত হয়েছিলেন। বিশ্বে নারকেলের শুকনো শাঁস উৎপাদনে ভারত প্রথম।


    CG/CB/DM

    
    
    (Release ID: 1606369) Visitor Counter : 5
    
    
      Read this release in: English