      আদিবাসীবিষয়কমন্ত্রক

      ট্রাইফেড বন ধন ইন্ডিয়া সংস্থা ‘বাড়ি থেকে কাজ করা’ নিয়মে দৃষ্টান্ত স্থাপন করেছে
      Posted On: 29 MAR 2020 8:51PM by PIB Kolkata


    নতুন দিল্লি, ২৯ মার্চ ২০২০


    

    বাড়ি থেকে কাজ চালিয়ে যাওয়ার নীতিকে ভিত্তি করে আদিবাসী বিষয়ক মন্ত্রকের আওতাধীন সংগঠন ট্রাইফেডের ৫০০-রও বেশী আধিকারিকের একটি গোষ্ঠী দেশের ২৭টি রাজ্যে একে অপরের সাথে যোগাযোগ রেখে কাজ চালিয়ে যাওয়ায় ওয়েবিনারদের সংযোগ জোরদার হচ্ছে। বাড়ি থেকে কম্পিউটারে কাজ করে, অবিশ্বাস্য ফলাফল অর্জনের মাধ্যমে তারা এই ব্যবস্থাকে নতুন উচ্চতায় তুলে ধরেছেন।
    
    সমস্ত প্রতিকূলতার মধ্যে দিয়ে গত ১৯ শে মার্চ দেশের ১৬ টি প্রধান আই আই টি ও আই আই এম এ আদিবাসী শিল্পদ্যোগীদের জন্য অনলাইনে ‘আদিবাসীদের জন্য প্রযুক্তি’ প্রকল্পটি শুরু হয়। এই প্রকল্পটির মাধ্যমে গ্রামে বসবাসকারী প্রায় সাড়ে তিন লক্ষ আদিবাসী উদ্যোগপতি বিশ্বের প্রধান সংস্থাগুলির সাথে যুক্ত হবেন।
    
    ট্রাইফেড বন ধন জিআইএস ভিত্তিক ওয়েবসাইটটিতে ভবিষ্যৎ যোগাযোগের মাধ্যম হিসেবে, গত ২৭শে মার্চ ২০২০-তে পরীক্ষামূলকভাবে ২৭ টি রাজ্যের ৫০ লক্ষ আদিবাসী শিল্পদ্যোগী অনলাইনে অংশ নেন। ট্রাইফেড প্রতিদিন কমপক্ষে দুটি দলীয় সভা আয়োজন করে অংশীদারদের এগিয়ে যেতে সাহায্য করছে। গত ২৯ ফেব্রুয়ারি ভারতের আদিবাসী বিক্রয় পরিসংখ্যানে ইতিমধ্যেই দেখা গেছে পূর্ববর্তী বছরের তুলনায় বিক্রয় ৩০% বৃদ্ধি পেয়েছে যা ১.৫০ লক্ষ আদিবাসী কারিগরদের জীবিকা নির্বাহ করতে সাহায্য করছে। লকডাউন তাদের জন্য বিশেষ বাধা হয়ে দাঁড়াচ্ছে না।
    
    ট্রাইফেড ২৯ শে ফেব্রুয়ারী, দেশের ২২ টি রাজ্য জুড়ে ১২০৫ টি বন ধন কেন্দ্র স্থাপন করেছে, শিল্পদ্যোগীর সংখ্যা বৃদ্ধির লক্ষ্যে ৩ লক্ষ ৭০ হাজার আদিবাসীকে এসংক্রান্ত কাজে নিয়োগ করেছে। ৬০০ টি কেন্দ্রস্থাপনের যে লক্ষ্যমাত্রা ছিল এটি তার দ্বিগুন। এটি বর্তমানে প্রাথমিক পর্যায়কে মজবুত করেছে এবং এই আদিবাসী স্টার্ট আপ গুলির গুনমানের উন্নতি ঘটিয়েছে ।
    
    বন ধন গ্রুপ ওয়েব প্ল্যাটফর্মের মাধ্যমে গত ২৭ তারিখ থেকে যোগাযোগ রেখে চলেছে। এই সময়ে দুর্দশাগ্রস্ত আদিবাসীদের অনুদান দেওয়ার বিষয়টি বিবেচনার জন্য কেন্দ্রীয় সরকারের কাছে একটি প্রস্তাব পাঠানোর পরিকল্পনা করা হচ্ছে ।
    
    
    ট্রাইফেড সোশ্যাল মিডিয়া টিম এবং ট্রাইবস কম টিম দেশে সামাজিকভাবে প্রয়োজনীয় বিভিন্ন বার্তাপ্রকাশের লক্ষ্যে কার্যকরভাবে প্রচারের চেষ্টা করছে। তিন দিনে প্রায় ২৫ লক্ষ লোকের কাছে পৌঁছনো সম্ভব হয়েছে।
    
    এই সময়ে ১০,০০০ পণ্যের সাহায্যে আদিবাসী ভারত ই-কমার্স পোর্টালটি পুনর্নির্মাণ এবং পুনরায় চালু করা হয়েছে। শীঘ্রই একটি নতুন ওয়েব সাইট চালু করা হবে। টিম ট্রাইফেড যথাক্রমে ১০৫ কোটি এবং ১৭ কোটি টাকা দেওয়ার জন্য এমওটিএ এবং এমএসএমইর প্রতি কৃতজ্ঞতা প্রকাশ করেছে। টিম ট্রাইফেড তাদের আদিবাসী কারিগরদের জন্যও একটি পোর্টাল স্থাপনের প্রস্তাব করেছে।

    

    CG/TG

    
    
    (Release ID: 1609148) Visitor Counter : 8
    
    
      Read this release in: English