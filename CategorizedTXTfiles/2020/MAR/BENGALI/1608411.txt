      পেট্রোলিয়ামওপ্রাকৃতিকগ্যাসমন্ত্রক

      আজ ঘোষিত রিলিফ প্যাকেজ জটিল পরিস্থিতিতে সরকারের দায়িত্বশীলতার লক্ষ্যে এক পদক্ষেপ : শ্রী ধর্মেন্দ্র প্রধান
      Posted On: 26 MAR 2020 8:20PM by PIB Kolkata


    নয়াদিল্লি, ২৬ মার্চ, ২০২০


    কেন্দ্রীয় অর্থমন্ত্রী আজ যে রিলিফ প্যাকেজের কথা ঘোষণা করেছেন, তা জটিল পরিস্থিতিতে সরকারের দায়িত্বশীলতার এক উজ্জ্বল দৃষ্টান্ত বলে অভিমত প্রকাশ করেন কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান। অর্থমন্ত্রীর ঘোষিত এই রিলিফ প্যাকেজকে তিনি অভিনব হিসাবে বর্ণনা করেন। প্রধানমন্ত্রী ও অর্থমন্ত্রীকে ধন্যবাদ জানিয়ে শ্রী প্রধান এক বিবৃতিতে বলেছেন, ১ লক্ষ ৭০ হাজার কোটি টাকার এই রিলিফ প্যাকেজ কোভিড-১৯ মহামারীর প্রেক্ষিতে উদ্ভূত পরিস্থিতি মোকাবিলায় দেশকে সাহায্য করবে। শ্রী প্রধান আরও বলেন, আজ ঘোষিত সুসংবদ্ধ আর্থিক পদক্ষেপগুলি গ্রাম ও শহরাঞ্চলের দরিদ্র মানুষ, কৃষক, স্বাস্থ্য কর্মী, যাযাবর শ্রমিক শ্রেণী, দিব্যাঙ্গ, প্রবীণ নাগরিক এবং সবচেয়ে বেশি প্রভাবিত হওয়ার সম্ভাবনা রয়েছে, সমাজের এমন শ্রেণীর মানুষের ওপর কোভিড-১৯ উদ্ভূত আর্থিক প্রভাব হ্রাস করতে সাহায্য করবে।


    তিনি বলেন, নগদ হস্তান্তর, বিমা সুবিধা, খাদ্য নিরাপত্তা সুনিশ্চিত করা এবং প্রধানমন্ত্রী উজ্জ্বলা যোজনার সমস্ত সুফলভোগীদের আগামী তিন মাস বিনামূল্যে রান্নার গ্যাস সিলিন্ডার সরবরাহের মতো আর্থিক পদক্ষেপগুলি লক্ষ লক্ষ দরিদ্র মানুষকে সহায়তা যোগাবে এবং কোনও ব্যক্তি যাতে ক্ষুধার্ত না থাকেন, তাও সুনিশ্চিত করবে। ‘আমরা একসঙ্গে, অদৃশ্য শত্রু এবং উদ্ভূত পরিস্থিতির মোকাবিলা করে বিজয়ী হবো’ বলেও শ্রী প্রধান আশা প্রকাশ করেন। দেশীয় অর্থনীতি ও সমাজ ব্যবস্থায় কোভিড-১৯ – এর যাতে কোনও বিরূপ প্রভাব না পড়ে, তা হ্রাস করতে সরকার প্রয়োজনীয় যাবতীয় পদক্ষেপ নিচ্ছে।


    CG/BD/SB

    
    
    (Release ID: 1608411) Visitor Counter : 17
    
    
      Read this release in: English