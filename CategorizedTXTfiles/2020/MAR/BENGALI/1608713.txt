      প্রধানমন্ত্রীরদপ্তর

      রেডিও জকি দের সঙ্গে আলাপচারিতায় প্রধানমন্ত্রী
      Posted On: 28 MAR 2020 10:09AM by PIB Kolkata


    ২৭ মার্চ , নতুন দিল্লি


    প্রধানমন্ত্রী নরেন্দ্র মোদী আজ ভিডিও কনফারেন্সের মাধ্যমে রেডিও জকিদের ( আর জে ) সঙ্গে কথা বলেছেন


    কোভিড - ১৯এর বিরুদ্ধে সচেতনতা মূলক প্রচারে রেডিও জকিদের ভূমিকার প্রশংসা করেছেন প্রধানমন্ত্রী। তিনি বলেছেন এটা প্রশংসনীয় যে এই লকডাউনের সময়ও আর জেরা তাদের দায়িত্ব পালন করে যাচ্ছেন এবং বাড়ি থেকেই অনুষ্ঠান রেকর্ডিং করছেন ।


    প্রধানমন্ত্রী বলেছেন এই অনুষ্ঠান সম্প্রচারের মাধ্যমেই আর জে ' রা লক্ষ লক্ষ ভারতীয়ের ঘরে পরিবারের এক সদস্যের মতো হয়ে উঠেছেন। সাধারণ মানুষ তাদের কথা শুধু শোনেনই না , অনুসরণও করেন। আর জে ' দের অনেক দায়িত্ব আছে। শুধুমাত্র তথ্য সম্প্রচার বা কুসংস্কার থেকে মুক্ত করাই নয় , মানুষকে অনুপ্রেরণা জোগানোও তাদের কাজ।


    সরকারের বিভিন্ন পদক্ষেপ গ্রহণ এবং বিশেষজ্ঞদের মতামত সংক্রান্ত তথ্য ছড়িয়ে দেওয়া ছাড়াও মানুষ যেসব সমস্যা ও প্রতিবন্ধকতার মুখোমুখি হয়েছেন তাদের বক্তব্য তুলে ধরার জন্যও আর জে ' দের অনুরোধ জানান প্রধানমন্ত্রী , যাতে সরকার তাদের সমস্যা সমাধানে কার্যকরী ভূমিকা গ্রহণ করতে পারে।


    প্রধানমন্ত্রী আর জে ' দের ভালো তথ্য এবং সমীক্ষা বিশেষ করে যেসব রোগী করোনা ভাইরাস সংক্রমণ থেকে পুরোপুরি সেরে উঠেছেন এই ধরনের দেশের বিভিন্ন প্রান্তের তথ্য সকলের সামনে তুলে ধরার পরামর্শ দেন । পুলিশ , চিকিৎসক , নার্স ও ওয়ার্ডবয়দের মতো স্থানীয় নায়কদের জাতীয় স্তরে তুলে ধরা এবং তাদের প্রতিনিয়ত উৎসাহ দানের জন্য আর জে ' দের বলেন প্রধানমন্ত্রী।


    প্রধানমন্ত্রী বলেছেন চিকিৎসক , স্বাস্থ্যকর্মী ও বিমানকর্মীদের মাধ্যমে সংক্রমণ ছড়িয়ে পড়তে পারে এই ধরনের সামাজিক ভীতির কারণে তাদের সঙ্গে অভব্যতা , প্রতিবন্ধকতা ও তার মোকাবিলা করার মতো ঘটনা সহানুভূতির সঙ্গে গুরুত্ব দিয়ে বিবেচনা করে সাধারণ মানুষের সামনে তুলে ধরা উচিত ।তিনি আরো বলেন সাধারণ মানুষের সেবায় প্রতিনিয়ত যেসব পুলিশকর্মী কাজ করে চলেছেন তাদের বিষয়টিও গুরুত্বের সঙ্গে সাধারণ মানুষকে জানানো দরকার ।প্রধানমন্ত্রী বলেন পুলিশের সঙ্গে সাধারণ মানুষের সহযোগিতা দরকার। পুলিশকে বাহুবলের নীতির মনোভাব এড়িয়ে চলা এবং সাধারণ মানুষকে আইন - শৃঙ্খলা বজায় রাখার জন্য আহ্বান জানান তিনি ।প্রধানমন্ত্রী বলেন ১৩০ কোটি ভারতবাসীর স্বেচ্ছায় এই মহামারীর বিরুদ্ধে লড়াই করা উচিত ।


    প্রধানমন্ত্রী আরো বলেছেন এই কঠিন সময়ে সরকার গরিব এবং প্রান্তিক মানুষদের সাহায্যের জন্য একাধিক পদক্ষেপ গ্রহণ করেছে ।এইগুরুত্বপূর্ণ তথ্য সঠিক সঠিক সময়ে , সঠিকভাবে উপভোক্তাদের কাছে পৌঁছে দেওয়া দরকার। জনসংযোগকারী হিসেবে আর জে ' রা শ্রোতাদের কাছে বিভিন্ন ঘোষণা সম্পর্কিত তথ্য পৌঁছে দিতে গুরুত্বপূর্ণ ভূমিকা পালন করতে পারেন বলেও তিনি জানান। একই সঙ্গে তারা শ্রোতাদের সামাজিক দূরত্ব বজায় রাখা ও নিজেদের কোয়ারেন্টাইনের বিষয়ে শিক্ষা দিতে পারেন ।


    আর জে ' রা তাদের প্রতিক্রিয়ায় জানিয়েছেন , প্রধানমন্ত্রী একজন আর জে’র মতই সফল ভাবে ২০১৪ সাল থেকে মন কি বাত এর অনুষ্ঠান করে আসছেন ।প্রধানমন্ত্রীর ডাকা জনতা কারফিউ তে অসামান্য সাড়া মিলেছে বলেও তারা জানান । এই লড়াই ' এ সামনে থেকে তিনি যেভাবে প্রতিদিনই নিত্যনতুন পরিকল্পনা এবং নেতৃত্ব দিয়েছেন তার জন্য আর জে ' রা উচ্ছ্বাস প্রকাশ করেন ।তারা বলেন এই মহামারীর বিরুদ্ধে লড়াইয়ে জাতির কন্ঠ হিসেবে ভূমিকা পালন করতে পেরে তারা যথেষ্টই খুশি।


    প্রধানমন্ত্রী লক্ষ্য করেছেন যে গুজব প্রচার রোধে পাবলিক ব্রডকাস্টার হিসেবে আকাশবাণীর গুরুত্বপূর্ণ ভূমিকা রয়েছে ।তাই তিনি এই গুজব প্রচার রোধে আর জে ' দের এগিয়ে আসার আহ্বান জানান।


    প্রধানমন্ত্রী আরজেদের সমাজে গঠনমূলক এবং ভালো ভাবনা - চিন্তার মানসিকতা নিয়ে কাজ করার জন্য অনুরোধ জানান ।তিনি বলেন একসঙ্গে কাজ করার মানসিকতা কোভিড - ১৯ মোকাবিলা করতে সাহায্য করবে ।


    এদিনের আলাপচারিতায় তথ্য সম্প্রচার মন্ত্রী এবং মন্ত্রকরে সচিব উপস্থিত ছিলেন।


    CG/SS

    
    
    (Release ID: 1608713) Visitor Counter : 13
    
    
      Read this release in: English