      স্বাস্থ্যওপরিবারকল্যাণমন্ত্রক

      কভিড-১৯ নিয়ে উচ্চপর্যায়ের বৈঠক করলেন ডঃ হর্ষ বর্ধন ; উপস্হিতি ছিলেন দিল্লীর স্বাস্হ্যমন্ত্রী ডঃ সতেন্দ্র জৈন
      
      এই সময় প্রয়োজন সমন্বয় এবং সমষ্টিগতভাবে মোকাবিলা করা: ডঃ হর্ষ বর্ধন

      Posted On: 04 MAR 2020 6:24PM by PIB Kolkata

    নয়াদিল্লী, ০৪ মার্চ , ২০২০


    কেন্দ্রীয় স্বাস্হ্য মন্ত্রী ডঃ হর্ষ বর্ধন বলেছেন, কভিড-১৯এর ফলে দেশে যে ভীতির সঞ্চার হয়েছে তার প্রতিরোধে আমাদের একত্রিতভাবে সাফল্য অর্জনের লক্ষ্যে কাজ করতে হবে। আজ নতুন দিল্লীতে দিল্লী সরকারের বরিষ্ঠ আধিকারিক এবং দিল্লীর সমস্ত সরকারি হাসপাতালের ডিরেক্টর ও মেডিক্যাল সুপারিনটেনডেন্টদের এক বৈঠকে তিনি একথা বলেন। বৈঠকে দিল্লী সরকারের স্বাস্হ্য মন্ত্রী ডঃ সত্যেন্দ্র জৈনও উপস্হিত ছিলেন।


    স্বাস্হ্য ও পরিবার কল্যাণ মন্ত্রকের সচিব শ্রীমতী প্রীতি সুদান বৈঠকে এই রোগ নিয়ে বিশ্ব তথা দেশে যে পরিস্হিতির সৃষ্ঠি হয়েছে সে সম্পর্কে অবহিত করেন। তিনি জানান, আজকের দিন পর্যন্ত ৭৮টি দেশ এই কভিড-১৯এর কবলে পড়েছে। গতকাল যে সংশোধিত ভ্রমণ পরামর্শ জারি করা হয়েছে, স্বতঃপ্রণোদিত হয়ে তথ্য জানানো এবং অপ্রয়োজনে চীন, ইরান, কোরিয়া প্রজাতন্ত্র, ইটালী, জাপান এবং কভিড-১৯এ আক্রান্ত দেশগুলিতে ভ্রমণ না করার বিষয়ে জারি করা পরামর্শ সম্পর্কেও তিনি বৈঠকে জানান।


    ডঃ হর্ষ বর্ধন সন্তোষ প্রকাশ করে বলেন, কেন্দ্রের বিভিন্ন দপ্তর ও মন্ত্রকের মধ্যে সমন্বয় তো হচ্ছেই এ ছাড়াও বিভিন্ন রাজ্য ও কেন্দ্রশাসিত অঞ্চলগুলিও সাধ্য মতো ব্যবস্হা নিচ্ছে এবং নিজেদের প্রস্তুত রাখছে। কেন্দ্রীয় স্বাস্হ্য মন্ত্রী বলেন, এই মুহুর্তে প্রয়োজন হল বিভিন্ন এলাকায় এই ভাইরাস সংক্রমন প্রতিরোধ করা, জেলা শাসকদের এ বিষয়ে আরও উত্তরদায়ি করা, রাজ্য ও জেলাস্তরের নজরদারি দলগুলিকে আরও শক্তিশালী করে রোগের উৎসস্হল খুঁজে বের করা, যাতে জনসাধারণের মধ্যে এর ছড়িয়ে পড়া রোধ করা যায়।


    ডঃ হর্ষ বর্ধন রাজ্য ও কেন্দ্রশাসিত প্রশাসনকে এই রোগ সম্পর্কে স্বাস্হ্যকর্মীদের যতদুর সম্ভব প্রস্তুত রাখা এবং নজরদারি চালানো, পরীক্ষাগারের উন্নতি, হাসপাতালগুলিতে যথাযথ ব্যবস্হা, সামগ্রিক ব্যবস্হাপনা, পরিকাঠামোর উন্নতি সাধনের পাশাপাশি এর সঙ্গে জড়িত বিপদ সম্পর্কে সচেতন করার ওপরও জোর দেন। কেন্দ্রীয় স্বাস্হ্য মন্ত্রী রাজ্যগুলিকে পরামর্শ দেন বিভিন্ন জেলায় যারা এই রোগে আক্রান্ত হয়েছেন বা সন্দেহ করা হচ্ছে দেহে এই ভাইরাস থাকতে পারে এমন ব্যক্তিদের আলাদা করে রাখার ব্যবস্হা করতে হবে। এছাড়াও সাধারণ মানুষকে সংবাদপত্র, বৈদ্যুতিন মাধ্যম, সামাজিক মাধ্যম, এফএম চ্যানেলের মাধ্যমে সচেতন করার পরামর্শ দেন। তিনি স্হানীয় কেবল টিভি চ্যানেলের সাহায্যে স্হানীয় ভাষায় এ সংক্রান্ত সচেতনতা গড়ার ওপরেও জোর দেন।


    বৈঠকে ডঃ বলরাম ভার্গভ, সচিব আইসিএমআর, শ্রী সঞ্জীব কুমার, বিশেষ সচিব (স্বাস্হ্য), ডঃ রাজীব গর্গ, ডিজিএইচএস, ডঃ রণদীপ গুলেরিয়া, নির্দেশক এইমস (দিল্লী), শ্রী লভ আগরওয়াল, যুগ্ম সচিব, কমিশনার এসডিএমসি, ইডিএমসি, এনডিএমসি, কেন্দ্রীয় বিদ্যালয়ের প্রতিনিধি এবং দিল্লী সরকারের উচ্চ পদস্হ আধিকারিকরা উপস্হিত ছিলেন।


    SDG/NS

    
    
    (Release ID: 1605253) Visitor Counter : 4
    
    
      Read this release in: English