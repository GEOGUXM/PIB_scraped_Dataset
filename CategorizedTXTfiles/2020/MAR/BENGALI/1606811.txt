      স্বরাষ্ট্র মন্ত্রক

      নেপাল, ভূটান, বাংলাদেশ এবং মায়ানমার সীমান্তবর্তী রাজ্যগুলিতে করোনা ভাইরাস প্রতিরোধ প্রস্তুতি পর্যালোচনা কেন্দ্রীয় স্বরাষ্ট্র সচিবের
      Posted On: 17 MAR 2020 6:25PM by PIB Kolkata


    নয়াদিল্লী, ১৭ মার্চ , ২০২০


    কেন্দ্রীয় স্বরাষ্ট্র সচিব শ্রী অজয় ভাল্লা নেপাল, ভূটান, বাংলাদেশ এবং মায়ানমার সংলগ্ন সীমান্তবর্তী রাজ্যগুলিতে করোনা ভাইরাস প্রতিরোধ সংক্রান্ত বিষয় নিয়ে পর্যালোচনা করেছেন।


    ভিডিও কনফারেন্সের মাধ্যমে কেন্দ্রীয় স্বরাষ্ট্র সচিব উত্তরপ্রদেশ, উত্তরাখন্ড, বিহার, পশ্চিমবঙ্গ, সিকিম, অসাম, অরুনাচল প্রদেশ, মিজোরাম, মনিপুর, নাগাল্যান্ড এবং মেঘালয়ের মুখ্যসচিব / অতিরিক্ত সচিব ও রাজ্য পুলিশের মহানির্দেশক / অতিরিক্ত মহানির্দেশকদের সঙ্গে বৈঠক করেন। এর পাশাপাশি সীমান্ত পরিচালন সংক্রান্ত সচিব এবং সীমান্ত সুরক্ষা বাহিনী, স্বশস্ত্র সীমাবল ও অসম রাইফেল্স-এর মহানির্দেশকদের সঙ্গেও বৈঠক করেন।


    রাজ্যগুলি জানিয়েছে, সীমান্তে বিভিন্ন যাতায়াতের কেন্দ্রগুলিতে চিকিৎসকদের মাধ্যমে নিয়মিত নজরদারি চালানো হচ্ছে এবং সীমান্ত এলাকায় গ্রামসভার মাধ্যমে সাধারন মানুষের মধ্যে সংক্রমন প্রতিরোধ বিষয়ে সচেতনতার প্রচার চালানো হচ্ছে।


    কেন্দ্রীয় স্বরাষ্ট্র সচিব সমস্ত আধিকারিকদের সবসময় চিকিৎসকের ব্যবস্হা, পরীক্ষার সামগ্রী এবং অন্যান্য চিকিৎসা সামগ্রী সুনিশ্চিত করতে বলেছেন, যাতে ১০০ শতাংশ নজরদারি সম্পন্ন করা যায়।


    CG/SS/NS

    
    
    (Release ID: 1606811) Visitor Counter : 13
    
    
      Read this release in: English