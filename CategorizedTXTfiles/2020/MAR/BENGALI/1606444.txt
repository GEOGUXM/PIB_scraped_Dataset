      স্বাস্থ্যওপরিবারকল্যাণমন্ত্রক

      কোভিড-১৯ সংক্রান্ত সর্বশেষ পরিস্থিতি
      Posted On: 15 MAR 2020 10:32AM by PIB Kolkata


    নয়াদিল্লি , ১৩ মার্চ, ২০২০


    পশ্চিম দিল্লির ৬৮ বছর বয়সী এক মহিলার ডায়াবেটিস ও উচ্চ রক্তচাপজনিত অসুস্থতার কারণে মৃত্যু হয়েছে। অবশ্য, ঐ মহিলার দেহে কোভিড-১৯ – এ আক্রান্ত হয়েছিলেন বলে পরীক্ষায় প্রমাণ পাওয়া গেছে।


    পশ্চিম দিল্লির প্রয়াত এই মহিলার পুত্রের দেহে করোনা ভাইরাসের উপস্থিতির প্রমাণ আগেই পাওয়া গিয়েছিল। ঐ মহিলা সরাসরি পুত্রের সংস্পর্শে আসেন, যিনি গত ৫-২২ ফেব্রুয়ারি পর্যন্ত সুইজারল্যান্ড ও ইতালি সফর করেছিলেন। ২৩ তারিখ প্রয়াত মহিলার পুত্র ভারতে ফিরে আসেন। দেশে ফিরে আসার পর তাঁর সর্দি, কাশি ও জ্বরের লক্ষণ দেখা দিলে গত ৭ই মার্চ দিল্লির রামমনোহর লোহিয়া হাসপাতালে যোগাযোগ করেন। নিয়ম অনুযায়ী, প্রয়াত মহিলার পরিবারের সকলের স্বাস্থ্য পরীক্ষা করা হয়, তখন থেকেই মা ও ছেলে উভয়েই জ্বর ও কাশির উপসর্গ নিয়ে হাসপাতালে ভর্তি ছিলেন।


    উল্লেখ করা যেতে পারে, প্রয়াত মহিলা কোভিড-১৯ – এ আক্রান্ত হয়েছেন কিনা তা যাচাই করে দেখার জন্য গত ৮ই মার্চ নমুনা সংগ্রহ করা হয়। পরদিন, অর্থাৎ ৯ তারিখ থেকে তাঁর শারীরিক পরিস্থিতির অবনতি ঘটতে থাকে। নিউমোনিয়ায় আক্রান্ত হওয়ার পর তাঁকে ইন্টেনসিভ কেয়ার ইউনিটে পাঠানো হয়। সংগৃহীত নমুনা পরীক্ষা করে তাঁর দেহে কোভিড-১৯ সংক্রমণের প্রমাণ মেলে। ৯ তারিখ থেকেই তাঁর শ্বাসকষ্ট শুরু হয় ও তাঁকে ভেন্টিলেশন সাপোর্ট দেওয়া হয়। এরপর, শারীরিক পরিস্থিতির আরও অবনতির দরুণ ১৩ই মার্চ রামমনোহর লোহিয়া হাসপাতালে তাঁর মৃত্যু হয়।


    CG/BD/SB

    
    
    (Release ID: 1606444) Visitor Counter : 11