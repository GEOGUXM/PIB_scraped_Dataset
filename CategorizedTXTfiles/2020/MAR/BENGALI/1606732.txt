      পর্যটনমন্ত্রক

      দর্শনীয় পর্যটন কেন্দ্র হিসেবে গড়ে তুলতে মন্ত্রক ১৭টি পর্যটন স্থলকে চিহ্নিত করেছে : শ্রী প্রহ্লাদ সিং প্যাটেল
      Posted On: 17 MAR 2020 3:03PM by PIB Kolkata


    নয়াদিল্লি , ১৬ মার্চ , ২০২০


    ২০১৮ - ১৯ এবং ২০১৯ - ২০ - র বাজেট ঘোষণা অনুযায়ী পর্যটন মন্ত্রক দেশের ১৭টি পর্যটন স্থলকে দর্শনীয় পর্যটন কেন্দ্র হিসেবে গড়ে তোলার জন্য চিহ্নিত করেছে। এগুলি হল – উত্তরপ্রদেশের তাজমহল ও ফতেপুর সিক্রি , মহারাষ্ট্রের অজন্তা ও ইলোরা , দিল্লিতে হুমায়ুনের সমাধি , লালকেল্লা ও কুতুব মিনার , গোয়ার কোলভা , রাজস্থানের আমের কেল্লা , গুজরাটের সোমনাথ ও ঢোলাভিরা , মধ্যপ্রদেশের খাজুরাহো , কর্ণাটকের হাম্পি , তামিলনাড়ুর মহাবলীপুরম , অসমের কাজিরাঙ্গা , কেরলের কুমারাকম এবং বিহারের মহাবোধী মন্দির।


    লোকসভায় আজ লিখিত জবাবে এই তথ্য জানান সংস্কৃতি ও পর্যটন প্রতিমন্ত্রী শ্রী প্রহ্লাদ সিং প্যাটেল। তিনি আরও জানান , এই পর্যটন স্থলগুলিকে আরও দর্শনীয় করে তুলতে পর্যায়ক্রমে পরিকাঠামোগত মানোন্নয় নের পরিকল্পনা রয়েছে। এর উদ্দেশ্য হল পর্যটকদের আরও বেশি সুবিধা প্রদান ও অনন্য অভিজ্ঞতা সঞ্চয়ের সুযোগ করে দেওয়া। তবে , মানোন্নয়নের ক্ষেত্রে জমি সংগ্রহের দায়িত্ব থাকবে সংশ্লিষ্ট রাজ্য সরকার বা কেন্দ্রশাসিত অঞ্চল প্রশাসনের ওপর ।


    CG/BD/DM

    
    
    (Release ID: 1606732) Visitor Counter : 6
    
    
      Read this release in: English