      প্রধানমন্ত্রীরদপ্তর

      জন ঔষধি দিবসে প্রধানমন্ত্রী জন ঔষধি পরিযোজনা কেন্দ্রগুলির সঙ্গে মতবিনিময় করবেন
      Posted On: 06 MAR 2020 3:30PM by PIB Kolkata


    নয়াদিল্লি , ০৫ মার্চ, ২০২০


    প্রধানমন্ত্রী শ্রী নরেন্দ্র মোদী ৭ই মার্চ ভিডিও কনফারেন্সের মাধ্যমে নতুন দিল্লি থেকে জন ঔষধি দিবস উদযাপন করবেন। তিনি ৭টি প্রধানমন্ত্রী ভারতীয় জন ঔষধি কেন্দ্রের সঙ্গে মতবিনিময় করবেন। এই প্রকল্পের সাফল্য উদযাপন করতে এবং ভবিষ্যৎ পরিকল্পনার লক্ষ্যে ৭ই মার্চ দেশ জুড়ে 'জন ঔষধি দিবস’ উদযাপনের সিদ্ধান্ত নেওয়া হয়েছে। প্রধানমন্ত্রী কেন্দ্রগুলির মালিক এবং নির্দিষ্ট কয়েকটি কেন্দ্রের সুবিধাভোগীদের সঙ্গে মতবিনিময় করবেন। প্রতিটি জন ঔষধি কেন্দ্র দূরদর্শনের মাধ্যমে প্রধানমন্ত্রীর বক্তব্য সম্প্রচার করবে। নির্দিষ্ট কয়েকটি কেন্দ্রে এই ওষুধগুলির বিষয়ে চিকিৎসক, সংবাদ মাধ্যমের প্রতিনিধি, ফার্মাসিস্ট এবং সুবিধাভোগীরা আলোচনাচক্রে যোগ দেবেন।


    কেন্দ্রীয় সার ও রসায়ন মন্ত্রী শ্রী ডি ভি সদানন্দ গৌড়া উত্তর প্রদেশের বারাণসীতে প্রধানমন্ত্রী ভারতীয় জন ঔষধি পরিযোজনা কেন্দ্রের অনুষ্ঠানে অংশগ্রহণ করবেন। কেন্দ্রীয় জাহাজ চলাচল, রসায়ন ও সার দপ্তরের প্রতিমন্ত্রী শ্রী মনসুখ লক্ষ্মণভাই মান্ডভিয়া জম্মু ও কাশ্মীরের পুলওয়ামায় প্রধানমন্ত্রী ভারতীয় জন ঔষধি পরিযোজনা কেন্দ্রের অনুষ্ঠানে যোগ দেবেন।


    জন ঔষধি কেন্দ্রগুলিকে বিশ্বের বৃহত্তম খুচরো ওষুধের দোকানের নেটওয়ার্ক বলে বিবেচনা করা হয়। ৭০০টি জেলায় এ ধরনের ৬ হাজার ২০০টি কেন্দ্র রয়েছে। ২০১৯-২০ অর্থবর্ষে এই কেন্দ্র থেকে বিক্রির পরিমাণ ৩৯০ কোটি টাকা ছাড়িয়ে গেছে, যার ফলে সাধারণ নাগরিকদের ২ হাজার ২০০ কোটি টাকা সাশ্রয় হয়েছে। এই প্রকল্পের মাধ্যমে স্থিতিশীল এবং নিয়মিতস্বনির্ভর কর্মসংস্থানের ভালো সুযোগ তৈরি হয়েছে।


    CG/CB/SB

    
    
    (Release ID: 1605529) Visitor Counter : 17
    
    
      Read this release in: English