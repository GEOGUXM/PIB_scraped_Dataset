      যোগাযোগওতথ্যপ্রযুক্তিমন্ত্রক

      ডাক জীবন বিমা ও গ্রামীণ ডাক জীবন বিমার প্রিমিয়াম মেটানোর তারিখ বাড়িয়ে ৩০শে এপ্রিল করা হ’ল
      Posted On: 30 MAR 2020 8:13PM by PIB Kolkata


    নয়াদিল্লি, ৩০ মার্চ, ২০২০


    কোভিড-১৯ মহামারী সংক্রান্ত ভীতির প্রেক্ষিতে এবং সারা দেশে সম্পূর্ণ লকডাউন পরিস্থিতি বিবেচনায় রেখে ডাক জীবন বিমা নির্দেশালয় মার্চ মাসের মধ্যে বকেয়া প্রিমিয়াম মেটানোর তারিখ আগামী ৩০শে এপ্রিল, ২০২০ পর্যন্ত বাড়ানোর সিদ্ধান্ত নিয়েছে। তবে, প্রিমিয়াম মেটানোর এই সময় বৃদ্ধির দরুণ গ্রাহকদের কোনও জরিমানা বা মাশুল দিতে হবে না। নির্দেশালয়ের পক্ষ থেকে জানানো হয়েছে, অত্যাবশ্যক পরিষেবার অঙ্গ হিসাবে যদিও বহু ডাকঘরের স্বাভাবিক কাজকর্ম হচ্ছে, তথাপি ডাক জীবন বিমা এবং গ্রামীণ ডাক জীবন বিমার গ্রাহকরা ডাকঘরগুলিতে তাঁদের প্রিমিয়াম প্রদানে সমস্যার সম্মুখীন হচ্ছেন। তাই, গ্রাহকদের সুবিধার্থে প্রিমিয়াম জমা দেওয়ার সময়সীমা বাড়ানোর এই সিদ্ধান্ত।


    এই নির্দেশের ফলে ডাক জীবন বিমার ৫ লক্ষ ৫০ হাজার এবং গ্রামীণ ডাক জীবন বিমার ৭ লক্ষ ৫০ হাজার মিলিয়ে প্রায় ১৩ লক্ষ গ্রাহক উপকৃত হবেন। গত মাসে প্রায় ৪২ লক্ষ পলিসি হোল্ডার তাঁদের প্রিমিয়াম জমা করতে পারলেও চলতি মাসের আজ পর্যন্ত কেবল ২৯ লক্ষ পলিসি হোল্ডার তাঁদের প্রিমিয়াম জমা করতে পেরেছেন। পোর্টালে যে সমস্ত গ্রাহক নথিভুক্ত হয়েছেন, তাঁদেরকে অনলাইনে প্রিমিয়াম মেটানোর পরামর্শ দেওয়া হয়েছে।


    CG/BD/SB

    
    
    (Release ID: 1609377) Visitor Counter : 7
    
    
      Read this release in: English