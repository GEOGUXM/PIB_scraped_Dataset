      প্রধানমন্ত্রীরদপ্তর

      প্রধানমন্ত্রী মানুষকে আতঙ্কিত না হতে এবং অপ্রয়োজনীয় ভ্রমণ এড়ানোর পরামর্শ দিয়েছেন
      
      প্রধানমন্ত্রী চিকিৎসকের পরামর্শ এবং নির্দেশ মেনে চলতে বলেছেন
      
      তথ্য প্রযুক্তি কর্মী এবং দেশের মানুষের জন্য নিরবিচ্ছিন্ন পরিষেবার সঙ্গে যুক্ত কর্মীদের প্রশংসা করলেন প্রধানমন্ত্রী

      Posted On: 21 MAR 2020 9:28PM by PIB Kolkata

    নতুন দিল্লি, ২১ মার্চ ২০২০


    

    
    প্রধানমন্ত্রী শ্রী নরেন্দ্র মোদী মানুষকে আতঙ্কিত না হতে এবং অপ্রয়োজনীয় ভ্রমণ এড়ানোর পরামর্শ দিয়েছেন। চিকিৎসকদের পরামর্শ মেনে চলার পাশাপাশি, প্রধানমন্ত্রী আরও বলেছেন যাদেরকে বাড়িতে কোয়ারান্টাইনে থাকতে বলা হয়েছে তাদের এই নির্দেশ মেনে চলতে হবে।
    
    একগুচ্ছ ট্যুইট বার্তায় প্রধানমন্ত্রী বলেছেন, “ভুললে চলবে না – সতর্কতা প্রয়োজন, আতঙ্ক নয়! শুধুমাত্র বাড়িতে থাকাই নয়, যে শহরে আপনি আছেন সেখানেই থাকা অত্যন্ত গুরুত্বপূর্ণ। অপ্রয়োজনীয় ভ্রমণ আপনাকে বা অন্যদের কোনও সাহায্য করবে না। এই সময় প্রত্যেকটি ছোট ছোট পদক্ষেপ বড় ভূমিকা নিতে পারে।”
    
    “এই সময় আমাদের সবাইকে চিকিৎসক ও প্রশাসনের পরামর্শ মেনে চলা বাঞ্ছনীয়। যাদের বাড়িতে কোয়ারান্টাইন থাকতে বলা হয়েছে, তাদের সেই পরামর্শ মেনে চলার আর্জি জানাচ্ছি। এতে শুধু আপনি নন, আপনার পরিচিত ও পরিবারের সবাই সুরক্ষিত থাকবে।”
    তথ্য প্রযুক্তি কর্মী ও নিরবিচ্ছিন্ন পরিষেবার সঙ্গে যুক্ত কর্মীদের প্রশংসা করে প্রধানমন্ত্রী বলেছেন, “কোভিড-১৯ মোকাবিলায় তাদের এই অসামান্য ভূমিকা দেশবাসী বহু বছর মনে রাখবে।”
    
    এক ট্যুইট বার্তায় প্রধানমন্ত্রী বলেছেন, “এরা মহান, এদের অবিস্মরণীয় ভূমিকা দেশবাসী বহু বছর ধরে মনে রাখবে।”
    
    একদম ঠিক! তথ্য প্রযুক্তি কর্মী যারা কঠোর পরিশ্রম করে দেশবাসীকে নিরবিচ্ছিন্ন পরিষেবা দিয়ে চলেছে, তাদের জন্য ভারত গর্বিত। কোভিড-১৯ মোকাবিলায় গবেষক ও শিল্প কর্মীদের একটা বড় ভূমিকা রয়েছে।
    
    #IndiaFightsCorona

    

    CG/TG

    
    
    (Release ID: 1607730) Visitor Counter : 10
    
    
      Read this release in: English