      দক্ষতাউন্নয়নওশিল্পোদ্যোগমন্ত্রক

      পশ্চিমবঙ্গে দক্ষতা উন্নয়ন কেন্দ্র
      Posted On: 16 MAR 2020 6:37PM by PIB Kolkata


    কলকাতা , ১ ৬ মার্চ , ২০২০


    দক্ষতা বিকাশ এবং শিল্পোদ্যোগ মন্ত্রক দেশের প্রতিটি জেলায় প্রধানমন্ত্রী কৌশল কেন্দ্র ( পিএমকেকে ) গড়ে তোলার উদ্যোগ গ্রহণ করেছে। এই পিএমকেকে গড়ে তোলার জন্য মন্ত্রক বেসরকারি প্রশিক্ষণ সংস্থাগুলিকে ঋণ দিয়ে থাকে। এই কেন্দ্র স্থাপনের জন্য ঐ সংস্থাগুলি ৭৫ শতাংশ বিনিয়োগের অর্থ সুবিধাজনক হারে ঋণ পেয়ে থাকে। পশ্চিমবঙ্গের দার্জিলিং এবং উত্তর দিনাজপুর সহ বিভিন্ন জেলায় ৪৩টি পিএমকেকে গড়ে তোলা হয়েছে। কালিম্পং জেলায় এই কেন্দ্র গড়ে তোলার জন্য ‘পাওয়ার টু এমপ্লয়ার্স স্কিলস প্রাইভেট লিমিটেড’কে দায়িত্ব দেওয়া হয়েছে। দার্জিলিং , উত্তর দিনাজপুর , কালিম্পং সহ পশ্চিমবঙ্গের বিভিন্ন জেলায় পিএমকেকে গড়ে তোলার জন্য ২০ কোটি ২১ লক্ষ টাকা ঋণ দেওয়া হয়েছে।


    ২ ০১৬ - ২০ সালের মধ্যে পিএমকেকে গড়ে তোলার জন্য ফ্ল্যাগশিপ কর্মসূচি গ্রহণ করা হয়। স্মার্ট ডিজিটাল প্ল্যাটফর্মের মাধ্যমে এই কাজ রূপায়ণের ওপর নজরদারি করা হয়। ২০১৬ - ২০ সালের মধ্যে পশ্চিমবঙ্গে পিএমকেকে থেকে ২ লক্ষ ৯৬ হাজার জন প্রশিক্ষিত হন। এঁদের মধ্যে ১ লক্ষ ৫৭ হাজার শংসাপত্র পেয়েছেন।


    লোকসভায় আজ শ্রী রাজু বিস্তার এক প্রশ্নের জবাবে এ কথা জানান দক্ষতা বিকাশ ও শিল্পোদ্যোগ দপ্তরের প্রতিমন্ত্রী শ্রী আর কে সিং।


    

    CG/CB/DM

    
    
    (Release ID: 1606618) Visitor Counter : 11