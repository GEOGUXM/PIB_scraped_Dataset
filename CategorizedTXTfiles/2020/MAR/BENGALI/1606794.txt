      স্বাস্থ্যওপরিবারকল্যাণমন্ত্রক

      নবজাতক ও শিশুদের আহার সংক্রান্ত জাতীয় নির্দেশিকা
      Posted On: 17 MAR 2020 5:59PM by PIB Kolkata


    নয়াদিল্লি , ১৭ মার্চ , ২০২০


    নবজাতক ও শিশুদের আহার সংক্রান্ত জাতীয় নীতি - নির্দেশিকায় নবজাতকদের সার্বিক বিকাশ , সুস্বাস্থ্য বজায় রাখতে প্রথম ছয় মাস কেবল স্তন্যপান এবং পরবর্তীকালে পৌষ্টিক চাহিদা মেটানো তথা দু’বছর বয়স পর্যন্ত স্তন্যপানের পাশাপাশি , পর্যাপ্ত পরিমাণে নিরাপদ পরিপূরক খাবারের কথা বলা হয়েছে। নবজাতকদের পরিপূরক খাবার কেবলমাত্র স্বাস্থ্যগত দিকটি বিবেচনা করে দেওয়া যেতে পারে।


    নবজাতক ও শিশুদের আহার সংক্রান্ত এই নীতি - নির্দেশিকার উদ্দেশ্য হল এদের নিয়মিত স্তন্যপানের অভ্যাস গড়ে তোলা এবং এ ব্যাপারে সচেতনতা গড়ে তোলা। নবজাতক ও শিশুদের আহারের ব্যাপারে সরকার একাধিক পদক্ষেপ গ্রহণ করেছে।


    রাজ্যসভায় আজ এক প্রশ্নের লিখিত জবাবে এ কথা জানান স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে। তিনি আরও জানান , সরকার নবজাতকদের জন্য স্তন্যপানের ব্যাপারে সচেতনতা গড়ে তুলতে এবং শিশু আহারের যথাযথ সদ্ব্যবহারের লক্ষ্যে জাতীয় স্তরে একটি আইন কার্যকর করেছে। গর্ভবতী মহিলা ও স্তন্যদাত্রী মায়েদের ক্ষেত্রে নিয়মিত স্তন্যপানের ব্যাপারে সচেতনতা প্রসারে অঙ্গনওয়াড়ি পরিষেবার মাধ্যমে প্রয়োজনীয় পরামর্শ দেওয়া হচ্ছে। মাতৃত্বকালীন সুবিধার অঙ্গ হিসেবে সরকার জাতীয় স্তরে প্রধানমন্ত্রী মাতৃ বন্দনা যোজনা রূপায়ণ করছে। সম্প্রতি মাতৃত্বকালীন সুবিধা আইনে সংশোধন করা হয়েছে। এর ফলে , নবজাতক ও শিশুদের যথাযথ আহারের বিষয়টি সুনিশ্চিত হয়েছে।


    CG/BD/DM

    
    
    (Release ID: 1606794) Visitor Counter : 12
    
    
      Read this release in: English