      জাহাজচলাচলমন্ত্রক

      বন্দর গুলিতে আমদানি রপ্তানি ক্ষেত্রে কন্টেনার ওঠা নামায় বিলম্বের ক্ষেত্রে, কোনো রকম অতিরিক্তি মাসুল আরোপ করা যাবেনা বলে, জাহাজ সংস্থা গুলিকে নির্দেশ জারি করা হয়েছে
      Posted On: 29 MAR 2020 5:38PM by PIB Kolkata


    নতুন দিল্লি, ২৯ মার্চ, ২০২০


    কেন্দ্রীয় জাহাজ মন্ত্রক, সমস্ত জাহাজ সংস্থাগুলিকে নির্দেশ দিয়েছে যে আমদানি রপ্তানি ক্ষেত্রে, কন্টেনার ওঠানামায় দেরি হলে কোনো রকম অতিরিক্ত মাসুল আরোপ করা যাবে না। ২২শে মার্চ,২০২০ থেকে ১৪ ই এপ্রিল পর্যন্ত এই সিদ্ধান্ত কার্যকর থাকবে। জাহাজে পণ্য পরিবহন ক্ষেত্রে সময় ছাড়ের বিষয়ে সর্বসম্মতিক্রমে যে সিদ্ধান্ত হয়েছে তা চুক্তির একটি অঙ্গ হিসেবে বিবেচিত হবে।


    
    ভারতের সমুদ্র বন্দরগুলিতে সঠিক ভাবে পণ্য পরিবহন অব্যাহত রাখতে এই নির্দেশিকা জারি করা হয়েছে। এই সময়কালে জাহাজ সংস্থা গুলি কোনো ভাবে অতিরিক্ত কোনো মাসুল আরোপ করতে পারবে না বলেও নির্দেশিকায় জানানো হয়েছে। দেশ জুড়ে কোভিড-19 সংক্রমণ ছড়িয়ে পড়ার প্রেক্ষিতে যে সমস্যা দেখা যাচ্ছে, তার মোকাবিলায় এই সিদ্ধান্ত। এই সিদ্ধান্ত শুধুমাত্র এই পরিস্থিতিতেই কার্যকর হবে।


    
    ২৫শে মার্চ,২০২০ থেকে কোভিড -19 অতিমারীর দরুণ দেশজুড়ে যে লক ডাউন পরিস্থিতি চলছে, তার প্রেক্ষিতে জাহাজ বন্দরগুলিতে পণ্য ওঠানামার ক্ষেত্রে তৃণমূল স্তরে কিছু অসুবিধা এবং বিলম্ব হচ্ছে। ফলত এই পরিস্থিতিতে মালবাহী জাহাজ সংস্থা গুলি তাদের কাজ বন্ধ রাখতে বাধ্য হচ্ছে নয়তো তাদের পণ্য পরিবহনের ক্ষেত্রে জটিলতা কাটাতে প্রযোজনীয় নথিপত্র তৈরীতে ব্যস্ত হয়ে পড়ছে। এই নির্দেশ্কা, বাণিজ্য এবং সরবরাহ মসৃণভাবে অব্যাহত রাখতে বিশেষ ভূমিকা নেবে।


    

    
    CG/PPM

    
    
    (Release ID: 1609245) Visitor Counter : 3
    
    
      Read this release in: English