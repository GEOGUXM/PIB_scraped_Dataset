      প্রধানমন্ত্রীরদপ্তর

      ভারতীয় জনৌষধি পরিযোজনার সুফলভোগীদের সঙ্গে প্রধানমন্ত্রীর মত বিনিময়
      Posted On: 11 MAR 2020 7:00PM by PIB Kolkata


    নয়াদিল্লী, ০৭ মার্চ , ২০২০


    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে প্রধানমন্ত্রী ভারতীয় জনৌষধি পরিযোজনার সুফলভোগী এবং জনৌষধি কেন্দ্রগুলির দোকান মালিকদের সঙ্গে মত বিনিময় করেন।


    প্রধানমন্ত্রী বলেন, করোনা ভাইরাসের বিপদ মোকাবিলায় কেন্দ্র ও রাজ্য সরকারগুলি প্রয়োজনীয় যাবতীয় পদক্ষেপ করছে । ভারতে যথেষ্ট সংখ্যাক বিশেষজ্ঞ চিকিৎসক ও চিকিৎসাকর্মী রয়েছেন। সাধারণ মানুষও এই ভাইরাসের ব্যাপারে যথেষ্ট সচেতন। করোনা ভাইরাসের ছড়িয়ে পড়া রুখতে সতর্ক নাগরিকদের গুরুত্বপূর্ণ ভূমিকা রয়েছে।


    বার বার হাত ধোয়ার প্রয়োজনীয়তার ওপর গুরুত্ব দিয়ে প্রধানমন্ত্রী বলেন, অন্য ব্যক্তিদের মধ্যে যাতে এই ভাইরাস ছড়িয়ে না পড়ে, তারজন্য হাঁচি বা কাশির সময় মুখ ও নাক ঢেকে রাখা উচিত।


    প্রধানমন্ত্রী বলেন, ‘ করোনা ভাইরাসে সংক্রমিত হওয়ার প্রমাণ মিলেছে এমন সমস্ত ব্যক্তিকে প্রয়োজনীয় নজরদারির আওতায় রাখা হচ্ছে। যদি কোনো ব্যক্তির সন্দেহ হয় যে তিনি সংক্রমিত কোনো ব্যক্তির সংস্পর্শে এসেছেন, তাহলে ভীত না হয়ে অবিলম্বে তাঁর স্বাস্হ্য পরীক্ষার জন্য নিকটবর্তী হাসপাতালে যাওয়া প্রয়োজন। পরিবারের বাকি সদস্যদেরও এই ভাইরাসে সংক্রমিত হওয়ার ঝুঁকি থাকায় তাদেরও উচিত প্রয়োজনীয় স্বাস্হ্য পরীক্ষা করা। ’


    শ্রী মোদী করোনা ভাইরাসের প্রার্দুভাব জনিত গুজবে কান না দেওয়ার এবং চিকিৎসকদের পরামর্শ মেনে চলার কথা বলেন। তিনি বলেন, ‘ সমগ্র বিশ্ব পরস্পরকে শুভেচ্ছার জন্য নমস্তে বলা অভ্যাস করছে। কোনো কারণে আমরা যদি এই অভ্যাস ত্যাগ করে ফেলেছি, তাহলে এটাই উপযুক্ত সময়, দুই হাত একত্রিত করে পুনরায় নমস্তে বলা অভ্যাস করা। ’


    CG/BD/NS

    
    
    (Release ID: 1606035) Visitor Counter : 9
    
    
      Read this release in: English