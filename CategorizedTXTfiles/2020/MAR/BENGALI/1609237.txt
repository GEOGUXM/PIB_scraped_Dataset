      উপ-রাষ্ট্রপতিরসচিবালয়

      রাজ্যসভার সাংসদদের এলাকা উন্নয়ন তহবিলের টাকা কোভিড-১৯ মোকাবিলার তহবিলে দেবার আবেদন উপরাষ্ট্রপতির
      Posted On: 29 MAR 2020 3:29PM by PIB Kolkata


    নতুনদিল্লি, ২৯ মার্চ, ২০২০


    উপরাষ্ট্রপতি এবং রাজ্যসভার চেয়ারম্যান শ্রী এম ভেঙ্কাইয়া নাইডু সব সাংসদদের অনুরোধ জানিয়েছেন, কোভিড-১৯ মহামারী আটকাতে সরকারের উদ্যোগকে সাহায্য করার জন্য তাঁরা যেন তাঁদের এলাকা উন্নয়ন তহবিলের থেকে প্রাথমিকভাবে কমপক্ষে ১ কোটি টাকা দেন। সাংসদদের উদ্দেশে লেখা এক চিঠিতে শ্রী নাইডু জানিয়েছেন, এর ফলে কোভিড-১৯ এর মোকাবিলায় সরকার যে উদ্যোগ নিয়েছে, তাতে আর্থিকভাবে সুবিধে হবে।


    তিনি আরো জা না ন, পরিসংখ্যান ও কর্মসূচী রূপায়ন মন্ত্রক কোভিড-১৯ তহবিলে এককালীন অর্থ প্রদানের জন্য সাংসদ উন্নয়ন তহবিলের আইনে প্রয়োজনীয় সংশোধন এনেছে। এছাড়া, শ্রী নাইডু পিএম কেয়ারস তহবিলে আর্থিক অনুদান দেবার জন্য সকলের কাছে আর্জি জানিয়েছেন। সংকটের এই মুহূর্তে দরিদ্র মানুষদের সাহায্য করার জন্য বিভিন্ন সংগঠন যে উদ্যোগ নিয়েছে, উপরাষ্ট্রপতি তার প্রশংসা করেন । তিনি সরকারের নির্দেশিকা মেনে সকলকে ঘরে থাকার আবেদন ও জানান।


    প্রতিরোধমূলক নিয়ন্ত্রণ ব্যবস্থায় যে সব পরিযায়ী শ্রমিকরা আটকে রয়েছেন, তাঁদের আশ্রয় এবং খাদ্যের জন্য উপরাষ্ট্রপতি সংশ্লিষ্ট এলাকার সকলকে এবং রাজ্য সরকারগুলিকে উদ্যোগ গ্রহণের আহ্বান জানিয়েছেন।


    CG/CB

    
    
    (Release ID: 1609237) Visitor Counter : 3
    
    
      Read this release in: English