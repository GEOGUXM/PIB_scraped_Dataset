      অসামরিকবিমানপরিবহণমন্ত্রক

      ২৬ থেকে ৩০ মার্চ এই পাঁচ দিনে ৬২ টি লাইফ লাইন উড়ান, ১৫.৪ টন পণ্য পরিবহণ করেছে
      Posted On: 31 MAR 2020 9:20PM by PIB Kolkata


    নয়াদিল্লি, ৩১ মার্চ, ২০২০


    কোভিড-১৯ এর বিরুদ্ধে ভারত যে লড়াই শুরু করেছে তারই অঙ্গ হিসাবে দেশ এবং দেশের বাইরে চিকিৎসা ও অত্যাবশ্যকীয় পণ্য সামগ্রী পৌঁছে দেওয়ার জন্য অসামরিক বিমান পরিবহণ মন্ত্রক ‘লাইফলাইন উড়ান’ চালু করেছে। ২৬ থেকে ৩০ মার্চ এই পাঁচ দিনে ৬২ টি লাইফ লাইন উড়ান ১৫.৪ টন চিকিৎসার জন্য প্রয়োজনীয় সামগ্রী পরিবহণ করেছে। ৬২টি বিমানের মধ্যে ৪৫টি বিমান চালিয়েছে এয়ার ইন্ডিয়া ও অ্যলাএন্স এয়ার।


    লাইফ লাইন উড়ান কর্মসূচীতে এয়ার ইন্ডিয়া, অ্যলাএন্স এয়ার, ভারতীয় বিমান বাহিনী ও পবন হন্স অংশ গ্রহণ করেছে। এই কর্মসূচীকে সুচারু রূপে সম্পন্ন করতে সাহায্য করেছে ভারতের বিমান বন্দর কর্তৃপক্ষ (এ এ আই) এ এ আই সি এল এ এস (এ এ আই এর কারগো ও লজিস্টিক সহায়ক) এবং পি পি পি বিমান বন্দর ও বেসরকারি গ্রাউন্ড হ্যান্ডলিং সংস্থা সমুহ। ইন্ডিগো, স্পাইস জেট, এবং ব্লু ডার্ট- এর পণ্যবাহী বিমান গুলি চিকিৎসা সামগ্রী নিয়ে বাণিজ্যিক ভিত্তিতে তাদের উড়ান চালাচ্ছে। অসামরিক বিমান পরিবহণ মন্ত্রকে স্থাপিত একটি নিয়ন্ত্রণ কক্ষ থেকে আধিকারিকদের কড়া নজরদারিতে এই উড়ান গুলির মধ্যে সমন্বয় সাধন করা হচ্ছে। পণ্যবাহী লাইফ লাইন উড়ানে কোভিড-১৯ সংক্রান্ত রিএজেন্ট, এনজাইম, চিকিৎসা সংক্রান্ত উপকরণ, টেস্টিং কিট, ব্যাক্তিগত সুরক্ষা উপকরণ (পি পি ই), মাস্ক, দস্তানা সহ আরো নানা সামগ্রী যা দেশের ‘করোনা যোদ্ধাদের’ প্রয়োজন সেসব পাঠানো হচ্ছে।


    লাইফ লাইন উড়ানের পরিকল্পনা করা হয়েছে হাব অ্যান্ড স্পোক মডেলে। দিল্লি, মুম্বাই, হায়দরাবাদ, ব্যাঙ্গালোর ও কোলকাতাতে কার্গো কেন্দ্র স্থাপন করা হয়েছে। লাইফ লাইন উড়ান কর্মসূচির আওতায়ে চলাচলকারি বিমানগুলি এই হাব গুলির সাথে প্রথমে যোগাযোগ স্থাপন করে তারপর গোটা দেশের সাথে সম্পর্ক স্থাপিত হয়।


    উড়ানের বিবরনঃ-

                                                                                                   
সিরিয়াল  তারিখ          এয়ার ইন্ডিয়া  অ্যলাএন্স  ভারতীয় বিমান বাহিনী  ইন্ডিগো  স্পাইস জেট  মোট উড়ান
                                                                                                   
                                                                                                   
                                                                                                   
১        ২৬ . ৩ . ২০২০  ০২            -          -                    -        ০২          ০৪      
                                                                                                   
                                                                                                   
                                                                                                   
২        ২৭ . ৩ . ২০২০  ০৪            ০৯         -                    -        -           ১৩      
                                                                                                   
                                                                                                   
                                                                                                   
৩        ২৮ . ৩ . ২০২০  ০৪            ০৮         -                    ০৬       -           ১৮      
                                                                                                   
                                                                                                   
                                                                                                   
৪        ২৯ . ৩ . ২০২০  ০৪ *          ১০ *       ০৬                   --       -           ২০      
                                                                                                   
                                                                                                   
                                                                                                   
৫        ৩০ . ৩ . ২০২০  ০৪            -          ০৩                   --       -           ০৭      
                                                                                                   
                                                                                                   
                                                                                                   
         মোট উড়ান       ১৮            ২৭         ০৯                   ০৬       ০২          ৬২      
                                                                                                   
                                                                                                   

    * এয়ার ইন্ডিয়া ো ভারতীয় বিমান বাহিনী লাদাখের জন্য সমন্বয় সাধন করেছে।


    উত্তর পূর্বাঞ্চল (এন ই আর), দ্বীপ অঞ্চল এবং পার্বত্য রাজ্যগুলির উপর বিশেষ জোর দেওয়া হয়েছে। এন ই আর কে কোলকাতা, বাগডোগরা এবং গুয়াহাটি তে অবস্থিত আঞ্চলিক কেন্দ্রের মাধ্যমে লাইফ লাইন উড়ানের সাথে যোগাযোগ করা হচ্ছে। এরপর টার্বো প্রপ ও হেলিকপ্টার এর সাহায্যে ডিব্রুগর, শিলং, আইজল, আগরতলা, ইম্ফল ও ডিমাপুরের মত শহর গুলিকে জোড়া হচ্ছে।


    বিভিন্নি এজেন্সির মধ্যে নিরন্তর সমন্বয় সাধনের জন্য ন্যাশনাল ইনফরম্যাটিক্স সেন্টার (এন আই সি) এবং অসামরিক বিমান পরিবহণ মন্ত্রক লাইফ লাইন উড়ান সংক্রান্ত তথ্য পাওয়ার জন্য অত্যন্ত অল্প সময়ে একটি ওয়েব সাইট তৈরি করেছে। এই ওয়েব সাইটে (লিঙ্ক পাওয়া যাবে অসামরিক বিমান পরিবহণ মন্ত্রকের ওয়েবসাইট www.civilaviation.gov.in এ) রাজ্য সরকার ও বিমান সংস্থা গুলি অগ্রিম তাদের কনসাইনমেন্ট ও বিমানসূচী আপলোড করতে পারবে। এর পর অসামরিক বিমান পরিবহণ মন্ত্রকের নিয়ন্ত্রণ কক্ষ প্রয়োজনীয় সামগ্রী যথাস্থানে পৌঁছান পর্যন্ত নজরদারি চালায়। এই ওয়েবসাইটে কোন সার্ভিস ফি নেওয়া হয়না।


    আন্তর্জাতিক ক্ষেত্রে এয়ার ইন্ডিয়া চিন এর সাথে কার্গো এয়ার ব্রিজ স্থাপন করেছে। দু দেশের মধ্যে অতি প্রয়োজনীয় চিকিৎসা সামগ্রী আদান প্রদানের জন্য এয়ার ইন্ডিয়ার ৩ এপ্রিল, ২০২০ থেকে উড়ান চালানর সম্ভাবনা আছে।


    অসামরিক বিমান পরিবহণ মন্ত্রক এবং উড়ানের সাথে সংশ্লিষ্ট সবাই চিকিৎসা সামগ্রী দক্ষতার সাথে, নিরবিছিন্ন ভাবে এবং কম খরচে যথাস্থানে পৌঁছে দেবার লক্ষে একে অপরের সাথে সমন্বয় রেখে কোভিড-১৯ এর বিরুদ্ধে লড়াই চালাচ্ছে।


    CG/SDG

    
    
    (Release ID: 1610020) Visitor Counter : 3
    
    
      Read this release in: English