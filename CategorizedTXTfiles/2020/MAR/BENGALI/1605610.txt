      নারীওশিশুবিকাশমন্ত্রক

      অঙ্গনওয়াড়ি কর্মীদের সাম্মানিক ভাতা
      Posted On: 06 MAR 2020 6:40PM by PIB Kolkata


    নয়াদিল্লি, ৬ মার্চ, ২০২০


    সরকার অঙ্গনওয়াড়ি কর্মীদের প্রতি মাসের সাম্মানিক ভাতা ৩ হাজার টাকা থেকে বাড়িয়ে ৪,৫০০ টাকা করেছে। ছোট অঙ্গনওয়াড়ি কেন্দ্রের কর্মীদের প্রতি মাসে সাম্মানিক ভাতা ২,২৫০ টাকা থেকে বাড়িয়ে ৩,৫০০ টাকা করেছে। অঙ্গনওয়াড়ি সহায়িকাদের প্রতি মাসে সাম্মানিক ভাতা ১,৫০০ টাকা থেকে বাড়িয়ে ২,২৫০ টাকা করেছে। ২০১৮-র ১ অক্টোবর থেকে এই নতুন সাম্মানিক ভাতা কার্যকর হয়েছে। এর পাশাপাশি, অঙ্গনওয়াড়ি কর্মীদের কর্মদক্ষতার ভিত্তিতে উৎসাহ ভাতা প্রতি মাসে ৫০০ টাকা করে এবং সহায়িকাদের ২৫০ টাকা করে ভাতা প্রদান করা হয়। অঙ্গনওয়াড়ি পরিষেবা প্রকল্পের আওতায় অঙ্গনওয়াড়ি কেন্দ্র নির্মাণের জন্য ২ লক্ষ টাকা, আসবাবপত্র এবং অন্যান্য সামগ্রী কেনার জন্য ১০ হাজার টাকা এবং প্রতি পাঁচ বছর অন্তর ছোট অঙ্গনওয়াড়ি কেন্দ্রগুলিকে ৭ হাজার টাকা করে দেওয়া হয়।


    ২০১৯-এর ৩১ ডিসেম্বর পর্যন্ত পাওয়া সমস্ত রাজ্য ও কেন্দ্রশাসিত অঞ্চলের অঙ্গনওয়াড়ি কেন্দ্র এবং কর্মী সংক্রান্ত পরিসংখ্যান অনুযায়ী সরকার পশ্চিমবঙ্গের জন্য ১ লক্ষ ১৯ হাজার ৪৮১টি অঙ্গনওয়াড়ি কেন্দ্রের অনুমোদন দিয়েছে। এর মধ্যে ১ লক্ষ ১৬ হাজার ৪৪৬টি অঙ্গনওয়াড়ি কেন্দ্রে কাজ চলছে। অঙ্গনওয়াড়ি কর্মীদের অনুমোদিত পদের সংখ্যা ১ লক্ষ ১৯ হাজার ৪৮১টির মধ্যে ১ লক্ষ ৮ হাজার ৫৯ জন কর্মী কাজ করছেন।


    রাজ্যসভায় এক প্রশ্নের লিখিত উত্তরে একথা জানিয়েছেন কেন্দ্রীয় মহিলা ও শিশুবিকাশ মন্ত্রী শ্রীমতী স্মৃতি জুবিন ইরানি।


    CG/SS/DM

    
    
    (Release ID: 1605610) Visitor Counter : 19
    
    
      Read this release in: English