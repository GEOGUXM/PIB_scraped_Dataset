      স্বরাষ্ট্র মন্ত্রক

      প্রেস বিজ্ঞপ্তি
      Posted On: 24 MAR 2020 6:06PM by PIB Kolkata


    কলকাতা, ২৪ মার্চ, ২০২০


    

    
    জাতীয় বিপর্যয় ব্যবস্থাপনা কর্তৃপক্ষ (এনডিএমএ) কোভিড-১৯ মহামারীর সংক্রমণজনিত ভীতির প্রেক্ষিতে দেশ জুড়ে ভাইরাস সংক্রমণ প্রতিরোধে প্রয়োজনীয় ব্যবস্থা গ্রহণের সিদ্ধান্ত নিয়েছে। দেশে বিভিন্ন নীতি-নির্দেশিকা কার্যকর করার বিষয়টিকে বিবেচনায় রেখে স্বাস্থ্য পরিকাঠামো সহ অত্যাবশ্যক পরিষেবা ও সরবরাহ বজায় রাখতে প্রয়োজনীয় ব্যবস্থা গ্রহণের নির্দেশ দিয়েছে এনডিএমএ। উল্লেখ করা যেতে পারে, কোভিড-১৯ সংক্রমণকে বিশ্ব স্বাস্থ্য সংস্থা মহামারী হিসাবে ঘোষণা করেছে।


    
    এনডিএমএ ২০০৫ সালের বিপর্যয় ব্যবস্থাপনা আইনের ৬ (২) (i) আওতায় প্রদেয় ক্ষমতাবলে গত ২৪শে মার্চ এক নির্দেশ জারি করে দেশে কোভিড-১৯ সংক্রমণ প্রতিরোধে সমস্ত কেন্দ্রীয় মন্ত্রক ও দপ্তর সহ রাজ্য ও কেন্দ্রশাসিত অঞ্চলের প্রশাসনগুলিকে কার্যকর ব্যবস্থা গ্রহণ করতে বলেছে।


    
    এনডিএমএ – এর উপরোক্ত নির্দেশ অনুযায়ী এবং বিপর্যয় ব্যবস্থাপনা আইনের ১০ (২) (i) ধারার আওতায় প্রদত্ত ক্ষমতাবলে কেন্দ্রীয় স্বরাষ্ট্র সচিব জাতীয় কার্যনির্বাহী কমিটির চেয়ারপার্সন হিসাবে জারি করা নীতি-নির্দেশিকাগুলি সমস্ত কেন্দ্রীয় মন্ত্রক ও দপ্তর ছাড়াও রাজ্য ও কেন্দ্রশাসিত অঞ্চল প্রশাসন তথা কর্তৃপক্ষগুলিকে মেনে চলার নির্দেশ দিচ্ছেন। এই নির্দেশ দেশের সমস্ত অংশে ২৫শে মার্চ থেকে ২১ দিন কার্যকর থাকবে।


    

    CG/BD/SB

    
    
    (Release ID: 1609084) Visitor Counter : 4