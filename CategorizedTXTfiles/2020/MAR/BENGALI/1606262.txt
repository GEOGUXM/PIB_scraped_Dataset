      প্রধানমন্ত্রীরদপ্তর

      ব্রিটেনের প্রধানমন্ত্রীর সঙ্গে প্রধানমন্ত্রী শ্রী নরেন্দ্র মোদীর টেলিফোনে বার্তালাপ
      Posted On: 13 MAR 2020 4:17PM by PIB Kolkata


    নয়াদিল্লি , ১২ মার্চ, ২০২০


    ব্রিটেনের প্রধানমন্ত্রী মিঃ বরিস জনসন আজ প্রধানমন্ত্রী শ্রী নরেন্দ্র মোদীর সঙ্গে টেলিফোনে কথা বলেন।


    দুই নেতা ভারত-ব্রিটেন কৌশলগত অংশীদারিত্বকে নতুন দশকে আরও জোরদার করার ইচ্ছে প্রকাশ করেন। এজন্য তাঁরা একটি সর্বাঙ্গীণ পরিকল্পনা তৈরি করতেও একমত হয়েছেন।


    বিপর্যয় মোকাবিলা পরিকাঠামোর জোট কোয়ালিশন ফর ডিজাস্টার রেজিলিয়েন্ট ইনফ্রাস্ট্রাকচার (সিডিআরআই) – এর প্রসঙ্গ উত্থাপন করে দুই নেতাই জলবায়ু পরিবর্তনের ক্ষেত্রে ভারত এবং ব্রিটেনের মধ্যে সহযোগিতায় সন্তোষ প্রকাশ করেন। গ্লাসগো-তে এ বছরের শেষের দিকে ২০২০’র রাষ্ট্রসংঘের জলবায়ু পরিবর্তন সংক্রান্ত সম্মেলন (সিওপি-২৬)-এ আমন্ত্রণ জানানোয় প্রধানমন্ত্রী শ্রী মোদী ব্রিটেনের প্রধানমন্ত্রীকে ধন্যবাদ জানান।


    বিশ্ব জুড়ে কোভিড-১৯ মহামারির বিষয়টি নিয়েও দুই প্রধানমন্ত্রী আলোচনা করেন। শ্রী মোদী ব্রিটেনের স্বাস্থ্য মন্ত্রী মিস নেডিন ডোরিস করোনা ভাইরাসে আক্রান্ত হওয়ায় উদ্বেগ জানান এবং তাঁর দ্রুত আরোগ্য কামনা করেন।


    প্রধানমন্ত্রী সুবিধা মতো সময়ে মিঃ জনসনকে ভারতে আসার আবারও আমন্ত্রণ জানান।


    CG/CB/SB

    
    
    (Release ID: 1606262) Visitor Counter : 8
    
    
      Read this release in: English