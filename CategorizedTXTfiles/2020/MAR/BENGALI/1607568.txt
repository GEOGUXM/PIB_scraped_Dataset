      কেন্দ্রীয়মন্ত্রিসভা

      বৈদ্যুতিন যন্ত্রাংশ ও সেমিকন্ডাকটর নির্মাণে উৎসাহ দেবার যোজনায় কেন্দ্রীয় মন্ত্রীসভার অনুমোদন
      Posted On: 21 MAR 2020 10:08PM by PIB Kolkata


    নতুনদিল্লি, ২১ মার্চ ২০২০


    

    প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় মন্ত্রীসভার আজকের বৈঠকে বৈদ্যুতিন যন্ত্রাংশ ও সেমিকন্ডাক্টর নির্মাণে উৎসাহ দেবার যোজনায় ( স্কিম ফর প্রোমোশন অফ ইলেকট্রনিক কম্পোনেন্টস এন্ড সেমিকন্ডাকটর -এসপিইসিএস ) মুলধনী ব্যয়ের ২৫ শতাংশ আর্থিক উৎসাহদায়ক ছাড় দেবার প্রস্তাবে অনুমোদন দেওয়া হয়েছে।


    দেশে বৈদ্যুতিন সামগ্রী নির্মাণকে শক্তিশালী করতে অভ্যন্তরীণ শিল্পকে এই যোজনা সাহায্য করবে।


    এরফলে ৩,২৫২ কোটি টাকার উ ৎসাহদায়ক ছাড়ের সুযোগ সংক্রান্ত খরচ এবং ৩২ কোটি টাকার প্রশাসনিক ব্যয় সহ মোট ৩২৮৫ কোটি টাকার যোজনা বাস্তবায়িত হবে।


    এই প্রস্তাবে বৈদ্যুতিন ক্ষেত্রে ২০হাজার কোটি টাকার বিনিয়োগের সম্ভাবনা তৈরি হল। যার মাধ্যমে দেড়লক্ষ সরাসরি কর্ম সংস্থান সহ মোট ছয় লক্ষ কর্ম সংস্থানের সুযোগ সৃষ্টি হবে।


    এর ফলে মোবাইল, উপভোক্তা, শিল্প ক্ষেত্র, স্বয়ংক্রিয়, চিকিৎসা সংক্রান্ত, কৌশলগত, বিদ্যুৎ, টেলিকম, কম্পিউটার হার্ডওয়্যার সহ বৈদ্যুতিন সব ক্ষেত্রে চাহিদা পূরণ হবে।


    CG/CB

    
    
    (Release ID: 1607568) Visitor Counter : 6
    
    
      Read this release in: English