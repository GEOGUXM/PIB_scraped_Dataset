      প্রতিরক্ষামন্ত্রক

      এডব্লুডব্লুএ-র দিল্লিতে প্রান্তিক মানুষদের জন্য ৩৭০০টি খাদ্য সামগ্রীর প্যাকেট বন্টন
      Posted On: 31 MAR 2020 4:42PM by PIB Kolkata


    নতুনদিল্লি, ৩১ মার্চ, ২০২০


    কোভিড-১৯ এর সংক্রমণ আটকাতে দেশজুড়ে প্রতিরোধমূলক নিয়ন্ত্রণ ব্যবস্থা চালু হওয়ায় দিল্লির প্রান্তিক মানুষদের জন্য সেনাবাহিনীতে কর্মরতদের স্ত্রীদের সংগঠন আর্মি ওয়াইভস ওয়েলফেয়ার অর্গানাইজেশন - এডব্লুডব্লুএ মঙ্গলবার ২৫০০টি খাদ্যসামগ্রীর প্যাকেট বন্টন করেছে। এর আগে সংগঠনের পক্ষ থেকে সোমবার ১২০০ এধরণের প্যাকেট বন্টন করা হয়।


    দিল্লির বিভিন্ন কলোনীতে অফিসারস, জুনিয়র কমিশনড অফিসারস এবং অন্যান্য পদাধিকারীদের পরিবারগুলি তাঁদের বাড়িতে এই খাবার তৈরি করেছেন। এডব্লুডব্লুএ-র মধ্যাহ্ন ভোজ প্রকল্পের আওতায় এগুলি বানানো হয়।


    সেনাবাহিনীতে কর্মরতদের স্ত্রী, তাঁদের সন্তানদের, যুদ্ধক্ষেত্রে নিহত সেনানীদের স্ত্রী, ভিন্নভাবে সক্ষমদের সার্বিক উন্নয়ন ও কল্যাণে এই সংগঠন কাজ করে। সমাজে দরিদ্রদের মানোন্নয়নে বিভিন্ন কেন্দ্র ও রাজ্য সরকারি প্রকল্পেও সংগঠনের সদস্যরা সক্রিয় অংশ নিয়ে থাকেন।


    CG/CB

    
    
    (Release ID: 1609852) Visitor Counter : 3
    
    
      Read this release in: English