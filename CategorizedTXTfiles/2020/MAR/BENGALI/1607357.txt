      ক্রেতা, খাদ্যএবংগণবন্টনমন্ত্রক

      হ্যান্ড স্যানিটাইজার তৈরির সময় ব্যবহৃত অ্যালকোহলের দাম ১৯৫৫র অত্যাবশ্যকীয় পণ্য আইনের আওতায় আনা হয়েছে
      Posted On: 20 MAR 2020 4:38PM by PIB Kolkata


    নয়াদিল্লী, ২০ মার্চ, ২০২০


    কোভিড-১৯এর সংক্রমণ এবং বিগত কয়েক সপ্তাহ ধরে এ ধরণের সংক্রমণ প্রতিরোধে হ্যান্ড স্যানিটাইজার তৈরিতে ব্যবহৃত অ্যালকোহলের উৎপাদকরা এর দাম অস্বাভাবিক বাড়িয়ে দেওয়ায় সরকার অত্যাবশ্যকীয় পণ্য আইনের আওতায় অ্যালকোহলের দাম গত ৫ই মার্চের মতো বহাল রাখার নির্দেশ দিয়েছে। আগামী ৩০ জুন পর্যন্ত এই দাম বলবৎ থাকবে। বিজ্ঞপ্তিতে আরও বলা হয়েছে অত্যাবশ্যকীয় পণ্য সামগ্রী উৎপাদনে ব্যবহৃত কাঁচামালগুলিও অত্যাবশ্যকীয় পণ্য আইনের আওতায় আসবে। এখন থেকে রাজ্যগুলিও কেন্দ্রীয় সরকারের অনুমতি ছাড়াই হ্যান্ড স্যানিটাইজার উৎপাদনে ব্যবহৃত অ্যালকোহল উৎপাদকদের মূল্য না বাড়ানোর নির্দেশ দিতে পারবে।


    এই প্রেক্ষিতে রাজ্যগুলি এখন থেকে কেন্দ্রীয় নির্দেশিকাও তাদের সরকারি গেজেটে বিজ্ঞপ্তি আকারে প্রকাশ করতে পারবে, সেইসঙ্গে সংশ্লিষ্ট রাজ্যের পরিস্হিতি অনুযায়ী প্রয়োজনীয় ব্যবস্হা গ্রহণের জন্য অত্যাবশ্যকীয় পণ্য আইনের আওতায় নিজেদের নির্দেশিকা জারি করবে। অত্যাবশ্যকীয় পণ্য আইনের আওতায় কেন্দ্রীয় সরকারের সমপরিমান ক্ষমতা রাজ্যগুলিকেও দেওয়া হয়েছে। এই ক্ষমতা অনুযায়ী রাজ্য ও কেন্দ্রশাসিত অঞ্চলগুলি অত্যাবশ্যকীয় পণ্য আইনের আওতায় আইন ভঙ্গকারীদের বিরুদ্ধে ব্যবস্হা গ্রহণ করতে পারবে।


    কোভিড-১৯ সংক্রমণ এড়াতে প্রয়োজনীয় পদক্ষেপ হিসেবে হ্যান্ড স্যানিটাইজার তৈরির সময় অ্যালকোহলের দাম, উৎপাদন, বিক্রি, বিতরণ, পরিবহন, মজুত নিয়ন্ত্রণ সম্পর্কিত যেকোন বিষয়ে সিদ্ধান্ত গ্রহণের জন্য কেন্দ্রীয় সরকারের পাশাপাশি রাজ্য সরকার ও কেন্দ্রশাসিত অঞ্চলগুলির ক্ষমতা বৃদ্ধি করা হয়েছে। এই ধরনের সামগ্রী যাতে নির্বিঘ্নে বিক্রি করা যায় এবং সহজলভ্য হয় তার জন্য কালোবাজারি, লাভ্যাংশকারীদের বিরুদ্ধে প্রয়োজনীয় পদক্ষেপ গ্রহণ করতে বলা হয়েছে। এর ফলে হ্যান্ড স্যানিটাইজারের দাম নিয়ন্ত্রণে থাকবে এবং এই ধরণের পণ্য সহজে সাধারণ মানুষের কাছে পৌঁছে যাবে। রাজ্য ও কেন্দ্রশাসিত অঞ্চলের প্রশাসনগুলিকে ইথানল অ্যালকোহল সহ অ্যালকোহল ভিত্তিক হ্যান্ড স্যানিটাইজার স্প্রে উৎপাদনে ডিওড্রেন্ট উৎপাদকদের কম মূল্যে যত দ্রুত সম্ভব এই ধরণের সামগ্রী বাজারজাত করার জন্য কেন্দ্রীয় সরকারের পক্ষ থেকে নির্দেশ দেওয়া হয়েছে।


    অ্যালকোহল ভিত্তিক স্যানিটাইজার উৎপাদনকারী সংস্হাগুলিকে তাদের উৎপাদন ক্ষমতা বাড়াতে রাজ্য সরকারগুলিকে বলা হয়েছে। পরিবেশ মন্ত্রক কোনোরকম পরিবেশগত আগাম অনুমোদন ছাড়াই এধরণের সামগ্রীর উৎপাদন ক্ষমতা ৫০ শতাংশ পর্যন্ত বৃদ্ধিতে অনুমতি দিয়েছে।


    CG/SS/NS

    
    
    (Release ID: 1607357) Visitor Counter : 10
    
    
      Read this release in: English