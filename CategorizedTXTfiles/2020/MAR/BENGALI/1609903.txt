      বিদ্যুৎমন্ত্রক

      প্রধানমন্ত্রী নাগরিক সহায়তা এবং আপদকালীন ত্রাণ তহবিলে(পিএম - সি এ আর ই এস) পাওয়ারগ্রিড ২০০ কোটি টাকা সাহায্য দানের প্রতিশ্রুতি দিয়েছে
      Posted On: 31 MAR 2020 10:06PM by PIB Kolkata


    নতুন দিল্লি, ৩১ মার্চ, ২০২০


    সারা দেশ জুড়ে লক ডাউন পরিস্থিতিতে, শক্তি মন্ত্রকের অধীনস্ত পাওয়ারগ্রিড, 'মহারত্ন' সি পি এস ই এবং ভারতের কেন্দ্রীয় ট্রান্সমিশন ইউটিলিটি (সি টি ইউ) ২৪×৭ পরিষেবা প্রদান নিশ্চিত করেছে। পাশাপাশি পাওয়ারগ্রিড দায়িত্ববান সংস্থা হিসাবে এই আপদকালীন পরিস্থিতিতে, করোনা ভাইরাসের বিরুদ্ধে লড়াইকে সমর্থন জানিয়ে প্রধানমন্ত্রী নাগরিক সহায়তা এবং আপদকালীন ত্রাণ তহবিলে (পি এম-সিএআরইএস) ১৩০ কোটি টাকা সাহায্য করার কথা ঘোষণা করেছে।


    
    সাম্প্রতিক অতিমারীর বিরুদ্ধে লড়াইয়ে, পাওয়াগ্রিড,আগামী আর্থিক বছরে আরও ৭০ কোটি টাকা সাহায্য দেবার কথাও জানিয়েছে। প্রতিশ্রুতি অনুযায়ী সব মিলিয়ে পাওয়ারগ্রিডের সাহায্যের পরিমান ২০০ কোটি টাকা হবে। কেন্দ্রীয় শক্তি মন্ত্রক এবং নতুন ও পুনর্নবীকরণযোগ্য শক্তি মন্ত্রকের অধীনস্ত সমস্ত সি পি এস ই যে ৯২৫ কোটি টাকা সাহায্য দানের প্রতিশ্রুতি দিয়েছে, এই ২০০ কোটি টাকা, তারই অংশ বলে জানানো হয়েছে। পাশাপাশি পাওয়ারগ্রিডের কর্মচারীরাও, তাঁদের বেতনের একটি অংশ, এই অতিমারীর বিরুদ্ধে লড়াইয়ে দান করবেন বলে জানিয়েছেন। পাওয়ারগ্রিড, এই দু:সময়ে ইতিমধ্যেই দেশের বিভিন্ন প্রান্তের বস্তি এলাকায় দরিদ্র মানুষদের মধ্যে ত্রাণ এবং খাবারের প্যাকেট বিলি করেছে। দেশের পাওয়ারগ্রিড সাব স্টেশানগুলির ট্রান্সমিশন এবং নির্মান ক্ষেত্রের শ্রমিক ও অস্থায়ী কর্মীদের জন্য মাস্ক, সাবান, স্যানিটাইজার, প্যাকেট বন্দী খাবার, নিত্যপ্রয়োজনীয় দ্রব্য সহ সব চিকিৎসা সামগ্রীর ব্যবস্থা করা হয়েছে।


    
    কোভিড-19 সংক্রমণ কালে,দেশ জুড়ে নিরবচ্ছিন্ন বিদ্যুৎ সরবরাহ বজায় রাখতে, পরিকল্পনা মাফিক প্রতিটি সাব স্টেশনে অতিরিক্ত কর্মীর ব্যবস্থা করা হয়েছে।


    

    CG/PPM

    
    
    (Release ID: 1609903) Visitor Counter : 3
    
    
      Read this release in: English