      দক্ষতাউন্নয়নওশিল্পোদ্যোগমন্ত্রক

      কোভিড-১৯ এর লকডাউন চলার সময় শিক্ষানবিশরা পুরো ভাতা পাবেনঃ ডঃ মহেন্দ্র নাথ পান্ডে
      Posted On: 31 MAR 2020 6:21PM by PIB Kolkata


    নতুনদিল্লি, ৩১ মার্চ, ২০২০


    

    
    নোভেল করোনা ভাইরাসের মোকাবিলায় সরকারের অঙ্গীকারের অংশ হিসেবে কেন্দ্রীয় দক্ষতা উন্নয়ন ও শিল্প বিকাশ মন্ত্রক আজ এক বিজ্ঞপ্তিতে জানিয়েছে, তাঁদের স্বীকৃত বিভিন্ন সংস্থায় যে সব শিক্ষানবিশ রয়েছেন, লকডাউন অর্থাৎ প্রতিরোধমূলক নিয়ন্ত্রণ ব্যবস্থা চলার সময় তাঁরা পুরো ভাতা পাবেন। সরকারও এই সময়কালে ন্যাশনাল এপ্রেন্টিসশীপ প্রমোশন স্কিমের আওতায় ওই সংস্থাগুলিকে ভাতাবাবদ পুরো অর্থ ফেরত দেবে।


    
    ১৯৬১ সালের শিক্ষানবিশ আইন অনুযায়ী শিক্ষানবিশি চলার সময় প্রতিষ্ঠানে যদি ধর্মঘট, লকআউট বা লেঅফ হয় তাহলে ওই শিক্ষানবিশ তাঁর প্রশিক্ষণ শেষ করতে সম পরিমাণ বাড়তি সময় পাবেন। তবে এই ধর্মঘট, লকআউট বা লেঅফ সর্বোচ্চ ৬ মাসের মধ্যে থাকলে তবেই ওই শিক্ষানবিশ অতিরিক্ত সময়ের ভাতা পাবেন।


    
    দক্ষতা উন্নয়ন ও শিল্পোদ্যোগ মন্ত্রী ডঃ মহেন্দ্র নাথ পান্ডে জানিয়েছেন, কোভিড-১৯ এর মোকাবিলায় আমাদের সকলের একসঙ্গে কাজ করা উচিত। উদ্ভূত পরিস্থিতিতে এই সময়ে শিক্ষানবিশদের তাই ভাতা দেওয়ার সিদ্ধান্ত নেওয়া হয়েছে।


    
    যুব সম্প্রদায় স্কুল বা কলেজ ছাড়ার পর কাজের সুযোগ পাওয়ার জন্য শিক্ষানবিশ কার্যক্রম একটি ফলপ্রসূ উদ্যোগ। এর মাধ্যমে শিল্পজগতের সঙ্গে প্রশিক্ষণ কেন্দ্রগুলির যোগাযোগ গড়ে ওঠে। ‘দক্ষ ভারত’ কর্মসূচীকে বাস্তবায়িত করার ক্ষেত্রেও এটি গুরুত্বপূর্ণ প্রয়াস।


    

    CG/CB

    
    
    (Release ID: 1609622) Visitor Counter : 11
    
    
      Read this release in: English