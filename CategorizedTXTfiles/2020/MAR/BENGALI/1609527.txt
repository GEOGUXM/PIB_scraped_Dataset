      অসামরিকবিমানপরিবহণমন্ত্রক

      পণ্যবাহী বিমানের পূর্ব ও দক্ষিণভারতে চিকিৎসা সামগ্রী পরিবহণ ; বেসরকারী বিমান সংস্থাগুলি জরুরী পণ্য পরিবহণে সামিল
      Posted On: 31 MAR 2020 2:57PM by PIB Kolkata


    নতুন দিল্লি, ৩১ মার্চ, ২০২০


    

    পণ্যবাহী বিমানগুলি দেশের পূর্ব, উত্তর ও দক্ষিণাঞ্চলে সোমবার চিকিৎসা সামগ্রী পরিবহণ করেছে।


    
    ১ নং জীবনরেখা - এয়ার ইন্ডিয়ার এ ৩২০ বিমান মুম্বাই-নতুনদিল্লি-বেঙ্গালুরু-মুম্বাই রুটে ৬৫৯৩ কেজি এইচএলএল-এর পণ্যসামগ্রী পরিবহণ করেছে। নাগাল্যান্ডেও প্রয়োজনীয় সামগ্রী নিয়ে গেছে। কেরালা ও কর্ণাটকে ভেন্টিলেটর মাস্ক, মেঘালয়ে বাইপ্যাপ ও কোয়েম্বাতুরে বস্ত্র মন্ত্রকের বিভিন্ন সামগ্রী নিয়ে গেছে।


    
    ২ নং জীবনরেখাঃ-বায়ুসেনার বিমান হিন্দন-ডিমাপুর-ইম্ফল-গুয়াহাটির জন্য এইচএলএল–এর পণ্যসামগ্রী নিয়ে গেছে। শিলঙের জন্য আইসিএমআরের কিট পরিবহণ করেছে।


    
    বানিজ্যিকভাবে ইন্ডিগো, স্পাইসজেট এবং ব্লু ডার্ট পণ্য পরিবহণ করছে।


    
    অসামরিক বিমান পরিবহণ মন্ত্রক দিল্লি, মুম্বাই, হায়দ্রাবাদ, বেঙ্গালুরু, কলকাতায় হাব তৈরি করেছে। এখান থেকে গুয়াহাটি, ডিব্রুগড়, আগরতলা, আইজল, ইম্ফল, কোয়েম্বাতুর ও ত্রিবান্দ্রমে পণ্য নিয়ে যাওয়া হচ্ছে।


    
    লাদাখে এয়ার ইন্ডিয়া ও বায়ুসেনার বিমান পণ্যসামগ্রী পরিবহণ করছে। ২৬ থেকে ২৯ তারিখ পর্যন্ত ১০টন পণ্য পরিবহণ করা হয়েছে। মূলত কোভিড-১৯ এর জন্য বিভিন্ন সামগ্রী যেমন, চিকিৎসা সামগ্রী, পরীক্ষা করার কিট, ব্যক্তিগত সুরক্ষার সামগ্রী, মাস্ক, গ্লাভস সহ নানা সরঞ্জাম যেগুলি রাজ্যসরকার ও কেন্দ্রশাসিত অঞ্চলের প্রশাসন চেয়েছে, সেগুলিই নিয়ে যাওয়া হয়েছে।


    
    চিকিৎসা সরঞ্জাম পরিবহণের জন্য একটি ওয়েবসাইট তৈরি করা হয়েছে। এটি আগামীকাল থেকে ব্যবহার করা যাবে। এই ওয়য়েবসাইটের লিঙ্ক www.civilaviation.gov.in - অর্থাৎ অসামরিক বিমান পরিবহণ মন্ত্রকের ওয়েব সাইট থেকে পাওয়া যাবে।
    
    তথ্যের আদান প্রদান, নানা প্রশ্নের জবার দেবার মত উদ্যোগ গুলির পাশাপাশি কোভিড-১৯ মোকাবিলায় এই উদ্যোগও নেওয়া হয়েছে।


    

    CG/CB

    
    
    (Release ID: 1609527) Visitor Counter : 9
    
    
      Read this release in: English