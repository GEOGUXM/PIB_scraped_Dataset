      সারওরসায়নমন্ত্রক

      কেন্দ্রীয় রাসায়নিক ও সার মন্ত্রী শ্রী সদানন্দ গৌড়া তাঁর মন্ত্রকের অধীন রাষ্ট্রায়ত্ত সংস্থাগুলিকে কোভিড-১৯ মহামারী মোকাবিলায় তাদের সিএসআর তহবিল থেকে সাহায্যের জন্য অনুরোধ জানিয়েছেন
      
      মন্ত্রী তাদের অন্তত একদিনের বেতন দান করার আর্জি জানিয়েছেন

      Posted On: 31 MAR 2020 11:10PM by PIB Kolkata

    নতুন দিল্লি , ৩১ মার্চ ২০২০


    

    কোভিড-১৯ মহামারী মোকাবিলায় কেন্দ্রীয় রাসায়নিক ও সার মন্ত্রী শ্রী ডি ভি সদানন্দ গৌড়া তার মন্ত্রকের অধীন সমস্ত লাভজনক রাষ্ট্রায়ত্ত সংস্থাগুলিকে তাদের কর্পোরেট সোশ্যাল রেসপনসিবিলিটি (সিএসআর) তহবিল থেকে প্রধানমন্ত্রীর নাগরিক সহায়তা ও ত্রাণ তহবিলে (পিএম কেয়ার) দান করার অনুরোধ জানিয়েছেন।
    
    রাষ্ট্রায়ত্ত সংস্থাগুলির সিএমডিদের পাঠানো চিঠিতে শ্রী গৌড়া বলেছেন, সরকার এই রোগের সংক্রমন প্রতিরোধের জন্য সর্বাত্মক পদক্ষেপ নিচ্ছে, তবুও জনস্বাস্থ্যের বর্তমান পরিস্থিতির জন্য সমাজের সকল অংশের সমন্বিত প্রচেষ্টা প্রয়োজন, তাই সিএসআর বাজেটের সর্বাধিক পরিমাণে অর্থ প্রধানমন্ত্রী কেয়ারে দান করার জন্য সকলকে অনুরোধ করা হচ্ছে।
    
    তিনি বলেছেন, সরকার যে কোন জরুরি অবস্থা বা সঙ্কটজনক পরিস্থিতি যেমন কোভিড-১৯ মহামারী মোকাবিলার প্রাথমিক লক্ষ্য নিয়ে প্রধানমন্ত্রী কেয়ার তহবিল গঠন করেছে এবং কর্পোরেট বিষয়ক মন্ত্রক ইতিমধ্যে স্পষ্ট করে দিয়েছে উল্লিখিত তহবিলে যে কোনও অনুদান, কোম্পানি আইন ২০১৩ এর আওতায় সিএসআর ব্যয় হিসাবে গণ্য হবে।
    
    শ্রী গৌড়া বলেছেন ২০১৯-২০২০ অর্থ বছরের ব্যয় করা হয়নি এমন সিএসআর তহবিলকে কাজে লাগানোর এটি একটি ভাল সুযোগ বলে বিবেচিত হবে। একইভাবে সংস্থাগুলি ২০২০-২১ অর্থ বছরের জন্য এপ্রিল ২০২০ থেকে এই তহবিলে দান করতে পারে।
    
    কেন্দ্রীয় মন্ত্রী সমস্ত পিএসইউর সিএমডিকে তাদের সংস্থার কর্মীদের স্বেচ্ছায় একদিনের বেতন পিএম কেয়ার তহবিলে দান করতে অনুপ্রাণিত করার আহ্বান জানিয়েছেন।
    
    শ্রী গৌড়া তার এক মাসের বেতন এবং এমপিএলএডি তহবিল থেকে এক কোটি টাকা প্রধানমন্ত্রী জাতীয় ত্রাণ তহবিলে দান করেছেন।

    

    
    CG/TG

    
    
    (Release ID: 1609774) Visitor Counter : 1
    
    
      Read this release in: English