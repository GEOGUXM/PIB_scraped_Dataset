      শিল্পওবাণিজ্যমন্ত্রক

      ই-বাণিজ্য এবং পণ্য পরিবহন শিল্প সংস্থার প্রতিনিধিদের সঙ্গে ভিডিও কনফারেন্সের মাধ্যমে বৈঠক শ্রী পীযূষ গোয়েলের
      Posted On: 27 MAR 2020 8:42PM by PIB Kolkata


    ২৭ মার্চ , নতুন দিল্লি


    কেন্দ্রীয় শিল্প ,বাণিজ্য এবং রেলমন্ত্রী শ্রী পীযূষ গোয়েল বৃহস্পতিবার ই-বাণিজ্য এবং পণ্য পরিবহন শিল্প সংস্থার প্রতিনিধিদের সঙ্গে ভিডিও কনফারেন্সের মাধ্যমে বৈঠক করেছেন। কোভিড-১৯ সংক্রমনের জেরে দেশজুড়ে লকডাউন পরিস্থিতিতে সমস্যা এবং তার সমাধানের বিভিন্ন পন্থা পদ্ধতি নিয়ে আলোচনা হয় এই বৈঠকে। কেন্দ্রীয় মন্ত্রী শিল্প সংস্থার প্রতিনিধিদের আশ্বস্ত করে বলেছেন ,নিত্য প্রয়োজনীয় সামগ্রী সহজে নিরাপদে সাধারণ মানুষের কাছে পৌঁছে দেওয়ার বিষয়ে সরকার বদ্ধপরিকর।


    এ দিনের বৈঠকে উপস্থিত ছিলেন স্ন্যাপডিল ,ফ্লিপকার্ট ,নেটমেডস,গোফার্স ,অ্যামাজন ইন্ডিয়া,বিগ বাস্কেট,উড়ান ,ফার্মইজি এর মত ই-বাণিজ্যিক সংস্থার প্রতিনিধিরা।এছাড়াও বৃহত্তর খুচরো বাণিজ্য বিপনন সংস্থা গুলির মধ্যে মেট্রো ক্যাশ অ্যান্ড ক্যারি ,ওয়াল মার্ট,পেটিএম ,সেফএক্সপ্রেস ,সুইগির - মত সংস্থার প্রতিনিধিরাও বৈঠকে উপস্থিত ছিলেন।


    শ্রী গোয়েল জানিয়েছেন , নিত্যপ্রয়োজনীয় পণ্য সরবরাহ যাতে ঠিক থাকে এবং নির্বিঘ্নে সাধারণ মানুষের কাছে পৌঁছে যায় তার জন্য লক্ষ্য রাখছে কেন্দ্রীয় সরকার । এই কারণে কেন্দ্রীয় স্বরাষ্ট্র মন্ত্রকের পক্ষ থেকে নির্দিষ্ট নীতি নির্দেশিকা জারি করা হয়েছে। এমনকি এই লকডাউনের সময় নিত্যপ্রয়োজনীয় পণ্য সামগ্রী উৎপাদন ও বন্টন নির্বিঘ্নে করা যায় তা,দেখার জন্য মন্ত্রকের পক্ষ থেকে একটি কন্ট্রোলরুম খোলা হয়েছে।


    CG/SS

    
    
    (Release ID: 1608654) Visitor Counter : 5
    
    
      Read this release in: English