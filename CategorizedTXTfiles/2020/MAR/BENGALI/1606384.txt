      কৃষিমন্ত্রক

      পিএম কিষাণ মান ধন যোজনার আওতায় নাম নথিভুক্তিকরণ
      Posted On: 13 MAR 2020 7:03PM by PIB Kolkata


    নয়াদিল্লী, ১৩ মার্চ , ২০২০


    ২০১৯ এর ১২ই সেপ্টেম্বর ক্ষুদ্র ও প্রান্তিক কৃষকদের বৃদ্ধ বয়সে সামাজিক সুরক্ষা দিতে সরকার প্রধানমন্ত্রী কিষাণ মান ধন যোজনা (পিএম-কেএমওয়াই)চালু করেছে। এই যোজনায় কৃষকরা ৬০ বছর বয়সের পর ন্যূনতম ৩ হাজার টাকা পেনশন পাবেন। ক্ষুদ্র এবং প্রান্তিক কৃষকরা, যাঁদের বয়স ১৮-৪০এর মধ্যে, তাঁরা এই প্রকল্পে যোগদান করতে পারেন। যোগ্য কৃষকরা নিকটবর্তী কমন সার্ভিস সেন্টার অথবা রাজ্য এবং কেন্দ্রশাসিত অঞ্চলগুলির মনোনীত পিএম-কিষাণ নোডাল অফিসারের কাছে তাদের নাম নথিভুক্ত করতে পারেন। কৃষকরা www.pmkmy.gov.in এই ওয়েব পোর্টালে গিয়েও তাঁদের নাম নথিভুক্ত করতে পারেন।


    এই পেনশন প্রকল্পটি স্বেচ্ছামূলক। কৃষকরা তাঁদের বয়স অনুসারে ৫৫ থেকে ২০০ টাকা, প্রতি মাসে এই তহবিলে জমা দিতে পারেন। সমপরিমান অর্থ কেন্দ্র জমা দেবে। গত ১১ই মার্চ পর্যন্ত ১৯,৯৭,৫৫৩ জন কৃষক এই প্রকল্পে তাঁদের নাম নথিভুক্ত করেছেন।


    রাজ্যসভায় আজ এক প্রশ্নের লিখিত জবাবে কৃষি ও কৃষক কল্যাণ মন্ত্রী শ্রী নরেন্দ্র সিং তোমর এই তথ্য জানান।


    CG/CB/NS

    
    
    (Release ID: 1606384) Visitor Counter : 10
    
    
      Read this release in: English