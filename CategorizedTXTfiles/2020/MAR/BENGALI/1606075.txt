      আয়ুষ

      প্রধানমন্ত্রীর নেতৃত্বে ২০২০র আন্তর্জাতিক যোগ দিবসের মূল অনুষ্ঠান হবে লেহ্-তে : শ্রীপাদ যশো নায়েক
      Posted On: 12 MAR 2020 3:11PM by PIB Kolkata


    নয়াদিল্লী, ১২ মার্চ , ২০২০


    ২০২০র ২১ জুন ষষ্ঠ আন্তর্জাতিক যোগ দিবসে মূল জাতীয় অনুষ্ঠানের আয়োজন করা হবে লাদাখ কেন্দ্রশাসিত অঞ্চলের রাজধানী লেহ্-তে। এই অনুষ্ঠানে উপস্হিত থাকবেন প্রধানমন্ত্রী শ্রী নরেন্দ্র মোদী। নতুন দিল্লীতে আজ সাংবাদিক বৈঠকে একথা জানিয়েছেন আয়ুষ মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রীপাদ যশো নায়েক। তিনি আরও বলেছেন, এই অনুষ্ঠানে ২০১৯এর আয়ুষ তথ্যপ্রযুক্তি পুরস্কার প্রদান করা হবে।


    প্রতি বছরের মতো এবছরও আন্তর্জাতিক যোগ দিবসের মূল অনুষ্ঠানে সুবিশাল জনসমাগমে প্রধানমন্ত্রী যোগ প্রদর্শনে অংশ নেবেন। যোগের সাধারণ নিয়ম মেনেই তা প্রদর্শিত হবে। ২০২০র আন্তর্জাতিক যোগ দিবসের মূল অনুষ্ঠানকে এক অন্যন্য এবং ভিন্ন মাত্রা দিতে এই প্রথম লেহ্-র মতো উঁচু জায়গায় এক বৃহৎ জনসমাবেশের আয়োজন করা হয়েছে।


    সাধারণ যোগ নিয়ম মেনে ৪৫ মিনিট ধরে যোগের মহড়া চলবে। আশা করা হচ্ছে লেহ্-তে আয়োজিত যোগ দিবসে প্রধানমন্ত্রীর পাশাপাশি ১৫ থেকে ২০ হাজারের মতো সাধারণ মানুষও যোগাসনে অংশ নেবেন। সিআইআই, ফিকি-র মতো বণিকসভা, সিবিএসই, ইউজিসি, এনসিইআরটি-এর মতো শিক্ষা সংস্হা এবং অন্যান্য সংস্হা ইতিমধ্যেই আন্তর্জাতিক যোগ দিবস উপলক্ষে একাধিক পরিকল্পনা গ্রহণ করেছে। সাধারণত আন্তর্জাতিক যোগ দিবসের প্রস্তুতি তিন-চার মাস আগে থেকেই শুরু হয়ে যায়। যোগের সাধারণ নিয়মের বিষয়ের ওপর দেশজুড়ে ১ হাজার প্রশিক্ষণ কর্মসূচির আয়োজন করা হয়ে থাকে। যোগ-কে গণ-আন্দোলনের রূপ দিতে প্রতি বছর আন্তর্জাতিক যোগ দিবসের আয়োজন করা হয়ে থাকে। এরজন্য বিশ্বজুড়ে যোগ দিবসের নানা অনুষ্ঠান আয়োজন করা হয়। ২০০টিরও বেশি দেশ এতে অংশ নেয়।


    আয়ুষ ক্ষেত্রে তথ্যপ্রযুক্তিতে উৎকর্ষ পুরস্কারের জন্য ৪৭টি আবেদনপত্র জমা পড়ে। আবেদনপত্রগুলি পরীক্ষা করে দেখার পর ৮টি আবেদনপত্র বাছাই করা হয়েছে। তারা তাদের তৈরি করা বিষয়গুলি জুরিদের সামনে তুলে ধরেন। জুরির সদস্যরা তাদের উপস্হাপনা খতিয়ে দেখার পর নিজেদের মতামত জানিয়েছে।


    আয়ুষ ক্ষেত্রে তথ্যপ্রযুক্তির উন্নতি এবং তথ্যপ্রযুক্তির মাধ্যমে সমস্যার সমাধান, সফল পরিকল্পনা গ্রহণ, ঝুঁকি কমানো সহ একাধিক ক্ষেত্রে উৎসাহ দানের জন্য এই পুরস্কার প্রদান করা হয়ে থাকে।


    CG/SS/NS

    
    
    (Release ID: 1606075) Visitor Counter : 15
    
    
      Read this release in: English