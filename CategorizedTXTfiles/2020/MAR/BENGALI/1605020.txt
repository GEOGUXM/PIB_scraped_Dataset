      অর্থমন্ত্রক

      অর্থ কমিশন সব রাজ্যের অর্থমন্ত্রীদের সঙ্গে বৈঠক করবে
      Posted On: 03 MAR 2020 6:23PM by PIB Kolkata


    নয়াদিল্লী, ০৩ মার্চ , ২০২০


    অর্থ কমিশন আগামী ১৩ই মার্চ নতুন দিল্লীতে সব রাজ্যের অর্থমন্ত্রীদের সঙ্গে বৈঠকের আয়োজন করেছে। বৈঠকে কমিশনের ২০২১-২০২৬ শীর্ষক চূড়ান্ত প্রতিবেদন নিয়ে আলাপ-আলোচনা হবে। কমিশনের এই প্রতিবেদন আগামী অক্টোবর মাসে জমা পড়বে বলে মনে করা হচ্ছে।


    রাজ্যগুলির সঙ্গে কমিশনের নিয়মিতভাবে যোগাযোগ বজায় রাখার অঙ্গ হিসেবে এই বৈঠকের আয়োজন করা হয়েছে। রাজ্যগুলির আর্থিক দায়দায়িত্ব এবং বাজেট পরিচালন ব্যবস্হা তথা কেন্দ্রীয় ফিসকাল রেসপন্সিবিলিটি অ্যান্ড বাজেট ম্যানেজমেন্টেকে কিভাবে কেন্দ্রীয় ফিসকাল রেসপন্সিবিলিটি অ্যান্ড বাজেট ম্যানেজমেন্টের সঙ্গে যুক্ত করা যায় বৈঠকে সে বিষয়ে পৃথক আলোচনা হবে। এছাড়াও রাজ্য সরকারগুলির পক্ষ থেকে রাজ্য ভিত্তিক যে অনুদান প্রস্তাব দেওয়া হয়েছে তা নিয়েও আলোচনা হবে বলে মনে করা হচ্ছে। সময় মতো রাজ্য কমিশন গঠন এবং কমিশনের প্রস্তাবের প্রেক্ষিতে পদক্ষেপ গ্রহণের মতো বিষয়গুলিও বৈঠকের আলোচ্য সূচিতে থাকছে।


    উল্লেখ করা যেতে পারে পঞ্চদশ অর্থ-কমিশনের মেয়াদ চলতি বছরের অক্টোবর মাস পর্যন্ত বাড়াতে, রাষ্ট্রপতি কমিশনের বিচার্য বিষয়গুলি সংশোধন করেছেন। মেয়াদ বাড়ানোর সঙ্গে সঙ্গে কমিশনকে ২০২০-২১ সালের জন্য একটি প্রতিবেদন এবং ২০২০-২১ থেকে ২০২৫-২৬ পর্যন্ত দ্বিতীয় প্রতিবেদন জমা দেওয়ার নির্দেশ দেওয়া হয়েছে। কমিশনের ২০২০-২১ সালের আর্থিক প্রতিবেদন কেন্দ্রীয় সরকার গ্রহণ করে তা ২০২০-২১এর সাধারণ বাজেটের সঙ্গে লোকসভায় পেশ করা হয়েছে। কমিশন এখন রাজস্ব হস্তান্তরের কাজ সম্পূর্ণ করতে নিরন্তর কাজ করে চলেছে।


    CG/BD/NS

    
    
    (Release ID: 1605020) Visitor Counter : 6