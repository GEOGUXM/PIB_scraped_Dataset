      খাদ্যপ্রক্রিয়াকরণশিল্পমন্ত্রক

      ১০টি খাদ্য প্রক্রিয়াকরণ প্রকল্পের জন্য ৩০১ কোটি ৫৪ লক্ষ টাকা বরাদ্দ
      Posted On: 05 MAR 2020 10:31PM by PIB Kolkata


    নয়াদিল্লি , ০৫ মার্চ, ২০২০


    নতুন দিল্লিতে খাদ্য প্রক্রিয়াকরণ শিল্প মন্ত্রী শ্রীমতী হরসিমরত কৌর বদলের পৌরোহিত্যে আন্তঃমন্ত্রক অনুমোদন কমিটির বৈঠকে ১০টি প্রকল্পের জন্য ৩০১ কোটি ৫৪ লক্ষ টাকা বরাদ্দ করা হ’ল। এর মধ্যে অনুদানের পরিমাণ ৬৭ কোটি ২৯ লক্ষ টাকা। কিষাণ সম্পদ যোজনার এগ্রো প্রসেসিং ক্লাস্টার স্কিমের অধীনে প্রকল্পগুলির অনুমোদন করা হয়েছে। এই প্রকল্প থেকে ১০ হাজার কর্মসংস্থান হতে পারে। উপকৃত হবেন প্রায় ৪০ হাজার কৃষক।


    কেন্দ্রীয় খাদ্য প্রক্রিয়াকরণ মন্ত্রী বলেছেন, গত ১৫ দিনে ৭০৭ কোটি টাকা লগ্নি হয়েছে। সরকার খাদ্য প্রক্রিয়াকরণ শিল্প মন্ত্রকের মাধ্যমে লগ্নি টানতে সবরকম উদ্যোগ নিচ্ছে। খাদ্য প্রক্রিয়াকরণ শিল্পে স্বাভাবিক পথে ১০০ শতাংশ প্রত্যক্ষ বিদেশি বিনিয়োগ অনুমোদিত হয়েছে। ই-কমার্স সহ ব্যবসার জন্য অনুমোদনের পথের মাধ্যমে ১০০ শতাংশ প্রত্যক্ষ বিদেশি বিনিয়োগও অনুমোদিত হয়েছে। বার্ষিক ১০০ কোটি টাকা লেনদেন এমন ক্ষেত্রে খাদ্য প্রক্রিয়াকরণ সংস্থার ফসল তোলার পর মূল্য যুক্তি সংক্রান্ত কাছ থেকে পাওয়া মুনাফার উপর ১০০ শতাংশ আয়কর ছাড় দেওয়া হয়েছে।


    যে ১০টি প্রকল্প অনুমোদিত হ’ল, তার মধ্যে তামিলনাডুতে ২৩০ কোটি টাকার ৮টি প্রকল্প। খাদ্য প্রক্রিয়াকরণ শিল্পে তামিলনাডু সরকারের উদ্যোগে সন্তোষ প্রকাশ করেছে মন্ত্রক। ওই রাজ্যে নিজস্ব খাদ্য প্রক্রিয়াকরণ নীতি আছে। কৃষি উদ্যোগীদের নিজস্ব শিল্প সংস্থা স্থাপনের উৎসাহ দেওয়া হয় রাজ্য সরকারের পক্ষ থেকে কেন্দ্রীয় সরকারের আর্থিক সহায়তা নিয়ে।


    এই কর্মসূচির লক্ষ্য আধুনিক পরিকাঠামো গড়ে তোলা এবং নতুন নতুন খাদ্য প্রক্রিয়াকরণ সংস্থা গড়তে উৎসাহ দেওয়া। এর জন্য কৃষক ও উৎপাদনকারীদের জোট বেঁধে সংস্থা গড়তে উৎসাহ দেওয়া হয়। উৎপাদিত পণ্য বাজারজাত করার জন্য সরবরাহ ব্যবস্থা শৃঙ্খল এবং আধুনিক পরিকাঠামোর ব্যবস্থা করা হয়। সাধারণ পরিকাঠামো গড়ে তোলার পাশাপাশি চলতে থাকে কারখানা গড়ে তোলার কাজ।


    SDG/AP/SB

    
    
    (Release ID: 1605483) Visitor Counter : 5
    
    
      Read this release in: English