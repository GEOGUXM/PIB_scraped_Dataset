      পেট্রোলিয়ামওপ্রাকৃতিকগ্যাসমন্ত্রক

      প্রধানমন্ত্রী উজ্জ্বলা যোজনা স্বাধীন ভারতে সামাজিক-অর্থনৈতিক পরিবর্তন এবং নারী ক্ষমতায়ণে ব্যাপক প্রভাব রেখেছে
      Posted On: 06 MAR 2020 6:17PM by PIB Kolkata


    নয়াদিল্লী, ০৬ মার্চ , ২০২০


    প্রাকৃতিক গ্যাস, পেট্রোলিয়াম এবং ইস্পাত মন্ত্রী শ্রী ধর্মেন্দ্র প্রধান বলেছেন, প্রধানমন্ত্রী উজ্জ্বলা যোজনা স্বাধীন ভারতে নারী ক্ষমতায়ণে সাফল্য এনেছে। প্রধানমন্ত্রী উজ্জ্বলা যোজনার ওপর আয়োজিত এক কর্মশালায় একথা জানান তিনি। শ্রী প্রধান বলেন, বিগত পাঁচ বছরে এলপিজি গ্যাসের সংযোগ দ্বিগুন বৃদ্ধি পেয়েছে। তিনি বলেন, দেশের মহিলাদের সামাজিক-অর্থনৈতিক পরিবর্তন এসেছে। এই প্রকল্পের আওতায় এলপিজি কানকেশন ৫৫ শতাংশ থেকে বেড়ে ৯৭.৪ শতাংশ পৌঁছেছে। এই গ্যাস সংযোগ বৃদ্ধির ফলে পরিবেশ দূষণের কারনে গৃহস্হ মহিলাদের স্বাস্হ্য জনিত সমস্যা দূরীকরণ করা সম্ভব হয়েছে। সমাজের প্রান্তিক মহিলারা এখন নিরাপদ, পরিবেশ বান্ধব এলপিজি গ্যাস ব্যবহার করছেন। কেন্দ্রীয় মন্ত্রী বলেন, যদিও এই প্রকল্পের উদ্দেশ্য এখনও শেষ হয়ে যায়নি। আগামীদিনে আচরণগত পরিবর্তন, আরও বেশি করে গ্যাস সংযোগ বৃদ্ধি ও পরিবেশ বান্ধব জ্বালানী সরবহারে লক্ষ্য নেওয়া হয়েছে। তিনি বলেন, জলবায়ু পরিবর্তন সারা বিশ্বের কাছে আতঙ্কের বিষয়। অর্থনৈতিক স্বশক্তিকরণে জ্বালানী একটি গুরুত্বপূর্ণ ভূমিকা পালন করে থাকে। সরকার সকল ভারতবাসীর জন্য সমানভাবে জ্বালানীর অধিকার নিশ্চিত করতে উদ্যোগ নিয়েছে।


    এই কর্মশালায় প্রধানমন্ত্রী উজ্জ্বলা যোজনার বহু সুবিধাভোগীরা উপস্হিত ছিলেন। তারা তাদের অভিজ্ঞতার কথা ভাগ করে নেন। আসন্ন আন্তর্জাতিক নারী দিবস উপলক্ষে এই কর্মশালার আয়োজন করা হয়েছিল।


    CG/SS/NS

    
    
    (Release ID: 1605602) Visitor Counter : 8
    
    
      Read this release in: English