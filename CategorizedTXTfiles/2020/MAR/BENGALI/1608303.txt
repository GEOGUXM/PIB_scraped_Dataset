      মানবসম্পদবিকাশমন্ত্রক

      কেন্দ্রীয় মানবসম্পদ উন্নয়ন মন্ত্রকের আওতাধীন ন্যাশনাল বুক ট্রাস্ট সাধারণ মানুষকে ঘরের ভেতরে থেকে বই পড়ার বিষয়ে উৎসাহী করে তুলতে # স্টে হোম ইন্ডিয়া উইথ বুক শীর্ষক কর্মসূচির উদ্যোগ নিয়েছে
      Posted On: 26 MAR 2020 2:20PM by PIB Kolkata

      নয়াদিল্লি, ২৬ মার্চ, ২০২০
      করোনা ভাইরাস সংক্রমণ প্রতিরোধে কেন্দ্রীয় সরকার একাধিক পদক্ষেপ নিয়েছে।এরই অঙ্গ হিসেবে সাধারণ মানুষকে ঘরের ভেতরে থেকে বই পড়ার বিষয়ে আরো উৎসাহী করে তুলতে # স্টে হোম ইন্ডিয়া উইথ বুক শীর্ষক কর্মসূচির উদ্যোগ নিয়েছে কেন্দ্রীয় মানবসম্পদ উন্নয়ন মন্ত্রকের আওতাধীন ন্যাশনাল বুক ট্রাস্ট।এবার থেকে তাদের কিছু নির্ধারিত এবং শ্রেষ্ঠ বইগুলি বিনামূল্যে ডাউনলোড করে ঘরে বসেই পড়া যাবে। ১০০টিরও বেশি বই পিডিএফ ফরম্যাটে ডাউনলোড করা যাবে ন্যাশনাল বুক ট্রাস্ট এর এই https://nbtindia.gov.in.ওয়েব সাইট থেকে। হিন্দি,ইংরেজি ,অসমিয়া ,বাংলা ,গুজরাটি, মালয়ালম, ওড়িয়া ,মারাঠি ,মিজো, নেপালি তামিল-তেলেগু, কন্নড় ,পাঞ্জাবি, উর্দু এবং সংস্কৃত ভাষাতে পাওয়া যাবে সব ধরনের ফিকশন, জীবনীমূলক, বিজ্ঞানভিত্তিক, টিচার্স হ্যান্ডবুক গুলি।বেশিরভাগ বই রয়েছে শিশু ও যুবক যুবতীদের জন্য ।এছাড়াও রবীন্দ্রনাথ ঠাকুর, প্রেমচাঁদ,মহাত্মা গান্ধীর লেখা কিছু বই আছে। আগামী দিনে আরও কিছু বই এই তালিকায় যুক্ত করা হবে।এমনকি, হলিডে হ্যাভ কাম , অ্যানিমেলস ইউ ক্যান নট ফরগেট, নাইন লিটিল বার্ড,ওমেন সাইন্টিস্ট ইন ইন্ডিয়া, এ টাচ অফ গ্লাস, গান্ধী ওয়ারিয়র অফ নন ভায়োলেন্স এর মতো নির্দিষ্ট কিছু বইও ডাউনলোড করে পড়া যাবে। তবে পিডিএফ ফরম্যাটে যে বইগুলি পাওয়া যাবে সেগুলো শুধুমাত্র পড়ার জন্য, কোন বাণিজ্যিক উদ্দেশ্যে এগুলি ব্যবহার করা যাবে না।
      CG/SS
    
    
    (Release ID: 1608303) Visitor Counter : 28
    
    
      Read this release in: English