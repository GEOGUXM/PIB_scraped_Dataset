      স্বরাষ্ট্র মন্ত্রক

      এনসিসি শংসাপত্র প্রাপ্তদের আধা-সামরিক বাহিনীতে যোগ দেওয়ার জন্য উৎসাহিত করতে মোদী সরকারের গুরুত্বপূর্ণ পদক্ষেপ
      Posted On: 19 MAR 2020 5:26PM by PIB Kolkata


    নয়াদিল্লি, ১৯ মার্চ, ২০২০


    জাতীয় সমর শিক্ষার্থী বাহিনী (এনসিসি)-তে ভারতের যুবাদের যোগদান বাড়ানোর প্রধানমন্ত্রী শ্রী নরেন্দ্র মোদীর স্বপ্নকে সাকার করতে কেন্দ্রীয় স্বরাষ্ট্র মন্ত্রী শ্রী অমিত শাহ এক অভূতপূর্ব সিদ্ধান্ত নিয়েছেন। কেন্দ্রীয় সশস্ত্র বাহিনীতে প্রবেশিকা পরীক্ষায় এনসিসি শংসাপত্র প্রাপ্তদের বোনাস নম্বর দেওয়া হবে যেমন সশস্ত্র বাহিনীর পরীক্ষাগুলিতে রয়েছে।


      * এনসিসি ‘সি’ শংসাপত্র প্রাপ্তরা পরীক্ষায় প্রাপ্ত সর্বোচ্চ নম্বরের ৫ শতাংশ পাবেন।


      * এনসিসি ‘বি’ শংসাপত্র প্রাপ্তরা ৩ শতাংশ


      * এনসিসি ‘এ’ শংসাপত্র প্রাপ্তরা ২ শতাংশ বোনাস নম্বর হিসেবে পাবেন।


    এনসিসি ‘এ’ শংসাপত্র প্রাপ্তদের বোনাস নম্বর দেওয়ার বিষয়টি আসন্ন সাব-ইন্সপেক্টর এবং কনস্টেবল পদে সরাসরি নিয়োগ পরীক্ষায় প্রযোজ্য হবে। ভারত সরকার সব রাজ্য সরকারগুলিকে তাদের পুলিশ বাহিনীতে সরাসরি নিয়োগ পরীক্ষায় একই ব্যবস্থা নেওয়ার জন্য আর্জি জানাবে যাতে এনসিসি শংসাপত্র প্রাপ্তরা যোগ দিতে উৎসাহিত হন। এই সিদ্ধান্তে যুব সমাজ শুধু এনসিসি-তে যোগদানেই উৎসাহ দেবে না, বরং কেন্দ্রীয় সশস্ত্র পুলিশ বাহিনীতে প্রশিক্ষিত শৃঙ্খলাবদ্ধ যুব সমাজকে পাওয়াও নিশ্চিত হবে।


    এনসিসি ত্রিস্তরীয় সংস্থা যেখানে আছে স্থল, নৌ এবং বায়ু বিভাগ। এই সংস্থার আদর্শ, একতা এবং শৃঙ্খলা যা মেনে যুব সমাজ তৈরি হয় শৃঙ্খলাবদ্ধ এবং দেশপ্রেমিক নাগরিক হিসেবে। প্রধানমন্ত্রী মোদীর বক্তব্য অনুযায়ী এনসিসি শৃঙ্খলা, একাগ্রতা এবং নিষ্ঠার আদর্শ শক্তিশালী করার একটি মঞ্চ যেটি ভারতের উন্নয়ন এবং বৃদ্ধির সঙ্গে সরাসরি যুক্ত।


    কেন্দ্রীয় স্বরাষ্ট্র মন্ত্রকের অধীন এনসিসি ন্যাশনাল ক্যাডেট কোর আইন, ১৯৪৮ দ্বারা বিধিবদ্ধ। যুব সমাজ যাতে এনসিসি-তে যোগ দেয় এবং দেশের ভালোর জন্য নিষ্ঠা সহকারে কাজ করে তার জন্য বেশ কিছু পদক্ষেপ নেওয়া হয়েছে। এনসিসি-তে ক্যাডেটদের প্রাথমিক সামরিক এবং অস্ত্রশিক্ষা দেওয়া হয়। এই প্রশিক্ষণ দেন সশস্ত্র বাহিনীর কর্মরত আধিকারিকরা। ক্যাডেটদের সক্ষমতা এবং বহুমুখিতা নিয়মিত পরীক্ষা করা হয় তারপর তাঁদের শংসাপত্র দেওয়া হয়।


    ‘এ’ শংসাপত্র দেওয়া হয় প্রথম স্তরে পাশ করলে, ‘বি’ শংসাপত্র দেওয়া দ্বিতীয় স্তরে পাশ করলে। যাঁদের ‘বি’ শংসাপত্র আছে তাঁরাই শুধুমাত্র ‘সি’ শংসাপত্র পাওয়ার যোগ্য। এটিই এনসিসি ক্যাডটদের জন্য সর্বোচ্চ শংসাপত্র যা দেওয়া হয় কঠোর প্রশিক্ষণ এবং পরীক্ষার সাফল্য প্রাপ্তির পর।


    CG/AP/DM

    
    
    (Release ID: 1607175) Visitor Counter : 6
    
    
      Read this release in: English
    
    
    

*