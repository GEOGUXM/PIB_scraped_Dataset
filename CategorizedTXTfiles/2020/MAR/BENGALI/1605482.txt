      রেলমন্ত্রক

      ভারতের গর্বের ট্রেন মুম্বাই – পুণে ডেকান ক্যুইন এক্সপ্রেসের আমূল পরিবর্তন হতে চলেছে
      Posted On: 05 MAR 2020 10:30PM by PIB Kolkata


    নয়াদিল্লি , ০৫ মার্চ, ২০২০


    ভারতীয় রেলের অন্যতম গর্বের ট্রেন ডেকান ক্যুইন এক্সপ্রেস। মুম্বাই থেকে পুণে যাতায়াতকারী এই ট্রেনের আমূল পরিবর্তন হতে চলেছে। ৯০ বছরের পুরনো এই ট্রেনের জার্মান নক্‌শায় লিঙ্ক হফম্যান বুশ কামরা লাগানো হবে। এলএইচবি কামরাগুলির সুরক্ষা ও স্বাচ্ছন্দ্য অনেক বেশি। দ্বিতীয়ত, এই ট্রেনের বহিঃরঙ্গেও পরিবর্তন হবে। বর্তমানে নীল-সাদা কামরাগুলিতে একটি লাল দাগ আছে। সেটিও পুনরায় সজ্জিত করা হবে। তৃতীয়ত, নতুন লোগো লাগানোরও প্রস্তাব রয়েছে।


    মধ্য রেল এই ট্রেন চালায়। এই ট্রেনের সঙ্গে যাত্রীদের ভাবাবেগ জড়িত থাকায় বহিঃরঙ্গের নক্‌শা নিয়ে যাত্রীদের মতামত চেয়েছেন মধ্য রেল। বিভিন্ন মতামত ও সুপারিশের পাশাপাশি, যাত্রীদের মন্তব্য বিবেচনার পর মধ্য রেল ৮টি নক্‌শা বেছে নিয়েছে পছন্দের ক্রমমাফিক। রেল বোর্ডের পরামর্শ মেনে মধ্য রেল আমেদাবাদে কেন্দ্রীয় সরকারের বাণিজ্য ও শিল্প মন্ত্রকের অধীন স্বয়ংশাসিত সংস্থা ন্যাশনাল ইন্সটিটিউট অফ ডিজাইনকে পেশাদারী মতামত জানাতে বলেছে। সেজন্য বহিঃরঙ্গের আট ধরনের নক্‌শা, লোগো এবং অন্যান্য সংশ্লিষ্ট বিষয়গুলি এনআইডি-কে পাঠিয়েছে।


    এনআইডি-র একটি দল মুম্বাইতে গিয়ে ট্রেনটি পরিদর্শন করেছে। ট্রেনে চড়ে যাত্রীদের সঙ্গে কথাও বলেছেন। তারা ইউনেস্কোর শংসাপ্রাপ্ত সিএসএমপি ভবনটিও ঘুরে দেখেন। পরিদর্শনকালে তথ্য সংগ্রহ করেন তাঁরা। মাপজোক করেন, ছবি তোলেন এবং রেলের আধিকারিক ও যাত্রীদের সঙ্গেও কথা বলেন। এই মাসের শেষের দিকে তাদের রিপোর্ট দেওয়া কথা। ১৯৩০ সাল থেকে এই ট্রেন পরিষেবা দিচ্ছে। বেশ কিছু রেকর্ডের অধিকারী এই ট্রেন, যেমন – এটিই ভারতের প্রথম সুপার ফাস্ট ট্রেন, প্রথম দীর্ঘ বিদ্যুৎ চালিত ট্রেন, প্রথম ভেস্টিবিউল ট্রেন, প্রথম ট্রেন যাতে শুধুমাত্র মহিলাদের জন্য কামরা ব্যবস্থা ছিল এবং ডাইনিং কার ছিল।


    SDG/AP/SB

    
    
    (Release ID: 1605482) Visitor Counter : 6
    
    
      Read this release in: English