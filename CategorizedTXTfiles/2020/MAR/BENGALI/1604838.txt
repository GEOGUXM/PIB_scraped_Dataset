      সংখ্যালঘুবিষয়কমন্ত্রক

      রাঁচির হার্মু মাঠে হুনার হাটের উদ্বোধন করলেন মুখতার আব্বাস নাকভি
      Posted On: 02 MAR 2020 3:55PM by PIB Kolkata


    নয়াদিল্লী, ০২ মার্চ , ২০২০


    ভারতের অসাধারণ হস্তশিল্প সামগ্রীকে আন্তর্জাতিক বাজারে পৌঁছে দিতে মোদী সরকার নিরন্তর কাজ করে চলেছে বলে জানালেন কেন্দ্রীয় সংখ্যালঘু বিষয়ক মন্ত্রী শ্রী মুখতার আব্বাস নাকভি। শ্রী নাকভি রবিবার রাঁচির হার্মু মাঠে হুনার হাটের উদ্বোধন করে ভাষণ দিচ্ছিলেন। মন্ত্রকের পক্ষ থেকে আয়োজিত এই হাট চলবে আগামী ৮ই মার্চ পর্যন্ত। উল্লেখ করা যেতে পারে, রাঁচির হার্মু মাঠে আয়োজিত এটি রাজ্যের প্রথম হুনার হাট। অবশ্য মন্ত্রকের পক্ষ থেকে আয়োজিত এটি ২১তম হুনার হাট।


    এই উপলক্ষ্যে কেন্দ্রীয় আদিবাসী বিষয়ক মন্ত্রী শ্রী অর্জুন মুন্ডা বলেন, সংখ্যালঘু বিষয়ক মন্ত্রকের সঙ্গে একযোগে তাঁর মন্ত্রক ভারতের পরম্পরাগত ঐতিহ্যবাহী হস্তশিল্প সামগ্রী আন্তর্জাতিক বাজারে পৌঁছে দিতে এবং শিল্পীদের স্বীকৃতি প্রদানের লক্ষ্যে সমন্বয় বজায় রেখে কাজ করছে। তিনি আরও বলেন, এ ধরনের হাটগুলি ভারতের সম্পূর্ণ নিজস্ব হস্তশিল্প কলা ও সামগ্রীর বাজারজাত করার ক্ষেত্রে গুরুত্বপূর্ণ ভূমিকা নিয়ে থাকে। প্রকৃতপক্ষে এক ছাদের তলায় ভারতের সমৃদ্ধ সাংস্কৃতিক ঐতিহ্যকে তুলে ধরার এক উপযুক্ত মঞ্চই হল হুনার হাট। বিগত তিন বছরে এই ধরণের হাট আয়োজনের মাধ্যমে বিপুল সংখ্যায় হস্তশিল্পীরা কর্মসংস্হানের সুযোগ পেয়েছেন।


    পরবর্তী হুনার হাট চন্ডীগড়ে আগামী ১৩ থেকে ২২ মার্চ আয়োজন করা হয়েছে। আগামী দিনগুলিতে কলকাতা সহ দেশের অন্যান্য শহরেও হুনার হাটের আয়োজন করা হবে।


    CG/BD/NS

    
    
    (Release ID: 1604838) Visitor Counter : 9
    
    
      Read this release in: English