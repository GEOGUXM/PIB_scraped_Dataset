      স্বরাষ্ট্র মন্ত্রক

      দেশে কোভিড-১৯ মহামারি প্রতিরোধে কেন্দ্রের লকডাউন সংক্রান্ত নির্দেশাবলী
      Posted On: 24 MAR 2020 10:44PM by PIB Kolkata


    নতুনদিল্লি, ২৪ মার্চ,২০২০


    ১। কোভিড-১৯ মহামারী প্রতিরোধ করতে কেন্দ্র প্রতিরোধমূলক নিয়ন্ত্রণ ব্যবস্থা অর্থাৎ লকডাউনের ঘোষণা করেছে। বিশ্বস্বাস্থ্য সংস্থা একে বিশ্বজুড়ে মহামারী বলে ঘোষণা করেছে।


    ২। কেন্দ্র এর জন্য আন্তর্জাতিক ভ্রমণে কড়াকড়ি, পৃথকভাবে নজরদারী ব্যবস্থায় রাখা, ভাইরাসে সংক্রমিতদের সংস্পর্শে আসা লোকেদের চিহ্নিতকরণ, সামাজিক দূরত্ব বজায় রাখা সহ নানা নির্দেশিকা জারির মত সক্রিয় উদ্যোগ নিয়েছে। রাজ্য এবং কেন্দ্রশাসিত অঞ্চলগুলিও সংক্রমণ প্রতিহত করতে নানা উদ্যোগ নিয়েছে। সরকার মেট্রো, রেল অভ্যন্তরীণ উড়ান পরিষেবা সাময়িকভাবে স্থগিত করেছে।


    ৩। প্রধানমন্ত্রী পরিস্থিতির উপর প্রতিনিয়ত নজর রাখছেন। প্রতিরোধমূলক ব্যবস্থা নিয়ে তিনি জাতির উদ্দেশে ভাষণ দিয়েছেন। সব মুখ্যমন্ত্রীদের সঙ্গে ভিডিও কনফারেন্সের মাধ্যমে বৈঠক করেছেন।


    ৪। অন্য দেশে যে পরিস্থিতিতে হাজার হাজার মানুষ মারা গেছেন, সেই আন্তর্জাতিক অভিজ্ঞতাকে কাজে লাগিয়ে বিশেষজ্ঞদের পরামর্শ অনুযায়ী সফল ভাবে এই মহামারী নিয়ন্ত্রণ করার জন্য সামাজিক দূরত্ব বজায় রাখার উপর গুরুত্ব দেওয়া হচ্ছে।


    ৫। এই ভাইরাসের ছড়িয়ে পড়া আটকাতে রাজ্য এবং কেন্দ্রশাসিত অঞ্চলগুলি সঠিক পদক্ষেপই গ্রহণ করেছে। তবে সমতা বজায় রাখার ক্ষেত্রে অসঙ্গতির কারণে পদক্ষেপ বাস্তবায়ন হয়ত সঠিক ভাবে হচ্ছে না। এই পরিস্থিতি বিবেচনা করে প্রধানমন্ত্রী শ্রী নরেন্দ্র মোদীর পৌরহিত্যে জাতীয় বিপর্যয় মোকাবিলা কতৃপক্ষের (এনডিএমএ) বৈঠকে এই ভাইরাসের মোকাবিলা করার জন্য কেন্দ্র এবং রাজ্য ও কেন্দ্রশাসিত অঞ্চলগুলির মন্ত্রক ও দপ্তরগুলিকে যথাযথ ব্যবস্থাগ্রহনের উদ্দেশে ২৪ মার্চ একটি নির্দেশ জারি করা হয়েছে। এই নির্দেশে ২০০৫ সালের বিপর্যয় মোকাবিলা আইনের ৬ (২) (১) ধারা প্রয়োগের ক্ষমতা দেওয়া হয়েছে।


    ৬। এনডিএমএ-র ওই নির্দেশটিকে বাস্তবায়নের জন্য স্বরাষ্ট্র মন্ত্রক রাজ্য ও কেন্দ্রশাসিত অঞ্চলগুলির মন্ত্রক ও দপ্তরগুলিকে ২৪ মার্চ আরেকটি নির্দেশ জারি করেছে। এই নির্দেশ অনুযায়ী দেশে কোভিড-১৯ এর সংক্রমণ আটকাতে সামাজিক দূরত্ব বজায় রাখার বিষয়টি নিশ্চিত করতে বিপর্যয় মোকাবিলা আইনের ১০ (২) (আই) ধারা অনুযায়ী ব্যবস্থা নিতে বলেছে। এই নির্দেশ ২৫শে মার্চ থেকে ২১ দিনের জন্য জারী থাকবে।


    ৭। কেন্দ্র ও রাজ্য সরকারের এবং কেন্দ্রশাসিত অঞ্চলের প্রশাসনের সব মন্ত্রক ও দপ্তরকে এই নির্দেশ কঠোরভাবে পালনের নির্দেশ দেওয়া হয়েছে। এই পদক্ষেপগুলি বাস্তবায়িত হচ্ছে কিনা সেদিকে স্বরাষ্ট্রমন্ত্রক নজর রাখবে।


    স্বরাষ্ট্র মন্ত্রকের নির্দেশিকা দেখার জন্য নিচের লিংকে ক্লিক করুন।


    http://164.100.117.97/WriteReadData/userfiles/Guidelines.pdf


    CG/CB

    
    
    (Release ID: 1608004) Visitor Counter : 48
    
    
      Read this release in: English