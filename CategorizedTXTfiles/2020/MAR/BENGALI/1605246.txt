      কেন্দ্রীয়মন্ত্রিসভা

      স্বাস্থ্যক্ষেত্রে সহযোগিয়তা বৃদ্ধির জন্য ভারত এবং কোট ডি’লভয়র-এর মধ্যে সমঝোতায় অনুমোদন কেন্দ্রীয় মন্ত্রিসভার
      Posted On: 04 MAR 2020 6:22PM by PIB Kolkata


    নয়াদিল্লি, ৪ মার্চ, ২০২০


    স্বাস্থ্যক্ষেত্রে সহযোগিতা বৃদ্ধির জন্য ভারতের স্বাস্থ্য ও পরিবারকল্যাণ মন্ত্রক এবং কোট ডি’লভয়র (আইভরি কোস্ট)-এর স্বাস্থ্য ও জনস্বাস্থ্য মন্ত্রকের মধ্যে সমঝোতাপত্রে অনুমোদন দিয়েছে কেন্দ্রীয় মন্ত্রিসভা। প্রধানমন্ত্রী শ্রী নরেন্দ্র মোদীর পৌরোহিত্যে আজ মন্ত্রিসভার বৈঠক অনুষ্ঠিত হয়।


    এই সমঝোতার ফলে দুই দেশের মধ্যে চিকিৎসক, চিকিৎসা-আধিকারিক, স্বাস্থ্যক্ষেত্রের সঙ্গে যুক্ত ব্যক্তি এবং আধুনিক চিকিৎসা প্রযুক্তি ক্ষেত্রে বিশেষজ্ঞ, নিউক্লিয়ার মেডিসিন, কার্ডিয়াক সার্জারি, নেফ্রোলজি, হেমোডায়ালিসিস এবং চিকিৎসা গবেষণায় যুক্ত ব্যক্তিদের আদানপ্রদান ও প্রশিক্ষণ সম্ভব হবে। ওষুধ এবং ওষুধ প্রস্তুতকারী শিল্পের ক্ষেত্রে বিধিনিয়ম, মানবসম্পদ উন্নয়নে সহযোগিতা, ওষুধ এবং স্বাস্থ্য সংক্রান্ত গবেষণার উন্নয়ন, জনস্বাস্থ্য পরিষেবার উন্নতি সম্ভব হবে। একইসঙ্গে, জেনেরিক এবং অত্যাবশ্যকীয় ওষুধ কেনা, ওষুধ সরবরাহ, এইচআইভি/এডস প্রতিরোধে গবেষণা ও সহযোগিতা সম্ভবপর হবে দুই দেশের মধ্যে। প্রাথমিক স্বাস্থ্য পরিষেবার ক্ষেত্রে পরিষেবা প্রদান সম্ভবপর হবে। হাসপাতাল এবং জনস্বাস্থ্য পরিষেবা কেন্দ্র কিভাবে পরিচালিত হয় সে বিষয়ে তথ্যের আদানপ্রদান সম্ভবপর হবে। এই চুক্তির ফলে হাসপাতাল বর্জ্য ব্যবস্থাপনার অভিজ্ঞতা আদানপ্রদান, স্বাস্থ্য ব্যবস্থাপনার উন্নতি, রোগ প্রতিরোধ, অসংক্রামক রোগ প্রতিরোধ এবং স্বাস্থ্যক্ষেত্রের পেশাগত উন্নতিও সম্ভব হবে।


    দুই দেশের মধ্যে স্বাস্থ্যক্ষেত্রে সহযোগিতা বৃদ্ধির লক্ষ্যে আগামীদিনে একটি কার্যকরী দল গঠন করা হবে। তারা এই চুক্তি রূপায়ণের বিষয়টি খতিয়ে দেখবে।


    SDG/SS/DM

    
    
    (Release ID: 1605246) Visitor Counter : 8
    
    
      Read this release in: English