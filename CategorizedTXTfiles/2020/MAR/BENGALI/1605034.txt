      স্বাস্থ্যওপরিবারকল্যাণমন্ত্রক

      কোভিড-১৯ সংক্রান্ত সর্বশেষ পরিস্থিতি : সংশোধিত ভ্রমণ নির্দেশিকা
      Posted On: 03 MAR 2020 6:54PM by PIB Kolkata


    নয়াদিল্লি, ৩ মার্চ, ২০২০


    সারা বিশ্ব জুড়ে কোভিড-১৯ সংক্রান্ত উদ্ভূত পরিস্থিতির প্রেক্ষিতে পূর্বের সমস্ত ভ্রমণ বিষয়ক নির্দেশিকার পরিবর্তে নিম্নলিখিত নির্দেশিকা অবিলম্বে কার্যকর করার জন্য জারি করা হয়েছে :


    1. ভারতে আসার সঙ্গে সঙ্গে জাপান ও দক্ষিণ কোরিয়ার নাগরিকদের যে ভিসা দেওয়া হয়, সেগুলি সহ ইতালি, ইরান, দক্ষিণ কোরিয়া ও জাপানের নাগরিকদের ৩ মার্চ বা তার আগে পর্যন্ত দেওয়া সমস্ত নিয়মিত ভিসা বা ই-ভিসা প্রদান অবিলম্বে বাতিল করা হয়েছে। অত্যন্ত জরুরি প্রয়োজনে যাঁদের ভারতে আসার দরকার তাঁদের নিকটবর্তী ভারতীয় দূতাবাস বা বাণিজ্যিক দূতাবাসে যোগাযোগ করতে বলা হয়েছে।


    2. চিনের নাগরিকদের গত ৫ ফেব্রুয়ারি পর্যন্ত বা তার আগে জারি করা সমস্ত নিয়মিত ভিসা বা ই-ভিসা আগেই বাতিল করা হয়েছিল। ভিসা বাতিলের এই সিদ্ধান্ত কার্যকর থাকছে। অত্যন্ত জরুরি প্রয়োজনে যাঁদের ভারতে আসার দরকার তাঁদের নিকটবর্তী ভারতীয় দূতাবাস বা বাণিজ্যিক দূতাবাসে যোগাযোগ করতে বলা হয়েছে।


    3. যে সমস্ত বিদেশি নাগরিক ১ ফেব্রুয়ারি পর্যন্ত বা তার পরে চিন, ইরান, ইতালি, দক্ষিণ কোরিয়া ও জাপান সফর করেছেন এবং যাঁরা এখনও ভারতে আসেননি, তাঁদের ভিসা অবিলম্বে বাতিল বলে ঘোষণা করা হয়েছে। অত্যন্ত জরুরি প্রয়োজনে যাঁদের ভারতে আসার দরকার তাঁদের নিকটবর্তী ভারতীয় দূতাবাস বা বাণিজ্যিক দূতাবাসে যোগাযোগ করতে বলা হয়েছে।


    4. কূটনীতিক, রাষ্ট্রসঙ্ঘ ও অন্যান্য আন্তর্জাতিক সংস্থার আধিকারিক, ওভারসিজ ইন্ডিয়ান কার্ডধারী ব্যক্তি এবং উপরোক্ত দেশগুলির বিমানকর্মীদের ভারতে আসার জন্য ঐ নির্দেশিকা থেকে ছাড় দেওয়া হয়েছে। অবশ্য, এঁদের সকলের স্বাস্থ্য পরীক্ষা বাধ্যতামূলক থাকছে।


    5. বিদেশ থেকে ভারতে আসা সমস্ত আন্তর্জাতিক বিমানের যাত্রীদের স্বঘোষিত ফর্ম (ব্যক্তিগত তথ্য যেমন ফোন নম্বর এবং ভারতে গন্তব্যের ঠিকানা সহ) ও ভ্রমণ তথ্যাবলী সংশ্লিষ্ট বিমানবন্দরের স্বাস্থ্য ও অভিবাসন আধিকারিকদের কাছে পূরণ করে জমা দিতে হবে।


    6. যে সমস্ত দেশগুলির নাগরিকদের ভারতে প্রবেশ বাতিল করা হয়েছে, সেই দেশগুলি বাদে সমস্ত যাত্রী (বিদেশি ও ভারতীয় সহ) যাঁরা চিন, দক্ষিণ কোরিয়া, জাপান, ইরান, ইতালি, হংকং, ম্যাকাও, ভিয়েতনাম, মালয়েশিয়া, ইন্দোনেশিয়া, নেপাল, থাইল্যান্ড, সিঙ্গাপুর ও তাইওয়ান থেকে সরাসরি বা ঘুরপথে ভারতে আসছেন, তাঁদের সকলের প্রবেশ স্থলে স্বাস্থ্য পরীক্ষা বাধ্যতামূলক করা হয়েছে।


    7. সমস্ত ভারতীয় নাগরিককে চিন, ইরান, দক্ষিণ কোরিয়া, ইতালি সফর না করার পরামর্শ দেওয়া হয়েছে এবং কোভিড-১৯ আক্রান্ত অন্যান্য দেশগুলিতে প্রয়োজন ব্যতিরেকে ভ্রমণে না যাওয়ার পরামর্শ দেওয়া হয়েছে।


    CG/BD/DM

    
    
    (Release ID: 1605034) Visitor Counter : 10
    
    
      Read this release in: English