      প্রধানমন্ত্রীরদপ্তর

      কোভিড-১৯এর মোকাবিলায় সার্ক নেতৃবৃন্দের সঙ্গে ভিডিও কনফারেন্সের মাধ্যমে বৈঠকে প্রধানমন্ত্রীর সমাপ্তি সূচক বক্তব্য
      Posted On: 16 MAR 2020 1:39PM by PIB Kolkata


    নয়াদিল্লী, ১৫ মার্চ, ২০২০


    ভদ্রমহোদয়, মহোদয়াগন


    এই বৈঠকের জন্য আপনাদের সময় এবং সুচিন্তিত মতামত দেওয়ার জন্য আরও একবার ধন্যবাদ। আজ আমাদের মধ্যে অত্যন্ত ফলপ্রসূ ও গঠনমূলক আলোচনা হয়েছে।


    আমরা সকলেই সম্মত হয়েছি যে, এ ধরনের চ্যালেঞ্জ মোকাবিলায় এক অভিন্ন কৌশল প্রণয়ন অত্যন্ত জরুরি।


    আমরা সহযোগিতার ভিত্তিতে সমাধান খুঁজে বের করতে সম্মত হয়েছি- আমরা জ্ঞান, শ্রেষ্ঠ পন্হা-পদ্ধতি, পারস্পরিক সক্ষমতা এবং যেখানে সম্ভব সেখানে অর্থ বা অন্যান্য সহায় সম্পদেরও আদান-প্রদান করবো।


    কয়েকটি অংশীদার দেশ ওষুধপত্র ও চিকিৎসা সরঞ্জাম সহ নির্দিষ্ট কিছু বিষয়ে অনুরোধ জানিয়েছে । আমরা এই বিষয়গুলি গুরুত্বের সঙ্গে বিবেচনা করছি । আমি আপনাদের আশ্বস্ত করতে চাই যে, আমরা আমাদের প্রতিবেশী দেশগুলিকে যথা সম্ভব সহযোগিত করবো ।


    অংশীদারিত্ব এবং একযোগে কাজ করার মানসিকতার ভিত্তিতে আমাদের আধিকারিকদের মধ্যে নিবিড় যোগাযোগ এবং অভিন্ন কৌশল প্রণয়নের ব্যাপারে আমরা উদ্যোগ নিচ্ছি ।


    আসুন আমরা আমাদের প্রতিটি দেশ থেকে বিশেষজ্ঞদের চিহ্নিত করি। এই বিশেষজ্ঞদের নিয়ে এখন থেকে প্রতি সপ্তাহে একই ধরনের ভিডিও কনফারেন্সের আয়োজন করা হোক যাতে আজকের বৈঠকে গৃহীত সিদ্ধান্তগুলি কার্যকর করা যায়।


    ভদ্রমহোদয়, মহোদয়াগন


    আমাদেরকে একসঙ্গে এই লড়াই লড়তে হবে, এবং একইসঙ্গে জিততে হবে।


    আমাদের প্রতিবেশী দেশগুলির মধ্যে এই সহযোগিতা সমগ্র বিশ্বের কাছে আদর্শ হয়ে উঠুক ।


    আমাদের এই অঞ্চলে কোভিড-১৯ মহামারি মোকাবিলায় আমাদের এই দেশগুলির নাগরিকদের সুস্বাস্হ্য এবং আমাদের সঙ্ঘবদ্ধ প্রয়াসের সাফল্য কামনা করি।


    ধন্যবাদ।


    অনেক অনেক ধন্যবাদ।


    CG/BD/NS

    
    
    (Release ID: 1606520) Visitor Counter : 8
    
    
      Read this release in: English