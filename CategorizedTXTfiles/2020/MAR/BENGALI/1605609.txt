      নারীওশিশুবিকাশমন্ত্রক

      মহিলাদের জন্য বিনিয়োগ একটি সামাজিক বিনিয়োগ – স্মৃতি জুবিন ইরানি
      Posted On: 06 MAR 2020 6:38PM by PIB Kolkata


    নয়াদিল্লি, ৬ মার্চ, ২০২০


    মহিলাদের বেড়ে ওঠার সময় এবং তাঁদের পুষ্টির জন্য বিনিয়োগ একটি সামাজিক বিনিয়োগ বলে জানালেন কেন্দ্রীয় নারী ও শিশুবিকাশ মন্ত্রী শ্রীমতী স্মৃতি জুবিন ইরানি। আসন্ন আন্তর্জাতিক নারী দিবস উপলক্ষে কেন্দ্রীয় মহিলা ও শিশুবিকাশ মন্ত্রক এবং বিশ্ব ব্যাঙ্কের যৌথ উদ্যোগে আয়োজিত ‘কর্মের ভবিষ্যৎ : ভারতের কর্মশক্তিতে মহিলারা’ শীর্ষক আলোচনাচক্রে একথা জানান তিনি। শ্রীমতী ইরানি বলেন, লিঙ্গ বৈষম্য সারা বিশ্বের সমস্যা। কেন্দ্রীয় সরকার কোন ভয় বা হতাশা থেকে মহিলাদের জন্য কোন নীতি বা কর্মসূচি গ্রহণ করেনি। তিনি আরও বলেন, মহিলা এবং স্তন্যদায়ী মায়েদের পুষ্টির জন্য বিশেষ গুরুত্ব দিয়েছে সরকার। এর জন্য ইন্ডিয়ান কাউন্সিল ফর মেডিকেল রিসার্চ একটি পরিকল্পনাও গ্রহণ করেছে। এই পরিকল্পনাটি দেশের বিভিন্ন অঙ্গনওয়াড়ি কেন্দ্রে চালু করা হয়েছে। প্রত্যেক বছর ১ লক্ষেরও বেশি মহিলা গার্হস্থ্য হিংসার শিকার। শুধু মহিলাদের ক্ষমতায়নই নয়, সমাজে লিঙ্গ সাম্যতার বিষয়টিকেও সরকার গুরুত্ব দিয়ে বিবেচনা করে থাকে। মহিলাদের ক্ষমতায়নে কেন্দ্রীয় সরকার ‘মুদ্রা’, দক্ষতা উন্নয়ন, ‘স্টার্ট-আপ ইন্ডিয়া’, ‘পোষণ’-এর মতো একাধিক উদ্যোগ নিয়েছে।


    অনুষ্ঠানে উপস্থিত ছিলেন বিশ্ব ব্যাঙ্কের ভারতের কান্ট্রি ডিরেক্টর ডঃ জুনেইদ কামাল আহমেদ, খাদ্য প্রক্রিয়াকরণ শিল্প সচিব শ্রীমতী পুষ্পা সুব্রহ্মনিয়ম, দক্ষতা উন্নয়ন ও শিল্পোদ্যোগের সচিব শ্রী প্রবীণ কুমার, কেন্দ্রীয় মহিলা ও শিশুবিকাশ মন্ত্রক, আর্থিক বিষয়ক দপ্তরের সচিবরাও উপস্থিত ছিলেন।


    বাণিজ্য, সরকারি-বেসরকারি ও সামাজিক প্রতিষ্ঠানে সফল মহিলাদের বিষয়ও অনুষ্ঠানে তুলে ধরা হয়।


    CG/SS/DM

    
    
    (Release ID: 1605609) Visitor Counter : 6
    
    
      Read this release in: English