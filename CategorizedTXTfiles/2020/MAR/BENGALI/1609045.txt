      প্রতিরক্ষামন্ত্রক

      কোভিড- ১৯এর বিরুদ্ধে দেশবাসীর লড়াইয়ে ডিআরডিও'র প্রয়াস
      Posted On: 27 MAR 2020 10:17PM by PIB Kolkata


    নতুনদিল্লি, ২৭ মার্চ, ২০২০


    চীনের উহান প্রদেশ থেকে ছড়িয়ে পড়া করোনা ভাইরাস সংক্রমণ কিভাবে মারাত্মক প্রভাব ফেলতে শুরু করেছে সে বিষয়ে অনুসন্ধানের কাজ চালাচ্ছে ভারতের প্রতিরক্ষা গবেষণা সংস্থা- ডিআরডিও।


    
    ভারতে এই ভাইরাস সংক্রমণ আটকাতে কার্যকরী পদক্ষেপ গ্রহণের জন্য ডিআরডিও'র কাছে মার্চের প্রথম সপ্তাহে ফোন আসে। এরপর এব্যাপারে বিভিন্ন উদ্যোগ নিতে শুরু করে ডিআরডিও । জরুরী চিকিৎসা সামগ্রী সরবরাহে যাতে কোন অসুবিধা না হয়, তার ওপর বিশেষ নজর দেওয়া হয় । করোনার বিরুদ্ধে লড়াইতে ডিআরডিও মূলত চারটি বিশেষ ক্ষেত্রকে বেছে নেয়। এগুলি হল হ্যান্ড স্যানিটাইজার , ভেন্টিলেশন, এন ৯৯ মাস্ক এবং চিকিৎসক , নার্স ,স্বাস্থ্যকর্মী,সাফাই কর্মীদের জন্য সম্পূর্ণ শরীর ঢাকা জামা কাপড়।
    
    ডিআরডিও ঘরোয়া পদ্ধতিতে হ্যান্ড স্যানিটাইজার তৈরীর ওপর বিশেষ জোর দিয়েছে। ইতিমধ্যে চার হাজার লিটার হ্যান্ড স্যানিটাইজার ভারতীয় সেনাবাহিনী, পুলিশ, স্বাস্থ্য বিভাগ কে সরবরাহ করা হয়েছে । এছাড়াও ১৫০০ লিটার প্রতিরক্ষা মন্ত্রককে , ৩০০ লিটার সংসদভবনে এবং ৫০০ লিটার হ্যান্ড স্যানিটাইজার এই ভাইরাসের বিরুদ্ধে যারা লড়াই চালিয়ে যাচ্ছেন তাদেরকে সরবরাহ করেছে। আরো বেশি পরিমাণ হ্যান্ড স্যানিটাইজার সরবরাহের জন্য ডিআরডিও প্রস্তুতও রয়েছে ।


    
    কোভিড-১৯ সংক্রমণ প্রতিরোধে অত্যাধুনিক ভেন্টিলেটর তৈরিতে সাহায্য করছে ডিআরডিও। এ কাজে ব্যাঙ্গালোরের ডিফেন্স বায়ো ইঞ্জিনিয়ারিং অ্যান্ড ইলেকট্রো মেডিক্যাল ল্যাবরটরি এগিয়ে এসেছে। মনে করা হচ্ছে খুব শীঘ্রই ৫০০০ নতুন অত্যাধুনিক ভেন্টিলেটর তৈরী করা সম্ভব হবে।
    
    পাঁচস্তরীয় জালসহ অত্যাধুনিক এন -৯৯ মাস্ক তৈরির জন্য মুম্বাইয়ের ভেনাস ইন্ড্রাস্ট্রি এবং কলকাতার আইএমটিইসি কে দায়িত্ব দেওয়া হয়েছে। প্রতিদিন গড়ে ১০ হাজার করে এন -৯৯ মাস্ক তৈরি করবে তারা। সরকারের নির্দেশমতো মাস্কের কাঁচামাল সরবরাহ করবে আমেদাবাদের বয়ন শিল্প গবেষণা সংস্থা। প্রতিটি মাস্কের দাম ৭০ টাকা ধার্য করা হয়েছে ।
    
    ডিআরডিও স্বাস্থ্যকর্মী , চিকিৎসক, নার্স, সাফাই কর্মীদের জন্য সম্পূর্ণ শরীর ঢাকা অত্যাধুনিক জামা কাপড় তৈরিতে সাহায্য করছে ডিআরডিও। এই জামাকাপড় গুলি বিশ্ব মানের এবং বার বার ধুয়ে ব্যবহার করা যাবে । এগুলির দাম ৭ হাজার টাকা করে ধার্য করা হয়েছে।


    

    CG/SS

    
    
    (Release ID: 1609045) Visitor Counter : 2
    
    
      Read this release in: English