      সংসদবিষয়কমন্ত্রক

      বাজেট অধিবেশন ২০২০র পর সংসদের উভয় সভা মুলতুবি
      Posted On: 24 MAR 2020 8:14PM by PIB Kolkata


    নতুন দিল্লি, ২৪ মার্চ ২০২০


    সংসদের বাজেট অধিবেশন সোমবার থেকে অনির্দিষ্টকালের জন্য মুলতুবি করে দেওয়া হয়েছে ।সংসদ বিষয়ক মন্ত্রী শ্রী প্রহ্লাদ যোশী এক বিবৃতিতে জানিয়েছেন ভারত সহ বিশ্বের বিভিন্ন প্রান্তে যেভাবে করোনা ভাইরাস সংক্রমণ ছড়িয়ে পড়েছে,সেই উদ্ভুত পরিস্থিতির দিকে লক্ষ্য রেখে সংসদের বাজেট অধিবেশন কাটছাঁট করার সিদ্ধান্ত নেওয়া হয়েছে।তিনি বলেন এবারের বাজেট অধিবেশনের প্রথম পর্বে লোকসভা এবং রাজ্যসভায় মোট ৯টি অধিবেশন বসে।অধিবেশনের দ্বিতীয় পর্বে সংসদের উভয় কক্ষের মোট ১৪টি অধিবেশন বসে বলেও তিনি জানান। চলতি অধিবেশনে এবারের সংসদে ১৯টি বিল পেশ হয়েছে ।এরমধ্যে ১৮ টি বিল লোকসভায় এবং একটি বিল রাজ্যসভায় পেশ করা হয় ।এছাড়াও লোকসভায় ১৫টি এবং রাজ্যসভায় ১৩টি বিল পাশ হয়।সংসদের উভয় কক্ষে পাশ হয় ১২টি বিল ।২টি বিল রাজ্যসভা থেকে প্রত্যাহার করে নেওয়া হয়েছে।যে কটি গুরুত্বপূর্ণ বিল সংসদের উভয় কক্ষে পাশ হয়েছে তার মধ্যে উল্লেখযোগ্য হলো ,সামাজিক ন্যায় এবং শিক্ষা ক্ষেত্রে সংস্কার,অর্থনৈতিক ক্ষেত্র ও সহজে ব্যবসার জন্য প্রয়োজনীয় পদক্ষেপ গ্রহণ সংক্রান্ত বিল।


    এছাড়াও লোকসভায় রেল ,সামাজিক ন্যায় ও ক্ষমতায়ন এবং পর্যটন মন্ত্রকের অর্থ বরাদ্দ নিয়ে আলাদা ভাবে আলোচনা হয় এবং পরে সেইসব মন্ত্রকের অর্থ মঞ্জুর হয় । অর্থবিল ২০২০ লোকসভায় পাশ হয় সোমবার।


    শ্রী প্রহ্লাদ যোশী জানিয়েছেন অধিবেশনের প্রথম পর্বে লোকসভায় প্রায় ৯৪% এবং রাজ্যসভার ৯৬% কার্যকাল ফলপ্রসূ হয়েছে ।দ্বিতীয় পর্বে লোকসভায় প্রায় ৮৮ % এবং রাজ্যসভায় ৬২% কার্যকাল ফলপ্রসূ হয়েছে।


    উল্লেখ্য গত ৩১ জানুয়ারি সংসদের উভয় কক্ষে রাষ্ট্রপতি শ্রী রামনাথ কোবিন্দের ভাষণের মধ্যে দিয়ে চলতি বাজেট অধিবেশনের সূচনা হয়েছিল ।পয়লা ফেব্রুয়ারি কেন্দ্রীয় অর্থমন্ত্রী শ্রীমতি নির্মলা সীতারমন সংসদে বাজেট পেশ করেন।অধিবেশনের প্রথম পর্ব চলে ১১ ফেব্রুয়ারি পর্যন্ত।২ মার্চ থেকে শুরু হয়েছিল অধিবেশনের দ্বিতীয় পর্ব।


    CG/SS

    
    
    (Release ID: 1608037) Visitor Counter : 2
    
    
      Read this release in: English