      অসামরিকবিমানপরিবহণমন্ত্রক

      বাড়িতে অন্যদের সংস্পর্শ থেকে আলাদা থাকার ব্যাপারে কোভিড-১৯ সংক্রান্ত অতিরিক্ত ভ্রমণ নির্দেশিকা
      Posted On: 11 MAR 2020 6:37PM by PIB Kolkata


    কলকাতা, ১১ মার্চ, ২০২০


    বিশ্বের ১০০টিরও বেশি দেশে কোভিড-১৯ ভাইরাস সংক্রমণের খবর মিলেছে। যে সমস্ত মানুষ এই দেশগুলিতে সফর করছেন বা যে সমস্ত ব্যক্তি বিদেশ সফর করেছেন, তাদের কোভিড-১৯ আক্রান্ত ব্যক্তিদের সংস্পর্শে আসার সম্ভাবনা রয়েছে। বিমানবন্দরগুলিতে যাতায়াতের সময় বা ওই দেশগুলিতে থাকার সময় এই ভাইরাসে আক্তান্ত হওয়ার সম্ভাবনা থাকে। আক্রান্ত দেশগুলির মধ্যে কয়েকটি দেশে বিপুল সংখ্যায় মৃত্যুর খবর মিলেছে। তাই ওই দেশগুলিতে যাতায়াতকারি যাত্রীদের এই ভাইরাসে আক্রান্ত হওয়ার বড় ঝুঁকি রয়েছে।


    সেই অনুসারে, গত ৬ই মার্চ জারি করা ভ্রমণ নির্দেশিকা মেনে চলা সহ নিম্নলিখিত বিষয়গুলিত পরামর্শ দেওয়া হচ্ছে :


    ১. সমস্ত আন্তর্জাতিক যেসব বিমানের যাত্রী ভারতে ফিরছেন তাদের স্বাস্হ্যের ওপর নজর রাখা সহ সরকারের পক্ষ থেকে কি করণীয় এবং কি করণীয় নয় তা মেনে চলতে বলা হয়েছে।


    ২. এছাড়াও, সমস্ত যাত্রী যারা ইতিমধ্যেই চীন, হংকং, দক্ষিণ কোরিয়া, জাপান, ইতালী, থাইল্যান্ড, সিঙ্গাপুর, ইরান, মালয়েশিয়া, ফ্রান্স, স্পেন ও জার্মানী সফর করেছেন তাদেরকে দেশে ফেরার পর বাড়ির অন্যান্যদের সংস্পর্শ থেকে ১৪ দিন দূরে থাকার পরামর্শ দেওয়া হচ্ছে। যদি কোনো যাত্রী কোনো সংস্হা বা প্রতিষ্ঠানে কর্মরত রয়েছেন, সেক্ষেত্রে সংশ্লিষ্ট সংস্হা বা প্রতিষ্ঠানের নিয়োগ কর্তাকে সেই ব্যক্তি যাতে বাড়ি থেকে কাজ করতে পারেন তার বন্দোবস্ত করতে অনুরোধ করা হচ্ছে।


    ৩. ভিসা সংক্রান্ত নিষেধাজ্ঞার পাশাপাশি ইতিমধ্যেই জারি করা যাবতীয় নির্দেশাবলী সহ গত ১১ই মার্চ বা তার পূর্বে ফ্রান্স, জার্মানী এবং স্পেনের নাগরিকদেরকে প্রদেয় সমস্ত নিয়মিত ভিসা বাতিল করা হয়েছে। এই তিন দেশের যে সমস্ত নাগরিক এখনও ভারতে এসে পৌঁছাননি, তাদের ক্ষেত্রেও ভিসা বাতিলের নির্দেশাবলী কার্যকর থাকছে।


    ৪. ই-ভিসা সহ সমস্ত নিয়মিত ভিসা যেসমস্ত বিদেশী নাগরিককে পয়লা ফেব্রুয়ারি বা তার পূর্বে দেওয়া হয়েছে, তারা যদি ফ্রান্স, জামার্নী ও স্পেন ইতিমধ্যেই সফর করেছেন কিন্তু এখনও ভারতে আসেননি, তাদের ভিসা বাতিল করা হয়েছে।


    ৫. যেসমস্ত বিদেশী নাগরিক ভিসা নিয়ে ভারতে রয়েছেন তাদের ভিসা বৈধ থাকছে। এই বিদেশী নাগরিকরা তাদের ভিসা বা দূতাবাস সংক্রান্ত অন্যান্য কাজকর্মের জন্য প্রয়োজনে ভিসার মেয়াদ বাড়াতে নিকটবর্তী এফআরআরও / এফআরও কার্যালয়ে যোগাযোগ করতে পারেন।


    ভ্রমণ সংক্রান্ত অতিরিক্ত এই নির্দেশাবলী কার্যকর করতে অভিবাসন দপ্তরের পক্ষ থেকে বিস্তারিত বিজ্ঞপ্তি জারি করা হচ্ছে।


    CG/BD/NS

    
    
    (Release ID: 1606022) Visitor Counter : 8