      প্রধানমন্ত্রীরদপ্তর

      সৌদি আরবের যুবরাজ মহম্মদ বিন সলমনের সঙ্গে প্রধানমন্ত্রীর টেলিফোনে কথোপকথন
      Posted On: 18 MAR 2020 3:19PM by PIB Kolkata


    নয়াদিল্লি , ১৭ মার্চ, ২০২০


    প্রধানমন্ত্রী শ্রী নরেন্দ্র মোদী সৌদি আরবের যুবরাজ মহম্মদ বিন সলমনের সঙ্গে টেলিফোনে কথা বলেছেন। সারা বিশ্ব জুড়ে কোভিড-১৯ সংক্রমণের পরিস্থিতি নিয়ে উভয় নেতার মধ্যে আলোচনা হয়। প্রধানমন্ত্রী বিশ্ব জুড়ে এই চ্যালেঞ্জ মোকাবিলায় সমন্বিত প্রয়াসের ওপর জোর দেন, যা হাজার হাজার মানুষের স্বাস্থ্যের ওপর প্রভাবই ফেলেনি, বিশ্বের বিভিন্ন অংশে অর্থনীতির ওপর বিরূপ প্রভাব ফেলেছে।


    প্রধানমন্ত্রী এই অবকাশে সার্ক গোষ্ঠীভুক্ত দেশগুলির সঙ্গে ভিডিও কনফারেন্সের প্রসঙ্গ তুলে ধরেন।


    উভয় নেতা জি-২০ নেতৃবৃন্দের মধ্যে এ ধরনের উদ্যোগ গ্রহণের ওপর সহমত পোষণ করেন। বর্তমানে সৌদি আরব জি-২০ গোষ্ঠীর নেতৃত্ব দিচ্ছে। তাঁরা দু’জনেই বিশ্ব জুড়ে কোভিড-১৯ ভাইরাসের বিভিন্ন চ্যালেঞ্জ মোকাবিলায় কী কী ব্যবস্থা নেওয়া হয়েছে, তা নিয়ে আলোচনা করেন এবং মানুষের আস্থা অর্জনের ওপর গুরুত্ব দেন।


    প্রধানমন্ত্রী ও যুবরাজ তাঁদের আধিকারিকদের মধ্যে নিয়মিত যোগাযোগ রাখার সিদ্ধান্ত গ্রহণ করেন।


    CG/CB/SB

    
    
    (Release ID: 1606887) Visitor Counter : 14
    
    
      Read this release in: English