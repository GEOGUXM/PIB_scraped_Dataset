      কেন্দ্রীয়মন্ত্রিসভা

      কেন্দ্রীয় মন্ত্রীসভা ভারত ও বেলজিয়ামের মধ্যে প্রত্যর্পণ চুক্তি স্বাক্ষরের বিষয়টি অনুমোদন করেছে
      Posted On: 21 MAR 2020 10:06PM by PIB Kolkata

        নতুনদিল্লি, ২১ মার্চ ২০২০
        প্রধানমন্ত্রী নরেন্দ্র মোদীর পৌরহিত্যে কেন্দ্রীয় মন্ত্রীসভা আজকের বৈঠকে ভারত ও বেলজিয়ামের মধ্যে প্রত্যর্পণ চুক্তি স্বাক্ষরের বিষয়টিতে অনুমোদন দিয়েছে।
        দুটি দেশই তাদের ভূখণ্ডের মধ্যে প্রত্যার্পিত হওয়ার মত অপরাধে অভিযুক্ত বা দোষী ব্যক্তিকে প্রত্যর্পণ করতে সম্মত হয়েছে।
        তবে যেসব ক্ষেত্রে প্রত্যর্পণ করা যাবে না সেগুলি হল কিছু রাজনৈতিক অপরাধ, জাতি, ধর্ম, লিঙ্গ, জাতীয়তা, রাজনৈতিক মতামত সংক্রান্ত অপরাধ অথবা যে সমস্ত অপরাধে সাজা কার্যকর করার সময় নির্ধারিত রয়েছে ।
        নাগরিকদের প্রত্যর্পণ বিষয়টি উভয় দেশের বিবেচনাধীন । অপরাধ করার সময় অপরাধীর জাতীয়তা নির্ধারণ করাও প্রয়োজনীয়।
        এই চুক্তিটি সন্ত্রাসবাদী, অর্থনৈতিক অপরাধী বা অন্যান্য অপরাধীদের প্রত্যর্পণে আইনি কাঠামো প্রদান করবে। অনুমোদনের পর এই চুক্তি ভারত ও বেলজিয়ামের মধ্যে প্রয়োজনীয় কিছু ক্ষেত্রে আদান প্রদানের তারিখ থেকে কার্যকর হবে।
        এই নতুন চুক্তি ১৯০১ সালে স্বাধীনতার আগে ব্রিটেন ও বেলজিয়ামের মধ্যে সাক্ষরিত চুক্তি যা ১৯৫৮ সাল থেকে ভারত ও বেলজিয়ামের মধ্যে কার্যকর হয় তার স্থলাভিষিক্ত হল।

        CG/TG

    
    
    (Release ID: 1607567) Visitor Counter : 9
    
    
      Read this release in: English