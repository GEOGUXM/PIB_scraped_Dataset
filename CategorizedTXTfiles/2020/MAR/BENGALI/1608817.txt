      সামাজিকন্যায়ওক্ষমতায়নমন্ত্রক

      লকডাউন চলাকালীন সময়ে ভিন্নভাবে সক্ষম ব্যক্তিদের ক্ষমতায়ন সংক্রান্ত দপ্তরের পক্ষ থেকে দিব্যাঙ্গজনদের স্বার্থে ন্যূনতম সহায়ক পরিষেবা সুনিশ্চিত করতে স্বরাষ্ট্র মন্ত্রকের প্রতি আহ্বান
      Posted On: 28 MAR 2020 3:03PM by PIB Kolkata


    নয়াদিল্লি, ২৮ মার্চ, ২০২০


    কেন্দ্রীয় সামাজিক ন্যায় ও ক্ষমতায়ন দপ্তরের অধীন ভিন্নভাবে সক্ষম ব্যক্তিদের ক্ষমতায়ন সংক্রান্ত দপ্তর লকডাউন চলাকালীন সময়ে দিব্যাঙ্গজনদের স্বার্থে ন্যূনতম সহায়ক পরিষেবা সুনিশ্চিত করার জন্য স্বরাষ্ট্র মন্ত্রকের প্রতি আহ্বান জানিয়েছে।


    স্বরাষ্ট্র মন্ত্রকের সচিবকে লেখা এক চিঠিতে ভিন্নভাবে সক্ষম ব্যক্তিদের ক্ষমতায়ন সংক্রান্ত দপ্তরের সচিব লিখেছেন, বর্তমান পরিস্থিতিতে দিব্যাঙ্গজনদের ঝুঁকিতে পড়ার সবচেয়ে বেশি সম্ভাবনা রয়েছে। তাই, এদের নিয়মিত পরিচর্যা ও পরিষেবার প্রয়োজন। এমনকি, এদের অনেকেই পরিষেবাদাতারও ওপর নির্ভরশীল। দৈনন্দিন কাজকর্ম ও জীবনযাপনে পরিষেবাদাতা ও সহায়কদের গুরুত্বপূর্ণ ভূমিকা থাকে। তাই, এই পরিস্থিতিতে দিব্যাঙ্গজনরা বিভিন্ন সমস্যার সম্মুখীন হচ্ছেন বলে দপ্তরে বারাবার ফোনে জানানো হচ্ছে। তবে, এই বিষয়টিও উপেক্ষা করার নয় যে, বর্তমান পরিস্থিতিতে সামাজিক দূরত্ব বজায় রাখাও অত্যন্ত জরুরি। এখন কেন্দ্রীয় সরকারের দায়িত্ব হ’ল – দিব্যাঙ্গজনরা যাতে জরুরি সহায়ক পরিষেবা পান, তা সুনিশ্চিত করা।


    ঐ চিঠিতে দিব্যাঙ্গজনদের পরিষেবাকারী বা সহায়ক ব্যক্তিদের যাতায়াতে সুবিধা করে দিতে অবিলম্বে রাজ্য ও কেন্দ্রশাসিত অঞ্চলের আইন বলবৎকারী কর্তৃপক্ষগুলিকে প্রয়োজনীয় নির্দেশ জারি করতে আহ্বান জানানো হয়েছে। আরও বলা হয়েছে, প্রয়োজনে জেলা কর্তৃপক্ষের সাহায্য নিতে, যাতে দিব্যাঙ্গজনদের পরিষেবাদাতা বা সহায়ক ব্যক্তিদের চিহ্নিত করা যায়। স্থানীয় পুলিশ প্রশাসনকেও এ ব্যাপারে জোরদার প্রচার চালানোর পরামর্শ দিতে বলা হয়েছে।


    CG/BD/SB

    
    
    (Release ID: 1608817) Visitor Counter : 9
    
    
      Read this release in: English