      যোগাযোগওতথ্যপ্রযুক্তিমন্ত্রক

      ভারতীয় ডাক বিভাগের নিখরচায় ডিজিটাল লকার পরিষেবার সূচনা
      Posted On: 12 MAR 2020 8:10PM by PIB Kolkata


    কলকাতা , ১১ মার্চ, ২০২০


    গ্রাহকদের কাছে উন্নত মানের ডাক পরিষেবা পৌঁছে দিতে ভারতীয় ডাক বিভাগের পশ্চিমবঙ্গ শাখা আজ সল্টলেকের সেক্টর-ভি’তে সিপি ব্লকের নবদিগন্ত আইটি ডাকঘরে পরীক্ষামূলক ভিত্তিতে দেশের প্রথম ডিজিটাল পার্সেল লকার পরিষেবার সূচনা করে। নিউটাউন অ্যাকশন এরিয়া-১ ডাকঘরে এ ধরনের পরিষেবা গ্রাহকদের কাছে পৌঁছে দিতে পৃথক একটি অংশ ইতিমধ্যেই চিহ্নিত করা হয়েছে।


    ডাক বিভাগের পশ্চিমবঙ্গ সার্কেলের মুখ্য পোস্ট মাস্টার জেনারেল শ্রী গৌতম ভট্টাচার্য জানান, ডিজিটাল পার্সেল লকার পরিষেবা গ্রাহকদের নিজের সুবিধা মতো সময়ে পার্সেল সামগ্রী সংগ্রহ করতে বিশেষ সুবিধা প্রদান করবে। ডাকবিভাগ সংশ্লিষ্ট গ্রাহকের পার্সল ডিজিটাল লকারে রেখে দিয়ে আসবে এবং গ্রাহককে তাঁর পার্সেল সম্পর্কে এসএমএস – এর মাধ্যমে জানাবে। সংশ্লিষ্ট গ্রাহক এরপর এককালীন একটি পাসওয়ার্ড পাবেন, যার সাহায্যে তিনি ডিজিটাল লকার থেকে তাঁর পার্সেল সংগ্রহ করতে পারবেন। ডাকবিভাগের এই পরিষেবার ফলে পোস্টম্যানদের নির্দিষ্ট ঠিকানায় পার্সেল পৌঁছে দেওয়ার ক্ষেত্রে বিভিন্ন সময় যে সমস্ত সমস্যার মুখোমুখী হতে হয়, তা বহুলাংশে দূর হবে। ডাকবিভাগের সুরক্ষিত ও নিরাপদ এই পরিষেবা গ্রাহকরা নিখরচায় গ্রহণ করতে পারবেন বলেও শ্রী ভট্টাচার্য জানান।


    অনুষ্ঠানে ডাকবিভাগের পশ্চিমবঙ্গ সার্কেলের জেনারেল ম্যানেজার (পিএ অ্যান্ড এফ) শ্রীমতী শিখা মাথুর কুমার, পশ্চিমবঙ্গ সার্কেলের মেল বিভাগের পোস্ট মাস্টার জেনারেল শ্রী নিরজ কুমার, কলকাতা রিজিয়নের পোস্ট মাস্টার জেনারেল শ্রী অমিতাভ সিং, দক্ষিণ বঙ্গ অঞ্চলের পোস্ট মাস্টার জেনারেল শ্রী সঞ্জীব রঞ্জন প্রমুখ উপস্থিত ছিলেন।


    CG/BD/SB

    
    
    (Release ID: 1606185) Visitor Counter : 5
    
    
      Read this release in: English