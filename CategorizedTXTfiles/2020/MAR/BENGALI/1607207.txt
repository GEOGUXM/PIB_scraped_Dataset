      সড়কপরিবহণওমহাসড়কমন্ত্রক

      টোল গেটে সময় কমানোর জন্য পদক্ষেপ গ্রহণ
      Posted On: 19 MAR 2020 6:04PM by PIB Kolkata


    নয়াদিল্লী, ১৯ মার্চ , ২০২০


    সরকারের নির্দেশ অনুযায়ী জাতীয় সড়কের ফি প্লাজার সমস্ত লেনের মধ্যে একটিকে বাদ দিয়ে বাকিগুলিকে ফাস্টট্যাগ ফি প্লাজা লেন হিসেবে ঘোষণা করা হয়েছে। এর ফলস্বরূপ ফাস্টট্যাগ লেনে যানবাহনের অপেক্ষার সময় উল্লেখযোগ্যভাবে কমেছে। যদিও হাইব্রিড লেনে যেখানে ফাস্টট্যাগহীন যানবাহনের জন্য টাকা নেওয়া হয় সেখানে অপেক্ষার সময় বেড়েছে।


    টোল গেট দিয়ে যাতায়াতের সময় গাড়িতে ফাস্টট্যাগ ব্যবহার করলে স্বয়ংক্রিয় তথ্যপ্রযুক্তি ব্যবস্হাপনার মাধ্যমে কর আদায়ের ক্ষেত্রে ছাড় পাওয়া যাবে। জাতীয় সড়কে ফি প্লাজায় ফাস্টট্যাগ সম্পর্কিত কোনো বিষয় এবং অভিযোগ থাকলে জাতীয় সড়কের কেন্দ্রীয় হেল্পলাইন নম্বর ১০৩৩তে ফোন করা যেতে পারে। যাত্রীদের সুবিধার্থে বেশিরভাগ অভিযোগই তৎক্ষণাৎ সমাধান করা হয়ে থাকে। অন্যান্য অভিযোগের ক্ষেত্রে প্রয়োজনীয় পদক্ষেপের জন্য ভারতের জাতীয় সড়ক কর্তৃপক্ষের সংশ্লিষ্ট আঞ্চলিক কার্যালয়ে পাঠিয়ে দেওয়া হয়।


    লোকসভার এক প্রশ্নের লিখিত উত্তরে একথা জানিয়েছেন কেন্দ্রীয় সড়ক পরিবহন ও মহাসড়ক মন্ত্রী শ্রী নীতিন গড়করি।


    CG/SS/NS

    
    
    (Release ID: 1607207) Visitor Counter : 5
    
    
      Read this release in: English