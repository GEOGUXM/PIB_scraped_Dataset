      স্বাস্থ্যওপরিবারকল্যাণমন্ত্রক

      কোভিড-১৯ এর বিষয়ে মন্ত্রীগোষ্ঠীর পর্যালোচনা বৈঠক
      Posted On: 25 MAR 2020 10:51PM by PIB Kolkata


    নতুনদিল্লি, ২৫ মার্চ, ২০২০


    কেন্দ্রীয় স্বাস্থ্য ও পরিবারকল্যাণমন্ত্রী ডঃ হর্ষ বর্ধনের পৌরহিত্যে আজ নতুনদিল্লির নির্মাণ ভবনে কোভিড-১৯ এর প্রতিরোধে গঠিত উচ্চপর্যায়ের মন্ত্রীগোষ্ঠির বৈঠক হয়।. বৈঠকে অসামরিক বিমান চলাচল মন্ত্রী শ্রী হরদীপ সিং পুরি, বিদেশমন্ত্রী ডঃ এস জয়শংকর, স্বরাষ্ট্র প্রতিমন্ত্রী শ্রী নিত্যানন্দ রাই, জাহাজ চলাচল, রসায়ন ও সার দপ্তরের প্রতিমন্ত্রী শ্রী মনসুখ মান্ডভিয়া, স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে ছাড়াও চিফ অফ ডিফেন্স স্টাফ শ্রী বিপিন রাওয়াত উপস্থিত ছিলেন।


    বৈঠকে উচ্চপদস্থ আধিকারিকদের মধ্যে ছিলেন স্বাস্থ্য ও পরিবার কল্যাণ সচিব শ্রীমতী প্রীতি সুদান, বিদেশ সচিব শ্রী হর্ষ বর্ধন শৃঙলা, আই সি এম আর –এর মহানির্দেশক ডঃ বলরাম ভার্গব, বস্ত্রসচিব শ্রী রবি কাপুর, স্বাস্থ্য দপ্তরের বিশেষ সচিব শ্রী সঞ্জীব কুমার, জাহাজ চলাচল দপ্তরের অতিরিক্ত সচিব শ্রী সঞ্জয় বন্দ্যোপাধ্যায় প্রমুখ।


    বৈঠকে কোভিড ১৯ এর মোকাবিলায় নানা ব্যবস্থাপনা নিয়ে মন্ত্রীরা বিস্তারিত আলোচনা করেন। এই ভাইরাস সংক্রমণ প্রতিহত করতে সামাজিক দূরত্বের বিষয়ের উপর গুরুত্ব আরোপ করা হয়। বিভিন্ন রাজ্যে কোভীড-১৯ মোকাবিলায় ক্ষমতা বৃদ্ধির জন্য সহায়সম্পদ ব্যবস্থাপনা নিয়ে আলোচনা হয়েছে। নিত্যপ্রয়োজনীয় সামগ্রী পেতে সাধারণ মানুষের ‌যেন কোন সমস্যা না হয় তা নিশ্চিত করতে রাজ্যগুলিকে বলা হয়েছে ।


    করোনা সমস্যা মোকাবিলায় সামাজিক দূরত্ব বজায় রাখার বিষয়টির ওপর স্বাস্থ্য মন্ত্রী জোর দেন। ডঃ হর্ষ বর্ধন বলেন, ২১ মার্চ থেকে ৬৪হাজার জন বিদেশ থেকে এসেছেন। এঁদের মধ্যে আট হাজার জনকে বিশেষ নজরদারীতে রাখা হয়েছে।


    ডঃ হর্ষ বর্ধন সকলের কাছে আবেদন করেন, কোভিড -১৯ এর সংক্রমণের বিরুদ্ধে যারা সম্মুখ সারিতে লড়াই করছেন, সেই সব চিকিৎসক এবং স্বাস্থ্যকর্মীদের কেউ যেন হেনস্থা না করে। করোনা নিয়ে যেন কেউ কোন গুজব না ছড়ান সেদিকে সকলকে সতর্ক থাকতে হবে বলেও মন্ত্রী জানান।


    CG/CB

    
    
    (Release ID: 1608220) Visitor Counter : 13
    
    
      Read this release in: English