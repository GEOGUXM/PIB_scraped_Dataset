      শিল্পওবাণিজ্যমন্ত্রক

      রপ্তানি উন্নয়ন পর্ষদের প্রতিনিধিদের সঙ্গে ভিডিও কনফারেন্সের মাধ্যমে বৈঠক শ্রী পীযূষ গোয়েলের।
      Posted On: 27 MAR 2020 9:12PM by PIB Kolkata


    নয়াদিল্লি, ২৭ মার্চ, ২০২০


    কেন্দ্রীয় রেল এবং শিল্প ও বাণিজ্য মন্ত্রী শ্রী পীযূষ গোয়েল শুক্রবার ভিডিও কনফারেন্সের মাধ্যমে রপ্তানি উন্নয়ন পর্ষদের প্রতিনিধিদের সঙ্গে বৈঠক করেন।বৈঠকে করোনাভাইরাস সংক্রমনের জেরে দেশজুড়ে লকডাউন পরিস্থিতিতে তাদের মতামত এবং প্রতিক্রিয়া জানতে চাওয়া হয়। এই পরিস্থিতির জেরে বাণিজ্যে যে প্রভাব পড়েছে এবং এই কঠিন অবস্থা থেকে কি ভাবে বেরিয়ে আসা যায়, সে বিষয়ে বিভিন্ন মতামত উপস্থাপন করেন রপ্তানি উন্নয়ন পর্ষদের প্রতিনিধিরা।

    
    বৈঠকে কেন্দ্রীয় মন্ত্রী বলেন দেশের অর্থনীতিতে আমদানি - রপ্তানি ক্ষেত্র গুরুত্বপূর্ণ ভূমিকা পালন করে থাকে । কিন্তু ১৩০ কোটি ভারতবাসীর সুরক্ষা এবং স্বাস্থ্যের দিকে তাকিয়ে এই লকডাউন প্রয়োজন। সরকার এই কঠিন পরিস্থিতিতে এগিয়ে এসেছে। কেন্দ্রীয় অর্থমন্ত্রক ও আর বি আই বাণিজ্যের স্বার্থে একাধিক পদক্ষেপ গ্রহণ করেছে বলেও তিনি জানান । এই পরিস্থিতিতে একজনের অভিজ্ঞতা থেকে অন্যজন শিক্ষা নিতে পারে এবং ভবিষ্যতের পরিকল্পনা গ্রহণ করতে পারে । তাই এ দিনের বৈঠকে প্রতিনিধিরা যে মতামত দেন , সেই অনুযায়ী সরকার আগামী দিনে কার্যকরী পদক্ষেপ গ্রহণ করবে বলে আশ্বস্ত করেন কেন্দ্রীয় মন্ত্রী। বৈঠকে অন্যদের মধ্যে কেন্দ্রীয় বাণিজ্য ও শিল্প প্রতিমন্ত্রী শ্রী হরদীপ সিং পুরী, কেন্দ্রীয় বাণিজ্যসচিব, ডিজিএফটির মহানির্দেশক উপস্থিত ছিলেন।

    CG/SS

    
    
    (Release ID: 1609036) Visitor Counter : 1
    
    
      Read this release in: English