      বিজ্ঞানওপ্রযুক্তিমন্ত্রক

      কোভিড-১৯ এবং অন্যান্য শ্বাসকষ্টজনিত ভাইরাল সংক্রমণ প্রতিরোধের প্রস্তাব
      Posted On: 20 MAR 2020 2:39PM by PIB Kolkata


    নয়াদিল্লি, ২০ মার্চ, ২০২০


    বিশ্ব জুড়ে কোভিড-১৯ ভাইরাস দ্রুতভাবে ছড়িয়ে পড়ছে। এর মোকাবিলায় প্রয়োজনীয় প্রতিষেধক এবং কেমো থেরাপিউটিক চিকিৎসা না থাকায় সারা বিশ্ব সঙ্কটের সম্মুখীন।


    গুরুত্বপূর্ণ ক্ষেত্রে গবেষণামূলক কাজকর্ম বৃদ্ধি করার উদ্যোগ (ইন্টেন্সিফিকেশন অফ রিসার্চ ইন হাই প্রায়রিটি এরিয়া, আইআরএইচপিএ) যোজনার আওতায় বিজ্ঞান ও প্রযুক্তি দপ্তরের (ডিএসটি) স্বায়ত্তশাসিত সংস্থা বিজ্ঞান ও প্রযুক্তি গবেষণা পর্ষদ (এসইআরবি) কোভিড-১৯ এবং অন্যান্য শ্বাসকষ্টজনিত ভাইরাল সংক্রমণ প্রতিরোধের জন্য নতুন ওষুধের গবেষণা ও উন্নয়নের জন্য প্রস্তাব আহ্বান করেছে।


    গবেষণা প্রতিষ্ঠানগুলিকে এ বিষয়ে প্রস্তাব জমা দিতে বলা হয়েছে। প্রস্তাবে রসায়নবিদ, জীববিদ, জীবাণু বিশেষজ্ঞ, রোগ প্রতিরোধ বিশেষজ্ঞ এবং চিকিৎসকদের মতামত সম্বলিত বক্তব্য থাকবে। সংশ্লিষ্ট ক্ষেত্রের আয়ত্তের মধ্যে রোগ নির্ণয়, ওষুধ সহ এই সংক্রমণগুলির গবেষণার ক্ষেত্রে বিশেষ গুরুত্ব দিতে হবে।


    অংশগ্রহণকারী সংগঠনগুলিকে বায়ো-সেফটি লেভেল-৩ মেনে চলতে হবে। তাদের বিশ্ব স্বাস্থ্য সংস্থা (হু) এবং কেন্দ্রীয় সরকারের নিয়মাবলী মেনে শ্বাসকষ্টজনিত ভাইরাসের গবেষণা করার সুবিধা থাকতে হবে।


    ডিএসটি-এসইআরবি জৈব প্রযুক্তি এবং ওষুধ সংস্থাগুলিকে, অংশীদারিত্বের মাধ্যমে এ সংক্রান্ত কাজকর্মে উৎসাহ দিয়ে আসছে। অ্যান্টি-ভাইরাল গবেষণাকে ত্বরান্বিত করতে কৌশলগত বিনিয়োগে এসইআরবি দায়বদ্ধ।


    এসইআরবি-আইআরএইচপিএ-এর বয়ান অনুসারে ৩০ মার্চ সোমবার বিকেল ৫টার মধ্যে এসইআরবি-র অনলাইন পোর্টালে এই প্রস্তাব জমা দিতে হবে।


    প্রস্তাবে যে বিষয়গুলি থাকা প্রয়োজন সেগুলি হল :


      * বৈধ ভাইরালের পরিমাণের বিরুদ্ধে নতুন প্রস্তাব অনুযায়ী অ্যান্টি-ভাইরালের পরিমাণ নির্ধারণ করা।


      * শ্বাসকষ্টজনিত ভাইরাল সংক্রমণের লক্ষণ দেখা গেলে বা দেখা না গেলে স্বল্প মূল্যে পরীক্ষা করা।


      * শ্বাসকষ্টজনিত ভাইরাসগুলির বিরুদ্ধে প্রতিষেধকের সন্ধান।


      * তাপমাত্রা, আর্দ্রতা এবং অতিবেগুনী রশ্মির বিকিরণের আবহে ভাইরাসের সক্রিয়তা।


      * শ্বাসকষ্টজনিত ভাইরাল সংক্রমণ বৃদ্ধির গতি-প্রকৃতি।


      * শ্বাসকষ্টজনিত ভাইরাল সংক্রমণের সঙ্গে রোগ প্রতিরোধের পর্যালোচনা।


      * কোভিড-১৯ এবং শ্বাসকষ্টজনিত অন্যান্য ভাইরাল সংক্রমণের মহামারীর চরিত্র।


    আরও বিস্তারিত জানার জন্য এই ওয়েবসাইটে ক্লিক করুন – http://www.serb.gov.in/home.php)


    CG/CB/DM

    
    
    (Release ID: 1607300) Visitor Counter : 7
    
    
      Read this release in: English
    
    
    

*