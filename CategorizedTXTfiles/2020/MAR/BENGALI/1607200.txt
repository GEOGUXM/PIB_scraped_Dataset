      সড়কপরিবহণওমহাসড়কমন্ত্রক

      সরকারি-বেসরকারি অংশীদারিত্ব সংক্রান্ত অনুমোদন কমিটির পক্ষ থেকে জাতীয় মহাসড়ক প্রকল্পগুলি মঞ্জুর
      Posted On: 19 MAR 2020 5:57PM by PIB Kolkata


    নয়াদিল্লি , ১৯ মার্চ, ২০২০


    ভারতমালা পরিযোজনা কর্মসূচির জন্য কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির অনুমোদনের ভিত্তিতে সরকারি-বেসরকারি অংশীদারিত্বের আওতায় জাতীয় মহাসড়কগুলির রূপায়ণের দায়িত্ব সড়ক পরিবহণ ও মহাসড়ক মন্ত্রক ও জাতীয় মহাসড়ক কর্তৃপক্ষকে দেওয়া হয়েছে। এছাড়াও, যে সমস্ত জাতীয় মহাসড়ক প্রকল্প রূপায়ণের খরচ ২ হাজার কোটি টাকার বেশি, সেগুলির ক্ষেত্রে সরকারি-বেসরকারি অংশীদারিত্ব সংক্রান্ত কমিটির অনুমোদন নেওয়া প্রয়োজন।


    লোকসভায় আজ এক প্রশ্নের লিখিত জবাবে একথা জানান, কেন্দ্রীয় সড়ক পরিবহণ ও মহাসড়ক মন্ত্রী শ্রী নীতিন গড়করি। তিনি আরও জানান, ২০১৭’র অক্টোবর মাসে কেন্দ্রীয় সরকার ভারতমালা পরিযোজনার প্রথম পর্যায়ের রূপায়ণে অনুমতি দেয়। এই কর্মসূচির আওতায় ৫ লক্ষ ৩৫ হাজার কোটি টাকা ব্যয়ে প্রায় ৩৪ হাজার ৮০০ কিলোমিটার দীর্ঘ জাতীয় মহাসড়ক নির্মাণ করা হবে। গত ফেব্রুয়ারি মাস পর্যন্ত ভারতমালা পরিযোজনার আওতায় ১০ হাজার ১০০ কিলোমিটার দীর্ঘ জাতীয় সড়ক নির্মাণের জন্য ২৪৬টি কর্মসূচির অনুমোদন দেওয়া হয়েছে। এই ২৪৬টি প্রকল্প রূপায়ণে খরচ ধরা হয়েছে ২ লক্ষ ৩৮ হাজার ৪১৩ কোটি টাকা।


    CG/BD/SB

    
    
    (Release ID: 1607200) Visitor Counter : 5
    
    
      Read this release in: English