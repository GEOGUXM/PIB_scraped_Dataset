      কেন্দ্রীয়মন্ত্রিসভা

      বৃহদাকারের বৈদ্যুতিন সামগ্রী নির্মাণের জন্য উৎপাদন ভিত্তিক উৎসাহ দেবার যোজনায় কেন্দ্রীয় মন্ত্রীসভার অনুমোদন
      Posted On: 21 MAR 2020 10:09PM by PIB Kolkata


    নতুনদিল্লি, ২১ মার্চ ২০২০


    

    প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় মন্ত্রীসভার আজকের বৈঠকে বৃহদাকারের বৈদ্যুতিন সামগ্রী নির্মাণের জন্য উৎপাদনভিত্তিক উৎসাহ দেবার যোজনায় ( প্রোডাকশন লিংকড ইনসেন্টিভ স্কিম-পিএলআই ) অনুমোদন দেওয়া হয়েছে।দেশে মোবাইল ফোন তৈরি এবং নির্দিষ্ট বৈদ্যুতিন সামগ্রীর যন্ত্রাংশ যুক্ত করে, সেগুলি পরীক্ষা করা এবং প্যাকেটজাত করার ক্ষেত্রে প্রচুর বিনিয়োগ আকৃষ্ট করতে উৎপাদন ভিত্তিক উৎসাহদানের এই প্রকল্পটির লক্ষ্য।


    প্রথম পর্যায়ে ৫ বছরে যোগ্য সংস্থাগুলিকে এই যোজনার আওতায় ভিত্তি বর্ষের নিরিখে দেশে উৎপাদিত পণ্যর বিক্রি বাড়ালে চার থেকে ছয় শতাংশ উ ৎসাহভাতা দেওয়া হবে। এর ফলে পাচ-ছয়টি আন্তর্জাতিক সংস্থা ও কয়েকটি দেশীয় সংস্থা, যারা মোবাইল ও নির্দিষ্ট বৈদ্যুতিন সামগ্রী উৎপাদন করে, তারা লাভবান হবে এবং দেশে বৃহৎ বৈদ্যুতিন শিল্প সংস্থাগুলি উৎপাদনের জন্য বিনিয়োগ করবে।


    প্রস্তাবিত এই প্রকল্পে ৪০,৯৫১ কোটি টাকার উ ৎসাহদায়ক ছাড়ের সুযোগ সংক্রান্ত খরচ এবং ৪৪ কোটি টাকার প্রশাসনিক ব্যয় সহ মোট ৪০,৯৯৫ কোটি টাকার যোজনা বাস্তবায়িত হবে।


    এর মাধ্যমে আগামী ৫ বছরে দুই লক্ষ সরাসরি কর্মসংস্থানের সুযোগ সহ মোট আট লক্ষ কর্মসংস্থানের সূযোগ তৈরি হবে।


    এর মাধ্যমে “সারা বিশ্বের জন্য ভারতে যন্ত্রাংশ জোড়া লাগানো”র বদলে “মেক ইন ইন্ডিয়া” কর্মসূচির আওতায় দেশে সামগ্রী উৎপাদন বৃদ্ধি পাবে।


    ২০১৪-১৫ অর্থ বর্ষে দেশে ১৮,৯০০ কোটি টাকার মোবাইল ফোন তৈরি হয়েছে। ২০১৮-১৯ অর্থ বর্ষে যা বেড়ে হয়েছে ১,৭০,০০০ কোটি টাকা। ইলেক্ট্রনিক ইন্ডাস্ট্রিস অ্যাসোসিয়েশন অফ ইন্ডিয়ার হিসেব অনুসারে ভারতে ২০১৫-১৬ অর্থ বর্ষে ৬৮,৩৪২ কোটি টাকার বৈদ্যুতিন সামগ্রীর বাজার ছিল। ২০১৮-১৯ এ যা বেড়ে দাঁড়িয়েছে ১,৩১,৮৩২কোটি টাকা। ভারতে উ ৎ পাদিত ৬৩,৩৮০কোটি টাকার বৈদ্যুতিন সামগ্রীর মধ্যে ৪৮,৮০৩কোটি টাকার সামগ্রী দেশেই ব্যবহৃত হয়।


    CG/CB

    
    
    (Release ID: 1607569) Visitor Counter : 8
    
    
      Read this release in: English