      জাহাজচলাচলমন্ত্রক

      করোনা ভাইরাস মোকাবিলায় ভারতের প্রধান বন্দরগুলিতে আন্তর্জাতিক ক্রুজ জাহাজগুলির জন্য জাহাজ চলাচল মন্ত্রকের আদর্শ পরিচালন বিধি
      Posted On: 11 MAR 2020 6:47PM by PIB Kolkata


    নয়াদিল্লী, ১১ মার্চ , ২০২০


    ভারতের প্রধান বন্দরগুলিতে ইতিমধ্যেই যেসমস্ত আন্তর্জাতিক ক্রুজ জাহাজ নোঙর করার পরিকল্পনা করেছে তাদের জন্য নিম্নলিখিত আদর্শ পরিচালন বিধি প্রনালীগুলি অবিলম্বে কার্যকর করা হবে :


    ১. যেসব জাহাজ গত পয়লা জানুয়ারির পূর্বে নোঙরের আবেদন করেছিল কেবলমাত্র সেইসব আন্তর্জাতিক জাহাজকেই ভারতীয় বন্দরে প্রবেশের অনুমতি দেওয়া হবে।


    ২. যেকোন আন্তর্জাতিক যেসব জাহাজের নাবিক অথবা যাত্রী গত পয়লা ফেব্রুয়ারি থেকে কোভিড-১৯ আক্রান্ত দেশগুলিতে সফর করেছেন তাদের আগামী ৩১শে মার্চ পর্যন্ত কোনো ভারতীয় বন্দরে প্রবেশের অনুমতি দেওয়া হবেনা।


    ৩. যেসমস্ত বন্দরে যাত্রীদের জন্য থার্মাল স্ক্রিনিং ব্যবস্হা রয়েছে, কেবল সেই বন্দরগুলিতে আন্তর্জাতিক জাহাজের নোঙরের অনুমতি রয়েছে।


    ৪. সংশ্লিষ্ট শিপিং এজেন্ট বা জাহাজের প্রধানকে কোভিড-১৯ আক্রান্ত দেশগুলিতে সফরের ব্যাপারে নাবিক ও যাত্রীদের যাবতীয় তথ্য বন্দর কর্তৃপক্ষের কাছে জমা করতে হবে।


    ৫. কোভিড-১৯ সংক্রান্ত সমস্ত তাৎক্ষনিক তথ্য প্রতিটি আন্তর্জাতিক জাহাজকে দেওয়া হবে। ভারত সরকারের স্বাস্হ্য ও পরিবার কল্যাণ মন্ত্রকের পক্ষ থেকে জারি করা নির্দেশিকা মেনে চলতে হবে।


    ৬. জাহাজের সমস্ত যাত্রী ও নাবিকদের স্বাস্হ্য ও পরিবার কল্যাণ মন্ত্রকের পক্ষ থেকে জারি করা সেল্ফ রিপোর্টিং ফর্ম পূরণ করে বন্দর স্বাস্হ্য আধিকারিকের কাছে জমা করতে হবে।


    ৭. জাহাজের সমস্ত যাত্রী ও নাবিকের স্বাস্হ্য পরীক্ষার দায়িত্বে থাকবেন সংশ্লিষ্ট বন্দরের স্বাস্হ্য আধিকারিক। এই আধিকারিকের অনুমতি না মেলা পর্যন্ত যাত্রীদের জাহাজ থেকে জেটিতে নামার অনুমতি মিলবে না।


    ৮. যদি কোনো যাত্রী বা নাবিকের অসুস্হতার লক্ষণ দেখা যায় তাহলে তাকে জাহাজ থেকে নেমে আসার অনুমতি দেওয়া হবেনা। সংশ্লিষ্ট যাত্রী বা নাবিককে জাহাজের পৃথকভাবে রেখে স্বাস্হ্য পরীক্ষা করা হবে। যদি ওই যাত্রী বা নাবিকের নমুনায় ভাইরাসের সংক্রমন প্রমানিত হয় তাহলে তাকে বন্দর সংলগ্ন নির্দিষ্ট চিকিৎসা পরিষেবা ব্যবস্হায় পৃথকভাবে রাখার জন্য পাঠানো হবে। এছাড়াও সংশ্লিষ্ট জাহাজটিকে বন্দর ছেড়ে চলে যাওয়ার নির্দেশ দেওয়া হবে।


    ৯. করোনা ভাইরাসে আক্রান্ত কোনো ব্যক্তির জাহাজ সফরের ব্যাপারে বিশেষ ব্যবস্হা নিতে বলা হয়েছে।


    CG/BD/NS

    
    
    (Release ID: 1606023) Visitor Counter : 6
    
    
      Read this release in: English