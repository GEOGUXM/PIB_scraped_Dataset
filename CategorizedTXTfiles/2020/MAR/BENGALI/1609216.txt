      শ্রমওকর্মসংস্থানমন্ত্রক

      করোনা মহামারী ছড়িয়ে পড়ার প্রেক্ষিতে শ্রম মন্ত্রক কর্মচারী ভবিষ্যনিধি তহবিলের সদস্যদের জন্য আগাম নন-রিফান্ডেবল অর্থ তুলতে সংশ্লিষ্ট প্রকল্পে সংশোধন সংক্রান্ত বিজ্ঞপ্তি জারি করেছে
      Posted On: 29 MAR 2020 7:15PM by PIB Kolkata


    নয়াদিল্লি, ২৯ মার্চ, ২০২০


    

    কেন্দ্রীয় শ্রম ও কর্মসংস্থান মন্ত্রক দেশে কোভিড-১৯ মহামারীর প্রেক্ষিতে কর্মচারী ভবিষ্যনিধি তহবিলের সদস্য বা গ্রাহকদের স্বার্থে আগাম নন-রিফান্ডেবল অর্থ তুলতে সংশ্লিষ্ট প্রকল্পে সংশোধন সংক্রান্ত বিজ্ঞপ্তি জারি করেছে। এই বিজ্ঞপ্তির ফলে তহবিলের সদস্য বা গ্রাহকরা তিন মাসের জন্য মূল মজুরি এবং মহার্ঘ্য ভাতার ৭৫ শতাংশ পর্যন্ত অর্থ তুলতে পারবেন। দেশে কোভিড-১৯’কে মহামারী হিসাবে ঘোষণা করা হয়েছে। এই প্রেক্ষিতে দেশের বিভিন্ন কল-কারখানায় কর্মরত যে সমস্ত কর্মী ১৯৫২’র কর্মচারী ভবিষ্যনিধি তহবিল প্রকল্পের সদস্য তাঁরা সকলেই আগাম এই নন-রিফান্ডেবল সুবিধা পাবেন। প্রকল্পে সংশোধনের এই সুবিধা ২৮শে মার্চ থেকেই কার্যকর হয়েছে।


    
    মন্ত্রকের পক্ষ থেকে জারি করা এই নির্দেশ অনুযায়ী, কর্মচারী ভবিষ্যনিধি তহবিল কার্যালয় তহবিলের সদস্যদের পক্ষ থেকে ইতিমধ্যেই জমা দেওয়া আবেদনপত্রগুলি দ্রুত খতিয়ে দেখে সংশ্লিষ্ট সদস্যের অ্যাকাউন্ট থেকে অর্থ তোলার বিষয়টি অনুমোদন করেছে। কার্যালয়ের তরফে বলা হয়েছে, আধিকারিক ও কর্মীরা জমা পড়া আবেদনপত্রগুলির প্রয়োজনীয় কাজ দ্রুত শেষ করে যাবতীয় দাবি-দাওয়া মিটিয়ে দেওয়ার নির্দেশ দিয়েছে। কোভিড-১৯ পরিস্থিতির প্রেক্ষিতে মন্ত্রক এই সিদ্ধান্ত নিয়েছে।


    

    CG/BD/SB

    
    
    (Release ID: 1609216) Visitor Counter : 4
    
    
      Read this release in: English