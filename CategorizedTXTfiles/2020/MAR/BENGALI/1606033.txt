      প্রধানমন্ত্রীরদপ্তর

      প্রধানমন্ত্রী সংশ্লিষ্ট মন্ত্রকগুলির সঙ্গে কোভিড-১৯ ভাইরাস জনিত পরিস্হিতি পর্যালোচনা করলেন
      Posted On: 11 MAR 2020 6:57PM by PIB Kolkata


    নয়াদিল্লী, ০৭ মার্চ, ২০২০


    প্রধানমন্ত্রী শ্রী নরেন্দ্র মোদী শনিবার এক বৈঠকে নোভেল করোনা ভাইরাস (কোভিড-১৯) জনিত উদ্ভুত পরিস্হিতির প্রেক্ষিতে বিভিন্ন মন্ত্রকের পক্ষ থেকে গৃহীত পদক্ষেপগুলি পর্যালোচনা করেছেন। বৈঠকে স্বাস্হ্য ও পরিবার কল্যাণ মন্ত্রী ডঃ হর্ষ বর্ধন, বিদেশমন্ত্রী ডঃ এস জয়শঙ্কর, স্বাস্হ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে, ক্যাবিনেট সচিব শ্রী রাজীব গৌবা, নীতি আয়োগের সদস্য ডঃ বিনোদ কে পল, চিফ অফ ডিফেন্স স্টাফ জেনারেল বিপিন রাওয়াত সহ স্বাস্হ্য, ওষুধ(ফার্মা), অসামরিক বিমান পরিবহন, বিদেশ, স্বাস্হ্য গবেষণা, স্বরাষ্ট্র, জাহাজ চলাচল ও অন্যান্য দপ্তরের সচিব এবং আধিকারিকরা উপস্হিত ছিলেন।


    কোভিড-১৯ সংক্রান্ত পরিস্হিতি মোকাবিলায় স্বাস্হ্য ও পরিবার কল্যাণ সচিব তাঁর মন্ত্রক সহ অন্যান্য মন্ত্রকের গৃহীত পদক্ষেপগুলি সম্পর্কে বৈঠকে বিস্তারিত খতিয়ান পেশ করেন। স্বাস্হ্য ও পরিবার কল্যাণ সচিব দেশে প্রবেশ স্হল, পরীক্ষাগারগুলিকে সহায়তা, হাসপাতালগুলির পর্যাপ্ত প্রস্তুতি ও ঝুঁকি হ্রাস সংক্রান্ত বিষয়ে নজরদারি আরও জোরদার করার ওপর গুরুত্ব দেন।


    ওষুধ (ফার্মাসিউটিক্যাল) দপ্তরের সচিব দেশে প্রয়োজনীয় ওষুধপত্র ও ওষুধ তৈরির অন্যান্য উপাদানের পর্যাপ্ত যোগান সম্পর্কে বৈঠকে বিশদভাবে জানান।


    বৈঠকে বিমান বন্দর, সমুদ্র বন্দর, স্হল সীমান্ত চৌকি ও সর্বজনীন স্তরে নিয়মানুযায়ী নিরবচ্ছিন্ন নজরদারির প্রয়োজনীয়তার প্রসঙ্গও উল্লেখ করা হয়। এই ভাইরাসে আক্রান্ত ব্যক্তিদের পৃথক রাখার জন্য হাসপাতালগুলিতে পর্যাপ্ত সংখ্যায় শয্যার কথাও বলা হয়। স্বাস্হ্য ও পরিবার কল্যাণ মন্ত্রী ডঃ হর্ষ বর্ধন সময়মতো ব্যবস্হা গ্রহণের জন্য রাজ্যগুলির সঙ্গে কার্যকর সমন্বয় বজায় রাখার ওপর গুরুত্ব দেন। নীতি আয়োগের সদস্য ডঃ বিনোদ কে পল হাসপাতালগুলির চিকিৎসা সংক্রান্ত যাবতীয় ব্যবস্হা আরও বাড়ানোর ওপর জোর দেন। বৈঠকে ইরান থেকে ভারতীয়দের উদ্ধারের প্রসঙ্গটিও তোলা হয়।


    এই ভাইরাসের সংক্রমণ মোকাবিলায় সমস্ত দপ্তরের পক্ষ থেকে এ পর্যন্ত গৃহীত পদক্ষেপগুলির প্রশংসা করে প্রধানমন্ত্রী বলেন, পরিস্হিতির ওপর নজর রেখে ভারতকে সবদিক থেকে প্রস্তুত থাকতে হবে। তিনি বলেন, সমস্ত দপ্তরকে সমন্বয় বজায় রেখে কাজ করতে হবে এবং এই ভাইরাস সম্পর্কে সর্বজনীন স্তরে সচেতনতা গড়ে তোলার উদ্যোগ নিতে হবে যাতে আগাম সতর্কতা অবলম্বন করা যায়। কোভিড-১৯ ভাইরাসের মোকাবিলায় সেরা পন্হা-পদ্ধতিগুলি চিহ্নিত করার জন্য আধিকারিকদের ভূমিকার প্রশংসা করে প্রধানমন্ত্রী এগুলির কার্যকর প্রয়োগ করার ওপর গুরুত্ব দেন। তিনি আরও বলেন, বিশেষজ্ঞদের মতামত অনুযায়ী সাধারণ মানুষকে যতটা সম্ভব বড় ধরনের সমাবেশ এড়িয়ে চলার জন্য সচেতন করে তুলতে হবে, সেইসঙ্গে কি করণীয় এবং কি করণীয় নয় সে ব্যাপারেও মানুষকে অবগত করতে হবে। আক্রান্ত ব্যক্তিদের পৃথক রাখার জন্য অবিলম্বে পর্যাপ্ত ব্যবস্হা গ্রহণের নির্দেশ দিয়ে প্রধানমন্ত্রী এই ভাইরাস ছড়িয়ে পড়া ঠেকাতে যাবতীয় ব্যবস্হা গ্রহণের কথা বলেন। ইরান থেকে ভারতীয়দের উদ্ধার ও দ্রুত স্বাস্হ্য পরীক্ষার জন্য প্রয়োজনীয় পরিকল্পনা গ্রহণের ব্যাপারে তিনি আধিকারিকদের নির্দেশ দেন। জনস্বাস্হ্যের দিক থেকে এই ভাইরাস জনিত সংক্রমণ মোকাবিলার জন্য আগাম পর্যাপ্ত পরিকল্পনা ও সময়ানুগ ব্যবস্হা গ্রহণের ওপরও প্রধানমন্ত্রী জোর দেন।


    CG/BD/NS

    
    
    (Release ID: 1606033) Visitor Counter : 9
    
    
      Read this release in: English