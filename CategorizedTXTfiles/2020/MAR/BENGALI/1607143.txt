      মানবসম্পদবিকাশমন্ত্রক

      ভর্তির জন্য উৎসাহিত করতে কলকাতায় ওডিশা কেন্দ্রীয় বিশ্ববিদ্যালয়ের অনুষ্ঠান
      Posted On: 19 MAR 2020 4:22PM by PIB Kolkata


    কলকাতা, ১৯ মার্চ, ২০২০


    ওডিশার কোরাপুটে অবস্হিত কেন্দ্রীয় বিশ্ববিদ্যালয়কে বিশ্বভারতীর আদর্শ গড়ে তোলা হবে বলে জানালেন বিশ্ববিদ্যালয় হিন্দি ভাষাটি সাহিত্য বিভাগের অধ্যাপক হেম রাজ মিনা। কলকাতায় ওডিশা কেন্দ্রীয় বিশ্ববিদ্যালয় আয়োজিত এক আউটরিচ অনুষ্ঠানে একথা জানান তিনি। ছাত্রছাত্রীদের শিক্ষাদানের পাশাপাশি চরিত্র গঠনেও এই বিশ্ববিদ্যালয় গুরুত্বপূর্ণ ভূমিকা পালন করছে বলে তিনি জানান।


    অনুষ্ঠানে বিশিষ্ট শিক্ষাবিদ তথা কলকাতার ভারতীয় বিদ্যা ভবনের অধ্যক্ষ শ্রী সুবীর ঘোষ এবং বিশিষ্ট নাট্য নির্দেশক ও সমাজ সেবক শ্রী অরিজিৎ রায় বলেন, এই বিশ্ববিদ্যালয়ে উন্নত মানের শিক্ষা দানের ব্যবস্হা রয়েছে।


    ওডিশার কেন্দ্রীয় বিশ্ববিদ্যালয়ের ২০২০ শিক্ষাবর্ষে ভর্তির বিজ্ঞপ্তি প্রকাশিত হয়েছে। ১৮টি কেন্দ্রীয় বিশ্ববিদ্যালয়ের সংযুক্ত প্রবেশিকা সিইউসিইটি-র মাধ্যমে ভর্তি প্রক্রিয়া সম্পন্ন হবে। বিশ্ববিদ্যালয়ের মোট ৩০টি পাঠ্যক্রমে আবেদন করা যাবে। বিজ্ঞান, সমাজ বিজ্ঞান সহ বিভিন্ন বিষয়ে স্নাতক, স্নাতকোত্তর, এম ফিল, পিএইচডি পাঠ্যক্রমে আবেদন করতে পারবেন ছাত্রছাত্রীরা। চলতি বছরে এই বিশ্ববিদ্যালয়ে ভর্তির জন্য ছাত্রছাত্রীরা আবেদন করতে পারবেন অনলাইনে www.cuo.ac.in এবং www.cucetexam.in ওয়েবসাইটে।


    কেন্দ্রীয় সরকারের মানব সম্পদ উন্নয়ন মন্ত্রকের অধীন ওডিশায় একমাত্র কেন্দ্রীয় বিশ্ববিদ্যালয় হল এটি। বর্তমানে প্রায় ১ হাজার ৫০০ ছাত্রছাত্রী এই বিশ্ববিদ্যালয়ে পড়াশোনা করেন। হায়দ্রাবাদ বিশ্ববিদ্যালয়ের রাষ্ট্রবিজ্ঞানের অধ্যাপক আই রামব্রহ্মম এই কেন্দ্রীয় বিশ্ববিদ্যালয়ের উপাচার্য হিসেবে যোগ দিয়েছেন। এছাড়াও ১১ জন বিশিষ্ট অধ্যাপক এই বিশ্ববিদ্যালয়ে কর্মরত।


    CG/SS/NS

    
    
    (Release ID: 1607143) Visitor Counter : 4