      উপ-রাষ্ট্রপতিরসচিবালয়

      কোভিড-১৯ এর মোকাবিলায় রাজ্যগুলির রাজ্যপাল এবং কেন্দ্রশাসিত অঞ্চলগুলির উপরাজ্যপালদের সঙ্গে উপরাষ্ট্রপতির মতবিনিময়
      Posted On: 28 MAR 2020 10:12AM by PIB Kolkata


    নতুনদিল্লি , ২৭ মার্চ , ২০২০


    উপরাষ্ট্রপতি শ্রী এম ভেঙ্কাইয়া নাইডু আজ রাষ্ট্রপতি শ্রী রামনাথ কোভিন্দের সঙ্গে কোভিড - ১৯ মোকাবিলায় বিভিন্ন রাজ্যর রাজ্যপাল ও কেন্দ্রশাসিত অঞ্চলের উপরাজ্যপালদের সঙ্গে ভিডিও কনফারেন্সের মাধ্যমে বৈঠক করেন । কোভিড ১৯ এর মোকাবিলা করতে জনসাধারণের মধ্যে সচেতনতা বাড়াতে সরকারের সঙ্গে সুশীল সমাজ , বিভিন্ন সংগঠন ও বেসরকারী ক্ষেত্রগুলিকে যুক্ত হবার তিনি আহ্বান জানান।


    রাষ্ট্রপতি শ্রী রামনাথ কোভিন্দের আহ্বানে এই ভিডিও কনফারেন্সে যোগ দিয়ে উপরাষ্ট্রপতি বলেন , জাতীয় সঙ্কট মোকাবিলা করতে সব রাজ্যের রাজ্যপাল এবং কেন্দ্রশাসিত অঞ্চলের উপরাজ্যপালদের সংশ্লিষ্ট এলাকার প্রথম নাগরিক হিসেবে গুরুত্বপূর্ণ ভূমিকা পালন করতে হবে।


    তিনি বলেন , কোভিড - ১৯ এ সংক্রমিতদের জন্য আইসোলেশন ওয়ার্ডের ব্যবস্থা করতে হবে। এর জন্য রাজ্যের রাজ্যপাল এবং কেন্দ্রশাসিত অঞ্চলের উপরাজ্যপালদের কেন্দ্রীয় বিদ্যালয় , বিশ্ববিদ্যালয় , ধর্মীয় প্রতিষ্ঠানগুলিকে উদ্বুদ্ধ করতে হবে , যাতে তারা তাদের জায়গাগুলি ব্যবহার করতে দেয়।


    পাশাপাশি যেহেতু তাঁরা বিশ্ববিদ্যালয়গুলির আচার্য , তাই অনলাইনের মাধ্যমে বিশ্ববিদ্যালয়ের ক্লাস নেওয়া এবং নির্দিষ্ট সময়ে পাঠক্রম শেষ করার ব্যাপারে তিনি তাঁদের উদ্যোগী হতে বলেন।


    কোভিড - ১৯ - এ সংক্রমিতদের চিকিৎসার জন্য বেসরকারী হাসপাতালগুলিকে কয়েকটি বেডের ব্যবস্থা করতেও তিনি বলেন এবং রেড ক্রস সহ সুশীল সমাজকে সমাজের দরিদ্র , বয়স্ক ও অসুস্থদের মানবিক সাহায্যর পরামর্শ দেন।


    এই সংকটের দিনে কেন্দ্র ও রাজ্য সরকারগুলিকে ‘টিম ইন্ডিয়া’ মনোভাব নিয়ে কাজ করতে হবে বলে তিনি জানান।


    উপরাষ্ট্রপতি সংক্রমণের চক্র ভাঙার জন্য সামাজিক দূরত্ব বজায় রাখার ও পর গুরুত্ব দেন এবং প্রধানমন্ত্রীর অমোঘ বাণী তিনি মনে করিয়ে দেন , “ আপনি বাড়ির বাইরে পা ফেললেই করোনা বাড়িতে ঢুকবে”।


    কোভিড - ১৯কে প্রতিহত করতে উপরাষ্ট্রপতি রাজ্যের রাজ্যপাল এবং কেন্দ্রশাসিত অঞ্চলের উপরাজ্যপালদের প্রস্তাব দেন , যাতে তারা মানুষের মধ্যে সচেতনতা গড়ে তোলার জন্য আধ্যাত্মিক , ধর্মীয় নেতা , চলচ্চিত্র , ক্রীড়া ব্যক্তিত্ব সহ বিভিন্ন ভাষার সাহিত্যিকদের সাহায্য নে ন ।


    স্বাস্থ্য সম্পর্কে প্রয়োজনীয় বার্তা প্রচারে সংবাদমাধ্যমের ভূমিকার প্রশংসা করে শ্রী নাইডু বলেন , জনসাধারণের কাছে বস্তুনিষ্ঠ তথ্য পৌছে দেওয়া অত্যন্ত জরুরী।


    সমাজের নিচুতলার মানুষের প্রতিরোধমূলক নিয়ন্ত্রণ ব্যবস্থার ফলে যে আর্থিক সমস্যা দেখা দেবে তার সমাধানে কেন্দ্রের আর্থিক প্যাকেজের তিনি প্রশংসা করেন এবং জনসাধারণ ও স্বাস্থ্যকর্মীদের জন্য নানা উদ্যোগকে স্বাগত জানান।


    দুধ , ফল , সবজি , কৃষিপণ্যের মত নিত্যপ্রয়োজনীয় সামগ্রীর নিরবচ্ছিন্ন সরবরাহ সর্বত্র নিশ্চিত করতে তিনি কেন্দ্র ও রাজ্যসরকারগুলির প্রতি আর্জি জানান।


    কোভিড - ১৯এর বিস্তার প্রতিহত করতে জনগণের সহযোগিতা খুবই গুরুত্বপূর্ণ বলে উল্লেখ করে তিনি সব নাগরিকের কাছে সরকারের নিয়মগুলি কঠোরভাবে মেনে চলার আহ্বান জানান। তিনি সকলের কাছে প্রস্তাব দেন বই পড়া , ধ্যান , যোগাভ্যাস করতে । এছাড়া বাড়িতে বাচ্চা ও বয়স্কদের সঙ্গে সময় কাটানোরও পরামর্শ দেন উপরাষ্ট্রপতি।


    এই ভিডিও সম্মেলনে পশ্চিমবঙ্গ , মহারাষ্ট্র , কেরালা , কর্ণাটক , হরিয়ানা , গুজরাট রাজস্থান , তেলেঙ্গনা , পাঞ্জাব , বিহার , মধ্যপ্রদেশ , তামিলনাডু ও হিমাচলপ্রদেশের রাজ্যপাল , দিল্লির উপরাজ্যপাল এনং চন্ডিগড়ের প্রশাসক উপস্থিত ছিলেন।


    CG/CB

    
    
    (Release ID: 1608715) Visitor Counter : 16
    
    
      Read this release in: English