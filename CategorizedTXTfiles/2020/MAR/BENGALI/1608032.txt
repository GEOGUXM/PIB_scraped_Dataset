      জাহাজচলাচলমন্ত্রক

      ভারতের বন্দরগুলিতে করোনা ভাইরাসের প্রভাব
      Posted On: 23 MAR 2020 9:04PM by PIB Kolkata


    নতুন দিল্লি, ২৩ মার্চ ২০২০


    

    
    পণ্যবাহী জাহাজের ওপর করোনা ভাইরাসের কোনও প্রভাব পড়েনি। তবে স্বাস্থ্য ও পরিবার কল্যাণ মন্ত্রক থেকে নির্দেশিকা জারি করা হয়েছে যে বিদেশী জাহাজগুলিকে ৩১ মার্চ, ২০২০ পর্যন্ত ভারতীয় বন্দরে প্রবেশ করতে দেওয়া হবে না।


    
    জাহাজ মন্ত্রক সাধারন যাত্রী ও ক্রুজ যাত্রীদের জন্য বিভিন্ন বন্দরে সময়ে সময়ে বেশ কিছু নির্দেশিকা জারি করে, এতে বন্দর কর্তৃপক্ষ ও যাত্রীদের সচেতনতার লক্ষ্যে অবতরনের পর যাত্রীদের পরীক্ষার জন্য থার্মাল স্ক্যানার স্থাপন, সুরক্ষা সরঞ্জাম ও পর্যাপ্ত পরিমাণ N 95 মাস্কের যোগানের বিষয়টির ওপর জোর দেওয়া হয়। এছাড়া জাহাজ মন্ত্রকের আওতায় থাকা বেশ কিছু বন্দরে কয়েকটি প্রশাসনিক ব্যবস্থা নেওয়া হয়েছে যেমন- নজরদারি ভেসেলের ব্যবস্থা, যাত্রী ও জাহাজ কর্মীদের জন্য SOP গঠন, বন্দর নিষিদ্ধ এলাকার বাইরে যাওয়ার সমায় থার্মাল স্ক্যানিং, বন্দরের হাসপাতালগুলিতে আইসোলেশন ওয়ার্ড তৈরী, বন্দর ও বন্দরের হাসপাতাল গুলিতে যে LED ডিসপ্লের মধ্যে দিয়ে IEC কার্যক্রমের ব্যবস্থা করা হয়েছে তা বৈদ্যুতিন ও মুদ্রণ মাধ্যমে প্রচার প্রভৃতি।


    
    স্বাস্থ্য ও পরিবার কল্যাণ মন্ত্রকের নির্দেশ অনুসারে বন্দরে পৌঁছানো জাহাজের পরিস্থিতি, জাহাজকর্মী ও যাত্রীদের স্ক্রিনিং -এর তথ্যাদি সংগ্রহ করে মন্ত্রীপরিষদের সচিবালয়ে E – সমীক্ষা পোর্টালে প্রতিদিন আপলোড করা হচ্ছে। গত ১৮ মার্চ, ২০২০ পর্যন্ত ৫৫৯ টি জাহাজের ২,৫৩৯৪ জন যাত্রী ও কর্মীকে স্ক্যান করা হয়েছে। বন্দর হাসপাতালগুলির আইসোলেশন ওয়ার্ড প্রস্তুত রাখতে নির্দেশ দেওয়া হয়েছে।


    
    আজ রাজ্যসভায় জাহাজচলাচল প্রতিমন্ত্রী (I/C) শ্রী মনসুখ মান্ডভিয়া এক লিখিত জবাবে এ তথ্য জানান।

    

    CG/TG

    
    
    (Release ID: 1608032) Visitor Counter : 5
    
    
      Read this release in: English