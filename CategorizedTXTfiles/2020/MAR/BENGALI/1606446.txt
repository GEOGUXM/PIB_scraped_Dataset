      স্বরাষ্ট্র মন্ত্রক

      চীনের উহান থেকে ফিরিয়ে আনা ১১২ জনের দেহে করোনা ভাইরাসের প্রমাণ না মেলায় তাঁদের আইটিবিপি-র চাওলা শিবির থেকে ছেড়ে দেওয়ার প্রক্রিয়া শুরু
      Posted On: 15 MAR 2020 10:35AM by PIB Kolkata


    নয়াদিল্লি , ১৩ মার্চ, ২০২০


    করোনা ভাইরাসের উৎস-স্থল চীনের উহান থেকে ফিরিয়ে আনা ১১২ জনকে গত ২৭শে ফেব্রুয়ারি থেকে নতুন দিল্লিতে আইটিবিপি-র চাওলা শিবিরে রাখা হয়েছিল। শিবিরে এদের স্বাস্থ্য পরীক্ষার পর ভাইরাসের উপস্থিতির প্রমাণ না মেলায় ছেড়ে দেওয়ার সিদ্ধান্ত হয়েছে। গত ২৭ তারিখ থেকে কোয়ারেনটাইনে থাকা এই ১১২ জনের সঙ্গে আজ স্বরাষ্ট্র প্রতিমন্ত্রী শ্রী নিত্যানন্দ রাই এবং ইন্দো-তিব্বত সীমান্ত পুলিশ (আইটিবিপি)-র মহানির্দেশক এস এস দেসওয়াল আজ সাক্ষাৎ করেন। কোয়ারেনটাইনে থাকার সময় এদের স্বাস্থ্য পরীক্ষার পর কোভিড-১৯ – এ আক্রান্ত হওয়ার প্রমাণ পাওয়া যায়নি।


    উপযুক্ত কোয়ারেনটাই ব্যবস্থা গড়ে তোলার জন্য শ্রী রাই আইটিবিপি-র ভূমিকার প্রশংসা করেন। তিনি বলেন, প্রধানমন্ত্রী শ্রী নরেন্দ্র মোদীর সুদক্ষ নেতৃত্বে এবং স্বরাষ্ট্র মন্ত্রী শ্রী অমিত শাহের উপযুক্ত পরিকল্পনায় সমগ্র দেশ করোনা মহামারির কার্যকর মোকাবিলায় সম্পূর্ণ প্রস্তুত। জটিল এই পরিস্থিতিতে সমস্ত কেন্দ্রীয় সশস্ত্র বাহিনী দেশ সেবার জন্য প্রস্তুত রয়েছে বলেও তিনি জানান।


    উহান থেকে ফিরিয়ে আনা ঐ ১১২ জনের মধ্যে ৭৬ জন ভারতীয় সহ ৩৬ জন বিদেশি নাগরিক ছিলেন। এদের আইটিবিপি-র চাওলা শিবিরে নিয়ে আসার পর প্রথমবার স্বাস্থ্য পরীক্ষা করা হয় এবং কোয়ারেনটাইনে থাকা ১৪ দিনের মাথায় আরও একবার স্বাস্থ্য পরীক্ষা করা হয়। দু’বারই এদের কারও দেহে ঐ ভাইরাসের উপস্থিতির প্রমাণ না মেলায় ছেড়ে দেওয়ার সিদ্ধান্ত হয়।


    CG/BD/SB

    
    
    (Release ID: 1606446) Visitor Counter : 9
    
    
      Read this release in: English