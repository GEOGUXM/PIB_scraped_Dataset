      কয়লামন্ত্রক

      কোভিড-১৯ মোকাবিলায় প্রতিকারমূলক ব্যবস্থা
      Posted On: 20 MAR 2020 5:45PM by PIB Kolkata


    নয়াদিল্লি , ২০ মার্চ , ২০২০


    কোভিড - ১৯ সংক্রমণ মোকাবিলায় কেন্দ্রীয় সরকারের পক্ষ থেকে বিভিন্ন সময়ে যেসব পরামর্শ জারি করা হয়েছে তা কঠোরভাবে মেনে চলার জন্য কয়লা মন্ত্রকের পক্ষ থেকে একাধিক পদক্ষেপ নেওয়া হয়েছে।


    নতুন দিল্লির শাস্ত্রী ভবনে মন্ত্রকের সদর দপ্তরে পরিষ্কার পরিচ্ছন্নতা বজায় রাখার জন্য কর্মীদের নিয়ে একটি দল গঠন করা হয়েছে। এই দলটি ভবনের বিভিন্ন জায়গা যেমন দরজার হাতল , চাবি , অফিস ঘরের মেঝে , সাধারণ যাওয়া - আসার জায়গা ও অফিসে ব্যবহৃত বিভিন্ন উপকরণ নিয়মিত পরিষ্কারের কাজ করছে। সদর দপ্তরের প্রবেশ পথে হ্যান্ড স্যানিটাইজার রাখা রয়েছে।


    কোভিড - ১৯ সংক্রান্ত পরিস্থিতির প্রেক্ষিতে কোল ইন্ডিয়া লিমিটেড , সিঙ্গারেনি কোলিয়ারিজ কোম্পানি লিমিটেড ( এসসিসিএল ) এবং এনএলসিআইএল একাধিক পদক্ষেপ গ্রহণ করেছে। এগুলি হল :


      * কার্যালয়ের সমস্ত কর্মী ও চুক্তিবদ্ধ কর্মীদের জন্য বিশেষ করে যাঁরা ক্যাফেটেরিয়ায় কাজ করেন , গাড়ির চালক , কার্যালয় পরিষ্কারের সঙ্গে যুক্ত ব্যক্তি ও রক্ষণাবেক্ষণের দায়িত্ব রয়েছেন এমন সকলের জন্য সচেতনতামূলক ব্যবস্থা গ্রহণ করা হয়েছে।


      * বহিরাগতদের কার্যাল য়ে প্রবে শের ওপর নিষেধাজ্ঞা জারি করা হয়েছে।


      * প্রতিটি প্রবেশ দ্বারে হ্যান্ড স্যানিটাইজার ও থার্মাল স্ক্যানারের ব্যবস্থা করা হয়েছে।


      * কার্যালয়ের শৌচালয় সহ ভবনের বিভিন্ন জায়গায় হ্যান্ড স্যানিটাইজার রাখা হয়েছে।


      * ফাইলের কাজকর্মের জন্য ই - কার্যালয় পদ্ধতি অনুসরণ করা হচ্ছে।


      * বায়োমেট্রিক হাজিরা ব্যবস্থা গত ৩১ মার্চ বন্ধ করে দেওয়া হয়েছে।


      * যাবতীয় নিয়োগ পরীক্ষা বাতিল করা হয়েছে।


      * নোডাল অফিসাররা চিকিৎসক ও আধা - চিকিৎসকদের প্রশিক্ষণ দিচ্ছেন।


      * যে সমস্ত কর্মচারী বিদেশ সফর করেছেন বা বিদেশ থেকে আসা ব্যক্তিদের সংস্পর্শে এসেছেন তাঁদের চিহ্নিত করে স্বাস্থ্য পরীক্ষার কাজ চলছে।


      * দৈনন্দিন প্রতিরোধমূলক ব্যবস্থাগুলি প্রতিদিন পর্যালোচনা করে দেখা হচ্ছে।


      * এনএলসিআইএল জেনারেল হাসপাতালে ৭৩ জন আক্রান্ত ব্যক্তিকে কোয়ারান্টাইনে রাখার জন্য আইসোলেশন ওয়ার্ড গড়ে তোলা হয়েছে।


      * চিকিৎসক ও আধা - চিকিৎসাকর্মীদের জন্য প্রশিক্ষণ কর্মশিবিরের আয়োজন করা হয়েছে ।


      * সংস্থার প্রতিটি স্বাস্থ্য আধিকারিককে কোভিড - ১৯ সম্পর্কে সচেতন করা হয়েছে।


      * এনএলসিআইএল - এর পক্ষ থেকে ইন্টারনেটে নির্দেশ ও পরামর্শ সম্বলিত স্বল্পদৈর্ঘ্যের একটি ভিডিও আপলোড করা হয়েছে।


      * বিশ্রাম কক্ষগুলির প্রবেশ পথেও স্যানিটাইজার দেওয়া হচ্ছে।


      * সিঙ্গারেনি কোলিয়ারিজ কোম্পানি লিমিটেডের সাতটি হাসপাতালের প্রতিটিতে ১০ জন ব্যক্তির জন্য কোয়ারান্টাইন ব্যবস্থা গড়ে তোলা হচ্ছে।


      * জমায়েত এড়াতে ভিডিও কনফারেন্সের মাধ্যমে বৈঠক করা হচ্ছে।


      * এসসিসিএল - এর ক্লাব , জিম ও স্যুইমিং পুল বন্ধ রাখা হয়েছে।


      * এসসিসিএল - এর অধীনস্থ সমস্ত বিদ্যালয় , শিক্ষা প্রতিষ্ঠান ও হস্টেল খালি করে দেওয়া হয়েছে।


      * জমায়েত হওয়ার সম্ভাবনা রয়েছে এমন সমস্ত কর্মসূচি বাতিল করা হয়েছে।


    

    CG/BD/DM

    
    
    (Release ID: 1607387) Visitor Counter : 8
    
    
      Read this release in: English
    
    
    

*