      মানবসম্পদবিকাশমন্ত্রক

      নোবেল করোনা ভাইরাসজনিত (কোভিড-১৯) পরিস্থিতিতে আগাম সতর্কতামূলক ব্যবস্থা হিসাবে মানব সম্পদ উন্নয়ন মন্ত্রক ৩১শে মার্চ পর্যন্ত বিভিন্ন পরীক্ষা স্থগিত রাখার নির্দেশ জারি করেছে
      Posted On: 19 MAR 2020 2:57PM by PIB Kolkata


    নয়াদিল্লি , ১৮ মার্চ, ২০২০


    কেন্দ্রীয় মানব সম্পদ উন্নয়ন মন্ত্রক নোবেল করোনা ভাইরাসজনিত (কোভিড-১৯) উদ্ভূত পরিস্থিতিতে আগাম সতর্কতামূলক ব্যবস্থা হিসাবে বিশ্ববিদ্যালয় মঞ্জুরি কমিশন (ইউজিসি), এআইসিটিই, এনটিএ, এনআইওএস, কেন্দ্রীয় মাধ্যমিক শিক্ষা পর্ষদ (সিবিএসই) এবং এনসিটিই সহ মন্ত্রকের অধীন সমস্ত স্বশাসিত প্রতিষ্ঠানকে বিভিন্ন পরীক্ষা আগামী ৩১শে মার্চ পর্যন্ত স্থগিত রাখার নির্দেশ দিয়েছে। পরীক্ষার্থী এবং তাদের অভিভাবক ও শিক্ষক-শিক্ষিকাদের সুরক্ষা ও নিরাপত্তার বিষয়টিকে সুনিশ্চিত করতেই এই সিদ্ধান্ত নেওয়া হয়েছে।


    মন্ত্রকের এই সিদ্ধান্তের প্রেক্ষিতে আগাম সতর্কতামূলক ব্যবস্থা হিসাবে সমস্ত শিক্ষা প্রতিষ্ঠান ও পরীক্ষা পর্ষদ যেসব ব্যবস্থা গ্রহণ করেছে, তার মধ্যে রয়েছে :


    সিবিএসই এবং বিশ্ববিদ্যালয়ের যাবতীয় পরীক্ষা সহ চালু সমস্ত পরীক্ষা পরবর্তী দিনক্ষণ ৩১শে মার্চের পর পুনরায় স্থির করা হবে।


    পরীক্ষাপত্র মূল্যায়নের কাজও ৩১শে মার্চের পর চালু করা হবে।


    জয়েন্ট প্রবেশিকা পরীক্ষার (জেইই) জন্য পরীক্ষার্থীদের যেহেতু এক শহর থেকে অন্য শহরে যাতায়াত করতে হয়, তাই এই পরীক্ষা গ্রহণের নতুন দিনক্ষণ ৩১শে মার্চের পর স্থির হবে।


    সমস্ত শিক্ষা প্রতিষ্ঠান ও পরীক্ষা পর্ষদগুলিকে বৈদ্যুতিন উপায়ে ছাত্রছাত্রী ও শিক্ষক-শিক্ষিকাদের সঙ্গে নিয়মিত যোগাযোগ রাখার অনুরোধ জানানো হয়েছে, যাতে কোনও পক্ষের মধ্যেই বিভ্রান্তি না ছড়ায়। শিক্ষা প্রতিষ্ঠানগুলিকে হেল্পলাইন নম্বর বা ই-মেল চালু করতে বলা হয়েছে, যাতে ছাত্রছাত্রীরা প্রয়োজনে যোগাযোগ করতে পারেন।


    মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ সমস্ত ছাত্রছাত্রী, শিক্ষক-শিক্ষিকা ও অভিভাবকদের অযথা আতঙ্কিত না হওয়ার পরামর্শ দিয়েছেন। তিনি বলেছেন, ছাত্রছাত্রী সহ সংশ্লিষ্ট সকল পক্ষের সুরক্ষা ও নিরাপত্তা নিশ্চিত করতে তাঁর মন্ত্রক দায়বদ্ধ। শিক্ষাবর্ষ অনুযায়ী, পঠন-পাঠন ও পরীক্ষা যথাসময়ে শেষ করতে সম্ভাব্য সবরকম পদক্ষেপ নেওয়া হবে।


    CG/BD/SB

    
    
    (Release ID: 1607119) Visitor Counter : 10
    
    
      Read this release in: English