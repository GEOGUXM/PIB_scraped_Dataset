      মানবসম্পদবিকাশমন্ত্রক

      অনলাইনে শিক্ষার জাতীয় প্ল্যাটফর্ম স্বয়ম এবং মানব সম্পদ উন্নয়ন মন্ত্রকের অন্যান্য ডিজিট্যাল উদ্যোগগুলি তিনগুণ বেশি ব্যবহৃত হচ্ছেঃ মানব সম্পদ উন্নয়ন মন্ত্রী
      Posted On: 28 MAR 2020 7:23PM by PIB Kolkata


    নতুনদিল্লি, ২৮ মার্চ, ২০২০


    

    প্রতিরোধমূলক নিয়ন্ত্রণ ব্যবস্থা চলার সময় ছাত্রছাত্রীরা যেন বাড়িতে বসেই তাঁদের লেখাপড়ার কাজ চালিয়ে যেতে পারেন সেই লক্ষ্যে মানব সম্পদ উন্নয়ন মন্ত্রক তার অনলাইন/ডিজিট্যাল ব্যবস্থার উপর গুরুত্ব দিয়েছে। মানব সম্পদ উন্নয়ন মন্ত্রী শ্রী রমেশ পোখরিয়াল ‘নিশাংক’ ছাত্রছাত্রীদের কাছে আবেদন করেছিলেন, তাঁরা যেন তাঁদের মূল্যবান সময়ে এই ব্যবস্থার সাহায্য নেন। সেই আবেদনে অভূতপূর্ব সাড়া মিলেছে।


    
    গত একসপ্তাহে অনলাইনে শিক্ষার জাতীয় প্ল্যাটফর্ম স্বয়ম এবং মানব সম্পদ উন্নয়ন মন্ত্রকের অন্যান্য ডিজিট্যাল উদ্যোগগুলি তিনগুন বেশি ব্যবহৃত হয়েছে । স্বয়ম এখন ব্যবহারকারীরা বিনামূল্যে ব্যবহার করতে পারছেন বলেও মন্ত্রী জানান।
    
    ২৩ মার্চ থেকে প্রায় ৫০হাজার জন স্বয়ম ব্যবহার করেছেন। এই সংখ্যাটি এ বছরের জানুয়ারীর সেমেস্টারে ৫৭১টি পাঠক্রমে স্বয়মে নথীভুক্ত করা ২৫ লক্ষের বেশী ছাত্রছাত্রীর থেকে অতিরিক্ত। স্বয়মে ১৯০০টি পাঠ্যক্রম রয়েছে, ৬০টির বেশী দেশের ছাত্রছাত্রীরা যেগুলি ব্যবহার করতে পারে। বেশীরভাগ ছাত্রছাত্রীই ভারতের , তবে মার্কিন যুক্তরাষ্ট্র, সংযুক্ত আরব আমীরশাহী, জার্মানি, নেপাল সিঙ্গাপুর, কানাডা, বৃটেন ও অস্ট্রেলিয়ার ছাত্রছাত্রীরাও রয়েছে।


    
    প্রতিদিন, ৫০হাজার ছাত্রছাত্রী স্বয়ম প্রভা ডিটিএইচ টিভি চ্যানেল দেখেন। ৪৩হাজার ছাত্রছাত্রী ন্যাশনাল ডিজিট্যাল লাইব্রেরী দেখে থাকেন।


    
    এনসিইআরটির পোর্টাল যেমন দীক্ষা, ই-পাঠশালা, এনআরওইআর এবং এনআইওএস-এর পাশাপাশি রোবোটিক্সের সাইট ই-যন্ত্র, এফওএসএসইই, ভারচ্যুয়াল ল্যাব সহ অন্যান্য সাইটগুলির চাহিদাও বেড়েছে।


    
    মানব সম্পদ উন্নয়ন মন্ত্রী আরো বেশি ছাত্রছাত্রীদের এই উদ্যোগগুলিতে সামিল হয়ে নিজেদের সমৃদ্ধ করার আহ্বান জানিয়েছেন।


    

    CG/CB

    
    
    (Release ID: 1608895) Visitor Counter : 10
    
    
      Read this release in: English