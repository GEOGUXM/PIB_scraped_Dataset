      স্বরাষ্ট্র মন্ত্রক

      কেন্দ্রীয় স্বরাস্ট্র মন্ত্রক প্রত্যেক রাজ্য/ কেন্দ্রশাসিত অঞ্চলকে অন্যান্য রাজ্য থেকে আসা শ্রমিক, ছাত্রছাত্রী ও অন্যান্যদের জন্যে পর্যাপ্ত ব্যবস্থা গ্রহণ করতে একটি নির্দেশিকা জারি করেছে। এর প্রধান উদ্দেশ্য ‘কোভিড-১৯’ এর জন্য সামাজিক দূরত্বকে সুবিধাজনক করে তোলা।
      Posted On: 28 MAR 2020 1:35PM by PIB Kolkata


    নতুনদিল্লি, ২৭ মার্চ, ২০২০


    ‘কোভিড-১৯’ সংক্রমণ রুখতে ২১ দিন ধরে দেশব্যাপী লকডাউনের সময় প্রবাসী কৃষি শ্রমিক, শিল্প শ্রমিক এবং অন্যান্য অসংগঠিত ক্ষেত্রের প্রবাসী কর্মীদের আহার এবং আশ্রয় সহ পর্যাপ্ত সহযোগিতা প্রদানের জন্য অবিলম্বে পদক্ষেপ নিতে অনুরোধ জানিয়ে কেন্দ্রীয় স্বরাস্ট্র সচিব সমস্ত রাজ্য/ কেন্দ্রশাসিত অঞ্চলকে চিঠি পাঠিয়ছেন ।এতে তিনি সমস্ত রাজ্য/ কেন্দ্রশাসিত অঞ্চল প্রশাসনকে পরামর্শ দিয়েছেন যে অন্যান্য রাজ্য থেকে আসা ছাত্রছাত্রী ও কর্মরত মহিলারা তাদের বর্তমান বাসস্থানেই থাকতে পারেন তা সুনিশ্চিত করার জন্য প্রয়োজনীয় পদক্ষেপ নিতে হবে ।


    
    এই উপদেশে অসংগঠিত ক্ষেত্রের প্রবাসী কর্মীদের, বিশেষ করে বিভিন্ন স্থানে আটকে পড়া প্রবাসী শ্রমিকদের সমস্যা দূর করতে সমস্ত রাজ্য/ কেন্দ্রশাসিত অঞ্চলের বেসরকারি সংগঠন সহ বিভিন্ন সংস্থার সহযোগে তাঁদের আহার এবং আশ্রয় প্রদানের পরামর্শ দেওয়া হয়েছে।
    তাছাড়া সমস্ত রাজ্য/ কেন্দ্রশাসিত অঞ্চলকে আরও পরামর্শ দেওয়া হয়েছে যে, এই অসুরক্ষিত অংশের মানুষকে বিভিন্ন সরকারি প্রকল্প যেমন পিডিএস-এর মাধ্যমে বিনামূল্যে নানা খাদ্যশস্য এবং অন্যান্য প্রয়োজনীয় বস্তু সরবরাহ সম্পর্কে অবগত করাতে হবে ।পাশাপাশি সমস্ত রাজ্য/ কেন্দ্রশাসিত অঞ্চলে সার্বজনিক সরবরাহ ব্যবস্থাকে সুনিয়ন্ত্রিত করার পরামর্শ দেওয়া হয়েছে। নির্দেশিকা অনুযায়ী, এই ব্যবস্থা নিয়ে তাঁদের অনাবশ্যক যাতায়াত বন্ধ করা সম্ভব হবে।


    
    সমস্ত রাজ্য/ কেন্দ্রশাসিত অঞ্চলকে কেন্দ্রীয় স্বরাস্ট্র মন্ত্রক অন্যান্য রাজ্য থেকে আসা ছাত্রছাত্রী, কর্মরত মহিলারা এখন যে হোটেল, ভাড়াবাড়ি, ছাত্রাবাস, মহিলা হোস্টেল ইত্যাদিতে থাকেন, তাঁরা যাতে সেখানেই থেকে যেতে পারেন, এবং অত্যাবশ্যকীয় দ্রব্যের সরবরাহ অব্যাহত থাকে তা সুনিশ্চিত করার জন্য প্রয়োজনীয় পদক্ষেপ নেওয়ার পরামর্শ দিয়েছে।


    
    অত্যাবশ্যকীয় দ্রব্যের সরবরাহ অব্যাহত রেখে সমস্ত রাজ্য/ কেন্দ্রশাসিত অঞ্চল যাতে কঠোরভাবে লকডাউনের নিয়মাবলী পালন করে, এবং নিয়ম উল্লঙ্ঘনকারীদের বিরুদ্ধে যথাপ্রযোজ্য আইন অনুযায়ী ব্যবস্থা নেওয়া হয় তা সুনিশ্চিত করতে কেন্দ্রীয় স্বরাস্ট্র মন্ত্রক নির্দেশ দিয়েছে। কোভিড -১৯ সংক্রমণ থামানোর জন্যে এই নির্দেশিকা পালন অত্যন্ত প্রয়োজনীয়।


    

    
    CG/SB

    
    
    (Release ID: 1608782) Visitor Counter : 11
    
    
      Read this release in: English