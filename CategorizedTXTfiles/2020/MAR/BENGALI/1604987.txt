      সারওরসায়নমন্ত্রক

      ১ থেকে ৭ই মার্চ পর্যন্ত জনৌষধি সপ্তাহ উদযাপন
      Posted On: 03 MAR 2020 4:52PM by PIB Kolkata


    নয়াদিল্লী, ০৩ মার্চ , ২০২০


    দেশজুড়ে ১ থেকে ৭ই মার্চ পর্যন্ত জনৌষধি সপ্তাহ উদযাপন করা হচ্ছে। এই উপলক্ষে স্বাস্হ্য পরীক্ষা শিবির, জনৌষধি পরিচর্চা, জনৌষধি কা সাথ-এর মতো বিভিন্ন কর্মসূচি গ্রহণ করা হয়েছে।


    সপ্তাহব্যাপী বিভিন্ন জনৌষধি কেন্দ্রে সুগার, উচ্চ রক্তচাপ পরীক্ষা করা হচ্ছে, বিনামূল্যে ডাক্তারদের পরামর্শ এবং বিনামূল্যে ওষুধ বিতরণও করা হচ্ছে। সাধারণ মানুষ যারা এই স্বাস্হ্য শিবিরে আসছেন, তাদেরকে জনৌষধি কেন্দ্র থেকে সস্তায় ভালো মানের ওষুধ কেনার বিষয়ে জানানো হচ্ছে।


    এই উপলক্ষে গতকাল ডাক্তারদের নিয়ে দেশজুড়ে এক কর্মসূচির আয়োজন করা হয়। সেখানে জনৌষধি ওষুধের বিষয়ে বিস্তারিতভাবে আলোচনা হয়।


    ‘ প্রধানমন্ত্রী ভারতীয় জনৌষধি পরিযোজনা ’ ভারত সরকারের ফার্মাসিউটিক্যাল দপ্তরের একটি গুরুত্বপূর্ণ উদ্যোগ। এই পরিযোজনা সাধারণ মানুষের ওপর যথেষ্ট প্রভাব ফেলেছে। সাধারণ মানুষকে স্বল্প মূল্যে ভালো মানের ওষুধ দেওয়া সম্ভব হচ্ছে। এই প্রকল্পে ৭০০টি জেলায় ৬ হাজার ২০০-রও বেশি কেন্দ্র খোলা হয়েছে। ২০১৯-২০ অর্থবর্ষে (২০২০র ফেব্রুয়ারি পর্যন্ত) ৩৮৩ কোটি টাকার ওষুধ বিক্রি হয়েছে। এর ফলে সাধারণ মানুষের ২ হাজার ২০০ কোটি টাকা সাশ্রয় হয়েছে ও তারা বাজার মূল্যের চেয়ে ৫০ থেকে ৯০ শতাংশ কম দামে ওষুধ কিনতে পেরেছেন। এই প্রকল্প থেকে কর্মসংস্হান এবং নিয়মিত রোজগারের সুযোগও পাওয়া যাচ্ছে।


    CG/SS/NS

    
    
    (Release ID: 1604987) Visitor Counter : 7
    
    
      Read this release in: English