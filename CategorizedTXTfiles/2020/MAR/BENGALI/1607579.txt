      কেন্দ্রীয়মন্ত্রিসভা

      দেশে চিকিৎসা সংক্রান্ত সরঞ্জাম নির্মাণে উৎসাহ প্রকল্পে কেন্দ্রীয় মন্ত্রীসভার অনুমোদন
      Posted On: 21 MAR 2020 11:44PM by PIB Kolkata


    নতুনদিল্লি, ২১ মার্চ ২০২০


    

    প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় মন্ত্রীসভার আজকের বৈঠকে দেশে চিকিৎসা সামগ্রী উৎপাদন সংক্রান্ত দুটি প্রকল্পর অনুমোদন দেওয়া হয়েছে।


    ১। চারশো কোটি টাকা ব্যয়ে চারটি চিকিৎসা সংক্রান্ত সরঞ্জাম পার্কের সাধারণ পরিকাঠামো গড়ে তোলার জন্য আর্থিক ব্যবস্থাপনা সংক্রান্ত প্রকল্প


    ২। দেশে অভ্যন্তরীণ ক্ষেত্রে ৩,৪২০কোটি টাকা মূল্যের চিকিৎসা সংক্রান্ত সরঞ্জাম উৎপাদনে উৎসাহ ভিত্তিক প্রকল্প। ২০২০-২১ থেকে ২০২৪-২৫ – এই ৫ বছরের মধ্যে এই প্রকল্পটি বাস্তবায়িত হবে।


    চিকিৎসা সংক্রান্ত সরঞ্জামের ক্ষেত্রে ২০১৮-১৯ অর্থবর্ষে ৫০,০২৬ কোটি টাকার বাজার ছিল। ২০২১-২২ অর্থবর্ষে যা বৃদ্ধি পেয়ে হবে ৮৬,৮৪০ কোটি টাকা। দেশের ৮৫% এই ধরণের সরঞ্জাম বিদেশ থেকে আমদানী করতে হয়।


    যথাযথ পরিকাঠামোর অভাবে দেশে চাহিদা থাকা সত্ত্বেও এতদিন এই সরঞ্জামগুলি দেশে খুব কমই তৈরি হত। তাই এই ক্ষেত্রে উৎসাহ দেবার জন্য উৎপাদনভিত্তিক এই উদ্যোগ। বিনিয়োগকে আকৃষ্ট করতে এই প্রকল্পে ২০১৯-২০ অর্থ বর্ষকে ভিত্তি বর্ষ ধরে বিক্রি বৃদ্ধি হলে পাঁচ শতাংশ হারে উৎসাহ ব্যঞ্জক প্রকল্পে ছাড় দেওয়া হবে ।


    এর ফলে ক্যানসারের চিকিৎসায় রেডিওথেরাপি সহ নানা সরঞ্জাম, নিউক্লিয়ার ইমেজিং ডিভাইস, হৃদরোগ চিকিৎসায় ব্যবহৃত নানা সামগ্রী দেশে তৈরিতে ২৫ থেকে ৩০ টি সংস্থাকে সাহায্য করা হবে।


    দেশে চিকিৎসা সরঞ্জাম সামগ্রী নির্মাণের পার্কগুলির মাধ্যমে এইসব পণ্য উৎপাদনে ব্যয় কমবে। এই প্রকল্পে আগামী পাঁচ বছরে৬৮,৪৩৭কোটি টাকা বেশি চিকিৎসার সরঞ্জাম তৈরি হবে। এর ফলে ৩৩,৭৫০ অতিরিক্ত কর্মসংস্থান তৈরি হবে এবং বিদেশ থেকে আমদানীর উপর নির্ভরতা কমবে।


    CG/CB

    
    
    (Release ID: 1607579) Visitor Counter : 19
    
    
      Read this release in: English