      রেলমন্ত্রক

      ভারতীয় রেল মালগাড়ির মাধ্যমে নিত্যপ্রয়োজনীয় সামগ্রী পৌঁছে দিতে সবরকম প্রয়াস চালাচ্ছে
      Posted On: 27 MAR 2020 8:51PM by PIB Kolkata


    ২৭ মার্চ , নতুন দিল্লি


    করোনা ভাইরাস সংক্রমণের জেরে দেশজুড়ে সম্পূর্ণ লকডাউন পরিস্থিতিতে ভারতীয় রেল দেশবাসীর কল্যাণে এগিয়ে এসেছে। মালগাড়ির মাধ্যমে নিরবিচ্ছিন্নভাবে নিত্যপ্রয়োজনীয় সামগ্রী পৌঁছে দিতে সবরকম প্রয়াস চালাচ্ছে রেল।গত চার দিনে দেশের মধ্যে পণ্যসামগ্রী সরবরাহ প্রক্রিয়ায় প্রায় ১ লক্ষ ৬০হাজার ওয়াগানকে কাজে লাগানো হয়েছে ।এরমধ্যে এক লক্ষেরও বেশি ওয়াগানে নিত্যপ্রয়োজনীয় পণ্য সামগ্রী সরবরাহ করা হয়েছে।বিভিন্ন রাজ্যে চলা লকডাউন পরিস্থিতির মধ্যে যাতে নিত্যপ্রয়োজনীয় পণ্য সামগ্রী সরবরাহে কোনো প্রভাব না পড়ে , তার জন্য বিভিন্ন স্টেশন , কন্ট্রোল অফিস , রেলের গুদাম ঘর গুলিতে ২৪ ঘন্টায় কর্মীরা কাজ করতে পারেন এবং তারা সঠিক সময়ে কাজে যোগ দিতে পারেন তা সুনিশ্চিত করেছে ভারতীয় রেল ।গত ২৩ মার্চ ২৬হাজার ৫৭৭ টি ওয়াগানে খাদ্যশস্য , লবন , চিনি , দুধ , ফল , শাকসবজি , পেঁয়াজ এবং পেট্রোলিয়ামজাত নিত্যপ্রয়োজনীয় পণ্যসামগ্রীতে ভর্তি করা হয়েছে। গত ২৪ মার্চ ২৭হাজার ৭৪২ , ২৫ মার্চ ২৩ হাজার ৯৭ এবং ২৬ মার্চ ২৪ হাজার ৯ টি ওয়াগানে নিত্যপ্রয়োজনীয় পণ্যসামগ্রী ভরা হয়েছে।করোনাভাইরাস সংক্রমনের জেরে বিভিন্ন বিধিনিষেধের মধ্যে নিত্যপ্রয়োজনীয় পণ্যসামগ্রী কোনরকম বিলম্ব ছাড়াই যাতে গন্তব্যস্থলে পৌঁছে যায় , তার জন্য রাজ্য সরকারের সঙ্গে সহযোগিতা বজায় রেখে নজরদারি চালানো হচ্ছে ।এমনকি নিত্যপ্রয়োজনীয় সামগ্রী সরবরাহ অব্যাহত রাখতে রেলের শীর্ষ আধিকারিকরা সর্বদা নজরদারি চালাচ্ছেন। এই কঠিন পরিস্থিতিতে ভারতীয় রেল গুরুত্বপূর্ণ ভূমিকা পালন করে চলেছে এবং নিত্যপ্রয়োজনীয় পণ্য সরবরাহের সঙ্গে যুক্ত সকল পক্ষকেই দ্রুত মালভর্তি এবং খালাসের জন্য পূর্ণ সহযোগিতা করতে বলা হয়েছে।


    CG/SS

    
    
    (Release ID: 1608659) Visitor Counter : 6