      ক্রেতা, খাদ্যএবংগণবন্টনমন্ত্রক

      সরকার হ্যান্ড স্যানিটাইজার, মাস্কের দাম বেঁধে দিয়েছে/ রাজ্য এবং কেন্দ্রশাসিত অঞ্চলগুলিকে জিনিসের সরবরাহ ঠিক রাখতে বলেছে
      Posted On: 23 MAR 2020 1:18PM by PIB Kolkata


    নতুন দিল্লি , ২১ মার্চ ২০২০


    সরকার প্রতি ২০০ মিলি হ্যান্ড স্যানিটাইজারের দাম ১০০ টাকা বেঁধে দিয়েছে। ত্রিস্তর সার্জিকাল মাস্কের দাম ১০ টাকা এবং দ্বিস্তর সার্জিকাল মাস্কের দাম ৮ টাকার বেশী নেওয়া যাবে না বলে নির্দেশ দিয়েছে। গত ১২ই ফেব্রুয়ারী , ২০২০ -তে এই সমস্ত মাস্কে ব্যবহৃত কাপড়ের দামও বেঁধে দেওয়া হয়েছে। ক্রেতা, খাদ্য ও গণবন্টন সচিব শ্রী পবন আগরওয়াল আজ এক সাংবাদিক বৈঠকে বলেছেন, এ সংক্রান্ত নির্দেশিকা গতকাল জারি করা হয়েছে। এই দুটি জিনিসকেই অত্যাবশকীয় পণ্য সামগ্রী আইনের আওতায় আনা হয়েছে।


    শ্রী আগরওয়াল বলেছেন , ডিস্টিলারি গুলিকে ইথাইল অ্যালকোহলের উৎপাদন বাড়াতে এবং ডিওডোরেন্ট স্প্রে প্রস্তুতকারকদের সরবরাহ করতে নির্দেশ দেওয়া হয়েছে যাতে হ্যান্ড স্যানিটাইজারের কোনও অভাব না হয়।


    সচিব বলেছেন , অত্যাবশকীয় পণ্য যেমন খাদ্য সামগ্রীর কোনও ঘাটতি নেই এবং জনসাধারণকে অযথা আতঙ্কিত হয়ে জিনিসপত্র না কেনার অনুরোধ করেছেন। তিনি বলেছেন, রাজ্য এবং কেন্দ্রশাসিত অঞ্চল গুলিকে প্রয়োজনীয় সামগ্রী সরবরাহ ঠিক রাখার পরামর্শ দেওয়া হয়েছে। ই-কমার্স সংস্থা গুলিকে ক্যুরিয়ারদের প্রয়োজনীয় জিনিস সরবরাহ করতে যাতে কোনও সমস্যায় না পড়তে হয় তারও নির্দেশ দিয়েছেন। এছাড়াও মজুত, ঘাটতি এবং অন্যায় কার্যপদ্ধতি সংক্রান্ত যে কোনরকম অভিযোগের জন্য গ্রাহকদের হেল্পলাইনের সুবিধা নিতে বলেছেন।


    CG/TG

    
    
    (Release ID: 1607672) Visitor Counter : 18
    
    
      Read this release in: English