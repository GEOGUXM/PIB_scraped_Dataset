      কর্মী, জন-অভিযোগএবংপেনশনমন্ত্রক

      কোভিড-১৯ সংক্রান্ত জন অভিযোগ ও পরামর্শ খতিয়ে দেখে নির্দিষ্ট সময়ের মধ্যে ব্যবস্থা গ্রহণের জন্য ২০০৫ সালের বিপর্যয় মোকাবিলা আইনের আওতায় ক্ষমতাপ্রাপ্ত আধিকারিক গোষ্ঠী ১০-এর সিদ্ধান্ত
      Posted On: 31 MAR 2020 7:38PM by PIB Kolkata


    নতুনদিল্লি, ৩১ মার্চ, ২০২০


    কোভিড-১৯ সংক্রান্ত জন অভিযোগ ও পরামর্শ খতিয়ে দেখে নির্দিষ্ট সময়ের মধ্যে ব্যবস্থা গ্রহণের জন্য ২০০৫ সালের বিপর্যয় মোকাবিলা আইনের আওতায় ‘ক্ষমতাপ্রাপ্ত আধিকারিক গোষ্ঠী ১০’ আজ বৈঠকে বসে। বৈঠকে উপস্থিত ছিলেন মানব সম্পদ উন্নয়ন মন্ত্রকের সচিব, শ্রী অমিত খারে, জন অভিযোগ দপ্তরের সচিব ডঃ ক্ষত্রপতি শিবাজী, স্বরাষ্ট্র মন্ত্রকের যুগ্ম সচিব শ্রী আশুতোষ অগ্নিহোত্রী, ক্যাবিনেট সচিবালয়ের নির্দেশক শ্রীমতী মীরা মোহান্তী সহ প্রধানমন্ত্রীর দপ্তরের পদস্থ আধিকারিকরা। বৈঠকে বেশ কিছু সিদ্ধান্ত নেওয়া হয়।


    জন অভিযোগসমূহ :


    প্রশাসনিক সংস্কার ও জন অভিযোগ দপ্তর ৫ জন আধিকারিককে নিয়ে একটি কারীগরী দল গঠন করবে। এই দল কোভিড-১৯ এর বিষয়ে দপ্তরের পোর্টালে দৈনন্দিন জমা পড়া পরামর্শ ও অভিযোগগুলির তালিকা তৈরি করবে।


    প্রশাসনিক সংস্কার ও জন অভিযোগ দপ্তর কোভিড-১৯ এর অভিযোগগুলির দ্রুত নিষ্পত্তির জন্য সব কেন্দ্র সরকারী মন্ত্রক ও দপ্তর এবং রাজ্য সরকারের জন্য একটি নীতি নির্দেশিকা তৈরি করবে। দপ্তর এই লক্ষ্যে জাতীয় প্রস্তুতি সমীক্ষা ২০২০ তৈরি করবে। যেখানে কেন্দ্রের অ্যাসিস্ট্যান্ট সেক্রেটারি পদে গত ৫ বছরে কর্মরত ২৬৬ জন আইএএস আধিকারিক ২৩টি প্রশ্নের উওর দেবেন। তার উপর ভিত্তি করে পরবর্তী উদ্যোগ গ্রহণ করা হবে।


    কোভিড -১৯ এর পরামর্শ সমূহ :


    যে সব পরামর্শগুলি জমা পড়বে সেগুলি MyGov.in. পোর্টালে পাঠানো হবে। এই পোর্টালে ইতিমধ্যে ৪৬হাজারের বেশি পরামর্শ জমা পড়েছে। সেগুলি বাস্তবায়নের জন্য প্রক্রিয়া শুরু হবে।


    CG/CB

    
    
    (Release ID: 1609663) Visitor Counter : 10
    
    
      Read this release in: English