      কর্পোরেটবিষয়সংক্রান্তমন্ত্রক

      কর্পোরেট বিষয়ক মন্ত্রক কোভিড-১৯ উদ্ভূত পরিস্থিতিতে আইনমান্যতাকারী সংস্থাগুলিকে সুবিধা দিতে কোম্পানিজ ফ্রেশ স্টার্ট স্কিম, ২০২০ চালু করেছে এবং লিমিটেড লায়াবিলিটি পার্টনারশিপ স্কিম, ২০২০ সংশোধন করেছে
      Posted On: 30 MAR 2020 10:47PM by PIB Kolkata


    নয়াদিল্লি, ৩০ মার্চ, ২০২০


    

    কোভিড-১৯ উদ্ভূত পরিস্থিতিতে আইনমান্যতাকারী কোম্পানি এবং লিমিটেড লায়াবিলিটি পার্টনারশিপ সংক্রান্ত সংস্থাগুলিকে কিছুটা রেহাই দিতে কেন্দ্রীয় কর্পোরেট বিষয়ক মন্ত্রক কোম্পানিজ ফ্রেশ স্টার্ট স্কিম ২০২০ চালু করেছে এবং লিমিটেড লায়াবিলিটি পার্টনারশিপ সেটেলমেন্ট স্কিম ২০২০’তে সংশোধন করেছে।


    
    নতুন চালু হওয়া ফ্রেস স্টার্ট স্কিম এবং সংশোধিত লিমিটেড লায়াবিলিটি পার্টনারশিপ সেটেলমেন্ট স্কিমের সংশোধন কোম্পানিগুলিকে আরও উৎসাহিত করবে এবং আইন মেনে চলার বাধ্যবাধকতা থেকে কিছুটা রেহাই মিলবে। কোভিড-১৯ জনিত পরিস্থিতির প্রেক্ষিতে জনস্বাস্থ্য ক্ষেত্রে যে অভাবনীয় প্রভাব পড়েছে, তার প্রেক্ষিতেই মন্ত্রকের এই সিদ্ধান্ত। এই দুই প্রকল্পের গুরুত্বপূর্ণ একটি বৈশিষ্ট্য হ’ল – সংস্থাগুলি বিলম্বে কর দাখিলের ক্ষেত্রে অতিরিক্ত মাশুল মেটানোর দিক থেকে এককালীন ছাড় পাবে। এই প্রকল্প দুটির সুবিধা পয়লা এপ্রিল থেকে আগামী ৩০শে সেপ্টেম্বর পর্যন্ত পাওয়া যাবে। অবশ্য, মাশুল ছাড়ের এই সুবিধা কেবল বিলম্বে কর দাখিলের ক্ষেত্রেই মিলবে। অন্য কোনও সাবস্ট্যানটিভ আইন লঙ্ঘনের ক্ষেত্রে মিলবে না। কেন্দ্রীয় কর্পোরেট বিষয়ক মন্ত্রক এই প্রকল্প দুটির বিস্তারিত বিবরণ সম্পর্কে ৩০শে মার্চ সার্কুলার জারি করেছে।


    

    CG/BD/SB

    
    
    (Release ID: 1609563) Visitor Counter : 5
    
    
      Read this release in: English