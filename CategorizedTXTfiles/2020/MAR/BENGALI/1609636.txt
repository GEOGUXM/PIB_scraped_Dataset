      পর্যটনমন্ত্রক

      ভারতের বিভিন্ন প্রান্তে নিরুপায় ও অসহায় অবস্থায় আটকে পড়া বিদেশি পর্যটকদের সাহায্যের জন্য পোর্টালের সূচনা করেছেন কেন্দ্রীয় পর্যটন মন্ত্রী
      Posted On: 31 MAR 2020 6:38PM by PIB Kolkata


    নতুনদিল্লি, ৩১ মার্চ, ২০২০


    নিরুপায় ও অসহায় অবস্থায় যেসব বিদেশি পর্যটক নিজের মাতৃভূমি থেকে বহুদূরে ভারতের বিভিন্ন প্রান্তে আটকে পড়েছেন তাদের বিভিন্নভাবে সাহায্যের জন্য এগিয়ে এসেছে কেন্দ্রীয় পর্যটন মন্ত্রক। তাদের জন্য মন্ত্রক "স্ট্র্যান্ডেড ইন ইন্ডিয়া" শীর্ষক একটি পোর্টাল চালু করছে। যেসব পর্যটক বিদেশ থেকে এসে এখানে আটকে পড়েছেন তাদের সর্বদা ভাল ও সুস্থ রাখার প্রয়াস চালানো হচ্ছে। কেন্দ্রীয় পর্যটন মন্ত্রক বিষয়টির ওপর প্রতিনিয়ত নজর রাখছেন এবং তাদের প্রয়োজনীয় সাহায্যও দেওয়া হচ্ছে ।

    
    মন্ত্রকের চালু করা পোর্টালটি হলো- strandedinindia.com
    
    আটকে পড়া বিদেশি পর্যটকরা এখান থেকে কোভিড-১৯ সম্পর্কিত বিভিন্ন তথ্য, হেল্পলাইন নম্বর, কল সেন্টার নম্বর পাবেন। এমনকি বিদেশমন্ত্রকের চালু করা কন্ট্রোল সেন্টার সম্পর্কিত বিভিন্ন তথ্য ও তার সঙ্গে যোগাযোগ করার উপায়ও জানতে পারবেন। পর্যটকদের জন্য রাজ্য অথবা আঞ্চলিক স্তরে কি পরিকাঠামো রয়েছে সে তথ্যও জানতে পারবেন তারা। আরও বিস্তারিত জানতে প্রয়োজনে উপরোক্ত ওয়েবসাইটটি ছাড়াও মন্ত্রকের incredibleindia.org এই ওয়েবসাইটটিও দেখতে পারেন পর্যটকেরা।


    

    CG/SS

    
    
    (Release ID: 1609636) Visitor Counter : 11
    
    
      Read this release in: English