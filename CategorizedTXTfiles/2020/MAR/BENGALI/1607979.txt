      স্বাস্থ্যওপরিবারকল্যাণমন্ত্রক

      ডঃ হর্ষ বর্ধন এনসিডিসি’র কন্ট্রোল রুম, ল্যাব এবং টেস্টিং কেন্দ্রগুলি ঘুরে দেখলেন
      Posted On: 24 MAR 2020 7:55PM by PIB Kolkata


    নয়াদিল্লি, ২৪ মার্চ, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন আজ এখানে ন্যাশনাল সেন্টার ফর ডিজিস কন্ট্রোল (এনসিডিসি)-এর নির্দেশক ডঃ এস কে সিং ও পদস্থ আধিকারিকদের নিয়ে প্রতিষ্ঠানের কন্ট্রোল রুম এবং টেস্টিং ল্যাবরেটরি ঘুরে দেখেন। মন্ত্রী সহ আধিকারিকরা টেস্টিং ল্যাবগুলির বর্তমান পরিস্থিতিও পর্যালোচনা করে দেখেন।


    ডঃ হর্ষ বর্ধন বলেন, সারা দেশে করোনা ভাইরাসজনিত অসুস্থতার কারণ অনুসন্ধানে অগ্রণী ভূমিকা পালন করছে। এনসিডিসি কোভিড-১৯ মোকাবিলায় যে হেল্পলাইন চালু করেছে, তার মাধ্যমে জনসাধারণের উদ্বেগ দূরীকরণে গৃহীত ব্যবস্থার প্রশংসা করেন তিনি।


    এনসিডিসি-র কন্ট্রোল রুম ঘুরে দেখে ডঃ হর্ষ বর্ধন হেল্পলাইনে জনসাধারণের প্রশ্নোত্তর দেওয়ার কাজে যুক্ত ব্যক্তিদের সঙ্গে মতবিনিময় করেন এবং তাঁদের উৎসাহ দেন। ডঃ হর্ষ বর্ধন বলেন, কন্ট্রোল রুমের সঙ্গে যুক্ত সংশ্লিষ্ট সকলেই দেশের সেবায় মানুষকে সময় মতো প্রকৃত তথ্য প্রদান করে বড় অবদান রাখছেন। তিনি এনসিডিসি-র ল্যাবগুলিতে কর্মরত বিজ্ঞানীদের প্রচেষ্টারও প্রশংসা করেন।


    উল্লেখ করা যেতে পারে, এখনও পর্যন্ত এনসিডিসি-র কন্ট্রোল রুমের ২ লক্ষেরও বেশি ফোনকল এসেছে এবং তার জবাব দেওয়া হয়েছে। এছাড়াও, প্রায় ৫২ হাজার ই-মেলের উত্তর দেওয়া হয়েছে।


    ডঃ হর্ষ বর্ধন সরকারি কর্তৃপক্ষের সঙ্গে সবরকম সহায়তার জন্য সাধারণ মানুষের প্রতি আহ্বান জানান। তিনি বলেন, কোভিড-১৯ সংক্রান্ত গুজব ও বিভ্রান্তি প্রচার রুখতে প্রকৃত তথ্য প্রদান করে পরস্পরকে এগিয়ে আসতে হবে।


    এখনও পর্যন্ত দেশে ১ লক্ষ ৮৭ হাজার ৯০৪ জন ব্যক্তিকে নজরদারির আওতায় রাখা হয়েছে। প্রায় ৩৫ হাজারেরও বেশি ব্যক্তিকে ২৮ দিন নজরদারিতে রাখার কাজ শেষ হয়েছে। মোট ১২ হাজার ৮৭২টি নমুনা পরীক্ষার মধ্যে ২ হাজার ২৩টি নমুনার পরীক্ষা হয়েছে এনসিডিসি-তে। এর মধ্যে ৫২টি নমুনায় কোভিড-১৯ সংক্রমণের প্রমাণ মিলেছে।


    CG/BD/SB

    
    
    (Release ID: 1607979) Visitor Counter : 13
    
    
      Read this release in: English