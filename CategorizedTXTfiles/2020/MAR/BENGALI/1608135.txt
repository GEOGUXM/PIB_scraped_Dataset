      স্বরাষ্ট্র মন্ত্রক

      কোভিড -১৯ সংক্রমনের জেরে ২০২১ এর প্রথম পর্যায়ের আদমশুমারি এবং ন্যাশনাল পপুলেশন রেজিস্টার বা জাতীয় জনসংখ্যা নিবন্ধীকরণের কাজ পরবর্তী নির্দেশ না দেওয়া পর্যন্ত স্থগিত
      Posted On: 25 MAR 2020 6:34PM by PIB Kolkata

      নতুনদিল্লী, ২৫ মার্চ, ২০২০
      ২০২১ সালের আদমশুমারি দুটি পর্যায়ে অনুষ্ঠিত হবে বলে স্থির হয়েছিল । প্রথম পর্যায়ে ,ক)গৃহের তালিকা নির্মাণ এবং ২০২০ এপ্রিল থেকে সেপ্টেম্বর এর মধ্যে বাড়ি বাড়ি গিয়ে বিস্তারিত তথ্য সংগ্রহ দ্বিতীয় পর্যায়ে,খ) ২০২১ সালের ৯থেকে ২৮ ফেব্রুয়ারি পর্যন্ত আদমশুমারি চালানো।
      পাশাপাশি ২০২১ এর এই আদমশুমারির প্রথম পর্যায়ে আসাম ছাড়া সব রাজ্য ও কেন্দ্রশাসিত অঞ্চলে জাতীয় জনসংখ্যা নিবন্ধীকরণের প্রক্রিয়া চালানো হবে বলে স্থির হয়েছিল।
      কিন্তু কোভিড -১৯ সংক্রমনের জেরে সমস্ত রাজ্য ও কেন্দ্রশাসিত অঞ্চলের উচ্চ সর্তকতা জারি করেছে কেন্দ্রীয় সরকার। এই জন্য কেন্দ্রীয় স্বরাষ্ট্রমন্ত্রক গত ২৪ মার্চ এক নির্দেশিকা জারি করেছে এবং সমস্ত মন্ত্রক ও কেন্দ্রীয় সরকারের সব দফতর এবং রাজ্য ও কেন্দ্রশাসিত অঞ্চলকে তা মেনে কোভিড -১৯ সংক্রমণ প্রতিরোধে কার্যকরী ব্যবস্থা গ্রহণের জন্য বলা হয়েছে।একই সঙ্গে অনেক রাজ্য ও কেন্দ্রশাসিত সরকারও লকডাউন ঘোষণা করেছে ।কেন্দ্রীয় স্বাস্থ্য ও পরিবার কল্যাণমন্ত্রক সামাজিক দূরত্ব বজায় রাখা সহ একাধিক নির্দেশিকা জারি করেছে।
      তাই বর্তমান পরিস্থিতির ওপর নজর রেখে ২০২১ এর প্রথম পর্যায়ের আদমশুমারি এবং ২০২০র পয়লা এপ্রিল থেকে বিভিন্ন রাজ্য ও কেন্দ্রশাসিত অঞ্চলে শুরু হতে চলা এনপিআর এর কাজ এবং সেই সম্পর্কিত বিভিন্ন কর্মসূচি পরবর্তী নির্দেশ না দেওয়া পর্যন্ত স্থগিত রাখা হয়েছে।
      CG/SS
    
    
    (Release ID: 1608135) Visitor Counter : 10
    
    
      Read this release in: English