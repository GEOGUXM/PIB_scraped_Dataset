      সড়কপরিবহণওমহাসড়কমন্ত্রক

      দেশে মহাসড়ক প্রকল্প
      Posted On: 16 MAR 2020 6:25PM by PIB Kolkata


    নয়াদিল্লী, ১৬ মার্চ , ২০২০


    উত্তর পূর্বাঞ্চলে এসএআরডিপি-এনই প্রকল্পের আওতায় কেন্দ্র সার্বিক সড়ক উন্নয়ন কর্মসূচি হাতে নিয়েছে। এই প্রকল্পের আওতায় (প্রথম পর্যায় এবং অরুনাচল প্রদেশ)৬৪১৮ কিলোমিটার রাস্তা চিহ্নিত করা হয়েছে। এই কাজে খরচ ধরা হয়েছে ৩৩,৭৫০ কোটি টাকা। এরমধ্যে ৩২২৫ কিলোমিটার রাস্তার কাজ শেষ হয়েছে। ২১৫৫ কিলোমিটার অংশের সড়ক নির্মাণের কাজ চলছে।


    সড়ক পরিবহন এবং মহাসড়ক মন্ত্রক উত্তরাখন্ডে চারধাম (কেদারনাথ, বদ্রীনাথ, যমুনোত্রী এবং গঙ্গোত্রী) যোগাযোগ ব্যবস্হার উন্নয়নের কর্মসূচি হাতে নিয়েছে। এই প্রকল্পের আওতায় ৮৮৯ কিলোমিটার দীর্ঘ জাতীয় সড়কের মানোন্নয়নে ১১৭০০ কোটি টাকা ব্যয় হবে। এই ৮৮৯ কিলোমিটারের মধ্যে ১.১ কিলোমিটার রাস্তার কাজ সম্পূর্ণ হয়েছে। ৬৪৬ কিলোমিটার সড়ক নির্মাণের কাজ চলছে।


    মন্ত্রক, জাতীয় সড়কের বিস্তারিত পর্যালোচনার পর ভারতমালা পরিযোজনার প্রথম পর্বে ৩৪৮০০ কিলোমিটার রাস্তার উন্নয়নের জন্য ৫,৩৫,০০০ কোটি টাকা বরাদ্দ করার পরিকল্পনা নিয়েছে। এই প্রকল্পের আওতায় বড় বড় মহাসড়কগুলির উন্নয়ন ঘটানো হবে। এছাড়া অর্থনৈতিক করিডর, অন্তর্বতী করিডর, ফিডার রোড, সীমান্ত এবং আন্তর্জাতিক সংযোগকারী এবং বন্দর ও উপকূলের মধ্যে যোগাযোগের সড়ক ও এক্সপ্রেসওয়ের উন্নয়ন ঘটানো হবে। ২০২০র ফেব্রুয়ারি পর্যন্ত এ ধরনের ১০,১০০ কিলোমিটার সড়কের জন্য ২৪৬টি প্রকল্পের বরাত দেওয়া হয়েছে। ২০১৯-২০ অর্থবর্ষে ভারতমালা প্রকল্পে ১২৫৫ কিলোমিটার সড়ক তৈরি হয়েছে।


    রাজ্যসভায় আজ এক প্রশ্নের লিখিত জবাবে এই তথ্য জানিয়েছেন সড়ক পরিবহন এবং মহাসড়ক মন্ত্রী শ্রী নীতীন গড়করি।


    CG/CB/NS

    
    
    (Release ID: 1606614) Visitor Counter : 7
    
    
      Read this release in: English