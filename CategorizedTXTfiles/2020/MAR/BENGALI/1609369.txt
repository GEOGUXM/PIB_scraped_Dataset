      দক্ষতাউন্নয়নওশিল্পোদ্যোগমন্ত্রক

      কোভিড-১৯ সংক্রমণের জন্য কোয়ারেন্টাইন সেন্টার হিসাবে জাতীয় দক্ষতা প্রশিক্ষণ প্রতিষ্ঠানগুলিকে কাজে লাগানোর সিদ্ধান্ত
      Posted On: 29 MAR 2020 8:49PM by PIB Kolkata


    নয়াদিল্লি , ২৯ মার্চ , ২০২০


    নোভেল করোনা ভাইরাস সংক্রমণ মোকাবিলায় সরকারের প্রস্তুতির অঙ্গ হিসাবে জাতীয় দক্ষতা প্রশিক্ষণ প্রতিষ্ঠানগুলিকে ব্যবহার করার সিদ্ধান্ত নিয়েছে কেন্দ্রীয় দক্ষতা উন্নয়ন ও শিল্পোদ্যোগ মন্ত্রক। এই প্রশিক্ষণ প্রতিষ্ঠানগুলির সারা দেশে ছড়িয়ে থাকা হোস্টেলগুলিকে কোয়ারেন্টাইন বা আইসোলেশন বিভাগে রূপান্তরিত করা হবে। করোনা মহামারী রুখতে সরকারের প্রস্তুতি অঙ্গ হিসাবে যে সমস্ত পদক্ষেপ নেওয়া হয়েছে, তার মধ্যে সামাজিক দূরত্ব বজায় রাখার বিষয়টিতে অগ্রাধিকার দেওয়া হচ্ছে।


    কেন্দ্রীয় দক্ষতা উন্নয়ন ও শিল্পোদ্যোগ মন্ত্রকের পক্ষ থেকে স্কিল ইন্ডিয়া মিশনের আওতায় বিভিন্ন কর্মসূচির মাধ্যমে ১ লক্ষ কর্মীকে স্বাস্থ্য বিষয়ক প্রশিক্ষণ দেওয়া হয়েছে। প্রশিক্ষিত এই ব্যক্তিদের একটি তালিকা ইতিমধ্যেই কেন্দ্রীয় স্বাস্থ্য ও পরিবার কল্যাণ মন্ত্রককে দেওয়া হয়েছে। প্রশিক্ষিত এই কর্মীরা কোয়ারেন্টাইন, আইসোলেশন ও হাসপাতালগুলিতে ভাইরাসে আক্রান্ত ব্যক্তিদের চিকিৎসা পরিচর্যায় সাহায্য করতে দক্ষ। এছাড়াও, স্বাস্থ্য ও পরিবার কল্যাণ মন্ত্রককে স্বাস্থ্য পরিচর্যা বিষয়ক ২ হাজার প্রশিক্ষক এবং ৫০০ জনেরও বেশি বিশেষ স্বাস্থ্য পরিচর্যাকারীর নাম পাঠানো হয়েছে।


    মন্ত্রকের কর্মীরা সিদ্ধান্ত নিয়েছেন, করোনা ভাইরাস মহামারী রুখতে সরকারের যাবতীয় প্রচেষ্টায় সহায়তা দিতে তাঁদের একদিনের বেতন পিএম-কেয়ার্স তহবিলে দান করবেন।


    মন্ত্রকের পক্ষ থেকে আরও জানানো হয়েছে, প্রধানমন্ত্রী কৌশল বিকাশ যোজনা (পিএম-কেভিওয়াই)-র আওতায় প্রশিক্ষিত স্বাস্থ্য কর্মীর সংখ্যা ৯২ হাজার ৪০, রেডিও লজিস্টদের সংখ্যা ৩৭৩, এক্স-রে টেকনিশিয়ান ২৯৯, ফ্রন্ট লাইন স্বাস্থ্য কর্মী ৫৩০, জেনারেল ডিউটি অ্যাসিস্ট্যান্ট ১০ হাজার ১৭২ জন রয়েছেন। এদের তালিকাও কেন্দ্রীয় স্বাস্থ্য মন্ত্রকের হাতে তুলে দেওয়া হয়েছে। স্কিল ইন্ডিয়া কর্মসূচির আওতায় এখনও পর্যন্ত ৩ কোটিরও বেশি মানুষকে প্রশিক্ষণ দেওয়া হয়েছে এবং ফ্ল্যাগশিপ কর্মসূচি পিএম-কেভিওয়াই কর্মসূচিতে ২০১৬-২০২০ পর্যন্ত ৭৩ লক্ষেরও বেশি প্রার্থীকে প্রশিক্ষণ দেওয়া হয়েছে।


    CG/BD/SB

    
    
    (Release ID: 1609369) Visitor Counter : 1
    
    
      Read this release in: English