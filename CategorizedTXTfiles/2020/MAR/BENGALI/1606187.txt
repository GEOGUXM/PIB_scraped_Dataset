      কয়লামন্ত্রক

      সংসদে পাশ হল খনিজ আইন সংশোধনী বিল, ২০২০
      Posted On: 12 MAR 2020 8:19PM by PIB Kolkata


    নয়াদিল্লী, ১২ মার্চ , ২০২০


    সংসদে আজ পাশ হয়েছে খনিজ আইন সংশোধনী বিল, ২০২০। ১৯৫৭র খনি এবং খনিজ (উন্নয়ন এবং নিয়ন্ত্রণ)আইন এবং ২০১৫র কয়লা খনি (বিশেষ সংস্হার) আইনে সংশোধনী এনে নতুন এই বিল পাশ হয়েছে। খনিজ আইন সংশোধনী বিল ২০২০ গত ৬ই মার্চ লোকসভায় পাশ হয়। আজ এই বিল রাজ্যসভায় পাশ হয়েছে। এই বিল পাশ হওয়ার ফলে ভারতে কয়লা এবং খনিজ ক্ষেত্রে এক নতুন দিগন্তের সূচনা হল। বিশেষ করে সহজে ব্যবসা করার ক্ষেত্রে আরও সুবিধা হবে। কেন্দ্রীয় কয়লা এবং খনি মন্ত্রী শ্রী প্রহ্লাদ যোশী বলেছেন, এই বিল দেশের খনিজ ক্ষেত্রে আমূল পরিবর্তন নিয়ে আসবে এবং কয়লা উৎপাদন বৃদ্ধি ও বিদেশ থেকে কয়লা আমদানির ওপর নির্ভরতা কমাতে সাহায্য করবে। ভারতে কয়লা বা খনিজ সম্পদ উত্তোলনের অভিজ্ঞতা নেই এমন কোম্পানীগুলিও এবার থেকে কয়লা বা লিগনাইট অঞ্চলে নিলামে অংশ নিতে পারবে। এর পাশাপাশি কয়লা ক্ষেত্রে প্রত্যক্ষ বিদেশী বিনিয়োগ নীতি কার্যকরী হওয়ার মতো সংস্হানও রয়েছে সংশোধিত এই বিলে।


    CG/SS/NS

    
    
    (Release ID: 1606187) Visitor Counter : 6
    
    
      Read this release in: English