      স্বাস্থ্যওপরিবারকল্যাণমন্ত্রক

      নোভেল করোনা ভাইরাস (কোভিড-১৯) মোকাবিলায় গৃহীত পদক্ষেপ ও প্রস্তুতি পর্যালোচনায় ডঃ হর্ষ বর্ধন
      Posted On: 18 MAR 2020 4:51PM by PIB Kolkata


    নয়াদিল্লি , ১৮ মার্চ , ২০২০


    কেন্দ্রীয় স্বাস্থ্য ও পরিবারকল্যাণ মন্ত্রী ডঃ হর্ষ বর্ধন আজ কোভিড - ১৯ জনিত পরিস্থিতি নিয়ে মন্ত্রকের উচ্চ পদস্থ আধিকারিক এবং সফদরজং , ডঃ রাম মনোহর লোহিয়া হাসপাতাল এবং এইম্‌স - এর অধিকর্তাদের সঙ্গে উচ্চপর্যায়ের এক বৈঠক করেন। কোভিড - ১৯ সংক্রান্ত পরিস্থিতির প্রেক্ষিতে স্বাস্থ্যমন্ত্রী কেন্দ্রীয় এবং রাজ্যস্তরের পাশাপাশি ভারতীয় দূতাবাসগুলিতে যে ব্যবস্থা গ্রহণ করা হয়েছে তার প্রশংসা করেন। রাজ্যগুলির তীক্ষ্ণ নজরদারির প্রশংসা করে ডঃ হর্ষ বর্ধন কোভিড - ১৯ মোকাবিলায় আরও সতর্ক থাকার পরামর্শ দেন।


    হাসপাতালগুলির প্রস্তুতি পর্যালোচনা করে মন্ত্রী পর্যাপ্ত সংখ্যায় নমুনা পরীক্ষাসামগ্রী , ওষুধপত্র এবং আইসোলেশন ওয়ার্ডের বিষয়েও খোঁজখবর নেন। হাসপাতালের সমস্ত কর্মীর সুরক্ষা নিশ্চিত করার ওপরও তিনি জোর দেন। তিনি জানান , পর্যাপ্ত সংখ্যায় মাস্ক , স্যানিটাইজার , থার্মোমিটারের মতো ব্যক্তিগত সুরক্ষার উপকরণ সংগ্রহ করা হচ্ছে। চাহিদা অনুযায়ী এগুলি হাসপাতালে সরবরাহ করা হয়। বিমানবন্দর সহ অন্যান্য গুরুত্বপূর্ণ যাতায়াতের কেন্দ্রগুলিতে যাত্রীদের স্বাস্থ্য পরীক্ষা সহ প্রয়োজনে তাঁদের কোয়ারান্টাইনে রাখার ব্যবস্থাও তিনি পর্যালোচনা করেন। কোয়ারান্টাইন ব্যবস্থার ওপর নিরন্তর নজরদারি রাখার জন্য পর্যাপ্ত সংখ্যা ক কর্মী নিয়োগের জন্য ও তিনি আধিকারিকদের নির্দেশ দেন। ডঃ হর্ষ বর্ধন জানান , কোভিড - ১৯ মোকাবিলায় গৃহীত পদক্ষেপ ও প্রস্তুতি খতিয়ে দেখার পাশাপাশি , কোয়ারান্টাইন ব্যবস্থাও তিনি রোজ পর্যালোচনা করে দেখবেন। রাজ্য ও কেন্দ্রশাসিত অঞ্চল গুলির সঙ্গেও তিনি পরিস্থিতি পর্যালোচনা করে দেখছেন বলে মন্ত্রী জানান।


    স ঙ্কট মোকাবিলার হাতিয়ার হিসেবে নিরন্তর যোগাযোগ বজায় রাখার গুরুত্বের কথা উল্লেখ করে ডঃ হর্ষ বর্ধন প্রতিরোধমূলক ব্যবস্থা , গুজব , সঠিক স্বাস্থ্যবিধি ও উপদেশ দেওয়ার মতো বিষয়ে বিভিন্ন গণমাধ্যমে অভিযান চালানোর পরামর্শ দেন।


    CG/ BD /DM

    
    
    (Release ID: 1606925) Visitor Counter : 12
    
    
      Read this release in: English