      নির্বাচনকমিশন

      কোভিড-১৯ সংক্রমণের প্রেক্ষিতে রাজ্যসভার ভোট গ্রহণ পিছিয়ে দিল নির্বাচন কমিশন ভোট গ্রহণের তারিখ পরে ঘোষণা করা হবে
      Posted On: 24 MAR 2020 7:53PM by PIB Kolkata


    নয়াদিল্লি, ২৪ মার্চ, ২০২০


    ভারতের নির্বাচন কমিশন গত ২৫শে ফেব্রুয়ারি ১৭টি রাজ্য থেকে রাজ্যসভায় ৫৫টি আসনে নির্বাচনের কথা ঘোষণা করে। এই আসনগুলিতে মনোনয়নপত্র প্রত্যাহারের শেষ দিন ছিল ১৮ই মার্চ। ১০টি রাজ্যের রিটার্নিং আধিকারিকরা ৩৭টি আসনে কোনও প্রতিদ্বন্দ্বীতা না হওয়ার কথা জানায়। বাকি ১৮টি আসনে নির্বাচন হবে। অন্ধ্রপ্রদেশ, গুজরাট, ঝাড়খন্ড, মধ্যপ্রদেশ, মণিপুর, মেঘালয় ও রাজস্থান থেকে বাকি ১৮টি আসনে দ্বিবার্ষিক নির্বাচন হবে। আগামী ২৬ তারিখ এই নির্বাচন হওয়ার কথা ছিল। আগামী ৩০ তারিখের মধ্যে সমস্ত নির্বাচন প্রক্রিয়া সম্পন্ন করার কথা আগেই ঘোষণা করা হয়েছিল।


    এদিকে বিশ্ব স্বাস্থ্য সংস্থা (হু) গত ১১ই মার্চ কোভিড-১৯’কে বিশ্ব মহামারী ঘোষণা করে। কোভিড-১৯ সংক্রমণ মোকাবিলায় ভারত সরকারও বিভিন্ন পদক্ষেপ গ্রহণ করে। এর ফলে, বিভিন্ন রাজ্য লকডাউন – এর নির্দেশ জারি করে।


    নির্বাচন কমিশন সমগ্র পরিস্থিতি বিশদে খতিয়ে দেখার পর সিদ্ধান্ত নিয়েছে যে, রাজ্যসভার ঐ বাকি ১৮টি আসনে নির্বাচনের দিনক্ষণ পরে ঘোষণা করা হবে। নির্বাচনের সময় ভোট গ্রহণের কাজে নিযুক্ত আধিকারিক, রাজনৈতিক দলগুলির এজেন্ট, অন্যান্য সহায়ক আধিকারিক এবং বিধানসভার সদস্যদের ভোটের দিন অপ্রয়োজনীয় জমায়েত এড়াতে কমিশন এই সিদ্ধান্ত নিয়েছে।


    CG/BD/SB

    
    
    (Release ID: 1607977) Visitor Counter : 9
    
    
      Read this release in: English