      নারীওশিশুবিকাশমন্ত্রক

      দত্তক প্রক্রিয়া সরলীকরণের জন্য জনমত চাইল সিএআরএ
      Posted On: 05 MAR 2020 10:26PM by PIB Kolkata


    নয়াদিল্লি , ০৫ মার্চ, ২০২০


    দত্তক প্রক্রিয়া সরলীকরণের লক্ষ্যে সবপক্ষের মতামত ও পরামর্শ চাইল সেন্ট্রাল অ্যাডপশন রিসোর্স অথরিটি (সিএআরএ)। দত্তক নিতে ইচ্ছুক দম্পতি, বিশেষীকৃত দত্তক সংস্থা, শিশু কল্যাণ কমিটি, স্টেট অ্যাডপশন রিসোর্স সংস্থাগুলি এবং সাধারণ মানুষের কাছ থেকে এই পরামর্শ চাওয়া হয়েছে। ২০২০’র ৩ এপ্রিলের মধ্যে মতামত বা সুপারিশ জানানো যাবে caradesk.wcd@nic.in-এ।


    নতুন দিল্লিতে গত ১৪ই জানুয়ারি জাতীয় স্তরে একটি আলোচনার আয়োজন করে সিএআরএ, যাতে দত্তক প্রক্রিয়ার উন্নতি হয় ও বিষয়টি সহজ হয়। সংশ্লিষ্ট সকল পক্ষের কাছ থেকে অনেকগুলি মতামত পাওয়া যায়।


    দত্তক সংক্রান্ত বিধি বিজ্ঞপ্তি দিয়ে জানানো হয় ২০১৭’র জানুয়ারি মাসে। এরপর সময়ে সময়ে বিষয়টি পর্যালোচনা করা হয়েছে। সিএআরএ হ’ল ভারত সরকারের একটি বিধিবদ্ধ সংস্থা, যারা দেশের মধ্যে দত্তক নিতে সাহায্য করে থাকে এবং আন্তঃদেশীয় দত্তকের ক্ষেত্রে হেগ কনভেনশন অনুযায়ী, আন্তঃদেশীয় দত্তক ব্যবস্থা নিয়ন্ত্রণ করে থাকে। জুভেনাইল জাস্টিস (কেয়ার অ্যান্ড প্রোটেকশন অফ চিলড্রেন) আইনের ৬৮ ধারানুযায়ী, দত্তক সংক্রান্ত বিষয়ে সময়ে সময়ে বিধি নির্দিষ্ট করারও ক্ষমতা দেওয়া হয়েছে।


    SDG/AP/SB

    
    
    (Release ID: 1605479) Visitor Counter : 7
    
    
      Read this release in: English