      বিদ্যুৎমন্ত্রক

      লকডাউন এর সময় ২৪ ঘন্টাই বিদ্যুৎ সরবরাহ অব্যাহত থাকবে বলে কেন্দ্রীয় বিদ্যুৎ মন্ত্রক জানিয়েছে
      Posted On: 28 MAR 2020 7:17PM by PIB Kolkata


    নয়াদিল্লি, ২৮ মার্চ, ২০২০


    কোভিড - ১৯ সংক্রমনের জেরে দেশজুড়ে চলা লকডাউন এর সময় সমস্ত বাড়ী এবং প্রতিষ্ঠানে বিদ্যুৎ পৌঁছে দেওয়ার লক্ষ্যে ২৪ ঘন্টাই বিদ্যুৎ উৎপাদন ,সরবরাহ ও পরিচালনের কাজ চালিয়ে যাওয়া হচ্ছে।


    
    কেন্দ্রীয় বিদ্যুৎমন্ত্রী শ্রী আর কে সিং জানিয়েছেন ,এই জরুরি পরিস্থিতিতে সকল গ্রাহকের কাছে ২৪ ঘন্টা বিদ্যুৎ পৌঁছে দিতে মন্ত্রক বদ্ধপরিকর।


    
    দেশে কয়লাভিত্তিক বিদ্যুৎ উৎপাদন কেন্দ্র থেকে ৭০% বিদ্যুৎ উৎপাদন হয় ।তাই এই সময়ে অভ্যন্তরীণ কয়লা উত্তোলন কেন্দ্র থেকে কয়লা সরবরাহ এবং রেল যোগাযোগের মাধ্যমে তা বিদ্যুৎ উৎপাদন কেন্দ্র গুলোতে ঠিকমত পৌঁছে দিতে বিদ্যুৎমন্ত্রক রেল এবং কয়লা মন্ত্রকের সঙ্গে নিয়মিত যোগাযোগ রেখে চলেছে।
    
    লকডাউন এর কারণে গ্রাহকরা বিদ্যুৎ বন্টন সংস্থাগুলিতে বকেয়া অর্থ জমা করতে পারছেন না।এর ফলে বিদ্যুৎ বন্টন সংস্থাগুলিও বিদ্যুৎ সরবরাহ এবং উৎপাদক সংস্থাগুলিকে অর্থ প্রদানের ক্ষেত্রে সমস্যার মুখামুখি হচ্ছে। তাই এই পরিস্থিতিতে কেন্দ্রীয় মন্ত্রী,বিদ্যুৎ ক্ষেত্রে উল্লেখযোগ্য ছাড়ের কথা ঘোষণা করেছেন। তিনি বলেছেন বকেয়া থাকলেও বিদ্যুৎ বন্টন সংস্থাগুলিকে বিদ্যুৎ উৎপাদক বা সরবরাহ সংস্থাগুলির সরবরাহ বজায় রাখতে হবে।বর্তমানে এই জরুরী পরিস্থিতিতে বন্টন সংস্থাগুলিকে বিদ্যুৎ সরবরাহে কাটছাঁট করা যাবে না।বিদ্যুৎ উৎপাদক সংস্থাগুলির কাছে বন্টন সংস্থাগুলির বিদ্যুৎ সরবরাহ মেনটেনেন্স চার্জ বাবদ অগ্রিম অর্থ গচ্ছিত রাখতে হয়।এক্ষেত্রে চলতি বছরের ৩০ জুন পর্যন্ত তা ৫০% রাখলেই চলবে।একই সঙ্গে কেন্দ্রীয় বিদ্যুৎ নিয়ন্ত্রণ কমিশনের পক্ষ থেকে এক নির্দেশিকায় জানানো হয়েছে,বন্টন সংস্থাগুলি বিদ্যুৎ উৎপাদক সংস্থাগুলিকে তিন মাস অর্থ প্রদানের ক্ষেত্রে ছাড় পাবে এবং এর জন্য কোন অতিরিক্ত কর দিতে হবে না।রাজ্য বিদ্যুৎ নিয়ন্ত্রণ কমিশনের পক্ষ থেকেও এই একই নির্দেশিকা জারি করার জন্য রাজ্য সরকারগুলিকে পরামর্শ দেওয়া হয়েছে।


    

    
    CG/SS

    
    
    (Release ID: 1608894) Visitor Counter : 8
    
    
      Read this release in: English