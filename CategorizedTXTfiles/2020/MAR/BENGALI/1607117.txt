      প্রধানমন্ত্রীরদপ্তর

      কোভিড-১৯ নিয়ে পর্যালোচনা বৈঠকে প্রধানমন্ত্রী
      Posted On: 19 MAR 2020 2:53PM by PIB Kolkata


    নয়াদিল্লি , ১৮ মার্চ, ২০২০


    কোভিড-১৯ সংক্রমণ মোকাবিলায় প্রধানমন্ত্রী শ্রী নরেন্দ্র মোদী উচ্চ পর্যায়ের এক বৈঠকে এ ব্যাপারে গৃহীত বিভিন্ন পদক্ষেপ পর্যালোচনা করেছেন।


    বৈঠকে এই ভাইরাস মোকাবিলায় ভারতের প্রস্তুতি আরও মজবুত করার পন্থা-পদ্ধতি নিয়ে আলোচনা হয়। নমুনা যাচাই ব্যবস্থার সম্প্রসারণের বিষয়েও বৈঠকে কথা হয়।


    কোভিড-১৯ আশঙ্কা মোকাবিলায় পরিকল্পনা প্রণয়নের ক্ষেত্রে প্রধানমন্ত্রী ব্যক্তি-বিশেষ, স্থানীয় মানুষ এবং সংগঠনগুলিকে সক্রিয়ভাবে সামিল করার ওপর জোর দেন। এই ভাইরাস মোকাবিলায় আগামী পদক্ষেপ কি হবে, তা নিয়ে শ্রী মোদী আধিকারিক ও প্রযুক্তিবিদদের বিশদে আলোচনার পরামর্শ দেন।


    বিভিন্ন রাজ্য সরকার, চিকিৎসা কর্মী, আধা-চিকিৎসা কর্মী, সেনাবাহিনী ও আধা-সেনাবাহিনী সহ অসামরিক বিমান পরিবহণ ক্ষেত্র, পুর কর্মী ও অন্যান্য ক্ষেত্রের কর্মী-আধিকারিক, যাঁরা সম্মুখভাগে থেকে কোভিড-১৯ মোকাবিলায় কাজ করে চলেছেন, প্রধানমন্ত্রী তাঁদের প্রতি কৃতজ্ঞতা প্রকাশ করেন।


    প্রধানমন্ত্রী আগামীকাল রাত্রি ৮টায় কোভিড-১৯ সম্পর্কিত বিভিন্ন বিষয় এবং এই ভাইরাস মোকাবিলায় গৃহীত বিভিন্ন পদক্ষপ নিয়ে জাতির উদ্দেশে ভাষণ দেবেন।


    CG/BD/SB

    
    
    (Release ID: 1607117) Visitor Counter : 57
    
    
      Read this release in: English