      প্রধানমন্ত্রীরদপ্তর

      প্রধানমন্ত্রী করোনাভাইরাস সংক্রান্ত থিম সঙ্ এর জন্য গায়ক- গায়িকাদের প্রশংসা করলেন
      
      জনতা কারফিউ বার্তা ছড়িয়ে দিতে বিশিষ্ট ব্যক্তিত্বদের প্রশংসা করলেন প্রধানমন্ত্রী

      Posted On: 22 MAR 2020 10:06PM by PIB Kolkata

    নতুন দিল্লি, ২২ মার্চ ২০২০


    প্রধানমন্ত্রী শ্রী নরেন্দ্র মোদী করোনাভাইরাস সংক্রান্ত থিম সঙ্ এর জন্য গায়িকা মালিনী অবস্তি এবং গায়ক প্রীতম ভারতওয়ানের প্রশংসা করেছেন।


    ট্যুইটে এই গান টি সকলের সঙ্গে ভাগ করে নিয়ে প্রধানমন্ত্রী লিখেছেন জনতা কারফিউ বার্তা ছড়িয়ে দেওয়ার জন্য প্রত্যেকে নিজেদের মতো করে অবদান রাখছেন।বিশিষ্ট লোকসঙ্গীত শিল্পী মালিনী অবস্তি অভিনব উপায়ে সাধারণ মানুষকে উৎসাহিত করছেন। অন্য দিকে জনপ্রিয় লোকসঙ্গীত শিল্পী প্রীতম ভারতওয়ানও অভিনব উদ্যোগ নিয়েছেন এবং তার সুরেলা কণ্ঠে জনতা কারফিউ সংক্রান্ত বার্তা ছড়িয়ে দিচ্ছেন।


    প্রধানমন্ত্রী গণমাধ্যম জগতের প্রশংসা করে বলেছেন ,তারা যথার্থ তথ্যই প্রচার করছে ,সেইসঙ্গে আগাম সতর্কতামূলক ব্যবস্থা গ্রহণ করছে । ইতি বাচক বার্তা ছড়িয়ে দেওয়ার জন্য তিনি গণমাধ্যমের প্রশংসাও করেন। জনতা কারফিউ সংক্রান্ত বার্তা ছড়িয়ে দেওয়ার জন্য শ্রী মোদী বিশিষ্ট ব্যক্তিত্বদের ভূমিকার প্রশংসা করেছেন। একাধিক ট্যুইটে প্রধানমন্ত্রী বলেছেন বিশিষ্ট ব্যক্তিত্বরা করোনাভাইরাসের বিরুদ্ধে লড়াইয়ে রবিবার বাড়ি থাকার জন্য উৎসাহিত দিচ্ছেন। এক্ষেত্রে সাধারণ মানুষের স্বতঃস্ফূর্ত সাড়া মিলেছে।


    প্রধানমন্ত্রী আজ জনতা কারফিউ অভিযানের অঙ্গ হয়ে ওঠার জন্য মানুষের প্রতি আহ্বান জানিয়ে বলেছেন সকলের এই স্বতঃস্ফূর্ত উদ্যোগ কোভিড-১৯ ভীতি মোকাবিলায় শক্তি যোগাবে। বর্তমান পরিস্থিতিতে সামাজিক দূরত্ব বজায় রাখার গুরুত্বের ওপর জোর দিয়ে প্রধানমন্ত্রী সাধারণ মানুষকে পরিবারের সঙ্গে মূল্যবান সময় কাটানো ,টিভি দেখা এবং ভালো খাবার খাওয়ার পরামর্শ দিয়েছেন।


    তিনি আরও বলেছেন কোভিড-১৯এর বিরুদ্ধে সংগ্রামে আমরা নির্ভীক সেনানী।তাই সকলের সচেতনতা ও সতর্কতা লক্ষ লক্ষ জীবন রক্ষা করতে পারে। শ্রী মোদী বলেন, রাস্তাঘাট ফাঁকা হলেও কোভিড-১৯ মোকাবিলায় আমাদের দৃঢ় সংকল্পে কোন ভাটা পরেনি।


    CG/BD/SS

    
    
    (Release ID: 1607641) Visitor Counter : 11
    
    
      Read this release in: English