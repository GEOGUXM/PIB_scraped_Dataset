      প্রতিরক্ষামন্ত্রক

      ২১ দিন লকডাউনের প্রথম দিনে ইরান থেকে ২৭৭ জনকে উদ্ধার করে সেনাবাহিনীর বিশেষ চিকিৎসা কেন্দ্রে আনা হয়েছে
      Posted On: 25 MAR 2020 9:59PM by PIB Kolkata


    নয়াদিল্লি, ২৫ মার্চ, ২০২০


    ২১ দিন লকডাউনের প্রথম দিনে ইরান থেকে উদ্ধার করে আনা ২৭৭ জনকে যোধপুরে সেনাবাহিনীর বিশেষ চিকিৎসাকেন্দ্রে নিয়ে যাওয়া হয়েছে ।এরমধ্যে ১৪৯ জন মহিলা,৬ টি শিশুসহ ২৭৩ জন পুণ্যার্থী রয়েছেন ।তাদেরকে আজ ভারতীয় বায়ুসেনার বিশেষ বিমানে ইরান থেকে দিল্লি এবং সেখান থেকে যোধপুর এ নিয়ে যাওয়া হয়। যোধপুর বিমানবন্দরেই তাদের স্ক্রিনিং করা হয় । এরপর শুধুমাত্র আইসোলেশনের জন্যই নয় , মানসিক এবং শারীরিক ভাবে তাদের সুস্থ করে তুলতে, চিকিৎসার পাশাপাশি খেলাধূলা সহ বিভিন্ন ব্যবস্থার আয়োজন করা হয়েছে।


    এ দিকে সেনাবাহিনীর সদর দফতরে পরিস্থিতি পর্যালোচনা করে শুধুমাত্র যারা জরুরী পরিষেবার সঙ্গে যুক্ত তাদেরকে কাজে যোগ দিতে বলা হয়েছে। চিকিৎসক ,ডিউটি অফিসার ,গাড়িচালক ও অন্যান্য সহকারি কর্মীরাও প্রতিনিয়ত কাজ করে চলেছেন। সারা বিশ্বজুড়ে লকডাউন চলায় সেনাবাহিনীর প্রশিক্ষণ কর্মসূচি , মহড়া, আন্তর্জাতিক সহযোগিতা সহ বিভিন্ন ক্ষেত্রে প্রভাব পড়েছে ।বর্তমানে ইরান, মালয়েশিয়া এবং ইতালি থেকে উদ্ধার করা ব্যক্তিদের চিকিৎসার জন্য মানসের ,জয়সালমীর ও যোধপুরে বিশেষ ব্যবস্থা করেছে ভারতীয় সেনাবাহিনী । উহান ও জাপান থেকে উদ্ধার হওয়া ব্যক্তিদের নির্দিষ্ট নিয়ম মেনে চিকিৎসার পর ইতিমধ্যে ছেড়ে দেওয়া হয়েছে।এর পাশাপাশি ভারতীয় সেনাবাহিনী ঝাঁসি, গয়াতে অতিরিক্ত চিকিৎসাকর্মী প্রস্তুত রেখেছে।


    CG/SS

    
    
    (Release ID: 1608211) Visitor Counter : 6
    
    
      Read this release in: English