      কেন্দ্রীয়মন্ত্রিসভা

      পরিবর্তিত বৈদ্যুতিন নির্মাণ ক্লাস্টারস (ইএমসি ২.০) যোজনায় কেন্দ্রীয় মন্ত্রীসভার অনুমোদন
      Posted On: 21 MAR 2020 10:10PM by PIB Kolkata


    নতুনদিল্লি, ২১ মার্চ ২০২০


    

    প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় মন্ত্রীসভার আজকের বৈঠকে বৈদ্যুতিন নির্মাণ ক্লাস্টারস (ইএমসিএস) এর মাধ্যমে পরিবর্তিত বৈদ্যুতিন নির্মাণ ক্লাস্টারস (ইএমসি২.০) এ আর্থিক সহায়তা দেবার প্রস্তাবে অনুমোদন দেওয়া হয়েছে। এই ক্লাস্টারে বিশ্বমানের পরিকাঠামোর ব্যবস্থা থাকবে। এর ফলে এই শিল্পে বিনিয়োগ, কর্মসংস্থান ও রাজস্ব বাড়বে।


    প্রস্তাবিত এই ইএমসি২.০ যোজনায় ৩,৭৬২কোটি ২৫ লক্ষ টাকা মুলধন বিনিয়োগ হবে। এর মধ্যে আট বছরে ৩,৭২৫কোটি টাকার আর্থিক সাহায্য ও প্রশাসনিক ও ব্যবস্থাপনা ক্ষেত্রের জন্য ৩৭কোটি ২৫ লক্ষ টাকার ব্যয় বরাদ্দ ধরা হয়েছে।


    এই যোজনায় বৈদ্যুতিন শিল্পে তৈরি পরিকাঠামোর ফলে বিনিয়োগ আসবে। কর্মসংস্থানের সুযোগ তৈরি হবে এবং নির্মাণ শিল্পে রাজস্ব বাড়বে।


    ইএমসি যোজনায় দেশে ১৫টি রাজ্যে মোট ৩৫৬৫ একর জায়গায় ২০টি গ্রীণফিল্ড ইএমসি এবং ৩টি কমন ফেসিলিটি সেন্টারের অনুমোদন দেওয়া হয়েছে। যার আর্থিক মূল্য ১৫৭৭ কোটি টাকার সরকারি অনুদান সহ মোট ৩৮৯৮ কোটি টাকা।


    ভারতে ২০১৪-১৫ আর্থিক বর্ষে ১,৯০,৩৬৬ কোটি টাকার বৈদ্যুতিন সামগ্রী উৎপাদন হয়েছিল। ২০১৮-১৯ আর্থিক বর্ষে যা বেড়ে দাঁড়ায় ৪,৫৮,০০৬ কোটি টাকায়। দেশের মোট অভ্যন্তরীণ উৎপাদনের ২.৩ শতাংশ আসে এই খাত থেকে। আন্তর্জাতিক স্তরে বৈদ্যুতিন সামগ্রী উৎপাদনে ২০১২ সালে ভারতের অংশীদারিত্ব ছিল ১.৩ শতাংশ, যা ২০১৮ সালে ৩ শতাংশে পৌঁছায়।


    CG/CB

    
    
    (Release ID: 1607570) Visitor Counter : 10
    
    
      Read this release in: English