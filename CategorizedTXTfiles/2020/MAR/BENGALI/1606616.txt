      জলসম্পদমন্ত্রক

      শ্রী অমিত শাহের পৌরোহিত্য গঙ্গা আমন্ত্রণ অভিযানের সূচনা অনুষ্ঠান
      Posted On: 16 MAR 2020 6:34PM by PIB Kolkata


    নয়াদিল্লি , ১৩ মার্চ , ২০২০


    কেন্দ্রীয় স্বরাষ্ট্র মন্ত্রী শ্রী অমিত শাহ আজ নতুন দিল্লিতে জাতীয় পরিচ্ছন্ন গঙ্গা অভিযানের আওতায় গঙ্গা আমন্ত্রণ অভিযানে র সূচনা অনুষ্ঠানে পৌরোহিত্য করেন। এই উপলক্ষে আয়োজিত অনুষ্ঠানে তিনি বলেন , “ আমরা গঙ্গাকে কেবল নদী হিসেবেই দেখব না , এই নদী হাজার হাজার বছর পুরনো মানবসভ্যতার অপরিহার্য অঙ্গ।মানবতার বিভিন্ন ক্ষেত্রে তা সে বিজ্ঞান বা প্রযুক্তিই হোক , অথবা সংস্কৃতি , ভাষা বা আধ্যাত্মিকতাবাদ – সর্বত্রই ভারতীয় সভ্যতার অবদান বিপুল। গঙ্গা ভারতীয় সভ্যতার প্রতীক এবং দেশের প্রতিটি পরিবারে এই নদী পূ জিত হয়ে থাকে। ” গঙ্গাকে জীবনদায়িনী হিসেবে বর্ণনা করে শ্রী শাহ বলেন , নদীর দুই তীরে বসবাসকারী মানুষের কাছে এই নদী ভারতের আধ্যাত্মিকতা , সংস্কৃতি ও অর্থনৈতিক ইতিহাসের এক অবিচ্ছেদ্য অঙ্গ হয়ে উঠেছে।


    শ্রী শাহ দুঃখপ্রকাশ করে বলেন , গঙ্গাকে আমরা ‘মা’ হিসেবে গণ্য করলেও অতীতে এই মর্যাদা বারবার ক্ষুণ্ণ হয়েছে। নদীর দুই তীরবর্তী মানুষের বসবাস ও শিল্প সংস্থার প্রভাবের কারণে নদীর জল বিশেষভাবে দূষিত হয়েছে। এর ফলে , মানুষ এখন এই নদীতে স্নান করবেন কিনা তা নিয়ে দ্বিধাগ্রস্ত। এই নদী এক সময় আমাদের সংস্কৃতিতে পূজিত হয়েছে ন । অত্যাধিক জলের ব্যবহারের দরুণ গঙ্গা তাঁর নির্মলতা ও নাব্যতা হারি য়েছে। প্রধানমন্ত্রী হিসেবে শ্রী নরেন্দ্র মোদী ক্ষমতায় আসার পর গঙ্গা নদীর পুনরুজ্জীবনে প্রয়াসী হয়েছেন এবং সেই লক্ষ্যে একাধিক সিদ্ধান্ত নিয়েছেন।


    ‘ নমামী গঙ্গে’ প্রকল্পের কথা উল্লেখ করে শ্রী শাহ বলেন , কেবলমাত্র পরিকাঠামো নির্মাণ , জল দূষণ প্রতিরোধ , পরিশ্রুত পানীয় জল সরবরাহের জন্য জলের সুদক্ষ পরিচালন ব্যবস্থাপনাই নয় বরং , এই নদী নির্মল রাখতে ও নাব্যতা ফিরিয়ে আনার ক্ষেত্রে জনমানসে নতুন এক সংস্কৃতি তৈরি করা ই এই কর্মসূচি র লক্ষ্য। এক পরিসংখ্যান দিয়ে শ্রী শাহ জানান , গঙ্গা নদীর পুনরুজ্জীবনে ১৯৮৫ থেকে ২০১৪ পর্যন্ত সময়ে বরাদ্দের পরিমাণ ছিল প্রায় ৪ হাজার কোটি টাকা। ২০১৪ - র পর এই বরাদ্দের পরিমাণ বেড়ে হয়েছে ২০ হাজার কোটি টাকা। ‘ নমামী গঙ্গে’ কর্মসূচি এবং ‘স্বচ্ছ ভারত অভিযান’ - এর আওতায় গঙ্গা অববাহিকায় সংশ্লিষ্ট রাজ্য সরকারগুলির সহায়তায় ৩০০টিরও বেশি প্রকল্পের কাজ রূপায়িত হচ্ছে। এর মধ্যে ১১৬টি প্রকল্পের কাজ ইতিমধ্যেই শেষ হয়েছে। ২০২০ - ২১ - এর সাধারণ বাজেটে জলশক্তি মন্ত্রকের জন্য আরও ৩০ , ৭০০ কোটি টাকা বরাদ্দ করা হয়েছে বলেও তিনি জানান।


    গ ঙ্গা নদীর পুনরুজ্জীবনে প্রধানমন্ত্রীর পরিকল্পনাগুলি এগিয়ে নিয়ে গিয়ে প্রশংসনীয় উদ্যোগের জন্য জলশক্তি মন্ত্রকের ভূমিকার প্রশংসা করে শ্রী শাহ বলেন , গঙ্গা নদীর পাড় বরাবর ৯৭টি শহর ও ৪ হাজারেরও বেশি গ্রামে নিকাশি ব্যবস্থা গড়ে তোলার কাজ চলছে। এই নদীর স্নানের ঘাটগুলির মানোন্নয়ন করা হচ্ছে। একই ধরনের কর্মসূচি নদীর গুরুত্বপূর্ণ শাখা নদীগুলিতেও রূপায়ণ করা হবে বলে তিনি জানান। মানুষের আচার - আচরণে পরিবর্তন আ না র ওপর জোর দিয়ে শ্রী শাহ বলেন , ‘ নমামি গঙ্গে’ কর্মসূচির সাফল্য নিশ্চিত কর তে দুই তীরে বসবাসকারী মানুষের বড় ভূমিকা রয়েছে।


    অনুষ্ঠানে জলশক্তি মন্ত্রকের প্রতিমন্ত্রী শ্রী রতনলাল কাটারিয়া সহ সরকারের উচ্চপদস্থ আধিকারিকরা উপস্থিত ছিলেন।


    CG/BD/DM

    
    
    (Release ID: 1606616) Visitor Counter : 6