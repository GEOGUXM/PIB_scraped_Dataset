      স্বাস্থ্যওপরিবারকল্যাণমন্ত্রক

      কোভিড-১৯ সংক্রান্ত সর্বশেষ তথ্য ভারতীয় নাগরিকদের ইরান থেকে ফিরিয়ে আনা হয়েছে
      Posted On: 12 MAR 2020 8:02PM by PIB Kolkata


    নয়াদিল্লি , ১১ মার্চ, ২০২০


    কোভিড-১৯ – এর প্রাদুর্ভাবের প্রেক্ষিতে ভারত সরকার বিভিন্ন দেশ থেকে ভারতীয় নাগরিক সহ অন্যান্য দেশের নাগরিকদের উদ্ধার অভিযান শুরু করেছে।


    ইরানে কোভিড-১৯ – এর প্রকোপ স্পষ্ট হয়ে ওঠায় ভারত সরকার ঐ দেশে ভারতীয় নাগরিকদের সুরক্ষা ও নিরাপত্তা সুনিশ্চিত করার উদ্যোগ গ্রহণ করেছে। এই দেশটিতে ভারতীয় পুণ্যার্থীরা ছাড়াও ছাত্রছাত্রী ও মৎস্যজীবীরা রয়েছেন। গত ৭ই মার্চ ইরান থেকে ১০৮টি নমুনা ভারতে আসে। এইমস্‌ – এর পরীক্ষাগারে নমুনাগুলি যাচাই করে দেখা হচ্ছে। ইন্ডিয়ান কাউন্সিল অফ মেডিকেল রিসার্চের ৬ জন বিজ্ঞানী এখন সেদেশে রয়েছেন। সেখানে একটি পরীক্ষাগার গড়ে তোলার জন্য প্রয়োজনীয় সরঞ্জাম সেখানে পাঠানো হয়েছে। গত ১০ই মার্চ প্রথম পর্যায়ে সেদেশ থেক ৫৮ জনকে ভারতে ফিরিয়ে আনা হয়েছে। এদের মধ্যে ২৫ জন পুরুষ, ৩১ জন মহিলা ও ২ জন শিশু রয়েছে।


    এখনও পর্যন্ত করোনা ভাইরাস আক্রান্ত দেশগুলি থেকে ভারত সরকার ৯৪৮ জন যাত্রীকে উদ্ধার করেছে। এদের মধ্যে ৯০০ জন ভারতীয় নাগরিক ছাড়াও ৪৮ জন বিভিন্ন দেশের নাগরিক রয়েছেন। এর আগে চীনের হুবেই প্রদেশের উহান শহর থেকে এয়ার ইন্ডিয়ার দুটি বিশেষ বিমানে ৬৪৭ জন ভারতীয় নাগরিক সহ ৬৫৪ জনকে দেশে ফিরিয়ে আনা হয়। উল্লেখ করা যেতে পারে, চীনের এই শহরটি কোভিড-১৯ – এর উৎস-স্থল।


    গত পয়লা ফেব্রুয়ারি চীনের উহান থেকে প্রথম পর্যায়ে ৩২৪ জন ভারতীয়কে উদ্ধার করে আনা হয়। এদের মধ্যে ১০৪ জনকে ভারত-তিব্বত সীমান্ত পুলিশ (আইটিবিপি) – এর চাওলা শিবিরে এবং বাকি ২২০ জনকে মানেসরে সেনাবাহিনীর নজরদারিতে রাখা হয়। দ্বিতীয় পর্যায়ে মালদ্বীপের ৭ জন নাগরিক সহ যে ৩৩০ জন ভারতীয়কে উহান থেকে গত তেসরা ফেব্রুয়ারি দেশে ফিরিয়ে আনা হয়, তাঁদের মধ্যে ৩০০ জনকে চাওলা শিবিরে এবং বাকি ৩০ জনকে মানেসরে নজরদারিতে রাখা হয়। চীনের উহান থেকে দেশে ফিরিয়ে আনা ৬৫৪ জনকেই ১৪ দিন আইসোলেশনে রাখা হয়। দু’বার স্বাস্থ্য পরীক্ষার পরেও এদের মধ্যে কোভিড-১৯ – এর সংক্রমণের প্রমাণ মেলেনি। গত ১৮ই ফেব্রুয়ারি এদের সকলকে শিবির থেকে ছেড়ে দেওয়া হয়। এছাড়াও, ভারতীয় বিমানবাহিনী গত ২৬ ফেব্রুয়ারি চীনে হুবেই প্রদেশ থেকে ১১২ জন যাত্রীকে উদ্ধার করে ২৭ তারিখ ভারতে নিয়ে আসে। এদের মধ্যে ৭৬ জন ভারতীয় এবং বাকিরা মায়ানমার, বাংলাদেশ, মালদ্বীপ, চীন, মার্কিন যুক্তরাষ্ট্র, মাদাগাস্কার এবং দক্ষিণ আফ্রিকার নাগরিক। এদের সকলকে আইটিবিপি-র ক্যাম্পে ১৪ দিন রাখা হয়। প্রথমবার পরীক্ষার পর এদের কারও দেহেই কোভিড-১৯ ভাইরাসের উপস্থিতির প্রমাণ পাওয়া যায়নি। সৌজন্যের নিদর্শন হিসাবে ভারতীয় বিমান বাহিনীর একটি বিমান চীনে চিকিৎসা উপকরণ পৌঁছে দেয়।


    ২


    জাপানের বিলাসবহুল জাহাজ ডায়মন্ড প্রিন্সেসে করোনা ভাইরাসের সংক্রমণের প্রেক্ষিতে এয়ার ইন্ডিয়ার বিমানে করে গত ২৭শে ফেব্রুয়ারি ৫ জন বিদেশি নাগরিক সহ ১২৪ জন যাত্রীকে উদ্ধার করে আনা হয়। উদ্ধার করে আনা সকলকে মানেসরে সেনাবাহিনীর শিবিরে রাখা হয়। প্রথমবার স্বাস্থ্য পরীক্ষায় এদের কারও দেহে করোনা ভাইরাসের উপস্থিতির প্রমাণ পাওয়া যায়নি। প্রতিকারমূলক ব্যবস্থা হিসাবে গত ১০ই মার্চ ভারত সরকারের পক্ষ থেকে যে ভ্রমণ নির্দেশিকা জারি করা হয়েছে, সেই অনুযায়ী, যাঁরা চীন, হংকং, দক্ষিণ কোরিয়া, জাপান, ইতালি, থাইল্যান্ড, সিঙ্গাপুর, ইরান, মালয়েশিয়া, ফ্রান্স, স্পেন ও জার্মানী সফর করে দেশে ফিরেছেন, তাঁদের সকলকেই ১৪ দিন পৃথকভাবে রাখা হবে।


    দেশে কোভিড-১৯ আক্রান্ত ব্যক্তির সংখ্যা এখন ৬০। এদের মধ্যে কেরলের ৩ জনকে ইতিমধ্যেই হাসপাতাল থেকে ছেড়ে দেওয়া হয়েছে। গতকাল এই ভাইরাস সংক্রমণের আরও ১০ ঘটনার খবর পাওয়া গেছে। এদের মধ্যে ৮ জন কেরল এবং ১ জন করে রাজস্থান ও দিল্লির।


    CG/BD/SB

    
    
    (Release ID: 1606180) Visitor Counter : 6
    
    
      Read this release in: English