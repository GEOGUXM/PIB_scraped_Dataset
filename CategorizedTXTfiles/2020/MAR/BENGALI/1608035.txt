      প্রধানমন্ত্রীরদপ্তর

      প্রধানমন্ত্রী মুদ্রণ মাধ্যমের সাংবাদিক ও কর্ণধারদের সঙ্গে আলোচনা করেছেন
      
      প্রধানমন্ত্রী কোভিড ১৯ চ্যালেঞ্জ মোকাবিলায় সংবাদমাধ্যমের অবদানের প্রশংসা করেছেন
      
      প্রধানমন্ত্রী বলেছেন জনগণের লড়াইয়ের মনোভাব বজায় রাখা জরুরি
      
      প্রধানমন্ত্রী বলেছেন ভাইরাস প্রতিহত করতে সংবাদমাধ্যমের সর্বদা সামাজিক দূরত্ব বিষয়ে প্রচার চালিয়ে জনসচেতনতা বাড়ানো কর্তব্য

      Posted On: 25 MAR 2020 11:11AM by PIB Kolkata

    নতুন দিল্লি, ২৪ মার্চ ২০২০


    প্রধানমন্ত্রী নরেন্দ্র মোদি আজ দেশের বিভিন্ন অংশের কুড়ি জনেরও বেশী সাংবাদিক এবং সংবাদপত্রের কর্ণধারদের সঙ্গে ভিডিয়ো কনফারেন্সিং এর মাধ্যমে উদ্ভুত পরিস্থিতি নিয়ে আলোচনা করেছেন। জাতীয় এবং আঞ্চলিক সংবাদপত্রের সঙ্গে যুক্ত ১১ টি বিভিন্ন ভাষার সাংবাদিকরা ১৪ টি জায়গা থেকে এই আলোচনায় যোগ দেন।


    
    প্রধানমন্ত্রী বলেছেন সংবাদ মাধ্যম প্রত্যেকটি এলাকার খবর যে ভাবে তুলে ধরছেন তা যথেষ্ট প্রশংসার যোগ্য। তিনি বলেছেন সংবাদ মাধ্যমের নেটওয়ার্ক পুরো ভারত জুড়ে রয়েছে এবং তা গ্রাম ও শহরে বিস্তৃত। এই চ্যালেঞ্জের বিরুদ্ধে লড়াই করতে এবং ক্ষুদ্রাতিক্ষুদ্র স্তরে এ সম্পর্কিত সঠিক তথ্য ছড়িয়ে দেওয়ার জন্য এই মাধ্যম আরও বেশি তাৎপর্যপূর্ণ হয়ে উঠেছে ।
    
    তিনি বলেছেন, যে সংবাদপত্র গুলি অসাধারণ বিশ্বাসযোগ্যতা বহন করে এবং একটি অঞ্চলের স্থানীয় পৃষ্ঠাগুলি পাঠকরা ব্যাপকভাবে পড়ে। তাই এই পৃষ্ঠায় প্রকাশিত রিপোর্টগুলির মাধ্যমে করোনা ভাইরাস সম্পর্কে সচেতনতার বার্তা ছড়িয়ে দেওয়া অপরিহার্য হয়ে পড়েছে । টেস্টিং সেন্টারগুলি কোথায়, কাদের পরীক্ষা করা উচিত, পরীক্ষা করার জন্য কার সাথে যোগাযোগ করতে হবে এবং কিভাবে হোম কোয়ারান্টাইন প্রোটোকলগুলি অনুসরণ করা উচিত তা সম্পর্কে জনসাধারণকে জানানো জরুরি। সংবাদপত্র এবং কাগজের ওয়েব পোর্টালে এই তথ্যটি শেয়ার করা উচিত বলে প্রধানমন্ত্রী উল্লখ করেন । তিনি আরও পরামর্শ দিয়েছেন যে লকডাউনের সময় প্রয়োজনীয় জিনিসগুলির কোথায় পাওয়া যাবে তার অবস্থান সম্পর্কিত তথ্যও আঞ্চলিক পৃষ্ঠাগুলিতে জানানো বাঞ্ছনীয়।


    
    প্রধানমন্ত্রী সংবাদমাধ্যমকে জাতীয় ও আঞ্চলিক উভয় স্তরে সরকার ও জনগণের মধ্যে যোগসূত্র হিসাবে কাজ করতে এবং ধারাবাহিক প্রতিক্রিয়া জানাতে বলেছেন। তিনি সামাজিক দূরত্বের গুরুত্বকে জোর দিয়ে বলেন, সংবাদমাধ্যমকে এর গুরুত্ব সম্পর্কে সচেতনতা তৈরি করতে, রাষ্ট্রগুলি দ্বারা লকডাউন সিদ্ধান্ত সম্পর্কে লোকদের অবহিত করতে এবং অন্যান্য দেশের আন্তর্জাতিক তথ্যাদি এবং কেস স্টাডি অন্তর্ভুক্ত করে ভাইরাসের সংক্রমণের প্রভাবকেও তুলে ধরতে বলেছেন।


    
    জনগণের লড়াইয়ের চেতনা অব্যাহত রাখা জরুরী বলে উল্লেখ করে প্রধানমন্ত্রী জোর দিয়ে বলেছেন যে হতাশা, নেতিবাচকতা ও গুজব ছড়িয়ে দেওয়ার বিষয়টি নিয়ন্ত্রণ করা প্রয়োজন। জনগণকে আশ্বস্ত করা দরকার যে সরকার কোভিড ১৯ এর প্রভাব মোকাবিলায় প্রতিশ্রুতিবদ্ধ।


    
    মুদ্রণ মাধ্যমের সাংবাদিক এবং কর্ণধাররা কার্যকরভাবে এবং সামনে থেকে দেশকে নেতৃত্ব দেওয়ার ক্ষেত্রে প্রধানমন্ত্রী যে ভূমিকা পালন করেছেন তার প্রশংসা করেছেন। তারা জানিয়েছেন যে তারা অনুপ্রেরণামূলক এবং ইতিবাচক সংবাদ প্রকাশের জন্য প্রধানমন্ত্রীর পরামর্শ নিয়ে কাজ করবেন। মুদ্রণ মাধ্যমের বিশ্বাসযোগ্যতা জোরদার করার জন্য তারা তাঁকে ধন্যবাদ জানান এবং বলেন যে এই গুরুতর চ্যালেঞ্জ মোকাবিলায় পুরো দেশ একত্রিত হওয়ার যে বার্তাটি তিনি দিয়েছেন তা অনুসরণ করা হচ্ছে।


    
    প্রধানমন্ত্রী মূল্যবান মতামতের জন্য অংশগ্রহণকারীদের ধন্যবাদ জানান এবং সমাজের নিচুতলার প্রতি সামাজিক দায়বদ্ধতার কথা মনে করিয়ে দেন। তিনি বলেছেন যে আমাদের জাতীয় সুরক্ষা রক্ষায় সামাজিক সম্প্রীতির উন্নতি করা জরুরি।


    
    স্বাস্থ্য, পরিবার কল্যাণ মন্ত্রকের সচিব সাংবাদিকদের সরকারের সক্রিয়, প্রাকৃতিক ও গ্রেড প্রতিক্রিয়া সম্পর্কিত তথ্য ভাগ প্রকাশ করে নেওয়ায় আতঙ্কের বিস্তার রোধ করার জন্য সাংবাদিকদের ধন্যবাদ জানান। তিনি সঙ্কটের এই মুহুর্তে ভুল তথ্য ছড়িয়ে পড়া রোধ করার জন্য সংবাদ মাধ্যমকে আবেদন জানিয়েছেন।


    
    কেন্দ্রীয় তথ্য ও সম্প্রচার মন্ত্রী এবং তথ্য ও সম্প্রচার সচিবও এই আলোচনায় অংশ নেন।

    

    CG/TG

    
    
    (Release ID: 1608035) Visitor Counter : 15
    
    
      Read this release in: English