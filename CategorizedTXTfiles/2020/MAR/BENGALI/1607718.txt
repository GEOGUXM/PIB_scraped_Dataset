      কেন্দ্রীয়মন্ত্রিসভা

      কেন্দ্রীয় মন্ত্রীসভা আয়ুষ্মান ভারতের অন্তর্গত আয়ুষ স্বাস্থ্যকেন্দ্রগুলিকে জাতীয় আয়ুষ মিশনে অন্তর্ভুক্তির বিষয়টি অনুমোদন করেছে
      Posted On: 21 MAR 2020 9:14PM by PIB Kolkata


      নতুন দিল্লি, ২১ মার্চ ২০২০


      প্রধানমন্ত্রী নরেন্দ্র মোদীর পৌরহিত্যে কেন্দ্রীয় মন্ত্রীসভা আজকের বৈঠকে আয়ুষ্মান ভারতের অন্তর্গত আয়ুষ স্বাস্থ্যকেন্দ্রগুলিকে জাতীয় আয়ুষ মিশনে অন্তর্ভুক্তির বিষয়টি অনুমোদন করেছে।


      
      এই প্রকল্পে ২০১৯-২০২০ থেকে ২০২৩-২০২৪ এই ৫ বছরের জন্য আয়ুষ স্বাস্থ্যকেন্দ্রগুলি পরিচালনার খরচ হিসেবে ৩৩৯৯.৩৫ কোটি টাকা মঞ্জুর করা হয়েছে (এর মধ্যে কেন্দ্র দেবে ২২০৯.৫৮ কোটি টাকা ও রাজ্যগুলি দেবে ১১৮৯.৭৭ কোটি টাকা)।


      
      আয়ুষ স্বাস্থ্যকেন্দ্রগুলির উদ্দেশ্য হল আয়ুষ সংক্রান্ত নীতিগুলির ওপর ভিত্তি করে জনস্বাস্থ্য পরিষেবার মধ্য দিয়ে সার্বিক সুস্বাস্থ্য পরিষেবা প্রদান, সামাজিক সচেতনতা বৃদ্ধি অর্থাৎ জীবনশৈলী, যোগাভ্যাস, ওষধিযুক্ত গাছপালা ও ওষুধপত্র যাতে মানুষের কাছে পৌঁছায় তা সুনিশ্চিত করা।


      
      আয়ুষ মন্ত্রক রাজ্য, কেন্দ্রশাসিত অঞ্চল, স্বাস্থ্য ও পরিবার কল্যাণ মন্ত্রক এবং অন্যান্য মন্ত্রকের সঙ্গে সমন্বয় সাধন করে সারা দেশে দুটি পর্যায়ে ১২,৫০০ টি আয়ুষ স্বাস্থ্যকেন্দ্র পরিচালনার প্রস্তাব করেছে।


      
      এর ফলে প্রত্যেকের কাছে সুলভ মূল্যে স্বাস্থ্য পরিষেবা পৌঁছে দেওয়া সম্ভব হবে। এর মাধ্যমে মানুষের মধ্যে নিজের সুস্বাস্থ্য বজায় রাখার বিষয়টি প্রাধান্য পাবে।

      

      CG/TG
    
    
    (Release ID: 1607718) Visitor Counter : 5
    
    
      Read this release in: English