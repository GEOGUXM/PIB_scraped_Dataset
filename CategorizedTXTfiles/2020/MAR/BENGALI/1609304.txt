      অসামরিকবিমানপরিবহণমন্ত্রক

      দেশের নানা প্রান্তে পণ্যবাহী বিমানে চিকিৎসা সামগ্রী সরবরাহ নিশ্চিত করছে সরকার
      Posted On: 30 MAR 2020 6:12PM by PIB Kolkata


    নতুনদিল্লি, ৩০ মার্চ, ২০২০


    

    কোভিড-১৯ এর মোকাবিলায় এবং এই ভাইরাস সংক্রমণের পরীক্ষার সরঞ্জাম সরবরাহ নিশ্চিত করতে অসামরিক বিমান পরিবহণ মন্ত্রক রাজ্য সরকারগুলির সঙ্গে সমন্বয় বজায় রেখে চলেছে। মন্ত্রকের পদস্থ আধিকারিকরা বিভিন্ন রাজ্যের জরুরী ভিত্তিতে প্রয়োজনীয় সামগ্রীর চাহিদার প্রেক্ষিতে সরবরাহকারী সংস্হাগুলির সঙ্গে যোগাযোগ রেখে চলেছেন। দেশের পূর্ব এবং উত্তর পূর্বাঞ্চলের এসংক্রান্ত চাহিদা মেটানোর জন্য এলায়েন্স এয়ারের একটি বিমান গতকাল দিল্লি থেকে প্রয়োজনীয় বিভিন্ন সামগ্রী নিয়ে কলকাতায় এসে পৌঁছায়। এই সব চিকিৎসা সামগ্রী কলকাতা, গুয়াহাটি, ডিব্রুগড় ও আগরতলায় সরবরাহ করা হবে।


    
    উত্তরাঞ্চলে আইসিএমআর স্বীকৃত ভিটিএম কিট ভারতীয় বায়ুসেনার বিমানে দিল্লি থেকে চণ্ডীগড় হয়ে লেহতে পাঠানো হয়েছে। এয়ার ইন্ডিয়ার বিমানে পুনে থেকে বেশ কিছু সামগ্রী মুম্বাই পাঠান হয়েছে।


    
    এছাড়া মুম্বাই-দিল্লি-হায়দ্রাবাদ-চেন্নাই-মুম্বাই ও হায়দ্রাবাদ-কোয়েম্বাতুর রুটেও নানা সামগ্রী বিমানে পাঠানো হয়েছে। পাশাপাশি সিমলা, ঋষিকেশ, লক্ষৌ, ইম্ফলের জন্য আইসিএমআর স্বীকৃত কিট বিমানে পুণে থেকে দিল্লি পাঠানো হয়েছে।
    
    তথ্যের আদান প্রদান, নানা প্রশ্নের জবার দেবার মত নানা উদ্যোগের পাশাপাশি কোভিড-১৯ মোকাবিলায় এই ব্যবস্থা করা হয়েছে।


    

    CG/CB

    
    
    (Release ID: 1609304) Visitor Counter : 7
    
    
      Read this release in: English