      রেলমন্ত্রক

      বেসরকারি ট্রেন
      Posted On: 12 MAR 2020 2:09PM by PIB Kolkata


    নয়াদিল্লী, ১২ মার্চ , ২০২০


    সরকারি-বেসরকারি অংশীদারিত্বে ১০০ জোড়ার বেশি যাত্রীবাহী ট্রেন চালানোর এক তালিকা নীতি আয়োগ এবং ভারতীয় রেলের ওয়েবসাইটে তুলে ধরা হয়েছে। ইন্ডিয়ান রেলওয়েজ ক্যাটারিং অ্যান্ড ট্যুরিজম কর্পোরেশন (আইআরসিটিসি) ২০১৯এর চৌঠা অক্টোবর থেকে দিল্লী-লক্ষ্ণৌ তেজস এক্সপ্রেস ট্রেন চালাচ্ছে। এই ট্রেন চালু হওয়ার পর ২০১৯এর চৌঠা অক্টোবর থেকে ৩১শে অক্টোবরের মধ্যেই আইআরসিটিসি প্রায় ৭ লক্ষ ৭৩ হাজার টাকা আয় করেছে। যাত্রী স্বাচ্ছন্দ্য এবং বিভিন্ন চাহিদার কথা মাথায় রেখে ভারতীয় রেল এই ধরনের একাধিক ট্রেন পরিষেবা চালু করেছে। গতিমান এক্সপ্রেস, বন্দে ভারত এক্সপ্রেসের মতো ট্রেনে আরও অত্যাধুনিক পরিষেবা চালু করা হয়েছে। রাজধানী, দুরন্ত, শতাব্দী এক্সপ্রেসের মতো ট্রেনে পুরোপুরি সংরক্ষণ সুবিধা চালু হওয়ায় দূরের যাত্রীদের সুবিধে হয়েছে। অন্যান্য মেল এক্সপ্রেস ট্রেন এবং অন্ত্যোদয় ট্রেন চালানো হচ্ছে। এছাড়াও, সাধারণ যাত্রীদের যাতায়াতের সুবিধার জন্য। এতে উপকার পাচ্ছেন অসংরক্ষিত টিকিটের যাত্রীরাও। সংরক্ষিত শ্রেণীতেও বরিষ্ঠ নাগরিক, স্বাধীনতা সংগ্রামী, ছাত্রছাত্রী, দিব্যাঙ্গজনদের ভাড়ায় ছাড় দেওয়া হয়েছে। ভারতীয় রেল প্রতিদিনই ট্রেন চলাচলে সামগ্রিক ব্যবস্হাপনার উন্নতি করে চলেছে।


    লোকসভায় গতকাল এক প্রশ্নের লিখিত জবাবে কেন্দ্রীয় রেল, বাণিজ্য ও শিল্পমন্ত্রী শ্রী পীযূষ গোয়েলের দেওয়া তথ্যের ভিত্তিতে এই বিবৃতি প্রকাশ করা হয়েছে।


    CG/SS/NS

    
    
    (Release ID: 1606067) Visitor Counter : 18
    
    
      Read this release in: English