      খাদ্যপ্রক্রিয়াকরণশিল্পমন্ত্রক

      খাদ্য প্রক্রিয়াকরণ মন্ত্রী বলেছেন কোভিড ১৯ লকডাউন চলাকালীন খাদ্য প্রক্রিয়াকরণ শিল্পের সমস্যাগুলি সমাধান করার জন্য অভিযোগ নিষ্পত্তি সেল গঠন করা হয়েছে
      
      খাদ্য প্রক্রিয়াকরণ মন্ত্রকের সচিব রাজ্যগুলিকে অত্যাবশ্যক পণ্যসামগ্রী উৎপাদন ও বন্টন অব্যাহত রাখার বিষয়ে চিঠি দিয়েছেন

      Posted On: 26 MAR 2020 11:17PM by PIB Kolkata
      নতুন দিল্লি, ২৬ মার্চ ২০২০
      কেন্দ্রীয় খাদ্য প্রক্রিয়াকরণ মন্ত্রী শ্রীমতি হরসিমরাত কৌর বাদল বলেছেন কোভিড ১৯ লকডাউন চলাকালীন উৎপাদকরা যে সমস্ত সমস্যার সম্মুখীন হচ্ছেন তার দ্রুত সমাধানের জন্য অভিযোগ নিষ্পত্তি সেল গঠন করা হয়েছে। শ্রীমতি হরসিমরাত কৌর বাদল এক ট্যুইট বার্তায় আজ বলেছেন যে এই শিল্পের সঙ্গে জড়িত সদস্যরা খাদ্য পণ্য উৎপাদন ও বন্টনে যে কোনও সমস্যার মুখোমুখি হলে তারা তাদের প্রশ্নগুলি covidgrievance-mofpi@gov.in এ পাঠাতে পারেন। তিনি আরও বলেন, সরকার কৃষি-খাদ্য ব্যবসায়ের ধারাবাহিকতা বজায় করতে প্রতিশ্রুতিবদ্ধ, যার জন্য একটি ইমিউনিটি প্ল্যাটফর্ম www.investindia.gov.in/bip গড়ে তোলা হয়েছে যাতে ব্যবসায়ী এবং বিনিয়োগকারীদেরকে সহায়তা প্রদান করা যায়।
      এর আগে আজ, খাদ্য প্রক্রিয়াকরণ মন্ত্রকের সচিব,(এমওএফপিআই),শ্রীমতি পুষ্পা সুব্রাহ্মণ্যম সমস্ত রাজ্যের মুখ্য সচিবকে খাদ্য উৎপাদক এবং বন্টনকারীরা যাতে তাদের কার্যক্রম পরিচালনায় কোনরকম অসুবিধের সম্মুখীন না হন তার জন্য চিঠি দিয়েছেন। চিঠিতে অত্যাবশ্যক খাদ্য পণ্যগুলির তালিকা দেওয়া হয়েছে। সচিব বলেছেন যে এই খাদ্য পণ্যগুলির নিরবিচ্ছিন্ন উৎপাদন ও সরবরাহ বজায় রাখা অত্যন্ত গুরুত্বপূর্ণ। তিনি আরও বলেছেন জনগণের জন্য খাদ্য সরবরাহের শৃঙ্খলা বজায় রাখতে কাঁচামাল, প্যাকেজিং উপকরণের সরবরাহ, বহনকারী ট্রাক চলাচল, গুদাম এবং হিমঘরের কাজ এবং কারখানায় ও গুদামগুলিতে শ্রমিকদের আসা এবং কাজ করার বিষয়টি নিশ্চিত করা দরকার।
      খাদ্য প্রক্রিয়াকরণ মন্ত্রকের সচিব,(এমওএফপিআই) প্রধান সচিবকে জেলা শাসক, পুলিশ ও পরিবহন কর্মকর্তাদের খাদ্য পণ্য কারখানার সুষ্ঠু পরিচালনা, পণ্য ও কাঁচামাল পরিবহনের এবং শ্রমিকদের কোনও রকম সমস্যা ছাড়া কারখানায় যোগদানের বিষয়ে নির্দেশ দেওয়ার কথা জানান। এছাড়াও তিনি রাজ্য স্তরে একজন নোডাল অফিসার মনোনীত করার অনুরোধ করেছেন যার মাধ্যমে এমওএফপি এবং এই শিল্প ক্ষেত্রে সরবরাহ শৃঙ্খলা ব্যাহত হওয়ার ঘটনার কার্যকর সমাধান হতে পারে।
      চিঠিতে প্রস্তাবিত খাদ্য পণ্যগুলির তালিকাঃ
      খাদ্য সুরক্ষা এবং স্ট্যান্ডার্ডস অ্যাক্ট ২০০৬ অনুযায়ী ‘খাদ্য’ সংজ্ঞা কার্যকর হবে
      • উৎপাদন ,পরিবহন, বিতরণ এবং খুচরা বিক্রয়ের জন্য :
      o ফল ও সব্জী
      o চাল, ডাল, আটা ও অন্যান্য দানাশস্য
      o চিনি, নুন ও মশলা
      o বেকারি এবং দুগ্ধ (দুধ ও দুগ্ধজাত পণ্য)
      o চা ও কফি
      o ডিম, মাছ ও মাংস
      o দানাশস্য,তেল,মশলা ও খাদ্য উপাদান
      o প্যাকেটজাত খাদ্য ও পানীয়
      o স্বাস্থ্য পরিপূরক, নিউট্রাসিউটিক্যালস, বিশেষ ডায়েটে ব্যবহারের জন্য খাদ্য (এফএসডিইউ) এবং বিশেষ চিকিৎসার উদ্দেশ্যে ব্যবহৃত খাদ্য (এফএসএমপি)
      o শিশু/বাচ্চাদের খাদ্য
      o পশু খাদ্য / পোষ্য খাদ্য
      • ই-কমার্স এবং খাদ্য সরবরাহ সংস্থা গুলি উপরে উল্লিখিত পণ্যগুলির জন্য
      • হিমঘর / খাদ্য পণ্যের গুদাম
      • জ্বালানী যেমন কয়লা, তুঁষ, ডিজেল / ফার্নেস অয়েল এবং অন্যান্য যা কল - কারখানার পরিচালনা / উৎপাদন নিশ্চিত করার জন্য প্রয়োজনীয়।
      • প্রয়োজনীয় সমস্ত কাঁচামাল, মধ্যস্থতাকারী, প্যাকেজিং উপকরণ যা উপরের তালিকার পণ্যগুলির ক্ষেত্রে ব্যবহৃত হয়।
      উদাহরণস্বরূপ, প্যাকেজযুক্ত খাদ্য ও পানীয় শিল্পে প্রয়োজনীয় কাঁচামালগুলির তালিকা-
      প্যাকেটজাত খাদ্য ও পানীয়
      • কনসেন্ট্রেটেড প্রোটিন; প্রয়োজনীয় অ্যামিনো অ্যাসিড; আয়োডিনযুক্ত লবণ; ক্যানোলা তেল; ভোজ্য উদ্ভিজ্জ তেল এবং চর্বি; গুঁড়া দুধ; বিভিন্ন কার্বোহাইড্রেট যেমন সুক্রোজ, ডেক্সট্রোজ, ডেক্সট্রিন, মাল্টোজ ডেক্সট্রিন, ল্যাকটোজ, মধু, কর্ন সিরাপ; মল্ট, তরল গ্লুকোজ।
      • ফলের রস, শাঁস, ঘনত্ব, চিনি, পানীয়ের বেস কনসেন্ট্রেট।
      • খাদ্যে সংযুক্ত করার উপাদান - এমুলসিফায়ার, পিএইচ সমন্বয়কারী এজেন্ট, পটাসিয়াম হাইড্রোজেন কার্বনেট, অ্যান্টি অক্সিডেন্টস, এনজাইম, খামির এজেন্ট, রঙ, স্বাদ, অম্লতা নিয়ন্ত্রক, ডিহাইড্রেটেড পণ্য।
      CG/TG
    
    
    (Release ID: 1608453) Visitor Counter : 6
    
    
      Read this release in: English