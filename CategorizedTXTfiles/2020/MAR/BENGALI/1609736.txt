      রেলমন্ত্রক

      ভারতীয় রেল ২০০০০ কোচ পরিবর্তন করতে প্রস্তুত যাতে প্রয়োজনে ৩.২ লক্ষ আইসোলেশন বেড-এর ব্যবস্থা করা যেতে পারে
      
      কোভিড-১৯ রোগীদের জন্য সমস্ত প্রয়োজনীয় সুযোগ সুবিধায় সজ্জিত আইসোলেশন কোচ প্রস্তুত করা হচ্ছে
      
      প্রাথমিকভাবে ৫০০০ টি কোচ প্রস্তুত করা হচ্ছে যেখানে ৮০০০০ বেড থাকছে
      
      বিভিন্ন জোনে এই কোচ পরিবর্তনের কাজ চলছে

      Posted On: 31 MAR 2020 10:15PM by PIB Kolkata

    নতুন দিল্লি, ৩১ মার্চ ২০২০


    

    কোভিড-১৯ মোকাবিলায় ভারতীয় রেল দেশে কোয়ারান্টাইন ব্যবস্থা বাড়ানোর লক্ষে ২০০০০ কোচকে কোয়ারানটাইন / আইসোলেশন কোচে পরিবর্তন করার জন্য প্রস্তুত করার সিদ্ধান্ত নিয়েছে। এর জন্য সেনাবাহিনীর চিকিৎসা পরিষেবা, বিভিন্ন জোনাল রেলের চিকিৎসা বিভাগ, কেন্দ্রীয় সরকার, স্বাস্থ্য মন্ত্রক এবং আয়ুষ্মান ভারতের সাথে আলোচনা করা হয়। পাঁচটি জোনাল রেল ইতিমধ্যে কোয়ারান্টাইন / বিচ্ছিন্ন কোচের প্রোটোটাইপ প্রস্তুত করেছে।
    
    পরিবর্তিত ২০০০০ কোচে প্রয়োজনে ৩.২ লক্ষ আইসোলেশন বেড-এর ব্যবস্থা করা যেতে পারে। প্রাথমিকভাবে ৫০০০ টি কোচ প্রস্তুত করা হচ্ছে যেখানে কোয়ারান্টাইন / আইসোলেশনের সুবিধে থাকছে। এই ৫০০০ কোচে ৮০০০০ বেডের ব্যবস্থা করা যেতে পারে। একটি কোচে ১৬ টি আইসোলেশন বেডের ব্যবস্থা থাকছে।
    
    কেবল নন-এসি আইসিএফ স্লিপার কোচগুলিকে কোয়ারেন্টাইন / আইসোলেশন কোচে পরিবর্তিত করার পরিকল্পনা করা হচ্ছে। এতে একটি ভারতীয় স্টাইলের টয়লেটকে স্নানের ঘরে রূপান্তরিত করা হবে। এটিতে বালতি, মগ এবং সোপ ডিস্পেন্সর থাকবে। লিফট টাইপ হ্যান্ডেল সহ ট্যাপগুলি ওয়াশবেসিনে থাকবে। এরকমই একটি ট্যাপ যথাযথ উচ্চতায় বসাতে হবে যাতে বালতিতে জল ভরা যায়।
    
    বাথরুমের নিকটবর্তী প্রথম কেবিনটির আইসলে দুটি হাসপাতাল / প্লাস্টিকের পর্দা লাগানো থাকবে যাতে পুরো আট বার্থের কেবিনগুলিতে প্রবেশ এবং প্রস্থানের ব্যবস্থা করা যায়। এই কেবিনটি স্টোর / প্যারামেডিক্স অঞ্চল হিসাবে ব্যবহৃত হবে। মেডিকেল বিভাগ দুটি অক্সিজেন সিলিন্ডারও সরবরাহ করবে যার জন্য এই কেবিনের পাশের সাইডবার্থে উপযুক্ত ক্ল্যাম্পিংয়ের ব্যবস্থা করতে হবে।
    
    প্রতিটি কেবিনে মিডল বার্থ সরানো হবে। প্রতিটি কেবিনে চিকিৎসা সরঞ্জাম রাখার জন্য, প্রতিটি বার্থের জন্য দুটি অতিরিক্ত বটল হোল্ডার সরবরাহ করা হবে। ভিতরে মশার প্রবেশ এড়াতে এবং সঠিক বায়ুচলাচল রাখতে উইন্ডোতে মস্কিউটো নেট লাগানো হবে। প্রতিটি কেবিনে আবর্জনা ব্যাগের সাথে লাল, নীল এবং হলুদ রঙের পা চালিত ঢাকনাসহ ৩ টি ডাস্টবিন সরবরাহ করা হবে।
    
    কোচের অভ্যন্তরের তাপের প্রভাব রক্ষার জন্য বাঁশের / খুস ম্যাটগুলি ছাদে এবং কোচের অভ্যন্তরে লাগানো হবে। ল্যাপটপ এবং মোবাইলের জন্য সমস্ত চার্জিং পয়েন্ট সচল রাখার ব্যবস্থা থাকবে। কোচগুলিকে যখন নেওয়া হবে তখন অবশ্যই সমস্ত সুযোগ-সুবিধার জিনিসপত্র সেখানে থাকা উচিত সে বিষয়টি নিশ্চিত করতে হবে।
    
    প্রাথমিক ৫০০০ টি কোচের মধ্যে এই কোচগুলিকে পরিবর্তনের জন্য জোন ভিত্তিক বরাদ্দ নিম্নরূপ:
    
    ক্রমিক সংখ্যা জোন পরিবর্তন করা হবে এমন কোচের সংখ্যা ক্রমিক সংখ্যা জোন পরিবর্তন করা হবে এমন কোচের সংখ্যা


    
    ১। সিআর ৪৮২ ৯। এনডব্লিউআর ২৬৬
    ২। ইআর ৩৩৮ ১০। এসআর ৪৭৩
    ৩। ইসিআর ২০৮ ১১। এসসিআর ৪৮৬
    ৪। ইকোআর ২৬১ ১২। এসইআর ৩২৯
    ৫। এনআর ৩৭০ ১৩। এসইসিআর ১১১
    ৬। এনসিআর ২৯০ ১৪। এসডব্লিউআর ৩১২
    ৭। এনইআর ২১৬ ১৫। ডব্লিউআর ৪১০
    ৮। এনএফআর ৩১৫ ১৬। ডব্লিউসিআর ১৩৩
    
    
    রেলের স্বাস্থ্য পরিষেবা সংক্রান্ত মহানির্দেশক এই কোয়ারান্টাইন / আইসোলেশন কোচ / ট্রেনগুলির পরিচালনার জন্য বিশদ এসওপি জারি করবে। জোনাল রেলগুলিকে অবিলম্বে উপরোক্ত পরিবর্তন, পরিকল্পনা করার এবং প্রস্তুতির তারিখ রেল বোর্ডকে জানানোর পরামর্শ দেওয়া হয়েছে।


    

    CG/TG

    
    
    (Release ID: 1609736) Visitor Counter : 9
    
    
      Read this release in: English