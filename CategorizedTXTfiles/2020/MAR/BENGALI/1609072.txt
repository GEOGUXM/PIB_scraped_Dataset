      উত্তর-পূর্বাঞ্চলেরউন্নয়নসংক্রান্তমন্ত্রক

      কোভিড-১৯ সংক্রমণ মোকাবিলায় উত্তর-পূর্বাঞ্চল মন্ত্রক উত্তর-পূর্বের রাজ্যগুলিকে তহবিল ঘাটতি বাবদ ২৫ কোটি টাকা দেবে
      Posted On: 27 MAR 2020 9:35PM by PIB Kolkata


    নয়াদিল্লি, ২৭ মার্চ, ২০২০


    

    কেন্দ্রীয় উত্তর-পূর্বাঞ্চল উন্নয়ন প্রতিমন্ত্রী ডঃ জিতেন্দ্র সিং ভিডিও কনফারেন্সের মাধ্যমে এই অঞ্চলের পরিস্থিতি খতিয়ে দেখেছেন। সামাজিক দূরত্ব বজায় রাখার নীতি-নির্দেশিকার প্রসঙ্গ উল্লেখ করে মন্ত্রকের অধীন সমস্ত আধিকারিক এবং উত্তর-পূর্বাঞ্চল পরিষদের আধিকারিকদের সঙ্গে এই ভিডিও কনফারেন্সে কোভিড-১৯ মোকাবিলায় কি ধরনের পদক্ষেপ নেওয়া হচ্ছে, মন্ত্রী তা খতিয়ে দেখেন।


    
    আজকের এই বৈঠকে মন্ত্রকের সচিব ও অতিরিক্ত সচিব ছাড়াও উত্তর-পূর্বাঞ্চল পরিষদের সচিব সহ উচ্চ পদস্থ আধিকারিকরা উপস্থিত ছিলেন। ডঃ সিং-কে জানানো হয় যে, মন্ত্রকের যাবতীয় কাজকর্ম ই-অফিস পদ্ধতিতে রূপায়ণ করা হচ্ছে। বর্তমান পরিস্থিতিতে সরকার বাড়িতে থেকে কাজ করার যে পরামর্শ দিয়েছেন, তার সঙ্গে সঙ্গতি রেখে মন্ত্রকের এই উদ্যোগ।


    
    ডঃ সিং জানান, উত্তর-পূর্বের অত্যাবশ্যক সামগ্রী পরিবহণের জন্য পণ্যবাহী বিমান পরিষেবার পরিকল্পনা করা হয়েছে। পরিষদের সচিব অত্যাবশ্যক সামগ্রীর সরবরাহ সংক্রান্ত তথ্য সংগ্রহ করে তা মন্ত্রকের নজরে আনবেন, যাতে কোনও সমস্যা থাকলে অবিলম্বে সংশ্লিষ্ট কেন্দ্রীয় মন্ত্রকের নজরে আনা যায়।


    
    এই বৈঠকে আরও সিদ্ধান্ত হয়েছে যে, কোভিড-১৯ সংক্রমণ কার্যকরভাবে মোকাবিলায় তহবিল ঘাটতি বাবদ ২৫ কোটি টাকা দেওয়া হবে। তহবিলের এই অর্থ কোভিড-১৯ মহামারী দমনের কাজে রাজ্যগুলি খরচ করতে পারবে। উল্লেখ করা যেতে পারে, মন্ত্রকের পক্ষ থেকে বর্তমান প্রকল্পগুলির আওতায় উত্তর-পূর্বের রাজ্য ও উত্তর-পূর্বাঞ্চল পরিষদকে যে তহবিল দেওয়া হয়, এটি তার অতিরিক্ত।


    

    
    CG/BD/SB

    
    
    (Release ID: 1609072) Visitor Counter : 3
    
    
      Read this release in: English