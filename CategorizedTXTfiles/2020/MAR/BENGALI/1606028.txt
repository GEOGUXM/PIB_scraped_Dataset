      সড়কপরিবহণওমহাসড়কমন্ত্রক

      জন পরিবহনে ব্যবহৃত যানবাহন ও টার্মিনালগুলিতে স্বাস্হ্য বিধি বজায় রাখতে রাজ্য ও কেন্দ্রশাসিত অঞ্চলগুলিকে সড়ক পরিবহন ও মহাসড়ক মন্ত্রকের নির্দেশিকা
      Posted On: 11 MAR 2020 6:50PM by PIB Kolkata


    নয়াদিল্লী, ১১ মার্চ , ২০২০


    পরিবহন ব্যবস্হায় স্বাস্হ্য বিধি মেনে চলতে ও স্পর্শ দ্বারা সংক্রমন নিয়ন্ত্রণে রাখতে কেন্দ্রীয় সড়ক পরিবহন ও মহাসড়ক মন্ত্রক নির্দেশিকা জারি করেছে। মন্ত্রকের পক্ষ থেকে এই নির্দেশিকায় বলা হয়েছে যে, জন পরিবহনে ব্যবহৃত যানবাহনের সিট বা আসনে, হাতলে ও অন্যত্র স্পর্শ দ্বারা সংক্রমন রুখতে প্রয়োজনীয় যাবতীয় ব্যবস্হা গ্রহণ করতে হবে। সমস্ত বাস টার্মিনাসে স্বাস্হ্যবিধি ও পরিচ্ছন্নতা মেনে চলার ওপর জোর দিয়ে জনস্বাস্হ্য সংক্রান্ত বার্তা যানবাহন, বাসস্টপ প্রভৃতি জায়গায় প্রচার করতে হবে। এই প্রেক্ষিতে মন্ত্রক সমস্ত রাজ্য ও কেন্দ্রশাসিত অঞ্চলকে অবিলম্বে প্রয়োজনীয় ব্যবস্হা গ্রহণের অনুরোধ জানিয়েছে।


    মন্ত্রকের নির্দেশিকায় আরও বলা হয়েছে, বিশ্বের ৯০টিরও বেশি দেশে করোনা ভাইরাসের সংক্রমন প্রমানিত হওয়ায় কেন্দ্রীয় স্বাস্হ্য ও পরিবার কল্যাণ মন্ত্রক দেশে এই ভাইরাসের সংক্রমন রুখতে রাজ্য সরকারগুলির সঙ্গে সমন্বয় বজায় রেখে কাজ করে চলেছে।


    সড়ক পরিবহন ও মহাসড়ক মন্ত্রকের পক্ষ থেকে বলা হয়েছে, জনস্বাস্হ্য ক্ষেত্রে সংক্রমন রুখতে এই ধরনের সরকারি প্রচেষ্টার উদ্দেশ্য হল সংক্রমনের প্রার্দুভাব ঠেকানো এবং আক্রান্ত ব্যক্তির সংখ্যা কমানো। সেইসঙ্গে স্বাস্হ্য ও পরিবার কল্যাণের পক্ষ থেকে ভাইরাস নিয়ন্ত্রণ ও আক্রান্ত হওয়ার ঘটনা কমাতে যেসব পদক্ষেপ গ্রহণ করা হয়েছে তাতে সম্ভাব্য সবরকম সহায়তা করা।


    CG/BD/NS

    
    
    (Release ID: 1606028) Visitor Counter : 10
    
    
      Read this release in: English