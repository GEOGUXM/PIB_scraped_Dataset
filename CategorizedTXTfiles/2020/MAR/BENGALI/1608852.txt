      প্রতিরক্ষামন্ত্রক

      বিআরও কোবিড-১৯এর ভয় উপেক্ষা করে সেতু নির্মাণ করছে
      Posted On: 28 MAR 2020 4:39PM by PIB Kolkata


    নয়াদিল্লি, ২৮ মার্চ, ২০২০


    কোবিড ১৯ এর ভয়কে উপেক্ষা করে বর্ডার রোডস অর্গানাইজেশনের (বি আর ও) জওয়ানরা নিরলসভাবে দাপরজিও সেতু (৪৩০ ফুট দৈর্ঘ্যের বেইলি সেতু) পুরোপুরি সারানোর কাজ করছে। যা অরুণাচল প্রদেশের আপার সুবনসিরি জেলার চিনা সীমান্তবর্তী ৪৫১টি গ্রামের এবং নিরাপত্তা কর্মীদের একমাত্র যাতায়াতের পথ। ২৩বি আর টি এফ/ প্রকল্প অরুনাংক- এর কর্মীরা স্থানীয় প্রশাসনের বিশেষ অনুরোধে বর্তমান সেতুর ভাঙাচোরা অবস্থা সত্ত্বেও জোরকদমে সেটি সারানোর কাজ করছে। বিআরও -র একটি বিবৃতিতে জানানো হয়েছে যে তারা সমস্ত রকম সতর্কতামূলক ব্যবস্থা নিয়ে নির্দিষ্ট সময়সীমার মধ্যে সেতুর কাজ শেষ করতে বদ্ধপরিকর।

    
    মূলত দেশের উত্তরাংশে খারাপ আবহাওয়া এবং কোভিড ১৯এর ভয় সত্বেও বিআরও বর্তমানে মানালি থেকে লে -র রাস্তায় রাতদিন বরফ সরানোর কাজে ব্যস্ত রয়েছে যাতে লাহুল উপত্যকা এবং লাদাখের মানুষকে নির্ধারিত সময়ের আগে সহায়তা করা যায়। বর্তমানে রোটাং পাস এবং বারলাচালা পাসেও চারটি দল বরফ সরানোর কাজ চালাচ্ছে। এই প্রথম বি আর ও কর্মীদের একটি দলকে বিমানে সারচুতে নিয়ে যাওয়া হয়েছে দীর্ঘ বারালাচালা পাসে বরফ সরানোর কাজে হাত লাগানোর জন্য।
    
    প্রতিরক্ষা মন্ত্রকের অন্যতম সংস্থা বর্ডার রোড অর্গানাইজেশন বহু দুর্গম এবং পাহাড়ি অঞ্চলে রাস্তা তৈরি এবং রাস্তাকে ব্যবহারের উপযোগী করে তুলতে গুরুত্বপূর্ণ ভূমিকা পালন করে আসছে। যা এক কথায় সীমান্ত অঞ্চলে সশস্ত্র বাহিনীর কৌশলগত অবস্থানে সহায়তা করছে।


    

    
    CG/SC

    
    
    (Release ID: 1608852) Visitor Counter : 25
    
    
      Read this release in: English