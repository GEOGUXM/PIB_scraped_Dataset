      প্রতিরক্ষামন্ত্রক

      অর্ডন্যান্স ফ্যাক্টরি ২১৯তম প্রতিষ্ঠা দিবস
      Posted On: 17 MAR 2020 5:50PM by PIB Kolkata


    কলকাতা, ১৭ মার্চ, ২০২০


    আগামীকাল অর্ডন্যান্স ফ্যাক্টরি ২১৯তম প্রতিষ্ঠা দিবস। করোনা ভাইরাস সংক্রমণের জেরে দিবসটির আগামীকালের অনুষ্ঠান বাতিল করা হয়েছে। তবে প্রাক্কালে আজ কলকাতায় অর্ডন্যান্স ফ্যাক্টরি বোর্ডের কার্যালয়ে এক সাংবাদিক বৈঠকে সংস্হার মহানির্দেশক এবং বোর্ডের চেয়ারম্যান শ্রী হরি মোহন বলেন, অর্ডন্যান্স ফ্যাক্টরি দেশের প্রতিরক্ষা সরঞ্জাম উৎপাদনে গুরুত্বপূর্ণ ভূমিকা পালন করে চলেছে। অর্ডন্যান্স ফ্যাক্টরির সাফল্যের কথা তুলে ধরে শ্রী মোহন বলেন, ‘ ধনুষ ’ ১৫৫ x ৪২ আর্টিলারি গান সিস্টেম এবং ‘ সারাঙ্গ ’ ১৫০ x ৪৫ ক্যালিবারের আধুনিকীকরণ করা হয়েছে। ৪০ এমএম আন্ডার ব্যারেল গ্রেনেড লঞ্চার অ্যামিউনিশন, জয়েন্ট ভেঞ্চার প্রোটেকশন কার্বাইন (জেভিপিসি) আলফা ভার্সন, ৭.৬২ x ৫১ এমএম বেল্ট ফেড লাইট মেশিনগান (এলএমজি)এর মতো আধুনিক সমরাস্ত্রও তৈরি করছে অর্ডন্যান্স ফ্যাক্টরি। ফিউচারিস্টিক ইনফ্যান্ট্রি কমব্যাট ভেহিকল (এফআইসিভি)-এর আধুনিকীকরণের কাজ চলছে। ‘ ধনুষ ’ এবং ‘ সারাঙ্গ ’ -এর সাফল্য আসার পর ১৫৫ x ৫২ মাউন্টেন গান সিস্টেমের আধুনিকীকরণ করা হয়েছে। রাতে যুদ্দ করার ক্ষমতা বাড়ানোর জন্য টি-৭২ এবং টি-৯০ ট্যাঙ্কে কমান্ডার থার্মাল ইমেজিং ব্যবস্হাপনার উন্নতি করা হয়েছে। অর্ডন্যান্স ফ্যাক্টরি গবেষণা এবং উন্নয়নমূলক কাজকে এগিয়ে নিয়ে যেতে ভারতের প্রতিরক্ষা গবেষণা উন্নয়ন সংস্হা এবং আইআইটি-র মতো বেশকিছু প্রতিষ্ঠানের সঙ্গে একযোগে কাজ করছে। এর পাশাপাশি অর্ডন্যান্স ফ্যাক্টরি বোর্ড প্রতিরক্ষা ক্ষেত্রে অত্যাধুনিক গবেষণার জন্য কাউন্সিল অফ সায়েন্টিফিক অ্যান্ড ইন্ডাস্ট্রিয়াল রিসার্চ(সিএসআইআর)-এর সঙ্গে সমঝোতাপত্র সই করেছে।


    CG/SS/NS

    
    
    (Release ID: 1606781) Visitor Counter : 5
    
    
      Read this release in: English