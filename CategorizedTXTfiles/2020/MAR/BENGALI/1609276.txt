      মানবসম্পদবিকাশমন্ত্রক

      করোনা সংক্রমণ পরবর্তী পর্যায়ে সব বয়সী পাঠকদের জন্য "করোনা সংক্রান্ত গবেষণামালা” শীর্ষক বইয়ের সিরিজ প্রকাশ করছে কেন্দ্রীয় মানবসম্পদ উন্নয়ন মন্ত্রকের আওতাধীন ন্যাশনাল বুক ট্রাস্ট অফ ইন্ডিয়া
      Posted On: 29 MAR 2020 7:21PM by PIB Kolkata


    নতুন দিল্লি, ২৯ মার্চ, ২০২০


    বিশ্বব্যাপী করোনা সংক্রমণের জেরে আগামী দিনে সাধারণ মানুষের মানসিক, সামাজিক, অর্থনৈতিক এবং সাংস্কৃতিক ক্ষেত্রে এক উল্লেখযোগ্য প্রভাব পড়তে চলেছে। এই দিকে লক্ষ্য রেখে করোনা সংক্রমণ পরবর্তী পর্যায়ে সব বয়সী পাঠকদের জন্য "করোনা সংক্রান্ত গবেষণামালা" শীর্ষক বইয়ের সিরিজ প্রকাশ করেছে কেন্দ্রীয় মানবসম্পদ উন্নয়ন মন্ত্রকের আওতাধীন ন্যাশনাল বুক ট্রাস্ট অফ ইন্ডিয়া। এই বইগুলিতে করোনা গবেষণা সংক্রান্ত বিভিন্ন তথ্য তুলে ধরা হয়েছে।

    
    ন্যাশনাল বুক ট্রাস্টের চেয়ারম্যান অধ্যাপক গোবিন্দ প্রসাদ শর্মা জানিয়েছেন জাতীয় বিপর্যয়ের সময় এই ধরনের বই পাঠকদের নতুন তথ্য যোগাবে ও দিশা দেখাবে। একইসঙ্গে আগামী দিনে গবেষণায় সাহায্য করবে। খুব শীঘ্রই বিভিন্ন ভাষায় এই বই পাওয়া যাবে বলেও তিনি জানিয়েছেন।
    
    ন্যাশনাল বুক ট্রাস্ট এর অধিকর্তা যুবরাজ মালিক জানিয়েছেন সংক্রমণ প্রতিরোধে সাধারণ মানুষ যাতে ঘরে থাকে, তার জন্য সংস্থার পক্ষ থেকে নির্ধারিত কিছু বই পিডিএফ ফরম্যাটে অনলাইনে আপলোড করা হয়েছে। এতে বহু মানুষের সাড়া মিলেছে। "করোনা মহামারীর সামাজিক ও মানসিক প্রভাব এবং এর থেক মুক্তির উপায়” শীর্ষক আরো একটি বই লেখার জন্য অভিজ্ঞ মনস্তাত্ত্বিকদের নিয়ে একটি দল গঠন করা হয়েছে। খুব শীঘ্রই এই বইটি প্রকাশের পাশাপাশি এবং অনলাইনেও পাওয়া যাবে বলে তিনি জানিয়েছেন।


    

    CG/SS

    
    
    (Release ID: 1609276) Visitor Counter : 3
    
    
      Read this release in: English