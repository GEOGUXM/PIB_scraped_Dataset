      পরিসংখ্যানএবংকর্মসূচিরূপায়ণমন্ত্রক

      সাংসদ এলাকা উন্নয়ন প্রকল্পের অর্থ কোভিড -১৯ সংক্রমণ প্রতিরোধে ব্যবহার করা যাবে
      Posted On: 25 MAR 2020 1:19PM by PIB Kolkata

      নতুন দিল্লি, ২৫ মার্চ ২০২০
      কোভিড -১৯ সংক্রমণ প্রতিরোধে কেন্দ্রীয় সরকার যে প্রয়াস চালাচ্ছে তারই অঙ্গ হিসেবে পরিসংখ্যান এবং কর্মসূচি রূপায়ণ মন্ত্রক একাধিক পদক্ষেপ গ্রহণ করেছে।মন্ত্রক সাংসদ এলাকা উন্নয়ন প্রকল্পের অর্থ কোভিড -১৯ সংক্রমণ প্রতিরোধে ব্যবহার করার জন্য বিজ্ঞপ্তি জারি করেছে।এই বিজ্ঞপ্তি অনুযায়ী সাংসদরা নিজ নিজ সংসদীয় এলাকায় সরকারি হাসপাতাল ,ডিস্পেন্সারিতে চিকিৎসা পরিষেবা, রোগীর স্বাস্থ্য পরীক্ষা এবং নজরদারির জন্য সরঞ্জাম কেনা ,এমনকি অন্যান্য সুযোগ-সুবিধার প্রদানের জন্য সুপারিশ করতে পারবে।
      সাংসদ এলাকা উন্নয়ন প্রকল্পের সংশোধিত নির্দেশিকা অনুযায়ী একজন সাংসদ এখন থেকে তাদের এলাকা উন্নয়ন প্রকল্পের অর্থ :
      ক)একজন ব্যক্তির তাপমাত্রা মাপার জন্য চিকিৎসক এবং চিকিৎসা পরিষেবায় যুক্ত ব্যক্তিদের ইনফ্রা রেড থার্মোমিটার (সংস্পর্শ হীন) কিনে দেওয়ার ক্ষেত্রে
      খ) চিকিৎসা পরিষেবায় যুক্ত ব্যক্তিদের ব্যক্তিগত সুরক্ষা সরঞ্জাম কিনে দেবার জন্য
      গ) রেলস্টেশন ,বিমানবন্দরে থার্মাল ইমেজিং স্ক্যানার অথবা ক্যামেরা কেনার জন্য
      ঘ) কেন্দ্রীয় স্বাস্থ্যমন্ত্রক অনুমোদিত করোনা পরীক্ষা কিট ক্রয়
      ঙ)আইসিইউ ভেন্টিলেশন, আইসোলেশন /কোয়ারেন্টাইন ওয়ার্ডের জন্য প্রয়োজনীয় সরঞ্জাম ক্রয়
      চ) কোভিড ১৯ চিকিৎসা ,প্রতিরোধ এবং নিয়ন্ত্রণের জন্য স্বাস্থ্যমন্ত্রকের প্রস্তাবিত অন্যান্য চিকিৎসা সামগ্রী কেনার ক্ষেত্রে খরচ করতে পারবেন।
      আরো বিস্তারিত তথ্য জানতে
      https://www.mplads.gov.in/MPLADS/UploadedFiles/COVID19_435.pdf
      এই ওয়েব সাইট টি দেখুন।
      ২] এছাড়াও মন্ত্রক কোভিড -১৯ সংক্রমণজনিত পরিস্থিতির দিকে লক্ষ্য রেখে জাতীয় পরিসংখ্যান কার্যালয়ের মাধ্যমে দেশজুড়ে নমুনা সংগ্রহ প্রক্রিয়া ১৮ মার্চ থেকে ৩১ মার্চ পর্যন্ত স্থগিত রাখা সিদ্ধান্ত নিয়েছে।
      CG/SS
    
    
    (Release ID: 1608055) Visitor Counter : 13
    
    
      Read this release in: English