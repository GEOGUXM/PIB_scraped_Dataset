      রেলমন্ত্রক

      কোভিড ১৯ এর সংক্রমণজনিত মহামারির প্রেক্ষিতে গোটা দেশ জুড়ে সম্পূর্ণ লকডাউনের তৃতীয় দিনে ভারতীয় রেল,পণ্যবাহী পরিষেবার মাধ্যমে অত্যাবশ্যক পণ্য যোগান নিশ্চিত করতে সব রকম প্রচেষ্টা চালাচ্ছে
      
      সমস্ত রাজ্যে লক ডাউন পরিস্থিতিতে,ভারতীয় রেল কর্মীরা একাধিক পণ্য গুদামে, স্টেশনে এবং কন্ট্রোল রুমে জরুরি পরিষেবা ও প্রয়োজনীয় সামগ্রী সরবরাহে ২৪/৭ ভিত্তি তে কাজ করে চলেছেন।

      Posted On: 28 MAR 2020 7:13PM by PIB Kolkata

    নয়াদিল্লি, ২৮ মার্চ, ২০২০


    দেশ জুড়ে পণ্য সরবরাহ অব্যাহত রাখতে,গতকাল,২৭ শে মার্চ ২০২০, ৩৪,৬৪৮ টি পণ্যবাহী ওয়াগনকে কাজে লাগানো হয়েছে । এর মধ্যে ভারতীয় রেলের ২৩,৬৮২ টি ওয়াগন ব্যবহার হয়েছে অত্যাবশ্যক পণ্য পরিবহনের জন্য। আরও ৪২৫ টি পণ্যবাহী ওয়াগন কে কাজে লাগানো হচ্ছে সরবরাহ ব্যবস্থা অক্ষুণ্ণ রাখতে। গত পাঁচ দিনে ,পণ্য সরবরাহ অব্যাহত রাখতে ,ভারতীয় রেল মোট এক লক্ষ পঁচিশ হাজার পণ্যবাহী ওয়াগন কাজে লাগিয়েছে ।


    
    পণ্য সরবরাহের জন্য ব্যবহৃত ২৩৬৮২ টি ওয়াগনের মধ্যে ,খাদ্য শস্যের জন্য ১৫৭৬ টি, ফল এবং সব্জির জন্য ৪২ টি, চিনির জন্য ৪২ টি,লবণের জন্য ৪২ টি ওয়াগন ব্যবহার হয়েছে ।


    
    এ ছাড়াও কয়লা সরবরাহে ২০৪৮৮ টি এবং পেট্রোলিয়াম পণ্য পরিবহনে ১৪৯২ টি ওয়াগন কে কাজে লাগানো হয়েছে ।


    
    উল্লেখ্য,কেন্দ্রীয় স্বরাষ্ট্র মন্ত্রক ,দেশ জুড়ে পণ্য পরিষেবা অব্যাহত রাখতে,পণ্য সরবরাহ এবং মাল ওঠানো নামানোর ক্ষেত্রে বিধি নিষেধ প্রত্যাহার করে নিয়েছে। এর দরুন গোটা দেশ জুড়ে প্রাথমিক স্তরে পণ্য ওঠানো নামানোর অনুমতির ক্ষেত্রে বিধিনিষেধ থাকছে না। ভারতীয় রেলওয়ে ,এই লক ডাউন পরিস্থিতি তে পণ্য সরবরাহ অব্যাহত রাখতে বিশেষ প্রচেষ্টা চালাচ্ছে।


    

    
    CG/PPM

    
    
    (Release ID: 1608891) Visitor Counter : 7
    
    
      Read this release in: English