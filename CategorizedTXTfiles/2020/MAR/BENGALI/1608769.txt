      স্বরাষ্ট্র মন্ত্রক

      স্বরাষ্ট্র মন্ত্রক কোভিড ১৯ মোকাবিলায় ২১ দিন ধরে লকডাউন চলাকালীন অত্যাবশ্যকীয় পণ্য সরবরাহ অব্যাহত রাখার জন্য স্ট্যান্ডার্ড অপারেটিং পদ্ধতি এসওপি পালনের নির্দেশ দিয়েছে।
      Posted On: 27 MAR 2020 7:11PM by PIB Kolkata

      নতুন দিল্লি, ২৬ মার্চ ২০২০
      কেন্দ্রীয় স্বরাষ্ট্র মন্ত্রক আজ কোভিড ১৯ মোকাবিলায় ২১ দিন ধরে লকডাউন চলাকালীন জনসাধারনের কষ্ট দূর করতে অত্যাবশ্যকীয় পণ্য সরবরাহ অব্যাহত রাখার জন্য স্ট্যান্ডার্ড অপারেটিং পদ্ধতি এসওপি পালনের নির্দেশ দিয়েছে।
      কেন্দ্রীয় স্বরাষ্ট্র সচিব, শ্রী অজয় কুমার ভাল্লা আজ সব রাজ্য ও কেন্দ্রশাসিত অঞ্চলে চিঠি দিয়ে লকডাউন চলাকালীন জনসাধারনের কাছে অত্যাবশ্যকীয় পণ্য সরবরাহ করার বিষয়টি নিশ্চিত করতে বলেছেন। এসওপি পালন করে কঠোর সামাজিক দূরত্ব বজায় রেখে, ই-বাণিজ্যকে সচল রাখার এবং অত্যাবশ্যকীয় পণ্যগুলি হোম ডেলিভারি করার জন্য উৎসাহ প্রদানের পরামর্শ দেওয়া হয়েছে।
      এসওপি নির্দেশে পণ্য সরবরাহ ব্যবস্থায় নিযুক্ত কর্মচারীদের বৈধ ফটো পরিচয়পত্র তৈরির জন্য সংশ্লিষ্ট স্থানীয় কর্তৃপক্ষের দেওয়া ই-পাস বা অন্য কোনও শংসাপত্রের ভিত্তিতে যাতায়াত করার অনুমতি দেওয়ার কথা বলা হয়েছে। অসংগঠিত ক্ষেত্রে, স্থানীয় কর্তৃপক্ষের অনুমোদনের ভিত্তিতে প্রয়োজনীয় পণ্যসামগ্রী সরবরাহে নিযুক্ত ব্যক্তিদের কাজ করতে দেওয়ার কথা বলা হয়েছে।
      এসওপি নির্দেশে, বিশেষভাবে বলা হয়েছে যে অত্যাবশ্যকীয় পণ্য সরবরাহে নিযুক্ত কর্মীদের নিয়মিত স্বাস্থ্য ও পরিচ্ছন্নতা পরীক্ষা করা হবে এবং তাদের যথাযথ প্রতিরক্ষামূলক সরঞ্জাম সরবরাহ করা হবে।
      SOP Document
      CG/TG
    
    
    (Release ID: 1608769) Visitor Counter : 4
    
    
      Read this release in: English