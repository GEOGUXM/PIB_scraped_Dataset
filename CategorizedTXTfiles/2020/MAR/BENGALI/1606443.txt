      সারওরসায়নমন্ত্রক

      সার্জিকাল ও মাস্ক সহ হ্যান্ড স্যানিটাইজার এবং দস্তানার মূল্য নিয়ন্ত্রণ তথা যোগান সুনিশ্চিত করতে বিপর্যয় ব্যবস্থাপনা আইন মোতাবেক সরকারের ব্যবস্থা গ্রহণ
      Posted On: 15 MAR 2020 10:31AM by PIB Kolkata


    নয়াদিল্লি , ১৩ মার্চ, ২০২০


    বাজারে সার্জিকাল সামগ্রী ও মাস্ক সহ হ্যান্ড স্যানিটাইজার ও দস্তানার অভাব এবং কালো বাজারি সংক্রান্ত রিপোর্টের প্রেক্ষিতে জাতীয় ফার্মাসিউটিকাল প্রাইসিং অথরিটি (এনপিপিএ) উক্ত সামগ্রীগুলিকে অবিলম্বে ড্রাগ বা ওষুধ জাতীয় উপকরণ হিসাবে ঘোষণা করে বিজ্ঞপ্তি জারির জন্য স্বাস্থ্য ও পরিবার কল্যাণ মন্ত্রকের কাছে অনুরোধ করেছে। উদ্দেশ্য, জনস্বার্থে উক্ত সামগ্রীগুলির বাজারে যোগান সুনিশ্চিত করা এবং মূল্য নিয়ন্ত্রণে রাখতে এনপিপিএ-কে প্রয়োজনীয় ক্ষমতা দেওয়া।


    কেন্দ্রীয় স্বাস্থ্য ও পরিবার কল্যাণ মন্ত্রকের নির্দেশ অনুযায়ী, ২০০৫ সালের বিপর্যয় ব্যবস্থাপনা আইনের সংশ্লিষ্ট ধারা মোতাবেক সার্জিকাল সামগ্রী ও মাস্ক সহ হ্যান্ড স্যানিটাইজার ও দস্তানার পর্যাপ্ত যোগান সুনিশ্চিত করতে ও মূল্য নিয়ন্ত্রণে রাখতে এনপিপিএ-কে দায়িত্ব দেওয়া হয়েছে। সেই অনুসারে, জনস্বার্থে এনপিপিএ গত ১৩ই মার্চ এক নির্দেশনামায় কোভিড-১৯জনিত পরিস্থিতি মোকাবিলায় উক্ত সামগ্রীগুলির যোগান বাজারে সুনিশ্চিত রাখতে এবং ন্যূনতম খুচরো মূল্য স্থির রাখতে প্রয়োজনীয় ব্যবস্থা গ্রহণের জন্য সমস্ত রাজ্য ও কেন্দ্রশাসিত অঞ্চলকে নির্দেশ দেয়। ঐ নির্দেশে বলা হয়েছে, উক্ত সামগ্রীগুলির উৎপাদন ও বন্টনের ওপর রাজ্য ও কেন্দ্রশাসিত অঞ্চলগুলিকে নজরদারি চালাতে, যাতে অসাধু উপায়ে মজুত রেখে কালো বাজারি বন্ধ করা যায়।


    CG/BD/SB

    
    
    (Release ID: 1606443) Visitor Counter : 9
    
    
      Read this release in: English