      মন্ত্রিসভারঅর্থনৈতিকবিষয়সংক্রান্তকমিটি

      আন্তর্জাতিক বাজারে রপ্তানি বাড়াতে রপ্তানিকৃত পণ্যের ওপর শুল্ক ও কর প্রত্যাহার কর্মসূচিতে মন্ত্রিসভার অনুমোদন
      Posted On: 13 MAR 2020 7:12PM by PIB Kolkata


    নয়াদিল্লি , ১৩ মার্চ, ২০২০


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার অর্থনৈতিক বিষয়ক কমিটির বৈঠকে রপ্তানিকৃত পণ্যের ওপর শুল্ক ও কর প্রত্যাহার কর্মসূচি শুরু করার প্রস্তাব অনুমোদিত হয়েছে। এই কর্মসূচির আওতায় এমন এক ব্যবস্থা গড়ে তোলা হবে, যার ফলে কেন্দ্র, রাজ্য ও স্থানীয় পর্যায়ে আরোপিত কর বা শুল্ক বা লেভি পরিশোধের ব্যবস্থা থাকবে। বর্তমানে এমন কোনও ব্যবস্থা নেই, যাতে এ ধরনের কর বা শুল্ক ফেরৎ দেওয়া যায়। অবশ্য, রপ্তানিকৃত পণ্যের উৎপাদন ও বন্টন প্রক্রিয়ায় কর বা শুল্ক আরোপ করা হয়ে থাকে। এই কর্মসূচির ফলে দেশীয় শিল্প ও ভারতীয় রপ্তানিকারীরা বিশেষভাবে লাভবান হবেন।


    এই কর্মসূচির আওতায় যে সমস্ত পণ্য সামগ্রীর ওপর থেকে কর বা শুল্ক প্রত্যাহার করা হবে, একটি আন্তঃমন্ত্রক কমিটি তার হার এবং তালিকা স্থির করবে। ডিজিটাল ইন্ডিয়া কর্মসূচির সঙ্গে সঙ্গতি বজায় রেখে কর্মসূচির আওতায় ট্রান্সফারেবল ডিউটি ক্রেডিট বা ইলেক্ট্রনিক্স স্ক্রিপ হিসাবে রপ্তানিকারীদের রিফান্ড দেওয়া হবে। সমগ্র কর্মসূচিটি ডিজিটাল পদ্ধতিতে পরিচালিত হবে।


    কর্মসূচির মাধ্যমে যে রিফান্ড প্রদান করা হবে, তা রপ্তানির ক্ষেত্রে ‘জিরো-রেটিং’ – এর লক্ষ্যে এক গুরুত্বপূর্ণ পদক্ষেপ। রপ্তানিকারীদের রিফান্ড প্রদানের এই সিদ্ধান্তের ফলে রাপ্তানিকৃত পণ্যের মূল্য আরও প্রতিযোগিতামূলক হয়ে উঠবে। প্রধানমন্ত্রীর পরিকল্পনার সঙ্গে সঙ্গতি রেখে রপ্তানি-কেন্দ্রিক বিভিন্ন শিল্প সংস্থায় সংস্কার-সাধনের কাজ চলছে এবং আরও ভালো ব্যবস্থা চালু করার প্রয়াস নেওয়া হচ্ছে, যাতে শিল্প সংস্থাগুলির উৎপাদনশীলতা ও রপ্তানির পরিমান বৃদ্ধির সঙ্গে সঙ্গে, সামগ্র অর্থনীতিতে এর গুরুত্বপূর্ণ ভূমিকা বজায় থাকে।


    CG/BD/SB

    
    
    (Release ID: 1606393) Visitor Counter : 12
    
    
      Read this release in: English