      সড়কপরিবহণওমহাসড়কমন্ত্রক

      মেয়াদ উত্তীর্ণ ড্রাইভিং লাইসেন্স এবং গাড়ির রেজিস্ট্রেশনের বৈধতা ৩০শে জুন পর্যন্ত বৃদ্ধি
      Posted On: 31 MAR 2020 5:15PM by PIB Kolkata


    নয়াদিল্লি, ৩১ মার্চ, ২০২০


    

    
    কেন্দ্রীয় সড়ক পরিবহণ ও মহাসড়ক মন্ত্রক গত পয়লা ফেব্রুয়ারি মেয়াদ উত্তীর্ণ হয়ে যাওয়া ড্রাইভিং লাইসেন্স, পারমিট এবং গাড়ির রেজিস্ট্রেশন সংক্রান্ত নথিপত্রের বৈধতা বাড়িয়ে আগামী ৩০শে জুন পর্যন্ত করেছে। মন্ত্রকের পক্ষ থেকে সমস্ত রাজ্য ও কেন্দ্রশাসিত অঞ্চলগুলিকে জারি করা এক নির্দেশিকায় একথা জানানো হয়েছে।


    
    দেশ জুড়ে লকডাউন চলাকালীন সময়ে সাধারণ মানুষ বিভিন্ন ধরনের মোটরগাড়ির নথিপত্রের বৈধতা পুনর্নবীকরণে সমস্যার সম্মুখীন হচ্ছেন। এর পাশাপাশি, সরকারি পরিবহণ কার্যালয়গুলিও লকডাউনের জন্য বন্ধ রয়েছে। এই বিষয়গুলিকে বিবেচনায় রেখেই মন্ত্রক মেয়াদ উত্তীর্ণ ড্রাইভিং লাইসেন্স এবং গাড়ির রেজিস্ট্রেশনের বৈধতা আগামী ৩০শে জুন পর্যন্ত বাড়ানোর সিদ্ধান্ত নিয়েছে।


    
    মন্ত্রকের পক্ষ থেকে সমস্ত রাজ্যকে এই নির্দেশিকা অক্ষরে অক্ষরে পালন করার অনুরোধ জানানো হয়েছে, যাতে সাধারণ মানুষের পাশাপাশি, পরিবহণ পরিষেবা প্রদানকারীদের অত্যাবশ্যক পণ্য সরবরাহের ক্ষেত্রে কোনও রকম সমস্যার সম্মুখীন হতে না নয়।


    

    CG/BD/SB

    
    
    (Release ID: 1609593) Visitor Counter : 14
    
    
      Read this release in: English