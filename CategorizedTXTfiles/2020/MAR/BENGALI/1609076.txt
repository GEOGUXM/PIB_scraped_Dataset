      রেলমন্ত্রক

      রেল কর্তৃপক্ষ ও সাধারণ মানুষের মধ্যে সহজে তথ্যের আদান-প্রদান সুনিশ্চিত করতে ভারতীয় রেল বোর্ড কন্ট্রোল সেল শুরু
      Posted On: 27 MAR 2020 9:23PM by PIB Kolkata


    নয়াদিল্লি, ২৭ মার্চ, ২০২০


    

    কোভিড-১৯ সংক্রমণ মোকাবিলার অঙ্গ হিসাবে ভারতীয় রেল দুটি হেল্পলাইন নম্বর 138 এবং 139 চালু করেছে। এই নম্বর দুটি চালু করার উদ্দেশ্য হ’ল – ২১ দিনের জন্য দেশে যে লকডাউনের সিদ্ধান্ত নেওয়া হয়েছে, তার প্রেক্ষিতে রেল ব্যবহারকারী ও অন্যান্যদের বিভিন্ন প্রশ্নের উত্তর দিতে এই হেল্পলাইন দুটি চালু করা হয়েছে। প্রয়োজনে এই হেল্পলাইনগুলিতে পরামর্শও দেওয়া যাবে।


    
    হেল্পলাইন নম্বর 138 শুরু করার উদ্দেশ্য হ’ল – কলসেন্টার-ভিত্তিক তথ্য আদান-প্রদান এবং হেল্পলাইন নম্বর 139 চালু করার উদ্দেশ্য আইভিআরএস পরিষেবা দেওয়া। রেলের পক্ষ থেকে জানানো হয়েছে যে, রেল বহির্ভূত বিভিন্ন বিষয়, বিশেষ করে কোভিড-১৯ সংক্রান্ত তথ্য স্থানীয় ভাষায় পৌঁছে দিতে রেলের এই উদ্যোগ।


    
    এছাড়াও, ভারতীয় রেল সাধারণ মানুষ এবং রেল কর্তৃপক্ষের মধ্যে সহজে তথ্য ও পরামর্শ আদান-প্রদানের জন্য রেলওয়ে বোর্ড কন্ট্রোল সেল গঠন করেছে। এই কন্ট্রোল সেল দিবারাত্রি কাজ করবে, যার দায়িত্বে থাকবেন একজন নির্দেশক পদের আধিকারিক। দায়িত্বপ্রাপ্ত এই আধিকারিক হেল্পলাইন নম্বর 139 – এর ফোন কলগুলির ওপর এবং 138 নম্বরে আসা ফোনকলগুলির পরামর্শ ও মতামতের ওপর নজর রাখবে।


    
    ঐ হেল্পলাইন নম্বরের পাশাপাশি, অভিযোগ, মতামত ও প্রশ্ন railmadad@rb.railnet.gov.in – এ ই-মেল করা যাবে। হেল্পলাইন কর্মীরা ট্রেনে টিকিট ভাড়া বাবদ ফেরৎ অর্থ, রাজ্য ও জেলাস্তরে এবং রেলের চিকিৎসা সুবিধা সংক্রান্ত বিভিন্ন বিষয়ে ফোন কলারদের উত্তর দেবেন।


    

    CG/BD/SB

    
    
    (Release ID: 1609076) Visitor Counter : 2
    
    
      Read this release in: English