      রেলমন্ত্রক

      কোভিড-১৯ সংক্রমণের বিরুদ্ধে লড়াইয়ে লকডাউন চলাকালীন ভারতীয় রেল ছোট আকারের অত্যাবশ্যকীয় পণ্য সামগ্রী পরিবহণে বিশেষ পণ্যবাহী ট্রেন চালাবে
      Posted On: 29 MAR 2020 8:57PM by PIB Kolkata


    নয়াদিল্লি, ২৯ মার্চ, ২০২০


    কোভিড-১৯ উদ্ভূত পরিস্থিতিতে পণ্য ও অত্যাবশ্যকীয় সামগ্রীর সরবরাহ অব্যাহত রাখতে ভারতীয় রেল দেশ জুড়ে বিশেষ পণ্যবাহী ট্রেন চালানোর সিদ্ধান্ত নিয়েছে। নাগরিকদের অত্যাবশ্যকীয় পণ্যের চাহিদা পূরণে রেলের এই সিদ্ধান্ত।


    বর্তমান পরিস্থিতিতে চিকিৎসা সামগ্রী সরঞ্জাম, খাদ্য সামগ্রী, ছোট মাপের পার্সেলবন্দি করে দেশের বিভিন্ন প্রান্তে লকডাউন চলাকালীন সময়ে পৌঁছে দেওয়া অত্যন্ত জরুরি। এই চাহিদার বিষয়টিকে বিবেচনায় রেখে ভারতীয় রেল দ্রুত পরিবহণের জন্য পার্সেল ভ্যান চালানোর সিদ্ধান্ত নিয়েছে। উল্লেখ করা যেতে পারে, স্বরাষ্ট্র মন্ত্রক লকডাউন চলাকালীন সময়ে দেশে যাবতীয় পণ্য সামগ্রী সরবরাহের ওপর থেকে নিষেধাজ্ঞা তুলে নিয়েছে। বিশেষ এই পার্সেল ট্রেন চালানোর উদ্দেশ্যই হ’ল – বিভিন্ন গুরুত্বপূর্ণ সামগ্রী স্বল্প পরিমাণে হলেও দ্রুত বিভিন্ন প্রান্তে পৌঁছে দেওয়া।


    রেলের বিভিন্ন জোন পার্সেল ট্রেন পরিষেবা শুরু করার ব্যাপারে পরিকল্পনা গ্রহণ করেছে। ইতিমধ্যেই এ ধরনের ট্রেন চালানোর ব্যাপারে সংশ্লিষ্ট গ্রাহক পক্ষকে অবগত করতে বিভিন্ন মাধ্যমে বিজ্ঞাপন প্রচার করা হচ্ছে।


    রেলের পক্ষ থেকে জানানো হয়েছে, মোট ৮টি পার্সেল ট্রেন গত ২২শে মার্চ থেকে চালানো হচ্ছে। এছাড়াও, এ ধরনের ট্রেনের রুট বাড়িয়ে ২০টি করা হচ্ছে।


    দক্ষিণ-পূর্ব রেলের পার্সেল ট্রেনগুলি সাঁকরাইল গুডস্‌ টার্মিনাল ইয়ার্ড/শালিমার থেকে কল্যাণ রুটে চলবে; সাঁকরাইল গুডস্‌ টার্মিনাল ইয়ার্ডস থেকে নিউ গুয়াহাটি গুডস্‌ শেড রুটে চলবে; সাঁকরাইল গুডস্‌ টার্মিনাল ইয়ার্ডস থেকে বেঙ্গালুরু। এছাড়াও, নিউ দিল্লি-গুয়াহাটি, নিউ দিল্লি-মুম্বাই সেন্ট্রাল, নিউ দিল্লি-কল্যাণ, নিউ দিল্লি-হাওড়া, চন্ডীগড়-জয়পুর, কোয়াম্বাটোর-প্যাটেলনগর-কোয়াম্বাটোর, কোয়াম্বাটোর-জয়পুর-কোয়াম্বাটোর, সালেম-ভাতিন্ডা প্রভৃতি রুটে চলাচল করবে।


    CG/BD/SB

    
    
    (Release ID: 1609365) Visitor Counter : 3
    
    
      Read this release in: English