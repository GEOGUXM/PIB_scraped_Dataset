      স্বাস্থ্যওপরিবারকল্যাণমন্ত্রক

      ক্যাবিনেট সচিব ও প্রধানমন্ত্রীর মুখ্য সচিব কোভিড-১৯ সংক্রমণ রুখতে গৃহীত পদক্ষেপ এবং বর্তমান পরিস্থিতির পর্যালোচনা করলেন
      Posted On: 22 MAR 2020 10:02PM by PIB Kolkata


    নয়াদিল্লি , ২২ মার্চ, ২০২০


    ক্যাবিনেট সচিব এবং প্রধানমন্ত্রীর মুখ্য সচিব আজ এখানে ভিডিও কনফারেন্সের মাধ্যমে এক উচ্চ পর্যায়ের বৈঠকে রাজ্যগুলির সচিবদের সঙ্গে কোভিড-১৯ সংক্রমণ রুখতে গৃহীত পদক্ষেপ, প্রস্তুতি এবং বর্তমান পরিস্থিতির পর্যালোচনা করেন। বৈঠকে বিগত কয়েকদিন ধরে নিশ্চিত করোনা আক্রান্তের সংখ্যা বৃদ্ধি পাওয়া নিয়ে আলোচনা হয়। এই পরিস্থিতিতে দ্রুত ও কার্যকর পদক্ষেপ নেওয়ার জন্য রাজ্যগুলিকে কেন্দ্রের পক্ষ থেকে জানানো হয়েছে।


    বিস্তারিত আলোচনার পর নিম্নলিখিত সিদ্ধান্তগুলি গৃহীত হয়েছে :


    · কোভিড-১৯ সংক্রমণের নিশ্চিত প্রমাণ মিলেছে এমন জেলাগুলিতে কেবল অত্যাবশ্যক পরিষেবা চালু রাখার নির্দেশ দিতে পারবে রাজ্য সরকারগুলি। অন্যান্য যাবতীয় কাজকর্ম ও পরিষেবা বন্ধ রাখার ওপর গুরুত্ব দেবে। তবে, হাসপাতাল, টেলিযোগাযোগ, ওষুধ দোকানের মতো জরুরি পরিষেবা চালু থাকবে।


    · ওষুধপত্র, টিকা, স্যানিটাইজার, মাস্ক, চিকিৎসা সরঞ্জাম এবং সংশ্লিষ্ট সহায়ক পরিষেবা প্রদানে যুক্ত প্রতিষ্ঠান/কারখানাগুলির ক্ষেত্রে এই নির্দেশিকা কার্যকর হচ্ছে না।


    · পরিস্থিতি মূল্যায়ন করে রাজ্য সরকারগুলি অত্যাবশ্যকীয় পরিষেবার সঙ্গে যুক্ত বর্তমান তালিকায় সংশোধন বা সংযোজন করতে পারে।


    · শহরতলীর রেল পরিষেবা সহ সমস্ত ট্রেন পরিষেবা আগামী ৩১শে মার্চ পর্যন্ত বাতিল থাকছে।


    · অত্যাবশ্যকীয় পণ্যসামগ্রীর যোগান অব্যাহত রাখার জন্য পণ্যবাহী ট্রেন পরিষেবা চালু থাকবে।


    · সমস্ত মেট্রো রেল পরিষেবাও আগামী ৩১শে মার্চ পর্যন্ত বাতিল করা হয়েছে।


    · আন্তঃরাজ্য যাত্রী পরিবহণ আগামী ৩১শে মার্চ পর্যন্ত বন্ধ থাকছে।


    · খুব অল্প সংখ্যায় পরিবহণ পরিষেবা চালু থাকবে।


    · এই পদক্ষেপগুলি সাময়িক হলেও ভাইরাস সংক্রমণ শৃঙ্খল প্রতিরোধে অত্যন্ত গুরুত্বপূর্ণ।


    · রাজ্যগুলিকে অনুরোধ করা হয়েছে, উপরোক্ত পদক্ষেপগুলি কার্যকর করার সময় যেন সমাজের দরিদ্র ও পিছিয়ে পড়া শ্রেণীর মানুষের হয়রানি কম হয়।


    · রাজ্যগুলি সমস্ত শিল্প, কলকারখানা ও প্রতিষ্ঠানগুলিকে অনুরোধ করবে, তারা যেন কর্মচারীদের বাড়ি থেকে কাজ করার সুযোগ এবং পারিশ্রমিক মিটিয়ে দেয়।


    · এই মর্মে কেন্দ্রীয় সরকার শ্রম মন্ত্রক ও কর্পোরেট বিষয়ক মন্ত্রককে প্রয়োজনীয় নির্দেশিকা জারি করতে বলেছে।


    · করোনা ভাইরাসে আক্রান্ত হওয়ার নিশ্চিত প্রমাণ মিলেছে, এমন ক্ষেত্রে যথাযথ পদক্ষেপ গ্রহণের জন্য স্বাস্থ্য পরিষেবা ব্যবস্থা আরও জোরদার করতে রাজ্যগুলিকে বলা হয়েছে।


    · রাজ্যগুলিকে কোয়ারেনটাইন সহ চিকিৎসা পরিষেবা পৌঁছে দেওয়ার বিষয়টি মূল্যায়ন করে দেখতে বলা হয়েছে, যাতে পরিস্থিতি মোকাবিলায় সম্ভাব্য সবরকম ব্যবস্থা নেওয়া যায়। কেবল কোভিড-১৯ আক্রান্তদের চিকিৎসার জন্য সম্পূর্ণ পৃথক ব্যবস্থা সুনির্দিষ্ট করার জন্য রাজ্যগুলিকে বলা হয়েছে।


    · প্রতিটি রাজ্যকে সেই সমস্ত হাসপাতালগুলি চিহ্নিত করতে বলা হয়েছে, যেখানে কোভিড-১৯ মোকাবিলা ও চিকিৎসার যাবতীয় উপকরণ রয়েছে।


    নিম্নলিখিত জেলাগুলির তালিকা নীচে দেওয়া হ’ল, যেখানে কোভিড-১৯ আক্রান্ত হওয়ার নিশ্চিত প্রমাণ মিলেছে -

                                                                                                                                         
রাজ্য/কেন্দ্রশাসিত অঞ্চল  জেলা                                                                                                           
                                                                                                                                         
                                                                                                                                         
                                                                                                                                         
অন্ধ্রপ্রদেশ              প্রকাশম, বিজয়ওয়াড়া এবং ভাইজ্যাক                                                                                
                                                                                                                                         
                                                                                                                                         
                                                                                                                                         
চন্ডীগড়                   চন্ডীগড়                                                                                                        
                                                                                                                                         
                                                                                                                                         
                                                                                                                                         
ছত্তিশগড়                  রাইপুর                                                                                                         
                                                                                                                                         
                                                                                                                                         
                                                                                                                                         
দিল্লি                    সেন্ট্রাল, পূর্ব দিল্লি, উত্তর দিল্লি, উত্তর-পশ্চিম দিল্লি, উত্তর-পূর্ব দিল্লি, দক্ষিণ দিল্লি এবং পশ্চিম দিল্লি
                                                                                                                                         
                                                                                                                                         
                                                                                                                                         
গুজরাট                    কচ্ছ, রাজকোট, গান্ধীনগর, সুরাট, ভাদোদরা এবং আমেদাবাদ                                                           
                                                                                                                                         
                                                                                                                                         
                                                                                                                                         
হরিয়ানা                   ফরিদাবাদ, সোনেপত, পাঞ্চকুলা, পানিপথ এবং গুরুগ্রাম                                                              
                                                                                                                                         
                                                                                                                                         
                                                                                                                                         
হিমাচল প্রদেশ             কাঙড়া                                                                                                          
                                                                                                                                         
                                                                                                                                         
                                                                                                                                         
জম্মু ও কাশ্মীর           শ্রীনগর এবং জম্মু                                                                                              
                                                                                                                                         
                                                                                                                                         
                                                                                                                                         
কর্ণাটক                   ব্যাঙ্গালোর, চিক্কাবাল্লাকুরা, মাইসোর, কোডাগু এবং কালাবুর্গি                                                   
                                                                                                                                         
                                                                                                                                         
                                                                                                                                         
কেরল                      আলাপ্পুঝা, এরনাকুলাম, ইদুকি, কান্নুর, কাসারগড, কোট্টায়ম, মাল্লাপুরম, পাঠনমথিত্তা, তিরুবনন্তপুরম এবং ত্রিশুর    
                                                                                                                                         
                                                                                                                                         
                                                                                                                                         
লাদাখ                     কারগিল এবং লেহ্‌                                                                                               
                                                                                                                                         
                                                                                                                                         
                                                                                                                                         
মধ্যপ্রদেশ                জব্বলপুর                                                                                                       
                                                                                                                                         
                                                                                                                                         
                                                                                                                                         
মহারাষ্ট্র                আহমেদনগর                                                                                                       
                                                                                                                                         
                                                                                                                                         

    CG/BD/SB

    
    
    (Release ID: 1607640) Visitor Counter : 13
    
    
      Read this release in: English