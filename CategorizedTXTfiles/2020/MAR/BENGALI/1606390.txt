      মন্ত্রিসভারঅর্থনৈতিকবিষয়সংক্রান্তকমিটি

      ইউরিয়া উৎপাদন কেন্দ্রগুলির জন্য স্থায়ী মূল্য নির্ধারণে সংশোধিত এনপিএস-৩ কর্মসূচির সন্দেহ দূরীকরণে মন্ত্রিসভার সায়
      Posted On: 13 MAR 2020 7:07PM by PIB Kolkata


    নয়াদিল্লি , ১৩ মার্চ, ২০২০


    প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির আজকের বৈঠকে ইউরিয়া উৎপাদন কেন্দ্রগুলির জন্য স্থায়ী মূল্য নির্ধারণে তৃতীয় পর্যায়ের সংশোধিত নতুন মূল্য কর্মসূচি বা এনপিএস সম্পর্কে সন্দেহ দূর করার প্রস্তাব মঞ্জুর করা হয়েছে। এই কর্মসূচি সম্পর্কে যে সন্দেহ দেখা দিয়েছে, তা নিরসনে সার দপ্তরের পক্ষ থেকে এই প্রস্তাব দেওয়া হয়। দপ্তরের এই প্রস্তাবের প্রেক্ষিতেই আজকের এই সিদ্ধান্ত।


    উল্লেখ করা যেতে পারে, ২০১৪ সালের দোসরা এপ্রিল সংশোধিত এনপিএস-৩ বিজ্ঞাপিত করা হয়। অবশ্য, প্রকাশিত বিজ্ঞপ্তির অর্থ সুস্পষ্ট না হওয়ায় তা রূপায়ণ করা সম্ভব হয়নি। মন্ত্রিসভার আজকের এই সিদ্ধান্তের ফলে এই কর্মসূচিটির সুষ্ঠু রূপায়ণ সম্ভব হবে এবং এর ফলে ৩০টি ইউরিয়া উৎপাদন কেন্দ্রকে প্রতি মেট্রিক টন পিছু স্থায়ী মূল্য হিসাবে অতিরিক্ত ৩৫০ টাকা করে দেওয়া হবে। সংশোধিত এই কর্মসূচি রূপায়িত হলে বর্তমানে চালু ইউরিয়া উৎপাদন কেন্দ্রগুলি আর্থিক দিক থেকে উপকৃত হবে। এছাড়া, উৎপাদন প্রক্রিয়া অব্যাহত থাকলে নিরবচ্ছিন্নভাবে কৃষকদের কাছে ইউরিয়া সরবরাহ করা সম্ভব হবে। ৩০ বছরের বেশি পুরনো ইউরিয়া উৎপাদন কেন্দ্রগুলিকে মেট্রিক টন পিছু ১৫০ টাকা করে বিশেষ ক্ষতি পূরণ দেওয়া হবে।


    মন্ত্রিসভার এই সিদ্ধান্তে দেশজ ইউরিয়ার উৎপাদন যেমন বাড়বে, তেমনই আমদানির ওপর নির্ভরতা কমবে।


    CG/BD/SB

    
    
    (Release ID: 1606390) Visitor Counter : 4
    
    
      Read this release in: English