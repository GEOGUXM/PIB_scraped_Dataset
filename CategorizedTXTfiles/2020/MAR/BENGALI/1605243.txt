      কেন্দ্রীয়মন্ত্রিসভা

      রাষ্ট্রায়ত্ত ব্যাঙ্কগুলির পয়লা এপ্রিল থেকে আরও ব্যাপকভাবে একত্রীকরণের প্রস্তাব অনুমোদন করল কেন্দ্রীয় মন্ত্রিসভা
      Posted On: 04 MAR 2020 6:21PM by PIB Kolkata


    নয়াদিল্লি , ০৪ মার্চ, ২০২০


    প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় মন্ত্রিসভার আজকের বৈঠকে ১০টি রাষ্ট্রায়ত্ত ব্যাঙ্ককে একত্রিত করে ৪টি ব্যাঙ্কে পরিণত করা হবে। এগুলি হ’ল –


    ক) ওরিয়েন্টাল ব্যাঙ্ক অফ কমার্স এবং ইউনাইটেড ব্যাঙ্ক অফ ইন্ডিয়াকে পাঞ্জাব ন্যাশনাল ব্যাঙ্কের সঙ্গে সংযুক্ত করা হবে।


    খ) সিন্ডিকেট ব্যাঙ্ককে কানাডা ব্যাঙ্কের সঙ্গে যুক্ত করা হবে।


    গ) অন্ধ্র ব্যাঙ্ক ও কর্পোরেশন ব্যাঙ্ককে ইউনিয়ন ব্যাঙ্ক অফ ইন্ডিয়ার সঙ্গে সংযুক্ত করা হবে।


    ঘ) এলাহাবাদ ব্যাঙ্ককে ইন্ডিয়ান ব্যাঙ্কের সঙ্গে যুক্ত করা হবে।


    আগামী পয়লা এপ্রিল থেকে এই সংযুক্তিকরণ কার্যকর করা হবে। এরফলে, ৭টি বড় রাষ্ট্রায়ত্ত ব্যাঙ্ক তৈরি হবে, যাদের বাণিজ্যিক ক্ষমতা ৮ লক্ষ কোটি টাকারও বেশি হবে। বৃহৎ আকারের এই সংযুক্তিকরণের ফলে ব্যাঙ্কগুলি দেশে ও বিদেশে প্রতিযোগিতামুখী হয়ে উঠবে। এর পাশাপাশি, রাষ্ট্রায়ত্ত ব্যাঙ্কগুলি ভারতীয় ব্যাঙ্কিং ব্যবস্থায় ইতিবাচক প্রভাব বিস্তার করতে পারবে।


    এছাড়াও, এই সংযুক্তিকরণের ফলে ব্যাঙ্কগুলি আরও বেশি করে ঋণ দিতে পারবে এবং তাদের আর্থিক ক্ষমতার পরিমাণ বৃদ্ধি পাবে। এছাড়া, ব্যাঙ্কগুলি অর্থ সাশ্রয় ও ঝুঁকি সংক্রান্ত ব্যবস্থাপনা আরও ভালোভাবে করতে পারবে। সংযুক্তিকরণের পর এই ব্যাঙ্কগুলির তথ্য ভান্ডার আরও বৃদ্ধি পাবে এবং ব্যাঙ্কগুলি আরও বেশি মেধা ব্যবহার করতে পারবে।


    CG/CB/SB

    
    
    (Release ID: 1605243) Visitor Counter : 14
    
    
      Read this release in: English