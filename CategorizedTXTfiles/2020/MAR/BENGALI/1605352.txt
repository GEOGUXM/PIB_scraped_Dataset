      স্বাস্থ্যওপরিবারকল্যাণমন্ত্রক

      কোভিড-১৯এ আক্রান্ত এবং তার প্রতিরোধ ব্যবস্হাপনার সর্বশেষ পরিস্হিতি
      Posted On: 05 MAR 2020 2:29PM by PIB Kolkata


    নয়াদিল্লী, ০৫ মার্চ , ২০২০


    দেশে ২৯ জন কোভিড-১৯এ আক্রান্ত হয়েছেন। এরমধ্যে কেরালার তিন জনকে সুস্হ করে হাসপাতাল থেকে ছেড়ে দেওয়া হয়েছে। সংসদের উভয় কক্ষে এক বিবৃতিতে আজ একথা জানিয়েছেন কেন্দ্রীয় স্বাস্হ্য ও পরিবার কল্যাণ মন্ত্রী ডঃ হর্ষ বর্ধন।


    গতকাল সন্ধ্যায় সার্বিক নজরদারি বাধ্যতামূলক করা হয়েছে। দেশের অধিকাংশ বিমানবন্দরে এই নজরদারি চালু হয়েছে। সুষ্ঠুভাবে এই কাজ সম্পন্নের জন্য অতিরিক্ত কর্মীও নিয়োগ করা হয়েছে।


    ভ্রমণের ফলে কোভিড-১৯এর সংক্রণ ছাড়াও জমায়েতের মাধ্যমে এই ভাইরাসের সংক্রমের খবর পাওয়া গেছে। তাই জেলা শাসককে সংক্রমণ প্রতিরোধ ব্যবস্হাপনায় যুক্ত করা হচ্ছে। জেলা, ব্লক এবং গ্রামীণ স্তরে দ্রুত দল পাঠাতে রাজ্য সরকারকে প্রস্তুত থাকতে বলা হয়েছে।


    কোভিড-১৯ প্রতিরোধ ব্যবস্হাপনায় বেসরকারি ক্ষেত্রকেও যুক্ত করা হয়েছে। স্বাস্হ্য পরিবার কল্যাণ মন্ত্রক আজ সন্ধ্যায় বৈঠক করবে।


    ৩ হাজার ৫৪২ জনের নমুনা পরীক্ষা করার জন্য পাঠানো হয়েছিল, তারমধ্যে এ পর্যন্ত ২৯ জনের নমুনা ভাইরাসের উপস্হিতি পাওয়া গেছে। ৯২ জনের নমুনা পরীক্ষা চলছে এবং ২৩ জনের নমুনা পুনরায় নিশ্চিত হওয়ার জন্য পাঠানো হয়েছে।


    CG/SS/NS

    
    
    (Release ID: 1605352) Visitor Counter : 11
    
    
      Read this release in: English