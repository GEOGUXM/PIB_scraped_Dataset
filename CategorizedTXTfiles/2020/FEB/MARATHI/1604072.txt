      पंतप्रधान कार्यालय

      तरुण भावी वैज्ञानिकांसाठी इस्रोचा युविका कार्यक्रम-पंतप्रधान
      
      महिला आणि मुली अनावश्यक बंधनांना तोडून, स्वतःचे अस्तित्व उजळवू लागल्यात-पंतप्रधान
      
      भारत हा जैववैविध्यपूर्ण देश-पंतप्रधान

      Posted On: 23 FEB 2020 12:13PM by PIB Mumbai

    नवी दिल्ली, 23 फेब्रुवारी 2020


    पंतप्रधान नरेंद्र मोदी यांनी आज "मन कि बात’ द्वारे देशवासीयांशी संवाद साधला. आपल्या अभिव्यक्तीत पंतप्रधानांनी विविध राज्यांच्या कला आणि खाद्य संस्कृतीचे दर्शन घडविणाऱ्या हुन्नर हाट या प्रदर्शनाची माहिती सांगितली. पंतप्रधान पुढे म्हणाले की , भारतात फार पूर्वीपासून 500 प्रकारचे हजारो पक्षी विविध हंगामात स्थलांतर होऊन येत असतात कारण भारताचे भौगोलिक वातावरण, जैवविविधता आणि निसर्गाने भारताला दिलेले अनौखिक वन वरदान. यामुळे हिवाळा ते ग्रीष्मापर्यन्त अनेक पक्षांच्या आगमनाने पक्षी पर्यटनाचा आस्वाद आपल्याला घेता येतो. त्यांनी तरुण मुलांचा नवनिर्मितीकडे असलेला कल लक्षात घेऊन, भारत अशा विद्यार्थ्यांसाठी करत असलेल्या विविध प्रयत्नांची माहिती सांगितली. मुलांना सॅटेलाईट थेट लॉचिंग अभ्यागत कक्षातून जिथे 10 हजार लोकांची बसण्याची व्यवस्था आहे तेथून थेट बघता येईल. त्यांनी सर्व शाळांच्या मुख्याध्यापक आणि पालकांना विनंती केली कि याचा लाभ घ्यावा. त्यानी 'युविका' म्हणजे युवक विज्ञान कार्यक्रमाविषयी माहिती सांगितली. पंतप्रधान म्हणाले कि, हा कार्यक्रम म्हणजे आमचं ‘व्हिजन’ आहे. ‘जय जवान, जय किसान, जय विज्ञान, जय संशोधन’ याला अनुरूप या कार्यक्रमाची रूपरेखा तयार केली आहे.


    इस्रोच्या वेगवेगळ्या केंद्रांमध्ये जाऊन अंतराळ तंत्रज्ञान , अंतराळ विज्ञान आणि त्याचा प्रत्यक्षात केला जाणारा वापर, यांच्याविषयी शिक्षण, माहिती घेता येणार असल्याची माहितीही पंतप्रधांनी दिली. त्यांनी ‘इस्रो’शी संबंधित ‘युविका’च्या www.yuvika.isro.gov.in या संकेत स्थळाला भेट देऊन प्रशिक्षणासाठी नाव नोंदवू शकता असेही सांगितले.


    लेह इथल्या कुशोक बाकुला रिम्पोची या विमानतळावरून भारतीय वायुसेनेच्या एएन 32 विमानानं ज्यावेळी हवेत उड्डाण केलं, त्यावेळी इतिहासाचा एक नवा अध्याय लिहिला गेला असल्याचे पंतप्रधान म्हणाले. यामध्ये बायो-जेट इंधनाचं मिश्रण पहिल्यांदाच वापरण्यात आलं होतं. बायो-जेट इंधन हे झाडांच्या अखाद्य तेलापासून बनवण्यात आले असून भारतातल्या वेगवेगळ्या आदिवासी भागातून हे विशिष्ट इंधन खरेदी केलं आहे. या नवीन प्रयोगामुळे केवळ कार्बन उत्सर्जन कमी होणार आहे, असं नाही; तर कच्चे तेल आयात करण्यासाठी भारताला इतर देशांवर अवलंबून रहावं लागतं. ते परावलंबित्व कमी होईल असं पंतप्रधानांनी सांगितलं.


    लेहमधल्या ज्या विमानतळावरून या विमानानं उड्डाण केलं , ते विमानतळ भारतातच नाही तर संपूर्ण दुनियेतल्या उंचावरच्या विमानतळांपैकी सर्वाधिक उंचीवरचं आहे. विशेष म्हणजे डेहराडूनच्या भारतीय पेट्रोलियम संशोधन संस्थेच्या शास्त्रज्ञांनी हे जैवइंधन वापरून विमान उडवण्याचे तंत्रज्ञान यशस्वी करून दाखवले यासाठी पंतप्रधांनी त्यांचे खास अभिनंदन केले. त्यांच्या या प्रयत्नांमुळे ‘मेक इन इंडिया’ अधिक सशक्त होणार आहे.


    पंतप्रधानांनी बिहारची पूर्णिमा , मलबेरी पासून कोकींन काढून त्याच्या विक्रीवर स्वत:ची उपजीविका चालवत असे, तिने येथील महिलांना एकत्रित करून, सरकारच्या सहकार्याने व्यवसायाचे यशस्वी उदाहरण जगाला दाखविले असल्याचे सांगितले.


    पंतप्रधानांनी ग्रामीण युवकांच्या क्रीडा निपुणतेवर प्रकाशझोत टाकला. त्यांचे साहस , त्यांची जिद्द देशाच्या नव्या यशोगाथा लिहिण्यात योगदान देत असल्याचे आणि असे क्रीडापटू जे प्रतिकूल परिस्थितीवर मात करून, स्वतःचे नाव सुवर्ण अक्षरांनी लिहीत असल्याचे सांगितले. त्यांनी देशवासियांना येणाऱ्या गुडीपाडवा, होळी, रंगोत्सव जे नकळत समाजाला एकात्मतेचा संदेश देतात त्यासाठी शुभेच्छा दिल्यात.


    B.Gokhale /P.Kor

    
    
    (Release ID: 1604072) Visitor Counter : 33