      मनुष्यबळ विकास मंत्रालय

      ‘एक भारत श्रेष्ठ भारत’ साजरा करण्यासाठी आज आयआयटी मुंबईचा वार्षिक सांस्कृतिक कार्यक्रम
      Posted On: 14 FEB 2020 5:22PM by PIB Mumbai


    मुंबई,14 फेब्रुवारी 2020


    ‘एक भारत श्रेष्ठ भारत’मधून प्रेरणा घेत आयआयटी मुंबईचा द ड्रामाटिक क्लब या सांस्कृतिक विभागाने ‘ॲन प्रॉड’ या वार्षिक कार्यक्रमाचे आयोजन केले आहे. पवई येथील आयआयटी संकुलातील पी. सी. सक्सेना सभागृहात आज संध्याकाळी 7.00 वाजता हा कार्यक्रम होणार आहे.


    नाटकाच्या विविध प्रकारांच्या माध्यमातून ‘ॲन प्रॉड’ हा महाराष्ट्र आणि गोवा या राज्यांवर केंद्रीत असणार आहे. महाराष्ट्र हे देशातील तिसरे सर्वात मोठे राज्य असून येथे बहुविध संस्कृती नांदताना दिसत असून मराठी संतांचा मोठा इतिहास लाभला आहे. महाराष्ट्राच्या प्रत्येक भागाला स्वत:ची सांस्कृतिक ओळख असून मराठी भाषा, लोकगीतं, खाद्य पदार्थ याचे विविध प्रकार येथे पाहायला मिळतात. याउलट गोवा हे लोकप्रिय पर्यटन स्थळ असून ते देखील तिथल्या सांस्कृतिक वैभवासाठी ओळखले जाते. फूटबॉल आणि संगीत हे गोव्याच्या संस्कृतीत खोलवर रुजलेले आहे. गोवा हे नववर्ष साजरे करण्यासाठी देखील ओळखले जाते. इथला गोवन कार्निव्हल मोठ्या प्रमाणावर पर्यटकांना आकर्षित करतो. या दोन्ही राज्यांमधील सध्याच्या सांस्कृतिक परिदृशाच्या जोडीने या कार्यक्रमात नाटकं सादर केली जाणार आहेत. अशा प्रकारे आयआयटी मुंबईचा वार्षिक कार्यक्रमात भारताच्या सांस्कृतिक विविधता साजरी केली जाणार आहे. आणि ही ‘एक भारत श्रेष्ठ भारत’ची भावना आहे. या नाटक प्रयोगांमधून विविधतेतून एकतेचे दर्शन तसेच विविध राज्य आणि केंद्रशासित प्रदेशांमधील जनतेमधील परस्पर संवाद अधोरेखित केला जाणार आहे.


    याच संकल्पनेवर आधारित आज सादर होणाऱ्या नाटकांमध्ये अलाझिया, सांप, डेथ नोट, द फायनल ड्राफ्ट, चिट्ठी आणि मोनो ॲक्‍ट यांचा समावेश आहे.


    देशातील सर्व राज्य आणि केंद्रशासित प्रदेशांदरम्यान दृढ आणि रचनात्मक संबंधांच्या माध्यमातून राष्ट्रीय एकतेच्या भावनेने प्रोत्साहन देणारा एक भारत श्रेष्ठ भारत हा सरकारचा उपक्रम आहे.


    B.Gokhale / S.Kane /P.Kor

    
    
    (Release ID: 1603223) Visitor Counter : 24
    
    
      Read this release in: English