      आरोग्य आणि कुटुंब कल्याण मंत्रालय

      अखिल भारतीय आयुर्विज्ञान संस्थान नागपूर येथे 'मॅसकॉन' या सायटो पॅथॉलॉजीच्या तिसऱ्या वार्षिक परिषदेचा प्रारंभ
      Posted On: 08 FEB 2020 6:39PM by PIB Mumbai


    नागपूर 8 फेब्रुवारी 2020


    अखिल भारतीय आयुर्विज्ञान संस्थान अर्थात एम्स येथे 'मॅसकॉन' या सायटो पॅथॉलॉजीच्या तिसऱ्या वार्षिक परिषदेनिमित्त सुनंदा सिधम स्मृती निरंतर वैद्यकीय शिक्षण कार्यक्रमाचे उद्घाटन आज संपन्न झाले. या दोन दिवसीय राज्यस्तरीय परिषदेचे आयोजन एम्स आणि विदर्भ असोसिएशन ऑफ पॅथॉलॉजिस्टस् अँड मायक्रोबॉयोलॉजिस्टस यांच्या संयुक्त विद्यमाने मिहान स्थित एम्स शैक्षणिक संकुलात करण्यात आले आहे. उद्घाटकीय सत्रांमध्ये वायेन स्टेट युनिव्हर्सिटी स्कूल ऑफ मेडिसिन आणि डेट्राईट मेडिकल सेंटर अमेरिका येथील सुप्रसिद्ध पॅथॉलॉजिस्ट डॉ.विनोद सिधम यांनी ‘अटिपिकल स्कॉमस सेल' अर्थात एएससी यांचा स्त्रीरोग संदर्भातील पेशीशास्त्रांमधील (सायटोलॉजी) भूमिकेबद्दल विवेचन केले. उद्घाटकीय सत्रांमध्ये एम्सच्या संचालिका डॉ. विभा दत्ता उपस्थित होत्या.


    उद्घाटकीय सत्रानंतर तांत्रिक सत्रामध्ये केस बेस्ड चर्चासत्रांमध्ये पेशीधील कर्करोगजन्य भागाचे आयडेंटिफिकेशन (ओळख‌) करण्यासाठी वापरण्यात येणाऱ्या विविध तंत्रज्ञानाबद्दल शासकीय वैद्यकीय महाविद्यालय नागपूर, टाटा मेमोरीयल सेंटर मुंबई व आर्मी फोर्स मेडिकल कॉलेज येथील तज्ज्ञांनी मार्गदर्शन केले. या सत्राचे संचालन एम्सच्या पॅथॉलॉजी विभागाच्या डॉ. रसिका गडकरी यांनी केलेे.


    आज दिवसभर चाललेल्या तांत्रिक पत्रांमध्ये डिजिटल सायटोलॉजी, सर्वाइकल सायटोलॉजी यावरसुद्धा तज्ज्ञांद्वारे विषयावर सविस्तर मार्गदर्शन करण्यात आले.


    या परिषदेत राज्यभरातून आलेले असोसिएशन ऑफ सायटोलॉजिस्टस्‌ ऑफ महाराष्टृ( ए.सी.एम.) या संघटनेचे सुमारे 150 प्रतिनिधी सहभागी झाले असून या परिषदे दरम्यान सायटो पॅथॉलॉजी या क्षेत्रातील तंत्रज्ञ व व्यावसायिक आपले अनुभव व या क्षेत्रातील आव्हाना संदर्भात उहापोह करणार आहेत. या परिषदेचे उद्घाटन उद्या रविवार 9 फेब्रुवारी रोजी सकाळी 9 वाजता होणार आसून यामध्ये, शोधनिबंध व पत्रकाचे सादरीकरण होणार आहे. या परिषदेचा समारोप रविवारी सायंकाळी 4.45 ला होणार आहे.


    S.Rai/D.Wankhede/D.Dubey/D.Rane

    
    
    (Release ID: 1602546) Visitor Counter : 52