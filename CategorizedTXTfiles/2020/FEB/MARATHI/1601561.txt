      अर्थ मंत्रालय

      जीएसटी क्षेत्रातील प्रशासनात प्रस्तावित मुख्य सुधारणा
      
      1 एप्रिल, 2020 पासून सोपा जीएसटी परतावा लागू केला जाईल
      
      डमी करदात्याना किंवा अस्तित्वात नसणाऱ्या युनिट्सला वगळण्यासाठी आधार संचालित पडताळणी व ग्राहकांच्या देयकात गतिशील क्युआर- कोडचा अंतर्भाव
      Posted On: 01 FEB 2020 5:57PM by PIB Mumbai


    नवी दिल्ली, 1 फेब्रुवारी 2020


    1 एप्रिल 2020 पासून एक सोपा जीएसटी परतावा लागू केला जाईल. आज संसदेत केंद्रीय अर्थसंकल्प 2020-21 सादर करताना केंद्रीय अर्थ व कॉर्पोरेट व्यवहार मंत्री श्रीमती निर्मला सीतारमण म्हणाल्या की , हा उपक्रम प्रायोगिक तत्वावर चालविण्यात येईल. एसएमएस आधारित नील रिटर्न , रिटर्न प्री-फिलिंग , सुधारित इनपुट टॅक्स क्रेडिट फ्लो आणि एकंदर सरलीकरण यासारख्या वैशिष्ट्यांसह परतावा भरणे सोपे केले जाईल. अर्थमंत्री म्हणाल्या की परतावा प्रक्रिया सुलभ करण्यात आली आहे आणि मानवी हस्तक्षेपाशिवाय ती पूर्णपणे स्वयंचलित केली गेली आहे.


    कर अनुपालन सुधारण्यासाठी अनेक उपाययोजना करण्यात आल्या असून करदात्यांची आधार आधारित पडताळणी सुरू केली जात आहे , असे त्यांनी सांगितल. यामुळे डमी करदात्यांना किंवा अस्तित्वात नसणाऱ्या युनिट्सला वगळण्यास मदत होईल , असेही त्या म्हणाल्या. केंद्रीय अर्थसंकल्पात ग्राहक देयकांसाठी गतिशील क्यूआर कोड प्रस्तावित आहे. जेव्हा खरेदीचे पैसे क्यूआर-कोडद्वारे दिले जातात तेव्हा जीएसटी पॅरामीटर्स मिळतील. ग्राहकांना देयक घेण्यासाठी प्रोत्साहित करण्यासाठी रोखीच्या बक्षीस प्रणालीची कल्पनाही अर्थमंत्र्यांनी यावेळी सुचविली. ज्यात 10% पेक्षा जास्त किंवा थ्रेशोल्डपेक्षा जास्त न जुळणारे परतावे आढळतात , त्या देयक आणि इनपुट टॅक्स क्रेडिटची जुळणी केली जात आहे आणि त्याचा पाठपुरावा केला जात आहे.


    इलेक्ट्रॉनिक इनव्हॉइस ही एक नावीन्यपूर्ण गोष्ट आहे ज्यात महत्वाची माहिती इलेक्ट्रॉनिक पद्धतीने एका केंद्रीकृत सिस्टममध्ये घेतली जाईल. या महिन्यापासूनच पर्यायी आधारावर टप्प्याटप्प्याने याची अंमलबजावणी केली जाईल. यामुळे अनुपालन व परतावा भरणे सुलभ होईल , असे अर्थमंत्री म्हणाल्या.


    G.Chippalkatti/D.Wankhade/D.Rane


    

    
    (Release ID: 1601561) Visitor Counter : 24
    
    
      Read this release in: English