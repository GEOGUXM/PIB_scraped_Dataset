      आरोग्य आणि कुटुंब कल्याण मंत्रालय

      चालू आर्थिक वर्षात आणखी 75 अत्याधुनिक वैद्यकीय महाविद्यालये बांधण्यासाठी मंजूरी, देशात आणखी 500 रूग्णालयांची आवश्यकता – हर्षवर्धन
      
      सेवानिवृत्त वैद्यकीय अधिकरी, स्त्रीरोगतज्ज्ञ यांच्याकडून सार्वजनिक आरोग्यविषयक नवीन कल्पना आणि सहभाग आवश्यक – डॉ. हर्षवर्धन
      
      डॉ. हर्षवर्धन यांच्या हस्ते एनआयपीएचटीआर नवीन निवासी संकुलाचे उद्घाटन

      Posted On: 22 FEB 2020 6:13PM by PIB Mumbai

    मुंबई, 22 फेब्रुवारी 2020


    नॅशनल इन्स्टिट्यूट ऑफ पब्लिक हेल्थ ट्रेनिंग अँड रिसर्च (एनआयपीएचटीआर) च्या नव्या शैक्षणिक वास्तूचे उद्घाटन आणि निवासी संकुलाचे भूमिपूजन केंद्रीय आरोग्य आणि कुटुंब कल्याणमंत्री डॉ. हर्षवर्धन यांच्या हस्ते पनवेल येथे आज झाले.


    या समारंभात बोलताना डॉ. हर्षवर्धन म्हणाले की, देशाला स्वातंत्र्य मिळाल्यापासून गेल्या 70 वर्षात इतर क्षेत्राच्या तुलनेत या क्षेत्राकडे म्हणावे तसे लक्ष न दिल्याने सार्वजनिक आरोग्य क्षेत्र दुर्लक्षित राहिले जेंव्हा की प्रत्येक नागरिकाचा आरोग्य सेवा हा मूलभूत अधिकार आहे. गेल्या 57 वर्षांत केवळ 87 अत्याधुनिक वैद्यकीय महाविद्यालये देशभरात उभारली गेलीत. मात्र, तातडीची वैद्यकीय सुविधाआयुष्मान भारत आणि केंद्र सरकारच्या अन्य योजनांद्वारे उपलब्ध करून देण्यासाठी आणखी 500 पेक्षा अधिक अत्याधुनिक वैद्यकीय महाविद्यालये देशभरात उभारली जाण्याची गरज आहे. पंतप्रधान नरेंद्र मोदी यांनी दुसऱ्यांदा पदभार स्वीकारल्यानंतर देशभरात महत्त्वाकांक्षी जिल्ह्यांमध्ये 75 वैद्यकीय महाविद्यालये उभारण्यासाठी मंजुरी मिळाली आहे.


    मंत्री पुढे म्हणाले की, सध्या 650 – 700 वैद्यकीय महाविद्यालये आणि भारतातील विविध आरोग्य संस्था सार्वजनिक आरोग्यासाठी काम करीत आहेत, त्यांनी जनतेपर्यंत आरोग्यविषयक जनजागृती करण्यासाठी भरीव कामगिरी केली पाहिजे.


    सध्या देशातील 700 वैद्यकीय महाविद्यालयांमध्ये 7000 सामाजिक आणि प्रतिबंधात्मक उपायांचे विभाग आहेत, ज्यात प्रत्येक विभागाचे 7 प्राध्यापक आणि 5000 प्रशिक्षित प्राध्यापक आहेत, हे संख्याबळ प्रतिबंधात्मक औषधे आणि सामाजिक समस्यांसाठी वापरले गेले तर भारत आपले लक्ष्य साध्य करू शकेल. त्यांनी रोबोट नॅशनल सर्व्हायलन्स सिस्टीमची माहिती यावेळी दिली. जो इबोला आणि करोना विषाणूचा मृत्यूदर कमी करण्यासाठी कार्य करू शकतो.


    डॉ. हर्षवर्धन पुढे म्हणाले की, मी सर्व सेवानिवृत्त वैद्यकीय अधिकारी, स्त्रीरोग तज्ज्ञ, आणि देशातील इतर डॉक्टरांना विनंती करतो की, त्यांनी त्यांच्या सार्वजनिक आरोग्य विषयक कल्पना आणि ते कशा प्रकारचे सहयोग देऊ शकतील या बाबत सांगावे जेणे करून सर्व संबंधित एका छत्राखाली येऊन नवीन सार्वजनिक आरोग्य निर्माण करण्यासाठी एकत्रित कार्य करू.


    डॉ. हर्षवर्धन पुढे म्हणाले की, देशाला प्लेग, पोलिओ, मलेरिया आणि क्षयरोग यांसारख्या अनेक साथीच्या आजारांचा सामना करावा लागला होता, परंतु, प्रत्येक वेळी आरोग्य मंत्रालयाच्या प्रयत्नांमुळे मृत्यूदर कमी होणे आणि या आजारांना समूळ नष्ट करणे शक्य झाले. आरोग्य मंत्रालयाने राबविलेल्या शहरी आणि ग्रामीण आरोग्य मोहीमेची माहिती देखील यावेळी त्यांनी दिली. एनआरएचएम अंतर्गत सरकार मोफत आरोग्य तपासणी शिबिरे घेत असल्याचे त्यांनी सांगितले.


    यावेळी पनवेलचे आमदार श्री प्रशांत ठाकूर आणि पनवेलच्या महापौर डॉ. कविता चौटमल, एमआयपीएचटीआरचे संचालक डॉ. दीपक राऊत, जीओ मॅग्नेटिक विभागाचे संचालक आणि सीपीडब्ल्यूडीचे संचालक आरोग्य विभागाचे अधिकारी, कर्मचारी बहुसंख्यने उपस्थित होते.


    

    B.Gokhale/S.Sheikh/D.Rane

    
    
    (Release ID: 1604045) Visitor Counter : 33
    
    
      Read this release in: English