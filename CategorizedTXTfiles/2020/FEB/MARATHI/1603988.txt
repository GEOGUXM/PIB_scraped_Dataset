      मनुष्यबळ विकास मंत्रालय

      ‘एक भारत श्रेष्ठ भारत’च्या महाराष्ट्रातील निवासी शिबिरात ओदिशाच्या राष्ट्रीय सेवा योजनेच्या स्वयंसेवकांचा सहभाग
      Posted On: 21 FEB 2020 6:31PM by PIB Mumbai


    मुंबई, 21 फेब्रुवारी 2020


    ‘एक भारत श्रेष्ठ भारत’उपक्रमांतर्गत महाराष्ट्रात ठाणे जिल्ह्यात म्हस्कल येथे आयोजित करण्यात आलेल्या विशेष निवासी शिबिरात ओदिशाच्या विविध विद्यापीठांमधल्या विद्यार्थ्यांनी सहभाग घेतला होता. 12 ते 18 जानेवारी दरम्यान झालेल्या या शिबिरात ओदिशातल्या पाच युवती आणि पाच युवक सहभागी झाले होते. त्यांच्यासोबत बालासोरच्या विद्यापीठाचे दोन कार्यक्रम अधिकारीही होते.


    या शिबिरात महाराष्ट्रातल्या विविध विद्यापीठांच्या विद्यार्थ्यांनीही सहभाग घेतला होता. राज्यातल्या एकूण 150 स्वयंसेवक या शिबिरात होते. शिबिरात संस्कृती आणि परंपरा, इतिहास आणि ओदिशातील खाद्य संस्कृती या विषयांवर विविध उपक्रम राबवले गेले. ओदिशाच्या विद्यार्थ्यांनी यावेळी मुंबई विद्यापीठाचे कुलगुरू प्रो. सुहास पेडणेकर, उपकुलगुरू रविंद्र कुलकर्णी यांच्यासह विविध मान्यवरांशी संवाद साधला. तसेच मुंबई विद्यापीठ राजाबाई टॉवर आणि मुंबईतल्या शैक्षणिक संस्था आणि पर्यटन स्थळांना भेट दिली.


    B.Gokhale /R.Aghor/P.Kor

    
    
    (Release ID: 1603988) Visitor Counter : 7
    
    
      Read this release in: English