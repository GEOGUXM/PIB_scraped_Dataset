      आरोग्य आणि कुटुंब कल्याण मंत्रालय

      कोरोना विषाणू संदर्भात कॅबिनेट सचिवांनी घेतली आढावा बैठक
      Posted On: 01 FEB 2020 7:33PM by PIB Mumbai


    कोरोना विषाणू संदर्भातल्या सज्जतेचा आढावा घेण्यासाठी कॅबिनेट सचिवांनी नवी दिल्लीत आरोग्य आणि कुटुंब कल्याण सचिवांसह परराष्ट्र व्यवहार , गृह मंत्रालय , नागरी हवाई वाहतूक , या खात्यांच्या सचिवांसमवेत बैठक घेतली . भारत तिबेट सीमा पोलीस , राष्ट्रीय आपत्त्ती व्यवस्थापन यांचे प्रतिनिधीही बैठकीला उपस्थित होते . कॅबिनेट सचिवांनी आतापर्यन्त यासंदर्भात सहा बैठका घेतल्या आहेत .


    चीन संदर्भात प्रवासविषयक सुधारित सूचना जारी करण्यात आल्या असून चीनला प्रवास करणे टाळण्याचे आवाहन करण्यात आले आहे . १५ जानेवारीपासून आतापर्यंत चीनमधून परतलेल्या प्रवाश्याना वेगळ्या कक्षात ठेवले जाऊ शकते .


    आतापर्यंत ५८ , ६५८ प्रवाश्यांची तपासणी करण्यात आली आहे . कोरोनाची लक्षणे आढळलेल्या १४२ प्रवाश्याना वेगळ्या देखरेख कक्षात ठेवण्यात आले आहे . १३० नमुन्यांची तपासणी करण्यात आली असून त्यापैकी १२८ निगेटिव्ह आढळले आहेत . केरळमध्ये पॉझिटिव्ह नमुने आढळलेल्या दोन जणांना निगराणीखाली ठेवण्यात आले असून त्यांची प्रकृती स्थिर आहे . ३३० प्रवाश्यांची दुसरी तुकडी वुहान हुन भारतात परतली आहे , यामध्ये मालदीवच्या सात प्रवाश्यांचा समावेश आहे . ३०० जणांना आय टी बी पी चावला कॅम्प मध्ये तर ३० जणांना मानेसरमध्ये ठेवण्यात आले आहे .


    ***


    B.Gokhale/ N.Chitale

    
    
    (Release ID: 1601747) Visitor Counter : 11
    
    
      Read this release in: English , Hindi , Bengali