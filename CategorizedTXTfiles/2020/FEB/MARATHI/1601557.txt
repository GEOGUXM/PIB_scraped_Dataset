      अर्थ मंत्रालय

      केंद्रीय अर्थसंकल्प 2020-21 मध्ये आरोग्यक्षेत्रासाठी 69,000 कोटी रुपयांची तरतूद
      
      पंतप्रधान जन आरोग्य योजनेअंतर्गत पीपीपी मॉडेलवर रुग्णालये उभारणार
      
      2024 पर्यंत जन औषधी योजनेचा सर्व जिल्ह्यांमध्ये विस्तार

      Posted On: 01 FEB 2020 5:51PM by PIB Mumbai

    नवी दिल्ली, 1 फेब्रुवारी 2020


    नागरिकांच्या आरोग्याची काळजी घेण्यासाठी केंद्रीय अर्थसंकल्पात 2020-21 मध्ये आरोग्यक्षेत्रासाठी 69,000 कोटी रुपयांची तरतूद करण्यात आली आहे. यात पंतप्रधान जन आरोग्य योजना ( PMJAY) यासाठीच्या 6400 कोटी रुपयांचाही समावेश आहे.


    आज संसदेत अर्थसंकल्प 2020-21 सादर करताना अर्थ आणि कंपनी व्यवहारमंत्री श्रीमती निर्मला सीतारामन म्हणाल्या , “ सध्या पंतप्रधान जन आरोग्य योजनेअंतर्गत 20,000 पेक्षाही नोंदणीकृत रुग्णालये आहेत. आपणास या योजनेअंर्गत टायर-2 आणि टायर-3 शहरांमध्ये आणखी रुग्णालये हवी आहेत. पहिल्या टप्प्यात व्हायबिलीटी गॅप फंडींग विंडोच्या माध्यमातून खासगी-सार्वजनिक भागीदारीतून रुग्णालयांची उभारणी करण्याचा प्रस्ताव आहे. सध्या महत्वाकांक्षी जिल्हे ज्याठिकाणी आयुषमान रुग्णालये नाहीत , त्याठिकाणी रुग्णालये उभारण्यात येतील. यामुळे तरुणांना मोठ्या प्रमाणात रोजगार मिळेल. वैद्यकीय उपकरणांवरील उत्पन्न म्हणून मिळालेल्या रक्कमेच्या माध्यमातून ही आरोग्य क्षेत्रातील पायाभूत उभारणी करण्यात येईल ” .


    श्रीमती सीतारामन पुढे म्हणाल्या की , आयुषमान भारत योजनेअंतर्गत आरोग्य अधिकारी आणि वैद्यकीय क्षेत्राने मशीन आणि कृत्रिम बुद्धीमत्तेच्या सहाय्याने आजारांचे अचूक निदान करावे. त्या म्हणाल्या , “ टीबी हरेगा देश जितेगा या मोहिमेची सुरवात करण्यात आली आहे. 2025 पर्यंत टीबीला संपवण्यासाठी प्रयत्न करण्याचा प्रस्ताव मी ठेवते ” .


    अर्थ आणि कंपनी व्यवहारमंत्र्यांनी जन औषधी योजनेचा सर्व जिल्ह्यांपर्यंत विस्तार करणार असल्याचे जाहीर केले. यात 2024 पर्यंत 2000 औषधी आणि 300 शस्त्रक्रियांचा समावेश आहे.


    G.Chippalkatti / S.Thakur/P.Malandkar


    

    
    (Release ID: 1601557) Visitor Counter : 17
    
    
      Read this release in: English