      अर्थ मंत्रालय

      वर्ष 2019-20 मध्ये वित्तीय तूट 3.8 टक्के आणि वर्ष 2020-21 3.5 टक्के राहण्याचा अंदाज; गुंतवणुकीशी तडजोड न करता वित्तीय दृढीकरणाच्या मार्गावर परत जाण्याची कटिबद्धता
      
      प्रस्तावित आंकडे विश्वासार्ह, पारदर्शक, एफआरबीएम नियमांशी सुसंगत- अर्थमंत्री
      
      पंधराव्या वित्त आयोगाच्या शिफारसीना मंजुरी

      Posted On: 01 FEB 2020 6:11PM by PIB Mumbai

    नवी दिल्ली, 1 फेब्रुवारी 2020


    केंद्रीय अर्थमंत्री निर्मला सीतारामन यांनी आज लोकसभेत आर्थिक वर्ष 2020-21 साठीचा केंद्रीय अर्थसंकल्प सादर करतांना गुंतवणुकीशी तडजोड न करता वित्तीय दृढीकरणाच्या मार्गावर परत जाण्याची कटिबद्धता व्यक्त केली.


    आर्थिक वर्ष 2019-20 मध्ये वित्तीय तूट 3.8 टक्के आणि वर्ष 2020-21 3.5 टक्के राहण्याचा अंदाज या अर्थसंकल्पात व्यक्त करण्यात आला आहे. हे आकडे विश्वासार्ह असून हे अनुमान काढतांना एफआरबीएमच्या नियमांचे पालन करण्यात आले आहे , असे त्यांनी सांगितले.


    सामाजिक आणि आर्थिक गरजांनुसार आणि सार्वजनिक स्रोतांचा अधिकाधिक वापर व्हावा या हेतूने , केंद्र सरकारच्या योजनांचा आढावा घेणे गरजेचे आहे , असे त्यांनी सांगितले. आर्थिक वर्ष 2020-21 साठीच्या भांडवली खर्चात 21 टक्क्यांची वाढ होईल , असा अंदाज व्यक्त करण्यात आला आहे. दीर्घकालीन आणि अत्यावश्यक अशा पायाभूत वित्तीय कंपन्यांना विशेष निधी म्हणून 22,000 कोटी रुपयांची तरतूद करण्यात आली आहे.


    सध्या उपलब्ध असलेल्या आकडेवारीच्या आधारावर वर्ष 2020-21 साठी सकाळ राष्ट्रीय उत्पादनाचा विकासदर 10 टक्के असेल असा अंदाज वर्तवण्यात आला आहे. गुंतवणुकीला चालना देण्यासाठी , सरकारने अलीकडेच महत्वाच्या कर सुधारणा केल्या आहेत , असे सीतारामन यांनी सांगितले.


    संघराज्याची भावानं दृढ करण्याच्या दृष्टीने पंधराव्या वित्त आयोगाच्या पहिल्या अहवालातील शिफारसींना मंजुरी देण्यात आली आहे , असे त्यांनी सांगितले.


    G.Chippalkatti / R.Aghor /P.Malandkar

    
    
    (Release ID: 1601562) Visitor Counter : 18
    
    
      Read this release in: English