      युवक कल्याण आणि क्रीडा मंत्रालय

      नेहरू युवा केंद्र संघटनच्या राष्ट्रीय एकात्मता शिबिराचे उद्या नागपूरात उद्घाटन
      
      एक भारत श्रेष्ठ भारत संकल्पने अंतर्गत आयोजन
      
      Posted On: 21 FEB 2020 7:10PM by PIB Mumbai


    नागपूर 21 फेब्रुवारी 2020


    केंद्रीय क्रीडा आणि युवा मंत्रालयाच्या स्वायत्त संस्था असणा-या नेहरू युवा केंद्र संघटनच्या (एनवायकेएस) नागपूरातील नेहरु युवा केंद्राद्वारे ‘एक भारत श्रेष्ठ भारत’ या संकल्पने अंतर्गत राष्ट्रीय एकात्मता शिबिराचे आयोजन 21 ते 25 फेब्रुवारी दरम्यान नागपूरच्या खडगाव रोड येथील मिशन इंडिया कॅम्पसमध्ये करण्यात आले आहे. या शिबिराचे उद्‌घाटन उद्या (22 फेब्रुवारी) सकाळी 11.30 वाजता खासदार कृपाल तुमाने आणि डॉ.विकास महात्मे यांच्या उपस्थितीत होणार आहे.


    पाच दिवसीय राष्ट्रीय एकात्मता शिबिरात सुमारे 14 राज्यांतील सुमारे 300 तरुण एकत्र येऊन आपली सांस्कृतिक प्रतिभेचे प्रदर्शन करणार आहेत. यामध्ये आसाम, तामिळनाडू, तेलंगणा, उत्तर प्रदेश, दक्षिण-गोवा, ओडिशा, पंजाब, राजस्थान, मध्य प्रदेश, गुजरात, झारखंड, छत्तीसगड, दिव-दमण आणि महाराष्ट्र यांचा समावेश आहे. ‘एक भारत श्रेष्ठ भारत’ या संकल्पनेच्या माध्यमातून भारताच्या विविधतेतील एकता दर्शविण्यासाठी या शिबिराचे आयोजन केले आहे. एक भारत श्रेष्ठ भारत अभियानांतर्गत ओडिशाबरोबर महाराष्ट्राची जोडी अ‍सल्याने सांस्कृतिक मंत्रालयाच्या कोलकाता येथील पूर्व क्षेत्र सांस्कृतिक केंद्रातर्फे लोक नृत्य मंडळ, शिल्पकारांचे प्रदर्शन आणि अस्सल ओडिया पाककृती असे सांस्कृतिक कार्यक्रम आयोजित केले आहेत हे कार्यक्रम मिशन कॅम्पसमध्ये 22 ते 25 फेब्रुवारी दरम्यान सायंकाळी होतील.


    या राष्ट्रीय एकता शिबीराच्या पहिला दिवसाचा प्रारंभ तरुणांच्या निरोगी भविष्यासाठी ‘फिट इंडिया’ मोहिमे अंतर्गत योगाभ्यास करण्यापासून सुरू झाले. पहिल्या सत्रामध्ये विविध राज्यांतील तरुणांनी स्वतःविषयी तसेच त्यांची राज्ये व संस्कृती याबद्दल परिचय करून दिला. सर्व सहभागींनी वृक्षारोपण केले आणि पर्यावरणाचे रक्षण व संवर्धन करण्याची शपथ घेतली जेणेकरु आपल्या भावी पिढ्या स्वच्छ हवा श्वास घेऊ शकतील.


    ‘फील इंडिया’ सत्रामध्ये तामिळनाडू, तेलंगणा, आसाम आणि ओडिशा या चार राज्यांतील सांस्कृतिक संघांच्या प्रतिनिधींनी त्यांच्या राज्यांविषयी माहिती दिली आणि आपापल्या राज्यांची संस्कृती आणि वैशिष्ट्याबद्दल सुंदर वर्णन केले.


    ‘फील इंडिया’ सत्रा नंतर, सर्व सहभागींनी एकत्र येऊन त्यांच्या राज्यातील सांस्कृतिक वैशिष्ट्ये आपले पारंपारिक पोशाखातून प्रदर्शित केले. यानंतर सांस्कृतिक कार्यक्रम आयोजित करण्यात आला होता ज्यात सहभागींनी लोकनृत्य आणि लोकगीतांद्वारे आपली कला सादर केली.


    या पहिल्या दिवसाच्या कार्यक्रमात नेहरू युवा केंद्र संघटना, महाराष्ट्र आणि गोवाचे उपसंचालक शरद साळुंखे, श्री. हितेंद्र वैद्य, जिल्हा युवा समन्वयक, नेहरू युवा केंद्र, भंडारा; उदयवीर सिंह, जिल्हा युवा समन्वयक, नेहरू युवा केंद्र, जिल्हा युवा समन्वयक, नेहरू युवा केंद्र, नागपूर, स्नेहल बासुतकर, जिल्हा युवा समन्वयक, नेहरू युवा केंद्र अमरावती, शिवधन शर्मा, जिल्हा युवा समन्वयक, नेहरू युवा केंद्र, वर्धा, श्रुती डोंगरे, जिल्हा युवा समन्वयक, नेहरू युवा केंद्र, गोंदिया उपस्थित होते.


    S.Rai/D.Wankhede/D.Rane


    

    
    (Release ID: 1604035) Visitor Counter : 6