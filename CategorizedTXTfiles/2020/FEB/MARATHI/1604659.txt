      राष्ट्रपती कार्यालय

      आपल्या वैज्ञानिक उपक्रमांचा दर्जा आणि प्रासंगिकता वाढवण्याचा संकल्प करूया-राष्ट्रपती
      Posted On: 28 FEB 2020 4:19PM by PIB Mumbai


    नवी दिल्ली, 28 फेब्रुवारी 2020


    आपल्या वैज्ञानिक उपक्रमांचा दर्जा आणि प्रासंगिकता वाढवण्यावर राष्ट्रपती राम नाथ कोविंद यांनी भर दिला. आपल्या विज्ञानाने आपल्या लोकांच्या विकास आणि कल्याणात योगदान द्यावे, अशी अपेक्षा त्यांनी व्यक्त केली. विज्ञान आणि तंत्रज्ञान विभागाने राष्ट्रीय विज्ञान दिनानिमित्त आयोजित केलेल्या कार्यक्रमात ते आज बोलत होते.


    विज्ञानाशी संबंधित सर्व घटकांपर्यंत पोहोचण्याचे उद्दिष्ट आपण निश्चित करायला हवे, असे ते म्हणाले. कॉर्पोरेट, सामाजिक बांधिलकीच्या धर्तीवर विज्ञान आणि तंत्रज्ञान वैज्ञानिक सामाजिक दायित्व ही संकल्पना विकसित करत असल्याबद्दल त्यांनी आनंद व्यक्त केला.


    राष्ट्रीय विज्ञान दिनाचा मूलभूत उद्देश विज्ञानाचा महत्व सांगणारा संदेश पोहोचवणे हा आहे. विज्ञान आणि तंत्रज्ञानाच्या माध्यमातून आपण पर्यावरण, आरोग्य, समान आर्थिक विकास, अन्न आणि जल सुरक्षा यांसारख्या आव्हानांचा प्रभावीपणे सामना करू शकतो, असे ते म्हणाले. सध्या विविध संसाधनांच्या मागणी आणि पुरवठ्यात तफावत वाढत असल्यामुळे भविष्यात संघर्ष होऊ शकतो. त्यामुळे या आव्हानांवर शाश्वत उपाय शोधण्यासाठी आपल्याला विज्ञान आणि तंत्रज्ञानावर अवलंबून रहावे लागेल, असे राष्ट्रपती म्हणाले.


    M.Chopade /S.Kane/P.Kor

    
    
    (Release ID: 1604659) Visitor Counter : 24
    
    
      Read this release in: English