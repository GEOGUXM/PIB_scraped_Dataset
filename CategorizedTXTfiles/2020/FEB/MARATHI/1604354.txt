      संरक्षण मंत्रालय

      राष्ट्रीय युद्ध स्मारक प्रथम वर्धापन दिन
      Posted On: 25 FEB 2020 6:57PM by PIB Mumbai


    नवी दिल्ली, 25 फेब्रुवारी 2020


    गतवर्षी माननीय पंतप्रधान नरेंद्र मोदी यांनी 25 फेब्रुवारीला राष्ट्रीय युद्ध स्मारकाचे लोकार्पण केले होते. 1947 पासून देशांतर्गत तसेच बाह्य सुरक्षेसाठी आपल्या प्राणांची आहुती दिलेल्या सशस्त्र सेना दलातल्या अनाम वीरांसाठी हे स्मारक बांधले गेले आहे.


    गेल्या वर्षापासून आतापर्यंत सुमारे 21 लाख देशी तसेच विदेशी पर्यटकांनी या स्मारकाला भेट दिली आहे. राष्ट्रीय राजधानी प्रदेशातल्या शालेय विद्यार्थ्यांसहित सुमारे 5 ते 7 हजार लोक दररोज या स्मारकाला भेट देतात. गेल्या वर्षापासून तीन वेळा राष्ट्रपती आणि पंतप्रधानांनी या स्मारकाला भेट दिली. दररोज संध्याकाळी या स्मारकावर वाहिली जाणारी पुष्पचक्रे हा अतिशय भावूक सोहळा असून या वीरांचे कुटुंबीय पुष्पचक्र वाहून या स्मारकाला वंदन करायला येत असतात. यावर्षी 22 फेब्रुवारी पासून या स्मारकाच्या पहिल्या वर्धापन दिनी सतत तीन दिवस तीन वेळा संगीताची मानवंदना या वीरांना देण्यात आली. 25 फेब्रुवारीला तीनही सैन्यदलांच्या प्रमुखांनी या राष्ट्रीय स्मारक स्थळाला भेट देऊन पुष्पचक्रे अर्पण केली.


    26 फेब्रुवारीला भारतीय सैन्यदलाच्या इतिहासावर आधारित प्रश्नमंजूषेचा कार्यक्रम येथे झाला. या कार्यक्रमाला दिल्लीतल्या अनेक शाळा, महाविद्यालयातल्या विद्यार्थ्यांनी सहभागी घेतला होता. यावेळी नागरिकांना सैन्यदलातल्या विविध सदस्यांशी वार्तालाप करण्याची संधी मिळाली. तसेच भारताच्या या राष्ट्रीय युद्ध स्मारकाच्या प्रथम वर्धापनदिनाच्या समारंभात सहभागी होता आले.


    M.Chopade /S.Patgaonkar/P.Kor

    
    
    (Release ID: 1604354) Visitor Counter : 12