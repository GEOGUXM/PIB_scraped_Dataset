      रस्ते वाहतूक आणि महामार्ग मंत्रालय

      स्विडन दौऱ्यावर असलेले केंद्रीय मंत्री नितीन गडकरी यांची गोथेनबर्गच्या उच्च क्षमतायुक्त वाहननिर्मिती उद्योगाला भेट
      Posted On: 19 FEB 2020 4:22PM by PIB Mumbai


    नवी दिल्ली, 19 फेब्रुवारी 2020


    केंद्रीय रस्ते वाहतूक, महामार्ग आणि लघु तसेच मध्यम उद्योगमंत्री नितीन गडकरी सध्या स्विडनच्या दौऱ्यावर असून आज त्यांनी गोथेनबर्ग इथल्या व्हाल्वो या उच्च क्षमतेच्या अत्याधुनिक वाहनांची निर्मिती करणाऱ्या उद्योगाला भेट दिली. या कारखान्यात मालवाहू वाहने तयार केली जातात. यात एलएनजी ट्रक, इलेक्ट्रीक ट्रक अशा वाहनांचाही समावेश आहे. व्हाल्वो ही जड वाहन उत्पादन क्षेत्रातील जगातील अग्रगण्य कंपनी आहे. यावेळी गडकरी यांच्यासोबत भारतातील स्विडनचे राजदूत लास मोलीन हेही होते.


    नितीन गडकरी स्विडन येथे रस्ते वाहतुकीसंदर्भातल्या तिसऱ्या उच्चस्तरीय जागतिक परिषदेत सहभागी होणार आहेत. रस्ते सुरक्षेसंदर्भात जागतिक उद्दिष्ट 2030 पर्यंत साध्य करण्यासाठी या परिषदेत चर्चा होईल. स्टॉकहोम येथे आज आणि उद्या ही परिषद होत आहे. विविध देशांचे प्रतिनिधी या परिषदेत सहभागी झाले असून रस्ते अपघात 2030 पर्यंत पूर्णपणे कमी करण्यासाठीचे संयुक्त राष्ट्रांचे उद्दिष्ट पूर्ण करण्यासाठीचा आराखडा या परिषदेत तयार केला जाईल.


    या दौऱ्यात गडकरी स्विडनचे पायाभूत सुविधा मंत्री थॉमस एनेरॉथ तसेच विदेशी व्यापार मंत्री ॲना हॉलबर्ग, व्यवसाय उद्योगमंत्री इब्राहिम बायलन यांच्याशी द्विपक्षीय चर्चा करतील. तसेच जागतिक बँकेचे दक्षिण आशियाचे उपाध्यक्ष हार्त शेफर यांच्याशी त्यांची बैठक होईल.


    या भेटीदरम्यान स्विडन आणि भारतात सामंजस्य करार होण्याची शक्यता आहे.


    B.Gokhale /R.Aghor/P.Kor

    
    
    (Release ID: 1603624) Visitor Counter : 18
    
    
      Read this release in: English