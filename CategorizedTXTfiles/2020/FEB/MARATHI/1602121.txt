      अर्थ मंत्रालय

      अर्थसंकल्प 2020 बाबत केंद्रीय वित्तमंत्री मुंबईत साधणार संवाद
      Posted On: 05 FEB 2020 6:21PM by PIB Mumbai


    मुंबई, 5 फेब्रुवारी 20 20


    केंद्रीय वित्त आणि कंपनी व्यवहार मंत्री निर्मला सितारामन 7 फेब्रुवारीला मुंबई भेटीवर येणार आहेत. संसदेत 1 फेब्रुवारीला सादर केलेल्या केंद्रीय अर्थसंकल्प 2020-21 च्या विविध तरतुदींविषयी उद्योग क्षेत्रातले प्रतिनिधी, व्यापार संघटना, इन्व्हेस्टमेंट बँकर्स आणि शेतकरी संघटनांची वित्तमंत्री भेट घेणार आहेत. अर्थतज्ज्ञ, करसल्लागार संघटना, वित्तीय आणि लेखा कंपन्या, व्यावसायिक संघटना, शिक्षण तज्ज्ञ यांच्याशीही अर्थसंकल्पातल्या वैशिष्ट्यांविषयी वित्तमंत्री तपशीलवार संवादात्मक सत्र घेणार आहेत.


    वित्तीय सेवा, आर्थिक घडामोडी, व्यय, महसूल विभागांचे सचिव आणि केंद्रीय अप्रत्यक्ष कर आणि सीमा शुल्क मंडळ तसेच केंद्रीय प्रत्यक्ष कर मंडळ यांचे अध्यक्षही वित्तमंत्र्यांसमवेत या कार्यक्रमाला उपस्थित राहतील.


    या कार्यक्रमाला उपस्थित राहू इच्छिणाऱ्या संघटनांनी आयकर आयुक्त (प्रशासन आणि करदाता सेवा) आयकर भवन, चर्चगेट, मुंबई इथे mumbai.cit.co.admin@incometax.gov.in या ईमेल द्वारे संपर्क करावा.


    वित्तमंत्री निर्मला सितारामन अशाच प्रकारचा संवाद चेन्नई, कोलकाता आणि बंगळुरु इथे साधणार आहेत.


    S.Tupe/N.Chitale/ D.Rane


    

    
    (Release ID: 1602121) Visitor Counter : 35
    
    
      Read this release in: English