      गृह मंत्रालय

      आपत्ती जोखीम वित्तपुरवठा, विमा आणि जोखीम हस्तांतरण यावर मुंबईत राष्ट्रीय कार्यशाळा
      Posted On: 12 FEB 2020 6:56PM by PIB Mumbai


      मुंबई, 12 फेब्रुवारी 2020


      आपत्ती जोखीम वित्तपुरवठा, विमा आणि जोखीम हस्तांतरण याबाबत मुंबईत 13 फेब्रुवारी 2020 रोजी एक दिवसाची राष्ट्रीय कार्यशाळा होणार आहे. राष्ट्रीय आपत्ती व्यवस्थापन संस्थेने इन्शुरन्स इन्स्टिट्यूट ऑफ इंडियाच्या सहकार्याने या कार्यशाळेचे आयोजन केले आहे.


      राष्ट्रीय आपत्तीमुळे मोठी वित्तीय जोखीम निर्माण होते. तिचा मोठा फटका विकसनशील राष्ट्रांना बसतो. नैसर्गिक आपत्तीचा अनेकदा फटका बसणाऱ्या क्षेत्रांना वित्तपुरवठ्यासंदर्भात या कार्यशाळेत मुख्य चर्चा होणार आहे. आपत्ती जोखीम कमी करण्यासंदर्भात, विशेषत: गरीबांची घरे, सूक्ष्म, लघु व मध्यम उद्योग, बहुराष्ट्रीय कंपन्या आणि राष्ट्र अशा सर्वांना सुरक्षा पुरवण्याबाबत पंतप्रधानांच्या 10 कलमी कार्यक्रमावरही कार्यशाळेत भर दिला जाणार आहे.


      विमा दाव्यातली पडताळणीमध्ये येणाऱ्या आव्हानांवरही कार्यशाळेत चर्चा होईल.


      (पंतप्रधानांनी आपत्ती जोखीम कमी करण्यासंदर्भातला 10 कलमी कार्यक्रम, नोव्हेंबर 2016 मध्ये झालेल्या आपत्ती जोखीम कमी करण्यासंदर्भातील आशियाई देशांच्या मंत्री परिषदेचे उद्‌घाटन करताना जाहीर केला होता.)


      पंतप्रधानांचे प्रधान सचिव डॉ. पी. के. मिश्रा कार्यक्रमाचे प्रमुख पाहुणे असतील. वित्त, गृह यासह आपत्ती व्यवस्थापनाशी संबंधित सर्व केंद्रीय मंत्रालये/विभाग यांचे प्रमुख अधिकारी सर्व राज्याचे आपत्ती व्यवस्थापन प्रधान सचिव या कार्यक्रमाला उपस्थित राहतील. राष्ट्रीय तसेच खासगी विमा कंपन्यांचे प्रमुख, भारतीय विमा नियामक आणि विकास प्राधिकरणाचे सदस्य, तज्ज्ञ, जागतिक बँक संयुक्त राष्ट्र विकास कार्यक्रम, आशियाई विकास बँक या संस्थांचे प्रतिनिधी या कार्यशाळेला उपस्थित राहणार आहे.


      B.Gokhale /S.Kakade/P.Kor


    

    
    (Release ID: 1603014) Visitor Counter : 20
    
    
      Read this release in: English