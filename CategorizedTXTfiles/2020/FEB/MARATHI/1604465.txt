      आर्थिक व्यवहार विषयक मंत्रिमंडळ समिती

      राष्ट्रीय तांत्रिक वस्त्रोद्योग अभियानाची स्थापना करायला आर्थिक बाबींवरील मंत्रिमंडळाच्या समितीची मंजुरी
      Posted On: 26 FEB 2020 6:45PM by PIB Mumbai


    नवी दिल्ली, 26 फेब्रुवारी 2020


    पंतप्रधान नरेंद्र मोदी यांच्या अध्यक्षतेखालील आर्थिक बाबींवरील मंत्रिमंडळाच्या समितीने देशाला तांत्रिक वस्त्रोद्योग क्षेत्रात जागतिक पातळीवर स्थान मिळावे या उद्देशाने एकूण 1480 कोटी रुपयांच्या राष्ट्रीय तांत्रिक वस्त्रोद्योग अभियानाची स्थापना करायला मान्यता दिली आहे. वस्त्रोद्योग. मिशनचा अंमलबजावणीचा कालावधी आर्थिक वर्ष 2020-21 ते 2023-24 दरम्यान चार वर्षांचा असेल.


    टेक्निकल टेक्स्टाईल हा वस्त्रोद्योगाचा भविष्यकाळ आहे , ज्याचा उपयोग आरोग्य क्षेत्रापासून शेती, रस्ते, रेल्वे मार्ग, खेळाडूंचे कपडे, बुलेट प्रूफ जॅकेट, फायर प्रूफ जॅकेट्स, उच्च लढाऊ गीअर आणि अंतराळ वापर वगैरेसाठी केला जातो.


    या अभियानाचे चार घटक असतील. १. संशोधन आणि विकास , २. प्रोत्साहन आणि बाजारपेठ विकास, ३. निर्यात प्रोत्साहन, ४. शिक्षण, प्रशिक्षण, कौशल्य विकास


    विविध महत्वाकांक्षी अभियान , सामरिक क्षेत्रांसह देशातील कार्यक्रमांमध्ये तांत्रिक वस्त्रोद्योगाच्या वापरावर भर देईल. शेती, जलचर संस्कृती दुग्धशाळा, पोल्ट्री इ. जलजीवन मिशन; स्वच्छ भारत मिशन; आयुष्मान भारत यामध्ये तांत्रिक वस्त्रोद्योगाच्या वापरामुळे उत्पादन खर्च कमी होईल तसेच पर्यावरणाचे संरक्षण होईल. कृषी उत्पादकता वाढेल आणि प्रति एकर जास्त जास्त उत्पन्न मिळेल. महामार्ग, रेल्वे आणि बंदरांमध्ये भौगोलिक-वस्त्रोद्योगाचा वापर केल्यास पायाभूत सुविधां मजबूत होतील तसेच देखभाल खर्च कमी होईल.


    M.Chopade / S.Kane /P.Kor

    
    
    (Release ID: 1604465) Visitor Counter : 28
    
    
      Read this release in: English