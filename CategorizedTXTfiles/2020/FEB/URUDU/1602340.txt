      وزیراعظم کا دفتر

      صدرجمہوریہ کے خطاب پر شکریہ کی تحریک کے جواب میں راجیہ سبھا میں وزیراعظم نے کہا : حکمرانی کے لئے نیا طریقہ کار، نئے خیالات
      
      توقعاتی اضلاع کے پروگرام باہمی وفاقیت کی بہترین مثال : وزیراعظم
      
      حکومت خواتین کو بااختیار بنانے کے تئیں عہد بستہ ہے: وزیراعظم
      
      Posted On: 06 FEB 2020 7:47PM by PIB Delhi


    نئیدہلی 07 فروری 2020۔و زیراعظم جناب نریندر مودی نے صدرجمہوریہ کے خطاب پر شکریہ کی تحریک کے جواب میں راجیہ سبھا میں کہا کہ حکومت نے پچھلے پانچ سالوںمیں حکمرانی کے لئے نئے خیالات اور نئے طریق کار اپنائے ہیں۔ حکمرانی کے تئیں اس نئی سوچ اور نئے طریقہ کار کی مثال کے طور پر ڈجیٹل انڈیا کا ذکر کرتے ہوئے وزیر اعظم نے کہا کہ سال 2014سے پہلے 59 گرام پنچایتوں میں ہی براڈ بینڈ رابطہ کاری تھی لیکن پچھلے پانچ سالوں میں 1.25 لاکھ سے زائدپنچایتوں میں براڈ بینڈ رابطہ کاری فراہم کی گئی ہے ۔


    انہوں نے کہا کہ 2014 میں ملک میں عا م خدمات کے 80 ہزار مراکز تھے لیکن آج ان کی تعداد بڑھ کر 3 لاکھ 65 ہزار سے زائدہوگئی ہے۔ 12 لاکھ سے زائد دیہی نوجوان ان مراکز میں حکومت کی تمام خدمات کی آن لائن فراہمی کو یقینی بنارہے ہیں۔


    وزیراعظم نے کہا کہ بھیم ( بی ایچ آئی ایم ) ایپ کو لین دین کے ایک محفوظ ڈجیٹل پلیٹ فارم کے طور پر عالمی سطح پر تسلیم کیا جارہا ہے ۔ انہوں نے کہا کہ جنوری کے مہینے میں بھیم ایپ پر دو لاکھ 16 ہزار کروڑروپے سے زائدکا ریکارڈ لین دین ہوا تھا۔ انہوں نے کہا کہ روپے کارڈ کو بھی متعددممالک میں مقبولیت مل رہی ہے ۔


    جل جیون مشن :


    وزیر اعظم نے کہا کہ اس حکومت کے طریقہ کار کی ایک دیگر مثال جل جیون مشن ہے ۔ انہوں نے کہا کہ یہ مشن جس کا مقصد ہر ایک گھرانے کو پائپڈ واٹر سپلائی سے جوڑنا ہے ، یہ بھی مقامی حکمرانی کے نمونے کی ایک عمدہ مثال ہے ۔


    انہوں نے کہا کہ اگر چہ مرکزی حکومت نے یہ مشن شروع کیا ہے لیکن اس کا انتظام گاؤوں کی سطح پر ہوگا۔ گاؤوں کی کمیٹیاں اسے نافذ کریں گی ، فنڈ کا بندوبست کریں گی اور پائپ لائن کے قیام اور ٹینکوں کی تعمیر وغیرہ سے متعلق فیصلے لیں گی۔


    باہمی وفاقیت کی بہترین مثال : توقعاتی اضلا ع کے پروگرام :


    وزیراعظم جناب نریندر مودی نے کہا کہ مرکزی حکومت ، ریاستی حکومت اورضلع انتظامیہ ملک کے 100سے زائدتوقعاتی اضلاع کی ترقی کے لئے مل جل کر کام کررہی ہیں۔ انہوں نے کہا کہ اس پر عمل درآمد کرنے والی ایجنسی کی حیثیت سے ضلع کے ساتھ یہ توقعاتی ضلع کا پروگرام باہمی وفاقیت کی بہترین مثال بن کر سامنے آیا ہے ۔


    انہوں نے کہا کہ حکومت ان توقعاتی اضلا ع میں غریبوںاور قبائلیوں کی ترقی کے لئے تمام تر کوششیں کررہی ہے۔


    معاشرے کے ہر طبقے کے لئے حساس طور پر کام کرنا :


    وزیراعظم نے کہا کہ پچھلے پانچ برسوںمیں ملک کے تمام قبائلی جنگجوؤں کے احترام کے لئے کام کیا گیا ہے۔ملک بھر میں میوزیم تعمیر کئے جارہے ہیں ، تحقیقی ادارے قائم کئے جارہے ہیں اور قبائلی فن اور ادب کو ڈجیٹائز کیا جارہا ہے ۔یکلویہ ماڈل ریزیڈینشیل اسکول قائم کئے جارہے ہیں تاکہ قبائلی علاقوں کے ہونہار بچوں کی معیاری تعلیم کو یقینی بنایا جاسکے ۔


    وزیراعظم نے کہا کہ ان کے علاوہ جنگل کی پیداوار سے زیادہ آمدنی پیدا کرنے کے لئے قبائلی علاقوں میں تین ہزار جنگلاتی دولت کے مراکز قائم کئے جارہے ہیں۔اس میں 30 ہزار سیلف ہیلپ گروپ شامل ہوں گے ۔ا ن میں سے 900 مراکز بھی قائم کئے گئے ہیں اور ان کے ساتھ ڈھائی لاکھ سے زائد قبائلی ساتھی وابستہ ہیں۔


    حکومت خواتین کو بااختیار بنانے کے تئیں پُر عزم:


    وزیراعظم نے کہا کہ اس حکومت نے خواتین کو بااختیار بنانے کےلئے متعدد اقدامات کئے ہیں ۔ ملک کی تاریخ میں پہلی بار فوجی اسکولوںمیں لڑکیوں کے داخلے کی منظوری دی گئی ہے ۔وزیراعظم نے کہا کہ ملٹری پولیس میں خواتین کی تقرری کا کام بھی جاری ہے ۔


    ملک میں خواتین کی حفاظت کے لئے 600 سے زائدون اسٹاپ سینٹرز قائم کئے گئے ہیں۔ملک کے ہرایک اسکول میں چھٹی سے بارہویں جماعت تک کی لڑکیوں کو سیلف ڈیفینس کی تربیت دی جارہی ہے ۔جنسی مجرم کی شناخت اور اس کا پتہ لگانے کے لئے ایک قومی ڈیٹا بیس قائم کیا گیا ہے ۔مزید برآں ملک کے ہر ضلع میں انسداد انسانی ٹریفکنگ یونٹس قائم کرنے کے منصوبے ہیں۔بچوں پر جنسی تشدد کے سنگین واقعات سے نمٹنے کے لئے پوسکو ایکٹ میں ترمیم کی گئی ہے تاکہ اس کے تحت جرائم کے دائرے کو وسیع کیا جاسکے ۔ بروقت انصاف کے لئے ملک بھر میں ایک ہزار سے فاسٹ ٹریک عدالتو ں کی تعمیر کی جائے گی۔


    We have a mission to ensure clean water reaches all houses: PM @narendramodi in the Rajya Sabha

    — PMO India (@PMOIndia) February 6, 2020

    हमारे आदिवासी बच्चों में कई होनहार बच्चे होतें हैं, लेकिन अवसर नहीं होता है। हमने एकलव्य स्कूलों के द्वारा ऐसे बच्चों को अवसर देने का बहुत बड़ा काम किया है: PM @narendramodi

    — PMO India (@PMOIndia) February 6, 2020

    ۰۰۰۰


    م ن ۔ن ا۔رم


    U- 619

    
    
    (Release ID: 1602340) Visitor Counter : 4
    
    
      Read this release in: English , Hindi , Marathi , Assamese , Bengali , Punjabi , Gujarati , Tamil , Telugu , Kannada , Malayalam