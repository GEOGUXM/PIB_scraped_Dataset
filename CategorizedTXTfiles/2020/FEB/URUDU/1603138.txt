      جل شکتی وزارت

      مدھیہ پردیش میں معدوم ہوتے ہوئے بیت الخلاؤں کے بارے میں میڈیا کی غلط اور گمراہ کن رپورٹ
      Posted On: 13 FEB 2020 6:18PM by PIB Delhi


    نئی دہلی،13 فروری / 10فروری 2020 کے دی ٹائمس آف انڈیا میں ایک حالیہ میڈیا رپورٹ ‘ ایم پی میں 4.5 لاکھ سووچھ بیت الخلاء540 کروڑ گھوٹالے کے تحت غائب ’ کے عنوان سے شائع ہوئی ہےاور اس رپورٹ میں نا مکمل اور غیر مصدقہ اعداد و شمار پیش کئے گئے ہیں۔ جل شکتی کی وزارت کے تحت پینے کے پانی اور صفائی ستھرائی کے محکمے کی جانب سے اس امر کا اظہار مقصود ہے کہ یہ رپورٹ اور دیگر اخباری مضامین جنہوں نے اس رپورٹ کا حوالہ دیا ہے وہ حقائق کے لحاظ سے غلط اور گمراہ کن ہیں۔


    یہاں جس سروے کی بات کی گئی ہے وہ ایک غیر رسمی اور ابتدائی اعداد و شمار جمع کرنے کا عمل تھا جسے بنیادی سطح پر کام کرنے والے رضاکاروں یعنی سووچھا گرہیوں کے ذریعے جمع کیا گیا تھا تاکہ یہ معلوم کیا جا سکے کہ بنیادی سطح پر کیا کوئی کمی رہ گئی ہے اور اس امر کو یقینی بنایا جا سکے کہ کوئی پیچھے نہ چھوٹ جائے ۔ اسی ابتدائی رپورٹ کی بنیاد پر ریاستی حکومت نے ضلع کلکٹر حضرات کے توسط سے ایک رسمی تصدیقی عمل شروع کیا تھا۔ اب تک تقریباً 46365 غائب ایس بی ایم ٹوائلٹ کی جانچ ہوئی ہے اور یہ پایا گیا ہے کہ صرف 649 (1.39فیصد ) بیت الخلاء ہی اصلاً وجود میں نہیں ہیں ۔ ایس بی ایم جی کے تحت ایک عنصر ‘ کوئی پیچھے نہ چھوٹ جائے ( این او ایل بی )ہے۔ یہ وہی کنبے ہیں جنہیں ترجیحاتی بنیادوں پر بیت الخلاء سہولت تک رسائی فراہم کرائی جانی ہے۔


    ضلع کلکٹروں کی جانب سے یہ جاری تصدیقی عمل بنیادی طور پر امر کی طرف اشارہ کرتا ہے کہ رپورٹ میں مبالغہ آمیزی سے کام لیا گیا ہے۔ دریں اثناء اس عمل کے دوران کئی کروڑ کے گھوٹالے کا پتہ لگانے کےعمل کا ذکرنہ صرف یہ کہ ناقص ہے بلکہ یکطرفہ اور دانشتہ طور پر گمراہ کن بھی ہے۔


    ایس بی ایم ( جی ) نے ہمیشہ اس امر کو یقینی بنانے کے لئے کام کیا ہے کہ نفاذ کے تمام تر مراحل میں زیادہ سے زیادہ شفافیت اور احتساب کا لحاظ رکھا جائے ۔ مدھیہ پردیش میں تمام تر مالی ترغیبات براہ راست فائدہ منتقلی (ڈی بی ٹی ) کے توسط سے ہی گذشتہ تین برسوں کے دوران ادا کی گئی ہیں۔ کوئی بھی شناخت شدہ سقم کی اصلاح ریاستی حکومت کی جانب سے ترجیحاتی بنیاد پر کی جاتی ہے اور ایسے معاملات میں خطا کاروں کے خلاف معقول کارروائی بھی عمل میں لائی جاتی ہے۔


    جل شکتی کی وزارت کے تحت پینے کے پانی اور صفائی ستھرائی کے محکمے کے افسروں پر مشتمل ایک ٹیم کو بھی شناخت شدہ کنبوں کے سلسلے میں صفائی ستھرائی کی کیفیت کا تجزیہ اور تفصیلات حاصل کرنے کے لئے روانہ کیا گیا ۔


    ********** ***


    ( م ن ۔ش س ۔ م ف (


    U. No.756


    

    
    (Release ID: 1603138) Visitor Counter : 4
    
    
      Read this release in: English