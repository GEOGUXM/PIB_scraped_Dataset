      نائب صدر جمہوریہ ہند کا سکریٹریٹ

      جمہوریت میں تشدد قابل قبول نہیں ہے: نائب صدر جمہوریہ
      
      نائب صدر جمہوریہ نے ایک ایسے تعلیمی نظام کے لئے کہا ہے جو بھارت کی اقدار، اخلاقیات اور قیمتی تاریخ پر مبنی ہو
      
      سی اے اے پڑوسی ملکوں سے ستاکر آئے گئے پناہ گزینوں سے متعلق ہے؛ اس کا کوئی تعلق بھارتی شہریوں سے نہیں ہے: نائب صدر جمہوریہ
      
      نائب صدر جمہوریہ نے بھارتی زبانوں کے تحفظ اور فروغ کے لئے کہا ہے
      
      نائب صدر جمہوریہ نے کوئمبٹور میں پی ایس جی اداروں کے طلبہ اور عملہ کے افراد سے بات چیت کی

      Posted On: 21 FEB 2020 4:26PM by PIB Delhi

    نئی دہلی، 21 /فروری۔ نائب صدر جمہوریہ جناب ایم وینکیا نائیڈو نے آج کہا ہے کہ جمہوریت میں تشدد ناقابل قبول ہے۔ انھوں نے کہا کہ جو لوگ تشدد کی حوصلہ افزائی کررہے ہیں وہ قوم کو نقصان پہنچاکر ایسا کررہے ہیں۔


    آج کوئمبٹور میں پی ایس جی اداروں کے طلبہ اور عملے کے افراد سے خطاب کرتے ہوئے نائب صدر جمہوریہ نے کہا کہ اختلاف رائے جمہوریت میں ضروری ہے، لیکن انتشار نہیں۔ اس طرف اشارہ کرتے ہوئے کہ احتجاج پرامن اور جمہوری طریقے پر کئے جانے چاہئیں، انھوں نے کہا ’’کوئی بھی شخص ملک کے اتحاد اور یکجہتی کے خلاف نہیں بول سکتا۔‘‘


    نائب صدر جمہوریہ نے ایک ایسے تعلیمی نظام کی ضرورت پر زور دیا جو بھارت کے اقدار، اخلاقیات کی علم برداری کرے اور طلبہ کو ہمارے قیمتی ورثے اور تاریخ سے واقف کرائے۔ انھوں نے کہا کہ بچوں کو ویرا پانڈیا کٹابومن، وی او چدمبرم پلئی، سبرامنیا بھارتی، پاسمپون موتھوراملنگا تھیور جیسی عظیم شخصیات کی تاریخ پڑھانی چاہئے، تاکہ انھیں ان لوگوں سے فیضان مل سکے۔


    بھارتی زبانوں کے تحفظ اور فروغ کی ضرورت پر زور دیتے ہوئے جناب نائیڈو نے بچے کی مادری تعلیم میں ابتدائی تعلیم دیے جانے کے لئے کہا۔ انھوں نے لوگوں سے اپیل کی کہ وہ اپنے گھروں میں اور اپنے طبقوں میں مادری زبان کا استعمال کریں۔


    جناب نائیڈو نے لوگوں پر زور دیا کہ وہ پہلے سی اے اے قانون کا مطالعہ کریں اور اسے سمجھیں۔ اس کا کوئی تعلق بھارتی شہریوں سے نہیں ہے بلکہ اس کا تعلق ان پناہ گزینوں سے ہے جو پڑوسی ملکوں میں مذہبی بنیاد پر ستائے گئے ہیں۔


    دفعہ 370 کی منسوخی اور ریاست جموں و کشمیر کی تنظیم نو کا ذکر کرتے ہوئے انھوں نے کہا کہ دفعہ 370 ایک عارضی دفعہ تھی اور اسے پارلیمنٹ میں بھرپور بحث و مباحثہ کے بعد ختم کیا گیا ہے۔


    دفعہ 370 کو ختم کئے جانے اور دیگر مسائل پر بعض ملکوں کی طرف سے کئے گئے تبصرے کا حوالہ دیتے ہوئے جناب نائیڈو نے کہا کہ انھیں اپنے معاملات سنبھالنے چاہئیں، بھارت کے اندرونی معاملات پر تبصرے بند کرنے چاہئیں۔


    نائب صدر جمہوریہ نے طلبہ کو یاد دلایا کہ بھارت کو کسی زمانے میں وشو گرو کے طور پر مانا جاتا تھا اور وہ علم کا مرکز تھا، جہاں دنیا کے کونے کونے سے طلبہ نالندہ اور علم کے مرکزوں میں تعلیم حاصل کرنے کے لئے آیا کرتے تھے۔


    جناب نائیڈو نے نوجوانوں سے کہا کہ وہ منفی رویہ ترک کریں اور زندگی کے تئیں ایک مثبت اور تعمیری رویہ اختیار کریں اور بھارت کو ایک بار پھر وشو گرو بنانے کی کوشش کریں۔


    اس طرف اشارہ کرتے ہوئے کہ ملک کے نوجوانوں میں مہارت اور صلاحیت کی کوئی کمی نہیں ہے، جناب نائیڈو نے کہا کہ بہت سی مشہور بین الاقوامی تنظیموں کے سربراہ بھارتی ہیں، ان میں مائیکروسافٹ اور گوگل شامل ہیں۔


    سرکاری اور پرائیویٹ سیکٹر سے یہ مطالبہ کرتے ہوئے کہ وہ طلبہ کو خاص طور پر پسماندہ اور غریب طبقوں کے طلبہ کو کفایتی شرح پر معیاری تعلیم فراہم کرنے کو یقینی بنائیں، انھوں نے کہا کہ صرف تعلیم ہی لوگوں کے طرز زندگی میں تبدیلی لاسکتی ہے اور لوگوں کو بااختیار بناسکتی ہے۔


    جناب نائیڈو نے ملک میں زیادہ آبادی کے موقع سے فائدہ اٹھانے کی ضرورت پر زور دیا، جہاں کی 65 فیصدی آبادی 35 سال سے کم عمر کی ہے۔ نائب صدر جمہوریہ نے کہا کہ نوجوانوں کو یہ تربیت دی جانی چاہئے کہ وہ روزگار اور صنعت کاری کے مواقع پیدا کریں اور بھارت کو انسانی وسیلے کا عالمی مرکز بنائیں۔


    پی ایس جی ادارہ کے بانی جناب پی ایس گووندا سوامی نائیڈو کو ایک افسانوی اور رحم کرنے والا انسان قرار دیتے ہوئے نائب صدر جمہوریہ نے ان کے اس عمل کی تعریف کی کہ انھوں نے اپنی املاک کو 4 حصوں میں تقسیم کیا، جبکہ ان کے صرف 3 بیٹے تھے۔ انھوں نے اپنی املاک کا چوتھا حصہ خیراتی کاموں کے لئے علاحدہ کردیا۔ ملک کو اس طرح کی زیادہ سے زیادہ تنظیموں کی ضرورت ہے جو غریبوں اور پسماندہ طبقوں کی مدد کریں۔


    اس موقع پر پی ایس جی اداروں کے صدر جناب کارتھیاکیین، مینیجنگ ٹرسٹی جناب ایل گوپال کرشنن، اساتذہ، عملے کے افراد اور پی ایس جی کے طلبہ موجود تھے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ج ۔ م ر (


    U-871

    
    
    (Release ID: 1603972) Visitor Counter : 12
    
    
      Read this release in: English , Hindi