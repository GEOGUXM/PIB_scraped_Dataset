      صدر جمہوریہ کا سکریٹریٹ

      صدر جمہوریہ نے راشٹرپتی بھون کے سالانہ ‘‘ادیان اتسو’’ کا افتتاح کیا
      
      مغل گارڈن کل سے عوام کے لئے کھلے گا
      
      Posted On: 04 FEB 2020 5:05PM by PIB Delhi


    نئی دہلی، 4 فروری 2020 ، صدر جمہوریہ ہند جناب رام ناتھ کووند نے آج (4 فروری 2020 کو) یہاں راشٹرپتی بھون کے سالانہ ادیان اتسو کا افتتاح کیا۔


    مغل گارڈن، عوام کے لئے 4 فروری 2020 سے 8 مارچ 2020 تک (پیر کا دن چھوڑکر، کیونکہ اس دن گارڈن کا رکھ رکھاؤ ہوتا ہے) صبح دس بجے سے شام چار بجے تک کھلا رہے گا۔ گارڈن 8 فروری 2020 (بروز ہفتہ ) قومی خطہ راجدھانی دہلی کی قانون ساز اسمبلی کے انتخابات کی وجہ سے بند رہے گا ۔


    گزشتہ برسوں کی طرح براہ راست داخلے کے علاوہ وزیٹرس آن لائن بکنگ کے ذریعہ پیشگی اپنے گارڈن کے دورے کا منصوبہ بنا سکتے ہیں۔آن لائن بکنگ ویب سائٹ https://rashtrapatisachivalaya.gov.in پر اور ای‘سکپلور اینڈ ٹور لنک’ پر جاکر کی جاسکتی ہے۔ دونوں لنک پر آن لائن بکنگ https://rb.nic.in/rbvisit/visit_plan.aspx پر دستیاب ہے۔داخلے کی براہ راست اور آن لائن بکنگ مفت ہے۔


    آن لائن بکنگ کی سہولت سات دن پہلے سے ہی دستیاب ہے۔ اسے ہفتے میں صبح دس بجے سے شام چار بجے تک (منگل سے جمعہ تک) سات گھنٹے کے سلاٹ میں تقسیم کیا گیا ہے اور صبح دس بجے سے گیارہ بجے نیز دوپہر بارہ بجے اختتام ہفتہ (ہفتہ اور اتوار) اور تعطیلات کے دنوں میں ایک گھنٹے کے سلاٹ میں تقسیم کیا گیا ہے۔ ہفتے کے دن اور اختتام ہفتہ/ تعطیلات کے دنوں میں ایک ہزار سے ڈھائی ہزار تک وزیٹروں کے لئے ایک ایک گھنٹے کا سلاٹ بنایا گیا ہے۔ہفتے کے دن ایک بکنگ میں زائد از زائد 10 وزیٹروں کو بک کیا جاسکتا ہے۔ جبکہ اختتام ہفتہ اور تعطیلات کے دنوں میں ایک بکنگ میں زائد زا زائد 5 وزیٹروں کی بکنگ کی جاسکتی ہے۔آن لائن بکنگ کےلئے موبائل نمبر لازمی ہے اور ایک موبائل پر صرف ایک بکنگ کی اجازت ہوگی۔ ایسے وزیٹر جنہوں نے آن لائن بکنگ کی ضرورت ہے، انہیں اپنے شناخت کارڈ کے ہمراہ وزیٹر انٹری پاس (پیپر پرنٹ یا موبائل پاس) لیکر آنا ہوگا۔


    تمام آن لائن اور واک ان وزیٹروں کا داخلہ اور اخراج پارلیمنٹ اسٹیٹ کے گیٹ نمبر 35 سے ہوگا جو راشٹرپتی بھون سے ملنے والے نارتھ اوینیو کے قریب ہے۔ پھر بھی آن لائن وزیٹروں کے لئے داخلے کی علیحدہ انٹری / قطار ہوگی۔ ان کے لئے یہ ضروری ہے کہ وہ ان کے لئے الاٹ کئے گئے ٹائم سلاٹ پر سختی سے عمل درآمد کریں۔بک کئے گئے ٹائم سلاٹ کے بعد وہاں پہنچنے والے وزیٹروں کے معاملے میں انہیں براہ راست داخل ہونے والے (آف لائن) وزیٹروں کی قطار میں کھڑے ہونے کی درخواست کی جائے گی ۔


    وزیٹروں سے درخواست کی جاتی ہے کہ وہ اپنے ہمراہ پانی کی بوتلیں، بریف کیس، ہینڈ بیگس/ لیڈیز پرس، کیمرہ، ریڈیو/ ٹرانزسٹر، باکس، چھتری، اشیائے خوردنی وغیرہ لے کر نہ آئیں۔ اگر کوئی ایسی شے ان کے ہمراہ ہوتی ہے تو اسے انہیں انٹری پوائنٹ پر جمع کردینا ہوگا۔ معمر شہریوں، خواتین اور بچوں کے لئے ریسٹ روم ، پینے کا پانی، بیت الخلا، فرسٹ ایڈ / طبی سہولیات ، پبلک روٹ پر مہیا کرائی گئی ہیں۔


    ۔۔۔۔۔۔۔۔۔۔۔


    م ن۔ش س۔ن ا۔


    U- 550

    
    
    (Release ID: 1601953) Visitor Counter : 5
    
    
      Read this release in: English , Hindi , Marathi