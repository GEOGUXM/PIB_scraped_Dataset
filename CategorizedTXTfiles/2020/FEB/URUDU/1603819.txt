      عملے، عوامی شکایات اور پنشن کی وزارت

      میگھالیہ کے وزیر اعلیٰ جناب کونراڈ سنگما نے ڈاکٹر جتندر سنگھ سے ملاقات کی
      
      شمال مشرقی ریاستوں سے متعلق متعدد معاملات پر تبادلہ خیالات کیا

      Posted On: 19 FEB 2020 8:19PM by PIB Delhi

    نئی دلّی، 19 جنوری / میگھالیہ کے وزیر اعلیٰ جناب کونراڈ سنگما نے آج شمال مشرقی ریاستوں کی ترقی کے مرکزی وزیر ڈاکٹر جتندر سنگھ سے بنیادی ڈھانچہ، سڑکیں اور عوامی بہبود سے متعلق مختلف ریاستی پروجیکٹوں کی پیش رفت کے سلسلے میں تبادلہ خیالات کیا۔


    ڈاکٹر جتندر سنگھ نے وزیر اعظم جناب نریندر مودی کے شمال مشرقی ریاستوں کو اعلیٰ ترجیح دینے اور انہیں ملک کی ترقی یافتہ ریاستوں کے مساوی بنانے کے عہد کا اعادہ کیا ۔ انہوں نے شیلانگ سمیت میگھالیہ کے خوبصورت مناظر سے مالا مال سیاحتی مقامات پر سیاحوں کی تعداد میں اضافے پر طمانیت کا اظہار کیا۔


    میگھالیہ کے وزیر اعلیٰ نے نارتھ ایسٹ اسپیشل انفراسٹرکچر ڈیولپمنٹ اسکیم (این ای ایس آئی ڈی ایس) یعنی شمال مشرق کی بنیادی ڈھانچہ جاتی ترقی کے لئے خصوصی اسکیم کے تحت منظور کئے گئے چند پروجیکٹوں کے معاملات پر ڈاکٹر جتندر سنگھ سے بات چیت کی۔ میگھالیہ کے وزیر اعلیٰ نے ان پروجیکٹوں میں سے چار پروجیکٹوں کے لئے مالی امداد کی جلد فراہمی کے لئے درخواست کی۔ مرکزی وزیر نے انہیں یقین دہانی کرائی کہ وہ اس معاملے کو دیکھیں گے اور عملی کارروائی کے باعث تاخیر ہوئی، تو اس کو دور کیا جائے گا۔ میگھالیہ کے وزیر اعلیٰ نے میگھالیہ کے لئے چند نئے پروجیکٹوں کی تجاویز پر بھی تبادلہ خیالات کیا۔


    شمال مشرقی ریاستوں کی ترقی کی وزارت کی جانب سے منظور کردہ باگھمارا کے مقام پر ایک ’ا نٹیگریٹیڈ پولیس ویلفیئر کمپلیس“ یعنی مربوط پولیس فلاح و بہبود کمپلیکس نامی ایک دیگر پروجیکٹ پر بھی میٹنگ کے دوران تبادلہ خیلات کیا گیا۔


    ڈاکٹر جتندر سنگھ نے جناب سنگما کو بتایا کہ اگلے دو ہفتوں کے دوران وہ شمال مشرق کی دو ریاستوں اروناچل پردیش اور آسام کا دورہ کریں گے۔ اس کے بعد وہ میگھالیہ کے دورے کا پروگرام بنائیں گے۔


    ۔۔۔۔۔۔


    U. 840 ٰ


    

    
    (Release ID: 1603819) Visitor Counter : 5
    
    
      Read this release in: English , Hindi