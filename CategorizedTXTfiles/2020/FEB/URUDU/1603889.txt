      امور داخلہ کی وزارت

      جناب امت شاہ نے ایٹہ نگر میں اروناچل پردیش کے 34 ویں یوم تاسیس کی تقریبات کی صدارت کی
      
      وزیراعظم کا وژن۔ شمال مشرق کو 2024 تک سمسیا مکت بننا ہے: وزیر داخلہ
      
      ہندوستان کی ثقافت اور وراثت ، شمال مشرق کے مختلف قبائل کی ثقافت کے بغیر نامکمل اور بے دست و پا ہے: جناب امت شاہ
      
      مودی حکومت نے شمال مشرق اور باقی ہندوستان کے درمیان ایک جذباتی تعلق قائم کیا ہے: وزیر داخلہ
      
      شمال مشرق سے کبھی بھی دفعہ 371 ہٹائی نہیں جائے گی، حکومت تمام قبائل کے بنیادی حقوق، ثقافت، وراثت اور روایات کی حفاظت کے لئے پابند عہد ہے: جناب امت شاہ
      
      مودی دور حکومت میں شمال مشرق کے معاملے میں مالیاتی کمیشن کے ذریعہ مختص کئے گئے ترقیاتی بجٹ میں 250 فیصد کا زبردست اضافہ ہوا ہے اور مرکزی بجٹ میں 24 فیصد کا اضافہ کیا گیا ہے: وزیر داخلہ
      
      مودی حکومت کے ذریعہ صرف اروناچل میں ہی گزشتہ پانچ برسوں میں سڑک بنیادی ڈھانچے کی ترقی میں 50 ہزار کروڑ روپے سے زیادہ رقم خرچ کی گئی ہے جبکہ گزشتہ 25 برسوں میں اس ضمن میں محض 47 ہزار کروڑ روپے خرچ کئے گئے: جناب امت شاہ

      Posted On: 20 FEB 2020 5:51PM by PIB Delhi

    نئی دہلی، 20 فروری 2020 ، آج ایٹہ نگر میں اروناچل پردیش کے 34 ویں یوم تاسیس کی تقریبات کی صدارت کرتے ہوئے مرکزی وزیر داخلہ جناب امت شاہ نے کہا ‘‘ ہندوستان کی مختلف ریاستوں میں ایک دوسرے کو سلام کرنے کے مختلف طریقے رائج ہیں لیکن صرف اروناچل ہی جب ایک دوسرے سے ملتے ہیں تو جے ہند کہتے ہیں۔یہ باقی ہندوستان کے لئے ان کے حب الوطنی کے جذبے کی ایک درخشاں مثال ہے’’۔


    وزیر داخلہ نے ریاست کے لئے کئی پروجیکٹوں اور اسکیموں کا افتتاح کیا جن میں اروناچل پردیش صنعتی سرمایہ کاری پالیسی 2020 کا آغاز، ایٹہ نگر میں پولیس ہیڈ کوارٹر کے لئے سنگ بنیاد رکھنا، چمپو میں ارکان اسمبلی کے لئے نئے اپارٹمنٹس اور سینئر سرکاری افسروں کے لئے رہائشی کمپلکسوں کی تعمیر، جس کی مالیت 140 کروڑ روپے سے زیادہ ہے،اے پی سول سکریٹریٹ کمپلکس کی فیسیڈ لائٹنگ لوور سبانسیری کے تحت آنے والی بی آر او کی جورام کولو ریانگ روڈ ٹی آر آئی ایچ ایم ایس، ناہر لگون میں 256 سلائس سٹی اسکینر اور آئی ایس بی ٹی ناہر لگون کے نزدیک انٹر اسٹیٹ ٹرک ٹرمنل، اروناچل پردیش کے تمام شہری قصبوں کے لئے 148 سینی ٹیشن وہیکلس کو جھنڈی دکھاکر روانہ کرنا بھی شامل ہے۔سب سے صاف ستھرے گاؤں کے ایوارڈ، ناربولنگ، ناتُن کھیٹی، یاگلنگ، ٹکھاک تائپی، سنگ چنگ، نمیت اور نانگتا شیام کے سات گاؤوں کو دیئے گئے ۔ اس بات پر اعتماد کا اظہار کرتے ہوئے کہ اروناچل پردیش صنعتی اور سرمایہ کاری پالیسی 2020 کے آغاز سے ریاست کی معیشت کو فروغ ملے گا، جناب امت شاہ نے کہا کہ اس تیز رفتار ترقی سے اروناچل پردیش 2024 تک ہندوستان کو 5 ٹریلین امریکی ڈالر کی معیشت بنانے کے وزیراعظم جناب نریندر مودی کے وژن کو حاصل کرنے میں ایک اہم رول ادا کرے گا۔


    ہندوستان کے لئے شمال مشرقی اسٹریٹجک اور ثقافتی اہمیت کے بارے میں بات کرتے ہوئے وزیر داخلہ نے کہا کہ ہندوستان کی ثقافت اور وراثت اس خطے کے مختلف قبائل کی ثقافت کے بغیر نامکمل اور بے دست و پا ہے۔ 2014 سے قبل شمال مشرق ، باقی ہندوستان کے ساتھ صرف جغرافیائی اور انتظامی طور پر ہی جڑا ہوا تھا۔جناب نریندر مودی کے وزیراعظم بننے کے بعد شمال مشرق کا باقی ہندوستان کے ساتھ جذباتی تعلق قائم ہوا اور اب دونوں میں کوئی فرق نہیں ہے۔انہوں نے مزید کہا کہ ہر ایک ہندوستانی کو اس بات پر یقین ہے کہ شمال مشرق اور اس کے عوام کی ترقی ، پورے ملک کی اولین ذمہ داری ہے۔اسی طرح شمال مشرق کا ہر ایک شہری یہ یقین رکھتا ہے کہ شمال مشرق میں ملک کے وسیع سرحدی خطوں کا تحفظ اور سلامتی ان کی ذمہ داری ہے۔


    جناب امت شاہ نے کہا کہ باقی ہندوستان کے ساتھ ایسا جذباتی رابطہ بہت پہلے قائم ہوجانا چاہیے تھا لیکن شمال مشرق کو ماضی میں محض حکومتیں گرانے کے لئے ایک مددگار کے طور پر استعمال کیا گیا۔ جیسے ہی جناب وزیراعظم نریندر مودی وزیراعظم بنے، ان کی حکومت نے اس خطے کی ترقی کے لئے فیصلہ کن اقدامات کئے۔انہوں نے ملک کے ساتھ ساتھ یہاں کی ثقافت اور روایت کی حقیقی یکجائی اور ملک کی حفاظت اور سلامتی کو یقینی بنانے کے لئے اس کو ایک ناقابل تسخیر دیوار کے طور پر تیار کیا ۔ انہوں نے کہا کہ یہ وزیراعظم مودی تھے جنہوں نے آزادی کے بعد پہلی بار فیصلہ کیا کہ ہر ایک پندرواڑے میں ایک مرکزی وزیر شمال مشرق کا دورہ کرے گا اور موقع پر پہنچ کر ترقیاتی کاموں کا جائزہ لے گا۔وزیر داخلہ نے اس بات پر فخر کا اظہار کیا کہ اب تک اروناچل پردیش کے گزشتہ پانچ برسوں میں مرکزی وزرا کے ذریعہ 200 دورے کئے جاچکے ہیں۔ ان میں خود وزیراعظم کے شمال مشرق کے 30 سے زائد دورے شامل ہیں۔انہوں نے کہا کہ یہ ایسا کام ہے جس کے بارے میں اب سے پہلے سنا بھی نہیں گیا تھا اور اس طرح اس خطے پر ترقیاتی کاموں کےلئے توجہ مرکز کی گئی۔


    شمال مشرق، خاص طور پر ارونا چل کو ملک سے جوڑنے سے متعلق وزیراعظم کے ویژن کے بارے میں بات کرتے ہوئے جناب شاہ نے کہا کہ حکومت ہند ارو ناچل پردیش کے تمام 27 قبیلوں اور 120 سے زیادہ ذیلی قبیلوں کے بنیادی حقوق ، کلچر، وراثت اور روایات کا تحفظ کرنے کا عہد کئے ہوئے ہے۔ انہوں نے یہ بھی اجاگر کیا کہ جموں وکشمیر سے دفعہ – 370 ہٹائے جانے کے بعد شمال مشرق میں اس طرح کی کافی افواہیں پھیلا ئی گئی کہ دفعہ – 371 بھی ہٹادی جائے گی۔ انہوں نے کہا کہ اروناچل اور میزورم کے یوم تاسیس کے دن میں تمام لوگوں کو یقین دلانا چاہتا ہوں کہ شمال مشرق سے دفعہ -371 نہیں ہٹائی جائے گی۔ اس طرح کی افوائیں صرف شمال مشرق اور پورے ملک کے درمیان ایک تفریق پیدا کرنے کی سازش ہے۔ ہم اس طرح کی مذموم کوششوں کو کامیاب نہیں دیں گے۔


    شمال مشرق کے دیرینہ مسائل کا پائیدار حل تلاش کرنے کی حکومت کی کوششوں کے بارے میں بات کرتے ہوئے وزیر داخلہ نے کہا کہ مودی حکومت کے اقتدار میں آنے سے پہلے شمال مشرقی خطے کی شناخت شورش ، انتہا پسندی ، علیحدگی پسندی، ناکہ بندی ، بدعنوانی ، نسلی کشیدگی ، منشیات اور اسلحہ کی اسمگلنگ کے ساتھ کی جاتی تھی لیکن اب یہ خطہ پوری دنیا میں اپنے بنیادی ڈھانچے کی ترقی ، کنکٹی ویٹی ، کھیل کود میں اضافہ ، ایسٹ ایسٹ پالیسی اور نامیاتی کھیتی کے لئے جانا جاتا ہے۔ حکومت کے ذریعے کئے گئے جرات مندانہ اقدامات میں بھارت – بنگلہ دیش زمینی سرحد کا معاہدہ، منی پور کی ناکہ بندی کا خاتمہ ، برو- ریانگ نسلی بحران کو حل کرکے انہیں اصل دھارے میں شامل کرنا ، آسام میں 644 کاڈر کے ساتھ 8 مسلح گروپوں کی خود سپردگی اور بوڈو عوام کے لئے 1500 کروڑ روپے کے ترقیاتی پیکج کے ساتھ ایک معاہدے پر دستخط کرکے بوڈو مسئلے کو حل کرنا شامل ہے۔ انہوں نے کہا کہ وزیراعظم نریندر مودی کی قیادت میں اس طرح کی پیش رفت شمال مشرق کے لئے پائیدار امن اور ترقی لے کر آئے گی۔


    قومی سلامتی کو مستحکم کرنے کے لئے حکومت کے ذریعے کئے گئے اقدامات کے بارے میں بات کرتے ہوئے جناب شاہ نے این ڈی آر ایف بٹالین کے ہیڈ کوارٹر کی تعمیر کے علاوہ آئی ٹی بی پی کی سرحدی چوکیوں اور ہیڈ کوارٹر کی تعمیر کا حوالہ دیا۔


    وزیر داخلہ نے بتایا کہ مودی حکومت کے دوران مالی کمیشن میں تیرہویں مالی کمیشن کے مقابلے چودھویں مالی کمیشن میں شمال مشرق کی ترقی کے لئے بجٹ کی رقم میں 200 فیصد سے زیادہ اضافہ ہوا ہے۔ اس کے علاوہ مرکزی بجٹ میں بھی 24 فیصد کا اضافہ کیا گیا ہے جبکہ شمال مشرقی خطے کی ترقی کی وزارت کے بجٹ میں پچھلے پانچ برسوں کے دوران 65 فیصد کا اضافہ درج کیا گیا ہے اور 3500 کروڑ روپے سے زیادہ کے 477 نئے پروجیکٹ شمال مشرق میں کام کرنے لگے ہیں۔ جناب شاہ نے بتایا کہ حالیہ فیصلے میں این ای سی کے بجٹ کا 33 فیصد حصہ پسماندہ گاؤں کی ترقی کے لئے مختص کیا جائے گا جو اب بھی بیت الخلاء ، بجلی ، سڑک، ایل پی جی اور پینے کے پانی جیسی سہولیات سے محرورم ہیں۔


    ترقی کے بارے میں بات کرتے ہوئے انہوں نے کہا کہ قومی بانس مشن شمال مشرق میں ترقی کا پیش خیمہ ثابت ہوگا۔ پچھلے تین برسوں میں 32000 کروڑ روپے مختص کئے گئے ہیں اور 1200 کلو میٹر کی قومی شاہراہ کو مکمل کیا گیا ہے جب کہ 3800 کلو میٹر شاہراہوں کی منظوری دی گئی ہے۔ 9000 کلو میٹر ریلوے پٹریوں کو بڑی لائن میں تبدیل کیا گیا ہے۔ اگرتلہ اور دہلی کے درمیان تریپورہ سندری ایکسپریس شروع کی گئی ہے۔ 2018 میں آسام میں پانچ کلو میٹر طویل بوگی بیل پل کا افتتاح کیا گیا، 2400 کلو میٹر سے زیادہ کی بجلی کی ترسیل کی لائنیں ڈالی گئیں، دور درشن کا ارون پربھا چینل شروع کیا گیا، منی پور میں اسپورٹس یونیورسٹی کھولی گئی، ایٹا نگر کو اسمارٹ سٹی کے طور پر فروغ دیا گیا، ارونا چل میں پہلا میڈیکل کالج کھولا گیا، اور دیگر کے علاوہ دہلی میں شمال مشرقی کلچر ل اور انفارمیشن سینٹر کھولا گیا۔ انہوں نے کہا کہ میں اروناچلیوں سمیت شمال مشرق کے عوام کو یقین دلانا چاہتا ہوں کہ 21-2020 تک خطے کے تمام راجدھانی شہروں کو فضائی اور سڑک سے جوڑ دیا جائے گا۔ پچھلے پانچ برسوں میں صرف اروناچل میں ہی مودی حکومت نے 50000 کروڑ روپے سے زیادہ کی سڑک بنیادی ڈھانچے تیار کئے ہیں جب کہ 25 برسوں کے دوران 47000 کروڑ روپے کی ہی بنیادی ڈھانچے تیار کئے گئے تھے۔ اس کے علاوہ ہولونگی ہوائی اڈہ ، پچھلے 12 سال سے رکا ہوا تھا، اب تیزی سے تیار کیا جارہا ہے تاکہ اروناچل کو ہوا بازی کے قومی نقشے میں شامل کیا جاسکے۔


    اپنے خطاب کا اختتام کرتے ہوئے وزیر داخلہ نے کہا کہ وزیراعظم شمال مشرق میں بین ریاستی امور ، بین قبائلی امور ، سرحدی تنازعات ، انتہا پسندی اور شورش پسندی سمیت تمام مسائل کا پائیدار حل تلاش کرنے پر توجہ مرکوز کررہے ہیں۔ انہوں نے کہا کہ شمال مشرق 2024 تک سمسیا مکت ہوجائے گا۔ کوئی تنازع نہیں ہوگا، صرف ایک ترقی یافتہ شمال مشرق کا سنہرا مستقبل ہوگا۔ اروناچل ، جو طلوع ہوتے ہوئے سورج کی سرزمین ہے، پورے خطے کے لئے ترقی کا پیشہ رو بن جائے گا۔


    اس موقع پر دیگر اہم شخصیات کے علاوہ ارونا چل پردیش کے گورنر برگریڈیئر (ریٹائرڈ) ڈاکٹر بی ڈی مشرا ، شمال مشرقی خطے کی ترقی کے لئے مرکزی وزیر مملکت (آزدانہ چارج) ڈاکٹر جتیندر سنگھ ، نوجوانوں اور کھیل کود کے امور کے وزیر مملکت (آزا دانہ چارج) جناب کرن رجیجو ، اروناچل پردیش کے وزیراعلیٰ جناب پیما کھنڈو، این ا ی سی کے چیئر اور آسام کے وزیر خزانہ جناب ہمنتا بسوا شرما موجود تھے۔


    ۔۔۔۔۔۔۔۔۔۔۔


    م ن۔ا گ۔و۔ ق ر۔ن ا۔


    U- 854

    
    
    (Release ID: 1603889) Visitor Counter : 5
    
    
      Read this release in: English , Hindi , Bengali