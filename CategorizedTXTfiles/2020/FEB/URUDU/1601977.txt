      وزارات ثقافت

      نیشنل میوزیم گرونانک صاحب کے یکجہتی کے دائمی پیغام کودنیا کے سامنے اجاگر کرنے کے لئے نئی دہلی میں یکم فروری سے 9فروری تک ایک نمائش کی میز بانی کررہا ہے
      Posted On: 04 FEB 2020 8:36PM by PIB Delhi


    نئی دہلی 05 فروری 2020 ۔تاریخ ،کلچراور فنکارانہ مہارت نیز کامیابیوں کے بارے میں معلومات کو پھیلانے کی حوصلہ افزائی کی خاطر نئی دہلی کا نیشنل میوزیم گرونانک صاحب کی زندگی اور ان کے دور کے بارے میں ایک بے مثال نمائش کی میزبانی کررہا ہے۔ یہ نمائش وزارت ثقافت کے نیشنل میوزیم ، وی او وائی سی ای اور سکھ آر آئی (سکھ ریسرچ انسٹی ٹیوٹ امریکہ ) کے تعاون سے منعقد کی جارہی ہے ۔نیشنل میوزیم نئی دہلی میں یکم فروری سے 9 فروری 2020 تک یہ نمائش لگائی جائے گی،جس میں یک جہتی اور ایک شناخت کے موضوع کو اجاگر کیا جائے گا۔


    یہ نمائش گرونانک صاحب کے پرکاش پرب (یوم تابانی ) کے 550ویں سال کے موقع پر ہورہی ہے۔ یہ نمائش بڑی بر وقت اور افادیت کی حامل ہے ، کیونکہ یہ نوجوان نسل کو گرونانک صاحب کی تعلیمات اور ان کو عزیز آدرشوں کے ساتھ خودکو دوبارہ وابستہ کرنے کا موقع فراہم کرتی ہے ۔


    یہ نمائش گرونانک صاحب کے یکجہتی کے پیغا م کا تجربہ کرنے اور اس سے خودکو وابستہ کرنے کا موقع فراہم کرتی ہے ۔اس موقع پر جو پروگرام منعقدکئے جائیں گے ، ان میں پینل مباحثے ، ورکشاپ ،شاعری اور موسیقی کے اجلاس ،بچوں کے ذریعہ پروگرام ،داستان گوئی کی محفلیں اور اسی طرح کے بعض پروگرام شامل ہیں۔


    اس نمائش کو منعقد کرنے کے پیچھے یہ حکمت عملی کارفرما ہے کہ یکجہتی کے ساتھ وابستگی کے لئے ہرایک کے پاس کرنے کو کچھ نہ کچھ موجود ہے ۔بھارت سرکار کے ڈیولپمنٹ آف میوزیمس اینڈ کلچرل اسپیسس کے سی ای او جناب راگھبندرسنگھ نے کہا ہے :’’ ہمارے میوزیموںکو گفتگو اور رابطے کے لئے کھلی جگہوں کی ضرورت ہے ۔ اس نمائش نے دوروں اور کئی طرح کی سرگرمیوں کے ذریعہ اس رابطے کو ممکن بنادیا ہے ۔ ہم اسی طرح کی دیگر کارروائیوں کا بھی خیر مقدم کرتے ہیں تاکہ نیشنل میوزیم بھارت اور دنیا میں بہترین ثقافتی تجربات پیش کرسکے ۔ ‘’


    نیشنل میوزیم کے ایڈیشنل ڈائریکٹر جنرل جناب سبراتا ناتھ نے کہا :’’ اس طرح کی تقریبات سے میوزیم کی کارروائیوں میں لوگوں کی بڑے پیمانے پر شرکت کی حوصلہ افزائی ہوتی ہے اورہمارے جیسے ثقافتی اداروں کو ثقافتی شناخت کے ساتھ اپنائیت اور فخر کا احساس کرانے میں مدد ملتی ہے ۔‘‘


    سکھ ری کے بانی جناب ہریندر سنگھ نے نمائش کے بارے میں بات کرتے ہوئے کہا :’’ گرونانک صاحب لا تعداد زندگیوں میں اب بھی تبدیلی لانے کا باعث ہیں اور دنیا کو ’عالمی دانشمندی‘ کی ان کی غیر معمولی اور فیضان بخش کہانی سننے کی ضرورت ہے ۔ وہ ایک عالمی پیغمبر اور یکجہتی سے محبت کرنے والے تھے ۔ اس نمائش سے تبدیلی کی کہانی اجاگر ہوتی ہے ۔ ‘‘


    وی او وائی سی ای کی بانی اور سوشل آرٹسٹ انیکا سنگھ کا کہنا ہے :’’ یہ تقریب گرونانک کے بارے میں ہے ۔ وہ ایک ایسی روشنی تھے جو دائمی ہے اورسورج کی طرح چمکتی ہے ۔ ‘‘ نمائش کے بارے میں وضاحت کرتے ہوئے سکھ ری کی کریئٹو ڈائریکٹر اِنیّ کو ر نے کہا :’’ نمائش میں آنے والے کو یہ موقع ملے گا کہ وہ پانچ گیلریوں کے ذریعہ گرونانک صاحب کی زندگی اور تعلیمات کو مختصر طریقے پر دیکھیں ۔‘‘


    یہ نمائش میوزیم کے مرکزی صحن میں لگائی جارہی ہے ، جو 9فروری 2020 کو ختم ہوگی ۔میوزیم ہفتہ کے دنوں میں چھ بجے اور ختم ہفتہ پر آٹھ بجے تک کھلا رہے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 551

    
    
    (Release ID: 1601977) Visitor Counter : 3
    
    
      Read this release in: English , Hindi