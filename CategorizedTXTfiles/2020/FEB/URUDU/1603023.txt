      مالیاتی کمیشن

      پندرہویں مالیاتی کمیشن کی مشاور تی کونسل کی میٹنگ کل ہوگی
      Posted On: 12 FEB 2020 6:23PM by PIB Delhi


    نئی دہلی، 12 فروری : 15ویں مالی کمیشن کی مشاورتی کونسل کی میٹنگ کل نئی دہلی میں منعقد ہوگی ۔سال 21-2020کے لئے کمیشن کی رپورٹ جمع کرنے کے بعد کونسل کی یہ پہلی میٹنگ ہوگی ۔ میٹنگ کی صدارت کمیشن کے کمیشن جناب این کے سنگھ کریں گے ۔ جب کہ اس کے اراکین جناب اے این جھا ، ڈاکٹراشوک لاہری ، ڈاکٹررمیشن چند ، جناب انوپ سنگھ اورسکریٹری جناب اروند مہتہ میٹنگ میں شرکت کریں گے ۔ مشاورتی کونسل کے اراکین جنھوں نے میٹنگ میں اپنی شرکت کی تصدیق کردی ہے ان کے نام ،ڈاکٹرگووند راو، ڈاکٹراندراراجہ رمن ، ڈاکٹرسرجیت ایس بھلہ ، ڈاکٹراروند ویروانی ، ڈاکٹرپراچی مشرا ، جناب سدپتومُنڈل اور جناب کرشنامورتی سبرامینیم ہیں ۔


    کل کی میٹنگ میں شرکت کرنے والے خصوصی مدوعین میں ڈاکٹرپی کے مشرا ، ڈاکٹرشنکرآچاریہ ، ڈاکٹراجیت مشرا ، جناب اننت ناگیشورن ، جناب اجے بھوشن پانڈے ، جناب امیتابھ کانت ، جناب اتانوچکرورتی ، ڈاکٹرویویک ڈبرائے ، جناب ٹی این نینن ، جناب سوامی ناتھن ایّر، ڈاکٹرمنوج پانڈا اورڈاکٹرابھیجیت سین کے نام قابل ذکرہیں ۔


    صدرجمہوریہ ہند جناب رام ناتھ کووند کو سال 21-2020کے لئے 15ویں مالی کمیشن کی رپورٹ پیش کرنے کے بعد مرکزی حکومت نے رپورٹ میں شامل سفارشات پرمعقول حدتک عمل درآمد کیاہے اورپارلیمنٹ میں کارروائی رپورٹ پیش کردی ہے ۔ کمیشن کو سونپی گئی ذمہ داریوں کے مطابق وہ اب سال 22-2021سے 26-2025تک یعنی 5برسوں کے لئے اپنی سفارشات کا مسودہ تیارکرنے سے متعلق کام کررہی ہے ۔


    اس پس منظرمیں کمیشن کے لئے آگے کے کام میں یعنی پانچ برسوں کے لئے خصوصا ًابھرتی معاشی صورتحال کی روشنی میں معلومات پراحتیاط کے ساتھ غورکرنے کی ضرورت ہے ۔ اس مسئلے پرغوروخوض کے لئے کمیشن کی مشاورتی کونسل کی اگلی میٹنگ طلب کی گئی ہے ۔


    تین موضوعات جن پرخصوصی طورپر تبادلہ خیال میں غوروخوض ہوگا وہ ذیل سے متعلق ہیں :


    1-سال 21-2020کے لئے 15ویں مالی کمیشن کی رپورٹ میں عبوری تفویض کے فارمولے سے متعلق معلومات شامل ہیں ۔


    2-22-2021سے 26-2025 تک کی مدت کے لئے مجموعی گھریلوپیداوار( جی ڈی پی ) میں معمولی نموکی امید ہے ۔


    3-مذکورہ بالا مدت کے لئے کمیشن کے متعلقہ ٹیکس اچھال اور دوسرے بڑے معاشی پیمانے شامل ہیں ۔


    ************


    ( م ن ۔ ش س ۔ ع آ)


    U-738


    

    
    (Release ID: 1603023) Visitor Counter : 7
    
    
      Read this release in: Hindi , English