      صحت اور خاندانی بہبود کی وزارت

      ایچ 1 این 1 وائرس کے سبب سوائن فلو سے سپریم کورٹ کے ججوں کے متاثر ہونے کے بعد وزارتِ صحت کے ذریعے کئے گئے اقدامات
      Posted On: 25 FEB 2020 3:34PM by PIB Delhi


    نئی دلّی ، 25 فروری / سپریم کورٹ کے 5 جج سوائن فلو سے متاثر ہو گئے ہیں ۔ سوائن فلو ایچ 1 این 1 وائرس کے سبب ہوتا ہے ۔ سپریم کورٹ میں حالات سے نمٹنے کے لئے صحت اور خاندانی بہبود کی وزارت ، حکومت ہند کے ذریعے درجِ ذیل احتیاطی اقدامات فوری طور پر کئے گئے ہیں :

      * سپریم کورٹ کے احاطے میں سی جی ایچ ایس کے فرسٹ ایڈ پوسٹ ( ایف اے پی ) کو مضبوط بنایا گیا ہے ۔
      * پروٹوکول کے مطابق سبھی ججوں کے لئے علاج کا بندوبست کیا گیا ہے ۔ ججوں کے رابطے میں آنے والے اُن کے اہلِ خانہ کے اراکین سمیت سبھی کا مرض مخالف علاج کیا گیا ۔
      * سبھی پانچ ججوں کو گھر میں علیحدہ رکھا گیا ہے ۔ ان میں سے 3 ججوں نے اپنا کام شروع کر دیا ہے اور 2 گھر کے اندر نگرانی میں ہیں اور وہ صحت مند ہو رہے ہیں ۔
      * عدلیہ کے کمروں اور رہائشی علاقوں کی صفائی کی گئی ہے ۔
      * تمام متعلقہ لوگوں کے درمیان احتیاطی اقدامات کے سلسلے میں بیداری پھیلائی گئی ہے ۔

    صحت اور خاندانی بہبود کی وزارت کل 26 فروری ، 2020 ء کو بار کونسل کے دفتر میں وکیلوں اور دیگر عملے کے اراکین کے لئے ایچ 1 این 1 صحت مندی ورک شاپ کا انعقاد کرے گی ۔


    حالانکہ ایچ 1 این 1 ایک موسمی انفیکشن ہے ، جو عام طور سے ہر سال 2 بار ( ایک بار جنوری سے مارچ تک ) اور ( دوسری بار جولائی سے ستمبر تک ) ہوتا ہے ۔ سبھی سے گزارش کی جاتی ہے کہ وہ احتیاطی تدابیر اختیار کریں ، جیسے کھانستے وقت اپنی ناک اور منہ کو ٹشو پیپر / رومال سے ڈھک کر رکھیں ۔ اکثر اپنے ہاتھ صابن اور پانی سے دھوئیں ، بھیڑ بھاڑ سے بچیں ، آنکھوں ، ناک نیز منہ کو چھونے سے پرہیز کریں ۔ اگر آپ کو کھانسی ، زکام / کَف ہے تو بھیڑ بھاڑ والی جگہوں سے دور رہیں ، کافی پانی پئیں ، اچھی نیند سوئیں ، کوئی بھی علامت نظر آئے تو فوری طور پر نزدیکی عوامی سہولتی مراکز سے رابطہ قائم کیا جا سکتا ہے ۔


    ۔۔۔۔۔۔۔۔۔۔۔۔۔۔۔۔


    ( م ن ۔ م ع ۔ ع ا )


    U. No. 908

    
    
    (Release ID: 1604339) Visitor Counter : 7
    
    
      Read this release in: Hindi , English , Marathi , Bengali
    
    
    

*