      شمال مشرقی ریاستوں کی ترقی کی وزارت

      جناب جرگن ہارٹ کی قیادت میں جرمنی کے ایک 6 رکنی پارلیمانی وفد نے ڈاکٹر جتیندر سنگھ سے ملاقات کی
      
      ڈاکٹر سنگھ نے شمال مشرقی خطے کی ترقی پر سرکار کی زبردست توجہ سے وفد کو واقف کرایا

      Posted On: 07 FEB 2020 4:34PM by PIB Delhi

    نئی دہلی، 7 /فروری۔ جرمنی کا ایک 6 رکنی پارلیمانی وفد ہندوستان کے دورے پر ہے۔ جناب جرگن ہارٹ کی قیادت میں 6 رکنی وفد نے شمال مشرقی خطے کی ترقیات (آزادانہ چارج) اور وزیر اعظم کے دفتر میں پرسونل پبلک گریوانسیز اینڈ پنشنز، ایٹمی توانائی و خلائی امور کے امور کے وزیر مملکت ڈاکٹر جتیندر سنگھ سے ملاقات کی۔


    اس موقع پر ڈاکٹر سنگھ نے شمال مشرقی خطے کی مجموعی ترقیات پر وزیر اعظم جناب نریندر مودی کی قیادت والی قومی جمہوری اتحاد سرکار کی گہری توجہ سے واقف کرایا۔ انھوں نے کہا کہ مرکزی سرکار اپنے وسائل کا 10 فیصد کے بقدر حصہ اس خطے کی ترقی کے لئے مختص کیا ہے۔ اس خطے کی آبادی ملک کی کل آبادی کے ساڑھے تین فیصد بقدر ہے، جبکہ اس کا رقبہ ملک کے کل رقبے کے 7 فیصد کے بقدر ہے۔ انھوں نے مزید کہا کہ اس خطے پر کی جانے والی سرکار کی توجہ کا مظہر ہے۔


    ڈاکٹر سنگھ نے بتایا کہ دو سال کے دوران سرکار نے شمال مشرقی خطے میں فضائی رابطہ کاری اور آبی شاہراہوں کے فروغ کے لئے اہم ترین اقدامات کئے ہیں۔ اس علاقے میں کل 20 آبی شاہراہیں ہیں، جن میں سے ایک طاقتور ترین دریا برہم پتر میں ہےجس سے ساز و سامان کی سہل اور سستی باربرداری ممکن کی جاسکے گی۔ انھوں نے کہا کہ اب اروناچل پردیش کی راجدھانی ایٹانگر کا ریل کے ذریعے راجدھانی دہلی سے راست رابطہ قائم ہوگیا ہے اور ایٹانگر میں ایک ہوائی اڈے کی تعمیر جلد ہی مکمل کرلی جائے گی۔


    وزیر موصوف نے شمال مشرقی خطے کی ترقی کے لئے بین الاقوامی اشتراکی انتظامات کی تفصیل بیان کرتے ہوئے وفد کو بتایا کہ جاپان اس خطے میں سڑکوں اور پلوں کی تعمیر کے لئے زبردست سرمایہ کاری کررہا ہے۔ اس کے علاوہ اسرائیل اس خطے میں ایک فوڈ پارک قائم کرنے کے پروجیکٹ پر کام کررہا ہے۔ اس موقع پر ڈاکٹر سنگھ نے وفد سے جاننا چاہا کہ جرمنی کو اس خطے میں ترقیاتی پروجیکٹ شروع کرنے میں کس حد تک دلچسپی ہے۔


    اس موقع پر شمال مشرقی خطے کی ترقیات (ڈی او این ای آر) کی وزارت کے سکریٹری ڈاکٹر اندرجیت سنگھ نے بتایا کہ تبدیلیٔ آب و ہوا کے شعبے میں ہندوستان اور جرمنی کے درمیان ایک باہمی اشتراک کا کام جاری ہے اور دسمبر 2019 میں ہی اس خطے میں ایک بڑے پروجیکٹ کا کام مکمل ہوا ہے۔


    انھوں نے بتایا کہ کلائمیٹ چینج اڈاپشن – نارتھ ایسٹرن رینج (سی سی اے – این ای آر) کا دوسرا مرحلہ ہندوستان اور جرمنی کے درمیان ایک باہمی تعاون کا پروجیکٹ ہے اور جرمنی کی وفاقی سرکار شمال مشرقی خطے کی ترقی کے لئے حکومت ہند کی شمال مشرقی خطے کی ترقیات کی وزارت کے ساتھ اشتراک سے تکنیکی تعاون پر عمل درآمد کررہی ہے۔ واضح ہو کہ شمال مشرقی خطے کی ترقیات کی وزارت کو قومی سطح پر ایک اہم کارگزار ایجنسی کی حیثیت حاصل ہے۔


    میزورم، میگھالیہ، ناگالینڈ اور سکم میں سی سی اے- این ای آر کے دوسرے مرحلے پر ہند – جرمن وسیع تر ماحولیات پروگرام – دیہی علاقہ (آئی جی ای پی – آر اے) پر عمل کیا جارہا ہے، جس کا مقصد وسائل کو بہتر بنانا اور آب و ہوا کے مطابق زرعی طریقوں کو فروغ دینا ہے۔ ایری سلک ویلیو چین، بمبو ویلیو چین، اسپرنگ – شیڈ مینجمنٹ شیڈ، شمال مشرقی خطے کی نامیاتی مصنوعات کی فروغ کی رابطہ کاری جیسی وہ بعض اہم سرگرمیاں ہیں جن پر سرکار کی خصوصی توجہ رہی ہے۔


    واضح ہو کہ اس سے پہلے 2015 میں بھی جرمنی کا ایک وفد دورہ کرچکا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    

    م ن۔ ش ت۔م ر


    UN-635

    
    
    (Release ID: 1602502) Visitor Counter : 3
    
    
      Read this release in: English , Hindi