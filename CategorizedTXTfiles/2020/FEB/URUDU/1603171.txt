      وزارت سیاحت

      مرکزی وزیر ثقافت و سیاحت جناب پرہلاد سنگھ پٹیل اور گجرات کے وزیراعلی جناب وجے روپانی نے ‘‘ڈسٹی نیشن منیجمنٹ اینڈ کمیونٹی پارٹیسپیشن’’ کے موضوع پر ایک دو روزہ اجتماع کا افتتاح کیا
      Posted On: 13 FEB 2020 7:50PM by PIB Delhi


    نئی دہلی، 13 فروری 2020 ، مرکزی وزیر ثقافت و سیاحت جناب پرہلاد سنگھ پٹیل اور گجرات کے وزیراعلی جناب وجے روپانی نے آج گجرات میں ‘‘ڈسٹی نیشن منیجمنٹ اینڈ کمیونٹی پارٹیسپیشن’’ کے موضوع پر ایک دو روزہ اجتماع کا مشترکہ طور پر افتتاح کیا۔ اس تقریب کا اہتمام سیاحت و ثقافت کی وزارت کی جانب سے گجرات سرکار کے تعاون سے گجرات کے رن آف کچھ میں کیا گیا ہے۔


    اس موقع پر اپنی تقریر میں جناب پر ہلا دسنگھ پٹیل نے کہا کہ کچھ گجرات میں سیاحت کی ایک انتہائی پسندیدہ منزل مقصود بن کر سامنے آیا ہے۔ سیاحت کی پسندیدہ منزل کی ترقی اور فروغ سے نہ صرف سیاحت کی صنعت کو فروغ حاصل ہوگا، بلکہ مقامی ثقافت، روایات اور کمیونٹی کی بھی ترقی اور فروغ ممکن ہوسکے گا۔اس موقع پر یہ بھی کہا گیا کہ سیاحت کا فروغ نہ صرف پونجی کی سرمایہ کاری بلکہ تصورات اور پالیسی میں مثبت تبدیلیوں کا موجب ہوسکے گا۔ اس موقع پر جناب پٹیل نے اس امر کی جانب بھی اشارہ کیا کہ حکومت ہند ڈھولاویرا کی ترقی کو ایک زبردست منزل مقصود کے طور سے فروغ دینے کو انتہائی اہم تصور کرتی ہے۔


    اس موقع پر گجرات کے وزیراعلی جناب وجے روپانی نے اس تقریب میں شرکت کے لئے آنے والی تمام سرکردہ شخصیات کا خیرمقدم کرتے ہوئے گجرات میں 2001 کے خوفناک زلزلے کا حوالہ دیا۔یہاں کچھ کا علاقے اس خوفناک زلزلے سے پوری طرح تباہ ہوگیا تھا۔ تاہم وزیراعظم ہند کے بصیر تر تصور کی وجہ سے کچھ کا علاقہ (سفید رَن) اپنے مخصوص جغرافیائی محل وقوع ثقافت اور وراثت کے سبب سیاحت کی انتہائی پسندیدہ منزل کی شکل میں ابھر کر سامنے آیا ہے۔ جناب روپانی نے مزید کہا کہ یہ منزل مقصود کے انتظام کے مطالعہ کا ایک مثالی معاملہ ہے۔انہوں نے اس موقع پر انتہائی مسرت کا اظہار کرتے ہوئے بتایا کہ دھولا ویرا اور سومناتھ کوانتہائی پسندیدہ منزل مقصود کی ترقی و فروغ کی حکومت ہند کی اسکیم میں شامل کیا جاچکا ہے۔انہوں نے آگے اپنی تقریر میں مجسمہ اتحاد (اسٹیچو آف یونیٹی) کی ایک مدت مقررہ میں تعمیر پر روشنی ڈالی اور کہا کہ اب مجسمہ اتحاد یعنی اسٹیچو آف یونٹی وزیراعظم جناب نریندر مودی کے ایک بھارت سریشٹھ بھارت کے فروغ کی منفرد مثال کی شکل حاصل کرگیا ہے۔


    تقریب میں شامل گجرات کے وزیر سیاحت جناب جواہر چاؤڈا نے اپنی تقریر میں ریاست گجرات کی جنگلاتی زندگی، روحانیت، قدرتی مناظر، گاندھی جی سے متعلق مقامات اور دنیا کے بلند ترین مجسمہ اتحاد پر تفصیل سے اظہار خیال کیا۔


    اس افتتاحی تقریب میں ریاست گجرات کے مختلف مقامات پر اختراعی اور زیبائشی روشنیوں اور مختلف تاریخی یادگاروں پر ساؤنڈ اینڈ لائٹ شو کے اہتمام کے لئے گجرات سرکار اور انڈیا ٹورزم ڈیولپمنٹ کارپوریشن (آئی ٹی ڈی سی) کے درمیان ایک مفاہمتی عرضداشت پر دستخط بھی کئے گئے۔


    اس تقریب کا اہتمام شعبہ سیاحت میں ڈسٹی نیشن مینجمنٹ اینڈ کمیونٹی پارٹیسیپیشن کی اہمیت پر اظہار خیال کی غرض سے کیا گیا تھا، جس میں مقررین کے اجلاس میں سرکاری افسران، سیاحت کی صنعت کے نمائندوں اور پرائیویٹ سیکٹر کے کاروباری اداروں نے شرکت کی۔ ان حضرات نے ملک کی مختلف ریاستوں اور مرکز کے زیرانتظام علاقوں کے متعلقہ میدان سے متعلق بہترین طریقے اور مطالعات پیش کئے ۔ اس اجتماع میں سماجی اور مجموعی معیشت پر اس قسم کے تصورات اور فریم ورک ، نظریات اور اسکیموں پر عمل آوری کو درپیش چیلنجوں کی تفہیم میں بھی قدرے آسانی ممکن ہوسکی۔


    اس تقریب کے اہتمام کا سب سے اہم مقصد ثقافت و سیاحت میں ہم آہنگی کو سمجھنے کے ساتھ ساتھ اس بات پر غور و خوض کرنا تھا کہ ملک میں سیاحت کے مجموعی فروغ کے حصول کی غرض سے ٹھوس اور غیر مادی اثاثہ جات کے فروغ و ترقی کی پالیسی ، ڈیزائن سازی اور عمل آوری میں ثقافت و سیاحت کے درمیان کہاں تک اجتماعیت ممکن ہوسکتی ہے۔


    اس تقریب میں سیاحت کی پسندیدہ منزل مقصود کے موثر انتظام کے مقصد کے حصول کے لئے مختلف متعلقہ دعویداروں اور شراکت داروں کے درمیان تعمیری مباحث کی حوصلہ افزائی ہوئی، جن کے دوران منزل مقصود کے موثر انتظام اور سماجی شراکت داری کے لئے نمونہ ساز اصولوں پر خاص طور سے غور و خوض کیا گیا۔


    ۔۔۔۔۔۔۔۔۔۔۔


    U- 765

    
    
    (Release ID: 1603171) Visitor Counter : 7
    
    
      Read this release in: English