      وزیراعظم کا دفتر

      سری لنکا کے وزیراعظم کے ہندوستان کے سرکاری دورے کے دوران وزیراعظم کا پریس بیان
      Posted On: 08 FEB 2020 3:11PM by PIB Delhi


    نئی دہلی، 08 فروری 2020 /


    عزت مآب


    وزیر اعظم مہندرا جپکش،


    معزز نمائندگان


    آیو بوون !


    ونکّم!


    نمسکار!


    سب سے پہلے تو میں اپنے دوست مہندر راجپکش کو وزیراعظم بننے کے لیے دل سے مبارکباد پیش کرتا ہوں۔ عہدے کی ذمہ داری سنبھالنے کے فوراً بعد انہوں نے میری دعوت قبول کی اور اپنے پہلے غیر ملکی دورے کے لیے ہندوستان کو منتخب کیا۔ اس کے لیے میں ان کا ممنون ہوں۔ کچھ دن پہلے سری لنکا نے اپنی آزادی کی 72ویں سالگرہ منائی ہے۔ اس کے لیے میں وزیراعظم راجپکش اور سری لنکا کے تمام لوگوں کو بہت بہت مبارکباد دیتا ہوں۔


    دوستوں،


    ہندوستان اور سری لنکا زمانۂ قدیم سے پڑوسی بھی ہیں اور گہرے دوست بھی ہیں۔ ہمارے تعلقات کی تاریخ کا تانا بانا ثقافت مذہب ، روحانیت ، آرٹ اور زبان جیسے بے شمار رنگ برنگے دھاگوں سے بنا گیا ہے۔ چاہے تحفظ ہو یا معیشت یا سماجی ترقی ۔ ہر شعبے میں ہمارا ماضی اور ہمارا مستقبل ایک دوسرے سے جڑا ہوا ہے۔ سری لنکا میں استحکام ، تحفظ اور خوشحالی ہندوستان کے مفاد میں تو ہے ہی ، پورے بحر ہند خطے کے مفاد میں بھی ہے اور اس لیے انڈو پیسی فک خطے میں بھی امن اور خوشحالی کے لیے ہمارا قریبی تعاون بہت اہم ہیں۔ ہماری حکومت کی ‘نیبر ہُڈ فرسٹ’ پالیسی اور ‘ساگر’ ڈاکٹرن کے مطابق ہم سری لنکا کے ساتھ تعلقات کو خصوصی ترجیح دیتے ہیں۔ علاقائی تحفظ اور ترقی کے لیے ہندوستان کے ساتھ مل کر کام کرنے کے حکومت سری لنکا کے عزم کا ہم خیرمقدم کرتے ہیں۔


    دوستوں،


    آج وزیراعظم راج پکش اور میں نے اپنے دو طرفہ تعلقات کے تمام پہلوؤں اور باہمی مفاد کے بین الاقوامی موضوعات پر تفصیل سے بات چیت کی۔ دہشت گردی ہمارے خطے میں ایک بہت بڑا خطرہ ہے۔ ہم دونوں ملکوں نے اس مسئلے کا ڈٹ کر مقابلہ کیا ہے۔ پچھلے سال اپریل میں سری لنکا میں ‘‘ایسٹر ڈے’’ پر دردناک اور بربر دہشت گردانہ حملے ہوئے تھے۔ یہ حملے صرف سری لنکا پر ہی نہیں پوری انسانیت پر بھی چوٹ تھے اور اس لیے آج کی ہماری بات چیت میں ہم نے دہشت گردی کے خلاف اپنے تعاون میں مزید اضافے پر بات چیت کی۔ مجھے اس بات پر خوشی ہے کہ ہندوستان کے اہم تربیتی اداروں میں دہشت گردی مخالف کورسز میں سری لنکا کے پولیس افسروں نے حصہ لینا شروع کیا ہے۔ دونوں ملکوں کی ایجنسیوں کے درمیان رابطے اور تعاون کو اور زیادہ مضبوط کرنے کے لیے بھی ہم عہدبند ہیں۔


    دوستوں،


    آج کی بات چیت میں ہم نے سری لنکا میں مشترکہ معاشی پروجیکٹ پر اور اقتصادی، تجارتی اور سرمایہ کاری کے تعلقات کو فروغ دینے پر بھی تبادلۂ خیال کیا۔ ہم نے اپنے عوام سے عوام کے رابطے کو بڑھانے ، سیاحت کی حوصلہ افزائی کرنے اور کنکٹیویٹی کو بہتر بنانے پر بھی بات چیت کی۔


    چنئی اور جافنا کے درمیان حال ہی میں سیدھی پرواز کی شروعات اسی سمت میں ہماری کوششوں کو حصہ ہے۔ اس سیدھی فلائٹ سے سری لنکا کے شمالی علاقے کی تمل آبادی کے لیے کنکٹیویٹی کے متبادل بڑھیں گے اور یہ اس علاقے کی اقتصادی اور سماجی ترقی کے لیے بھی مفید ہوگی۔ اس فلائٹ کو اچھا رسپانس ملنا ہم دونوں کے لیے باعث مسرت ہے۔ اس رابطے کو اور بڑھانے ، بہتر بنانے اور مستقل بنانے کے لیے کوششیں کرنے پر بھی ہم نے بات چیت کی۔


    دوستوں،


    سری لنکا کی ترقی کی کوششوں میں ہندوستان ایک قابل اعتبار شراکت دار رہا ہے۔ پچھلے سال جس نئی لائنس آف کریڈٹ کا اعلان کیا گیا تھا اس سے ترقی میں ہمارے تعاون کو اور زیادہ تقویت ملے گی۔ ہمیں خوشی ہے کہ سری لنکا کے شمالی اور مشرقی علاقے میں داخلی طور پر بے گھر ہونے والے لوگوں کے لیے 48 ہزار سے زیادہ گھروں کی تعمیر کا انڈین ہاؤسنگ پروجیکٹ مکمل کیا جا چکا ہے۔ اس کے علاوہ اپ کنٹری علاقے میں ہندوستان نژاد تمل لوگوں کے لیے کئی ہزار گھروں کے تعمیر کا کام بھی جاری ہے۔ وزیراعظم راج پکش اور میں نے ماہی گیروں کے انسانی معاملے پر بھی بات چیت کی۔ اس بات کا اثر دونوں ملکوں کے لوگوں کے زندگی گزارنے پر سیدھی طور پر پاتا ہے اور اس لیے ہم اس مسئلے پر مثبت اور انسانی نظریہ جاری رکھنے پر متفق ہیں۔


    دوستوں،


    سری لنکا میں ری کنسی لیئشن سے متعلق مسئلوں پر ہم نے کھلے من سے بات چیت کی۔ مجھے یقین ہے کہ سری لنکا حکومت یونائیٹڈ سری لنکا کے اندر برابری ، انصاف، امن اور احترام کے لیے تمل لوگوں کے توقعات کو پورا کرے گی۔ اس کے لیے یہ ضروری ہوگا کہ سری لنکا کے آئین میں 13ویں ترمیم کو نافذ کرنے کے ساتھ ساتھ ری کنسی لیئشن کے عمل کو آگے بڑھایا جائے۔


    دوستوں،


    میں ایک بار پھر وزیراعظم راج پکش کا ہندوستان میں دلی استقبال کرتا ہوں۔ مجھے یقین ہے کہ ان کے اس دورے سے ہندوستان اور سری لنکا کی دوستی اور کثیر جہتی تعاون مزید مستحکم ہوں گے۔ ساتھ ہی دونوں ملکوں کے درمیان علاقائی امن اور استحکام کے لیے تعاون میں اضافہ ہوگا۔


    بوہوما استھوتی ،


    نندری،


    شکریہ!


    ۔۔۔۔۔۔۔۔۔۔


    م ن۔ ا گ ۔ م ت ح ۔


    U- 646


    

    
    (Release ID: 1602545) Visitor Counter : 7
    
    
      Read this release in: Marathi , Hindi , Punjabi