      نائب صدر جمہوریہ ہند کا سکریٹریٹ

      نائب صدر جمہوریہ نے بندرگاہ ٹرسٹوں کے صدور سے کہا - ہندوستانی بندرگاہوں توانائی کے لحاظ سے زیادہ سے زیادہ مؤثر اور ماحول دوست بنائیں
      
      ملک کی ترقی کے لیے ساحلِ سمندر کا فائدہ اٹھائیں
      
      مقامی لوگوں کی مدد کریں، ہنرمندی کو فروغ دے کر نوجوانوں کے لیے روزگار کے مواقع فراہم کریں: نائب صدر جمہوریہ
      
      وزارت جہاز رانی کے ذریعہ منعقدہ ‘چنتن بیٹھک’ کے دوران اہم بندرگاہ ٹرسٹوں کے صدرو سے بات چیت
      Posted On: 29 FEB 2020 1:38PM by PIB Delhi


    نائب صدر جمہوریہ جناب ایم وینکیا نائیڈو نے آج بندرگاہوں کے سبھی صدور اور منتظمین سے بندرگاہوں کو توانائی کے لحاظ سے مؤثر اور ماحول دوست بنانے کی اپیل کی۔ انہوں نے زور دے کر کہا کہ دنیا کےسب سے بڑے چیلنجوں میں سے ایک ماحولیاتی تبدیلی کا مقابلہ کرنے کے لیے اس قسم کی کوششوں کی ضرورت ہے۔


    وزارت جہاز رانی کے ذریعہ منعقد کی جا رہی ‘چنتن بیٹھک’ کے دوران اہم بندرگاہ ٹرسٹوں کے صدور کے ساتھ بات چیت کرتے ہوئے نائب صدر جمہوریہ نے ملک کی پائیدار ترقی کے لیے ساحل سمندر سے استفادہ کرنے کی ضرورت پر زور دیا۔


    ہندوستان کی ترقی کی کہانی میں ملک کے 7516 کلو میٹر طویل ساحل ، اس کے 12 اہم بندر گاہوں اور 200 غیر اہم بندرگاہوں کے تعاون کی ستائش کرتے ہوئے انہوں نے کہا کہ ہندوستان کے پاس بندرگاہ کے ذریعہ ترقی کے اچھے مواقع ہیں کیونکہ در آمدات اور بر آمدات کے لیے بندرگاہ ضروری ہیں۔


    اس موقع پر جناب نائیڈو نے مرکزی حکومت کے ذریعہ شروع کیے گیے ساگر مالا بندرگاہ کے ذریعہ ترقی کی بھی ستائش کی اور کہا کہ یہ گرین فیلڈ بندرگاہ بنانے ، موجودہ بندرگاہوں کی تجدید کاری اور روزگار کے مواقع فراہم کر کے ساحلی علاقوں کے لوگوں کہ بااختیار بنانے کی سمت میں سب سے اچھا قدم ہے۔ رسد کی لاگت کو کم کرنے ، اخراجات کو کم کرنے اور بدلے جانے والے وقت کو بہتر بنانے کے


    نائب صدر جمہوریہ نے بندرگاہوں کو زیادہ سے زیادہ فائدہ حاصل کرنے کے لیے اپنے مالی وسائل کا مؤثر ڈھنگ سے استعمال کرنے کے لیے اولین ترجیحات کو اپنانے کا مشورہ دیا۔ اس کے لیے انہوں نے رسد کی لاگت ، اخراجات کم کرنے اور ڈریجنگ خرچ کو بہتر بنانے کا مشورہ بھی دیا۔ انہوں نے کہا کہ ہمیں ساحلوں کے دونوں جانب زیادہ سے زیادہ ٹرانس شپمنٹ بنانے کی ضرورت ہے۔


    نائب صدر جمہوریہ نے ساحلی علاقوں میں رہنے والے لوگوں کی ترقی کو بندرگاہ ذریعہ ترقی کا ایک لازمی عنصر بتاتے ہوئے سبھی منتظمین اور منیجروں کو سی ایس آر سرگرمیوں پر زیادہ توجہ مرکوز کرنے اور مقامی نوجوانوں کو ہنر فراہم کر کے انہیں روزگار حاصل کرنے کے قابل بناتے ہوئے مقامی لوگوں کا دھیان رکھنے کو کہا۔ نائب صدر جمہوریہ نے بندرگاہوں کو ‘سوچھ بھارت’ جیسے پروگراموں میں سرگرم طریقے سے شرکت کرنے اور شہر کو صاف ستھرا بنائے رکھنے میں مقامی افسروں کو تعاون دینے کی اپیل کی۔


    وزارت جہاز رانی کے ذریعہ ساحلی شہر مملّا پورم میں تین روزہ ‘چنتن بیٹھک’ (28 فروری سے یکم مارچ 2020تک) منعقد کی جا رہی ہے۔ یہ اجلاس بندرگاہوں کو در پیش مختلف چیلنجوں پر غور و خوض کرنے اور ان کا حل تلاش کرنے اور بندرگاہوں کی ترقی کے امکانات تلاش کرنے کی سمت میں ایک بڑی کوشش ہے۔


    اس موقع پر جہاز رانی (آزادانہ چارج) اور کیمیا و کیمیاوی کھاد کے مرکزی وزیر مملکت جناب من سکھ منڈاویا، وزارت جہازرانی میں سکریٹری جناب گوپال کرشن اور اہم بندرگاہ ٹرسٹوں کے صدور موجود تھے۔


    ۔ ۔ ۔ ۔ ۔ ۔ ۔ ۔ ۔


    ( م ن ۔اض۔ را ۔ 29 - 02 - 2020 )


    U. No. 969

    
    
    (Release ID: 1604762) Visitor Counter : 5
    
    
      Read this release in: English , Hindi