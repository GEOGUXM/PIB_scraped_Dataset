      صدر جمہوریہ کا سکریٹریٹ

      صدر جمہوریہ ہند نے میانمار کے صدر کے اعزاز میں ضیافت کا اہتمام کیا
      
      صدر جمہوریہ ہند نے کہا کہ میانمار بھارت کے ”پڑوس پہلے ”اور” ایکٹ ایسٹ پالیسی“ کا ہم نوا

      Posted On: 27 FEB 2020 9:00PM by PIB Delhi

    نئی دلّی، 28 جنوری / صدر جمہوریہ ہند جناب رام ناتھ کووند نے 27 فروری، 2020 کو راشٹر پتی بھون میں جمہوریہ میانمار کے صدر ہز ایکسی لینسی یو۔ ون مائنٹ کا خیر مقدم کیا۔ صدر جمہوریہ ہند نے میانمار کے صدر موصوف کے اعزاز میں ایک دعوت کا بھی اہتمام کیا۔


    صدر مائنٹ کے بھارت کے پہلے دورے پر ان کا استقبال کرتے ہوئے، صدر جمہوریہ ہند نے کہا کہ بھارت میانمار کے ساتھ اپنی ساجھے داری کو اعلیٰ ترین ترجیح دیتا ہے۔ میانمار، بھارت کے ”پڑوس پہلے ’اور ’ایکٹ ایسٹ پالیسی‘ کا ہم نوا ہے۔ بھارت۔ میانمار کی ساجھے داری بھارت کے جڑے ہوئے اور معاون پڑوسی کے قیام کے نظرئیے کے عین مطابق ہے۔


    صدر جمہوریہ ہند نے کہا کہ ایک پُر امن، متحد، وفاقی، جمہوری اور خوش حال میانمار بھارت کے قومی مفاد کے لئے لازمی ہے۔بھارت میانمار کے ساتھ کلیدی اہمیت کے شعبوں مثلاً توانائی، نقل و حمل، ڈیجیٹل کنکٹی ویٹی، سیاحت اور وراثتی مینجمنٹ میں اپنی شراکت داری کو توسیع دینے کا خواہش مند ہے۔ بھارت میانمار کے دیہی علاقوں میں نئے سماجی۔ اقتصادی بنیادی ڈھانچہ سمیت ڈیولپنگ ٹریننگ مراکز کے لئے مزید مالی امداد دینے کو تیار ہے۔


    صدر جمہوریہ ہند نے میانمار کی اس یقین دہانی کی ستائش کی کہ میانمار اپنی سر زمین کو بھارت مخالف سرگرمیوں کے لئے استعمال کرنے کی ہر گز اجازت نہیں دے گا۔ بھارت، میانمار کی جانب سے ہماری سرحدوں کی سیکورٹی کو بر قرار رکھنے کے لئے میانمار کی فوج کی جانب سے تعاون اور تال میل کی بھی ستائش کرتا ہے۔


    بعد از اں، صدر جمہوریہ ہند نے میانمار کے صدر کے اعزاز میں دی گئی ضیافت میں کہا کہ پائیدار امن کے فروغ کے لئے ہمیں خوش حالی کے ذریعہ امن کو یقینی بنانا چاہئیے۔ سڑکوں کی تعمیر، آبی گزر گاہوں کے استعمال، بندر گاہوں کی ترقی اور باہمی فضائی خدمات میں اضافے کے ذریعہ ہمارے روابط میں پہلے ہی توسیع ہو رہی ہے۔ اس کے ساتھ ہی ہمیں توانائی کے شعبے میں بھی روابط کو توسیع دینے کی ضرورت ہے۔


    ۔۔۔۔۔۔


    U. 956 ٰ

    
    
    (Release ID: 1604632) Visitor Counter : 4
    
    
      Read this release in: English , Hindi