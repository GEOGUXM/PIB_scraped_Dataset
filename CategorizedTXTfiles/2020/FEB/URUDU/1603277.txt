      محنت اور روزگار کی وزارت

      ای ایس آئی کارپوریشن کی 181ویں میٹنگ کا انعقاد
      
      زچگی کے اخراجات 5000روپے سے بڑھاکر 7500روپے کئے گئے
      
      Posted On: 14 FEB 2020 5:36PM by PIB Delhi


    نئی دہلی، 14فروری : ای ایس آئی کارپوریشن نے گذشتہ روز محنت اورروزگار( آزادانہ چارج ) کے وزیرمملکت جناب سنتوش کمارگنگوار کی صدارت میں اپنی 181ویں میٹنگ کے دوران اپنے کام کاج اور خدمات فراہم کرانے کے میکینزم میں بہتری کے لئے کئی اہم فیصلے کئے ہیں ۔


    میٹنگ کے دوران درج ذیل فیصلے کئے گئے :


    1-زندہ رہنے کے خرچ کے اشاریے میں اضافے ، جس کے نتیجے میں زچگی سے متعلق اخراجات میں بھی اضافہ ہواہے ، کے پیش نظر زچگی کے اخراجات کی موجودہ رقم 5000روپے بڑھا کر7500روپے کردی گئی ہے ۔ یہ سہولت ایسی حاملہ خواتین کے لئے ہے جو کچھ ناگزیروجوہات کے باعث ای ایس آئی سی ڈسپنسریوں /اسپتالوں کی زچگی سے متعلق خدمات سے استفادہ نہیں کرپاتی ہیں اور انھیں دیگراسپتالوں میں علاج کراناپڑتاہے ۔


    2-ای ایس آئی کارپوریشن نے تعلیمی سال 21-2020سے اقتصادی طورپرکمزورطبقے ( ای ڈبلیو ایس ) کوٹہ اور ای ایس آئی سی میڈیکل انسٹی ٹیوشن میں داخلے کو عمل میں لانے کی منظوری دے دی ہے ۔ اس کے علاوہ ای ایس آئی سی میڈیکل کالجوں میں انشورڈ افراد ( آئی پی ) کو ٹہ کے تحت ایم بی بی ایس /بی ڈی ایس سیٹوں پرداخلے کے لئے عارضی داخلہ پالیسی 2020کو بھی منظوری دی گئی ہے ۔


    3-ای ایس آئی سی میٹنگ کے دوران رواں سال ( 20-2019) کے لئے ترمیم شدہ تخمینے اور اس کے بعد سال ( یعنی 21-2020) کے لئے بجٹ تخمینے کو اختیاراورمنظورکیاگیاہے ۔


    جناب سنتوش کمارگنگوارنے اس بات پراطمینان کا اظہارکیاکہ ای ایس آئی سی نے بیمہ شدہ افراد کی زندگی کو آسان بنانے کے لئے کئی نئے اقدامات کئے ہیں ۔ انھوں نے حال ہی میں بیمہ شدہ افراد کی حقیقی پریشانیوں کاجائزہ لینے اور طبی اور دیگر متعلقہ خدمات کو بہتربنانے میں کئے گئے اقدامات کا جائزہ لینے کے لئے کئی ای ایس آئی سی اسپتالوں کے اپنے دورے کا بھی ذکرکیا۔ اس میٹنگ میں محنت اورروزگارکے سکریٹری ہیرالال سماریہ ، ای ایس آئی سی کے ڈائرکٹرجنرل، جناب راج کمار محنت اورروزگارکی ایڈیشنل سکریٹری محترمہ انورادھاپرساد کے ساتھ ارکان پارلیمنٹ ، ملازمین اور عاجروں کے نمائندوں ، ای ایس آئی کارپوریشن کے ارکان ، ریاستی حکومت کے نمائندوں اور سینیئرافسروں نے بھی شرکت کی ۔


    ایمپلائیزاسٹیٹ انشورنس کارپوریشن ایک ممتاز سوشل سکیوریٹی تنظیم ہے جو جامع سوشل سیکوریٹی فائدے مثلامناسب طبی دیکھ ریکھ اور ضرورت کے وقت پر مثلا روزگارکے دوران چوٹ لگنے ، بیمارہونے ، موت وغیرہ کی صورت میں نقد رقم کے متعدد فائدے فراہم کراتی ہے ۔ ای ایس آئی قانون ایسے اداروں پر نافذ ہوتاہے جہاں 10سے یااس سے زیادہ افراد کام کرتے ہوں ۔ 21000روپے ماہانہ تک تنخواہ پا نے والے ملازمین ای ایس آئی قانون کے تحت صحت بیمہ اور دیگر فائدے حاصل کرنے کے مستحق ہیں ۔یہ قانون ملک بھرمیں 12.11لاکھ کارخانوں اور اداروں پر لاگوہوتاہے اور اس کے استفادہ کنندگان میں تقریبا3.49کروڑملازمین کے افراد خانہ شامل ہیں ۔ اب تک ای ایس آئی اسکیم سے فائدہ اٹھانے والی آبادی 13.56کروڑسے زیادہ ہے ۔ 1952میں اپنے قیام سے ہی ای ایس آئی کارپوریشن نے اب تک 159اسپتال ،148/1500ڈسپنسریاں / آئی ایس ایم یونٹ ، 793برانچ /پے آفس ، 43ڈی سی بی او اور 63ریجنل اورسب ریجنل آفس قائم کئے ہیں ۔


    *****


    ( م ن ۔ اگ۔ ع آ)


    U-779


    

    
    (Release ID: 1603277) Visitor Counter : 10
    
    
      Read this release in: English , Hindi