      وزارتِ تعلیم

      فروغ انسانی وسائل کے مرکزی وزیرنے آج نئی دلّی میں کینیڈا کے پارلیمانی وفد سے ملاقات کی
      
      یوگا اور آیوروید جیسے اعلیٰ کورسوں کے مطالعے کے لئے بھارت ایک آئیڈیل مقام: وزیر فروغ انسانی وسائل

      Posted On: 13 FEB 2020 8:02PM by PIB Delhi

    نئی دلّی، 13 جنوری / فروغ انسانی وسائل کے مرکزی وزیر جناب رمیش پوکھریال ’نشنک‘ نے آج یہاں نئی دلّی میں کینیڈا کی پارلیمنٹ کے اسپیکر مسٹر جارج جے، فورے کی قیادت میں آئے ہوئے پارلیمانی وفد سے ملاقات کی۔ اس ملاقات میں جناب رمیش پوکھریال نشنک نے کہا کہ بھارت ایک آئیڈیل مقام ہے جہاں غیر ملکی طلباء یوگا اور آیوروید اور دیگر ڈسپلن جیسے اعلیٰ کورسوں کے مطالعے کے لئے ملک کے بہترین تعلیمی اداروں میں آ سکتے ہیں۔ جناب نشنک نے آئندہ نئی تعلیمی پالیسی کے بارے میں بھی بتایا کہ کس طرح بھارت میں تعلیم کو اعلیٰ معیاری، مزید قابل رسائی اور شمولیت پر مبنی بنایا جائے گا۔ انہوں نے بھارت اور کینیڈا کے درمیان پہلے سے مضبوط تعلیمی رشتوں کا تذکرہ کرتے ہوئے کہا کہ آئندہ برسوں میں انہیں کس طرح مزید مستحکم کیا جا سکتا ہے۔


    جناب پوکھریال نے مزید واضح کیا کہ فروغ انسانی وسائل کی وزارت نے اعلیٰ تعلیم کی عالم کاری کے لئے اقدامات کئے ہیں جن میں اسٹڈی ان انڈیا، گلوبل انیشیٹیو فار اکیڈمی نیٹ ورک (جی آئی اے این) یعنی گیان اور اسکیم فار پرموشن آف اکیڈمک ریسرچ کولیبریشن (ایس پی اے آر سی) شامل ہیں۔ انہوں نے اس امر کو اجاگر کیا کہ بھارت اور کینیڈیائی اداروں کے درمیان 19 مشترکہ ریسرچ تجاویز کے ساتھ کینیڈا ایس پی اے آر سی میں شمولیت کرنے والے 28 ملکوں میں سے ایک ہے۔ گیان کے تحت کینیڈا کے تعلیمی اداروں سے تقریباً 90 فیکلٹی ممبران بھارت کے تعلیمی اداروں میں تعلیم دینے کے لئے آئے ہیں۔ جناب پوکھریال نے یوگا، آیوروید، ہندی، سنسکرت اور دیگر ہندوستانی زبانیں، ہندوستانی فلسفہ کے ساتھ مختلف بھارتی تعلیمی اداروں میں تعلیم حاصل کرنے کے لئے کینیڈا کے طلباء کو دعوت دی۔ انہوں نے بھارت اور کینیڈا کے درمیان تعلیمی تبادلوں کے فروغ کے لئے حکومت ہند اور حکومت کینیڈا کی جانب سے 1968 میں قائم کی گئی مشترکہ تنظیم شاستری انڈو۔ کینیڈیائی انسٹی ٹیوٹ (ایس آئی سی آئی) کا بھی تذکرہ کیا۔


    وزیر موصوف نے مشورہ دیا کہ ہمیں ایک طریقہ کار وضع کرنا چاہئیے جس میں کینیڈیائی کمپنیاں اور بھارتی کمپنیاں بالترتیب اپنے ملکوں میں انٹرن شپ طلباء کے لئے مواقع فراہم کرائیں۔ انہوں نے کہا کہ کثیر قومی کمپنیاں بھارت اور کینیڈا میں شاندار کار کردگی کا مظاہرہ کر رہی ہیں۔ وزیر موصوف نے کینیڈا میں قائم بھارتی اداروں میں مشترکہ تحیق کو فروغ دیئے جانے کی اپیل کی، کیونکہ یہ نانو ٹیکنالوجی، گرین انرجی، ایکولوجی، میدیسن وغیرہ کے شعبوں میں شاندار کار کردگی انجام دے رہے ہیں۔


    جناب پوکھریال نے کہا کہ ہم دونوں ملکوں کے درمیان طلباء کے تبادلوں میں اضافے کے لئے خصوصی کوششیں کریں گے۔ انہوں نے اس امید کا اظہار کیا کہ یہ میٹنگ بھارت اور کینیڈا کے اعلیٰ تعلیمی اداروں کے درمیان فیکلٹی اور بین الاقوامی طلباء کے توازن کے فروغ کے لئے حکمت عملی تیار کرنے میں موثر طور پر مدد گار ثابت ہو گی۔


    ۔۔۔۔۔۔


    U.759 ٰ


    م۔ ر۔ر۔ .

    
    
    (Release ID: 1603198) Visitor Counter : 3
    
    
      Read this release in: English , Hindi