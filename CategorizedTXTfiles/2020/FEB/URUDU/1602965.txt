      امور داخلہ کی وزارت

      داخلی امور کے وزیر مملکت جی کشن ریڈی نے دہشت گردی اور آئی ای ڈی خطرات-سلامتی برادری کیلئے آئندہ کا راستہ کے موضوع پر 20ویں بین الاقوامی مذاکرے کا افتتاح کیا
      
      عالمی برادری کی طرف سے دہشت گردی کیخلاف ایک متحدہ محاذ قائم کرنے کی ضرورت پر زور
      
      Posted On: 12 FEB 2020 3:00PM by PIB Delhi


    نئی دہلی، 12 ؍فروری،داخلی امور کے مرکزی وزیر مملکت جناب جی کشن ریڈی نے آج ہریانہ کے مانیسر میں دہشت گردی اور آئی ای ڈی خطرات-سلامتی برادری کیلئے آئندہ کا راستہ کے موضوع پر 20ویں بین الاقوامی مذاکرےکا افتتاح کیا، جس کا اہتمام این ایس جی نے کیاتھا۔


    سیمینار سے خطاب کرتے ہوئے جناب جی کشن ریڈی نے کہا کہ عالمی برادری کو آگے آنا چاہئے اور دہشت گردی کیخلاف ایک متحدہ محاذ قائم کرنا چاہئے، کیونکہ یہ ایک مشترکہ دشمن ہے اور دنیا بھر کے ممالک کو اس لعنت کا سامنا ہے اور وہ دہشت گردی کی وجہ سے معاشی و سماجی نقصانات اٹھا رہے ہیں۔


    انہوں نے کہا کہ وزیراعظم جناب نریندر مودی کی لائق اور باصلاحیت قیادت میں ہندوستان نے دہشت گردی کو بالکل برداشت نہ کرنے کی پالیسی کے تئیں عزم کا مظاہرہ کیا ہے اور اس پالیسی کے نتائج سامنے آئے ہیں اور اس کے سبب ملک بھر میں بہت سے دہشت گرد گروپوں کاصفایا ہو گیا ہے اور بایاں بازو کی انتہا پسندی ختم ہو کر رہ گئی ہے۔


    مرکزی وزیر مملکت نے کہا کہ ہم کو اگلے دور کی جنگی صلاحیت ، جدید ٹیکنالوجی اور ایڈوانس قسم کے ہتھیاروں کیلئے خود کو مسلح کرنے کی ضرورت ہے، کیونکہ دہشت گرد گروپ (ماڈیولس)بھی اشتراک کے ذریعہ اپنی بقا کو قائم رکھنے میں مصروف ہیں۔ انہوں نے مزید کہا کہ ہم کوغیر متناسب خطرات پر توجہ دینے کی ضرورت ہے، جوایسے دہشت گردوں کے ذریعے پیدا کی گئی ہے، جنہیں کسی سرکار کی حمایت حاصل نہیں ہے۔


    جناب جی کشن ریڈی نے مزید کہا کہ آئی ای ڈی کا بروقت پتا لگانا اور اُسے دھماکےسے پہلے روک دینا یہ ایک ایسا عمل ہے، جس نے ان دنوں سکیورٹی فورسیز کی اہمیت میں اضافہ کر دیا ہے۔ انہوں نے کہا کہ ہم کو اس طرح کے حملوں کو روکنے کیلئے حکمت عملی کو بڑھانا ہوگا اورصلاحیت میں اضافہ کرنا ہوگا۔


    انہوں نےدہشت گردی سے نمٹنے کیلئے دو رخی حکمت عملی اپنانے کی ضرورت پر زور دیا اور کہاکہ دہشت گردی کو پوری طرح الگ تھلگ کرنے کے لئے عالمی سمجھوتہ کیا جانا چاہئے اور اس دہشت گردی کے تمام راستے بند کر دینا چاہئے۔


    آئی ای ڈی خطرات سے مقابلہ کرنے کے لئے آلات اور ٹیکنالوجی تیار کرنے کے لئے این ایس جی کی طرف سے اسٹارٹ اپ انڈیا شراکت داری کی تعریف کرتے ہوئے انہوں نے کہا کہ ایک بار آئی ای ڈی آلات تیار کرلینے کی صورت میں پورے ملک کو فائدہ پہنچے گا۔


    وزیر موصوف نے امید ظاہر کی کہ یہ ہمارے آلات اور سازوسامان کے خاکے میں رہ جانے والی کمی کو پورا کرے گا اور مستقبل کے لئے کاؤنٹر آئی ای ڈی اور کاؤنٹر دہشت گردی حکمت عملی کو بہتر بنائے گا۔


    امور داخلہ کے وزیر مملکت نے کاؤنٹر آئی ای ڈی انوویٹرس ایوارڈز بھی پیش کئے اور سیمینار کے افتتاحی اجلاس کے دوران ‘‘ دی بومب شیل’’ کی تیسری ویلیوم جاری کی۔


    این ایس جی کے ڈائرکٹر جنرل جناب انوپ کمار سنگھ نے سیمینار سے خطاب کرتے ہوئے کہا کہ ہندوستان اور دنیا کے دیگر حصوں میں دہشت گردوں کی سرگرمیوں میں اضافہ ہوا ہے اور دہشت گردتنظیموں کی طرف سے نہ صرف ان کی اعانت کی گئی ہے، بلکہ سرحد پار قومی تنظیموں کی طرف سے انہیں تقویت دی گئی ہے۔ انہوں نے کہا کہ اس سیمنار میں بین الاقوامی برادری اپنے خیالات پیش کرے گی اور دہشت گردی کی لعنت سے نمٹنے کیلئے ایک خاکہ تشکیل دے گی۔


    دو روزہ سیمینار میں دہشت گردی سے نمٹنے اور آئی ای ڈی دھماکوں کو روکنے کے معاملات پر پینل مذاکرات کرے گی۔مختلف ملکوں کے وفود اور مختلف ریاستوں کے سینئر پولیس افسران اور سکیورٹی افسران بھی اس کانفرنس میں شرکت کر رہے ہیں۔


    ۰۰۰۰۰۰۰۰


    U- 727

    
    
    (Release ID: 1602965) Visitor Counter : 8
    
    
      Read this release in: English , Hindi