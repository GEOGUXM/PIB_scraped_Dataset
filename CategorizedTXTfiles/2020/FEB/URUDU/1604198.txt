      امور داخلہ کی وزارت

      آرمس ایکٹ 1959 اور آرمس رولز 2016 نوٹی فائیڈ، نشانے بازوں کے
      
      استعمال میں آنے والے آتشیں ہتھیاروں گولہ بارود کی تعداد میں اضافہ
      Posted On: 24 FEB 2020 2:58PM by PIB Delhi


    نئی دہلی، 24 فروری /نشانہ بازی بھارت میں ایک اہم اولمپک کھیل ہے۔ بھارتی نشانہ بازوں نے بین الاقوامی مقابلہ میں بہترین کارکردگی کا مظاہرہ کیا ہے۔ اسے دھیان میں رکھتے ہوئے وزارت داخلہ نے آرمس ایکٹ 1959 کے تحت جاری نوٹی فیکیشن کے ذریعہ بھارتی نشانے بازوں کو مشق کے لئے اب خاطر خواہ مقدار میں آتشیں ہتھیار اور گولہ بارود پہنچانے کا التزام کیا ہے۔ وزارت داخلہ نے 12 فروری 2020 کو جاری نوٹی فکیشن کے ذریعہ آرمس ایکٹ 1959 اور آرمس رولز 2016 میں ترمیم کی ہے تاکہ نشانہ بازوں کے ذریعہ استعمال میں لائے جانے والے آتشیں ہتھیاروں کی تعداد اور سالانہ ان کی مشق کے لئے مقررہ گولہ بارود کی مقدار میں اضافہ کیا جاسکے۔ ان التزامات سے نشانے بازی کی ان کی مشق میں بڑی مدد ملے گی۔


    نئے ضابطوں کے مطابق اب بین الاقوامی تمغہ جیتنے والی/نشانہ بازوں کو کل 12 تک اضافی اسلحہ رکھنے کی رعایت دی گئی ہے۔ پہلے یہ رعایت 7 تک تھی۔ اگر کوئی نشانہ باز کسی ایک مقابلے کے لئے شہرت کرتا ہے تو وہ زیادہ سے زیادہ 8 (پہلے چار) اگر کوئی نشانے باز دو مقابلوں کے لئے شہرت رکھتا ہے تو وہ زیادہ سے زیادہ 10 (پہلے 7) اور اگر کوئی نشانے باز دو سے زیادہ مقابلوں کے لئے شہرت رکھتا ہے تو اسے زیادہ سے زیادہ 12 (پہلے 7)آتشیں ہتھیار رعایتی زمرے میں رکھ سکتا ہے۔ جونیئر ٹارگیٹ شوٹر /ابھرتا ہوا شوٹر کو اب کسی بھی زمرے کے دو (پہلے 1) ہتھیار رکھنے کی اجازت ہوگی۔ اس التزام کے بعد کھلاڑی طرح طرح کے ہتھیاروں سے مشق کرسکیں گے۔ ان رعایتی زمروں میں آنے والے ہتھیاروں کے علاوہ بھی کھلاڑی دو ہتھیار ،آرمس ایکٹ 1959 کےتحت ایک عام شہری کی حیثیت سے رکھ سکتے ہیں۔ اسی طرح سے آرمس رولز 2016 کے رول 40 میں ترمیم کرکے کھلاڑیوں کو مشق کے لئے ایک سال کے دوران کئےجاسکنے والے گولہ بارود کی مقدار میں بھی کافی اضافہ کیا گیا ہے۔ نئے ضابطوں کے مطابق اب 22. ایل آر رائفل /پستول کے لئے ایک ہزار کی جگہ پانچ ہزار ، دوسری طرح کی پستول /ریوالور کے لئے 600 کی جگہ پر 2000 اور شاٹ گن کیلیبر کے لئے 500 کی جگہ پر 5 ہزار گولہ بارود خریدا جاسکتا ہے۔


    اس کے علاوہ وزارت نے آرمس ایکٹ 1959یعنی آرمس (ترمیمی) ایکٹ 2019 میں ترمیم کرکے آرمس رولز 2016 میں کچھ دیگر ضروری تبدیلیاں بھی کی ہیں۔ ان ترمیمات کے تحت یہ بھی واضح کیا گیا ہے کہ بھارتی شہریوں کو نوادرات کے زمرے میں آنے والے چھوٹے ، ہتھیار حاصل کرنے یا انہیں قبضے میں لینے کے لئے لائسنس کی ضرورت نہیں ہوگی۔ تاہم ایسے ہتھیاروں استعمال ، انہیں لانے لے جانے کے لئے مناسب لائسنس کی ضرورت ہوگی۔ اس طرح کے ضروری لائسنس میں اندراج کے بغیر ہولڈر کو ان کے استعمال کے لئے گولہ بارود فروخت نہیں کیا جائے گا۔


    قابل ذکر ہے کہ آرمس (ترمیمی) ایکٹ 2019 التزامات کے تحت کسی شخص کے ذریعہ رکھے جانے والے آتشیں ہتھیاروں کی زیادہ سے زیادہ تعداد کو تین سے کم کرکے دو کردیا گیا ہے۔ جن افراد کے پاس لائسنس پر تین آتشیں ہتھیار ہیں ، انہیں اپنا کوئی بھی ایک ہتھیار 13 دسمبر 2020 تک قانون میں دیئے گئے التزام کےمطابق جمع کرنے کی سہولت دی گئی ہے۔


    ۔۔۔۔۔۔۔۔۔۔


    م ن۔م م۔ ن ا۔


    U- 891

    
    
    (Release ID: 1604198) Visitor Counter : 6
    
    
      Read this release in: Bengali , English , Hindi