      امور داخلہ کی وزارت

      مالدیپ کے وزیر داخلہ کی آج نئی دہلی میں وزیر داخلہ امت شاہ سے ملاقات
      Posted On: 21 FEB 2020 6:15PM by PIB Delhi


    نئی دہلی، 21 /فروری۔ مالدیپ کے وزیر داخلہ جناب شیخ عمران عبداللہ نے آج نئی دہلی میں امور داخلہ کے مرکزی وزیر جناب امت شاہ سے ملاقات کی۔


    اس ملاقات کے دوران دونوں رہنماؤں نے سکیورٹی اور قوانین کے نفاذ میں باہمی اشتراک و تعاون کے شعبے میں آپسی مفادات کے متعدد امور پر تبادلہ خیال کیا۔ ہندوستان – مالدیپ کے درمیان شراکت داری کو مستحکم کرنے کا خیرمقدم کرتے ہوئے دونوں وزیروں نے ہندوستان اور مالدیپ کے درمیان دو طرفہ اشتراک و تعاون، پولیسنگ اور قوانین کے نفاذ، دہشت گردی کی روک تھام، قدامت پرستی کی روک تھام، منظم جرائم، منشیات کی اسمگلنگ اور صلاحیت سازی سمیت متنوع شعبوں تک توسیع دینے کا خیرمقدم کیا۔


    اس میٹنگ میں مالدیپ کے امور داخلہ کے وزیر مملکت، مرکزی داخلہ سکریٹری اور دونوں ملکوں کی جانب سے سینئر افسران نے بھی شرکت کی۔ مالدیپ کے وفد نے این آئی اے کے ڈی جی، این سی بی کے ڈائریکٹر، سی بی آئی کے ڈی جی اور ای ڈی کے ڈائریکٹر سے بھی ملاقات کی۔ دہلی آنے سے قبل اس وفد نے سردار ولبھ بھائی پٹیل نیشنل پولس اکیڈمی (ایس وی پی این پی اے)، حیدرآباد اور گجرات فارنسک سائنسیز یونیورسٹی (جی ایف ایس یو)، گاندھی کا بھی دورہ کیا تھا۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔م ع ۔ م ر (


    U-877

    
    
    (Release ID: 1604006) Visitor Counter : 10
    
    
      Read this release in: English , Hindi