      وزارت دفاع

      رکشا منتری جناب راج ناتھ سنگھ کا کہنا ہے کہ دفاعی نمائش 2020 میں دنیا کی بڑے پیمانے پرشرکت سے بھارت کے بڑھتے ہوئے قدوقامت کی عکاسی ہوتی ہے
      
      لکھنؤ میں ہونےوالی دفاعی نمائش 2020سے غیر مرکوز ترقیاتی مواقع کے ، حکومت کے ماڈل کو تقویت ملتی ہے
      Posted On: 04 FEB 2020 8:27PM by PIB Delhi


    نئی دہلی 05 فروری 2020 ۔رکشا منتری جناب راج ناتھ سنگھ نے کہا ہے کہ اترپردیش کی راجدھانی لکھنؤ میں پانچ سے 9فروری 2020 تک منعقد ہونے والی محکمہ دفاع کی نمائش 2020 سے بین الاقوامی منظرنامے میں بھارت کے بڑھتے ہوئے قدوقامت کی عکاسی ہوتی ہے ، جہاں دنیا ، بھارت کی بات سنتی ہے اور طاقتور ملک نئی دہلی کے ساتھ قدم سے قدم ملاکر آگے بڑھنے میں فخر محسوس کرتے ہیں۔رکشا منتری آج لکھنؤ میں دفاعی نمائش سے ایک شام قبل ابتدائیہ تقریب میں بڑی تعداد میں میڈیا کے لوگو ں سے خطاب کررہے تھے ۔ انہوں نے کہا کہ نمائش میں اتنی بڑی تعداد میں لوگوں کی شرکت محض کاروباری کوشش نہیں ہے اور یہی وجہ ہے کہ دفاعی نمائش کے ہر نئے ایڈیشن سے پچھلے ریکارڈ ٹوٹ جاتے ہیں۔


    رکشا منتری نے بتایا کہ ہردو سال بعد ہونے والی اس دفاعی نمائش کے گیارہویں ایڈیشن میں پوری دنیا سے ایک ہزار سے زیادہ کمپنیاں شرکت کررہی ہیں اور اس طرح یہ بھارت میں منعقد ہونےوالی سب سے بڑی دفاعی نمائش بن گئی ہے ۔ انہوں نے کہا کہ اپنے طول وعرض اور کوشش کے اعتبار سے یہ نمائش حالیہ دنوں میں بے نظیر ثابت ہوگی اور اختراعات کرنے والوں ،سامان تیار کرنے والوں ، مارکیٹ کے لیڈروں ، حکومت اور دیگر ساجھیداروں کے لئے رابطے اور ایک دوسرے کو سمجھنے کا سنہری موقع فراہم کرے گی۔


    دفاعی نمائش 2020 کی خصوصیات کو اجاگر کرتے ہوئے رکشا منتری نے بتایا کہ ’انڈیا-افریقہ ڈیفینس منسٹر س کانکلیو‘ پہلی مرتبہ منعقد کی جائے گی ،جس میں 30 سے زیادہ افریقی ممالک شرکت کریں گے ۔ انہوں نے یہ اطلاع بھی دی کہ 40 سے زیادہ ملکوں کے وزرا اس دفاعی نمائش میں حصہ لیں گے ،جس سے ان ملکوں کو یہ موقع ملے گا کہ وہ بھارت کے ساتھ اپنے دفاعی تعلقات مزید مستحکم بنائیں ۔


    اس بات پر زور دیتے ہوئے کہ نمائش کا مقصد قوم کو مضبوط اور خوشحال بنانا ہے ۔ جناب را ج ناتھ سنگھ نے کہا کہ وزیر اعظم جناب نریندر مودی کی انقلابی نوعیت کی قیادت اور ویژن کی وجہ سے بھارت کا قد بلند ہورہا ہے اور اب ہمارا ملک دنیا میں اقتصادی سپر پاور بننے کی خواہش رکھتا ہے ۔ انہوں نے کہا کہ حکومت ملک کو دفاعی سازوسامان تیار کرنے کا مرکز بنانے کے سلسلے میں کام کررہی ہے اور اس نے ’میک ان انڈیا‘جیسے اقدامات کے ذریعہ دفاع کے شعبے میں اندروں ملک سامان کی تیاری کو فروغ دینے کی مخلصانہ کوششیں کی ہیں۔


    اس بات پر زور دیتے ہوئے بھارت جیسا بڑا ملک ہتھیاروں کی درآمد پر انحصار نہیں کرسکتا اور وہ ایک عالمی سپر پاور بننے کی خواہش رکھتا ہے، رکشا منتری نے کہا کہ حکومت کا مقصد ایک متنوع اورعالمی سطح کی دفاعی سامان کی اندرون ملک تیاری کی صنعت کی شکل اختیار کرنا ہے تاکہ درآمدات پر انحصار کم کیا جائے اور بھارت دفاعی سامان کی تیاری میں خودکفیل ہوجائے ۔


    رکشا منتری نے کہا کہ بھارت سرکردہ ملکوں مثلاََ امریکہ ،روس اور جنوبی کوریا کے ساتھ شراکتداری میں اندرو ن ملک دفاعی سامان تیار کرنے کی صنعت بننے کے امکانات تلاش کرنے کا یہ نمائش موقع فراہم کرے گی اور اس سے دوسرےملکوں کے ساتھ تعلقات کو مزید مستحکم بنایا جاسکے گا اور خوشحالی میں شرکت کی جاسکے گی۔انہوں نے کہا کہ دفاعی نمائش بھارتی کمپنیو ں کے لئے ایک اچھا پلیٹ فارم ثابت ہوگی کہ وہ اپنی اختراعات کی نمائش کریں اور فوجی طاقت ، مصنوعی ذہانت ،سائبر سکیورٹی ، ای - بندوبست جیسے شعبے میں مستقبل کے امکانات سے فائدہ اٹھائیں ۔


    جناب راج ناتھ سنگھ نے بھارت کو پانچ ٹریلین ڈالر کی معیشت بنانے کے حکومت کے عہد کو دوہرایا اور کہا کہ یہ نمائش بھی اس ویژن کا ایک حصہ ہے ۔ انہوں نے کہا کہ پچھلے چند برسوں میں عالمی مندی کے باوجود بھارت اقتصادی طورپر ترقی کرنے والے اہم ملکوںمیں سے ایک ملک رہا ہے۔ انہوں نے کہا کہ ملک دنیا کی چھٹی سب سے بڑی معیشت بن گیا ہے ۔ جناب راج ناتھ سنگھ نے کہا کہ اب ہمارا نشانہ اس دہائی کے اختتام تک دنیا کی تین بڑی معیشتوں میں شامل ہونے کا ہے ۔


    اترپردیش کی حکومت اور وزیر اعلیٰ یوگی آدتیہ ناتھ کا لکھنؤ میں دفاعی نمائش 2020 کے ہر طرح کی لوجسٹک اور دیگر مدد فراہم کرنے کے لئے شکریہ ادا کرتے ہوئے جناب راج ناتھ سنگھ نے کہا کہ لکھنؤ کی راجدھانی میں اس طرح کی زبردست تقریب کی میز بانی کا خیال حکومت کے اس ترقیاتی ماڈل کی عکاسی کرتا ہے ، جو مواقع کو غیر مرکوز کرنے پر مبنی ہے اور جس کا خواب آزادبھارت کے لئے مہاتما گاندھی نے دیکھا تھا ۔ انہوں نے کہا کہ اس طرح کے اقدامات سے پورے ملک میں شمولیت والی ترقی ہوتی ہے ۔


    رکشا منتری نے امید ظاہر کی کہ اس نمائش سے ریاست کے نوجوانوں کے لئے ملازمت اور روز گار کے مواقع فراہم ہوں گے اور اترپردیش دفاعی سرمایہ کاری کے لئے ایک پسندیدہ مرکز بن جائے گا۔


    اترپردیش کے وزیر اعلیٰ یوگی آدتیہ ناتھ نے لکھنؤ میں دفاعی نمائش 2020 کے انعقاد کو ریاست کے لئے ایک فخریہ لمحہ قرار دیا ۔ انہوں نے کہا کہ اس سرکردہ تقریب سے یوپی میں سرمایہ کاری کو بڑھاوا ملے گا۔


    اس سے پہلے وزارت دفاع اور اترپردیش کی حکومت کے سینئر اہلکاروں نے نمائش کے دوران ہونے والے مختلف پروگراموں کے بارے میں مقالات پیش کئے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 552

    
    
    (Release ID: 1601978) Visitor Counter : 3
    
    
      Read this release in: English , Hindi