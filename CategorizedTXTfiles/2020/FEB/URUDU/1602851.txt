      صحت اور خاندانی بہبود کی وزارت

      اقتصادی طورپرپسماندہ طبقات ( ای ڈبلیو ایس ) پرخصوصی زورکے ساتھ قومی صحت پالیسی
      Posted On: 11 FEB 2020 3:12PM by PIB Delhi


    نئی دہلی 11 فروری : صحت اورخاندانی بہبود کے وزیرمملکت جناب اشونی کمارچوبے نے آج یہاں راجیہ سبھا میں ایک سوال کے تحریری جواب میں اطلاع فراہم کی کہ حکومت نے قومی صحت پالیسی 2017وضع کی ہے ، جس کا مقصد تمام ترقیاتی پروجیکٹوں میں امتناعی صحت اقدامات اور صحت خدمات کو فروغ دینے والے اورینٹیشن کے ذریعہ بہترصحت اور خوشحالی کی ممکنہ اعلیٰ ترین سطح کا حصول اور بہترین معیاری حفظان صحت خدمات کی جانب ہمہ گیر رسائی فراہم کرناہے ۔ اس بات کو بھی یقینی بنایاگیاہے کہ حفظان صحت خدمات تک رسائی حاصل کرنے کے دوران کسی بھی شخص کو مالی دشواری کے سبب کسی بھی دقت کا سامنانہ کرناپڑے ۔


    قومی صحت پالیسی کے کلیدی رہنما اصول میں سے ایک نابرابری اورعدم مساوات کو ختم کرنا ہے ، جس کا مطلب غریبوں تک رسائی حاصل کرنے کے لئے مثبت کارروائی بھی ہے ۔ اس کامطلب اس دوران جنس ، غربت ، ذات پات ، معذوریت اور دیگرسماجی تفریق اورجغرافیائی رکاوٹوں کی متعددشکلوں کے لحاظ سے ہونے والی تفریق کو ختم کرنا بھی ہے ۔


    اس پالیسی کا مقصد قبائلی اورسماجی سطح پر کمزورطبقات پرمشتمل مختلف گروپوں کی مخصوص صحت ضروریات کو تسلیم کرنابھی ہے ۔ یہ پالیسی صحت خدمات کی فراہمی میں حالات پرمبنی اقدامات کی بھی سفارش کرتی ہے ۔


    دوردراز / دشوارگذاراور دیہی علاقوں میں کام کرنے کے لئے ڈاکٹروں کی حوصلہ افزائی کرنے کے لئے میڈیکل کونسل آف انڈیا نے مرکزی حکومت کی منظوری کے ساتھ پوسٹ گریجویٹ میڈیکل ایجوکیشن ضابطے 2020میں بھی ترمیم کی ہے جو کہ درج ذیل


    ہے :


    1-پوسٹ گریجویٹ ڈپلوما کورسیز میں 50فیصد نشستیں سرکاری ملازمت میں کام کرنے والے ان میڈیکل آفیسروں کے لئے مخصوص ہوں گی جنھوں نے دوردراز /دشوار گذاریادیہی علاقوں میں کم از کم 3برس خدمات انجام دی ہوں ۔ پی جی ڈپلوما کی ڈگری حاصل کرنے کے بعد میڈیکل آفسیروں کو دوردراز /دشوارگزاریادیہی علاقوں میں دوسال تک خدمات انجام دینے ہوں گے ۔


    2-اس سلسلے میں دوردراز /دشوارگذارعلاقوں یادیہی علاقوں میں سروس کے دوران ہرسال کے لئے حاصل کئے گئے نمبرات کے 10فیصد تک کی شرح سے اور پوسٹ گریجویٹ میڈیکل کورسیز میں داخلے کے لئے داخلہ امتحان میں حاصل کئے گئے نمبرات کے زیادہ سے زیادہ 30فیصد تک کی شرح سے انھیں ترغیبات بھی فراہم کئے جانے کی تجویز ہے۔


    ****


    ( م ن ۔ م ع ۔ ع آ)


    U-696


    

    
    (Release ID: 1602851) Visitor Counter : 6
    
    
      Read this release in: English