      زراعت اور کاشتکاروں کی فلاح و بہبود کی وزارت

      کسانوں کی آمدنی دوگنی کرنے کے لئے کھیتوں میں مشینوں کا استعمال
      Posted On: 11 FEB 2020 6:12PM by PIB Delhi


    نئیدہلی 12 فروری 2020۔جدیدزراعت کے لئے بہتر زرعی آلات اور مشینری کا استعمال لازمی ہے ۔ اس سے انسانی مشقت اور زرعی لاگت کم ہونے کے ساتھ ساتھ پیداواریت میں بھی اضافہ ہوتا ہے ۔ اس سے دیگر آلات کے بہتر استعمال میں بھی مدد ملتی ہے۔


    مندرجہ بالا باتوں پر غور کرنے کے لئے جن کا مقصد ملک میں زراعت میں مشینوں کے استعمال کو فروغ دینا ہے۔ حکومت نے زراعت میں مشینوں کے استعمال کے بارے میں ذیلی مشن کی ایک خصوصی اسکیم ( ایس ایم اے ایم) شروع کی ہے۔ اس کے تحت مختلف قسم کے زرعی آلات اور مشینیں وغیرہ خریدنے کے لئے سبسڈی فراہم کی جاتا ہے ۔ ان چیزوں کا استعمال کاشت ، بوائی ،پودوں کی دیکھ بھال ، کٹائی ،فصل کو ایک جگہ جمع کرنے ،اس سے بھوسہ الگ کرنے ، پودوں کے تحفظ اور پرالی کے بندوبست میں کیا جاتا ہے ۔


    پرالی کے جلانے کی وجہ سے پیدا ہونے والی فضائی آلودگی پر توجہ دینے میں ہریانہ ، پنجاب اور اترپردیش ریاستوں نیز مرکز کے زیر انتظام علاقے ،دہلی کی حکومتوں کی کوششوں میں مدد کرنے کے لئے ایک خصوصی اسکیم تیار کی گئی ہے ۔اس سلسلے میں ’’ پروموشن آف ایگری کلچرل میکانائزیشن فار ان سیٹو مینجمنٹ آف کراپ پریذیڈیو ان دی اسٹیٹس آف پنجاب ، ہریانہ ،اترپردیش اینڈ این سی ٹی آف دہلی ‘‘ (سی آر ایم ) 19-2018 سے 20-2019 تک کے لئے ایک نئی سینٹرل سیکٹر اسکیم بھی شروع کی گئی ہے ۔


    بعض ریاستیں مثلاََ کیرالہ ،تمل ناڈو اور مدھیہ پردیش اپنے زراعتی محکموں کے ذریعہ کسانوں کو رعایتی شرح پر مشینیں فراہم کررہی ہیں۔


    البتہ مہنگی اور بڑی زرعی مشینوں کو کسانوں کے گھرو ں تک کرائے کی بنیاد پر فراہم کرنے کے لئے حکومت ایک ایس ایم اے ایم اسکیم کے ذریعہ کسٹم ہائرنگ سینٹرس ( سی ایچ سی ) کو فروغ دے رہی ہے ۔اس کے تحت انفرادی کسان کو 60 لاکھ روپے تک کے پروجیکٹ کے لئے پروجیکٹ کی لاگت کے 40فیصد کے برابر اور گروپ کسانوں کو 10 لاکھ روپے تک کی لاگت کے 80فیصد کے برابر سبسڈی فراہم کی جاتی ہے ۔ شمال مشرقی خطے ( این ای آر ) کے کسانوں کے لئے 10لاکھ روپے تک کے پروجیکٹ کی لاگت کے 95فیصد تک اسکیم پرخصوصی غور کیا جاتا ہے۔ یہ سبسڈی کسٹم ہائرنگ سینٹرس قائم کرنے کی خاطر این ای آر کے کسانوں کے گروپ کو دستیاب کرائی جاتی ہے ۔اعلیٰ تکنیک کی اور زیادہ لاگت والی مشینری سی ایچ سی کے لئے انفرادی کسان کو 250 لاکھ روپے کے پروجیکٹ کی لاگت کے لئے 40فیصد کے حساب سے امداد فراہم کی جاتی ہے۔سی آر ایم اسکیم کے تحت کسٹم ہائرنگ سینٹرس کے قیام کے لئے کسانوں کو پروجیکٹ کی لاگت کے 80فیصد کے حساب سے مالی امداد فراہم کی جاتی ہے ۔


    حکومت نے ایک کئی زبانوں والی موبائل ایپ ’’ سی ایچ سی –فارم مشینری ‘‘ کی شروعات کی ہے ،جس کے ذریعہ کسانوں کو اپنے علاقے میں کسٹم ہائرنگ سینٹرس (سی ایچ سی ) کے ذریعہ کرائے پر زرعی مشینری اور آلات حاصل کرنے میں مدد ملتی ہے ۔اس موبائل ایپ پر اب تک کرائے پر 139319 زرعی مشینوں کے سلسلے میں 44607 سی ایچ سیز پر کل ملاکر 114461 کسان اپنا اندراج کراچکے ہیں۔


    حکومت نے کسان کریڈٹ کارڈ (کے سی سی ) اسکیم متعارف کرائی ہے ،جس کے ذریعہ کسان زرعی بیج وغیرہ خرید سکتے ہیں اور اپنی زرعی اور دیگر ضرورتوں کو پورا کرنے کےلئے نقد رقم نکلواسکتے ہیں۔ اس کے سی سی اسکیم کو اب اور آسان بنادیا گیا ہے اور اسے اے ٹی ایم کے ذریعہ روپے ڈیبٹ لارڈ میں تبدیل کردیا گیا ہے ۔


    کسانوں کو زرعی قرضے کی فراہمی 7فیصد شرح سود سالانہ کے حساب سے یقینی بنانے کی خاطر تین لاکھ روپے تک کے فصل کے کم مدت کے قرضوں پر سود میں کمی کی اسکیم پر بھی عمل کیا جارہا ہے ۔ اس اسکیم کے تحت سود کی شرح میں دو فیصد تک کمی ہوجاتی ہے۔اس کے علاوہ اگر کسان اپنے قرضے کی فوری ادائیگی کرتے ہیں تو انہیں تین فیصدکی مزید ترغیب دی جاتی ہے اور اس طرح ان کی شرح سود کم ہوکر چار فیصدرہ جاتی ہے۔


    زراعت اورکسانوں کی فلاح وبہبود کے مرکزی وزیر جناب نریندر سنگھ تومر نے کل لوک سبھا میں ایک سوال کے تحریری جواب میں یہ اطلاع فراہم کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔رم


    U- 716

    
    
    (Release ID: 1602882) Visitor Counter : 5
    
    
      Read this release in: English