      نائب صدر جمہوریہ ہند کا سکریٹریٹ

      آندھراپردیش میں ان سبھی پیٹرولیم پروجیکٹس کے کام میں تیز ی لائی جائے جو نفاذ کے مختلف مرحلوں میں ہیں: نائب صدر کا پیٹرولیم وزارت کو مشورہ
      
      پیٹرولیم اور قدرتی گیس کے وزیر نے نائب صدر کو ریاست میں پیٹرولیم اور قدرتی گیس کی وزارت کے تمام پروجیکٹوں کو تیزی سے نافذ کرنے کا یقین دلایا
      
      نائب صدر نے پیٹرولیم اور قدرتی گیس کے وزیر اور وزارت کے افسروں سے بات چیت کی
      Posted On: 11 FEB 2020 4:03PM by PIB Delhi


    نئی دہلی، 11 فروری / نائب صدر جمہوریہ ہند جناب ایم ونکیانائیڈو نے آج پیٹرولیم اور قدرتی گیس اور اسٹیل کے مرکزی وزیر جناب دھرمیندر پردھان سے کہا ہے کہ وہ آندھراپردیش میں ان سبھی پیٹرولیم پروجیکٹوں کے کام میں تیزی لائیں جو نفاذ کے مختلف مرحلوں میں ہیں۔ تاہم مرکزی وزیر نے نائب صدر کو یقین دلایا کہ آندھراپردیش میں تمام پروجیکٹوں پر تیزی سے عمل آوری کے لئے تمام ضروری اقدامات کئے جائیں گے۔ راجیہ سبھا میں چیئرمین کے چیمبر میں ہوئی میٹنگ میں جناب نائیڈو نے 1.7 ایم ایم ٹی پی اے پیٹرو کیمیکل مصنوعات تیار کرنے کے لئے تقریباً 32 ہزار کروڑ روپے کی سرمایہ کاری کرنے کے ساتھ کاکی ناڈا میں گرین فیلڈ پیٹرو کیمیکلز کامپلکس کے قیام کی نوعیت معلوم کی ۔ یہ پروجیکٹ آندھراپردیش حکومت کے تعاون سے ہندستان پیٹرولیم کارپوریشن لمیٹیڈ اور گیل انڈیا لمیٹیڈ کے ذریعہ نافذ کیا جارہا ہے۔


    وزیر موصوف اور گیل انڈیا کے افسروں نے نائب صدر جمہوریہ کو بتایا کہ مرکز جلد سے جلد اس پیٹرو کیمیکلز پروجیکٹ کو نافذ کرنے کا خواہاں ہے اور وہ پروجیکٹ کی فنڈنگ کے لئے مخصوص مالی طریقہ کار کے بارے میں ریاستی حکومت کے جواب کا منتظر ہے۔ جبکہ اس پروجیکٹ پر ریاستی حکومت کےاشتراک سے مشترکہ طور پر عملدرآمد ہورہا ہے۔


    او این جی سی کے افسروں نے کے جی تاس اور راجمندری میں ا واین جی سی کے سمندر سے دور اور سمندر کے نزدیک پروجیکٹ کے بارے میں نائب صدر کو جانکاری دی۔ آندھراپردیش میں او این جی سی نے سمندر سے دور 68 ہزار کروڑ روپے کے پروجیکٹ اور سمندر سے دور 10 ہزار کروڑ روپے کے پروجیکٹوں کی تخمینہ سرمایہ کاری کوترتیب دے رکھا ہے۔


    پیٹرولیم کے وزیر نے نائب صدر کو بتایا کہ مرکزی حکومت اور پرائیوٹ سیکٹر آندھراپردیش میں مشرقی ساحل پر ہائیڈرو کاربن سیکٹر میں بڑی سرمایہ کاری کررہی ہے اور کاکی ناڈا ملک میں ایک ہائیڈرو کاربن ہب کے طور پر جلد ابھرے گا۔


    جناب نائیڈو نے وشاکھاپٹنم میں ساباورم میں پیٹرولیم اور توانائی کے انڈین انسٹی ٹیوٹ کے مستقل کیمپس کی تعمیر کے پیش رفت کے بارے میں بھی معلومات حاصل کیں۔ حکام نے نائب صدر جمہوریہ کو بتایا کہ پیٹرولیم اور توانائی کے انڈین انسٹی ٹیوٹ کے نئے کیمپس کی تعمیر کے مکمل ہونے کے قریبی مرحلے میں ہیں۔


    نائب صدر جمہوریہ نے حکا م کو مشورہ دیا کہ پیٹرولیم اور توانائی کے انڈین انسٹی ٹیوٹ سے پاس ہونے والے طلبا کے لئے کیمپس میں ہی بھرتی کا انعقاد کرنے کے لئے ضروری اقدامات کریں۔حکام نے نائب صدر کو بتایا کہ سبھی امکانات کا پتہ لگائیں گے۔


    جناب شاہ نے وسہاک ریفائنری جدید کاری پروجیکٹ کی نوعیت کے بارے میں معلومات حاصل کیں جسے 26264 کروڑ روپے کےمجموعی سرمایہ کے ساتھ اس کی وشاکھاپٹنم ریفائنری میں ہندستان پیٹرولیم کارپوریشن لمیٹیڈ کے ذریعہ نافذ کیا جارہا ہے۔ وزیر موصوف نے نائب صدر کو مطلع کیا کہ پروجیکٹ پر عمل آوری پورے زوروشور سے جاری ہے ۔ انہوں نےزور دیتے ہوئے کہا کہ 13 ہزار سے زیادہ لوگ اس جگہ پر کام کررہے ہیں اور پروجیکٹ اپنے مقررہ وقت سے پہلے مکمل کرلیا جائے گا۔


    وزیر موصوف نے مختلف پروجیکٹوں کی پیش رفت کے بار ے میں مطلع کرتے ہوئے بتایا کہ سٹی گیس ڈسٹری بیوشن نیٹ ورک آندھراپردیش کے مختلف ضلعوں میں نافذ کیا جارہا ہے۔ ا س سے گھروں ، ٹرانسپورٹ اور صنعتی اکائیوں کے لئے پی این جی اور سی این جی کی رسائی کی سہولت میں مدد ملے گی۔


    مرکزی وزیر نے نائب صد ر کو یقین دلایا کہ آندھراپردیش میں تمام پروجیکٹوں کو تیزی سے مکمل کرنے کے لئے سبھی ضروری اقدامات کئے جائیں گے۔


    ۔۔۔۔۔۔۔۔۔۔


    م ن۔ ح ا ۔ ج۔


    U- 708


    

    
    (Release ID: 1602853) Visitor Counter : 8
    
    
      Read this release in: English , Hindi