      صحت اور خاندانی بہبود کی وزارت

      ڈبہ بندی کے یونٹوں کا جائزہ
      Posted On: 07 FEB 2020 12:54PM by PIB Delhi


    نئی دہلی، 7 فروری / صحت اور خاندانی فلاح و بہبود کے وزیر مملکت جناب اشونی کمار چوبے نے آج لوک سبھا میں ایک سوال کے تحریری جواب میں مندرجہ ذیل اطلاع دی۔


    خوراک کو ڈبہ بند کرنے کی صنعتوں کی وزارت نے بتایا ہے کہ 18-2017 میں ختم ہونے والے پچھلے پانچ برسوں کے دوران خوراک کو ڈبہ بند کرنے کے شعبے نے اوسطاً سالانہ 8.41 فی صد شرح نمو (اے اے جی آر) حاصل کی ہے۔ اسی طرح کامرس کے محکمے کے مطابق خوراک کو ڈبہ بند کرنے کی صنعت بھی سالانہ 13-15 فی صد کے حساب سے ترقی کررہی ہے۔


    فوڈ سیفٹی اینڈ اسٹینڈرڈز اتھارٹی آف انڈیا (ایف ایس ایس اے آئی) کا مقصد یہ ہے کہ وہ غذائی اشیا کے لئے اور ان کی تیاری اسٹوریج تقسیم ، فروخت اور درآمد کو باضابطہ بنانے کے لئے سائنس پرمبنی معیارات طے کرے۔ اس کا مقصد یہ ہے کہ ملک میں انسانوں کے استعمال کے لئے محفوظ اور صحت بخش خوراک کی دستیابی کو یقینی بنایا جاسکے۔ فوڈ سیفٹی اینڈ اسٹینڈرڈز قانون مجریہ 2006 کی دفعہ 31 کے مطابق خوراک کا کاروبار کرنے والا کوئی آپریٹر خوراک کا کاروبار مجاز لائسنس یا اندرا ج کے بغیر نہیں کرسکتا۔


    فوڈ سیفٹی اینڈ اسٹینڈرز قانو ن کے تحت غذائی اشیا کے مختلف زمروں کے لئے معیار اور محفوظ پیمانے مقرر کردیئےگئے ہیں اور اس کے لئے اصول اور ضابطے بنادیئے گئے ہیں۔ ان ضابطوں پر ریاستی /مرکز کے زیرانتظام علاقوں کے فوڈ سیفٹی کے محکمے عمل درآمد کراتے ہیں اور اس بات کو یقینی بناتے ہیں کہ ملک میں محفوظ اور صحت بخش خوراک دستیاب کرائی جائے۔


    فوڈ سیفٹی اینڈ اسٹینڈرز (لائسنسنگ اور رجسٹریشن) کے شیڈول چار میں خوراک کے مختلف شعبوں کے لئے صفائی ستھرائی اور ہائیجین کے معیارات مقرر کردیئے گئے ہیں۔ یہ ضابطے 2011 میں مرتب کئے گئے تھے۔ فوڈ سیفٹی اینڈ اسٹینڈرڈز (کنٹیمی نینٹس ٹاکسنس اینڈ ریزیڈیوز ) میں غذائی اشیا کے سلسلہ میں معیارات طے کردیئے گئے ہیں ۔ ان میں زیاد ہ سے زیادہ چھلکوں کی حد (آر ایم ایل )مختلف جراثیم کش اشیا ، اینٹی بائیوٹک ادوایات، ویٹرنیئری ادویات اور بھاری دھاتوں کے استعمال کی حد بھی مقرر کردی گئی ہے۔ یہ تمام کام 2011 کے ضابطوں کے تحت کئے جارہے ہیں۔


    ان ضابطوں کے مطابق بعض چیزوں کی فروخت پر پابندی لگادی گئی ہے مثلاً پھلوں کو پکانے کے لئے کیلشیئم کاربائیڈو غیرہ، جن اشیا کے استعمال کی اجازت دی گئی ہے ان میں پوٹیشیم برومیٹ شامل نہیں ہے۔


    ریاستوں/مرکز کے زیر انتظام علاقو ں کے فوڈ سیفٹی کے شعبے خوراک کی تمام اشیا کے ذرائع یعنی یہ اشیا تیار کرنے والوں ، تھوک فروشوں ، خردہ فروشوں اور وینڈروں وغیرہ کی باضابطہ نگرانی ان کے معائنے اور اچانک خوراک کی اشیا کے نمونے جمع کرنے کا کام انجام دیتے ہیں۔ ان نمونوں کو تسلیم شدہ تجربہ گاہوں میں تجزیہ کے لئے بھیجا جاتا ہے۔ جہاں پر نمونے معیار کے مطابق نہیں پائے جاتے وہاں قانون کے باب 9 کے تحت تعزیری ضابطوں کے تحت کارروائی کی جاتی ہے۔


    ایف ایس ایس اے آئی نے فوڈ سیفٹی اینڈ اسٹینڈرڈز کے ضابطے 2018 مشتہر کردیئے ہیں اور خوراک کا کاروبار کرنے والے اداروں کے آڈٹ کے لئے آڈیٹروں کے پینل بنادیئے گئے ہیں ۔ یہ ا ٓڈیٹر اس بات کی جانچ پڑتال کرتے ہیں کہ غذائی اشیا شیڈول 4 کی ضرورتوں کے مطابق ہوں۔ تیسرےفریق سے آڈٹ کرانے کا مقصد یہ ہے کہ مرکزی یا ریاستی لائسنسنگ حکام، جو باضاطہ معائنے کرتے ہیں ، ان کے کام کا بوجھ کم ہوجائے گا اور خوراک کا کاروبار کرنے والے خود اپنے طور پر اصولوں کی پابندی کرنے لگیں۔


    ۔۔۔۔۔۔۔۔۔۔۔


    م ن۔ ج۔ ج۔


    U- 632

    
    
    (Release ID: 1602427) Visitor Counter : 6
    
    
      Read this release in: English