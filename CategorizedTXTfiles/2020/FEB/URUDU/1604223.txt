      نائب صدر جمہوریہ ہند کا سکریٹریٹ

      نائب صدر جمہوریہ نے عالمی برادری پر زور دیا ہے کہ وہ اُن ملکوں کیخلاف سخت کارروائی کریں، جو دہشت گردی کو بڑھاوا دے رہے ہیں
      
      جمہوریت میں تشدد کی کوئی گنجائش نہیں ہے: نوجوانوں کو منفی رویہ ترک کر دینا چاہئے اور ترقی کی قوتوں کے ساتھ شامل ہو جانا چاہئے: نائب صدر جمہوریہ
      
      نائب صدر جمہوریہ نے ہر شہری سے کہا ہے کہ وہ آئین کی قول و فعل کے ساتھ پابندی کریں
      
      نائب صدر جمہوریہ نے تحقیق و ترقی کے لئے ہمہ جہت حکمت عملی کی ضرورت کو اجاگر کیا ہے
      
      نائب صدر جمہوریہ نے گوا یونیورسٹی کے 32ویں سالانہ جلسۂ تقسیم اسناد سے خطاب کیا
      Posted On: 24 FEB 2020 4:18PM by PIB Delhi


    نئی دہلی، 24 ؍فروری،نائب صدر جمہوریہ ہند جناب ایم وینکیا نائیڈو نے آج عالمی برادری پر زور دیا ہے کہ وہ ان ملکوں کیخلاف جو دہشت گردی کی مدد کر رہے ہیں اور اسے شہ رہے ہیں،سخت کارروائی کیلئے ایک ساتھ مل کر کام کریں۔


    آج پنجی میں گوا یونیورسٹی کے 32ویں سالانہ جلسۂ اسناد سے خطاب کرتے ہوئے نائب صدر جمہوریہ نے کہا کہ دہشت گردی انسانیت کی دشمن ہے۔انہوں سرحد پار کی دہشت گردی کو فروغ دینے میں ہمارے ایک پڑوسی کی کارروائیوں کی مذمت کی۔


    اس بات کااعادہ کرتے ہوئے کہ بھارت اپنے تمام پڑوسیوں کے ساتھ پُرامن بقائے باہم کے ساتھ رہنا چاہتا ہے۔ نائب صدر جمہوریہ نے عالمی نگراں، فاننشیئل ایکشن ٹاسک فورس (ایف اے ٹی ایف) کے فیصلے کا حوالہ دیا کہ پڑوسی ملک کو خوشگوار تعلقات والے ملکوں کی فہرست میں رکھئے اور کہا کہ یہ عالمی برادری کے لئے ایک سخت تنبیہ ہے کہ وہ زبردست دباؤ بنائے اور دہشت گردی کی وجہ سے اس ملک کا احتساب کرے۔


    جناب نائیڈو نے کہا کہ جمہوریت میں تشدد کی کوئی گنجائش نہیں ہے۔ انہوں نے نوجوانوں سے کہا کہ وہ منفی رویہ کو ترک کریں اور ترقی کی طاقتوں کے ساتھ شامل ہو جائیں۔


    اس طرف اشارہ کرتے ہوئے کہ اختلاف رائے جمہوریت کا ضروری جزو ہے۔ نائب صدر جمہوریہ نے البتہ خبردار کیا کہ کسی کو بھی قوم کے خلاف بات کرنے کا حق نہیں ہے۔


    جناب نائیڈو نے خوشی ظاہر کی کہ حالیہ دنوں میں لوگ آئین کی اہمیت کے بارے میں بات کر رہے ہیں۔ اسے ایک مثبت علامت قرار دیتے ہوئے انہوں نے کہا کہ ہر شہری کو خواہ وہ مرد ہو یا عورت قول و فعل کے ساتھ آئین کی پابندی کرنی چاہئے اور اپنے مقاصد حاصل کرنے کے لئے آئینی طریقے اپنائے چاہئے۔


    یہ بات بتاتے ہوئے کہ حقوق او ر ذمہ داریاں ایک ساتھ چلتے ہیں۔ انہوں نے لوگوں کو اپنے فرائض ادا کرنے کی ضرورت کی یاد دلائی۔


    نوجوانوں سے یہ اپیل کرتے ہوئے کہ وہ بھارت کو مضبوط بنانے کے لئے صفحہ اول میں شامل ہوں۔ نائب صدر جمہوریہ نے انہیں مشورہ دیا کہ وہ لیڈروں کو 4سیز کی بنیاد پر منتخب کریں یعنی گُڈ کنڈکٹ، کیریکٹر، کیپی سٹی اور کیلیبر ۔ انہوں نے کہا کہ دیگر 4سیز کی بنیاد پر نہیں یعنی کاسٹ، کمیونٹی، کیش اور کریمینلٹی۔


    نائب صدر جمہوریہ نے کہا کہ سہولت، نجکاری اور عالمکاری(ایل پی جی) نے زبردست مواقع پیدا کئے ہیں اور ہماری یونیورسٹیوں کو چاہئے کہ وہ بھارتی نوجوانوں کو 21ویں صدی کی اِن ضرورتوں کو پورا کرنے کے لئے تعلیم دیں اور انہیں ہنرمند بنائیں۔


    یہ بتاتے ہوئے کہ بھارت پُرانے زمانے میں وِشو گرو ہوا کرتا تھا، جناب نائیڈو نے بھارتی یونیورسٹیوں پر زور دیا کہ وہ بھارت کو دنیا میں علم کا مرکز بنانے کی ایک بار پھر کوشش کریں۔


    انہوں نے تحقیق و ترقی کے سلسلے میں ہمہ جہت حکمت عملی اپنانے کی ضرورت پر زور دیا اور کہا کہ بند کنوؤں میں کام کرنے سے مطلوبہ نتائج برآمد نہیں ہوں گے ۔


    اس طرح اشارہ کرتے ہوئے کہ کنووکیشن آپ کی تعلیم کا خاتمہ نہیں ہے، جناب نائیڈو نے گریجویٹ کرنے والے طلبہ سے کہا کہ علم حاصل کرنا زندگی بھر چلنے والا ایک عمل ہے اور انہیں زندگی میں نئی نئی چیزیں سیکھنی چاہئے۔


    یہ بتاتے ہوئے کہ کوئی قوم اس وقت تک ترقی نہیں کر سکتی، جب تک کہ خواتین تعلیم یافتہ نہ ہوں۔ نائب صدر جمہوریہ نے اس حقیقت پر خوشی کا اظہار کیا کہ گوا یونیورسٹی میں جن 30000 طلبہ نے داخلہ لیا ہے، ان میں سے 60 فیصد خواتین ہیں۔ انہوں نے کہا کہ ہر خاتون کو مرد کے مطابق مواقع فراہم کئے جانے چاہئے۔


    انہوں نے قدیم بھارت کی عظیم خاتون اسکالروں مثلاً گارگی اور میتریئی کی مثال پیش کی اور کہا کہ خواتین کا احترام کرنا بھارتی کلچر کا لازمی حصہ ہے۔


    جناب نائیڈو نے طلبہ پر زور دیا کہ وہ بھارتی ثقافت کی صدیوں پرانی اقدار کی آبیاری کریں اور انہیں دوسروں میں پھیلائیں۔ انہوں نے کہا کہ ‘‘وسودھیو کٹم بکم’’ اور فطرت کا احترام کریں۔


    انہوں نے خوشی ظاہر کی کہ بھارت اس وقت دنیا کی 5ویں سب سے بڑی معیشت ہے اور ہم 5 ٹریلین ڈالر کی معیشت بننے کی راہ پر آگے بڑھ رہے ہیں۔ البتہ ترقی کے لئے مسلسل کوشش کی اپیل کرتے ہوئے نائب صدر جمہوریہ نے ہر ایک سے کہا کہ وہ فطرت کا احترام کریں اور اس کے ساتھ ہم آہنگی کے ساتھ رہیں۔


    انہوں نے کہا کہ آب و ہوا کی تبدیلی اور عالمی تمازت اس وقت دنیا کو درپیش 2 بڑے چیلنجوں میں شامل ہیں۔ انہوں نے تمام قوموں سے کہا کہ وہ ماحول کے تحفظ اور کاربن کے اختراج کی اپنی کوششوں کو تیز کردیں۔


    گوا کے گورنر جناب ستیہ پال ملک ، گوا کے وزیراعلیٰ جناب پرمود ساونت، گوا یونیورسٹی کے چانسلر جناب ورون ساہنی اور دیگر معززین بھی اس موقع پر موجود تھے۔


    ۰۰۰۰۰۰۰۰


    (م ن- ج -ک ا)


    U- 895

    
    
    (Release ID: 1604223) Visitor Counter : 12
    
    
      Read this release in: English , Hindi , Marathi