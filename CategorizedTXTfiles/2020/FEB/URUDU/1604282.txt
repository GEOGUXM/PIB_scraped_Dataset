      وزارت دفاع

      رکشا منتری جناب راج ناتھ سنگھ نے آرڈننس فیکٹری بورڈ اور چار ڈیفنس پبلک سیکٹر انڈر ٹیکنگس کی کار کردگی کا جائزہ لیا
      
      ساز و سامان کی اندرون ملک تیاری اور بر آمدات کے لئے مزید مواقع تلاش کرنے پر زور دیا

      Posted On: 24 FEB 2020 6:26PM by PIB Delhi

    نئی دلّی، 24 جنوری / رکشا منتری جناب راج ناتھ سنگھ نے آج یہاں آرڈننس فیکٹری بورڈ اور ڈیفنس پبلک سیکٹر انڈر ٹیکنگس۔۔ ہندوستان ایرو ناٹکس لمیٹیڈ (ایچ اے ایل)، بھارت الیکٹرونکس لمیٹیڈ (بی ای ایل)، بھارت ارتھ موورس لمیٹیڈ (بی ای ایم ایل) اور بھارت ڈائنمک لمیٹیڈ بی ڈی ایل) کی کار کردگی کا جائزہ لیا۔ او ایف بی، ایچ اے ایل، بی ای ایم ایل اور بی ڈی ایل کے اہلکاروں نے جاری اور مستقبل کے پروجیکٹوں کے بارے میں رکشا منتری اور محکمہ دفاعی پیداوار، وزارت دفاع کو پریزنٹیشن پیش کئے۔


    جناب راج ناتھ سنگھ آرڈننس فیکٹری بورڈ اور دفاعی پیداوار کی پبلک سیکٹر انڈر ٹیکنگس کی مجموعی کامیابیوں پر اطمینان کا اظہار کیا اور عالمی مارکیٹ میں مقابلہ جاتی صلاحیتوں میں اضافہ کرنے پر زور دیا۔ساز و سامان کی اندرون ملک تیاری پر زور دیتے ہوئے انہوں نے اہلکاروں نے میک ان انڈیا کو اپنانے اور بھارت کو دفاعی پیداوار کے شعبے میں خود کفیل بنانے میں مدد کرنے پر زور دیا۔ رکشا منتری نے اہلکاروں سے تجارت کے نئے ماڈل تلاش کرنے اور دفاعی بر آمدات میں اضافے پر توجہ مرکوز کرنے پر بھی زور دیا۔ انہوں نے امید ظاہر کی کہ ڈی پی ایس یو ز بھارت کو عالمی مینوفیکچرنگ ہب بنانے کے ساتھ ساتھ نیٹ بر آمد کار بنانے میں بھی اہم رول ادا کریں گے۔


    آرڈننس فیکٹری بورڈ، جس کا ہیڈ کوارٹر کولکاتہ میں ہے، مسلح افواج کے لئے اسٹیٹ آف دی آرٹ میدان جنگ میں استعمال ہونے والا ساز و سامان، گولہ بارود اور دیگر ملٹری ہارڈ ویئر تیار کرتا ہے اور پیداواری سہولیات کی جدید کاری کے علاوہ عملے کو ٹریننگ بھی فراہم کراتا ہے۔ آرڈننس فیکٹری بورڈ نے اندرون ملک ساز و سامان کی تیاری پر توجہ مرکوز کرتے ہوئے حقوق املاک دانش کے لئے 246 درخواستیں داخل کی ہیں۔


    ہندوستان ایرو ناٹکس لمیٹیڈ نے گزشتہ پانچ برسوں کے دوران آپریشنوں اور مالیات سمیت مختلف محاذوں پر اچھی کار کردگی کا مظاہرہ کیا ہے۔کمپنی نے متعدد محاذوں پر آپریشنل کلیرنس میں کامیابی حاصل کی ہے جن میں لائٹ کمبیٹ ایئر کرافٹ، لائٹ کمبیٹ ہیلی کاپٹر، لائٹ یوٹی لٹی ہیلی کاپٹر، ایڈوانسڈ لائٹ ہیلی کاپٹر، ویپن سسٹم انٹیگریٹیڈ مثلاً ردرا، 19 سیٹر ڈو۔ 228 سول ایئر کرافٹ، جیگوار ڈارین III اور میراج اپ گریڈ شامل ہیں ۔گزشتہ پانچ برسوں کے دوران ہاک اور سو 30 ایم کے ائی کی اوور ہالنگ کے نئے پلیٹ فارم شروع کئے گئے ہیں۔ جنوری، 2020 تک کمپنی نے 21 ہاک ایڈوانسڈ جیٹ ٹرینر اور 45 سو۔ 30 ایم کے آئی کی کامیاب اوور ہالنگ کی ہے۔


    بھارت الیکٹرونکس لمیٹیڈ نے برّی فوج کے لئے اسٹریٹجنک اہمیت کے حامل ویپن لوکیٹنگ راڈار، آکاش میزائل سسٹم، کوسٹ گارڈ کے لئے ساحلی نگرانی سسٹم وغیرہ پر کامیاب عمل در آمد کیا ہے۔ کمپنی نے 2018-19 کے دوران 21.6 ملین امریکی ڈالر کے بقدر ریکارڈ بر آمدات کی ہیں۔ اہم ممالک جن کے لئے بی ای ایل نے بر آمدات کی ہیں، ان میں سوئٹزر لینڈ، یو ایس اے، فرانس، جرمنی، اسرائیل، سوئیڈن، فن لینڈ، سیشیلز، ماریشس، ویتنام اور ایس ای زیڈ شامل ہیں۔


    بھارت ڈائنامک لمیٹیڈ ملٹی پروڈکٹ، ملٹی کسٹمر، ملٹی لوکیٹیڈ انٹر پرائز کے طور پر ابھری ہے، جو کہ بین الاقوامی کوالٹی کے معیار کے مطابق دفاعی ساز و سامان تیار کرتی ہے۔ بی ڈی ایل آکاش ویپن سسٹم (اے ڈبلیو ایس) کو مربوط کرنے والا قائد ادارہ ہے، یہ بات قابل ذکر ہے کہ آکاش میزائل سسٹم کا 96 فیصد مواد اندرون ملک دیسی سامان سے تیار کیا گیا ہے اور میک ان انڈیا پہل قدمی کی یہ ایک غیر معمولی مثال ہے۔


    بھارت ارتھ موورس لمیٹیڈ نے پہلی بار میک ان انڈیا پہل قدمی پر عمل کرتے ہوئے 180 ٹن کی صلاحیت والا سب سے بڑاایکو فرینڈلی یعنی ماحول دوست الیکٹریکل ایکسکیویٹر ڈیزائن کیا اور تیار کیا ہے، 150 ٹن اور 190 ٹن کی صلاحیت کے سب سے بڑے الیکٹرک ڈرائیو ڈمپ ٹرک تیار کئے ہیں جو کہ اہم نعم البدل ہیں اور سبز کان کنی کے فروغ میں مدد گار ہیں اور غیر ملکی زر مبادلہ کی بچت کریں گے۔


    یہ کمپنی میڈیم رینج سرفیس ٹو ایئر میزائل (ایم آر ایس اے ایم) کی بھی پیداواری ایجنسی ہے۔ بی ڈی ایل نے بھارتیہ بحریہ کے لئے 1188 کروڑ روپئے کے بقدر کے وروناسترا، ہیوی ویٹ تارپیڈو سپلائی کرنے کے معاہدہ پر بھی دستخط کئے ہیں۔ ورون استرا کو ڈی آر دی او نے ڈیزائن اور ڈیولپ کیا ہے اور اسے بی ڈی ایل نے مینوفیکچر کیا ہے۔


    ۔۔۔۔۔۔


    U. 902 ٰ

    
    
    (Release ID: 1604282) Visitor Counter : 4
    
    
      Read this release in: English , Hindi