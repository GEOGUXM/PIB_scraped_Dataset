      صحت اور خاندانی بہبود کی وزارت

      دماغی خلل کا پھیلاؤ
      Posted On: 04 FEB 2020 1:36PM by PIB Delhi


    نئی دہلی 04 فروری : قومی دماغی صحت جائزہ 2016کے مطابق 18سال سے زیادہ عمرکے لوگوں میں دماغی خلل کا پھیلاو تقریباً10.6فیصد ہے ۔ تاہم لین سیکس سائکریاٹری میں 20دسمبر 2019کو شائع ایک رپورٹ کے مطابق ہندوستان میں ہر7میں سے ایک شخص دماغی خلل کا شکارہے ۔ یہ رپورٹ ‘‘ ہندوستان کی ریاستوں میں دماغی خلل کا بوجھ :دی گلوبل برڈن آف ڈیزیز اسٹڈی 2017-1990’’ کے نام سے شائع ہوئی ہے ۔


    دماغی خلل کے بوجھ کے تدارک کے لئے حکومت ملک میں قومی دماغی صحت پروگرام ( این ایم ایچ پی ) کا نفاذ کررہی ہے ۔ این ایم ایچ پی کے تحت حکومت ملک کے 655اضلاع میں ضلع دماغی صحت پروگرام ( ڈی ایم ایچ پی ) کانفاذ کررہی ہے تاکہ اس بیماری کا شروع میں ہی پتہ لگایاجاسکے اور دماغی خلل /بیماری کابندوبست اور علاج کیاجاسکے ۔ عوام کے درمیان دماغی صحت سے متعلق بیداری پیداکرنے کے لئے ، اطلاعات ، تعلیم اور مواصلات ( آئی ای سی ) جیسی سرگرمیوں کو این ایم ایچ پی کے ایک لازمی جزوکے طورپرشامل کیاگیاہے ۔ ڈی ایم ایچ پی کے تحت ہرضلع کو سالانہ چارلاکھ روپے تک کا فنڈ دستیاب کرایاجاتاہے تاکہ وہ کمیونٹی کی شراکت داری سے کمیونٹی ، اسکولوں ، کالجوں ، کام کی جگہوں پر بیداری پیداکرنے کے لئے آئی ای سی کی سرگرمیاں انجام دے سکیں ۔ ملک میں صلاحیت مند دماغی صحت پیشہ وروں کی قلت کو دورکرنے کے مقصد سے حکومت مین پاورڈیولپمنٹ اسکیموں کا نفاذ کررہی ہے تاکہ سینٹرآف اکسیلینٹ قائم کئے جاسکیں اور دماغی صحت سے متعلق خصوصی اداروں میں پوسٹ گریجویٹ ( پی جی ) محکموں کو مضبوط /قائم کیاجاسکے ۔ اب تک 25سینٹرآف اکسیلینٹ کے قیام اور دماغی صحت سے متعلق خصوصی مراکز میں 47پوسٹ گریجویٹ محکموں کو مضبوط /قائم کرنے کے لئے تعاون دیاگیاہے ۔مرکزی اور ریاستی حکومتوں کے ذریعے چلائے جانے والے میڈیکل کالجوں کے ساتھ ساتھ دماغی صحت کے لئے قائم کئے گئے مخصوص اداروں کے توسط سے سہ سطحی دماغی نگہداشت سہولتیں دستیاب کرائی گئی ہیں ۔ این ایم ایچ پی کی افرادی قوت ترقیاتی اسکیموں کے علاوہ حکومت افرادی قوت کی دستیابی میں بھی اضافہ کررہی ہے تاکہ ملک کے ترقی سے محروم علاقوں میں دماغی صحت خدمات پہنچائی جاسکیں ۔ اس کے لئے میڈیکل آفیسروں ، ماہرین نفسیات ، سماجی ورکروں اور نرسوں جیسی صحت خدمات دستیاب کرانے والے افراد کو آن لائن ٹریننگ کورسیز دستیاب کرائے جاتے ہیں تاکہ وہ تین مرکزی دماغی صحت اداروں میں قائم ڈیجیٹل اکیڈمیز کے ذریعہ ملک بھرمیں معیاری دماغی صحت خدمات بہم پہنچاسکیں ۔


    صحت وکنبہ بہبود کے وزیرمملکت جناب اشونی کمارچوبے نے آج یہ اطلاع راجیہ سبھامیں ایک تحریری جواب میں دی ۔


    ***************


    ( م ن ۔م م ۔ ع آ)


    U-537


    

    
    (Release ID: 1601872) Visitor Counter : 6
    
    
      Read this release in: English