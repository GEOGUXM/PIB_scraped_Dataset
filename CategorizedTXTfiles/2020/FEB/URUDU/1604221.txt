      زراعت اور کاشتکاروں کی فلاح و بہبود کی وزارت

      پردھان منتری کسان سماّن ندھی (پی ایم-کسان) کی پہلی سالگرہ منائی گئی
      
      پی ایم-کسان 2022 تک کسانوں کی آمدنی دوگنی کرنے میں اہم رول ادا کرے گی:
      نریندر سنگھ تومر
      Posted On: 24 FEB 2020 5:07PM by PIB Delhi


    نئی دہلی، 24 فروری /زراعت و کسانوں کی فلاح و بہبود ، دیہی ترقی اور پنچایتی راج کے مرکزی وزیر جناب نریندر سنگھ تومر نے کہا ہے کہ پردھان منتری کسان سماّن ندھی (پی ایم-کسان) اسکیم ایک جامع ،اعلی مقصدی اسکیم ہے، جو کسانوں کی آمدنی بڑھانے میں مدد کرے گی۔ اس اسکیم کے آغاز کی پہلی سالگرہ منانے کے لئے آج یہاں منعقدہ ایک تقریب سے خطاب کرتے ہوئے جناب تومر نے کہا کہ مرکزی زمرے کی اسکیم پی ایم –کسان وزیراعظم جناب نریندر مودی کے ذریعہ کئے گئے ان متعدد نئے اقدامات میں سے ایک ہے، جوزراعت اور دیہی ترقیات کے شعبوں پر مرکوز ہے۔انہوں نے مزید کہا کہ وزیراعظم نے 2022 تک کسانوں کی آمدنی دوگنی کرنے کا ہدف مقرر کیا ہے۔


    جناب تومر نے کہاکہ رواں مالی سال میں پی ایم-کسان اسکیم کے لئے 75 ہزار کروڑ روپے کا بجٹ دستیاب کرایا گیا ہے جو کہ سالانہ کسانوں کو دستیاب کرائے جانے والے 6 ہزار کروڑ روپے کا کل میزان ہے۔ انہوں نےمزید کہا کہ 50 ہزار 850 کرورڑ روپے سے زیادہ کی رقم جاری کی جاچکی ہے۔


    جناب تومرنے کہا کہ 8.46 کروڑ کسان کنبوں کو پی ایم-کسان اسکیم کا فائدہ دیا گیا ہے ۔ انہوں نے کہا کہ اس اسکیم کے تحت جتنے کسانوں کو فائدہ پہنچایا جائے گا ان کی تعداد تقریباً 14 کروڑ ہے اور حکومت کا ہدف اس مالی سال کے اخیر تک 12 لاکھ کسانوں کا احاطہ کرنے کا ہے۔ انہوں نے کہا کہ کامن سروس سینٹرس (سی ایس سی) کے علاوہ وزارت میں کسانوں کے اندراج کے لئے آن لائن طریقہ کار کا آغاز کیا ہے۔


    مغربی بنگال حکومت کے ذریعہ ریاستی کسانوں کے اعدادوشمار کی توثیق نہ کئےجانے کی طرف اشارہ کرتے ہوئے جناب تومر نے وزیراعلی سے اپیل کی کہ وہ اس عمل کو تیز کرائیں۔ انہوں نے کہا کہ ریاست کے تقریباً 70 لاکھ کسان اس کے اہل ہیں جن میں سے تقریباً دس لاکھ کسانوں نے انفرادی طور پر آن لائن درخواست دی ہے لیکن سارے ڈیٹا بیس کی ریاستی حکومت کے ذریعہ توثیق کی جانی ہے۔ انہوں نے کہا کہ ریاستی حکومت نے ڈیٹا پیش کردیئےجانے کے بعد ریاست کے اہل کسان پی ایم-کسان اسکیم کے تحت 4 ہزار کروڑ روپے کا فائدہ اٹھاسکیں۔


    جناب تومر نے کہا کہ وزیراعظم نے اعلان کیا ہے کہ سبھی کسان مستفدین کو کسان کریڈٹ کارڈ (کے سی سی) دیئے جائیں گے تاکہ کسان بینکوں سے آسانی کے ساتھ قرض لے سکیں۔ حکومت نے کے سی سی اسکیم کے دائرے میں مویشی پروری اور ماہی پروری کے شعبوں کو بھی شامل کیا ہے۔ انہوں نے کہا کہ ایک بڑی تقسیم کاری مہم 29 فروری کو منعقد ہوگی جس کے دوران ملک بھر میں پھیلے 20 ہزار بینک شاخوں میں کسانوں کو کسان کریڈٹ کارڈ جاری کئےجائیں گے۔ وزیراعظم منتخب کسانوں کو خود کسان قوائد دیں گے اور اس دن اترپردیش کے چترکوٹ میں منعقدہ اصل پروگرام میں کسانوں کے درمیان کسان کریڈٹ کارڈ تقسیم کریں گے۔ 10 ہزار نئے فارمر پروڈیوسر آرگنائزیشن ایف پی او ررجسٹر کئے جارہے ہیں جن میں ہر ایک کو زراعت کے فروغ کے لئے حکومت کی طرف سے 15 لاکھ روپے کی مدد دی جائے گی۔


    جناب تومر نے کہا کہ وزیراعظم نریندر مودی کی زیر قیادت حکومت نے نہ صرف دیہی آمدنی میں اضافے کے لئے متعدد اسکیمیں شروع کی ہیں بلکہ شفاف طریقے سے ایک جامع تنفیذی نظام بھی قائم کیا ہے اور فیاضی کے ساتھ رقوم مختص کی ہیں۔ سوامی ناتھن کمیٹی کی سفارشات کے مطابق حکومت نے کسانوں کے لئے پیداوار کی لاگت کا ڈیڑھ گنی کم از کم امدادی قیمت (ایم ایس پی) مقرر کی ہے۔ انہوں نے کہا کہ حکومت نامیاتی زراعت کو فروغ دے رہی ہے اور چھ لاکھ ہکٹیئر سے زیادہ زمین کو اس کے تحت لایا گیا ہے۔


    اس موقع پر جناب تومر نے پی ایم- کسان موبائل ایپ لانچ کیا جو کسانوں کو ان کے لئے مفید متعدد خصوصیات تک رسائی سہولت دیتا ہے۔ کسان اپنی درخواست کی صورتحال دیکھ سکتے ہیں، اپنے آدھار کارڈ کو اپ ڈیٹ کرسکتے ہیں یا اس میں کوئی سدھار کرسکتے ہیں اور اپنے بینک کھاتوں کے قرض کی صورتحال چیک کرسکتے ہیں۔


    اس موقع پر اظہار خیا ل کرتے ہوئے زراعت ، امدادی باہمی اور کسانوں کی فلاح و بہبود کے محکمے کے سکریٹری جناب سنجے اگروال نے کہا کہ محکمہ جون 2020 تک کسانوں کے ایک جامع ڈیٹا بیس کو حتمی شکل دے دے گا جس میں سوائل ہیلتھ کارڈ ، پی ایم –کسان اور کسان کریڈٹ کارڈ جیسی اہم اسکیمیں شامل ہیں۔


    پی ایم –کسان کے پرزینٹیشن کے لئے یہاں کلک کریں۔


    Please click here for the Presentation on PM-KISAN


    ۔۔۔۔۔۔۔۔۔۔۔


    م ن۔ م م ن ا۔


    U- 898


    

    
    (Release ID: 1604221) Visitor Counter : 9
    
    
      Read this release in: English , Marathi , Hindi , Bengali , Gujarati , Tamil