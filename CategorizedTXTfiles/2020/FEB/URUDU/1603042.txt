      نائب صدر جمہوریہ ہند کا سکریٹریٹ

      نائب صدرجمہوریہ نے قلیل مدتی قرضے معاف کرنے اور اشیا مفت فراہم کرنے کے خلاف خبردار کیا ہے
      
      نائب صدرجمہوریہ نے غریبی کو ختم کرنے کے لئے طویل مدتی پالیسی اقدامات کے لئے کہا ہے
      جناب وینکیا نائیڈو نے دل بدلی قانون میں خامیوں کو دور کرنے کے لئے کہا ہے تاکہ منتخبہ نمائندوں کو استعفیٰ دئے بغیر پارٹیاں تبدیل کرنے سے روکا جاسکے
      نائب صدر جمہوریہ نے پارلیمنٹ اور ریاستی قانون ساز اداروں میں اکثر روکاوٹ ڈالنے اور طریقہ کار کی خلاف ورزی پر تشویش کا اظہار کیا ہے
      نائب صدر جمہوریہ نے ’’ دی ویژن آف انتودیہ ‘‘ نامی کتاب کا اجرا کیا ،جو پنڈت دین دیال اپادھیائےکی اختیار کردہ بہترین کارروائیوں پر مبنی ہے
      نائب صدرجمہوریہ نے تمام تعلیمی اداروں پرزوردیا ہے کہ وہ بھارت کی تہذیبی اقدار اور اخلاقیات کے ساتھ ساتھ پنڈت دین دیال جیسے قومی رہنماؤں کی زندگی اور ان کے تعاون کے بارے میں پڑھائیں
      Posted On: 12 FEB 2020 6:35PM by PIB Delhi


    نئیدہلی 13 فروری 2020۔نائب صدر جمہوریہ جناب ایم وینکیا نائیڈو نے آج طویل مدتی قرضے معاف کرنے یا اشیا مفت فراہم کرنے کے بجائے غریبی کو دور کرنے کے لئے طویل مدتی پالیسی اقدامات کرنے کی ضرورت کو اجاگر کیا ہے۔انہوں نے کہا کہ حکومت اور پالیسی سازوں کو ا س بات کو یقینی بنانا چاہئے کہ تمام پروگراموں کے فائدے معاشرے کے انتہائی مستحق طبقوں تک پہنچیں ۔


    انہوں نے کہا :’’ عوامی زندگی میں شامل لوگوں کو غریبی کو ختم کرنا اپنا مقصد مقرر کرنا چاہئے اور لوگوں کے مابین اتحاد پیدا کرنے کے لئے کوششیں کرنی چاہئیں۔‘‘


    نئی دہلی کے اُپ راشٹر پتی بھون میں ’’ دی ویژن آف انتودیہ ‘‘ نامی کتاب جاری کرنے کے بعد وہاں موجود لوگوں سے خطاب کرتے ہوئے انہوں نے دل بدلی قانون میں خامیوں کو دور کرنے کے لئے کہا تاکہ منتخبہ نمائندوں کو استعفیٰ دئے بغیر دوسری پارٹی میں شال ہونے سے روکا جاسکے ۔ یہ کتاب انڈین سوشل ریسپانسبلٹی نیٹ ورک (آئی ایس آر این ) نے مرتب کی ہے ۔ نائب صدرجمہوریہ نے تمام سیاسی جماعتوں پر زور دیا کہ وہ اپنے ممبروں کے اندر نظم وضبط پیدا کریں اور اس بات کو یقینی بنائیں کہ اس طرح کے رجحانات کو ختم کیا جائے ۔


    نائب صدر جمہوریہ نے کہا کہ لوگوں کو اپنی پارٹیاں تبدیل کرنے کا اختیار حاصل ہے جبکہ وہ پارٹی سے نطریاتی اختلاف رکھتے ہوں ، لیکن انفرادی فائدے کے لئے ایسا نہیں کیا جانا چاہئے ۔انہوں نے کہا :’’ عوامی زندگی میں شامل لوگوں کو اپنے پیشے کو کمیشن کے لئے نہیں بلکہ خدمت کے لئے ایک مشن سمجھنا چاہئے اور انہیں اپنی ذمہ داریوں میں کوئی ڈھیل نہیں دینی چاہئے ۔‘‘


    اس بات کی طرف اشارہ کرتے ہوئے کہ جمہوری سیاست میں لوگوں کا فیصلہ سب سے زیادہ اہمیت رکھتا ہے ۔نائب صدر جمہوریہ نے کہا کہ یہ بات بڑی افسوس ناک ہے کہ کچھ لوگوں نے لوگوں کے فیصلے کے تئیں عدم رواداری کا رویہ اپنالیا ہے ۔ انہوں نے پارلیمنٹ اور ریاستی قانون ساز اداروں میں وقتاََفوقتاََرکاوٹ ڈالنے اور طریقہ کار کی خلاف ورزی کرنے پر تشویش کا اظہار کیا اور ’’تبادلہ خیال ، بحث ومباحثہ اور فیصلہ ‘‘ کو بحال کئے جانے کی فوری ضرورت پر زوردیا۔


    اس طرف توجہ دلاتے ہوئے کہ دیر پا اور شمولیت والی ترقی وقت کی ضرورت ہے ۔ نائب صدر جمہوریہ نے عوامی زندگی میں شامل لوگوں سےکہا کہ وہ پنڈت دین دیال اپادھیائے کے انتودیہ فلسفے کے مطابق شمولیت والی ترقی پر زیادہ توجہ کریں ۔ جناب نائیڈو نے دیہی علاقوں میں رہنے والے لوگو ں کی زندگی بہتر بنانے پر خاص توجہ دینے کی ضرورت کو اجاگر کیا تاکہ شہری اور دیہی زندگی کے فرق کو ختم کریا جاسکے ۔ انہوں نے کہا :’’ قوم کی ترقی کے عمل میں لوگوں کو شراکتدار بنانے کو اولین ترجیح دی جانی چاہئے ۔‘‘


    انہوں نے کہا کہ تمام سطحوں پر تمام لوگوں کی طرف سے ’’سب کا ساتھ سب کا وکاس سب کا وشواس‘‘ پر قول وفعل کے ساتھ عمل کئے جانے کی ضرورت ہے ۔


    پنڈت دین دیال اپادھیائے کو ایک شاندار فلسفی ، بہترین منتظم اور ایک ایسا رہنما قرار دیتے ہوئے جس نے ذاتی دیانت داری کے اعلیٰ ترین معیار کوبرقرار رکھا ۔ نائب صدر جمہوریہ نے کہا کہ ان کی زندگی اور ان کی تعلیمات قوم کے لئے رہنمائی اور اخلاقی فیضان کا باعث رہی ہیں۔


    سماج کے غریب اور پسماندہ طبقوں کی زندگی کو بہتر بنانے میں جناب اپادھیائے کی گہری دلچسپی کے بارے میں بات کرتے ہوئے جناب نائیڈو نے کہا کہ انہوں نے چھوت چھات جیسی سماجی برائیوں پر تنقید کی اور اس طرح کی برائیوں کو ختم کئے جانے کے لئے للکارا ،جن سے قومی اتحاد کو خطرہ پیدا ہوتا ہے ۔


    اس بات کی طرف اشارہ کرتے ہوئے کہ جناب اپادھیائے نے ایک ایسی قوم کا خواب دیکھا تھا ، جہاں کے حکمراں غریبوں کی مدد کرنے والے ہوں اور جہاں ہر ایک کا خیال کیا جائے ۔نائب صدر جمہوریہ نے کہا کہ جن آدرشوں کا جناب اپادھیائے نے پرچار کیا، وہ مجموعی ترقی کے مقاصد کو حاصل کرنے میں قوم کی رہنمائی کرتے ہیں۔


    جناب نائیڈو نے کہا کہ ملک کی سماجی ،اقتصادی اور سماجی برائیوں کا حل تلاش کرنے کی جناب اپادھیائے کی مسلسل کوشش کی وجہ سے انہوں نے ’’کامل انسانیت ‘‘ کے اصول کی تشہیر کی ۔


    اس طرف اشارہ کرتے ہوئے کہ پنڈت دین دیال نے کہا تھا کہ سرمایہ دار اور کمیونسٹ صرف ایک ’اقتصادی آدمی ‘ کو تسلیم کرتے ہیں اور انسانی شخصیت کے دوسرے پہلوؤں کو نظرانداز کردیتے ہیں ۔نائب صدر جمہوریہ نے کہا :’’اس طرح پنڈت دین دیال نے ان دونو ں نظریات کو مسترد کردیا اور ایک ایسے دیسی ،اقتصادی ماڈل کو فروغ دینے کی ضرورت پر زور دیا جس میں انسان کی مرکزی حیثیت ہو۔‘‘


    نائب صدر جمہوریہ نے کہا کہ پنڈت دین دیال کے لئے یہ ’’ مربوط انسان ‘‘ صرف اقتصادی نظریہ تک محدود نہیں تھا بلکہ زندگی کے ہر پہلو میں شامل تھا ۔انہوں نے کہا :’’ وہ جسم ،ذہن ،دانشمندی اور روح کا الگ الگ علاج کرنے کے مغربی نظریہ کے خلاف تھے اور وہ ایک مربوط لائحہ عمل کے قائل تھے۔ ‘‘


    پارلیمنٹ ممبر (راجیہ سبھا ) ڈاکٹر ونے سہسرا بدھے ،آئی ایس آر این کے چیئر مین جناب اوم پرکاش ، آئی ایس آر این کے سی ای او جناب سنتوش گپتا اور دیگر افراد بھی اس موقع پر موجود تھے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 741

    
    
    (Release ID: 1603042) Visitor Counter : 5
    
    
      Read this release in: English , Hindi