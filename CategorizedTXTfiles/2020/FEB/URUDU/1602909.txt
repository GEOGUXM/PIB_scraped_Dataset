      وزارت ماہی پروری، مویشی پروری و ڈیری

      سمکیات کے شعبےکی کارکردگی
      Posted On: 11 FEB 2020 6:33PM by PIB Delhi


    نئیدہلی 12 فروری 2020۔ماہی گیری اور پانی کی مخلوقات سے متعلق کلچر کے زبردست فروغ کا احساس کرتے ہوئے بھارت سرکار نے ایک مجموعی نیلے انقلاب کی اسکیم کے تحت سینٹرل پلان اسکیموں کو ازسرنو مرتب کیا ہے ۔اس اسکیم کی منظوری سی سی ای اے نے دسمبر 2015 میں دی تھی اور اس کے لئے پانچ سال کی مدت کے تحت (20-2019کے خاتمے تک ) بجٹ میں 3000 کروڑروپے مختص کئے تھے۔ نیلے انقلاب کی اسکیم کے بارے میں سی ایس ایس کی چند اہم خصوصیات درج ذیل ہیں:

     1. ان لینڈ فشریز اینڈ ایکوا کلچر کو فروغ دینا۔
     2. سمندری مچھلیوں ، بنیادی ڈھانچے اور فصل کی کٹائی کے بعد کی کارروائیوں کا فروغ ۔
     3. ماہی گیروں کی فلاح وبہبود کے لئے قومی اسکیم ۔
     4. ضرورت پر مبنی دیگر اسکیموں کا جائزہ ،کنٹرول اور نگرانی (ایم سی ایس )۔
     5. ماہی گیری کے شعبے کے لئے ادارہ جاتی انتظامات ۔
     6. ماہی گیری کے سیکٹر کے لئے ڈاٹا بیس اور جغرافیائی اطلاعاتی نظام کو مستحکم بنانا ۔
     7. نیشنل فشریز ڈیولپمنٹ بورڈ اور اس کی سرگرمیاں ( این ایف ڈی بی )

    نیلے انقلاب کی اسکیم اپنی ہمہ جہت سرگرمیوں کے ذریعہ مچھلیوںکی پیداوار اور پیداواریت بڑھانے پر خاص توجہ دیتی ہے ۔اس میں اندرون ملک اور بحری سیکٹر کے ایکوا کلچر اور ماہی گیری کے وسائل شامل ہیں۔اس کے علاوہ ماہی گیری اور ایکواکلچر سیکٹر کی ترقی کے زبردست امکانات کو دیکھتے ہوئے بھارت سرکار نے بہت سے اقدامات کئے ہیں۔یہ اقدامات 24 اکتوبر 2018 کو ’فشریز اینڈ ایکوا کلچر انفراسٹکچر ڈیولپمنٹ فنڈ (ایف آئی ڈی ایف)، کی شروعات کرکے کئے گئے ہیں جس کے تحت ملک میں اس سیکٹر کی بنیادی ڈھانچے کی ضرورت کو پورا کیا جائے گا،جس پر 7522.48 کروڑ روپے خرچ ہوں گے۔ حکومت نے کسان کریڈٹ کارڈ ( کے سی سی ) کی سہولت ماہی گیروں اور مویشی پروری سے متعلق کسانوںکو بھی فراہم کردی ہے تاکہ وہ ا پنے سرمائے کی ضرورتیں پوری کرسکیں ۔


    ملک میں حالیہ برسوںمیں مچھلیوںکی پیداوار میں سالانہ اوسطاََ 7فیصد کی شرح سے اضافہ ہورہا ہے ۔پچھلے تین برسوں کے دوران اور موجودہ مالی سال میں ملک میں ماہی گیری کے سیکٹر میں مچھلیوں کی کل پیداوار اور گراس ویلیو ایڈڈ ( جی وی اے ) کی تفصیلات اس طرح ہیں:


    بھارت میں مچھلیوں کی پیداوار ( لاکھ ٹن میں ) اور اس کی گراس ویلیو ایڈڈ ( جی وی اے ):


    
                                                                              
سال          سمندری  اندرون ملک  میزان   شرح ترقی  گراس ویلیو ایڈڈ (جی وی اے )
                                                                              
                                                                              
                                         (%)       ( کروڑروپے میں )           
                                                                              
                                                                              
                                                   موجودہ قیمت پر             
                                                                              
                                                                              
                                                                              
2015-16      36.00   71.62       107.62  4.89      1,32,720                   
                                                                              
                                                                              
                                                                              
2016-17      36.25   78.06       114.31  6.22      1,54,421                   
                                                                              
                                                                              
                                                                              
2017-18      36.88   89.02       125.90  10.14     1,75,573                   
                                                                              
                                                                              
                                                                              
2018-19 (p)  37.10   97.10       134.20  6.60(p)   اس کا اطلاق نہیں ہوتا      
                                                                              
                                                                              

    سمکیات ، مویشی پروری اور ڈیری کے مرکزی وزیر مملکت جناب پرتاپ چندر سارنگی نے آج لوک سبھا میں ایک سوال کے تحریری جواب میں یہ اطلاع فراہم کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔رم


    721 U-

    
    
    (Release ID: 1602909) Visitor Counter : 2
    
    
      Read this release in: English
    
    
    

7.