      وزارت دفاع

      نیشنل وار میموریل کے قیام کاایک سال گزرنے پر کل سی ڈی ایس شہیدوں کو خراج عقیدت پیش کریں گے
      Posted On: 24 FEB 2020 2:45PM by PIB Delhi


    نئی دہلی، 24 فروری / کل نیشنل وار میموریل( این ڈبلیو ایم) کے قیام کا ایک سال مکمل ہونے کی تقریب کاانعقاد کیاجائے گا۔ اس یادگار کو 25 فروری 2019 کو وزیراعظم جناب نریندر مودی نے قوم کے نام وقف کیا تھا۔ یہ میموریل آزادی کے بعد سے مختلف جنگوں میں اور اندرونی سلامتی کے چیلنجوں کے دوران اپنے فرض کی ادائیگی میں شہید ہونے والے بہادروں کو ممنون قوم کی طرف سے ایک موزوں خراج عقیدت ہے۔


    اس میموریل کا قیام کا ایک سال مکمل ہونے پر کل این ڈبلیو ایم میں ایک تقریب کاانعقاد کیاجائے گا۔ چیف آف ڈیفنس اسٹاف جنرل بپن راوت اور تینوں افواج کے سابق فوجی شہید ہونے والے فوجیوں کو گلہائے عقیدت پیش کریں گے۔


    این ڈبلیو ایم کے قیام کی پہلی سالگرہ کے موقع پر تقریب کاآغاز 22 فروری 2020 کو تینوں افواج کے اسٹیٹک بینڈ مظاہرے سے کیا گیا ہے۔ اس سلسلے میں 24 اور 25 فروری کے درمیان ہندوستانی فوج کی تاریخ پر مبنی ایک کوئز مقابلہ کا آغاز کیاجائے گا جس میں دہلی کے مختلف اسکولوں اور کالجوں کے طلباء شرکت کررہے ہیں۔


    گزشتہ ایک سال میں ملکی اور غیرملکی ممتاز شخصیتوں سمیت 21 لاکھ سے زائد لوگوں میں این ڈبلیو ایم کو دیکھا ہے۔ روزانہ پانچ ہزار سے لے کر سات ہزار تک لوگ اس یادگار کو دیکھنے کے لئے آتے ہیں۔ ان میں قومی راجدھانی خطے کے طلباء کی بڑی تعداد شامل ہوتی ہیں۔ گزشتہ ایک سال میں صدرجمہوریہ اور وزیراعظم نے تین بار اس میموریل میں خراج عقیدت پیش کیا ہے۔ این ڈبلیو ایم میں سب سے زیادہ یادگار لمحہ وہ ہوتا ہے جب ہر شام کو یہاں پر گلہائے عقیدت پیش کئے جاتے ہیں۔ جس میں شہیدوں کے قریبی رشتے داروں میں سے کوئی ایک امر چکر پر خراج عقیدت پیش کرتا ہے۔


    ۔۔۔۔۔۔۔۔۔۔۔


    (م ن۔ ا گ ۔ ر ض۔ 24-02-2020 )


    U – 890


    

    
    (Release ID: 1604166) Visitor Counter : 6
    
    
      Read this release in: English , Hindi