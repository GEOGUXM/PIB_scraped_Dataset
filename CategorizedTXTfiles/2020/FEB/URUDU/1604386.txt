      وزارتِ تعلیم

      ایچ آر ڈی وزیر مملکت جناب سنجے دھوترے نے آئی آئی ٹی دہلی میں ہوا کو صاف کرنے کی ٹکنالوجیز کے بارے میں ایک نمائش کا افتتاح کیا
      
      نمائش میں آئی آئی ٹی بامبے، آئی آئی ٹی روپر، آئی آئی ٹی (آئی ایس ایم) دھنباد اور آئی آئی ٹی دہلی کی طرف سے تیار کردہ ہوا کو صاف کرنے کی ٹکنالوجیز کو دکھایاگیا ہے
      
      بھارت سرکار ملک میں کثافت کی سطح میں زبردست کمی لانے کی سنجیدہ کوششیں کررہی ہے:جناب دھوترے

      Posted On: 25 FEB 2020 5:32PM by PIB Delhi

    انسانی وسائل کی ترقی کے مرکزی وزیر مملکت جناب سنجے دھوترے نے آج انڈین انسٹی ٹیوٹ آف ٹکنالوجی دہلی میں ہوا کی تحقیق اور اسے صاف کرنے سے متعلق ٹکنالوجیوں کے سینٹر آف ایکسی لینس کی طرف سے منعقدہ نمائش کا افتتاح کیا۔اس نمائش میں آئی آئی ٹی بامبے، آئی آئی ٹی روپڑ، آئی آئی ٹی (آئی ایس ایم) دھنباد اور آئی آئی ٹی دہلی کی طرف سے تیار کردہ ہوا کو صاف کرنے کی ٹکنالوجیوں کو دکھایاگیا ہے۔آئی آئی ٹی دہلی نے اس کام کو اجاگر کیا ہے، جو اس نے آئی آئی ٹی دہلی کے اسٹارٹ اپس کے ذریعہ ہوا کو صاف کرنے کے شعبے میں کیا ہے اور جسے ایروگرام اور کیریا لیبس کا نام دیا گیا ہے۔


    اس موقع پر اظہار خیال کرتے ہوئے جناب سنجے دھوترے نے اِس بات پر زور دیا کہ ماحولیات سے متعلق تشویش کے اس دور میں ضرورت اس بات کی ہے کہ صاف ماحولیات کے بارے میں شہری آگاہی کو اولین ترجیح دی جائے۔ انہو ں نے کہا کہ حکومت نے ملک میں کثافت کی بڑھتی ہوئی سطح کا مقابلہ کرنے کا پوری طرح عزم کررکھا ہے اور وہ صاف ہوا کے مسائل کے بارے میں آگاہی پھیلانے کے لئے ہر ممکن کوشش کررہی ہے۔ انہوں نے کہا کہ یہ کام ملک میں ہوا کو صاف کرنے کی ٹکنالوجیوں کو تیار کرکے اور انہیں فروغ دے کر کیا جارہا ہے۔


    انہوں نے یقین دلایا کہ بھارت سرکار ملک میں آلودگی کی سطح میں زبردست طریقے پر کمی لانے کے لئے مستقل بنیاد پر سنجیدہ کوششیں کررہی ہیں اور اس نے اس مسئلے سے مکمل طور سے نمٹنے کا تہیہ کررکھا ہے۔ انہوں نے کہا کہ ہر شہری کے لئے اور ہر تنظیم کے لئے ضروری ہے کہ وہ ملک میں کثافت کی بڑھتی ہوئی سطح کا مقابلہ کرنے کے لئے قومی کوششوں میں شامل ہوجائیں، خواہ یہ کام قانون سازی کے ذریعہ، پالیسی اقدامات پر عمل درآمد کے ذریعہ ، کثافت سے متعلق قوانین پر نفاذ کے لئے، آگاہی مہموں کے ذریعہ یا ہمارے تحقیقی اداروں مثلاً آئی آئی ٹیز کے ذریعہ ہوا کو صاف کرنے کی تیار کردہ ٹکنالوجیز کے استعمال کے ذریعہ۔ بھارت سرکار نے ٹکنالوجی کو فروغ دینے، ٹکنالوجی کی صنعت کاری، عالمی تعاون اور تحقیق وترقی میں سرمایہ کاری کا عہد کررکھا ہے۔ جناب دھوترے نے اس ضرورت کو بھی اجاگر کیا کہ اِس سے پہلے کہ مسائل کا حل نکالنے کے سوا اور کوئی چارہ کار نہ بچے، ہمیں احتیاطی اقدامات بھی کرنے چاہئیں۔


    انہوں نے زور دے کر کہا کہ اس طرح کی نمائشوں سے یہ موقع ملتا ہے کہ ہوا کو صاف کرنے جیسے قومی اہمیت کے شعبوں میں ہمارے اداروں میں جو تحقیقات کی جارہی ہے ، اس کو سب کے سامنے لایا جائے۔ اِن نمائشوں سے اِس اہم شعبے میں مختلف ساجھیداروں کے مابین تعاون کا ایک بہترین پلیٹ فارم بھی فراہم ہوتا ہے، جس کے فائدے مجموعی طور پر پورے ملک کو پہنچتے ہیں۔


    ۔۔۔۔۔۔۔۔۔۔۔


    م ن ۔ج ۔ع ر۔


    U- 918

    
    
    (Release ID: 1604386) Visitor Counter : 7
    
    
      Read this release in: English , Hindi