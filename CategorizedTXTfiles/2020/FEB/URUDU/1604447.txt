      نیتی آیوگ

      شمال مشرقی پائیدار ترقیاتی اہداف کانکلیو 2020
      Posted On: 25 FEB 2020 7:05PM by PIB Delhi


    نئی دہلی ، 25 ؍ فر وری: گوہاٹاٹی میں شمال مشرق پائیدار ترقیاتی اہداف کانکلیو 2020 فی الحال جاری ہے۔ کانفرنس کے دوسرے دن چار تکنیکی اجلاس منعقد ہوئے جس میں شمال مشرق کی تمام آٹھ ریاستوں کی حکومتوں کے سینئر افسران کے ساتھ ساتھ مرکزی حکومت، اکیڈمیا، سول سوسائٹی کی تنظیموں، تھنک ٹینکوں اور مالیاتی اداروں کی فعال شرکت نظر آئی۔


    شمال مشرقی خطہ میں ایس ڈی جی سے متعلق پہلا اجلاس: مقامی بنانے اور حصولیابی کے لئے راستے کے موضوع پر منعقدہ اجلاس کی صدارت ڈاکٹر اندرجیت سنگھ، سکریٹری شمال مشرقی خطہ کی ترقی کی وزارت (ڈی او این ای آر)، حکومت آسام نے کی۔ چیف سکریٹریز، ایڈیشنل چیف سکریٹریز اور اروناچل پردیش، آسام، منی پور، میگھالیہ، میزورم، ناگالینڈ، سکم اور تری پورہ کی ریاستی حکومتوں کے دیگر سینئر عہدیدار اجلاس پینل میں شامل تھے۔ ملک میں ایس ڈی جی کی لوکلائزیشن کی موجودہ حقیقت کے پس منظر میں، ہر ایک شمال مشرقی ریاست کی کوششیں اور حصولیابیاں سامنے رکھی گئیں۔ اجلاس شمال مشرقی خطہ کے تناظر میں ایس ڈی جی اور اس سے وابستہ اہداف کے حصول کے سلسلہ میں مستقبل کے لائحہ عمل کے مشترکہ تناظر کے ساتھ اختتام پذیر ہوا۔


    اقتصادی خوشحالی اور پائیدار ذریعہ معاش کے محرکات سے متعلق دوسرے اجلاس کی صدارت حکومت آسام کی مالیات کے ایڈینشل چیف سکریٹری جناب راجیو بورا نے کی۔ پینل میں مرکزی اور ریاستی حکومتو، اکیڈمیا، مالیاتی اداروں اور نجی شعبہ کی نمائندگی شامل تھی۔


    اس اجلاس میں ایم ایس ایم ایز، زرعی پروسیسنگ اور دستکاری کے شعبوں کی صلاحیتوں پر توجہ مرکوز کی گئی تاکہ ایکٹ ایسٹ پالیسی کے تحت ہندوستان کے برآمداتی عزائم کے ساتھ اسے ہم آہنگ کیا جاسکے۔


    ماحولیاتی موافقت کی زراعت سے متعلق تیسرے اجلاس کی صدارت نیتی آیوگ رکن پروفیسر رمیش چند نے کی۔ اس اجلاس میں زراعت اور پائیدار زرعی پیداواریت کے ماحولیاتی اثرات کے چیلنجوں کو سامنے لایا گیا۔ ماحولیاتی موافقت کی زراعت میں ٹیکنالوجی پر مبنی کوششوں کا تجزیہ کیا گیا تاکہ اس خطہ میں ان کی وسیع تر موافقت اور مطابقت کا اندازہ لگایا جاسکے۔ قابل عمل امکانات کو دریافت کرنے کے لئے علم کی ترقی کے امکانات ہے، صلاحیت سازی اور ادارہ جاتی شراکت داری کا اندازہ کیا گیا۔


    تغذیہ سکیورٹی اور صحت اور ہر ایک کی فلاح و بہود سے متعلق آخری تکنیکی اجلاس کی صدارت نیتی آیوگ کے رکن ڈاکٹر وی کے پال نے کی۔ اس اجلاس میں خطہ میں صحت کی صورتحال اور مختلف غیر محفوظ گروپوں جیسے خواتین، بچوں، معذور افراد اور ایچ آئی وی / ایڈز سے متاثر افراد کو درپیش مسائل کا وسیع پیمانے پر جائزہ لیا گیا۔ ڈاکٹر وی کے پال نے ریاستوں پر زور دیا کہ وہ ایک زبردست بنیادی حفظان صحت نظام تیار کرنے پر توجہ دیں اور دوسرے اور تیسرے درجہ کی نگہداشت میں نجی شعبہ کو شامل کرنے کے لئے حکمت عملی کی نشاندہی کریں۔


    شمال مشرقی پائیدار ترقیاتی اہداف کانکلیو 2020 کے تیسرے دن ‘تعلیم’ ہنرمندی کے فروغ اور صنعت کاری، مواصلات، رابطہ کاری اور بنیادی ڈھانچہ کی ترقی، عدم مساوات سے نمٹنے اور آگے کے راستے پر آخری اجلاس ہوں گے۔


    شمال مشرقی پائیدار ترقیاتی اہداف کانکلیو 2020 کا آغاز 24 فروری 2020 کو آسام ایڈمنسٹریٹیو اسٹاف کالج، گوہاٹی میں ہوا جس کا مقصد شمال مشرقی خطہ (این ای آر) میں ایس ڈی جی کے نفاذ کے لئے حل کی نشاندہی کرنا ہے۔ 3 روزہ اس کانفرنس کا انعقاد نیتی آیوگ کے زیر اہتمام شمال مشرقی کونسل، حکومت آسام اور ٹاٹا ٹرسٹ کے اشتراک سے کیا جارہا ہے۔ کانکلیو کو یواین ڈی پی اور آر آئی ایس کی حمایت حاصل ہے۔


    نیتی آیوگ کو قومی اور ذیلی، قومی سطح پر ایس ڈی جی کو اپنانے اور اس پر نظر رکھنے کا اختیار حاصل ہے۔ 2030 تک ایس ڈی جی کو حاصل کرنے کے لئے ملک کے لئے اس دہائی میں شمال مشرقی خطے میں پیش رفت ایک اہم اقدام ہے اور کانکلیوی نیتی آیوگ کی جانب سے ذیلی قومی سطح پر شراکت داری کو فروغ دینے کی مستقل کوششوں کا ایک ھصہ ہے۔ ایس ڈی جی لوکلائزیشن کے معاملہ میں خطہ کی ریاستوں نے اپنی ترقیاتی منصوبہ بندی اور ویژن دستاویزات میں ایجنڈا 2030 کے فریم ورک کو ضم کرنے میں بڑی پیش قدمی کی ہے۔


    *************


    م ن۔ن ا۔ ن ع


    ( U : 920)

    
    
    (Release ID: 1604447) Visitor Counter : 2
    
    
      Read this release in: English , Hindi