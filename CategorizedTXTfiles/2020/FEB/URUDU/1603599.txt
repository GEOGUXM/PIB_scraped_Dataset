      جل شکتی وزارت

      بیدیہ ناتھ دھام دیوگڑھ، جھارکھنڈ میں سوچھ آئیکونک پلیسز (ایس آئی پی) کی سالانہ جائزہ میٹنگ
      Posted On: 18 FEB 2020 8:37PM by PIB Delhi


    نئی دہل۔ 18 ؍فروری۔سوچھ آئیکونک پلیسز (ایس آئی پی) کی تیسری سالانہ جائزہ میٹنگ جھارکھنڈ میں آج بیدیہ ناتھ دھام، دیوگڑھ کے مقام پر منعقد ہوئی۔ ایس آئی پی وزیراعظم جناب نریندر مودی کی خاص اسکیم ہے اور اس میں سوچھ بھارت مشن کے تحت جل شکتی کی وزارت کے پینے کے پانی اور حفظان صحت (ڈی ڈی ڈبلیو ایس) کے محکمے کا تال میل حاصل ہے۔تیس سوچھ آئیکونک پلیسز کو پورے ملک میں تین مرحلوں میں منتخب کیا گیا ہے اور اب حفظان صحت کی سہولتوں اور مجموعی صفائی ستھرائی ، سیاحوں کی معلومات اور ان کی آسانی میں اضافہ کرنے پر توجہ کیلئے لائحہ عمل پر عمل درآمد کیا جارہا ہے۔


    قومی جائزہ میٹنگ کا افتتاح حکومت جھارکھنڈ کے پینے کے پانی اور حفظان صحت کے وزیر جناب متھلیش ٹھاکر نے کیا۔ اس میٹنگ میں بھارت سرکار کے ڈی ڈی ڈبلیو ایس کے سکریٹری جناب پرمیشورن ایّر اور ریاستی نیز مرکزی حکومت کے سینئر اہلکاروں ،متعلقہ آئیکونک جگہوں / ریاستوں کے نوڈل افسران اس کام میں شرکت کرنے والے سرکاری سیکٹر کے اداروں (پی ایس یوز) اور دیگر مقامی اداروں کے افراد نے شرکت کی۔


    اس موقع پر اظہار خیال کرتے ہوئے جناب متھلیش ٹھاکر نے کہا کہ ایس آئی پی پروجیکٹوں نے 30 منتخبہ مقامات پر اور خاص طور پر بیدیہ ناتھ دھام مندر دیوگڑھ میں صفائی ستھرائی کے معیارات کو بہتر بنانے میں بہت اہم رول ادا کیا ہے۔ انہوں نے مندر کے احاطے میں سوچھتا کو بہتر بنانے کیلئے کی جانے والی بعض کارروائیوں کا ذکر کیا۔ مثلاً مندر میں چڑھائے جانے والے چڑھاووں سے پیدا ہونے والے کچرے کے استعمال اور شیوگنگا سروور جیسے آبی ذخیروں کے احیاء کا معاملہ شامل ہے۔ وزیر موصوف نے بیدیہ ناتھ دھام مندر میں پانچ آبی اے ٹی ایمس کی شروعات کی اور انہیں وقف کیا۔ اس کام میں پاور گرڈ کارپوریشن آف انڈیا لمیٹیڈ نے معاونت کی ہے۔


    ڈی ڈی ڈبلیو ایس کے سکریٹری جناب پرمیشورن ایّر نے ایس آئی پی کی اہمیت کی تفصیل بتائی اور مثال دیکر بتایا کہ دیوگڑھ میں آئی ایس پی کی سرگرمیوں کو کس طرح تسلیم کیا گیا ہے اور ان کے اچھے کام کیلئے دو مرتبہ ماضی میں انہیں ایوارڈ سے نوازا گیا ہے۔ انہوں نے پورے ملک میں دیگر مقامات پر کیے جانے والے اچھے کام کی مثالیں بھی پیش کیں۔


    ڈی ڈی ڈبلیو ایس کے جوائنٹ سکریٹری جناب سمیر کمار نے ایک مقالہ پیش کیا جس میں ایس آئی پی پر عمل درآمد کے سلسلے میں ساتھی وزارتوں ، ضلع انتظامیہ اور سی ایس آر شراکت داروں کے اہم رول کو اجاگر کیا۔ انہوں نے رقومات ، تجاویز ، معلومات اور تجربا ت میں ساجھیداری کو ایک ساتھ ملانے کی اہمیت پر بھی زور دیا۔ اس سے پہلے حکومت جھارکھنڈ کے ڈی ڈی ڈبلیو ایس کی سکریٹری محترمہ آرادھانا پٹنایک نے تما م آئیکونک مقامات سے شرکت کیلئے آنے والوں کا خیرمقدم کیا اور ان مقامات پر حالات کو بہتر بنانے کی ان کی کوششوں کی ستائش کی۔


    30 آئیکونک مقامات میں سے 25 کے نوڈل افسران اور ان کے پی ایس یو ساتھیوں نے ان آئیکونک مقامات پر جاری اہم سرگرمیوں کے بارے میں اپنی پیش رفت کا جائزہ پیش کیا اور بتایا کہ کس طرح ان مقامات پر ٹھوس اور رقیق کچرے کا بندوبست (ایس ایل ڈبلیو ایم) کیا گیا۔ متعلقہ مقامات اور وہاں جانے والے راستوں کو خوبصورت اور ہرابھرا بنایا گیا ، صفائی ستھرائی اور پینے کے محفوظ پانی کی سہولتیں فراہم کی گئیں ، چھتوں پر شمسی توانائی کے پینل لگائے گئے ، بیٹر ی کے ذریعے چلنے والی صفائی کی مشینوں کا استعمال کیا گیا، آبی ذخیروں کو دوبارہ قابل استعمال بنایا گیا، پلاسٹک کے استعمال پر پابندی لگائی گئی ، سیویج کی صفائی کے پلانٹ (ایس ٹی پیز) لگائے گئے ، کئی منزلہ پارکنگ بنائی گئی ، بجلی سے مزین بورڈ بنائے گئے ، آگاہی مہمیں چلائی گئیں اور اسی طرح کی دیگر آئی ای سی سرگرمیاں چلائی گئیں۔


    پہلے مرحلے میں جو آئیکونک مقامات منتخب کیے گئے ہیں وہ اس طرح ہیں: 1۔ اجمیر شریف درگاہ، 2۔ سی ایس ٹی ممبئی، 3۔ ہرمندر صاحب امرتسر، 4۔کاماکھیا ٹمپل آسام، 5۔ میکارنیکا گھاٹ وارانسی، 6۔ میناکشی مندر مدورئی، 7۔ شری ماتا ویشنو دیوی، کٹرا، جموں وکشمیر 8۔ شری جگناتھ ٹمپل پوری، 9۔ تاج محل آگرہ ، 10۔ تروپتی ٹمپل ، ترومالا۔


    دوسرے مرحلے میں جو آئیکونک مقامات منتخب کیے گئے وہ اس طرح ہیں: 1۔ گنگوتری، 2۔ یمنوتری، 3۔ مہاکالیشور ٹمپل، اجین، 4۔ چار مینار، حید رآباد،5۔ چرچ اینڈ کنووینٹ آف سینٹ فرانسس آف آسیسی، گوا، 6۔ آدی شنکر آچاریہ ابوڈ کالاڈی ، ایرناکولم، 7۔ شراون بیل گولا میں گوماٹیشور، 8۔ بیجناتھ دھام، دیوگڑھ، 9۔ گیا تیرتھ ، بہار، 10 ۔ سومناتھ ٹمپل ، گجرات۔


    تیسرے مرحلے میں جن آئیکونک مقامات کاانتخاب کیا گیا وہ اس طرح ہیں: 1۔ سری دھرم سستھا ٹمپل، 2۔ ماناگاؤں، اتراکھنڈ ، 3۔ ویدور کوٹی ٹمپل، اترپردیش، 4۔ شری سرویشور مہادیو ٹمپل، 5۔ شری ناگ وسوکی ٹمپل، 6۔ کنواشرم، اترپردیش، 7۔ ایما کیتھل، منی پور،8۔ ہزاردورائی پلیس ، مغربی بنگال، 9۔ پینگونگ ٹسو، 10۔ شری راگھویدر سوامی مٹھ منترالایام۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ج۔ ع ن


    U-813

    
    
    (Release ID: 1603599) Visitor Counter : 4
    
    
      Read this release in: English , Hindi