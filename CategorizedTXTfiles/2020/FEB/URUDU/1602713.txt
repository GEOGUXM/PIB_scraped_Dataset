      وزارت خزانہ

      ایل آئی سی پالیسیاں
      Posted On: 10 FEB 2020 5:27PM by PIB Delhi


    نئی دہلی، 10 فروری 2020 ، خزانے اور کارپوریٹ امور کے مرکزی وزیر مملکت جناب انوراگ سنگھ ٹھاکر نے آج لوک سبھا میں ایک سوال کے تحریری جواب میں بتایا کہ لائف انشورنس کارپوریشن آف انڈیا معاشرے کے مختلف طبقات کی ضرورتوں کو پورا کرنے کے لئے مختلف قسم کے بیمے کی اسکیمیں فراہم کرانے کی مسلسل کوشش کرتا ہے ۔


    اسی وجہ سے ایل آئی سی 31 دسمبر 2019 تک ملک کے اندر پہلے سال کے پریمیم میں بازار کا 70.52 حصہ اور پالیسیوں کے معاملے میں 75.64 فیصد حصہ پانے میں کامیاب رہا ہے۔ایل آئی سی کی پالیسیوں میں ٹرم ایشیورینس ، اینڈوئمنٹ، ہول لائف، منی بیک، بچوں کے لئے خصوصی پالیسی، خواتین کے لئے خصوصی پالیسی، مائیکرو انشورنس، یونٹ سے منسلکہ پالیسی اور پنشن پلان شامل ہیں۔


    مزید تفصیل بتاتے ہوئے وزیر مملکت نے کہا کہ 31 دسمبر 2019 تک کے رواں مالی سال کے دوان ایل آئی سی نے 114114 ایجنٹوں اور 4374 ڈیولپمنٹ افسروں کی بھرتی کی ہے۔ بھرتی کی مہم میں ایل آئی سی نے بازار کی اختراعی حکمت عملی کو پیش نظر رکھا ہے اور اسی وجہ سے 31 دسمبر 2019 تک فروخت کی جانے والی پالیسیوں کی 17.81 فیصد کی شرح ترقی حاصل کی ہے جس سے ایل آئی سی کے رواں مالی سال کے دوران تین کروڑ کی حد پار کرنے کی توقع ہے۔


    جناب انوراگ ٹھاکر نے کہا کہ ایل آئی سی مسلسل بہترین پالیسیاں پیش کرنے کی کوشش کرتی ہے، جن کی خصوصیات میں سب سے زیادہ سرینڈر ویلیو اور ریوائیول کی مدت کو دو سال سے بڑھاکر پانچ سال کیا جانا پالیسی ہولڈر کا انتقال ہونے کی صورت میں پالیسی کا فائدہ قسطوں میں حاصل کرنے کا متبادل اور پالیسی مکمل ہونے پر قسطوں میں رقم حاصل کرنے کا متبادل شامل ہے۔


    ۔۔۔۔۔۔۔۔۔۔۔


    م ن۔ا گ۔ن ا۔


    U- 676

    
    
    (Release ID: 1602713) Visitor Counter : 6
    
    
      Read this release in: English , Bengali