      امور داخلہ کی وزارت

      آفات ِ ارض وسما سے متعلق خطرات کے لئے سرمایہ فراہمی ، بیمہ اور رسک ٹرانسفرکے موضوع پر قومی ورکشاپ
      Posted On: 13 FEB 2020 7:00PM by PIB Delhi


    نئی دہلی 14 فروری 2020 ۔آج ممبئی میں واقع انشورنس انسٹی ٹیوٹ آف انڈیا میں آفت ارض سماسے متعلق خطرات کے لئے سرمایہ فراہمی ، بیمہ اور رسک ٹرانسفر کے موضوع پر قومی ورکشاپ کا انعقاد کیا گیا۔ ایک روزہ اس ورکشاپ کا انعقاد مشترکہ طور پر نیشنل انسٹی ٹیوٹ آف ڈزاسٹر مینجمنٹ ( این آئی ڈی ایم ) اور انشورنس انسٹی ٹیوٹ آف انڈیا ، ( iii ) نے کیا تھا ۔ممبر سکریٹری ، این ڈی ایم اے ، جناب جی وی وی سرما ، سکریٹری جنرل ، انشورنس انسٹی ٹیوٹ آف انڈیا ، جناب دیپک گوڈبولے ، ایگزیکٹو ڈائریکٹر ، این آئی ڈی ایم ، میجر جنرل منوج کمار بندل اور سی ایم ڈی ، جی آئی سی رے جناب درویش سری واستو نے ورکشاپ کا افتتاح کیا۔


    اپنے ویڈیو پیغام میں وزیر اعظم کے پرنسپل سکریٹری ڈاکٹر پی کے مشرا نے اس پر تفصیلی روشنی ڈالی ۔

      * آفات ارض وسما کے خطرات کو کم کرنے سے متعلق وزیر اعظم کا دس نکاتی ایجنڈا ۔
      * 15ویں مالیاتی کمیشن رپورٹ کی رپورٹ ۔
      * نہ صرف مالی لچک کے لئے بیمے کی اہمیت بلکہ آفات ارض وسما کے اثرات کو کم کرنے کے لئے ایک آلے کے طور پر بھی ۔

    ڈاکٹر مشرا نے این آئی ڈی ایم اور iii کو پہل کرنے کے لئے ان کی مشترکہ کوششوں کے لئے اور آفات ارض وسما کے خطرات کے لئے سرمایہ فراہمی کے لئے ایک سنگ میل پیدا کرنے کے لئے مبارکباد بھی دی ۔


    آفات ارض وسما اور آفات کی شدت دن بہ دن بڑھ رہی ہے اورترقی پذیر ممالک سب سے زیادہ متاثر ہوئے ہیں۔ بڑے آفات ارض وسما کی وجہ سے ہونے والے معاشی اور مالی جھٹکوںکا مقابلہ کرنے کے لئے ایک مضبوط آفات ارض وسما سے متعلق خطرات کی روک تھام کا پروگرام ضروری ہے ۔ اس ورکشاپ کا مقصد ریاستی حکومتوں ، مقامی حکام اور بیمہ کمپنیوں کے ذریعہ آفات ارض وسما سے متعلق خطرات کے لئے سرمایہ فراہمی اور عمل درآمد کے لئے کارروائی منصوبوں کے بارے میں افہام وتفہیم فراہم کرنا ہے ۔ اسی مناسبت سے تین تکنیکی اجلاسوںکا انعقاد کیا گیا تھا: آفات ارض وسما سے متعلق خطرات کے لئے سرمایہ فراہمی اور رسک ٹرانسفر کے آپشن کے لئے بیمہ ، آفات ارض وسما سے متعلق خطرات کے لئے بیمے کے نفاذ میں چیلنجز اور مستقبل کے لئے ریاستی حکومت کا نقطہ نظر اور ڈیزائننگ ایکشن پلان ۔


    ورکشاپ کا جذبہ ’’ آئیے ! ہم بند کمروں میں کام نہ کریں ‘‘ تھا۔ جوسرکاری تنظیموں ،ریاستی ڈزاسٹر مینجمنٹ اتھارٹیز ، انشورنس اور ری انشورنس کمپنیوں ، انشورنس ماہرین ، عالمی بینک ،اقوام متحدہ کے اداروں ، مالیاتی اداروں کے نمائندوں اور وفود اور ملک بھر میں آفات ارض وسما کے لئے مالیاتی فراہمی پر کام کرنے والی تنظیموں کی بھی سرگرم شرکت سے یہ واضح تھا ۔


    ریاستی حکومتوں بالخصوص اوڈیشہ ،آندھرا پردیش اور تمل ناڈو ، جنہوں نے حال ہی میں قدرتی آفات کا سامنا کیا ہے ،


    انہوں نے آفات ارض وسما کے بعد کی صورتحال سے نمٹنے اور اس کے بعد رسک ٹرانسفر اقدامات کرنے اور


    اپنی ریاستوں میں ان کے نافذ کرنے سے متعلق اپنے تجربے شئیر کئے


    ورکشاپ کے دوران سی ایم ڈی ،جی آئی سی رے ، دویش سری واستو اور رکن ، این ڈی ایم اے ، جی وی وی سرما کے ہاتھوں نئے اور موجودہ مکانات اور ممبئی کے سیلاب زدہ علاقوں میں چیلنجز میں املاک بیمہ سے متعلق رپورٹوں کا اجرا عمل میں آیا ۔


    محترمہ شیفالی سہوانی ، سی ایف او، لیوس انڈیا ، جناب وجے کلووکونڈا ، عالمی بینک ، جناب جے اگسٹائن ، سی ای او ،اکسا ایکس ایل انڈیا ، جناب ستیش راجو ، سی ای او ،سویس ری – انڈیا ، محترمہ اوشا رانی ، پرنسپل سکریٹری ، آندھر ا پردیش ، جناب پردیپ جینا ، پرنسپل سکریٹری اور سی ای او ، اوڈیشہ اسٹیٹ ڈزاسٹر مینجمنٹ اتھارٹی ، جناب رام چندردو ، ایڈیشنل سکریٹری ، بہار اور تھیرو ، اے بی رفیع اللہ ، ڈپٹی ڈائریکٹر برائے زراعت (فصلوںکا بیمہ ) ، چنئی ، تمل ناڈو اس دن کے اہم مقررین میں سے تھے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ن ا۔ رم


    U- 763

    
    
    (Release ID: 1603170) Visitor Counter : 4
    
    
      Read this release in: English
    
    
    

*