      جل شکتی وزارت

      ندیوں کی آلودگی کے مطالعے کے لئے ٹیموں کی تشکیل
      Posted On: 06 FEB 2020 12:44PM by PIB Delhi


    نئی دہلی، 6 فروری /نمامی گنگے پروگرام کے آغاز سے حکومت نے گنگا کے کنارے آباد 97 شہروں کا تفصیلی مطالعہ کیا ہےتاکہ ان کی صورتحال اور ان کے موجودہ /مستقبل کے آلودگی سےمتعلق بوجھ اور ان کی سیویج ٹریٹمنٹ صلاحیت کا جائزہ لیا جاسکے۔ سیویج گیپ کی مقدار اور وہاں کی آلودگی کی نوعیت اور اس کےبوجھ کابھی جائزہ لیا گیا۔ صورتحال اور عمل درآمد سے متعلق مطالعات اور ایسی ہی دیگر مطالعاتی رپورٹوں کی بنیاد پر گنگا کیاصل دھار ، جمنا اور رام گنگا کے کنارےآباد 89شہروں کے لئے 138 سیوریج پروجیکٹوں کو منظوری دی گئی جن پر کام مختلف مراحل میں جاری ہیں۔


    اسی طرح سے نمامی گنگے پروگرام کے تحت آلودگی کنٹرول کرنے سےمتعلق مرکزی بورڈ (سی پی سی بی) ایک اسکیم چلا رہا ہے جس کا نام‘‘ پولیوشن ان وینٹورائزیشن اسسٹمنٹ اینڈ سرویلانس آن ریور گنگا (پی آئی اے ایس)’’ ہے ۔جس کا مقصد اختراعات کاری ،نگرانی اور دریائے گنگا اور اس کی معاون ندیوں میں بہائے جانے والی آلودگی بوجھ کی نگرانی نیز بڑے پیمانے پر آلودگی پیدا کرنے والی صنعتوں(جی پی آئی) کا سالانہ معائنہ ہے۔انڈین انسٹی ٹیوٹ آف ٹکنالوجیز (آئی آئی ٹی) نیشنل انسٹی ٹیوٹ آف ٹکنالوجیز (این آئی ٹی)، علی گڑھ مسلم یونیورسٹی (اے ایم یو) جامعہ ملیہ اسلامیہ (جے ایم آئی) سینٹرل پلپ اینڈ پیپر ریسرچ انسٹی ٹیوٹ (سی پی پی آر آئی)پولیوشن کنٹرول ریسرچ انسٹی ٹیوٹ (پی سی آر آئی) کونسل آف سائنٹفک اینڈ انڈسٹریل ریسرچ (سی ایس آئی آر) اسٹیٹ پولیوشن کٹرول بورڈز (ایس پی سی بی) ، اسٹیٹ مشن فار کلین گنگا (ایس ایم سی جی)اور ڈسٹرکٹ گنگا کمیٹیز (ڈی جی سی) جیسے تھرڈ پارٹی مشہور تکنیکی اداروں کے تعاون سے ٹیمیں سالانہ معائنہ جات کررہی ہیں تاکہ جی پی آئی کے ذریعہ طے شدہ طریقہ کار پر عمل درآمد کا جائزہ لیا جاسکے جس سے آلودگی پیدا کرنے والی صنعتوں سےمتعلق ریگولیٹری فریم ورک کو نافذ کیا جاسکے۔


    ان مطالعات اور سالانہ معائنہ جات کی بنیاد پر جی پی آئی نے اتراکھنڈ ، اترپردیش ، بہاراور مغربی بنگال میں اختراعات کاری کا کام کیا ہےاور کچرا بہانے سے متعلق مقررہ شرائط پردی گئی رضامندی پر عمل درآمد نہ کرنے والی صنعتی اکائیوں کے خلاف ماحولیات (تحفظ) قانون1986 کے سیکشن پانچ کے تحت ہدایات جاری کرکے کارروائی کی جارہی ہے۔2017 میں 11 تھرڈ پارٹی تکنیکی اداروں اورسی پی سی بی کے تعاون سے جن 1109 جی پی آئیز کا معائنہ کیا گیا ان میں 350 صنعتیں ایسی تھیں جو طے شدہ معیارات پر عمل درآمد کررہی تھیں ، 538 ایسی صنعتیں تھیں جو مقررہ شرائط پر عمل نہیں کررہی تھیں جبکہ 221 صنعتیں بند کردی گئی تھیں۔ مقررہ شرائط پر عمل درآمد نہ کرنے والی 180 صنعتوں کو وجہ بتاؤ نوٹس جاری کیا گیا تھا اور ماحولیات (تحفظ) قانون 1986 کے سیکشن پانچ کے تحت مقررہ ضوابط پر عمل نہ کرنے والی 358 صنعتوں کو بند کرنے کے ہدایات دی گئی تھیں۔ اسی طرح سے2018 میں 12 تھرڈ پارٹی تکنیکی اداروں سے بڑی مقدار میں آلودگی پیدا کرنے والی 961 صنعتوں کا معائنہ کیا گیا جن 961 جی پی آئی کا معائنہ کیا گیا ان میں 472 کو مقررہ ضوابط پر عمل درآمد کرتے ہوئے پایا گیا۔ 211 صنعتیں ایسی تھی جو طے شدہ ضوابط پر عمل نہیں کررہی تھیں جبکہ 278 صنعتیں خود سے بند کردی گئی تھیںْ۔ مقررہ ضوابط پر عمل درآمد نہ کرنے والی 98 صنعتی اکائیوں کو وجہ بتاؤ نوٹس جاری کئےگئے تھے اور ماحولیات (تحفظ) قانون 1986 کے سیکشن 5 کے تحت مقررہ شرائط پر عمل درآمد نہ کرنے والی 113 صنعتی اکائیوں کو بند کرنے کی ہدایات جاری کی گئی تھیںْ۔


    یہ اطلاع جل شکتی اور سماجی انصاف و تفویض اختیارات کے مرکزی وزیر مملکت جناب رتن لال کٹاریہ نے آج لوک سبھا میں ایک تحریری جواب میں دی۔


    ۔۔۔۔۔۔۔۔۔۔۔


    م ن۔م م ۔ ج۔


    U- 607

    
    
    (Release ID: 1602264) Visitor Counter : 7
    
    
      Read this release in: English