      وزارت آیوش

      دہلی میں آیوش اصطلاحات کو معیاری شکل دینے سے متعلق بین الاقوامی کانفرنس اختتام پذیر ہوئی
      Posted On: 26 FEB 2020 6:38PM by PIB Delhi


    نئی دہلی،26؍فروری،علاج کے آیوروید، یونانی اور سدھا طریق کار میں تشخیص اور اصطلاحات کو معیاری شکل دینے سے متعلق دو روزہ بین الاقوامی کانفرنس آج نئی دہلی میں اختتام پذیر ہوئی۔ اس کانفرنس میں روایتی دواؤں (ٹی ایم) سے متعلق نئی دہلی اعلامئے کو منظوری دی گئی۔


    اس کانفرنس میں روایتی دواؤں کے مقصد کے لئے جو 16 ممالک یکجا ہوئے، وہ ہیں سری لنکا ، ماریشس ، سربیا ، کیورا کاؤ ، کیوبا ، میانما، استوائی گی، قطر ، گھانا ، بھوٹان ، از بیکستان ، بھارت ، سوئٹزر لینڈ، ایران ، جمائیکا اور جاپان۔


    آئی سی او ، ایس ڈی آئی ، ٹی اے یو ایس – 2020 ابھی تک کی سب سے بڑی ایسی کانفرنس ہے جو روایتی دواؤں کی تشخیص اور اصطلاحات کو معیاری شکل دینے کے مقصد سے منعقد کی گئی تھی۔ یہ کانفرنس اپنے شرکاء کی تعداد کے حوالے سے سب سے بڑی کانفرنس تھی جس میں سبھی بر اعظموں سے تعلق رکھنے والے ملکوں نے شرکت کی۔


    یہ کانفرنس بیماریوں کی بین الاقوامی درجہ بندی کو تصوراتی طور پر روایتی طریق علاج تک وسعت دینے کے مقصد کو آگے بڑھانے میں کامیاب رہی، اور سبھی ملکوں نے اس کام کی توثیق کی۔ اس بات پر بھی اتفاق کیا گیا کہ آئی سی ڈی کے روایتی دواؤں کے باب کے دوسرے حصے پر کئے جانے والے کام میں تیزی لائی جائے اور اس کے لئے متعلقہ فریق کی حیثیت رکھنے والے ملکوں کی اجتماعی ومربوط کوششوں کی ضرورت ہے۔ آئی سی ڈی کے ٹی ایم باب میں شمولیت کے لئے آیوروید ، یونانی اور سدھا طریقہ ہائے علاج کی مطابقت کر بھی ظاہر کیا گیا۔


    نئی دہلی اعلامئے میں روایتی دواؤں کے تئیں ، ایک اہم حفظان صحت نظام کے طور پر ملکوں کے عہد پر زور دیا گیا۔ مزید یہ کہ آیوروید ، یونانی اور سدھا جیسی روایتی طریقہ علاج کو شامل کئے جانے کا موقع بھی طلب کیا گیا۔ اس طریق علاج کو عالمی صحت تنظیم ڈبلیو ایچ او کی بیماریوں کی بین الاقوامی درجہ بندی میں شا مل کیا جانا چاہئے، جو دنیا بھر میں صحت کی دیکھ بھال کے لئے معیاری تشخیص کا ایک طریقہ ہے۔


    ۔۔۔۔۔


    (م ن-ا س- ق ر)


    U- 948

    
    
    (Release ID: 1604532) Visitor Counter : 4
    
    
      Read this release in: English , Hindi