      صحت اور خاندانی بہبود کی وزارت

      کابینہ سکریٹری نے نوول کوروناوائرس کے بارے میں جائزہ میٹنگ بلائی
      
      سفر سے متعلق نئی ایڈوائزری جاری کی گئی : لوگ چین کے سفر سے گریز کریں ، واپسی پر مسافروں کو الگ تھلگ کردینا چاہئے

      Posted On: 03 FEB 2020 4:27AM by PIB Delhi

    نئی دہلی 03 فروری 2020 ۔کابینہ سکریٹری نے آج یہاں نوول کوروناوائرس کی تیاری کے سلسلے میں ایک جائزہ میٹنگ بلائی ،جس میں صحت اور خاندانی فلاح وبہبود ، امور خارجہ ،امور داخلہ ،شہری ہوابازی ،صحت کی تحقیق کے محکمے کے سکریٹریوں اور آئی ٹی بی پی ، اے ایف ایم ایس اور این ڈی ایم اے کے نمائندوں نے شرکت کی ۔ کابینہ سکریٹری اب تک اس طرح کی چھ جائزہ میٹنگیں بلاچکے ہیں۔


    سفرسے متعلق نئی ایڈوائزری جاری کی گئی ہے ،جس میں ہر ایک پر زور دیا گیا ہے کہ وہ چین کا سفرکرنے سے گریز کریں۔ چین سے واپس آنے والے افراد کو الگ تھلگ کیا جاسکتا ہے۔اس کے علاوہ جو لوگ 15 جنوری 2020سے چین کا سفرکرچکے ہیں انہیں بھی اب الگ تھلگ رکھا جاسکتا ہے ۔


    آج تک 445 پروازوں کے 58658 مسافروںکی اسکریننگ کی گئی ہے ۔ آئی ڈی ایس پی کے ذریعہ ا س وائرس کی علامتیں رکھنے والے 142 افراد کو قرنطینہ سہولتوں کے لئے بھیجنے کو کہا گیا ہے ۔130 نمونوں کی جانچ کی گئی ہے ،جس میں سے 128 نمونے اس وائرس کے اثرات سے پاک پائے گئے ہیں۔ جن دو نمونوں میں وائرس کی علامتیں پائی گئی ہیں ،ان کا بھی جائزہ لیا جارہا ہے اور ان کی صحت بھی مستحکم بتائی جاتی ہے ۔


    330 مسافروں کا دوسرا بیچ (جس میں سات مالدیپ کے شہری شامل ہیں) چین کے شہر ووہان سے بھارت پہنچ گیا ہے۔ ان میں سے 300 کو (جن میں مالدیپ کے سات شہری بھی شامل ہیں) آئی ٹی بی پی کے چاولہ کیمپ میں اور 30 مسافروں کو منیسر میں رکھا گیا ہے ۔ ان مسافروںکی کڑی جانچ کی جارہی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج ۔ رم


    U- 497

    
    
    (Release ID: 1601685) Visitor Counter : 9
    
    
      Read this release in: English , Hindi , Bengali , Punjabi , Gujarati , Tamil , Telugu