      صحت اور خاندانی بہبود کی وزارت

      آیوشمان بھارت یوجنا کے تحت پیکج پر نظر ثانی
      Posted On: 07 FEB 2020 12:49PM by PIB Delhi


    نئی دہلی ،07؍ فر وری: صحت اور خاندانی بہبود کے وزیر مملکت جناب اشونی کمار چوبے نے آج لوک سبھا میں ایک سوال کے تحریری جواب میں بتایا کہ آیوشمان بھارت –صحت و معالجہ مراکز کے نفاذ کا جائزہ لیا گیا ہے اور ریاستوں ؍مرکز کے زیر انتظام علاقوں کو سال 2019ء کے دوران چار علاقائی ورکشاپ کا انعقاد کرنے کے لئے مجاز بنایا گیا۔ان ورکشاپوں کی تفصیلی رپورٹ عوامی ڈومین https://nhm.gov.in/index1.php?lang=1& level=1&sublinkid=1161&lid=649 . پر دستیاب ہے۔


    آیوشمان بھارت –پردھان منتری جن آروگیہ یوجنا(اے بی-پی ایم جے اے وائی)کے مسلسل جائزہ اور نگرانی کا کام مقررہ وقت کی بنیاد پر کیا جاتا ہے۔اس اسکیم کی مسلسل نگرانی کے لئے متعدد کلیدی کارکردگی انڈیکیٹر کے ساتھ ایک ڈیش بورڈ ڈیزائن کیا گیا ہے۔اسکیم کے تحت جاری کئے گئے کارڈز، اسپتال میں داخل کئے جانے کے معاملات، فراہم کرائے گئے علا ج کے معیار اور رقم کی وقت پر ادائیگی کے لحاظ سے اس اسکیم کی کارکردگی کا معروضی جائزہ لیاجاتا ہے۔اس بنیاد پر اسکیم کے طریقہ کار، آئی ٹی سسٹم اور اس اسکیم کے نفاذ کے لئے رہنما خطوط جیسے معاملات میں مناسب کارروائی کی جاتی ہے۔


    4فروری 2020ء کی تاریخ تک آیوشمان بھارت –پردھان منتری جن آروگیہ یوجنا کے تحت کل 21789اسپتالوں کو پینل میں شامل کیاگیا ہے۔ اس میں نجی سیکٹر سے تعلق رکھنے والے 10032اسپتال بھی شامل ہیں۔5فروری 2020ء کی تاریخ تک اس اسکیم کے تحت اسپتال میں داخل کئے گئے کل معاملوں میں سے 51فیصد کے لئے پرائیوٹ خدمات فراہم کرنےوالوں کے ذریعے خدمات فراہم کرائے گئے ہیں۔


    ایک غیر مخصوص جراحی پیکیج سمیت 1393 پیکیج کے ساتھ اے بی-پی ایم جے اے وائی کا آغاز کیا گیا تھا۔اس اسکیم کی شروعات کے بعد صحت فوائد پیکیج(ایچ بی پی)سمیت آیوشمان بھارت- پردھان منتری جن آروگیہ یوجنا کے مختلف پہلوؤں پر متعدد فریقوں سے فیڈ بیک حاصل کئے گئے تھے۔اس فیڈ بیک کی بنیاد پر صحت فوائد پیکیج کو معقول بنانے کےلئے ایک مشق کا اہتمام کیا گیا ہے۔اپنے خیالات فراہم کرنے کے لئے آٹھ ماہرین پر مشتمل کمیٹی بھی تشکیل دی گئی اور صحت فوائد پیکیج کو معقول بنانے کے لئے ماہرین کے ساتھ مشاورتی میٹنگوں کا بھی انعقاد کیاگیا۔ تمام طریقہ کار کو اپنائے جانے کے بعد منظوری کے لئے قومی صحت اتھارٹی کے انتظامی بورڈکے سامنے ان سفارشات کو پیش کیا گیا۔ انتظامی بورڈ نے اسکیم کے لئے ایچ بی پی کو معقول بنانے کے لئے ایچ بی پی -2.0 کی منظوری دی۔


    31دسمبر 2019ء کی تاریخ تک اے بی-پی ایم جے اے وائی کے تحت کل 9112پرائیویٹ اسپتالوں کو پینل شامل کیاگیا تھا۔ دفاعی اہلکاروں کے علاقے میں رہائش پذیر تمام افراد کے لئے آیوشمان بھارت-صحت اور معالجہ مراکز(اے بی-ایچ ڈبلیو سی)میں صحت خدمات مفت اور ہمہ گیر ہیں۔


    اے بی-پی ایم جے اے وائی حقدار پر مبنی ایک اسکیم ہے اور مستفیدین کے رجسٹریشن یا اندراج کے لئے اس میں کوئی ضرورت نہیں ہے۔ سماجی –اقتصادی ذات پر مبنی مردم شماری (ایس ای سی سی) کے ڈیٹا بیس کے مطابق تقریباً 10.74کروڑ مستفید کنبوں کو اس اسکیم کے تحت فائدہ حاصل کرنے کا حقدار بنایا گیا ہے۔


    *************


    م ن۔م ع۔ ن ع


    ( U : 63 4 )

    
    
    (Release ID: 1602496) Visitor Counter : 2
    
    
      Read this release in: English