      وزارتِ تعلیم

      ایچ آر ڈی کے مرکزی وزیر جناب رمیش پوکھریال نشنک کل گوہاٹی اور شیلانگ کا دورہ کریں گے
      
      تناؤ سے پاک تعلیم کی حوصلہ افزائی کے لئے جناب نشنک طلبا کے ساتھ یووا سمواد سیشن کریں گے
      
      مرکزی وزیر این آئی ٹی ، میگھالیہ کیمپس کا دورہ کریں گے اور شیلانگ میں نارتھ ایسٹرن ہل یونیورسٹی کیمپس میں ای –لانچنگ کے پروگراموں میں شرکت کریں گے
      
      جناب نشنک آئی آئی ٹی گوہاٹی کے اختراعات قوم کو وقف کریں گے
      
      Posted On: 13 FEB 2020 7:21PM by PIB Delhi


    نئی دہلی 14 فروری 2020 ۔ایچ آر ڈی کے مرکزی وزیر جناب رمیش پوکھریال نشنک کل شمال مشرق کا دورہ کریں گے تاکہ طلباسے ملاقات کرسکیں اور ان کے ساتھ تبادلہ خیالات کرسکیں ۔ اپنے دورے کے دوران مرکزی وزیر گوہاٹی اور شیلانگ میں ایم ایچ آر ڈی کے جاری پروجیکٹوں کی پیش رفت کا بھی جائزہ لیں گے ۔


    تناؤ سے پاک تعلیم کی حوصلہ افزائی کے لئے جناب نشنک گوہاٹی میں طلبا کے ساتھ ایک یووا سمواد سیشن کریں گے ۔ آئی آئی ٹی گوہاٹی کے اپنے دورے کے دوران مرکزی وزیر جاری پروجیکٹوں کی پیش رفت کا جائزہ لیں گے اور سی بی ایس ای ، کے وی ایس ، این وی ایس ، این آئی ایس اور سینٹرل یونیورسٹی ، آسام کے سربراہوں سے ملاقات کریں گے ۔علاوہ ازیں مرکزی وزیر این آئی ٹی ، میگھالیہ کیمپس کا دورہ بھی کریں گے اور شیلانگ میں نارتھ ایسٹرن ہل یونیورسٹی کیمپس میں متعدد ای - لانچنگ پروگراموں میں شامل ہوں گے ۔


    حکومت ہند تعلیمی اداروں کو بہترین بنیادی ڈھانچہ فراہم کرنے کے تئیں پابند عہد ہے ۔اس سمت میں فروغ انسانی وسائل کے مرکزی وزیر آئی آئی ٹی گوہاٹی میں این آر ایل – سینٹر آف ایکسی لینس اور اسٹیٹ بلڈنگ کا افتتاح کریں گے ۔طلبا کے تحقیقی کام کو فروغ دینے کے لئے مرکزی وزیر طلبا کے اختراعی پروجیکٹوں کو بھی دیکھیں گے اور آئی آئی ٹی گوہاٹی کے اختراعات کو قوم کے نام وقف کریں گے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 764

    
    
    (Release ID: 1603172) Visitor Counter : 2
    
    
      Read this release in: English