      صحت اور خاندانی بہبود کی وزارت

      دیہی حفظان صحت خدمات کو بہتربنانے کے لئے کئے گئے اقدامات
      Posted On: 11 FEB 2020 3:10PM by PIB Delhi


    نئی دہلی 11 فروری : صحت وخاندانی بہبود کے وزیرمملکت جناب اشونی کمارچوبے نے آج یہاں راجیہ سبھامیں ایک سوال کے تحریری جواب میں بتایاکہ ‘‘عوامی صحت اوراسپتال ’’ایک ریاستی معاملہ ہے ۔دیہی علاقوں سمیت ملک بھرمیں صحت سہولتوں کو بہتربنانے کی بنیادی ذمہ داری ریاستی حکومتوں کے ذمہ ہے ۔


    ملک بھرمیں بالخصوص دیہی علاقوں میں حفظان صحت خدمات کے چیلنجوں کوحل کرنے کے لئے 2005میں قومی دیہی صحت مشن ( این آرایچ ایم ) شروع کیاگیاتھاتاکہ سرکاری صحت سہولتی مراکز تک آنے والے تمام افراد کو تفتیش قابل رسائی اورمعیاری صحت خدمات فراہم کرنے کے لئے ریاستی /مرکز کے زیرانتظام علاقے کی حکومتوں کی کوششوں میں تعاون کیاجاسکے ۔ فی الحال قومی دیہی صحت مشن ( این آرایچ ایم ) قومی صحت مشن ( این ایچ ایم ) کا ایک ذیلی مشن ہے ۔


    قومی دیہی مشن ( این ایچ ایم ) کی جانب سے مالی امداد ضابطوں کے مطابق نئی سہولتوں کو قائم کرنے کے لئے ریاستوں /مرکز کے زیرانتظام علاقوں کو فراہم کی جاتی ہے ۔ اس کے علاوہ بنیادی ڈھانچے کی کمیوں کو دورکرنے کے لئے موجودہ صحت سہولتی مراکز کی جدیدکاری کے لئے بھی امداد فراہم کرائی جاتی ہے ۔ مزید برآں ضرورتوں کے لحاظ سے ٹھیکے کی بنیاد پر انسانی وسائل کی خالی نشستوں کو پُرکرنے کے لئے بھی مالی امداد دی جاتی ہے ۔


    ماؤں کی صحت ،بچوں کی صحت، نابالغوں کی صحت، خاندانی منصوبہ بندی ،ہمہ گیرٹیکہ کاری پروگرام اور اہم مہلک بیماریوں مثلاتپ دق اور ملیریا، ڈینگو، کالاآزار اورجذام کے علاوہ متعددی امراض سے متعلق مفت صحت خدمات فراہم کرنے کے لئے بھی قومی صحت مشن کی جانب سے مالی امداد فراہم کرائی جاتی ہے ۔


    قومی صحت مشن کے تحت امداد یافتہ دیگراہم اقدامات میں جننی ششو سرکشا کاریہ کرم ( جے ایس ایس کے ) ( جس کے تحت مفت دوائیں ، مفت علاج ، مفت خون اورغذا کی فراہمی کے علاوہ گھرسے لے کر طبی اداروں تک مفت لانے اورلے جانے کی سہولت ، ڈاکٹرکی جانب سے اگراسپتال میں ریفرکیاجاتاہے تو ایسی صورت میں گھرسے لانے اورگھرتک پہنچانے کی سہولت بھی فراہم کرائی جاتی ہے )، راشٹریہ بال سواستھ کاریہ کرم ( آربی ایس کے ) ( جس کے تحت نوزائدہ بچوں اور بچوں کی صحت کی جانچ کی جاتی ہے اورپیدائشی بیماریوں ، پیدائشی کمیوں اور بچوں کی نشونماء کے دوران بچوں کو ہونے والے امراض کا جلد پتہ لگانے کے لئے مفت خدمات فراہم کرائی جاتی ہے تاکہ بچوں کی صحت کے معیارکو بہتربنایا جاسکے )، مفت دواؤ ں اورتشخیص معالجہ خدمات پرمشتمل اقدامات کا نفاذ،وزیراعظم قومی ڈائلیسیز پروگرام اوردیہی علاقوں سمیت تمام سرکاری سہولتی مراکزمیں قومی کوائلٹی اشورنس فریم ورک کانفاذ جیسے امورشامل ہیں ۔


    ملک میں بالخصوص دیہی علاقوں میں حفظان صحت خدمات کو بہتربنانے کے لئے این ایچ ایم کے تعاون کے ساتھ موبائل میڈیکل یونٹس ( ایم ایم یو ) اورٹیلی میڈیسین کو بھی نافذ کیاجارہاہے ۔


    آیوشمان بھارت کے حصے کے طورپرحکومت ملک بھرمیں دسمبر 2022تک ریاستوں کو ذیلی صحت مراکز اور پرائمری صحت مراکز کو 1.5لاکھ صحت اورمعالجہ مراکز میں تبدیل کرنے کے لئے مالی امداد فراہم کررہی ہے ۔ اس کا مقصد جامع پرائمری صحت خدمات جس میں کمیونٹی سطح پر مسلسل نگہداشت کے ذریعہ تدبیری حفظات صحت خدمات اورصحت کو فروغ دینا ہے ۔


    تازہ ترین دیہی صحت سروے ( آرایچ ایس)2019کے مطابق ہندوستانی عوامی صحت معیارات کے ضابطوں کی بنیاد پر کام کررہے صحت سہولتی مراکز کی تعداد درج ذیل ہے :

                                                                                                                                         
                   کل میزان  آئی پی ایچ ایس ضابطوں کے مطابق کام کرنے والے صحت سہولتی مراکز  آئی پی ایچ ایس ضابطوں کو تسلیم کرنے کا فیصد
سہولت کی سطح                                                                                                                             
                                                                                                                                         
                                                                                                                                         
                                                                                                                                         
ذیلی صحت مراکز     149590    5076                                                            3.39%                                       
                                                                                                                                         
                                                                                                                                         
                                                                                                                                         
بنیادی صحت مراکز   16613     1372                                                            8.26%                                       
                                                                                                                                         
                                                                                                                                         
                                                                                                                                         
                                                                                                                                         
                                                                                                                                         
کمیونٹی صحت مراکز  5335      1165                                                            21.84%                                      
                                                                                                                                         
                                                                                                                                         
                                                                                                                                         
                                                                                                                                         

    قومی صحت مشن ( این ایچ ایم ) کے تحت ریاستوں /مرکزکے زیرانتظام علاقوں کو روگی کلیان سمیتی ( آرکے ایس ) /مریضوں کی بہبود کی کمیٹیوں ( پی ڈبلیوسی ) گاوں میں صحت صفائی ستھرائی اورتغذیاتی کمیٹی ( وی ایچ ایس این سی ) اور آشاکے لئے بھی مالی تعاون فراہم کیاجاتاہے ۔


    کمیونٹی اورعوامی صحت نظام کے درمیان انٹرفیس کی حیثیت سے کام کرنے کے لئے آشاوں کو تربیت فراہم کرائی جاتی ہے ۔ آشاوں نے نہ صرف زچہ اوربچہ کی صحت کے سلسلے میں ایک اہم رول اداکیاہے بلکہ متعددی امراض والے علاقوں میں عوامی صحت کی متعدداقسام میں کمیونٹی سطح پر کلیدی تعاون پیش کیاہے ۔


    آرکے ایس /پی ڈبلیو سی کو عوامی صحت سہولتی مراکز میں کام کاج اورخدمات کو بہتربنانے کے لئے ایک فورم کی حیثیت سے کام کرنے کا ذمہ داربنایاگیاہے ۔ اسی طرح سے انھیں پرائمری صحت مراکز اور ذیلی صحت مراکز کی سطح پر عوامی صحت سہولتی مراکز میں شراکت داری کو بڑھانے اورمریضوں کے لئے بہترین سہولتیں فراہم کرنے کےلئے جواب دہی کو بڑھانے کا بھی کام سونپاگیاہے ۔


    وی ایچ ایس این سی صحت سے متعلق بیداری پھیلانے اور صحت خدمات تک کمیونٹی کی رسائی کو بہتربنانے کے لئے ایک پلیٹ فارم مہیاکرنے کے لئے قائدانہ رول اداکرنے کا ذمہ داربنایاگیاہے ۔ اسی طرح وی ایچ ایس این سی کو مقامی مخصوص ضرورتوں کو حل کرنے اور کمیونٹی پرمبنی منصوبہ بندی اور نگرانی کے لئے میکنزم کی حیثیت سے بھی خدمات انجام دیناہے ۔


    ***************


    ( م ن ۔ م ع ۔ ع آ)


    U-700


    

    
    (Release ID: 1602841) Visitor Counter : 5
    
    
      Read this release in: English