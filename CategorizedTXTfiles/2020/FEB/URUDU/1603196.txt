      وزیراعظم کا دفتر

      وزیراعظم 16فروری 2020 کو وارانسی جائیں گے
      
      دین دیال اپادھیائے میموریل کو قوم کے نام وقف کریں گے اور مجسمے کی نقاب کشائی کریں گے
      
      تین جیوترلنگ تیرتھ مراکز –وارانسی ،اجین اور اومکاریشور کو جوڑنے والی مہاکال ایکسپریس کو ہری جھنڈی دکھاکرروانہ کریں گے
      
      متعدد ترقیاتی پروجیکٹوں بشمول وارانسی میں 430 بستروالے سوپر اسپیشلٹی سرکاری اسپتال کاآغاز /قوم کے نام وقف کریں گے
      
      Posted On: 14 FEB 2020 2:09PM by PIB Delhi


    نئی دہلی 14 فروری 2020 ۔وزیراعظم جناب نریندر مودی 16فروری 2020 کو ایک روزہ دورے پر اپنے پارلیمانی حلقے وارانسی کا دورہ کریں گے۔


    وزیراعظم ، شری جگد گورو وشو وردھیا گوروکل کی صد سالہ تقریبات کی اختتامی تقریب میں حصہ لیں گے۔جناب مودی 19 زبانوں میں شری سدھانت شکھامنی گرنتھ کے ترجمہ شدہ ورژن اور اس کے موبائل ایپ کا اجرا بھی کریں گے ۔


    بعد ازاں جناب نریند رمودی پنڈت دیا دیال اپادھیائے میموریل سینٹر کو قوم کے نام وقف کریں گے ۔اس پروگرام میں وزیر اعظم پنڈت دین دیال اپادھیائے کے 63فٹ پانچا لوہا مجسمے کی نقاب کشائی بھی کریں گے ۔ملک میں اس رہنما کا یہ سب سے بڑا مجسمہ ہے ۔200سے زائد دستکار پچھلے ایک سال سے رات دن مجسمے کو مکمل کرنے کے لئے کام کررہے تھے۔


    میموریل سینٹر میں پنڈت دین دیال اپادھیائے کی حیات اور کارناموں پر نقش گری ہے ۔ اوڈیشہ کے تقریباََ 30دستکاروں اور فنکاروں نے پچھلے سال کے دوران اس پروجیکٹ پر کام کیا تھا۔


    وزیراعظم اس کے بعد ایک عوامی تقریب میں 30سے زیادہ پروجیکٹ قوم کو معنون کریں گے ۔اس میں کاشی ہندووشوودھیالیہ ( بی ایچ یو ) میں 430 بستر والے ایک سوپر اسپیشلٹی سرکاری اسپتال اور بی ایچ یو میں 74 بستروالے ایک دماغی امراض کا اسپتال شامل ہے ۔


    وزیراعظم ویڈیو لنک کے ذریعہ آئی آر سی ٹی سی کی مہاکال ایکسپریس کو ہری جھنڈی دکھاکر روانہ بھی کریں گے ۔ یہ ٹرین تین جیوترلنگ تیرتھ مراکز - وارانسی ، اجین اور اومکاریشور کو جوڑے گی۔ یہ ملک میں پہلی راتوں رات چلنے والی پرائیویٹ ٹرین ہوگی۔


    وزیراعظم جناب نریندر مودی ’’کاشی ایک روپ انیک ‘‘ کا افتتاح کریں گے ۔وزیراعظم امریکہ ، انگلینڈ اور آسٹریلیا سمیت دنیا کے مختلف ملکوں سے آنے والے خریداروں اور دستکاروں سے ملاقات کریں گے ۔’’کاشی ایک روپ انیک ‘‘ پنڈت دین دیال اپادھیائے ہستھ کلاسنکل میں ایک دوروزہ پروگرام ہے ۔ اس میں پورے اترپردیش کی مصنوعات دکھائی جائیں گی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 768

    
    
    (Release ID: 1603196) Visitor Counter : 12
    
    
      Read this release in: Tamil , Kannada , English , Marathi , Hindi , Bengali , Punjabi , Gujarati , Malayalam