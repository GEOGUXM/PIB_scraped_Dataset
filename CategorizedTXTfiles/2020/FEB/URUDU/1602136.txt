      وزارت دفاع

      دفاع کے شعبے میں دانشورانہ املاک حقوق
      Posted On: 05 FEB 2020 3:55PM by PIB Delhi


    نئی دہلی، 5 فروری 2020 ، دفاع کے وزیر مملکت جناب شری پد نائک نے آج لوک سبھا میں رکن پارلیمنٹ جناب راجیش بھائی چداساما کے ذریعہ پوچھے گئے ایک سوال کے تحریری جواب میں اطلاع فراہم کی کہ 2018 میں وزارت دفاع کے محکمہ برائے دفاعی پیداوار نے ہندوستانی دفاعی سیکٹر میں خود انحصاری کو فروغ دینے، دانشورانہ املاک (آئی پی) بنانے کے لئے فریم ورک وضع کرنے اور دانشورانہ املاک حقوق (آئی پی آر) کے بندوبست کےلئے ایک پروگرام ‘‘مشن رکشا گیان شکتی (ایم آر جی ایس)’’ کا آغاز کیا۔ ایم آر جی ایس پروگرام کے آغاز سے کُل 1084 دانشورانہ املاک (آئی پی) کی درخواستیں دفاعی سیکٹر کی سرماری کمپنیوں (ڈی پی ایس یو)/ آرڈیننیس فیکٹریز (او ایف) کے اہلکاروں کے ذریعہ داخل کی گئی ہیں۔ ایک بڑا آئی پی آر بیداری پروگرام کا بھی آغاز کیا گیا۔ 31 دسمبر 2019 کی تاریخ تک کُل 17938 اہلکاروں کو تربیت فراہم کرائی جاچکی ہے۔ آئی پی آر سے متعلق بیداری پیدا کرنے کے لئے ڈائرکٹوریٹ جنرل آف کوالٹی ایشورینس کے تحت ایک ماڈل دانشورانہ املاک سہولتی سیل (آئی پی ایف سی ) قائم کیا گیا ہے۔ دفاعی سیکٹر کی سرکاری کمپنیوں (ڈی پی ایس یو) اور آرڈیننس فیکٹریز (او ایف) میں آئی پی کے قیام اور آئی پی آر کے بندوبست کے لئے ایک جامع پالیسی کا اعلان نومبر 2019 میں کیا گیا۔ ڈی پی ایس یو اور آرڈیننس فیکٹریوں میں اختراعی تحقیق سے مخصوص میٹریل، اجزاء، اسمبلیز/ذیلی اسمبلیز کی ترقی ممکن ہوسکی ہے جس سے موجودہ نظام / پلیٹ فارم کی کارکردگی اور اپ گریڈیشن میں اضافہ ہوگا۔ ساتھ ہی ساتھ درآمدات پر ہندوستان کے انحصار میں بھی کمی واقع ہوئی ہے۔ آئی پی آر کے لئے پرائیویٹ اور سرکاری سیکٹر کی کمپنیوں کو راغب کرنے کی راہ میں درپیش بعض چیلنجوں میں آئی پی آر فائلنگ اور آئی پی آر کی خلاف ورزی پر قابو پانے کے لئے وابستہ ضروری اعلانات کے سبب دفاعی ٹکنالوجی کے سلسلے میں درج شدہ اطلاعات کے افشا ہونے کا خطرہ ہے۔


    ۔۔۔۔۔۔۔۔۔۔۔


    م ن۔م ع۔ن ا۔


    (


    U- 583

    
    
    (Release ID: 1602136) Visitor Counter : 3
    
    
      Read this release in: English