      وزارت خزانہ

      بالواسطہ ٹیکسوں اور کسٹمز کے مرکزی بورڈ نے برآمدی اشیا کے ضلع وار اعدادوشمار یا نقطہ آغاز کی تفصیل جمع کرنے کا کام شروع کیا
      Posted On: 17 FEB 2020 12:57PM by PIB Delhi


    نئی دہلی 17 فروری 2020 ۔اضلاع کو برآمداتی مراکز میں تبدیل کرنے کے وزیراعظم جناب نریندرمودی کے مقصد کے پیش نظر بالواسطہ ٹیکسوں اور کسٹمز کے مرکزی بورڈ (سی بی آئی سی )نے برآمداتی اشیا کے ضلع وار اعدادوشمار یا نقطہ آغاز کی تفصیل جمع کرنے کا کام شروع کردیا ہے ۔ اس خیال کی گونج حال ہی میں وزیر خزانہ نرملا سیتا رمن کی بجٹ تقریر میں بھی سنائی دی تھی۔ برآمداتی اعلانات سے متعلق اضافی معلومات برآمدات کے لئے ہرایک ضلع کی اہمیت کے بارے میں پالیسی سازوں کو کلیدی شماریاتی مادخل فراہم کرائے گی اور مقامی صلاحیت میں اضافے کے لئے اسی کے مطابق پالیسیاں تیار کرنے میں مد د کرے گی۔


    اس کے علاوہ برآمدات سے متعلق اعلانات میں اب پارٹنر ممالک کو برآمدات کے لئے ہندوستان کے آزاد اورترجیحاتی تجارتی معاہدے ( ایف ٹی ایز / پی ٹی ایز ) معاہدے حاصل کرنے کے خواہشمند برآمد کاروں کے اعلانات بھی شامل ہیں۔ اس سے ہندوستانی برآمدکاروں کے ذریعہ ایف ٹی اے / پی ٹی اے کے تحت حاصل کئے گئے فائدوں سے متعلق اہم اعداوشمار بھی حاصل ہوسکیں گے اور اس سے حکومت کو ملک کے بہترین مفاد میں ہندوستان کی خارجہ تجارتی پالیسی تیار کرنے میں مدد ملے گی۔


    اس کے علاوہ سی بی آئی سی نے اب یہ ضروری قرار دیا ہے کہ ہرایک جی ایس ٹی رجسٹرڈ درآمد کار اور برآمدکار اپنی درآمد ات اور برآمدات سے متعلق اعلانات میں اپنی جی ایس ٹی آئی این درج کریں ۔اس سے نہ صرف ٹیکس دہندگان کو آئی ٹی سی کریڈٹ اور آئی جی ایس ٹی ریفنڈ کا دعوی ٰ کرنے میں مدد ملے گی بلکہ اس سے جعل سازی کا مقابلہ کرنے میں بھی مدد ملے گی۔


    سی بی آئی سی کے مذکورہ بالا اقدامات سے پالیسی سازوںکو اعدادوشمار سے متعلق فیصلے کرنے میں مدد ملے گی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 791

    
    
    (Release ID: 1603402) Visitor Counter : 8
    
    
      Read this release in: English , Hindi , Bengali