      زراعت اور کاشتکاروں کی فلاح و بہبود کی وزارت

      زراعت کے سیکریٹری جناب سنجے اگروال نے اعلیٰ سطحی میٹنگ میں ٹڈی دل کو کنٹرول کرنے کے آپریشنوں کا جائزہ لیا
      Posted On: 25 FEB 2020 7:53PM by PIB Delhi


    نئی دلّی، 25 جنوری / زراعت کے مرکزی وزیر کی ہدایات کے بموجب، زراعت، کو آپریشن اور کسانوں کی بہبود کے محکمے کے سیکریٹری جناب سنجے اگروال کی سر براہی میں صحرائی ٹڈی دل کو کنٹرول کرنے سے متعلق ایک اعلیٰ سطحی میٹنگ آج یہاں منعقد ہوئی۔ راجستھان، گجرات، پنجاب اور ہریانہ کی ریاستوں کے سینئر افسران، وزارت امور داخلہ، وزارت داخلہ، نیشنل ڈزاسٹر مینجمنٹ اتھارٹی اور ایچ آئی ایل (انڈیا) کے سی ایم ڈی، ڈی اے سی اینڈ ایف ڈبلیو کے اسپیشل سیکریٹری، زرعی کمشنر اور ڈی اے سی اینڈ ایف ڈبلیو کے دیگر افسران نے اس میٹنگ میں شرکت کی۔


    اس میٹنگ میں مئی 2019 سے فروری، 2020 تک ٹڈی دل کو کنٹرول کرنے کے لئے کئے گئے اقدامات، در پیش چیلنج اور اس ضمن میں کامیابیوں پر تبادلہ خیالات کئے گئے۔ راجستھان اور گجرات میں ٹڈی دل کے حملے سے ہوئے نقصانات اور ایس ڈی آر ایف / این ڈی آر ایف کے تحت امداد کی صورت حال پر بھی تبادلہ خیال کیا گیا۔ مطلع کیا گیا کہ بین وزارتی ٹیموں نے راجستھان اور گجرات میں فصل کے نقصانات کا جائزہ لینے اور اگر ضرورت ہو تو نقصانات کی تلافی کے لئے این ڈی آر ایف کے قواعد و ضوابط کے مطابق اضافی امداد کے اجراء کے لئے متاثرہ ریاستوں کا دورہ کیا۔


    کنٹرول آپریشنوں کا جائزہ لیا گیا اور ڈی اے سی اینڈ ایف ڈبلیو کے سیکریٹری نے ریاستی حکومتوں اور مرکزی حکومت کے محکموں کے درمیان آپسی تعاون اور تال میل کی ستائش کی۔ مختلف شراکت داروں کی جانب سے حاصل شدہ اعداد و شمار کے مطابق آئندہ برس کے لئے منصوبے پر تفصیلی تبادلہ خیال کیا گیا۔ یہ منصوبہ بنایا گیا ہے کہ مرکزی حکومت بیداری مہم کا اہتمام کرے گی، جس کے تحت ریاستی حکومت کے اہلکاروں / بی ایس ایف کے عملے / محکمہ مالیات کے اہلکاروں / گاؤں کی سطح پر کسانوں کے لئے ٹریننگ کا اہتمام کیا جائے گا۔ جناب اگر وال نے اہلکاروں کو مارچ۔ اپریل کے دوران چاروں ریاستوں (راجستھان، گجرات، پنجاب اور ہریانہ) میں ٹریننگ اور بیداری پروگرام منعقد کرنے کی ہدایت دی۔


    ایف اے او کے ٹڈی دل کی پیشن گوئی کرنے والے سینئر افسر، جس نے 16اور 17 جنوری، 2020 کو بھارت کا دورہ کیا تھا، اس کی رپورٹ پر بھی تبادلہ خیال کیا گیا۔


    رواں سال کے تجربات کو مد نظر رکھتے ہوئے، ڈی اے سی اینڈ ایف ڈبلیو کے سیکریٹری نے ٹڈی دل سے متعلق وارننگ دینے والے تنظیموں ، ریاستی زرعی،محکمہ، بی ایس ایف اور کسانوں کے ساتھ مشترکہ مربوط تعاون کی کوششوں کو مستحکم کرنے کا مشورہ دیا۔ زراعت کے سیکریٹری نے یقین دلایا کہ ٹڈی دل پر قابو پانے کے لئے ریاستی حکومتوں کو درکار تمام مدد فراہم کرائی جائے گی۔


    آئندہ برس کے لئے، ٹڈی دل کو کنٹرول کرنے کی صلاحیتوں میں اضافہ، ریاستوں اور مرکزی سطح پر ساز و سامان (کیڑے مار ادویات، گاڑیاں اور ٹریکٹر وغیرہ) اور صلاحیت سازی پروگراموں کو مستحکم کرنے کی تجویز ہے۔


    زراعت کے سیکریٹری نے کہا کہ ہمسایہ ممالک بھارت، پاکستان، افغانستان، ایران اور بنگلہ دیش کی ایک تعاون گروپ میٹنگ بھی بلائی جا سکتی ہے۔ انہوں نے ٹڈی دل کو قابو کرنے کے لئے اس سال کی گئی کوششوں کی تعریف کی اور تمام شرکاء کا شکریہ ادا کیا اور مستقبل کے لئے بہتر کوششوں کی توقع ظاہر کی۔


    ۔۔۔۔۔۔


    U.917

    
    
    (Release ID: 1604384) Visitor Counter : 4
    
    
      Read this release in: English , Hindi