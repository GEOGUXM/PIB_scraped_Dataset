      بھاری صنعتوں اور سرکاری کمپنیوں کی وزارت

      آٹو سیکٹر کی جامع ترقی کے اقدامات
      Posted On: 10 FEB 2020 2:41PM by PIB Delhi


    نئیدہلی 10 فروری 2020۔بھاری صنعتوںاور سرکاری صنعتوں کے وزیر پرکاش جاوڈیکر نے آج راجیہ سبھا میں ایک تحریری جواب میں بتایا کہ حفاظت کے داخلی معیارات کو پورا کرنے ، آٹو موبائل سیکٹر سمیت مختلف شعبوں کی معیشت اور ماحول کو تقویت پہنچانے کی ضرورت کی وجہ سے کئی ضابطے وضع کئے گئے ہیں۔یہ قانونی ضابطے ہیں اور انہیں ضابطہ بندی کی کثرت نہیں کہا جاسکتا ۔اس کے علاوہ آٹوموبائل کی صنعت کو درپیش موجودہ مسائل کی وجہ ضابطہ بندی کو قرار نہیں دیا جاسکتا ۔


    پالیسی ساز کے طور پر حکومت ہمیشہ جیسی اور جب ضرورت ہوئی ، آٹو سیکٹر کی جامع اور مسلسل ترقی کے لئے متعلقین کے مشوروں کے ذریعہ اقدامات کے پیکج فراہم کراتے ہوئے معیشت کی رفتار کو بہتر بنانے کی کوشش کرتی رہی ہے ۔آٹو موبائل سیکٹر کی سست روی کا سامنا کرنے کے لئے حکومت کے ذریعہ کئے گئے کچھ اقدامات مختصر طور پر یہ ہیں:

      * کارپوریٹ ٹیکس کو کم کرکے 22فیصد کیا گیا ہے ،جس کے نتیجے میں مینوفیکچرنگ کمپنیوںکو اور زیادہ بچت ہوگی۔اس اقدام سے بازار کو اوپر اٹھانے اور معیشت کو فروغ دینے کےلئے مستقبل کی سرمایہ کاری کو فروغ دینے میں مدد ملے گی۔
      * حکومت پہلے ہی یہ واضح اشارہ کرچکی ہے کہ انٹرنل کمبس چن انجن ( آئی سی ای ) اور بجلی سے چلنے والی گاڑیوں(ای وی ) کا رجسٹریشن مستقبل میں جاری رہے گا۔اس وضاحت سے صارفین کے شبہات دور ہوجانے چاہئیں اور اس سے آئی سی ای اور ای وی کی فروخت میں اضافے میں مدد ملے گی۔
      * حکومت ایک اسکریپج پالیسی پر کام کررہی ہے ۔ سڑک ،ٹرانسپورٹ اور شاہراہوں کی وزارت جو کہ نوڈل وزارت ہے ، نے اس اسکیم کو تقریباََ حتمی شکل دے دی ہے ۔اس پالیسی سے ان فٹ گاڑیوں کو سڑکوں سے ہٹانے میں اور نئی گاڑیوں کی مانگ میں اضافے میں مدد ملے گی۔
      * حکومت یہ اعلان کرچکی ہے کہ سرکاری شعبے کے بینکوں کی دوبارہ سرمایہ کاری کے لئے 70 ہزار کروڑ روپے کے فنڈ جاری کرے گی۔ اس سے بینکوں کی نقدرقم فراہم کرانےکی صورتحال بہتر ہوگی جس کے نتیجے میں ڈیلروں اور صارفین کو زیادہ مالیاتی امداد دستیاب ہوسکے گی۔جس سے کہ نئی گاڑیوں کے لئے مانگ میں اضافہ ہوگا۔
      * آر بی آئی نے اعلان کیا ہے کہ گاڑی خریدنے کے لئے وصول کئے جانے والے سودکو سینٹر ل بینک کے اعلان کے مطابق ریپوریٹ سے منسلک کرنا ہوگا۔اس کا مطلب یہ ہوگا کہ بینکوںکو ہر تین ماہ کی مدت میں اپنے قرضہ جات پر سود کی شرح کا پھر سے تعین کرنا ہوگاجس کے نتیجے میں صارفین پر قرض کا بوجھ کم ہوگا ۔

    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اگ۔رم


    U- 660

    
    
    (Release ID: 1602625) Visitor Counter : 7
    
    
      Read this release in: English
    
    
    

*