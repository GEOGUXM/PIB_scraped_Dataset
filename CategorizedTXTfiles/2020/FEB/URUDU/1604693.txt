      سماجی انصاف اور تفویض اختیارات کی وزارت

      وزیراعظم کل پریاگ راج میں منعقد ہونے والے اب تک کے سب سے بڑے راشٹریہ وایوشری یوجنا( آروی وائی) اور اے ڈی آئی پی کیمپ میں بزرگ شہریوں اور معذور افراد کو روز مرہ کی زندگی بسر کرنے کیلئے معاون اشیاء اورآلات تقسیم کریں گے
      Posted On: 28 FEB 2020 3:38PM by PIB Delhi


    نئی دہلی، 28 ؍فروری،وزیراعظم جناب نریندر مودی کل 29؍ فروری 2020 کو اترپردیش کے پریاگ راج میں واقع پریڈ گراؤنڈ میں سماجی انصاف اور تفویض اختیارات کی وزارت کے ذریعہ منعقدہ ایک بڑے ڈسٹری بیوشن کیمپ اور سماجک ادھیکارِتا شور میں اے ڈی آئی پی اسکیم کے تحت دویانگ جنوں (معذور افراد) کو اور راشٹریہ وایو شری یوجنا (آر وی وائی) کے تحت بزرگ شہریوں کوروز مردہ کی زندگی بسر کرنے کے لئے امدادی اشیا اور آلات تقسیم کریں گے۔ آر وی وائی اور اے ڈی آئی پی اسکیموں کے تحت مستفیض ہونے والے افراد کی تعداد ، معاون آلات کی تعداد اور یہاں تقسیم کئے جانے والے طبی آلات اور امدادی اشیا کی قدروقیمت جیسے تمام امور کے لحاظ سے یہ اب تک کاسب سے بڑا ڈسٹریبیوشن کیمپ ہوگا۔ اترپردیش کے وزیراعلیٰ جناب یوگی آدتیہ ناتھ اس تقریب کے مہمان اعزازی ہوں گے۔ اس شِور کا افتتاح سماجی انصاف اور تفویض اختیارات کے مرکزی وزیر جناب تھاور چند گہلوت کی موجودگی میں عمل میں آئے گا۔ اس موقع پر اترپردیش کے نائب وزرائے اعلیٰ جناب کیشو پرساد موریہ اور ڈاکٹر دنیش شرما کے علاوہ دیگر معززین بھی موجود رہیں گے۔ اس کےعلاوہ اس موقع پر معذور افراد کو با اختیار بنانے سے متعلق محکمہ کی سکریٹری محترمہ شکنتلا ڈی گیملن اور سماجی انصاف و تفویض اختیارا ت کی وزارت اور حکومت اترپردیش کے دیگر سینئر افسران بھی موجود رہیں گے۔


    اس نئے میگا کیمپ میں اے ڈی آئی اسکیم کے تحت10406 دویانگ جنوں کو مختلف زمروں کے 56905 روزمرہ کی زندگی بسر کرنے کے لئے امدادی اشیا اور آلات مفت اور بلاقیمت تقسیم کئے جائیں گے، جبکہ راشٹریہ وایو شری یوجنا اسکیم کےتحت 19461 بزرگ شہریوں (غربت کی سطح سے نیجے زندگی بسر کر والے) کو روزہ مرہ کی زندگی بسرکرنے والے امدادی اشیا اور آلات تقسیم کئے جائیں گے۔مستفیدین کی کُل تعداد 26874 ہوگی۔ امدادی اشیا اور معاون آلات کی کل قیمت تقریباً 193776980 روپے ہوگی۔


    مرکزی حکومت سب کی شمولیت والے ایک معاشرے کی تعمیر کےذریعے دویانگ جنوں کی سماجی فلاح و بہبود اور انہیں با اختیار بنانے کے لئے عہدبستہ ہے۔ اس کے تحت معذور افراد کی فلاح و بہبود اور ترقی کے لئے مساوی مواقع فراہم کرائے جاتے ہیں تاکہ وہ ایک مثبت اور تعمیری، محفوظ اور باعزت زندگی گزار سکیں۔ اسی ضمن میں اترپردیش کے پریاگ راج میں واقع پریڈ گراؤنڈ میں ضلع انتظامیہ ، پریاگ راج کے اشتراک و تعاون سے سماجی انصاف اور تفویض اختیارات کی وزارت کےذریعے ‘‘ سماجک ادھیکاریتا شور’’ اور ایک بڑا ڈسٹریبیوشن کیمپ منعقد کیا جا رہا ہے۔


    اس پروگرام کا مقصد ضلعے کے عام شہریوں بالخصوص دویانگ جنوں اور غربت کی سطح سے نیچے زندگی بسر کرنے والے زمرےکے بزرگ شہریوں کے درمیان روزمرہ کی زندگی سے متعلق مسائل اور ان کی سماجی اقتصادی ترقی کے لئے کس طرح سے کام کئے جائیں ، اس بارے میں معلومات کی تشہیر کرنا اور انہیں سہولت فراہم کرنا ہے۔ ان میں رکاوٹوں سے پاک، ان کا چلنا پھرنا، مختلف قسم کے معذور افراد کے لئے امدادی اشیا اور معاون آلات کی ضرورت اور خود روزگار کے لئے پیشہ ورانہ تربیت، صنعت اور روزگار کے مواقع کے لئے آسان قرضوں تک رسائی جیسے امور شامل ہیں۔


    پریاگ راج ضلع میں بزرگ شہریوں اور دویانگ جنوں کو زیادہ سے زیادہ فائدہ پہنچانے کے مقصد سے سماجی انصاف اور تفویض اختیارات کی وزارت، حکومت ہند نے مرکزی زمرے کی ایک سرکاری کمپنی اے ایل آئی ایم سی او کو کیمپ کے انعقاد کے سلسلے میں جائزہ لینے کےلئے حکم دیا تھا۔ اس کے مطابق ضلعی انتظامیہ کے مکمل اشتراک و تعاون سے 9 دسمبر سےلے کر 21 دسمبر 2019، 6؍جنوری سے لے کر 10 جنوری 2020، 7؍ فروری 2020 سے لے کر 22؍ فروری 2020 کی مدت کے دوران پریاگ راج ضلعے میں بلاک سطح کے 20 مقامات ، 5میونسپلٹی اور ایک گرام پنچایت میں بزرگ شہریوں کےلئے تجزیاتی کیمپ منعقد کئے گئے تھے، جس میں کُل 26874مستفیدین کے ناموں کا اندراج کیا گیا تھا۔


    اس بڑے ڈسٹریبیوشن کیمپ میں معاون اشیا اور آلات کی مفت تقسیم کے لئے نامزد مستفیدین سے متعلق تفصیلات درج ذیل ہیں:

                                                                                            
نمبر شمار  اسکیم         مستفیدین کی تعداد  معاون آلات کی تعداد  کیمپ کی کُل لاگت (روپے میں)
                                                                                            
                                                                                            
                                                                                            
1          اے ڈی آئی پی  10406              18455                10,54,07,928.00            
                                                                                            
                                                                                            
                                                                                            
2          آر وی وائی    16468              38450                8,83,69,052.00             
                                                                                            
                                                                                            
                                                               
میزان      26874         56905              19,37,76,980.00    
                                                               
                                                               

    مذکورہ امور کے علاوہ سماجی انصاف اور تفویض اختیارات کی وزارت پریاگ راج ضلع انتظامیہ کے تعاون سے 3 گنیز بُک آف ورلڈ ریکارڈس قائم کرنے کی کوشش کرے گی۔ ان 3 ریکارڈوں میں سے ایک ‘‘ہاتھ سے چلائے جانےوالے تین پہیہ رکشہ کا سب سے بڑا پریڈ’’ کے عنوان سے 28 فروری 2020 کو قائم کرنے کی کوشش کی جائے گی، جبکہ دیگر 2 کوششیں 29 فروری 2020 کو کی جائیں گی۔


    تینوں عنوانات درج ذیل ہیں:

      * زیادہ تر ہاتھ سے چلائے جانے والے تین پہیہ رکشہ ایک گھنٹے میں عطیہ کی شکل میں دیئے جائیں گے۔ (تعداد 600)
      * ہاتھ سے چلائے جانے والے تین پہیہ رکشہ کا سب سے بڑا پریڈ(300 کی تعداد)
      * آگے بڑھنے والے وہیل چیئر کی سب سے بڑی تعداد (400 کی تعداد)

    اس کیمپ میں تقسیم کئے جانے والے اہم معاون آلات کی تفصیلات درج ذیل ہیں:

                                            
اے ڈی آئی پی اسکیم          آر وی وائی اسکیم
                                            
                                            
                                                                                  
معاون آلات                  مقدار             معاون آلات                     مقدار
                                                                                  
                                                                                  
                                                                                  
موٹر لگا ہوا تین پہیہ رکشہ  847               چلنے کیلئے چھڑی                13292
                                                                                  
                                                                                  
                                                                                  
روایتی تین پہیہ رکشہ        3949              وہیل چیئر                      2181 
                                                                                  
                                                                                  
                                                                                  
وہیل چیئر                   1544              بیساکھی                        118  
                                                                                  
                                                                                  
                                                                                  
بیساکھی                     5088              ٹرائیپوڈ اور ٹیٹراپوڈ          1735 
                                                                                  
                                                                                  
                                                                                  
چلنے کیلئے چھڑی             1811              موڑ کر رکھےجانےوالےچلنےکےآلات  850  
                                                                                  
                                                                                  
                                                                                  
بریل کین                    145               چشمہ                           5816 
                                                                                  
                                                                                  
                                                                                  
اسمارٹ کین                  659               مصنوعی دانت                    4950 
                                                                                  
                                                                                  
                                                                                  
اسمارٹ فون                  29                سننے میں معاون آلات            8858 
                                                                                  
                                                                                  
                                                                                  
سننے میں معاون آلات         2525              وہیل چیئرکوموڈ                 55   
                                                                                  
                                                                                  
                                                                                  
بریل کِٹ                    73                چیئرکوموڈ                      35   
                                                                                  
                                                                                  
                                                                                  
رولیٹر                      229               سیلیکون فوم تکیہ               10   
                                                                                  
                                                                                  
                                                                                  
ٹیبلیٹ                      1                 نی بریس                        326  
                                                                                  
                                                                                  
                                                                                  
ڈیزی پلیئر                  12                اسپائنل سپورٹ                  40   
                                                                                  
                                                                                  
                                                                                  
ایم ایس آئی ای ڈی کِٹ       403               ایل ایس بیلٹ                   94   
                                                                                  
                                                                                  
                                                                                  
سیل فون                     54                سیٹ کے ساتھ چلنے کی چھڑی       05   
                                                                                  
                                                                                  
                                                                                  
اے ڈی ایل کٹ                50                فوٹ کیئر کِٹ                   85   
                                                                                  
                                                                                  
                                                                                  
بریل سلیٹ                   13                ---                                 
                                                                                  
                                                                                  
                                                                                  
سی پی چیئر                  99                ---                                 
                                                                                  
                                                                                  
                                                                                  
مصنوعی انسانی اعضا          924               ---                                 
                                                                                  
                                                                                  

    اس کیمپ میں 847 بیٹری سے چلنے والے موٹر کے حامل تین پہیہ رکشہ تقسیم کئے جائیں گے۔ اس طرح کے موٹرلگے ہوئے تین پہیہ والے ایک رکشے کی قیمت 37000 روپے ہے، جس میں 25000 روپے کی سبسڈی اے ڈی آئی پی اسکیم کے تحت فراہم کی جاتی ہے، جبکہ 12000روپے کی بقایارقم ایم پی ایل اے ڈی فنڈ کے ذریعے ، ایم ایل اے فنڈ، سی ایس آر ، این جی او یا خود مستفید فرد کے ذریعہ فراہم کی جاتی ہے۔ ڈسٹریبیوشن کیمپ میں پریاگ راج کی رکن پارلیمنٹ محترمہ ریتا بہوگنا جوشی کے ایم پی ایل اے ڈی فنڈ کے تعاون 166 موٹر لگے ہوئے 3 پہیہ رکشہ تقسیم کئے جائیں گے۔ اسی طرح پھولپور کی رکن پارلیمنٹ محترمہ کیسئی دیوی پٹیل کے ایم پی ایل اے ڈی فنڈ کے تعاون سے 166، بھدوہی کے رکن پارلیمنٹ جناب رمیش چند بند کے ایم پی ایل اے ڈی فنڈ کے تعاون سے 96، جبکہ 9 اراکین اسمبلی اور 2 ایم ایل سی کے تعاون سے 16-16تین پہیہ والے موٹر رکشے تقسیم کئے جائیں گے۔


    مزید برآں متعدد کارپوریشن کے کارپوریٹ سماجی ذمے داری (سی ایس آر) اقدام کے تحت 243 موٹر سے چلنے والے 3 پہیہ رکشے تقسیم کئے جائیں گے۔ اس کی تفصیلات درج ذیل ہیں:

     1. میجا، اُرجا نگم لمیٹڈ، نیشنل تھرمل پاور کارپوریشن (این ٹی پی سی)، میجا کے ذریعے 118 موٹر لگے ہوئے تین پہیہ رکشے۔
     2. پریاگ راج پاور جنریشن کمپنی، بارا کے ذریعے 83 موٹر لگے ہوئے تین پہیہ رکشے۔
     3. اِفکو، پریاگ راج کے ذریعے 41 موٹر لگے ہوئے تین پہیہ رکشے۔
     4. پریاگ راج پاور جنریشن کمپنی، بارا اور اِفکو، پریاگ راج کے ذریعے 1 موٹر لگے ہوئے تین پہیہ رکشہ۔

    راشٹریہ وایو شری یوجنا (آر وی وائی) کو دسمبر 2016 میں متعارف کرایا گیا تھا اور اس اسکیم کا آغاز نائب صدر جمہوریہ ہند جناب ایم وینکیا نائیڈو کی موجودگی میں یکم اپریل 2017 کو نلّور، آندھراپردیش میں منعقدہ پہلے ڈسٹریبیوشن کیمپ کے ذریعے اس کا آغاز کیا گیا تھا۔ گزشتہ تین برسوں کے دوران راشٹریہ وایوشری یوجنا (آر وی وائی) کے تحت منعقدہ کیمپوں کے بارے میں خصوصی طور پر بات کی جائے تو 137 اس طرح کے کیمپ اے ایل آئی ایم سی او کے ذریعے منعقد کئے گئے۔ 29 فروری 2020 کو پریاگ راج میں منعقد کیا جانے والا یہ کیمپ 138واں کیمپ راشٹریہ وایوشری یوجنا کے تحت ہوگا۔


    مختلف قسم کے امدادی آلات اور زندگی بسر کرنے کے لئے معاون اشیاء مثلاً وہیل چیئر، واکر، معاو ن آلات سماعت، چشمے، مصنوعی دانت، چلنے کی چھڑی، ٹیٹراپوڈ، ٹریپوڈ اور بیساکھیاں اے ایل آئی ایم سی او کے ذریعے آر بی آئی اسکیموں کے تحت بزرگ شہریوں کے درمیان تقسیم کئے جارہے ہیں۔ پریاگ راج میں اس طرح کا یہ پہلا کیمپ ہے جس میں معاون آلات کے نئے زمروں مثلاً کموڈ والے وہیل چیئر، چیئر؍ اسٹول کموڈ، سلیکون کوشن، کین بریس، اسپائنل سپورٹ، لومبر سکرال بیلٹ (ایل ایس بیلٹ)، سیٹ کے ساتھ چلنے والی چھڑی، فٹ کیئر کٹ (8 اجزا پر مشتمل) کو بزرگ شہریوں کے درمیان تقسیم کے لئے اضافہ کیا گیا ہے۔


    ان میں ایسے کیمپوں کو جہاں مستفیدین کی تعداد ایک ہزار سے زیادہ ہے اور جہاں معاون آلات کی قیمت ایک کروڑ روپے سے زیادہ ہے، انھیں میگا کیمپ کہا جاتا ہے۔ مزید برآں ایسے کیمپ جن کا انعقاد وزیروں، اراکین پارلیمنٹ یا اراکین اسمبلی کی درخواست پر شروع یا منعقد کیا جاتا ہے انھیں بھی اسی طرح شفاف انداز میں منعقد کیا جاتا ہے۔ علاوہ ازیں ان کیمپوں میں عام شہریوں کو بھی مرکزی حکومت کے ذریعے چلائی جارہی اسکیموں کے بارے میں معلومات فراہم کی جاتی ہے۔ گزشتہ پانچ برسوں کے دوران سماجی انصاف اور تفویض اختیارات کی وزارت نے اب تک اس طرح کے 576 کیمپوں کا انعقاد کیا ہے۔ پریاگ راج میں منعقد ہونے والا کیمپ 577واں کیمپ ہوگا۔


    ۰۰۰۰۰۰۰۰


    U- 960

    
    
    (Release ID: 1604693) Visitor Counter : 9
    
    
      Read this release in: English , Hindi
    
    
    

        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
4.