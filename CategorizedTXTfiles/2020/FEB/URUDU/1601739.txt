      اسٹیل کی وزارت

      فولاد کی ماحولیات دوست پیداوار
      Posted On: 03 FEB 2020 1:39PM by PIB Delhi


    نئی دہلی، 3 فروری /فولاد کے مرکزی وزیر جناب دھرمیندر پردھان نے اپنے ایک تحریری جواب میں آج لوک سبھا کو بتایا کہ ہندستان کی فولاد کی صنعت ، گزشتہ برسوں کے دوران جدید ترین ٹکنالوجی اور تحقیق کے طریقہ کار اپنا کر فولاد کی سستی اور ماحولیات دوست پیداوار کررہی ہے۔ انہوں نے بتایا کہ ہندستان کی فولاد کی صنعت تکنکی اپ گریڈیشن /جدید کاری /توسیع کے ذریعہ اپنے پلانٹوں میں توانائی کی کم کھپت اور ماحولیات دوست ٹکنالوجیاں اپنا کر توانائی اور ماحولیات سے متعلق مسائل کو حل کررہی ہیں۔ ہندستان کی فولاد کی صنعت کے ذریعہ کئے ان اقدامات کے نتیجے میں توانائی کی کم کھپت میں بہتری اور گرین ہاؤس گیسوں (جی ایچ جی) کے اخراج میں کمی آئی ہے۔


    فولادی کمپنیاں جہاں ان مسائل سے خود نمٹ رہی ہیں وہیں فولاد کی وزارت نے مختلف میکانزم کے ذریعہ فولاد کے پلانٹوں میں توانائی کی بہتری اور ماحولیات کے منظر نامے کو بہتر بنانے میں سہولیات فراہم کی گئی ہے۔ فولاد کی وزارت آہن (لوہے) اور فولاد کے شعبے میں تحقیق و ترقی کے لئے صنعت ، سی ایس آئی آر کی تجربہ گاہوں اور تعلیمی اداروں کو مالی امداد فراہم کرتی ہے۔ وزارت فولاد نے حکومت جاپان کے ساتھ اشتراک میں قائم مربوط فولاد کے پلانٹوں میں ویسٹ ہیٹ کو بروئے کار لانے اور کاربن فوٹ پرنٹ کو کم کرنے کی تکنالوجیاں اپنانے کی سہولت باہم پہنچائی ہے۔ وزارفولاد نے اقوام متحدہ کی ترقیاتی پروگرام (یو این ڈی پی) کے ساتھ ملکر فولاد کے چھوٹے پلانٹوں میں توانائی کی اہلیت کو بہتر بنانے اور کاربن فوٹ پرنٹ میں کمی لانے کی ٹکنالوجیاں اپنانے میں سہولت بہم پہنچائی ہے۔


    وزارت فولاد کے انتظامی کنٹرول کے تحت دو تربیتی ادارے یعنی بیجو پٹنائک نیشنل اسٹیل انسٹی ٹیوٹ (بی پی این ایس آئی)، پوری، اڈیشہ اور نیشنل انسٹی ٹیوٹ آف سیکنڈری اسٹیل تکنالوجی (این آئی ایس ایس ٹی) منڈی گووند گڑھ ، پنجاب ہے۔ یہ ادارے اسٹیل ٹکنالوجی کے شعبے میں قلیل مدتی تربیتی پروگرام ، ورکشاپ /سمیناروں کا انعقاد کرتے ہیں۔


    ۔۔۔۔۔۔۔۔۔۔۔


    م ن۔ ش س ۔ ج۔


    U- 504

    
    
    (Release ID: 1601739) Visitor Counter : 5
    
    
      Read this release in: English