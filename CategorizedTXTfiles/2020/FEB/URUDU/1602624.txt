      عملے، عوامی شکایات اور پنشن کی وزارت

      ای – حکمرانی ’’انڈیاایٹ75‘‘ کی کنجی ہے، جب قوم آزادی کے 75سال منارہی ہے: ڈاکٹرجتیندر سنگھ
      
      انڈیا 2020 کے لئے وزیراعظم نریندر مودی کے نقش راہ کو حاصل کرنے کے لئے ڈجیٹل تبدیلی لازمی ہے: ڈاکٹر سنگھ

      Posted On: 08 FEB 2020 7:18PM by PIB Delhi

    نئیدہلی 10 فروری 2020۔شمال مشرقی خطے کی ترقی ،پی ایم اومیں وزیر مملکت ،عملے ،عوامی شکایات ، پنشن ،ایٹمی توانائی اور خلا کے مرکزی وزیر مملکت (آزادانہ چارج ) ڈاکٹر جتیندر سنگھ نے ممبئی میں کہا کہ ای – حکمرانی’’ انڈیا ایٹ 75‘‘ کی کنجی ہے یا دوسرے لفظوںمیں انڈیا 2022 کی کنجی ہے جب قوم آزادی کے 75 برس منارہی ہے ۔


    ای –حکمرانی سے متعلق قومی کانفرنس سے خطاب کرتے ہوئے ،جس کا اہتمام عملے کی مرکزی وزارت کے تحت انتظامی اصلاحات اور عوامی شکایات کے محکمے نے مہاراشٹر سرکار کے ساتھ مل کر کیا تھا۔ ڈاکٹر جتیندر سنگھ نے کہا کہ انڈیا -2022 کے وزیراعظم نریندر مودی کے خاکے کی حصولیابی کے لئے ڈجیٹل کایا پلٹ لازمی ہے۔ انہوں نے کہا کہ یہ ڈجیٹل ٹکنالوجی پر مبنی ایک مجموعی ایکو نظام کا حصہ ہونا چاہئے ۔


    مصنوعی ذہانت ، ڈیپ لرننگ ، بلاک چین اور ڈیٹا تجزیہ وغیرہ سے متعلق آج کی کانفرنس کے موضوع پر اظہار خیال کرتے ہوئے ڈاکٹر جتیندر سنگھ نے کہا کہ یہ کسانوں کے لئے ای – نام ، آیوشمان سمیت حفظان صحت کے لئے ای – اسپتال ، بزنس کےلئے جی ای ایم ، آن لائن خدمات کے لئے او ایس آئی وغیر ہ ہوگی۔انہوں نے کہا کہ اس کی وجہ سے زیادہ سےزیادہ حکمرانی اور کم سے کم حکومت کا مقصد پورا ہوگا ،جس کا تصور 2014 میں وزیر اعظم نریندر مودی نے اپنا عہدہ سنبھالنے کے فوراََ بعد پیش کیا تھا۔


    ڈاکٹر جتیندر سنگھ نے یاد کرتے ہوئے کہا کہ یہ وزیر اعظم نریندرمودی کے اشارے پر کیا گیا کہ ملک کے مختلف علاقوں میں حکمرانی سے متعلق کانفرنسوں کے انعقاد کے عمل میں تیزی لائی گئی تاکہ بھارت کی مختلف ریاستوں اور مرکز کے زیر انتظام علاقوںکی نمائندگی کرنے والے افسران اور منتظمین سے وسیع طور پر بات چیت کی جائے ۔ انہوں نے کہا کہ اس سے بھارت کے مختلف خطوں اور ریاستوں میں اختیار کی جانے والی حکمرانی کے بہترین طور طریقوں کے بارے میں سیکھنے میں بھی مدد ملے گی۔


    ڈاکٹر جتیندر سنگھ نے حال ہی میں منعقدہ سلسلے وار کانفرنسوں کا ذکر کیا ، جو مختلف موضوعات کے لئے وقف تھیں ۔ان کانفرنسوں میں شیلانگ کانفرنس اور کنکٹوٹی کو بہتر بنانے کے لئے کئے گئے شیلانگ اعلامیہ ، جموں سنکلپ کے ساتھ جموں سوشاسن کانفرنس بھی شامل ہے،جس کے تحت جموں وکشمیر اور لداخ کے حال ہی میں تشکیل دئے گئے مرکزکے زیر انتظام علاقے میں اچھی حکمرانی کے طورطریقوں سے متعلق کانفرنس اور پچھلے مہینے کی ناگپور میٹنگ بھی شامل ہے ۔


    انہوں نے انتظامی اصلاحات اور عملے کی شکایات کے محکمے کو مبارکباددی ۔ انہوں نے اس کانفرنس کے انعقاد کے لئے عام آدمی پر مہاراشٹر کی ریاستی سرکار کا بھی شکریہ اداکیا۔


    اس کانفرنس سے مہاراشٹر سرکار کے اطلاعاتی ٹکنالوجی کے وزیر ستیج ڈی پاٹل اور ڈی اے آر پی جی کے سکریٹری ڈاکٹر چھتر پتی شواجی نے بھی خطاب کیا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اس۔رم


    U- 658

    
    
    (Release ID: 1602624) Visitor Counter : 3
    
    
      Read this release in: English , Hindi