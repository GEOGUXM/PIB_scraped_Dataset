      ریلوے کی وزارت

      عالمی معیار کی سہولتوں سے آراستہ ریلوے اسٹیشن
      Posted On: 05 FEB 2020 5:33PM by PIB Delhi


    نئی دہلی 06 فروری 2020 ۔ریلوے کی وزارت نے انڈین ریلوے اسٹیشنس ڈیولپمنٹ کارپوریشن لمٹیڈ (آئی آ ر ایس ڈی سی ) ، ریل لینڈ ڈیولپمنٹ اتھارٹی ( آ ر ایل ڈی اے ) اور مرکزی حکومت کی دیگر ایجنسیوں کے ذریعہ آسان طریق کار اور لمبی مدت کے لیز پر دینے کے ذریعہ ریلوے اسٹیشنوں کی باز ترقی کا منصوبہ بنایا ہے ۔اس کے نتیجے میں آئی آر ایس ڈی سی اور آر ایل ڈی اے اسٹیشنو ں کا تکنیکی ،اقتصادی امکانی جائزہ لے رہے ہیں۔ ان جائزوں کی بنیاد پر اسٹیشنوں کو مرحلے وار طریقے پر ترقی دی جائے گی۔


    نئے طریقے پر ترقی دینے کے عمل کے تحت جو سہولتیں فراہم کی جائیں گی ، ان میں اسٹیشن کے احاطے میں بھیڑ بھاڑ سے فری آنے جانے کا راستہ ، مسافروں کی آمد اور روانگی کے الگ الگ انتظامات زیادہ بھیڑ بھاڑ کے بغیر زیادہ تعداد میں لوگوں کا انتظام ، آمدورفت کے ذرائع کے ساتھ یکجہتی مثلاََ بس اور میٹرووغیرہ ،روشنی کا اچھا انتظام ، آنے جانے کے لئے ٹرانسپورٹ کی کافی سہولت اور پارکنگ وغیر ہ شامل ہیں۔


    مغربی ریلوے میں گاندھی نگر اور مغربی وسطی ریلوے میں حبیب گنج اسٹیشنوں کی جدید کاری کا کام کافی اگلے مرحلے میں ہے ۔ شمال مشرقی ریلوے میں گومتی نگر ،شمالی ریلوے میں آنندوہار ،شمالی ریلوے میں بجواسن اور شمالی ریلوے میں چنڈی گڑھ ریلوے اسٹیشنوں کی ترقی کے لئے ٹھیکے دے دئے گئے ہیں۔


    ریلوے کے محکمے نے بڑے ریلوے اسٹیشنوں کی جدید کاری ڈیولپروں کے ذریعہ کرانے کا منصوبہ بنایا ہے ۔ پرائیویٹ ڈیولپروں نے ان جگہوں پر دلچسپی دکھائی ہے جہاں کے ٹینڈر جاری کئے گئے ہیں۔ مثلاََ حبیب گنج ( بھوپال ) گاندھی نگر (گجرات ) گومتی نگر ، آنندوہار ، بجواسن اور چنڈی گڑھ وغیرہ ۔


    ریلوے اسٹیشنوں کی بازترقی کے بارے میں بھارت اوردوسرے ملکوں کے درمیان کوئی مفاہمت نامہ موجود نہیں ہے ۔


    مندرہ ذیل اسکیموں کے ذریعہ بھی اسٹیشنوں کو ترقی دینے کا منصوبہ ہے ۔

     1. ریلوے کی وزارت اور بھارت سرکار کی دیگر وزارتوں کے ذریعہ مشترکہ طورپر ۔
     2. مرکزی حکومت کے سرکاری سیکٹر کے اداروںکو شامل کرکے ۔
     3. ریاستی حکومتوں کے تعاون سے ۔

    مندرجہ بالا اطلاع ریلوے اور کامرس نیز صنعت کے وزیر جناب پیوش گوئل نے آج لوک سبھا میں ایک سوال کے تحریری جواب میں دی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 590

    
    
    (Release ID: 1602176) Visitor Counter : 6
    
    
      Read this release in: English
    
    
    

3.