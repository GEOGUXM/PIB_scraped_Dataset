      صدر جمہوریہ کا سکریٹریٹ

      نیشنل انسٹی ٹیوٹ آف بینک منیجمنٹ کی گولڈن جوبلی کی تقریبات کے موقع پر صدر جمہوریہ ہند جناب رام ناتھ کووند کا خطاب
      Posted On: 12 FEB 2020 2:20PM by PIB Delhi


    نئی دہلی، 12 فروری /نیشنل انسٹی ٹیوٹ آف بینک منیجمنٹ (این آئی بی ایم) کی گولڈن جوبلی تقریبات کےموقع پر آپ سبھی لوگوں کے ساتھ یہاں آکر مجھے بے حد خوشی ہورہی ہے۔ ملک کی خدمت کے پچاس برس واقعی باعث فخر ہیں۔ میں اس موقع پر نیشنل انسٹی ٹیوٹ آف بینک منیجمنٹ سے وابستہ ہر ایک شخص کو صمیم قلب سے مبارک باد دیتا ہوں۔


    ریزروبینک آف انڈیا اور دیگر بینکوں کی یہ بڑی دوراندیشی تھی کہ ان بینکوں نے صلاحیت سازی کے لئے نیشنل انسٹی ٹیوٹ آف بینک منیجمنٹ قائم کیا۔ اس ادارے کا قیام بینک منیجمنٹ کے شعبے میں تحقیق ، تربیت ، تعلیم اور مشاورت کے لئے ایک خود مختار اعلی ادارے کی حیثیت سے ہوا۔ مجھےمعلوم ہوا ہے کہ اس کے قیام کے بعد 1.1 لاکھ سے زائد بینکروں نے یہاں تربیت حاصل کی ہے۔ این آئی بی کےکیمپس نے تقریباً 9 ہزار بین الاقومی طلبہ کی بھی میزبانی کی ہے ۔ اس طرح سے اس ادارے نے بیرون ملک ہندستان کی‘ سافٹ پاور ’کی تعمیر میں گرانقدر تعاون دیا ہے۔ بیرون ملک صدر جمہوریہ کی حیثیت سے اپنے دورہ کے دوران مجھے یہ دیکھ کر خوشی ہوئی ہے کہ ہندستان کے نوجوانوں کےعلاوہ وہ افراد جنہوں نے ہندستان میں تعلیم اور تربیت حاصل کی ہے، وہ اپنے زبردست نقوش چھوڑ رہےہیں۔


    خواتین و حضرات


    بینک ہمارے اقتصادی نظا م کے لئے سہارا ہیں۔ اس رول میں ان کی صلاحیت اور قوت نے لوگوں کا اعتماد حاصل کیا ہے۔ ہمارے آئین میں سبھی شہریوں کے لئے معاشی انصاف کا وعدہ کیا گیا ہے۔ اس آئینی عہد کو نبھانے کے دوران بینکوں کو بے حداہم محرک سمجھا جاتا ہے۔ اس موقع پر میں ہندستان میں بینکوں کی تعریف کرنا چاہتا ہوں کہ اس نے اپنے روایتی رول سے ہٹ کر ایک مالیاتی مصالحتی ادارہ کی حیثیت سے کام کیا ہے۔ بینک ہماری آبادی کے ہر ایک طبقے تک پہنچنے کی حکومت کی کوششوں کا ایک جزو لاینفک رہا ہے۔


    گزشتہ برسوں کے دوران بینکوں نے ہندستان کی معاشی ترقی کو تقویت فراہم کرنے میں ایک اہم کردار ادا کیا ہے۔ آزادی کے وقت بینکنگ سیکٹر کواپنی موجودگی اور عدم توازن کی کمی سمیت متعدد چیلنجز درپیش تھے۔نئے نئے جمہوری ملک ہونے کے سبب یہ ساری چیزیں ملک کے شہریوں کے لئے اقتصادی مواقع پیدا کرنے میں بڑی رکاوٹیں تھیں۔ تب سے لے کر بینکنگ سیکٹر کی اس زبردست پیش رفت کو دیکھ کر کافی اطمینان ہوتا ہے۔ آج ایک سال میں کھولے گئے بینک شاخوں کی تعداد آزادی کے وقت موجود کل بینک کی تعداد کےمساوی ہے۔ بینکوں نے ہندستان کے زیادہ تر گاؤں میں اپنی موجودگی کا احساس دلایا ہے۔ ریزرو بینک آف انڈیا کی انضباطی دور اندیشی نے بینکنگ سیکٹر کے کام کاج میں وسیع استحکام پیدا کئے ہیں۔مجھےمعلوم ہوا ہے کہ حال ہی میں ایک انضباطی ادارے کی حیثیت سے ریزرو بینک آف انڈیا کے رول میں اضافہ کیا گیا ہے۔مجھے پورا یقین ہے کہ غلط طریقہ کار کو دور کرنے میں مدد ملے گی اور ہمارا اقتصادی نظام مزید قابل اعتماد ہوگا۔


    آزادی کے بعد ایک لمبے عرصے تک لوگوں کی ایک بڑی تعداد بالخصوص غریب افراد کی رسائی بینکوں تک نہیں تھی۔‘‘پردھان منتری جن دھن یوجنا’’ کے تحت بینکوں کے ذریعہ کی گئی پہم کوششوں نے اس صورتحال کو بڑے پیمانے پر تبدیل کیا ہے۔ یہ کہا جاسکتا ہے کہ اس سے قبل کبھی بھی تاریخ میں اتنے سارے لوگوں کو رسمی طور پر مالیاتی نظام کے دائرہ میں شامل نہیں کیا گیا تھا۔ جیسے جیسے اسکیم آگے بڑھی ، تقریباً35 کروڑ افراد کے بینک اکاؤنٹ کھول دیئے گئے ۔ لوگوں کی اتنی بڑی تعداد ہندستان اور چین کے علاوہ تمام ملکوں کی آبادی سے زیادہ ہے۔


    اس کام کو ممکن بنانے کے لئے میں دل کی گہرائیوں سے بینکنگ سیکٹر میں کا م کرنے والے تمام افراد کی کوششوں کو سراہتا ہوں۔ بینکوں سے وابستہ افراد سے میں زور دے کر یہ کہنا چاہوں گا کہ وہ کسی بھی شخص کو پیچھےنہ چھوڑیں۔ مجھے بینک کے ماہرین سےزور دے کر کہنے کی ضرورت نہیں ہے کہ اس سے انہیں وسیع بازار بھی حاصل ہوا ہے اور انہیں بینکنگ کے کام کاج کے خطرے کو کم کرنے میں بھی تعاون ملا ہے۔


    مالیاتی شمولیت کے ذریعہ ہم نے بینکنگ سیکٹر سے محروم اپنی آبادی کو شامل کرنے کے لئے زبردست کوشش کی ہےا ور اس میں بڑی حد تک کامیابی حاصل کی ہے۔ تاہم اب ہمارے سامنے چیلنج ہے کہ ہم انہیں گہرائی کے ساتھ بینکنگ نظام میں شامل کریں۔ میں آپ سبھی سے کہنا چاہوں گا کہ آپ ان مالیاتی پروڈکٹس کے بارے میں سوچیں جو کہ آخری کنارے پرکھڑی شخص کی ضرورتوں کو پورے کریں۔ میں نے محسوس کیا ہے کہ این آئی بی ایم کے پاس تحقیق کے لئےاچھی سہولتیں دستیاب ہیں ۔ ان سہولتوں کو ملک کی آبادی کے غریب ترین افراد کے لئے مالیاتی پروڈکٹس بنانے کے لئے استعمال کرنے کی ضرورت ہے۔ ملک کی اقتصادی ترقی ، غریبوں کی اجتماعی اقتصادی ترقی کے لئے تعاون پرمنحصر ہے۔خواتین کی قیادت میں خود امدادی گروپ کی تحریکوں نے اس کے ثمرات واضح کردیئےہیں کہ غریبوں کے لئے سرمایہ کاری کرکے بھی منافع حاصل کیا جاسکتا ہے۔


    آخری کنارے پر کھڑے شخص کو وسیع پیمانے پر شامل کرنے کے لئے بینکروں کے ذریعہ ہمدردی اور جذبہ دکھائے جانے کی ضرورت ہے۔ بینکوں کی جانب سے ہماری آبادی کےمحروم طبقات کو بڑے پیمانے پر حصہ دار بنانے کی ضرورت ہے ۔ اسی طرح بینکوں کو ان کے تئیں اپنے طرز عمل میں بھی تبدیلی لانے کی ضرورت ہے۔ ہمارے بینکوں نے قابل تعریف کام کئے ہیں۔ انہوں نے بینکنگ سیکٹر کو شرفا ءکے طبقے سےنکال کر عام آدمی کے لئے خدمات فراہم کرنے والا بنا دیا ہے۔ کروڑ وں زندگیوں کو مختلف فلاحی اسکیموں کے تحت رقومات کی براہ راست منتقلی کے ذریعہ فائدہ حاصل ہوا ہے۔ غریب اور ضرورتمندوں کے بینک اکاؤنٹ میں براہ راست فوائد منتقل کئےگئے ہیں۔ مجھے پتہ چلا ہے کہ یہ فنڈز تقریباً 9.2 لاکھ کروڑ روپے مالیت کے ہیں۔ یہ یقیناً بے حد حوصلہ کن ہیں او رہم اپنی توقعات کو مزید بڑھا سکتےہیں۔


    آپ سبھی کو اس بات سے اتفاق ہوگا کہ خواتین کو وسیع مالیاتی فراست ہوتی ہے۔ مجھےیہ محسوس کرکے خوشی ہورہی ہے کہ بینک اکاؤنٹوں کی ملکیت میں صنفی تناسب تیزی کے ساتھ گھٹتا جارہا ہے۔ یہ ہمیں سماجی اور اقتصادی انصاف کے آئینی ہدف کے بے حد قریب لے جاتا ہے۔ میں بینکوں سے درخواست کرتا ہوں کہ وہ مالی اثاثوں کی ملکیت میں پائی جانے والی وسیع صنفی تفریق کو کم کرنے کے لئے سرگرم اقدامات کریں۔ سماجی ذمہ داری کے حصے کے طورپر بینک خواتین کے درمیان مالیاتی بیداری میں اضافہ کرنے کے لئےمخصوص جغرافیائی علاقوں کو گود لے سکتے ہیں۔ آئی بی این ڈیزائنگ ٹول کٹ پر بھی غور کرسکتا ہے جس کو بینک سے وابستہ افراد استعمال کرسکتے ہیں۔


    ہندستان کے مختلف حصوں کے اپنے دورے کے دوران مجھے متعدد دویانگ افراد سے ملنے کا موقع ملا۔ ان کے ساتھ بات چیت کے دوران مجھے ان کی بے پناہ صلاحیتوں کے بارے میں پتہ چلا ہے جو کہ ایک سازگار ماحول فراہم کرسکتا ہے ۔ دویانگ ہمارے ملک کی کل آبادی کے 2 فی صد سے زائد ہیں اور ہمیں ہر ممکن کوشش کرنی ہوگی کہ ہم انہیں پوری طرح سے مالیاتی اصل دھارے میں شامل کریں۔ مجھےیاد آرہا ہے کہ ریزرو بینک آف انڈیا نے بینکنگ سہولتوں تک دویانگ جن کی آسان رسائی سےمتعلق رہنما خطوط جاری کئے ہیں۔ میں ریزرو بینک آف انڈیا سے زور دے کر کہنا چاہوں گا کہ وہ مالیاتی خدمات تک ہمارے دوویانگ بھائیوں اور بہنوں کی رسائی کوبہتر بنانے کے لئے نہایت سرگرمی کے ساتھ سبھی اقدامات کرے۔


    خواتین و حضرات


    ہندستان دنیا بھر کی سب سے بڑی معیشتوں میں سے ایک معیشت بن چکا ہے۔ بینک ہندستان کی ترقی کے سفر میں مسلسل حصہ دار رہے ۔ چونکہ ہندستان کا ارادہ پانچ ٹریلن معیشت بننے کا ہے لہذا بینکنگ سیکٹر کو اگلے بڑی چھلانگ کے لئے تیاری شروع کردینا چاہئے۔یہ بالعموم بینک سے محروم طبقات کے ساتھ رشتہ استوار کرنا اور سب سے زیادہ غیر محفوظ لوگوں کو تحفظ فراہم کرنا ہے۔ اس عمل کے دوران میں این آئی بی ایم سے زور دے کر کہنا چاہوںگا کہ وہ تربیت یافتہ انسانی وسائل کی ایک بڑی تعداد پیدا کرنے کی ذمہ داری لے۔ یہ افرادی قوت ہنر یافتہ اور ہنرمندہوں جو کہ عالمی معیارات کے حامل بینکنگ اداروں میں اپنی خدمات انجام دے سکیں۔


    اگر بینک وسیع رسائی کیلئے مثال پیش کرتے ہیں اور وہ زیادہ باصلاحیت ہوجاتے ہیں تو اس سے ہندستان کےمستقبل کے سفر کو وسیع پیمانے پر تعاون حاصل ہو گا ۔ اپنی معیشت کے بڑھتے ہوئے حجم کو ملحوظ خاطر رکھتے ہوئے ہمیں دنیا کی اعلی ترین 100 بینکوں میں ایک سے زائد اپنے بینکوں کو شامل کرنا پڑے گا۔


    ہمارےمستقبل کے روڈ میپ میں ہماری اپنی وسیع آبادی پر بھی غور کرنا ہوگا۔بینکوں کے پاس اس بات کو یقینی بنانے کے لئے اہم رول ہے کہ وہ وسیع آبادی تک فائدہ پہنچاسکے۔ مدرا اور اسٹارٹ اپ انڈیا جیسی اسکیمیں حوصلہ مند صنعت کاروں کے لئے فنڈز دستیاب کرارہی ہیں۔ میں تمام بینکروں سے درخواست کروں گا کہ وہ اس پر باریک نظر رکھیں اور ایک بہترین خیال فنڈنگ کی کمی کے سبب کہیں ناکا م نہ ہوجائے۔


    بینک تکنالوجی کو اختیار کرنے میں پیش پیش رہےہیں۔ تیزی کے ساتھ تصفیہ کا بندوبست ، انٹرنیٹ بینکنگ او ر ادائیگی جیسے اختراعات نے بینکنگ سیکٹر کو اپنے صارفین کے لئے بے حد آسان بنادیا ہے۔ اندرون ملک تیار کردہ یونائیٹیڈ پیمنٹ انٹرفیس (یو پی آئی) نے عالمی سطح پر دادوتحسین حاصل کی ہے۔ یہ ریزروبینک آف انڈیا کے ذریعہ فراہم کردہ قیادت کا نتیجہ ہے۔ اس پر ہندستان کے تمام شہری فخر کرسکتے ہیں۔ مجھے یقین ہے کہ بینک اعلی معیارات کو برقراررکھنے کے لئے نئی ابھرتی ہوئی ٹکنالوجیوں پر باریک نظر رکھ رہے ہیں۔ مجھے پورا اعتماد ہے کہ ریزرو بینک آف انڈیا ضروری رہنمائی بھی فراہم کررہا ہے۔ ساتھ ہی ساتھ ٹکنالوجی کو اختیار کرنے کے دوران مثبت تحفظات کے مسئلے کو بھی حل کررہا ہے۔


    آزادی کے بعد مساوات کے ساتھ ترقی کو یقینی بنانے کے لئے ایک سماجی ذمہ دار کی حیثیت سے بھی بینکوں کو تصور کیا جاتا تھا۔ ملک کے اقتصادی نظام میں بینکوں کی اہمیت کو ملحوظ نظر رکھتے ہوئے 1949 میں بینکنگ ریگولیشن ایکٹ نافذ کیا گیا تھا۔ ہمارے ملک کے معمار بینکوں کے رول سے اچھی طرح واقف تھے کہ بینکوں کو عوامی اعتماد کے محافظ کی حیثیت سے رول ادا کرنا ہے۔ میں تمام بینکروں سے زور دے کر کہنا چاہوں گا کہ وہ اپنے بہترین عمل کے ذریعہ اس بات کا ثبوت دیں۔ عوام کے سرمایے کے محافظ کی حیثیت سے بینکوں ملک کی معیشت اہم ذمہ داری نبھانی ہوگی۔بینکوں کو اس بات کو یقینی بنانے کے لئے ہرممکنہ اقدامات کرنے ہوں گے تاکہ صارفین کا بھروسہ نہ ٹوٹے۔ایک لاکھ روپے کی بچت بیمہ کوریج کو بڑھاکر پانچ لاکھ روپے کرنے کا حالیہ فیصلہ بچت کرنے والے افراد کو یقین دلانے کی سمت میں ایک مثبت قدم ہے۔


    چھوٹی شروعات سے بینک کثیر ثقافتی تنظیمیں بن چکی ہیں۔ لہذا بینک ہمارے آئین میں مذکورہ تکثریت کی قدروں کے لئے کھڑا ہے۔ یہ بات بے حد اہم ہے کہ ہم بینکوں میں معیار اور کثرت کو یوں ہی جاری رکھیں اور ساتھ ہی معاشرے میں اپنی خدمات کی توسیع میں بھی اس کا خیال رکھیں۔


    یہ بات بے حد قلبی سکون کا باعث ہے این آئی بی ایم ہندستان اور بیرون ملک تعلیم اور مہارت کی حیثیت سے کافی متعارف ہے۔ مجھے معلوم ہوا کہ این آئی بی ایم ہمارے بینکنگ سیکٹر میں پیدا ہونے والی ضروریات کو پورا کرنے کے لئے افرادی قوت تیار کررہا ہے۔ میں ریزرو بینک آف انڈیا کے گورنر ، موجودہ اور ماضی کے ڈائریکٹروں اور اس ادارے کے اساتذہ اور طلبا کو ان کی حصولیابیوں کے لئے مبارک باد دیتا ہوں اور ان سے بینکنگ صنعت کو تعاون فراہم کرنے کی سمت میں لگن اور تعاون کی امید رکھتا ہوں۔


    میں این آئی بی ایم کے طلبا اور اساتذہ کو ان کے مستقبل کی کوششوں میں کامیابی اور آئندہ ایسے ہی شاندار برسوں کے لئے نیک خواہشات پیش کرتا ہوں۔


    شکریہ


    جے ہند!


    ۔۔۔۔۔۔۔۔۔۔۔


    م ن۔ م ع ۔ ج۔


    U- 725

    
    
    (Release ID: 1603004) Visitor Counter : 8
    
    
      Read this release in: English , Marathi