      اسٹیل کی وزارت

      دھرمیندر پردھان نے راجھرا میں کچی دھات کے یونٹ کے لئے سنگ بنیاد رکھا
      Posted On: 21 FEB 2020 6:25PM by PIB Delhi


    نئی دہلی،21؍فروری،اسٹیل ، پیٹرولیم اور قدرتی گیس کے مرکزی وزیر جناب دھرمیندر پردھان نے آج بھلائی کے اپنے دورے کے دوسرے دن بھلائی اسٹیل پلانٹ کی راجھرا کانوں کا دورہ کیا۔ ان کے ساتھ اسٹیل اتھارٹی آف انڈیا لمیٹڈ (سیل) کے چیئر مین جناب انل کمار چودھری اور سیل اور بی ایس پی کے سینئر عہدیدار بھی موجود تھے۔


    وزیر موصوف نے راجھرا کے احاطے میں کچی دھات سے فیضیابی کے پلانٹ کے لئے سنگ بنیاد رکھا، جو پلانٹ کو سپلائی کئے جانے والے معیاری لوہے کی کچی دھات کی سپلائی میں اضافہ کرے گا۔ انہوں نے راجھرا میں مختلف کانوں کا دورہ کیا اور کان کنی کے لئے تکنیکی عمل کا مشاہدہ کیا۔ انہوں نے راجھرا میں سپتاگری پارک میں پودا بھی لگایا۔


    

    جناب پردھان نے بی ایس پی کے قبائلی طلباء کے ہوسٹل میں قبائلی طلباء سے ملاقات کی اور ان کے ساتھ گفتگو کی۔ انہوں نے سیل – بی ایس پی کی سرپرستی میں نرسنگ کے 20 طلباء سے بھی ملاقات کی۔ بی ایس پی کی سی ایس آر کی سرگرمیوں کے تحت ہر سال روگھاٹ اور راجھرا کے قبائلی خطے کی 20 لڑکیوں کو نرس کی تربیت دی جاتی ہے۔ یہ بات قابل ذکر ہے کہ ان قبائلی طلباء کو مفت تعلیم ، رہائش اور خوراک فراہم کی جاتی ہے۔


    وزیر موصوف نے پلانٹ اور ڈی اے وی کے ذریعے انتاگڑھ خطے میں چلائے جانے والے ایک انگلش میڈیم اسکول کے طلباء اور ٹیچروں سے بھی ملاقات کی۔ اس کے علاوہ انہوں نے راجھرا میں پلانٹ کے ذریعے بی ایس پی کی سی ایس آر سرگرمیوں کے تحت لگائی گئی ایک نمائش کا بھی مشاہدہ کیا اور آس پاس کے روگھاٹ کے علاقوں کو بھی دیکھا۔ جناب پردھان نے کانوں میں جاری سی ایس آر کی سرگرمیوں کا جائزہ لیا اور کانوں میں ورکروں کی یونین کے نمائندوں کے ساتھ تبادلہ خیال کیا۔


    ۔۔۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 878

    
    
    (Release ID: 1604002) Visitor Counter : 13
    
    
      Read this release in: English , Hindi