      ہنر مندی کے فروغ اور صنعت کاری کی وزارت

      بین الاقوامی کمپنیاں اسکل انڈیا مشن کے مختلف تربیتی پروگراموں میں تعاون کر رہی ہیں
      Posted On: 07 FEB 2020 1:12PM by PIB Delhi


    ن ئی دہلی ،07؍ فر وری: ہنرمندی کے فروغ اور صنعت کے وزیر مملکت جناب آر کے سنگھ نے آج راجیہ سبھا میں ایک سوال کے تحریری جواب میں اطلاع فراہم کی کہ آئی بی ایم، سسکو، ایڈوب، ایس اے پی اور مائیکرو سافٹ وغیرہ جیسی ٹیلی مواصلاتی کمپنیوں سمیت متعدد کمپنیاں اسکل انڈیا مشن کے تحت مختلف تربیتی پروگراموں میں تعاون فراہم کرنے کے لئے آگے بڑھ کرآئی ہیں۔آئی بی ایم نے 16نیشنل اسکل ٹریننگ انسٹی ٹیوٹ(این ایس ٹی آئی) میں آئی ٹی ، نیٹ ورکنگ اینڈ کلاؤڈ کمپیوٹنگ میں دو سالہ ایڈوانس ڈپلومہ پروگرام کا آغاز کیا ہے۔اسی طرح سسکو این ایس ٹی آئی انسٹرکٹر ز(معلمین) کو ماسٹر ٹرینر ٹریننگ پروگرام کے لئے 6این ایس ٹی آئی نے نیٹ اکیڈمی لیب قائم کررہی ہے۔ڈائریکٹوریٹ جنرل آف ٹریننگ نے ایڈوب کمپنی کے اشتراک سےڈیجیٹل سی وی، گرافک، ویڈیوز، ویب پیجز کے لئے تربیتی پروگرام کا آغاز کیا ہے۔اس کے تحت 17200 افراد کو تربیت فراہم کرائی جاچکی ہے، جبکہ آئی ٹی آئیز اور این ایس ٹی آئیز کے دیگر 7 ہزار انسٹرکٹرز (معلمین) کو ماسٹرز ٹریننگ دی جاچکی ہے۔ اسی طرح مائیکرو سافٹ-نیسکوم اقدامات کے تحت این ایس ٹی آئی اور آئی ٹی آئی کے طلباء کو سی او پی اے اور سی ایس اے کے لئے کلاؤڈ کمپیوٹنگ سے متعلق ٹریننگ اور سرٹیفکیشن دیئے جارہے ہیں۔مزید برآں نیسکوم کے ذریعے قائم کردہ ڈیٹا سیکورٹی کونسل نے مائیکرو سافٹ کمپنی کے اشتراک سے ایک پروگرام سائبر شکشا کے نام شروع کیا ہے۔ اس کا مقصد سائبر سیکورٹی کے شعبے میں ہنرمنداور صنعت کے موفق خواتین پیشہ وروں کو تیار کرنا ہے۔ اس پروگرام کے تحت 500خواتین کو سال 20-2019ء کے دوران تربیت فراہم کرائی گئی ہے۔علاوہ ازیں سائمنٹیک سائبر سیکورٹی تجارت سے متعلق خواتین انجینئروں کو تربیت فراہم کرنے کے ایک پروگرام کو مالی امداد فراہم کررہی ہے۔


    *************


    ( U : 63 3 )

    
    
    (Release ID: 1602443) Visitor Counter : 8
    
    
      Read this release in: English , Marathi