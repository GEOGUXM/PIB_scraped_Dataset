      وزارت دفاع

      ہندوستان اوربرطانیہ کی فوج کے درمیان اجئے ویریئر2020مشقوں کاآغاز
      Posted On: 13 FEB 2020 5:14PM by PIB Delhi


    نئی دہلی، 13فروری : ہندوستان اوربرطانیہ کی فو ج کے درمیان اجئے ویرئیر2020فوجی مشقیں آج برطانیہ کے سیلس بری کے علاقے میں شروع ہوگئی ہیں ۔پانچویں فوجی مشقوں کا مقصد شہری اور نیم شہری علاقوں میں شورش پسندی کا مقابلہ کرنے اورانسداد دہشت گردی کی کارروائیوں میں دونوں ملکوں کے فوجیوں کو تربیت فراہم کرنا ہے ۔ اجے ویریئر2020نامی فوجی مشقیں ہندوستان اوربرطانیہ کے درمیان طویل عرصے سے جاری حکمت عملی پرمبنی تعلقات کی ایک روشن مثال ہیں ۔


    فوجی مشقوں کی افتتاحی تقریب کے دوران برطانیہ کی 7انفینٹری برگیڈکے کمانڈرٹوم بیوک نے ہندوستانی فوجی دستے کا استقبال کیا۔ ان فوجی مشقوں کے حصے کے طورپر انسداد دہشت گردی کی کارروائی اورشورش پسندی سے نمٹنے سے متعلق مشقیں اوراہم لیکچرس کے علاوہ دیگر عملی کارروائیوں کابھی اہتمام کیاجائے گا۔ دونوں ملکوں کی فوجیں اس طرح کی صورت حال سے نمٹنے میں اپنے اپنے قیمتی تجربات ایک دوسرے کو فراہم کریں گی اور مشترکہ کارروائی کے لئے طریقہ کاراورمشقوں کی نئی حکمت عملی سے بھی ایک دوسرے کو جانکاری فراہم کرائیں گی ۔


    یہ مشقیں 72 گھنٹے کی مشترکہ فوجی مشقوں کے ساتھ پایہ ٔ تکمیل تک پہنچ جائیں گی ۔ جس میں انسداد دہشت گردی کی کارروئیاں کرنے کے دوران فوجیوں کی طرف سے مشترکہ آپریشن پرتوجہ مرکوز ہوگی ۔ یہ فوجی مشقیں دوجمہوری ملکوں کی فوجوں کے لئے ایک بڑاقدم ہے تاکہ ایک دوسرے کے مالامال آپریشنل تجربوں سے فائدہ حاصل کیاجاسکے اور ایک دوسرے کو تربیت دی جاسکے ۔


    ***************


    U-755

    
    
    (Release ID: 1603131) Visitor Counter : 6
    
    
      Read this release in: English , Hindi