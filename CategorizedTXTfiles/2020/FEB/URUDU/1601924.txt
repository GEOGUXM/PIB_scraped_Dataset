      امور صارفین، خوراک اور عوامی تقسیم کی وزارت

      پیاز، آلوا ور سبزیوں کی قیمتوں میں اضافہ
      Posted On: 04 FEB 2020 4:34PM by PIB Delhi


    نئی دہلی، 4 فروری /صارفین کے امور ، خوراک اور عوامی نظام تقسیم کی وزارت کے مرکزی وزیر مملکت جناب دنوے راؤ صاحب داداراؤ نے آج لوک سبھا میں ایک تحریری جواب میں بتایا کہ زراعت ، تعاون اور کسانوں کی فلاح و بہبود کے محکمے کی طرف سے پیش کئے گئے 19-2018 کے لئے پھل اور سبزیوں کی فصلوں کے رقبے اور پیداوار کے مطابق 19-2018 میں سبزیوں کی کل پیداوار میں آلو،پیاز ،ٹماٹر کی پیداوار کا حصہ تقریباً 52 فی صد رہا۔


    انہوں نے کہاکہ حکومت، سبزیوں سمیت کھانے پینے کی لازمی اشیا کی قیمتوں کو مستحکم کرنے کے لئے وقتاً فوقتاً مختلف اقدامات کرتی ہے جن میں درآمد ڈیوٹی، کم سے کم برآمدات، برآمدات کی پابندیاں ، اسٹاک لمٹ کا نفاذ اورذخیرہ اندوزی کرنے والوں کے خلاف موثر کارروائی کے لئے ریاستوں کو مشورہ دینا جیسی مناسب اور تجارتی مالی پالیسی کے طریقہ کار کو استعمال کرنا شامل ہیں تاکہ گھریلو دستیابی کو منضبط اور قیمتوں کو اعتدال میں رکھا جاسکے ۔ اس کے علاوہ حکومت پیاز اور آلو جیسی زرعی اشیا کی قیمتوں میں اتار چڑھاؤ کومعتدل بنانے میں مدد دینے کے لئے پرائز اسٹیبلائزیشن فنڈ بھی فراہم کررہی ہے۔ حکومت نے لازمی اشیا قانون کے تحت 29 ستمبر 2019 کو تاجروں پر اسٹاک لیمٹ نافذ کیا تھا اور پیاز کی برآمد پر پابندی نافذ کی تھی۔ حکومت نے پیاز کی دستیابی میں اضافے کےلئے اس کی قیمتوں کو معتدل بنانے کے لئے پیاز درآمد بھی کی تھی۔


    ۔۔۔۔۔۔۔۔۔۔۔


    م ن۔ ح ا۔ ج۔


    U- 545

    
    
    (Release ID: 1601924) Visitor Counter : 11
    
    
      Read this release in: English