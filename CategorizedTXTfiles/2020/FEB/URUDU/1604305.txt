      وزارت دفاع

      قومی جنگی یادگار کی پہلی سالگرہ
      Posted On: 25 FEB 2020 3:12PM by PIB Delhi


    نئی دہلی، 25 فروری / آج ملک میں قومی جنگی یادگار کی پہلی سالگرہ منائی جارہی ہے۔ وزیراعظم جناب نریندر مودی نے 25 فروری 2019 کو یعنی ایک برس قبل قومی جنگی یادگار کو مسلح افواج کے لئےوقف کیاتھا۔ یہ اس عظیم ملک کی طرف سے ان فوجی ہیرو کو ایک شاندار خراج عقیدت ہے جنہوں نے مختلف اندرونی جنگوں اور اندرونی سلامتی کے ان چینلجز کے دوران اپنا فرض نبھاتے ہوئے جان کا نذرانہ پیش کیا تھا جن کا 1947 کے بعد سے ملک کی مسلح افواج نے سامنا کیا ہے۔


    ایک سال پہلے جب سے اس قومی جنگی یادگار کو مسلح افواج کے لئے وقف کیا گیا ہے ، اس کے بعد سے ا س یادگار کو دیکھنے کے لئے 21 لاکھ سے زیادہ لوگ آچکے ہیں، جن میں ملک اور بیرون ملک کے لوگ شامل ہیں۔ روزانہ پانچ ہزار سے سات ہزار لوگ اس یادگار کو دیکھنے آتے ہیں جن میں بڑی تعداد این سی آر کے اسکولی طلبا کی ہے۔ صدر جمہوریہ جناب رام ناتھ کووند اور وزیراعظم جناب نریندرمودی نے گزشہ ایک سال میں تین مرتبہ اس یاد گار پرخراج عقیدت پیش کیا ہے۔ اس دن کا سب سے اہم لمحہ شہید فوجیوں کو پیش کی جانے والی خراج عقیدت کی تقریب ہے جو ہر شام میں منعقد ہوتی ہے جہاں امر چکر پر شہیدوں کا کوئی نہ کوئی قریبی رشتہ دار عقیدت کے پھول نذر کرتا ہے۔


    پہلی سالگرہ تقریب 22 فروری کو شروع ہوئی تھی جب لگاتار تین دن فوج کی تین شاخوں کی طرف سے شاندار بینڈ کا مظاہرہ کیا گیا تھا۔ 25 فروری 2020کو قومی جنگی یادگار پر تین شاخوں کے ریٹائرڈ فوجیوں کے ساتھ ساتھ دفاعی اسٹاف کے سربراہوں کی طرف سے بھی خراج عقیدت کی تقریب کا اہتمام کیا گیا تھا۔ بھارتی فوج کی تاریخ پر مبنی ایک کوئز کمپیٹشن یعنی مقابلہ کا بھی 26 فروری 2020 کو انعقاد کیا جائے گا جس میں پوری دہلی کے اسکول اور کالج کے طلبا حصہ لیں گے۔ یہ مسلح افواج کے ممبروں کے ساتھ بات چیت کرنے اور سالگرہ منانے کا شہریوں کے لئے ایک زبردست موقع ہے جو آزاد ہندستان کی پہلی قومی جنگی یادگار کےجشن میں حصہ لیں گے۔


    ۔۔۔۔۔۔۔۔۔۔۔


    م ن۔ ح ا ۔ ج۔


    U- 905

    
    
    (Release ID: 1604305) Visitor Counter : 9
    
    
      Read this release in: Hindi