      عملے، عوامی شکایات اور پنشن کی وزارت

      جوائنٹ سیکریٹریوں کی بھرتی
      Posted On: 06 FEB 2020 11:54AM by PIB Delhi


    نئی دہلی ،06؍ فر وری: : شمال مشرقی ریاستوں کی ترقی کے مرکزی وزیر مملکت(آزادانہ چارج)، وزیر اعظم کے دفتر میں وزیر مملکت اور عملے، عوامی شکایات، پنشن، ایٹمی توانائی اور خلاء کے وزیر مملکت ڈاکٹر جتندر سنگھ نے آج راجیہ سبھا میں ایک سوال کے تحریر جواب میں بتا یا کہ حکومت ہند نے جوائنٹ سیکریٹری کی 10 پوسٹوں (عہدوں)کی شانہ بشانہ بھرتی کے لئے عملے اور تربیت کے محکمے کی طرف سے شائع کئے گئے اشتہار کے جواب میں کل 6077 درخواستیں موصول ہوئیں۔ جانچ پڑتال کے بعد 65 امیدواروں کو شارٹ لسٹ کیاگیا اور انہیں یونین پبلک سروس کمیشن(یو پی ایس سی)کے ذریعے انٹرویو کے لئے بلایاگیا۔ کل 64 امیدواروں کا انٹرویو لیا گیا ، جن میں 9 امیدواروں کو شانہ بشانہ بھرتی کے تحت کانٹریکٹ بنیاد پر جوائنٹ سیکریٹری کے سطح کے عہدوں کی تقرری کے لئے سفارش کی گئی۔ریوینو کے محکمے میں جوائنٹ سیکریٹری کی سطح کے عہدے کے لئے ایک امیدوار کے انتخاب کے لئے بھرتی کا عمل لاحاصل ہوگیا ہے۔لہٰذا اس کے بعد تقرری کی شرائط اور ضابطوں کا خیال رکھتے ہوئے یوپی ایس سی کے ذریعے سفارش کردہ 9 میں سے 8امیدواروں کو جوائنٹ سیکریٹری کی حیثیت سے تقررکیاگیا ہے۔ ان امیدواروں کو شہری ہوابازی، کامرس، اقتصادی امور، ماحولیات، جنگلات اور آب و ہوا میں تبدیلی، مالی خدمات، نئی اور قابل تجدید توانائی، سڑک ٹرانسپورٹ ، شاہراہوں اور جہاز رانی کی وزارتوں ؍محکموں میں تقرر کیا گیا ہے۔


    *************


    م ن۔ح ا ۔ ن ع


    ( U : 5 9 6 )

    
    
    (Release ID: 1602253) Visitor Counter : 6
    
    
      Read this release in: English , Bengali