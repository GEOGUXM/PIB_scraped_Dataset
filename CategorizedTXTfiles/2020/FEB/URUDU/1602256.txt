      جل شکتی وزارت

      بیکار پڑی سینچائی والی نہروں کا سروے
      Posted On: 06 FEB 2020 12:45PM by PIB Delhi


    نئی دہلی، 6 فروری /آبی وسائل سے متعلق پروجیکٹوں کا منصوبہ ، ان کے لئے رقم کی فراہمی ،ان پر عمل درآمد اور ان کے رکھ رکھاؤ کا کام ریاستی حکومتیں بذات خود اپنے وسائل اور اپنی ترجیحات کے مطابق کرتی ہیں۔ مطلوبہ سروے اور پروجیکٹوں کاآبی بندوبست بھی متعلقہ ریاستی حکومتوں کے دائرہ کار میں آتا ہے۔ ریاستی حکومتوں کی کوششوں میں ان کی مدد کے لئے حکومت ہند تکنیکی اور مالی مدد دستیاب کراتی ہے تاکہ ایسی اسکیموں سے متعلق رہنما ہدایات کے مطابق پردھان منتری کرشی سینچائی یوجنا (پی ایم کے ایس وائی) کے تحت ایکسیلریٹیڈ ایریگیشن بنیفٹس پروگرام (اے آئی بی پی)جیسی متعدد اسکیموں اور پروگراموں کے تحت پائیدار ترقی اور آبی وسائل کے موثر بندوبست کے کام کی حوصلہ افزائی کی جاسکے۔


    17-2016 کے دوران مرحلہ وار طریقے سے تکمیل کے لئے ریاستی حکومتوں کے ساتھ صلاح و مشورہ کرکے پی ایم کے ایس وائی - اے آئی بی پی کے تحت 99 جاری بڑے /اوسط درجے کے سینچائی سے متعلق پروجیکٹوں کو ترجیحی شکل دی گئی ہے۔ اس میں کمانڈ ایریا ڈیولپمنٹ اینڈ واٹر منجمنٹ (سی اے ڈی ڈبلیو ایم) کے کام شامل ہیں۔ مرکزی اور ریاستی دونوں کی حصہ داری کے لئے حکومت کے ذریعہ نابارڈ کے توسط سے رقم کی دستیابی کے میکانزم کو منظوری دی گئی ہے۔


    مذکورہ ترجیحی پروجیکٹوں میں سے سات پروجیکٹوں میں نہروں کی بازیابی اور جدید کاری کا کام شامل ہے۔ ان پروجیکٹوں سے حاصل ہونے والی سینچائی امکانی صلاحیت 327.76 ہزار ہیکٹئر ہے۔ اپریل 2016 تک ان پروجیکٹوں کے لئے 796.39 کروڑ بطور مرکزی امداد اور 517.67 کروڑ روپے بطور ریاستی حصہ داری جاری کئے جاچکے ہیں۔ ان سات پروجیکٹوں میں سے چار پروجیکٹوں پایہ تکمیل تک پہنچ جانے کی خبر ہے۔


    مذکورہ پروجیکٹوں کے علاوہ حکومت ہند نے ‘‘ ریلینگ آف سرہند فیڈر اینڈ راجستھان فیڈر’’کو رقم دستیاب کرانے کی منظوری دی ہے تاکہ 1976.745 (پرائز لیول 2015) کروڑ روپے کی لاگت سے سیپج اور واٹر لاگنگ کے مسائل کا حل نکالا جاسکے۔ اس کے لئے پہلے جاری کئےجاچکے 156کروڑ روپے کے علاوہ 826.17 کروڑ روپے مرکزی امداد کی شکل میں اس پروجیکٹ کو جون 2021 تک مکمل کرلئے جانے تک منصوبہ ہے۔ راجستھان فیڈر کی ریلائنگ کا مقصد 560 کیوسک پانی کی بچت کرنا ہے جس کا نتیجہ راجستھان میں 98،739ہیکٹیر زمین کی سینچائی کے کام کو مضبوطی مل سکے گی /بہتری آسکے گی۔ سرہند فیڈر کی ریلائنگ کا مقصد 256 کیوسک پانی کی بچت کرنا ہے تاکہ 69،096 ہیکٹئر (20،740ہیکٹیر راجستھان سے اور 48،356 ہیکٹیئر پنجاب میں ) زمین کی سینچائی کے کا م میں استحکام/بہتری لائے جاسکے۔


    یہ اطلاع جل شکتی اور سماجی انصاف و تفویض اختیارات کے مرکزی وزیر مملکت جناب رتن لال کٹاریہ نے آج لوک سبھا میں ایک تحریری جوا ب میں دی۔


    ۔۔۔۔۔۔۔۔۔۔


    م ن۔م م ۔ ج۔


    U- 605

    
    
    (Release ID: 1602256) Visitor Counter : 6
    
    
      Read this release in: English