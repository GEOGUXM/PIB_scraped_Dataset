      وزارت ماہی پروری، مویشی پروری و ڈیری

      پالٹری کی جدیدکاری
      Posted On: 04 FEB 2020 6:12PM by PIB Delhi


    نئی دہلی 04 فروری : ہندوستان میں پالٹری کاشعبہ دوحصوں منظم اور غیرمنظم میں تقسیم ہے ۔ کمرشیل پالٹری سیکٹرمنظم ہے اور بازارکا 80فیصد حصہ کمرشیل سیکٹرکے دائرے میں آتاہے ۔ منظم کمرشیل شعبہ جدید کاری سے لیس ہے اور تکنیکی اعتبارسے یہ بہترہے ۔


    تاہم حکومت ہند کا مویشی پروری اور ڈیری کا محکمہ نیشنل لائیواسٹاک مشن کے پروگرام انٹرپرینیورشپ ڈیولپمنٹ اینڈ امپلائمنٹ جنریشن ( ای ڈی ای جی ) کے تحت پالٹری وینچر کیپٹل فنڈ ( پی وی سی ایف ) اسکیم کا نفاذ کررہاہے ۔ یہ بینکنگ سہولت والا پروگرام ہے اور مرکزی حکومت پی وی سی ایف کے لئے قرض لینے والوں کو نیشنل بینک فارایگریکلچراینڈرورل ڈیولپمنٹ ( نابارڈ) کے ذریعہ سبسیڈی کی سہولت دستیاب کراتی ہے ۔


    حکومت ہندکا مویشی پروری اور ڈیری کا محکمہ نیشنل لائیو اسٹاک مشن کے تحت متعدد پروگرام کا نفاذ کررہاہے جس کے تحت ریاستوں /مرکز کے زیرانتظام کے علاقوں کی حکومتوں کو مالی مدد دستیاب کرائی جاتی ہے تاکہ رورل بیک یارڈ پالٹری ڈیولپمنٹ ( آربی پی ڈی ) اور انوویٹوپالٹری پروڈکٹٹیویٹی پروجیکٹ کانفاذ کرسکیں ۔ اس پروگرام کے تحت ایسے اجزأ شامل ہیں جوشیلٹر، چارہ ، دوا ، سازوسامان ، ردی وغیرہ کی دیکھ بھال کے کام سے متعلق ہیں تاکہ پالٹری برڈس کے جینے کے حالات کو بہتربنایاجاسکے ۔ مزید برآں مویشی پروری اورڈیری کا محکمہ لائیواسٹاک ہیلتھ اینڈ ڈیسیز کنٹرول ( ایل ایچ اینڈ ڈی سی ) یعنی مویشیوں کی صحت اور بیماریوں پرکنٹرول پروگرام کے تحت ایک اسکیم نافذ کررہاہے جس کا نام اسسٹنس ٹواسٹیٹ فارکنٹرول آف اینیمل ڈیسیز( اے ایس سی اے ڈی ) یعنی مویشیوں کی بیماریوں پر قابوپانے کے لئے ریاستوں کی مدد ہے ۔ اس کے تحت اقتصادی نقطہ نظرسے اہم پالٹری امراض جیسے رانی کھیت بیماری ، انفیکشن پھیلانے والی برسل بیماری ، فاول پاکس وغیرہ کے لئے ٹیکہ کاری کاکام آتاہے ۔ اس میں ایوین انفلوئنزاجیسی بیماری پرقابوپانا اوراس کی روک تھام کرنا بھی شامل ہے ۔ محکمے نے تیاری ، ایوین انفلوئنزا پرکنٹرول اور اس کی روک تھام کے لئے کارروائی منصوبہ تیارکیاہے ۔ یہ منصوبہ 2005میں تیارکیاگیاتھااوراس پر2006، 2012اور 2015میں نظرثانی کی گئی تھی ۔


    ایل ایچ اینڈ ڈی سی اسکیم کے تحت ریاستوں کو مالی مدد دستیاب کرائی جاتی ہے تاکہ وہ ضلع سطح کی ڈائگناسٹک لیباریٹری کواپ گریڈ کرسکیں ۔ مزید برآں اس کے علاوہ مویشیوں اور پالٹری کی متعددبیماریوں کی موثر تشخیص کے لئے 6ریجنل ڈیزیز ڈائگناسکٹس لیباریٹریز ہیں ۔


    ایوین انفلوئنزا کی تشخیص کے لئے نیشنل ریفرل لیباریٹری فارٹائگناسس کے طورپر خاص طورپر انڈین کونسل آف ایگریکلچرل ریسرچ ( آئی سی اے آر) کے تحت بھوپال میں ایک نیشنل انسٹی ٹیوٹ آف ہائی سیکوریٹی انیمل ڈیزیز ( این آئی ایچ ایس اے ڈی ) بنایاگیاہے ۔ اسے بھی ایوین انفلوئنزاکی تشخیص کے لئے مویشی پروری اور ڈیری کا محکمہ مالی مدد دیتاہے ۔


    جہاں تک کچرابندوبست کا تعلق ہے تو آئی سی اے آر۔ سینٹرل ایوین ریسرچ انسٹی ٹیوٹ ( سی اے آرآئی ) ، عزت نگر، بریلی میں کچرابندوبست اور قابل تجدید توانائی کو بروئے کارلانے کے لئے تجرباتی سطح کی دوٹیکنالوجی فروغ دی ہے ۔


    جہاں تک قابل تجدیدتوانائ کو اپنانے کا تعلق ہے تو مویشی پروری اور ڈیری کامحکمہ ایسی کوئی اسکیم نافذ نہیں کررہاہے ۔


    یہ اطلاع ماہی پروری ، مویشی پروری اور ڈیری کے وزیرمملکت ڈاکٹرسنجیوکماربالیان نے آج لوک سبھامیں ایک تحریری جواب میں دی ۔


    ( م ن ۔م م ۔ ع آ)


    U-549

    
    
    (Release ID: 1601949) Visitor Counter : 4
    
    
      Read this release in: English