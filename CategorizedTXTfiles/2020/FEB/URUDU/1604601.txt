      محنت اور روزگار کی وزارت

      جناب گنگوار نے آندھرا پردیش کے کاکی ناڈا میں 100 بستروں والے ای ایس آئی اسپتال کا سنگِ بنیاد رکھا
      Posted On: 26 FEB 2020 4:32PM by PIB Delhi


    نئی دلّی ، 26 فروری / محنت اور روز گار کے وزیر مملکت ( آزدانہ چارج ) جناب سنتوش کمار گنگوار نے بدھ ( 26 فروری ، 2020 ء ) کو آندھرا پردیش کے کاکی ناڈا میں 100 بستروں والے ای ایس آئی اسپتال کا سنگِ بنیاد رکھا ۔ آندھرا پردیش حکومت کے اجرت اور روز گار ، ٹریننگ اور فیکٹری کے وزیر جناب گما نور جے رام ، اس تقریب کے مہمانِ خصوصی تھے ۔ کاکی ناڈا کی رکن پارلیمنٹ محترمہ ونگا گیتا وسواندھ نے تقریب کی صدارت کی ۔


    اس موقع پر معزز شخصیات جناب پلی سبھاش چندر بوس ، نائب وزیر اعلیٰ اور محصول ، اسٹامپ اور رجسٹریشن کے وزیر ، حکومت آندھرا پردیش ، جناب پنپائی وسو روپ ، سماجی فلاح و بہبود کے وزیر ، حکومت آندھرا پردیش ، جناب کروسلا کننا بابو ، زراعت اور کو آپریشن مارکیٹنگ فوڈ پروسیسنگ ، حکومت آندھرا پردیش ، محترمہ سنکارا پوانی ، میئر ، کاکی ناڈا میونسپل کارپوریشن ، جناب چکالا رام چندر راؤ ، ایم ایل سی ، جناب دوارم پڈی چندر سیکر ریڈی ، رکن اسمبلی ، کاکی ناڈا سِٹی اور ڈاکٹر آر کے کٹاریا ، میڈیکل کمشنر ، ای ایس آئی ایس موجود تھے ۔


    تقریب کے دوران محنت اور روز گار کے وزیر مملکت ، حکومت ہند ( آزادانہ چارج ) جناب سنتوش کمار گنگوار نے ہندوستان میں مزدوروں کی بہتر دیکھ بھال اور خدمات فراہم کرنے کے لئے حکومت کے ذریعے کئے گئے متعدد اقدامات کی جانکاری دی ۔ انہوں نےبتایا کہ ای ایس آئی اسکیم کے تحت تعاون کی شرحیں کم کی گئی ہیں اور اٹل بیمت ویکتی کلیان یوجنا کو نافذ کیا گیا ہے ۔


    آندھرا پردیش کے اجرت اور روز گار ، ٹریننگ اور فیکٹری کے وزیر جناب گمانور جے رام نے مرکزی حکومت کا شکریہ ادا کیا اور اسپتال کو چلانے میں ریاستی حکومت کے مکمل تعاون کی یقین دہانی کرائی ۔ اس دوران موجود دیگر اہم ہستیوں نے مرکزی حکومت کی کوششوں کا اعتراف کیا اور ریاستی حکومت کے تعاون کی یقین دہانی کرائی ۔ اس پروجیکٹ کے دو سال میں پورا ہونے کی امید ہے ۔ ای ایس آئی سی کے اس اسپتال کے بن جانے کے بعد اسے چلانے کے لئے ریاستی حکومت کو سونپ دیا جائے گا ۔


    کاکی ناڈا ، آندھرا پردیش میں ای ایس آئی اسپتال


    کاکی ناڈا میں ای ایس آئی کے 100 بستروں والے اسپتال کی تعمیر سات ایکڑ علاقہ میں کی جائے گی ، جس کے آس پاس پوری طرح سے سر سبز و شادابی ہو گی اور اس کی تعمیر پر 101.54 کروڑ روپئے کی لاگت آنے کا اندازہ ہے ۔ اسپتال گراؤنڈ + 2 سطحوں پر بنایا جائے گا ، جس میں رہائشی کیمپس شامل ہو گا ۔ اسپتال میں سبھی جدید طبی سہولیات جیسے او پی ڈی ، وارڈز ، لیب اور ایمرجنسی سہولت دستیاب ہو گی ۔ یہ اسپتال کاکی ناڈا اور یانم کی ضرورتوں کو پورا کرے گی ۔ یہاں فی الحال 65000 آئی پی اور 2 لاکھ سے زائد مستفدین ہیں ۔


    آندھرا پردیش میں ای ایس آئی اسکیم


    آندھرا پردیش میں 9 اکتوبر ، 1955 ء کو آغاز میں چار مرکزوں یعنی وجے واڑہ ، گنتور ، ویلورو اور وشاکھا پٹنم کے ساتھ مرکز کے اعتبار سے ای ایس آئی اسکیم نافذ کی گئی تھی ۔ اس اسکیم کی بتدریج طور پر 136 مرکزوں تک توسیع کی گئی ۔ فی الحال ، یہ اسکیم آندھرا پردیش کے 663 منڈلوں میں نافذ ہے ، جس میں 42880 سے زائد ملازمین ہیں ، 1290051 آئی پی اور 4339208 مستفدین ہیں ۔


    ای ایس آئی اسکیم کا نظم و انصرام آندھرا پردیش میں ایک علاقائی دفتر ، دو ذیلی علاقائی دفاتر اور 22 شاخ دفاتر کے ذریعہ کیا جاتا ہے ۔ مستفدین کو طبی خدمات چار ای ایس آئی ایس اسپتالوں ، 3 تشخیصی مراکز ، 78 ای ایس آئی ایس ڈسپنسریز ، 79 پینل کلینکوں اور 34 مراکز میں موبائل ڈسپنسریوں کے ذریعہ فراہم کی جاتی ہیں ۔


    دوسری سطح اور سپر اسپیشلٹی علاج کرنے کے لئے سبھی اضلاع اور اہم مراکز میں 38 نجی اسپتالوں کے ساتھ معاہدے کئےگئے ہیں ۔


    ہندوستان میں ای ایس آئی اسکیم


    ایمپلائیز اسٹیٹ انشورنس کارپوریشن ایک سماجی سکیورٹی تنظیم ہے ، جو ملازم کو چوٹ لگنے ، بیمار ہونے جیسی ضرورتوں کے وقت معقول طبی نگہداشت اور موت کی صورت میں نقدی فوائد جیسے جامع سماجی سکیورٹی فوائد فراہم کرتی ہے ۔ اسی ایس آئی ایکٹ ان عمارتوں / اداروں میں نافذ ہے، جہاں 10 یا اس سے زیادہ ملازمین کام کرتے ہیں ۔ جن ملازمین کو ایک ماہ میں 21 ہزار روپئے تک تنخواہ ملتی ہے یا ای ایس آئی ایکٹ کے تحت وہ صحت بیمہ کور اور دیگر فوائد کے حقدار ہیں ۔ یہ قانون ملک بھر کی 10.33 لاکھ کار خانوں اور اداروں پر نافذ ہوتا ہے ، جس سے ملازمین کی تقریباً 3.43 کروڑ گھرانے مستفید ہو رہے ہیں ۔ اس وقت ای ایس آئی اسکیم سے مستفید ہونے والوں کی کل آبادی 13.32 کروڑ ہے ۔


    1952 ء میں اپنے قیام سے لے کر ای ایس آئی کارپوریشن نے اب تک 154 اسپتال ، 1500/148 ڈسپنسریز / آئی ایس ایم اکائیاں، 815 شاخ / ادائیگی دفاتر اور 63 علاقائی اور ذیلی علاقائی دفاتر قائم کئے ہیں ۔


    ( م ن ۔ ن ا ۔ ع ا )


    U. No. 943

    
    
    (Release ID: 1604601) Visitor Counter : 2
    
    
      Read this release in: English , Hindi