      صحت اور خاندانی بہبود کی وزارت

      سرکاری اسکیموں کے ذریعے دماغی صحت کی دیکھ بھال
      Posted On: 04 FEB 2020 1:37PM by PIB Delhi


    نئی دہلی ، 04 ؍ فر وری: صحت اور خاندانی فلاح و بہبود کے وزیر مملکت جناب اشونی کمار چوبے نے آج راجیہ سبھا میں ایک سوال کے تحریری جواب میں بتایا کہ 2016ء کے دماغی صحت کے قومی سروے کے مطابق 18سا ل سے زیادہ عمر کے بالغوں میں دماغی بےقاعدگی تقریباً 10.6 فیصد ہے۔دماغی فتور ، حیاتیاتی ، سماجی، ماحولیاتی، ثقافتی اور اقتصادی عوامل کے پیچیدہ رد عمل کا نتیجہ ہوتا ہے۔


    ذہنی بیماریوں کے چیلنج سے نمٹنے کے لئے حکومت ملک میں نیشنل مینٹل ہیلتھ پروگرام (این ایم ایچ پی)پر عمل کررہی ہے۔این این ایچ پی کے تحت ملک کے 655اضلاع کے لئے ڈسٹرکٹ مینٹل ہیلتھ پروگرام(ڈیم ایم ایچ پی)کی منظوری دی گئی ہے۔اس کا مقصد ذہنی فتور؍بیماری کا شروع ہی میں پتہ لگانا ، اس کا بندوست اور علاج کرنا ہے۔ ملک میں ذہنی صحت کے کوالیفائیڈ پیشہ ور افراد کی کمی کو پورا کرنے کی خاطر حکومت ذہنی صحت سے متعلق خصوصی مراکز میں مہارت کے شعبے قائم کرنے، انہیں مستحکم بنانے اور پوسٹ گریجویٹ (پی جی)ڈیپارٹمنٹس قائم کرنے کی افرادی قوت کی ترقیاتی اسکیم پر عمل کررہی ہے۔اس وقت تک ملک میں ذہنی صحت سے متعلق مراکز میں مہارت کے 25 مراکز قائم کرنے اور 47پوسٹ گریجویٹ ڈیپارٹمنٹس مستحکم بنانے ؍ قائم کرنے کے لئے امداد دی جاچکی ہے۔19-2018ء کے دوران تین مرکزی مینٹل ہیلتھ اداروں کی طرف سے ذہنی صحت کی دیکھ بھال پر اخراجات اور این ایم ایچ پی کے تحت اخراجات 545.65کروڑ روپے رہے ۔


    *************


    م ن۔ج۔ ن ع


    ( U : 5 28)

    
    
    (Release ID: 1601948) Visitor Counter : 3
    
    
      Read this release in: English , Bengali