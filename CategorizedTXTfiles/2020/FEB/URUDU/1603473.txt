      نائب صدر جمہوریہ ہند کا سکریٹریٹ

      نائب صدر جمہوریہ نے ملک کو درپیش مسائل سے نمٹنے کیلئے نوجوانوں سے
      
      اختراعی خیالات پیش کرنے کو کہا
      انہوں نے زندگی کے تئیں ایک مثبت نظریہ اختیار کرنے کو کہا
      
      ابھرتے ہوئے معاشی موقعوں کا پورا فائدہ اٹھانے کیلئے نئی ٹیکنالوجی کو تیزی سے اختیار کرنا لازمی ہے
      
      ہمیں تعلیم اور تحقیق کی جانب رفتہ رفتہ اپنی مادری زبان میں پیش رفت کرنی چاہئے، نائب صدر جمہوریہ نے کہا کہ بھارتی زبانوں میں مزید ڈیجیٹل مواد تیار کرنا چاہئے
      
      پارٹیوں کو چاہئے کہ وہ ایوانوں میں مباحثے کی سطح میں اضافہ کریں اور دوسروں کیلئے مثال قائم کریں:نائب صدر جمہوریہ
      
      نائب صدر جمہوریہ نے جبل پور کے اطلاعاتی ٹیکنالوجی، ڈیزائن اور مینوفیکچرنگ کے بھارتی انسٹی ٹیوٹ (آئی آئی آئی ٹی ڈی ایم)کا دورہ کیا اور اس کے طلبہ کے ساتھ بات چیت کی
      Posted On: 15 FEB 2020 7:46PM by PIB Delhi


    نئی دہلی، 15 ؍فروری،نائب صدر جمہوریہ ہند جناب ایم وینکیا نائیڈو نے آج نوجوانوں سے کہا ہے کہ وہ ملک کو درپیش مسائل سے نمٹنے کیلئے اختراعی نظریات پیش کریں۔


    جبل پور کے اطلاعاتی ٹیکنالوجی، ڈیزائن اور مینوفیکچرنگ کے بھارتی ادارے (آئی آئی آئی ٹی ڈی ایم) کے طلبہ اور اساتذہ سے خطاب کرتے ہوئے نائب صدر جمہوریہ نے کہا کہ نوجوانوں کو چاہئے کہ وہ اس سلسلے میں نت نئے خیالات کا اظہار کریں کہ لوگوں کی زندگی میں آسانی پیدا کرنے اور حکمرانی میں شفافیت لانے کےلئے ٹیکنالوجی کا بہترین طریقے سے استعمال کریں۔


    انہوں نے مزید کہا کہ ہمارا مقصد، ایک ایسا سب کی شمولیت والا سماج تعمیر کرناہونا چاہئے، جس میں ہر شخص ملک کی ترقی میں خودکو مربوط محسوس کرے۔


    اس اعتماد کا اظہار کرتے ہوئے کہ بھارت 5 کھرب ڈالر کی معیشت بننے کے راستے پر ٹھیک ڈھنگ سے گامزن ہے، جناب نائیڈو نےنوجوانوں سے کہا کہ وہ زندگی کے تئیں مثبت رویہ اپنائیں۔


    انہوں نے کہا کہ ‘‘ زندگی میں کامیابی حاصل کرنا بہت اہم ہے اور اس سے آپ کو نئی توانائی اور تحریک ملتی ہے’’۔


    نائب صدر جمہوریہ نے کہا کہ ٹیکنالوجی میں روزبروز تبدیلی آ رہی ہے اور ہر میدان میں ڈجٹائزیشن میں بھی اضافہ ہوتا جا رہا ہے۔


    البتہ انہوں نے ڈیجیٹل خواندگی کی کم سطح پر تشویش کا اظہار کیا۔ خاص طور پر بھارت دیہی علاقوں میں ۔ انہوں نے ڈجٹل خواندگی میں اضافہ کرنے کی دیرپا کوششوں کے لئے کہا اور خاص طور پر اسکول ؍ کالج کی سطح پر خاص توجہ دینے کا مشورہ دیا۔


    جناب نائیڈو نے بھارتی زبانوں میں مزید ڈجٹل مواد تیار کرنے کے لئے کہا۔


    انہوں نے کہا کہ ‘‘ اگر ڈجٹل ٹیکنالوجی اور ای حکمرانی کے فوائد سب سے زیادہ پسماندہ شخص تک پہنچانے ہیں، تو یہ بھارتی زبانوں میں پہنچائے جانے چاہئیں۔ انہوں نے طلبہ اور اساتذہ سے کہاکہ وہ مزید ڈیجیٹل مواد، بھارتی زبانوں میں تیار کرنے کے لئے کام کریں۔ انہوں نے ایسے سماج اور قوم کے تئیں اسے ان کی ڈجٹل سماج کی ذمہ داری قرار دیا۔


    نائب صدر جمہوریہ نے یہ بھی کہاکہ ہمیں تعلیم اور تحقیق کی جانب اپنی مادری زبان میں رفتہ رفتہ آگے بڑھنا چاہئے۔


    جناب نائیڈو نے سائبر سکیورٹی کو ہمارے ڈجٹل خواندگی کے پروگرام کا ایک اٹوٹ حصہ بنانے کے لئے کہا۔ انہوں نے کہا کہ اس سے ٹیکنالوجی کو تیزی سے اختیار کرنے میں مدد ملے گی۔


    معاشی محاذ پر مختلف پہلوؤں اور موقعوں پر اظہار خیال کرتے ہوئے نائب صدر جمہوریہ نے تشویش کا اظہار کیا کہ بھارت دنیا کا پانچواں سب سے بڑا مصنوعات ساز ملک ہونے کے باوجود ہمارے جی ڈی پی میں مصنوعات سازی میں اس کا حصہ محض 16 فیصد رہ گیا ہے۔


    نائب صدر جمہوریہ نے میک ان انڈیا، اسٹارٹ اپ انڈیا، مدرا اور اسٹینڈ اپ انڈیا جیسی مصنوعات سازی کو فروغ دینے کے لئے مختلف سرکاری اقدامات کا ذکر کرتے ہوئے کہا ‘‘ ہمارا مقصد جی ڈی پی کے 25 فیصد حصہ تک پہنچنا ہے۔


    جناب نائیڈو نے کہا کہ ایم ایس ایم ای کو نئی ٹیکنالوجی اختیار کرنے میں مزید تعاون کی بہ نسبت مزید چیلنجوں کا سامنا ہے۔


    اکیسویں صدی کی ضرورتوں کے لئے نوجوانوں کو تیار کرنے کے لئے یونیورسٹیوں سے کہتے ہوئے انہوں نے رائے ظاہر کی کہ صحیح ہنرمندی کے ساتھ بھارتی نوجوان بھارت میں نہ صرف اقتصادی ترقی کی رفتار میں اضافہ کر سکتے ہیں، بلکہ وہ دنیا میں دیگر ملکوں کے لئے بھی دستیاب رہیں گے۔


    انہوں نے کہا ‘‘ بھارت کی 65فیصد آبادی، 35 سے کم عمر ہے، بھارت کے پاس آبادی کا یہ صحیح اثاثہ دنیا کے ہنرمند اثاثے کے طور پر ابھر ے گا۔


    تاہم، نائب صدر جمہوریہ نے خبردار کیا کہ محض ڈگری اور ڈپلومہ سے کوئی شخص قابل روزگار نہیں بن جائے گا، بلکہ انہوں نے عالم گیریت اور نرم رو اقتصادی ماحول میں موقعوں کا پورا فائدہ اٹھانے کے لئے ہنرمندی کی ضرورت پر زور دیا۔


    انہوں نے کہا‘‘ ہنرمند بنایا جانا اور اسکول کی پڑھائی لکھائی، ساتھ ساتھ چلنی چاہئیں۔


    اس حقیقت پر افسوس کا اظہار کرتے ہوئے کہ بھارتی یونیورسٹیوں میں سے کوئی بھی یونیورسٹی، چوٹی کے 100 عالمی اداروں میں شامل نہیں ہیں۔ انہوں نے پڑھائی کے طریقوں اور پڑھنے کے نتائج میں بہتری لانے کےلئے مربوط کوششوں کے لئے کہا۔


    اس اعتماد کا اظہار کرتے ہوئے کہ بھارت 5 کھر ڈالر کی معیشت بننے کی راہ پر مناسب طریقے سے گامزن ہے، نائب صدر جمہوریہ نے کہا کہ تحقیق اور اختراع کو ترغیب دینا، اس نشانے کو حاصل کرنے میں بنیادی اہمیت رکھتا ہے۔ جناب نائیڈو نے اس ضرورت پر بھی زور دیا کہ طلبہ کو کلاس روم سے باہر لایا جائے اور انہیں صنعت میں کام کرنے کے ماحول والے اصل ماحول سے روشناس کرایا جائے۔


    انہوں نے کہا‘‘ اسے قابل عمل بنانے کیلئے مزید صنعتی و تعلیمی رابطہ ہونا چاہئے’’۔


    تحقیق و ترقی پر اخراجات میں اضافہ کرنے کی ضرورت پر زور دیتے ہوئے نائب صدرجمہوریہ نے پرائیویٹ شعبے سے اپیل کی کہ وہ تحقیق و ترقی کے بارے میں ایک دوسرے کو واقف کرانے اور یونیورسٹی سے رابطہ قائم کرنے پر مناسب طریقہ سے خراج کیا جانا چاہئے۔


    پارلیمنٹ اور ریاستی قانون ساز اسمبلیوں میں عوام کے نمائندوں کے رویے پر رائے زنی کرتے ہوئے جناب نائیڈو نے کہا کہ ایوان میں مباحثے کے معیار میں اضافہ کرکے دوسروں کے لئے مثال قائم کرنی چاہئے۔


    انہوں نے ماہرین پارلیمنٹ کو مشورہ دیا ‘‘ مذکورہ، مباحثہ اور فیصلہ جمہوریت کی اصل روح کے تحت کیجئے’’۔


    سیاحت اور ثقافت کے مرکزی وزیر مملکت جناب پرہلاد سنگھ پٹیل، مدھیہ پردیش پردیش کے وزیر خزانہ جناب ترن بھنوٹ، ممبر پارلیمنٹ جناب راکیش سنگھ اور آئی آئی آئی ٹی ڈی ایم کے ڈائرکٹر جناب سنجیو جین بھی اس موقع پر موجود اہم شخصیتوں میں شامل تھے۔


    مکمل تقریر کا متن مندرجہ ذیل:


    ‘‘ بہنو اور بھائیو،


    آج م یں آپ حضرات کے درمیان بہت خوشی محسوس کر رہا ہوں۔ ابھی ابھی میں نے طلبہ کے پروجیکٹ کی کارکردگی دیکھی اور اطلاعاتی ٹیکنالوجی، ڈیزائن اور مینوفیکچرنگ کے بھارتی ادارے کے ذریعہ کئے جانے والے اچھے کام سے کافی متاثر ہوا۔


    آئی ٹی، ڈیزائن اور مینوفیکچرنگ جیسے تعلیمی میدانوں میں کام کر رہے ہیں، جو عصر حاضر کی ضرورت ہیں اور ہمارے ملک کی اقتصادی ترقی کیلئے اہم ہیں۔


    بھارت، دنیا میں پانچواں سب سے بڑا مینوفیکچرر ہے اور ہم جانتے ہیں کہ مینوفیکچرنگ، ایک کلیدی اقتصادی سرگرمی ہے، جس سے ملک کی اقتصادی ترقی کی وضاحت ہوتی ہے، لیکن یہ بھی تشویش کی بات ہے کہ بھارتی معیشت میں مینوفیکچرنگ کاحصہ ایس ڈی پی کا محض 16فیصد باقی رہ گیاہے۔ہمارامقصد، ایس ڈی پی کے 25 فیصد حصے تک پہنچا ہے۔


    حکومت نے مینو فیکچرنگ کو فروغ دینے کے لئے بہت سے اقدامات کئے ہیں۔ ان میں کچھ اقدامات، میک ان انڈیا، اسٹارٹ اپ انڈیا اقدامات ہیں، جن کا مقصد چھوٹی صنعتوں کو فروغ دینا اور اختراع کو پروان چڑھانا ہے اور مدرا اور اسٹینڈ اپ انڈیا قرضوں تک رسائی حاصل کر نا ہے۔


    ہم تیزی سے بدلتی ہوئی دنیا میں رہ رہے ہیں۔ ٹیکنالوجی میں دن بہ دن تبدیلی آ رہی ہے اور چوتھا صنعتی انقلاب دستک دے رہا ہے۔اس سے ہماری مینوفیکچرنگ صنعت کے لئے نئے چیلنج اور مواقع پیدا ہوئے ہیں۔


    اس ضمن میں آئی آئی آئی ٹی ڈی ایم جیسے اداروں کا رول بہت ہی اہم ہو جاتا ہے۔ ملک میں اعلیٰ تکنیک والے انسانی وسائل کی قلت سے نمٹنے کے لئے آپ پر ‘‘ اسمارٹ مینوفیکچرنگ میں مہارت رکھنے والے پیشہ ور پیدا کرنے کی اہم ذمہ داری ہے۔


    بھارت کی آبادی کا خاکہ بھی اس عمل کو پورا کرے گا۔ ہماری 65 فیصد آبادی 35 سال سے کم عمر کی ہے۔ بھارت میں بڑے پیمانے پر افرادی طاقت موجود ہے، جس سے بھارت میں نہ صرف معاشی ترقی کی رفتار میں اضافہ ہو سکتا ہے، بلکہ یہ دنیا کے دیگر ملکوں کے لئے بھی دستیاب ہوگی۔


    ہمارے طلبہ کمپیوٹر، کمیونکیشن اور مختلف ہنرمندی سے آراستہ ہیں اور دنیا میں ان کی زبردست مانگ ہے۔ لہذا ہماری یونیورسٹیوں اور تکنیکی اداروں کی یہ تکنیکی ذمہ داری ہے کہ وہ اکیسویں صدی کی صنعتی ضرورتوں کو پورا کرنے کے لئے بھارتی نوجوان پیدا کریں۔


    محض ڈگری اور ڈپلومے سے، روزگار کی اہلیت پیدا نہیں ہوجاتی۔ ہنرمندی، اطلاع اور جانکاری فراہم کرنے میں اہم رول ادا کرتی ہے۔ پڑھائی ، لکھائی کے نتائج میں بہتری لانے کے لئے ، ہماری یونیورسٹیوں میں پڑھانے کے طریقوں میں بہتری لانے کے لئے مربوط کوششیں ہونی چاہئیں۔


    یہ افسوس کی بات ہے کہ ہماری یونیورسٹیوں میں سے ایک بھی یونیورسٹی دنیا کی چوٹی کی 100یونیورسٹیوں میں شامل نہیں ہے۔ اس رجحان میں تبدیلی آنی چاہئے۔ میں سبھی متعلقہ فریقوں سے زور دے کر کہتا ہوں کہ وہ ہمارے تعلیمی اداروں میں پڑھائی کے معیارات میں بہتری لانے کیلئے کام کریں۔ بھارت میں یہ صلاحیت موجود ہے کہ وہ ایک بارپھر دنیا کی قائدانہ معیشت کی شکل اختیار کرے۔ ہم 5 کھرب ڈالر کی معیشت بننے کی راہ پرگامزن ہیں۔


    تحقیق اور اختراع کو ترغیب دیا جانا اس مقصد کو حاصل کرنے میں کلیدی کردار ادا کرے گا۔ حکومت نے 5 ہزار سے زیادہ اٹل ٹنکرنگ لیب کے تحت اٹل اختراع مشن شروع کیا ہے۔یہ لیب 625 سے زیادہ اضلاع میں قائم کی جائیں گی۔


    میری مضبوط رائے یہ ہے کہ ہر تعلیمی ادارے کو چاہئے کہ وہ طلبہ میں اختراع اور چھوٹی صنعت کو آگے لے جانے کے جذبے کو فروغ دینا چاہئے۔


    چھوٹی صنعت کو آگے لے جانے کی حوصلہ افزائی کرنے کے لئے ہمیں اپنے طلبہ کو کلاس روم سے باہر لانا ہوگا اور انہیں صنعت میں کام کرنے کے اصل ماحول سے روشناس کرایا جانا چاہئے۔ ملک میں صنعتی اور تعلیمی رابطے ہونے چاہئے۔ یونیورسٹیوں کو محض جانکاری کے مراکز نہیں ہونے چاہئے بلکہ ضرورت اس بات کی ہے کہ یہ تحقیق ، بزنس کے پروان چڑھنےتک کے انتظار کے وقت اور اختراع کے مراکز کے طور پر ابھرنا چاہئے۔


    ریسرچ اور ترقی پر خرچ پرائیویٹ اور سرکاری شعبوں کی کوششوں کا ایک کلیدی عندیہ ہے، جس سے سائنس اور ٹیکنالوجی میں مقابلہ جاتی رجحان پیدا ہوتا ہے، لیکن بھارت میں تحقیق و ترقی پر کیا جانے والا خرچ بہت کم ہے۔


    میں پرائیویٹ شعبے سے اپیل کرتا ہوں کہ وہ تحقیق و ترقی میں حصہ لیں اوراس سلسلے میں یونیورسٹیوں سے رابطہ قائم کریں۔ درحقیقت میں کارپوریٹ شعبے کی وکالت کرتا رہا ہوں کہ اعلیٰ تعلیمی اداروں اور یونیورسٹیوں میں جدید ترین تحقیق کو علیحدہ طورپر فروغ دیا جائے۔


    یہ سب کچھ ہمارے ہنرمند، اعلیٰ پیشہ ور وں کی بدولت ہے کہ بھارت اطلاعاتی ٹیکنالوجی کے میدان میں ایک لیڈر بن کر ابھر اہے۔


    اقتصادی ترقی میں ڈیجیٹل کنکٹی ویٹی کی افادیت کی بات کہی جائے اور ڈیجیٹل خلا کو ختم کرنے کی ضرورت کی بات کی جائے، تو حکومت نے ڈیجیٹل انڈیا پروگرام کا آغاز کیا ہے۔


    ہمارے روزمرہ کی زندگی میں ڈیجیٹل ٹیکنالوجی کے بڑھتے ہوئے رول کے ساتھ او ر بھارت کو جانکاری پر مبنی ایک معیشت میں تبدیل کرنے میں ڈیجیٹل کنکٹی ویٹی میں بہتری لانے پر توجہ دی گئی ہے۔ بھارت نیٹ پروجیکٹ کا آغاز اس مقصد سے کیاگیا ہے کہ ہر گرام پنچایت میں انتہائی رفتاروالا براڈ بینڈ فراہم کرایا جائے۔


    اس پروگرام کے تحت 4لاکھ کلومیٹر سے زیادہ آپٹیکل فائبر کیبل بچھائے گئے ہیں۔ تاہم کم سطح کی ڈیجیٹل خواندگی اس سلسلے میں چیلنج ہے۔ ضرورت ہے کہ اسکول اور کالج کی سطح پر ڈیجیٹل خواندگی پر خصوصی توجہ دی جائے۔ ڈیجیٹل ساکشارتہ ابھیان اس سلسلے میں ایک بڑا قدم ہے۔


    ایک اور چیلنج ڈیجیٹل دنیا میں بھی ہے، وہ ہے بھارتی زبانوں میں مواد کی دستیابی فی الحال زیادہ تر ڈیجیٹل مواد انگریریز میں ہے۔ البتہ کے پی ایم جی کی ایک رپورٹ سے پتہ چلا ہے کہ بھارت میں 10 نئے انٹرنیٹ صارفین میں سے 9 صارفین بھارتی زبان سے تعلق رکھتے ہیں۔ لہذا میں سرکاروں، پرائیویٹ شعبوں، پیشہ وروں اور آئی آئی آئی ٹی ڈی ایم جیسے تعلیمی اداروں سے زور دے کر کہتا ہوں کہ وہ زبان سے متعلق اس ڈیجیٹل خلاء کو بھرنے کی سمت کام کرے۔


    مجھے امید ہے کہ آئی آئی ٹی ڈی ایم کے طلبہ او ر اساتذہ ڈیجیٹل خواندگی میں اضافہ کرنے اور بھارتی زبانوں میں آن لائن مواد تشکیل دینے کی سمت کام کر یں گے۔ آپ اسے سماج اور قوم کے تئیں اپنی ڈیجیٹل سماجی ذمہ داری کہہ سکتے ہیں۔


    میں آپ کو آپ کے مستقبل کی کوششوں کے لئے ہر ممکن نیک خواہشات پیش کرتا ہوں۔


    شکریہ


    جے ہند


    ۰۰۰۰۰۰۰۰


    (م ن- اس -ک ا)


    U- 790

    
    
    (Release ID: 1603473) Visitor Counter : 1
    
    
      Read this release in: English , Hindi