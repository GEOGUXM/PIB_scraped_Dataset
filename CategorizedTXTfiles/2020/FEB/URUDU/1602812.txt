      صحت اور خاندانی بہبود کی وزارت

      جنسی تناسب میں بہتری
      Posted On: 11 FEB 2020 3:07PM by PIB Delhi


    نئی دہلی، 11 ؍فروری، صحت اور کنبہ بہبود کے وزیر مملکت جناب اشونی کمار چوبے نے ایک سوال کے تحریری جواب میں آج راجیہ سبھا کو بتایا کہ سینٹرل بیورو آف ہیلتھ انٹلی جینس ( سی بی ایچ آئی) نے مختلف وزارتوں ؍ محکموں سے موصولہ اطلاعات کی بنیاد پر نیشنل ہیلتھ پروفائل (این ایچ پی) ترتیب دیا ہے۔ پیدائش ، موت ، جنسی تناسب وغیرہ سے متعلق معلومات ، رجسٹرار جنرل آف انڈیا کے دفتر کے ذریعے مہیا کردہ اعداد وشمار پر مبنی ہیں۔ رجسٹرار جنرل آف انڈیا کے ذریعے کرائی گئی مردم شماری کی بنیاد پر جنسی تناسب کے رجحان میں 1991 کے 926 سے بہتر ہوکر 2011 میں 943 ہوگیا ہے۔


    نیشنل ہیلتھ پروفائل کے مطابق رجسٹرار جنرل آف انڈیا کے ذریعے شائع کردہ تازہ ترین ایس آر ایس بولیٹن کی بنیاد پر گزشتہ تین برسوں کے دوران شرح پیدائش( 2015 کے 20.8 سے گھٹ کر 2017 میں 20.2) اور شرح اموات ( 2015 کے 6.5 سے گھٹ کر 2017 میں 6.3 ) میں کمی آئی ہے۔ مذکورہ رپورٹیں ویب سائٹ: www.cbhidghs.nic.in . پر دستیاب ہیں۔


    امراض کا دباؤ آئی سی ایم آر انڈیا اسٹیٹ - لیول ڈیسیز برڈن انیشیٹو اسٹڈی رپورٹ ’’انڈیا: ہیلتھ آف نیشن اسٹیٹس‘‘ پر مبنی ہے۔ یہ رپورٹ نومبر 2017 میں شائع ہوئی تھی، جس میں غیر متعدی امراض (این سی ڈی) کی وجہ سے تمام اموات کا تناسب 2016 میں 61.8 فیصد پیش کیا گیا ہے جبکہ 1990 میں یہ 37.9 فیصد تھا۔ 40 سے 69 سال کی عمر گروپ میں این سی ڈی کی وجہ سے اموات کا تناسب 73.2 فیصد ہے۔ اس سلسلے میں رپورٹیں : http://www.healthdata.org/policy-report/india-health-nation%E2%80%99s-states . پر دستیاب ہیں۔


    نیشنل ہیلتھ پروفائل کے مطابق شرح پیدائش ’2015 میں 20.8 سے گھٹ کر 2017 میں 20.2) اور شرح اموات (2015 میں 6.5 سے گھٹ کر 2017 میں 6.3) دونوں میں گزشتہ برسوں کے دوران لگاتار کمی آئی ہے۔ یہ معلومات رجسٹرار جنرل آف انڈیا کے ذریعے شائع کردہ تازہ ترین ایس آر ایس بولیٹن پر مبنی ہے۔


    رپورٹیں : www.cbhidghs.nic.in . پر دستیاب ہیں


    رجسٹرار جنرل آف انڈیا کے ذریعے شائع کردہ ایس آر ایس بولیٹن سے حاصل اعداد وشمار کی بنیاد پر این ایچ پی میں معلومات مہیا گرائی گئی ہیں۔ ان کے مطابق ریاستوں ؍ مرکز کے زیر انتظام علاقوں میں پیدائش اور اموات کی شرحوں ، دونوں میں کافی فرق موجود ہے۔ 2017 میں انڈومان ونکوبار جزائر میں شرح پیدائش 11.4 اور گوا میں 12.5 تھی جبکہ بہار میں 26.4 اور اترپردیش میں 25.9 تھی۔ اسی طرح 2017 میں دہلی میں شرح اموات 3.7 تھی ، میزورم میں 4 جبکہ چھتیس گڑھ میں 7.5 اور پڈوچیری میں 7.3 تھی۔ اس سلسلے میں تفصیلی رپورٹیں : www.cbhidghs.nic.in . پر دستیاب ہیں۔


    ۔۔۔۔۔۔۔۔۔۔۔۔۔۔۔۔۔۔


    (م ن-ش س- ق ر)


    U- 694

    
    
    (Release ID: 1602812) Visitor Counter : 6
    
    
      Read this release in: English