      اقلیتی امور کی وزارتت

      ” ہنر ہاٹ“ ضرورت مند با صلاحیت فنکاروں اور دستکاروں کو اقتصادی طور پر با اختیار بنانے کا عظیم مقصد
      
      ثابت ہوئے ہیں: مختار عباس نقوی
      جناب نقوی نے آج اندور میں مدھیہ پردیش کے گورنر کے ہمراہ ”ہنر ہاٹ“ کا افتتاح کیا
      Posted On: 09 FEB 2020 4:17PM by PIB Delhi


    نئی دلّی، 10 جنوری / اقلیتی امور کے مرکزی وزیر جناب مختار عباس نقوی نے کہا ہے کہ اقلیتی امور کی وزارت کے ذریعہ ملک بھر میں منعقد کئے جا رہے ”ہنر ہاٹ“ با صلاحیت فنکاروں اور دستکاروں کو اقتصادی طور پر با اختیار بنانے کا عظیم مقصد ثابت ہوئے ہیں۔ وزیر موصوف آج مدھیہ پردیش کے اندور میں مدھیہ پردیش کے گورنر جناب لال جی ٹنڈن کے ہمراہ ”ہنر ہاٹ“ کے افتتاح کے موقع پر ایک اجتماع سے خطاب کر رہے تھے۔


    جناب نقوی نے کہ کہ ”ہنر ہاٹ“ دیسی گھریلو دستکاری، کھانے اور ثقافت کے لئے اور با صلاحیت فنکاروں اور دستکاروں کو اقتصادی طور پر با اختیار بنانے کے لئے ایک زبر دست اور عظیم مقصد ثابت ہوئے ہیں۔ ہنر ہاٹ کی کامیابی کا اندازہ ان حقائق سے لگا یا جا سکتا ہے کہ تقریباً تین لاکھ ضرورت مند با صلاحیت فنکار، دستکار اور ماہر باورچیوں کو کو ہنر ہاٹ کے ذریعہ گزشتہ تین برسوں کے دوران روزگار مہیا کرایا گیا ہے۔ استفادہ کنندگان میں بڑی تعداد خاتون فنکاروں کی ہے۔


    جناب نقوی نے کہا کہ آئندہ پانچ برسوں کے دوران تقریباً 100 ہنر ہاٹ لگائے جائیں گے، جن کے ذریعہ لاکھوں دستکاروں، فنکاروں اور ان سے وابستہ لوگوں کو روزگار کے مواقع میسر آئیں گے۔


    جناب نقوی نے مزید کہا کہ وزیر اعظم کی قیاددت میں حکومت نہ صرف با صلاحیت فنکاروں اور دستکاروں کو روزگار کے مواقع فراہم کرا رہی ہے بلکہ یہ بھارت کے گھریلو روایتی فنکاروں اور دستکاروں کو فروغ اور تحفظ بھی فراہم کرا رہی ہے۔


    جناب نقوی نے کہا کہ مرکزی حکومت نے ملک کے مختلف حصوں کے لئے ایک سو ” ہنر ہب“ منظور کئے ہیں۔ ان ہنر ہب میں ماہر فنکاروں، دستکاروں اور کھانا بنانے والوں کو جدید ضروریات کے مطابق تربیت دی جا رہی ہے اور انہیں ملکی۔ بین الاقوامی مارکیٹ بھی فراہم کرائی جا رہی ہے۔ جناب نقوی نے کہا کہ ”ہنر ہاٹ“ ملک بھر کے مشہور مقامات پر منعقد کئے جا رہے ہیں، جنہوں نے یہ ثابت کر دیا ہے کہ ضرورت مند فنکار اور دستکار ہر ہنر ہاٹ کے ذریعہ اپنا روزگار پیدا کر کے ملکی اور گھریلو فنکاروں اور دستکاروں کے ذریعہ تیار مصنوعات سے کروڑوں روپئے کا کاروبار کر سکتے ہیں۔ یہ فنکار اپنی مصنوعات کے لئے نہ صرف ملکی با زار سے بلکہ غیر ملکی بازاروں سے بھی آرڈر حاصل کر رہے ہیں۔ ہنر ہاٹ با صلاحیت فنکاروں اور دستکاروں کے لئے ”ایمپلائمنٹ اینڈ ایمپاورمنٹ ایکسچینج“ بن گئے ہیں۔


    جناب نقوی نے کہا کہ اندور میں لگایا گیا ”ہنر ہاٹ“ اقلیتی امور کی وزارت کے ذریعہ لگایا گیا 19 واں ہنر ہاٹ ہے۔ یہ ہنر ہاٹ اب تک ملک کے مختلف شہروں دلّی، ممبئی، الہ آباد، لکھنؤ، جے پور، احمد آباد، حیدر آباد اور پوڈو چیری میں لگائے جا چکے ہیں۔آئندہ ہنر ہاٹ 13 سے 23 فروری، 2020 تک انڈیا گیٹ لان، راج پتھ، نئی دلّی میں لگایا جائے گا، رانچی میں 29 فروری سے 8 مارچ، 2020 تک اور چنڈی گڑھ میں 13 سے 22 مارچ، 2020 تک لگایا جائے گا۔


    جناب نقوی نے کہا کہ آنے والوں دنوں میں ہنر ہاٹ گورو گرام، بنگلورو، چینئی، کولکاتہ، دہرہ دون، پٹنہ، بھو پال، ناگپور، رائے پور، پوڈو چیری، امرتسر، جموں، شملہ، گوا، کوچی، گواہاٹی، بھوبنیشور، اجمیر اور دیگر مقامات پر لگائے جائیں گے۔


    اس سے قبل مدھیہ پردیش کے گورنر جناب لال جی ٹنڈن نے اجتماع سے خطاب کرتے ہوئے کہا کہ بھارت کثرت میں وحدت کا حامل ملک ہے جس میں ہر خطے کے مختلف فن، ثقافت، زبان، لباس کے حامل افراد بستے ہیں۔ یہی کثرت میں وحدت بھارت کی شناخت اور پہچان ہے۔


    جناب لال جی ٹنڈن نے ہنر ہاٹ کے ذریعہ بڑی تعداد میں دستکاروں اور فنکاروں کو روزگار فراہم کرانے کے لئے مبارک باد پیش کی۔ جناب ٹنڈن نے کہا کہ جناب نقوی کی قیادت میں اقلیتی امور کی وزارت ملک کے فنکاروں اور دستکاروں کو روز گار کے مواقع اور مارکیٹ فراہم کر کے وزیر اعظم جناب نریندر مودی کے ”ڈریم پروجیکٹ“ کو تقویت بخش رہی ہے۔


    8 فروری سے 16 فروری، 2020 تک اندور میں منعقد ہو رہے ہنر ہاٹ میں 125 اسٹال لگائے گئے ہیں جن میں ملک بھر سے زائد از 250 با صلاحیت فنکار، دستکار اور کھانا بنانے کے ماہرین شرکت کر رہے ہیں۔ ان با صلاحیت فنکاروں میں بڑی تعداد خواتین کی ہے۔ یہ اپنے ساتھ اپنے گھریلو ہنر کی مصنوعات لے کر آئی ہیں۔ ”باورچی خانہ “ مختلف ریاستوں کے خوش ذائقہ روایتی کھانوں سے لطف اندوز ہونے کا موقع فراہم کرائے گا۔ روزانہ ثقافتی پروگرام ہنر ہاٹ میں دلچسپی کا اہم مرکز ہیں۔


    ۔۔۔۔۔۔


    U. 655 ٰ

    
    
    (Release ID: 1602600) Visitor Counter : 6
    
    
      Read this release in: English , Hindi , Bengali