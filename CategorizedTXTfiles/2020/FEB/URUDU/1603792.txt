      صحت اور خاندانی بہبود کی وزارت

      چین میں ساؤتھ ویسٹ یونیورسٹی سمیت مختلف یونیورسٹیوں کا نیا سمسٹر ملتوی کیا جائے گا
      Posted On: 19 FEB 2020 8:29PM by PIB Delhi


    نئی دہلی۔19؍فروری۔بھارت سرکار کی صحت اور خاندانی فلاح وبہبود کی وزارت میں سکریٹری محترمہ پریتی سودن نے کچھ دن پہلے چین کے سفیر کے ساتھ اپنی میٹنگ میں یہ درخواست کی تھی کہ جو طلباء چین سے واپس آئے ہیں ، انہوں نے بتایا ہے کہ ان کی متعلقہ یونیورسٹیاں ان سے کہہ رہی ہیں کہ وہ واپس آجائیں ورنہ ان کے داخلے کی حیثیت ختم ہوجائے گی۔ اس درخواست پر موافقانہ ردّعمل ظاہر کیا گیا ہے۔ چینی سفارتخانے نے لکھا ہے کہ اسٹیٹ کونسل آف چائنا نے ساؤتھ ویسٹ یونیورسٹی سمیت یونیورسٹیوں کے نئے سمسٹر ملتوی کرنے کا فیصلہ کیا ہے جس کے لئے محترمہ پریتی سودن نے درخواست کی تھی۔


    طلباء کو ان کی متعلقہ یونیورسٹیوں کی طرف سے مطلع کردیا جائیگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-843

    
    
    (Release ID: 1603792) Visitor Counter : 3
    
    
      Read this release in: English , Hindi