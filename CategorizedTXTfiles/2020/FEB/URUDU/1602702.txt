      وزارت دفاع

      دفاعی پیداوار میں ایف ڈی آئی
      Posted On: 10 FEB 2020 2:57PM by PIB Delhi


    نئیدہلی ، 10 فروری / دفاع کے وزیر مملکت شری پد نائک نے جناب پی بھٹا چاریہ کے ایک سوال کے تحریری جواب میں آج راجیہ سبھا میں بتایا ہے کہ دفاعی صنعت کا شعبہ ، جو مئی ، 2001 ء تک سرکاری شعبے کے لئے مخصوص تھا ، اُ س میں ہندوستان کے پرائیویٹ شعبے کی صد فی صد شراکت کے لئے کھول دیا ہے ، جس میں 26 فی صد تک براہ راست غیر ملکی سرمائے کاری بھی ہے ۔ ان دونوں کے لئے شرط لائسنس حاصل کرنا ہے ۔ مزید براں ، صنعت و تجارت کی وزارت کے محکمہ صنعت اور اندرون ِ ملک تجارت کے فروغ نے پریس نوٹ نمبر 5 ( 2016 سیریز ) کے ذریعے سرکاری راستے سے 49 فی صد سے زیادہ اور خود کار راستے سے 49 فی صد تک براہ راست غیر ملکی سرمائے کاری ( ایف ڈی آئی ) کی اجازت دی ہے ۔ اس کے نتیجے میں جدید ٹیکنا لوجی تک رسائی یا دوسرے اسباب حاصل ہو سکتے ہیں ۔ دفاع اور ایرو اسپیس سیکٹر میں کام کر رہی 79 کمپنیوں کے ذریعے پیش کئے گئے اعداد و شمار کے مطابق سرکاری اور خود کار دونوں راستوں کے تحت 2014 ء کے بعد اب تک 1834 کروڑ روپئے کی براہ راست غیر ملکی سرمایہ کاری ہوئی ہے ۔ دفاعی شعبے میں اعلیٰ ایف ڈی آئی کی اجازت کے بعد عالمی کمپنیاں ، جن کے پاس جدید ٹیکنا لوجیاں موجود ہیں ، انہیں ہندوستان میں یہاں کی کمپنیوں کے ساتھ اشتراک میں اپنی مینو فیکچرنگ بیس قائم کرنے کے لئے حوصلہ افزائی مل سکتی ہے ۔ اس کے نتیجے میں روز گار کے مواقع پیدا ہوں گے ، غیر ملکی زر مبادلہ کی بچت ہو گی اور دفاع کے لئے مطلوبہ اسلحہ نظام / پلیٹ فارم اور آلات کی پیداوار نیز ملک میں ان کی ڈیزائن اور تیاری کے لئے کچھ مطلوبہ ٹیکنا لوجیوں تک رسائی کے لئے دستیاب وسائل میں سے ایک ایف ڈی آئی بھی ہے ۔


    وزارتِ صنعت اور تجارت کا محکمہ ، صنعت اور اندرون ِ ملک تجارت و فروغ ( ڈی پی آئی آئی ٹی ) کے ذریعے مشتہر کردہ پریس نوٹ 1 ( 2019 سیریز ) کے مطابق ٹینک اور دوسرے گراؤنڈ وھیکلس ، دفاعی جنگی طیارے ، اسپیس کرافٹ اور آلات نیز غیر انسانی ایریل وھیکلس ( یو اے وی ) ، فوجی مقصد کے لئے ڈیزائن کردہ میزائل ، ہر قسم کے جنگی بحری جہاز ، تیز رفتار کائنیٹک انرجی ویپن سسٹم اور متعلقہ آلات ، فوج میں استعمال ہونے والے الیکٹرانک آلات ،توپ خانہ یا دفاعی آلات ، نقشہ سازی یا کاؤنٹر میزر آلات اور دوسرے متفرق آلات جیسی متعدد دفاعی اشیاء کے لئے دفاعی صنعتی لائسنس جاری کئے ہیں ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ) م ن ۔ ش س ۔ ع ا ) (10.02.2020)


    U.No. 672


    

    
    (Release ID: 1602702) Visitor Counter : 3
    
    
      Read this release in: English