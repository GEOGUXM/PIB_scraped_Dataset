      صدر جمہوریہ کا سکریٹریٹ

      نیشنل انسٹی ٹیوٹ آف بینک منیجمنٹ، پونے کی گولڈن جوبلی تقریبات
      
      سے صدر جمہوریہ کا خطاب
      
      صدر جمہوریہ نے نیشنل انسٹی ٹیوٹ آف بینک منیجمنٹ سے عالمی معیارات کے حامل بینکنگ اداروں میں خدمات انجام دینے کے لئے بڑی تعداد میں تربیت یافتہ انسانی وسائل تیار کرنے کے لئے کہا

      Posted On: 12 FEB 2020 2:26PM by PIB Delhi

    نئی دہلی، 12 فروری /صدر جمہوریہ ہند جناب رام ناتھ کووند نے آج (12 فروری 2020) مہاراشٹر کے پونے میں واقع نیشنل انسٹی ٹیوٹ آف بینک منیجمنٹ (این آئی بی ایم) کی گولڈن جوبلی تقریبات میں شرکت کی اورحاضرین سے خطاب کیا۔


    اس موقع پر اظہار خیال کرتے ہوئے صدر جمہوریہ نے کہا کہ بینک ہمارے اقتصادی نظام کے لئے سہارا ہیں ۔ اس کردار میں بینکوں کی صلاحیت نے لوگوں کا اعتماد حاصل کیا ہے۔ ہمارے آئین میں ملک کے تمام شہریوں کے لئے اقتصادی انصاف کا وعدہ کیا گیا ہے۔ بینکوں کو اس آئینی عہد کے حصول کے لئے ایک کلیدی محرک تصور کیا جاتا ہے۔ انہوں نے بینکوں کو اپنے روایتی رول کے علاوہ ایک مالیاتی مصالحتی ادارہ کی حیثیت سے کام کرنے کے لئے تعریف کی۔ انہوں نے کہا کہ ہمارے بینکوں نے بینکنگ نظام کو تبدیل کرنے کے لئے قابل تعریف کام کئے ہیں۔ بینکوں نے اپنی خدمات کو متمول طبقہ سے عام شہریوں تک توسیع دی ہے۔ کروڑوں زندگیوں کو متعدد فلاحی اسکیموں کے تحت براہ راست رقومات کی تبدیلی کے ذریعہ فائدہ پہنچا ہے۔ غریب اور ضرورت مند افراد کے بینک اکاؤنٹ میں فوائد کی براہ راست منتقلی ہوئی ہے۔


    صدر جمہوریہ نے کہا کہ آزادی کے بعد بینکوں کو مساوات کے ساتھ ترقی کو یقینی بنانے کے لئے ایک سماجی محرک کی حیثیت سے تصور کیا جاتا ہے۔ ملک کے اقتصادی انتظام میں بینکوں کی حیثیت کو ملحوظ خاطر رکھتے ہوئے 1949 میں بینکنگ ریگولیشن ایکٹ نافذ کیا گیا تھا۔ ہمارے ملک کے معمار بینکوں کے کردار سے بے حد واقف تھے۔ انہیں معلوم تھا کہ بینک عوام کے اعتماد کے حامل ادارہ کی حیثیت سے کام کریں گے۔انہوں نے تمام بینکروں سےزور دے کر کہا کہ وہ اپنے بہترین عمل کے ذریعہ اس بات کو ثابت کردکھائیں۔ انہوں نے کہا کہ عوامی اثاثے کےمحافظ کی حیثیت سے بینکوں کی ملک کی معیشت میں ایک اہم ذمہ داری ہے۔ بینکوں کو اس بات کو یقینی بنانے کے لئے کہ کسی بھی شخص کااعتماد بینک سے نہ ختم ہو، تمام ممکنہ اقدامات کرنے ہوں گے۔ بچت بیمہ کوریج کو ایک لاکھ روپے سے بڑھاکر پانچ لاکھ روپے کرنے کا حالیہ فیصلہ بچت کرنے والے افراد کو یقین دہانی کرانے کے لئے ایک مثبت قدم ہے۔


    صدر جمہوریہ ہند نے کہا کہ ہندستان دنیا بھر کی سب سے بڑی معیشتوں میں سے ایک معیشت بن چکا ہے۔ بینک ہندستان کی ترقی کے سفر میں مسلسل حصہ دار رہا ہے۔چونکہ ہندستان کا ارادہ پانچ ٹریلین امریکی ڈالر کی معیشت بننے کا ہے لہذا بینکنگ سیکٹر کو اگلی بڑی چھلانگ لگانے کی تیاری شروع کردینی چاہئے۔ اس دوران بینکنگ سےمحروم افراد کے ساتھ رشتہ جوڑنا اور غیر محفوظ طبقات کو تحفظ فراہم کرنا شامل ہے۔ اس ضمن میں انہوں نے این آئی بی ایم سے تربیت یافتہ انسانی وسائل کی ایک بڑی تعداد تیار کرنے کی ذمہ داری لینے کے لئے کہا۔ یہ تربیت یافتہ ایسے افراد ہوں گے جو عالمی معیارات کے حامل بینکنگ اداروں میں خدمات انجام دینے کے لئے ہنر مند ہوں۔


    صدر جمہوریہ نے کہا کہ اگر بینک لوگوں تک زیادہ رسائی حاصل کرتے ہیں اور بینک زیادہ باصلاحیت ہوتے ہیں تو اس سے ہندستان کے مستقبل کے سفر میں بڑےپیمانے پرتعاون حاصل ہوگا۔ اپنی معیشت کے بڑھتےحجم کو ملحوظ نظر رکھتے ہوئے ہمیں دنیا کی 100 اعلی ترین بینکوں میں ایک سے زیادہ بینکوں کو شامل کرانے کا عزم کرنا چاہئے۔


    ۔۔۔۔۔۔۔۔۔۔۔


    م ن۔ م ع۔ ج۔


    U- 723

    
    
    (Release ID: 1603002) Visitor Counter : 12
    
    
      Read this release in: English , Marathi , Hindi