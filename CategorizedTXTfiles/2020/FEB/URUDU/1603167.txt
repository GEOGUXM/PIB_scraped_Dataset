      وزارت خزانہ

      انکم ٹیکس محکمے کے ذریعہ شروع کی گئی، تلاشی مہم کے نتیجے میں دوہزار کروڑروپے سے زائد بغیر حساب کتاب والی آمدنی کاپتہ چلا
      Posted On: 13 FEB 2020 8:35PM by PIB Delhi


    نئی دہلی 14 فروری 2020 ۔انکم ٹیکس محکمے نے حیدرآباد ،وجے واڑہ ،کڈپّا ،وشاکھا پٹنم ،دہلی اور پونے میں 6فروری 2020 کو تلاشی اور ضبطی کی کارروائی شروع کی تھی۔


    تلاشی کارروائی میں آندھر اپردیش اورتلنگانہ میں واقع بنیادی ڈھانچے کے تین اہم گروپ شامل تھے۔ تفتیش کے نتیجے میں فرضی ذیلی ٹھیکیداروں ، فہرست میں شامل اشیا کی قیمت بڑھانے اورفرضی بلنگ کے ذریعہ نقدی کی پیداوار کے ایک بڑے دھندے کا انکشاف ہوا ہے ۔تلاشی کارروائی کے دوران ای - میلوں ، واٹس ایپ میسجز اور غیر اعلانیہ غیر ملکی لین دین کے علاوہ متعدد غلط دستاویزات اور ہلکے کاغذات پائے گئے اور ضبط کئے گئے تھے ۔


    تلاشی کارروائی قریبی ساتھیوں پر بھی کی گئی ،جس میں ایک اہم شخص کا سابق نجی سکریٹری بھی شامل تھا۔تلاشی کارروائی کے دوران غلط ثبوت ضبط کئے گئے ہیں۔تلاشی کارروائیوں سے پتہ چلا کہ بنیادی ڈھانچے کی کمپنیوں نے ذیلی ٹھیکے کا کام ایسے متعدد اداروںکو دے دیا تھا ، جن کا کوئی وجود نہیں تھا یاوہ فرضی ادارے تھے۔ ابتدائی تخمینوں سے پتہ چلا کہ ایسے لین دین کے ذریعہ دوہزارکروڑروپے سے زائد کا خرد برد کیا گیا تھا، جو لین دین متعدد اداروں کے ذریعہ انجام پائے تھے اور اس سلسلے کے آخری وہ چھوٹے ادارے تھے جن کا کاروبار دو کروڑروپے سے کم تھاتاکہ اکاؤنٹس کی کتابوں کی دیکھ ریکھ اور ٹیکس آڈٹ وغیرہ سے بچا جاسکے ۔اس طرح کے ادارے یا تو اپنے اندارج شدہ پتے پر نہیں پائے گئے یا پھر یہ فرضی ادارے پائے گئے ۔اس طرح کے متعدد ذیلی ٹھیکے دارو ں کو پرنسپل ٹھیکیدار ان کی تمام آئی ٹی آر فائلنگ کے ساتھ کنٹرول کرتے تھے اور دیگر تعمیلات اصل کارپوریٹ آفس کے آئی پی پتوں سے کی جاتی تھی ۔


    85 لاکھ روپے کی غیر اعلانیہ نقدی اور 71 لاکھ روپے کی قیمت کے جواہرات ضبط کئے گئے ہیں ۔ 25 سے زائد بینک لاکروں کو پابند کردیا گیا ہے ۔ ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ن ا۔ رم


    U- 762

    
    
    (Release ID: 1603167) Visitor Counter : 5
    
    
      Read this release in: English , Hindi