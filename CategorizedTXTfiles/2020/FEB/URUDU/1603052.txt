      وزارت دفاع

      بحریہ کو ایک نیا فلیگ آفیسر سی ٹریننگ مل گیا ہے
      Posted On: 12 FEB 2020 7:08PM by PIB Delhi


    نئیدہلی 13 فروری 2020۔ریئر ایڈمرل راجیش پینڈھارکر ، اے وی ایس ایم ، وی ایس ایم نے 11فروری 2020 کو فلیگ آفیسر سی ٹریننگ (ایف او ایس ٹی ) کا عہدہ سنبھال لیا ۔وہ نیشنل ڈیفینس اکاڈمی کے سابق سرکردہ طالب علم ہیں اور انہیں جنوری 1987 میں بھارتی بحریہ میں کمیشن ملا تھا۔وہ ڈیفینس سروسز اسٹاف کالج ،ویلنگٹن ، نیول وار کالج کرنجا اور نیول کمانڈ کالج ، نیو پورٹ روڈے آئی لینڈ امریکہ کے گریجویٹ ہیں ۔ ان کے پاس ڈیفینس اور اسٹریٹجک اسٹڈیز میں ماسٹر کی ڈگری ہے ۔


    آبدوز شکن جنگی ہتھیار ( اے ایس ڈبلیو ) کے ماہر فلیگ آفیسر نے اپنے شاندار بحری کیریئر میں بہت سے اہم عہدوں پر کام کیا ہے ۔ وہ ماسن ، جنوبی کوریا میں گشتی جہاز آئی این ایس سبھدرا میں کمیشننگ کریو رہے ، مہاراشٹر نیول ایریا کے فلیگ آفیسر کمانڈنگ کے فلیگ لیفٹیننٹ رہے اور انہوں نے نیشنل ڈیفینس اکیڈمی میں انسٹرکٹر کے طور پر کام کیا۔ اس کے علاوہ و ہ دوناگری اور گنگا میں بھارتی بحریہ کے جہازو ں کے اے ایس ڈبلیو آفیسر رہے اور ہتھیاروں کے تجزیہ سے متعلق یونٹ کے اینالیسس آفیسر بھی رہے۔ اس کے علاوہ وہ آئی این ایس کرپان میں ایگزیکٹو آفیسر آف میزائل نیز آئی این ایس میسو ر میں میزائل ڈسٹرائر بھی رہے ۔


    فلیگ آفیسر کو اپنی شاندار خدمات کے لئے اتی وششٹ سیوا میڈل ( اے وی ایس ایم ) اور وششٹ سیوا میڈل (وی ایس ایم ) سے سرفراز کیا جاچکا ہے۔ انہوں نے اپنا موجودہ عہدہ ریئرایڈمرل کے سوامی ناتھن ، وی ایس ایم سے سنبھالا ہے ، جو فلیگ آفیسر کمانڈنگ ویسٹرن فلیٹ ( ایف او سی ڈبلیو ایف ) بن گئے ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔رم


    U- 744

    
    
    (Release ID: 1603052) Visitor Counter : 3
    
    
      Read this release in: English , Hindi