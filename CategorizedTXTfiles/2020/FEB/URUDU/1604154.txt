      نائب صدر جمہوریہ ہند کا سکریٹریٹ

      نائب صدرجمہوریہ ہند نے سیکورٹی سے متعلق خطرات کے پیش نظر پولیس فورسیز سے ہوشیار اور محتاط رہنے کو کہا
      
      کہا کہ بھارت مخالف طاقتیں ملک میں بد نظمی اور انتشار پیدا کرنے کے لئے کوششیں کر رہی ہیں
      
      کہا کہ بھارتیہ پولیس کی شبیہہ کو مزید بہتر بنائے جانے کی ضرورت ہے
      
      کہا کہ پولیس مین کا مطلب عوام دوست
      
      سکندر آباد میں 20 ویں آل انڈیا پولیس بینڈ مقابلہ میں شرکت کی
      
      موسیقی عوام کو متحد و یکجا کرتی ہے۔ نائب صدر جمہوریہ ہند
      Posted On: 23 FEB 2020 7:34PM by PIB Delhi


    نئی دلّی، 23 جنوری / نائب صدر جمہوریہ ہند جناب ایم۔ وینکیا نائیڈو نے آج سیکورٹی سے متعلق خطرات کے پیش نظر پولیس فورسیز سے ہوشیار اور محتاط رہنے کے لئے کہا ہے۔


    نائب صدر جمہوریہ ہند نے آج سکندر آباد میں 20 ویں آل انڈیا پولیس بینڈ مقابلہ کی اختتامی تقریب سے خطاب کرتے ہوئے کہا کہ بھارت مخالف طاقتیں ملک میں بد نظمی اور انتشار پیدا کرنے کے لئے کوششیں کر رہی ہیں۔ ”ہمارا پڑوسی ملک دہشت گردی کو فروغ دینے میں معاونت کر رہا ہے اور کچھ لوگ تشدد کی حوصلہ افزائی کر رہے ہیں۔“ انہوں نے اس طرح کی شیطانی قوتوں کے بارے میں عوام اور پولیس کو آگاہ کیا۔


    جناب نائیڈو نے بھارتیہ پولیس کی شبیہہ کو مزید بہتر بنائے جانے کی ضرورت پر زور دیتے ہوئے پولیس کو مزید عوام محوری بنائے جانے کے اقدامات کے لئے کہا۔


    انہوں نے کہا کہ مصیبت اور پریشانی کے عالم میں عوام کے لئے پولیس اسٹیشن رابطے کا پہلا مرکز ہوتا ہے اور پولیس مین کو ایسی صورت حال میں عوام دوست نظر آنا چاہئیے۔ انہوں نے کہا کہ پولیس کی مدد کے کسی بھی طلب گار کو پولیس اسٹیشن جانے میں ہچکچاہٹ نہیں ہونی چاہئیے۔


    انہوں نے مزید کہا کہ اس بات کو یقینی بنائے جانے کی ضرورت ہے کہ پولیس سسٹم میں عوام کا اعتماد بر قرار رکھا جانا چاہئیے۔


    جناب نائیڈو نے کہا کہ پولیس فورس کا اسمارٹ ہونا وقت کی اہم ضرورت ہے۔نائب صدر نے تکنالوجی پر مبنی جرائم کا نمٹنے کے لئے اختراعات اور تکنالوجی کی مدد سے پولیس فورس کو ماڈرن بنانے کے لئے زور دیا۔ انہوں نے اس خواہش کا اظہار کیا کہ فورنسک، سائبر جرائم اور آن لائن فراڈ کے شعبے میں تمام پولیس عملے کو تربیت دی جانی چاہئیے۔


    اس سلسلے میں انہوں نے حکومت ہند کی امبریلا اسکیم ’ماڈرنائزیشن آف پولیس فورسیز (ایم پی ایف) کا خیر مقدم کیا، جس کا مقصد پولیس فورس کو ہتھیاروں، فورنسک آلات، اطلاعاتی تکنالوجی، مواصلات، ٹریننگ وغیرہ کے ذریعہ ماڈرن بنانا ہے۔


    نائب صدر جمہوریہ نے اس موقع پر ملک میں امن و قانون کی بر قراری کے ساتھ ساتھ اندرونی دھمکیوں سے ملک کے تحفظ کے لئے بھی تمام پولیس فورس کی خدمات کی ستائش کی۔


    انہوں نے پولیس فورسیز سے جسمانی طور پر چاق و چوبند رہنے کے لئے کھیلوں اور یوگا کو اپنانے پر زور دیا۔ پولیس فورس کے لئے یوگا کے فوائد کی وضاحت کرتے ہوئے انہوں نے کہا کہ یو گا دباؤ، تناؤ اور تھکان میں راحت دیتا ہے، معاونت کرتا اور اور زندگی میں مشکلات کا سامنا کرنے کے لئے آپ کو ذہنی و دماغی طور پر تیار کرتا ہے۔


    نائب صدر جمہوریہ نے عوامی زندگی میں موسیقی کے کردار کا ذکر کرتے ہوئے کہا کہ یہ دل اور روح کو چھونے کی صلاحیت رکھتا ہے ۔ انہوں نے کہا کہ موسیقی عالم گیر حیثیت کی حامل ہے اور اسے مذہب اور علاقائی حدود میں نہیں باندھا جا سکتا ہے اس کا نہ کوئی مذہب ہے اور نہ ہی کوئی علاقہ۔ یہ لوگو ں کو ایک جٹ کرتی ہے، ایک بندھن میں باندھتی ہے اور امن کو فروغ دیتی ہے۔


    فن کے کسی بھی زمرے میں شرکت خاص طور سے موسیقی کے زمرے میں شرکت، فرد کی پوشیدہ اور خوابیدہ بہترین صلاحیتوں کو اجاگر کرتی ہے، کی وضاحت کرتے ہوئے نائب صدر نے کہا کہ موسیقی تسکین بخشتی ہے، نقطہ نظر فراہم کرتی ہے اور سننے والے کو ایک پُر سکون ماحول میں لے جاتی ہے۔


    جناب نائیڈو نے سالانہ تقریب کے اہتمام کے لئے انڈیا پولیس اسپورٹس کنٹرول بورڈ کی ستائش کی اور کہا کہ اس طرح کی تقریبات شرکت کرنے والوں کے درمیان ہم آہنگی اور خیر سگالی کو فروغ دیں گی اور پولیس برادری کے درمیان بھائی چارہ اور اتحاد پیدا کریں گی۔


    ریاستی پولیس، مرکز کے زیر انتظام علاقوں کے پولیس فورسیز اور سینٹرل پیرا ملٹری فورسیز کے 1400 افراد پر مشتمل 22 پولیس بینڈ کی ٹیموں نے براس، پائپ بینڈ اور بگل کالس کے مقابلے میں حصہ لیا۔اس موقع پر نائب صدر جمہوریہ ہند نے مقابلے کی فاتحین کو ایوارڈ سے نوازا اور ریلوے پروٹیکشن فورس (آر پی ایف) کی ایک کافی ٹیبل بک کا اجراء کیا۔


    ریلوے پرتؤٹیکشن فورس کے ڈائرکٹر جنرل لجناب ارون کمار اور جنوب مرکزی ریلوے کے جنرل منیجر جناب گجا نن مالیہ بھی دیگر مقتدر شخصیات کے ہمراہ اس تقریب میں موجود تھے۔


    نائب صدر جمہوریہ ہند کی تقریر کا متن حسب ذیل ہے:


    ”20 ویں آل انڈیا پولیس بینڈ مقابلے کی اختتامی تقریب میں، آج ریلوے اسپورٹس کمپلیکس، سکندر آباد، تلنگانہ میں آپ لوگوں کے درمیان، شرکت کر کے مجھے انتہائی مسرت محسوس ہو رہی ہے۔


    بھارت کی مختلف، ریاستوں، مرکز کے زیر انتظام علاقوں اور مختلف پولیس تنظیموں کے نمائندوں کو میں اپنی دلی مبارک باد پیش کرتا ہوں، جنہوں نے اس مقابلے میں حصہ لیا، اور اس مقابلے کو قوم کے انتہائی رنگین اور موسیقی سے لبریز تقریبات میں سے ایک تقریب بنایا۔


    مجھے یہ جان کر خوشی ہوئی ہے کہ ریاستی پولیس، مرکز کے زیر انتظام علاقوں کی پولیس فورس اور 1600 پولیس / فورس بینڈ پر مشتمل عملے کے 27 پولیس بینڈ کی ٹیموں نے اس سال کے ایڈیشن میں براس، پائپ بینڈ اور بگل کالس کے مقابلے میں حصہ لیا ہے ۔


    یہ مقابلہ شرکت کرنے والے افراد اور بینڈ کی سخت محنت کے ساتھ ساتھ ان کے انسٹرکٹروں، کنڈکٹروں اور آرگنائزروں کی لگن کی عکاسی پیش کرتا ہے۔


    مجھے یقین ہے کہ اس مقابلے نے شرکت کرنے والوں کے درمیان سازوں، ہنر، نئی دھنوں کو سیکھنے کے مواقع کے علاوہ خیالات کے تبادلے کے لئے نہایت عمدہ فورم مہیا کرایا ہو گا۔


    میں سمجھتا ہوں کہ اس طرح کی تقریبات شرکت کرنے والوں کے درمیان ہم آہنگی پید کرتی ہیں،، فرد کی پوشیدہ صلاحیتوں کو اجاگر کرتی ہیں اور پولیس برادری کے درمیان بھائی چارہ اور اتحاد کو فروغ دیتی ہیں۔


    میرے پیارے بہنوں اور بھائیو،


    موسیقی ویدک دور سے ہی پیش کئے جانے والے بھارتیہ روایتی فنون کا ایک مربوط حصہ رہی ہے۔ موسیقی جو کہ مذہبی رنگ میں رنگی سمجھی جاتی ہے، دل اور روح کو چھونے کی صلاحیت رکھتی ہے۔ یہ تسکین بخشتی ہے اور سننے والے کو ایک پر سکون ماحول میں لے جاتی ہے۔


    موسیقی عالم گیر حیثیت کی حامل ہے اور یہ تمام حدود سے ماوراء ہے۔ موسیقی کا کوئی مذہب یا علاقہ یا خطہ نہیں ہو تا۔۔ یہ لوگوں کو متحد کرتی ہے اور امن کو فروغ دیتی ہے۔


    فن کے کسی بھی زمرے میں شرکت خاص طور سے موسیقی کے زمرے میں شرکت، فرد کی پوشیدہ اور خوابیدہ بہترین صلاحیتوں کو اجاگر کرتی ہے، کی وضاحت کرتے ہوئے نائب صدر نے کہا کہ موسیقی تسکین بخشتی ہے، نقطہ نظر فراہم کرتی ہے اور سننے والے کو ایک پُر سکون ماحول میں لے جاتی ہے۔


    تمام دنیا کی مسلح افواج روایتی بینڈ اور مارشل موسیقی کی حامل ہیں۔ مسلح افواج میں ان کا کام اپنائیت، بھائی چارہ اور یکجائی کا احساسپیدا کرنا ہوتا ہے۔ مو سیقی میدان جنگ میں فوجیوں کے درمیان شجاعت اور حوصلہ کو فروغ دیتی ہے۔


    بھرت منی کے ذریعہ لکھے گئے قدیم بھارتیہ ناٹیہ شاستر میں پیش کئے جانے والے فنون کے بارے میں ایک مقالے میں کہا گیا ہے کہ فنون کے بارے میں مختلف نظریات جن میں اظہار یا پیش کش مثلاً ”ویر رس“ شجاعت کی حس یا بہادری کے جذبے کو فروغ دیتا ہے۔


    قدیم بھارت میں، بدی کی طاقتوں اور اندھیرے پر فتح پانے کے لئے مارچ کرنے والی فوجوں کے لئے شوریہ۔ ویر۔ رودرا رس بینڈ انتہائی اہم رول ادا کرتا تھا۔


    ماضی میں موسیقی اور موسیقی پر مبنی آوازیں، احکامات، پیغامات اور فوجیوں کے لئے سنگل پہنچانے کا کام کرتی تھیں۔


    جیسا کہ آپ سب جانتے ہیں، موسیقی کے متعدد آلات مثلاً مہا بھیری، دندوبھی، شنگھ وغیرہ قدیم بھارت میں پرچم کی تعظیم کے لئے، جنگ شروع کئے جانے، مخالف کا حوصلہ پست کرنے اور فتح کی تقریب کی علامت کے طور پر استعمال کئے جاتے تھے۔


    بہاری سے لڑنے والی بھارت کی زبردست فوجیں شنکھ، دیسی سینگ اور ڈھول، نقارے بجایا کرتی تھیں۔


    قدیم بھارت کے جنگجو مثلاً بھگوان کرشن، بھیم اور دیگر کے پاس مخصوص اور منفرد آواز والا شنکھ ہوا کرتا تھا۔بھگوان کرشن کی کے ذریعہ استعمال کیا جانے والا شنکھ پنچ جنیہکے نام سے جانا جاتا تھا اور بھیم کے ذریعہ استعمال کیا جانے والا شنکھ پونڈرا کے نام سے جانا جاتا تھا۔ بینڈ زمانہ قدیم سے ہی مسلح افواج اور پولیس فورس کا ایک نا گزیر حصہ رہا ہے اور فوجوں کی حوصلہ افزائی میں اہم رول ادا کرتا رہا ہے۔


    مسلح افواج بینڈ، پولیس بینڈ وہ دھنیں تیار کرتے اور پیش کرتے ہیں جو کہ نڈر اور بے خوف شخص کی کوالٹی کی نمائندگی کرتی ہیں۔ مارشل موسیقی میں یہ خوبی لازمی ہوتی ہے۔ اس کا مقصد افواج کو ترغیب دینا، خود اعتمادی، خود انحصار اور مرد اور خواتین کے درمیان سیکورٹی کے فرائض کی انجام دہی کے جذبے کو فروغ دینا ہے۔


    جمہوریت میں ملٹری بینڈ اور پولیس بینڈ تقریباتی بن گئے ہیں، تاہم اب بھی اعتماد، حب الوطنی کے جذبے اور بہادری کو ابھارنا ہوتا ہے۔ یہ حقیقت ہے کہ ہمارا دل فخر کے جذبے سے سر شار ہو جاتا ہے، جب ہم سرکاری تقاریب میں پولیس بینڈ کے ذریعہ پیش کردہ دھنیں سنتے ہیں۔ یوم جمہوریہ پریڈ اور بیٹنگ ری ٹریٹ پریڈ کے دوران پیش کردہ ریجمنٹل دھنیں، روایتی مارچنگ دھنیں سامعین کو سر شار کرتی ہیں۔


    میں اس مقابلے میں حصہ لینے والے تمام سازندوں اور تمام پولیس بینڈ کو افواج میں موسیقی کی روایات کو زندہ رکھنے کے لئے ستائش کرتا ہوں۔ آپ بھارتیہ موسیقی اور اس کی روایات کو محفوظ رکھنے، اس کا تحفظ کرنے کا کار خیر انجام دے رہے ہیں۔


    اس سال کے مقابلے میں حصہ لینے والے تمام شرکاء میرے لئے فاتحین ہیں۔ آپ سب ہماری پولیس فورس کے لئے باعث فخر ہیں اور پوری قوم کے لئے بھی۔


    پیارے بہنوں اور بھائیو،


    پولیس فورسیز پر قانون اور نظم کے نفاذ، جرائم کی روک تھام، ہنگامی حالات سے نمٹے اور عوامی خدمات میں مدد کی مقدس ذمہ داری عائد ہوتی ہے۔ آپ سب کے لئے یہ انتہائی اہم ہے کہ ضرورت کے وقت لوگوں کی خدمت کے موٹو کے ساتھ عوام کی توقعات پر پورے اتریں۔ یہ تمام پولیس عملے کی ذمہ داری ہے کہ پولیس کو عوام محوری اور پولیس اسٹیشنوں کو عوام دوست بنایا جائے۔


    پولیس اسٹیشنوں کو عوام دوست بنانے کے لئے مزید اصلاحی اقدامات کئے جانے کی ضرورت ہے۔ ایک فرد جسے پولیس کی مدد درکار ہے، اسے پولیس اسٹیشن پہنچنے میں ہچکچاہٹ نہیں ہونی چاہئیے۔ یہ سینئر افسران کی ذمہ داری ہے کہ وہ اس بات کو یقینی بنائیں کہ پولیس اسٹیشن اور عملہ جواب دہ اور ذمہ داری ہیں اور عوام دوست ہیں۔


    فعال، خدمت گزار بننے کے ساتھ ساتھ پولیس سسٹم میں عوام کا اعتماد اور یقین قائم رکھیں۔


    آپ کو یہ یاد رکھنا چاہئیے کہ مصیبت کے وقت عوام کے رابطے کا پہلا مرکز پولیس اسٹیشن ہوتا ہے۔ اس بات کو یقینی بنائیں کہ عام آدمی یہ محسوس کرے کہ اس کی پریشانی سنی جائے گی اور اس پر دھیان دیا جائے گا، کام کیا جائے گا۔


    جدید اختراعات اور تکنالوجی کے ذریعہ پولیس فورس کی جدید کاری سے پولیس سسٹم کو اسمارٹ بنایا جا سکتا ہے۔ پولیس فورس کے فورنسک، سائبر کرائم اور آن لائن فراڈ کے سلسلے میں تربیت فراہم کرائی جانی چاہئیے۔


    اس سلسلے میں، میں حکومت ہند کی ماڈرنائزیشن آف پولیس فورسیز (ایم پی ایف) امبریلا اسکیم کا خیر مقدم کرتا ہوں جس کا مقصد پولیس فورسیز کو ہتھیاروں، فورنسک آلات اور ساز و سامان، انفارمیشن ٹیکنالوجی، مواصلاتی ٹریننگ وغیرہ دے کر پولیس کو ماڈرن بنانا ہے۔


    مجھے یہ جان کر مسرت ہوئی ہے کہ اسکیم نشان زد مداخلت اور موبلٹی، پولیس بنیادی ڈھانچہ سمیت مکانات اور رہائشیات پر بھی توجہ مرکوز کر رہی ہے۔


    میں تمام پولیس فورسیز کی ملک میں امن و قانون کی بر قراری،ملک کو اندرونی خطرات سے تحفظ دینے کے لئے ستائش کرتا ہوں۔آل انڈیا پولیس اسپورٹس کنٹرول بورڈ کے لئے میری خصوصی ستائش، جو کہ 1997 سے قومی سطح کے بینڈ کا مقابلہ کا اہتمام کر رہا ہے۔


    میں اس تقریب کے انعقاد کے لئے ریلوے پروٹیکشن فورس کے ڈائرکٹر جنرل جناب ارون کمار کی ستائش کرتا ہوں۔


    میں، کھیلوں کے آرگنائزنگ سیکریٹری جناب جی۔ ایم۔ ایسورا راؤ، آئی جی / آر پی ایف،ل جنوب مرکزی ریلوے، اور ان کی ٹیم کے ممبران اور 20 ویں پولیس بینڈ مقابلے کے فاتحین اور تمام شرکاء کو مبارک باد پیش کرتا ہوں۔


    مستقبل کے تمام شرکاء، کوششیں کرنے والوں کی کامیابی کے لئے میں اپنی نیک خواہشات پیش کرتا ہوں۔ جے ہند۔


    ۔۔۔۔۔۔


    U. 883

    
    
    (Release ID: 1604154) Visitor Counter : 5
    
    
      Read this release in: English , Hindi