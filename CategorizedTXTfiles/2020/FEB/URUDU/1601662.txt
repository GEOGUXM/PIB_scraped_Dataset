      وزارت دفاع

      آئی این ایس ایراوت انٹ سرانانا میڈاگاسکر میں انسانی امداد اور آفات سے راحت (آپریشن ونیلا) فراہم کرائے گا
      Posted On: 01 FEB 2020 7:43PM by PIB Delhi


    نئی دہلی، 02 فروری 2020 / جنوبی بحر ہند میں میں تعیناتی کے دوران ہندوستانی بحریہ کے آبی جہاز ایراوت کو 26 جنوری 2020 کو طوفان ڈائنے کی تباہ کاری سے متاثرہ میڈاگاسکر کے شہریوں کو امداد فراہم کرانے کے لیے بھیجا گیا تھا۔ ایراوت نے ہندوستانی بحریہ کے ذریعے شروع کیے گئے ‘آپریشن ونیلا’ کے ایک حصے کے طور پر یہ انسانی امداد اور آفت سے راحت فراہم کرانے کی ذمہ داری لی ہے۔ میڈاگاسکر میں انسانی بحران کے لیے بین الاقوامی طور پر مدد کے لیے پہنچنے والا یہ پہلا جہاز ہے۔


    ‘آپریشن ونیلا’ کے ایک حصے کے طور پر اور حکومت ہند کی جانب سے میڈاگاسکر میں ہندوستان کے سفیر جناب ابھئے کمار اور ایراوت کے کمانڈنگ آفیسر کمانڈر سنیل شنکر نے راحت کے لیے فوری طور پر ضروری سامان جمہوریۂ میڈاگاسکر کے وزیراعظم عزت مآب کرسچن لوئی نتسے کی موجودگی میں یکم فروری 2020 کو مقامی سرکاری حکام کے سپرد کیا۔ اس سامان میں خیمے، کمبل، کپڑے، خوراک اور دوائیں شامل ہیں۔ جہاز کی میڈیکل ٹیم بھی مقام حکام کے تال میل کے ساتھ یکم فروری سے 2 فروری 2020 تک اینٹ سرانانا میں ایک میڈیکل کیمپ بھی چلائیں گے۔


    طوفان ڈائنے کے بعد حکومت ہند کے ذریعے صحیح وقت پر فراہم کرائی گئی یہ مدد اور ہندوستانی بحریہ کے ذریعے جس پروفیشنلزم کا مظاہرہ کیا گیا ہے اس کی مقامی حکام نے بہت زیادہ تعریف کی ہے اور اس سے میڈاگاسکر کے ساتھ ہندوستان کے تعلقات کو فروغ دینے میں مدد ملے گی۔


    ۔۔۔۔۔۔۔۔۔۔


    م ن۔ ا گ ۔ م ت ح ۔


    U- 496


    

    
    (Release ID: 1601662) Visitor Counter : 4
    
    
      Read this release in: English , Hindi