      وزارت دفاع

      وزیردفا ع راج ناتھ سنگھ اور جنوبی کوریا کے قومی دفاع کے وزیر جیونگ کیونگ ڈو نے باہمی سلامتی تعاون بڑھانے کے طور طریقوں پر گفتگو کی
      Posted On: 04 FEB 2020 5:32PM by PIB Delhi


    نئی دہلی، 4 فروری / وزیر دفاع راج ناتھ سنگھ نے آج یہاں جنوبی کوریا کے قومی دفاع کے وزیر جناب جیونگ کیونگ ڈو کے ساتھ باہمی میٹنگ کی۔ میٹنگ کے دوران دونوں ملکوں کے وزرا نے دفاعی صنعت اور تحقیق و ترقی میں اشتراک اور باہمی سیکورٹی تعاون بڑھانے پر تبادلہ خیال کیا۔


    ہندستان اور جمہوریہ کوریا کے درمیان دفاعی صنعتوں میں تعاون کے لئے ایک خاکے پر بھی بات چیت ہوئی ۔ یہ بات چیت میٹنگ کے بعد ہوئی۔ اس خاکے میں تحقیق و ترقی سمیت تعاون کے مختلف ممکنہ شعبوں کی فہرست شامل ہے۔ انہوں نے اترپردیش اور تمل ناڈو میں دفاعی صنعتی کوریڈور میں سرمایہ کاری بڑھانے پر بھی تبادلہ خیال کیا۔ دونوں وزرا نے علاقے کی سیکورٹی صورتحال پر تبادلہ خیال کیا۔


    وزیر دفاع راج ناتھ سنگھ نے 5 سے 9 فروری کے درمیان اترپردیش کی راجدھانی لکھنؤ میں ہونے والی ڈیفنس ایکسپو 2020 میں شرکت کے لئے جناب جیوکیونگ ڈو کا شکریہ ادا کیا۔ ساتھ ہی ساتھ اس نمائش میں جمہوریہ کوریا کی دفاعی صنعتوں کی شرکت کے لئے بھی شکریہ ادا کیا۔


    ۔۔۔۔۔۔۔۔۔۔۔


    م ن۔ ح ا۔ ج۔


    U- 533

    
    
    (Release ID: 1601935) Visitor Counter : 9
    
    
      Read this release in: English , Hindi