      وزارت دفاع

      رکشا منتری جناب راجناتھ سنگھ نے یوم جمہوریہ کی پریڈ 2020 کے لئے بہترین مارچ کرنے والے دستوں کو ٹرافیاں پیش کیں
      
      تینوں فوجوں میں فضائیہ کو بہترین قرار دیا گیا،سی اے پی ایف زمرے میں سی آئی ایس ایف کو اعلی ترین اعزاز سے نوازا گیا

      Posted On: 24 FEB 2020 1:24PM by PIB Delhi

    نئی دہلی، 24 فروری / رکشا منتری جناب راجناتھ سنگھ نے آج یہاں یوم جمہوریہ پریڈ 2020 کے لئے بہترین مارچ کرنے والے دستوں کو ٹرافیاں پیش کیں۔ہندوستانی فضائیہ کے دستے کو تینوں افواج میں بہترین قرار دیا گیا۔ ایئر مارشل ایم ایس جی مینن اور فلائٹ لیفٹیننٹ شری کانت شرما نے ٹرافی لی۔


    مرکزی مسلح پولیس دستوں اور دیگر معاون دستوں کے زمرے میں سینٹرل انڈسٹریل سیکوریٹی فورس(سی آئی ایس ایف) کو بہترین مارچ کرنے والا دستہ قرار دیاگیا۔ٹرافی سی آئی ایس ایف کے ڈائریکٹر جنرل جناب راجیش رنجن اور ڈپٹی کمانڈینٹ پربھ سمرن سنگھ نے ٹرافی حاصل کی۔


    اس موقع پر خطاب کرتے ہوئے رکشا منتری نے پریڈ کے دوران نمایاں کار کردگی کے لئے فضائیہ اور سی آئی ایس ایف کے دستوں کو مبارک باد پیش کی اور کہا کہ یہ شرکاء کی سخت محنت اور ان کے ذریعہ حاصل کردہ تربیت کا نتیجہ ہے۔ اس کو دوسروں کے لئے تحریک ہوناچاہئے۔حاصل شدہ فیڈ بیک کا حوالہ دیتے ہوئے انہوں نے کہا کہ اس سال یوم جمہوریہ کی پریڈ بہت کامیاب رہی اور انہوں نے اس کا انعقاد کرنے میں شامل تمام ایجنسیوں کو مبارک باد پیش کی۔


    اس موقع پر چیف آف ڈیفنس اسٹاف جنرل بپن راوت، بحریہ کے سربراہ ایڈمرل کرم بیر سنگھ، فضائیہ کے سربراہ ایئر چیف مارشل آر کے ایس بھدوریہ، فوج کے سربراہ جنرل ایم ایم نراونے، ڈیفنس سکریٹری ڈاکٹر اجے کمار، سکریٹری( ڈیفنس فائننس) محترمہ گارگی کول، وزارت دفاع اور وزارت داخلہ کے دیگر سینئر فوجی اور سول افسران بھی موجود تھے۔


    ۔۔۔۔۔۔۔۔۔۔۔


    (م ن۔ ا گ ۔ ر ض۔ 24-02-2020 )


    U –889


    

    
    (Release ID: 1604167) Visitor Counter : 9
    
    
      Read this release in: Tamil , English , Hindi , Bengali