      وزارت دفاع

      دفاعی پیداوار سے متعلق پالیسی
      Posted On: 05 FEB 2020 3:48PM by PIB Delhi


    نئی دہلی، 5 فروری 2020 ، دفاع کے وزیر مملکت جناب شری پد نائک نے آج لوک سبھا میں رکن پارلیمنٹ جناب پرویش صاحب سنگھ ورما کے ذریعہ پوچھے گئے ایک سوال کے تحریری جواب میں اطلاع فراہم کی کہ دفاعی پیداوار کی پالیسی کا مسودہ پبلک ڈومین میں رکھا گیا تھا اور اس کو ابھی تک حتمی شکل نہیں دی جاسکی ہے۔


    ڈی پی پی ۔ 2016 میں حکومت کےذریعہ امداد یافتہ میک۔1 زمرے کے تحت دفاعی پیداوار / پلیٹ فارم پروجیکٹ کے نمونے کی ترقی 10 کروڑ روپے کی ترقیاتی لاگت سے متجاوز نہیں ہے اور 50 کروڑ روپے کی خریداری ایم ایس ایم ای کےلئے مختص ہیں۔ اسی طرح سے انڈسٹری کے ذریعہ امداد یافتہ میک۔2 زمرے کے تحت دفاعی پیداوار / پلیٹ فارم ، پروجیکٹس کے نمونے کی ترقی تین کروڑ روپے کی ترقیاتی لاگت سے متجاوز نہیں ہے اور 50 کروڑ روپے کی خریداری ایم ایس ایم ای کے لئے مختص ہے۔ آئی ڈیکس اقدام کا مقصد بھی تحقیق و ترقی اور انجام دینے کے لئے ایم ایس ایم ای اسٹارٹ اپ اور انفرادی اختراع کاروں کو مالی گرانٹس / امداد فراہم کرکے انہیں تعاون فراہم کرنا ہے۔ آئی ڈیکس اسکیم کے تحت کسی بھی حصہ لینے والے کے لئے اپنا نمونہ تیار کرنے کے لئے زیادہ سے زیادہ 1.5 کروڑ روپے کا مالی تعاون دستیاب ہے۔ ایم ایس ایم ای وینڈروں کو وقت پر ادائیگی کو یقینی بنانے کے لئے دفاعی سیکٹر کی سرکاری کمپنیوں (ڈی پی ایس یو) میں تجارتی قابل ادائیگی الیکٹرونک ڈسکاؤنٹ سسٹم (ٹی آر ای ڈی ایس) کو نافذ کیا گیا ہے۔ دفاعی پیداوار کے محکمے (ڈی ڈی پی) میں دفاعی سرمایہ کاری سیل کھولا گیا ہے تاکہ صنعتوں کو درپیش معاملات کو حل کیا جاسکے، بالخصوص ایم ایس ایم ای وینڈر کے مسائل کو حل کیا جاسکے۔


    دفاعی اور ایرو اسپیس کے سیکٹر کی 79 کمپنیوں کے ذریعہ دیئے گئے اعداد و شمار کے مطابق اب تک (دسمبر 2019 کی تاریخ تک) سال 2014 کے بعد دفاع اور ایرو اسپیس کے سیکٹر میں 1834 کروڑ روپے سے زائد کی براہ راست غیر ملکی سرمایہ کاری (ایف ڈی آئی) کی آمد ہوئی ہے۔ دفاع کے سیکٹر میں خود کار طریقے سے 50 فیصد تک کی براہ راست غیر ملکی سرمایہ کاری کی اجازت ہے جبکہ سرکاری راستے سے 49 فیصد سے زیادہ براہ راست غیر ملکی سرمایہ کاری کی اجازت ہے۔ اس سے جدید ترین ٹکنالوجی تک رسائی ممکن ہوسکے گی۔


    خود انحصاری کا تخمینہ لگانے میں استعمال کئے جانے والے پیرا میٹر میں دفاعی خریداری کے مجموعی پلان میں ہندوستانی وینڈروں سے خریداری کے تناسب کو بڑھانا ہے۔


    ۔۔۔۔۔۔۔۔۔۔۔


    م ن۔م ع۔ن ا۔


    U- 584

    
    
    (Release ID: 1602139) Visitor Counter : 6
    
    
      Read this release in: English