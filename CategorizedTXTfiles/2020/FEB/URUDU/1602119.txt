      امور داخلہ کی وزارت

      شری رام جنم بھومی تیرتھ شیتر ٹرسٹ کی تشکیل کا اعلان کرنے کے لئے وزیراعظم کو امت شاہ کی مبارکباد
      Posted On: 05 FEB 2020 1:41PM by PIB Delhi


    نئی دہلی ،05؍ فر وری: وزیر داخلہ جناب امت شاہ نے وزیر اعظم جناب نریندر مودی کو آج پارلیمنٹ میں شری رام جنم بھومی تیرتھ شیتر ٹرسٹ کی تشکیل کا اعلان کرنے کے لئے مبارکباد پیش کی۔انہوں نے کہا کہ یہ دن آج پورے ملک کے لئے بے حد خوشی اور افتخار کا دن ہے۔وزیر داخلہ نے کہا کہ ‘‘میں وزیر اعظم جناب نریندر مودی کو ہندوستان کے عقیدے اور اتھاہ آستھا کی علامت بھگوان شری رام مندر کی تعمیر کے اپنے وعدے کی تکمیل کے لئے مبارکباد پیش کرتا ہوں۔’’


    شری رام جنم بھومی معاملے میں سپریم کورٹ کے حکم کے مطابق حکومت ہند نے شری رام جنم بھومی تیرتھ شیتر کے نام سے ایک ٹرسٹ تشکیل دینے کا آج تاریخی فیصلہ کیا ہے۔اس سے ایودھیا میں بھگوان شری رام کے وسیع مندر کی تعمیر کے تئیں اس کے عزم کا اظہار ہوتا ہے۔جناب شاہ نے کہا کہ شری رام جنم بھومی تیرتھ شیتر ٹرسٹ میں 15ٹرسٹی ہوں گے۔ ان ٹرسٹیوں میں سے ایک ٹرسٹی ہمیشہ ہی دلت برادری سے ہوگا۔ انہوں نے کہا کہ ‘‘میں سماجی یکجہتی کو مستحکم کرنے والے ایسے کئی بے مثال فیصلوں کے لئے وزیر اعظم کا شکریہ ادا کرتا ہوں۔’’


    وزیر داخلہ جناب امت شاہ نے کہا کہ یہ ٹرسٹ مندر سے متعلق ہر ایک فیصلے کے لئے مکمل طورپر آزاد ہوگا اور67 ایکڑ رقبہ کی اراضی ٹرسٹ کو منتقل کردی جائے گی۔انہوں نے کہا کہ‘‘مجھے یقین ہے کہ لاکھوں عوام جو صدیوں سے اس مندر کا انتظار کررہے تھے وہ جلد ہی بھگوان رام کی جائے پیدائش پر ایک وسیع مندر کو دیکھ سکیں گے۔


    *************


    م ن۔ش س ۔ ن ع


    ( U : 560 )

    
    
    (Release ID: 1602119) Visitor Counter : 5
    
    
      Read this release in: English , Hindi , Marathi , Bengali , Gujarati