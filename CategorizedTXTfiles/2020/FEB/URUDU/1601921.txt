      امور صارفین، خوراک اور عوامی تقسیم کی وزارت

      ایک ملک ، ایک راشن کارڈ کے نظام کا نفاذ
      Posted On: 04 FEB 2020 4:31PM by PIB Delhi


    نئی دہلی، 4 فروری / صارفین کے امور ، خوراک اور عوامی نظام تقسیم کی وزارت کے مرکزی وزیر مملکت جناب دنوے راؤ صاحب داداراؤ نے آج لوک سبھا میں ایک تحریری جواب میں بتایا کہ عوامی نظام تقسیم (پی ڈی ایس) اصلاحات کے تحت تمل ناڈو سمیت تمام ریاستوں اور مرکز کے زیر انتظام تمام علاقوں میں اپریل 2018 سے عوامی نظام تقسیم کے مربوط بندوبست سے متعلق ایک اسکیم نافذ کی جارہی ہے ۔ اس اسکیم کا اہم مقصد ایک ملک ایک راشن کارڈ کے ذریعہ نیشنل فوڈ سیکورٹی قانون 2013 (این ایف ایس اے) کے تحت راشن کارڈ رکھنے والوں کی ملک گیر سطح پر پورٹیبلٹی سے متعارف کرانا ہے۔ اس نظام سے مائیگریٹری راشن کارڈ رکھنے والے /مستفدین ، راشن کی دکانوں میں لگے الیکٹرانک پوائنٹ آف سیل (ای پی او ایس) ڈیوائسیز پر بائیو میٹرک /آدھار اوتھینٹی کیشن کے بعد اپنی آبائی ریاست یا مرکز کے زیر انتظام علاقے میں جاری کئے گئے اپنے موجودہ /اسی راشن کارڈ کا استعمال کرکے ملک میں اپنی پسند کی کسی بھی فیئر پرائس شاپ سے اپنے حق کا فوڈ گرین (اناج) حاصل کرسکتے ہیں۔ اس سلسلہ میں عوامی نظام تقسیم کے مربوط بندوبست کی اسکیم کے نفاذ کے لئے ایک مفاہمت نامے پر دستخط کئے گئے ہیں ۔ یہ دستخط تمل ناڈو سمیت بیشتر ریاستوں اور مرکز کے زیر انتظام علاقوں کے ساتھ کئے گئے ہیں۔


    اس پہل کے تحت کسی ریاست یا مرکز کے زیرانتظام علاقے پر کوئی مزید بوجھ نہیں پڑے گا کیونکہ نیشنل پورٹی بلیٹی کے ذریعہ دیگر ریاستوں اور مرکز کے زیر انتطا م علاقوں کےمابین مستفدین کو تقسیم کئے گئے اناج کے کوٹہ پر وقتاً فوقتاً مصالحت ہوگی اور متعلقہ ریاستوں اور مرکز کے زیر انتظام علاقوں کے درمیان اس سلسلہ میں ایک مفاہمت طے کی جائے گی ۔ مزید یہ کہ اپنےہی مستفدین کو ریاستوں یا مرکز کے زیر انتظام علاقوں کی طرف سے اناج کی تقسیم کا موجودہ نظام وہی رہے گا اور اس میں کوئی تبدیلی نہیں ہوگی کیونکہ اس نظام کا مقصد این ایف ایس اے کے تحت ایک جگہ سےدوسری جگہ منتقل ہونے والے ان مستفدین کو فائدہ پہنچانا ہے جو اکثر و بیشتر ملک بھر میں روزگار کی تلاش میں ایک جگہ سے دوسری جگہ منتقل ہوتے ہیں۔


    ۔۔۔۔۔۔۔۔۔۔۔


    م ن۔ ح ا۔ ج۔


    U- 546

    
    
    (Release ID: 1601921) Visitor Counter : 14
    
    
      Read this release in: Bengali , English