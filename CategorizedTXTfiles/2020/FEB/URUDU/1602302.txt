      وزارت دفاع

      امریکہ۔ ہند دفاعی رشتوں کی تبدیلی روایتی خریدار اور سیلر سے تبدیلی ہوکر اشتراک ہورہا ہے، جو صدی کی سب سے بڑی تبدیلی ہوگی: وزیر دفاع راج ناتھ سنگھ
      Posted On: 06 FEB 2020 3:14PM by PIB Delhi


    نئی دہلی، 6 فروری 2020 ، وزیر دفاع جناب راج ناتھ سنگھ نے آج کہا کہ ہندوستان۔ امریکہ رشتوں کو روایتی ‘‘بائر۔ سیلر’’ کی سطح سے اشتراک کی سطح تک لے جانے کے لئے ہندوستان میں دفاعی مینوفیکچرنگ سیکٹر میں دستیاب مواقع میں مزید وسعت کے ساتھ امریکی کے دفاعی شعبہ کی برآمدات برابر لانے کی بات کہی۔


    اترپردیش کے شہر لکھنٔو میں جاری ڈیف ایکسپو 2020 کے دوران امریکہ۔ ہند بزنس کونسل کے زیر اہتمام منعقدہ سیمینار میں جناب راج ناتھ سنگھ اپنے خیالات کا اظہار کررہے تھے۔


    حال ہی میں امریکہ کے دورے کے دوران باہمی مذاکرات یعنی ٹو پلس ٹو ڈائیلاگ کے دوران ہوئے متعدد معاہدوں کا ذکر کرتے ہوئے انہوں نے کہا کہ ‘‘ہند۔ امریکہ رشتے روایتی ‘بائر۔ سیلر’ نوعیت سے بڑھ کر اشتراک کی جانب بڑھ رہے ہیں۔ مجھے یقین ہے کہ یہ رشتہ مستقبل میں مزید فعال اور متحرک ہوگا’’۔


    انہوں نے مزید کہا کہ ‘‘امریکہ، ہندوستان اور دنیا کے لئے اسلحہ کے سب سے بڑے برآمد کاروں میں سے ایک ہے۔ اس کے ساتھ ہی ہندوستان میں دفاع کا مینوفیکچرنگ سیکٹر تیز رفتار سے ترقی کررہا ہے۔ ایسی حالت میں ہمارا اشتراک، صدی کا سب سے بڑا شتراک ہوگا’’۔


    کاروبار کی یقین دہانی کراتے ہوئے، جس میں اصلاحات کی گئی ہیں، انہوں نے کاروباری برادری سے ہندوستان میں سرمایہ کاری اور اس سے زیادہ سے زیادہ فائدہ اٹھانے کی اپیل کی۔


    انہوں نے دونوں ملکوں کے مابین تجارتی رشتوں کو بہتر بنانے میں یو ایس آئی بی سی کے کردار کی تعریف کی۔


    بعدازاں وزیر دفاع نے اترپردیش کے پویلین کا معائنہ کیا۔ اتنے بڑے پیمانے پر ‘ڈیف ایکسپو 2020’ کے انعقاد میں ریاستی حکومت کی مدد کی تعریف کرتے ہوئے انہوں نے امید ظاہر کی کہ اترپردیش میں دفاعی کوریڈور کے قیام کے ساتھ ہی ریاست میں سرمایہ کاری کے مواقع بھی بڑھیں گے۔


    انہوں نے کہا کہ وزیراعظم کا ارادہ ہندوستان کی معیشت کو مطلوبہ پانچ ٹریلین امریکی ڈالر کی سطح تک لے جانے کا ہے اور اترپردیش کے ملک کی سب سے بڑی ریاستو ہونے کی وجہ سے ، اقتصادی تعاون کے اعتبار سے اس کا کردار بھی بڑا ہے۔


    ۔۔۔۔۔۔۔۔۔۔۔


    م ن۔ش س۔ن ا۔


    U- 603

    
    
    (Release ID: 1602302) Visitor Counter : 8
    
    
      Read this release in: Hindi , English , Marathi