      پیٹرولیم اور قدرتی گیس کی وزارت

      جناب دھرمیندر پردھان نے بھارت-امریکہ چوٹی میٹنگ کو باہمی تعلقات کے لئے ایک عظیم لمحہ قرار دیا ہے
      
      توانائی کے شعبے کو جو اعلیٰ اہمیت دی گئی ہے وہ پچھلے تین برسوں کے مثبت واقعات سے ظاہر ہے
      
      Posted On: 25 FEB 2020 7:59PM by PIB Delhi


    پیٹرولیم اور قدرتی گیس، نیز فولاد کے وزیر جناب دھرمیندر پردھان نے وزیر اعظم نریندر مودی اور امریکی صدر جناب ڈونالڈ ٹرمپ کے درمیان چوٹی میٹنگ کو بھارت-امریکہ باہمی تعلقات میں ایک عظیم موقع قرار دیا ہے۔ یہاں ایک تقریب میں اظہار خیال کرتے ہوئے انہوں نے کہا کہ دونوں رہنماؤں نے ایک بار پھر باہمی اسٹریٹجک شراکت داری کے توانائی کے ستون کو مزید مستحکم بنانے کی اہمیت پر زور دیا ہے۔ یہ تقریب ‘‘ انڈیا -یوایس بزنس اسٹوری : اپورچونیٹی، انوویشن، انٹرپری نیورشپ’’ بھارت اور امریکہ کے درمیان توانائی کے تعاون پر توجہ مرکوز کرنے کے لئے مشترکہ طور پر سی آئی آئی، یو ایس آئی بی سی، اننتا سینٹر اور انڈسپورا نے منعقد کی تھی۔


    جناب پردھان نے کہا کہ باہمی تعلقات میں توانائی کے شعبے کو جو اہمیت دی گئی ہے، اس کا اظہار بھارت-امریکہ اسٹریٹجک توانائی شراکت داری کے تحت پچھلے تین برسوں کے دوران مثبت معاملات سے ہوتا ہے۔ انہوں نے کہا کہ ‘‘امریکہ کا خام تیل کی درآمدات کے چھٹے سب سے بڑے ذریعے کے طور پر ابھرنا ایک اہم واقعہ ہے۔ بھارت بھی اب امریکی خام تیل کا چوتھا سب سے بڑا درآمدی مرکز بن گیا ہے۔ امریکہ سے ایل این جی کی ہماری درآمدات میں بتدریج اضافہ ہورہا ہے۔ ایل این جی کی درآمدات کا سلسلہ مارچ 2018 میں شروع ہوا تھا۔ بھارت ایل این جی کی امریکہ کی برآمدات کا پانچواں سب سے بڑا ملک ہے’’۔


    وزیر موصوف نے کہا کہ بھارت کی باہمی ہائیڈرو کاربن تجارت میں پچھلے تین برسوں میں خاطر خواہ اضافہ ہوا ہے اور یہ پچھلے سال 7.7 بلین امریکی ڈالر کے نشان تک پہنچ گئی ہے۔ یعنی کل ملا کر دو طرفہ تجارت کا 11 فیصد ہے۔ ان معاملات سے دونوں ملکوں کے درمیان بڑھتے ہوئے نئے انقلابی تعلقات کا اظہار ہوتا ہے۔ انہوں نے کہا کہ ‘‘ سکریٹری ڈین بروئیلیٹ اور میں نے اس بات سے اتفاق کیا ہے کہ ٹکنالوجی کی آمد اور توانائی کے سیکٹر میں سرمایہ کاری کی شراکت داری کو فروغ دینے کے لئے صنعتی سطح کے تعلقات کو فروغ دینے کی ضرورت ہے۔ کل سکریٹری ڈین بروئیلیٹ اور میں نے اس وقت جاری اسٹریٹجک توانائی شراکت داری کا جائزہ لیا۔ ہمارا منصوبہ ہے کہ اسٹریٹجک توانائی شراکت داری کی وزارتی سطح کی اگلی میٹنگ اِس سال اپریل میں کرائی جائے، تاکہ سرکاری اور صنعتی ذرائع سے تعلقات کو اور گہرا کیا جائے’’۔


    جناب پردھان نے کہا کہ ہمارا گیس پر مبنی معیشت بننے کا وزن، بھارت اور امریکہ کے درمیان قریبی تعاون کا ایک اور شعبہ ہے۔ اسٹریٹجک توانائی شراکت داری کے تحت 2018 میں جو بھارت- امریکہ گیس ٹاسک فورس قائم کی گئی تھی، وہ بہت اچھا کام کررہی ہے۔ یہ ٹاسک فورس بھارت میں گیس پر مبنی معیشت کو تیزرفتاری سے فروغ دینے کی خاطر انقلابی نوعیت کی پالیسی سفارشات کررہی ہے۔


    جناب پردھان نے کہا کہ صاف توانائی کو فروغ دینے کے معاملے میں بھارت-امریکہ تعاون میں بھی اچھی پیش رفت ہورہی ہے۔ ضرورت اس بات کی ہے کہ اِسے بھارت کے قابل تجدید اور صاف توانائی کے زبردست نشانوں سے جوڑا جائے اور یہ کام صاف توانائی کی ٹکنالوجیوں کے بارے میں تحقیق وترقی کی حمایت کرکے کیا جاسکتا ہے۔ اس طرح کے انقلابی نوعیت کے منصوبوں میں خاطر خواہ سرمایہ ڈالنے کا یہ ایک موقع ہے۔ انہوں نے کہا کہ ‘‘بھارت کے انتہائی تیز رفتاری سے توانائی منڈی کے طور پر ابھرنے کی وجہ سے ہم بھارت کے مختلف شعبوں میں امریکی ٹکنالوجی کی اور زیادہ آمد کے منتظر ہیں’’۔


    ۔۔۔۔۔۔۔۔۔۔۔


    م ن ۔ج ۔ع ر۔


    U- 919


    

    
    (Release ID: 1604387) Visitor Counter : 3
    
    
      Read this release in: English , Hindi