      PIB Headquarters

      'ഏക ഭാരതം, ശ്രേഷ്ഠ ഭാരതം' : കോഴിക്കോട്നെഹ്‌റു യുവ കേന്ദ്ര അന്തർ സംസ്ഥാന യുവ വിനിമയ പരിപാടി സംഘടിപ്പിച്ചു.
      Posted On: 18 FEB 2020 5:18PM by PIB Thiruvananthpuram


    ദേശീയ ഐക്യം ശക്തിപ്പെടുത്തുന്നതിനുള്ള 'ഏക ഭാരതം, ശ്രേഷ്ഠ ഭാരതം' സാംസ്‌കാരിക വിനിമയ പരിപാടിയുടെ ഭാഗമായി കോഴിക്കോട്നെഹ്‌റു യുവ കേന്ദ്രയുടെ ആഭിമുഖ്യത്തിൽ കോഴിക്കോട് യൂത്ത് ഹോസ്റ്റലിൽ അന്തർ സംസ്ഥാന യുവ വിനിമയ പരിപാടി സംഘടിപ്പിച്ചു. സംസ്ഥാന ഗതാഗത വകുപ്പ് മന്ത്രി ശ്രീ എ കെ . ശശീന്ദ്രൻ പരിപാടി ഉദ്ഘാടനം ചെയ്തു. ശ്രീ കുഞ്ഞഹമ്മെദ്, നെഹ്‌റു യുവ കേന്ദ്ര സ്റ്റേറ്റ് ഡയറക്ടർ അധ്യക്ഷനായിരുന്നു. , ശ്രീ സനൂപ്, നെഹ്‌റു യുവ കേന്ദ്ര കോഴിക്കോട് ജില്ലാ യൂത്ത് കോർഡിനേറ്റർ സ്വാഗതം പറഞ്ഞു.


    പതിനഞ്ചു ദിവസത്തെ പരിപാടിയുടെ ഭാഗമായി കേരളം, ജോഡി സംസ്ഥാനമായ ഹിമാചൽ പ്രദേശ് എന്നിവിടങ്ങളിൽ നിന്നുള്ള വിദ്യാർത്ഥികൾ വിവിധ കലാരൂപങ്ങൾ അവതരിപ്പിച്ചു.ഹിമാചൽ പ്രദേശിലെ തനതു നൃത്ത രൂപങ്ങളായ ജാമക്കാദ, പഹാഡി എന്നിവയും പഹാഡി ഗാനങ്ങൾ, പഞ്ചാബി ഭംഗര നൃത്തം എന്നിവയും അവതരിപ്പിച്ചു. മോഹിനിയാട്ടം, കുച്ചിപ്പുടി, മാർഗം കളി , നാടോടി നൃത്തം എന്നിങ്ങനെ കേരളത്തിന്റെ തനതു കലാരൂപങ്ങളാണ് കേരളം ടീം അവതരിപ്പിച്ചത്. പരിപാടിയുടെ ഭാഗമായി കേരളത്തെ കുറിച്ച കൂടുതൽ അറിവ് നൽകുവാൻ ഓണാഘോഷവും വിവിധ സാംസ്‌കാരിക, വിനോദ സഞ്ചാര കേന്ദ്രങ്ങളിലേക്ക് യാത്രയും സംഘടിപ്പിച്ചു. സാഹിത്യകാരൻ ശ്രീ യു .കെ കുമാരൻ, ഗാനരചയിതാവ് ശ്രീ പി കെ ഗോപി എന്നിവർ വിദ്യാർത്ഥികളുമായി സംവദിച്ചു.


    IE/SKY

    
    
    (Release ID: 1603548) Visitor Counter : 3