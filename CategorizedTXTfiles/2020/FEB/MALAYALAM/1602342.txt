      രാഷ്ട്രപതിയുടെ കാര്യാലയം

      കുഷ്ഠരോഗനിര്‍മ്മാര്‍ജ്ജന പ്രവര്‍ത്തനങ്ങള്‍ക്കുള്ള അന്താരാഷ്ട്ര ഗാന്ധി അവാര്‍ഡുകള്‍ രാഷ്ട്രപതി സമ്മാനിച്ചു
      Posted On: 06 FEB 2020 2:02PM by PIB Thiruvananthpuram


    കുഷ്ഠരോഗനിര്‍മ്മാര്‍ജ്ജന പ്രവര്‍ത്തനങ്ങള്‍ക്കുള്ള അന്താരാഷ്ട്ര ഗാന്ധി അവാര്‍ഡുകള്‍ വ്യക്തിഗതവിഭാഗത്തില്‍ ഡോ. എന്‍.എസ്. ധര്‍മ്മഷക്തുവിനും, സ്ഥാപന വിഭാഗത്തില്‍ ലെപ്രസി മിഷന്‍ ട്രസ്റ്റിനും ഇന്ത്യന്‍ രാഷ്ട്രപതി ശ്രീ രാം നാഥ് കോവിന്ദ് സമ്മാനിച്ചു. കുഷ്ഠരോഗത്തിനെതിരായ നമ്മുടെ പോരാട്ടത്തില്‍ വര്‍ഷങ്ങളായി വളരെയധികം നേട്ടങ്ങള്‍ കൈവരിച്ചതായി ചടങ്ങില്‍ സംസാരിച്ച രാഷ്ട്രപതി പറഞ്ഞു. പതിനായിരം ജനസംഖ്യയില്‍ ഒരു കേസിനു താഴെ മാത്രമായി കുഷ്ഠരോഗം കുറച്ചുകൊണ്ടുവരികയെന്ന കുഷ്ഠരോഗ നിര്‍മാര്‍ജ്ജനത്തിന്റെ അളവ്‌കോല് നാം വിജയകരമായി പൂര്‍ത്തിയാക്കി. കുഷ്ഠരോഗത്തെ സംബന്ധിച്ച മുന്‍വിധികള്‍ ഗണ്യമായി കുറഞ്ഞു. ശാസ്ത്രജ്ഞരുടെയും ഗവേഷകരുടെയും സംഘടനകളുടെയും സാമൂഹ പ്രവര്‍ത്തകരുടെയും നിരന്തരമായ പ്രവര്‍ത്തനത്തിന് അദ്ദേഹം നന്ദി പറഞ്ഞു.


    വിശേഷിച്ച് വിഭവശേഷി കുറഞ്ഞ ഇടങ്ങളില്‍ ഉചിതമായ തുല്യ ചികിത്സ ലഭ്യമാക്കുന്നതില്‍ ശ്രദ്ധയും പ്രതിബദ്ധതയും പുലര്‍ത്തുക എന്നതാണ് കുഷ്ഠരോഗ നിയന്ത്രണ പ്രവര്‍ത്തനങ്ങളിലെ പ്രധാന വെല്ലുവിളിയെന്നും അദ്ദേഹം പറഞ്ഞു. കുഷ്ഠരോഗ കേസുകള്‍ നേരത്തേ കണ്ടെത്തുന്നതിനുള്ളശ്രമങ്ങള്‍ ശക്തമാക്കേണ്ടതുണ്ടെന്നും, ഭൂമിശാസ്ത്രപരമായി കേന്ദ്രീകരിച്ച പ്രദേശങ്ങളില്‍ സംയോജിത കുഷ്ഠരോഗ സേവനങ്ങള്‍ നല്‍കണമെന്നും രാഷ്ട്രപതി പറഞ്ഞു.


    ഈ രോഗത്തെക്കുറിച്ചും അത് വ്യത്യസ്തമായ രീതിയില്‍ പടര്‍ന്ന് പിടിക്കുന്നതിനെക്കുറിച്ചും നാം ബോധവാന്മാരാകുകയും ബോധവല്‍ക്കരിക്കുകയും വേണം. കുഷ്ഠരോഗം മൂലം വിവേചനം നേരിട്ടവരുടെ കൂടെനില്‍ക്കുകയും അവരെ ശാക്തീകരിക്കുകയും ചെയ്യണമെന്നും അത്തരം അവബോധം സമൂഹത്തിലുണ്ടാക്കണമെന്നും അദ്ദേഹം പറഞ്ഞു.
    GKMRD

    
    
    (Release ID: 1602342) Visitor Counter : 4
    
    
      Read this release in: English , Hindi , Marathi , Bengali