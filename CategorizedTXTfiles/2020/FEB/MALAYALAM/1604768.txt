      PIB Headquarters

      യുവാക്കൾക്കിടയിൽ കായിക മേഖലയോടുള്ള ആഭിമുഖ്യം വളർത്തണമെന്ന് കേന്ദ്ര മന്ത്രി വി മുരളീധരൻ
      Posted On: 29 FEB 2020 9:07PM by PIB Thiruvananthpuram


    ചെറുപ്പക്കാരുടെ ഇടയിൽ കായിക മേഖലയോടുള്ള ആഭിമുഖ്യം വളർത്തണമെന്ന് കേന്ദ്ര വിദേശ പാര്‍ലമെന്ററി കാര്യ സഹ മന്ത്രി വി മുരളീധരന്‍ .കേവലം മത്സരങ്ങൾക്ക് വേണ്ടി മാത്രമല്ല മറിച്ച് ആരോഗ്യമുള്ള ഒരു സമൂഹത്തെ സൃഷ്ടിക്കുന്നതിന് വേണ്ടികൂടിയാണിതെന്നും അദ്ദേഹം പറഞ്ഞു. നെഹ്റു യുവ കേന്ദ്ര, പാലക്കാട് ജില്ല സംഘടിപ്പിച്ച യൂത്ത് ക്ലബ്ബ്കള്‍ക്കായുള്ള സ്‌പോര്‍ട്‌സ് കിറ്റ് വിതരണം ഉദ്‌ഘാടനം ചെയ്തു സംസാരിക്കുകയായിരുന്നു കേന്ദ്ര മന്ത്രി .

    
    എന്നാൽ ദൗർഭാഗ്യവശാൽ ജനസംഖ്യയുമായി താരതമ്യം ചെയ്യുമ്പോൾ കായിക മേഖലയിൽ അതനു സരിച്ചുള്ള നേട്ടം കൈവരിക്കാൻ നമുക്ക് കഴിഞ്ഞിട്ടില്ല , നാം ഇനിയും മുന്നോട്ട് പോകേണ്ടിയിരിക്കുന്നുവെന്നും ശ്രീ വി മുരളീധരൻ ചൂണ്ടിക്കാട്ടി . ആഗോളതലത്തിൽ ഇന്ത്യ വിദ്യാഭ്യാസത്തിൽ മുന്നിലാണെങ്കിലും തൊഴിൽ നൈപുണ്യത്തിൽ പിന്നിലാണ്. അത്കൊണ്ടാണ് കേന്ദ്രം വിവിധ നൈപുണ്യ പദ്ധതികൾ ആവിഷ്കരിചു നടപ്പാക്കുന്നതെന്നും അദ്ദേഹം പറഞ്ഞു. നാട്ടിൻപുറത്തെ ക്ലബ്ബ്കൾക്കു ഇന്ന് വലിയ ഉത്തരവാദിത്വം നിർവഹിക്കാനുണ്ടെന്നു സൂചിപ്പിച്ച കേന്ദ്ര മന്ത്രി മനസികോല്ലാസത്തിനപ്പുറം യുവ തലമുറയെ ക്രിയാത്മകമായ രീതിയിൽ മുന്നോട്ട് നയിക്കാനും അവരുടെ സർഗ്ഗശേഷിയെ പ്രയോജനപ്പെടുത്താനും വെല്ലുവിളികളെ നേരിടാൻ സജ്ജമാനക്കാനുമുള്ള ശ്രമങ്ങൾ ഇത്തരം ക്ലബ്ബ്കൾ നടത്തണമെന്നും ആവശ്യപ്പെട്ടു. . നെഹ്‌റു യുവ കേന്ദ്രയുടെ കീഴിലുള്ള ക്ലബ്ബ്കൾക്ക്‌ യുവാക്കളെ ഉത്തരവാദിത്വ ബോധമുള്ള സമൂഹമായി മാറ്റിയെടുക്കാൻ കഴിയണമെന്നും അദ്ദേഹം പറഞ്ഞു.
    
    കൂടാതെ ഇന്നത്തെ കാലഘട്ടം സ്ത്രീ മുന്നേറ്റത്തിന് വലിയ പ്രാധാന്യം നൽകുന്നു. അതുകൊണ്ട് തന്നെ നെഹ്‌റു യുവ കേന്ദ്രയുടെ ഭാവി പരിപാടികളിൽ പെൺകുട്ടികൾക്ക് കൂടി വർധിച്ച പ്രാധാന്യം നൽകണമെന്നും ശ്രീ മുരളീധരൻ ആവശ്യപ്പെട്ടു.
    
    വി കെ ശ്രീകണ്ഠൻ എം പി , നെഹ്‌റു യുവ കേന്ദ്ര പാലക്കാട് ജില്ല കോർഡിനേറ്റർ എം അനിൽകുമാർ, ബിജെപി പാലക്കാട് ജില്ലാ അധ്യക്ഷൻ അഡ്വക്കേറ്റ് ഇ കൃഷ്ണദാസ് എന്നിവരും പരിപാടിയിൽ സംബന്ധിച്ചു. പാലക്കാട് ജില്ലാ നെഹ്‌റു യുവ കേന്ദ്രയുടെ ആഭിമുഖ്യത്തിൽ 250 ക്ലബ്ബ്കൾക്കാണ് ഇന്ന് സ്പോർട്സ് കിറ്റ് വിതരണം ചെയ്തത് .


    RRTN/SKY

    
    
    (Release ID: 1604768) Visitor Counter : 3