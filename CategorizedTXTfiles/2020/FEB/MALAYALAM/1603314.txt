      PIB Headquarters

      ഗുരുദേവ ദര്‍ശനം രാജ്യം മുഴുവന്‍ വ്യാപിപ്പിക്കാന്‍ കേന്ദ്ര സര്‍ക്കാര്‍ പ്രതിബദ്ധം: കേന്ദ്ര മന്ത്രി ശ്രീ. വിമുരളീധരന്‍
      Posted On: 15 FEB 2020 5:35PM by PIB Thiruvananthpuram


    ഗുരുദേവ ധര്‍മ്മവും ദര്‍ശനവും രാജ്യം മുഴുവന്‍ വ്യാപിപ്പിക്കാന്‍ കേന്ദ്ര സര്‍ക്കാര്‍ പ്രതിബദ്ധമാണെന്ന് കേന്ദ്ര വിദേശകാര്യ, പാര്‍ലമെന്ററി കാര്യ സഹമന്ത്രി ശ്രീ. വിമുരളീധരന്‍ പറഞ്ഞു. ഗുരദേവ ധര്‍മ്മങ്ങള്‍ നടപ്പിലാക്കാനുള്ള പ്രതിബദ്ധതയാണ് ശ്രീ. നരേന്ദ്ര മോദിയുടെ നേതൃത്വത്തിലുള്ളസര്‍ക്കാരിന്റെ നയം പ്രഖ്യാപിച്ചുകൊണ്ട് രാഷ്ട്രപതി പാര്‍ലമെന്റില്‍ പ്രസംഗത്തില്‍ ശ്രീനാരായണ ഗുരുദേവ ദര്‍ശനങ്ങള്‍ ഉള്‍പ്പെടുത്തിയതെന്ന് അദ്ദേഹം പറഞ്ഞു. ശിവഗിരിയിലെ ധര്‍മസംഘത്തിന്റെ അധ്യക്ഷന്‍ സ്വാമി വിശുദ്ധാനന്ദയെ പത്മശ്രീ പുരസ്‌കാരം നല്‍കി ആദരിച്ചതുംഗുരുദേവന്റെ ദര്‍ശനങ്ങളോടുള്ളകേന്ദ്ര സര്‍ക്കാരിന്റെ ആദരവിന്റെസൂചനകളാണെന്നുംകേന്ദ്രമന്ത്രി പറഞ്ഞു.


    ഇരുപത്തിയഞ്ചാമത് മാടമണ്‍ ശ്രീ നാരായണ കണ്‍വന്‍ഷന്റെ രജത ജൂബിലി സമ്മേളനം ഉദ്ഘാടനം ചെയ്തുകൊണ്ട് സംസാരിക്കുകയായിരുന്നു അദ്ദേഹം. ചടങ്ങില്‍ എസ്എന്‍ഡിപിയോഗം വൈസ്പ്രസിഡന്റ് ശ്രീ. തുഷാര്‍വെള്ളാപ്പള്ളി അധ്യക്ഷനായിരുന്നു. ആലുവ അദ്വൈതാശ്രമം സെക്രട്ടറി ശ്രീ ശിവസ്വരൂപാനന്ദ ശ്രീആന്റോ ആന്റണിഎംപി എന്നിവര്‍ പ്രസംഗിച്ചു.


    GK(15.02.2020)


    
    

    
    (Release ID: 1603314) Visitor Counter : 1