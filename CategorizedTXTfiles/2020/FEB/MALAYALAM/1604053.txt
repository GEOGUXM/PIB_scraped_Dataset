      വാര്‍ത്താവിതരണ പ്രക്ഷേപണ മന്ത്രാലയം

      അന്താരാഷ്ട്ര വനിതാ ദിനാചരണത്തിന്റെ പ്രചാരണ പരിപാടികൾക്ക് ബൃഹത് പദ്ധതി
      Posted On: 22 FEB 2020 6:55PM by PIB Thiruvananthpuram


    അടുത്ത മാസം 8 ന് ആചരിക്കുന്ന അന്താരാഷ്ട്ര വനിതാ ദിനത്തോടനുബന്ധിച്ച് കേന്ദ്ര വാർത്താ വിതരണ പ്രക്ഷേപണ മന്ത്രാലയത്തിന്റെ കീഴിലുള്ള വിവിധ മാധ്യമ വിഭാഗങ്ങൾ സംയുക്തമായി പ്രചാരണ പരിപാടികൾ സംഘടിപ്പിക്കും. ഹൈദരാബാദിൽ ഇന്ന് സമാപിച്ച വാർത്താവിതരണ പ്രക്ഷേപണ മന്ത്രാലയത്തിന്റെ ദക്ഷിണ മേഖലാ സമ്മേളനം ഇത് സംബന്ധിച്ച കരട് പദ്ധതിക്ക് അന്തിമ രൂപം നൽകി. എല്ലാ മേഖലകളിൽ നിന്നുമുള്ള നിർദ്ദേശങ്ങൾ ഉൾപ്പെടുത്തി വിപുലമായ പ്രചാരണ പരിപാടി തയ്യാറാക്കുന്ന് വാർത്താ വിതരണ പ്രക്ഷേപണ ജോയിന്റ് സെക്രട്ടറി ശ്രീ. വിക്രം സഹായി അറിയിച്ചു.


    ദക്ഷിണേന്ത്യൻ സംസ്ഥാനങ്ങളിലെ സംസ്ഥാന പബ്ലിക്ക് റിലേഷൻസ് മേധാവികളുടെ സമ്മേളനവും ഇതോടനബന്ധിച്ച് ചേർന്നു. ജനോപകാരപ്രദമായ പദ്ധതികളെ കുറിച്ച് ജനങ്ങൾക്ക് അറിവ് പകരുന്നതിൽ കേന്ദ്ര , സംസ്ഥാന മാധ്യമ വിഭാഗങ്ങൾ കൂടുതൽ സഹകരിച്ച് പ്രവർത്തിക്കാനുള്ള സാഹചര്യങ്ങൾ ഒരുക്കണമെന്നു് ശ്രീ. സഹായി അഭിപ്രായപ്പെട്ടു. കേബിൾ ടിവി നിയന്ത്രണ നിയമം ലംഘിക്കുന്ന ടെലിവിഷൻ ചാനലുകൾ സംബന്ധിച്ച വിവരങ്ങൾ സംസ്ഥാനങ്ങൾ അറിയിച്ചാൽ തക്കതായ നടപടി സ്വീകരിക്കുമെന്ന് 'അദ്ദേഹം അറിയിച്ചു. സംസ്ഥാനങ്ങളടെ അഭിപ്രായങ്ങൾ കൂടി സ്വരൂപിച്ച ശേഷം പത്രങ്ങളുടെയും പ്രസിദ്ധീകരണങ്ങളടെയും രജിസ്ട്രേഷൻ നിയമ ഭേദഗതിക്ക് അന്തിമ രൂപം നൽകുമെന്ന് ജോയിന്റ് സെക്ടറി വ്യക്തമാക്കി.


    
    ആന്ധ്രാ പ്രദേശ് ഐ. &. പി ആർ കമ്മീഷണർ, ശ്രീ ടി. വി. കെ. റെഡ്ഡി , തെലങ്കാന ഐ & പി. ആർ ജോയിന്റ് ഡയറക്ടർ ശ്രീ വെങ്കടേശ്വരലു, കർണാടക ഐ. & പി. ആർ ഡെപ്യൂട്ടി ഡയറക്ടർ ശ്രീ. ഡി. പി. മുരളീധർ , തമിഴ് നാട് ഐ & പി. അർ അഡീഷണൽ ഡയറക്ടർ ശ്രീമതി ശാന്തി തുടങ്ങിയവർ സംബന്ധിച്ചു.


    ****

    
    
    (Release ID: 1604053) Visitor Counter : 4