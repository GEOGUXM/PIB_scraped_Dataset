      PIB Headquarters

      കസ്റ്റംസ് പ്രിവന്റീവ് കമ്മീഷണറേറ്റിന്റെ ഇന്റേണ്‍ഷിപ്പ് പ്രോഗ്രാമിന് തുടക്കം
      Posted On: 20 FEB 2020 4:19PM by PIB Thiruvananthpuram


    ബിരുദ, ബിരുദാനന്തരബിരുദ, പ്രഫഷണല്‍ വിദ്യാര്‍ത്ഥികള്‍ക്കായി കൊച്ചിയിലെ കസ്റ്റംസ് പ്രിവന്റീവ് കമ്മീഷണറേറ്റ് ഇന്റേണ്‍ഷിപ്പ് പ്രോഗ്രാം ആരംഭിച്ചു. കസ്റ്റംസ് പ്രിവന്റീവ് കമ്മീഷണര്‍ ശ്രീ സുമിത് കുമാര്‍ പരിപാടി ഉദ്ഘാടനം ചെയ്തു. റിട്ട. പ്രിന്‍സിപ്പല്‍ ചീഫ് കമ്മീഷണര്‍ ശ്രീ പുല്ലേല നാഗേശ്വര റാവു, ശ്രീമതി പി.എന്‍. റാവു എന്നിവര്‍ പങ്കെടുത്തു. കസ്റ്റംസിനെ കുറിച്ചും പരോഷ നികുതി നിയമങ്ങളെ കുറിച്ചും പ്രക്രിയയെ കുറിച്ചും വിദ്യാര്‍ത്ഥികള്‍ക്ക് അവബോധമുണ്ടാക്കുകയാണ് ഇന്റേണ്‍ഷിപ്പ് പ്രോഗ്രാമിന്റെ ലക്ഷ്യം.


    
    കഴിഞ്ഞ വര്‍ഷം നിരവധി ലോ, മാനേജ്‌മെന്റ് ഇന്‍സ്റ്റിറ്റ്യൂട്ടുകള്‍ തങ്ങളുടെ വിദ്യാര്‍ത്ഥികളെ ഇന്റേണ്‍ഷിപ്പ് പ്രോഗ്രാമിനായി ശുപാര്‍ശ ചെയ്തിരുന്നു. ഇന്റേണുകള്‍ ഇന്റേണ്‍ഷിപ്പ് കാലാവധിക്ക് ശേഷം സമര്‍പ്പിക്കുന്ന ഔട്ട്പുട്ട് പേപ്പര്‍ ഡിപ്പാര്‍ട്ട്‌മെന്റിനു പുറത്ത് നിന്നുള്ള അക്കാദമിക വിദഗ്ധര്‍ കൂടിയുള്‍പ്പെടുന്ന ഒരു പാനല്‍ പരിശോധിക്കുകയും, മികച്ച പേപ്പറിന് ശ്രീ പുല്ലേല നാഗേശ്വര റാവുവിന്റെ പേരില്‍ ആരംഭിച്ച പിഎന്‍ റാവു പുരസ്‌ക്കാരം നല്‍കുകയും ചെയ്യും. പ്രോഗ്രാമിനായി വിദ്യാര്‍ത്ഥികളെ ശുപാര്‍ശ ചെയ്യാനുദ്ദേശിക്കുന്ന സ്ഥാപനങ്ങള്‍ ഇന്റേഷണ്‍ഷിപ്പ് കാലാവധിക്ക് 30 ദിവസം മുന്‍പ് ഇതിനായി അപേക്ഷ സമര്‍പ്പിക്കേണ്ടതാണ്. കൂടുതല്‍ വിവരങ്ങള്‍ക്ക് cusprevhq.ker@nic.in എന്ന ഇമെയിലില്‍ കസ്റ്റംസ് പ്രിവന്റീവ് കമ്മീഷണറുമായി ബന്ധപ്പെടാം. ഫോണ്‍ 0484-2870400/2354056


    
    IE/BSN (20.02.2020)

    
    
    (Release ID: 1603850) Visitor Counter : 1