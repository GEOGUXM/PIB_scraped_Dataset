      PIB Headquarters

      മാധ്യമ ശില്‍പശാല ഫെബ്രുവരി 27ന് മഞ്ചേരിയില്‍
      Posted On: 25 FEB 2020 2:17PM by PIB Thiruvananthpuram


    കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിനു കീഴിലുള്ള മാധ്യമ വിഭാഗമായ പ്രസ് ഇന്‍ഫര്‍മേഷന്‍ ബ്യൂറോ കൊച്ചി ഓഫീസ് മഞ്ചേരി ടൗണിലെയും സമീപ പ്രദേശങ്ങളിലെയും മാധ്യമപ്രവര്‍ത്തകര്‍ക്കായി മാധ്യമ ശില്‍പശാല (വാര്‍ത്താലാപ്) സംഘടിപ്പിക്കുന്നു. മഞ്ചേരി ഫര്‍സ ഹോട്ടലില്‍ ഫെബ്രുവരി 27ന് രാവിലെ 10ന് ശ്രീ എം. ഉമ്മര്‍ എംഎല്‍എ ശില്‍പശാല ഉദ്ഘാടനം ചെയ്യും. മഞ്ചേരി മുനിസിപ്പാലിറ്റി ചെയര്‍പേഴ്‌സണ്‍ ശ്രീമതി സുബൈദ വി.എം. അധ്യക്ഷത വഹിക്കും.


    
    പിഐബി കേരള റീജിയണ്‍ അഡീഷണല്‍ ഡയറക്ടര്‍ ജനറല്‍ മിസ്. എര്‍മെലിന്‍ഡ ഡയസ് മുഖ്യപ്രഭാഷണം നിര്‍വഹിക്കും.
    പോസിറ്റീവ് റിപ്പോര്‍ട്ടിങ്ങും ഗവണ്‍മെന്റിന്റെ ക്ഷേമ പദ്ധതികളും, ഇന്ത്യയിലെ ഡിജിറ്റല്‍ ഇടപാടുകള്‍: കേന്ദ്ര ഗവണ്‍മെന്റ് സംരംഭങ്ങള്‍, നോവല്‍ കൊറോണ വൈറസ് ഉള്‍പ്പെടെയുള്ള പകര്‍ച്ചവ്യാധികള്‍ക്ക് ഊന്നല്‍ നല്‍കുന്ന ആരോഗ്യ റിപ്പോര്‍ട്ടിങ്ങ് എന്നീ വിഷയങ്ങളില്‍ വിദഗ്ധര്‍ സെഷനുകള്‍ നയിക്കും. മഞ്ചേരി, വേങ്ങര, കോട്ടയ്ക്കല്‍, നിലമ്പൂര്‍, കരുവാരക്കുണ്ട് മേഖലകളില്‍ നിന്നുള്ള അറുപതോളം മാധ്യമപ്രവര്‍ത്തകര്‍ ശില്‍പശാലയില്‍ പങ്കെടുക്കും. മാധ്യമപ്രവര്‍ത്തകരും കേന്ദ്ര ഗവണ്‍മെന്റും തമ്മിലുള്ള ബന്ധം മെച്ചപ്പെടുത്തുന്നതിന് കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയം ആവിഷ്‌ക്കരിക്കുന്ന പ്രത്യേക പരിപാടിയാണ് വാര്‍ത്താലാപ്.


    
    IE/BSN (25.02.2020)

    
    
    (Release ID: 1604271) Visitor Counter : 2