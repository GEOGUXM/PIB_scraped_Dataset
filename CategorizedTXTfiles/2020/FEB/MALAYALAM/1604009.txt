      വാര്‍ത്താവിതരണ പ്രക്ഷേപണ മന്ത്രാലയം

      ഗവണ്‍മെന്റ് പദ്ധതികളുടെ പ്രയോജനങ്ങള്‍ ജനങ്ങളിലെത്തിക്കുന്നതിന് എല്ലാ ഭാഷകളിലും പ്രചാരണ പ്രവര്‍ത്തനങ്ങള്‍ നടത്തണം - കേന്ദ്രമന്ത്രി പ്രകാശ് ജാവ്‌ദേകര്‍
      Posted On: 21 FEB 2020 8:36PM by PIB Thiruvananthpuram


    കേന്ദ്ര ഗവണ്‍മെന്റ് പദ്ധതികളുടെ പ്രയോജനങ്ങള്‍ കൂടുതലായി ജനങ്ങളെ ബോധ്യപ്പെടുത്തുന്നതിന് എല്ലാ ഭാഷകളിലും പ്രചാരണ പ്രവര്‍ത്തനങ്ങള്‍ നടത്തണമെന്ന് കേന്ദ്ര വാര്‍ത്താവിതരണ പ്രക്ഷേപണ മന്ത്രി ശ്രീ. പ്രകാശ് ജാവ്‌ദേകര്‍ നിര്‍ദ്ദേശിച്ചു. വാര്‍ത്താ വിതരണ പ്രക്ഷേപണ മന്ത്രാലയത്തിന് കീഴിലുള്ള വിവിധ മാധ്യമ വിഭാഗങ്ങളുടെ ദക്ഷിണ മേഖലാ സമ്മേളനം ഹൈദരാബാദില്‍ വീഡിയോകോണ്‍ഫറന്‍സിംഗ് വഴി ഉദ്ഘാടനം ചെയ്യുകയായിരുന്നു മന്ത്രി.


    വിവിധ വികസന പദ്ധതികളുടെ ഗുണഭോക്താക്കളുടെ അനുഭവ സാക്ഷ്യങ്ങള്‍ കൂടുതലായി അവതരിപ്പിക്കപ്പെടേണ്ടതുണ്ടെന്ന് അദ്ദേഹം ചൂണ്ടിക്കാട്ടി. സമൂഹ മാധ്യമങ്ങള്‍ ആശയവിനിമയത്തിന് പരമാവധി പ്രയോജനപ്പെടുണമെന്നും ശ്രീ. ജാവ്‌ദേകര്‍ ആവശ്യപ്പെട്ടു.


    വാര്‍ത്താ വിതരണ പ്രക്ഷേപണ മന്ത്രാലയം സെക്രട്ടറി ശ്രീ. രവി മിത്തല്‍ , ജോയിന്റ് സെക്രട്ടറി ശ്രീ. വിക്രം സഹായ് , വിവിധ മാധ്യമ മേധാവികള്‍ തുടങ്ങിയവര്‍ രണ്ട് ദിവസത്തെ സമ്മേളനത്തില്‍ പങ്കെടുക്കുന്നുണ്ട്. നാല് ദക്ഷിണേന്ത്യന്‍ സംസ്ഥാനങ്ങളിലെ വിവിധ മാധ്യമ യൂണിറ്റുകളില്‍ നിന്നുള്ള നൂറിലേറെ ഇന്ത്യന്‍ ഇന്‍ഫര്‍മേഷന്‍ സര്‍വ്വീസ് ഉദ്യോഗസ്ഥര്‍, ആകാശവാണി, ദൂരദര്‍ശന്‍ ഡയറക്ടര്‍മാര്‍, സംസ്ഥാന പബ്ലിക്ക് റിലേഷന്‍സ് വകപ്പ് മേധാവികള്‍ തുടങ്ങിയവരും സമ്മേളനത്തില്‍ സംബന്ധിക്കുന്നുണ്ട്.

    
    
    (Release ID: 1604009) Visitor Counter : 3