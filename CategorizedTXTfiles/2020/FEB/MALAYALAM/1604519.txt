      PIB Headquarters

      ശാസ്ത്രവും കണ്ടുപിടിത്തങ്ങളും ജനങ്ങള്‍ക്കു ഉപകാരപ്രദമാകാനുള്ള ശ്രമങ്ങള്‍ ഉണ്ടാകണമെന്ന് കേന്ദ്രമന്ത്രി വി മുരളീധരന്‍
      Posted On: 27 FEB 2020 3:12PM by PIB Thiruvananthpuram


    

    ശാസ്ത്രവും കണ്ടുപിടിത്തങ്ങളും ജനങ്ങള്‍ക്കു ഉപകാരപ്രദമാകാനുള്ള ആത്മാര്‍ത്ഥമായ ശ്രമങ്ങള്‍ ഉണ്ടാകണമെന്ന് കേന്ദ്ര വിദേശ പാര്‍ലമെന്ററി കാര്യ സഹ മന്ത്രി വി മുരളീധരന്‍. ഇരുപത്തിഒന്‍പതാമത് സ്വദേശി ശാസ്ത്ര കോണ്‍ഗ്രസ് കാസര്‍ഗോഡ് കേന്ദ്ര തോട്ട വിള ഗവേഷണ സ്ഥാപനത്തില്‍ നടന്ന ചടങ്ങില്‍ ഉദ്ഘാടനം ചെയ്ത് സംസാരിക്കുകയായിരുന്നു കേന്ദ്ര മന്ത്രി. കണ്ടുപിടിത്തങ്ങള്‍ ജനങ്ങളിലും ബന്ധപ്പെട്ട മേഖലകളിലും പ്രതിഫലിക്കുമ്പോഴാണ് ശാസ്ത്രം അതിന്റെ ദൗത്യം പൂര്‍ത്തിയാക്കുന്നതെന്ന് അദ്ദേഹം ചൂണ്ടിക്കാട്ടി .. ഇക്കാര്യത്തില്‍ ശാസ്ത്രജ്ഞരുടെ ഭാഗത്തുനിന്നും ആത്മാര്‍ത്ഥമായ ശ്രമം ഉണ്ടാകണമെന്നും ശ്രീ വി മുരളീധരന്‍ പറഞ്ഞു .
    
    സൗരോര്‍ജം കൊണ്ട് ലോകത്തെ ചലിപ്പിക്കാമെന്നു ജനങ്ങളെ ബോധ്യപ്പെടുത്താന്‍ ഭാരത സര്‍ക്കാരിന്കഴിഞ്ഞിട്ടുണ്ടെന്നു അദ്ദേഹം കൂട്ടിച്ചേര്‍ത്തു. ബഹിരാകാശ ഗവേഷണ രംഗത്ത ഇന്ത്യ കൈവരിച്ച നേട്ടങ്ങള്‍ ലോകത്തിന് ഒരു വിസ്മയമാണെന്നും കേന്ദ്ര മന്ത്രി പറഞ്ഞു.
    
    എന്നാല്‍ കേരളം ഇപ്പോഴും വേനല്‍ക്കാലത് വരള്‍ച്ചയും മഴക്കാലത്ത് വെള്ളപ്പൊക്കവും മണ്ണിടിച്ചിലും നേരിടുന്നു . ഇതിനെ ചെറുക്കുവാനുള്ള ശ്രമങ്ങൾ ഊര്ജിതമാക്കണമെന്നും മഴവെള്ളം മണ്ണിലേക്ക് ഇറക്കാനുള്ള നടപടികൾ ഉണ്ടാകേണ്ടിയിരിക്കുന്നുവെന്നും ശ്രീ വി മുരളീധരന്‍ പറഞ്ഞു.


    

    
    കേന്ദ്ര തോട്ട വിള ഗവേഷണ സ്ഥാപനവും കാസര്‍ഗോഡ് കേന്ദ്ര സര്‍വകലാശാലയും സ്വദേശി ശാസ്ത്ര പ്രസ്ഥാനവും സംയുക്തമായാണ് സ്വദേശി ശാസ്ത്ര കോണ്‍ഗ്രസ് സംഘടിപ്പിച്ചത് . .
    കാസര്‍ഗോഡ് കേന്ദ്ര സര്‍വകലാശാല വൈസ് ചാന്‍സലര്‍ പ്രൊഫസര്‍ ജി ഗോപകുമാര്‍, കേരള മത്സ്യ സമുദ്രപഠന സര്‍വകലാശാല വൈസ് ചാന്‍സലര്‍ പ്രൊഫസര്‍ എ രാമചന്ദ്രന്‍, കൊച്ചി സര്‍വകലാശാല സ്‌കൂള്‍ ഓഫ് മെഡിസിന്‍ ആന്‍ഡ് പബ്ലിക് ഹെല്‍ത്ത് ഡീന്‍ ഡോ .രാജേന്ദ്ര പിലാങ്കട്ട എന്നിവര്‍ മുഖ്യാതിഥികളായിരുന്നു . സ്വദേശി ശാസ്ത്ര പ്രസ്ഥാനത്തിന്റെ വൈസ് പ്രസിഡണ്ട് ഡോ .കെ മുരളീധരന്‍ അധ്യക്ഷത വഹിച്ചു . ഭാരതീയ ശാസ്ത്ര പൈതൃകം എന്ന വിഷയത്തില്‍ പദ്മ വിഭൂഷണ്‍ പരമേശ്വര്‍ജി അനുസ്മരണ സമ്മേളനം പരിപാടിയുടെ ഭാഗമായി സംഘടിപ്പിച്ചിരുന്നു.


    
    RRTN/SKY (27.02.2020)

    
    
    (Release ID: 1604519) Visitor Counter : 3