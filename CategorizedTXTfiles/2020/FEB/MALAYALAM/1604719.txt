      PIB Headquarters

      കേന്ദ്രമന്ത്രി വി മുരളീധരന്‍ നാളെ പാലക്കാട് ; വിവിധ പരിപാടികളില്‍ സംബന്ധിക്കും
      Posted On: 28 FEB 2020 8:59PM by PIB Thiruvananthpuram


    കേന്ദ്ര വിദേശ പാര്‍ലമെന്ററി കാര്യ സഹ മന്ത്രി വി.മുരളീധരന്‍ നാളെ (29 .02.2020 ) പാലക്കാട് വിവിധ പരിപാടികളില്‍ സംബന്ധിക്കും. പട്ടാമ്പി നഗരസഭാ 15-ാം ഡിവിഷനില്‍ പ്രധാനമന്ത്രി ആവാസ് യോജന യുടെ കീഴില്‍ പൂര്‍ത്തിയാക്കിയ ഇരുപതു വീടുകളുടെ ഗൃഹപ്രവേശം അദ്ദേഹം ഉദ്ഘാടനം ചെയ്യും. കീഴായൂരില്‍ രാവിലെ 10.00 നാണു ചടങ്ങ്. ഉച്ചക്ക് ശേഷം 2.30 ന് നെഹ്‌റു യുവ കേന്ദ്ര, പാലക്കാട് ജില്ല സംഘടിപ്പിക്കുന്ന യൂത്ത് ക്ലബ്ബ്കള്‍ക്കായുള്ള സ്പോര്‍ട്സ് കിറ്റ് വിതരണവും കേന്ദ്ര മന്ത്രി ഉദ്ഘാടനം ചെയ്യും. തുടര്‍ന്ന് മൂന്നു മണിക്ക് പാലക്കാട് നഗരസഭാ ഓഫീസ് പരിസരത്തു നടക്കുന്ന ചടങ്ങില്‍ വിവിധ പദ്ധതികളുടെ ഉദ്ഘാടനവും ശിലാസ്ഥാപനവും ശ്രീ മുരളീധരന്‍ നിര്‍വ്വഹിക്കും. കൊപ്പം പ്രാഥമിക ആരോഗ്യ കേന്ദ്രം, മൂന്നു സ്‌കൂളു കളിലെ സോളാര്‍ പ്ലാന്റുകള്‍, പാലക്കാട് നഗരത്തില്‍ സി സി ടി വി കാമറ നിരീക്ഷണം എന്നിവയുടെ ഉദ്ഘാടനവും കല്‍മണ്ഡപം ബസ് ടെര്‍മിനല്‍, നാലു ഫുട്ഓവര്‍ ബ്രിഡ്ജുകള്‍ എന്നിവയുടെ ശിലാസ്ഥാപനവും ഇതില്‍ ഉള്‍പ്പെടുന്നു.


    RRTN/SKY

    

    
    (Release ID: 1604719) Visitor Counter : 3