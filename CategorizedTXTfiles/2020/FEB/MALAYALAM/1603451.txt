      PIB Headquarters

      ഇഗ്നോയുടെ 33-ാമത് ബിരുദദാന സമ്മേളനം നടന്നു
      Posted On: 17 FEB 2020 5:45PM by PIB Thiruvananthpuram


    

    ഇന്ദിരാ ഗാന്ധി നാഷണല്‍ ഓപ്പണ്‍ യൂണിവേഴ്‌സിറ്റിയുടെ 33-ാമത് ബിരുദദാന സമ്മേളനം 2020 ഫെബ്രുവരി 17 തിങ്കളാഴ്ച ന്യൂഡല്‍ഹി ആസ്ഥാനത്തും രാജ്യത്താകമാനമായി 39 മേഖലാ കേന്ദ്രങ്ങളിലും നടന്നു.
    ഇഗ്നോയുടെ ന്യൂഡല്‍ഹി ആസ്ഥാനത്ത് കേന്ദ്ര മാനവശേഷി വികസന വകുപ്പ് മന്ത്രി ശ്രീ. രമേശ് പൊഖ്‌റിയാല്‍ 'നിഷാങ്' ബിരുദദാന പ്രഭാഷണം നടത്തി. ന്യൂഡല്‍ഹിയില്‍ വച്ച് നടന്ന മുഖ്യ ബിരുദ ദാന സമ്മേളനത്തിന്റെ വീഡിയോ ദൃശ്യങ്ങള്‍ തിരുവനന്തപുരത്ത് നടത്തിയ പ്രാദേശിക ബിരുദദാന ചടങ്ങിന് മുന്നോടിയായി പ്രദര്‍ശിപ്പിച്ചു.
    ഇഗ്നോ തിരുവനന്തപുരം മേഖലാ കേന്ദ്രത്തിന്റെ ബിരുദദാന സമ്മേളനം തിരുവനന്തപുരം ഇടപ്പഴിഞ്ഞി ആര്‍.ഡി.ആര്‍. കണ്‍വെന്‍ഷന്‍ സെന്ററില്‍ വച്ച് നടന്നു. കേരള നിയമസഭാ സ്പീക്കര്‍ ശ്രീ. പി. ശ്രീരാമകൃഷ്ണന്‍ ഉന്നത വിജയം കരസ്ഥമാക്കിയവര്‍ക്കുള്ള സര്‍ട്ടിഫിക്കറ്റുകള്‍ നല്‍കി ബിരുദദാന പ്രഭാഷണം നടത്തി. ശ്രീ. ഗിരീഷ്‌കുമാര്‍.സി, കുമാരി നിധിയാലാല്‍, കുമാരി. വിജിത റോബിന്‍സണ്‍, ശ്രീ. വിനീത് ജി. നായര്‍ എന്നിവര്‍ ദേശീയ തലത്തില്‍ ഉയര്‍ന്ന മാര്‍ക്ക് നേടിയതിനുള്ള സ്വര്‍ണ മെഡല്‍ കരസ്ഥമാക്കി. തിരുവനന്തപുരം മേഖല കേന്ദ്രത്തിന് കീഴില്‍ 2779 പേര്‍ വിവിധ വിഷയങ്ങളില്‍ ബിരുദം / ഡിപ്ലോമ സര്‍ട്ടിഫിക്കറ്റ് കരസ്ഥമാക്കി.
    പ്രസ്തുത ചടങ്ങില്‍ ഇഗ്നോ തിരുവനന്തപുരം മേഖലാ കേന്ദ്രം ഡയറക്ടര്‍ ഡോ. ബി. സുകുമാര്‍ മേഖലാ കേന്ദ്രത്തിന്റെ പ്രവര്‍ത്തനം റിപ്പോര്‍ട്ട് അവതരിപ്പിച്ചു.
    കോഡിനേറ്റര്‍മാരും അക്കാഡമിക് കൗണ്‍സിലേഴ്‌സും മറ്റു വിശിഷ്ട വ്യക്തികളും അടക്കം നിരവധി പേര്‍ പരിപാടിയില്‍ പങ്കെടുത്തു.


    NS MRL

    
    
    (Release ID: 1603451) Visitor Counter : 1