      PIB Headquarters

      ബിഐഎസ് റെയ്ഡ്: വ്യാജ എല്‍ഇഡി ലൈറ്റുകള്‍ പിടിച്ചെടുത്തു
      Posted On: 20 FEB 2020 2:24PM by PIB Thiruvananthpuram


    ബ്യൂറോ ഓഫ് ഇന്ത്യന്‍ സ്റ്റാന്‍ഡേര്‍ഡ്‌സ് കൊച്ചി ഓഫീസ് നടത്തിയ റെയ്ഡില്‍ എഴുന്നൂറോളം വ്യാജ എല്‍ഇഡി ലൈറ്റുകള്‍ പിടിച്ചെടുത്തു. തൃക്കാക്കരയിലെ ഡ്യൂട്ടണ്‍ ഇന്‍ഡസ്ട്രീസ് എന്ന സ്ഥാപനത്തില്‍ നടത്തിയ റെയ്ഡില്‍ എല്‍ഇഡി ട്യൂബ് ലൈറ്റുകളും, സ്ട്രീറ്റ് ലൈറ്റുകളും, ഫ്‌ളഡ് ലൈറ്റുകളും, സ്ലിം പാനല്‍ ലൈറ്റുകളും, സര്‍ഫസ് ലൈറ്റുകളുമാണ് പിടിച്ചെടുത്തത്.


    2016ലെ ബിഐഎസ് നിയമത്തിലെ സെക്ഷന്‍ 17(3) ലംഘിച്ച് മറ്റ് എല്‍ഇഡി നിര്‍മ്മാതാക്കളുടെ ബിഐഎസ് സ്റ്റാന്‍ഡേര്‍ഡ് മാര്‍ക്ക് ദുരുപയോഗം ചെയ്തു വരികയായിരുന്നു പ്രസ്തുത സ്ഥാപനം. ബിഐഎസ് സ്റ്റാന്‍ഡേര്‍ഡ് മാര്‍ക്ക് ദുരുപയോഗം ചെയ്ത നിര്‍മ്മാതാക്കള്‍ക്കെതിരെ നിയമ നടപടി സ്വീകരിക്കും. രണ്ട് വര്‍ഷം വരെ തടവും രണ്ട് ലക്ഷം രൂപയില്‍ കുറയാതെ പിഴയും ലഭിക്കാവുന്ന കുറ്റമാണ് ഇത്.


    ഉത്പന്നങ്ങളിലെ ബിഐഎസ് രജിസ്‌ട്രേഷന്‍ മാര്‍ക്ക് യഥാര്‍ത്ഥമാണോ എന്നുറപ്പാക്കാന്‍ ഉപഭോക്താക്കള്‍ http://www.bis.gov.in, www.crsbis.in എന്നീ വെബ്‌സൈറ്റുകള്‍ സന്ദര്‍ശിച്ച് ബിഐഎസ് ലൈസന്‍സുകളുടെ തല്‍സ്ഥിതി പരിശോധിക്കേണ്ടതാണ്. ബിഐഎസ് രജിസ്‌ട്രേഷന്‍ മാര്‍ക്കിന്റെ ദുരുപയോഗം ശ്രദ്ധയില്‍പ്പെട്ടാല്‍ നിര്‍മ്മാതാവിന്റെ പേരും പൂര്‍ണ്ണ മേല്‍വിലാസവും സഹിതം പൊതുജനങ്ങള്‍ ബിഐഎസ് ഓഫീസിനെ ബന്ധപ്പെടേണ്ടതാണെന്ന് അധികൃതര്‍ അറിയിച്ചു. അറിയിപ്പ് നല്‍കുന്നവരുടെ വിവരങ്ങള്‍ രഹസ്യമായി സൂക്ഷിക്കുന്നതാണ്.


    ബന്ധപ്പെടേണ്ട വിലാസം: സയന്റിസ്റ്റ്-ഇ & ഹെഡ്, ബ്യൂറോ ഓഫ് ഇന്ത്യന്‍ സ്റ്റാന്‍ഡേര്‍ഡ്‌സ്, സെക്കന്‍ഡ് ഫ്‌ളോര്‍, സെന്‍ട്രല്‍ വെയര്‍ഹൗസിങ്ങ് കോര്‍പ്പറേഷന്‍ റീജണല്‍ ഓഫീസ് കോംപ്ലക്‌സ്, മാവേലി റോഡ്, ഗാന്ധിനഗര്‍, കടവന്ത്ര പി.ഒ. കൊച്ചി-682020, ഫോണ്‍: 0484-2207174/75, 0484-2207366. ഇമെയില്‍: hkobo@bis.gov.in


    
    IE/BSN (20.02.2020)

    
    
    (Release ID: 1603829) Visitor Counter : 1
    
    
      Read this release in: English