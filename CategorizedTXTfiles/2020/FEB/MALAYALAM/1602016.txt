      PIB Headquarters

      നാടൻ കോഴി, മുട്ട ഉൽപാദനം മെച്ചപ്പെടുത്താൻ പദ്ധതി
      Posted On: 05 FEB 2020 3:25PM by PIB Thiruvananthpuram


    
    
    സിഎംഎഫ്ആർഐയിൽ നാടൻ കോഴികർഷകരുടെ സംഗമം 12ന്


    

    കൊച്ചി: എറണാകുളം കൃഷി വിജ്ഞാന കേന്ദ്രത്തിന്റെ (കെവികെ) സാങ്കേതിക മേൽനോട്ടത്തിൽ കൃഷിയിടങ്ങളിൽ തന്നെ നല്ലയിനം നാടൻ കോഴിക്കുഞ്ഞുങ്ങളെ ഉൽപാദിപ്പിക്കാനും അവയുടെ വിപണി മെച്ചപ്പെടുത്താനും പദ്ധതി വരുന്നു. കോഴി ഉൽപാദനത്തോടൊപ്പം നാടൻ കോഴിമുട്ട ബ്രാൻഡ് ചെയ്ത് വിപണിയിലെത്തിക്കുകയും ചെയ്യും. കർഷകർക്ക് കൃത്യമായ പരിശീലനം നൽകി ഉൽപാദനം കാര്യക്ഷമമാക്കാനും കെവികെ വഴി വിതരണം നടത്താനുമാണ് ലക്ഷ്യമിടുന്നത്.
    
    പദ്ധതിയുടെ ഭാഗമായി എറണാകുളം ജില്ലയിൽ നാടൻ കോഴി വളർത്തുന്ന കർഷകരുടെ കൂട്ടായ്മ രൂപീകരിക്കും. ഇതിനായി ഈ മാസം 12ന് (ബുധൻ) രാവിലെ 11 മണിക്ക് ഹൈക്കോടതിക്ക് സമീപമുള്ള കേന്ദ്ര സമുദ്രമത്സ്യ ഗവേഷണ സ്ഥാപനത്തിൽ (സിഎംഎഫ്ആർഐ) ജില്ലയിലെ നാടൻ കോഴി കർഷകരുടെ സംഗമം നടത്തും. പങ്കെടുക്കാൻ താൽപര്യമുള്ള കർഷകർ മുൻകൂട്ടി പേര് രജിസ്റ്റർ ചെയ്യണം. ഫോൺ -8281757450

    
    
    (Release ID: 1602016) Visitor Counter : 3