      PIB Headquarters

      സ്വദേശി ശാസ്ത്ര കോണ്‍ഗ്രസ് നാളെ കാസര്‍ഗോഡ് ; കേന്ദ്രമന്ത്രി വി മുരളീധരന്‍ ഉദ്ഘാടനം ചെയ്യും
      Posted On: 26 FEB 2020 5:37PM by PIB Thiruvananthpuram


    കൊച്ചി: ഇരുപത്തിഒന്‍പതാമത് സ്വദേശി ശാസ്ത്ര കോണ്‍ഗ്രസ് നാളെ (27 .02 .2020 ) കാസര്‍ഗോഡ് കേന്ദ്ര തോട്ട വിള ഗവേഷണ സ്ഥാപനത്തിലെ സിസ്റ്റര്‍ നിവേദിത ഹാളില്‍ (പി ജെ ഹാള്‍ ) വച്ച് നടക്കും. കേന്ദ്ര വിദേശ കാര്യ പാര്‍ലമെന്ററി കാര്യ സഹ മന്ത്രി വി മുരളീധരന്‍ പരിപാടി ഉദ്ഘാടനം ചെയ്യും . കേന്ദ്ര തോട്ട വിള ഗവേഷണ സ്ഥാപനവും കാസര്‍ഗോഡ് കേന്ദ്ര സര്‍വകലാശാലയും സ്വദേശി ശാസ്ത്ര പ്രസ്ഥാനവും സംയുക്തമായാണ് പരിപാടി സംഘടിപ്പിച്ചിരിക്കുന്നത്. രാവിലെ 10.30 നു ആരംഭിക്കുന്ന പരിപാടിയില്‍ സ്വദേശി ശാസ്ത്ര പ്രസ്ഥാനത്തിന്റെ വൈസ് പ്രസിഡണ്ട് ഡോ .കെ മുരളീധരന്‍ അധ്യക്ഷത വഹിക്കും


    കാസര്‍ഗോഡ് കേന്ദ്ര സര്‍വകലാശാല വൈസ് ചാന്‍സലര്‍ പ്രൊഫസര്‍ ജി ഗോപകുമാര്‍, കേരള മത്സ്യ സമുദ്രപഠന സര്‍വകലാശാല വൈസ് ചാന്‍സലര്‍ പ്രൊഫസര്‍ എ രാമചന്ദ്രന്‍ എന്നിവര്‍ മുഖ്യാതിഥികളായിരിക്കും. ഭാരതീയ ശാസ്ത്ര പൈതൃകം എന്ന വിഷയത്തില്‍ പദ്മ വിഭൂഷണ്‍ പരമേശ്വര്‍ജി അനുസ്മരണ സമ്മേളനം പരിപാടിയുടെ ഭാഗമായി രാവിലെ 9 മുതല്‍ നടക്കും.


    

    
    (Release ID: 1604440) Visitor Counter : 5