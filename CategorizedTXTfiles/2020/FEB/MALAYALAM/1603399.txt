      PIB Headquarters

      കോഴിക്കോട് ഗവണ്‍മെന്റ് എന്‍ജിനീയറിങ്ങ് കോളജില്‍ 'ഏക ഭാരതം, ശ്രേഷ്ഠ ഭാരതം' ക്ലബ് രൂപീകരിച്ചു
      Posted On: 17 FEB 2020 2:31PM by PIB Thiruvananthpuram


    ദേശീയ ഐക്യം ശക്തിപ്പെടുത്തുന്നതിനുള്ള 'ഏക ഭാരതം, ശ്രേഷ്ഠ ഭാരതം' സാംസ്‌കാരിക വിനിമയ പരിപാടിയുടെ ഭാഗമായി കോഴിക്കോട് ഗവണ്‍മെന്റ് എന്‍ജിനീയറിങ്ങ് കോളജില്‍ ഏക ഭാരതം, ശ്രേഷ്ഠ ഭാരം(ഇബിഎസ്ബി) ക്ലബ് പ്രവര്‍ത്തനം ആരംഭിച്ചു. ഏക ഭാരതം ശ്രേഷ്ഠ ഭാരതം പദ്ധതിക്ക് കീഴില്‍ കേരളത്തിന്റെ ജോടി സംസ്ഥാനമായ ഹിമാചല്‍ പ്രദേശിന്റെ സംസ്ഥാന പദവി ദിനവും ഇതിനോട് അനുബന്ധിച്ച് ആചരിച്ചു. കോളജിലെ ഇബിഎസ്ബി നോഡല്‍ ഓഫീസര്‍ ശ്രീ ആബിദ് തറവാട്ടത്ത് പരിപാടി ഉദ്ഘാടനം ചെയ്തു.


    
    ക്ലബ് അംഗങ്ങള്‍ ഹിന്ദിയിലും മലയാളത്തിലും തയ്യാറാക്കിയ ഇബിഎസ്ബി ആശംസാ കാര്‍ഡുകള്‍ കോളജിലെ ജീവനക്കാര്‍ക്ക് വിതരണം ചെയ്തു. കേരളത്തിലെയും ഹിമാചല്‍ പ്രദേശിലെയും നാടന്‍ പാട്ടുകള്‍ വിദ്യാര്‍ത്ഥികള്‍ അവതരിപ്പിച്ചു. ഹിമാചല്‍ പ്രദേശിന്റെ ചരിത്രം, സംസ്‌കാരം, പാരമ്പര്യം എന്നിവയെക്കുറിച്ചുള്ള പ്രശ്‌നോത്തരിയും സംഘടിപ്പിച്ചു. മാസത്തിലെ മൂന്നാമത്തെ ബുധനാഴ്ച ഇബിഎസ്ബി ദിനമായി ആചരിക്കാനും ക്ലബ് തീരുമാനിച്ചു. ഹിമാചല്‍ പ്രദേശിന്റെ സാംസ്‌കാരിക വൈവിധ്യം പ്രദര്‍ശിപ്പിക്കുന്ന കലാപരിപാടികള്‍, പ്രദര്‍ശനം, പ്രസംഗ മത്സരം തുടങ്ങിയവയും ഏക ഭാരതം, ശ്രേഷ്ഠ ഭാരതം പരിപാടിയുടെ ഭാഗമായി നടത്തും.


    
    IE/BSN(17.02.2020)
    

    
    (Release ID: 1603399) Visitor Counter : 31