      പ്രധാനമന്ത്രിയുടെ ഓഫീസ്‌

      പുതിയ സമീപനവും പുതിയ ചിന്തകളുമാണ് ഭരണനിര്‍വഹണത്തില്‍, രാഷ്ട്രപതിയുടെ നയപ്രഖ്യാപന പ്രസംഗത്തിന്റെ നന്ദിപ്രമേയ ചര്‍ച്ചയ്ക്കുള്ള മറുപടിയില്‍ പ്രധാനമന്ത്രി
      Posted On: 06 FEB 2020 7:47PM by PIB Thiruvananthpuram


    പ്രത്യാശാഭരിത ജില്ലാ പരിപാടി: സഹകരണാത്മക ഫെഡറലിസത്തിനു മികച്ച ഉദാഹരണം, പ്രധാനമന്ത്രി പറഞ്ഞു.
    സ്ത്രീശാക്തീകരണത്തില്‍ ഗവണ്‍മെന്റ് പ്രതിജ്ഞാബദ്ധം: പ്രധാനമന്ത്രി

    ഭരണനിര്‍വഹണത്തിന് പുതിയ ചിന്തകളും പുതിയ സമീപനവുമാണ് കഴിഞ്ഞ അഞ്ചു വര്‍ഷം ഗവണ്‍മെന്റ് നല്‍കിയത് എന്ന് രാഷ്ട്രപതിയുടെ നയപ്രഖ്യാപനത്തിന്റെ നന്ദിപ്രമേയ ചര്‍ച്ചയ്ക്ക രാജ്യസഭയില്‍ നല്‍കിയ മറുപടിയില്‍ പ്രധാനമന്ത്രി ശ്രീ നരേന്ദ്ര മോദി പറഞ്ഞു. ഭരണനിര്‍വഹണത്തിലെ ഈ പുതിയ ചിന്തയുടെയും സമീപനത്തിന്റെയും ഉദാഹരണങ്ങളിലൊന്നായി ഡിജിറ്റല്‍ ഇന്ത്യയെചൂണ്ടിക്കാണിച്ച പ്രധാനമന്ത്രി 2014നു മുമ്പ് വെറും 59 ഗ്രാമപഞ്ചായത്തുകളില്‍ മാത്രമുണ്ടായിരുന്ന ബ്രോഡ്ബാന്റ് കണക്റ്റിവിറ്റി കഴിഞ്ഞ അഞ്ചു വര്‍ഷംകൊണ്ട് 1.25 ലക്ഷം ഗ്രാമപഞ്ചായത്തുകളിലധികമായിമാറി ന്ന് ചൂണ്ടിക്കാട്ടി.


    2014ല്‍ എണ്‍പതിനായിരമായിരുന്ന പൊതുസേവന കേന്ദ്രങ്ങളുടെ എണ്ണം ഇപ്പോള്‍മൂന്നു ലക്ഷത്തി അറുപത്തിയയ്യായിരം ആയി. 12 ലക്ഷത്തിലേറെ ഗ്രാമീണ യുവജനങ്ങള്‍ ഈ കേന്ദ്രങ്ങള്‍ മുഖേന ഗവണ്‍മെന്റിന്റെഎല്ലാസേവനങ്ങളുംഓണ്‍ലൈനില്‍ചെയ്തുകൊടുക്കുന്നു.


    ഭീം ആപ്പ് സുരക്ഷിതമായ ഒരു ഡിജിറ്റല്‍ പണമിടപാടിനുള്ള സംവിധാനമായി ലോകവ്യാപകമായിത്തന്നെ അംഗീകരിച്ചതായി പ്രധാനമന്ത്രി പറഞ്ഞു. 2 ലക്ഷത്തി പതിനാറായിരംകോടിരൂപയുടെറെക്കോഡ് ഇടപാടാണ് ഭീം ആപ്പ് മുഖേന ഈ ജനുവരിയില്‍ നടന്നത്. റുപേ കാര്‍ഡ് നിരവധി രാജ്യങ്ങള്‍ സ്വീകരിക്കുന്നതായി അദ്ദേഹം പറഞ്ഞു.


    ജലജീവന്‍ ദൗത്യം


    ജലജീവന്‍ ദൗത്യമാണ് തന്റെ ഗവണ്‍മെന്റിന്റെ സമീപനത്തിന് മറ്റൊരു ഉദാഹരണമെന്ന് പ്രധാനമന്ത്രി പറഞ്ഞു.എല്ലാവീടുകളിലുംപൈപ്പ് വെള്ളം എത്തിക്കാന്‍ ലക്ഷ്യമിടുന്ന പദ്ധതി മാതൃകാ പ്രാദേശിക ഭരണനിര്‍വഹണത്തിന് ഉദാഹരണമാണ്.


    കേന്ദ്ര ഗവണ്‍മെന്റാണ് ഈ ദൗത്യം ആരംഭിച്ചിരിക്കുന്നതെങ്കിലും അതിന്റെകൈകാര്യകര്‍തൃത്വം ഗ്രാമീണ തലത്തിലാണ് എന്ന് പ്രധാനമന്ത്രി പറഞ്ഞു.നടപ്പാക്കുന്നതും പണംകൈകാര്യംചെയ്യുന്നതുംപൈപ്പ് ഇടുന്ന കാര്യത്തിലുംകെട്ടിടത്തിന്റെയുംടാങ്കിന്റെയുമൊക്കെ കാര്യത്തില്‍തീരുമാനമെടുക്കുന്നതും ഗ്രാമീണതലത്തിലെ സമിതികളാണ്.


    സഹകരണാത്മക ഫെഡറലിസത്തിന് മികച്ച ഉദാഹരണം: പ്രത്യാശാഭരിത ജില്ലാ പരിപാടി.


    രാജ്യത്ത് പ്രത്യാശാഭരിതമായ നൂറ് ജില്ലകള്‍ വികസിപ്പിക്കാന്‍ കേന്ദ്ര, സംസ്ഥാന, ജില്ലാ ഭരണകൂടങ്ങള്‍ കൂട്ടായി പ്രവര്‍ത്തിക്കുകയാണ് എന്ന് പ്രധാനമന്ത്രി ശ്രീ നരേന്ദ്ര മോദി പറഞ്ഞു. പ്രത്യാശാഭരിത ജില്ലകളെ സഹകരണാത്മക ഫെഡറലിസത്തിന്റെ മികച്ച ഉദാഹരണമായാണ്‌വികസിപ്പിക്കുന്നത്. ഈ ജില്ലകളില്‍ പാവപ്പെട്ടവരുടെയും ആദിവാസികളുടെയുംവികസനത്തിന് ഗവണ്‍മെന്റ്എല്ലാ ശ്രമങ്ങളും നടത്തുന്നുണ്ടെന്ന് പ്രധാനമന്ത്രി അറിയിച്ചു.


    സമൂഹത്തിലെഎല്ലാവിഭാഗങ്ങള്‍ക്കു വേണ്ടിയും സംവേദനക്ഷമമായി പവര്‍ത്തിക്കുക.


    രാജ്യത്തെ മുഴുവന്‍ ആദിവാസി പോരാളികളെയും ആദരിക്കാനുള്ള പ്രവര്‍ത്തനങ്ങള്‍ കഴിഞ്ഞ അഞ്ചു വര്‍ഷംകൊണ്ടു നടത്തിയതായി പ്രധാനമന്ത്രി പറഞ്ഞു.രാജ്യവ്യാപകമായികാഴ്ചബംഗ്ലാവുകള്‍ സ്ഥാപിച്ചു, ഗവേഷണ സ്ഥാപനങ്ങള്‍ സ്ഥാപിക്കുകയും ആദിവാസികലാ, സാഹിത്യം ഡിജിറ്റല്‍വല്‍കരിക്കുകയുംചെയ്തു. ആദിവാസി മേഖലകളിലെ മികച്ച വിദ്യാര്‍ത്ഥികള്‍ക്കു ഗുണമേന്മയുള്ളവിദ്യാഭ്യാസം ഉറപ്പുവരുത്തുന്നതിന് ഏകലവ്യ മാതൃകാ റെസിഡന്‍ഷ്യല്‍ സ്‌കൂളുകള്‍ സ്ഥാപിച്ചു.


    '' ഇതിനു പുറമേ, വനവിഭവങ്ങളില്‍ നിന്ന് കൂടുതല്‍ വരുമാനം ലഭ്യമാക്കുന്നതിന് ആദിവാസി മേഖലകളില്‍മൂവായിരം വന സമ്പത്ത് കേന്ദ്രങ്ങള്‍ സ്ഥാപിച്ചു. മുപ്പതിനായിരംസ്വാശ്രയ ഗ്രൂപ്പൂകള്‍ ഇതില്‍ പങ്കാളികളാകും. ഇവ 900 കേന്ദ്രങ്ങള്‍ കൂടിസ്ഥാപിക്കുകയും രണ്ടര ലക്ഷം ആദിവാസികള്‍ അവയുമായി സഹകരിക്കുകയുംചെയ്യും'', പ്രധാനമന്ത്രി പറഞ്ഞു.


    സ്ത്രീശാക്തീകരണത്തിനു ഗവണ്‍മെന്റ് ്പ്രതിജ്ഞാബദ്ധം


    സ്ത്രീശാക്തീകരണത്തിന് ഈ ഗവണ്‍മെന്റ് നിരവധി നടപടികള്‍ സ്വീകരിച്ചതായി പ്രധാനമന്ത്രി പറഞ്ഞു. ''രാജ്യത്ത് ആദ്യമായിസൈനിക സ്‌കൂളുകളില്‍ പെണ്‍കുട്ടികള്‍ക്ക് പ്രവേശനം നല്‍കി. മിലിറ്ററി പൊലീസില്‍സ്ത്രീകളെ നിയമിക്കുന്നതിനുള്ള നടപടികള്‍ പുരോഗമിക്കുന്നു'', പ്രധാനമന്ത്രി അറിയിച്ചു.


    സ്ത്രീസുരക്ഷയ്ക്ക് 600ല്‍പരം വണ്‍സ്റ്റോപ്പ് കേന്ദ്രങ്ങള്‍ രാജ്യമാകെസ്ഥാപിച്ചു. രാജ്യത്തെ മുഴുവന്‍ സ്‌കൂളുകളിലും ആറ്, ഏഴ് ക്ലാസുകളില്‍ പെണ്‍കുട്ടികള്‍ക്ക് സ്വയംപ്രതിരോധ പരിശീലനം തുടങ്ങി. സ്വയംപ്രതിരോധത്തിന്റെ ഒരുദേശീയ ഡേറ്റാബേസ്‌രൂപപ്പെടുത്തിവരുന്നു. എല്ലാജില്ലകളിലും മനുഷ്യക്കടത്തു വിരുദ്ധ യൂണിറ്റുകള്‍ തുടങ്ങുന്നത് പരിഗണനയിലാണ്. കുട്ടികള്‍ക്കെതിരായലൈംഗിക അതിക്രമങ്ങള്‍ കൂടുതല്‍ ഗൗരവത്തില്‍കൈകാര്യംചെയ്യുന്നതിന്റെ ഭാഗമായികുറ്റവാളികള്‍ക്ക് കടുത്ത ശിക്ഷ ഉറപ്പാക്കുന്ന വിധം പോക്‌സോ നിയമത്തില്‍ ഭേദഗതികൊണ്ടുവന്നു. യഥാസമയം നീതി നടപ്പാക്കാന്‍ ആയിരത്തിലധികം അതിവേഗകോടതികള്‍ സ്ഥാപിക്കുമെന്നും പ്രധാനമന്ത്രി പറഞ്ഞു.


    
    PSR MRD
    ***
    

    
    (Release ID: 1602446) Visitor Counter : 4
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Telugu , Kannada