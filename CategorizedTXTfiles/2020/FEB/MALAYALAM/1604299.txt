      PIB Headquarters

      ആരോഗ്യ, പോഷകാഹാരബോധവല്‍ക്കരണ ശില്‍പശാല സംഘടിപ്പിച്ചു
      Posted On: 25 FEB 2020 4:26PM by PIB Thiruvananthpuram


    മാറിവരുന്ന ഭക്ഷണ ശീലങ്ങള്‍ ഉണ്ടാക്കുന്ന ആരോഗ്യ പ്രശ്‌നങ്ങളെക്കുറിച്ചും പോഷകാഹാര ശീലങ്ങളെക്കുറിച്ചും പുഴക്കാട്ടിരിയില്‍ബോധവല്‍ക്കരണ ശില്‍പശാല സംഘടിപ്പിച്ചു. കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിന് കീഴിലെ ഫീല്‍ഡ് ഔട്ട്‌റീച്ച് ബ്യൂറോ വയനാട് സംഘടിപ്പിച്ച പരിപാടി പുഴക്കാട്ടിരി ഗ്രാമ പഞ്ചായത്ത് പ്രസിഡന്റ് ശ്രീ പി.കെ. ജയറാം ഉദ്ഘാടനം ചെയ്തു. വിഷ രഹിത ഭക്ഷണ ശീലങ്ങളെക്കുറിച്ച് വളാഞ്ചേരിമര്‍ക്കസ് ആര്‍ട്‌സ് ആന്റ് സയന്‍സ് കോളേജ് പ്രിന്‍സിപ്പാള്‍ ശ്രീ. സി.പി. മുഹമ്മദ് കുട്ടിയും പോഷകാഹാര ശീലങ്ങളെക്കുറിച്ച് ഡയറ്റീഷന്‍ ശ്രീമതി ഫര്‍സാന ഷിറിന്‍ കെ. തുടങ്ങിയവര്‍ ക്ലാസുകള്‍ എടുത്തു.

    
    തുടര്‍ന്ന് വിവിധ കേന്ദ്ര പദ്ധതികളെക്കുറിച്ച് പ്രശ്‌നോത്തരി മത്സരവും കേന്ദ്ര സോംഗ്ആന്റ് ഡ്രാമ ഡിവിഷന്‍ ട്രൂപ്പ് ആയ വജ്ര തൃശൂര്‍ അവതരിപ്പിച്ച് കലാ പരിപാടികളുംഅരങ്ങേറി. പുഴക്കാട്ടിരി ഗ്രാമ പഞ്ചായത്ത് വൈസ് പ്രസിഡന്റ് ശ്രീമതി സി. നജുമുനീസ, ആരോഗ്യ സ്റ്റാന്‍ഡിംഗ് കമ്മറ്റി ചെയര്‍പേഴ്‌സണ്‍ ശ്രീമതി സുജാത, മെമ്പര്‍മാരായ ശ്രീമതികെ.സി. ഗീത, ശ്രീമതി പി. ബിന്ദു, ശ്രീമതിഇ.രാജി, ഫീല്‍ഡ് പബ്ലിസിറ്റി ഓഫീസര്‍ ശ്രീ. പ്രജിത്ത് കുമാര്‍ എം.വി., ശ്രീ. സി. ഉദയകുമാര്‍തുടങ്ങിയവര്‍ സംബന്ധിച്ചു.പുഴക്കാട്ടിരി ഗ്രാമ പഞ്ചായത്തിന്റേയും കുടുംബശ്രീയൂണിറ്റിന്റേയുംസഹകരണത്തോടെയാണ് പരിപാടി സംഘടിപ്പിച്ചത്.
    
    Photo caption :
    
    കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിന് കീഴിലെ ഫീല്‍ഡ് ഔട്ട്‌റീച്ച് ബ്യൂറോ വയനാട് സംഘടിപ്പിച്ച പരിപാടി പുഴക്കാട്ടിരി ഗ്രാമ പഞ്ചായത്ത് പ്രസിഡന്റ് ശ്രീ പി.കെ. ജയറാം ഉദ്ഘാടനം ചെയ്യുന്നു

    
    
    (Release ID: 1604299) Visitor Counter : 3