      PIB Headquarters

      ഐ.എസ്.ആര്‍.ഒയില്‍ യുവ ശാസ്ത്രജ്ഞ പരിപാടിയിലേക്ക് ഓണ്‍ലൈനായി രജിസ്റ്റര്‍ ചെയ്യാം
      Posted On: 17 FEB 2020 5:44PM by PIB Thiruvananthpuram


    സ്‌കൂള്‍ വിദ്യാര്‍ത്ഥികള്‍ക്കായി ഇന്ത്യന്‍ ബഹിരാകാശ ഗവേഷണ കേന്ദ്രം (ഐ.എസ്.ആര്‍.ഒ) 2019 ല്‍ ആരംഭിച്ച '' യുവ ശാസ്ത്രജ്ഞ പരിപാടിയായ'' ''യുവവിജ്ഞാനി കാര്യക്രമിം''(യുവിക) ലേക്ക്ഓണ്‍ലൈന്‍ വഴി രജിസ്റ്റര്‍ ചെയ്യാം.


    യുവജനതയക്ക് ബഹിരാകാശ സാങ്കേതികവിദ്യ, ബഹിരാകാശ ശാസ്ത്രവും ബഹിരാകാശ ആപ്ലിക്കേഷനുകളും സംബന്ധിച്ച അടിസ്ഥാന അറിവുകള്‍ പകര്‍ന്നുകൊടുത്തുകൊണ്ട് അവരില്‍ ബഹിരാകാശ കര്‍മ്മമേഖലകളില്‍ താല്‍പര്യം ഉണ്ടാക്കുകയെന്ന ലക്ഷ്യമാണ് പ്രാഥമികമായി ഇതിനുള്ളത്. ഈ വേനലവധികാലത്ത് (2020 മേയ്) രണ്ടാഴ്ചത്തെ റസിഡന്‍ഷ്യല്‍ പരിശീലനപരിപാടിയാണ് ഉദ്ദേശിക്കുന്നത്. സംസ്ഥാന, സി.ബി.എസ്.ഇ, ഐ.സി.എസ്.സി സിലബസുകളിലെല്ലാം ഉള്‍പ്പെട്ടതില്‍ നിന്നും ഓരോ സംസ്ഥാനത്തില്‍ നിന്നും കേന്ദ്ര ഭരണപ്രദേശങ്ങളില്‍ നിന്നും മൂന്ന് കുട്ടികളെ വീതമാണ് പരിപാടിയില്‍ പങ്കെടുക്കുന്നതിനായി തെരഞ്ഞെടുക്കുന്നത്.
    9-ാം ക്ലാസില്‍ പഠിക്കുന്നവര്‍ക്കാണ് പരിപാടിയില്‍ പങ്കെടുക്കുന്നതിന് യോഗ്യത. എട്ടാം ക്ലാസിലെ മാര്‍ക്കിന്റെയും പാഠ്യേതരപ്രവര്‍ത്തനങ്ങളുടെയും അടിസ്ഥാനത്തിലായിരിക്കും തെരഞ്ഞെടുപ്പ്. www.isro.gov.in എന്ന ഐ.എസ്.ആര്‍.ഒയുടെ വെബ്‌സൈറ്റില്‍ 2020 ഫെബ്രുവരി 24 വരെ ഓണ്‍ലൈന്‍ രജിസ്‌ട്രേഷന്‍ നടത്താം. കുടുതല്‍ വിവരങ്ങള്‍ക്കായി www.isro.gov.in വെബ്‌സൈറ്റ് സന്ദര്‍ശിക്കാം.
    RS/MRL

    
    
    (Release ID: 1603450) Visitor Counter : 2