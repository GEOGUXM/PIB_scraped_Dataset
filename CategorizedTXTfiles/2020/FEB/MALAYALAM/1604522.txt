      PIB Headquarters

      സംയോജിത ബോധവത്ക്കരണ പരിപാടിക്ക് തുടക്കം
      Posted On: 27 FEB 2020 3:16PM by PIB Thiruvananthpuram


    കേന്ദ്ര വാർത്ത വിതരണ പ്രക്ഷേപണ മന്ത്രാലയത്തിൻ്റെ കീഴിലുളള എറണാകുളം ഫീൽഡ് ഔട്ട് റീച്ച് ബ്യൂറോ ചേർത്തല കുറുപ്പൻ കുളങ്ങര ശ്രീ ശങ്കര ഇംഗ്ലീഷ് മീഡിയം സ്കൂളിൽ വച്ച് സംഘടിപ്പിക്കുന്ന സംയോജിത ബോധവത്ക്കരണ പരിപാടി കഞ്ഞിക്കുഴി ബ്ലോക്ക് പ്രസിഡൻ്റ് ശ്രീമതി പ്രഭാ മധു ഉദ്ഘാടനം ചെയ്തു. സ്കൂൾ മാനേജർ ശ്രീ.ജി.ഹരിക്കുട്ടൻ നായർ അദ്ധ്യക്ഷനായിരുന്നു. കേന്ദ്ര ഫീൽഡ് എക്സിബിഷൻ ഓഫീസർ ശ്രീ.എൽ.സി. പൊന്നുമോൻ സ്വാഗതം അംശസിച്ചു. ഫിലിംസ് ഡിവിഷൻ തിരുവനന്തപുരം സീനിയർ ബ്രാഞ്ച് മാനേജർ ശ്രീ.കെ.വേണുഗോപാൽസ്കൂൾ പ്രിൻസിപ്പൽ ശ്രീ.യു.സുരേഷ് കുമാർ എന്നിവർ സംസാരിച്ചു. തുടർന്ന് സ്വച്ച് ഭാരത് അഭിയാൻ പദ്ധതിയുടെ ഭാഗമായി പ്ലാസ്റ്റിക് മാലിന്യവും ശുചിത്വവും എന്ന വിഷയത്തെ അധികരിച്ച് ശുചിത്വ മിഷൻ സ്റ്റേറ്റ് റിസോഴ്സ് പേഴ്സൺ ശ്രീ വേണുഗോപാൽ ക്ലാസ്സെടുത്തു. പിന്നീട് ഇതേ വിഷയത്തെ മുൻനിറുത്തി ഫിലിംസ് ഡിവിഷൻ തിരുവനന്തപുരത്തിൻ്റെ സിനിമ പ്രദർശനവും അരങ്ങേറി. പരിപാടിയുടെ ഭാഗമായി നാളെ കേന്ദ്ര സോംഗ് ആൻ്റ് ഡ്രാമാ ഡിവിഷൻ കലാകാരൻ കൊല്ലം ആർ സി ബോസിൻ്റെ മാജിക്' ഷോയും ഉണ്ടായിരിക്കും.

    
    
    (Release ID: 1604522) Visitor Counter : 5