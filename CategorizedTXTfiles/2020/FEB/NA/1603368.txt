      रक्षा मंत्रालय

      संयुक्त सैन्य अभ्यास सम्‍प्रीति-IX के समापन समारोह की प्रेस विज्ञप्ति
      Posted On: 16 FEB 2020 3:44PM by PIB Delhi


    भारत और बांग्लादेश की सेनाओं ने मेघालय के उमरोई में पिछले दो हफ्तों के दौरान , 03 फरवरी से 16 फरवरी , 2020 तक संयुक्त सैन्य अभ्यास सम्‍प्रीति -IX में भाग लिया। संयुक्त अभ्यास के 9वें संस्करण के रूप में , इस सम्‍प्रीति अभ्‍यास का समापन 16 फरवरी , 2020 को हुआ। इस अवसर पर , दोनों सेनाओं के पर्यवेक्षक प्रतिनिधिमंडल के प्रमुखों ने इसमें भागीदारी करने वाले सैनिकों की अभ्यास उद्देश्यों को सफलतापूर्वक प्राप्त करने के लिए प्रशंसा की। इस अभ्यास का उद्देश्य दोनों देशों के बीच सैन्य संबंधों को मजबूत बनाना था , जिसने दोनों देशों की सेनाएं एक-दूसरे के साथ सामरिक अभ्यास के साथ-साथ संचालन तकनीकों को भी समझ सकें। इस सैन्‍य अभ्यास ने दोनों देशों के सैनिकों को आतंकवाद रोधी अभियानों , आतंकवाद से निपटने के अभियानों और विशेष रूप से वनों और अर्ध-शहरी इलाकों में आपदा प्रबंधन के लिए असैन्‍य अधिकारियों को सहायता प्रदान करने के लिए अपने अनुभवों को साझा करने हेतु एक आदर्श मंच भी प्रदान किया।


    2. संयुक्त अभ्यास की श्रृंखला-सम्‍प्रीति , भारत और बांग्लादेश के बीच विश्वास और मित्रता की डगर पर एक महत्वपूर्ण सैन्य और कूटनीतिक पहल का प्रतीक है , जो प्रत्येक संस्करण में भाग लेने वाले अधिकारियों और सैनिकों की मेहनत और पसीने से पोषित होती है। प्रशिक्षण के अलावा , दोनों देशों के सैन्‍य दस्‍तों ने वॉलीबॉल और बास्केटबॉल मैचों जैसी कई मित्रतापूर्ण खेल गतिविधियों में भाग लिया। भारत-बांग्लादेश के बीच हुए इस संयुक्त अभ्यास का समापन एक शानदार परेड और पारंपरिक रूप से स्मृति चिन्ह के आदान-प्रदान के द्वारा किया गया। यह संयुक्त अभ्यास निस्संदेह ही अभूतपूर्व रूप से सफल रहा है। इस अभ्‍यास से दोनों देशों की सेनाओं के बीच न सिर्फ आपसी समझ अपितु संबंधों को मजबूत बनाने में मदद मिली है।


    ***


    एस.शुक्ला/एएम/एसएस/एमबी-5781


    

    
    (Release ID: 1603368) Visitor Counter : 257
    
    
      Read this release in: English