      প্ৰধানমন্ত্ৰীৰ কাৰ্যালয়

      প্ৰশাসন ব্যৱস্থালৈ নতুন দৃষ্টিভংগী, নতুন চিন্তাঃ ৰাজ্যসভাত ৰাষ্ট্ৰপতিৰ ভাষণৰ ধন্যবাদসূচক প্ৰস্তাবৰ উত্তৰত প্ৰধানমন্ত্ৰীয়ে কয়৷
      আকাংক্ষিত জিলাৰ আঁচনিঃ সহযোগিতামূলক যুক্তৰাষ্ট্ৰীয় ব্যৱস্থাৰ উৎকৃষ্ট উদাহৰণ, প্ৰধানমন্ত্ৰীয়ে কয়৷
      মহিলা সৱলীকৰণৰ প্ৰতি চৰকাৰ দায়বদ্ধ, প্ৰধানমন্ত্ৰীয়ে কয়৷
      
      Posted On: 06 FEB 2020 7:47PM by PIB Guwahati


    প্ৰধানমন্ত্ৰী শ্ৰীনৰেন্দ্ৰ মোদীয়ে ৰাজ্যসভাত ৰাষ্ট্ৰপতিৰ ভাষণৰ ধন্যবাদসূচক প্ৰস্তাৱৰ উত্তৰত কয় যে যোৱা পাঁচ বছৰত চৰকাৰে প্ৰশাসন ব্যৱস্থালৈ নতুন দৃষ্টিভংগী আৰু নতুন চিন্তা কঢ়িয়াই আনিছে৷ ডিজিটেল ইণ্ডিয়াক ইয়াৰ উৎকৃষ্ট উদাহৰণ বুলি উল্লেখ কৰি তেওঁ কয় ২০১৪ৰ পূৰ্বে মাত্ৰ ৫৯খন গাঁও পঞ্চায়তত ব্ৰ ’ডবেণ্ড সংযোগ উপলব্ধ আছিল, কিন্তু যোৱা ৫বছৰত ১.২৫লাখ পঞ্চায়তত ব্ৰ’ডবেণ্ড সংযোগ আগবঢ়োৱা হৈছে৷


    প্ৰধানমন্ত্ৰীয়ে কয় , ২০১৪ত দেশত ৮০হাজাৰ কমন ছাৰ্ভিচ চেণ্টাৰ আছিল, কিন্তু এতিয়া এই সংখ্যা ৩লাখ ৬৫ হাজাৰলৈ বৃদ্ধি হৈছে৷ ১২লাখৰো অধিক গ্ৰাম্য যুৱক-যুৱতীয়ে এই চেণ্টাৰসমূহৰ জৰিয়তে চৰকাৰৰ সকলো সেৱাৰ অনলাইন ডেলিভাৰী নিশ্চিত কৰিছে৷


    
    প্ৰধানমন্ত্ৰীয়ে কয় যে ভিম এপছে গোলকীয় পৰ্যায়ত এক সুৰক্ষিত ডিজিটেল লেনদেন ব্যৱস্থা হিচাপে স্বীকৃতি লাভ কৰিছে৷ জানুৱাৰী মাহত ভিম এপছত অভিলেখসংখ্যক ২লাখ ১৬হাজাৰ কোটিৰ লেনদেন সম্পন্ন হৈছে৷ তেওঁ কয় যে ভাৰতৰ ৰুপে ’ কাৰ্ডেও এতিয়া বিশ্বৰ কেইবাখনো দেশত গ্ৰহণযোগ্যতা লাভ কৰিছে৷
    
    জল জীৱন মিছনঃ
    প্ৰধানমন্ত্ৰীয়ে কয় যে এইখন চৰকাৰৰ দৃষ্টিভংগীৰ আন এক উদাহৰণ হ ’ল জল জীৱন মিছন৷ প্ৰতিটো পৰিয়ালক বিশুদ্ধ খোৱাপানীৰ সংযোগ দিয়াৰ লক্ষ্য লোৱা এই মিছন হ ’ল স্থানীয় প্ৰশাসনৰ আৰ্হিৰ আন এক উৎকৃষ্ট উদাহৰণ৷


    তেওঁ কয় যে যদিও কেন্দ্ৰীয় চৰকাৰে এই মিছনৰ আৰম্ভণি কৰিছিল , কিন্তু ইয়াৰ ব্যৱস্থাপনা গাঁও পৰ্যায়তহে হ’ব৷ গাঁও কমিটিয়ে ইয়াক ৰূপায়ন কৰিব৷


    
    সহযোগিতামূলক যুক্তৰাষ্ট্ৰীয় ব্যৱস্থাৰ শ্ৰেষ্ঠ উদাহৰণঃ আকাংক্ষিত জিলা কাৰ্যসূচী


    প্ৰধানমন্ত্ৰী শ্ৰী নৰেন্দ্ৰ মোদীয়ে কয় যে কেন্দ্ৰীয় চৰকাৰ , ৰাজ্য চৰকাৰ আৰু জিলা প্ৰাশাসনে দেশৰ ১০০ৰো অধিক জিলাৰ উন্নয়নৰ বাবে একত্ৰিতভাৱে কাম কৰি আছে৷ ই হ’ল যুক্তৰাষ্ট্ৰীয় ব্যৱস্থাৰ এক উৎকৃষ্ট উদাহৰণ৷ তেওঁ পুনৰ কয় যে চৰকাৰে এই আকাংক্ষিত জিলাসমূহত দৰিদ্ৰ, জনজাতীয় লোকৰ উন্নয়নৰ বাবে সকলো প্ৰচেষ্টা হাতত লৈছে৷


    সমাজৰ সকলো শ্ৰেণীৰ লোকৰ বাবে সংবেদনশীলভাৱে কাম কৰি আছো
    প্ৰধানমন্ত্ৰীয়ে কয় যে যোৱা ৫বছৰত হোৱা কামসমূহ দেশৰ সকলো জনজাতীয় যোদ্ধাৰ সন্মানাৰ্থে সম্পন্ন কৰা হৈছে৷ দেশৰ ভিন্ন প্ৰান্তত সংগ্ৰহালয় স্থাপন কৰা হৈছে, গৱেষণা প্ৰতিষ্ঠান স্থাপন কৰা হৈছে আৰু জনজাতীয় কলা আৰু সংস্কৃতিৰ ডিজিটেলকৰণ কৰা হৈছে৷ জনজাতীয় অঞ্চলৰ প্ৰতিভাৱান শিশুৰ বাবে উন্নত শিক্ষা নিশ্চিত কৰিবলৈ একলব্য মডেল আৱাসিক স্কুল স্থাপন কৰা হৈছে৷
    “ ইয়াৰ লগতে জনজাতীয় অঞ্চলসমূহত ৩হাজাৰ বন সম্পদ কেন্দ্ৰ স্থাপন কৰা হৈছে, যাতে বন সম্পদৰ পৰা অধিক উপাৰ্জন সৃষ্টি কৰিব পৰা যায়৷ ই ৩০হাজাৰ আত্ম-সহায়ক গোটক জড়িত কৰিব৷ ”,— প্ৰধানমন্ত্ৰীয়ে কয়৷


    
    মহিলা সৱলীকৰণৰ প্ৰতি চৰকাৰ সংকল্পবদ্ধঃ


    প্ৰধানমন্ত্ৰীয়ে উল্লেখ কৰে যে এইখন চৰকাৰে মহিলা সৱলীকৰণৰ বাবে কেইবাটাও পদক্ষেপ হাতত লৈছে৷ “ দেশৰ ইতিহাসত প্ৰথমবাৰৰ বাবে মিলিটাৰী স্কুলত কন্যাৰ নামভৰ্তিত অনুমোদন জনোৱা হৈছে৷ মিলিটাৰী পুলিচত মহিলাৰ নিযুক্তিৰ কামো অব্যাহত আছে৷ ”,— প্ৰধানমন্ত্ৰীয়ে কয়৷
    দেশত মহিলাৰ সুৰক্ষাৰ বাবে ৬০০ৰো অধিক ৱান-ষ্ট’প চেণ্টাৰ স্থাপন কৰা হৈছে৷ দেশৰ প্ৰতিখন বিদ্যালয়ত পঞ্চম শ্ৰেণীৰ পৰা দ্বাদশ শ্ৰেণীলৈ ছোৱালীৰ আত্মৰক্ষাৰ প্ৰশিক্ষণ অন্তৰ্ভুক্ত কৰা হৈছে৷ লিংগ অপৰাধীক চিনাক্ত কৰিবলৈ আৰু ধৰা পেলাবলৈ এক ৰাষ্ট্ৰীয় ডাটাবেছ তৈয়াৰ কৰা হৈছে৷ তদুপৰি, দেশৰ প্ৰতিখন জিলাত মানৱ সৰবৰাহ প্ৰতিৰোধী গোট স্থাপনৰ চিন্তা-চৰ্চা চলি আছে৷ শিশুৰ সৈতে হোৱা গুৰুতৰ যৌন আতিশায্য ৰোধ কৰিবলৈ পিঅ’চিএছঅ’ আইনৰ সংশোধন গঠোৱা হৈছে৷ সময়মতে ন্যায় লাভৰ বাবে দেশৰ ভিন্ন প্ৰান্তত ১ হাজাৰৰো অধিক ফাষ্ট ট্ৰেক আদালত নিৰ্মাণ কৰা হ’ব৷


    ****


    VRRK/KP/VJ/MS

    
    
    (Release ID: 1606719) Visitor Counter : 3
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Telugu , Kannada , Malayalam