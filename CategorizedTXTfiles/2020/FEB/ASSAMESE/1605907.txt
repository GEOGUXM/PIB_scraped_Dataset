      প্ৰধানমন্ত্ৰীৰ কাৰ্যালয়

      উত্তৰপ্ৰদেশৰ প্ৰয়াগৰাজত সামাজিক অধিকাৰিতা শিৱিৰত প্ৰধানমন্ত্ৰীৰ ভাষণৰ অসমীয়া অনুবাদ
      Posted On: 29 FEB 2020 3:00PM by PIB Guwahati


    ভাই-ভনীসকল,


    তীৰ্থৰাজ, প্ৰয়াগৰাজলৈ আহি সদায় বেলেগ পবিত্ৰতা আৰু শক্তিৰ অনুভৱ হয়৷ মোৰ মনত আছে যোৱা বছৰ ফেব্ৰুৱাৰীত প্ৰায় এনেকুৱা সময়তে, যেতিয়া মই কুম্ভমেলাৰ বাবে এই পবিত্ৰ ভূমিলৈ আহিছিলো৷ তেতিয়া এই সংগম স্থলত স্নান কৰাৰ লগতে মোৰ আন এক সৌভাগ্য হৈছিল; সেয়া হৈছে চাফাই কৰ্মচাৰী, যিসকলে ঐতিহাসিক কুম্ভৰ পবিত্ৰতা বৃদ্ধি কৰিছিল আৰু তেওঁলোকৰ পৰিশ্ৰম আৰু পুৰুষাৰ্থৰ বাবে বিশ্বত প্ৰয়াগৰাজৰ এই কুম্ভৰ স্বচ্ছতা সমগ্ৰ বিশ্বত চৰ্চা হৈছিল, সমগ্ৰ বিশ্বতে প্ৰয়াগৰাজে নতুন পৰিচয় লাভ কৰিলে, কুম্ভৰ এক নতুন পৰম্পৰা দৃষ্টিগোচৰ হ’ল আৰু সেই কাম সফল কৰা চাফাই কৰ্মচাৰীসকলক তেওঁলোক চৰণ ধুওৱা আৰু মোক এই মহান সিদ্ধি কৰিবলৈ দিয়া চাফাই কৰ্মচাৰীসকলক প্ৰণাম কৰাৰ সূযোগ পাইছিলো৷


    আজিও এনে এক সৌভাগ্য মা গংগাৰ পাৰত এই পবিত্ৰ ভূমি প্ৰয়াগৰাজত মই পাইছো৷ আপোনালোকৰ প্ৰধান সেৱক হিচাপে মই হাজাৰ হাজাৰ দিব্যাংগ আৰু জ্যেষ্ঠ নাগৰিকক সেৱা কৰাৰ তথা তেওঁলোকৰ আশীৰ্বাদ লাভৰ সূযোগ পাইছো৷


    কিছু সময়ৰ পূৰ্বে ইয়াত প্ৰায় ২৭ হাজাৰ বন্ধুক বিভিন্ন সঁজুলি প্ৰদান কৰা হৈছে৷ কাৰোবাক ট্ৰাইচাইকেল, কাৰোবাৰ শুনি পোৱা মেচিন আৰু কাৰোবাক হুইলচেয়াৰ প্ৰদান কৰা হৈছে৷


    মোক কোৱা হৈছে যে আজিৰ এই সামাজিক অধিকাৰিতা শিৱিৰত বহু নতুন অভিলেখ ৰচনা হৈছে৷ মই ভাবো এই সঁজুলিসমূহে আপোনালোকৰ জীৱনৰ সমস্যা দূৰ কৰাত সামান্য হ’লেও সহায় কৰিব , কিন্তু তাতকৈও ডাঙৰ কথা এই সঁজুলিবোৰে আপোনালোকৰ দৃঢ় বিশ্বাসক আৰু অধিক শক্তিশালী কৰিব৷ আপোনালোকৰ প্ৰকৃত শক্তিতো আপোনালোকৰ ধৈর্য , সামর্থ্য আৰু মানসিকতা৷ আপোনালোক প্ৰত্যেকেই সমস্যাৰ মোকাবিলা কৰিছে৷ আপোনালোকে প্ৰতিটো সমস্যা চেৰ পেলাইছে৷ আপোনালোকৰ জীৱনকে কোনোৱে যদি সুক্ষ্মভাবে পর্যবেক্ষণ কৰে তেতিয়াহ’লে প্ৰতিটো মুহূর্তত সেয়া প্ৰত্যেক ব্যক্তিৰ বাবে প্রেৰণাৰ উ ৎ স হৈ উঠিব৷ মই আজি আপোনালোক সকলোকে বহুত বহুত শুভেচ্ছা জনাইছো৷


    আমাৰ দেশত কোৱা হয়, ‘ স্বস্তিঃ প্ৰজাভ্যঃ , স্বস্তিঃ প্ৰজাভ্যঃ পৰিপালয়ন্তা ন্যায়েন মার্গেণ মহীঁ মহীশাঃ ’ – অর্থা ৎ , চৰকাৰৰ দায়িত্ব হ’ল প্ৰতিজন ব্যক্তিৰ হিতসাধন কৰা , প্ৰত্যেক ব্যক্তিক ন্যায়প্ৰদান কৰা৷ এই ভাবনাৰে ‘ সবকা সাথ , সবকা বিকাশ , সবকা বিশ্বাস ’– এই মন্ত্রৰো আধাৰ৷ এই ভাৱনাৰ পৰাই আমাৰ চৰকাৰে সমাজৰ প্ৰত্যেক ব্যক্তিৰ উন্নয়নত তেওঁলোকৰ জীৱনক সহজ কৰি তোলাৰ বাবে কাম কৰি আহিছে৷ তেওঁ সমাজেৰ প্ৰবীণ নাগৰিক হ’ব পাৰে অথবা দিব্যাংগ অথবা আদিবাসী পীড়িত , শোষিত , বঞ্চিত – ১৩০ কোটি ভাৰতীয়ৰ কল্যাণ সুনিশ্চিত কৰা , তেওঁলোকৰ সেৱা কৰা আমাৰ সর্বোচ্চ অগ্রাধিকাৰ৷ বিশেষকৈ , দিব্যাংগসকলৰ সমস্যাক এই চৰকাৰে যিদৰে বুজি পাইছে , যি সংবেদনশীলতাৰে তেওঁলোকৰ বাবে কাম কৰি আহিছে , তেনেদৰে পূৰ্বতে কেতিয়াও হোৱা নাছিল৷ আপোনালোকে ভাৱক আমাৰ দিব্যাংগ ভাই - ভনীসকলে আগতে অ’ত-ত’ত , বিভিন্ন বিভাগ সপ্তাহৰ পৰ সপ্তাহ যাব লাগিছিল, তেতিয়াহে তেওঁলোকে সামান্য সাহায্য পাইছিল৷ যি সংবেদনশীলতাৰে আপোনালোকৰ প্ৰতিটি সমস্যা শুনা আৰু সেই অনুযায়ী সমাধানৰ বিচাৰি উলিওৱা উচি ৎ আছিল , সেয়া ইমান দিনে কৰা নহৈছিল৷ সেইদৰে দিব্যাংগ ভাই - ভনীসকলৰ অসহায় অৱস্থাক বাদ দিয়া বিষয়টোক আমি সহজভাৱে মানি ল’ব পৰা নাছিলো৷ আমি আপোনালোকৰ বন্ধু হৈ, সেৱক হৈ প্ৰত্যেকৰে সমস্যা সম্পর্কে গভীৰভাবে চিন্তাভাৱনা কৰি সেইবোৰ দূৰ কৰাৰ চেষ্টা কৰিছো৷


    বন্ধুসকল ,

    
    পূর্বৰ চৰকাৰসমূহৰ সময়ত এই ধৰণৰ শিবিৰ অতি বিৰল ঘটনা আছিল৷ আৰু ইমান বিশাল শিৱিৰ হয়তো কোনো দিন হোৱাই নাছিল৷ বিগত পাঁচ বছৰত আমাৰ চৰকাৰে দেশে বিভিন্ন এলেকাত প্রায় ৯ হাজাৰ শিৱিৰৰ আয়োজন কৰিছে৷


    ভাই-ভনীসকল ,

    বিগত চৰকাৰৰ পাঁচ বছৰত য’ত দিব্যাংগসকলৰ বাবে ৩৮০ কোটি টকাতকৈ কম মূল্যৰ সৰঞ্জাম বিতৰণ কৰা হৈছিল , তাত আমাৰ চৰকাৰ ৯০০ কোটিতকৈও অধিক সঁজুলি বিতৰণ কৰিছে৷ অর্থা ৎ , প্রায় আঢ়ৈ গুণ৷ যেতিয়াই দৰিদ্ৰসকলৰ বাবে , দিব্যাংগসকলৰ বাবে মনত কষ্ট অনুভৱ হয় , সেইভাব জাগি উঠে , তেতিয়াই এই গতিত ইমান দ্ৰুতগতিত কাম কৰা সম্ভৱ হয়৷


    বন্ধুসকল ,

    আপোনালোকে সেই সময়ৰ কথা ভাৱক যেতিয়া চৰকাৰ ওচৰলৈ যাবলগীয়া হ’য় তেতিয়া , বাছষ্টেণ্ড, হাস্পতাল , আদালত – প্ৰত্যেক স্থানত আপোনালোকৰ কিমান যে সমস্যা নহৈছিল৷ আঙুলিৰ মুৰত লিখিব পৰা ঠাই বিশেষে ব্যৱস্থা আছিল , কিন্তু অধিকাংশ স্থানতে আপোনালোকৰ খুব সমস্যা হৈছে৷ কিন্তু আমাৰ চৰকাৰে ‘ সুগম্য ভাৰত অভিযান ’ আৰম্ভ কৰি সমগ্ৰ ভাৰতত সকলো ডাঙৰ চৰকাৰী কাৰ্যালয়ত দিব্যাংগসকলৰ বাবে সুগম কৰি তোলাৰ সংকল্প লৈ কাম কৰি আহিছে৷ বিগত ৪ - ৫ বছৰত দেশৰ কেইবা শতাধিক চৰকাৰী বিভাগত ৭০০তকৈও অধিক ৰে’ল ষ্টেশন , বিমানবন্দৰক দিব্যাংগসকলৰ বাবে সুগম কৰি তোলা হৈছে৷ ইয়াতো যিবোৰ বাকী আছে , সেইবোৰকো ‘ সুগম্য ভাৰত অভিযান ’ ৰ সৈতে জড়িত কৰা হৈছে৷ কেৱল ইমানেই নহয় যি নতুন গৃহ নিৰ্মাণ বা ৰে’লৰ যি নতুন ডবা নির্মাণ হৈছে, সেইবোৰত পূৰ্বৰ পৰাই দিব্যাংগসকলৰ অনুকূলে গঢ়ি তোলা হৈছে৷৷


    ভাই-ভনীসকল ,

    এখন ৰাজ্যৰ পৰা অন্য ৰাজ্যলৈ গ’লে ভাষা পৃথক হোৱাৰ কাৰণে আমাৰ দিব্যাংগ ভাই - ভনীসকলৰ যথেষ্ট সমস্যা হৈছিল৷ আগতে কোনেও ভবা নাছিল যে দিব্যাংগসকলৰ বাবেও এটি সামূহিক সাংকেতিক ভাষা থকা উচিত৷ আমাৰ চৰকাৰে প্ৰথমে এই ধৰণৰ প্ৰচেষ্টা হাতত লৈছে৷ সমগ্ৰ দেশত সকলো দিব্যাংগৰ বাবে এক সাংকেতিক ভাষা প্ৰস্তুত কৰাৰ বাবে আমাৰ চৰকাৰে ইণ্ডিয়ান সাংকেতিক ভাষা গৱেষণা আৰু প্ৰশিক্ষণ কেন্দ্ৰ স্থাপন কৰিছে৷ এতিয়া ইয়াত মোৰ ভাষণৰ সমান্তৰালভাৱে মঞ্চত উপৱিষ্ট দিব্যাংগসকলৰ বাবে সাংকেতিক ভাষাৰ জৰিয়তে তেওঁলোকৰ সন্মুখত মোৰ ভাষণক তুলি ধৰা হৈছে৷ আগতে দুই এখন ৰাজ্যৰ শিশুসকলে এই সাংকেতিক ভাষা বুজিব পাৰিছিল৷ এতিয়া এই নতুন ব্যৱস্থাৰ ফলত তামিলনাড়ুৰ পৰা যিসকল আহিছে তেওঁলোকেও মোৰ ভাষণ সহজে বুজিব পাৰিছে৷ ৭০ বছৰ ধৰি কোনেও এই ধৰণৰ পদক্ষেপ লোৱা সময় নহ’ল৷ দিব্যাংগসকলৰ প্ৰতি সংবেদনশীলতা থাকিলে, ভাৰতে ‘ এক ভাৰত শ্রেষ্ঠ ভাৰত ’ ভাৱনাক আৰু অধিক শক্তিশালী কৰাৰ ইচ্ছা থাকিলেহে এই ধৰণৰ কাম হয়৷ ইতিমধ্যে এই সাংকেতিক ভাষা কেন্দ্ৰত প্রায় ৬ হাজাৰটা কমন শব্দৰ এক অভিধান প্ৰস্তুত কৰা হৈছে৷


    অর্থা ৎ, কাইলৈ আমাৰ প্ৰয়াগৰাজৰ কোনো দিব্যাংগ বন্ধু যদি চেন্নাই বা পশ্চিমবংগলৈ যায়, তেতিয়াহ’লে ভাষাক লৈ তেওঁলোকৰ কোনো সমস্যাত পৰিব লগা নহয়৷ কেৱল ইমানেই নহয়, ৪০০তকৈও অধিক চৰকাৰী ৱেবছাইট আৰু আমাৰ মুদ্রা আৰু নোটবোৰ দিব্যাংগৰ অনুকূল কৰি তোলা হৈছে৷ তেওঁলোকে যেন সহজেই স্পর্শ কৰিয়েই বুজিব পাৰে কোনটো ১ টকীয়া , কোনটো ৫ টকীয়া , কোনটো ১০০ , ২০০ , ৫০০ টকীয়া নোট৷ মুদ্রাৰ ক্ষেত্রতো যাতে হাত বুলালেই তেওঁলোকে বুজিব পাৰে , কোনটো কিমান টকীয়া মুদ্রা৷


    আপোনালোকে হয়তো লক্ষ্য কৰিছে যে আনকি বেচৰকাৰী টিভি চেনেলসমূহতো এতিয়া দিব্যাংগৰ অনুকূল সাংকেতিক ভাষাত খবৰ আৰু বিভিন্ন অনুষ্ঠান পৰিৱেশন কৰা হৈছে৷ সেইবাবে মই সকলো দিব্যাংগক শুভেচ্ছা জনাইছো৷ মই এই সকলো চেনেলৰ কর্মকর্তাক অভিনন্দন জনাইছো৷ দূৰদর্শনৰ কর্মকর্তাসকলকতো জনাবই লাগিব , কাৰণ তেওঁলোকে দীর্ঘদিন ধৰি দিব্যাংগসকলৰ কথা ভাবি এই কাম কৰি আহিছে৷ এইদৰে মানৱীয় সংবেদনশীলতা প্ৰদর্শনৰ বাবে এই টিভি চেনেলবোৰক ধন্যবাদৰ পাত্ৰ৷


    ভাই-ভনীসকল,

    আমাৰ চৰকাৰে দিব্যাংগৰ বাবে যি সেৱাভাৱ লৈ কাম কৰিছে , বিভিন্ন সিদ্ধান্ত লৈছে , তাক লৈ যিমান আলোচনা হোৱা উচি ৎ আছিল , সিমান হোৱা নাই৷ প্ৰয়াগৰাজ তো ন্যায়ৰ নগৰী , সাধাৰণ জনতাৰ অধিকাৰ সুৰক্ষাৰ বাবে এতিয়া হাজাৰ হাজাৰ মানুহে দিনে - ৰাতিয়ে কাম কৰে৷


    বন্ধুসকল,

    আমাৰ চৰকাৰে প্ৰথমবাৰলৈ দিব্যাংগসকলৰ অধিকাৰক স্পষ্টভাবে উল্লেখ কৰি আইন প্ৰণয়ন কৰিছে৷ এই আইনৰ ফলে দিব্যাংগসকল কেনেদৰে উপকত হৈছে সেয়া এক তথ্যৰ জৰিয়তে স্পষ্ট হ’ব৷ সেয়া হ’ল পূৰ্বতে দিব্যাংগসকলৰ সাতটা শ্রেণীত ৰখা আছিল৷ এতিয়া সেই শ্রেণীৰ সংখ্যা বৃদ্ধি পাই ২১টা কৰা হৈছে৷ অর্থা ৎ, আমি ইয়াৰ পৰিধি বৃদ্ধি কৰিছে৷ তদুপৰি, দিব্যাংগসকল ওপৰত যদি কোনো অত্যাচাৰ হয় , কোনোবাই তেওঁলোকক লৈ ঠাট্টা - বিদ্রূপ কৰে, যিকোনোধৰণে তেওঁলোকক বিৰক্ত কৰে , সেই ক্ষেত্রত পূৰ্বতে যিমান শাস্তিৰ ব্যৱস্থা আছিল , সেয়া এতিয়া আৰু অধিক কঠোৰ কৰা হৈছে৷


    বন্ধুসকল ,

    আমাৰ চৰকাৰে দিব্যাংগসকলৰ নিযুক্তিৰ বাবে বিশেষ অভিযান হাতত লোৱাৰ লগতে চৰকাৰী চাকৰিৰ ক্ষেত্রত তেওঁলোকৰ সংৰক্ষণ ৩ শতাংশৰ পৰা ৪ শতাংশলৈ বৃদ্ধি কৰিছে৷ কেৱল ইমানেই নহয়, উচ্চশিক্ষা প্ৰতিষ্ঠানসমূহত ভর্তি হোৱাৰ ক্ষেত্রত তেওঁলোকৰ সংৰক্ষণ ৩ শতাংশৰ পৰা ৫ শতাংশলৈ বৃদ্ধি কৰা হৈছে৷


    আমি দিব্যাংগ বন্ধুসকলৰ দক্ষতা বিকাশতো অগ্রাধিকাৰ দিছো৷ আমাৰ চৰকাৰে ইতিমধ্যে ২ লাখ দিব্যাংগ বন্ধুৰ দক্ষতা বিকাশৰ প্ৰশিক্ষণ দিছে আৰু এতিয়া ৫ লাখ দিব্যাংগ বন্ধুৰ দক্ষতা বিকাশৰ প্ৰশিক্ষণৰ লক্ষ্য ধার্য কৰা হৈছে৷


    ভাই-ভনীসকল,


    নতুন ভাৰত নির্মাণত প্ৰতিগৰাকী দিব্যাংগ যুৱক - যুৱতী আৰু শিশুৰ যথাযথ অংশীদাৰিত্ব অতি প্ৰয়োজন৷ উদ্যোগৰ পৰা আৰম্ভ কৰি বিভিন্ন সেৱা ক্ষেত্ৰ, খেলপথাৰৰ পৰা আৰম্ভ কৰি দক্ষতা বিকাশ – প্ৰতিটো ক্ষেত্রত তেওঁলোকক উ ৎ সাহ যোগোৱা হৈছে৷ সম্প্ৰতি আন্তর্জাতিক পৰ্যায়ত যিমানবোৰ দিব্যাংগ ক্রীড়া প্ৰতিযোগিতা হৈছে , তাত ভাৰতৰ সাফল্য বহু বেছি৷ আমাৰ দিব্যাংগ বন্ধুসকলে বিশ্বৰ মঞ্চত ভাৰতৰ নাম উজ্জ্বল কৰিছে৷ আপোনাৰালোকে কল্পনা কৰিব পাৰে , কিমান শক্তিশালী সংকল্প শক্তি থাকিলে আন্তর্জাতিক খেলপথাৰত আমাৰ দেশৰ দিব্যাংগসকলে ভাৰতৰ তিৰংগ উৰুৱাই আহিছে৷ দিব্যাংগসকলৰ এই দক্ষতাক আৰু অধিক তীক্ষ্ণ কৰি তোলাৰ বাবে মধ্যপ্ৰদেশৰ গোৱালিয়ৰত এক বিশেষ ক্রীড়াকেন্দ্ৰ গঢ়ি তোলাৰ লক্ষ্যৰে কাম কৰা হৈছে৷ এই ক্রীড়াকেন্দ্রত প্ৰশিক্ষণ , নির্বাচন , লিখা-পঢ়া , গৱেষণা , স্বাস্থ্য সেৱা , অর্থা ৎ , ৰাষ্ট্ৰীয় আৰু আন্তঃৰাষ্ট্ৰীয় পর্যায়ত সকলো প্ৰতিযোগিতাত মোকাবিলা কৰাৰ বাবে দিব্যাংগসকলক প্ৰস্তুত কৰা হ’ব৷


    বন্ধুসকল,


    আমাৰ দেশত আঢ়ৈ কোটিতকৈও অধিক দিব্যাংগ আছে আৰু ইয়াৰে ১০ কোটিতকৈও অধিক প্ৰবীণ নাগৰিক আছে৷ এটা বয়সৰ পাছত প্ৰবীণ নাগৰিকসকলৰো বহু সমস্যা হয়৷ কাৰোবাৰ চলা-ফুৰা কৰাত সমস্যা , আকৌ কাৰোবাৰ শ্ৰৱণশক্তিৰ সমস্যা৷ তেওঁলোকৰ জীৱনত এই সমস্যাবোৰ সমাধানৰ বাবে আমি নিয়মীয়াকৈ কাম কৰি আহিছো৷


    দুখীয়া প্ৰবীণ নাগৰিকসকলক দিব্যাংগ উপযোগী বহুত সা-সৰঞ্জাম প্ৰদানৰ বাবে আমাৰ চৰকাৰে তিনি বছৰৰ পূৰ্বে ‘ ৰাষ্ট্রীয় বয়স্ক যোজনা ’ আৰম্ভ কৰিছে৷


    এই প্ৰকল্পৰ জৰিয়তে প্রায় ১.২৫ লাখ প্ৰবীণ নাগৰিকক জৰুৰী সঁজুলি বিতৰণ কৰা হৈছে৷ আজি ইয়াতো বয়স্ক যোজনাৰ জৰিয়তেৰে সিমান সংখ্যক প্ৰবীণ নাগৰিকৰক বিভিন্ন সৰঞ্জাম প্ৰদানৰ মোৰ সৌভাগ্য হৈছে৷ সেইদৰে এই পবিত্ৰ নগৰীলৈ আহি মই তেওঁলোকৰ আশীর্বাদ পাইছো৷৷


    ভাই-ভনীসকল,
    
    ৬০ বছৰ বয়সৰ পাছত প্ৰবীণ নাগৰিকসকলে যাতে এক নির্দিষ্ট ধন জমা কৰিলে নিশ্চিত সুদ পায় , তেওঁলোকৰ আমানত সুৰক্ষিত থাকে , সেয়াও ‘ প্ৰধানমন্ত্রী বয়ঃবন্দনা যোজনা ’ ৰ জৰিয়তে সুনিশ্চিত কৰা হৈছে যাতে বজাৰত সুদেৰ হাৰ হ্ৰাস পালেও তেওঁলোকৰ জীৱনত ইয়াৰ প্ৰভাব ন্যূনতম হয়৷


    আপোনালোকৰ মাজৰে বহুতে জানে মাহিলী পেন্সনৰ বিকল্প বাছি ল’লে এই প্ৰকল্পৰ জৰিয়তে জ্যেষ্ঠ নাগৰিকসকলে ১০ বছৰলৈকে এক নির্দিষ্ট হাৰত পেন্সন পায়৷ মই আজি ইয়াৰে পৰা আপোনালোকৰ আন এটা তথ্য দিব বিচাৰিছো যে সাধাৰণতে আমাৰ জ্যেষ্ঠ নাগৰিকসকলৰ ভিতৰত যিসকলে পেন্সন লাভ কৰে, দৰমহা পোৱাসকলে অবসৰৰ পাঠত নিজৰ জমা টকাৰ পৰা যি সুদ পায় , তাৰে সংসাৰ চলায়৷ যদি কোনো বেংক দেউলীয়া হয় , তেতিয়াহলে এই অবসৰপ্রাপ্ত জ্যেষ্ঠ নাগৰিকসকলে তেজ পানী কৰা পৰিশ্ৰমৰ ফলৰ পৰা তেওঁলোক বঞ্চিত হয়৷ এইবাৰ সংসদত এই ধৰণৰ দৰিদ্ৰ , সীমিত আয়সম্পন্ন বয়স্ক নাগৰিকৰ কথা ভাবি আমি এক গুৰুত্বপূর্ণ সিদ্ধান্ত লৈছো৷ এই দেশৰ দুর্ভাগ্য হ’ল এই ধৰণৰ ইতিবাচক পদক্ষেপক লৈ যেন আলোচনা নহয় , সেই দিশত যথেষ্ট সচেষ্ট৷ দীর্ঘদিন এই ধৰণৰ সিদ্ধান্ত গ্ৰহণৰ দাবী উত্থাপন হৈছিল৷ আগতে আপোনালোকে বেংকত ২ , ৫ , ১০ লাখ টকা ৰাখিলে বেংক দেউলীয়া হ’লে আপোনালোকৰ ১ লাখ টকাতকৈ বেছি ঘুৰাই পোৱাৰ সম্ভাৱনা নাছিল৷ আমি সেই নিয়ম সলনি কৰিলো৷ এতিয়া এই ধৰণৰ কোনো দুর্ভাগ্যজনক ঘটনা ঘটিলে জমাকাৰীয়ে ৫ লাখ টকা লাভ কৰিব৷তাৰ মানে প্রায় ৯৯ শতাংশ জমাকাৰীৰ ধন বেংকত ৰখাটো এতিয়া নিৰাপদ৷ এইবাৰৰ বাজেটত আমি এই পদক্ষেপ গ্ৰহণ কৰিছো৷ সেইবাবে আপোনালোকৰ বেংকৰ প্ৰতি বিশ্বাস বৃদ্ধি পাইছে৷ সাধাৰণ জনতাই মহাজনৰ ওচৰত টকা নাৰাখি বেংকত জমা ৰখাৰ বাবে আগুৱাই আহিব৷


    ভাই-ভনীসকল ,

    এইধৰণৰ বহুত সিদ্ধান্ত আমি লৈছো৷ পেন্সন আৰু বীমাৰ এনে বহু পলিচি আগতে খুব কম সময়ৰ বাবে খোলা হৈছিল৷ কিন্তু ২০১৮ত এইবোৰৰ বৈধতা ৩১ মার্চ, ২০২০লৈকে বঢ়াই দিছো৷ কেৱল ইমানেই নহয় মাহিলী পেন্সন ন্যূনতম ১০ হাজাৰ টকাকৈ দিয়া হৈছে৷ মই অতিশয় আনন্দিত যে আজি দেশৰ ৩.২৫লাখতকৈ অধিক জ্যেষ্ঠ নাগৰিকে এই আঁচনিৰ দ্বাৰা উপকৃত হৈছে৷


    বন্ধুসকল ,

    পৰিয়ালৰ লগতে জ্যেষ্ঠ নাগৰিকসকলৰ প্ৰতি লক্ষ্য ৰখাৰ দায়িত্ব সমাজ আৰু চৰকাৰৰো আছে৷ এই দায়িত্ববোধ অনুভব কৰি সম্পূর্ণ সংবেদনশীলতাৰে আমাৰ চৰকাৰ আৰু যোগীজীৰ চৰকাৰে কাম কৰিছে৷ যিসকলে গোটেই জীৱন পৰিয়াল আৰু দেশক আগুৱাই নিয়াৰ বাবে কাম কৰিছে, তেওঁলোকে যেন কোনো ধৰণৰ সমস্যাৰ সম্মুখীন নহয় তাৰ প্ৰতি আমি সম্পূর্ণ লক্ষ্য ৰাখিছো৷


    বিগত কেইবা বছৰ ধৰি চৰকাৰে অন্য যিবোৰ সিদ্ধান্ত লৈছে, যি আঁচনি আৰম্ভ কৰিছে, সেইবোৰৰ জৰিয়তেও এই জ্যেষ্ঠ নাগৰিকসকল উপকৃত হৈছে৷ বিগত পাঁচ - চাৰে পাঁচ বছৰত জ্যেষ্ঠ নাগৰিকসকলৰ চিকি ৎ সাৰ খৰচ আগৰ তুলনাত বহুত হ্ৰাস পাইছে৷


    জনঔষধি কেন্দ্ৰসমূহত সকলো ঔষধৰ দাম যথে্ষ্ট হ্ৰাস পাইছে৷ তেনেদৰে, হৃদৰোগীৰ ষ্টেণ্ট সংস্থাপন আৰু আঁঠু সংৰোপনৰ সৰঞ্জাম ৭০ - ৮০ শতাংশ সস্তা কৰা হৈছে৷ জ্যেষ্ঠ নাগৰিকৰ প্ৰদত্ত কৰৰ পৰা আৰম্ভ কৰি অন্যান্য বিনিয়োগৰ ক্ষেত্রত যথাসম্ভৱ সুবিধা প্ৰদান কৰা হৈছে৷ কেৱল ইমানেই নহয়, দেশৰ ইতিহাসত প্ৰথমবাৰলৈ প্রায় প্ৰতিগৰাকী দুখীয়া লোকৰ বাবে ৬০ বছৰ বয়সৰ পাছত পেন্সন আঁচনি আৰম্ভ কৰা হৈছে৷ দেশৰ কোটি কোটি অসংগঠিত শ্ৰমিকৰ পৰা আৰম্ভ কৰি আমাৰ কৃষক, কৃষি শ্ৰমিক, ক্ষুদ্ৰ ব্যৱসায়ী আৰু সৰু দোকানীৰ বাবে চৰকাৰে বিভিন্ন পেন্সন আঁচনি আৰম্ভ কৰিছে৷ ইয়াৰ দ্বাৰা সমগ্ৰ দেশৰ ৬০ বছৰ অতিক্ৰম কৰা দুখীয়া লোকসকল অধিক লাভবান হ’ব৷


    বন্ধুসকল ,
    আয়ুষ্মান ভাৰত যোজনাৰ জৰিয়তে ৫ লাখ টকালৈকে বিনামূলীয়া চিকি ৎ সাৰ সুবিধা বা বিভিন্ন বীমা যোজনাৰ জৰিয়তে দুখীয়া, দিব্যাংগ আৰু জ্যেষ্ঠ নাগৰিকসকল উপকৃত হৈছে৷


    অতি দৰিদ্ৰ দেশবাসীক বীমা সেৱাৰ সৈতে যুক্ত কৰাৰ বাবে ২ লাখ টকীয়া বেংক আঁচনি আৰম্ভ কৰা হৈছে৷ প্ৰধানমন্ত্রী সুৰক্ষা যোজনাৰ জৰিয়তে মাহিলী ১ টকা কিস্তি জমা কৰি আৰু প্ৰধানমন্ত্রী জীৱন জ্যোতি যোজনাৰ জৰিয়তে দৈনিক ৯০ পইচা কিস্তি জমা কৰি বীমাৰ সুবিধা পাইছে৷ আমাৰ ২৪ কোটিতকৈও অধিক দৰিদ্ৰ বন্ধু এই দুখন আঁচনিৰ সৈতে যুক্ত হৈছে আৰু ইতিমধ্যে ৪ হাজাৰ কোটি টকাতকৈও অধিক বীমাৰ অর্থ সংকটৰ সময় সেই পৰিয়ালসমূহৰ বেংক একাউণ্ট জমা হৈছে৷


    বন্ধুসকল ,

    আপোনালোকৰ সৈতে কথা পতা আৰম্ভ কৰি মই এক শ্লোক উচ্চাৰণ কৰিছিলো য’ত শাসকৰ দায়িত্বৰ কথা কোৱা হৈছে৷ সেই মন্ত্রৰ শেষ অংশটো হ’ল


    ‘ লোকাঃ সমস্তাঃ সুখিনোভবন্তু৷ ’


    অর্থা ৎ , এই বিশ্বত সমাজৰ প্ৰতিগৰাকী নাগৰিক যেন সুখী হৈ থাকে৷ এই আশাৰে মই পুনৰবাৰ সকলো জ্যেষ্ঠ নাগৰিকক প্ৰণাম আৰু সকলো দিব্যাংগৰ সংকল্প শক্তিক শ্ৰদ্ধা জনাইছো৷ এই মহান পবিত্ৰ অনুষ্ঠানত মোৰ বাবে এই দিব্যাংগসকলৰ কুম্ভ অতি পবিত্ৰ , সেৱাভাৱেৰে পৰিপূর্ণ৷ এই অনুষ্ঠানত ভাৰত চৰকাৰৰ এই বিভাগক , ৰাজ্য চৰকাৰৰ এই প্ৰচেষ্টাক অতি গৌৰৱেৰে উল্লেখ কৰি আপোনালোক সকলোকে প্ৰণাম জনাই , বহুত বহুত শুভেচ্ছা জনাই মোৰ বক্তব্যৰ সামৰণি মাৰিছো৷


    বহুত বহুত ধন্যবাদ৷ আপোনালোক সকলোৱে মোৰ সৈতে পূর্ণ শক্তিৰে কওক –


    ভাৰত মাতা কী জয় !


    ভাৰত মাতা কী জয় !


    ভাৰত মাতা কী জয় !


    বহুত বহুত ধন্যবাদ৷


    *****


    VRRK/KP/DB

    
    
    (Release ID: 1605907) Visitor Counter : 2
    
    
      Read this release in: English , Marathi , Hindi , Bengali , Punjabi , Gujarati