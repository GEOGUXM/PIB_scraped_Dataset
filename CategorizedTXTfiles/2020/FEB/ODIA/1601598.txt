      ଅର୍ଥ ମନ୍ତ୍ରଣାଳୟ

      କେନ୍ଦ୍ରୀୟ ବଜେଟ 2020-21ର ମୁଖ୍ୟାଂଶ
      • ଆୟ- 22.46 ଲକ୍ଷ କୋଟି ଟଙ୍କା
      • ବ୍ୟୟ-30.42 ଲକ୍ଷ କୋଟି ଟଙ୍କା
      • ଜିଡିପି ଅଭିବୃଦ୍ଧି 10% ରହିବା ଅନୁମାନ
      • ବିତିୟ ନିଅଂଟ 3.5%
      Posted On: 01 FEB 2020 8:25PM by PIB Bhubaneshwar


    ଅର୍ଥମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣ ଆଜି ଲୋକସଭାରେ ଏକବିଂଶ ଶତାବ୍ଦୀର ତୃତୀୟ ଦଶକର ପ୍ରଥମ କେନ୍ଦ୍ର ବଜେଟ ଆଗତ କରିଛନ୍ତି । ଦେଶର ଅର୍ଥନୀତିକୁ ସୁଦୃଢ଼ କରିବା ପାଇଁ ଏହି ବଜେଟରେ କେତେକ ଯୁଗାନ୍ତକାରୀ ସଂସ୍କାର ସହ ସ୍ୱଳ୍ପମିଆଦୀ , ମଧ୍ୟମମିଆଦୀ ଓ ଦୀର୍ଘମିଆଦୀ କାର୍ଯ୍ୟକ୍ରମର ଘୋଷଣା କରିଛନ୍ତି ।


    କେନ୍ଦ୍ରୀୟ ବଜେଟ 2020-21ର ମୁଖ୍ୟାଂଶ ଏହିପରି :-


    ବଜେଟର ତିନୋଟି ମୁଖ୍ୟ ଆଧାର ହେଲା –


    • ଆଶାବାଦୀ ଭାରତ – ସମାଜର ସବୁ ବର୍ଗର ଲୋକମାନଙ୍କ ପାଇଁ ଉନ୍ନତମାନର ସ୍ୱାସ୍ଥ୍ୟ , ଶିକ୍ଷା ଓ କର୍ମସଂସ୍ଥାନ ।


    • ସମସ୍ତଙ୍କ ପାଇଁ ଅର୍ଥନୈତିକ ବିକାଶ - “ ସବକା ସାଥ , ସବକା ବିକାଶ , ସବକା ବିଶ୍ୱାସ ”


    • ସମାଜ ପ୍ରତି କର୍ତବ୍ୟ – ଉଭୟ ମାନବୀୟ ଓ ସହାନୁଭୂତିଶୀଳ


    ତିନୋଟି ମୁଖ୍ୟ କାର୍ଯ୍ୟ - ଦୁର୍ନୀତି ମୁକ୍ତ , ଉତ୍ତମ ନୀତିଯୁକ୍ତ ପ୍ରଶାସନ ଏବଂ ନିର୍ମଳ ଓ ଦୃଢ଼ ଆର୍ଥିକ କ୍ଷେତ୍ର ।


    ଭଲ ଭାବେ ବଂଚିବା ପାଇଁ ତିନୋଟି ବିଷୟ କେନ୍ଦ୍ର ବଜେଟ 2020-21ରେ ସନ୍ନିବେଶିତ ହୋଇଛି ।


    ଆଶାବାଦୀ ଭାରତର ତିନୋଟି ଉପାଦାନ ହେଲା –


    • କୃଷି , ଜଳସେଚନ ଏବଂ ଗ୍ରାମୀଣ ବିକାଶ


    • ସୁଖସ୍ୱାଚ୍ଛନ୍ଦ୍ୟ , ଜଳ ଓ ପରିମଳ ବ୍ୟବସ୍ଥା


    • ଶିକ୍ଷା ଓ କୌଶଳ ବିକାଶ


    କୃଷି , ଜଳସେଚନ ଓ ଗ୍ରାମ୍ୟ ଉନ୍ନୟନ ପାଇଁ 16ଟି କାର୍ଯ୍ୟକ୍ରମ


    • ଏହି 16ଟି କାର୍ଯ୍ୟକ୍ରମ ନିମନ୍ତେ 2ଲକ୍ଷ 83 ହଜାର କୋଟି ଟଙ୍କାର ଆବଂଟନ


    • କୃଷି , ଜଳସେଚନ ଓ ତତଜନିତ କାର୍ଯ୍ୟକ୍ରମ ନିମନ୍ତେ 1 ଲକ୍ଷ 60 ହଜାର କୋଟି ଟଙ୍କାର ବ୍ୟୟବରାଦ


    • ଗ୍ରାମୀଣ ବିକାଶ ଓ ପଂଚାୟତିରାଜ ନିମନ୍ତେ 1 ଲକ୍ଷ 23 ହଜାର କୋଟି ଟଙ୍କା


    କୃଷି ଋଣ


    • 2020-21 ଆର୍ଥିକ ବର୍ଷ ନିମନ୍ତେ 15 ଲକ୍ଷ କୋଟି ଟଙ୍କାର କାର୍ଯ୍ୟକ୍ରମ


    • ପ୍ରଧାନମନ୍ତ୍ରୀ କିଷାନ ଯୋଜନାର ହିତାଧିକାରୀମାନେ କିଷାନ କ୍ରେଡିଟ କାର୍ଡ ଯୋଜନାରେ ଅନ୍ତର୍ଭୁକ୍ତ ହେବେ


    • ନାବାର୍ଡ ଋଣ ଯୋଜନା ଆହୁରି ସଂପ୍ରସାରିତ ହେବ ।


    • 100ଟି ଜଳକଷ୍ଟ ପ୍ରବଣ ଜିଲ୍ଲା ପାଇଁ ପର୍ଯ୍ୟାପ୍ତ ଯୋଜନା ପ୍ରସ୍ତାବ


    • ବ୍ଲୁ ଇକନୋମି (ସାମୁଦ୍ରିକ ଅର୍ଥନୀତି)


    • ଆଗାମୀ 2024-25 ସୁଦ୍ଧା 1 ଲକ୍ଷ କୋଟି ଟଙ୍କାର ମତ୍ସ୍ୟସମ୍ପଦ ରପ୍ତାନୀ ଲକ୍ଷ୍ୟ


    • 2022-23 ସୁଦ୍ଧା 2 ଲକ୍ଷ ଟନ ମତ୍ସ୍ୟ ଉତ୍ପାଦନ ଲକ୍ଷ୍ୟ


    • ମତ୍ସ୍ୟଚାଷ ସମ୍ପ୍ରସାରଣ ପାଇଁ ନିୟୋଜିତ ହେବେ 3477 ସାଗର ମିତ୍ର ଏବଂ 500 ମତ୍ସ୍ୟଚାଷୀ ଉତ୍ପାଦକ ସଂଗଠନ


    • ଶୈବାଳ , ସାମୁଦ୍ରିକ ଉଦ୍ଭିଦ ଉତ୍ପାଦନକୁ ପ୍ରୋତ୍ସାହନ


    • ସାମୁଦ୍ରିକ ମତ୍ସ୍ୟ ସମ୍ପଦର ସଂରକ୍ଷଣ ଓ ପରିଚାଳନା ନିମନ୍ତେ ବିକାଶ ଖସଡ଼ା


    • ସରକାରୀ ଓ ଘରୋଇ ଭାଗିଦାରୀତାରେ ଭାରତୀୟ ରେଳବାଇ ଦ୍ୱାରା କିଷାନ ରେଲର ବିକାଶ


    • ଦୁଗ୍ଧ , ମାଂସ ଓ ମାଛର ସଂରକ୍ଷଣ ପାଇଁ ଏକ ଜାତୀୟ ଶୀତଳ ଭଣ୍ଡାର ପୁଞ୍ଜ ପ୍ରତିଷ୍ଠା ହେବ


    • ଏକ୍ସପ୍ରେସ ଓ ମାଲ ଗାଡି ଗୁଡିକରେ ଶୀତଳଭଣ୍ଡାର ଯୁକ୍ତ ବଗି ରହିବ


    • କେନ୍ଦ୍ର ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ପକ୍ଷରୁ କୃଷି ଉଡାଣ ଯୋଜନା କାର୍ଯ୍ୟକାରୀ ହେବ


    • ଉଭୟ ଜାତୀୟ ଓ ଅନ୍ତର୍ଜାତୀକ ଉଡାଣ ସୀମା ଏଥିରେ ଅନ୍ତର୍ଭୁକ୍ତ ହେବ


    • ଉତରପୂର୍ବାଂଚଳ ଏବଂ ଆଦିବାସୀ ଅଧୁ୍ୟଷିତ ଜିଲ୍ଲାଗୁଡିକରେ ମୂଲ୍ୟଯୁକ୍ତ କୃଷି ଦ୍ରବ୍ୟ ପହଂଚାଯିବ ।


    • ଉଦ୍ୟାନ କୃଷି କ୍ଷେତ୍ରରେ ଉତ୍ତମ ବିପଣନ ଓ ରପ୍ତାନୀ ଦୃଷ୍ଟିରୁ ଗୋଟିଏ ଜିଲ୍ଲାରେ ଗୋଟିଏ କିସମର ଦ୍ରବ୍ୟ ଉପରେ ଗୁରୁତ୍ୱାରୋପ କରାଯିବ


    • ପାରମ୍ପରିକ ଜୈବିକ ଓ ରାସାୟନିକ ସାର ପ୍ରୟୋଗରେ ସନ୍ତୁଳନ ରକ୍ଷା କରାଯିବ


    • ଜୈବିକ , ପ୍ରାକୃତିକ ଏବଂ ସମନ୍ୱିତ କୃଷି ପାଇଁ ପଦକ୍ଷେପ ନିଆଯିବ


    • ଜାତୀୟ ଜୈବିକ ସାମଗ୍ରୀ ବଜାରକୁ ଜାତୀୟ ସ୍ତରରେ ଅନଲାଇନ କରିବା ପାଇଁ ଜୈବିକ ଖେତି ନାମକ ପୋର୍ଟାଲ ସୃଷ୍ଟି ହେବ


    • 2019 ଜୁଲାଇ ମାସରେ ହୋଇଥିବା ବଜେଟରେ ସନ୍ନିବେଶିତ ଶୂନ୍ୟ ବଜେଟ ପ୍ରାକୃତିକ କୃଷିକୁ ଅନ୍ତର୍ଭୁକ୍ତ କରାଯିବ


    କ୍ଟ ବୃଷ୍ଟିବହୁଳ ଅଂଚଳରେ ସମନ୍ୱିତ କୃଷି ପଦ୍ଧତିର ସଂପ୍ରସାରଣ କରାଯିବ


    କ୍ଟ ଅଣ ଫସଲ ଋତୁରେ ବିବିଧ ଶସ୍ୟ , ମହୁଚାଷ , ସୌର ଚାଳିତ ପମ୍ପ ଓ ସୌରଶକ୍ତି ଇତ୍ୟାଦି ଅନ୍ତର୍ଭୁକ୍ତ ହେବ


    • ପ୍ରଧାନମନ୍ତ୍ରୀ କୁସୁମ ଯୋଜନାର ସଂପ୍ରସାରଣ


    • 20 ଲକ୍ଷ ଚାଷୀଙ୍କୁ ସୌର ଚାଳିତ ପମ୍ପ ଯୋଗାଇ ଦିଆଯିବ


    • 15 ଲକ୍ଷ ଚାଷୀଙ୍କ ବିଦୁ୍ୟତ ସଂଯୋଗ ପମ୍ପକୁ ସୌର ଶକ୍ତି ଦ୍ୱାରା ଚାଲୁ କରିବା ପାଇଁ ସହାୟତା କରାଯିବ


    • ଏହି ଯୋଜନା ଦ୍ୱାରା ଚାଷୀମାନେ ସୌର ଶକ୍ତି ଉତ୍ପାଦନ କରିବା ସହ ସେମାନଙ୍କ ପଡିଆ ଜମିକୁ ଜଳସେଚିତ କରି ବଳକା ଶକ୍ତି ଗ୍ରୀଡକୁ ବିକ୍ରି କରିପାରିବେ


    ଗ୍ରାମୀଣ ଭଣ୍ଡାରଣ ଯୋଜନା


    • ସ୍ୱୟଂସହାୟକ ଗୋଷ୍ଠୀ ଦ୍ୱାରା ଗ୍ରାମୀଣ ଭଣ୍ଡାରଣଗୁଡିକୁ ଚଲାଯିବା ସହ ଏହାର ରକ୍ଷଣବେକ୍ଷଣ ଖର୍ଚ୍ଚ ହ୍ରାସ କରାଯାଇ ଭଣ୍ଡାରଣ ସାମର୍ଥ୍ୟ ବୃଦ୍ଧି କରାଯିବ


    • ମହିଳା ସ୍ୱୟଂସହାୟିକା ଗୋଷ୍ଠୀ ଗୁଡିକୁ ଧନ୍ୟା ଲକ୍ଷ୍ମୀର ମାନ୍ୟତା ଦିଆଯିବ


    • ନାବାର୍ଡ ଦ୍ୱାରା ଶସ୍ୟ ଗୋଲା , ଶୀତଲ ଭଣ୍ଡାର ଓ ପରିବହନ ବ୍ୟବସ୍ଥାର ତଦାରଖ କରାଯିବ


    • ପଣ୍ୟାଗାର ବିକାଶ ଓ ନିୟନ୍ତ୍ରଣ କର୍ତ୍ତୃପକ୍ଷଙ୍କ ନିୟମାବଳୀ ଅନୁସାରେ ପଣ୍ୟାଗାର ଗୁଡିକର ବିକାଶ କରାଯିବ


    • ବ୍ଲକ ଓ ତାଲୁକ ସ୍ତରରେ ସୁଦୃଢ଼ ପଣ୍ୟାଗାର ସ୍ଥାପନ କରାଯିବ


    • ଭାରତୀୟ ଖାଦ୍ୟ ନିଗମ ଓ କେନ୍ଦ୍ର ପଣ୍ୟାଗାର ନିଗମ ଏସବୁ ପଣ୍ୟାଗାର ଭବନ ଗୁଡିକର ଦାୟିତ୍ୱ ହାତକୁ ନେବେ


    • ଇ-ନାମ ସହିତ ଇଏନଡବ୍ଲୁ୍ୟଆରର ସମ୍ମିଶ୍ରଣ ହେବ


    • କେନ୍ଦ୍ର ସରକାରଙ୍କ ପକ୍ଷରୁ ପ୍ରଣୀତ ଆଦର୍ଶ ନିୟମାବଳୀଗୁଡିକୁ ତ୍ୱରାନ୍ୱିତ କରୁଥିବା ରାଜ୍ୟ ସରକାରଗୁଡିକୁ ପ୍ରୋତ୍ସାହିତ କରାଯିବ


    ପଶୁସମ୍ପଦ :


    • 2025 ମସିହା ସୁଦ୍ଧା ଦେଶର ଦୁଗ୍ଧ ଉତ୍ପାଦନ 53.5 ମିଲିଅନ ମେଟି୍ରକ ଟନରୁ 108 ମିଲିୟନ ମେଟି୍ରକ ଟନକୁ ବୃଦ୍ଧି କରାଯିବ


    • କୃତ୍ରିମ ପ୍ରଜନନ ବର୍ତ୍ତମାନ ଶତକଡା 30 ଭାଗ ଥିବା ବେଳେ ଏହାକୁ 70 ଭାଗକୁ ବୃଦ୍ଧି କରାଯିବ


    • ଗୋ-ଖାଦ୍ୟ ଯୋଗାଣକାରୀ ଫାର୍ମଗୁଡିକୁ ମନରେଗା ଯୋଜନାରେ ଅନ୍ତର୍ଭୁକ୍ତ କରାଯିବ


    • 2025 ମସିହା ସୁଦ୍ଧା ଛେଳି , ମେଣ୍ଢା ଓ ଗୋରୁ ଗୁଡିକର ଫାଟୁଆ ରୋଗର ଦୂରୀକରଣ କରାଯିବ


    • ଦୀନ ଦୟାଲ ଅନ୍ତ୍ୟୋଦୟ ଯୋଜନା – 50 ଲକ୍ଷ ପରିବାର ସହିତ 58 ଲକ୍ଷ ସ୍ୱୟଂ ସହାୟକ ଗୋଷ୍ଠୀଙ୍କୁ ଦାରିଦ୍ର୍ୟ ଦୂରୀକରଣ ଦିଗରେ ନିୟୋଜିତ କରାଯିବ


    ବିକାଶ , ଜଳ ଓ ପରିମଳ


    • ସମୂହ ସ୍ୱାସ୍ଥ୍ୟସେବା କ୍ଷେତ୍ର ନିମନ୍ତେ 69 ହଜାର କୋଟି ଟଙ୍କାର ବ୍ୟୟବରାଦ


    • 69 ହଜାର କୋଟିରୁ 6400 କୋଟି ଟଙ୍କା ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନା ପାଇଁ ଖର୍ଚ୍ଚ ହେବ


    • ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନା ଅଧିନରେ 20 ହଜାରରୁ ଅଧିକ ହସ୍ପିଟାଲ ସାମିଲ ହେବେ


    • କେତେକ ସ୍ଥାନରେ ଅଚଳାବସ୍ଥା ଦୂର ପାଇଁ ସରକାରୀ ଓ ଘରୋଇ ଭାଗିଦାରୀତାରେ ହସ୍ପିଟାଲ ସ୍ଥାପନ ପାଇଁ ପ୍ରସ୍ତାବ


    • ଯାନ୍ତ୍ରିକ ଉପାୟରେ ପ୍ରତିଷେଧକ ବ୍ୟବସ୍ଥାକୁ ଭିତିକରି ରୋଗ ନିରୂପଣର ବ୍ୟବସ୍ଥା


    • 2024 ସୁଦ୍ଧା ଜନ ଔଷଧି କେନ୍ଦ୍ର ଯୋଜନା ଜରିଆରେ 2000 ଔଷଧ ଏବଂ 300 ଶଲ୍ୟ ଚିକିତ୍ସା ପାଇଁ ଲକ୍ଷ୍ୟ


    • 2025 ସୁଦ୍ଧା ଦେଶରୁ ଯକ୍ଷ୍ମା ରୋଗର ମୂଳୋତ୍ପାଟନ ପାଇଁ “ ଟିବି ହାରେଗା ଦେଶ ଜିତେଗା ” ଯୋଜନା ଚାଲୁ


    • ଜଳ ଜୀବନ ମିଶନ ପାଇଁ 3 ଲକ୍ଷ 60 ହଜାର କୋଟି ଟଙ୍କା ଅନୁମୋଦିତ


    • 2020-21 ପାଇଁ 11 ହଜାର 500 କୋଟି ଟଙ୍କା ବ୍ୟୟବରାଦ


    • ଜଳରୁ ଲବଣାଂଶ ଦୂର ତଥା ଜଳ ଅମଳ ପ୍ରକଳ୍ପକୁ କାର୍ଯ୍ୟକାରୀ କରି ସ୍ଥାନୀୟ ଜଳଉତ୍ସ ଗୁଡିକର ଉନ୍ନତିକରଣ


    • ଚଳିତ ବର୍ଷ ସୁଦ୍ଧା 10 ଲକ୍ଷରୁ ଊର୍ଦ୍ଧ୍ଵ ଜନସଂଖ୍ୟା ବିଶିଷ୍ଟ ସହରଗୁଡିକରେ ଏହି ଲକ୍ଷ୍ୟ ହାସଲ ପାଇଁ ଯୋଜନା


    • 2020-21ରେ ସ୍ୱଚ୍ଛ ଭାରତ ମିଶନ ପାଇଁ 12 , 300 କୋଟି ଟଙ୍କାର ବ୍ୟୟବରାଦ


    • ଓଡିଏଫ ପ୍ଲସ ପାଇଁ ଅଙ୍ଗୀକାରବଦ୍ଧତା


    • ଗୋଳିଆ ଓ ମଇଳା ପାଣିର ନିଷ୍କାସନ ଉପରେ ଗୁରୁତ୍ୱ


    • କଠିନ ବର୍ଜ୍ୟବସ୍ତୁର ପୃଥକୀକରଣ ଓ ପ୍ରକ୍ରିୟାକରଣ ଉପରେ ଗୁରୁତ୍ୱ


    ଶିକ୍ଷା ଓ କୌଶଳ ବିକାଶ


    • 2020-21 ବର୍ଷ ନିମନ୍ତେ ଶିକ୍ଷା ପାଇଁ 99 ହଜାର 300 କୋଟି ଓ କୌଶଳ ବିକାଶ ପାଇଁ 3 ହଜାର କୋଟି ଟଙ୍କାର ବ୍ୟୟବରାଦ


    • ଖୁବ ଶୀଘ୍ର ଘୋଷିତ ହେବ ନୂତନ ଶିକ୍ଷାନୀତି


    • ବିଜ୍ଞାନ , ଅପରାଧ ବିଜ୍ଞାନ ଓ ସାଇବର ଅପରାଧର ମୁକାବିଲା ପାଇଁ ଜାତୀୟ ପୋଲିସ ବିଶ୍ୱବିଦ୍ୟାଳୟ ଓ ଜାତୀୟ ଅପରାଧ ବିଜ୍ଞାନ ବିଶ୍ୱବିଦ୍ୟାଳୟ ପ୍ରତିଷ୍ଠା ପାଇଁ ପ୍ରସ୍ତାବ


    • ଜାତୀୟ ମେଧା ତାଲିକାରେ ଥିବା 100ଟି ଶିକ୍ଷାନୁଷ୍ଠାନ ପକ୍ଷରୁ ସ୍ନାତକସ୍ତର ପର୍ଯ୍ୟପ୍ତ ସମ୍ପୂର୍ଣ୍ଣ ଅନଲାଇନ ଶିକ୍ଷା କାର୍ଯ୍ୟକ୍ରମ


    • ସହରାଂଚଳ ସ୍ୱାୟତଶାସନ ସଂସ୍ଥା ପକ୍ଷରୁ ସଦ୍ୟ ଇଂଜିନିୟରିଂ ଶିକ୍ଷା ପ୍ରାପ୍ତ କରିଥିବା ଛାତ୍ରଛାତ୍ରୀଙ୍କୁ ଏକ ବର୍ଷ ପର୍ଯ୍ୟନ୍ତ ଶିକ୍ଷାନବୀଶ ତାଲିମ


    • ସରକାରୀ ଓ ଘରୋଇ ଭାଗିଦାରୀତାରେ ପ୍ରତ୍ୟେକ ଜିଲ୍ଲା ହସ୍ପିଟାଲକୁ ଏକ ମେଡିକାଲ କଲେଜ ସହ ସଂଯୁକ୍ତ କରିବା ଲାଗି ବଜେଟରେ ପ୍ରସ୍ତାବ


    • ସ୍ୱାସ୍ଥ୍ୟ ଓ କୌଶଳ ବିକାଶ ମନ୍ତ୍ରଣାଳୟ ପକ୍ଷରୁ ପ୍ରସ୍ତୁତ କରାଯିବ ସ୍ୱତନ୍ତ୍ର ବି୍ରଜ୍ କୋର୍ସ


    • ବିଦେଶରେ ଶିକ୍ଷକ , ନର୍ସ ଓ ପାରାମେଡିକାଲ ଷ୍ଟାମ୍ପ ପାଇଁ ଏହା ସହାୟକ ହେବ


    • ଏହା ନିଯୁକ୍ତି ପ୍ରଦାନ କ୍ଷେତ୍ରରେ ଏବଂ କର୍ମଚାରୀ କୌଶଳ ବିକାଶରେ ସହାୟକ ହେବ


    • ମାର୍ଚ୍ଚ 2021 ସୁଦ୍ଧା ଦେଶର 150ଟି ଉଚ୍ଚ ଶିକ୍ଷାନୁଷ୍ଠାନ ଡିଗ୍ରୀ ଓ ଡିପ୍ଲୋମା ପାଠ୍ୟକ୍ରମ ପାଇଁ ଶିକ୍ଷାନବୀଶ ସୃଷ୍ଟି କରିବେ


    • ଶିକ୍ଷା କ୍ଷେତ୍ରରେ ବିଦେଶୀ ପୁଞ୍ଜି ନିବେଶକୁ ପ୍ରୋତ୍ସାହିତ କରାଯିବ


    • ଏସୀୟ ଓ ଆଫି୍ରକୀୟ ଦେଶର ଛାତ୍ରଛାତ୍ରୀଙ୍କୁ ଷ୍ଟଡି ଇନ୍ ଇଣ୍ଡିଆ ପ୍ରୋଗ୍ରାମ କାର୍ଯ୍ୟକ୍ରମ ଜରିଆରେ ଶିକ୍ଷାଦାନ ପାଇଁ ପ୍ରସ୍ତାବ


    ଆର୍ଥିକ ବିକାଶ


    ଶିଳ୍ପ , ବାଣିଜ୍ୟ ଓ ପୁଞ୍ଜିନିବେଶ


    • ଶିଳ୍ପ ଓ ବାଣିଜ୍ୟିକ ବିକାଶ ନିମନ୍ତେ 2020-21 ପାଇଁ 27 ହଜାର 300 କୋଟି ଟଙ୍କାର ବ୍ୟୟବରାଦ


    • ପୁଞ୍ଜିନିବେଶ ଅନୁମତି ସେଲ ପ୍ରତିଷ୍ଠା ପାଇଁ ପ୍ରସ୍ତାବ


    • ଆମୂଳଚୂଳ ସୁବିଧା ସୁଯୋଗ ପ୍ରଦାନ


    • ଏକ ପୋର୍ଟାଲ ଜରିଆରେ କାର୍ଯ୍ୟକ୍ରମ


    • 5ଟି ନୂଆ ସ୍ମାର୍ଟ ସିଟି ବିକଶିତ କରିବାକୁ ପ୍ରସ୍ତାବ


    • ମୋବାଇଲ ଫୋନ , ଇଲେକଟ୍ରୋନିକ ଉପକରଣ ଓ ସେମି କଣ୍ଡକ୍ଟର ପ୍ୟାକେଜିଂକୁ ପ୍ରୋତ୍ସାହନ ଦେବା ପାଇଁ ଯୋଜନା


    • ପ୍ରତିଷ୍ଠା ହେବ ଜାତୀୟ ବୈଷୟିକ ବୟନ ମିଶନ


    • ଏହା 2020-21ରୁ 2023-24 ଏହି ଚାରି ବର୍ଷ ମଧ୍ୟରେ ତ୍ୱରାନ୍ୱିତ ହେବ


    • ଏଥି ପାଇଁ 1480 କୋଟି ଟଙ୍କାର ବ୍ୟୟବରାଦ


    • ଭାରତକୁ ବୈଷୟିକ ବୟନ ଶିଳ୍ପ କ୍ଷେତ୍ରରେ ଅଗ୍ରଗାମୀ କରିବା ଲକ୍ଷ୍ୟ


    • ରପ୍ତାନୀର ଅଭିବୃଦ୍ଧି ପାଇଁ ନିର୍ଭୀକ ନାମରେ ନୂତନ ଯୋଜନା


    • ଏଥିରେ ମିଳିବ ଉଚ୍ଚତମ ବୀମା


    • କ୍ଷୁଦ୍ର ରପ୍ତାନୀକାରୀଙ୍କ ପାଇଁ ପ୍ରିମିୟମ ହ୍ରାସ


    • ଦାବି ଓ ବିବାଦ ମିମାଂଶାର ସରଳୀକରଣ


    • ସରକାରୀ ଇ-ମାର୍କେଟ ପ୍ଲେସ ପାଇଁ 3 ଲକ୍ଷ କୋଟି ଟଙ୍କା ପ୍ରସ୍ତାବ


    • ରପ୍ତାନୀ ହେବାକୁ ଥିବା ସାମଗ୍ରୀ ଉପରେ ଟିକସ ଓ ଶୁଳ୍କ ପରିମାଣର ସଂଶୋଧନ ପାଇଁ ଯୋଜନା


    • କେନ୍ଦ୍ରୀୟ , ରାଜ୍ୟ ଓ ସ୍ଥାନୀୟ ସ୍ତରରେ ରପ୍ତାନୀକାରୀ ପଇଠ କରିଥିବା ଶୁଳ୍କ ଓ ଟିକସ ଆବଶ୍ୟକସ୍ଥଳେ ଅନଲାଇନରେ ଫେରିପାଇବେ


    • ପ୍ରଧାନମନ୍ତ୍ରୀଙ୍କ “ ଜିରୋ ଡିଫେକ୍ଟ ଜିରୋ ଇଫେକ୍ଟ ” ଦୂରଦୃଷ୍ଟି ଅନୁଯାୟୀ ପ୍ରତ୍ୟେକ ମନ୍ତ୍ରଣାଳୟ ଗୁଣାତ୍ମକମାନ ନେଇ ନିର୍ଦ୍ଦେଶାନାମା ଜାରି କରିବେ


    ଭିତ୍ତିଭୂମି


    • ଆଗାମୀ 5 ବର୍ଷ ମଧ୍ୟରେ ଭିତ୍ତିଭୂମି କ୍ଷେତ୍ରରେ 100 ଲକ୍ଷ କୋଟି ଟଙ୍କାର ପୁଞ୍ଜିବିନିଯୋଗ ହେବ


    • ଜାତୀୟ ଭିତ୍ତିଭୂମି ପାଇପଲାଇନ


    କ୍ଟ 31 ଡିସେମ୍ବର 2019 ସୁଦ୍ଧା 103 ଲକ୍ଷ କୋଟି ଟଙ୍କାର ପ୍ରକଳ୍ପ ସ୍ଥାପିତ ହୋଇଛି


    କ୍ଟ ନିର୍ମାଣଧୀନ ସ୍ଥିତି ଓ ଆକାର ଅନୁସାରେ ବିଭିନ୍ନ କ୍ଷେତ୍ରର 6500ରୁ ଅଧିକ ପ୍ରକଳ୍ପକୁ ବଭିନ୍ନ ଶ୍ରେଣୀଭୁକ୍ତ କରାଯିବ


    • ଖୁବ ଶୀଘ୍ର କାର୍ଯ୍ୟକାରୀ ହେବ ଜାତୀୟ କାର୍ଯ୍ୟାନ୍ୱୟନ ନୀତି


    କ୍ଟ କେନ୍ଦ୍ର , ରାଜ୍ୟ ସରକାର ଏବଂ ମୁଖ୍ୟ ନିୟନ୍ତ୍ରକଙ୍କ ଭୂମିକା ସମ୍ପର୍କରେ ବିଶଦ ବିବରଣୀ


    କ୍ଟ କମ୍ପ୍ୟୁଟରିକୃତ ବିପଣନ ଓ ଏକକ ଗବାକ୍ଷ ବ୍ୟବସ୍ଥା


    କ୍ଟ ଏମଏସଏମଇକୁ ପ୍ରତିଯୋଗୀତାମୂଳକ କରିବା ସହ କର୍ମନିଯୁକ୍ତି ଓ କୌଶଳ ବିକାଶ ଉପରେ ଗୁରୁତ୍ୱ


    • ଭିତ୍ତିଭୂମି ଉପରେ ପର୍ଯ୍ୟବେଶିତ କୌଶଳ ବିକାଶ ସୁବିଧା ସୁଯୋଗ ଦେବାପାଇଁ ଜାତୀୟ କୌଶଳ ବିକାଶ ଏଜେନ୍ସୀର ଗଠନ


    • ପ୍ରସ୍ତାବିତ ଭିତ୍ତିଭୂମି ପ୍ରକଳ୍ପ ପାଇଁ ଯୋଜନା ପ୍ରସ୍ତୁତି


    • ବିଶ୍ୱବିଦ୍ୟାଳୟରୁ ଉତିର୍ଣ୍ଣ ହୋଇଥିବା ଯୁବ ଯନ୍ତ୍ରୀ , ପ୍ରବନ୍ଧନ ସ୍ନାତକ ଓ ଅର୍ଥନୀତି ବିଶେଷଜ୍ଞଙ୍କୁ ବିଶେଷ ଭାବେ ସାମିଲ କରାଯିବ


    • ସ୍ଟାର୍ଟଅପ କ୍ଷେତ୍ରରେ ସରକାରୀ ଭିତ୍ତିଭୂମିଯୁକ୍ତ ସଂସ୍ଥା ଯୁବ ଶକ୍ତିର ବିନିଯୋଗ କରିବେ


    • 2020-21ରେ ପରିବହନ ଭିତ୍ତିଭୂମି ସୃଷ୍ଟି ପାଇଁ 1.7 ଲକ୍ଷ କୋଟି ଟଙ୍କାର ବ୍ୟୟବରାଦ ପ୍ରସ୍ତାବ


    ରାଜପଥ :


    • ରାଜପଥର ବିକାଶ ତ୍ୱରାନ୍ୱିତ କରିବା ଲାଗି ପଦକ୍ଷେପ ନିଆଯିବ:

      * 2500 କିମି ପହଁଚ ନିୟନ୍ତ୍ରଣ ରାଜପଥ
      * 9000 କିମି ଅର୍ଥନୈତିକ କରିଡର
      * 2000 କିମି ଉପକୂଳ ସଡ଼କ
      * 2000 କିମି ରଣନୈତିକ ରାଜପଥ
      * ଦିଲ୍ଲୀ-ମୁମ୍ବାଇ ଏକ୍ସପ୍ରେସ ୱେ ଏବଂ ଦୁଇଟି ଅନ୍ୟ ପ୍ରକଳ୍ପ 2023 ସୁଦ୍ଧା ସମ୍ପୂର୍ଣ୍ଣ ହେବ
      * ଚେନ୍ନାଇ-ବେଙ୍ଗାଲୁରୁ ଏକ୍ସପ୍ରେସ ୱେ ଆରମ୍ଭ ହେବ
      * 2024 ସୁଦ୍ଧା 6ହଜାର କିମି ଲମ୍ବ 12ଟି ରାଜପଥ ଶୃଙ୍ଖଳା ପାଇଁ ପାଣ୍ଠି ଯୋଗାଣ ନିମନ୍ତେ ପ୍ରସ୍ତାବ ।

    ଭାରତୀୟ ରେଳପଥ


    • 5ଟି ପ୍ରମୁଖ ପଦକ୍ଷେପ:

      * ରେଳ ଲାଇନ କଡ଼ରେ ସୌର ଶକ୍ତିର ଉଚ୍ଚକ୍ଷମତା ପ୍ରତିଷ୍ଠା କରାଯିବ ।
      * 4ଟି ଷ୍ଟେସନର ପୁନର୍ବିକାଶ ପ୍ରକଳ୍ପ ଏବଂ ପିପିପି ମାଧ୍ୟମରେ 150ଟି ଯାତ୍ରୀବାହୀ ଟ୍ରେନ ଚଳାଚଳ
      * ଆଇକନିକ ପର୍ଯ୍ୟଟନସ୍ଥଳୀକୁ ଯୋଡ଼ିବା ଲାଗି ତେଜସ ଭଳି ଟ୍ରେନ ସୁବିଧା
      * ମୁମ୍ବାଇ ଓ ଅହମ୍ମଦାବାଦ ହାଇସ୍ପିଡ ଟ୍ରେନ ଲାଇନ ଉପରେ ସକ୍ରିୟତାର ସହ କାର୍ଯ୍ୟ ।
      * 148 କିମି ଲମ୍ବ ବେଙ୍ଗାଲୁରୁ ଉପ-ନଗରାଚଂଳ ପରିବହନ ପ୍ରକଳ୍ପ ଲାଗି 18 , 600 କୋଟି ଟଙ୍କାର ବ୍ୟୟବରାଦ । କେନ୍ଦ୍ର ସରକାର 20 ପ୍ରତିଶତ ବ୍ୟୟଭାର ବହନ କରିବେ ଏବଂ ପ୍ରକଳ୍ପ ବ୍ୟୟର 60 ପ୍ରତିଶତ ଅର୍ଥ ବାହ୍ୟ ସହାୟତାରୁ ଯୋଗାଡ଼ କରାଯିବ ।

    • ଭାରତୀୟ ରେଳର ଉପଲବ୍ଧି:

      * 550ଟି ଷ୍ଟେସନରେ ୱାଇଫାଇ ସୁବିଧା ।
      * ମାନବବିହୀନ ଲେଭଲ କ୍ରସିଂ ସମ୍ପୂର୍ଣ୍ଣ ଉଚ୍ଛେଦ ।
      * 27 ହଜାର କିମି ରେଳ ଲାଇନର ବିଦ୍ୟୁତିକରଣ ।

    ବନ୍ଦର ଓ ଜଳପଥ


    • ଅତି କମରେ ଏକ ବଡ଼ ବନ୍ଦରକୁ ନିଗମରେ ରୂପାନ୍ତରଣ କରାଯିବ ଓ ଷ୍ଟକ ଏକ୍ସଚେଞ୍ଜରେ ଏହାକୁ ସୂଚୀବଦ୍ଧ କରାଯିବ ।


    • ଅଧିକ କାର୍ଯ୍ୟଦକ୍ଷ ବନ୍ଦର ଲାଗି ବୈଶ୍ୱିକ ମାନଦଣ୍ଡ ଅନୁରୂପ ସରକାରଙ୍କ ନୀତିଗତ ରୂପରେଖ ।


    • ପ୍ରଧାନମନ୍ତ୍ରୀ ‘ ଅର୍ଥଗଙ୍ଗା ’ ପରିକଳ୍ପନା ଅନୁରୂପ ନଦୀ ତଟରେ ଆର୍ଥିକ ଗତିବିଧିକୁ ତ୍ୱରାନ୍ୱିତ କରାଯିବ ।


    ବିମାନ ବନ୍ଦର :


    • ଉଡ଼ାନ ଯୋଜନା ଅନ୍ତର୍ଗତ ଆହୁରି 100ଟି ବିମାନ ବନ୍ଦର 2024 ସୁଦ୍ଧା ପୁନର୍ବିକଶିତ କରାଯିବ ।


    • ଏହି ଅବଧି ସୁଦ୍ଧା ବିମାନ ସଂଖ୍ୟା ବର୍ତ୍ତମାନର 600ରୁ ବୃଦ୍ଧି ପାଇଁ 1200ରେ ପହଁଚିବ ବୋଲି ଆଶା କରାଯାଉଛି ।


    ବିଦୁ୍ୟତ :


    • ସ୍ମାର୍ଟ ମିଟର ସଂଯୋଗ ।


    • ବିଦ୍ୟୁତ ବିତରଣ କମ୍ପାନୀରେ ସୁଧାର ଲାଗି ବିଭିନ୍ନ ପଦକ୍ଷେପ ନିଆଯିବ ।


    ଶକ୍ତି :


    • 2020-21ରେ ଶକ୍ତି ଏବଂ ଅକ୍ଷୟ ଶକ୍ତି କ୍ଷେତ୍ରରେ 22 ହଜାର କୋଟି ଟଙ୍କା ବ୍ୟୟ ପ୍ରସ୍ତାବ ।


    • ଜାତୀୟ ଗ୍ୟାସ ଗ୍ରୀଡକୁ ବର୍ତ୍ତମାନର 16 , 200 କିମିରୁ ବୃଦ୍ଧି କରାଯାଇ 27000 କିମି ପର୍ଯ୍ୟନ୍ତ ସମ୍ପ୍ରସାରଣ କରିବା ଲାଗି ପ୍ରସ୍ତାବ ।


    • ପାରଦର୍ଶୀ ମୂଲ୍ୟ ଏବଂ ନେଣଦେଣରେ ସହଜ ସୁବିଧା ଲାଗି ଆହୁରି ସୁଧାର ।


    ନୂତନ ଅର୍ଥବ୍ୟବସ୍ଥା


    • ନୂତନ ପ୍ରଯୁକ୍ତିର ଲାଭ ଉଠାଇବା:

      * ଘରୋଇ କ୍ଷେତ୍ର ଦ୍ୱାରା ସାରା ଦେଶରେ ଡାଟା ସେଂଟର ପାର୍କ ନିର୍ମାଣ କରିବା ଲାଗି ଖୁବଶୀଘ୍ର ନୀତି ପ୍ରଣୟନ କରାଯିବ ।
      * ଭାରତନେଟ ମାଧ୍ୟମରେ ଚଳିତ ବର୍ଷ 1 ଲକ୍ଷ ଗ୍ରାମ ପଂଚାୟତକୁ ଫାଇଭର ଟୁ ଦ ହୋମ (ଏଫଟିଟିଏଚ) ମାଧ୍ୟମରେ ଯୋଡ଼ାଯିବ ।
      * 2020-21ରେ ଭାରତ ନେଟ କାର୍ଯ୍ୟକ୍ରମ ଲାଗି 6 ହଜାର କୋଟି ଟଙ୍କାର ପ୍ରସ୍ତାବ ।

    • ଷ୍ଟାର୍ଟଅପ୍ସର ଲାଭ ପାଇଁ ପ୍ରସ୍ତାବିତ ଉପାୟ

      * ଆଇପିଆରର ଅବାଧ ପ୍ରୟୋଗ ଏବଂ ନିୟନ୍ତ୍ରଣ ସୁବିଧା ଦେବା ଲାଗି ଡିଜିଟାଲ ପ୍ଲାଟଫର୍ମକୁ ପ୍ରୋତ୍ସାହନ ଦିଆଯିବ ।
      * ନୂଆ ଏବଂ ଉଦୀୟମାନ କ୍ଷେତ୍ର ସମେତ ବିଭିନ୍ନ ପ୍ରଯୁକ୍ତି କ୍ଷେତ୍ରରେ ଜ୍ଞାନ ଅନୁବାଦ କ୍ଲଷ୍ଟର ପ୍ରତିଷ୍ଠା କରାଯିବ ।
      * ଅବଧାରଣା ପ୍ରମାଣର ଡିଜାଇନିଂ , ନିର୍ମାଣ ଏବଂ ବୈଧିକରଣ ଲାଗି ଏବଂ ପ୍ରଯୁକ୍ତି କ୍ଲଷ୍ଟରକୁ ଆହୁରି ବୃଦ୍ଧି କରିବା ଲାଗି ଟେଷ୍ଟ ବେଡ ଏବଂ କ୍ଷୁଦ୍ର ଧରଣର ବିନିର୍ମାଣ ସୁବିଧା ପ୍ରତିଷ୍ଠା କରାଯିବ ।
      * ଭାରତର ଜେନେଟିକ ଲ୍ୟାଣ୍ଡସ୍କେପର ମ୍ୟାପିଂ ନିମନ୍ତେ ଏକ ବ୍ୟାପକ ଡାଟାବେସ ସୃଷ୍ଟି କରିବା ନିମନ୍ତେ ଦୁଇଟି ନବୀନ ରାଷ୍ଟ୍ରୀୟ ସ୍ତରର ବିଜ୍ଞାନ ଯୋଜନା ଶୁଭାରମ୍ଭ କରାଯିବ ।
      * ଷ୍ଟାର୍ଟଅପ୍ସର ପ୍ରଥମ ପର୍ଯ୍ୟାୟର ଉଦ୍ଭାବନ ଏବଂ ବିକାଶକୁ ପ୍ରୋତ୍ସାହନ ଦେବା ଲାଗି ସିଡ ଫଣ୍ଡ ସହିତ ପ୍ରାରମ୍ଭିକ ପାଣ୍ଠି ଯୋଗାଣ ଲାଗି ମଧ୍ୟ ପ୍ରସ୍ତାବ ରହିଛି ।

    • କ୍ୱାଂଟମ ପ୍ରଯୁକ୍ତି ଏବଂ ପ୍ରୟୋଗ ଉପରେ ଜାତୀୟ ଅଭିଯାନ ଲାଗି 5 ବର୍ଷର ଅବଧି ନିମନ୍ତେ 8 ହଜାର କୋଟି ଟଙ୍କା ବ୍ୟୟ କରାଯିବାର ପ୍ରସ୍ତାବ ରହିଛି ।


    ସାମାଜିକ କଲ୍ୟାଣ


    • ବିଶେଷ ଦୃଷ୍ଟି

      * ମହିଳା ଓ ଶିଶୁ ,
      * ସାମାଜିକ କଲ୍ୟାଣ ;
      * ସଂସ୍କୃତି ଓ ପର୍ଯ୍ୟଟନ

    • 2020-21 ଆର୍ଥିକ ବର୍ଷ ଲାଗି ରାଷ୍ଟ୍ରୀୟ ପୋଷଣ ମିଶନ ନିମନ୍ତେ 35 , 600 କୋଟି ଟଙ୍କା ଆବଂଟନ କରାଯିବାର ପ୍ରସ୍ତାବ ।


    • ମହିଳା କେନ୍ଦ୍ରୀତ କାର୍ଯ୍ୟକ୍ରମ ଲାଗି 28 , 600 କୋଟି ଟଙ୍କାର ବ୍ୟବସ୍ଥା


    • ମାତୃତ୍ୱରେ ପ୍ରବେଶ କରିବା ଲାଗି ମହିଳାଙ୍କ ବୟସ ସଂକ୍ରାନ୍ତ ପ୍ରସଙ୍ଗ ଉପରେ ଦୃଷ୍ଟି ପକାଇବା ଲାଗି ଏକ ଟାସ୍କଫୋର୍ସ ଗଠନ କରାଯିବ । 6 ମାସ ମଧ୍ୟରେ ଏହି ଟାସ୍କଫୋର୍ସ ଆବଶ୍ୟକ ସୁପାରିସ କରିବ ।


    • ସ୍ୱେରେଜ ସିଷ୍ଟମ ଅଥବା ସେପ୍ଟିକ ଟ୍ୟାଙ୍କର ସଫେଇ କାର୍ଯ୍ୟ ମାନୁଆଲ ପଦ୍ଧତିରେ କରାଯିବ ନାହିଁ । ଏହାକୁ ସୁନିଶ୍ଚିତ କରିବା ଲାଗି ଆବାସ ଓ ସହରାଂଚଳ ବ୍ୟପାର ମନ୍ତ୍ରଣାଳୟ ଦ୍ୱାରା ଗ୍ରହଣ କରାଯାଇଥିବା ଉପଯୁକ୍ତ ପ୍ରଯୁକ୍ତି ଚିହ୍ନଟ କରାଯିବା ସହ ବ୍ୟାପକ ପରିମାଣରେ ଏହାକୁ ମଞ୍ଜୁର କରିବା ନିମନ୍ତେ ଆର୍ଥିକ ସହାୟତା ଦିଆଯିବ ।


    • ଅନୁସୂଚିତ ଜାତି ଓ ଅନ୍ୟ ପଛୁଆ ବର୍ଗଙ୍କ କଲ୍ୟାଣ ନିମନ୍ତେ 2020-21 ବର୍ଷ ଲାଗି 85 , 000 କୋଟି ଟଙ୍କାର ପ୍ରସ୍ତାବ ।


    • ଅନୁସୂଚିତ ଜନଜାତିଙ୍କ ଅଧିକ ବିକାଶ ଓ କଲ୍ୟାଣ ଲାଗି 53 , 700 କୋଟି ଟଙ୍କା ପ୍ରଦାନ କରାଯାଇସାରିଛି ।


    • ବରିଷ୍ଠ ନାଗରିକ ଓ ଦିବ୍ୟାଙ୍ଗଙ୍କ ଲାଗି 2020-21 ବର୍ଷ ପାଇଁ 9 , 500 କୋଟି ଟଙ୍କା ଆବଂଟନ ।


    ସଂସ୍କୃତି ଓ ପର୍ଯ୍ୟଟନ


    • ପର୍ଯ୍ୟଟନର ପ୍ରୋତ୍ସାହନ ଲାଗି 2020-21ରେ 2500 କୋଟି ଟଙ୍କାର ବ୍ୟୟବରାଦ ।


    • 2020-21 ବର୍ଷ ଲାଗି ସଂସ୍କୃତି ମନ୍ତ୍ରଣାଳୟ ନିମନ୍ତେ 3150 କୋଟି ଟଙ୍କାର ଆବଂଟନ ପ୍ରସ୍ତାବ ।


    • ସଂସ୍କୃତି ମନ୍ତ୍ରଣାଳୟ ଅଧୀନରେ ଏକ ମାନ୍ୟତାପ୍ରାପ୍ତ ବିଶ୍ୱ ବିଦ୍ୟାଳୟ ଭାବେ ଭାରତୀୟ ଐତିହ୍ୟ ଓ ସଂରକ୍ଷଣ ସଂସ୍ଥାନ ପ୍ରତିଷ୍ଠା ଲାଗି ପ୍ରସ୍ତାବ ।


    • ସଂଗ୍ରହାଳୟ ସହିତ 5ଟି ପ୍ରତ୍ନତାତ୍ୱିକସ୍ଥଳୀକୁ ପ୍ରତିମାନ କେନ୍ଦ୍ର ଭାବେ ବିକଶିତ କରାଯିବ ।

      * ରାକ୍ଷୀଗଡ଼ି (ହରିୟାଣା)
      * ହସ୍ତିନାପୁର (ଉତର ପ୍ରଦେଶ)
      * ଶିବସାଗର (ଆସାମ)
      * ଧୋଲାବିରା (ଗୁଜରାଟ)
      * ଆଦିଚାନାଲ୍ଲୁର (ତାମିଲନାଡ଼ୁ)

    • ପ୍ରଧାନମନ୍ତ୍ରୀଙ୍କ ଦ୍ୱାରା ଜାନୁଆରୀ 2020ରେ କୋଲକାତାର ଭାରତୀୟ ସଂଗ୍ରହାଳୟର ପୁନରୁଦ୍ଧାର ପାଇଁ ଘୋଷଣା କରାଯାଇଛି ।


    • କୋଲକାତାରେ ଐତିହାସିକ ପୁରୁଣା ଟକ୍ସାଲ ଭବନରେ ମୁଦ୍ରା ବିଷୟକ ଏବଂ ବ୍ୟବସାୟ ଉପରେ ଏକ ସଂଗ୍ରହାଳୟ ମଧ୍ୟ ରହିବ ।


    • ସାରା ଦେଶରେ ଆହୁରି ଚାରିଟି ସଂଗ୍ରହାଳୟର ନବୀକରଣ କରାଯିବ ।


    • ଝାଡ଼ଖଣ୍ଡର ରାଂଚିରେ ଏକ ଜାତୀୟ ଜନଜାତି ସଂଗ୍ରହାଳୟ ପ୍ରତିଷ୍ଠା ଲାଗି ସହଯୋଗ ।


    • ଅହମଦାବାଦ ନିକଟସ୍ଥ ହରପ୍ପା ସଭ୍ୟତାର ନୌପରିବହନ ସ୍ଥଳୀ- ଲୋଥାଲରେ ଜାହାଜ ଚଳାଚଳ ମନ୍ତ୍ରଣାଳୟ ଦ୍ୱାରା ଏକ ଜାହାଜ ସଂଗ୍ରହାଳୟ ପ୍ରତିଷ୍ଠା କରାଯିବ ।


    • ରାଜ୍ୟ ସରକାରଙ୍କ ଦ୍ୱାରା କେତେକ ଚିହ୍ନଟ ସ୍ଥାନ ଲାଗି ଏକ ଯୋଜନା ପ୍ରସ୍ତୁତ କରାଯିବାର ଅନୁମାନ କରାଯାଉଛି । 2021ରେ ଆର୍ଥିକ ଯୋଜନା ପ୍ରସ୍ତୁତ କରାଯିବ , ଯାହାର ଅନ୍ତର୍ଗତ 2020-21ରେ ରାଜ୍ୟଗୁଡ଼ିକୁ ସ୍ୱତନ୍ତ୍ର ଅନୁଦାନ ଯୋଗାଇ ଦିଆଯିବ ।


    ପରିବେଶ ଓ ଜଳବାୟୁ ପରିବର୍ତ୍ତନ


    • ଏଥିପାଇଁ 2020-21 ବର୍ଷରେ 4400 କୋଟି ଟଙ୍କା ଆବଂଟନ କରାଯାଇଛି ।


    • ଅତ୍ୟଧିକ ମାତ୍ରାରେ କାର୍ବନ ନିର୍ଗମନ କରୁଥିବା ବିଦୁ୍ୟତ ଉତ୍ପାଦନ କେନ୍ଦ୍ର ଲାଗି ନିର୍ଦ୍ଧାରିତ ମାନଦଣ୍ଡ ଅନୁରୂପ ସେଗୁଡ଼ିକୁ ଚଳାଇବା ଏବଂ ସେଗୁଡ଼ିକ ଲାଗି ଖାଲି ଥିବା ଜମିର ବିକଳ୍ପ ଉପଯୋଗ ନିମନ୍ତେ ପ୍ରସ୍ତାବ ।


    • 10 ଲକ୍ଷରୁ ଅଧିକ ଜନସଂଖ୍ୟା ଥିବା ନଗରରେ ସ୍ୱଚ୍ଛ ବାୟୁ ସୁନିଶ୍ଚିତ କରିବା ଲାଗି ରାଜ୍ୟଗୁଡ଼ିକ ଦ୍ୱାରା ପ୍ରସ୍ତୁତ କରାଯାଉଥିବା ଯୋଜନା କାର୍ଯ୍ୟକାରୀ କରି ପ୍ରୋତ୍ସାହନ ଦିଆଯିବ ।


    • ପ୍ରଧାନମନ୍ତ୍ରୀ ଦିଲ୍ଲୀ ସଚିବାଳୟ ସହିତ ମିଶି ବିପର୍ଯ୍ୟୟ ପ୍ରଶମନ ଭିତ୍ତିଭୂମି ସମ୍ମିଳନୀ (ସିଡିଆରଆଇ)ର ଶୁଭାରମ୍ଭ କରିଛନ୍ତି । ଅନ୍ତର୍ଜାତୀୟ ସୌର ମେଂଟ ଆରମ୍ଭ କରିବା ପରେ ଏହା ଦ୍ୱିତୀୟ ଅନ୍ତର୍ଜାତୀୟ ପ୍ରୟାସ ।


    ପ୍ରଶାସନ


    • ନିରପେକ୍ଷ , ଦୁର୍ନୀତିମୁକ୍ତ , ନୀତି ପରିଚାଳିତ , ସଠିକ ଉଦେ୍ଦଶ୍ୟ ଏବଂ ସବୁଠୁ ଗୁରୁତ୍ୱପୂର୍ଣ୍ଣ ନିଷ୍ଠାରେ ବିଶ୍ୱାସ ।


    • ଟିକସ ପ୍ରଶାସନରେ ନିରପେକ୍ଷତା ଏବଂ ଦକ୍ଷତା ଆଣିବା ଲାଗି ଟିକସଦାତା ଚାର୍ଟର ଗଠନ


    • ଦେୱାନୀ ପ୍ରକୃତିର କେତେକ ଆଇନକୁ ଫୌଜଦାରୀ ଦଣ୍ଡବିଧାନରୁ ମୁକ୍ତ କରିବା ଲାଗି କମ୍ପାନୀ ଆଇନରେ ସଂଶୋଧନ ଅଣାଯିବ ।

      * ଏହିପରି ବ୍ୟବସ୍ଥା ଥିବା ଅନ୍ୟ ଆଇନଗୁଡ଼ିକର ଯାଂଚ ପରେ ସେଗୁଡ଼ିକୁ ଠିକ କରାଯିବ ।

    • ସରକାରୀ ଏବଂ ରାଷ୍ଟ୍ରାୟତ ବ୍ୟାଙ୍କ ଗେଜେଟେଡ ପଦବୀ ନିଯୁକ୍ତିରେ ପ୍ରମୁଖ ସୁଧାର:

      * ଏକ ସ୍ୱତନ୍ତ୍ର , ପେସାଦାର , ବିଶେଷଜ୍ଞ ସଂଗଠନ ଭାବେ ଏକ ଜାତୀୟ ନିଯୁକ୍ତି ସଂସ୍ଥା (ଏନଆରଏ) ପ୍ରତିଷ୍ଠା ଲାଗି ପ୍ରସ୍ତାବ ଦିଆଯାଇଛି । ଏହି ସଂସ୍ଥା ଗେଜେଟେଡ ପଦବୀରେ ନିଯୁକ୍ତି ଲାଗି କମ୍ପୁଟର ଆଧାରିତ ଅନଲାଇନ ସାଧାରଣ ଯୋଗ୍ୟତା ପରୀକ୍ଷା ଆୟୋଜନ କରିବ ।
      * ପ୍ରତ୍ୟେକ ଜିଲ୍ଲାରେ , ବିଶେଷ କରି ଆକାଂକ୍ଷୀ ଜିଲ୍ଲାରେ ଏକ ପରୀକ୍ଷା କେନ୍ଦ୍ର ପ୍ରତିଷ୍ଠା କରାଯିବ ।

    • ସର୍ବଶ୍ରେଷ୍ଠ ମେଧାବୀ ଏବଂ ପେସାଦାର ବିଶେଷଜ୍ଞମାନଙ୍କୁ ଆକୃଷ୍ଟ କରିବା ଲାଗି ଏହି ସଂସ୍ଥାଗୁଡ଼ିକରେ ସିଧାସଳଖ ନିଯୁକ୍ତି ସହିତ ନିଯୁକ୍ତିର ଏକ ସୁଦୃଢ଼ ବ୍ୟବସ୍ଥା ବିକଶିତ କରିବାର ପ୍ରସ୍ତାବ ।


    • ଚୁକ୍ତି ଆଇନକୁ ସୁଦୃଢ଼ କରାଯିବ ।

      * ଏଆଇ ସହିତ ନବୀନତମ ପ୍ରଯୁକ୍ତିର ଉପଯୋଗକୁ ପ୍ରୋତ୍ସାହନ ।
      * ଅତ୍ୟାଧୁନିକ ଡାଟା ସଂଗ୍ରହ , ସମନ୍ୱିତ ସୂଚନା ପୋର୍ଟାଲ ଏବଂ ଧାର୍ଯ୍ୟ ସମୟରେ ସୂଚନା ପ୍ରସାର ଦିଗରେ ଏକ କାର୍ଯ୍ୟ ଯୋଜନା ।

    • ଭାରତରେ 2022ରେ ଆୟୋଜିତ ହେବାକୁ ଥିବା ଜି-20 ବୈଠକ ପ୍ରସ୍ତୁତି ନିମନ୍ତେ ମୋଟ 100 କୋଟି ଟଙ୍କା ଆବଂଟନ ।


    • ଉତ୍ତରପୂର୍ବାଂଚଳର ବିକାଶ :

      * ସରକାରଙ୍କ ଦ୍ୱାରା ଅନଲାଇନ ପୋର୍ଟାଲର ବ୍ୟବହାର ଫଳରେ ପାଣ୍ଠି ହସ୍ତାନ୍ତରରେ ସୁଧାର ।

    • ବହୁପକ୍ଷୀୟ ଏବଂ ଦ୍ୱିପାକ୍ଷିକ ଅର୍ଥ ଯୋଗାଣ ସଂସ୍ଥାଗୁଡ଼ିକୁ ଆର୍ଥିକ ସହାୟତା


    • କେନ୍ଦ୍ର ଶାସିତ ପ୍ରଦେଶ ଜମ୍ମୁ-କଶ୍ମୀର ଏବଂ ଲଦାଖର ବିକାଶ :

      * 2020-21 ଆର୍ଥିକ ବର୍ଷରେ 30 , 757 କୋଟି ଟଙ୍କାର ବ୍ୟବସ୍ଥା
      * କେନ୍ଦ୍ର ଶାସିତ ପ୍ରଦେଶ ଲଦାଖ ଲାଗି 5958 କୋଟି ଟଙ୍କା ଆବଂଟନ

    ଆର୍ଥିକ କ୍ଷେତ୍ର


    • ରାଷ୍ଟ୍ରାୟତ୍ତ ବ୍ୟାଙ୍କରେ ସୁଧାର :

      * 10 ବ୍ୟାଙ୍କକୁ 4ଟି ବ୍ୟାଙ୍କରେ ପରିଣତ କରାଗଲା ।
      * 3 , 50 , 000 କୋଟି ଟଙ୍କାର ପୁଞ୍ଜି ନିବେଶ ।

    • ରାଷ୍ଟ୍ରାୟତ ବ୍ୟାଙ୍କରେ ପାରଦର୍ଶିତା ଆଣିବା ଏବଂ ଉନ୍ନତ ପେସାଦାର ବ୍ୟବସ୍ଥା ଲାଗି ଶାସନରେ ସଂସ୍କାର ଆଣିବା ଉପରେ ଗୁରୁତ୍ୱାରୋପ ।


    • ପୁଞ୍ଜି ସଂଗ୍ରହ ଲାଗି ପୁଞ୍ଜି ବଜାରରେ ପ୍ରବେଶ ନିମନ୍ତେ ଏକାଧିକ ରାଷ୍ଟ୍ରାୟତ ବ୍ୟାଙ୍କକୁ ପ୍ରୋତ୍ସାହିତ କରାଯାଉଛି ।


    • ଜମା ବୀମା ଏବଂ କ୍ରେଡିଟ ଗ୍ୟାରେଂଟି ନିଗମ (ଡିଆଇସିଡିସି) ଜମା ବୀମା ପରିଧିକୁ ପ୍ରତ୍ୟେକ ଜମାକାରୀଙ୍କ ପିଛା 1 ଲକ୍ଷ ଟଙ୍କାରୁ ବଢ଼ାଇ 5 ଲକ୍ଷ ଟଙ୍କା କରିବାକୁ ଅନୁମତି ।


    • ଜମାକାରୀଙ୍କ ଅର୍ଥ ସୁରକ୍ଷିତ ରଖି , ଏକ ସଶକ୍ତ ବ୍ୟବସ୍ଥା ଦ୍ୱାରା ବିଜ୍ଞପିତ ବାଣିଜି୍ୟକ ବ୍ୟାଙ୍କର ସ୍ଥିତି ଅନୁଧ୍ୟାନ ବ୍ୟବସ୍ଥା ।


    • ବ୍ୟାଙ୍କିଙ୍ଗ ନିୟାମକ ଆଇନରେ ସଂଶୋଧନ ଦ୍ୱାରା ସମବାୟ ବ୍ୟାଙ୍କଗୁଡ଼ିକର ସଶକ୍ତିକରଣ:

      * ପେସାଦାର ବ୍ୟବସ୍ଥା ସୁଦୃଢ଼ ।
      * ସହଜ ପୁଞ୍ଜି ଉପଲବ୍ଧତା ।
      * ପ୍ରଶାସନରେ ସୁଧାର ଏବଂ ଭାରତୀୟ ରିଜର୍ଭ ବ୍ୟାଙ୍କ ଜରିଆରେ ଦୃଢ଼ କାରବାର ପାଇଁ ନିର୍ଦ୍ଦେଶ ।

    • ଋଣ ଆଦାୟ ନିମନ୍ତେ ଏନବିଏଫସିର ଯୋଗ୍ୟତା ସୀମା ହ୍ରାସ କରାଗଲା:

      * 500 କୋଟି ଟଙ୍କାରୁ 100 କୋଟି ଟଙ୍କାର ସମ୍ପତ୍ତି ଆକାର
      * 1 କୋଟି ଟଙ୍କାରୁ 50 ଲକ୍ଷ ଟଙ୍କା ପଯ୍ୟନ୍ତ ଋଣ ଆକାର

    • ବ୍ୟାଙ୍କିଙ୍ଗ ବ୍ୟବସ୍ଥାରେ ଘରୋଇ ପୁଞ୍ଜି:

      * ସରକାର ଷ୍ଟକ ଏକ୍ସଚେଞ୍ଜ ମାଧ୍ୟମରେ ଆଇଡିବିଆଇ ବ୍ୟାଙ୍କରେ ନିଜର ଅବଶିଷ୍ଟ ଅଂଶଧନ ଘରୋଇ , ଖୁଚୁରା ଏବଂ ସଂସ୍ଥାଗତ ନିବେଶକଙ୍କୁ ବିକ୍ରି କରିବେ ।

    • ନିଯୁକ୍ତି ସମୟରେ ଯାତୟାତରେ ସୁବିଧା:


    • ସାର୍ବଜନିନ ପେନସନ ସୁରକ୍ଷାରେ ସ୍ୱତଃପଞ୍ଜିକରଣ


    • ଅର୍ଥ ସୁରକ୍ଷା ଲାଗି ଆନ୍ତଃ-ପରିଚାଳିତ ପ୍ରଣାଳୀ ।


    • ଭାରତୀୟ ପେନସନ ପାଣ୍ଠି ନିୟାମକ ବିକାଶ ପ୍ରାଧିକରଣରେ ସଂଶୋଧନ କରି :


    • ପିଏଫଆରଡିଏଆଇର ନିୟାମକ ଭୂମିକାକୁ ମଜବୁତ କରାଯିବ ।


    • ପିଏଫଆରଡିଏଆଇରୁ ସରକାରୀ କର୍ମଚାରୀଙ୍କ ଲାଗି ଏନପିଏସ ଟ୍ରଷ୍ଟକୁ ପୃଥକ କରିବାର ସୁବିଧା ପ୍ରଦାନ କରାଯିବ ।


    • ସରକାରୀ କର୍ମଚାରୀଙ୍କ ବ୍ୟତୀତ ଅନ୍ୟ କର୍ମଚାରୀଙ୍କ ଦ୍ୱାରା ପେନସନ ଟ୍ରଷ୍ଟ ପ୍ରତିଷ୍ଠା ହୋଇପାରିବ ।


    • ଉପାଦାନ ନିୟାମକ ଆଇନ 2011ରେ ସଂଶୋଧନ ଦ୍ୱାରା:


    • ଟିଆରଇଡିଏସ ମାଧ୍ୟମରେ ଏମଏସଏମଇକୁ ପାଣ୍ଠି ଯୋଗାଣ ବୃଦ୍ଧିରେ ଏନବିଏଫସି ସକ୍ଷମ ହୋଇପାରିବ ।


    • ବ୍ୟାଙ୍କଗୁଡ଼ିକ ଦ୍ୱାରା ଏମଏସଏମଇ ଉଦ୍ୟମିଙ୍କ ଲାଗି ସହାୟକ ଋଣ ପ୍ରଦାନ ନିମନ୍ତେ ନୂଆ ଯୋଜନା:


    • ଏହାକୁ ଅର୍ଧ ପ୍ରତିଭୂତି ଭାବେ ବିବେଚନା କରାଯିବ ।


    • ଏମଏସଏମଇ ଲାଗି କ୍ରେଡିଟ ଗ୍ୟାରେଂଟି ଟ୍ରଷ୍ଟ ମାଧ୍ୟମରେ ସମ୍ପୂର୍ଣ୍ଣ ଗ୍ୟାରେଂଟି ଦିଆଯିବ ।


    • ସରକାରଙ୍କ ଦ୍ୱାରା ତଦନୁସାରେ ସିଜିଟିଏମଏସଇ ଲାଗି ପାଣ୍ଠି ଯୋଗାଡ଼ କରାଯିବ ।


    • ଭାରତୀୟ ରିଜର୍ଭ ବ୍ୟାଙ୍କ ଦ୍ୱାରା ଏମଏସଏମଇ ଋଣ ପୁନର୍ଗଠନ ନିମନ୍ତେ ୱିଣ୍ଡୋକୁ 31 ମାର୍ଚ୍ଚ , 2021 ପର୍ଯ୍ୟନ୍ତ ଗୋଟିଏ ବର୍ଷ ଲାଗି ବୃଦ୍ଧି କରାଯିବ ।


    • ବର୍ତ୍ତମାନ ସୁଦ୍ଧା 5 ଲକ୍ଷରୁ ଅଧିକ ଏମଏସଏମଇକୁ ଲାଭ ମିଳିସାରିଛି ।


    • ଏମଏସଏମଇ ଲାଗି ଆପ ଆଧାରିତ ଇନଭଏସ ଫାଇନାନ୍ସି ଲୋନ ପ୍ରଡକ୍ଟର ଶୁଭାରମ୍ଭ ।


    • ପରିଶୋଧରେ ବିଳମ୍ବ ସମସ୍ୟା ନିରାକରଣ ଲାଗି ନିଆଯାଇଛି ପଦକ୍ଷେପ ।


    • ଏମଏସଏମଇ ପାଇଁ ରପ୍ତାନି ପ୍ରୋତ୍ସାହନ:


    • ଔଷଧ , ମୋଟରଯାନ ସରଞ୍ଜାମ ଭଳି ଅନ୍ୟ ବଚ୍ଛା ବଛା କ୍ଷେତ୍ର ପାଇଁ ।


    • ଏକ୍ଜିମ ବ୍ୟାଙ୍କ ଓ ଏସଆଇଡିବିଆଇ ଦ୍ୱାରା ଯୋଜନା ପ୍ରସ୍ତୁତ ହୋଇଛି ।


    • ପ୍ରଯୁକ୍ତି ଉନ୍ନୟନ , ଗବେଷଣା ଓ ବିକାଶ , କାରବାରର କାର୍ଯ୍ୟନୀତି ଆଦି ପାଇଁ ସହାୟତା ।


    ଆର୍ଥିକ ବଜାର


    • ବଣ୍ଡ ବଜାରକୁ ସଶକ୍ତ କରିବା:


    • କେତେକ ନିର୍ଦ୍ଧାରିତ ସରକାରୀ ପ୍ରତିଭୂତି ଶ୍ରେଣୀକୁ ଅଣନିବାସୀ ନିବେଶକଙ୍କ ଲାଗି ମଧ୍ୟ ସମ୍ପୂର୍ଣ୍ଣ ଭାବେ ଖୋଲାଯିବ ।


    • କର୍ପୋରେଟ ବଣ୍ଡରେ ଏଫପିଆଇର ସୀମାକୁ 9 ପ୍ରତିଶତରୁ ବୃଦ୍ଧି କରି 15 ପ୍ରତିଶତ କରି ଦିଆଯାଇଛି ।


    ଭିତ୍ତିଭୂମିକୁ ପାଣ୍ଠିଯୋଗାଣ


    • 103 ଲକ୍ଷ କୋଟି ଟଙ୍କାର ଜାତୀୟ ଭିତ୍ତିଭୂମି ପାଇପ ଲାଇନ ପ୍ରକଳ୍ପର ଘୋଷଣା କରାଯାଇଛି ।


    • ଆଇଆଇଏଫସିଏଲ ଏବଂ ଏନଆଇଆଇଏଫ ଭଳି ଭିତ୍ତିଭୂମି ଅର୍ଥ ଯୋଗାଣ କମ୍ପାନୀଗୁଡ଼ିକୁ ସହାୟତା ଲାଗି 22 ହଜାର କୋଟି ଟଙ୍କା ସଂଗ୍ରହ କରାଯିବ ।


    • ଆଇଏଫଏସସି , ଗିଫ୍ଟ ସିଟି: ଏଗୁଡ଼ିକ ମଧ୍ୟରେ ଅନ୍ତର୍ଜାତୀୟ ଅର୍ଥ ଏବଂ ସର୍ବୋତମ ଡାଟା ପ୍ରୋସେସିଂ କେନ୍ଦ୍ର ହେବାର କ୍ଷମତା ରହିଛି ।


    • ବିନିୟାମକର ଅନୁମୋଦନ କ୍ରମେ ବୈଶ୍ୱିକ ବଜାରରେ ଭାଗୀଦାରଙ୍କ ଦ୍ୱାରା ବ୍ୟବସାୟ ଲାଗି ଅତିରିକ୍ତ ବିକଳ୍ପ ଭାବେ ଏକ ଅନ୍ତର୍ଜାତୀୟ ଏକ୍ସଚେଞ୍ଜ ପ୍ରତିଷ୍ଠା କରାଯିବ ।


    ପୁଞ୍ଜି ପ୍ରତ୍ୟାହାର


    • ସରକାର ଏଲଆଇସିରେ ନିଜ ଅଂଶଧନକୁ ବିକ୍ରି କରିବା ଲାଗି ପ୍ରସ୍ତାବ ଦେଇଛନ୍ତି ।


    ରାଜକୋଷ ପରିଚାଳନା


    • ପଞ୍ଚଦଶ ଅର୍ଥ ଆୟୋଗ (ଏଫସି)


    • ପଞ୍ଚଦଶ ଅର୍ଥ ଆୟୋଗ 2020-21 ଆର୍ଥିକ ବର୍ଷର ପାଇଁ ନିଜର ପ୍ରଥମ ରିପୋର୍ଟ ଦେଇସାରିଛନ୍ତି ।


    • ଏହାର ସୁପାରିସକୁ ଗୁରୁତ୍ୱପୂର୍ଣ୍ଣ ପ୍ରୟାସ ଭାବେ ସ୍ୱୀକାର କରି ନିଆଯାଇଛି ।


    • 2020-21ରୁ ଆରମ୍ଭ ହେଉଥିବା 5 ବର୍ଷ ଲାଗି ଆୟୋଗ ନିଜର ଅନ୍ତିମ ରିପୋର୍ଟ ଚଳିତ ବର୍ଷ ପ୍ରଦାନ କରିବେ ।


    • ଜିଏସଟି କ୍ଷତିପୂରଣ ପାଣ୍ଠି


    • 2016-17 ଏବଂ 2017-18ରେ ରାଜସ୍ୱ ସଂଗ୍ରହ ମଧ୍ୟରୁ ଦେୟ ବକେୟା ରାଶି ଦୁଇଟି କିସ୍ତିରେ ପାଣ୍ଠିକୁ ହସ୍ତାନ୍ତରିତ କରାଯିବ ।


    • ଏହାପରେ ଏହି ପାଣ୍ଠିକୁ ହସ୍ତାନ୍ତରିତ ଅର୍ଥ କେବଳ ଜିଏସଟି କ୍ଷତିପୂରଣ ସେସ ପର୍ଯ୍ୟନ୍ତ ହିଁ ସୀମିତ ରହିବ ।


    • କେନ୍ଦ୍ର ପ୍ରାୟୋଜିତ ଯୋଜନା ଏବଂ କେନ୍ଦ୍ରୀୟ କ୍ଷେତ୍ର ଯୋଜନାର ଅନୁଧ୍ୟାନ କରାଯିବାର ଆବଶ୍ୟକତା ରହିଛି ।


    • ପରିବର୍ତ୍ତୀତ ସାମାଜିକ ଏବଂ ଆର୍ଥିକ ଆବଶ୍ୟକତା ଅନୁଯାୟୀ ଏହାକୁ ରୂପାନ୍ତରିତ କରିବାର ଆବଶ୍ୟକତା ରହିଛି ।


    • ସୀମିତ ସରକାରୀ ସମ୍ବଳର ଉଚିତ ଉପଯୋଗ ସୁନିଶ୍ଚିତ ହେବା ଆବଶ୍ୟକ ।


    • ସମ୍ଭାବ୍ୟ ରାଜକୋଷ ତଥ୍ୟରେ ପାରଦର୍ଶୀତା ଏବଂ ବିଶ୍ୱସନୀୟତା ଉପରେ ଦେଖାଦେଇଥିବା ବିତର୍କ ପ୍ରସଙ୍ଗରେ ଏହି ଅଶ୍ୱାସନା ଦିଆଯାଇଛି ଯେ ଏଥିପାଇଁ ଗ୍ରହଣ କରାଯାଇଥିବା ପ୍ରକ୍ରିୟା ଏଫଆରବିଏମ ଆଇନ ଅନୁରୂପ ଅଟେ ।


    • 2019-20 ଆର୍ଥିକ ବର୍ଷ ଲାଗି


    • ସଂଶୋଧିତ ବ୍ୟୟ ଆକଳନ: 26.99 ଲକ୍ଷ କୋଟି


    • ସମ୍ଭାବ୍ୟ ସଂଶୋଧିତ ସଂଗ୍ରହ ଆକଳନ: 19.32 ଲକ୍ଷ କୋଟି ଟଙ୍କା


    • 2020-21 ଆର୍ଥିକ ବର୍ଷ ଲାଗି


    • ଜିଡିପିର ସାଧାରଣ ବୃଦ୍ଧି10% ରହିବା ଅନୁମାନ ।


    • ଆୟ- 22.46 ଲକ୍ଷ କୋଟି ଟଙ୍କା ।


    • ବ୍ୟୟ-30.42 ଲକ୍ଷ କୋଟି ଟଙ୍କା ।


    • ନିକଟରେ ନିବେଶକୁ ପ୍ରୋତ୍ସାହନ ଦେବା ଲାଗି ଗୁରୁତ୍ୱପୂର୍ଣ୍ଣ ସୁଧାର ଆରମ୍ଭ ହୋଇଛି । ତେବେ ଟିକସ ସଂଗ୍ରହରେ ବୃଦ୍ଧି ପାଇଁ ସମୟ ଲାଗିବ ବୋଲି ଅନୁମାନ କରାଯାଉଛି ।


    • ସଂଶୋଧିତ ବଜେଟ ଆକଳନରେ 2019ରେ ବିତୀୟ ନିଅଂଟ 3.8 ପ୍ରତିଶତ ଥିଲା ଏବଂ 2020-21ରେ 3.5 ପ୍ରତିଶତ ରହିବାର ଅନୁମାନ କରାଯାଉଛି । ଏହାର ଦୁଇଟି ପ୍ରମୁଖ କାରକ ରହିଛନ୍ତି ।


    • 2019-20 ଲାଗି 3.3 ପ୍ରତିଶତ ଏବଂ 2020-21 ଲାଗି ବଜେଟ ଅନୁମାନର 3 ପ୍ରତିଶତ ।


    • ସଂଶୋଧିତ ଆକଳନ 2019-20 ଏବଂ ବଜେଟ ଅନୁମାନ 2020-21 ଉଭୟ ଲାଗି ଏଫଆରବିଏମ ଆଇନର ଧାରା 4(3) ସହିତ ବିଚ୍ୟୁତି 0.5 ପ୍ରତିଶତରେ ସ୍ଥିର ରହିଛି । (ଅପ୍ରତ୍ୟାଶିତ ରାଜସ୍ୱ ପ୍ରଭାବ ସହିତ ଅର୍ଥବ୍ୟବସ୍ଥାରେ ଢାଂଚାଗତ ସୁଧାର କାରଣରୁ ଆନୁମାନିକ ରାଜସ୍ୱ ନିଅଂଟରୁ ବିଚ୍ୟୁତି ଲାଗି ଏଫଆରବିଏମ ଆଇନର ଧାରା 4(2) ଏକ ଟ୍ରିଗର ପଦ୍ଧତିର ବ୍ୟବସ୍ଥା କରିଛି ।


    • ଏହି ରାଜସ୍ୱ ମାର୍ଗ ରାଷ୍ଟ୍ରାୟତ୍ତ ପାଣ୍ଠିରେ ନିବେଶର ଆବଶ୍ୟକତା ସହ ସାଲିସ ନକରି ରାଜକୋଷକୁ ସୁଦୃଢ଼ କରିବା ଲାଗି ପ୍ରତିବଦ୍ଧ । ଏହି ବ୍ୟବସ୍ଥା ମଧ୍ୟମ କ୍ରମ ଆର୍ଥିକ ନୀତି ତଥା ରଣନୈତିକ ବିବରଣୀରେ ଉଲ୍ଲେଖ କରାଯାଇଛି ।


    • ବଜାର ଋଣ-ନିଟ ବଜାର ଋଣ-2019-20 ବର୍ଷ ଲାଗି 4.99 ଲକ୍ଷ କୋଟି ଟଙ୍କା ଏବଂ 2020-21 ବର୍ଷ ଲାଗି 5.36 କୋଟି ଟଙ୍କା ।


    • 2020-21 ଆର୍ଥିକ ବର୍ଷ ଲାଗି ଋଣର ଏକ ବୃହତ ଅଂଶ ପୁଞ୍ଜିଗତ ବ୍ୟୟ ଲାଗି ଚାଲିଯିବ । ଏହା ଏବେ 21 ପ୍ରତିଶତରୁ ଅଧିକ ହୋଇଗଲାଣି ।


    ପ୍ରତ୍ୟକ୍ଷ ଟିକସ


    ପ୍ରତ୍ୟକ୍ଷ ଟିକସ ପ୍ରସ୍ତାବ : ବିକାଶକୁ ତ୍ୱରାନ୍ୱିତ କରିବା ଲାଗି ଟିକସ ଢାଂଚାକୁ ସରଳ କରାଯାଇଛି , ଅନୁପାଳନକୁ ସରଳ କରାଯାଇଛି ଏବଂ ମାମଲାଖୋରୀ କମ ହୋଇଛି ।


    ବ୍ୟକ୍ତିଗତ ଆୟକର


    ମଧ୍ୟବିତ୍ତ ଆୟକରଦାତାଙ୍କୁ ଗୁରୁତ୍ୱପୂର୍ଣ୍ଣ ଆଶ୍ୱସ୍ତି ।


    ନୂଆ ଏବଂ ସରଳ ବ୍ୟକ୍ତିଗତ ଆୟ ବ୍ୟବସ୍ଥା ପ୍ରସ୍ତାବିତ


    ଟିକସଯୋଗ୍ୟ ଆୟକର ସ୍ଲାବ ବର୍ତ୍ତମାନର ଟିକସ ଦର ନୂଆ ଟିକସ ଦର


    0-2.5 ଲକ୍ଷ ଛାଡ଼ ଛାଡ଼


    2.5-5 ଲକ୍ଷ 5% 5%


    5-7.5 ଲକ୍ଷ 20% 10%


    7.5-10 ଲକ୍ଷ 20% 15%


    10-12.5 ଲକ୍ଷ 30% 20%


    12.5-15 ଲକ୍ଷ 30% 25%


    15 ଲକ୍ଷରୁ ଊର୍ଦ୍ଧ୍ଵ 30% 30%


    • ବର୍ତ୍ତମାନର ଛାଡ଼ ଏବଂ ରିହାତି (100ରୁ ଅଧିକ) ମଧ୍ୟରେ ପାଖାପାଖି 70ଟିକୁ ନୂଆ ସରଳୀକୃତ ପ୍ରଣାଳୀରେ ଦୂରେଇ ଦିଆଯିବ ।


    • ଅବଶିଷ୍ଟ ଛାଡ଼ ଏବଂ ରିହାତିକୁ ଆଗାମୀ ବର୍ଷଗୁଡ଼ିକରେ ସମୀକ୍ଷା କରାଯାଇ ଯୁକ୍ତିଯୁକ୍ତ କରାଯିବ ।


    • ନୂଆ ଟିକସ ବ୍ୟବସ୍ଥା ବୈକଳ୍ପିକ ହେବ: ଜଣେ ବ୍ୟକ୍ତି ଚାହିଁଲେ ପୁରୁଣା ବ୍ୟବସ୍ଥା ଅନୁଯାୟୀ ଟିକସ ପଇଠ କରିପାରିବେ ଏବଂ ରିହାତି ଓ ଛାଡ଼ର ଲାଭ ନେଇପାରିବେ ।


    • ନୂଆ ପଦ୍ଧତି ଫଳରେ ପ୍ରତିବର୍ଷ 40 ହଜାର କୋଟି ଟଙ୍କାର ଆନୁମାନିକ ରାଜସ୍ୱ ହରାଇବାକୁ ପଡ଼ିବ ।


    କର୍ପୋରେଟ ଟିକସ :


    • 15 ପ୍ରତିଶତ ଟିକସ ଦର ନୂଆ ବିଦୁ୍ୟତ ଉତ୍ପାଦନ କମ୍ପାନୀଗୁଡ଼ିକୁ ପ୍ରଦାନ କରାଯିବ ।


    • ଭାରତୀୟ କର୍ପୋରେଟ ଟିକସ ଦର ଏବେ ବିଶ୍ୱରେ ସବୁଠୁ କମ ।


    • ଲାଭାଂଶ ବିତରଣ ଟିକସ (ଡିଡିଟି)


    • ଡିଡିଟି ଭାରତକୁ ଅଧିକ ଆକର୍ଷଣୀୟ ନିବେଶ ଲକ୍ଷ୍ୟସ୍ଥଳୀ ହେବାରେ ବାଧକ ସାଜିଛି ।


    • ହୋଲ୍ଡିଂ କମ୍ପାନୀଗୁଡ଼ିକୁ ଏହାର ସହାୟକ କମ୍ପାନୀରୁ ହାସଲ ହୋଇଥିବା ଲାଭାଂଶ ପାଇଁ ଛାଡ଼ ଅନୁମତି ।


    • 25 ହଜାର କୋଟି ଟଙ୍କାର ଆନୁମାନିକ ବାର୍ଷିକ ରାଜସ୍ୱ ବ୍ୟୟଭାର ।


    • ଷ୍ଟାର୍ଟଅପ


    • 100 କୋଟି ଟଙ୍କା ପର୍ଯ୍ୟନ୍ତ ମୋଟ କାରବାର ଥିବା ଷ୍ଟାର୍ଟଅପଗୁଡ଼ିକୁ 10 ବର୍ଷ ମଧ୍ୟରୁ ଲଗାତାର ତିନୋଟି ଆକଳନ ବର୍ଷ ଲାଗି 100% ଛାଡ଼ର ଲାଭ ।


    • ଇ-ସପ୍ସ ଲାଗି ଟିକସ ପରିଶୋଧରୁ ରିହାତି ।


    • କମ ନଗଦ ଅର୍ଥବ୍ୟବସ୍ଥାକୁ ପ୍ରୋତ୍ସାହିତ କରିବ ଏମଏସଏମଇ


    • କମ ନଗଦ ଅର୍ଥବ୍ୟବସ୍ଥାକୁ ପ୍ରୋତ୍ସାହନ ଦେବା ଲାଗି ମୋଟ କାରବାରର ସର୍ବାଧିକ ସୀମାରେ ପାଂଚ ଗୁଣା ବୃଦ୍ଧି କରି ବର୍ତ୍ତମାନର 1 କୋଟି ଟଙ୍କାରୁ 5 କୋଟି ଟଙ୍କା ନିର୍ଦ୍ଧାରଣ କରିବାର ପ୍ରସ୍ତାବ । ଏହି ବୃଦ୍ଧି କେବଳ ସେହି ବ୍ୟବସାୟୀଙ୍କ ନିମନ୍ତେ ପ୍ରଯୁଜ୍ୟ ହେବ ଯେଉଁମାନେ ନିଜ ବ୍ୟବସାୟ ସମ୍ବନ୍ଧୀୟ ନେଣଦେଣରେ ନଗଦ ଟଙ୍କାର କମ କାରବାର କରିଛନ୍ତି ।


    • ସମବାୟ ସଂସ୍ଥା


    • ସମବାୟ ସଂସ୍ଥା ଏବଂ କର୍ପୋରେଟ କ୍ଷେତ୍ର ମଧ୍ୟରେ ସମାନତା ଆଣିବାର ପ୍ରୟାସ ।


    • ସମବାୟ ସଂସ୍ଥା ଉପରେ ଛାଡ଼/ରିହାତି ବିନା 10ପ୍ରତିଶତ ସରଚାର୍ଜ ଏବଂ 4% ସେସ ସହିତ 22% ଟିକସ ପଇଠର ବିକଳ୍ପ ।


    • ସମବାୟ ସଂସ୍ଥାଗୁଡ଼ିକୁ ବୈକଳ୍ପିକ ସର୍ବନିମ୍ନ ଟିକସ (ଏଏମଟି)ରୁ ଛାଡ଼ ମିଳିବ , ଯେପରି କମ୍ପାନୀଗୁଡ଼ିକୁ ସର୍ବନିମ୍ନ ବୈକଳ୍ପିକ ଟିକସ (ମ୍ୟାଟ)ରୁ ଛାଡ଼ ମିଳିଥାଏ ।


    • ବିଦେଶୀ ନିବେଶ ଲାଗି ରିହାତି


    • ବିଦେଶୀ ସରକାରଙ୍କ ସୋଭରେନ ସମ୍ପତି ପାଣ୍ଠି ଦ୍ୱାରା ନିବେଶକୁ ପ୍ରୋତ୍ସାହିତ କରିବା ଲାଗି 31 ମାର୍ଚ୍ଚ 2024 ପୂର୍ବରୁ ଏବଂ ସର୍ବନିମ୍ନ ତିନି ବର୍ଷ ଲାଗି ଲକ ଇନ ଅବଧି ସହିତ ଭିତ୍ତିଭୂମି ଓ ପ୍ରାଥମିକ କ୍ଷେତ୍ରରେ କରାଯାଇଥିବା ନିବେଶ ଉପରେ ସୁଧ , ଲାଭାଂଶ ଓ ପୁଞ୍ଜିଗତ ଲାଭରେ 100% ଛାଡ଼ ଦେବାର ପ୍ରସ୍ତାବ ।


    • ଶସ୍ତା ଆବାସ


    • ଶସ୍ତା ଆବାସ କ୍ରୟ ନିମନ୍ତେ କରାଯାଇଥିବା ଋଣ ପାଇଁ ଦେୟ ସୁଧରେ 1.5 ଲକ୍ଷ ଟଙ୍କା ପର୍ଯ୍ୟନ୍ତ ଅତିରିକ୍ତ ଛାଡ଼ର ଅବଧିକୁ 31 ମାର୍ଚ୍ଚ , 2021 ପର୍ଯ୍ୟନ୍ତ ବୃଦ୍ଧି କରାଯାଇଛି ।


    • 31 ମାର୍ଚ୍ଚ 2021 ସୁଦ୍ଧା ଅନୁମୋଦିତ ଶସ୍ତା ଆବାସ ପ୍ରକଳ୍ପର ଡେଭଲପର୍ସଙ୍କ ଦ୍ୱାରା ଅର୍ଜିତ ଲାଭ ଉପରେ ଟିକସ ହୋଲ୍ଡିଂର ବ୍ୟବସ୍ଥା ।


    • ଟିକସକୁ ସରଳ କରିବାର ଉପାୟ


    • ଆଧାର ଜରିଆରେ ତୁରନ୍ତ ପ୍ୟାନର ଅନଲାଇନ ଆବଂଟନ ।


    • ପ୍ରତ୍ୟକ୍ଷ ଟିକସ ସହ ଜଡ଼ିତ ମାମଲାଖୋରୀକୁ କମ କରିବା ଲାଗି 30 ଜୁନ 2020 ପର୍ଯ୍ୟନ୍ତ ସମୟସୀମା ଧାର୍ଯ୍ୟ କରାଯାଇ ‘ ବିବାଦରୁ ବିଶ୍ୱାସ ’ ଯୋଜନା ।


    • ସୁଧ ଏବଂ ଜୋରିମାନାରେ ଛାଡ଼-କେବଳ 31 ମାର୍ଚ୍ଚ 2020 ପର୍ଯ୍ୟନ୍ତ ବିବାଦୀୟ ଟିକସର ପରିଶୋଧ ଲାଗି ଉଦ୍ଦିଷ୍ଟ ।


    • 31 ମାର୍ଚ୍ଚ 2020 ପରେ ଏହି ଲାଭ ପାଇଁ ଅତିରିକ୍ତ ଅର୍ଥ ପରିଶୋଧ ବ୍ୟବସ୍ଥା ।


    • ଯଦି କୌଣସି ସ୍ତରରେ ଅପିଲ ପଡ଼ି ରହିଛି ତାର ଲାଭ ଟିକସଦାତାଙ୍କୁ ମିଳିବ ।


    • ଆୟକର ଆଇନରେ ସଂଶୋଧନ ଜରିଆରେ ଫେସଲେସ ଅପିଲ ସୁବିଧା ।


    • ବଦାନ୍ୟ ସଂସ୍ଥା ଲାଗି:


    • ଦାନ ଗ୍ରହୀତାଙ୍କ ଦ୍ୱାରା ପ୍ରଦତ ସୂଚନା ଆଧାରରେ ଟିକସଦାତାଙ୍କ ବିବରଣୀରେ ଦାନକର୍ତ୍ତାଙ୍କ ସମ୍ପର୍କରେ ପୂର୍ବରୁ ସୂଚନା ଦେବାର ବ୍ୟବସ୍ଥା ।


    • ପଞ୍ଜିକରଣ ପ୍ରକ୍ରିୟା ସମ୍ପୂର୍ଣ୍ଣ ଭାବେ ଇଲେକଟ୍ରୋନିକ କରିବାର ପ୍ରସ୍ତାବ ।


    • ନୂଆ ଏବଂ ବର୍ତ୍ତମାନର ସମସ୍ତ ବଦାନ୍ୟ ସଂସ୍ଥାଗୁଡ଼ିକୁ ଏକ ସ୍ୱତନ୍ତ୍ର ପଞ୍ଜିକରଣ ସଂଖ୍ୟା (ୟୁଆରଏନ) ଜାରି କରାଯିବ ।


    • ନୂଆ ବଦାନ୍ୟ ସଂସ୍ଥାକୁ ତିନି ବର୍ଷ ଲାଗି ଅସ୍ଥାୟୀ ପଞ୍ଜିକରଣ ଦେବାର ବ୍ୟବସ୍ଥା ।


    • ସିବିଡିଟି ଏକ ଟିକସଦାତା ଚାର୍ଟର ବ୍ୟବସ୍ଥା କରିବ ।


    ପରୋକ୍ଷ ଟିକସ


    ଜିଏସଟି :


    ଇନଭଏସ ମାଗୁଥିବା ଗ୍ରାହକମାନଙ୍କୁ ପ୍ରୋତ୍ସାହିତ କରିବା ଲାଗି ନଗଦ ପ୍ରୋତ୍ସାହନ ବ୍ୟବସ୍ଥା ।


    • 1 ଏପ୍ରିଲ 2020 ପରଠାରୁ ପରୀକ୍ଷାମୂଳକ ଭାବେ ସରଳୀକୃତ ବିବରଣୀ କାର୍ଯ୍ୟକାରୀ କରାଯିବ । ଏହି ବିବରଣୀକୁ ଫାଇଲ କରିବା ସହଜ କରାଯିବ । ଏଥିରେ ଏସଏମଏସ ଆଧାରିତ ଫାଇଲିଂ , ବିବରଣୀ ପୂର୍ବ ଫାଇଲିଂ ଓ ଉନ୍ନତ ଇନପୁଟ ଟିକସ କ୍ରେଡିଟ ପ୍ରବାହ ଭଳି ବିଶେଷତ୍ୱ ରହିବ ।


    • ଗ୍ରାହକ ଇନଭଏସ ଲାଗି ଜିଏସଟିର ପ୍ରସ୍ତାବିତ ମାନଦଣ୍ଡ ଉପରେ ଆଧାରିତ ଡାଇନାମିକ କୁ୍ୟଆର କୋଡ ବ୍ୟବସ୍ଥା ଲାଗି ପ୍ରସ୍ତାବ ।


    • ଏକ କେନ୍ଦ୍ରୀକୃତ ପ୍ରଣାଳୀରେ ଗୁରୁତ୍ୱପୂର୍ଣ୍ଣ ସୂଚନା ରଖିବା ଲାଗି ଇଲେକ୍ଟ୍ରୋନିକ ଇନଭଏସକୁ ପର୍ଯ୍ୟାୟକ୍ରମେ ଲାଗୁ କରାଯିବ ।


    • ଉପସ୍ଥିତ ନଥିବା ଏବଂ ନକଲି ଟିକସଦାତାଙ୍କୁ ଠାବ କରିବା ଲାଗି ଆଧାର ସଂଯୁକ୍ତ ପ୍ରାମାଣୀକରଣ ।


    • ପରିବର୍ତିତ ଟିକସ ଢାଂଚାର ମୁକାବିଲା ଲାଗି ଜିଏସଟି ଦର ଢାଂଚାକୁ ଯୁକ୍ତିସଂଗତ କରାଯିବ ।


    ସୀମା ଶୁଳ୍କ


    • ସୀମା ଶୁଳ୍କକୁ ଜୋତା ଉପରେ 25% ବୃଦ୍ଧି କରାଯାଇ 35% ଏବଂ ଫର୍ଣ୍ଣିଚର ସାମଗ୍ରୀ ଉପରେ 20%ରୁ ବୃଦ୍ଧି କରାଯାଇ 25% କରିବାର ବ୍ୟବସ୍ଥା ।


    • ନୁ୍ୟଜ ପ୍ରିଂଟ ଏବଂ ହାଲୁକା କୋଟେଡ କାଗଜ ଆମଦାନୀ ଉପରେ ମୂଳ ଆମଦାନୀ ଶୁଳ୍କକୁ 10%ରୁ କମ କରି 5% କରି ଦିଆଯାଇଛି ।


    • ଇଲେକ୍ଟ୍ରୋନିକ ବାହନ ଏବଂ ମୋବାଇଲ ସରଞ୍ଜାମ ଉପରେ ସୀମା ଶୁଳ୍କ ଦରରେ ସଂଶୋଧନ ।


    • ଚିକିତ୍ସା ଉପକରଣର ଆମଦାନୀ ଉପରେ 5% ସ୍ୱାସ୍ଥ୍ୟ ସେସ ଲାଗୁ ଯାହା ବିସିଡି ରିହାତି ଠାରୁ ପୃଥକ ହେବ ।


    • ଫୁ୍ୟଜ , ରାସାୟନିକ ଏବଂ ପ୍ଲାଷ୍ଟିକ ଭଳି କଂଚା ମାଲ ଉପରେ ସୀମା ଶୁଳ୍କରେ ଛାଡ଼ ।


    • ଯାନବାହନ ସରଞ୍ଜାମ , ରାସାୟନିକ ଆଦି କେତେକ ସାମଗ୍ରୀ ଯାହାର ଘରୋଇ ଉତ୍ପାଦନ ମଧ୍ୟ ହୋଇଥାଏ , ସେଗୁଡ଼ିକ ଉପରେ ସୀମା ଶୁଳ୍କ ବୃଦ୍ଧି ।


    ବାଣିଜ୍ୟ ନୀତି :


    • ଏଫଟିଏ ଅନ୍ତର୍ଗତ ବାହନ ଆମଦାନୀର ଉଚିତ ଯାଂଚ ଲାଗି ସୀମା ଶୁଳ୍କ ଆଇନରେ ସଂଶୋଧନ ।


    • କେତେକ ସମ୍ବେଦନଶୀଳ ସାମଗ୍ରୀ ଲାଗି ମୂଳ ଆଇନ ଆବଶ୍ୟକତାର ସମୀକ୍ଷା କରାଯିବ ।


    • ଆମଦାନୀରେ ବୃଦ୍ଧିକୁ ଏକ ବ୍ୟବସ୍ଥିତ ଢଙ୍ଗରେ ନିୟନ୍ତ୍ରଣ କରିବା ଲାଗି ସେଫଗାର୍ଡ ଡୁ୍ୟଟି ସମ୍ବନ୍ଧୀୟ ବ୍ୟବସ୍ଥା ।


    • ସାମଗ୍ରୀର ଡମ୍ପିଂକୁ ରୋକିବା ଏବଂ ସବସିଡିଯୁକ୍ତ ସାମଗ୍ରୀ ଆମଦାନୀ ଉପରେ ଅଂକୁଶ ଲଗାଇବା ନିମନ୍ତେ ବ୍ୟବସ୍ଥାକୁ ସୁଦୃଢ଼ କରାଯିବ ।


    • କ୍ରାଉଡ ସୋର୍ସିଂ ଲାଗି ସୀମା ଶୁଳ୍କ ସହ ଜଡ଼ିତ ଛାଡ଼ ସମୀକ୍ଷା ପାଇଁ ପରାମର୍ଶ ।


    • ସିଗାରେଟ ଏବଂ ଅନ୍ୟ ତମାଖୁ ଉତ୍ପାଦ ଉପରେ ଉତ୍ପାଦ ଶୁଳ୍କ ବୃଦ୍ଧି ଲାଗି ପ୍ରସ୍ତାବ , ବିଡ଼ି ଉପରେ ଶୁଳ୍କ ଦରରେ କୌଣସି ପରିବର୍ତ୍ତନ ନାହିଁ ।


    • ପୋଷାକ କ୍ଷେତ୍ରକୁ ଲାଭାନ୍ୱିତ କରିବା ଲାଗି ପିଟିଏ ଉପରୁ ଡମ୍ପିଂ ନିରୋଧୀ ଶୁଳ୍କ ଉଚ୍ଛେଦ ।


    ଭାରତୀୟ ଅର୍ଥବ୍ୟବସ୍ଥାର ଅଭୂତପୂର୍ବ ଉପଲବ୍ଧି


    • ଭାରତ ବିଶ୍ୱର ପଞ୍ଚମ ସର୍ବବୃହତ ଅର୍ଥବ୍ୟବସ୍ଥା ।


    • 2014ରୁ 2019 ମଧ୍ୟରେ ପାଖାପାଖି 4.5% ହାରାହାରି ମୁଦ୍ରାସ୍ଫିତୀ ସହିତ 7.4%ର ଅଭିବୃଦ୍ଧି ହାସଲ ।


    • 2006ରୁ 2016 ମଧ୍ୟରେ 27.1 କୋଟି ଲୋକଙ୍କୁ ଦାରିଦ୍ର୍ୟ ସୀମାରେଖାରୁ ବାହାରକୁ ଅଣାଯାଇଛି ।


    • ଭାରତରେ ପ୍ରତ୍ୟକ୍ଷ ବିଦେଶୀ ପୁଞ୍ଜି ନିବେଶ 2014-19 ଅବଧିରେ ବୃଦ୍ଧି ପାଇ 284 ବିଲିୟନ ଆମେରିକୀୟ ଡଲାରରେ ପହଁଚିଛି , ଯାହାକି 2009-14 ମଧ୍ୟରେ 190 ବିଲିୟନ ଆମେରିକୀୟ ଡଲାର ଥିଲା ।


    • କେନ୍ଦ୍ର ସରକାରଙ୍କ ଋଣ ହ୍ରାସ ପାଇ ଜିଡିପିର 48.7% (ମାର୍ଚ୍ଚ 2019)ରେ ପହଁଚିଛି , ଯାହାକି ମାର୍ଚ୍ଚ 2014ରେ 52.2% ଥିଲା ।


    ଦୁଇଟି ପ୍ରମୁଖ ଉପଲବ୍ଧି :


    • ପ୍ରଯୁକ୍ତିର ପ୍ରସାର (ଆନାଲିଟିକ୍ସ , ମେସିନ ଲର୍ଣ୍ଣିଂ , ରୋବୋଟିକ୍ସ , ବାୟୋ ଇନଫର୍ମେଟିକ୍ସ ଏବଂ କୃତ୍ରିମ ବୁଦ୍ଧିମତା)


    • ଭାରତରେ ବର୍ତ୍ତମାନ ସୁଦ୍ଧା ସର୍ବାଧିକ ଲୋକ ଉତ୍ପାଦକ ଆୟୁ ସମୂହ (15-65)ରେ ସାମିଲ ।


    • ଜିଏସଟି ଦ୍ୱାରା ବ୍ୟବସ୍ଥାରେ ଥିବା ବ୍ୟାପକ ବାଧା ଦୂର ହୋଇଛି ।


    ଡିଜିଟାଲ ବିପ୍ଳବ ଦ୍ୱାରା ପରିଚାଳିତ ଭାରତର ଅଭିନବ ବୈଶ୍ୱିକ ନେତୃତ୍ୱ ସ୍ଥିତିକୁ ବଜାୟ ରଖିବା ଲାଗି ଭବିଷ୍ୟତର ଲକ୍ଷ୍ୟ


    • ଡିଜିଟାଲ ପ୍ରଶାସନ ଜରିଆରେ ସେବାର ବାଧାମୁକ୍ତ ଯୋଗାଣ ।


    • ନ୍ୟାସନାଲ ଇନଫ୍ରାଷ୍ଟ୍ରକଚର ପାଇପଲାଇନ ଜରିଆରେ ଜୀବନର ଗୁଣବତାରେ ସୁଧାର ।


    • ବିପର୍ଯ୍ୟୟ ପ୍ରଶମନ ଜରିଆରେ ବିପଦ ଦୂର କରିବା ।


    • ପେନସନ ଏବଂ ବୀମାରେ ବିସ୍ତାର ଜରିଆରେ ସାମାଜିକ ସୁରକ୍ଷା ।


    **********

    
    
    (Release ID: 1601598) Visitor Counter : 62
    
    
    
    
    

*