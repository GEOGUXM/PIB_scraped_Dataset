      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନୂଆଦିଲ୍ଲୀରେ ପହଞ୍ଚିଲେ ଶ୍ରୀଲଙ୍କା ପ୍ରଧାନମନ୍ତ୍ରୀ ମହିନ୍ଦା ରାଜପକ୍ଷ
      Posted On: 07 FEB 2020 7:36PM by PIB Bhubaneshwar


    ଶ୍ରୀଲଙ୍କା ପ୍ରଧାନମନ୍ତ୍ରୀ ମହିନ୍ଦା ରାଜପକ୍ଷ ଆଜି ସନ୍ଧ୍ୟାରେ ନୂଆଦିଲ୍ଲୀଠାରେ ପହଞ୍ଚିଛନ୍ତି । ଆମ ପ୍ରଧାନମନ୍ତ୍ରୀଙ୍କ ନିମନ୍ତ୍ରଣରେ ଫେବୃଆରୀ 8 ରୁ 11, 2020 ସେ ଭାରତ ଗସ୍ତରେ ଆସିଛନ୍ତି । ଶ୍ରୀଲଙ୍କା ପ୍ରଧାନମନ୍ତ୍ରୀ ଏକ ଉଚ୍ଚସ୍ତରୀୟ ପ୍ରତିନିଧି ଦଳ ସହିତ ଭାରତରେ ପହଞ୍ଚିଛନ୍ତି । ଫେବୃଆରୀ 8 ଗସ୍ତର ପ୍ରମୁଖ ଦିବସ ହୋଇଥିବା ବେଳେ ଏହି ଅବସରରେ ସେ ପ୍ରଧାନମନ୍ତ୍ରୀ ଶ୍ରୀ ମୋଦୀଙ୍କ ସହ ପ୍ରତିନିଧିମଣ୍ଡଳସ୍ତରୀୟ ଆଲୋଚନା କରିବେ । ସେ ମଧ୍ୟ ଆମ ରାଷ୍ଟ୍ରପତିଙ୍କୁ ସାକ୍ଷାତ କରିବେ । ଏଥିସହିତ ସେହିଦିନ ସକାଳେ ବୈଦେଶିକ ବ୍ୟାପାର ମନ୍ତ୍ରୀ ଶ୍ରୀଲଙ୍କା ପ୍ରଧାନମନ୍ତ୍ରୀଙ୍କୁ ସାକ୍ଷାତ କରିବେ ।


    ଦିଲ୍ଲୀରେ ଏହି ଆନୁଷ୍ଠାନିକ କଥାବାର୍ତ୍ତା ପରେ ଶ୍ରୀଲଙ୍କା ପ୍ରଧାନମନ୍ତ୍ରୀ ବାରାଣସୀ, ସାରନାଥ, ବୌଦ୍ଧଗୟା, ତିରୁପତି ପରିଦର୍ଶନ କରିବା ପରେ କଲୋମ୍ବୋ ଫେରିଯିବେ । ଦୁଇ ଦେଶ ମଧ୍ୟରେ ଉଚ୍ଚସ୍ତରୀୟ ଗସ୍ତ କାର୍ଯ୍ୟକ୍ରମ ନିୟମିତ ଭାବେ ଅନୁଷ୍ଠିତ ହୋଇ ଆସୁଛି । ରାଷ୍ଟ୍ରପତି ଗୋଟବାୟା ରାଜପକ୍ଷ ନିର୍ବାଚନରେ ବିଜୟ ହାସଲ କରିବା ପରେ ରାଷ୍ଟ୍ରପତି ଭାବେ ଦାୟିତ୍ଵ ଗ୍ରହଣ କରିଥିଲେ ଏବଂ ଭାରତକୁ ନିଜର ପ୍ରଥମ ସରକାରୀ ଗସ୍ତ ଲାଗି ବାଛି ଥିଲେ ।


    **********


    

    
    (Release ID: 1602719) Visitor Counter : 6