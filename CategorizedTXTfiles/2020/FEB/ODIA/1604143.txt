      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନୂଆଦିଲ୍ଲୀଠାରେ ପ୍ରଥମ ଅନ୍ତର୍ଜାତୀୟ ବିଚାର ବିଭାଗୀୟ ସମ୍ମିଳନୀର ଉଦଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 22 FEB 2020 2:01PM by PIB Bhubaneshwar


    ଭାରତର ପ୍ରଧାନ ବିଚାରପତି ଜଷ୍ଟିସ ବୋବଡେ , ଆଇନ ମନ୍ତ୍ରୀ ରବିଶଙ୍କର ପ୍ରସାଦ ମହାଶୟ , ମଞ୍ଚରେ ଉପସ୍ଥିତ ସୁପ୍ରିମକୋର୍ଟର ବିଚାରପତି ଗଣ , ଭାରତର ଆଟର୍ଣ୍ଣି ଜେନେରାଲ , ଏହି ସମ୍ମିଳନୀରେ ଯୋଗ ଦେବାକୁ ଆସିଥିବା ବିଶ୍ୱର ଅନ୍ୟାନ୍ୟ ଉଚ୍ଚ ନ୍ୟାୟଳୟଗୁଡିକର ବିଚାରପତି , ଭାରତର ସୁପ୍ରିମକୋର୍ଟ ଏବଂ ହାଇକୋର୍ଟର ସମ୍ମାନିତ ବିଚାରପତି ଗଣ , ଅତିଥିଗଣ , ଭଦ୍ରମହିଳା ଓ ଭଦ୍ରବ୍ୟକ୍ତି ଗଣ !!


    ବିଶ୍ୱର କୋଟି କୋଟି ନାଗରିଙ୍କ ନ୍ୟାୟ ଏବଂ ଗାରିମାକୁ ସୁନିଶ୍ଚିତ କରୁଥିବା ଆପଣ ସମସ୍ତ ବିଶିଷ୍ଟ ବ୍ୟକ୍ତିଙ୍କ ଗହଣକୁ ଆସିବା , ହେଉଛି ଏକ ସୁଖଦ ଅନୁଭବ ।


    ନ୍ୟାୟର ଯେଉଁ ଆସନରେ ଆପଣମାନେ ବସୁଛନ୍ତି , ତାହା ସାମାଜିକ ଜୀବନରେ ହେଉଛି ଭରସା ଏବଂ ବିଶ୍ୱାସର ମହତ୍ୱପୂର୍ଣ୍ଣ ସ୍ଥାନ ।


    ଆପଣ ସମସ୍ତଙ୍କୁ ବହୁତ-ବହୁତ ଅଭିନନ୍ଦନ!!!


    ସାଥୀଗଣ ,


    ଏହି ସମ୍ମିଳନୀ , ଏକବିଂଶ ଶତାବ୍ଦୀର ତୃତୀୟ ଦଶକର ଆରମ୍ଭରେ ହେଉଅଛି । ଏହି ଦଶକ ହେଉଛି ଭାରତ ସମେତ ସଂପୂର୍ଣ୍ଣ ବିଶ୍ୱରେ ହେବାକୁ ଥିବା ବଡ଼ ପରିବର୍ତ୍ତନର ଦଶକ । ଏହି ପରିବର୍ତ୍ତନ ସାମାଜିକ , ଆର୍ଥିକ ଏବଂ ବୈଷୟିକ , ପ୍ରତ୍ୟେକ କ୍ଷେତ୍ରରେ ହେବ ।


    ଏହି ପରିବର୍ତ୍ତନ ତର୍କସଙ୍ଗତ ହେବା ଦରକାର ଏବଂ ନ୍ୟାୟସଙ୍ଗତ ମଧ୍ୟ ହେବା ଦରକାର , ଏହି ପରିବର୍ତ୍ତନ ସମସ୍ତଙ୍କ ହିତରେ ହେବା ଦରକାର , ଭବିଷ୍ୟତର ଆବଶ୍ୟକତା ଗୁଡ଼ିକୁ ଦୃଷ୍ଟିରେ ରଖି ହେବା ଦରକାର , ଆଉ ଏଥିପାଇଁ , ନ୍ୟାୟପାଳିକା ଏବଂ ପରିବର୍ତ୍ତିତ ବିଶ୍ୱରେ ମନ୍ଥନ ଆଲୋଚନା ହେବା ବହୁତ ଗୁରୁତ୍ୱପୂର୍ଣ୍ଣ ।


    ସାଥୀଗଣ , ଏହା ହେଉଛି ଭାରତ ପାଇଁ ମଧ୍ୟ ଏକ ସୁଖଦ ଅବସର ଯେ ଏହି ଗୁରୁତ୍ୱପୂର୍ଣ୍ଣ ସମ୍ମିଳନୀ , ଆଜି ସେହି ସମୟରେ ହେଉଛି , ଯେତେବେଳେ ଆମ ଦେଶ , ରାଷ୍ଟ୍ରପିତା ମହାତ୍ମାଗାନ୍ଧୀଙ୍କ 150ତମ ଜନ୍ମଜୟନ୍ତୀ ପାଳନ କରୁଛି ।


    ପୂଜ୍ୟ ବାପୁଙ୍କର ଜୀବନ ସତ୍ୟ ଏବଂ ସେବା ପାଇଁ ସମର୍ପିତ ଥିଲା , ଯାହାକୁ ଯେ କୌଣସି ମଧ୍ୟ ନ୍ୟାୟତନ୍ତ୍ରର ମୂଳଦୁଆ ବୋଲି ଧରାଯାଇଥାଏ ।


    ଆଉ ଆମର ବାପୁ ନିଜେ ମଧ୍ୟ ତ ଆଇନଜୀବୀ ଥିଲେ , ବାରିଷ୍ଟର ଥିଲେ । ନିଜ ଜୀବନର ଯେଉଁ ପ୍ରଥମ ମୋକଦ୍ଦମା ସେ ଲଢ଼ିଥିଲେ , ସେ ବିଷୟରେ ଗାନ୍ଧିଜୀ ବହୁତ ବିସ୍ତୃତ ଭାବେ ନିଜ ଆତ୍ମଜୀବନୀରେ ଲେଖିଛନ୍ତି ।


    ଗାନ୍ଧିଜୀ ସେତେବେଳେ ବମ୍ବେ , ଆଜିର ମୁମ୍ବାଇରେ ଥିଲେ । ସଂଘର୍ଷର ଦିନ ଥିଲା । ଯେ କୌଣସି ପ୍ରକାରରେ ମୋକଦ୍ଦମା ମିଳିଥିଲା କିନ୍ତୁ ତାଙ୍କୁ କୁହାଯାଇଥିଲା କି ସେହି ମାମଲା ଆଳରେ ତାଙ୍କୁ ଅନ୍ୟ କାହାକୁ କମିଶନ ଦେବାକୁ ପଡ଼ିବ ।


    ଗାନ୍ଧିଜୀ ସ୍ପଷ୍ଟ ଭାବେ କହି ଦେଇଥିଲେ କି କେସ୍ ମିଳୁ ଅବା ନ ମିଳୁ , କମିଶନ ଦେବି ନାହିଁ ।


    ସତ୍ୟ ପ୍ରତି , ନିଜର ବିଚାର ପ୍ରତି ଗାନ୍ଧିଜୀଙ୍କ ମନରେ ଏତେ ସ୍ପଷ୍ଟତା ଥିଲା । ଆଉ ଏହି ସ୍ପଷ୍ଟତା କେଉଁଠାରୁ ଆସିଲା ?


    ତାଙ୍କ ଲାଳନପାଳନ , ତାଙ୍କ ସଂସ୍କାର ଏବଂ ଭାରତୀୟ ଦର୍ଶନର ନିରନ୍ତର ଅଧ୍ୟୟନ ଦ୍ୱାରା ।


    ବନ୍ଧୁଗଣ ,


    ଦେଶର ଆଇନ ସାମାଜିକ ସଂସ୍କାରଗୁଡ଼ିକର ଆଧାର ଉପରେ ପର୍ଯ୍ୟବେଶିତ ।


    ଆମର ଏଠାରେ କୁହାଯାଇଛି- ‘ କ୍ଷତ୍ରୟସ୍ୟ କ୍ଷତ୍ରମ୍ ୟତ ଧର୍ମଃ ’ । ଅର୍ଥାତ ନିୟମ ହେଉଛି ରାଜାଧିରାଜ , ଆଇନ ହେଉଛି ସର୍ବୋତ୍ତମ । ହଜାର ହଜାର ବର୍ଷ ଧରି ଚାଲି ଆସିଥିବା ଏହିଭଳି ବିଚାରର , ଏକ ବଡ଼ କାରଣ ହେଉଛି କି ପ୍ରତ୍ୟେକ ଭାରତୀୟଙ୍କର ନ୍ୟାୟପାଳିକା ଉପରେ ପ୍ରଚଣ୍ଡ ଆସ୍ଥା ରହିଛି ।


    ସାଥୀଗଣ ,


    ଏଇ ନିକଟରେ ଏଭଳି କିଛି ବଡ଼ ନିଷ୍ପତ୍ତି ଆସିଛି , ଯାହାକୁ ନେଇ ସମଗ୍ର ଦୁନିଆରେ ଚର୍ଚ୍ଚା ଚାଲିଥିଲା ।


    ନିଷ୍ପତ୍ତି ପୂର୍ବରୁ ଅନେକ ପ୍ରକାରର ଆଶଙ୍କା ବ୍ୟକ୍ତ କରାଯାଉଥିଲା । କିନ୍ତୁ କ ’ ଣ ହେଲା ? 130 କୋଟି ଭାରତବାସୀ ନ୍ୟାୟପାଳିକା ଦ୍ୱାରା ଦିଆଯାଇଥିବା ନିଷ୍ପତ୍ତିକୁ ସଂପୂର୍ଣ୍ଣ ସହମତିର ସହିତ ସ୍ୱୀକାର କଲେ । ହଜାର ହଜାର ବର୍ଷ ଧରି , ଭାରତ , ନ୍ୟାୟପ୍ରତି ଆସ୍ଥାକୁ , ଏହି ମୂଲ୍ୟବୋଧକୁ ନେଇ ଆଗକୁ ବଢ଼ୁଛି । ଏହା ଆମର ସମ୍ବିଧାନ ପ୍ରତି ପ୍ରେରଣା ପାଲଟିଛି । ବିଗତ ବର୍ଷ ହିଁ ଆମର ସମ୍ବିଧାନକୁ 70 ବର୍ଷ ପୂରଣ ହୋଇଛି ।


    ସମ୍ବିଧାନ ନିର୍ମାତା ଡକ୍ଟର ବାବା ସାହେବ ଆମ୍ବେଦକର କହିଥିଲେ-


    ‘ ସମ୍ବିଧାନ କେବଳ ମାତ୍ର ଆଇନଜୀବୀମାନଙ୍କର ଦସ୍ତାବିଜ ନୁହେଁ , ଏହା ଜୀବନକୁ ପରିଚାଳିତ କରିବାର ଏକ ବାହନ ଆଉ ଏହାର ଆତ୍ମା ସଦା ସର୍ବଦା ହେଉଛି ଏକ ବୟସର ଭାବନା । ’


    ଏହି ଭାବନାକୁ ଆମ ଦେଶର ଅଦାଲତଗୁଡ଼ିକ , ଆମର ସୁପ୍ରିମକୋର୍ଟ ଆଗକୁ ଅଗ୍ରସର କରାଉଛନ୍ତି ।


    ଏହି ଉତ୍ସାହକୁ ଆମର ବ୍ୟବସ୍ଥାପିକା ଏବଂ କାର୍ଯ୍ୟପାଳିକା ଜୀବନ୍ତ ରଖିଛନ୍ତି ।


    ଜଣେ ଅନ୍ୟ ଜଣଙ୍କର ମର୍ଯ୍ୟାଦାଗୁଡ଼ିକୁ ବୁଝି , ସମସ୍ତ ଆହ୍ୱାନଗୁଡ଼ିକ ମଧ୍ୟ ଦେଇ ବହୁତ ଥର ଦେଶ ପାଇଁ ସମ୍ବିଧାନର ତିନୋଟି ଯାକ ସ୍ତମ୍ଭ ଉଚିତ ମାର୍ଗ ଖୋଜିଛନ୍ତି ।


    ଆଉ ଆମେ ଗର୍ବ ଅନୁଭବ କରୁଛୁ କି ଭାରତରେ ଏଭଳି ଏକ ସମୃଦ୍ଧ ପରମ୍ପରା ବିକଶିତ ହୋଇଛି ।


    ବିଗତ ପାଞ୍ଚ ବର୍ଷ ମଧ୍ୟରେ ଭାରତରେ ଭିନ୍ନ-ଭିନ୍ନ ସଂସ୍ଥାଗୁଡିକ , ଏହି ପରମ୍ପରାକୁ ଆହୁରି ସଶକ୍ତ କରିଛନ୍ତି ।


    ଦେଶରେ ଏଭଳି ପ୍ରାୟ 1500 ପୁରୁଣା ଆଇନକୁ ଅନ୍ତ ବା ସମାପ୍ତ କରି ଦିଆଯାଇଛି , ଯାହାର ଆଜିର ପରିସ୍ଥିତିରେ ମଧ୍ୟ ପ୍ରାସଙ୍ଗିକତା ଶେଷ ହେଉଥିଲା ।


    ଆଉ ଏଭଳି ନୁହେଁ କି କେବଳ ଆଇନର ଅନ୍ତ ବା ସମାପ୍ତ କରିବାରେ ଗତି ଦେଖାଇଛୁ ।


    ସମାଜକୁ ଦୃଢ଼ତା ପ୍ରଦାନ କରୁଥିବା ସେହିଭଳି ନୂତନ ଆଇନ ମଧ୍ୟ ସେତିକି ହିଁ ଦ୍ରୁତ ଗତିରେ ପ୍ରଣୟନ କରାଯାଇଛି ।


    ତୃତୀୟ ଲିଙ୍ଗର ଲୋକମାନଙ୍କ ଅଧିକାର ସହିତ ଜଡ଼ିତ ଆଇନ ହେଉ , ତିନି ତଲାକ ବିରୁଦ୍ଧରେ ଆଇନ ହେଉ , ଅବା ପୁଣି ଦିବ୍ୟାଙ୍ଗ ଜନଙ୍କ ଅଧିକାରର ପରିସୀମା ବଢ଼ାଇବାର ଆଇନ ହେଉ , ସରକାର ସଂପୂର୍ଣ୍ଣ ସମ୍ବେଦନଶୀଳତାର ସହିତ କାର୍ଯ୍ୟ କରିଛନ୍ତି ।


    ବନ୍ଧୁଗଣ ,


    ମୁଁ ଖୁସି ଯେ ଏହି ସମ୍ମିଳନୀରେ ବିଶ୍ୱରେ ଲିଙ୍ଗଗତ ସମସ୍ୟାକୁ ମଧ୍ୟ ଏକ ବିଷୟ ଭାବେ ରଖିଛନ୍ତି ।


    ବିଶ୍ୱର ଯେକୌଣସି ଦେଶ , ଯେ କୌଣସି ସମାଜ ଲିଙ୍ଗଗତ ନ୍ୟାୟ ପ୍ରଦାନ ବିନା ସଂପୂର୍ଣ୍ଣ ବିକାଶ କରି ପାରିବ ନାହିଁ ଏବଂ ନ୍ୟାୟପ୍ରିୟତାର ଦାବୀ କରି ପାରିବ ନାହିଁ । ଆମର ସମ୍ବିଧାନ ସମାନତାର ଅଧିକାର ଅଧୀନରେ ଲିଙ୍ଗଗତ ନ୍ୟାୟ ପ୍ରଦାନକୁ ସୁନିଶ୍ଚିତ କରୁଛି ।


    ଭାରତ ବିଶ୍ୱର ସେହି ବହୁତ କମ ଦେଶଗୁଡ଼ିକ ମଧ୍ୟରୁ ହେଉଛି ଗୋଟିଏ , ଯିଏ ସ୍ୱାଧୀନତା ପରେ ପରେ ହିଁ ମହିଳାମାନଙ୍କୁ ଭୋଟ ଦେବାର ଅଧିକାର ସୁନିଶ୍ଚିତ କଲା । ଆଜି 70 ବର୍ଷ ପରେ ଏବେ ନିର୍ବାଚନରେ ମହିଳାମାନଙ୍କର ଏହି ଅଂଶଗ୍ରହଣ ନିଜର ସର୍ବୋଚ୍ଚ ସ୍ତରରେ ରହିଛି ।


    ଏବେ ଏକବିଂଶ ଶତାବ୍ଦୀର ଭାରତ , ଏହି ଅଂଶଗ୍ରହଣକୁ ଦ୍ୱିତୀୟ ଦୃଷ୍ଟିଭଙ୍ଗୀରେ ମଧ୍ୟ ଦ୍ରୁତ ଗତିରେ ଆଗକୁ ବଢାଉଛି ।


    ବେଟି ବଚାଓ , ବେଟି ପଢାଓ ଭଳି ସଫଳ ଅଭିଯାନଗୁଡିକ କାରଣରୁ ପ୍ରଥମ ଥର ଭାରତର ଶିକ୍ଷାନୁଷ୍ଠାନ ଗୁଡ଼ିକରେ ବାଳିକାମାନଙ୍କ ପଞ୍ଜିକରଣ , ବାଳକ ମାନଙ୍କଠାରୁ ଅଧିକ ହୋଇ ପାରିଛି ।


    ଏହିଭଳି ଭାବେ ସାମରିକ ସେବାରେ ବାଳିକାମାନଙ୍କର ନିଯୁକ୍ତି ହେଉ , ଯୁଦ୍ଧ ଜାହାଜରେ ପାଇଲଟ ଚିହ୍ନଟ ପ୍ରକ୍ରିୟା ହେଉ , ଖଣି ଖାଦାନରେ ରାତିରେ କାର୍ଯ୍ୟ କରିବାର ସ୍ୱାଧୀନତା ହେଉ , ସରକାରଙ୍କ ଦ୍ୱାରା ଅନେକ ପରିବର୍ତ୍ତନ କରାଯାଇଛି ।


    ଆଜି ଭାରତ ବିଶ୍ୱର ସେହି କିଛି ଦେଶ ମଧ୍ୟରେ ସାମିଲ ହୋଇଛି ଯେଉଁମାନେ ଦେଶର କର୍ମଜୀବୀ ମହିଳାମାନଙ୍କୁ 26 ସପ୍ତାହର ସବେତନ ଛୁଟି ପ୍ରଦାନ କରୁଛି ।


    ସାଥୀଗଣ ,


    ପରିବର୍ତ୍ତନର ଏହି ସମୟରେ ଭାରତ ନୂତନ ଶିଖର ମଧ୍ୟ ହାସଲ କରୁଛି , ନୂତନ ପରିଭାଷାମାନ ଗଠନ କରୁଛି ଏବଂ ପୁରୁଣା ଅବଧାରଣାଗୁଡ଼ିକରେ ମଧ୍ୟ ପରିବର୍ତ୍ତନ ଆଣୁଛି ।


    ଗୋଟିଏ ସମୟ ଥିଲା ଯେତେବେଳେ କୁହାଯାଉଥିଲା କି ଦ୍ରୁତ ଗତିରେ ବିକାଶ ଏବଂ ପର୍ଯ୍ୟାବରଣର ସୁରକ୍ଷା , ଏକ ସମୟରେ ହେବା ସମ୍ଭବ ନଥିଲା ।


    ଭାରତ ମଧ୍ୟ ଏହି ଅବଧାରଣାକୁ ବଦଳାଇ ଦେଇଛି । ଆଜି ଯେଉଁଠି ଭାରତରେ ଦ୍ରୁତ ଗତିରେ ବିକାଶ କରୁଛି , ସେହିଠାରେ ଆମର ଜଙ୍ଗଲର ବ୍ୟାପକତା ମଧ୍ୟ ଦ୍ରୁତ ଗତିରେ ସଂପ୍ରସାରିତ ହେଉଛି । 5-6 ବର୍ଷ ପୂର୍ବେ ଭାରତ ବିଶ୍ୱର 11ତମ ସର୍ବବୃହତ ଅର୍ଥ ବ୍ୟବସ୍ଥା ଥିଲା । 3-4ଦିନ ପୂର୍ବେ ହିଁ ଯେଉଁ ରିପୋର୍ଟ ଆସିଛି , ସେହି ଅନୁସାରେ ଏବେ ଭାରତ ହେଉଛି ବିଶ୍ୱର 5ମ ସର୍ବ ବୃହତ ଅର୍ଥ ବ୍ୟବସ୍ଥା ।


    ଅର୍ଥାତ ଭାରତ ଏହା କରି ଦେଖାଇଛି କି ଭିତ୍ତିଭୂମିର ନିର୍ମାଣ ସହିତ ପରିବେଶକୁ ମଧ୍ୟ ସୁରକ୍ଷିତ ରଖାଯାଇ ପାରିବ ।


    ସାଥୀଗଣ ,


    ମୁଁ ଆଜି ଏହି ଅବସରରେ , ଭାରତର ନ୍ୟାୟ ପାଳିକାକୁ ମଧ୍ୟ କୃତଜ୍ଞତା ଜଣାଉଛି , ଯେଉଁମାନେ ବିକାଶ ଏବଂ ପର୍ଯ୍ୟାବରଣ ମଧ୍ୟରେ ସନ୍ତୁଳନର ଗମ୍ଭୀରତାକୁ ମଧ୍ୟ ହୃଦୟଙ୍ଗମ କରିଛନ୍ତି , ସେ ଦିଗରେ ନିରନ୍ତର ମାର୍ଗଦର୍ଶନ କରିଛନ୍ତି ।


    ଅନେକ ଜନସ୍ୱାର୍ଥ ମାମଲା-ପିଆଇଏଲର ଶୁଣାଣି ସମୟରେ ସୁପ୍ରିମକୋର୍ଟ ମଧ୍ୟ ପର୍ଯ୍ୟାବରଣ ସହିତ ଜଡିତ ମାମଲାକୁ ନୂତନ ତଥା ଭିନ୍ନତାର ସହ ପରିଭାଷିତ କରିଛନ୍ତି ।


    ସାଥୀଗଣ ,


    ଆପଣଙ୍କ ସମ୍ମୁଖରେ ନ୍ୟାୟ ସହିତ ହିଁ , ଶୀଘ୍ର ନ୍ୟାୟର ମଧ୍ୟ ସର୍ବଦା ଆହ୍ୱାନ ରହିଛି । କିଛି ମାତ୍ରାରେ ଏହାର ସମାଧାନ ଟେକ୍ନୋଲୋଜି ପାଖରେ ରହିଛି ।


    ବିଶେଷ କରି ଅଦାଲତର ପ୍ରକ୍ରିୟାଗତ ପରିଚାଳନାଠାରୁ ନେଇ ଇଣ୍ଟରନେଟ ଆଧାରିତ ଟେକ୍ନୋଲୋଜି ଦ୍ୱାରା ଭାରତ ନ୍ୟାୟ ପ୍ରଦାନ ବ୍ୟବସ୍ଥାକୁ ବହୁତ ଲାଭ ମିଳିବ ।


    ସରକାରଙ୍କର ମଧ୍ୟ ପ୍ରୟାସ ରହିଛି ଯେ , ଦେଶର ପ୍ରତ୍ୟେକ କୋର୍ଟକୁ ଇ-କୋର୍ଟ ସମନ୍ୱିତ ମିଶନ ମୋଡ ପ୍ରକଳ୍ପ ସହିତ ଯୋଡାଯାଉ । ଜାତୀୟ ବିଚାର ବିଭାଗୀୟ ଡାଟା ଗ୍ରୀଡର ସ୍ଥାପନା ସହିତ ମଧ୍ୟ ଅଦାଲତ ପ୍ରକ୍ରିୟାଗୁଡି ମଧ୍ୟ ସହଜ ହୋଇ ପାରିବ ।


    କୃତ୍ରିମ ବୌଦ୍ଧିକତା ଏବଂ ମାନବୀୟ ବିବେକର ସମନ୍ୱୟ ମଧ୍ୟ ଭାରତରେ ନ୍ୟାୟ ପ୍ରକ୍ରିୟାଗୁଡିକୁ ଆହୁରି ଗତି ଦେବ । ଭାରତରେ ମଧ୍ୟ ନ୍ୟାୟାଳୟମାନଙ୍କ ଦ୍ୱାରା ଏହା ଉପରେ ମନ୍ଥନ କରାଯାଇ ପାରିବ କି କେଉଁ କ୍ଷେତ୍ରରେ , କେଉଁ ସ୍ତରରେ ସେମାନେ କୃତିମ ବୌଦ୍ଧିକତାର ସହାୟତା ନେଇ ପାରିବେ ।


    ଏହା ବ୍ୟତୀତ ପରିବର୍ତ୍ତିତ ସମୟରେ ଡାଟା ସଂରକ୍ଷଣ , ସାଇବର ଅପରାଧ , ଭଳି ବିଷୟ ମଧ୍ୟ ଅଦାଲତ ଗୁଡିକ ପାଇଁ ନୂତନ ଆହ୍ୱାନ ଭାବେ ସାମ୍ନାକୁ ଆସିଛି । ଏହି ଆହ୍ୱାନକୁ ଦୃଷ୍ଟିରେ ରଖି , ଏବଂ ଏଭଳି ଅନେକ ଉପରେ ଏହି ସମ୍ମିଳନୀରେ ଗଭୀର ଭାବେ ବିଚାର ବିମର୍ଷ ହେବ , କିଛି ସକରାତ୍ମକ ପ୍ରସ୍ତାବ ସାମ୍ନାକୁ ଆସିବ । ମୋର ବିଶ୍ୱାସ ରହିଛି ଯେ , ଏହି ସମ୍ମିଳନୀ ଦ୍ୱାରା ଭବିଷ୍ୟତ ପାଇଁ ଅନେକ ଉନ୍ନତ ସମାଧାନ ମଧ୍ୟ ବାହାରିବ ।


    ପୁଣିଥରେ ଆପଣ ସମସ୍ତଙ୍କୁ ବହୁତ-ବହୁତ ଶୁଭକାମନା ସହିତ ନି କଥା ସମାପ୍ତ କରୁଛି!! ଧନ୍ୟବାଦ !!!


    *****************

    
    
    (Release ID: 1604143) Visitor Counter : 15