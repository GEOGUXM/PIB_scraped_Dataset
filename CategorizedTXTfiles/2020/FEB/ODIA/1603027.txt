      କ୍ୟାବିନେଟ

      ଦ୍ୱୈତ କରାଧାନ ଏଡ଼ାଇବା ଏବଂ ଆୟକର ଫାଙ୍କିର ନିରାକରଣ ଲାଗି ଭାରତ ଓ ଶ୍ରୀଲଙ୍କା ମଧ୍ୟରେ ବୁଝାମଣାରେ ସଂଶୋଧନ କରିବାର ବ୍ୟବସ୍ଥାକୁ କେନ୍ଦ୍ର କ୍ୟାବିନେଟର ମଞ୍ଜୁରି
      Posted On: 12 FEB 2020 7:44PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଦ୍ୱୈତ କରାଧାନ ଏଡ଼ାଇବା ଚୁକ୍ତି ଏବଂ ଆୟକର ଫାଙ୍କିର ନିରାକରଣ ଲାଗି ଭାରତ ଓ ଶ୍ରୀଲଙ୍କା ମଧ୍ୟରେ ବୁଝାମଣାରେ ସଂଶୋଧନ କରୁଥିବା ବ୍ୟବସ୍ଥାରେ ସ୍ୱାକ୍ଷର କରିବା ଏବଂ ଏହାକୁ ଅନୁମୋଦନ କରିବାର ପ୍ରସ୍ତାବକୁ ମଞ୍ଜୁରି ଦେଇଛନ୍ତି ।


    ପ୍ରଭାବ :


    ପ୍ରସ୍ଥାବନା ବିଷୟବସ୍ତୁରେ ସଂଶୋଧନ ଏବଂ ମୁଖ୍ୟ ଉଦେ୍ଦଶ୍ୟ ପରୀକ୍ଷଣ (ପିପିଟି) ଯୋଡ଼ିବା ଫଳରେ ଦ୍ୱୈତ କରାଧାନ ଏଡ଼ାଇବା ଚୁକ୍ତି (ଡିଟିଏଏ)ରେ ସାଧାରଣ ଦୁରୂପଯୋଗ ନିରୋଧୀ ବ୍ୟବସ୍ଥା ରହିପାରିବ । ଫଳରେ ଟିକସ ନିୟମରେ ରହିଥିବା ତ୍ରୁଟିବିଚ୍ୟୁତିର ଲାଭ ଉଠାଇବା ଲାଗି ହେଉଥିବା ଟିକସ ଯୋଜନା ରଣନୀତିକୁ ରୋକାଯାଇପାରିବ ।


    ବିବରଣୀ :


    • ଭାରତ ଓ ଶ୍ରୀଲଙ୍କା ମଧ୍ୟରେ ବର୍ତ୍ତମାନର ଡିଟିଏଏ 22 ଜାନୁଆରୀ 2013ରେ ସ୍ୱାକ୍ଷରିତ ହୋଇଥିଲା ଏବଂ ଏହି ଚୁକ୍ତି 22 ଅକ୍ଟୋବର , 2013ରେ ଲାଗୁ ହୋଇଥିଲା ।


    • ଭାରତ ଓ ଶ୍ରୀଲଙ୍କା ସମାବେଶୀ ବିକାଶ ଫ୍ରେମୱର୍କର ସଦସ୍ୟ ହୋଇଥିବାରୁ ଏମାନେ ସମାବେଶୀ ଫ୍ରେମୱର୍କ ଦେଶଗୁଡ଼ିକ ସହିତ ନିଜ ଡିଟିଏଏ ସମ୍ପର୍କରେ ଜି-20 ଆଇସିଡି ବିଇପିଏସ ଆକ୍ସନ ରିପୋର୍ଟ ଅନ୍ତର୍ଗତ ସର୍ବନିମ୍ନ ମାନଦଣ୍ଡକୁ ଲାଗୁ କରିବା ଆବଶ୍ୟକ । ଆଧାର ଟିକସ ଚୋରି ନିରାକରଣ ଓ ଲାଭ ସ୍ଥାନାନ୍ତର (ଏମଏସଆଇ) କିମ୍ବା ଦ୍ୱିପାକ୍ଷିକ ଚୁକ୍ତି ମାଧ୍ୟମରେ ଟିକସ ସନ୍ଧି ସହ ଜଡ଼ିତ ଉପାୟ ଲାଗୁ କରିବା ନିମନ୍ତେ ବହୁପକ୍ଷୀୟ ବୁଝାମଣା ଜରିଆରେ ବିଇପିଏସ ଆକ୍ସନ-6 ଅନ୍ତର୍ଗତ ସର୍ବନିମ୍ନ ମାନକକୁ ପୂରଣ କରାଯାଇପାରିବ ।


    • ଭାରତ ଏମଏଲଆଇରେ ସ୍ୱାକ୍ଷରକାରୀ ଦେଶ । ଶ୍ରୀଲଙ୍କା ବର୍ତ୍ତମାନସୁଦ୍ଧା ଏମଏଲଆଇରେ ସ୍ୱାକ୍ଷର କରିନାହିଁ । ତେଣୁ ଭାରତ-ଶ୍ରୀଲଙ୍କା ଡିଟିଏଏରେ ସଂଶୋଧନ ପ୍ରସ୍ତାବନାର ସଂଶୋଧନ କରିବା ଏବଂ ଜି-20 ଓଇସିଡି ଆଧାର ଟିକସ ଚୋରି ଓ ଲାଭ ସ୍ଥାନାନ୍ତର ପ୍ରକଳ୍ପର ଆକ୍ସନ-6 ଅନ୍ତର୍ଗତ ସନ୍ଧି ଦୁରୂପଯୋଗ ବିଷୟରେ ସର୍ବନିମ୍ନ ମାନକ ପୂରଣ କରିବା ଲାଗି ମୁଖ୍ୟ ଉଦ୍ଦେଶ୍ୟ ପରୀକ୍ଷଣ (ପିପିଟି) ବ୍ୟବସ୍ଥାକୁ ମଧ୍ୟ ସାମିଲ କରିବା ଦ୍ୱିପାକ୍ଷିକ ଦୃଷ୍ଟିରୁ ଆବଶ୍ୟକ ।


    *********

    
    
    (Release ID: 1603027) Visitor Counter : 15