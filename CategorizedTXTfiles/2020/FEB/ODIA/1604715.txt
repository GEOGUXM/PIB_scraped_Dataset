      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବୁନ୍ଦେଲଖଣ୍ଡ ଏକ୍ସପ୍ରେସୱେର ଆଧାରଶିଳା ରଖିବେ ପ୍ରଧାନମନ୍ତ୍ରୀ
      • ଦେଶର 10 ହଜାର କୃଷକ ଉତ୍ପାଦକ ସଂଗଠନ (ଏଫପିଓ)ର ହେବ ଶୁଭାରମ୍ଭ

      Posted On: 27 FEB 2020 8:51PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତା 29 ଫେବୃଆରୀ , 2020ରେ ଚିତ୍ରକୁଟଠାରେ ବୁନ୍ଦେଲଖଣ୍ଡ ଏକ୍ସପ୍ରେସୱେର ଭିତ୍ତିପ୍ରସ୍ତର ସ୍ଥାପନ କରିବେ ।


    ଏହି ଏକ୍ସପ୍ରେସ-ୱେ ଫେବୃଆରୀ , 2018ରେ ସରକାରଙ୍କ ଦ୍ୱାରା ଘୋଷିତ ଉତ୍ତରପ୍ରଦେଶ ପ୍ରତିରକ୍ଷା ଶିଳ୍ପ କରିଡରର ସହମତି ବିନ୍ଦୁକୁ ଆଗକୁ ନେବାରେ ଗୁରୁତ୍ୱପୂର୍ଣ୍ଣ ଯୋଗଦାନ ଦେବ ।


    ଉତ୍ତର ପ୍ରଦେଶ ସରକାର ବୁନ୍ଦେଲଖଣ୍ଡ ଏକ୍ସପ୍ରେସୱେର ନିର୍ମାଣ କରୁଛନ୍ତି । ଏହି ଏକ୍ସପ୍ରେସୱେ , ଚିତ୍ରକୁଟ , ବାନ୍ଦା , ହମିରପୁର ଏବଂ ଜାଲୌନ ଜିଲ୍ଲା ଦେଇ ଯିବ । ଏହା ବୁନ୍ଦେଲଖଣ୍ଡ କ୍ଷେତ୍ରକୁ ଆଗ୍ରା-ଲକ୍ଷ୍ନୌ ଏକ୍ସପ୍ରେସୱେ ଏବଂ ଯମୁନା ଏକ୍ସପ୍ରେସୱେକୁ ସଂଯୋଗ କରିବ । ଏହାସହିତ ବୁନ୍ଦେଲଖଣ୍ଡ କ୍ଷେତ୍ରର ବିକାଶରେ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିବ ।


    296 କିଲୋମିଟର ଦୀର୍ଘ ଏକ୍ସପ୍ରେସୱେ ଚିତ୍ରକୁଟ , ବାନ୍ଦା , ମହୋବା , ହମିରପୁର , ଜାଲୌନ , ଔରୈୟା ଏବଂ ଇଟାୱା ଜିଲ୍ଲାଗୁଡିକ ପାଇଁ ଲାଭଦାୟକ ହେବ ।


    ଭାରତରେ ଜାହାଜ ଏବଂ ବୁଡାଜହାଜ ଠାରୁ ଆରମ୍ଭ କରି ଯୁଦ୍ଧ ବିମାନ , ହେଲିକପ୍ଟର , ଅସ୍ତ୍ରଶସ୍ତ୍ର ଏବଂ ସେନ୍ସର ଭଳି ପ୍ରତିରକ୍ଷା ଉପକରଣଗୁଡିକର ଆବଶ୍ୟକତା ରହିଛି । ଏହି ଆବଶ୍ୟକତାର ପରିମାଣ 2025 ବେଳକୁ 250 ବିଲିୟନ ଆମେରିକୀୟ ଡଲାରର ହେବ ।


    ଏହି ଆବଶ୍ୟକତା ପୂରଣ କରିବା ପାଇଁ ସରକାର ଲକ୍ଷ୍ନୌଠାରେ ପୁଞ୍ଜି ନିବେଶକମାନଙ୍କର ଶିଖର ସମ୍ମିଳନୀ 21 ଫେବୃଆରୀ , 2018ରେ ଉତ୍ତର ପ୍ରଦେଶରେ ପ୍ରତିରକ୍ଷା ଶିଳ୍ପ କରିଡର ପ୍ରତିଷ୍ଠା କରିବା ପାଇଁ ଘୋଷଣା କରିଥିଲେ ।


    କେନ୍ଦ୍ର ସରକାର ପ୍ରାରମ୍ଭରେ 6ଟି କ୍ଲଷ୍ଟର ଚୟନ କରି କରିଡର ପ୍ରତିଷ୍ଠା କରିଛନ୍ତି । ଏଗୁଡିକ ମଧ୍ୟରେ ଲକ୍ଷ୍ନୌ , ଝାନସୀ , ଚିତ୍ରକୁଟ , ଆଲିଗଡ , କାନପୁର , ଆଗ୍ରା ରହିଛି । ଏଥିମଧ୍ୟରୁ ବୁନ୍ଦେଲଖଣ୍ଡ କ୍ଷେତ୍ର-ଝାନସୀ ଏବଂ ଚିତ୍ରକୁଟରେ ଦୁଇଟି କ୍ଲଷ୍ଟର ପ୍ରସ୍ତୁତ କରାଯାଉଛି । ସବୁଠାରୁ ବଡ କ୍ଲଷ୍ଟର ଝାନସୀଠାରେ ପ୍ରସ୍ତୁତ କରାଯିବ ।


    ଝାନସୀ ଏବଂ ଚିତ୍ରକୁଟ ଏ ଦୁଇଟି ସ୍ଥାନରେ ଚାଷ ଅନୁପଯୋଗୀ ଜମି କ୍ରୟ କରାଯାଇଛି । ସେହି ଅଞ୍ଚଳର ଗରିବ କୃଷକମାନେ ଏହାଦ୍ୱାରା ଲାଭାନ୍ୱିତ ହେବେ ।


    କୃଷକ ଉତ୍ପାଦକ ସଂଗଠନ (ଏଫପିଓ) ର ଶୁଭାରମ୍ଭ


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ସେହି ଦିନ ଚିତ୍ରକୁଟଠାରେ ଦେଶରେ 10 ହଜାର କୃଷକ ଉତ୍ପାଦକ ସଂଗଠଗୁଡିକର ଶୁଭାରମ୍ଭ କରିବେ ।


    ପାୟତଃ 86 ପ୍ରତିଶତ କ୍ଷୁଦ୍ର ଏବଂ ମଧ୍ୟମ ଧରଣର କୃଷକ ଅଛନ୍ତି , ଯେଉଁମାନଙ୍କ ପାଖରେ ପ୍ରାୟତଃ 1.1 ହେକ୍ଟରରୁ ମଧ୍ୟ କମ ଜମି ରହିଛି । ଲଘୁ , ମଧ୍ୟମ ଏବଂ ଭୂମିହୀନ କୃଷକମାନଙ୍କୁ କୃଷି ଉତ୍ପାଦନ ସମୟରେ ଅନେକ ସମସ୍ୟାର ସମ୍ମୁଖୀନ ହେବାକୁ ପଡୁଛି । ଉନ୍ନତ ବିହନ , ସାର ଏବଂ ଆବଶ୍ୟକ ଅର୍ଥ ସହିତ କୀଟନାଶକ ସଂପର୍କୀତ ସମସ୍ୟାର ସମ୍ମୁଖୀନ ହେବାକୁ ପଡିଥାଏ । ଆର୍ଥିକ ଅନଗ୍ରସରତା ଯୋଗୁ ସେମାନଙ୍କୁ ନିଜ ଉତ୍ପାଦର ବିକ୍ରିବଟା କ୍ଷେତ୍ରରେ ମଧ୍ୟ ସମସ୍ୟାର ସମ୍ମୁଖୀନ ହେବାକୁ ପଡିଥାଏ ।


    ଏଫପିଓ ଏହିଭଳି ସମସ୍ୟାଗୁଡିକର ସମାଧାନ କରିବା ସହିତ କୃଷକମାନଙ୍କୁ ସାମଗ୍ରିକ ଭାବେ ସାହାଯ୍ୟ କରିଥାଏ । ଏଫପିଓର ସଦସ୍ୟମାନେ ଏହିସବୁ ସମସ୍ୟାଗୁଡିକୁ କୃଷକମାନଙ୍କ ସହ ମିଶି ସମାଧାନ କରିଥାନ୍ତି ଯାହାଦ୍ୱାରା ଲଘୁ , ନାମମାତ୍ର ଏବଂ ଭୂମିହୀନ କୃଷକମାନଙ୍କର ଆମଦାନୀ ଦ୍ରୁତ ଗତିରେ ବୃଦ୍ଧି ପାଇପାରିବ ।


    କୃଷକମାନଙ୍କର ଆୟ ଦୁଇଗୁଣ କରିବା ପାଇଁ (ଡିଏଫଆଇ) ରିପୋର୍ଟରେ ଦର୍ଶାଯିବା ସହିତ ଆଗାମୀ 2022 ମଧ୍ୟରେ 7 ହଜାର ଏଫପିଓ ଗଠନ କରିବାକୁ ସୁପାରିସ କରାଯାଇଛି । କେନ୍ଦ୍ର ସରକାର ଆଗାମୀ ପାଞ୍ଚ ବର୍ଷ ମଧ୍ୟରେ କୃଷକମାନଙ୍କ ପାଇଁ ବହୁଳ ମାତ୍ରାରେ ଉତ୍ପାଦନ ଲକ୍ଷ୍ୟ ରଖି ଏବଂ ଲଘୁ , ମଧ୍ୟମ ଏବଂ ଭୂମିହୀନ କୃଷକମାନଙ୍କର ଆର୍ଥିକ ବିକାଶ ପାଇଁ 10 ହଜାର ନୂତନ ଏଫପିଓ ଗଠନ କରିବାର ଘୋଷଣା କରିଛନ୍ତି ।


    କେନ୍ଦ୍ରୀୟ ବଜେଟ 2020-21ରେ ସରକାର ମୂଲ୍ୟବୃଦ୍ଧି , ବିପଣନ ଏବଂ ରତ୍ପାନିକୁ ପ୍ରୋତ୍ସାହନ ପ୍ରଦାନ କରିବା ପାଇଁ ‘ ଏକ ଜିଲ୍ଲା ଏକ ଉତ୍ପାଦନ ’ ରଣନୀତି ଜରିଆରେ କୃଷି ଉତ୍ପାଦନ ପାଇଁ କ୍ଲଷ୍ଟର ଦୃଷ୍ଟିକୋଣ ବ୍ୟବସ୍ଥା କରିବାର ପ୍ରସ୍ତାବ ରଖିଛନ୍ତି ।


    ନରେନ୍ଦ୍ର ମୋଦୀ ସରକାର ‘ କୃଷକ ଉତ୍ପାଦ ସଂଗଠନଗୁଡିକର ଗଠନ ଏବଂ ପ୍ରୋତ୍ସାହନ (ଏଫପିଓ) ’ ଶୀର୍ଷକ ନୂତନ କେନ୍ଦ୍ରୀୟ କ୍ଷେତ୍ରର ଯୋଜନା ଆରମ୍ଭ କରିଛନ୍ତି , ଯେଉଁଥିରେ 10 ହଜାର ନୂତନ ଏଫପିଓ ଗଠନ କରିବା ଏବଂ ସେଗୁଡିକୁ ପ୍ରୋତ୍ସାହିତ କରିବା ଲାଗି ସ୍ପଷ୍ଟ ରଣନୀତି ଏବଂ ପ୍ରତିବଦ୍ଧତାର ସହିତ ସମ୍ବଳର ବ୍ୟବସ୍ଥା କରାଯାଇଛି ।


    **********

    
    
    (Release ID: 1604715) Visitor Counter : 15