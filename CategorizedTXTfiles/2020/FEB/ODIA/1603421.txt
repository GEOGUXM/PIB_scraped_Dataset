      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବାରାଣସୀରେ ଶ୍ରୀ ଜଗଦଗୁରୁ ବିଶ୍ୱାରାଧ୍ୟ ଗୁରୁକୁଳର ଶତବାର୍ଷିକ ଉତ୍ସବରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 16 FEB 2020 4:16PM by PIB Bhubaneshwar


    ମୁଁ କାଶୀର ଜନ ପ୍ରତିନିଧି ଅଟେ , କାଶୀ ମାଟିରେ ଏତେ ସଂଖ୍ୟକ ପୂଜ୍ୟ ସନ୍ଥଙ୍କ ଆଶୀର୍ବାଦ ପାଇବାର ସୁଯୋଗ ମିଳିବା ମୋ ପାଇଁ ସୌଭାଗ୍ୟର ବିଷୟ ଏବଂ କାଶୀର ପ୍ରତିନିଧି ଭାବେ ମୁଁ ଆପଣ ସମସ୍ତଙ୍କୁ ହୃଦୟରୁ ଅନେକ ଅନେକ ସ୍ୱାଗତ କରୁଛି । ସଂସ୍କୃତ ଓ ସଂସ୍କୃତିର ସଂଗମସ୍ଥଳୀରେ ଆପଣମାନଙ୍କ ଗହଣକୁ ଆସିବା ମୋ ପାଇଁ ବଡ଼ ସୌଭାଗ୍ୟର ବିଷୟ । ବାବା ବିଶ୍ୱନାଥଙ୍କ ସାନ୍ନିଧ୍ୟରେ , ମା ଗଙ୍ଗାର ପଣତରେ , ସନ୍ଥବାଣୀର ସାକ୍ଷୀ ହେବାର ଅବସର ବାରମ୍ବାର ଆସି ନଥାଏ ।


    ଏହି କାର୍ଯ୍ୟକ୍ରମକୁ ଆସିବା ପାଇଁ ମୋତେ ପୂଜ୍ୟ ଜଗତଗୁରୁ ଜୀ ଆମନ୍ତ୍ରଣ ପତ୍ର ଲେଖିଥିଲେ । କିନ୍ତୁ ଏହି ପତ୍ରରେ ଅପେକ୍ଷା ଓ ଆଗ୍ରହଠାରୁ ମୋର ରାଷ୍ଟ୍ର ଚିନ୍ତା ବିଷୟରେ ଅଧିକ ଲେଖାଯାଇଥିଲା । କିନ୍ତୁ ସନ୍ଥମାନଙ୍କର ଆଦେଶ ହେବ , ଋଷିମାନଙ୍କର ସନ୍ଦେଶର ମହୋତ୍ସବ ହେବ , ଯୁବ ଭାରତ ପାଇଁ ପୂରାତନ ଭାରତର ଗୌରବ ଗାନର ଅବସର ହେବ , ତାହାହେଲେ ସମୟ ଓ ଦୂରତା ପ୍ରତିବନ୍ଧକ ହୋଇ ନପାରେ ।


    ଶେଷରେ ସନ୍ଥମାନଙ୍କର ସତସଙ୍ଗ , ଜ୍ଞାନ ପ୍ରାପ୍ତିର ସୁଯୋଗ ମିଳିଛି ମାନେ ଏହାକୁ ଛାଡ଼ିବା ଉଚିତ ନୁହେଁ । ଆପଣମାନେ ମଧ୍ୟ ପୂରା ଦେଶରୁ କୋଣ ଅନୁକୋଣରୁ ଏତେ ସଂଖ୍ୟାରେ ଏଠାକୁ ଆସିଛନ୍ତି । ଅନେକ ଲୋକ କର୍ଣ୍ଣାଟକରୁ ଆସିଛନ୍ତି , ଅନେକ ମହାରାଷ୍ଟ୍ରରୁ ଆସିଛନ୍ତି , ବାବା ଭୋଳାର ନଗରୀର ପ୍ରତିନିଧି ତ ’ ଏଠାରେ ହିଁ ଅଛନ୍ତି ।


    ମୁ ଆପଣ ସମସ୍ତଙ୍କୁ ସ୍ୱାଗତ କରୁଛି ଓ ଅଭିନନ୍ଦନ ମଧ୍ୟ କରୁଛି ।


    ବନ୍ଧୁଗଣ , ତୁଳସୀଦାସ ଜୀ କହୁଥିଲେ - ସନ୍ଥ ସମାଗମ ହରି କଥା ତୁଳସୀ ଦୁର୍ଲଭ ଦୋଓ । ଏହି ମାଟିର ଏହା ହିଁ ବିଶେଷତ୍ୱ । ଏମିତିରେ ବୀରଶୈବ ଭଳି ସନ୍ଥ ପରମ୍ପରାକୁ ଯୁବପିଢ଼ିଙ୍କ ପର୍ଯ୍ୟନ୍ତ ପହଞ୍ଚାଉଥିବା ଜଗଦଗୁରୁ ବିଶ୍ୱାରାଧ୍ୟ ଗୁରୁକୁଳର ଶତାବ୍ଦୀ ବର୍ଷର ସମାପନ ଏକ ଗୌରବଶାଳୀ ମୁହୂର୍ତ୍ତ ଅଟେ । ଏହି ମୁହୂର୍ତ୍ତର ସାକ୍ଷୀ , ବୀରଶୈବ ପରମ୍ପରା ସହ ଯୋଡ଼ି ହୋଇଥିବା ଆପଣ ସମସ୍ତଙ୍କ ସହ ମିଶିବା ମୋ ପାଇଁ ବଡ଼ ଖୁସିର ବିଷୟ । ଏମିତିରେ ବୀର ଶବ୍ଦକୁ ଅଧିକ ଲୋକ ବୀରତ୍ୱ ସହ ଯୋଡ଼ିଥାନ୍ତି କିନ୍ତୁ ବୀରଶୈବ ପରମ୍ପରା ଏଭଳି ଏକ ପରମ୍ପରା ଯେଉଁଥିରେ ବୀର ଶବ୍ଦକୁ ଆଧ୍ୟାତ୍ମିକ ଅର୍ଥରେ ପରିଭାଷ କରାଯାଇଥାଏ ।


    ବିରୋଧ ରହିତମ୍ ଶୈବମ୍ ବୀରଶୈବମ୍ ବିଦୁର୍ବୁଧାଃ ।


    ଏହା ଅର୍ଥ ହେଉଛି , ଯିଏ ବୀର ଭାବନାଠାରୁ ଉପରକୁ ଉଠିଯାଏ , ସେ ବୀରଶୈବ ଅଟେ । ମାନବତାର ଏଭଳି ମହାନ ବାର୍ତ୍ତା ଏହାର ନାମ ସହ ଯୋଡ଼ି ହୋଇରହିଛି । ଏହି କାରଣରୁ ସମାଜରୁ ଶତ୍ରୁ , ବିକାରଗ୍ରସ୍ତଙ୍କୁ ବାହାର କରିବା ପାଇଁ ବୀରଶୈବ ପରମ୍ପରାର ସବୁବେଳେ ଆଗ୍ରହ ଓ ପ୍ରଖର ନେତୃତ୍ୱ ରହିଛି ।


    ବନ୍ଧୁଗଣ , କିଏ କେଉଁଠି ବିଜୟ ହାସଲ କଲା , କେଉଁଠି କାହାର ପରାଜୟ ହେଲା , ତାହା ଭାରତରେ ରାଷ୍ଟ୍ରର କୌଣସି ମତଲବ ନାହିଁ । ଆମର ଏଠାରେ ରାଷ୍ଟ୍ରସତ୍ତା ଉପରେ ନୁହେଁ ସଂସ୍କୃତି ଓ ସଂସ୍କାରରେ ଭରପୂର ଓ ଏଠାକାର ବାସ କରୁଥିବା ଲୋକଙ୍କ ସାମର୍ଥ୍ୟରେ ତିଆରି ହୋଇଛି । ଏମିତିରେ ଭାରତର ବାସ୍ତବ ପରିଚୟକୁ ଭବିଷ୍ୟତ ପିଢ଼ି ନିକଟରେ ପହଞ୍ଚାଇବାର ଦାୟିତ୍ୱ ଆମ ସମସ୍ତଙ୍କର ଗୁରୁ , ସନ୍ଥ ଓ ବିଦ୍ୱାନଙ୍କ ଉପରେ ନ୍ୟସ୍ତ ।


    ଆମ ଦେଶରେ ବାବା ବିଶ୍ୱନାଥଙ୍କ ସହିତ 12 ଜ୍ୟୋତିର୍ଲିଙ୍ଗ ଅଛନ୍ତି , 4 ଧାମ ରହିଛି କିମ୍ବା ବୀରଶୈବ ସମ୍ପ୍ରଦାୟର 5 ମହାପୀଠ , ଶକ୍ତିପୀଠ ଭଳି ଦିବ୍ୟ ବ୍ୟବସ୍ଥା ରହିଛି । ଏ ସମସ୍ତ ଧାମ କେବଳ ଆସ୍ଥା ଓ ଆଧ୍ୟାତ୍ମିକତାର କେନ୍ଦ୍ର ନୁହେଁ ବରଂ ଏକ ଭାରତ , ଶ୍ରେଷ୍ଠ ଭାରତର ମାର୍ଗଦର୍ଶକ ମଧ୍ୟ । ଏହା ଆମ ସମସ୍ତଙ୍କୁ , ଦେଶର ଜନ-ଜନକୁ ଦେଶର ବିବିଧତାକୁ ଯୋଡ଼ିଥାଏ ।


    ବନ୍ଧୁଗଣ , ଏହ ସଂଯୋଗ ଯେ ଗୁରୁକୁଳର ଶତାବ୍ଦୀ ସମାରୋହ ନୂଆ ଦଶକର ଆରମ୍ଭରେ ହେଉଛି । ଏହି ଦଶକ ଏକବିଂଶ ଶତାବ୍ଦୀର ଜ୍ଞାନ ବିଜ୍ଞାନରେ ଭାରତର ଭୂମିକାକୁ ବିଶ୍ୱରେ ପୁନଶ୍ଚ ପ୍ରତିଷ୍ଠା କରିବାକୁ ଯାଉଛି । ଏମିତିରେ ଭାରତର ପୂରାତନ ଜ୍ଞାନ ଓ ଦର୍ଶନର ସାଗର ଶ୍ରୀସିଦ୍ଧାନ୍ତ ଶିଖାମଣିକୁ ଏକବିଂଶ ଶତାବ୍ଦୀର ରୂପ ଦେଇଥିବାରୁ ମୁଁ ଆପଣମାନଙ୍କର ଅଭିନନ୍ଦନ କରୁଛି ।


    ଭକ୍ତିରେ ମୁକ୍ତିର ମାର୍ଗ ଦେଖାଉଥିବା ଏହି ଦର୍ଶନକୁ ଭବିଷ୍ୟତ ପିଢ଼ି ପର୍ଯ୍ୟନ୍ତ ପହଞ୍ଚାଯିବା ଦରକାର । ଏକ ଆପ୍ ମାଧ୍ୟମରେ ଏହି ପବିତ୍ର ଜ୍ଞାନଗ୍ରନ୍ଥର ଡିଜିଟାଲୀକରଣ ଯୁବ ପିଢ଼ିଙ୍କୁ ଯୋଡ଼ିବ ଓ ବଳ ଦେବ , ସେମାନଙ୍କ ଜୀବନର ପ୍ରେରଣା ହେବ । ମୁଁ ଚାହୁଁଛି ଆଗାମୀ ଦିନରେ ଏହି ଆପ୍ ଦ୍ୱାରା ଏହି ଗ୍ରନ୍ଥର ବିଷୟ ଉପରେ ପ୍ରତିବର୍ଷ କ୍ୱିଜ୍ ପ୍ରତିଯୋଗିତା ହେବା ଉଚିତ ଓ ପ୍ରତି ରାଜ୍ୟର ପ୍ରଥମ 3 ବିଜେତାଙ୍କୁ ପୁରସ୍କୃତ କରାଯିବା ଉଚିତ । ସବୁକିଛି ଅନଲାଇନରେ କରାଯାଇପାରିବ ।


    ଦେଶ ଓ ଦୁନିଆର କୋଣ କୋଣରେ ଶ୍ରୀ ଜଗଦଗୁରୁ ରେଣୁକାଚାର୍ଯ୍ୟ ଜୀଙ୍କ ପବିତ୍ର ଉପଦେଶକୁ ପହଞ୍ଚାଇବା ପାଇଁ ଶ୍ରୀସିଦ୍ଧାନ୍ତ ଶିଖମଣୀ ଗ୍ରନ୍ଥକୁ 19 ଭାଷାରେ ଅନୁବାଦ କରାଯାଇଛି । ଆଜି ଏହାର ଉନ୍ମୋଚନ ଏଠାରେ କରାଯାଇଛି । ସନ୍ଥମାନଙ୍କର ଏହି ଜ୍ଞାନକୁ ଜନ-ଜନ ପର୍ଯ୍ୟନ୍ତ ପହଞ୍ଚାଇବା ମାନବତାର ବହୁତ ବଡ଼ ସେବା ହେବ । ଏଥିପାଇଁ ଆମ ସମସ୍ତଙ୍କୁ ଯାହା କିଛି ବି କରିବାକୁ ପଡ଼ିବ , କରିବା ଉଚିତ ।


    ବନ୍ଧୁଗଣ , ବୀରଶୈବ ସହ ଯୋଡ଼ି ହୋଇଥିବା , ଲିଙ୍ଗାୟତ ସମୁଦାୟ ସହ ଯୋଡ଼ି ହୋଇଥିବା ସନ୍ଥ ବା ଅନ୍ୟ ବନ୍ଧୁମାନେ ଶିକ୍ଷା ଓ ସଂସ୍କୃତିକୁ ଲୋକଙ୍କ ନିକଟରେ ପହଞ୍ଚାଇବାରେ ବଡ଼ ଭୂମିକା ତୁଲାଇଛନ୍ତି । କର୍ଣ୍ଣାଟକ ସହ ଦେଶର ଅନେକ ଅଞ୍ଚଳରେ ମଠ ମାଧ୍ୟମରେ ଜ୍ଞାନର ଅନ୍ଧକାରକୁ ଦୂର କରାଯାଉଛି , ମାନବ ଗୌରବର ନୂଆ ବାସ୍ତବତାକୁ ଦର୍ଶାଯାଉଛି , ଯାହାକି ପ୍ରଶଂସନୀୟ । ଜଙ୍ଗମବାଡ଼ି ମଠ ଭାବନାତ୍ମକ ଓ ମନୋବୈଜ୍ଞାନିକ ରୂପରୁ ବଞ୍ଚିତ ବନ୍ଧୁମାନଙ୍କ ପାଇଁ ପ୍ରେରଣା ଓ ଜୀବିକାର ମାଧ୍ୟମ ଅଟେ । ଆପଣମାନଙ୍କର ଏହି ପ୍ରଚେଷ୍ଟା ବେଶ ପ୍ରଶଂସନୀୟ । କେବଳ ସେତିକି ନୁହେଁ ସଂସ୍କୃତ ଭାଷା ଓ ଅନ୍ୟ ଭାରତୀୟ ଭାଷାକୁ ଜ୍ଞାନର ମାଧ୍ୟମ ବନାଇ ଟେକ୍ନୋଲୋଜିର ସମାବେଶ ଆପଣମାନେ କରୁଛନ୍ତି ତାହା ଅଦ୍ଭୁତ । ସରକାରଙ୍କର ଏହି ପ୍ରଚେଷ୍ଟା ରହୁଛି କି ସଂସ୍କୃତ ସହ ସବୁ ଭାରତୀୟ ଭାଷାର ବିସ୍ତାର ହେବା ଉଚିତ , ଫଳରେ ଯୁବପିଢ଼ି ଏହାର ଲାଭ ପାଇପାରିବେ ।


    ଏଠାରେ ମୁଁ କାଶୀ ଜଗଦଗୁରୁ ଶ୍ରୀ ଚନ୍ଦ୍ରଶେଖର ଶିବାଚାର୍ଯ୍ୟ ମହାସ୍ୱାମୀ ଜୀଙ୍କୁ ବିଶେଷ ପ୍ରଶଂସା କରୁଛି , ଯାହାଙ୍କର କି ଭାରତୀୟ ଦର୍ଶନ କୋଷର ରଚନାରେ ବଡ଼ ଭୂମିକା ରହିଛି । ଶ୍ରୀସିଦ୍ଧାନ୍ତ ଶିଖାମଣି ଉପରେ ସେ ପିଏଚଡି କରିଛନ୍ତି । ତାଙ୍କ ଦ୍ୱାରା ଲେଖାଯାଇଥିବା ଶହଶହ ପୁସ୍ତକ , ଯୁବପିଢ଼ିଙ୍କୁ ମାର୍ଗଦର୍ଶନ ଦେଉଛି , ରାଷ୍ଟ୍ର ନିର୍ମାଣର ସଂସ୍କାର ଦେଉଛି ।


    ବନ୍ଧୁଗଣ , ଦେଶ କେବଳ ସରକାର ଦ୍ୱାରା ତିଆରି ହୋଇ ନ ଥାଏ ବରଂ ଏକ-ଏକ ନାଗରିକର ସଂସ୍କାରରେ ତିଆରି ହୁଏ । ନାଗରିକର ସଂସ୍କାରକୁ ତାହାର କର୍ତ୍ତବ୍ୟ ଭାବନା ଶ୍ରେଷ୍ଠ ବନାଇଥାଏ । ଜଣେ ନାଗରିକ ଭାବେ ଆମର ଆଚରଣ ମଧ୍ୟ ଭାରତର ଭବିଷ୍ୟତକୁ ନିର୍ଦ୍ଧାରଣ କରିବ , ନୂଆ ଭାରତର ବାଟ ତିଆରି କରିବ । ଆମର ସନାତନ ପରମ୍ପରାରେ ‘ ଧର୍ମ ’ ଶବ୍ଦ ହି: କର୍ତ୍ତବ୍ୟର ପର୍ଯ୍ୟାୟ ରହିଆସିଛି । ବୀରଶୈବ ସନ୍ଥମାନେ ଶହଶହ ବର୍ଷ ହେଲା କର୍ତ୍ତବ୍ୟ ସହ ଧର୍ମର ଶିକ୍ଷା ଦେଉଛନ୍ତି । ଜଙ୍ଗମବାଡ଼ି ମଠ ସବୁବେଳେ ଏହି ମୂଲ୍ୟର ଗଠନରେ ଲାଗିରହିଛି । କେତେ ଶିକ୍ଷାସଂସ୍ଥା ପାଇଁ ମଠ ଜମି ଦାନ କରିଛି , ବିଭିନ୍ନ ସଂସାଧାନ ଦେଇଛି । ମଠ ଦ୍ୱାରା ଦେଖାଯାଇଥିବା ରାସ୍ତାରେ ଚାଲି , ସନ୍ଥମାନଙ୍କ ଦ୍ୱାରା ଦେଖାଯାଇଥିବା ରାସ୍ତାରେ ଚାଲି ଆମେ ଆମ ଜୀବନର ସଂକଳ୍ପକୁ ପୂରା କରିବା ଓ ରାଷ୍ଟ୍ର ନିର୍ମାଣରେ ନିଜର ପୂରା ସହଯୋଗ କରିବା । ଭଗବାନ ବିଶ୍ୱେଶ୍ୱର ଯେଉଁ କରୁଣାଭାବରେ ଅନ୍ୟମାନଙ୍କ ସେବା କରିବାକୁ କହିଥାନ୍ତି , ଆମକୁ ସେଇ କରୁଣା ଭାବ ସହ ଆଗକୁ ବଢ଼ିବାକୁ ପଡ଼ିବ । ଆମକୁ ଦେଶର ସଂକଳ୍ପ ସହ ସହିତ ନିଜକୁ ଯୋଡ଼ିବାକୁ ହେବ ।


    ଯେମିତିକି ପୂର୍ବ 5 ବର୍ଷରେ ଭାରତରେ ସ୍ୱଚ୍ଛତା ପ୍ରତି ସଚେତନତା ସୃଷ୍ଟିରେ ସନ୍ଥ , ଗୁରୁକୁଳ , ସ୍କୁଲ ଓ କଲେଜର ଏକ ବ୍ୟାପକ ଭୂମିକା ରହିଛି । ଯେଉଁ ପ୍ରକାର କାଶୀ ଓ ଦେଶର ଯୁବଗୋଷ୍ଠୀ ସ୍ୱଚ୍ଛ ଭାରତ ଅଭିଯାନକୁ ଦେଶର କୋଣ-ଅନୁକୋଣରେ ପହଞ୍ଚାଇଛନ୍ତି , ଏହିଭଳି ଅନ୍ୟ ସଂକଳ୍ପକୁ ମଧ୍ୟ ଆଗକୁ ନେଇ ଯିବାକୁ ହେବ । ଏଭଳି ଏକ ବଡ଼ ସଂକଳ୍ପ ହେଉଛି ଭାରତରେ ତିଆରି ଜିନିଷ , ଆମର ବୁଣାକାର , ଆମର ହସ୍ତଶିଳ୍ପୀଙ୍କ ଦ୍ୱାରା ତିଆରି ସାମଗ୍ରୀକୁ ସମ୍ମାନ ଦେବା । ମୁଁ ଲାଲକିଲ୍ଲାରୁ କହିଥିଲି ଆମେ ସମସ୍ତେ ଆଗ୍ରହର ସହ ଦେଶୀୟ ସାମଗ୍ରୀକୁ କିଣିବା ଉଚିତ । ଆମେ ନିଜେ ଓ ଆମ ଆଖପାଖରେ ଥିବା ଲୋକମାନଙ୍କୁ ଭାରତରେ ତିଆରି ସାମଗ୍ରୀର ବ୍ୟବହାର ପାଇଁ ପ୍ରୋତ୍ସାହିତ କରିବା ଉଚିତ । ଏବେ ଭାରତରେ ବିଶ୍ୱ ସ୍ତରର ଉତ୍ପାଦ ତିଆରି ହେଉଛି । ଆମଦାନି ଉତ୍ପାଦକୁ ଶ୍ରେଷ୍ଠ ବିଚାର କରୁଥିବା ନେଇ ଆମର ଯେଉଁ ମାନସିକତା ରହିଛି , ତାହାକୁ ବଦଳାଇବାକୁ ପଡିବ ।


    ଏହିଭଳି ଦେଶରେ ଜଳ ଜୀବନ ମିଶନକୁ ନେଇ ଆପଣ ସମସ୍ତଙ୍କର ଭୂମିକା , ଦେଶର ଭୂମିକା ସବୁବେଳେ ରହିବ । ଘର ହେଉ ବା କ୍ଷେତ ଅଥବା ଅନ୍ୟ କେଉଁ ସ୍ଥାନ , ଆମକୁ ପାଣି ସଞ୍ଚୟ କରିବାକୁ ହେବ , ତାହାର ନବୀକରଣକୁ ଧ୍ୟାନ ଦେବାକୁ ହେବ । ଭାରତକୁ ମରୁଡ଼ିମୁକ୍ତ ଓ ଜଳଯୁକ୍ତ କରିବା ପାଇଁ ପ୍ରତି ଭାରତୀୟଙ୍କ ଯୋଗଦାନ କାମରେ ଆସିବ ।


    ବନ୍ଧୁମାନେ , ଦେଶର ଏତେବଡ଼ ଅଭିଯାନକୁ କେବଳ ସରକାରଙ୍କ ମାଧ୍ୟମରେ ଚଲାଯାଇପାରିବ ନାହିଁ । ସଫଳତା ପାଇଁ ଜନଭାଗିଦାରୀର ବହୁତ ଆବଶ୍ୟକତା ରହିଛି । ଗତ 5-6 ବର୍ଷରେ ଗଙ୍ଗାଜଳରେ ଅଦ୍ଭୁତପୂର୍ବ ସୁଧାର ଦେଖିବାକୁ ମିଳିଛି , ଏହା ପଛରେ ଜନଭାଗିଦାରୀର ବଡ଼ ଭୂମିକା ରହିଛି । ମା ଗଙ୍ଗାଙ୍କ ପ୍ରତି ଆସ୍ଥା ଓ ଦାୟିତ୍ୱର ଭାବ ଆଜି ଅଭୁତପୂର୍ବ ସ୍ତରରେ ରହିଛି । ଆଜି ଗଙ୍ଗାର ଆଖପାଖରେ ଥିବା ଗାଁ , ବଜାର ଓ ସହରରେ ମା ଗଙ୍ଗା ପ୍ରତି ଦାୟିତ୍ୱର ସ୍ତର ଅଭୂତପୂର୍ବ ରହିଛି । ଏହି ଦାୟତ୍ୱବୋଧ , କର୍ତ୍ତବ୍ୟବୋଧ , ମା ଗଙ୍ଗାର ସ୍ୱଚ୍ଛତାରେ ନମାମି ଗଙ୍ଗା ମିଶନର ବହୁତ ଯୋଗଦାନ ରହିଛି । ନମାମି ଗଙ୍ଗା ଅଭିଯାନ ଅଧୀନରେ 7 ହଜାର କୋଟି ଟଙ୍କାର ପ୍ରକଳ୍ପର କାମ ସମ୍ପୂର୍ଣ୍ଣ ହୋଇସାରିଛି । 21 ହଜାର କୋଟି ଟଙ୍କାରୁ ଅଧିକ ମୂଲ୍ୟର ପ୍ରକଳ୍ପ କାମ ଚାଲୁ ରହିଛି । ଯେଉଁ ପ୍ରକଳ୍ପ କାମ ଚାଲୁ ରହିଛି , ସେଗୁଡ଼ିକୁ ତୁରନ୍ତ ସମ୍ପୂର୍ଣ୍ଣ କରିବାକୁ ପଦକ୍ଷେପ ନିଆଯାଉଛି ।


    ଅଧିକରୁ ଅଧିକ ଜନଭାଗିଦାରୀ ଓ ଆପଣମାନଙ୍କ ସହଯୋଗ ଦ୍ୱାରା ଏହି ପ୍ରଚେଷ୍ଟାକୁ ଅଧିକ ସାହାଯ୍ୟ ମିଳିପାରିବ । ଆପଣମାନେ ନିଜେ ଦେଖିଛନ୍ତି ଯେ ଗତବର୍ଷ କୁମ୍ଭ ମେଳା ଅବସରରେ ଗଙ୍ଗା ଜଳର ସ୍ୱଚ୍ଛତା ପାଇଁ ପ୍ରତି ସାଧୁ ସନ୍ଥ ଓ ଶ୍ରଦ୍ଧାଳୁ ସନ୍ତୋଷ ବ୍ୟକ୍ତ କରିଛନ୍ତି ଓ ଆଶୀର୍ବାଦ ମଧ୍ୟ ଦେଇଛନ୍ତି । ଦେଶ-ବିଦେଶରେ ଯଦି ଏହାକୁ ନେଇ ପ୍ରଶଂସା ମିଳୁଛି , ତାହାହେଲେ ଏହା ପଛରେ ଜନଭାଗିଦାରୀର ଭାବନା ରହିଛି ।


    ସାଥୀମାନେ ,


    ବୀରଶୈବ ସନ୍ଥମାନେ ମାନବତାର ଯେଉଁ ମୂଲ୍ୟ ପାଇଁ ଉପଦେଶ ଦେଇଛନ୍ତି , ତାହା ଆମ ସରକାରକୁ ମଧ୍ୟ ନିରନ୍ତର ପ୍ରେରଣା ଦେଉଛି । ଏହି ପ୍ରେରଣା କାରଣରୁ ଆଜି ଦେଶରେ ଏଭଳି ଫଇସଲା ହେଉଛି , ଏଭଳି ପୁରୁଣା ସମସ୍ୟାର ସମାଧାନ କରାଯାଉଛି , ଯାହାର କି କେହି କଳ୍ପନା କରି ନ ଥିଲେ । ରାମ ମନ୍ଦିରର ନିର୍ମାଣର ବିଷୟ ଦଶନ୍ଧି ଦଶନ୍ଧି ଧରି ଅଦାଲତରେ ପଡ଼ି ରହିଥିଲା । ଏବେ ଅଯୋଧ୍ୟାରେ ଭବ୍ୟ ରାମମନ୍ଦିର ନିର୍ମାଣର ମାର୍ଗ ସମ୍ପୂର୍ଣ୍ଣ ପରିଷ୍କାର ହୋଇଛି । କିଛି ଦିନ ପୂର୍ବରୁ ସରକାର ରାମ ମନ୍ଦିର ନିର୍ମାଣ ପାଇଁ ଏକ ସ୍ୱାୟତ ଟ୍ରଷ୍ଟ ‘ ଶ୍ରୀରାମ ଜନ୍ମଭୂମି ତୀର୍ଥ କ୍ଷେତ୍ର ’ ର ଗଠନ କରିବାକୁ ଘୋଷଣା କରିଛନ୍ତି । ଏହି ଟ୍ରଷ୍ଟ ଅଯୋଧ୍ୟାରେ ଭଗବାନ ଶ୍ରୀରାମଙ୍କ ଜନ୍ମସ୍ଥଳୀ ଉପରେ ଭବ୍ୟ ଓ ଦିବ୍ୟ ଶ୍ରୀରାମ ମନ୍ଦିରର ନିର୍ମାଣର କାମ ଦେଖିବ ଓ ସବୁ ନିଷ୍ପତ୍ତି ନେବ । କର୍ଣ୍ଣାଟକ ସମେତ ଅନେକ ସ୍ଥାନର ସନ୍ଥ ଏହି ଟ୍ରଷ୍ଟରେ ରହିଛନ୍ତି । ଏହି କାମ ପୂଜ୍ୟ ସନ୍ଥମାନଙ୍କ ଆଶୀର୍ବାଦରୁ ଆରମ୍ଭ ହୋଇଛି ଓ ଆଶୀର୍ବାଦରେ ହିଁ ଶେଷ ହେବ ।


    ବନ୍ଧୁଗଣ , ଅଯୋଧ୍ୟାରେ ରାମ ମନ୍ଦିର ସହ ଯୋଡ଼ି ହୋଇଥିବା ଆଉ ଏକ ବଡ଼ ଫଇସଲା ସରକାର କରିଛନ୍ତି । ଅଯୋଧ୍ୟା ଆଇନ ଅନୁସାରେ ଯେଉଁ 67 ଏକର ଜମି ଅଧିଗୃହୀତ ହୋଇଥିଲା , ଏହାକୁ ସମ୍ପୂର୍ଣ୍ଣ ଭାବେ ନବଗଠିତ ଶ୍ରୀରାମ ଜନ୍ମଭୂମି ତୀର୍ଥ କ୍ଷେତ୍ରକୁ ହସ୍ତାନ୍ତର କରିଦିଆଯିବ । ଯେତେବେଳେ ଏତେବଡ଼ ଜମି ରହିବ , ମନ୍ଦିରର ଭବ୍ୟତା ଓ ଦିବ୍ୟତା ଆହୁରି ବଢ଼ିବ ।


    ଚିନ୍ତା କରନ୍ତୁ , ଗୋଟିଏ ପଟେ ଅଯୋଧ୍ୟାରେ ରାମ ମନ୍ଦିରର ନିର୍ମାଣ ଓ ଅନ୍ୟପଟେ ଏଠାରେ ବାରାଣସୀରେ କାଶୀ ବିଶ୍ୱନାଥ ଧାମ , ଭାରତର ଇତିହାସରେ ଏହା ଏକ କାଳଖଣ୍ଡ ଐତିହାସିକ ସମୟ ।


    ବନ୍ଧୁଗଣ , ଆପଣ ସମସ୍ତ ଲୋକମାନଙ୍କ , ସମସ୍ତ ସନ୍ଥମାନଙ୍କ ଆଶିର୍ବାଦରୁ ଆଜି ଦେଶରେ ଓ କାଶୀରେ ଅନେକ ନୂଆ କାର୍ଯ୍ୟ ହେଉଛି । ଏବେ ଏଠାରେ ଏହି କାର୍ଯ୍ୟକ୍ରମ ପରେ ବାରାଣସୀରେ ମୋର ଆଉ 2ଟି କାର୍ଯ୍ୟକ୍ରମ ରହିଛି , ଯେଉଁଠାରେ କି ହଜାର ହଜାର କୋଟି ଟଙ୍କାର ଯୋଜନାର ଲୋକାର୍ପଣ ଓ ଶିଳାନ୍ୟାସ କରାଯିବ । ଏହି ସମସ୍ତ କାର୍ଯ୍ୟକ୍ରମ କାଶୀକୁ ଅଧିକ ମଜବୁତ କରିବ , ନୂଆ ଭାରତକୁ ମଜବୁତ କରିବ ।


    ଆସନ୍ତୁ ଗୁରୁକୁଳର ଶତାବ୍ଦୀ ବର୍ଷର ଏହି ଅନ୍ତିମ ଦିନରେ ଆମେ ସଂକଳ୍ପ ନେବା କି ନୂଆ ଭାରତର ନିର୍ମାଣରେ ନିଜର ଯଥାସମ୍ଭବ ଯୋଗଦାନ ଦେବା । ରାଷ୍ଟ୍ରହିତରେ ଜଣେ ଉତ୍ତମ ତଥା କର୍ତ୍ତବ୍ୟ ପ୍ରେରିତ ନାଗରିକ ହୋଇ ପୂରା ସମାଜକୁ ଆଗକୁ ବଢ଼ାଇବା । ମୋତେ ଏହି କାର୍ଯ୍ୟକ୍ରମର ଅଂଶ ବନାଇଥିବାରୁ ଆପଣ ସମସ୍ତଙ୍କୁ ଧନ୍ୟବାଦ ।


    !!!


    *************

    
    
    (Release ID: 1603421) Visitor Counter : 18