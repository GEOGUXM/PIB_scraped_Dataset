      सूचना और प्रसारण मंत्रालय

      70वें बर्लिन अंतर्राष्ट्रीय फिल्म समारोह में इंडिया नेटवर्किंग समारोह का भव्य आयोजन
      Posted On: 21 FEB 2020 9:54AM by PIB Delhi


    बर्लिन अंतर्राष्ट्रीय फिल्म समारोह के पहले दिन बर्लिनले 2020 में सूचना और प्रसारण मंत्रालय ने भारतीय उद्योग परिसंघ (सीआईआई) के सहयोग से इंडिया नेटवर्किंग स्वागत समारोह की मेजबानी की। इस अवसर पर जाने-माने फिल्म समारोह प्रमुख, अंतर्राष्ट्रीय फिल्म संगठन, फिल्म एजेंसियां तथा भारत के साथ सहयोग करने के इच्छुक प्रसिद्ध फिल्म निर्माण घराने के प्रतिनिधि उपस्थित थे।


    इंडिया नेटवर्किंग स्वागत समारोह के अवसर पर भारतीय शिष्टमंडल तथा अन्य गणमान्य अतिथियों ने “फिल्म इन इंडिया” पुस्तिका का अनावरण किया


    विचार-विमर्श में फिल्मों के सह-निर्माण के लिए सहयोग और इस वर्ष के अंत में होने वाले 51वें आईएफएफआई के लिए साझेदारी विकसित करने पर मुख्य रूप से जोर दिया गया। प्रतिनिधियों ने फिल्म शूटिंग ऐप्पलीकेशन्स आदि के लिए एकमात्र संपर्क स्थान यानी वेब पोर्टल ( www.ffo.gov.in ) के जरिए भारत में आसानी से फिल्म बनाने की सरकारी नीतियों से भी अवगत कराया गया।


    इंडिया नेटवर्किंग स्वागत समारोह में 80 से 100 प्रतिनिधियों की भागीदारी के साथ शिष्टमंडल ने कलाइडस्कोप इंटरटेनमेंट के मालिक और प्रबंध निदेशक श्री बॉबी बेदी, इंडोजर्मन फिल्मस के संस्थापक स्टीफन ओटेनबर्क, बर्लिन अंतर्राष्ट्रीय फिल्म समारोह के विपणन और विज्ञापन प्रमुख जेना वॉल्फ, कार्लोटा ग्यूरेरो बर्नस, केटेलुनिया फिल्म कमीशन, यूरोपीय फिल्म प्रोमोशन के उप प्रबंध निदेशक जो मलबर्जर, प्रोमोशन और फेस्टिवल प्रमुख क्रोएशियन ऑडियो विजुअल इरेना जेलिक, हेटी हेल्डन, स्क्रीनडेली, डॉ. मार्कस गोर्श, एमडीएम ऑनलाइन तथा सोनिया जीन-बैपटिस्ट, सह-संस्थापक चेल्सी फिल्म समारोह से मुलाकात की। नेटवर्किंग में भाग लेने वाले प्रतिनिधियों ने भारत तथा आईएफएफआई 2020 के साथ संभावित सहयोग की इच्छा व्यक्त की। यह आयोजन भारत को फिल्म निर्माण के लिए अगला गंतव्य बनाने में मीडिया तथा मनोरंजन उद्योग के लिए विकास अवसर के संबंध में खास महत्व रखता है।


    *****


    एस.शुक्ला/एएम/एजी/डीके -5870

    
    
    (Release ID: 1603936) Visitor Counter : 175
    
    
      Read this release in: Urdu , Marathi , Gujarati , Tamil , Bengali , English