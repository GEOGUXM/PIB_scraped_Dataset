      कॉरपोरेट कार्य मंत्रालय

      एडीपी ने सीसीआई की ग्रीन चैनल सुविधा के जरिए जीएमआर एयरपोर्ट्स लिमिटेड और जीआईएसएल की इक्विटी शेयर पूंजी के अधिग्रहण के लिए आवेदन किया
      Posted On: 21 FEB 2020 6:24PM by PIB Delhi


    भारतीय प्रतिस्‍पर्धा आयोग (सीसीआई) को एट्रोपॉस डे पेरिस एसए (अधिग्रहणकर्ता या एडीपी) द्वारा जीएमआर एयरपोर्ट्स लिमिटेड (जीएएल) और जीएमआर इन्‍फ्रा सर्विसेज लिमिटेड (जीआईएसएल) की इक्विटी शेयर पूंजी का अधिग्रहण करने के लिए ग्रीन चैनल संयोजन संबंधी आवेदन प्राप्‍त हुआ है।


    प्रस्‍तावित संयोजन के लिए आवेदन प्रतिस्‍पर्धा अधिनियम , 2002 की धारा 6 की उप-धारा (2) के तहत किया गया है। इसे भारतीय प्रतिस्‍पर्धा आयोग (संयोजन से संबंधित कारोबारी सौदे के बारे में प्रक्रिया) नियमन, 2011 के नियम 5ए के साथ पढ़ें।


    इस अधिसूचना का वास्‍ता एडीपी द्वारा प्रत्‍यक्ष रूप से (i) जीआईएसएल के 100 प्रतिशत तक इक्विटी शेयरों और (ii) प्रत्‍यक्ष एवं अप्रत्‍यक्ष रूप से जीएएल के 49 प्रतिशत इक्विटी शेयरों तक का अधिग्रहण करने से संबंधित है।


    अधिग्रहणकर्ता यानी एडीपी पेरिस स्थित एक अंतर्राष्‍ट्रीय एयरपोर्ट ऑपरेटर है। एडीपी यूरोप, एशिया (भारत शामिल नहीं), अफ्रीका और दक्षिण अमेरिका के 13 देशों के 25 हवाई अड्डों के लिए एयरपोर्ट से जुड़ी वैल्‍यू चेन के अंतर्गत वित्त पोषण, डिजाइनिंग और परिचालन संबंधी अवसंरचना जैसे मुख्‍य कार्यकलापों का संचालन करती है।


    जीआईएसएल एक परिचालन (ऑपरेटिंग) एवं होल्डिंग कंपनी है और इसका मुख्‍य काम जीएएल के शेयरों को अपने नियंत्रण में रखना है।


    जीएएल एक गैर-सूचीबद्ध सार्वजनिक कंपनी है, जो जीएमआर इन्‍फ्रास्‍ट्रक्‍चर लिमिटेड की एक सहयोगी कंपनी है। जीएएल भारत के साथ-साथ विश्‍व भर में हवाई अड्डों को विकसित करने, प्रबंधन एवं परिचालन करने के कार्य में संलग्‍न है। इसके अलावा, यह अन्‍य संबद्ध कार्यों में भी संलग्‍न हैं।


    प्रस्‍तावित संयोजन का सार निम्‍नलिखित लिंक पर उपलब्‍ध है:


    https://www.cci.gov.in/sites/default/files/notice_order_summary_doc/C-2020-02-727.pdf


    ***


    एस. शुक्‍ला/एएम/आरआरएस/वीके-5883

    
    
    (Release ID: 1604007) Visitor Counter : 169
    
    
      Read this release in: English