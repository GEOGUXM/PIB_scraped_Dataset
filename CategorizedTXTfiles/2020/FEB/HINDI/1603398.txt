      राष्ट्रपति सचिवालय

      राष्ट्रपति ने दादरा और नगर हवेली तथा दमन और दीव की विभिन्न विकास परियोजनाओं का शिलान्‍यास/उद्घाटन किया
      Posted On: 17 FEB 2020 1:45PM by PIB Delhi


    राष्ट्रपति श्री राम नाथ कोविंद ने आज (17 फरवरी , 2020) दमन में आयोजित समारोह में दादरा और नगर हवेली तथा दमन और दीव में विभिन्न विकास परियोजनाओं का शिलान्यास / उद्घाटन किया।


    इस अवसर पर राष्ट्रपति ने कहा कि इन केंद्र शासित प्रदेशों में राष्ट्रपति के रूप में उनकी यह पहली यात्रा है और यहां जन कल्याण और विकास परियोजनाओं के उद्घाटन समारोह में पहुंचकर उन्‍हें काफी खुशी हो रही है। उन्होंने विश्वास व्यक्त किया कि ये परियोजनाएं केंद्र शासित प्रदेशों के विकास को नई ऊर्जा और गति प्रदान करेंगी।


    राष्ट्रपति ने कहा कि भारत सरकार और केंद्र शासित प्रदेश प्रशासन लोगों के कल्याण और प्रगति के लिए काफी प्रयास कर रहे हैं। ऐसे में यह अब सभी नागरिकों की जिम्मेदारी बनती हैं कि वे अपने कर्तव्यों के प्रति सचेत और समर्पित रहते हुए , राष्ट्रहित में पूरी ऊर्जा और उत्साह के साथ काम करें।


    शाम को राष्ट्रपति मोती दमन जेट्टी से जम्पोर के बीच तक जम्पोर सी फ्रंट रोड और दमन में आयुष्मान भारत आरोग्‍य केंद्र का उद्घाटन करेंगे।


    राष्ट्रपति के भाषण का मूल पाठ देखने के लिए यहां क्लिक करें।


    एस.शुक्ला/एएम/एमएस/एसके-5788

    

    
    (Release ID: 1603398) Visitor Counter : 243
    
    
      Read this release in: English , Urdu , Marathi , Bengali , Gujarati