      पोत परिवहन मंत्रालय

      श्री मनसुख मांडविया ने पुद्दुचेरी की उपराज्यपाल से भेंट की
      
      भारत और श्रीलंका के बीच फेरी सेवा की शुरूआत

      Posted On: 27 FEB 2020 4:37PM by PIB Delhi

    पोत परिवहन राज्यमंत्री (स्वतंत्र प्रभार) श्री मनसुख मांडविया तमिलनाडु और पुद्दुचेरी के दौरे पर हैं। श्री मांडविया ने पुद्दुचेरी की उपराज्यपाल डॉ. किरण बेदी से मुलाकात की।


    इस शिष्टाचार भेंट के बाद श्री मनसुख मांडविया ने पुद्दुचेरी के यातायात मंत्री, अधिकारियों और विभिन्न हितधारकों के साथ परामर्श बैठक की अध्यक्षता की। बैठक के दौरान पुद्दुचेरी के कराईकल बंदरगाह और श्रीलंका के जाफना केकेएस बंदरगाह के बीच फेरी सेवा शुरू करने पर चर्चा की गई।


    कराईकल और जाफना के बीच फेरी सेवा शुरू करने के लिए बैठक में सकारात्मक चर्चा हुई। इस फेरी सेवा से दोनों देशों के लोगों को लाभ होगा। इस सेवा के शुरू होने से यात्रा समय में कमी आएगी, आसान और सस्ता यातायात विकल्प उपलब्ध होगा, दोनों देशों के बीच आर्थिक गतिविधियां बढेंगी और दोनों देशों के तीर्थ यात्रियों के लिए आवागमन आसान हो जाएगा।


    ***


    एस.शुक्ला/एएम/एकेपी/सीएस-5992

    
    
    (Release ID: 1604576) Visitor Counter : 64
    
    
      Read this release in: English , Urdu