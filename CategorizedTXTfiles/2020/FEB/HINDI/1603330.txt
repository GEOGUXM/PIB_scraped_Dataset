      रेल मंत्रालय

      भारतीय रेलवे वाराणसी-इंदौर रूट पर तीसरा कॉर्पोरेट यात्री ट्रेन, काशी महाकाल एक्सप्रेस शुरू करेगा
      
      काशी महाकाल एक्सप्रेस प्रीमियम ट्रेन आईआरसीटीसी द्वारा चलाई जाएगी; यह ट्रेन तीन ज्योतिर्लिंग- ओंकारेश्वर (इंदौर के पास), महाकालेश्वर (उज्जैन) और काशी विश्वनाथ (वाराणसी) को जोड़ेगी।

      Posted On: 14 FEB 2020 7:59PM by PIB Delhi

    लखनऊ-दिल्ली और अहमदाबाद-मुंबई मार्गों पर परिचालित तेजस एक्सप्रेस ट्रेनों का सफल संचालन करने के बाद, भारतीय रेलवे द्वारा तीसरे कॉर्पोरेट यात्री ट्रेन - काशी महाकाल एक्सप्रेस का संचालन शुरू किया जा रहा है जो मध्य प्रदेश और उत्तर प्रदेश राज्यों के धार्मिक स्थलों को जोड़ती है। काशी महाकाल एक्सप्रेस का उद्घाटन 16 फरवरी, 2020 को किया जाएगा, इसके बाद 20 फरवरी 2020 से यह सामान्य व्यावसायिक रूप से चलेगी। इस ट्रेन को प्रधानमंत्री श्री नरेंद्र मोदी के द्वारा वाराणसी से वीडियो लिंक के माध्यम से हरी झंडी दिखाकर रवाना किया जाएगा।


    इंडियन रेलवे कैटरिंग एंड टूरिज्म कॉर्पोरेशन (आईआरसीटीसी) द्वारा संचालित की जाने वाली यह सुपरफास्ट ट्रेन पूरी तरह से वातानुकूलित यात्री ट्रेन है, जो तीन ज्योतिर्लिंग - ओंकारेश्वर (इंदौर के पास), महाकालेश्वर (उज्जैन) और काशी विश्वनाथ (वाराणसी) को जोड़ने के साथ-साथ मध्य प्रदेश की राजधानी भोपाल और शहर इंदौर के औद्योगिक और शैक्षणिक केंद्रों को भी जोड़ेगी। यह ट्रेन वाराणसी और इंदौर के बीच सप्ताह में तीन बार चलेगी- एक बार प्रयागराज (इलाहाबाद) होकर और दो बार लखनऊ होकर। ट्रेन का रूट सुल्तानपुर-लखनऊ/प्रयागराज-कानपुर-झांसी-बीना-संत हीरानगर-उज्जैन-इंदौर होकर होगा और उसका वापसी भी। यह ट्रेन लखनऊ होकर वाराणसी और इंदौर के बीच 1131 किमी की कुल दूरी और प्रयागराज (इलाहाबाद) होकर वाराणसी और इंदौर के बीच 1102 किमी की दूरी तय करेगी, जिसमें लगभग 19 घंटे लगेंगें।


    काशी महाकाल एक्सप्रेस अपने तरह की पहली यात्री ट्रेन होगी जो यात्रियों के लिए विशेष वैकल्पिक टूर पैकेज के साथ उच्च-स्तरीय सेवाओं वाली पूरी रात की यात्रा वाली ट्रेन होने का वादा करती है और उत्तर प्रदेश और मध्य प्रदेश राज्यों के धार्मिक, व्यावसायिक और साथ ही साथ पर्यटन स्थलों को भी कवर करती है। रात में लंबी दूरी की अपनी पहली यात्रा ट्रेन होने के कारण, भारतीय रेलवे की पीएसयू, आईआरसीटीसी द्वारा यात्रियों को कई ऑन-बोर्ड सुविधाएं और सेवाएं प्रदान करने की तैयारी की गई है, जिसमें उच्च गुणवत्ता वाले शाकाहारी भोजन, ऑन-बोर्ड बेडरोल और हाउसकीपिंग सेवाओं के साथ-साथ ऑन-बोर्ड सुरक्षा सेवाएं भी शामिल हैं।


    यात्रियों की धार्मिक भावनाओं का सम्मान करते हुए और उन्हें काशी महाकाल एक्सप्रेस द्वारा विभिन्न धार्मिक स्थलों और पर्यटन स्थलों को कवर करते हुए यात्रा प्रदान किया जाता है, आईआरसीटीसी द्वारा ट्रेन के दायरे में आने वाले शहरों और धार्मिक स्थलों के लिए टूर पैकेज बनाया जा रहा है जैसे कि काशी, ओंकारेश्वर, महाकालेश्वर, भोपाल, सांची, उज्जैन, भीमबेटका, अयोध्या और प्रयाग।


    यह ट्रेन विशेष रूप से बुकिंग के लिए आईआरसीटीसी की वेबसाइट www.irctc.co.in और उसके मोबाइल ऐप "आईआरसीटीसी रेल कनेक्ट" पर उपलब्ध है। इसकी बुकिंग रेलवे आरक्षण केंद्रों पर नहीं होगी। इन ट्रेनों के लिए अग्रीम आरक्षण की अवधि 120 दिन की होगी। यद्यपि इस ट्रेन में कोई रियायत टिकट नहीं होगा, 5 वर्ष से कम उम्र के बच्चों के लिए किराए में छूट प्रदान की गई है और उन्हें उनके अभिभावकों के साथ बुक किया जाएगा। ट्रेन का किराया गत्यात्मक प्रकृति का है। आईआरसीटीसी को ट्रेन का किराया तय करने की छूट प्रदान की गई है। चार्ट तैयार हो जाने के बाद उपयोगकर्ताओं के लिए वर्तमान बुकिंग उपलब्ध होगी, जो सामान्य रूप से ट्रेन के निर्धारित प्रस्थान से 4 घंटे से लेकर 5 मिनट पहले तक होगी। आईआरसीटीसी के ट्रेनों में यात्रा करने वाले सभी यात्रियों को 10 लाख रुपये तक की मानार्थ रेल यात्रा बीमा प्रदान की जाएगी। आईआरसीटीसी द्वारा यात्रियों को ट्रेन के रद्द होने की स्थिति में प्रतीक्षा सूची के साथ-साथ कन्फर्म ई-टिकट दोनों को किराये की स्वतः पूरी वापसी की सुविधा प्रदान की जा रही है।


    काशी महाकाल एक्सप्रेस का रूट , समय और संचालन का दिन इस प्रकार हैं :-

                                                                                                                                                          
82403 वाराणसी- इंदौर एक्सप्रेस  82401 वाराणसी- इंदौर एक्सप्रेस  ↓    स्टेशन            ↑    82402 वाराणसी- इंदौर एक्सप्रेस  82404 वाराणसी- इंदौर एक्सप्रेस
                                                                                                                                                          
                                                                                                                                                          
( साप्ताहिक)                    ( अर्द्धसाप्ताहिक)                                          ( अर्द्धसाप्ताहिक)              ( साप्ताहिक)                  
                                                                                                                                                          
                                                                                                                                                          
                                                                                                                                                          
वाया प्रयागराज-कानपुर           वाया लखनऊ-कानपुर                                            वाया लखनऊ-कानपुर                वाया प्रयागराज-कानपुर         
                                                                                                                                                          
                                                                                                                                                          
                                                                                                                                                          
15:15                           14:45 ( मंगल , गुरू )           प्र  वाराणसी           आ    06:00                           05:00                         
                                                                                                                                                          
                                                                                                                                                          
( रवि )                                                                                     ( गुरू , शनि )                  ( मंगल )                      
                                                                                                                                                          
                                                                                                                                                          
                                                                                                                                                          
17:30                                                           आ    इलाहाबाद          प्र                                  02:35                         
                                                                                                                                                          
                                                                                                                                                          
17:35                                                           प्र                    आ                                    02:25                         
                                                                                                                                                          
                                                                                                                                                          
                                                                                                                                                          
                                19:05                           आ    लखनऊ              प्र  01:20                                                         
                                                                                                                                                          
                                                                                                                                                          
                                19:15                           प्र                    आ    01:10                                                         
                                                                                                                                                          
                                                                                                                                                          
                                                                                                                                                          
20:50                           20:50                           आ    कानपुर            प्र  23:40                           23:40                         
                                                                                                                                                          
                                                                                                                                                          
20:55                           20:55                           प्र                    आ    23:35                           23:35                         
                                                                                                                                                          
                                                                                                                                                          
                                                                                                                                                          
03:20                           03:20                           आ    बीना              प्र  17:10                           17:10                         
                                                                                                                                                          
                                                                                                                                                          
03:22                           03:22                           प्र                    आ    17:08                           17:08                         
                                                                                                                                                          
                                                                                                                                                          
                                                                                                                                                          
05:25                           05:25                           आ    संत हिरदाराम नगर  प्र  15:10                           15:10                         
                                                                                                                                                          
                                                                                                                                                          
05:30                           05:30                           प्र                    आ    15:05                           15:05                         
                                                                                                                                                          
                                                                                                                                                          
                                                                                                                                                          
08:00                           08:00                           आ    उज्जैन            प्र  12:10                           12:10                         
                                                                                                                                                          
                                                                                                                                                          
08:10                           08:10                           प्र                    आ    12:00                           12:00                         
                                                                                                                                                          
                                                                                                                                                          
                                                                                                                                                          
09:40                           09:40                           आ    इंदौर             प्र  10:55                           10:55                         
                                                                                                                                                          
                                                                                                                                                          
( सोम )                         ( बुध , शुक्र )                                             ( बुध , शुक्र )                 ( सोम )                       
                                                                                                                                                          
                                                                                                                                                          

    ***


    एस.शुक्‍ला/एएम/एके- 5773

    
    
    (Release ID: 1603330) Visitor Counter : 39
    
    
      Read this release in: English