      रेल मंत्रालय

      भारतीय रेल ने सर्वोत्तम तकनीकी प्रथाओं और संसाधनों के इष्टतम उपयोग को अपनाकर देश में स्व-स्थायी रेलवे स्टेशनों का कर रहा विकास
      
      यात्रियों की संतुष्टि और अनुभव को बेहतर करने के लिए नई दिल्ली के आनंद विहार टर्मिनल स्टेशन पर यात्रियों के लिए कई नई सुविधाओं का उद्घाटन

      Posted On: 21 FEB 2020 5:55PM by PIB Delhi

    भारतीय रेल सर्वोत्तम तकनीकी प्रथाओं और संसाधनों के इष्टतम उपयोग के जरिये देश में सुरक्षा , आराम , उपयोगकर्ता के अनुकूल यात्री सुविधाओं , मूल्यवर्धित सेवाओं और दक्षता के उच्च मानकों के साथ स्व-स्थायी रेलवे स्टेशन विकसित कर रहा है।


    यात्रियों की संतुष्टि और अनुभव को बेहतर करने के उद्देश्य से भारतीय रेल ने नई दिल्‍ली के आनंद विहार टर्मिनल स्टेशन पर कई यात्री सुविधाओं की शुरुआत की है। यह रेलवे स्‍टेशन एक मल्टी मॉडल हब के रूप में उभर रहा है जिसके समीप दो मेट्रो स्टेशन और आईएसबीटी पहले से ही मौजूद हैं और मेरठ मार्ग पर जल्‍द ही आरआरटीएस स्टेशन बनने जा रहा है।


    गैर-एसी प्रतीक्षालय को एलईडी टीवी और स्नैक बार से लैस करते हुए अपग्रेड किया गया है। उसके लिए कोई प्रवेश शुल्क नहीं लिया जाएगा। यात्री पहले दो घंटे के लिए 20 रुपये और उसके बाद प्रत्येक घंटे के लिए 10 रुपये का मामूली शुल्क देकर वातानुकूलित प्रतीक्षालय की सुविधा का लाभ उठा सकते हैं। प्रतीक्षालय को कुशन वाली कुर्सियों , एलईडी टीवी और स्नैक बार से लैस किया गया है।


    स्टेशन पर एक क्विक फूड रेस्तरां शुरू किया गया है जहां यात्रियों को पैकेटबंद भोजन मिल सकता है। फूड जॉइंट में भी यात्रियों के लिए बैठने की सुविधा है। यात्री अब आनंद विहार टर्मिनल रेलवे स्टेशन पर परिचालित कियोस्‍क द न्यू शॉप से अनूठे उत्पादों की खरीदारी कर सकते हैं जहां देश भर के भारतीय स्टार्ट-अप और एमएसएमई से अनोखे एवं प्रामाणिक उपभोक्‍ता उत्‍पादों की आपूर्ति की गई है। एक धर्मादा बुक स्टॉल और एक मोबाइल चार्जिंग कियोस्क का भी उद्घाटन किया गया। कियोस्क में लॉकर सुरक्षित चार्जिंग पॉइंट और टच स्क्रीन संचालन सुविधा। यह सभी प्रकार के मोबाइल फोन और टैबलेट के लिए उपयुक्‍त है।


    सस्ती दरों पर यात्रियों को उच्च गुणवत्ता वाली दवाएं प्रदान करने के उद्देश्य से एक जेनेरिक दवा की दुकान का उद्घाटन किया गया है। यह पहल भारतीय रेलवे पर अपनी तरह की पहली पहल है। स्वस्थ/ फिट इंडिया अभियान के तहत एक फिट इंडिया स्क्वाट कियोस्क स्थापित किया गया है जहां कियोस्क के सामने एक यात्री द्वारा 30 स्क्वैट एक मुफ्त प्लेटफॉर्म टिकट उत्पन्न करेगा। साथ ही एक ' मालिश ' कियोस्क और एक पल्स हेल्‍थ मशीन भी स्‍थापित की गई है। यात्री मामूली कीमत पर इन सुविधाओं का लाभ उठा सकते हैं।


    प्लेटफॉर्म पर और स्टेशन परिसर में स्वच्छता सुनिश्चित करने के लिए गीले और सूखे कचरे के अलगाव के लिए एनजीटी दिशानिर्देशों के अनुसार रेलवे स्टेशन पर ब्लू और ग्रीन कचरा बैग के साथ डस्टबिन लगाए गए हैं। एनजीटी दिशानिर्देश के अनुसार पीईटी पानी की बोतलों के उचित निपटान के लिए बॉटल क्रशिंग मशीन स्थापित की गई है। सीएसआर पहल के तहत रेलवे स्टेशन पर विभिन्न तरह की बागवानी आदि की गई है।


    ‘ ईट राइट स्टेशन ’ ऑडिट जनवरी 2020 में आनंद विहार टर्मिनल में आयोजित किया गया था और इस स्टेशन ने पांच सितारा रेटिंग के साथ भारतीय रेलवे में सबसे अधिक 92% अंक प्राप्त किए। ‘ ईट राइट स्टेशन ’ एफएसएसएआई द्वारा अनिवार्य प्रमाणन है जिसका मुख्य कारण यात्रियों को स्वस्थ भोजन विकल्प बनाने में मदद करना है।


    आनंद विहार रेलवे स्टेशन को आईएसओ 14001:2015 प्रमाणन 27.09.2019 को मिला। स्टेशन ने आईजीबीसी ( इंडियन ग्रीन बिल्डिंग काउंसिल) ग्रीन रेलवे स्टेशनों रेटिंग प्रणाली द्वारा ' सिल्वर ' रेटिंग हासिल की।


    ***


    एस.शुक्ला/एएम/एसकेसी/एनके-5895

    
    
    (Release ID: 1604060) Visitor Counter : 76
    
    
      Read this release in: English , Urdu