      स्‍वास्‍थ्‍य एवं परिवार कल्‍याण मंत्रालय

      वुहान से आए सभी 645 लोगों की जांच के बाद कोरोना वायरस की पुष्टि नहीं हुई
      
      कोरोना वायरस को कोई नया मामला सामने नहीं आया
      
      Posted On: 06 FEB 2020 6:07PM by PIB Delhi


    
    06 फरवरी , 2020 तक 1265 उड़ानों के 1 , 38 , 750 यात्रियों की नोवल कोरोना वायरस बीमारी की जांच की गई है। अब तक किसी नए मामले का पता नहीं चला है।


    चीन के वुहान से आए सभी 645 यात्रियों की जांच के बाद उनमें कोरोना वायरस की पुष्टि नहीं हुई। इसके अलावा भारतीय चिकित्‍सा अनुसंधान परिषद (आईसीएमआर) की प्रयोगशालाओं द्वारा 510 नमूनों की जांच की गई , जिनमें से पहले से पॉजिटिव पाए गए तीन मामलों को छोड़कर सभी मामलों में जांच के बाद कोरोना वायरस की पुष्टि नहीं हुई है। कोरोना वायरस की पुष्टि वाले तीन मामले नैदानिक तौर पर स्थिर बने हैं।


    सभी 32 राज्‍यों/केन्‍द्रशासित प्रदेशों में 6558 लोगों के लिए आईडीएसपी द्वारा सामुदायिक‍ निगरानी तथा सम्‍पर्क जारी है।


    स्‍वास्‍थ्‍य सेवा महानिदेशालय के तहत संयुक्‍त निगरानी समूह (जेएमडी) की चौथी बैठक 6 फरवरी , 2020 को आयोजित की गई , जिसमें चीन से भारत आने वाले यात्रियों के लिए जांच व समीक्षा की अवधि सहित विभिन्‍न तकनीकी मुद्दों पर चर्चा की गई।


    केन्‍द्रीय मंत्रालयों तथा सभी राज्‍यों/केन्‍द्रशासित प्रदेशों के साथ समन्‍वय कायम रखते हुए , केन्‍द्रीय स्‍वास्‍थ्‍य एवं परिवार कल्‍याण मंत्रालय भारत में नोवल कोरोना वायरस के प्रबन्‍धन के लिए पर्याप्‍त उपाय करने में जुटा है। बुखार , खांसी एवं न्‍युमोनिया के मामले में शीघ्र ही स्‍वास्‍थ्‍य की जांच करायें। कोरोना वायरस के बारे में किसी प्रकार की तकनीकी जानकारी के लिए , स्‍वास्‍थ्‍य एवं परिवार कल्‍याण मंत्रालय की हेल्‍पलाइन +91-11-23978046 अथवा ईमेल- ncov2019@gmail.com पर सम्‍पर्क करें।


    ***


    एस.शुक्‍ला/एसकेएस/आरएन-5628


    

    
    (Release ID: 1602305) Visitor Counter : 163
    
    
      Read this release in: English , Marathi