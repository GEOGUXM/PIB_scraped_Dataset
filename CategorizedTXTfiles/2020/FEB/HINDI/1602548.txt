      रक्षा मंत्रालय

      उपराष्ट्रपति ने पूर्वी नौसेना कमान (ईएनसी) का दौरा किया, ईएनसी की भूमिकाओं और उत्तरदायित्वों की जानकारी दी
      Posted On: 08 FEB 2020 5:50PM by PIB Delhi


    उपराष्ट्रपति श्री एम. वेंकैया नायडू शनिवार , 08 फरवरी 20 को पूर्वी नौसेना कमान (ईएनसी) के अपने पहले दौरे पर विशाखापत्तनम पहुंचे। आईएनएस डेगा में पहुंचने पर वाइस एडमिरल अतुल कुमार जैन, फ्लैग ऑफिसर कमांडिंग-इन-चीफ ईएनसी और जिला प्रशासन के अधिकारियों ने उपराष्ट्रपति का स्वागत किया। उपराष्ट्रपति ने औपचारिक सलामी गारद ली और उसके बाद एचक्यूसीसी में फ्लैग ऑफिसर कमांडिंग-इन-चीफ ईएनसी के साथ विचार-विमर्श किया। उन्हें ईएनसी की भूमिका और जिम्मेदारियों पर एक व्यापक जानकारी दी गई। उपराष्ट्रपति को बंदरगाह से सुपरिचित कराने के लिए उन्हें नौका से घुमाया गया जिसके बाद उन्होंने स्वदेशी रूप से निर्मित स्टील्थ फ्रिगेट आईएनएस सह्याद्री का दौरा किया , जहां उन्हें भारतीय नौसेना की संचालन क्षमताओं और लड़ाकू कौशल के बारे में जानकारी दी गई। बाद में , उपराष्ट्रपति ने नौसेना कर्मियों के साथ परस्पर बातचीत की।


    ****


    एस.शुक्‍ला/एसकेजे/सीएल – 5654

    
    
    (Release ID: 1602548) Visitor Counter : 89
    
    
      Read this release in: English , Urdu