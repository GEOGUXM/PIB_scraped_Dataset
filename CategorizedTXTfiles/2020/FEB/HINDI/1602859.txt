      पर्यटन मंत्रालय

      केन्द्रीय संस्कृति और पर्यटन मंत्री श्री प्रहलाद सिंह पटेल और गुजरात के मुख्यमंत्री श्री विजय रुपाणी गुजरात में गंतव्य प्रबंधन तथा समुदाय भागीदारी पर दो दिवसीय बैठक का उद्घाटन करेंगे
      Posted On: 11 FEB 2020 6:53PM by PIB Delhi


    केन्द्रीय पर्यटन तथा संस्कृति राज्य मंत्री (स्वतंत्र प्रभार) श्री प्रहलाद सिंह पटेल तथा गुजरात के मुख्यमंत्री श्री विजय रुपाणी 13 फरवरी, 2020 को गुजरात में गंतव्य प्रबंधन तथा समुदाय भागीदारी पर दो दिवसीय बैठक का उद्घाटन करेंगे। इसका आयोजन गुजरात के कच्छ के रण में पर्यटन तथा संस्कृति मंत्रालय द्वारा गुजरात सरकार के सहयोग से किया गया है।


    बैठक में पर्यटन क्षेत्र में गंतव्य प्रबंधन तथा समुदाय भागीदारी के महत्व पर चर्चा की जाएगी। इसमें सरकारी अधिकारी, पर्यटन उद्योग के प्रतिनिधि, निजी क्षेत्र के उद्यमी आदि संबंधित क्षेत्र में विभिन्न राज्यों तथा केन्द्रशासित प्रदेशों के श्रेष्ठ व्यवहारों/अध्ययनों को दिखाएंगे। इस आयोजन से समाज और समग्र अर्थव्यवस्था पर पड़ने वाले प्रभाव तथा क्रियान्वयन की अवधारणाओं, रूपरेखा, दृष्टिकोण और चुनौतियों को समझने में मदद मिलेगी।


    इस आयोजन से स्थानीय समुदाय के लोगों को लाभ होगा क्योंकि उन्हें आतिथ्य-सत्कार उद्योग के लिए आवश्यक कौशल प्रदान किया जाएगा। समुदाय को सामाजिक-आर्थिक लाभ विकास गतिविधियों में समाज को अग्रणी बनाकर ही प्रदान किया जा सकता है।


    बैठक का उद्देश्य सतत गंतव्य के लक्ष्य को हासिल करने के लिए विभिन्न हितधारकों के बीच सकारात्मक विचार-विमर्श को प्रोत्साहित करना है। सिफारिशों और विचार-विमर्श के आधार पर एक कार्यबल का गठन किया जाएगा ताकि आगे की कार्य योजना के लिए नीति बनाने में सहायता मिल सके।


    ***


    एस.शुक्‍ला/एजी/डीए – 5694

    
    
    (Release ID: 1602859) Visitor Counter : 121
    
    
      Read this release in: English , Urdu , Gujarati