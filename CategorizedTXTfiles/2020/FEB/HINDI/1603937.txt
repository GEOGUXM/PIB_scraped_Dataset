      रक्षा मंत्रालय

      रियर एडमिरल संजय जे. सिंह ने एनडब्‍ल्‍यूसी गोवा के कमांडेंट के रूप में पदभार संभाला
      Posted On: 20 FEB 2020 6:25PM by PIB Delhi


    रियर एडमिरल संजय जसजीत सिंह एवीएसएम, एनएम ने 18 फरवरी, 2020 को प्रतिष्ठित नेवल वॉर कॉलेज, गोवा के कमांडेंट के रूप में पदभार संभाल लिया। वह पिछले तीन दशकों में परिचालन, प्रशिक्षण और कर्मचारियों की नियुक्तियों से जुड़े कई पदों को संभाल चुके हैं। यह पदभार संभालने से पहले वह पश्चिमी बेड़े के फ्लैग ऑफिसर कमांडिंग थे। उन्‍होंने भारतीय नौसेना के समुद्री सिद्धांत, 2009; बदलाव के लिए रणनीतिक मार्गदर्शन, 2015; और भारतीय समुद्री सुरक्षा रणनीति, 2015 के प्रारूप को तैयार करने में मुख्‍य भूमिका निभाई थी। उन्‍होंने कई स्‍नातकोत्तर अध्‍ययन कार्यक्रम पूरे किए हैं जिनमें मद्रास यूनिवर्सिटी से रक्षा एवं सामरिक अध्‍ययन में एमएससी एवं एमफिल; किंग्‍स कॉलेज, लंदन से रक्षा अध्‍ययन में एमए और मुम्‍बई विश्‍वविद्यालय से एमए (इतिहास), एमफिल (राजनीतिक विज्ञान) और पीएचडी (कला) भी शामिल हैं।


    ***


    एस. शुक्‍ला/एएम/आरआरएस/वीके-5868

    
    
    (Release ID: 1603937) Visitor Counter : 30
    
    
      Read this release in: English , Urdu