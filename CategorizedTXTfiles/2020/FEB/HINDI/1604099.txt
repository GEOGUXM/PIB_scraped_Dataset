      विज्ञान एवं प्रौद्योगिकी मंत्रालय

      सीएसआईआर-सीडीआरआई की वैज्ञानिक डॉ. नीति कुमार को मिला एसईआरबी महिला उत्कृष्टता पुरस्कार -2020
      
      उन्हें राष्ट्रीय विज्ञान दिवस (एनएसडी) 2020 पर राष्ट्रपति द्वारा सम्मानित किया जाएगा, क्योंकि एनएसडी के लिए इस वर्ष का थीम "विज्ञान में महिला" है

      Posted On: 23 FEB 2020 3:28PM by PIB Delhi

    सीएसआईआर-सीडीआरआई , लखनऊ के मॉलिक्यूलर पैरासिटोलॉजी एंड इम्यूनोलॉजी प्रभाग की वरिष्ठ वैज्ञानिक डॉ. नीति कुमार को एसईआरबी महिला उत्कृष्टता पुरस्कार -2020 प्राप्त हुआ है। उन्हें 28 फरवरी , 2020 को विज्ञान भवन में राष्ट्रीय विज्ञान दिवस समारोह के दौरान राष्ट्रपति द्वारा पुरस्कार प्रदान किया जाएगा।


    यह पुरस्कार 40 वर्ष से कम आयु की महिला वैज्ञानिक को दिया जाता है , जिन्हें विभिन्न राष्ट्रीय अकादमियों से सम्मान प्राप्त हुआ है। महिला शोधकर्ताओं को भारत सरकार के विज्ञान और प्रौद्योगिकी विभाग के विज्ञान एवं इंजीनियरिंग अनुसंधान बोर्ड द्वारा 3 वर्षों के लिए 5 लाख प्रति वर्ष के अनुसंधान अनुदान की सहायता दी जाएगी।


    उनका अनुसंधान समूह मलेरिया के लिए वैकल्पिक दवा लक्ष्यों के अन्वेषण के लिए मानव मलेरिया परजीवी में प्रोटीन गुणवत्ता नियंत्रण मशीनरी को समझने की कोशिश कर रहा है।


    डॉ. नीति कुमार को इनोवेटिव यंग बायोटेक्नोलॉजिस्ट अवार्ड (डीबीटी - आईवाईबीए 2015) , भारतीय राष्ट्रीय विज्ञान अकादमी द्वारा आईएनएसए मेडल फॉर यंग साइंटिस्ट (2010) आदि जैसे कई पुरस्कार और सम्मान प्राप्त हो चुके हैं।


    ***


    एस.शुक्ला/एएम/एसकेजे/सीएल - 5902


    

    
    (Release ID: 1604099) Visitor Counter : 259
    
    
      Read this release in: English