      रेल मंत्रालय

      ऑनलाइन चैटबॉट का हिंदी भाषा में रेलवे ग्राहकों के साथ बातचीत करने के लिए उन्नयन किया गया
      
      कृत्रिम बुद्धिमत्ता आधारित‘आस्कदिशा’ चैटबॉट को आईआरसीटीसी द्वारा दी जाने वाली विभिन्न सेवाओं के संबंध में इंटरनेट पर प्राप्त रेल यात्रियों की समस्याओं का समाधान करने के लिए विकसित किया गया है
      
      Posted On: 21 FEB 2020 5:10PM by PIB Delhi


    रेल यात्रियों को पेश की गई विभिन्न सेवाओं के संबंध में इंटरनेट पर रेल यात्रियों की समस्याओं के समाधान के लिए भारतीय रेलवे ने अक्टूबर 2018 में कृत्रिम बुद्धिमता (आर्टफिशयल इन्टेलिजेन्स) आधारित आस्कदिशा चैटबॉट की सेवाए शुरु की। ऐसा टिकटिंग वेबसाइट www.irctc.in.in एवं भारतीय रेलवे खानपान और पर्यटन निगम लिमिटेड (आईआरसीटीसी ) की पर्यटन वेबसाइट www.irctctourism.com के उपयोगकर्ताओं के लाभ के लिए किया गया है।


    आस्कदिशा चैटबोट को प्रारम्भ में अंग्रेजी भाषा में शुरू किया गया था लेकिन ग्राहक सेवाओं को बढ़ाने और चैटबॉट की सेवाओं को और मजबूत बनाने के लिए आईआरसीटीसी ने अब ग्राहकों के साथ हिंदी भाषा में बातचीत करने और ईटिकटिंग साइट www.irctc.co.in के लिए आस्कदिशा का उन्नयन किया है।


    आस्कदिशा पर हिंदी भाषा में दैनिक आधार पर औसतन 3000 पूछताछ की जा रही हैं और यह संख्या दिन प्रति-दिन बढ़ रही है जो ग्राहकों में इसकी स्वीकार्यता को दर्शाती है। आईआरसीटीसी की निकट भविष्य में कई अन्य अतिरिक्त सुविधाओं के साथ अधिक से अधिक भाषाओं में इसकी शुरुआत करने की योजना है। शुरुआत से लेकर अब तक आस्कदिशा का 150 मिलियन से अधिक यात्रियों ने लाभ उठाया है।


    *****


    एस . शुक्‍ला / एएम / आईपीएस / सीएल - 5882

    
    
    (Release ID: 1603999) Visitor Counter : 275
    
    
      Read this release in: English , Urdu , Marathi , Bengali