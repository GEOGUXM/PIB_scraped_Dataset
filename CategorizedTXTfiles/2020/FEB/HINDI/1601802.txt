      कौशल विकास एवं उद्यमिता मंत्रालय

      कौशल विकास और उद्यमिता मंत्री डॉ. महेन्‍द्रनाथ पांडे ने केन्‍द्रीय बजट को आगे बढ़ने वाला और दूरदर्शी बताया; कहा 3000 करोड़ रुपये का परिव्यय व्यावसायिक शिक्षा और प्रशिक्षण को प्रोत्साहन देगा
      Posted On: 01 FEB 2020 5:29PM by PIB Delhi


    कौशल विकास और उद्यमिता मंत्री डा. महेन्‍द्रनाथ पांडे ने केंद्रीय बजट 2020-21 का स्वागत करते हुए इसे आगे बढ़ने वाला बताया है। एक बयान में , उन्होंने कहा कि 3000 करोड़ रूपये का परिव्यय व्यावसायिक शिक्षा और प्रशिक्षण स्किल इंडिया मिशन और देश की समग्र कौशल प्रणाली को गति प्रदान करेगा। उनका वक्‍तव्‍य इस प्रकार है:


    “ मैं राष्ट्र निर्माण के लिए आगे बढ़ने और दूरदर्शी दृष्टिकोण वाले तथा युवाओं की आकांक्षाओं को पूरा करने के लिए रास्ते बनाने वाले बजट 2020 का स्वागत करता हूं। शिक्षा के साथ कौशल विकास को रखकर , माननीय वित्त मंत्री श्रीमती निर्मला सीतारमण ने स्किल इंडिया मिशन और देश के समग्र कौशल प्रणाली को गति प्रदान की है। भारत उन गिने चुने लोगों का खजाना है , जिन्हें अपने सपनों को साकार करने के लिए कौशल प्रदान किया जाना चाहिए।


    3000 करोड़ रूपये का परिव्यय व्यावसायिक शिक्षा और प्रशिक्षण को गति प्रदान करेगा। वर्तमान योजनाओं के तहत , हम पहले ही एक कारोबार के लिए कक्षा 9-10 में 400 घंटे और कक्षा 11-12 में 500 घंटे में 8000 स्कूलों और संस्थानों में कौशल प्रशिक्षण को परख चुके हैं। बजट 2020 में भी इसका जाल अन्य स्कूलों में भी फैलाने का प्रावधान किया गया है।


    उच्च शिक्षण संस्थानों के 150 संस्थानों में डिग्री और डिप्लोमा पाठ्यक्रमों में इसे शुरू करके एप्रेंटिसशिप को मुख्य धारा में लाने से सरकार के प्रयासों को बढ़ावा मिलेगा जिससे काम के दौरान अध्‍ययन एक तैयार कार्यबल बनाने की दिशा में एक प्रमुख कदम होगा। यह 2019 में बीए , बीकॉम और बीएससी अंडरग्रेजुएट के लिए चुनिंदा कॉलेजों में शुरू किए गए पथप्रदर्शक श्रेयस की सफलता को मान्यता है , जिसमें रिटेल , टूरिज्म और लॉजिस्टिक्स क्षेत्र के पाठ्यक्रमों में एप्रेंटिसशिप शामिल है। बहुत कुछ प्रशिक्षित और प्रेरित पेशेवरों की एक युवा ब्रिगेड बनाने की हमारी क्षमता पर निर्भर करेगा। स्थानीय स्तर पर इंजीनियरिंग के छात्रों को इंटर्नशिप के अवसर प्रदान करने से न केवल युवाओं को वास्तविक वातावरण में तैयार किया जाएगा , बल्कि नई प्रतिभाओं और नए विचारों का अनुकूलन करने में मदद मिलेगी।


    अत्‍यधिक मांग वाले स्वास्थ्य सेवा प्रदाताओं को तैयार करने पर जोर देना एक प्रेरणादायक कदम है। स्वास्थ्य और कौशल विकास मंत्रालय भारत और विदेशों दोनों में शिक्षकों , नर्सों , पैरामेडिकल स्टाफ और देखभाल करने वालों की मांग को पूरा करने के लिए विशेष पाठ्यक्रम बनाने के लिए मिलकर काम करेंगे।


    बजट में बुनियादी ढांचे में भारी निवेश पर भी ध्यान दिया गया है जो देश में कुशल कर्मचारियों की संख्या को फिर से बढ़ाएगा। कौशल विकास अन्य सभी पहलों जैसे पीएम कुसुम , कृषि उड़ान , जलजीवन मिशन , भंडार गृह विकास आदि के लिए भी एक रीढ़ की हड्डी के रूप में काम करना जारी रखेगा , रोजगार के अवसर पैदा करेगा और समग्र उत्पादकता और परिणाम बढ़ाएगा।


    भारतीयों के उद्यमिता उत्‍साह पर ध्यान केंद्रित करने के सरकार के इरादे की घोषणा करके , माननीय वित्त मंत्री ने देश के भविष्य और भारत को विश्व की कौशल राजधानी बनाने का मार्ग प्रशस्त किया है। ”


    ***


    आर.के.मीणा/आरएनएम/केपी/वाईबी – 5581

    
    
    (Release ID: 1601802) Visitor Counter : 23
    
    
      Read this release in: English