      रक्षा मंत्रालय

      जमुना ने श्रीलंका से संयुक्त हाइड्रोग्राफिक ऑपरेशंस को आगे बढ़ाया
      Posted On: 13 FEB 2020 2:59PM by PIB Delhi


    भारतीय नौसेना का सैंडहाक वर्ग का हाइड्रोग्राफिक सर्वेक्षण जहाज , आईएनएस जमुना (जे16) कैप्‍टन एचए हरदास के निरीक्षण में 06 फरवरी 20 को कोलंबो , श्रीलंका पहुंचा। श्रीलंका के दक्षिण पश्चिम तट पर संयुक्त हाइड्रोग्राफिक सर्वेक्षण करने के लिए आपसी समझौते के आधार पर इस जहाज को श्रीलंका में तैनात किया गया था।


    इसमें बुलाए गए कमांडिंग अफसरों में रियर एडमिरल सिसिरा जयकोडी , श्रीलंका की नौसेना के प्रमुख हाइड्रोग्राफर और पश्चिमी नौसेना क्षेत्र के कमांडर रियर एडमिरल एसए वीरसिंघे शामिल थे।


    दो महीने की तैनाती अवधि में , जहाज विस्तृत हाइड्रोग्राफिक सर्वेक्षण और कई तट-आधारित सर्वेक्षण गतिविधियों को अंजाम देगा। संयुक्त सर्वेक्षण के दौरान श्रीलंका के नौसेना कर्मी जहाज को तैयार करेंगे। इसके अतिरिक्त श्रीलंका की नौसेना के जवानों को बंदरगाह में हर परिचालन मोड़ के दौरान ‘ हैंड्स ऑन ’ प्रशिक्षण भी प्रदान किया जाएगा।


    समुद्र में सर्वेक्षण कार्यों के अग्रदूत के रूप में , कई तट-आधारित सर्वेक्षण गतिविधियों को कोलंबो बंदरगाह में जहाज के प्रवास के दौरान आगे बढ़ाया गया , जिसमें जहाज पर श्रीलंकाई कर्मियों का सवार होना , जहाज की क्षमताओं की जानकारी देना और एसएलएन नाविकों के लिए बंदरगाह प्रशिक्षण कार्यक्रम शामिल थे। आईएनएस जमुना ने रियर एडमिरल सिसिरा जयकोडी , श्रीलंकाई नौसेना के मुख्य हाइड्रोग्राफर , श्रीलंकाई जल सर्वेक्षण विभाग के अधिकारियों और जहाज के भारतीय अधिकारियों के बीच एक बैठक की मेजबानी की।


    *****


    एस.शुक्ला/एएम/केपी / पीबी– 57 25


    

    
    (Release ID: 1603082) Visitor Counter : 177
    
    
      Read this release in: English , Urdu