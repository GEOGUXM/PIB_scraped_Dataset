      सड़क परिवहन एवं राजमार्ग मंत्रालय

      फास्‍टैग 15 दिनों के लिए निःशुल्क उपलब्ध होगा
      Posted On: 12 FEB 2020 3:31PM by PIB Delhi


    राष्ट्रीय राजमार्ग प्राधिकरण (एनएचएआई) के टोल प्‍लाजाओं पर डिजिटल शुल्‍क संग्रह को बढ़ावा देने के लिए 15 से 29 फरवरी के बीच 15 दिनों के लिए फास्‍टैग के लिए वसूल की जाने वाली सौ रूपए की राशि माफ करने का फैसला किया है। इस दौरान सड़क का इस्‍तेमाल करने वाले लोग अपने वाहनों के पंजीकरण प्रमाणपत्र के साथ किसी भी नजदीकी बिक्री केन्‍द्र में जाकर फास्‍टैग निशुल्‍क प्राप्‍त कर सकते हैं।


    फास्‍टैग एनएचएआई के सभी प्‍लाजों , आरटीओ, सामान्‍य सुविधा केन्‍द्रों ,परिवहन केन्‍द्रों और पेट्रोल पंपों आदि से खरीदे जा सकते हैं। एनएचएआई के नजदीकी फास्‍टैग बिक्री केन्‍द्र का पता लगाने के लिए माईफास्‍टैग ऐप , डब्‍ल्‍यू डब्‍ल्‍यू डब्‍ल्‍यू डॉट आईएचएमसीएल डॉट कॉम पर या फिर एनएच हेल्‍पलाइन नंबर 1033 पर संपर्क किया जा सकता है।


    हालांकि फास्‍टैग के लिए निर्धारित सुरक्षा जमा राशि और वैलेट में न्‍यूनतम शेष राशि यथावत बनी रहेगी इसमें कोई बदलाव नहीं किया गया है।


    एनएचएआई ने इससे पहले 22 नवंबर से 15 दिसंबर 2019 तक फास्टैग मुफ्त देने की घेाषणा की थी।


    ****


    एस.शुक्‍ला/एएम/एमएस/5703


    

    
    (Release ID: 1602931) Visitor Counter : 521
    
    
      Read this release in: Marathi , Bengali , Malayalam , English , Urdu