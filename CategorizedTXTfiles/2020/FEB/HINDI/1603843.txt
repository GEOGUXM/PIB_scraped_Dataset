      सड़क परिवहन एवं राजमार्ग मंत्रालय

      जनरल (सेवानिवृत्‍त) डॉ. वी के सिंह चारधाम परियोजना की प्रगति की समीक्षा करेंगे
      Posted On: 19 FEB 2020 6:31PM by PIB Delhi


      केन्‍द्रीय सड़क परिवहन और राजमार्ग राज्‍य मंत्री जनरल (सेवानिवृत्‍त) डॉ . वी के सिंह चारधाम परियोजना की प्रगति की समीक्षा करने के लिए 20 फरवरी से उत्‍तराखंड की तीन दिवसीय दौरे पर रहेंगे। इस अवसर पर राज्‍य के मुख्‍यमंत्री त्रिवेंद्र सिंह रावत उनके साथ रहेंगे। जनरल सिंह परियोजना के इंजीनियरों और अधिकारियों के साथ मिलकर कार्य प्रगति की समीक्षा करेंगे। इस दौरान वे नरेन्‍द्र नगर , चंबा , चिनयालिसौर , धारासू , बारकोट , जानकीचट्टी और उत्‍तरकाशी इलाके का हवाई सर्वेक्षण भी करेंगे।


      प्रधानमंत्री श्री नरेन्‍द्र मोदी ने दिसंबर 2016 में चारधाम राष्‍ट्रीय राजमार्ग संपर्क परियोजना का उद्धाटन किया था। इसके तहत यमुनोत्री धाम , गंगोत्री धाम , केदारनाथ धाम और बद्रीनाथ धाम जाने वाले राष्‍ट्रीय राजमार्ग के 889 किलोमीटर के हिस्‍से तथा कैलाश मानसरोवर यात्रा वाले इसके कुछ हिस्‍सों के विकास और उसको बेहतर बनाने का काम किया जाना है।


      चारधाम परियोजना में राष्‍ट्रीय राजमार्ग के जिन हिस्‍सों को बेहतर बनाने और उनके विकास का काम होना है उसके तहत इन हिस्‍सों में सड़कों को और चौड़ा करना , इनके ढलान वाले हिस्‍सों में दोनों तरफ सुरक्षा के लिए मौजूदा दीवारों को और ऊंचा करना तथा ड्रेपरी प्रणाली , नेटिंग , एंकरिंग आदि की व्‍यवस्‍था करना है।


      परियोजनाओं में अपनी तरह की अकेली परियोजना या सड़क चौड़ीकरण परियोजनाओं के हिस्से के रूप में लोगों के लिए सड़कों को ज्‍यादा सुरक्षित बनाने के वास्‍ते इनके भूस्‍खलन / तथा धंस रहे पुराने स्‍थानों में भूस्‍खलन की घटनाओं को रोकने के उपाय करना और इन्‍हें अधिक सुरक्षित बनाना आदि शामिल हैं। ढह जाने वाली कमजोर ढलानों को स्थिर बनाने के लिए उन पर वनस्‍पतियां उगाने के लिए जैव इंजीनियरिंग की हाइड्रो सीडिंग जैसे तरीकों का इस्‍तेमाल किया जा रहा है। ये सभी उपाय राजमार्ग और आसपास के पर्यावास को प्राकृतिक आपदाओं से सुरक्षित बनाएंगे।


      ***


      एस शुक्‍ला/एएम/एमएस-5850
    

    
    (Release ID: 1603843) Visitor Counter : 39
    
    
      Read this release in: English