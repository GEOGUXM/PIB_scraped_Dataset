      सड़क परिवहन एवं राजमार्ग मंत्रालय

      भारतीय राष्‍ट्रीय राजमार्ग प्राधिकरण फास्‍टैग उपयोगकर्ताओं को उनकी यात्रा में सुरक्षा प्रदान करता है : दोषियों से दोगुनी राशि वसूल की जाती है
      
      दोषियों से 20 करोड़ रुपये वसूल किए गए

      Posted On: 23 FEB 2020 6:20PM by PIB Delhi

    भारतीय राष्‍ट्रीय राजमार्ग प्राधिकरण (एनएचएआई) द्वारा लागू की गई आरएफआईडी आधारित इलेक्‍ट्रॉनिक पथकर संग्रह प्रणाली अपने राष्‍ट्रव्‍यापी कार्यान्‍वयन के दो महीने के अंदर ही राष्‍ट्रीय राजमार्गों पर यात्रियों के जीवन को सुगम बनाने में बहुत महत्‍वपूर्ण साबित हुई है।


    मल्‍टीपल प्‍वाइंट ऑफ सेल (पीओएस) के माध्‍यम से एक करोड़ पचपन लाख से अधिक फास्‍टैग जारी किए जा चुके हैं। एनएचएआई फास्‍टैग की बढ़ती बिक्री पर ध्‍यान दे रहा है , जो जनता द्वारा इस डिजिटल प्रणाली को अच्‍छी तरह अपनाने का एक स्‍पष्‍ट संकेत दे रही है। इसके परिणामस्‍वरूप फास्‍टैग लेन-देन ने प्रतिदिन 40 लाख की ऐतिहासिक संख्‍या को पार कर चुका है।


    अपने मौजूदा फास्‍टैग उपयोगकर्ताओं को उचित महत्‍व देने, दोषियों को रोकने तथा राष्‍ट्रीय राजमार्ग के यात्रियों को फास्‍टैग अपनाने में प्रोत्‍साहन देने के लिए एनएचएआई द्वारा बिना फास्‍टैग वाले वाहनों के फास्‍टैग लेन में प्रवेश करने पर दोगुणा पथकर वसूल किया जा रहा है। अभी तक देश में फास्‍टैग लेन में अतिक्रमण करने के दोषी कुल 18 लाख वाहनों से दोहरे नकद पथकर के रूप में वसूल की जाने वाली राशि लगभग 20 करोड़ रुपये हो गई है।


    एक उपाय के रूप में राजमार्गों पर फास्‍टैग उपयोगकर्ताओं के लिए एक सहज और परेशानीमुक्‍त आवाजाही उपलब्‍ध हुई है। पूरे देश में फास्‍टैग लागू होने से अभी तक इच्छित परिणाम प्राप्‍त हुए हैं। फास्‍टैग अपनाने का अर्थ यह भी है कि इससे टॉल बूथों पर कर संग्रह में बहुत जरूरी पारदर्शिता आई है।


    राष्‍ट्रीय राजमार्ग शुल्‍क प्‍लाजाओं पर फास्‍टैग के माध्‍यम से उपयोगकर्ता शुल्‍क के डिजिटल संग्रह में बढ़ोतरी करने के लिए एनएचएआई ने 15 फरवरी, 2020 से 29 फरवरी,2020 तक भारतीय राष्‍ट्रीय राजमार्ग प्राधिकरण ने फास्‍टैग के लिए 100 रुपये की फास्‍टैग लागत को माफ कर दिया है। कोई भी सड़क उपयोगकर्ता अपने वाहन के वैध पंजीकरण प्रमाणपत्र (आरसी) के साथ किसी भी अधिकृत प्‍वाइंट ऑफ सेल स्‍थल पर जाकर नि:शुल्‍क एनएचएआई फास्‍टैग प्राप्‍त कर सकता है।


    ***


    एस.शुक्‍ला/एएम/आईपीएस/एनआर- 5914


    

    
    (Release ID: 1604172) Visitor Counter : 64
    
    
      Read this release in: English