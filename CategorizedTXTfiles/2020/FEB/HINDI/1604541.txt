      खाद्य प्रसंस्करण उद्योग मंत्रालय

      केन्द्रीय खाद्य प्रंसस्करण उद्योग मंत्री ने टीओपी फसलों (टमाटर, प्याज और आलू) की कीमतों की निगरानी और खतरे की चेतावनी के लिए बाजार बुद्धिमत्ता और पूर्व चेतावनी प्रणाली (एमआईईडब्ल्यूएस) पोर्टल की शुरुआत की
      
      एमआईईडब्ल्यूएस पोर्टल योजना बनाने और कीमतें स्थिर करने के लिए समय पर हस्तक्षेप करने में मदद करेगा : हरसिमरत कौर बादल
      Posted On: 26 FEB 2020 5:33PM by PIB Delhi


      केन्द्रीय खाद्य प्रंसस्करण उद्योग मंत्री श्रीमती हरसिमरत कौर बादल ने बाजार बुद्धिमत्ता और पूर्व चेतावनी प्रणाली (एमआईईडब्ल्यूएस) वेब पोर्टल की आज नई दिल्ली में शुरुआत की। पोर्टल http://miews.nafed-india.com . पर खोला जा सकता है।


      कार्यक्रम के दौरान मीडिया को संबोधित करते हुए श्रीमती बादल ने कहा कि टमाटर, प्याज और आलू (टीओपी) के मूल्यों की वास्तविक निगरानी करने और साथ ही ऑपरेशन ग्रीन (ओजी) योजना की शर्तों के तहत हस्तक्षेप करने संबंधी चेतावनी जारी करने के लिए एमआईईडब्ल्यूएस डैशबोर्ड और पोर्टल अपने तरह का पहला प्लेटफार्म है। यह पोर्टल टीओपी फसलों से संबंधित प्रासंगिक जानकारी जैसे मूल्य और आगमन, क्षेत्र, उपज और उत्पादन, आयात और निर्यात, फसल कैलेंडर, फसल कृषि विज्ञान आदि के बारे में महत्वपूर्ण जानकारी का दृश्य फॉरमेट में प्रसार करेगा।


      ऑपरेशन ग्रीन योजना की शर्तों के अनुसार बहुतायत की स्थिति के दौरान उत्पादन क्षेत्रों से अतिरिक्त उत्पादन को उपभोग केन्द्रों की तरफ निकालने का काम निम्नलिखित तरीके से किया जाएगा :-

        * कटाई के समय जब औसत बाजार मूल्य पिछले तीन वर्षों से कम हो।
        * कटाई के समय जब मूल्य पिछले वर्ष के बाजार मूल्य की तुलना में 50 प्रतिशत से नीचे गिर जाएं।
        * एक विशेष अवधि के लिए यदि कीमतें राज्य / केन्द्र द्वारा निर्धारित कोई न्यूनतम मानदंड से भी नीचे चली जाएं।

      श्रीमती बादल ने कहा कि एमआईईडब्ल्यूएस प्रणाली किसानों को परामर्श देने के लिए तैयार की गई है ताकि बहुतायत की स्थितियों में पूर्व चेतावनी मिलने के साथ-साथ चक्रीय उत्पादन से बचा जा सके। निर्णयकर्ताओं के लिए एमआईईडब्ल्यूएस प्रणाली निम्न में मदद करेगी-

       1. समय पर बाजार हस्तक्षेप के लिए आपूर्ति स्थिति की निगरानी
       2. बहुतायत की स्थिति में त्वरित प्रक्रिया में सहायता ताकि बहुतायत वाले क्षेत्रों से उत्पादों को कमी /उपभोग वाले क्षेत्रों तक ले जाया जा सके और
       3. निर्यात /आयात निर्णय करने के लिए जानकारी प्रदान करना।

      एमआईईडब्ल्यूएस पोर्टल की विशेषताओं में शामिल है-

       1. एक डैशबोर्ड जो कम कीमत और अधिक कीमत की चेतावनी का संकेत देने के साथ-साथ आने वाले तीन महीनों के लिए मूल्यों की जानकारी देगा।
       2. देश में टीओपी फसलों के मूल्य और आगमन जिसमें पिछले मौसम से तुलना और परस्पर प्रभाव डालने वाला चार्ट है।
       3. टीओपी फसलों का क्षेत्र, उपज और उत्पादन
       4. फसल कृषि वैज्ञानिक और टीओपी फसलों में प्रत्येक की व्यापार रूप-रेखा
       5. टीओपी फसलों की बाजार स्थिति के बारे में नियमित और विशेष रिपोर्ट। पोर्टल में सार्वजनिक और निजी वर्ग होंगे, जिनमें उपरोक्त विशेषता को विभाजित किया जाएगा। मूल्य और आगमन, क्षेत्र, उपज और उत्पादन, फसल कृषि वैज्ञानिक और व्यापार रूप-रेखा जैसे वर्ग तक लोग पहुंच सकेंगे, जबकि नियमित और विशेष बाजार बुद्धिमत्ता रिपोर्ट और मूल्यों की भविष्यवाणी तक केवल नीति निर्धारकों की पहुंच होगी।

      यह पोर्टल एमओएफपीआई की पहल है, जो आईटी साधनों और डिजिटल इंडिया के लक्ष्य को आगे बढ़ाती है। इससे पहले मंत्रालय को उसके संपदा पोर्टल और डैशबोर्ड के जरिये संपूर्ण परियोजना के लिए आवेदन, उसके कार्यान्वयन और ऑनलाइन मूल्यांकन प्रक्रिया का श्रेय मिला था। एमओएफपीआई को हाल ही में ई-कार्यालय के प्रभावी कार्यान्वयन के लिए कार्मिक, जन शिकायत और पेंशन मंत्रालय से सराहना मिली थी।


      एमओएफपीआई की पहल से वास्तविक निगरानी में आईटी की क्षमता से फायदा उठाने और उपरोक्त तीन फसलों के संदर्भ में आपूर्ति पक्ष की अनियमितताओं अथवा अड़चनों को देखते हुए किसी भी आवश्यकता के लिए समय पर जवाब दिया जा सकेगा। यदि सफल रहा तो इस पोर्टल का आगे विस्तार किया जाएगा और सरकार के अन्य संबद्ध विभाग /मंत्रालयों द्वारा अनुसरण किया जाएगा।


      ऑपरेशन ग्रीन योजना


      केन्द्रीय बजट 2018-19 के बजट भाषण में, किसान उत्पादक संगठनों (एफपीओ), एग्री-लॉजिस्टिक्स, प्रसंस्करण सुविधाओं और व्यावसायिक प्रबंधन को बढ़ावा देने के लिए 500 करोड़ रुपये के व्यय से ‘ ऑपरेशन फ्लड ’ की तर्ज पर एक नई योजना ‘ ऑपरेशन ग्रीन्स ’ की घोषणा की थी। तदनुसार मंत्रालय ने टमाटर, प्याज और आलू (टीओपी) मूल्य श्रृंखला के समन्वित विकास के लिए एक योजना तैयार की। योजना के बारे में अधिक जानकारी के लिए यहां क्लिक करें


      *****


      एस. शुक्‍ला/एएम/केपी/डीएस- 5978

    
    
    (Release ID: 1604541) Visitor Counter : 63
    
    
      Read this release in: English
    
    
    

5.