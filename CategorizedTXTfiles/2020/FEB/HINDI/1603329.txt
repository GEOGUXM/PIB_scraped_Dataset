      गृह मंत्रालय

      श्री जी. किशन रेड्डी ने बिम्सटेक देशों से मादक पदार्थों की तस्करी के खिलाफ लड़ने के लिए ठोस प्रयास करने का आह्वान किया
      Posted On: 14 FEB 2020 7:43PM by PIB Delhi


    गृह राज्य मंत्री, श्री जी. किशन रेड्डी ने आज नई दिल्ली में बिम्सटेक (बे ऑफ बंगाल इनिशिएटिव फॉर मल्टी-सेक्टोरल टेक्निकल एंड इकोनॉमिक को-ऑपरेशन) सहयोगी देशों के 'मादक पदार्थों की तस्करी से मुकाबला करने पर सम्मेलन' के समापन सत्र की अध्यक्षता की।


    समापन सत्र को संबोधित करते हुए श्री जी. किशन रेड्डी ने कहा कि नशीले पदार्थों की तस्करी के खतरों को केवल प्रभावित राष्ट्रों द्वारा उनके अनुभवों और सूचनाओं को साझा करके ठोस प्रयासों के माध्यम से ही नियंत्रित किया जा सकता है। उन्होंने कहा कि एक संयुक्त और समन्वित दृष्टिकोण अपनाकर इस बहुआयामी खतरे पर व्यापक हमला करके और रणनीति बनाकर निपटा जा सकता है। उन्होंने आशा व्यक्त किया कि पिछले दो दिनों में इस सम्मेलन में उभरती हुई चुनौतियों पर ध्यान केंद्रित करते हुए कई महत्वपूर्ण तथ्यों और मुद्दों पर विस्तृत चर्चा की गई है।


    मंत्री ने कहा कि विश्व के सभी देशों में मादक पदार्थों की तस्करी एक आम बात है क्योंकि इसमें अर्थशास्त्र को अस्थिर करने की क्षमता है और इसका प्रभाव एकल व्यक्तिगत स्तर पर परिवारों को नष्ट करने और सामाजिक ताने-बाने को ध्वंस करने में समान रूप से दिखाई देता है।


    मादक पदार्थों की तस्करी से निपटने के लिए भारत सरकार द्वारा उठाए गए कदमों के बारे में बात करते हुए, श्री जी. किशन रेड्डी ने कहा कि सरकार ने केंद्र के साथ-साथ राज्यों की एजेंसियों के बीच समन्वय को बढ़ावा देने के लिए एक सोची समझी रणनीति बनाई है और मादक पदार्थों की तस्करी पर निगरानी को बढ़ाने के लिए गृह मंत्रालय द्वारा एक संयुक्त समन्वय समिति की स्थापना की गई है। उन्होंने कहा कि हम मजबूत क्षेत्रीय सहयोग के माध्यम से ड्रग तस्करी का मुकाबला करने के लिए प्रतिबद्ध हैं।


    उन्होंने कहा कि बिम्सटेक देशों के बीच के संबंध राजनयिक संबंधों से बहुत अधिक हैं क्योंकि हमारे बीच सदियों पुराने गहरे सांस्कृतिक और पारंपरिक संबंध रहे हैं हालाँकि, हम सभी को समान रूप से समुद्री सुरक्षा खतरों का सामना करना पड़ता है। समुद्री मार्ग के माध्यम से आतंकवाद और मादक पदार्थों की तस्करी के मामले कई गुना बढ़ गए हैं और यह अवसर इन राष्ट्रों के बीच समन्वय को महत्वपूर्ण बनाता है।


    इस अवसर पर सचिव, एमएसजे एंड ई, श्री आर. सुब्रह्मण्यम, सचिव, ईस्ट बिम्सटेक, श्रीमती विजय ठाकुर सिंह, महानिदेशक, नारकोटिक्स कंट्रोल ब्यूरो, श्री राकेश अस्थाना और अन्य गणमान्य व्यक्ति भी मौजूद थे।


    ***


    एस.शुक्‍ला/एएम/एके- 5772

    
    
    (Release ID: 1603329) Visitor Counter : 29
    
    
      Read this release in: English