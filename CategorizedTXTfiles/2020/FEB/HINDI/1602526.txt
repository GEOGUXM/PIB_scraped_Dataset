      रसायन एवं उर्वरक मंत्रालय

      ओडिशा के तलचर उर्वरक इकाई में सितंबर, 2023 से प्रचालन आरम्भ होने की संभावना : श्री गौडा
      Posted On: 07 FEB 2020 4:15PM by PIB Delhi


    रसायनिक और उर्वरक मंत्री श्री डी वी सदानंद गौड़ा ने एक लिखित जवाब में राज्यसभा को सूचित किया कि तलचर फर्टिलाइजर्स लिमिटेड (टीएफएल) , ओडिशा में सितंबर 2023 तक प्रचालन शुरू होने की संभावना है। उन्होंने कहा कि भारत सरकार फर्टिलाइजर कॉर्पोरेशन ऑफ इंडिया लिमिटेड (एफसीआईएल ) की बंद तलचर यूनिट के पुनरुद्धार के लिए समय-समय पर अनुमोदित विभिन्न कैबिनेट नोटों के माध्यम से इस यूरिया इकाई को फिर से शुरू करने की दिशा में काम करती रही है।


    मंत्री ने यह भी जानकारी दी कि मैसर्स पीडीआईएल की नियुक्ति टीएफएल द्वारा टीएफएल परियोजना की पूर्व-परियोजना गतिविधियों हेतु परियोजना प्रबंधन सलाहकार के रूप में की गई है। अगस्त 2017 में पेट कोक की आपूर्ति के लिए आईओसीएल के साथ समझौता ज्ञापन पर हस्ताक्षर किए गए थे। परियोजना की पर्यावरण मंजूरी फरवरी , 2018 में प्राप्त हुई थी। सीसीईए ने सितंबर 2018 में आरसीएफ इक्विटी योगदान के लिए स्वीकृति प्रदान की। कैप्टिव कोयला खदान के लिए खान आवंटन समझौते पर दिसंबर 2018 में हस्ताक्षर किए गए। प्रवर्तकों द्वारा अनुमोदन प्राप्त करने के बाद 29 अगस्त, 2019 को टीएफएल बोर्ड द्वारा परियोजना की निवेश स्वीकृति दी गई। कोयला गैसीकरण और अमोनिया/यूरिया संयंत्र के लिए एलएसटीके अनुबंध क्रमशः 11 और 19 सितंबर 2019 को प्रदान किया गया है। टीएफएल परियोजना के लिए ओडिशा सरकार के उच्च स्तरीय मंजूरी प्राधिकरण (एचएलसीए ) द्वारा 31 अगस्त, 2019 को अनुमोदन प्रदान किया गया है।


    ****


    एस.शुक्‍ला/एसकेजे/सीएल – 5650

    
    
    (Release ID: 1602526) Visitor Counter : 49
    
    
      Read this release in: English