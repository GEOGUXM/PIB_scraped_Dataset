      रक्षा मंत्रालय

      आईएनएस ऐरावत, अंतसीरानाना, मेडागास्कर (ऑपरेशन वनीला) में मानवीय सहायता और आपदा राहत प्रदान कर रहा है
      Posted On: 01 FEB 2020 7:43PM by PIB Delhi


    दक्षिणी हिंद महासागर में तैनात मिशन , भारतीय नौसेना जहाज, ऐरावत को 26 जनवरी 2020 को मेडागास्कर के नागरिकों की सहायता प्रदान करने के लिए डायवर्ट कर दिया गया , जो डायने चक्रवात की तबाही से प्रभावित हुए हैं। ऐरावत द्वारा इस मानवीय सहायता और आपदा राहत मिशन को भारतीय नौसेना द्वारा शुरू किए गए ‘ ऑपरेशन वनीला ’ के हिस्से के रूप में किया जा रहा है , जो कि मेडागास्कर में इस मानवीय संकट को सहायता उपलब्ध कराने वाली पहली अंतरराष्ट्रीय प्रतिक्रिया है।


    ' ऑपरेशन वनीला ' के हिस्से के रूप में और भारत सरकार की ओर से , मेडागास्कर में भारत के राजदूत, श्री अभय कुमार और कमांडर सुनील शंकर , ऐरावत के कमांडिंग ऑफिसर ने 01 फरवरी 2020 को मेडागास्कर के माननीय प्रधान मंत्री , महामहिम क्रिश्चियन लोइस की उपस्थिति में स्थानीय सरकारी अधिकारियों को तत्काल आवश्यक राहत सामग्री आपदा राहत स्टोर, टेंट , कंबल , कपड़े भोजन और दवाइयाँ सोंपा। जहाज की मेडिकल टीम स्थानीय अधिकारियों के साथ समन्वय बनाकर 01 से 02 फरवरी 2020 को अंतसीरानाना में चिकित्सा शिविर का भी आयोजन करेगी।


    चक्रवात डायने के बाद समय पर भारत सरकार द्वारा उपलब्ध करवायी गई इस सहायता और भारतीय नौसेना द्वारा प्रदर्शित की गई दक्षता की स्थानीय प्राधिकारियों ने बहुत सराहना की है और इससे मेडागास्कर के साथ भारत के संबंधों को बढ़ावा देने में मदद मिलेगा।


    आर.के.मीणा/आरएनएम/एएल/एमबी – 555 8

    
    
    (Release ID: 1601633) Visitor Counter : 185
    
    
      Read this release in: English , Urdu