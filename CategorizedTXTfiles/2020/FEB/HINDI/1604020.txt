      रक्षा मंत्रालय

      रियर एडमिरल एंटनी जॉर्ज, एनएम, वीएसएम ने दक्षिणी नौसेना कमान में सीएसओ (प्रशिक्षण) के रूप में संभाला कार्यभार
      Posted On: 20 FEB 2020 6:25PM by PIB Delhi


    रियर एडमिरल एंटनी जॉर्ज ने 20 फरवरी 2020 को दक्षिणी नौसेना कमान में चीफ स्टाफ ऑफिसर (प्रशिक्षण) के रूप में कार्यभार संभाल लिया।


    सेंट स्टीफन कॉलेज से स्नातक यह ध्वज अधिकारी (फ्लैग ऑफिसर) 1 जुलाई 1987 को भारतीय नौसेना से जुड़े थे। वह एक पनडुब्बी रोधी युद्ध विशेषज्ञ रहे हैं और वह केरल के अलपुझा जिले के निवासी हैं।


    अपने 32 साल के शानदार करियर के दौरान यह ध्वज अधिकारी समुद्र के भीतर और समुद्र तट पर कई अहम पदों पर तैनात रहे हैं। उनके प्रमुख कार्यों में पश्चिमी बेड़े में फ्लीट एएसडब्ल्यू अधिकारी, मिसाइल कार्वेट आईएनएस खंजर और गाइडेड मिसाइल फ्रिगेट आईएनएस तरकश (जो कैलिनिनग्रैड, रूस) की अगुआई शामिल हैं।


    अन्य अहम भूमिकाओं में पूर्वी नौसेना कमान में कमांड एएसडब्ल्यू अधिकारी के साथ ही ध्वज अधिकारी, प्रतिष्ठित रक्षा सेवा स्टाफ कॉलेज और कोमोडोर ब्यूरो ऑफ सेलर्स में अनुदेशक शामिल हैं।


    ध्वज अधिकारी ने ब्रिटेन में उन्नत कमांड और कर्मचारी पाठ्यक्रम और नौसेना महाविद्यालय, मुंबई में नौसेना उच्च कमांड पाठ्यक्रम भी पूरा किया है।


    17 अक्टूबर को फ्लैग रैंक में प्रोन्नति के साथ उन्हें पहले असिस्टैंट चीफ ऑफ नेवल स्टाफ (स्टाफ जरूरतों) के रूप में नियुक्त किया गया, जिस पद पर वह दो साल से ज्यादा वक्त तक तैनात रहे।


    ध्वज अधिकारी को नौ सेना पदक और विशिष्ट सेवा पदक से सम्मानित किया जा चुका है।


    एस. शुक्‍ला/एएम/एमपी-5869

    
    
    (Release ID: 1604020) Visitor Counter : 11
    
    
      Read this release in: English , Urdu