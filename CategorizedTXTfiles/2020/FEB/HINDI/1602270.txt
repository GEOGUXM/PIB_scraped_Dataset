      वित्‍त मंत्रालय

      आयकर विभाग ने तमिलनाडु में फिल्म उद्योग की प्रमुख हस्तियों के परिसरों की तलाशी ली
      Posted On: 06 FEB 2020 4:24PM by PIB Delhi


    आयकर विभाग ने तमिलनाडु के एक निर्माता , एक जाने-माने अभिनेता , उनके वितरक और कोषाध्‍यक्ष सहित फिल्म उद्योग की 4 प्रमुख हस्तियों के परिसरों की 05-02-2020 को तलाशी ली।


    इन सभी हस्तियों के बीच समानता हाल की फिल्म की सफलता थी जो बॉक्स ऑफिस पर लगभग 300 करोड़ रुपये की कमाई कर चुकी थी। समूह के लगभग 38 परिसरों की तलाशी ली गई और चेन्नई और मदुरै में सर्वेक्षण कार्य किया गया।


    तलाशी के दौरान चेन्नई और मदुरै स्थित ठिकानों और गोपनीय स्थानों से लगभग 77 करोड़ रुपये की बेहिसाब नकदी जब्त की गई जो कथित रूप से कोषाध्यक्ष से संबंधित है। तलाशी के दौरान बड़ी संख्या में संपत्ति के दस्तावेज , प्रतिज्ञा पत्र , आगे की तारीखों के चेक जिन्हें कोलेटरल सुरक्षा के रूप में लिया गया था, उन्हें जब्त कर लिया गया। तलाशी के दौरान पाए गए सबूतों के अनुसार , अनुमान है कि इस मामले में 300 करोड़ रुपये से अधिक धनराशि को छिपाने का प्रयास किया गया।


    वितरक , जो तलाशी लिए गए समूह का एक हिस्सा है, वह एक बिल्डर भी है। ठिकाने से बरामद वितरक से संबंधित सभी दस्तावेज मौलिक हैं। बरामद दस्तावेजों वाला परिसर उसके दोस्त का घर था। सबूतों की जांच की जा रही है।


    निर्माता , जो तलाशी लिए गए समूह का हिस्सा है , फिल्म निर्माण , वितरण और मल्टीप्लेक्स में फिल्म के प्रदर्शन में शामिल था और उसने कई फिल्में बनाई हैं। कार्यालय परिसरों में उपलब्ध खातों के विश्लेषण की प्रक्रिया चल रही है। कलाकारों को भुगतान की गई वास्तविक रसीदों और पारिश्रमिक के खर्चों की जांच की जा रही है।


    जानेमाने अभिनेता के मामले में यह कहा गया है कि अचल सम्पत्तियों में उसका निवेश और फिल्म में अभिनय करने के लिए निर्माता से प्राप्त पारिश्रमिक जांच का विषय है। कुछ परिसरों की तलाशी अभी जारी है।


    ***


    एस.शुक्‍ला/केपी/डीसी– 56 21

    
    
    (Release ID: 1602270) Visitor Counter : 127
    
    
      Read this release in: English