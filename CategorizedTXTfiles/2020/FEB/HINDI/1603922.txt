      शिक्षा मंत्रालय

      ईडीसीआईएल (इंडिया) लिमिटेड ने केंद्रीय मानव संसाधन विकास मंत्री को वर्ष 2018-19 के लिए 9.5 करोड़ रुपये का लाभांश चैक सौंपा
      Posted On: 20 FEB 2020 7:43PM by PIB Delhi


      मानव संसाधन विकास मंत्रालय, भारत सरकार के तहत मिनी रत्न श्रेणी- I केन्द्रीय सार्वजनिक क्षेत्र उद्यम ईडीसीआईएल (इंडिया) लिमिटेड ने वर्ष 2018-19 के लिए 9.5 करोड़ रुपये के लाभांश का भुगतान किया है।


      ईडीसीआईएल के अध्यक्ष एवं प्रबंधक निदेशक श्री मनोज कुमार ने मानव संसाधन विकास मंत्री श्री रमेश पोखरियाल निशंक को लाभांश चैक प्रस्तुत किया। इस अवसर पर मानव संसाधन विकास मंत्रालय के सचिव श्री अमित खरे, अपर सचिव (तकनीकी शिक्षा) डॉ. राकेश सरवाल और ईडीसीआईएल के वरिष्ठ अधिकारी भी उपस्थित थे। कंपनी ने वर्ष 2018-19 के दौरान 317.27 करोड़ रुपये का कारोबार और 43. 79 करोड़ रुपये का कर पूर्व लाभ (पीबीटी) दर्ज किया है।


      ईडीसीआईएल, आईसीटी/आईटी समाधान, ऑनलाइन जांच एवं आकलन सेवाएं , परामर्श सेवाएं , बुनियादी ढांचा, पीएमसी, खरीदारी एवं विदेश शिक्षा सेवाओं को शामिल करके शैक्षिक क्षेत्रों में परियोजना प्रबंधन और परामर्श समाधान उपलब्ध कराता है।


      कंपनी भारत में विदेशी छात्रों की संख्या बढ़ाने के लिए मानव संसाधन मंत्रालय की "स्टडी इन इंडिया" नामक मेगा-परियोजना लागू कर रही है। इस कार्यक्रम में बड़े पोर्टल, कॉल सेंटर , सोशल मीडिया अभियान , ब्रांडिंग , आयोजन प्रबंधन और सुविधा केंद्रों की स्थापना शामिल है।


      *****


      एस . शुक्‍ला / एएम / आईपीएस / सीएल - 5 871

    
    
    (Release ID: 1603922) Visitor Counter : 64
    
    
      Read this release in: English , Urdu