      गृह मंत्रालय

      मालदीव गणराज्य के गृह मंत्री ने श्री अमित शाह से आज दिल्ली में की मुलाकात
      Posted On: 21 FEB 2020 6:15PM by PIB Delhi


    केंद्रीय गृह मंत्री श्री अमित शाह की आज नई दिल्ली में, भारत के दौरे पर आए मालदीव के गृह मंत्री श्री शेख इमरान अब्दुल्ला से मुलाकात हुई।


    बैठक के दौरान दोनों पक्षों ने सुरक्षा और विधि प्रवर्तन सहयोग के क्षेत्र में परस्पर हित से जुड़े मुद्दों पर चर्चा की। भारत – मालदीव के बीच मजबूत होती भागीदारी का स्‍वागत करते हुए, दोनो मंत्रियों ने भारत और मालदीव के बीच बढ़ते हुए द्विपक्षीय सहयोग और पुलिस व्‍यवस्‍था एवं विधि प्रवर्तन, आतंकवाद-रोध, कट्टरवाद-रोध और संगठित अपराध जिसमें मादक पदार्थों की तस्करी शामिल है, तथा क्षमता संवर्धन सहित विविध क्षेत्रों में सहयोग का स्वागत किया।


    इस बैठक में मालदीव के गृह राज्य मंत्री, केंद्रीय गृह सचिव और दोनों पक्षों की ओर से वरिष्ठ अधिकारियों ने भाग लिया। मालदीव के गृह मंत्री के नेतृत्‍व में शिष्‍टमंडल ने महानिदेशक एनआईए, निदेशक एनसीबी, महानिदेशक सीबीआई और निदेशक ईडी से भी मुलाकात की। दिल्‍ली आने से पूर्व, शिष्‍टमंडल ने हैदराबाद स्थित सरदार वल्लभभाई पटेल राष्ट्रिय पुलिस अकादमी (एसवीपीएनए) और गांधी नगर स्थित गुजरात फोरेंसिक साइनसेज़ युनिवेर्सिटी (जीएफएसयू) का भी दौरा किया ।


    ******


    वीजी/एसएनसी/वीएम

    
    
    (Release ID: 1603984) Visitor Counter : 137
    
    
      Read this release in: English , Urdu