      सूक्ष्‍म, लघु एवं मध्‍यम उद्यम मंत्रालय

      पी.एम.ई.जी.पी. के तहत राज्य स्तरीय केवीआईसी प्रदर्शनी में 22 लाख रुपये के उत्पादों की बिक्री हुई
      Posted On: 29 FEB 2020 4:38PM by PIB Delhi


    प्रधानमंत्री रोजगार सृजन कार्यक्रम (पीएमईजीपी) के तहत 16-29 फरवरी 2020 के दौरान खादी और ग्रामोद्योग आयोग (केवाईआईसी) कार्यालय, नई दिल्ली द्वारा आयोजित एक प्रदर्शनी में 22 लाख रुपये की बिक्री दर्ज की गई।


    प्रदर्शनी में जम्मू और कश्मीर, लद्दाख, ओडिशा, उत्तर प्रदेश, हरियाणा, महाराष्ट्र जैसे कई राज्यों और केंद्र शासित प्रदेशों की केवीआईसी इकाइयों और सीओआईआर बोर्ड द्वारा खादी के कपड़े, हस्तशिल्प उत्पाद, अचार, शहद, बाजरे के बिस्कुट, चमड़े के सामान, कढ़ाई आदि के पच्चीस स्टाल लगाए गए।


    प्रदर्शनी का उद्घाटन लद्दाख के उपराज्यपाल श्री आर. के. माथुर ने किया और आज समापन समारोह में एमएसएमई मंत्रालय के संयुक्त सचिव श्री सुधीर गर्ग उपस्थित थे। प्रदर्शनी के दौरान एमएसएमई मंत्रालय की संयुक्त सचिव श्रीमती अलका अरोड़ा, केवीआईसी एवं मंत्रालय के वरिष्ठ अधिकारी और बड़ी संख्या में लोगों ने स्टालों का दौरा किया। जम्मू-कश्मीर में आतंकवाद प्रभावित महिलाओं द्वारा सिले हुए खादी के रुमालों की जमकर बिक्री हुई। हाथ से बने कागज के सामानों, मिर्जापुर के कालीनों और जैविक स्वस्थ खाद्य पदार्थों से बने उत्पादों की भी अच्छी मांग रही।


    ***


    एएम/एके/डीसी-602 7

    
    
    (Release ID: 1604750) Visitor Counter : 85
    
    
      Read this release in: English