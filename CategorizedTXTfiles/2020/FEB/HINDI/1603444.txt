      नागरिक उड्डयन मंत्रालय

      वुहान के निकासी अभियान में समर्पण भाव से काम करने वाले एयर इंडिया के कर्मचारियों को प्रशंसा पत्र दिया गया
      Posted On: 17 FEB 2020 3:12PM by PIB Delhi


    केन्‍द्रीय नागरिक उड्डयन मंत्री (स्‍वतंत्र प्रभार) श्री हरदीप सिंह पुरी ने वुहान में फंसे भारतीयों को सुरक्षित निकालने के अभियान में शामिल एयर इंडिया के 68 कर्मचारियों को आज प्रधानमंत्री की ओर से दिया गया प्रशंसा पत्र सौंपा।


    नागरिक उड्डयन सचिव श्री राजीव बंसल , एयर इंडिया के अध्‍यक्ष सह प्रबंध निदेशक श्री राजीव बंसल, पूर्व अध्‍यक्ष सह प्रबंधक निदेशक अश्विनी लोहानी सहित मंत्रालय के कई वरिष्‍ठ अधिकारी इस अवसर पर उपस्थित थे। चीन में नोवेल कोरोना वायरस के प्रमुख केन्‍द्र वुहान शहर से कुल 647 भारतीयों और मालदीव के सात नागरिकों को निकाला गया था।


    श्री पुरी ने इस अभियान में टीम भावना के साथ किए गए प्रयासों की सराहना करते हुए कहा ‘एयर इंडिया की टीम ने महामारी से प्रभावित वुहान शहर की विषम परिस्थितियों के बावजूद अपने देशवासियों को स्‍वेदश लाने के लिए जिस समर्पण भाव के साथ काम किया है उसपर हमें गर्व है। ‘उन्‍होंने कहा ‘ मुझे इस ऐतिहासिक अभियान का हिस्‍सा बने लोगों को प्रधानमंत्री की ओर से दिया गया प्रशंसा पत्र सौंपने में गर्व महूसस हो रहा है। मैं इन सभी लोगों को राष्‍ट्र सेवा के उनके इस कार्य के लिए तहेदिल से धन्‍यवाद देता हूं।’


    एयर इंडिया के चालक दल द्वारा वुहान शहर में एक आपातकालीन निकासी अभियान चलाया गया था और गंभीर परिस्थितियों से अवगत होने के बावजूद 31 जनवरी , 2020 और 1 फरवरी , 2020 को लगातार दो दिन 423 सीटों वाले बी- 747 विमान वहां भेजे थे। इस अभियान का नेतृत्व एयर इंडिया के 68 सदस्यों के साथ कैप्टन अमिताभ सिंह ने किया था। श्री सिंह इस अभियान के परिचालन निदेशक थे। वुहान भेजी गई एयर इंडिया की टीम में 8 पायलट , चालक दल के 30 सदस्‍य , 10 वाणिज्यिक कर्मचारी और एक वरिष्ठ अधिकारी शामिल थे। एयर इंडिया के इस साहससिक कार्य की दुनिया भर के लोगों ने सराहना की है।


    ***


    एस.शुक्ला/एएम/एमएस/एसके-5798

    
    
    (Release ID: 1603444) Visitor Counter : 111
    
    
      Read this release in: English , Urdu , Punjabi