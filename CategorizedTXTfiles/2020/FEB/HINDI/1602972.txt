      रक्षा मंत्रालय

      रक्षा मंत्री श्री राजनाथ सिंह ने कतर के उप-प्रधानमंत्री और रक्षा मंत्री से प्रतिनिधिमंडल स्तर की बातचीत की
      Posted On: 04 FEB 2020 5:34PM by PIB Delhi


      रक्षा मंत्री श्री राजनाथ सिंह ने कतर के उप-प्रधानमंत्री और रक्षा मंत्री डॉ. खालिद बिन मोहम्मद अल अतिया के साथ आज यहां प्रतिनिधिमंडल स्तर की बातचीत की। बैठक के दौरान दोनों मंत्रियों ने रक्षा उद्योग के क्षेत्र में संबंध सहित द्विपक्षीय रक्षा सहयोग मजबूत करने के लिए अपनी प्रतिबद्धता दोहराई।


      रक्षा राज्य मंत्री श्री श्रीपद नाईक ने कतर के उप-प्रधानमंत्री और रक्षा मंत्री की अगवानी की। रक्षा मंत्री के साथ अपनी बैठक से पहले डॉ. खालिद बिन मोहम्मद अल अतिया ने तीनों सेनाओं के गार्ड ऑफ आनर का निरीक्षण किया।


      डॉ. खालिद बिन मोहम्मद अल अतिया भारत की सरकारी यात्रा पर हैं। कतर का प्रतिनिधिमंडल 05 से 09 फरवरी, 2020 के बीच उत्तर प्रदेश की राजधानी लखनऊ में होने वाले डेफएक्सपो 2020 का दौरा करेगा।


      ***


      एस . शुक्ला / एएम /केपी/डीए - 5706
    

    
    (Release ID: 1602972) Visitor Counter : 10
    
    
      Read this release in: English , Urdu , Marathi