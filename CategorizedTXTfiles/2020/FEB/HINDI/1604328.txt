      रक्षा मंत्रालय

      भारत और ब्रिटेन के बीच संयुक्‍त सैन्‍य प्रशिक्षण अभ्‍यास ‘अजेय वारियर–2020’ का समापन समारोह
      Posted On: 25 FEB 2020 4:28PM by PIB Delhi


    भारत और ब्रिटेन के बीच संयुक्‍त सैन्‍य प्रशिक्षण अभ्‍यास ‘ अजेय वारियर–2020 ’ का समापन ब्रिटेन के सैलिसबरी प्लेन्स ट्रेनिंग एरिया के वेस्ट डाउन कैंप में हुआ। ब्रिगेडियर टॉम बेविक , कमांडर , 7 इन्फैंट्री ब्रिगेड , ब्रिटेन और ब्रिगेडियर गैविन , भारत में ब्रिटेन के दूतावास में रक्षा विशेषज्ञ (अटैची) ने इस समापन समारोह में भाग लिया।


    इस संयुक्‍त अभ्‍यास के पांचवें संस्‍करण में शहरी और अर्द्ध-शहरी क्षेत्रों में संयुक्‍त प्रशिक्षण शामिल थे। इस अभ्‍यास के तहत महत्‍वपूर्ण व्‍याख्‍यानों के साथ-साथ उग्रवाद एवं आतंकवाद से निपटने के अनूठे तरीकों से जुड़े प्रदर्शन का संयुक्‍त रूप से पूर्वाभ्यास किया गया। इस अभ्‍यास की मुख्‍य बात यह थी कि इस दौरान सैनिकों ने मिलनसार और सौहार्द से जुड़ी उत्‍कृष्‍ट भावना का प्रदर्शन किया जिससे सभी स्‍तरों पर आपसी परिचालनों का एकीकरण सुनिश्चित हो पाया। इस संयुक्‍त प्रशिक्षण अभ्‍यास को नि:संदेह अभूतपूर्व कामयाबी मिली। इसके अलावा , इस संयुक्‍त अभ्‍यास से दोनों देशों की सेनाओं के बीच पारस्‍परिक समझ के साथ-साथ आपसी सहयोग से परिचालन करने को प्रोत्‍साहन मिला। यही नहीं , इस संयुक्‍त अभ्‍यास से भारत एवं ब्रिटेन के बीच आपसी संबंधों को और प्रगाढ़ करने में भी मदद मिली।


    ****


    एस.शुक्ला/एएम/आरआरएस/वीके – 594 8

    
    
    (Release ID: 1604328) Visitor Counter : 200
    
    
      Read this release in: English , Urdu