      संचार एवं सूचना प्रौद्योगिकी मंत्रालय

      दूरसंचार विभाग ने 5जी हैकथॉन की घोषणा की
      Posted On: 21 FEB 2020 6:13PM by PIB Delhi


    5जी व्यवस्था के अंतर्गत भारत के लिए प्रासंगिक अनुप्रयोगों की पहचान करने और उन्हें बढ़ावा देने के अपने प्रयासों के तहत दूरसंचार विभाग (डीओटी ) ने अनेक सरकारी , अकादमिक और उद्योग जगत से जुड़े हितधारकों के सहयोग से 5जी हैकाथॉन का शुभारंभ किया। 5जी उत्पादों और समाधानों में परिवर्तित किए जा सकने वाले भारत के केन्द्रित अत्याधुनिक विचारों का चयन करने के लक्ष्य के साथ 21 फरवरी 2020 से प्रारंभ हुए हैकाथॉन में तीन चरण होंगे और इसका समापन 16 अक्तूबर, 2020 को इंडिया मोबाइल कांग्रेस के भव्य सत्कार समारोह में होगा। विभिन्न चरणों के विजेता 2.5 करोड़ रुपये की कुल इनाम राशि को साझा करेंगे और उन्हें दूरसंचार विभाग, इलेक्ट्रॉनिक्स और सूचना प्रौद्योगिकी मंत्रालय और अनेक प्रमुख उद्योग जगत, अकादमिक, दूरसंचार कंपनियों/ओईएम की सहायता से अपने 5जी अनुप्रयोगों को बाजार में उतारने के लिए तैयार करने हेतु उनका दायरा बढ़ाने और लागू करने का अनूठा अवसर प्राप्त होगा।


    5जी प्रौद्योगिकी, गति, पीक डाटा रेट, अंतर्निहितता, स्पेक्ट्रम दक्षता और संपर्क घनत्व के संदर्भ में 4जी की तुलना में लंबी छलांग साबित होगी। इसकी सबसे महत्वपूर्ण विशेषता विभिन्न इक्नोमिक वर्टिकल्स में इसका अनुप्रयोग है।


    5 G हैकथॉन में डेवलपर्स , छात्र , स्टार्ट-अप , एसएमई , शैक्षणिक संस्थानों तथा भारत में पंजीकृत कंपनियां और प्रवासी भारतीय भाग ले सकते हैं। हितधारक व्यक्तिगत स्तर पर या एक टीम के रूप में भाग लेकर भारतीय संदर्भ में 5जी नेटवर्क के लिए यूज केसेज प्रस्तुत कर सकते हैं।


    प्रस्तुतियों को चयन करने और उनका आकलन करने के लिए शिक्षाविदों , प्रमुख उद्योगपतियों और इस विषय से संबंधित देश भर के विशेषज्ञों को शामिल करते हुए एक जूरी की स्थापना की जाएगी। हैकाथॉन का विवरण www.5ghackathon.in वेबसाइट पर देखा जा सकता है।


    एस. शुक्‍ला/एएम/आरके/डीसी- 59 00


    

    
    (Release ID: 1604098) Visitor Counter : 70
    
    
      Read this release in: English