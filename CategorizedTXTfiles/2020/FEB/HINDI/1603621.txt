      सांख्यिकी एवं कार्यक्रम कार्यान्‍वयन मंत्रालय

      राष्ट्रीय सांख्यिकी आयोग की बैठक में हुई चर्चा और निर्णयों के बारे में स्पष्टीकरण
      Posted On: 18 FEB 2020 8:10PM by PIB Delhi


      मीडिया के एक वर्ग में 15 जनवरी, 2020 को राष्ट्रीय सांख्यिकी आयोग (एनएससी) की बैठक में हुए विचार-विमर्श तथा निर्णयों के बारे में खबर प्रकाशित हुई है। यह स्पष्ट किया जाता है कि एनएससी की बैठकों में संबंधित प्रभाग कार्यसूची के विषयों पर प्रजेंटेशन देता है और व्यापक विचार-विमर्श के बाद निर्णय लिए जाते हैं। उचित विचार-विमर्श के बाद निर्णय सर्वसम्मति से लिए जाते हैं और निर्णय सरकार द्वारा अधिसूचित पेशेवर आचार संहिता के अनुरूप होते हैं। यह भी स्पष्ट किया जाता है कि एनएससी अनुशंसा करने वाली संस्था है और उसकी अनुशंसा प्रणाली के कामकाज को सुधारने के लिए बेहतर रणनीति विकसित करने में राष्ट्रीय सांख्यिकी प्रणाली में सहायक होती है। यह दुर्भाग्यपूर्ण है कि रिपोर्ट में आयोग के निर्णय में मतभेद की छवि प्रस्तुत की गई है जबकि निर्णय सर्वसम्मति से लिए जाते हैं। मीडिया द्वारा इस तरह का कवरेज अनुचित है और आयोग स्पष्ट रूप से इसकी निंदा करता है। आयोग सांख्यिकी उत्पादों तथा प्रक्रियाओं में डाटा गुणवत्ता सुधारने के लिए उठाए जा रहे कदमों के बारे में सचेत है और केन्द्र तथा राज्य सरकारों में सांख्यिकी एजेंसियों के साथ निकटता से कार्य करता है, ताकि इसे लागू किया जा सके।


      ******


      एस.शुक्ला/एएम/एजी/डीके – 5831


    

    
    (Release ID: 1603621) Visitor Counter : 39
    
    
      Read this release in: English , Urdu