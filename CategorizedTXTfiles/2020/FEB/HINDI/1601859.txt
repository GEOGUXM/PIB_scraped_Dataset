      कॉरपोरेट कार्य मंत्रालय

      सीसीआई ने यम रेस्‍टोरेंटों और देवयानी इंटरनेशनल लिमिटेड के प्रस्‍तावित संयोजन को मंजूरी दी
      Posted On: 03 FEB 2020 6:39PM by PIB Delhi


    भारतीय प्रतिस्‍पर्धा आयोग (सीसीआई) ने यम रेस्टोरेंट (इंडिया) प्राइवेट लिमिटेड (वाईआरआईपीएल) और देवयानी इंटरनेशनल लिमिटेड (डीआईएल) के प्रस्तावित संयोजन को मंजूरी दी है जो कुछ इक्विटी शेयर होल्डिंग के अधिग्रहण और कुछ केएफसी रेस्‍टोरेंटों की बिक्री से संबंधित है।


    वाईआरआईपीएल भारत में पंजीकृत एक प्राइवेट लिमिटेड कंपनी है और अमेरिका की कंपनी यम ब्रांड्स इंक का हिस्‍सा है। यह कहा गया है कि भारत में वाईआरआईपीएल तीन ब्रांडों – केएफसी, पीजा हट और टेको बेल के तहत रेस्‍टोरेंटों का संचालन करती है।


    डीआईएल भारत में पंजीकृत एक सार्वजनिक कंपनी है। यह भारत के क्‍यूएसआर सेगमेंट में कारोबार करती है और वाईआरआईपीएल की फ्रेंचाइजी कंपनी है। यह भारत के कुछ हिस्‍सों में केएफसी और पीजा हट/पीजा हट डिलीवरी रेस्‍टोरेंट को संचालित, रख-रखाव और परिचालित करती है।


    सीसीआई ने अधिनियम धारा 31 (1) के तहत प्रस्‍तावित संयोजन को मंजूरी दी है।


    सीसीआई का विस्‍तृत आदेश जल्‍द ही जारी किया जाएगा।


    एस शुक्‍ला/जेके/एसके-5588

    
    
    (Release ID: 1601859) Visitor Counter : 61
    
    
      Read this release in: English , Urdu