      रक्षा मंत्रालय

      ब्रिटेन के मंत्री ने ‘डेफएक्सपो-2020’ के डीआरडीओ पैवेलियन का दौरा किया
      Posted On: 07 FEB 2020 6:35PM by PIB Delhi


    ब्रिटेन के रक्षा खरीद मंत्री जेम्स हेप्पी ने 6 फरवरी 2020 को डीआरडीओ पैवेलियन का दौरा किया और डीडीआरएंडडी के सचिव एवं डीआरडीओ के अध्यक्ष डॉ. जी सतीश रेड्डी से बातचीत की।


    डॉ. रेड्डी ने मंत्री को डीआरडीओ में विभिन्न प्रौद्योगिकी विकास और डेफएक्‍सपो-2030 के डीआरडीओ पैवेलियन में प्रदर्शित नवीनतम उत्पादों के बारे में बताया।


    मंत्री ने निर्भय मिसाइल और उसकी क्षमताओं में गहरी रुचि दिखाई। वह डीआरडीओ उत्पादों जैसे एईडब्‍ल्‍यूएंडसी, एएमसीए के वायु एवं जल संस्करणों, ट्रेनर एयरक्राफ्ट और एलसीए एमके II से प्रभावित हुए। उन्होंने इन विमानों की पुन: ईंधन क्षमता के बारे में पूछताछ की और चर्चा के दौरान डीआरडीओ द्वारा किए गए प्रयासों की सराहना की।


    मंत्री ने इलेक्ट्रॉनिक्स एंड कम्युनिकेशन क्लस्टर प्रोडक्ट्स स्‍वाति वेपन लोकेटिंग रडार, नाइट विजन डिवाइस, लेजर ऑर्डिनेंस डिस्पोजल सिस्टम (एलओआरडीएस), ऑप्टिकल टारगेट लोकेटर का भी दौरा किया। मंत्री एलसीए एमके II कॉकपिट सिम्युलेटर के प्रदर्शन का अनुभव करने के लिए रोमांचित थे। उन्‍होंने डीआरडीओ द्वारा विकसित नाइट विजन उपकरणों से उच्च रिज़ॉल्यूशन के वीडियो और चित्र भी देखा।


    डीआरडीओ के सचिव ने उन्हें भारतीय सशस्त्र बलों के लिए मिसाइलों के नवीनतम विकास के बारे में जानकारी दी जिसमें एएसटीआरए, एलआरएसएएम, एनएजी और एचईएलआईएनए शामिल हैं।


    डीआरडीओ के सचिव ने ब्रिटेन के मंत्री को अपने विचारों से अवगत कराते हुए कहा कि भारत और ब्रिटेन के अनुसंधान विभागों को सहयोग के लिए कम से कम पांच भविष्‍य के प्रौद्योगिकी क्षेत्रों की पहचान करनी चाहिए। इस दौरान 3 महीने के भीतर संयुक्त आरएंडडी परियोजनाओं को शुरू करने के लिए एक कार्यबल स्थापित करने पर भी सहमति हुई।


    ****


    एस.शुक्‍ला/एसकेसी/ एसएस – 5646

    
    
    (Release ID: 1602523) Visitor Counter : 60
    
    
      Read this release in: English