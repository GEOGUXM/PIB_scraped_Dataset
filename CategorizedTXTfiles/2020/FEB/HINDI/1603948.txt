      प्रधानमंत्री कार्यालय

      प्रधानमंत्री श्री नरेन्द्र मोदी देश में पहली बार आयोजित हो रहे ‘खेलो इंडिया यूनिवर्सिटी गेम्स’ की शुरुआत करेंगे
      
      ‘खेलो इंडिया यूनिवर्सिटी गेम्‍स’ का आयोजन 22 फरवरी से लेकर 1 मार्च, 2020 तक भुवनेश्‍वर में होगा
      
      देश भर के 150 से भी अधिक विश्‍वविद्यालयों के लगभग 3500 एथलीट आयोजन में भाग लेंगे

      Posted On: 21 FEB 2020 2:20PM by PIB Delhi

    प्रधानमंत्री श्री नरेन्‍द्र मोदी 22 फरवरी , 2020 को देश में पहली बार आयोजित हो रहे ‘खेलो इंडिया यूनिवर्सिटी गेम्‍स’ के उद्घाटन समारोह को संबोधित करेंगे। यह आयोजन भुवनेश्‍वर में होगा।


    श्री मोदी वीडियो कॉन्‍फ्रेंसिंग के जरिए ‘खेलो इंडिया यूनिवर्सिटी गेम्‍स’ का शुभारंभ करेंगे।


    ‘खेलो इंडिया यूनिवर्सिटी गेम्‍स’ का आयोजन ओडिशा की सरकार के सहयोग से भारत सरकार द्वारा किया जा रहा है।


    ‘खेलो इंडिया’ कार्यक्रम दरअसल प्रधानमंत्री श्री नरेन्‍द्र मोदी की सोच का ही परिणाम है जिसका मुख्‍य उद्देश्‍य देश में खेले जाने वाले सभी तरह के खेलों के लिए बेहतरीन सुविधाएं स्‍थापित कर जमीनी स्‍तर पर भारत में खेल-कूद की संस्‍कृति को पुनर्जीवित कर भारत को खेल-कूद के क्षेत्र में एक दिग्‍गज राष्ट्र के रूप में स्थापित करना है।


    ‘खेलो इंडिया यूनिवर्सिटी गेम्‍स’ का आयोजन भुवनेश्‍वर में 22 फरवरी से लेकर 1 मार्च, 2020 तक किया जाएगा।


    यह भारत में विश्‍वविद्यालय स्‍तर पर अब तक का सबसे बड़ा खेल आयोजन है और इसमें देश भर के 150 से भी अधिक विश्‍वविद्यालयों के लगभग 3 ,500 एथलीट भाग लेंगे।


    इस दौरान तीरंदाजी , एथलेटिक्स, मुक्केबाजी, तलवारबाजी, जूडो, तैराकी, भारोत्तोलन, कुश्ती, बैडमिंटन, बास्केटबॉल, फुटबॉल, हॉकी, टेबल टेनिस, टेनिस, वॉलीबॉल, रग्बी और कबड्डी सहित कुल 17 खेलों का आयोजन होगा।


    ***


    एस. शुक्‍ला/एएम/आरआरएस/वीके-5874

    
    
    (Release ID: 1603948) Visitor Counter : 251
    
    
      Read this release in: English , Urdu , Marathi , Bengali , Punjabi , Gujarati , Tamil , Kannada