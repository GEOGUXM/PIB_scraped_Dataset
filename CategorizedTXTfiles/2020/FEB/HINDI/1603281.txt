      कृषि एवं किसान कल्‍याण मंत्रालय

      प्रत्येक महानगर के बीच में "काउ हॉस्टल" बनाने की आवश्यकता है, ताकि महानगर में भी गाय पालना आसान हो : श्री पुरुषोत्तम रूपाला
      Posted On: 14 FEB 2020 7:19PM by PIB Delhi


    देश के सभी महानगरों के बीच में "काउ हॉस्टल" की बनाने की आवश्यकता है, ताकि महानगर में भी गाय पालना आसान हो सके और देसी गाय से जैविक खेती कर सके। यह बाते केंद्रीय राज्य मंत्री, कृषि और किसान कल्याण, श्री पुरुषोत्तम रूपाला ने आज नोएडा, उत्तर प्रदेश में आयोजित एक कार्यक्रम में कहीं।


    14 से 16 फरवरी तक चलने वाले मल्टी लेयर फार्मिंग प्रशिक्षण शिविर में श्री पुरुषोत्तम रूपाला ने कहा कि भारत में पहले से ही जैविक खेती होती थी। बस किसानो को समझाने की आवश्यकता है। हम सब को किसान की आय दुगनी कैसी हो इसके बारे में सोचना चाहिए। इसके लिए एक संगठन खड़ा करने की आवश्यकता है। हम सबको मिलकर किसानो के लिए काम करना होगा। उन्होंने उदाहरण देते हुए कहा कि गुजरात के सूरत में हमने 200 लोगो को इकठ्ठा किया और उनको जरुरत के हिसाब से सब्जी इत्यादि उनको घर तक पहुंचाते थे। ऑनलाइन जैसे सामान खरीदते है वैसे ऑनलाइन सब्जी बेचने की भी व्यवस्था करनी चाहिए। हमे मार्केट के साथ चलने की जरूरत है।


    ऑर्गेनिक खेती एक्सपर्ट श्री दीपक नदवेडे ने कार्यक्रम में आए लोगों को संबोधित करते हुए कहा कि अगली पीढ़ी को विष मुक्त भोजन दे सके इसके लिए जरूरी है रसायन मुक्त खेती करे।


    मल्टी लेयर खेती एक्सपर्ट श्री आकाश चौरसिया ने बताया कि रसायन का प्रयोग हरित क्रांति के दौरान पैदावर बढ़ाने के लिए था लेकिन हमने लालच में आकर अति कर दिया। हमें प्रकृति को बचाने के लिए जैविक खेती करनी होगी। श्री आकाश ने बताया कि हमारे देश में और पूरे विश्व में पानी की लगातार कमी हो रही है जिससे निजात पाने के लिए मल्टी लेयर फार्मिंग करने की जरूरत है। इस से पानी का वस्पिकरण 70-80 प्रतिशत तक कम हो जाता है।


    राज्य सभा सांसद श्री आर. के सिन्हा ने बताया कि देसी गाय पालन को बढ़ाने की आवश्यकता है। प्रधानमंत्री श्री नरेन्द्र मोदी का सपना किसान कि आय दुगनी हो सके इसके लिए जैविक उत्पाद करने की जरुरत है।


    कार्यक्रम में देश भर के कृषि से जुड़े छात्राओं एवं लोगों हिस्सा लिया।


    *****


    अ. प. श / प्र.क.

    
    
    (Release ID: 1603281) Visitor Counter : 238