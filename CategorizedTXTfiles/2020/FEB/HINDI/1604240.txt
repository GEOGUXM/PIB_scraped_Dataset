      कॉरपोरेट कार्य मंत्रालय

      सीसीआई ने एनटीपीसी द्वारा टीएचडीसी इंडिया लिमिटेड की ’74.50 प्रतिशत जारी एवं चुकता शेयर पूंजी’ का अधिग्रहण करने को स्‍वीकृति दी
      Posted On: 24 FEB 2020 6:18PM by PIB Delhi


    भारतीय प्रतिस्‍पर्धा आयोग (सीसीआई) ने प्रतिस्‍पर्धा अधिनियम , 2002 की धारा 31 (1) के तहत एनटीपीसी लिमिटेड (अधिग्रहणकर्ता) द्वारा भारत सरकार से टीएचडीसी इंडिया लिमिटेड (लक्ष्‍य) की ’74.50 प्रतिशत जारी एवं चुकता शेयर पूंजी’ का अधिग्रहण करने को मंजूरी दे दी है।


    एनटीपीसी एक महारत्‍न कंपनी है , जिसकी मजबूत पैठ विद्युत उत्‍पादन व्‍यवसाय में है। इस कंपनी का मुख्‍य व्‍यवसाय कोयला संचालित ताप विद्युत संयंत्रों के जरिए इलेक्ट्रिक पावर का उत्‍पादन करना है। एनटीपीसी इसके अलावा पनबिजली एवं नवीकरणीय ऊर्जा स्रोतों के जरिए विद्युत उत्‍पादन के व्‍यवसाय में भी संलग्‍न है।


    टीएचडीसी इंडिया लिमिटेड एक सरकारी कंपनी है। 31 मार्च, 2019 तक की स्थिति के अनुसार इसके 74.50 प्रतिशत शेयर भारत सरकार के पास और 25.50 प्रतिशत शेयर उत्‍तर प्रदेश सरकार के पास हैं। लक्षित कंपनी दरअसल केन्‍द्रीय सार्वजनिक क्षेत्र का एक उद्यम है और इस पर भारत सरकार के विद्युत मंत्रालय का प्रशासनिक नियंत्रण है।


    सीसीआई का संबंधित विस्‍तृत ऑर्डर जल्‍द ही उपलब्‍ध होगा।


    ***


    एस.शुक्ला/एएम/आरआरएस/वाईबी-5928


    

    
    (Release ID: 1604240) Visitor Counter : 129
    
    
      Read this release in: English , Urdu