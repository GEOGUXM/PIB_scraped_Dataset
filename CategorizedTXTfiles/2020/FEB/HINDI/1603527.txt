      पेट्रोलियम एवं प्राकृतिक गैस मंत्रालय

      श्री धर्मेन्‍द्र प्रधान ने बीएस-VI लागू करने के लिए तेजी से प्रयास करने को कहा; अधिकारियों के साथ तैयारी बैठक की
      Posted On: 17 FEB 2020 8:08PM by PIB Delhi


    ​​​​ पेट्रोलियम एवं प्राकृतिक गैस तथा इस्‍पात मंत्री श्री धर्मेन्‍द्र प्रधान ने आज मंत्रालय तथा सार्वजनिक प्रतिष्‍ठानों के वरिष्‍ठ अधिकारियों के साथ तैयारी बैठक की। उन्‍होंने 01 अप्रैल , 2020 से पूरे देश में बीएस- VI (भारत स्‍टेज-VI ) लागू करने के लिए तेजी से तैयारियां करने का निर्देश अधिकारियों को दिया।


    श्री प्रधान ने कहा कि बीएस- IV से बीएस- VI ग्रेड के ईंधन की छलांग लगाना इस बात का प्रमाण है कि मोदी सरकार सीओपी21 में किये गये संकल्‍पों को पूरा करने की दिशा में कदम बढ़ा रही है। यह नागरिकों की जीवन की सुगमता में सुधार करने की समग्र रणनीति का हिस्‍सा है। उन्‍होंने कहा कि बीएस- VI ईंधन सरकार की ‘‘हर काम देश के नाम’’ समर्पित करने की भावना के साथ लागू किया जाएगा।


    स्‍वच्‍छ ऊर्जा उपलब्‍ध कराने के मामले में बीएस - VI की तुलना सीएनजी से की जा सकती है। आशा है कि बीएस - VI से सल्‍फर का स्‍तर बीएस - I V स्‍तर से पांच गुना कम हो जाएगा। इससे वायु प्रदूषण की समस्‍या से निपटने और वायु गुणवत्‍ता सुधारने में मदद मिलेगी।


    ***


    एस.शुक्‍ला/एएम/एजी/जीआरएस- 5812

    

    
    (Release ID: 1603527) Visitor Counter : 68
    
    
      Read this release in: English , Urdu