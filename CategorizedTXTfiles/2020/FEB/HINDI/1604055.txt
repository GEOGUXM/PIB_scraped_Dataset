      इस्‍पात मंत्रालय

      श्री धर्मेन्द्र प्रधान ने राजहरा में अयस्क सज्जी करण इकाई के लिए आधारशिला रखी
      
      सेल-भिलाई इस्पात संयंत्र की सीएसआर गतिविधियों का जायजा लिया

      Posted On: 21 FEB 2020 6:25PM by PIB Delhi

    केंद्रीय इस्पात और पेट्रोलियम एवं प्राकृतिक गैस मंत्री श्री धर्मेन्द्र प्रधान ने अपनी भिलाई यात्रा के दूसरे दिन आज भिलाई इस्पात संयंत्र (बीएसपी) के राजहरमाइंस का दौरा किया। उनके साथ स्टील अथॉरिटी ऑफ इंडिया लिमिटेड (सेल) के अध्यक्ष श्री अनिल कुमार चौधरी और सेल एवं बीएसपी के अन्य वरिष्ठ अधिकारी मौजूद थे।


    मंत्री ने राजहरा के लौह अयस्क परिसर में ‘ओर बेनिफिसिएशन प्लांट’ यानी अयस्‍क सज्‍जीकरण संयंत्र की आधारशिला रखी जो संयंत्र को आपूर्ति की जाने वाली लौह अयस्क की गुणवत्ता को बढ़ाएगा। उन्होंने राजहरा के विभिन्न खान स्थलों का भी दौरा किया और अयस्क निष्कर्षण की तकनीकी एवं खनन प्रक्रिया को देखा। उन्होंने राजहरा के सप्तगिरी पार्क में पौधारोपण किया।


    श्री प्रधान ने बीएसपी आदिवासी छात्रावास जाकर भिलाई इस्पात संयंत्र द्वारा गोद लिए गए आदिवासी छात्रों से मुलाकात की और उनसे बातचीत की। उन्होंने सेबल-बीएसपी द्वारा प्रायोजित बीस नर्सिंग छात्रों से भी मुलाकात की। नर्सिंग के प्रशिक्षण के लिए हर साल बीसघाट और राजहरा के आदिवासी क्षेत्र की बीस लड़कियों को बीएसपी की सीएसआर गतिविधियों के तहत अपनाया जाता है। यह उल्लेख किया जा सकता है कि इन आदिवासी छात्रों को मुफ्त शिक्षा, बोर्डिंग और लॉजिंग प्रदान की जाती है और सभी अध्ययन सामग्री प्रदान की जाती है।


    मंत्री ने अंतागढ़ क्षेत्र में प्लांट और डीएवी द्वारा संचालित अंग्रेजी माध्यम स्कूल के छात्रों और शिक्षकों से भी मुलाकात की। इसके अलावा, उन्होंने राजहरा, इसके परिधीय क्षेत्रों और रौघाट में प्लांट द्वारा की गई सीएसआर गतिविधियों की बीएसपी द्वारा लगाई गई प्रदर्शनी को भी देखा और उसकी प्रशंसा की। श्री प्रधान ने माइंस में चल रही सीएसआर गतिविधियों का भी जायजा लिया और चर्चा भी की। खान मजदूरों की यूनियनों के प्रतिनिधियों के साथ।


    ***


    एस.शुक्ला/एएम/एसकेसी/एनके-5893

    
    
    (Release ID: 1604055) Visitor Counter : 37
    
    
      Read this release in: English , Urdu