      रक्षा मंत्रालय

      रक्षा मंत्री श्री राजनाथ सिंह और दक्षिण कोरिया के राष्‍ट्रीय रक्षा मंत्री श्री जियोंग कियोगंदू ने द्विपक्षीय रक्षा सहयोग बढ़ाने के उपायों पर चर्चा की
      Posted On: 04 FEB 2020 5:32PM by PIB Delhi


    रक्षा मंत्री श्री राजनाथ सिंह ने आज नई दिल्‍ली में कोरिया गणराज्‍य के राष्‍ट्रीय रक्षा मंत्री श्री जियोंग कियोगंदू के साथ द्विपक्षीय बैठक की। बैठक में दोनों मंत्रियों ने द्विपक्षीय सुरक्षा सहयोग बढ़ाने तथा रक्षा उद्योग और अनुसंधान और विकास में सहयोग को बढ़ाने के उपायों पर चर्चा की।


    बैठक के बाद भारत और कोरिया गणराज्‍य के बीच रक्षा उद्योग सहयोग के लिए रोडमैप का आदान-प्रदान किया गया। रोडमैप में अनुसंधान और विकास सहित सहयोग के अनेक क्षेत्रों को शामिल किया गया है। इसमें उत्‍तर प्रदेश तथा तमिलनाडु में रक्षा औद्योगिक गलियारों में निवेश को प्रोत्‍साहित करने की बात भी कही गई है।


    दोनों मंत्रियों ने क्षेत्रीय सुरक्षा की स्थिति पर विचारों का आदान-प्रदान किया। रक्षा मंत्री ने 5-9 फरवरी के बीच उत्‍तर प्रदेश की राजधानी लखनऊ में आयोजित किए जा रहे डेफएक्‍सपो 2020 में भाग लेने के लिए श्री जियोंग कियोगंदू तथा कोरिया गणराज्‍य के रक्षा उद्योग को धन्‍यवाद दिया।


    ***


    एस. शुक्‍ला/एजी/वाईबी -5607

    
    
    (Release ID: 1602039) Visitor Counter : 49
    
    
      Read this release in: English , Urdu