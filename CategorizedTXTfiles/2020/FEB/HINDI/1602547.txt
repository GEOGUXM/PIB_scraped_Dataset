      उप राष्ट्रपति सचिवालय

      उपराष्ट्रपति ने पूर्वी नौसेना कमान का दौरा किया
      Posted On: 08 FEB 2020 6:26PM by PIB Delhi


    उपराष्ट्रपति श्री एम. वेंकैया नायडू आज पूर्वी नौसेना कमान (ईएनसी) के दौरे पर विशाखापत्तनम पहुंचे। आईएनएस डेगा में पहुंचने पर वाइस एडमिरल अतुल कुमार जैन, फ्लैग ऑफिसर कमांडिंग-इन-चीफ ईएनसी और आंध्र प्रदेश सरकार के पर्यटन मंत्री श्री मुत्तमसेत्ती श्रीनिवास राव एवं अन्य ने उपराष्ट्रपति का स्वागत किया। उपराष्ट्रपति ने औपचारिक सलामी गारद ली और उसके बाद एचक्यूसीसी में फ्लैग ऑफिसर कमांडिंग-इन-चीफ ईएनसी के साथ विचार-विमर्श किया। उन्हें ईएनसी की भूमिका और जिम्मेदारियों पर एक व्यापक जानकारी दी गई। उपराष्ट्रपति को बंदरगाह से सुपरिचित कराने के लिए उन्हें नौका से घुमाया गया जिसके बाद उन्होंने स्वदेशी रूप से निर्मित स्टील्थ फ्रिगेट आईएनएस सह्याद्री का दौरा किया , जहां उन्हें भारतीय नौसेना की संचालन क्षमताओं और लड़ाकू कौशल के बारे में जानकारी दी गई। बाद में , उपराष्ट्रपति ने नौसेना कर्मियों के साथ परस्पर बातचीत की।


    ****


    एस.शुक्‍ला/एसकेजे/सीएल – 5655

    
    
    (Release ID: 1602547) Visitor Counter : 125
    
    
      Read this release in: English , Urdu