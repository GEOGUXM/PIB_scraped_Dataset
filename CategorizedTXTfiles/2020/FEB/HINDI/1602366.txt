      प्रधानमंत्री कार्यालय

      प्रधानमंत्री ने कहा, छोटे शहर नये भारत का आधार; राज्‍य सभा में राष्‍ट्रपति के अभिभाषण पर धन्‍यवाद प्रस्‍ताव पर हुई चर्चा का उत्‍तर
      
      2024 तक 100 और हवाई अड्डे विकसित किए जाएंगे : प्रधानमंत्री
      Posted On: 06 FEB 2020 7:10PM by PIB Delhi


      प्रधानमंत्री श्री नरेंद्र मोदी ने राज्यसभा में आज राष्ट्रपति के अभिभाषण पर धन्यवाद प्रस्ताव पर हुई चर्चा का उत्तर दिया। प्रधानमंत्री ने कहा कि 5 ट्रिलियन अमेरिकी डॉलर की अर्थव्यवस्था का उद्देश्य महत्वाकांक्षी है , लेकिन हमें बड़ा सोचकर आगे बढ़ना होगा। प्रधानमंत्री ने कहा , “ मैं आपको आश्वस्त करता हूं कि भारत की अर्थव्यवस्था मजबूत है। भारत पूरी गति और पूरी क्षमता के साथ 5 ट्रिलियन अमेरिकी डॉलर के निवेश का सपना देख रहा है।


      प्रधानमंत्री ने जोर देकर कहा कि 5 ट्रिलियन अमेरिकी डॉलर की अर्थव्यवस्था के सपने को पूरा करने के लिए सरकार गांव और शहर के बुनियादी ढांचे , एमएसएमई , कपड़ा , प्रौद्योगिकी और पर्यटन पर अपना ध्‍यान केंद्रित कर रही है। इन सभी क्षेत्रों को आगे बढ़ाने के लिए अनेक कदम उठाए गए हैं। मेक इन इंडिया को गति प्रदान करने के लिए कर संरचना सहित सभी प्रक्रियाओं को सरल बनाया गया है। ये कदम विनिर्माण के बारे में देश में नए उत्साह को सुनिश्चित करेंगे। बैंकिंग क्षेत्र में विलय नीति के सार्थक परिणाम मिलने शुरू हो गए हैं।


      छोटे शहर न्यू इंडिया की नींव हैं


      प्रधानमंत्री ने कहा कि देश के सबसे आकांक्षी युवा छोटे शहर में रहते हैं जो नए भारत की नींव हैं। आज देश में आधे से अधिक डिजिटल लेनदेन छोटे शहरों में हो रहे हैं। देश में पंजीकृत होने वाले स्टार्टअप्स में से आधे टियर -2 , टियर -3 शहरों में हैं। यही कारण है कि हम टीयर -2 , टीयर -3 शहरों में आधुनिक बुनियादी ढांचे के निर्माण पर तेजी से ध्यान केंद्रित कर रहे हैं। प्रधानमंत्री ने कहा कि राजमार्ग और रेल संपर्क में तेजी से सुधार हो रहा है।


      2024 तक 100 से अधिक नये हवाई अड्डे


      प्रधानमंत्री ने कहा कि हाल में उड़ान योजना के अंतर्गत 250 मार्ग शुरू किए गए हैं। इससे वायु सम्‍पर्क वहनीय हो गया है और भारत के 250 छोटे शहरों तक हवाई सम्‍पर्क पहुंच गया है। प्रधानमंत्री ने कहा , “ आजादी से 2014 तक जहां देश में केवल 65 हवाई अड्डे परिचालन में थे , उनकी संख्‍या पिछले 5 वर्ष में 100 से अधिक हो गई है। लक्ष्‍य टियर-2, टियर-3 शहरों में 2024 तक 100 और हवाई अड्डे बढ़ाने का है।


      There is no question of thinking small.

      
      Pessimism and gloom do not help us.
      
      We talk about a five trillion dollar economy. Yes, the aim is ambitious but we have to think big and think ahead: PM @narendramodi

      — PMO India (@PMOIndia) February 6, 2020

      निराशा देश का भला कभी नहीं करती, इसलिए 5 ट्रिलियन डॉलर की इकोनॉमी की बात का सुखद परिणाम यह हुआ कि जो विरोध करते हैं, उन्हें भी 5 ट्रिलियन डॉलर की बात करनी पड़ती है। मानसिकता तो बदली है हमने: PM @narendramodi

      — PMO India (@PMOIndia) February 6, 2020

      आज छोटे स्थानों पर डिजिटल ट्रांजैक्शन सबसे ज्यादा देखने को मिल रहा है और आधुनिक इन्फ्रास्ट्रक्चर के निर्माण में भी टियर-2, टियर-3 शहर आगे बढ़ रहे हैं : PM @narendramodi

      — PMO India (@PMOIndia) February 6, 2020

      ****************


      एस.शुक्ला/केपी/एनआर-5633

    
    
    (Release ID: 1602366) Visitor Counter : 91
    
    
      Read this release in: English , Marathi , Bengali , Assamese , Punjabi , Gujarati , Tamil , Kannada , Malayalam