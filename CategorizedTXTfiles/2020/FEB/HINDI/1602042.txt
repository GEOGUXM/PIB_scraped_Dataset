      स्‍वास्‍थ्‍य एवं परिवार कल्‍याण मंत्रालय

      मंत्रिमंडल सचिव ने नोवल कोरोनावायरस से जुड़े कार्यों और तैयारियों की समीक्षा के लिए उच्‍च स्‍तरीय बैठक की
      
      चीन से आने वाले यात्रियों के लिए वीज़ा संबंधी नये परामर्श जारी
      
      Posted On: 05 FEB 2020 2:49PM by PIB Delhi


    मंत्रिमंडल सचिव ने स्‍वास्‍थ्‍य और परिवार कल्‍याण, विदेश मंत्रालय, नागर विमानन, फार्मा, स्‍वास्‍थ्‍य अनुसंधान विभाग, सदस्‍य सचिव (एनडीएमए) के सचिवों और गृह मंत्रालय, वाणिज्‍य, सेना तथा रक्षा क्षेत्र से जुड़े अन्‍य अधिकारियों के साथ आज यहां नोवल कोरोनावायरस के प्रबंधन और राज्‍यों की तैयारियों के संबंध में किए जा रहे कार्यों की समीक्षा के लिए एक उच्‍चस्‍तरीय बैठक की।


    2019-एनसीओवी से जुड़े नये परिदृश्‍य को देखते हुए निम्‍नलिखित संशोधित यात्रा परामर्श जारी किए गए हैं :


    चीन से आने वाले किसी भी विदेशी नागरिक के लिए वर्तमान वीज़ा (पहले से जारी ईवीजा सहित) वैध नहीं माना जाएगा।


    लोगों को सलाह दी जा चुकी है कि पूर्व के परामर्श के मुताबिक वे चीन की यात्रा पर जाने से बचें। चीन जाने वाले लोगों को वापस आने पर क्‍वारेनटाइन में रखा जाएगा।


    यात्रा का इरादा रखने वाले भारतीय वीज़ा के लिए नये सिरे से आवेदन करने के लिए बीजिंग स्थित दूतावास (visa.beijing@mea.gov.in) या शंघाई स्थित वाणिज्‍य दूतावास (Ccons.shanghai@mea.gov.in) और ग्‍वांगछू (Visa.guangzhou@mea.gov.in) में सम्‍पर्क कर सकते हैं।


    चीन स्थित भारतीय दूतावास में दो हॉटलाइन नम्‍बरों + 8618610952903 और + 8618612083629 और समर्पित ई-मेल helpdesk.beijing@mea.gov.in. पर 24 घंटे सम्‍पर्क किया जा सकता है। किसी प्रकार की सहायता की आवश्‍यकता पड़ने पर भारतीय नागरिक इन हॉटलाइनों और ई-मेल पर दूतावास से सम्‍पर्क कर सकते हैं।


    स्‍वास्‍थ्‍य से जुड़ी किसी प्रकार की पूछताछ के लिए स्‍वास्‍थ्‍य और परिवार कल्‍याण मंत्रालय के हेल्‍पलाइन नम्‍बर + 91-11-23978046 अथवा ई-मेल ncov 2019 @gmail.com पर 24 घंटे सम्‍पर्क किया जा सकता है।


    *****


    एस.शुक्‍ला / केपी/डीके - 5604

    
    
    (Release ID: 1602042) Visitor Counter : 209
    
    
      Read this release in: English , Urdu , Marathi , Bengali , Gujarati , Malayalam