      राष्ट्रपति सचिवालय

      गुरु रविदास की जयंती की पूर्व संध्या पर राष्ट्रपति ने शुभकामनाएं दी
      Posted On: 08 FEB 2020 6:34PM by PIB Delhi


    राष्ट्रपति श्री राम नाथ कोविंद ने गुरु रविदास की जयंती की पूर्व संध्या पर नागरिकों को शुभकामनाएं दी हैं।


    अपने संदेश में , राष्ट्रपति ने कहा है कि गुरु रविदास जयंती के अवसर पर , मैं सभी नागरिकों को शुभकामनाएँ और बधाई देता हूँ।


    उन्‍होंने कहा कि महान संत गुरु रविदास शांति , प्रेम , सत्‍य और सामाजिक पुनर्जागरण के अग्रदूत थे। वह मानवीय मूल्यों के प्रणेता थे जो समकालीन विश्‍व में अत्‍यंत प्रासंगिक हैं। एक समाज सुधारक के रूप में , उन्होंने समाज के वंचित-शोषित और महिलाओं के उत्‍थान के लिए कार्य किया।


    अपनी शिक्षाओं में उन्होंने हमें सहजता , सरलता और विवेक के साथ जीना सिखाया। उन्होंने विश्वास , भक्ति और मानवता की सेवा से भरा एक अनुकरणीय जीवन जीया। उनका मानना था कि मानव सेवा ईश्वर की सेवा है।


    आइए हम सब उनके बताए जीवन मार्ग के अनुसार ही उनके आचरण को अपने जीवन का ध्‍येय बनाए।


    राष्ट्रपति का संदेश हिंदी में पढ़ने के लिए यहां क्लिक करें


    ****


    एस.शुक्‍ला/एएम/ एसएस/एमबी – 5656

    
    
    (Release ID: 1602563) Visitor Counter : 99
    
    
      Read this release in: English