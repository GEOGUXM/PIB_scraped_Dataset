      सड़क परिवहन एवं राजमार्ग मंत्रालय

      सड़क परिवहन एवं राजमार्ग मंत्रालय ने एडवाइजरी जारी कर राज्‍यों/केन्‍द्र शासित प्रदेशों से मान्‍य प्रारूप प्रमाण पत्र एवं फॉर्म 22 पर आधारित वाहन पंजीकरण प्रणाली को लागू करने को कहा
      Posted On: 10 FEB 2020 6:17PM by PIB Delhi


    सड़क परिवहन एवं राजमार्ग मंत्रालय ने केन्‍द्रीय मोटर वाहन अधिनियम 1988 के तहत अधिसूचित नियमों के अनुसार वाहन पंजीकरण प्रणाली लागू करने के लिए सभी राज्‍यों/केन्‍द्र शासित प्रदेशों के प्रशासन को एडवाइजरी जारी की है। मंत्रालय ने अपनी एडवाइजरी में कहा है कि उसे इस आशय की जानकारी मिली है कि कुछ राज्‍यों में वाहनों को मान्‍य प्रकार मंजूरी (अधिकृत परीक्षण एजेंसियों से प्राप्‍त सड़क परिचालन पात्रता प्रमाण पत्र) मिल जाने के बावजूद वाहनों का पंजीकरण नहीं कराया जा रहा है। मंत्रालय का कहना है कि उसे इस आशय की भी जानकारी मिली है कि राज्यों में वाहनों के पंजीकरण से पहले ही वाहन के प्रत्‍येक मॉडल का निरीक्षण राज्‍य के परिवहन विभाग द्वारा किया जाता है।


    एडवाइजरी में यह कहा गया है, ‘वाहन प्रणाली दरअसल मान्‍य प्रकार मंजूरी प्रमाण-पत्रों को ध्‍यान में रखते हुए वाहन निर्माताओं द्वारा अपलोड किए जा रहे वाहनों की इन्वेंट्री के लिए एक उपयुक्‍त व्‍यवस्‍था मुहैया कराती है। जब तक आपूर्ति किए गए वाहनों की विशिष्‍टताओं को चुनौती देने के कारण नहीं हों, जब तक ऐसे किसी भी वाहन के किसी मॉडल का पूर्व-निरीक्षण नहीं किया जाना चाहिए जिसके विशिष्‍ट प्रकार को पहले ही मंजूरी मिल चुकी है। इसका कारण यह है कि इससे अनावश्‍यक विलंब एवं उत्‍पीड़न होता है। राज्‍यों और केन्‍द्र शासित प्रदेशों के परिवहन विभागों से अनुरोध किया जाता है कि वे मान्‍य प्रकार मंजूरी प्रमाण पत्र और फॉर्म 22 पर आधारित वाहन पंजीकरण प्रणाली को लागू करें।


    सभी अधिकृत परीक्षण एजेंसियां विभिन्‍न मॉडलों के प्रारूप का परीक्षण करती हैं और मान्‍य प्रकार प्रमाण पत्र प्रदान करती हैं। फॉर्म 22 दरअसल प्रदूषण मानकों, उपकरणों के सुरक्षा मानकों और सड़क परिचालन पात्रता के अनुपालन को दर्शाने वाला एक गुणवत्ता प्रमाण-पत्र है।


    ***


    एस.शुक्‍ला/एएम/आरआरएस/वीके-5682
    

    
    (Release ID: 1602791) Visitor Counter : 89
    
    
      Read this release in: English