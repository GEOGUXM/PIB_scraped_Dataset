      युवा कार्यक्रम एवं खेल मंत्रालय

      खेलों को ठोस आकार देना जरूरी : श्री किरेन रिजिजू
      
      खेलो इंडिया यूनिवर्सिटी गेम्स को प्रायोजित करने के लिए इंडियन ऑयल कॉरपोरेशन की पहल
      
      श्री रिजिजू ने खेलो इंडिया यूनिवर्सिटी गेम्स 2020 के थीम सॉन्ग को लॉन्च किया

      Posted On: 17 FEB 2020 7:01PM by PIB Delhi

      युवा मामलों एवं खेल मंत्री श्री किरेन रिजिजू ने कहा है कि खेलो को ठोस आकार देना जरूरी है, ताकि भारत को मेगा खेल देश के रूप में विकसित किया जा सके। वे आज नई दिल्ली में खेलो इंडिया यूनिवर्सिटी गेम्स, 2020 के थीम सॉन्ग को जारी करने के अवसर पर बोल रहे थे।


      श्री किरेन रिजिजू ने कहा कि दुनिया में जो देश खेल महाशक्ति बने हैं, उन्होंने हमेशा विश्वविद्यालय स्तरीय खेल संरचना में भारी निवेश किया है। उन्होंने कहा कि पहली बार विश्वविद्यालय स्तर पर इतनी बड़ी चैम्पियनशिप का आयोजन किया जा रहा है। उन्होंने खेलो इंडिया यूनिवर्सिटी गेम्स को प्रायोजित करने के लिए इंडियन ऑयल कॉरपोरेशन को धन्यवाद दिया।


      खेलो इंडिया युवा खेलों के पहले तीन आयोजनों की भारी सफलता के बाद खेलो इंडिया यूनिवर्सिटी गेम्स को पहली बार आयोजित किया जा रहा है। ये अपनी तरह का पहला राष्ट्रीय स्तरीय विश्वविद्यालय खेल हैं। इसे इंडियन ऑयल कॉरपोरेशन के अलावा, गेल और ओएनजीसी भी समर्थन दे रहे हैं।


      खेलों के दौरान तीरंदाजी, एथलेटिक्स, बैडमिंटन, बासकेट बॉल, मुक्केबाजी, तलवारबाजी, फुटबॉल, हॉकी, जूडो, कबड्डी, रग्बी, तैराकी, टेबल टेनिस, टेनिस, वॉलीबॉल, भारत्तोलन और कुश्ती स्पर्धाओं का आयोजन किया जाएगा। ये खेल 22 फरवरी से 01 मार्च, 2020 तक चलेंगे, जिनमें 159 विश्वविद्यालयों से 3399 एथलीट हिस्सा लेंगे।


      थीम सॉन्ग के जारी होने वाले समारोह में इंडियन ऑयल कॉरपोरेशन के कॉरपोरेट कम्यूनिकेशन्स, ब्रैंडिंग के कार्यकारी निदेशक श्री सुबोध दखवाले, प्रतिष्ठित निशानेबाज सुश्री मनु भाकर, श्री अनीष भानवाला और श्री संदीप राजपूत भी उपस्थित थे।


      ***


      एस.शुक्ला/एएम/एकेपी/डीए - 5814

    
    
    (Release ID: 1603529) Visitor Counter : 56
    
    
      Read this release in: English