      पूर्वोत्‍तर क्षेत्र विकास मंत्रालय

      मेघालय के मुख्यमंत्री श्री कोनराड संगमा ने केंद्रीय मंत्री डॉ. जितेन्द्र सिंह से मुलाकात की
      
      बैठक में पूर्वोत्तर राज्यों के विभिन्न मुद्दों पर चर्चा हुई

      Posted On: 19 FEB 2020 7:44PM by PIB Delhi

      मेघालय के मुख्यमंत्री श्री कोनराड संगमा ने आज केंद्रीय पूर्वोत्तर क्षेत्र विकास मंत्री डॉ. जितेन्द्र सिंह से मुलाकात की। बैठक के दौरान दोनों नेताओं ने मेघालय में आधारभूत ढांचे,सड़क और जनकल्याण से जुड़ी विभिन्न परियोजनाओं की प्रगति पर विचार किया।


      डॉ. जितेन्द्र सिंह ने बैठक में प्रधानमंत्री श्री नरेन्द्र मोदी द्वारा पूर्वोत्तर राज्यों को उच्च प्राथमिकता देने और विकसित राज्यों के समकक्ष लाने की प्रतिबद्धता को दोहराया। उन्होंने मेघालय में शिलांग सहित कई पर्यटन स्थलों में पर्यटकों की संख्या बढ़ने पर संतोष व्यक्त किया।


      श्री कोनराड संगमा ने पूर्वोत्तर विशेष आधारभूत ढांचा विकास योजना(एनईएसआईडीएस) के अंतर्गत स्वीकृत योजनाओं का मुद्दा उठाया। उन्होंने इसके अंतर्गत चार परियोजनाओं के लिए वित्तीय सहायता शीघ्र जारी करने का अनुरोध किया। डॉ. जितेन्द्र सिंह ने सहायता का आश्वासन दिया और कहा कि इस संबंध में देरी पर तुरंत ध्यान दिया जाएगा। कोनराड संगमा ने मेघालय में नई परियोजनाओं के प्रस्ताव पर भी विचार-विमर्श किया। इसमें रोंगजेंग-मंगसंग-एडोग्रे(आरएमए) सड़क परियोजना भी शामिल थी। डॉ. जितेन्द्र सिंह ने कहा कि परियोजना को मंजूरी दी गई है और पूर्वोत्तर परिषद ने स्पष्टीकरण देने को कहा है।


      पूर्वोत्तर क्षेत्र विकास मंत्रालय ने बाघमारा में एकीकृत पुलिस कल्याण परिसर से जुड परियोजना को मंजूरी दी है। बैठक के दौरान इस पर भी विचार किया गया।


      डॉ. जितेन्द्र सिंह ने कोनराड संगमा को कहा कि अगले दो सप्ताह में वे अरुणाचल प्रदेश और असम का दौरा करेंगे और इसके बाद मेघालय का दौरा भी करेंगे।


      ******


      एस . शुक्‍ला / एएम / एमपी / एजे - 5855

    
    
    (Release ID: 1603847) Visitor Counter : 41
    
    
      Read this release in: English , Urdu