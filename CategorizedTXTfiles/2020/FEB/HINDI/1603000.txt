      सांख्यिकी एवं कार्यक्रम कार्यान्‍वयन मंत्रालय

      दिसंबर, 2019 में औद्योगिक विकास दर
      
      विनिर्माण क्षेत्र के 23 उद्योग समूहों में से 7 समूहों ने दिसंबर, 2019 के दौरान धनात्मक वृद्धि दर दर्ज की
      
      अप्रैल-दिसंबर, 2019 में औद्योगिक विकास दर 0.5 फीसदी आंकी गई
      
      दिसंबर, 2019 में खनन क्षेत्र की उत्‍पादन वृद्धि दर 5.4 फीसदी रही

      Posted On: 12 FEB 2020 5:30PM by PIB Delhi

    ​​​​ दिसंबर , 2019 में औद्योगिक उत्‍पादन सूचकांक (आईआईपी) 133 . 5 अंक रहा जो दिसंबर , 2018 के मुकाबले 0 . 3 फीसदी कम है। इसका मतलब यही है कि दिसंबर , 2019 में औद्योगिक विकास दर 0 . 3 फीसदी ऋणात्मक रही। उधर , अप्रैल-दिसंबर , 2019 में औद्योगिक विकास दर पिछले वित्त वर्ष की समान अवधि की तुलना में 0. 5 फीसदी आंकी गई है।


    दिसंबर , 2019 में खनन , विनिर्माण (मैन्‍युफैक्‍चरिंग) एवं बिजली क्षेत्रों की उत्‍पादन वृद्धि दर दिसंबर , 2018 के मुकाबले क्रमश: 5 . 4 फीसदी , (-) 1 . 2 फीसदी तथा (-) 0 .1 फीसदी रही। उधर , अप्रैल-दिसंबर , 2019 में इन तीनों क्षेत्रों यानी सेक्‍टरों की उत्‍पादन वृद्धि दर पिछले वित्‍त वर्ष की समान अवधि की तुलना में क्रमश: 0. 6 , 0. 5 तथा 0 .8 फीसदी आंकी गई है।


    उद्योगों की दृष्टि से विनिर्माण क्षेत्र के 23 उद्योग समूहों (दो अंकों वाली एनआईसी- 2008 के अनुसार) में से 7 समूहों ने दिसंबर , 2018 की तुलना में दिसंबर , 2019 के दौरान धनात्मक वृद्धि दर दर्ज की है। इस दौरान ‘ बुनियादी धातुओं के विनिर्माण ' ने 14.2 प्रतिशत की सर्वाधिक धनात्‍मक वृद्धि दर दर्ज की है। इसके बाद ‘ फर्नीचर को छोड़कर काष्‍ठ एवं काष्‍ठ के उत्पादों और कॉर्क के विनिर्माण ’ का नम्बर आता है जिसने 1 3 . 2 प्रतिशत की धनात्‍मक वृद्धि दर दर्ज की है। इसी तरह ‘ चमड़ा एवं संबंधित उत्पादों के विनिर्माण ’ ने 5 . 9 प्रतिशत की धनात्‍मक वृद्धि दर दर्ज की है। वहीं , दूसरी ओर उद्योग समूह ‘ कंप्यूटर , इलेक्ट्रॉनिक और ऑप्टिकल उत्पादों के विनिर्माण ’ ने (-) 24.9 प्रतिशत की सर्वाधिक ऋणात्‍मक वृद्धि दर दर्ज की है। इसके बाद ‘ मशीनरी और उपकरणों के विनिर्माण ’ का नंबर आता है जिसने (-) 2 0 . 3 प्रतिशत की ऋणात्‍मक वृद्धि दर दर्ज की है।


    उपयोग आधारित वर्गीकरण के अनुसार दिसंबर , 2019 में प्राथमिक वस्‍तुओं (प्राइमरी गुड्स) , पूंजीगत सामान , मध्‍यवर्ती वस्तुओं एवं बुनियादी ढांचागत/निर्माण वस्‍तुओं की उत्‍पादन वृद्धि दर दिसंबर , 2018 की तुलना में क्रमश: 2 . 2 फीसदी , (-) 1 8. 2 फीसदी , 1 2 . 5 फीसदी और (-) 2 . 6 फीसदी रही। जहां तक टिकाऊ उपभोक्‍ता सामान का सवाल है , इनकी उत्‍पादन वृद्धि दर दिसंबर , 2019 में (-) 6 . 7 फीसदी रही है। इसी तरह गैर-टिकाऊ उपभोक्‍ता सामान की उत्‍पादन वृद्धि दर दिसंबर , 2019 में (-) 3 . 7 फीसदी रही।


    इस प्रेस विज्ञप्ति से जुड़ी सूचना मंत्रालय की वेबसाइट http://www.mospi.nic.in पर भी उपलब्ध है।


    औद्योगिक उत्पादन सूचकांक से संबंधित विस्तृत विवरण जानने के लिए अंग्रेजी का अनुलग्नक यहां क्लिक करें


    ***


    एस.शुक्‍ला/एएम/आरआरएस/एमएस- 5710


    

    
    (Release ID: 1603000) Visitor Counter : 74
    
    
      Read this release in: English , Urdu