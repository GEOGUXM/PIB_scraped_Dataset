      सड़क परिवहन एवं राजमार्ग मंत्रालय

      केंद्रीय मंत्री श्री नितिन गडकरी ने स्वीडन में सुरक्षा उपकरणों के निर्माता से मुलाकात की और ई-हाईवे टेस्ट-बेड का प्रदर्शन देखा
      Posted On: 18 FEB 2020 7:27PM by PIB Delhi


    केंद्रीय सड़क परिवहन एवं राजमार्ग और सूक्षम,लघु एवं मध्यम उद्यम मंत्री नितिन गडकरी ने आज स्टॉकहोम में स्वीडिश मोटर वाहन सुरक्षा उपकरण आपूर्तिकर्ता ' ऑटोलिव ' का दौरा किया। श्री गडकरी ने कंपनी के प्रतिनिधि को ‘ भारत में सड़क सुरक्षा ’ पर रिपोर्ट पर एक कॉपी प्रदान की और कंपनी द्वारा हाल ही में किए गए उत्पादों और नवाचारों पर ध्यान केंद्रित किया। ' ऑटोलिव ' दुनिया में सबसे बड़ा मोटर वाहन सुरक्षा उपकरण आपूर्तिकर्ता है , जो कि दुनिया के सभी प्रमुख कार निर्माता कंपनियों को बिक्री करती है।


    भारत में सड़क सुरक्षा एक बहुत बड़ी चिंता का विषय है। देश ने खुद को परिवहन क्षेत्र में सुरक्षा , दक्षता और स्थिरता के लिए प्रतिबद्ध किया है। भारत में सुरक्षा की समस्या सामाजिक समानता के साथ भी जुड़ी हुई है। सड़कों पर पैदल चलने वालों , साइकिल चालकों और दोपहिया मोटर वाहनों की एक बड़ी आबादी सड़कों पर जगह की प्राप्ति करने के लिए प्रतिस्पर्धा करती रही है , इसलिए परिवहन के लिए रणनीतियों को डिजाइन और विकसित करते समय इन कमजोर वर्गों के लिए सड़क सुरक्षा की जरूरतों का ख्याल रखा जाना चाहिए।


    बाद में श्री गडकरी ने स्वीडन में ई-राजमार्ग टेस्ट-बेड प्रदर्शन स्थल का दौरा किया। भारत सरकार द्वारा पहले से ही ई-हाईवे की घोषणा की जा चुकी है। इस यात्रा के दौरान उन्हें स्वीडन द्वारा इस क्षेत्र में हाल ही में प्राप्त किए गए तकनीकी विकास के बारे में बताया गया।


    स्वीडन के स्टॉकहोम में 19 और 20 फरवरी , 2020 के दौरान, ‘ 2030 तक सड़क सुरक्षा के लिए वैश्विक प्राप्ति पर आयोजित तीसरे उच्च स्तरीय वैश्विक सम्मेलन ’ में भारत का प्रतिनिधित्व करने के लिए श्री नितिन गडकरी इन दिनों स्वीडन में हैं। इस दो दिवसीय सम्मेलन का उद्देश्य वैश्विक एजेंडे में सड़क सुरक्षा को लेकर आना और सुरक्षित सड़कों के लिए विश्व समुदाय की प्रतिबद्धता का नवीनीकरण करना शामिल है। इसमें भाग लेने वाले देशों के नेता, संयुक्त राष्ट्र द्वारा 2030 तक सड़क दुर्घटनाओं को कम करने हेतु तय किए गए लक्ष्य की प्राप्ति के लिए कार्रवाई करने के लिए एक रोड-मैप को तैयार करेंगे।


    श्री गडकरी ने स्टॉकहोम में अपने प्रवास के दौरान स्वीडन के बुनियादी ढांचे के मंत्री थॉमस एनरॉथ , विदेश व्यापार मंत्री अन्ना हॉलबर्ग , व्यापार , उद्योग एवं नवाचार मंत्री, इब्राहिम बेलान के साथ-साथ सड़क सुरक्षा के ब्रिटिश मंत्री बैरोनेस वीरे के साथ द्विपक्षीय वार्ता भी करेंगे। श्री गडकरी विश्व बैंक के उपाध्यक्ष (दक्षिण एशिया), हार्ट शेफर के साथ भी बातचीत करेंगे। इसके अलावा गडकरी की यात्रा कार्यक्रम में स्वीडन-भारत परिवहन सुरक्षा और नवाचार भागीदारी पर एक बैठक का आयोजन किया जाएगा जिसमें बहुत सारे सीईओ शामिल होंगे। इस अवसर पर स्वीडिश और भारतीय कारोबारों के बीच कई एमओयू के आदान-प्रदान किए जाने की संभावनाएं हैं।


    ******


    एस.शुक्ला/एएम/एबी/एजे – 5842

    
    
    (Release ID: 1603789) Visitor Counter : 22
    
    
      Read this release in: English , Urdu