      राष्ट्रपति सचिवालय

      राष्‍ट्रपति ने म्‍यांमार के राष्‍ट्रपति की मेजबानी की
      
      म्‍यांमार 'नेबरहुड फर्स्‍ट' तथा 'एक्‍ट ईस्‍ट पोलिसी' के संगम पर है

      Posted On: 27 FEB 2020 9:00PM by PIB Delhi

    राष्‍ट्रपति श्री रामनाथ कोविन्‍द ने आज राष्‍ट्रपति भवन में म्‍यांमार संघीय गणराज्‍य के राष्‍ट्रपति महामहिम यू विन माइंट की अगवान की। राष्‍ट्रपति के उनके सम्‍मान में भोज का आयोजन किया।


    भारत की पहली यात्रा पर आए राष्‍ट्रपति माइंट का स्‍वागत करते हुए राष्‍ट्रपति ने कहा कि भारत म्‍यांमार के साथ साझेदारी को सर्वोच्‍च प्राथमिकता देता है। म्‍यांमार 'नेबरहुड फर्स्‍ट' तथा 'एक्‍ट ईस्‍ट पोलिसी' के संगम पर है। भारत-म्‍यांमार की साझेदारी सम्‍पर्क और सहयोगी पड़ोसी बनाने के भारत के विजन के हृदय में है।


    राष्‍ट्रपति ने कहा कि शांतिपूर्ण , एकीकृत, संघीय, लोकतांत्रिक तथा समृद्ध म्‍यांमार भारत के राष्‍ट्रीय हित में है। भारत, ऊर्जा, परिवहन, डिजिटल कनेक्टिविटी, पर्यटन तथा विरासत प्रबंधन जैसे महत्‍वपूर्ण क्षेत्रों में म्‍यांमार के साथ साझेदारी बढ़ाना चाहता है। भारत ग्रामीण क्षेत्रों में प्रशिक्षण केन्‍द्र तथा नई सामाजिक-आर्थिक अवसंरचना सहित अधिक सहायता प्रदान करने के लिए तैयार है।


    राष्‍ट्रपति ने कहा कि भारत म्‍यांमार के इस आश्‍वासन की सराहना करता है कि म्‍यांमार भारत के हितों के विरोधी समूहों को अपने भू-भाग से संचालन की अनुमति नहीं देगा। भारत सीमाओं की रक्षा में म्‍यांमार की सेना के साथ बढ़ते तालमेल और सहयोग की सराहना करता है।


    बाद में , भोज के अवसर पर राष्‍ट्रपति कोविन्‍द ने कहा कि निरंतर शांति बनाये रखने के लिए समृद्धि के माध्‍यम से शांति का लाभांश सुनिश्चित करना होगा। सड़कें और राजमार्ग बनने, बंदरगाहों के उन्‍नत बनने और द्विपक्षीय विमान सेवाओं के बढ़ने से कनेक्टिविटी बढ़ी है। हमें ऐसी कनेक्टिविटी को और व्‍यापक बनाने की आवश्‍यकता है, ताकि इसमें ऊर्जा को शामिल किया जा सके।


    राष्‍ट्रपति के भाषण के लिए यहां क्लिक करें –


    एस.शुक्‍ला/एएम/एजी/जीआरएस - 6053

    
    
    (Release ID: 1604915) Visitor Counter : 26
    
    
      Read this release in: English , Urdu