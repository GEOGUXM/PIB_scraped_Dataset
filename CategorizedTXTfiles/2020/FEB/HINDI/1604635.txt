      इस्‍पात मंत्रालय

      श्री धर्मेन्द्र प्रधान ने जापान के राजदूत के साथ ओडिशा के मुख्यमंत्री से मुलाकात की
      
      बैठक में मिशन पूर्वोदय के अंतर्गत इस्पात क्षेत्र में जापान को भागीदार देश बनाने पर विचार विमर्श हुआ
      
      Posted On: 27 FEB 2020 8:08PM by PIB Delhi


    पेट्रोलियम एवं प्राकृतिक गैस तथा इस्पात मंत्री श्री धर्मेन्द्र प्रधान ने आज जापान के भारत में राजदूत श्री सातोषी सुजुकी के साथ ओडिशा के मुख्यमंत्री श्री नवीन पटनायक से मुलाकात की। भुवनेश्वर में हुई मुलाकात में विशेष रूप से इस्पात सहित विभिन्न क्षेत्रों में सहयोग ओर बढ़ाने पर विचार-विमर्श हुआ।


    श्री प्रधान ने दिल्ली में जापान के राजदूत के साथ बातचीत के दौरान इस्पात क्षेत्र में विशाल अवसरों का पता करने के लिए उन्हें ओडिशा आने का निमंत्रण दिया था। उन्होंने कहा कि प्रधानमंत्री श्री नरेन्द्र मोदी की परिकल्पना के अनुरूप पूर्वी भारत के विकास को सुनिश्चित करने के मिशन पूर्वोदय के अनुरुप भारत जापान को भागीदार देश बनाने का इच्छुक है।जापान के निवेश और प्रौद्योगिकी से सभी भागीदारों का लाभ होगा। इससे बड़े स्तर पर रोजगार के अवसर बढेंगे और इससे राज्य का बेहतर भविष्य सुनिश्चित होगा।


    ओडिशा की क्षमताओं के बारे में श्री धर्मेन्द्र प्रधान ने कहा कि कच्चे सामान की आसानी से उपलब्धता,अहम भौगोलिक स्थिति और मजबूत और विकसित हो रहे संपर्क से ओडिशा पूर्वी भारत में इस्पात का प्रमुख केंद्र बनेगा। राज्य में कलिंग नगर को मिशन पूर्वोदय के केंद्र के रुप में विकसित किया जाएगा। ओडिशा सरकार,केंद्रीय मंत्रालयों और उद्योग जगत के साथ मिलकर इस्पात मंत्रालय ने कलिंग नगर को विश्व में इस्पात उद्योग का मुख्य केंद्र बनाने का लक्ष्य बनाया है।


    मिशन पूर्वोदय के अंतर्गत पूर्वी भारत में इस्पात उद्योग के लिए एकीकृत इस्पात केंद्र बनाने की योजना बनाई गई है।


    पूर्वी भारत देश के कुल इस्पात उत्पादन का 75 प्रतिशत से अधिक इस्पात का उत्पादन करता हैऔर इसमें सिर्फ ओडिशा में 100 एमटीपीए से अधिक का उत्पादन होता है। इस संबंध में उच्च गुणवत्ता के इस्पात, डाउनस्ट्रीम क्षेत्र,सहायक क्षेत्रों,पूंजीगत माल और क्लस्टर विकास के क्षेत्र में अपार संभावनाएं हैं। जापान की प्रौद्योगकी विशेषज्ञता और निवेश ओडिशा में इस्पात क्षेत्र को ओर मजबूत करेगी और इससे राज्य में सामाजिक-आर्थिक विकास होगा।


    इस्पात मंत्रालय,जापान का आर्थिक,व्यापार और उद्योग मंत्रालय तथा भारतीय उद्योग परिसंघ “अर्थव्यवस्था में वृद्धि के लिए इस्पात के प्रयोग को बढाने के लिए प्रक्रिया को सक्षम बनाने” पर 28 फरवरी को भुवनेश्वर में एक कार्यशाला का आयोजन कर रहे हैं। कार्यशाला में श्री धर्मेन्द्र प्रधान मुख्य अतिथि होंगे।


    ***


    एस.शुक्ला/एएम / एजे / 6001


    

    
    (Release ID: 1604635) Visitor Counter : 57
    
    
      Read this release in: English