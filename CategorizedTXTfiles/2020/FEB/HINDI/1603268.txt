      उप राष्ट्रपति सचिवालय

      उपराष्ट्रपति ने आंध्र प्रदेश और तेलंगाना में परियोजनाओं को शीघ्र पूरा करने का आह्वान किया
      
      केंद्रीय वाणिज्य और उद्योग मंत्री श्री पीयूष गोयल के साथ बातचीत की
      
      उपराष्ट्रपति ने गुंटूर में स्पाइस पार्क को एनजी रंगा कृषि विश्वविद्यालय के साथ जोड़ने का सुझाव दिया

      Posted On: 14 FEB 2020 5:53PM by PIB Delhi

    उपराष्ट्रपति, श्री एम. वेंकैया नायडू ने आज केंद्रीय वाणिज्य और उद्योग मंत्री श्री पीयूष गोयल और मंत्रालय के अधिकारियों के साथ उनके निवास पर बातचीत की तथा आंध्र प्रदेश और तेलंगाना से जुड़ी परियोजनाओं की प्रगति के बारे में जानकारी ली।


    बातचीत के दौरान, अधिकारियों ने उन्हें विशाखापतनम चेन्नई औद्योगिक गलियारे (वीसीआईसी), भारतीय पैकेजिंग संस्थान (आईआईपी), काकीनाड़ा, भारतीय विदेश व्यापार संस्थान (आईआईएफटी), काकीनाडा और गुंटूर के स्पाइस पार्क की प्रगति के बारे में जानकारी दी।


    गुंटूर में स्पाइस पार्क का जिक्र करते हुए, उपराष्ट्रपति ने कहा कि मंत्रालय जिले में एनजी रंगा कृषि विश्वविद्यालय के साथ संपर्क की संभावना का पता लगाए। उन्होंने कहा कि कुछ छात्र कृषि-उद्यमी बनने के इच्छुक हो सकते हैं और पार्क में इकाइयाँ स्थापित कर सकते हैं।


    उपराष्ट्रपति ने तेलंगाना में हैदराबाद-वारंगल औद्योगिक गलियारे और हैदराबाद-नागपुर औद्योगिक गलियारे की प्रगति की भी जानकारी ली। श्री नायडू ने फार्मा सिटी परियोजना के बारे में भी जानकारी ली, जिससे राज्य में मुछेरला में स्थापित किया जा रहा है।


    श्री नायडू ने अधिकारियों से कहा कि वे वर्तमान में चल रही सभी परियोजनाओं के कार्य में तेजी लाए, क्योंकि इनमें से अधिकतर परियोजनाएं आंध्र प्रदेश राज्य पुनर्गठन कानून, 2014 का हिस्सा थीं। उन्होंने श्री गोयल को सुझाव दिया कि वे दोनों राज्य सरकारों के अधिकारियों के साथ समीक्षा बैठक करें और परियोजनाओं के निष्पादन में यदि कोई अड़चन हो तो उसकी पहचान करें।


    अधिकारियों ने उप राष्ट्रपति को सूचित किया कि वे संबंधित राज्य सरकारों के साथ सहयोग करेंगे।


    ******


    एस.शुक्‍ला/एएम/केपी/डीए- 5757


    

    
    (Release ID: 1603268) Visitor Counter : 126
    
    
      Read this release in: English