      विद्युत मंत्रालय

      केंद्रीय ऊर्जा मंत्री ने 11 अक्षय ऊर्जा प्रबंधन केंद्र (आरईएमसी) राष्ट्र को समर्पित किए
      Posted On: 28 FEB 2020 6:40PM by PIB Delhi


    विद्युत और नवीन एवं नवीकरणीय ऊर्जा राज्य मंत्री (स्वतंत्र प्रभार) और कौशल विकास एवं उद्यमिता राज्य मंत्री श्री आर. के. सिंह ने 28 फरवरी 2020 को दिल्ली में आयोजित एक समारोह में उत्तरी क्षेत्र अक्षय ऊर्जा प्रबंधन केंद्र (एनआर-आरईएमसी) का उद्घाटन किया। इस अवसर पर मंत्री महोदय ने 11 आरईएमसी देश को समर्पित किए, जिनके बाद भारत उन चंद मुल्कों की लीग में आ गया है जिनके पास अक्षय ऊर्जा एकीकरण के लिए अत्याधुनिक प्रबंधन केंद्र हैं।


    इस आयोजन में बोलते हुए श्री सिंह ने ग्रीन कॉरिडोर और आरईएमसी की योजना बनाने वाले सभी लोगों को बधाई दी और कहा कि यूरोप और अमेरिका ने अक्षय ऊर्जा प्रबंधन शुरू करने के वक्त जो सपना दिखाया था, वे लोग उससे भी ज्यादा बड़ा विजन दिखा रहे हैं।


    भारत सरकार का 2022 तक 175 गीगावाट अक्षय ऊर्जा क्षमता पाने का लक्ष्य है, जो त्वरित अक्षय ऊर्जा की पहुंच को उत्प्रेरित कर रहा है जिसके कारण ग्रिड प्रबंधन को लेकर चुनौतियां खड़ी हुई हैं क्योंकि अक्षय ऊर्जा उत्पादन की प्रकृति आंतरायिक और परिवर्तनशील है। अक्षय ऊर्जा प्रबंधन केंद्र आर्टिफिशियल इंटेलिजेंस आधारित आरई पूर्वानुमान और शेड्यूलिंग उपकरणों से लैस हैं और ग्रिड ऑपरेटरों को अधिक से अधिक विज़ुअलाइज़ेशन और संवर्धित स्थितिजन्य जागरूकता प्रदान करते हैं। ये अक्षय ऊर्जा प्रबंधन केंद्र (आरईएमसी) तमिलनाडु, कर्नाटक, आंध्र प्रदेश, महाराष्ट्र, मध्य प्रदेश, गुजरात और राजस्थान में राज्य भार प्रेषण केंद्रों (एसएलडीसी) के साथ और बेंगलुरु, मुंबई और नई दिल्ली में एनएलडीसी के साथ स्थित हैं। वर्तमान में इन 11 आरईएमसी के माध्यम से 55 गीगावाट अक्षय ऊर्जा (सौर और पवन) की निगरानी की जा रही है।


    भारत सरकार ने आरईएमसी केंद्रों को केंद्रीय योजना के रूप में लागू करने की मंजूरी दे दी थी और विद्युत मंत्रालय के अंतर्गत आने वाले एक सीपीएसई महारत्न 'पावरग्रिड' को कार्यान्वयन एजेंसी का जिम्मा दिया। इन आरईएमसी को क्षेत्रीय और राष्ट्रीय स्तर पर पॉवर सिस्टम ऑपरेशन कॉर्पोरेशन ऑफ़ इंडिया लिमिटेड (पोस्को - पीओएसओसीओ) द्वारा और राज्य स्तर पर राज्य भार प्रेषण केंद्रों (एसएलडीसी) द्वारा प्रबंधित किया जा रहा है।


    इस आयोजन के दौरान मंत्री महोदय ने "भारतीय विद्युत प्रणाली पर 26 दिसंबर 2019 के सूर्यग्रहण के प्रभाव का विश्लेषण" पर पोस्को की एक रिपोर्ट भी जारी की। इस रिपोर्ट में विभिन्न क्षेत्रों का दायरा तय किया गया जैसे - सौर उत्पादन का पूर्वानुमान, रैंप अनुमान, सूर्यग्रहण के दौरान पीवी पौधों का व्यवहार आदि। इस रिपोर्ट में गोल और आंशिक ग्रहण क्षेत्र में आने वाले पौधों के लिए सूर्य ग्रहण के दौरान वैश्विक क्षैतिज प्रकाश विकिरण में भिन्नता का विश्लेषण भी किया गया है।


    ***


    एएम/जीएसबी-6042

    
    
    (Release ID: 1604786) Visitor Counter : 32
    
    
      Read this release in: English