      सूक्ष्‍म, लघु एवं मध्‍यम उद्यम मंत्रालय

      एमएसएमई मंत्रालय की ओर से ‘राष्‍ट्रीय स्‍तर के जागरूकता कार्यक्रम (एनएलएपी) 2020’ का आयोजन
      
      17 से 28 फरवरी, 2020 तक जारी रहेगा जागरूकता कार्यक्रम
      
      इस दौरान विद्यार्थियों/युवाओं को अपने करियर के रूप में ‘उद्यमिता’ को अपनाने के लिए प्रोत्‍साहित किया जा रहा है

      Posted On: 21 FEB 2020 5:10PM by PIB Delhi

    सूक्ष्म , लघु एवं मध्‍यम उद्यम (एमएसएमई) मंत्रालय ने राष्‍ट्रीय स्‍तर के जागरूकता कार्यक्रम (एनएलएपी) 2020 का आयोजन किया है। यह 17 फरवरी से 28 फरवरी , 2020 तक जारी रहेगा। एनएलएपी का मुख्‍य उद्देश्‍य इस मंत्रालय के साथ-साथ इससे जुड़े विभिन्‍न संगठनों की योजनाओं एवं कार्यकलापों के बारे में जागरूकता बढ़ाना है। इन संगठनों में विकास आयुक्‍त कार्यालय (एमएसएमई) , खादी एवं ग्रामोद्योग आयोग , कॉयर बोर्ड , राष्‍ट्रीय लघु उद्योग निगम लिमिटेड , राष्‍ट्रीय एमएसएमई संस्‍थान , एमएसएमई प्रौद्योगिकी केन्‍द्र और महात्‍मा गांधी ग्रामीण औद्योगीकरण संस्‍थान शामिल हैं।


    मंत्रालय के कुल 126 क्षेत्रीय कार्यालय और इसके विभिन्‍न संगठन देश भर में जागरूकता कार्यक्रम चला रहे हैं , ताकि कॉलेजों एवं शैक्षणिक संस्थानों के विद्यार्थियों को मंत्रालय की विभिन्‍न योजनाओं से अवगत कराया जा सके। 15 दिनों का यह जागरूकता अभियान देश के सभी हिस्‍सों में स्थित 600 से भी अधिक कॉलेजों में चलाया जाएगा और इस दौरान लगभग 60 , 000 विद्यार्थियों को कवर किया जाएगा।


    एमएसएमई मंत्रालय इस जागरूकता कार्यक्रम के जरिए विद्यार्थियों/युवाओं को अपने करियर के रूप में उद्यमिता को अपनाने के लिए प्रोत्‍साहित कर रहा है। इस दौरान विद्यार्थियों के साथ परस्‍पर संवाद वाले सत्र आयोजित किए जा रहे हैं , उनके सवालों के जवाब दिए जा रहे हैं , विभि‍न्‍न योजनाओं एवं कार्यक्रमों से जुड़े उनके संशय दूर किए जा रहे हैं और उनकी समस्‍याओं के समाधान बताए जा रहे हैं। यही नहीं , इस दौरान विद्यार्थियों को मंत्रालय तथा उसके विभि‍न्‍न संगठनों के कार्यकलापों से जुड़ी ऑडियो-वीडियो फिल्‍में दिखाई जा रही हैं एवं उनके समक्ष प्रस्‍तुतियां दी जा रही हैं। इसके अलावा विद्यार्थियों को मंत्रालय द्वारा लागू की जा रही विभिन्‍न योजनाओं की बारीकियों से अवगत कराया जा रहा है।

                                                                                                                                                                                                                                       
उत्तर प्रदेश के आगरा स्थित पीपीडीसी में राष्‍ट्रीय जागरूकता कार्यक्रम का आयोजन  अरुणाचल प्रदेश के पूर्वी गोदावरी जिले के अमालापुरम स्थित क्षेत्रीय कॉयर बोर्ड कार्यालय द्वारा एसकेबीआर कॉलेज में राष्‍ट्रीय जागरूकता कार्यक्रम का आयोजन
                                                                                                                                                                                                                                       
                                                                                                                                                                                                                                       

    ***


    एस. शुक्‍ला/एएम/आरआरएस/वीके-5881
    
    

    
    (Release ID: 1604001) Visitor Counter : 196
    
    
      Read this release in: English , Urdu , Bengali