      कॉरपोरेट कार्य मंत्रालय

      सीसीआई ने एनटीपीसी द्वारा नीपको की ‘100 प्रतिशत जारी एवं चुकता शेयर पूंजी’ का अधिग्रहण करने को मंजूरी दी
      Posted On: 24 FEB 2020 6:16PM by PIB Delhi


    भारतीय प्रतिस्‍पर्धा आयोग (सीसीआई) ने प्रतिस्‍पर्धा अधिनियम , 2002 की धारा 31 (1) के तहत एनटीपीसी लिमिटेड (अधिग्रहणकर्ता) द्वारा भारत सरकार से नॉर्थ ईस्‍टर्न इलेक्ट्रिक पावर कॉर्पोरेशन (नीपको/लक्ष्‍य) की ‘100 प्रतिशत जारी एवं चुकता शेयर पूंजी’ का अधिग्रहण करने को मंजूरी दे दी है।


    एनटीपीसी एक महारत्‍न कंपनी है , जिसकी मजबूत पैठ विद्युत उत्‍पादन व्‍यवसाय में है। इस कंपनी का मुख्‍य व्‍यवसाय कोयला संचालित ताप विद्युत संयंत्रों के जरिए इलेक्ट्रिक पावर का उत्‍पादन करना है। एनटीपीसी इसके अलावा पनबिजली एवं नवीकरणीय ऊर्जा स्रोतों के जरिए विद्युत उत्‍पादन के व्‍यवसाय में भी संलग्‍न है।


    नीपको विद्युत क्षेत्र की एक कंपनी है , जो मुख्‍यत: भारत के पूर्वोत्‍तर क्षेत्र में कार्यरत है। नीपको का मुख्‍य व्‍यवसाय पनबिजली , ताप एवं सौर विद्युत केन्‍द्रों के जरिए बिजली का उत्‍पादन करना है।


    सीसीआई का संबंधित विस्‍तृत ऑर्डर जल्‍द ही उपलब्‍ध होगा।


    ***


    एस.शुक्ला/एएम/आरआरएस/वाईबी-5927

    
    
    (Release ID: 1604238) Visitor Counter : 70
    
    
      Read this release in: English , Urdu