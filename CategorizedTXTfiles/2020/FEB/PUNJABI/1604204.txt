      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ‘ਮਨ ਕੀ ਬਾਤ 2.0’ ਦੀ 9ਵੀਂ ਕੜੀ ਨੂੰ ਸੰਬੋਧਨ ਕੀਤਾ ਪ੍ਰਧਾਨ ਮੰਤਰੀ ਨੇ ਲੋਕਾਂ ਨੂੰ ਹੁਨਰ ਹਾਟ ਜਿਹੇ ਪ੍ਰੋਗਰਾਮਾਂ ਵਿੱਚ ਸਰਗਰਮੀ ਨਾਲ ਭਾਗ ਲੈਣ ਦੀ ਤਾਕੀਦ ਕੀਤੀ
      Posted On: 23 FEB 2020 4:37PM by PIB Chandigarh


    ‘ਮਨ ਕੀ ਬਾਤ 2.0’ ਦੀ 9ਵੀਂ ਕੜੀ ਨੂੰ ਸੰਬੋਧਨ ਕਰਦੇ ਹੋਏ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਦਿੱਲੀ ਵਿੱਚ ਆਯੋਜਿਤ ਹੁਨਰ ਹਾਟ ਨਾਲ ਸਬੰਧਤ ਆਪਣੇ ਦੌਰੇ ਦਾ ਜ਼ਿਕਰ ਕੀਤਾ। ਉਨ੍ਹਾਂ ਕਿਹਾ, ਕੁਝ ਦਿਨ ਪਹਿਲਾ ਦਿੱਲੀ ਵਿੱਚ ਮੈਂ ਇੱਕ ਛੋਟੀ ਜਿਹੀ ਜਗ੍ਹਾ ਵਿੱਚ , ਸਾਡੇ ਦੇਸ਼ ਦੀ ਵਿਸ਼ਾਲਤਾ , ਸੱਭਿਆਚਾਰ , ਪ੍ਰੰਪਰਾਵਾਂ , ਖਾਣ - ਪੀਣ ਅਤੇ ਜਜ਼ਬਾਤਾਂ ਦੀਆਂ ਵਿਭਿੰਨਤਾਵਾਂ ਦੇ ਦਰਸ਼ਨ ਕੀਤੇ। ਉੱਥੇ ਪ੍ਰਦਰਸ਼ਿਤ ਰਵਾਇਤੀ ਕੱਪੜੇ , ਹਸਤਕਲਾ , ਕਾਲੀਨ , ਬਰਤਨ , ਬਾਂਸ ਅਤੇ ਪਿੱਤਲ ਦੇ ਉਤਪਾਦ , ਪੰਜਾਬ ਦੀ ਫੁਲਕਾਰੀ , ਆਂਧਰਾ ਪ੍ਰਦੇਸ਼ ਦੇ ਸ਼ਾਨਦਾਰ ਚਮੜੇ ਦੇ ਕੰਮ , ਤਮਿਲਨਾਡੂ ਦੀ ਖੂਬਸੂਰਤ ਪੇਂਟਿੰਗਜ਼ , ਉੱਤਰ ਪ੍ਰਦੇਸ਼ ਦੇ ਪਿੱਤਲ ਦੇ ਉਤਪਾਦ , ਭਦੋਹੀ ( B hadohi) ਦੇ ਕਾਲੀਨ , ਕੱਛ ਦੇ ਤਾਂਬੇ ਦੇ ਉਤਪਾਦ , ਅਨੇਕਾਂ ਸੰਗੀਤ - ਸਾਜ਼ , ਅਣਗਿਣਤ ਗਾਥਾਵਾਂ , ਸਮੁੱਚੇ ਭਾਰਤ ਦੀ ਕਲਾ ਅਤੇ ਸੱਭਿਆਚਾਰ ਦੀ ਝਲਕ , ਸੱਚਮੁੱਚ ਵਿਲੱਖਣ ਸੀ ।


    ਮਨ ਕੀ ਬਾਤ ਵਿੱਚ ਅੱਜ ਪ੍ਰਧਾਨ ਮੰਤਰੀ ਨੇ ਹੁਨਰ ਹਾਟ ਵਿੱਚ ਭਾਲ ਲੈਣ ਵਾਲੇ ਸ਼ਿਲਪਕਾਰਾਂ ਦੀਆਂ ਪ੍ਰੇਰਨਾਮਈ ਕਹਾਣੀਆਂ ਵੀ ਸਾਂਝੀਆਂ ਕੀਤੀਆਂ। ਉਨ੍ਹਾਂ ਵਿੱਚੋਂ ਇੱਕ ਕਹਾਣੀ ਇੱਕ ਦਿੱਵਿਯਾਂਗ ਮਹਿਲਾ ਦੀ ਸੀ। ਪ੍ਰਧਾਨ ਮੰਤਰੀ ਨੇ ਕਿਹਾ, ਉਨ੍ਹਾਂ ਨੇ ਮੈਨੂੰ ਦੱਸਿਆ ਕਿ ਪਹਿਲੇ ਉਹ ਫੁੱਟਪਾਥ ‘ਤੇ ਆਪਣੀਆਂ ਪੇਂਟਿੰਗਜ਼ ਵੇਚਦੀ ਸੀ। ਲੇਕਿਨ ਹੁਨਰ ਹਾਟ ਨਾਲ ਜੁੜਨ ਦੇ ਬਾਅਦ ਉਸ ਦਾ ਜੀਵਨ ਬਦਲ ਗਿਆ। ਅੱਜ ਉਹ ਨਾ ਕੇਵਲ ਆਤਮਨਿਰਭਰ ਹੈ ਬਲਕਿ ਉਸ ਨੇ ਖੁਦ ਦਾ ਇੱਕ ਘਰ ਵੀ ਖਰੀਦ ਲਿਆ ਹੈ। ਉਨ੍ਹਾਂ ਨੇ ਕਿਹਾ ਕਿ ਹੁਨਰ ਹਾਟ ਕਲਾ ਦੇ ਪ੍ਰਦਰਸ਼ਨ ਲਈ ਇੱਕ ਮੰਚ ਤਾਂ ਹੈ ਹੀ ਨਾਲ ਹੀ ਨਾਲ ਇਹ ਲੋਕਾਂ ਦੇ ਸੁਪਨਿਆਂ ਨੂੰ ਵੀ ਪੰਖ ਦੇ ਰਿਹਾ ਹੈ। ਉਨ੍ਹਾਂ ਨੇ ਕਿਹਾ, ਇਹ ਇੱਕ ਅਜਿਹੀ ਜਗ੍ਹਾ ਹੈ ਜਿੱਥੇ ਇਸ ਦੇਸ਼ ਦੀ ਵਿਵਿਧਤਾ ਦੀ ਅਣਦੇਖੀ ਕਰਨਾ ਅਸੰਭਵ ਹੀ ਹੈ। ਇੱਥੇ ਸ਼ਿਲਪਕਲਾ ਦੇ ਇਲਾਵਾ ਭਾਰਤ ਦੇ ਖਾਣ-ਪਾਣ ਦੀ ਵਿਵਿਧਤਾ ਵੀ ਪ੍ਰਦਰਸ਼ਿਤ ਕੀਤੀ ਗਈ ਹੈ।


    ਪ੍ਰਧਾਨ ਮੰਤਰੀ ਨੇ ਜਨਤਾ ਨੂੰ ਅਜਿਹੇ ਪ੍ਰੋਗਰਾਮਾਂ ਵਿੱਚ ਸਰਗਰਮ ਰੂਪ ਨਾਲ ਭਾਗ ਲੈਣ ਦੀ ਤਾਕੀਦ ਕਰਦੇ ਹੋਏ ਕਿਹਾ , “ ਭਾਰਤ ਦੇ ਹਰ ਹਿੱਸੇ ਵਿੱਚ ਅਜਿਹੇ ਮੇਲੇ ਅਤੇ ਪ੍ਰਦਰਸ਼ਨੀਆਂ ਦਾ ਪ੍ਰਬੰਧ ਹੁੰਦਾ ਰਹਿੰਦਾ ਹੈ। ਜਦੋਂ ਵੀ ਮੌਕਾ ਮਿਲੇ ਭਾਰਤ ਨੂੰ ਜਾਣਨ ਲਈ , ਭਾਰਤ ਨੂੰ ਅਨੁਭਵ ਕਰਨ ਲਈ ਇਨ੍ਹਾਂ ਵਿੱਚ ਜ਼ਰੂਰ ਜਾਣਾ ਚਾਹੀਦਾ ਹੈ। ਇਸ ਤਰ੍ਹਾਂ ਤੁਸੀਂ ਨਾ ਸਿਰਫ ਦੇਸ਼ ਦੀ ਕਲਾ ਅਤੇ ਸੰਸਕ੍ਰਿਤੀ ਨਾਲ ਜੁੜੋਗੇ , ਸਗੋਂ ਤੁਸੀ ਦੇਸ਼ ਦੇ ਮਿਹਨਤੀ ਕਾਰੀਗਰਾਂ , ਖ਼ਾਸ ਤੌਰ ' ਤੇ ਮਹਿਲਾਵਾਂ ਦੀ ਖ਼ੁਸਹਾਲੀ ਵਿੱਚ ਵੀ ਆਪਣਾ ਯੋਗਦਾਨ ਦੇ ਸਕੋਗੇ ।


    ***


    ਵੀਆਰਆਰਕੇ/ਏਕੇ
    

    
    (Release ID: 1604204) Visitor Counter : 3
    
    
      Read this release in: English