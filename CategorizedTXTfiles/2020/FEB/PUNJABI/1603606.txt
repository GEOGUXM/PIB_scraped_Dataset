      ਸ਼ਹਿਰੀ ਹਵਾਬਾਜ਼ੀ ਮੰਤਰਾਲਾ

      ਵੂਹਾਨ ਵਿਖੇ ਨਿਕਾਸ ਅਪਰੇਸ਼ਨਸ ਵਿੱਚ ਸਮਰਪਣ ਭਾਵ ਨਾਲ ਕੰਮ ਕਰਨ ਵਾਲੇ ਏਅਰ ਇੰਡੀਆ ਦੇ ਕਰਮਚਾਰੀਆਂ ਨੂੰ ਪ੍ਰਸ਼ੰਸਾ ਪੱਤਰ ਦਿੱਤੇ ਗਏ
      Posted On: 17 FEB 2020 3:26PM by PIB Chandigarh


    ਕੇਂਦਰੀ ਸ਼ਹਿਰੀ ਹਵਾਬਾਜ਼ੀ ਮੰਤਰੀ ( ਸੁਤੰਤਰ ਚਾਰਜ ) ਸ਼੍ਰੀ ਹਰਦੀਪ ਸਿੰਘ ਪੁਰੀ ਨੇ ਵੂਹਾਨ ਵਿੱਚ ਫਸੇ ਭਾਰਤੀਆਂ ਨੂੰ ਸੁਰੱਖਿਅਤ ਕੱਢਣ ਦੇ ਅਭਿਆਨ ਵਿੱਚ ਸ਼ਾਮਲ ਏਅਰ ਇੰਡੀਆ ਦੇ 68 ਕਰਮਚਾਰੀਆਂ ਨੂੰ ਅੱਜ ਪ੍ਰਧਾਨ ਮੰਤਰੀ ਵੱਲੋਂ ਜਾਰੀ ਪ੍ਰਸ਼ੰਸਾ ਪੱਤਰ ਸੌਂਪੇ ।


    ਸ਼੍ਰੀ ਪ੍ਰਦੀਪ ਸਿੰਘ ਖਰੋਲਾ, ਸ਼ਹਿਰੀ ਹਵਾਬਾਜ਼ੀ ਸਕੱਤਰ, ਸ਼੍ਰੀ ਰਾਜੀਵ ਬੰਸਲ , ਏਅਰ ਇੰਡੀਆ ਦੇ ਸੀਐੱਮਡੀ ਸ਼੍ਰੀ ਅਸ਼ਵਨੀ ਲੋਹਾਨੀ ਸਾਬਕਾ ਸ਼੍ਰੀ ਸੀਐੱਮਡੀ ਏਅਰ ਇੰਡੀਆ ਸਮੇਤ ਮੰਤਰਾਲੇ ਦੇ ਅਨੇਕ ਸੀਨੀਅਰ ਅਧਿਕਾਰੀ ਇਸ ਮੌਕੇ ’ਤੇ ਹਾਜ਼ਰ ਸਨ । ਚੀਨ ਵਿੱਚ ਨਾਵਲ ਕੋਰੋਨਾ ਵਾਇਰਸ ਫਲੂ ਦੇ ਮੁੱਖ ਕੇਂਦਰ ਵੂਹਾਨ ਸ਼ਹਿਰ ਤੋਂ ਕੁੱਲ 647 ਭਾਰਤੀਆਂ ਅਤੇ ਮਾਲਦੀਵ ਦੇ 7 ਨਾਗਰਿਕਾਂ ਨੂੰ ਕੱਢਿਆ ਗਿਆ ਸੀ ।


    ਸ਼੍ਰੀ ਪੁਰੀ ਨੇ ਟੀਮ ਯਤਨਾਂ ਦੀ ਸ਼ਲਾਘਾ ਕਰਦਿਆਂ ਕਿਹਾ ਕਿ “ ਏਅਰ ਇੰਡੀਆ ਦੀ ਟੀਮ ਨੇ ਮਹਾਮਾਰੀ ਨਾਲ ਪ੍ਰਭਾਵਿਤ ਵੂਹਾਨ ਸ਼ਹਿਰ ਦੀਆਂ ਕਠਿਨ ਹਾਲਤਾਂ ਦੇ ਬਾਵਜੂਦ ਆਪਣੇ ਦੇਸ਼ਵਾਸੀਆਂ ਨੂੰ ਦੇਸ਼ ਲਿਆਉਣ ਲਈ ਜਿਸ ਸਮਰਪਣ ਭਾਵ ਨਾਲ ਕੰਮ ਕੀਤਾ ਹੈ, ਉਸ ’ਤੇ ਸਾਨੂੰ ਮਾਣ ਹੈ । ” ਉਨਾਂ ਕਿਹਾ “ ਮੈਨੂੰ ਇਸ ਇਤਿਹਾਸਿਕ ਮਿਸ਼ਨ ਦਾ ਹਿੱਸਾ ਬਣੇ ਲੋਕਾਂ ਨੂੰ ਪ੍ਰਧਾਨ ਮੰਤਰੀ ਵੱਲੋਂ ਦਿੱਤਾ ਗਿਆ ਪ੍ਰਸ਼ੰਸਾ ਪੱਤਰ ਸੌਂਪਣ ਵਿੱਚ ਮਾਣ ਮਹਿਸੂਸ ਹੋ ਰਿਹਾ ਹੈ । ਮੈਂ ਇਨਾਂ ਸਾਰੇ ਲੋਕਾਂ ਦਾ ਰਾਸ਼ਟਰ ਸੇਵਾ ਲਈ ਤਹਿ ਦਿਲ ਤੋਂ ਧੰਨਵਾਦ ਕਰਦਾ ਹਾਂ । ”


    ਏਅਰ ਇੰਡੀਆ ਦੇ ਚਾਲਕ ਦਲ ਵੱਲੋਂ ਵੂਹਾਨ ਸ਼ਹਿਰ ਵਿੱਚ ਇੱਕ ਐਮਰਜੈਂਸੀ ਨਿਕਾਸ ਅਪਰੇਸ਼ਨ ਕੀਤਾ ਗਿਆ ਸੀ ਅਤੇ ਗੰਭੀਰ ਸਥਿਤੀ ਤੋਂ ਜਾਣੂ ਹੋਣ ਦੇ ਬਾਵਜੂਦ 31 ਜਨਵਰੀ , 2020 ਅਤੇ 1 ਫਰਵਰੀ , 2020 ਨੂੰ ਲਗਾਤਾਰ ਦੋ ਦਿਨ 423 ਸੀਟਾਂ ਵਾਲੇ ਬੀ -747 ਜਹਾਜ਼ ਉੱਥੇ ਭੇਜੇ ਗਏ ਸਨ । ਇਸ ਅਪਰੇਸ਼ਨ ਦੀ ਅਗਵਾਈ ਏਅਰ ਇੰਡੀਆ ਦੇ 68 ਮੈਂਬਰਾਂ ਨਾਲ ਏਅਰ ਇੰਡੀਆ ਦੇ ਡਾਇਰੈਕਟਰ (ਅਪਰੇਸ਼ਨਜ) ਕੈਪਟਨ ਅਮਿਤਾਭ ਸਿੰਘ ਨੇ ਕੀਤੀ ਸੀ । ਵੂਹਾਨ ਭੇਜੀ ਗਈ ਏਅਰ ਇੰਡੀਆ ਦੀ ਟੀਮ ਵਿੱਚ 8 ਪਾਇਲਟ , ਚਾਲਕ ਦਲ ਦੇ 30 ਮੈਂਬਰ , 10 ਕਮਰਸ਼ੀਅਲ ਸਟਾਫ ਅਤੇ 1 ਸੀਨੀਅਰ ਅਧਿਕਾਰੀ ਸ਼ਾਮਲ ਸਨ । ਏਅਰ ਇੰਡੀਆ ਦੇ ਇਸ ਕਾਰਜ ਦੀ ਦੁਨੀਆ ਭਰ ਦੇ ਲੋਕਾਂ ਨੇ ਸ਼ਲਾਘਾ ਕੀਤੀ ਹੈ ।


    ******


    ਆਰਜੇ
    

    
    (Release ID: 1603606) Visitor Counter : 1
    
    
      Read this release in: English