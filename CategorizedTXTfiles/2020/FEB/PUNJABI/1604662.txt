      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ 29 ਫਰਵਰੀ, 2020 ਨੂੰ ਪ੍ਰਯਾਗਰਾਜ, ਉੱਤਰ ਪ੍ਰਦੇਸ਼ ਵਿੱਚ ਇੱਕ ਮੈਗਾ ਡਿਸਟ੍ਰੀਬਿਊਸ਼ਨ ਕੈਂਪ ਵਿੱਚ ਦਿੱਵਿਯਾਂਗਜਨਾਂ ਅਤੇ ਸੀਨੀਅਰ ਸਿਟੀਜਨਾਂ ਨੂੰ ਸਹਾਇਤਾ ਯੰਤਰ ਅਤੇ ਉਪਕਰਣ ਵੰਡਣਗੇ ਪ੍ਰਯਾਗਰਾਜ ਵਿਖੇ ਸਮਾਜਿਕ ਅਧਿਕਾਰਿਤਾ ਸ਼ਿਵਿਰ
      Posted On: 27 FEB 2020 5:15PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ 29 ਫਰਵਰੀ, 2020 ਨੂੰ ਪ੍ਰਯਾਗਰਾਜ, ਉੱਤਰ ਪ੍ਰਦੇਸ਼ ਵਿੱਚ ਇੱਕ ਮੈਗਾ ਡਿਸਟ੍ਰੀਬਿਊਸ਼ਨ ਕੈਂਪ ਵਿੱਚ ਸੀਨੀਅਰ ਸਿਟੀਜ਼ਨਾਂ (ਰਾਸ਼ਟਰੀ ਵਯੋਸ਼੍ਰੀ ਯੋਜਨਾ-ਆਰਵੀਵਾਈ ਤਹਿਤ) ਅਤੇ ਦਿੱਵਿਯਾਂਗਜਨਾਂ ਨੂੰ (ਏਡੀਆਈਪੀ ਸਕੀਮ ਦੇ ਤਹਿਤ) ਸਹਾਇਤਾ ਯੰਤਰ ਅਤੇ ਉਪਕਰਣ ਵੰਡਣਗੇ।


    ਦੇਸ਼ ਵਿੱਚ ਇਹ ਹੁਣ ਤੱਕ ਦਾ ਸਭ ਤੋਂ ਵੱਡਾ ਡਿਸਟ੍ਰੀਬਿਊਸ਼ਨ ਕੈਂਪ ਹੋਵੇਗਾ, ਜਿਸ ਵਿੱਚ ਸੱਭ ਤੋਂ ਅਧਿਕ ਸੰਖਿਆ ਵਿੱਚ ਲਾਭਕਾਰੀਆਂ ਨੂੰ ਸ਼ਾਮਲ ਕੀਤਾ ਗਿਆ ਹੈ, ਨਾਲ ਹੀ ਇਸ ਵਿੱਚ ਵੰਡੇ ਜਾਣ ਵਾਲੇ ਉਪਕਰਣਾਂ ਅਤੇ ਸਹਾਇਤਾ ਯੰਤਰਾਂ ਦੀ ਸੰਖਿਆ ਅਤੇ ਉਨ੍ਹਾਂ ਦਾ ਮੁੱਲ ਸੱਭ ਤੋਂ ਅਧਿਕ ਹੈ।


    ਇਸ ਮੈਗਾ ਕੈਂਪ ਵਿੱਚ 56,000 ਤੋਂ ਅਧਿਕ ਵੱਖ-ਵੱਖ ਤਰ੍ਹਾਂ ਦੇ ਸਹਾਇਤਾ ਯੰਤਰ ਅਤੇ ਉਪਕਰਣ 26,000 ਲਾਭਕਾਰੀਆਂ ਨੂੰ ਮੁਫ਼ਤ ਵੰਡੇ ਜਾਣਗੇ । ਸਹਾਇਤਾ ਯੰਤਰ ਅਤੇ ਉਪਕਰਣਾਂ ਦਾ ਮੁੱਲ 19 ਕਰੋੜ ਰੁਪਏ ਤੋਂ ਅਧਿਕ ਹੈ।


    ਇਸ ਦਾ ਟੀਚਾ ਦਿੱਵਿਯਾਂਗਜਨਾਂ ਅਤੇ ਸੀਨੀਅਰ ਸਿਟੀਜ਼ਨਾਂ ਦੇ ਸਮਾਜਿਕ-ਆਰਥਿਕ ਵਿਕਾਸ ਲਈ ਉਨ੍ਹਾਂ ਨੂੰ ਰੋਜ਼ਾਨਾ ਜੀਵਨ ਵਿੱਚ ਵਰਤੋਂ ਵਿੱਚ ਆਉਣ ਵਾਲੇ ਸਹਾਇਤਾ ਯੰਤਰ ਅਤੇ ਉਪਕਰਣਾਂ ਦੇ ਜ਼ਰੀਏ ਸਹਾਇਤਾ ਪ੍ਰਦਾਨ ਕਰਨਾ ਹੈ।


    ******


    ਵੀਆਰਆਰਕੇ/ਐੱਸਐੱਚ

    
    
    (Release ID: 1604662) Visitor Counter : 1
    
    
      Read this release in: English