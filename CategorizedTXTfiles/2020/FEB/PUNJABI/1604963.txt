      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ 29 ਫਰਵਰੀ, 2020 ਨੂੰ ਬੁੰਦੇਲਖੰਡ ਐਕਸਪ੍ਰੈੱਸਵੇ ਦਾ ਨੀਂਹ ਪੱਥਰ ਰੱਖਣਗੇ ਉਸੇ ਦਿਨ, ਦੇਸ਼ ਭਰ ਵਿੱਚ 10,000 ਕਿਸਾਨ ਉਤਪਾਦਕ ਸੰਗਠਨ (ਐੱਫਪੀਓ) ਲਾਂਚ ਕਰਨਗੇ
      Posted On: 27 FEB 2020 5:25PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ 29 ਫਰਵਰੀ , 2020 ਨੂੰ ਚ੍ਰਿਤਕੂਟ ਵਿੱਚ ਬੁੰਦੇਲਖੰਡ ਐਕਸਪ੍ਰੈੱਸ ਵੇ ਦਾ ਨੀਂਹ ਪੱਥਰ ਰੱਖਣਗੇ।


    ਐਕਸਪ੍ਰੈੱਸਵੇ , ਫਰਵਰੀ , 2018 ਵਿੱਚ ਭਾਰਤ ਸਰਕਾਰ ਦੁਆਰਾ ਐਲਾਨੇ , ਉੱਤਰ ਪ੍ਰਦੇਸ਼ ਰੱਖਿਆ ਉਦਯੋਗਿਕ ਗਲਿਆਰੇ ਦੀਆਂ ਨੋਡਾਂ ਦਾ ਪੂਰਕ ਹੋਵੇਗਾ।


    ਉੱਤਰ ਪ੍ਰਦੇਸ਼ ਸਰਕਾਰ ਬੁੰਦੇਲਖੰਡ ਐਕਸਪ੍ਰੈੱਸਵੇ ਦਾ ਨਿਰਮਾਣ ਕਰ ਰਹੀ ਹੈ , ਜੋ ਚ੍ਰਿਤਕੂਟ , ਬਾਂਦਾ , ਹਮੀਰਪੁਰ ਅਤੇ ਜਾਲੌਨ ਜ਼ਿਲ੍ਹਿਆਂ ਵਿੱਚੋਂ ਦੀ ਗੁਜਰੇਗਾ (ਲੰਘੇਗਾ) । ਇਹ ਐਕਸਪ੍ਰੈੱਸਵੇ ਬੁੰਦੇਲਖੰਡ ਖੇਤਰ ਨੂੰ ਆਗਰਾ- ਲਖਨਊ ਐਕਸਪ੍ਰੈੱਸਵੇ ਅਤੇ ਯਮੁਨਾ ਐਕਸਪ੍ਰੈੱਸਵੇ ਰਾਹੀਂ ਰਾਸ਼ਟਰੀ ਰਾਜਧਾਨੀ ਦਿੱਲੀ ਨਾਲ ਜੋੜੇਗਾ । ਅਤੇ ਨਾਲ ਹੀ ਇਹ ਬੁੰਦੇਲਖੰਡ ਖੇਤਰ ਦੇ ਵਿਕਾਸ ਵਿੱਚ ਮਹੱਤਵਪੂਰਨ ਭੂਮਿਕਾ ਨਿਭਾਏਗਾ ।


    296 ਕਿਲੋਮੀਟਰ ਲੰਬੇ ਐਕਸਪ੍ਰੈੱਸਵੇ ਨਾਲ ਚ੍ਰਿਤਕੂਟ , ਬਾਂਦਾ , ਮਹੋਬਾ , ਹਮੀਰਪੁਰ , ਜਲੌਨ , ਓਰੈਈਆ (oraiyah) ਅਤੇ ਇਟਾਵਾ ਜ਼ਿਲ੍ਹਿਆਂ ਨੂੰ ਲਾਭ ਮਿਲਣ ਦੀ ਉਮੀਦ ਹੈ।


    ਭਾਰਤ ਨੂੰ ਭੂਮੀ ਪ੍ਰਣਾਲੀਆਂ , ਜਹਾਜ਼ਾਂ ਅਤੇ ਪਣਡੁੱਬੀਆਂ ਤੋਂ ਲੈ ਕੇ ਲੜਾਕੂ ਜਹਾਜ਼ਾਂ , ਹੈਲੀਕੌਪਟਰਾਂ , ਹਥਿਆਰਾਂ ਅਤੇ ਸੈਂਸਰਾਂ ਜਿਹੀਆਂ ਰੱਖਿਆ ਸਮੱਗਰੀਆਂ ਦੀ ਭਾਰੀ ਜ਼ਰੂਰਤ ਹੈ । ਇਹ ਲੋੜ 2025 ਤੱਕ 250 ਬਿਲੀਅਨ ਅਮਰੀਕੀ ਡਾਲਰ ਦੀ ਹੋਵੇਗੀ ।


    ਇਸ ਲੋੜ ਨੂੰ ਪੂਰਾ ਕਰਨ ਲਈ ਸਰਕਾਰ ਨੇ ਲਖਨਊ ਵਿੱਚ ਨਿਵੇਸ਼ਕਾਂ ਦੇ ਸਿਖਰ ਸੰਮੇਲਨ ਦੌਰਾਨ 21 ਫਰਵਰੀ , 2018 ਨੂੰ ਉੱਤਰ ਪ੍ਰਦੇਸ਼ ਵਿੱਚ ਰੱਖਿਆ ਉਦਯੋਗਿਕ ਗਲਿਆਰਾ ਸਥਾਪਿਤ ਕਰਨ ਦਾ ਐਲਾਨ ਕੀਤਾ ਸੀ ।


    ਕੇਂਦਰ ਸਰਕਾਰ ਨੇ ਸ਼ੁਰੂ ਵਿੱਚ 6 ਕਲਸਟਰਾਂ ਦੀ ਪਹਿਚਾਣ ਕਰਦੇ ਹੋਏ ਗਲਿਆਰਾ ਸਥਾਪਿਤ ਕੀਤਾ ਹੈ । ਇਹ ਹਨ - ਲਖਨਊ , ਝਾਂਸੀ , ਚ੍ਰਿਤਕੂਟ , ਅਲੀਗੜ੍ਹ , ਕਾਨਪੁਰ , ਆਗਰਾ , ਜਿਨ੍ਹਾਂ ਵਿਚੋਂ ਬੁੰਦੇਲਖੰਡ ਖੇਤਰ – ਝਾਂਸੀ ਅਤੇ ਚ੍ਰਿਤਕੂਟ ਵਿੱਚ 2 ਕਲਸਟਰ ਤਿਆਰ ਕੀਤੇ ਜਾ ਰਹੇ ਹਨ । ਅਸਲ ਵਿੱਚ ਸਭ ਤੋਂ ਵੱਡਾ ਕਲਸਟਰ ਝਾਂਸੀ ਵਿੱਚ ਤਿਆਰ ਕੀਤਾ ਜਾਵੇਗਾ ।


    ਅਜਿਹੀ ਭੂਮੀ ਜਿਸ ‘ ਤੇ ਖੇਤੀ ਨਹੀਂ ਕੀਤੀ ਗਈ ਹੈ , ਉਸ ਨੂੰ ਝਾਂਸੀ ਅਤੇ ਚ੍ਰਿਤਕੂਟ ਦੋਹਾਂ ਸਥਾਨਾਂ ‘ ਤੇ ਖਰੀਦ ਲਿਆ ਗਿਆ ਹੈ । ਖੇਤਰ ਦੇ ਗ਼ਰੀਬ ਕਿਸਾਨਾਂ ਨੂੰ ਇਸ ਨਾਲ ਲਾਭ ਮਿਲੇਗਾ ।


    ਕਿਸਾਨ ਉਤਪਾਦਕ ਸੰਗਠਨਾਂ (ਐੱਫਪੀਓ) ਲਾਂਚ ਕਰਨਗੇ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਉਸੇ ਦਿਨ ਚ੍ਰਿਤਕੂਟ ਵਿੱਚ ਦੇਸ਼ ਭਰ ਦੇ 10 , 000 ਕਿਸਾਨ ਉਤਪਾਦਕ ਸੰਗਠਨ ਲਾਂਚ ਕਰਨਗੇ।


    ਕਰੀਬ 86 % ਕਿਸਾਨ ਛੋਟੇ ਅਤੇ ਸੀਮਾਂਤ ਕਿਸਾਨ ਹਨ , ਜਿਨ੍ਹਾਂ ਦੇ ਕੋਲ ਦੇਸ਼ ਵਿੱਚ ਔਸਤਨ ਵਾਹੀਯੋਗ ਖੇਤਰ 1.1 ਹੈਕਟੇਅਰ ਤੋਂ ਵੀ ਘੱਟ ਹੈ। ਲਘੂ , ਸੀਮਾਂਤ ਅਤੇ ਭੂਮੀਹੀਣ ਕਿਸਾਨਾਂ ਨੂੰ ਖੇਤੀਬਾੜੀ ਉਤਪਾਦਨ ਵਾਲੇ ਪੜਾਅ ਦੇ ਦੌਰਾਨ ਕਾਫ਼ੀ ਚੁਣੌਤੀਆਂ ਦਾ ਸਾਹਮਣਾ ਕਰਨਾ ਪੈਂਦਾ ਹੈ। ਇਨ੍ਹਾਂ ਚੁਣੌਤੀਆਂ ਵਿੱਚ ਤਕਨੀਕੀ ਗੁਣਵੱਤਾਪੂਰਨ ਬੀਜ , ਖਾਦਾਂ ਅਤੇ ਜ਼ਰੂਰੀ ਵਿੱਤਰਾਸ਼ੀ ਸਹਿਤ ਕੀਟਨਾਸ਼ਕਾਂ ਤੱਕ ਪਹੁੰਚ ਸ਼ਾਮਲ ਹੈ । ਆਰਥਿਕ ਮਜ਼ਬੂਤੀ ਦੀ ਕਮੀ ਦੇ ਕਾਰਨ ਉਨ੍ਹਾਂ ਨੂੰ ਆਪਣੇ ਉਤਪਾਦ ਦੀ ਮਾਰਕਿਟਿੰਗ ਵਿੱਚ ਵੀ ਭਾਰੀ ਚੁਣੌਤੀਆਂ ਦਾ ਸਾਹਮਣਾ ਕਰਨਾ ਪੈਂਦਾ ਹੈ


    ਕਿਸਾਨ ਉਤਪਾਦਕ ਸੰਗਠਨ(ਐੱਫਪੀਓਜ਼) ਅਜਿਹੇ ਮੁੱਦਿਆਂ ਨਾਲ ਨਿਪਟਣ ਲਈ ਉਨ੍ਹਾਂ ਨੂੰ ਸਮੂਹਿਕ ਸ਼ਕਤੀ ਦੇਣ ਲਈ ਅਜਿਹੇ ਲਘੂ , ਸੀਮਾਂਤ ਅਤੇ ਭੂਮੀਹੀਣ ਕਿਸਾਨਾਂ ਦੇ ਸਮੂਹੀਕਰਨ ਵਿੱਚ ਮਦਦ ਕਰਦੇ ਹਨ । ਐੱਫਪੀਓ ਦੇ ਮੈਂਬਰ ਟੈਕਨੋਲੋਜੀ , ਇਨਪੁਟ , ਵਿੱਤ ਅਤੇ ਬਜ਼ਾਰ ਤੱਕ ਬਿਹਤਰ ਪਹੁੰਚ ਲਈ ਸੰਗਠਨ ਵਿੱਚ ਮਿਲ ਕੇ ਆਪਣੀਆਂ ਗਤੀ ਵਿਧੀਆਂ ਦਾ ਪ੍ਰਬੰਧ ਕਰਦੇ ਹਨ ਤਾਕਿ ਉਨ੍ਹਾਂ ਦੀ ਆਮਦਨੀ ਤੇਜ਼ੀ ਨਾਲ ਵਧ ਸਕੇ ।


    ਹਾਲਾਂਕਿ ਕਿਸਾਨਾਂ ਦੀ ਕਮਾਈ ਦੁੱਗਣੀ ਕਰਨ (ਡੀਐੱਫਆਈ) ਦੀ ਰਿਪੋਰਟ ਵਿੱਚ 2022 ਤੱਕ 7 , 000 ਕਿਸਾਨ ਉਤਪਾਦਕ ਸੰਗਠਨਾਂ (ਐੱਫਪੀਓਜ਼) ਦੇ ਗਠਨ ਦੀ ਸਿਫਾਰਿਸ਼ ਕੀਤੀ ਗਈ ਹੈ , ਕੇਂਦਰ ਸਰਕਾਰ ਨੇ ਅਗਲੇ ਪੰਜ ਸਾਲ ਵਿੱਚ ਕਿਸਾਨਾਂ ਲਈ ਭਾਰੀ ਉਤਪਾਦਨ ਦੇ ਕਾਰਨ ਲਾਗਤ ਵਿੱਚ ਬੱਚਤ ਸੁਨਿਸਚਿਤ ਕਰਨ ਲਈ 10 , 000 ਨਵੇਂ ਕਿਸਾਨ ਉਤਪਾਦਕ ਸੰਗਠਨਾਂ (ਐੱਫਪੀਓਜ਼) ਦਾ ਗਠਨ ਕਰਨ ਦਾ ਐਲਾਨ ਕੀਤਾ ਹੈ


    ਕੇਂਦਰੀ ਬਜਟ 2020- 21 ਵਿੱਚ ਸਰਕਾਰ ਨੇ ਵੈਲਿਊ ਅਡੀਸ਼ਨ, ਮਾਰਕਿਟਿੰਗ ਅਤੇ ਨਿਰਯਾਤ ਨੂੰ ਹੁਲਾਰਾ ਦੇਣ ਲਈ ‘ ਇੱਕ ਜ਼ਿਲ੍ਹਾ ਇੱਕ ਉਤਪਾਦ ’ ਦੀ ਰਣਨੀਤੀ ਦੇ ਜ਼ਰੀਏ ਬਾਗਬਾਨੀ ਉਤਪਾਦ ਲਈ ਕਲਸਟਰ ਪਹੁੰਚ ਅਪਣਾਉਣ ਦਾ ਪ੍ਰਸਤਾਵ ਰੱਖਿਆ ।


    ਨਰੇਂਦਰ ਮੋਦੀ ਸਰਕਾਰ ਨੇ ‘ ਕਿਸਾਨ ਉਤਪਾਦ ਸੰਗਠਨਾਂ ਦਾ ਗਠਨ ਅਤੇ ਪ੍ਰੋਤਸਾਹਨ ( ਐੱਫਪੀਓਜ਼) ’ ਸਿਰਲੇਖ ਨਾਲ ਨਵੀਂ ਸਮਰਪਿਤ ਕੇਂਦਰੀ ਖੇਤਰ ਯੋਜਨਾ ਸ਼ੁਰੂ ਕੀਤੀ , ਜਿਸ ਵਿੱਚ 10 , 000 ਨਵੇਂ ਕਿਸਾਨ ਉਤਪਾਦਕ ਸੰਗਠਨ (ਐੱਫਪੀਓਜ਼) ਗਠਿਤ ਕਰਨ ਅਤੇ ਉਨ੍ਹਾਂ ਨੂੰ ਹੁਲਾਰਾ ਦੇਣ ਲਈ ਸਪਸ਼ਟ ਰਣਨੀਤੀ ਅਤੇ ਪ੍ਰਤੀਬੱਧਤਾ ਦੇ ਨਾਲ ਸੰਸਾਧਨਾਂ ਦੀ ਵਿਵਸਥਾ ਕੀਤੀ ਗਈ ਹੈ ।


    ****


    ਵੀਆਰਆਰਕੇ/ਐੱਸਐੱਚ

    

    
    (Release ID: 1604963) Visitor Counter : 1
    
    
      Read this release in: English