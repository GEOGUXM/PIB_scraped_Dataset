      ਵਿੱਤ ਮੰਤਰਾਲਾ

      ਐੱਮਐੱਸਐੱਮਈ ਉੱਦਮਾਂ ਦੇ ਆਡਿਟ ਲਈ ਟਰਨ ਓਵਰ ਦੀ ਲਿਮਟ 5 ਗੁਣਾ ਵਧਾ ਕੇ 5 ਕਰੋੜ ਰੁਪਏ ਕੀਤੀ
      ਵਧਾਈ ਗਈ ਲਿਮਟ ਸਿਰਫ਼ ਉਨ੍ਹਾਂ ਉੱਦਮਾਂ ਤੇ ਲਾਗੂ ਹੋਵੇਗੀ ਜਿਨਾਂ ਦੇ ਕਾਰੋਬਾਰ ਵਿੱਚ ਨਕਦ ਲੈਣ ਦੇਣ ਦੀ ਹਿੱਸੇਦਾਰੀ 5% ਤੋਂ ਘੱਟ ਹੈ
      ਸਟਾਰਟ-ਅੱਪਸ ਨੂੰ ਮਹੱਤਵਪੂਰਨ ਟੈਕਸ ਰਾਹਤ
      Posted On: 01 FEB 2020 2:56PM by PIB Chandigarh


    ਸੂਖ਼ਮ , ਲਘੂ ਅਤੇ ਦਰਮਿਆਨੇ ਉੱਦਮਾਂ ( ਐੱਮਐੱਸਐੱਮਈ ) ਖੇਤਰ ਤਹਿਤ ਛੋਟੇ ਪ੍ਰਚੂਨ ਵਿਕਰੀ ਕਰਨ ਵਾਲੇ , ਵਪਾਰੀ , ਦੁਕਾਨਦਾਰ ਆਦਿ ਆਉਂਦੇ ਹਨ । ਇਨ੍ਹਾਂ ਉੱਦਮੀਆਂ ‘ਤੇ ਅਨੁਪਾਲਨ ਦੀ ਜ਼ਿੰਮੇਦਾਰੀ ਨੂੰ ਘਟਾਉਣ ਦੇ ਉਦੇਸ਼ ਨਾਲ ਕੇਂਦਰੀ ਬਜਟ ਵਿੱਚ ਇਨ੍ਹਾਂ ਉੱਦਮਾਂ ਦੇ ਆਡਿਟ ਲਈ ਟਰਨ ਓਵਰ ਦੀ ਲਿਮਟ 5 ਗੁਣਾ ਵਧਾ ਕੇ 5 ਕਰੋੜ ਰੁਪਏ ਕਰਨ ਦੀ ਤਜਵੀਜ਼ ਦਿੱਤੀ ਗਈ ਹੈ । ਇਸ ਵੇਲੇ ਇਹ ਲਿਮਟ ਇਕ ਕਰੋੜ ਰੁਪਏ ਹੈ । ਕੇਂਦਰੀ ਵਿੱਤ ਅਤੇ ਕਾਰਪੋਰੇਟ ਮਾਮਲੇ ਮੰਤਰੀ ਸ਼੍ਰੀਮਤੀ ਨਿਰਮਲਾ ਸੀਤਾਰਮਣ ਨੇ ਅੱਜ ਸੰਸਦ ਵਿੱਚ ਮਾਲੀ ਵਰੇ 2020-21 ਦਾ ਕੇਂਦਰੀ ਬਜਟ ਪੇਸ਼ ਕੀਤਾ । ਵਿੱਤ ਮੰਤਰੀ ਨੇ ਕਿਹਾ ਕਿ ਘੱਟ ਨਕਦੀ ਵਾਲੀ ਅਰਥਵਿਵਸਥਾ ਨੂੰ ਉਤਸ਼ਾਹ ਦੇਣ ਦੇ ਮੰਤਵ ਨਾਲ ਇਹ ਵਧਾਈ ਗਈ ਲਿਮਟ ਸਿਰਫ਼ ਉਨ੍ਹਾਂ ਉੱਦਮਾਂ ‘ਤੇ ਲਾਗੂ ਹੋਵਗੀ , ਜਿਨ੍ਹਾਂ ਦੇ ਕਾਰੋਬਾਰ ਵਿੱਚ ਨਕਦ ਲੈਣ - ਦੇਣ ਦੀ ਹਿੱਸੇਦਾਰੀ 5 % ਤੋਂ ਘੱਟ ਹੈ । ਇਸ ਵੇਲੇ ਜਿਨ੍ਹਾਂ ਉੱਦਮਾਂ ਦੀ ਟਰਨ ਓਵਰ ਇਕ ਕਰੋੜ ਤੋਂ ਵੱਧ ਹੈ ਉਨ੍ਹਾਂ ਨੂੰ ਆਪਣੇ ਬਹੀ - ਖ਼ਾਤੇ ਦਾ ਆਡਿਟ ਕਿਸੇ ਲੇਖਾ ਅਧਿਕਾਰੀ ਤੋਂ ਕਰਵਾਉਣਾ ਹੁੰਦਾ ਹੈ ।


    ਸਟਾਰਟ ਅੱਪ ਪਰਿਤੰਤਰ ਨੂੰ ਉਤਸ਼ਾਹ ਦੇਣ ਦੇ ਮੰਤਵ ਨਾਲ ਕੇਂਦਰੀ ਬਜਟ ਵਿੱਚ ਕਰਮਚਾਰੀਆਂ ਲਈ ਟੈਕਸ ਬੋਝ ਵਿੱਚ ਰਾਹਤ ਦੇਣ ਲਈ ( ਈਐੱਸਓਪੀ ) ਤੇ ਟੈਕਸ ਭੁਗਤਾਨ ਨੂੰ 5 ਸਾਲ ਲਈ ਜਾਂ ਕਰਮਚਾਰੀਆਂ ਵੱਲੋਂ ਕੰਪਨੀ ਛੱਡੇ ਜਾਣ ਤੱਕ ਜਾਂ ਜਦ ਉਹ ਆਪਣੀ ਹਿੱਸੇਦਾਰੀ ਵੇਚਦੇ ਹਨ , ਇਨ੍ਹਾਂ ਵਿਚੋਂ ਜਿਹੜਾ ਵੀ ਪਹਿਲਾਂ ਹੋਵੇਗਾ , ਕਰ ਭੁਗਤਾਨ ਨੂੰ ਸਥਗਿਤ ਰੱਖਿਆ ਗਿਆ ਹੈ ।


    ਸਟਾਰਟ - ਅੱਪ ਭਾਰਤੀ ਅਰਥਵਿਵਸਥਾ ਦੇ ਵਿਕਾਸ ਇੰਜਨ ਵਜੋਂ ਉੱਭਰ ਦੇ ਸਾਹਮਣੇ ਆਏ ਹਨ । ਪਿਛਲੇ ਕਈ ਸਾਲਾਂ ਵਿੱਚ ਸਰਕਾਰ ਨੇ ਉਨ੍ਹਾਂ ਦੀ ਮਦਦ ਕਰਨ ਅਤੇ ਉਨ੍ਹਾਂ ਦੇ ਵਿਕਾਸ ਨੂੰ ਸਮਰਥਨ ਦੇਣ ਲਈ ਕਈ ਉਪਾਅ ਕੀਤੇ ਹਨ । ਆਪਣੇ ਸ਼ੁਰੂਆਤੀ ਵਰਿਆਂ ਵਿੱਚ ਸਟਾਰਟ ਅੱਪ ਬੇਹੱਦ ਪ੍ਰਤਿਭਾਸ਼ਾਲੀ ਕਰਮਾਚਾਰੀਆਂ ਨੂੰ ਆਕਰਸ਼ਿਤ ਕਰਨ ਅਤੇ ਉਨ੍ਹਾਂ ਨੂੰ ਬਣਾਏ ਰੱਖਣ ਲਈ ਆਮ ਤੌਰ ਤੇ ਕਰਮਚਾਰੀ ਸਟਾਕ ਵਿਕਲਪ ਯੋਜਨਾ ਈਐਸਓਪੀ ਦੀ ਵਰਤੋਂ ਕਰਦੇ ਹਨ । ਈਐੱਸਓਪੀ , ਇਨ੍ਹਾਂ ਕਰਮਚਾਰੀਆਂ ਦੀ ਪ੍ਰਤੀਭੂਤੀ ਦੇ ਅਹਿਮ ਘਟਕ ਹਨ ।


    ਇਸ ਤੋਂ ਇਲਾਵਾ , 25 ਕਰੋੜ ਰੁਪਏ ਦਾ ਕੁੱਲ ਕਾਰੋਬਾਰ ਕਰਨ ਵਾਲੇ ਪਾਤਰ ਸਟਾਰਟ - ਅੱਪ ਨੂੰ ਜੇਕਰ ਕੁੱਲ ਕਾਰੋਬਾਰ 25 ਕਰੋੜ ਰੁਪਏ ਤੋਂ ਵੱਧ ਨਾ ਹੋਵੇ , ਤਾਂ 7 ਵਰ੍ਹਿਆਂ ਵਿੱਚ ਲਗਾਤਾਰ 3 ਨਿਸ਼ਚਿਤ ਸਾਲਾਂ ਲਈ ਆਪਣੇ ਲਾਭ ਦੀ 100 % ਦੀ ਕਟੌਤੀ ਦੀ ਇਜਾਜ਼ਤ ਦਿੱਤੀ ਜਾਂਦੀ ਹੈ । ਵੱਡੇ ਸਟਾਰਟ - ਅੱਪ ਨੂੰ ਇਹ ਲਾਭ ਦੇਣ ਲਈ ਬਜਟ ਵਿੱਚ ਕੁੱਲ ਕਾਰੋਬਾਰ ਦੀ ਲਿਮਟ ਮੌਜੂਦਾ 25 ਕਰੋੜ ਰੁਪਏ ਤੋਂ ਵਧਾ ਕੇ 100 ਕਰੋੜ ਰੁਪਏ ਦੀ ਤਜਵੀਜ਼ ਕੀਤੀ ਗਈ ਹੈ । ਇਸ ਤੋਂ ਇਲਾਵਾ ਇਸ ਤੱਥ ਨੂੰ ਮੰਨਦਿਆਂ ਕਿ ਮੁੱਢਲੇ ਵਰ੍ਹਿਆਂ ਵਿੱਚ , ਇਸ ਕਟੌਤੀ ਦਾ ਲਾਭ ਲੈਣ ਲਈ ਕਿਸੇ ਸਟਾਰਟ - ਅੱਪ ਨੂੰ ਢੁੱਕਵਾਂ ਲਾਭ ਨਾ ਹੋਇਆ ਹੋਵੇ , ਬਜਟ ਵਿੱਚ ਕਟੌਤੀ ਦੇ ਦਾਅਵੇ ਦੀ ਪਾਤਰਤਾ ਦਾ ਸਮਾਂ ਵਧਾ ਕੇ ਮੌਜੂਦਾ 7 ਸਾਲ ਤੋਂ 10 ਸਾਲ ਕਰਨ ਦੀ ਤਜਵੀਜ਼ ਕੀਤੀ ਗਈ ਹੈ ।


    ਆਰਐਐੱਮ/ਬੀਬੀ/ਆਰਸੀਜੇ/ਐੱਸਸੀ/ਐੱਨਕੇ

    
    
    (Release ID: 1601672) Visitor Counter : 3
    
    
      Read this release in: English