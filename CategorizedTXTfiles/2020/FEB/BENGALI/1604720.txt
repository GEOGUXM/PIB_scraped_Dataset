      সামাজিকন্যায়ওক্ষমতায়নমন্ত্রক

      কোর্স কর্ডিনেটরদের দুদিনের সভা ২৮-২৯ ফেব্রুয়ারি কলকাতায়
      Posted On: 28 FEB 2020 10:16PM by PIB Kolkata


    কলকাতা, ২৮ ফেব্রুয়ারি, ২০২০


    কেন্দ্রীয় সামাজিক ন্যায় ও ক্ষমতায়ণ মন্ত্রকের দিব্যাঙ্গ ব্যক্তিদের ক্ষমতায়ণ দপ্তরের অধীন স্বশাসিত সংস্হা রিহ্যাবিলিটেশন কাউন্সিল অফ ইন্ডিয়া কোর্স কর্ডিনেটরদের নিয়ে কলকাতায় ২৮-২৯ ফেব্রুয়ারি দুদিনের সভা আয়োজন করেছে। কলকাতার আঞ্চলিক আলি যাবর জঙ্গ ন্যাশনাল ইন্সটিটিউট অফ স্পিচ অ্যান্ড হিয়ারিং ডিজেবিলিটিজ কেন্দ্রের সহযোগিতায় গোলপার্কে রামকৃষ্ণ মিশন অফ ইন্সটিটিউট অফ কালচারের শিবানন্দ সভাকক্ষে এই সভার আয়োজন করা হয়েছে। এ ধরণের সভা আয়োজনের উদ্দেশ্য হল সার্টিফিকেট ও ডিপ্লোমা স্তরের কোর্সগুলির সমগ্র পরীক্ষা গ্রহণ প্রক্রিয়াকে আরও সুদৃঢ় করা, বিশেষ শিক্ষা ও বিশেষভাবে সক্ষম ব্যক্তিদের পুনর্বাসন সংক্রান্ত পাঠ্যক্রমের জন্য এক সুসংবদ্ধ কর্মপরিকল্পনা গ্রহণ প্রভৃতি।


    রামকৃষ্ণ মিশন ইন্সিটিটিউট অফ কালচারের সভাপতি শ্রী স্বামী সুপর্ণানন্দ সভার সূচনা করেন। এই সভায় রিহ্যাবিলিটেশন কাউন্সিল অফ ইন্ডিয়ার স্বীকৃত প্রশিক্ষণ প্রতিষ্ঠানগুলির কোর্স কো-অর্ডিনেটাররা ছাড়াও অন্যান্য প্রায় ১০০ জন যোগ দিয়েছেন। সভায় রিহ্যাবিলিটেশন কাউন্সিল অফ ইন্ডিয়ার সদস্য সচিব ডঃ সুবোধ কুমার কাউন্সিলের ভূমিকার কথা উল্লেখ করে বলেন, বিশেষভাবে সক্ষম ব্যক্তিদের পুর্নবাসন তথা তাদের জন্য বিশেষ শিক্ষা ব্যবস্হার ক্ষেত্রে কাউন্সিল বিভিন্ন কর্মসূচি ও নীতি রূপায়ণ করে থাকে। এই সভায় সার্টিফিকেট ডিপ্লোমা লেভেল কোর্স ও অন্যান্য ৫টি বিষয়ে টেকনিক্যাস সেশনের আয়োজন করা হয়। রিহ্যাবিলিটেশন কাউন্সিল অফ ইন্ডিয়ার নীতি ও কর্মসূচিগুলির পর্যালোচনা ও সংশোধনে টেকনিক্যাস সেশনগুলি থেকে একাধিক প্রস্তাব দেওয়া হয়।


    CG/BD/NS

    
    
    (Release ID: 1604720) Visitor Counter : 9