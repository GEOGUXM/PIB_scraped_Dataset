      পেট্রোলিয়ামওপ্রাকৃতিকগ্যাসমন্ত্রক

      আন্তর্জাতিক বাজার মূল্যের ওপর ভিত্তি করে রান্নার গ্যাসের মূল্য স্থির হয়
      Posted On: 13 FEB 2020 9:52PM by PIB Kolkata


    নয়াদিল্লি, ১৩ ফেব্রুয়ারি, ২০২০


    এলপিজি-র মূল্য আন্তর্জাতিক বাজার দরের ওপর স্থির হয়। বিগত মাসে আন্তর্জাতিক বাজারে তরলীকৃত পেট্রোলিয়াম গ্যাস বা এলপিজি-র যে মূল্য ছিল, তার ওপর নির্ভর করে গ্যাসের মূল্য স্থির হয়। কেন্দ্রীয় সরকার ‘পহল’ কর্মসূচির আওতায় গ্রাহকদের রান্নার গ্যাসে ভর্তুকি দিয়ে থাকে। তবে, ‘পহল’ কর্মসূচির গ্রাহকদের নগদ সুবিধা হস্তান্তর ব্যবস্থার মাধ্যমে যে ভর্তুকি দেওয়া হয়, তা বাজার নির্ধারিত মূল্য এবং ভর্তুকিযুক্ত মূল্যের থেকে পৃথক। বর্তমানে জাতীয় স্তরে রান্নার গ্যাসের পরিধি ৯৭ শতাংশের বেশি এবং রান্নার গ্যাসের সংযোগ সংখ্যা ২৭ কোটি ৭৬ লক্ষেরও বেশি। গ্যাসের গ্রাহক সংখ্যা ২৬ কোটি ১২ লক্ষ বৃদ্ধি পাওয়ায় ভর্তুকিবাবদ অতিরিক্ত অর্থ সরকার বহন করে।


    গত মাসে এলপিজি-র আন্তর্জাতিক মূল্য প্রতি মেট্রিক টনে ৪৪৮ মার্কিন ডলার থেকে বেড়ে হয়েছে ৫৬৭ মার্কিন ডলার। স্বাভাবিকভাবেই ১৪ কিলো ২০০ গ্রাম ওজনের সিলিন্ডারের মূল্যও বেড়েছে ১৪০ টাকা ৫০ পয়সা। অন্যদিকে, দিল্লিতে ভর্তুকিবিহীন এলপিজি সিলিন্ডারের দাম ৭১৪ টাকা থেকে বেড়ে হয়েছে ৮৫৮ টাকা ৫০ পয়সা। একইভাবে, গ্রাহকদের প্রদেয় ভর্তুকির মূল্য সিলিন্ডার প্রতি ১৫৩ টাকা ৮৬ পয়সা থেকে বেড়ে হয়েছে ২৯১ টাকা ৪৮ পয়সা। তাই, আন্তর্জাতিক বাজারে এলপিজি-র মূল্যের ওঠা-নামা গ্রাহকদের কিছুটা সুরক্ষা দিতে সরকার রান্নার গ্যাসের গ্রাহকদের নির্দিষ্ট অঙ্কে ভর্তুকি দিয়ে থাকে।


    গৃহস্থালির কাজে ব্যবহৃত ১৪ কেজি ২০০ গ্রাম ওজনের সিলিন্ডারের ক্ষেত্রে সরকার প্রদেয় ভর্তুকির পরিমাণ ১৫৩ টাকা থেকে বেড়ে হয়েছে ২৯১ টাকা ৪৮ পয়সা। ‘প্রধানমন্ত্রী উজ্জ্বলা যোজনা’র সুবিধাভোগীদের ক্ষেত্রে ভর্তুকির পরিমাণ সিলিন্ডার প্রতি ১৭৪ টাকা ৮৬ পয়সা থেকে বেড়ে ৩১২ টাকা ৪৮ পয়সা হয়েছে। এই পরিসংখ্যান থেকে এটা স্পষ্ট হয় যে, ‘প্রধানমন্ত্রী উজ্জ্বলা যোজনা’র সুবিধাভোগীদের জন্য এবং ভর্তুকিযুক্ত সিলিন্ডারের ক্ষেত্রে ভর্তুকি মূল্য বৃদ্ধিবাবদ বেশিরভাগ খরচই সরকার বহন করে।


    SSS/BD/DM

    
    
    (Release ID: 1603155) Visitor Counter : 4
    
    
      Read this release in: English