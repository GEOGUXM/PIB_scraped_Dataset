      অর্থমন্ত্রক

      উড়ান প্রকল্পে গুরুত্ব দিয়ে আরও ১০০টি বিমানবন্দরের উন্নয়নের কথা জানানো হল কেন্দ্রীয় বাজেটে
      Posted On: 01 FEB 2020 8:36PM by PIB Kolkata


    নয়াদিল্লি, ০১ ফেব্রুয়ারি , ২০২০


    সংসদে আজ ২০২০-২১এর কেন্দ্রীয় বাজেট পেশ করে কেন্দ্রীয় অর্থ ও কর্পোরেট বিষয়ক মন্ত্রী শ্রীমতি নির্মলা সীতারমন বলেন, অর্থনৈতিক উন্নয়নের লক্ষ্যে পরিকাঠামোতে নজর দেওয়া প্রয়োজন যাতে দেশের প্রত্যেক নাগরিককে সহজে জীবনযাত্রার পথ খুঁজে বের করে দেওয়া যায়। ভারতের সমুদ্র বন্দরগুলির কর্মক্ষমতা বাড়াতে শ্রীমতি সীতারমন সরকারিভাবে দেশের অন্তত একটি প্রধান সমুদ্রবন্দরের বাণিজ্যিকীকরণের এবং পরবর্তী পর্যায়ে সেটিকে স্টক এক্সচেঞ্জের তালিকাভুক্ত করার প্রস্তাব দিয়েছেন।


    অভ্যন্তরীণ জলপথ বিষয়ে অর্থমন্ত্রী জানান, জাতীয় জলপথ-১এ জল বিকাশ মার্গ প্রকল্প রূপায়ণ করা হবে। এছাড়া, ৮৯০ কিলোমিটার দীর্ঘ ধুবরি-সাদিয়া জল পথটিতে সংযোগ স্হাপনের কাজ সম্পূর্ণ করা হবে ২০২২এর মধ্যে।


    নদী তীরবর্তী এলাকায় অর্থনৈতিক কর্মকান্ড বাড়াতে প্রধানমন্ত্রীর স্বপ্ন ‘ অর্থ গঙ্গা ’ প্রকল্পের রূপায়ণের কথা ভাবা হচ্ছে। দেশের পরিবহন ও পরিকাঠামোর উন্নয়নে কেন্দ্রীয় বাজেটে ১.৭০ লক্ষ কোটি টাকার প্রস্তাব করা হয়েছে।


    অসামরিক বিমান ক্ষেত্রে গুরুত্ব প্রদান


    অর্থমন্ত্রী ২০২৪এর মধ্যে আরও ১০০টি বিমান বন্দরের উন্নয়ন ঘটানোর প্রস্তাব করেছেন ২০২০-২১ কেন্দ্রীয় বাজেটে। বাজেট ভাষনে তিনি বলেন, বিশ্বের সার্বিক গড় হিসেব ভারতে উড়ান চলাচল দ্রুত বেড়েছে। উড়ানের সংখ্যা ২০২৪এর মধ্যে বর্তমানের ৬০০ থেকে বেড়ে ১২০০ হবে বলেও তিনি আশা প্রকাশ করেন। ২০২২এর মধ্যে কৃষকদের আয় বাড়াতে অর্থমন্ত্রী ‘ কৃষি উড়ান ’ চালু করার কথাও ঘোষনা করেন।


    বিদ্যু ৎ এবং পুর্ননবীকরণযোগ্য শক্তি


    ২০২০-২১এ বিদ্যু ৎ এবং পুর্ননবীকরণযোগ্য শক্তি খাতে ২২ হাজার কোটি টাকা বরাদ্দ করার প্রস্তাব করা হয়েছে। সমস্ত রাজ্য এবং কেন্দ্রশাসিত অঞ্চলের কাছে আগামী তিন বছরের মধ্যে চলতি ‘ মিটার ’ এর পরিবর্তে প্রিপেড স্মার্ট মিটার চালু করা এবং বিদ্যু ৎ বন্টন সংস্হা ডিসকম সংস্কারের ব্যবস্হা করার সুপারিশ-ও করেন শ্রীমতি সীতারমন।


    বাজেটে জাতীয় গ্যাস গ্রিডকে বর্তমানে ১৬ হাজার ২০০ কিলোমিটার থেকে সম্প্রসারণ করে ২৭ হাজার কিলোমিটার করার প্রস্তাব দেন অর্থমন্ত্রী। এছাড়াও শ্রীমতি সীতারমন ১৫ শতাংশ কর্পোরেট কর হার নতুন দেশীয় বিদ্যু ৎ উৎপাদনকারী সংস্হাগুলির ক্ষেত্রেও প্রযোজ্য হবে।


    CG/SSS/NS

    
    
    (Release ID: 1601599) Visitor Counter : 15
    
    
      Read this release in: English