      কেন্দ্রীয়মন্ত্রিসভা

      বৈদ্যুতিন ও তথ্যপ্রযুক্তি মন্ত্রকের আওতায় বিআইএসএজি (এন) হিসেবে বিআইএসএজি-কে নিয়ে আসার প্রস্তাবে কেন্দ্রীয় মন্ত্রিসভার অনুমোদন
      Posted On: 19 FEB 2020 7:39PM by PIB Kolkata


    নয়াদিল্লি, ১৯ ফেব্রুয়ারি, ২০২০


    প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার বৈঠকে আজ গুজরাটের ভাস্করাচার্য ইনস্টিটিউট অফ স্পেস অ্যাপ্লিকেশন্স অ্যান্ড জিওইনফরমেটিক্স (বিআইএসএজি)-কে বৈদ্যুতিন ও তথ্যপ্রযুক্তি মন্ত্রকের আওতায় ভাস্করাচার্য ন্যাশনাল ইনস্টিটিউট অফ স্পেস অ্যাপ্লিকেশন্স অ্যান্ড জিওইনফরমেটিক্স (বিআইএসএজি (এন))-এ উন্নীত করার প্রস্তাব অনুমোদিত হয়েছে।


    বিআইএসএজি সংস্থাটির দক্ষতা এবং উদ্ভাবনী ক্ষমতাকে বজায় রাখার জন্য বর্তমানের দক্ষ কর্মীরা জাতীয় স্তরে সংস্থাটিতে প্রয়োজন অনুসারে যোগ দিতে পারেন। ফলে, এই সংস্থার গবেষণা, উন্নয়ন এবং প্রযুক্তিগত উন্নয়নের সুযোগ বৃদ্ধি পাবে। পাশাপাশি, নতুন পরিকল্পনা এবং সুপ্রশাসন নিশ্চিত করা যাবে।


    বর্তমানে গুজরাটের গান্ধীনগরে গুজরাট সরকারের বিজ্ঞান ও প্রযুক্তি দপ্তরের অধীনে বিআইএসএজি একটি নিবন্ধীকৃত সোসাইটি এবং ট্রাস্ট। গুজরাট সরকারের মুখ্য সচিব এর পরিচালন পর্ষদের শীর্ষ কর্মকর্তা। স্বচ্ছতা এবং কম খরচে সর্বাঙ্গীণ উন্নয়নের লক্ষ্যে যুগোপযোগী ব্যবস্থাপনার সুবিধার্থে এই সংস্থাটির পরিচালন নীতি গৃহীত হয়। যেহেতু এটি নতুন কোন সংস্থা নয়, তাই কেন্দ্রের স্বায়ত্তশাসিত বৈজ্ঞানিক সোসাইটির আওতায় এর মানোন্নয়ন ঘটানো হবে। কেন্দ্রীয় বৈদ্যুতিন ও তথ্যপ্রযুক্তি মন্ত্রকের সচিবের অধীনে একটি বিশেষজ্ঞ কমিটি ২০১৯-এর ২৮ জানুয়ারি এই সংস্থাটিকে জাতীয় স্তরে উন্নীত করার প্রস্তাব দেয়।


    CG/CB/DM

    
    
    (Release ID: 1603755) Visitor Counter : 8
    
    
      Read this release in: English