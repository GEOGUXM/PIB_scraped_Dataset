      তথ্যওসম্প্রচারমন্ত্রক

      মেদিনীপুরের এফওবি-র সুসংহত কম্যুনিকেশন এবং আউটরিচ কর্মসূচির আয়োজন
      Posted On: 06 FEB 2020 3:43PM by PIB Kolkata


    কলকাতা , ০৬ ফেব্রুয়ারি, ২০২০


    মেদিনীপুরের ফিল্ড আউটরিচ ব্যুরো (এফওবি) দোসরা ও তেসরা ফেব্রুয়ারি খড়্গপুর আইআইটি’র এনএসএস শাখার সহযোগিতায় ‘এক ভারত, শ্রেষ্ঠ ভারত’ শীর্ষক দু’দিনের সুসংহত কম্যুনিকেশন এবং আউটরিচ কর্মসূচির আয়োজন করে।


    খড়্গপুর আইআইটি’র এনএসএস শাখা নিয়মিত খড়্গপুর ব্লকের গ্রামগুলিতে বিভিন্ন বিদ্যালয় পরিদর্শন করে নানা সামাজিক কাজ করে থাকে। এদের মধ্যে বেশিরভাগ ছাত্রই সমাজে আর্থিকভাবে পিছিয়ে পড়া শ্রেণীর। এই সমস্ত প্রান্তিক ছাত্রদের ভারতের বৈচিত্র্য ও সাংস্কৃতিক ঐক্য সম্পর্কে অবহিত করতে মেদিনীপুরে এফওবি সুসংহত কম্যুনিকেশন ও আউটরিচ কর্মসূচি আয়োজন করে, যাতে তারা আলোচনায় অংশ নিতে পারে। আইআইটি খড়্গপুরের ছাত্ররা পোস্টার অঙ্কন প্রতিযোগিতাতেও অংশ নেয়। এনএসএস – এর ছাত্র স্বেচ্ছাসেবকরা এই দু’দিনের অনুষ্ঠানটি আয়োজনে সক্রিয় অংশ নেয়। এছাড়াও, শিক্ষক ও অশিক্ষক কর্মীদের পরিবারের লোকজন এই অনুষ্ঠানে যোগ দেন।


    প্রথম দিন, অর্থাৎ দোসরা ফেব্রুয়ারি নিকটবর্তী গ্রামগুলির বিদ্যালয়ের ছাত্রছাত্রীদের জন্য বসে আঁকো প্রতিযোগিতার আয়োজন করা হয়, খড়্গপুর আইআইটি’র ছাত্রছাত্রীরা পোস্টার অঙ্কনে অংশ নেয়। আইআইটি খড়্গপুরের জিমখানায় পুতুল নাটকের আয়োজন করা হয়। অনুষ্ঠান-স্থলে ‘এক ভারত, শ্রেষ্ঠ ভারত’ শীর্ষক একটি প্রদর্শনীরও আয়োজন করা হয়। দু’দিনের এই প্রদর্শনীতে জনসাধারণের কাছে এই কর্মসূচির গুরুত্ব ও লক্ষ্য তুলে ধরা হয়। দিশা, হিরাদি হাইস্কুল এবং বেনাপুর গার্সল হাইস্কুলে প্রায় ২০০ ছাত্রছাত্রী এই অনুষ্ঠানে অংশ নেয়।


    তেসরা ফেব্রুয়ারি দ্বিতীয় দিনে কলকাতার সঙ্গীত শিক্ষালয় বিস্তারের ছাত্রছাত্রীরা একটি অভিনব ভারতীয় রাগসঙ্গীত পরিবেশন করে বাদ্যযন্ত্রের সাহায্যে। প্রান্তিক শ্রেণী থেকে আগত অনেক বিদ্যালয় শিক্ষার্থীরা অনেকেই এই প্রথম ভারতীয় রাগসঙ্গীত সংস্কৃতির সঙ্গে পরিচিত হওয়ার সুযোগ পেলেন।


    আনুষ্ঠানিক পুরস্কার বিতরণ এবং বিস্তারে সেনিয়া-শাহজাহানপুর ঐক্যবাদন অনুষ্ঠানের সভাপতিত্ব করেন খড়্গপুর আইআইটি-র রেজিস্ট্রার অধ্যাপক বি এন সিং। ছাত্র সম্বন্ধীয় ডিন অধ্যাপক সোমেশ কুমার, জিমখানার সভাপতি ও ‘এক ভারত, শ্রেষ্ঠ ভারত’-এর নোডাল অফিসার অধ্যাপক উইলিয়াম মোহান্তি, আইআইটি খড়্গপুর এনএসএস – এর কো-অর্ডিনেটর অধ্যাপক বি এম মনোজ এবং অধ্যাপক অমিত শ-ও উপস্থিত ছিলেন।


    CG/AP/SB

    
    
    (Release ID: 1602212) Visitor Counter : 7
    
    
      Read this release in: English