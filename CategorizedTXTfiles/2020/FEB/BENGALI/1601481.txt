      প্রতিরক্ষামন্ত্রক

      ডেফএকস্পো ২০২০তে প্রতিরক্ষা গবেষণা ও উন্নয়ন সংস্হা
      Posted On: 01 FEB 2020 3:03PM by PIB Kolkata


    নয়াদিল্লি, ০১ ফেব্রুয়ারী , ২০২০


    লক্ষ্মৌ-এ ডেফএকস্পো ২০২০তে প্রতিরক্ষা গবেষণা ও উন্নয়ন সংস্হা (ডিআরডিও) তাদের নির্মিত কৌশলগত বিভিন্ন অস্ত্রের সম্ভার প্রদর্শন করবে। এই একস্পো ফেব্রুয়ারির ৫-৯ পর্যন্ত অনুষ্ঠিত হবে। ডিআরডিও ৮ রকমের উৎপাদিত সামগ্রী প্রদর্শন করবে। লক্ষ্মৌ-এ একাদশতম দ্বিবার্ষিক প্রতিরক্ষা প্রদর্শনীতে ডিআরডিও সম্পূর্ণ দেশীয় প্রযুক্তিতে নির্মিত ৫০০টি সামগ্রী প্রদর্শন করবে।


    বিমান বাহিনীর জন্য নির্মিত সামগ্রীগুলির মধ্যে নির্ভয় (সাবসনিক ক্রুজ মিশাইল) এবং রুস্তম-২ (আনম্যান্ড এরিয়াল এয়ারক্রাফ্ট) ভারতের প্যাভেলিয়নে ঠাঁই পাবে। বৈদ্যুতিন এবং যোগাযোগ ব্যবস্হার মধ্যে বিভিন্ন রকম নজরদারি যন্ত্রপাতি এই প্রদর্শনীতে ডিআরডিও তুলে ধরবে। ভারতীয় স্বশস্ত্র বাহিনীর জওয়ানদের মনস্তাত্ত্বিক, শারীরবৃত্তীয় এবং পুষ্টিগত বিষয়ে গবেষণাগুলি ডিআরডিও-র জীবন বিজ্ঞান বিভাগে ঠাঁই পাবে। এর মধ্যে রয়েছে জৈব শৌচালয়, লৌহ দূরীকরণ ব্যবস্হা, মোটরবাইক অ্যাম্বুলেন্স ইত্যাদি।


    অতিক্ষুদ্র বৈদ্যুতিন যন্ত্রপাতি ও গণনা প্রক্রিয়ার আওতায় কৃত্রিম মেধা, রোবোটিক্স সহ তথ্য প্রযুক্তির বিভিন্ন বিষয়ে ডিআরডিও-র গবেষণাগুলি প্রদর্শিত হবে। নাগ, হেলিনা অস্ত্র আকাশ, পৃথ্বী সহ নানা রকমের ক্ষেপনাস্ত্র সমূহ এই প্রদর্শনীতে দর্শকরা দেখতে পাবেন। নৌবাহিনীর জন্য বরুনাস্ত্র সহ বিভিন্ন সমরাস্ত্র ভারতীয় প্যাভেলিয়নে দেখানো হবে। এছাড়া সফটওয়্যার ভিত্তিক বিভিন্ন নজরদারি ব্যবস্হা যেগুলি নিয়ে ডিআরডিও গবেষণা করছে সেগুলিও দেখানো হবে।


    CG/CB/NS

    
    
    (Release ID: 1601481) Visitor Counter : 11
    
    
      Read this release in: English