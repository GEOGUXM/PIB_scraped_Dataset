      স্বাস্থ্যওপরিবারকল্যাণমন্ত্রক

      সায়েন্স সিটিতে করোনা ভাইরাস প্রতিরোধে প্রদর্শনী
      Posted On: 28 FEB 2020 10:17PM by PIB Kolkata


    কলকাতা, ২৮ ফেব্রুয়ারি, ২০২০


    করোনা ভাইরাস প্রতিরোধে সাধারণ মানুষকে সচেতন করে তুলতে সায়েন্স সিটিতে এক প্রদর্শনীর আয়োজন করা হয়েছে। এই প্রদর্শনীতে করোনা ভাইরাসের উৎপত্তি, কিভাবে এই ভাইরাস সাধারণ মানষের দেহে ছড়িয়ে পড়ছে, কতগুলি দেশ এবং কত মানুষ এতে আক্রান্ত হচ্ছে তা তুলে ধরা হয়েছে। একইসঙ্গে এই ভাইরাস প্রতিরোধে সাধারণ মানুষের কি কি ব্যবস্হা নেওয়া উচিত এবং এতে আক্রান্ত হলে কি ব্যবস্হা নেওয়া দরকার তাও প্রদর্শনীর মাধ্যমে তুলে ধরা হয়েছে।


    ইউনেসকোর প্রাক্তন উপদেষ্টা ডঃ বিকাশ সি সান্যাল গত ৭ই ফেব্রুয়ারি এই প্রদর্শনীর উদ্বোধন করেন। তিনি বলেন, এই ভাইরাস নিয়ে রাজ্যের মানুষদের আগে থেকেই সতর্ক থাকা দরকার। তবে এ নিয়ে আতঙ্কিত হওয়ার কিছু নেই। সায়েন্স সিটির অধিকর্তা শুভব্রত চৌধুরী বলেন, প্রতিদিনই সায়েন্স সিটিতে বহু ছাত্রছাত্রী এবং সাধারণ মানুষ আসেন। তাদের কাছে করোনা ভাইরাস প্রতিরোধ সম্পর্কে সঠিক বার্তা পৌঁছে দিতেই এই উদ্যোগ নেওয়া হয়েছে। ‘ হু ’ প্রতি দিন করোনা ভাইরাস নিয়ে যা তথ্য প্রকাশ করছে, তা এই প্রদর্শনীতে সরাসরি তুলে ধরা হচ্ছে।


    আগামী ৮ই মার্চ পর্যন্ত এই প্রদর্শনী সাধারণ মানুষের জন্য খোলা থাকবে।


    CG/SS/NS

    
    
    (Release ID: 1604721) Visitor Counter : 10