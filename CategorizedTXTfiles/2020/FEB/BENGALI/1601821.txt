      রেলমন্ত্রক

      পচনশীল সামগ্রীকে শীততাপ নিয়ন্ত্রিত ব্যবস্হাপনায় নির্বিঘ্নে পরিবহনের জন্য ভারতীয় রেল ‘কিষাণ রেল’-এর উদ্যোগ নিয়েছে
      Posted On: 04 FEB 2020 11:53AM by PIB Kolkata


    নয়াদিল্লি, ০৩ ফেব্রুয়ারী , ২০২০


    প্রধানমন্ত্রী নরেন্দ্র মোদীর ‘ সবকা সাথ সবকা বিকাশ ’ এর স্বপ্নের প্রতিচ্ছবি ধরা পড়েছে ২০২০-২১ অর্থবর্ষের সাধারণ বাজেটে। কেন্দ্রীয় সরকার ২০২২ সালের মধ্যে কৃষকদের আয় দ্বিগুণ করতে বদ্ধপরিকর। কৃষিজাত পণ্য কেনা, পরিবহন, সংরক্ষণ এবং বাজারজাত করতে কৃষকরা নানা সমস্যার সম্মুখীন হন। এই সমস্যা দূরীকরণে মাংস, মাছ, দুধের মতো পচনশীল সামগ্রীকে শীততাপ নিয়ন্ত্রিত ব্যবস্হাপনায় নির্বিঘ্নে পরিবহনের জন্য সরকারি-বেসরকারি উদ্যোগে ‘ কিষাণ রেল ’ চালুর প্রস্তাব দেওয়া হয়েছে এবারের বাজেটে।


    বাজেটের এই প্রস্তাব বাস্তবায়নের লক্ষ্যে ভারতীয় রেল পচনশীল সামগ্রী নির্বিঘ্নে পরিবহনের জন্য একাধিক উদ্যোগ নিয়েছে। কাপুরথালা রেল কোচ ফ্যাক্টরিতে নতুন নির্মিত শীততাপ নিয়ন্ত্রিত পার্সেল ভ্যান তৈরি করা হয়েছে। বর্তমানে ভারতীয় রেলে এ ধরণের ৯টি পার্সেল ভ্যান রয়েছে। দেশের বিভিন্ন প্রান্ত সব্জি এবং ফলমূল সরবরাহের জন্য রাষ্ট্রায়ত্ত্ব সংস্হা কনকরের মাধ্যমে ৯৮টি বায়ু চলাচলে সক্ষম ইনসুলেটেড কনটেনার সংগ্রহ করা হয়েছে। কিষাণ ভিসান প্রকল্পের আওতায় পাইলট প্রজেক্ট হিসেবে উত্তরপ্রদেশের গাজিপুরঘাট, দিল্লীর আদর্শ নগরে নতুন আজাদপুর এবং উত্তরপ্রদেশের রাজ কা তালাব-এ পচনশীল সামগ্রী নির্বিঘ্নে সংরক্ষণের জন্য তাপমাত্রা নিয়ন্ত্রণে সক্ষম কার্গো সেন্টার খোলা হয়েছে। দাদরি হিমঘর ব্যবস্হাপনার উন্নতি ঘটানো হয়েছে।


    ২০১৯এ স্বাধীনতা দিবসের ভাষণে প্রধানমন্ত্রী জানিয়েছিলেন, আগামী ৫ বছরে ১০০ লক্ষ কোটি টাকা বিনিয়োগ করা হবে। এরই অঙ্গ হিসেবে ২০১৯এর ৩১শে ডিসেম্বর জাতীয় পরিকাঠামো পাইপলাইনের সূচনা করা হয়। এর পাশাপাশি রেল স্টেশনের আধুনিকীকরণ, মেট্রো এবং রেল পথে পরিবহন ব্যবস্হার উন্নতি, পণ্য সামগ্রী সরবরাহের জন্য গুদামঘর নির্মাণ সহ একাধিক নতুন প্রকল্প গ্রহণ করা হয়েছে।


    CG/ SS/NS

    
    
    (Release ID: 1601821) Visitor Counter : 9
    
    
      Read this release in: English