      কর্পোরেটবিষয়সংক্রান্তমন্ত্রক

      কর্পোরেট বিষয়ক মন্ত্রকের সচিবের ‘স্পাইস+ওয়েব’ ফর্ম উদ্বোধন
      Posted On: 24 FEB 2020 7:43PM by PIB Kolkata


    নয়াদিল্লি, ২৪ ফেব্রুয়ারি, ২০২০


    কর্পোরেট বিষয়ক মন্ত্রকের সচিব শ্রী ইঞ্জেতি শ্রীনিবাস আজ ‘স্পাইস+’ ওয়েব ফর্ম-এর উদ্বোধন করলেন। কেন্দ্রের সহজে ব্যবসা করার উদ্যোগের অঙ্গ হিসেবে ‘স্পাইস+’ ওয়েব ফর্মটি বর্তমান ‘স্পাইস’ ফর্মের বদলে কার্যকরী হল। তিনটি কেন্দ্রীয় সরকারি মন্ত্রক এবং দপ্তর – কর্পোরেট বিষয়ক মন্ত্রক, শ্রম মন্ত্রক এবং অর্থ মন্ত্রকের অধীনস্থ রাজস্ব দপ্তরের ১০টি পরিষেবা এই ফর্মের মাধ্যমে পাওয়া যাবে। মহারাষ্ট্র সরকারের সহজে ব্যবসা করার প্রক্রিয়াও এর আওতাভুক্ত। এর ফলে, নতুন যে সমস্ত সংস্থা ভারতে ব্যবসা করতে চাইবে, তাদের অর্থ এবং সময় - উভয়েরই সাশ্রয় হবে।


    ‘স্পাইস+’ ফর্মের দু’টি অংশ। একটি অংশে নতুন কোম্পানির নাম নথিভুক্ত করা হবে। দ্বিতীয় অংশে বেশ কিছু সরকারি পরিষেবা প্রদানের সংস্থান থাকছে। নতুন কোম্পানিগুলি এই ফর্ম পূরণ করলে সেখানে কর্মচারী ভবিষ্যনিধি প্রকল্প এবং কর্মচারী চিকিৎসা বিমা (ইএসআইসি) সংক্রান্ত নিবন্ধীকরণ বাধ্যতামূলক। মহারাষ্ট্রের ক্ষেত্রে নতুন কোম্পানিগুলিকে প্রফেশন ট্যাক্সের নিবন্ধীকরণও করতে হবে।


    CG/CB/DM

    
    
    (Release ID: 1604246) Visitor Counter : 8
    
    
      Read this release in: English