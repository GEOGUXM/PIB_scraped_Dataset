      প্রতিরক্ষামন্ত্রক

      গার্ডেনরিচ শিপ বিল্ডার্স অ্যান্ড ইঞ্জিনিয়ার্স লিমিটেড ভারতীয় নৌবাহিনীর হাতে নৌজাহাজ কাভারাত্তি তুলে দিল
      Posted On: 18 FEB 2020 8:33PM by PIB Kolkata


    কলকাতা, ১৮ ফেব্রুয়ারি, ২০২০


    গার্ডেনরিচ শিপ বিল্ডার্স অ্যান্ড ইঞ্জিনিয়ার্স লিমিটেড (জিআরএসই)-তে নির্মিত নৌজাহাজ ‘ কাভারাত্তি ’ আজ নৌবাহিনীর হাতে তুলে দেওয়া হয়েছে। জিআরএসই-তে নির্মিত এটি ১০৪তম যুদ্ধ জাহাজ। ১৯৬০ সাল থেকে জিআরএসই এই ধরণের জাহাজ তৈরি করে আসছে। এটি অ্যান্টি সাবমেরিন ওয়ারফেয়ার করভেতি গোষ্ঠিভুক্ত চতুর্থ যুদ্ধ জাহাজ।


    জিআরএসই-র ম্যানেজিং ডিরেক্টর এবং চেয়ারম্যান ভারতীয় নৌবাহিনীর অবসরপ্রাপ্ত আধিকারিক ভি কে সাক্সেনা এদিন জাহাজের কমান্ডিং অফিসার (নকশা) কমান্ডার সন্দীপ সাক্সেনার হাতে এই কাভারাত্তি জাহাজটির দায়িত্বভার তুলে দেন। অনুষ্ঠানে ভারতীয় নৌবাহিনী এবং জিআরএসই-র অন্যান্য আধিকারিকরা উপস্হিত ছিলেন।


    এই জাহাজটি ভারতীয় নৌবাহিনী পূর্বাঞ্চলীয় সেনা ঘাঁটিতে গুরুত্বপূর্ণ ভূমিকা পালন করবে। মেক ইন ইন্ডিয়া কর্মসূচির আওতায় দেশীয় প্রযুক্তিতে তৈরি করা হয়েছে এই জাহাজটি। এতে টর্পেডো, ক্ষেপনাস্ত্র উৎক্ষেপন স্হান যেমন রয়েছে, তেমনই হেলিকপ্টার ওঠা-নামারও সুবন্দোবস্ত রয়েছে। সমুদ্রে জলের স্তরের নীচে এবং ওপরে শত্রুপক্ষের ওপর নিঁখুতভাবে হামলা করতে সক্ষম অত্যাধুনিক অস্ত্র রয়েছে এই জাহাজে। ৩ হাজার ২৫০ টন ওজনের এই জাহাজটি দৈর্ঘ্য ১০৯ মিটার, প্রস্হ ১২.৮ মিটার। জাহাজটিতে ১৭ জন আধিকারিক এবং ১০৬ জন নৌসেনা থাকতে পারবেন।


    CG/SS/NS

    
    
    (Release ID: 1603592) Visitor Counter : 10