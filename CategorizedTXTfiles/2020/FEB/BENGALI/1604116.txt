      প্রধানমন্ত্রীরদপ্তর

      হুনার হাটের মতন উদ্যোগে সকলের সক্রিয় অংশ গ্রহণের আহ্বান প্রধানমন্ত্রীর
      Posted On: 23 FEB 2020 11:41PM by PIB Kolkata


    নতুনদিল্লি, ২৩ ফেব্রুয়ারী, ২০২০


    ‘মন কি বাত ২.০’-র নবম পর্বে প্রধানমন্ত্রী শ্রী নরেন্দ্র মোদী, দিল্লির হুনার হাটের মত উদ্যোগে তাঁর সফরের কথা উল্লেখ করেন। তিনি বলেন, “ কিছুদিন আগে আমি দিল্লির হুনর হাটে, ছোট একটি জায়গায়, দেশের বিশালতা, সংস্কৃতি, পরম্পরা, খাদ্যাভ্যাস আর আবেগের বিবিধ রূপ দেখতে পেলাম। সাবে কী বস্ত্র ও হস্তশিল্প, গালিচা, বাসন, বাঁশ এবং পিতলের জিনিস, পাঞ্জাবের ফুলকারি, অন্ধ্রপ্রদেশের অসাধারণ চামড়ার কাজ, তামিলনাড়ুর চমৎকার সব চিত্রকলা, উত্তরপ্রদেশের পিতলের সামগ্রী, ভাদোহীর গালিচা, কচ্ছের তামার জিনিস, অনেক রকম বাদ্যযন্ত্র — সারা ভারতের কলানৈপুণ্য আর কৃষ্টি র অনন্য নিদর্শন”।


    প্রধানমন্ত্রী তাঁর মন কি বাত অনুষ্ঠানে অংশগ্রহণকারী শিল্পীদের কথা উল্লেখ করেন। এঁদের মধ্যে একজন ভিন্ন ভাবে সক্ষম মহিলা। শ্রী মোদী বলেন, “ তিনি আমাকে বললেন যে আগে ফুটপাথে বসে উনি নিজের আঁকা ছবি বিক্রি করতেন। কিন্তু হুনর হাটের সঙ্গে সংযুক্ত হবার পর তাঁর জীবনটাই বদলে গেছে। আজ তিনি যে শুধু স্বনির্ভর হয়েছেন তাই-ই নয়, নিজের একটা বাসস্থানও কিনে নিতে পেরেছেন”। তিনি উল্লেখ করেন, এই হাট একদিকে যেমন কলানৈপুণ্য প্রদর্শনের এক মঞ্চ হয়ে উঠেছে সেই সঙ্গে দোসর হয়েছে এই সব মানুষের স্বপ্ন উড়ানেরও। প্রধানমন্ত্রী বলেন, “এ এমন এক জায়গা যেখানে দেশের হরেক রকম বৈচিত্র্য চোখে পড়বেই। শিল্পকলা তো আছেই, সেই সঙ্গে আমাদের খাওয়া দাওয়ার বৈচিত্র্যও কিছু কম নয়”।


    এই ধরণের আয়োজনে সক্রিয়ভাবে অংশগ্রহনের জন্য তিনি জনগণের প্রতি আহ্বান জানান। “ভারতের সর্বত্রই এই ধরনের মেলা, প্রদর্শনীর আয়োজন হয়ে আসছে। ভারতকে জানতে হলে, ভারতকে যথার্থ অনুভব করতে হলে সুযোগ পেলেই এই সব জায়গায় অবশ্যই যাওয়া দরকার। এখানে শুধু যে আপনার নিজের দেশের শিল্পকলা আর সংস্কৃতির সঙ্গে সংযোগ ঘটবে তাই নয়, সেই সঙ্গে আপনি দেশের মেহনতী শিল্পীদের, বিশেষত, মহিলাদের সমৃদ্ধির শরিক হতে পারবেন” বলে জানান প্রধানমন্ত্রী।


    

    
    CG/CB

    
    
    (Release ID: 1604116) Visitor Counter : 6
    
    
      Read this release in: English