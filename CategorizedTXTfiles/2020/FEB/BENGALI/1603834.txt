      সংস্কৃতিমন্ত্রক

      বিড়লা কারিগরি এবং প্রযুক্তি সংগ্রহশালায় দুর্লভ শিল্পকর্ম প্রদর্শনী
      Posted On: 20 FEB 2020 2:58PM by PIB Kolkata


    কলকাতা, ২০ ফেব্রুয়ারি, ২০২০


    বিড়লা কারিগরি এবং প্রযুক্তি সংগ্রহশালা (বিআইটিএম)তে আজ থেকে শুরু হয়েছে এক দুর্লভ শিল্পকর্মের প্রদর্শনী। ১৯৩২ সালের এপ্রিলে কবিগুরু রবীন্দ্রনাথ ঠাকুর তাঁর কবিতা ‘ আমি যখন বাবার মতো হবো ’ এবং ‘ তবু মনে রেখো ’ গানটি জর্জ ন্যুম্যান জিএমবিএইচ ডিস্কে রেকর্ডিং যন্ত্রে রেকর্ড করেছিলেন। সেই গানের রেকর্ডিং এবং যন্ত্রটি স্হান পেয়েছে এই প্রদর্শনীতে। এছাড়াও ১৬ এমএম মুভি প্রজেক্টর, টেলিফোন ম্যাগনেটো, রোটারি ডুপ্লিকেটিং মেশিন, মেকানিকাল ক্যালকুলেটর, ওয়াল টাইপ টেলিফোন উইথ রিসিভার, বেল ’ স ইলেক্ট্রো ম্যাগনেটিক টেলিফোন-এর মতো ১৫টি দুর্লভ শিল্পকর্ম রয়েছে প্রদর্শনীতে।


    ভিক্টোরিয়া মেমোরিয়াল হলের সচিব এবং কিউরেটর ডঃ জয়ন্ত সেনগুপ্ত, প্রসার ভারতীর প্রাক্তন সিইও শ্রী জহর সরকার, বিআইটিএম অধিকর্তা শ্রী ভি এস রামচন্দ্রন, কলকাতায় রাশিয়ার উপ-বাণিজ্যদূত মিঃ ভি ডেমেনেতিয়েভ যৌথভাবে আজ এই প্রদর্শনীর উদ্বোধন করেন।


    উদ্বোধনী অনুষ্ঠানে ডঃ জয়ন্ত সেনগুপ্ত বলেন, বিজ্ঞান-প্রযুক্তি এবং মানব সভ্যতার মধ্যে সেতুবন্ধন রচনা করতে এই ধরণের দুর্লভ শিল্পকর্ম সংগ্রহ করে রাখা প্রয়োজন। প্রসার ভারতীর প্রাক্তন সিইও শ্রী জহর সরকার দুর্লভ শিল্পকর্মগুলি কিভাবে ব্যবহার করা হত তা এই প্রদর্শনীতে ভিডিও ডিসপ্লের মাধ্যমে তুলে ধরার আহ্বান জানান। শ্রী ভি এস রামচন্দ্রন বলেন, আগামী দিনে এই ধরনের দুর্লভ শিল্পকর্ম স্হায়ীভাবে বিআইটিএম-এ প্রদর্শিত করা যায় কি না তা নিয়ে ভাবনা-চিন্তা করা হচ্ছে।


    ৩১ মার্চ পর্যন্ত চলবে এই প্রদর্শনী। সকাল সাড়ে ১০টা থেকে সন্ধ্যা ৬টা পর্যন্ত সকলের জন্য এই প্রদর্শনী খোলা থাকবে।


    CG/SS/NS

    
    
    (Release ID: 1603834) Visitor Counter : 6