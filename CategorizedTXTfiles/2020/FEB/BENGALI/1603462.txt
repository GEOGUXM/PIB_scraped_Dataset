      অর্থমন্ত্রক

      পণ্য রপ্তানির জন্য কেন্দ্রীয় অপ্রত্যক্ষ কর এবং সীমাশুল্ক পর্ষদের জেলা-ভিত্তিক তথ্য সংগ্রহের কাজ শুরু
      Posted On: 17 FEB 2020 6:12PM by PIB Kolkata


    নয়াদিল্লি , ১৭ ফেব্রুয়ারি, ২০২০


    জেলাগুলিকে রপ্তানি হাব হিসাবে গড়ে তুলতে প্রধানমন্ত্রীর স্বপ্ন বাস্তবায়নের লক্ষ্যে কেন্দ্রীয় অপ্রত্যক্ষ কর এবং সীমাশুল্ক পর্ষদ (সিবিআইসি) জেলা-ভিত্তিক বা রপ্তানিযোগ্য পণ্যের উৎস-স্থলের তথ্য সংগ্রহের কাজ শুরু করেছে। অর্থমন্ত্রীর বাজেট ভাষণের সঙ্গে সাযুজ্য রেখে এই অতিরিক্ত তথ্যগুলি নীতি-নির্ধারকদের প্রয়োজনীয় পরিসংখ্যান যোগাবে এবং রপ্তানির জন্য প্রতিটি জেলার গুরুত্ব এর মাধ্যমে নির্ধারিত হবে। ভারতের মুক্ত এবং অবাধ বাণিজ্য চুক্তি (এফটিএএস/পিটিএএস)-র সুফল যেন রপ্তানিকারকরা পেতে পারেন, সেই লক্ষ্যে এই গুরুত্বপূর্ণ তথ্যগুলি ভারতের বৈদেশিক বাণিজ্য নীতি রূপায়ণেও সাহায্য করবে। সিবিআইসি এখন থেকে জিএসটি নিবন্ধীকৃত আমদানিকারক ও রপ্তানিকারকদের জিএসটিআইএন ঘোষণার বিষয়টিকে বাধ্যতামূলক করেছে। এতে আইটিসি ক্রেডিট এবং আইজিএসটি রিফান্ডের দাবি করতে করদাতাদের সুবিধা হবে। এমনকি, জালিয়াতিও বন্ধ করা যাবে।


    CG/CB/SB

    
    
    (Release ID: 1603462) Visitor Counter : 3
    
    
      Read this release in: English