      অর্থমন্ত্রক

      দেশি অতিক্ষুদ্র, ক্ষুদ্র ও মাঝারি শিল্পের বিকাশের জন্য জুতো এবং আসবাবপত্রে আমদানি শুল্ক বৃদ্ধি
      
      দেশি চিকিৎসা সরঞ্জাম শিল্পকে উৎসাহ দিতে ৫ শতাংশ স্বাস্হ্য উপকর (সেস); উচ্চাকাঙ্ক্ষী জেলাগুলিতে স্বাস্হ্য পরিকাঠামো গড়ে তুলতে কাজে লাগানো হবে এই সেসের টাকা
      
      জনগণের বৃহত্তর স্বার্থে পিটিএ সংক্রান্ত শাস্তিমূলক শুল্ক রদ
      
      আমদানি করা নিউজ প্রিন্ট ও হালকা ওজনের কোটেড কাগজে আমদানি শুল্ক ১০ শতাংশ থেকে কমিয়ে ৫ শতাংশ
      
      সিগারেট ও অন্যান্য তামাকজাত পণ্যে অন্তঃশুল্ক বৃদ্ধি ; বিড়িতে শুল্ক হার অপরিবর্তিত

      Posted On: 01 FEB 2020 7:09PM by PIB Kolkata

    নয়াদিল্লি, ০১ ফেব্রুয়ারী , ২০২০


    অতিক্ষুদ্র, ক্ষুদ্র ও মাঝারি শিল্প ক্ষেত্রে চাহিদার কথা মনে রেখে জুতোর মতো জিনিসপত্র(জুতোর ক্ষেত্রে ২৫ শতাংশ থেকে বাড়িয়ে ৩৫ শতাংশ এবং জুতোর অন্যান্য সরঞ্জামে ১৫ শতাংশ থেকে বাড়িয়ে ২০ শতাংশ) এবং আসবাবপত্রে (২০ থেকে বৃদ্ধি পেয়ে ২৫ শতাংশ)আমদানি শুল্ক বাড়ানো হচ্ছে। অর্থমন্ত্রীর কথায়, দেশে আমাদের শিল্পসংস্হাগুলি উন্নতমানের এসব সামগ্রী তৈরি করছে তাই এসবের আমদানি কমানোর জন্য বিশেষ নজর দেওয়া হয়েছে। অতিক্ষুদ্র, ক্ষুদ্র ও মাঝারি শিল্প ক্ষেত্রে প্রচুর কর্মসংস্হান হয়। সস্তা এবং খেলো মানের আমদানি করা পণ্য এদের উন্নতির পথে এক বাধা স্বরূপ।


    অভ্যন্তরীণ চিকিৎসা সরঞ্জাম শিল্পকে উৎসাহ দিতে এবং স্বাস্হ্য পরিষেবার জন্য সহায় সম্পদ যোগাড় করতে, অর্থমন্ত্রী চিকিৎসা সরঞ্জাম আমদানি ক্ষেত্রে ৫ শতাংশ স্বাস্হ্য উপকর বসানোর প্রস্তাব করেছে। এই উপকর বাবদ পাওয়া টাকা উচ্চাকাঙ্ক্ষী জেলাগুলিতে চিকিৎসা পরিষেবায় পরিকাঠামো গড়তে খরচ করা হবে।


    মানুষের বৃহত্তর স্বার্থে, পিটিএ-র ওপর শাস্তিমূলক শুল্ক তুলে নেওয়ার প্রস্তাব করা হয়েছে। অর্থমন্ত্রী বলেন, বস্ত্রশিল্পের জন্য এই পিটিএ পিউরিফায়েড তেরেপফলিক অ্যাসিড একটি গুরুত্বপূর্ণ উপকরণ। কমদামি পিটিএ মিললে বস্ত্রশিল্পে উন্নয়নে অসীম সম্ভাবনা খুলে যাবে। কর্মসংস্হানের ক্ষেত্রে এই শিল্পের ভূমিকা খুব গুরুত্বপূর্ণ।


    নিউজ প্রিন্ট এবং হালকা ওজনের কোটেড কাগজে আমদানি শুল্ক ১০ শতাংশ থেকে কমিয়ে করা হয়েছে ৫ শতাংশ। অর্থমন্ত্রী বলেন, এরফলে প্রিন্ট মিডিয়ার বোঝা কিছুটা কমবে।


    সিগারেট এবং অন্যান্য তামাকজাত পণ্যে আমদানি শুল্ক বাড়বে। বিড়ি ক্ষেত্রে অবশ্য এই শুল্কে কোনও রদবদল হচ্ছেনা।


    CG/ SM /NS

    
    
    (Release ID: 1601584) Visitor Counter : 5
    
    
      Read this release in: English