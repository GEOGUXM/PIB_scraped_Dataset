      অর্থমন্ত্রক

      স্বাস্হ্য সুরক্ষায় ৬৯ হাজার কোটি টাকা বরাদ্দ হল কেন্দ্রীয় বাজেটে
      Posted On: 01 FEB 2020 8:37PM by PIB Kolkata


    নয়াদিল্লি, ০১ ফেব্রুয়ারি , ২০২০


    দেশের আম নাগরিকের সার্বিক স্বাস্হ্য সুরক্ষার জন্য ২০২০-২১এর কেন্দ্রীয় বাজেটে ৬৯ হাজার কোটি টাকা বরাদ্দ করা হয়েছে। এর আওতায় রয়েছে ৬ হাজার ৪০০ কোটি টাকার প্রধানমন্ত্রী জন আরোগ্য যোজনাও (পিএমজেএওয়াই)।


    আজ সংসদে ২০২০-২১এর কেন্দ্রীয় বাজেট পেশ করার সময় অর্থ ও কর্পোরেট বিষয়ক মন্ত্রী শ্রীমতী নির্মলা সীতারমন বলেন, বর্তমানে পিএমজেএওয়াই-এর অধীনে ২০ হাজারেরও বেশি তালিকাভুক্ত হাসপাতাল রয়েছে। টিয়ার-২ এবং টিয়ার-৩ শহরগুলিতে গরিব মানুষের সেবায় আরও বেশি সংখ্যক হাসপাতালের প্রয়োজন রয়েছে বলে মন্তব্য করেন অর্থমন্ত্রী। পিপিপি মডেল অনুসরণ করে হাসপাতাল গড়ে তোলার জন্য ‘ ভায়াবিলিটি গ্যাপ ফান্ডিং ইউন্ডো ’ স্হাপনের প্রস্তাবও করা হয় বাজেটে।


    প্রথম পর্যায়ে আয়ুষ্মান ভারতের তালিকাভুক্ত হাসপাতাল এখনও গড়ে ওঠেনি এমন জেলাগুলিতে নতুন করে হাসপাতাল গড়ে তোলার প্রস্তাব করা হয়। শ্রীমতী সীতারমন বলেন, এরফলে বহু তরুণ-তরুণীর কর্মসংস্হান হবে। অর্থমন্ত্রী এছাড়াও জনৌষধি কেন্দ্র প্রকল্প প্রত্যেক জেলাতে প্রসার করার কথা ঘোষণা করেন।


    CG/SSS/NS

    
    
    (Release ID: 1601600) Visitor Counter : 9
    
    
      Read this release in: English