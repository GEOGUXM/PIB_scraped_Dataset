      স্বাস্থ্যওপরিবারকল্যাণমন্ত্রক

      চীনের উহানে আটকে পড়া ভারতীয়দের উদ্ধারকাজে নিযুক্ত দলের ১০ জন চিকিৎসক ও নার্সের হাতে প্রধানমন্ত্রীর প্রশংসা সূচক চিঠি তুলে দিলেন ডঃ হর্ষবর্ধন
      Posted On: 17 FEB 2020 6:43PM by PIB Kolkata


    নয়াদিল্লী, ১৭ ফেব্রুয়ারি , ২০২০


    করোনা ভাইরাস জনিত পরিস্হিতির প্রেক্ষিতে চীনের উহানে আটকে পড়া ৬৪৫ জন ভারতীয় নাগরিক সহ ৭ জন মালদ্বীপের নাগরিককে সাফল্যের সঙ্গে উদ্ধারকাজে নিযুক্ত দলের ১০ জন চিকিৎসক ও নার্সের হাতে প্রধানমন্ত্রী শ্রী নরেন্দ্র মোদীর লেখা প্রশংসা সূচক চিঠি আজ এখানে এক অনুষ্ঠানে তুলে দেন কেন্দ্রীয় স্বাস্হ্য ও পরিবার কল্যাণ মন্ত্রী ডঃ হর্ষবর্ধন। প্রধানমন্ত্রী এই প্রশংসা সূচক চিঠিতে সমবেত প্রচেষ্টাকে কুর্নিশ জানিয়ে বলেছেন, বৈচিত্র্যের মধ্যে দিয়েই প্রকৃত ক্ষমতার প্রকাশ ঘটে। প্রধানমন্ত্রী আরও বলেছেন, উদ্ধারকারী দলের অদম্য জেদ, দৃঢ় সংকল্প ও সহমর্মিতা প্রশংসনীয়। এর মধ্য দিয়ে প্রতিকূল অবস্হান সময় চারিত্রিক বৈশিষ্ট্য প্রকৃত প্রতিফলন ঘটে। চিঠিতে প্রধানমন্ত্রী উল্লেখ করেছেন, দুর্দশাগ্রস্হ ভারতীয় নাগরিকদের উদ্ধার না কেবল উদ্ধার হওয়া ব্যক্তিদের যন্ত্রনা লাঘব করে বরং বিশ্বের বিভিন্ন প্রান্তে বসবাসকারী ভারতীয়দের সংকটের পরিস্হিতিতে একথাই মনে করিয়ে দেয় যে, সমগ্র দেশ তাদের পাশে রয়েছে। উদ্ধার কাজে নিযুক্ত দলের উদ্দেশে প্রধানমন্ত্রী বলেছেন, ‘ আপনাদের অদম্য প্রচেষ্টা আন্তরিকতা ও অঙ্গীকার নিয়ে দেশের সেবায় প্রতিটি নাগরিককে অনুপ্রাণিত করে। ’


    ডঃ হর্ষবর্ধন দুটি উদ্ধারকারী দলের প্রত্যেক সদস্যকে অভিনন্দন জানিয়েছেন। তিনি বলেছেন, চিকিৎসা পেশা হিসেবে এটা কেবল তাদের কর্তব্যই ছিলনা বরং সংকটের সময় সহ-নাগরিকদের প্রতি সাহায্যের দায়িত্বই প্রতিফলিত হয়েছে। উল্লেখ করা যেতে পারে দিল্লীর রাম মনোহর লোহিয়া হাসপাতাল এবং সফদরজঙ্গ হাসপাতালে চিকিৎসক ও নার্সরা ওই উদ্ধারকারী দলের সদস্য হিসেবে চীনের উহানে গিয়েছিলেন।


    CG/BD/NS

    
    
    (Release ID: 1603474) Visitor Counter : 10
    
    
      Read this release in: English