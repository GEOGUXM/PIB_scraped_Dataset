      স্বাস্থ্যওপরিবারকল্যাণমন্ত্রক

      সুপ্রিম কোর্টের বিচারপতিদের মধ্যে বার্ড-ফ্লু সংক্রমনের প্রেক্ষিতে প্রয়োজনীয় ব্যবস্হা গ্রহণ
      Posted On: 25 FEB 2020 5:38PM by PIB Kolkata


    নয়াদিল্লী, ২৫ ফেব্রুয়ারি , ২০২০


    সুপ্রিম কোর্টের ৫ জন বিচারপতি বার্ড-ফ্লুতে আক্রান্ত হয়েছেন। এইচ১এন১ ভাইরাসের কারণে বার্ড-ফ্লু সংক্রমণের ঘটনা ঘটে। সুপ্রিম কোর্টের বিচারপতিদের মধ্যে বার্ড-ফ্লুতে আক্রান্ত হওয়ার ঘটনার প্রেক্ষিতে কেন্দ্রীয় স্বাস্হ্য ও পরিবার কল্যাণ মন্ত্রক একাধিক ব্যবস্হা গ্রহণ করেছে। এর মধ্যে রয়েছে-


    · সুপ্রিম কোর্ট চত্ত্বরে সিজিএইচএস-এর প্রাথমিক শুশ্রূষা পরিষেবা আরও জোরদার করা হয়েছে।


    · প্রোটোকল অনুযায়ী সমস্ত বিচারপতির স্বাস্হ্য পরীক্ষা করা হয়েছে।


    · পারিবারিক সদস্য সহ যাঁরাই বিচারপতিদের সংস্পর্শে এসেছেন, তাদের প্রত্যেককে প্রতিষেধক দেওয়া হয়েছে।


    · বার্ড-ফ্লুতে আক্রান্ত ৫ জন বিচারপতিকেই বাড়িতে অন্যদের থেকে পৃথক রাখা হয়েছে। আক্রান্ত এই ৫ বিচারপতির মধ্যে ৩ জন ইতিমধ্যেই কাজে যোগে দিয়েছেন। বাকি ২ জন বিচারপতি বাড়িতে পৃথকভাবে রয়েছেন এবং ধীরে ধীরে সুস্হ হয়ে উঠছেন।


    · সুপ্রিম কোর্টের সমস্ত কক্ষ ও আবাসনগুলি পরিষ্কার-পরিচ্ছন্ন রাখার কাজ চলছে।


    · সংশ্লিষ্ট সব পক্ষকে প্রতিকারমূলক ব্যবস্হা সম্পর্কে সচেতন করে তোলা হচ্ছে।


    স্বাস্হ্য ও পরিবার কল্যাণ মন্ত্রক আগামীকাল বার কাউন্সিল অফ ইন্ডিয়ার সহযোগিতায় এইচ১এন১ ভাইরাস সম্পর্কে সচেতন করে তোলার জন্য আইনজীবী ও কর্মচারীদের নিয়ে এক কর্মশালার আয়োজন করেছে।


    এইচ১এন১ ভাইরাসে সংক্রমণের ঘটনা যদিও মরশুমি বলে মনে করা হয় তথাপি সকলকে প্রতিকারমূলক ব্যবস্হা মেনে চলার অনুরোধ করা হচ্ছে। সকল ব্যক্তিকে হাঁচি বা কাশির সময় মুখমন্ডল ঢেকে রাখার, সাবান বা জল দিয়ে বারবার ধোয়া, জনবহুল এলাকা এড়িয়ে চলা, বারংবার চোখ নাক বা মুখে হাত না দেওয়া, প্রচুর পরিমাণে জল খাওয়া এবং পর্যাপ্ত সময় ধরে ঘুমানোর মতো পরামর্শ দেওয়া হচ্ছে। যে কোনও ধরনের লক্ষণ প্রকাশ পেলে প্রত্যেককে নিকটবর্তী স্বাস্হ্যকেন্দ্রে অবিলম্বে যোগাযোগ করতে বলা হয়েছে।


    CG/BD/NS

    
    
    (Release ID: 1604323) Visitor Counter : 5
    
    
      Read this release in: English