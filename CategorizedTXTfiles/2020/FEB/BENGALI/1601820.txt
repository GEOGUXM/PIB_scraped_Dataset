      নারীওশিশুবিকাশমন্ত্রক

      প্রধানমন্ত্রী মাতৃ বন্দনা যোজনার আওতায় সেরা সাফল্যের জন্য রাজ্য ও কেন্দ্রশাসিত অঞ্চলগুলিকে পুরস্কার
      Posted On: 04 FEB 2020 11:49AM by PIB Kolkata


    নয়াদিল্লি , ০৩ ফেব্রুয়ারি, ২০২০


    কেন্দ্রীয় মহিলা ও শিশু কল্যাণ মন্ত্রী শ্রীমতী স্মৃতি জুবিন ইরানি আজ নতুন দিল্লিতে এক অনুষ্ঠানে প্রধানমন্ত্রী মাতৃ বন্দনা যোজনার আওতায় সেরা কাজের জন্য রাজ্য, কেন্দ্রশাসিত অঞ্চল ও জেলাগুলিকে পুরস্কৃত করেন। এই কর্মসূচি সূচনার পর থেকে ১ কোটিরও বেশি জনসংখ্যাবিশিষ্ট রাজ্য ও কেন্দ্রশাসিত অঞ্চলগুলিকে স্বীকৃতিদানের বিভাগে এবার প্রথম স্থান পেয়েছে মধ্যপ্রদেশ। দ্বিতীয় স্থানে রয়েছে অন্ধ্রপ্রদেশ এবং তৃতীয় স্থানে হরিয়ানা।


    একই বিভাগে ১ কোটির কম জনসংখ্যাবিশিষ্ট রাজ্য ও কেন্দ্রশাসিত অঞ্চলগুলির মধ্যে প্রথম স্থান পেয়েছে দাদরা ও নগরহাভেলি। দ্বিতীয় ও তৃতীয় স্থানে রয়েছে যথাক্রমে হিমাচল প্রদেশ ও চন্ডীগড়। জেলাস্তরে এই কর্মসূচির আওতায় ১ কোটিরও বেশি জনসংখ্যাবিশিষ্ট বিভাগে সেরা কাজের জন্য প্রথম স্থান পেয়েছে মধ্যপ্রদেশের ইন্দোর, দ্বিতীয় স্থান অর্জন করেছে অন্ধ্রপ্রদেশের কুরনুল এবং তৃতীয় স্থান পেয়েছে আসামের দক্ষিণ সালমারা মানকাছাড়। ১ কোটির কম জনসংখ্যাবিশিষ্ট বিভাগে প্রথম স্থান অর্জন করেছে মিজোরামের সেরছিপ জেলা।


    পুরস্কার প্রদান করে শ্রীমতী ইরানি বলেন, প্রধানমন্ত্রী মাতৃ বন্দনা যোজনার আওতায় ১ কোটি ২৮ লক্ষ উপভোক্তা লাভবান হয়েছেন। এদের ব্যাঙ্ক অ্যাকাউন্টে ৫ হাজার ২৮০ কোটি টাকা হস্তান্তরিত করা হয়েছে। কর্মসূচির আওতায় তামিলনাডু, আসাম, ত্রিপুরা ও মণিপুরে যে সাফল্য অর্জিত হয়েছে, তা থেকে প্রমাণিত হয় যে, কোনও কিছুই অসম্ভব নয়। তবে, জেলা প্রশাসন থেকে রাজ্য ও কেন্দ্রীয় স্তর পর্যন্ত সমনক্বয় বজায় রেখে কাজ করা অত্যন্ত জরুরি। এক পরিসংখ্যান দিয়ে তিনি জানান, ২০১৮ সালে যেখানে এই কর্মসূচির পরিধি ছিল ৩৮ শতাংশ ২০১৯ সালে তা বেড়ে হয়েছে ৯০ শতাংশ। মন্ত্রক ২০২০ সালের মধ্যে কর্মসূচির আওতায় ১০০ শতাংশ সাফল্য অর্জনের জন্য সংশ্লিষ্ট সবপক্ষের প্রতি আবেদন জানায়, যাতে এখনও পর্যন্ত যেসব মহিলা ও শিশু কর্মসূচির আওতার বাইরে রয়েছেন, তাঁদের সুফল পৌঁছে দেওয়া।


    উল্লেখ করা যেতে পারে, মাতৃত্বকালীন সুবিধা কর্মসূচি হ’ল প্রধানমন্ত্রী মাতৃ বন্দনা যোজনা। এই কর্মসূচি ২০১৭’র পয়লা জানুয়ারি থেকে সারা দেশে রূপায়িত হচ্ছে। গর্ভবতী ও স্তন্যদাত্রী মহিলারা এই কর্মসূচির আওতায় প্রথম শিশুর ক্ষেত্রে ৫ হাজার টাকা উৎসাহভাতা ব্যাঙ্ক অ্যাকাউন্টের মাধ্যমে দেওয়া হয়।


    CG/BD/SB

    
    
    (Release ID: 1601820) Visitor Counter : 11
    
    
      Read this release in: English