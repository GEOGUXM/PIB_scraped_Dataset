      প্রধানমন্ত্রীরদপ্তর

      ভারতের পরিযায়ী প্রজাতি নিয়ে সিওপি কনভেনশনে নেতৃত্ব দেওয়ার আবহে প্রধানমন্ত্রীর জনগণের কাছ থেকে পরামর্শর আহ্বান
      Posted On: 23 FEB 2020 11:40PM by PIB Kolkata


    নতুনদিল্লি, ২৩ ফেব্রুয়ারী, ২০২০


    ‘মন কি বাত ২.০’-র নবম পর্বে প্রধানমন্ত্রী শ্রী নরেন্দ্র মোদী বলেছেন, আমাদের দেশের এক মহান ঐতিহ্য রয়েছে। পূর্বপুরুষদের কাছ থেকে যে শিক্ষা আমরা উত্তরাধিকার সূত্রে পেয়েছি, সর্বজীবের প্রতি দয়া, প্রকৃতির প্রতি অপার প্রেম তারই অঙ্গ বিশেষ — আমাদের সাংস্কৃতিক পরম্পরা।


    পরিযায়ী প্রজাতিদের স্থিতিশীল বাসস্থান গড়ে তোলার জন্য ভারতের উদ্যোগকে সম্প্রতি সিওপি-১৩ কনভেনশনে প্রশংসা করার বিষয়টি প্রধানমন্ত্রী তাঁর বক্তব্যে উল্লেখ করেন। তিনি বলেন, “ আমাদের দেশ সারা বছরই বেশ কয়েকটি পরিযায়ী প্রজাতির আশ্রয় হয়ে ওঠে। ৫০০-রও বেশি আলাদা আলাদা প্রজাতির পাখি আলাদা আলাদা এলাকা থেকে এসে উপস্থিত হয়”। তিনি বলেন, আগামী তিন বছর পরিযায়ী প্রজাতির উপর সিওপি কনভেনশনে ভারত নেতৃত্ব দেবে। এই আবহে তিনি জনগণকে এবিষয়ে তাঁদের সুচিন্তিত পরামর্শের আহ্বান জানান। এই প্রসঙ্গে তিনি মেঘালয়ের একটি বিরল প্রজাতির মাছের কথা উল্লেখ করেন। শ্রী মোদী বলেন, “ আমাদের আশপাশে এমন অনেক আশ্চর্য জিনিস আছে যা এখনও অনাবিষ্কৃত রয়েছে। এই সব আশ্চর্য জিনিস খোঁজ করার জন্য অনুসন্ধান জরুরি ” ।


    প্রধানমন্ত্রী খ্যাতনামা তামিল মহিলা কবি অব্ব্যয়ারের–র উদ্ধৃতি দিয়ে বলেন, “কাট্রাঠু কায়মান আলেভু কাল্লাঠাঠু উল্গালাভু” অর্থাৎ আমরা যা জানি সেটা মাত্র এক মুঠো বালির সমান আর আমরা যা জানিনা, সেটা প্রায় পুরো ব্রহ্মাণ্ডের সমান। তিনি বলেন, আমাদের দেশের বৈচিত্র্য সম্পর্কেও একথা বলা যায়। আমরা যা জানি তা নেহাতই নগণ্য । তিনি বিশ্বমানবতার জন্য আমাদের জীব বৈচিত্র্য র অপূর্ব ভাণ্ডার টি খুঁজে বের ক রে সেটিকে সাজিয়ে সংরক্ষণ ক রবার আহ্বান জানান ।


    CG/CB

    
    
    (Release ID: 1604115) Visitor Counter : 5
    
    
      Read this release in: English