      কেন্দ্রীয়মন্ত্রিসভা

      জম্মু-কাশ্মীর পুর্নগঠন আইন, ২০১৯এর ৯৬ নম্বর ধারা অনুযায়ী ওই কেন্দ্রশাসিত অঞ্চলে কেন্দ্রীয় আইন প্রয়োগের নির্দেশ অনুমোদন করলো কেন্দ্রীয় মন্ত্রিসভা
      Posted On: 26 FEB 2020 6:22PM by PIB Kolkata


    নয়াদিল্লী , ২৬ ফেব্রুয়ারি , ২০২০


    প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার বৈঠকে জম্মু-কাশ্মীর পুর্নগঠন আইন, ২০১৯এর ৯৬ নম্বর ধারা অনুযায়ী কেন্দ্রশাসিত ওই অঞ্চলে কেন্দ্রীয় আইন প্রয়োগের ব্যাপারে নির্দেশ জারির বিষয়টি অনুমোদন করা হয়েছে।


    ২০১৯এর ৩১শে অক্টোবর পূর্বতন জম্মু ও কাশ্মীর পুর্নগঠিত হয়ে জম্মু ও কাশ্মীর এবং লাদাখ- দুটি কেন্দ্রশাসিত অঞ্চল হিসেবে আত্মপ্রকাশ করে।


    ২০১৯এর ৩১শে অক্টোবরের আগে পর্যন্ত পূর্বতন জম্মু-কাশ্মীর রাজ্যে সারা ভারতের কেন্দ্রীয় আইনগুলি কার্যকর হতনা। ওই তারিখের পর থেকে নবগঠিত কেন্দ্রশাসিত জম্মু এবং কাশ্মীরেও এই আইনগুলি প্রযোজ্য। যুগ্ম তালিকায় কেন্দ্রীয় আইনগুলিকে গ্রহণ করার জন্য পরিমার্জন এবং সংশোধনের প্রয়োজন হয়েছে। এর মাধ্যমে এই অঞ্চলে ভারতের সংবিধান অনুযায়ী এই আইনগুলি প্রয়োগের ক্ষেত্রে সব রকমের অস্পষ্টতা দূর হল।


    জম্মু ও কাশ্মীর পুর্নগঠন আইন, ২০১৯এর ৯৬ নম্বর ধারা অনুযায়ী নব গঠিত কেন্দ্রশাসিত অঞ্চলগুলিতে যেকোন আইন প্রয়োগের ক্ষেত্রে সেগুলির পরিমার্জন এবং গ্রহণ করার অধিকার কেন্দ্রের রয়েছে। মন্ত্রিসভার বৈঠকে সিদ্ধান্ত হয়েছে এ ধরনের ৩৭টি কেন্দ্রীয় আইন গ্রহণ এবং পরিমার্জন করার অনুমোদন দেওয়া হয়েছে।


    CG/CB/NS

    
    
    (Release ID: 1604455) Visitor Counter : 11
    
    
      Read this release in: English