      ক্ষুদ্র, অতিক্ষুদ্রওমাঝারিশিল্পমন্ত্রক

      অতিক্ষুদ্র ক্ষুদ্র ও মাঝারি শিল্পোদ্যোগ মন্ত্রকের উদ্যোগে ১৭ই ফেব্রুয়ারি থেকে দেশজুড়ে জাতীয় স্তরে সচেতনতামূলক কর্মসূচি
      Posted On: 21 FEB 2020 6:48PM by PIB Kolkata


    নয়াদিল্লী, ২১ ফেব্রুয়ারি , ২০২০


    অতিক্ষুদ্র ক্ষুদ্র ও মাঝারি শিল্পোদ্যোগ মন্ত্রক ১৭ই ফেব্রুয়ারি থেকে দেশজুড়ে এক জাতীয় স্তরে সচেতনতামূলক কর্মসূচি শুরু করেছে। এই কর্মসূচির মূল উদ্দেশ্যই হল খাদি ও গ্রামীণ শিল্পোদ্যোগ কমিশন, জাতীয় শিল্পোদ্যোগ পর্ষদ, অতিক্ষুদ্র ক্ষুদ্র ও মাঝারি শিল্পোদ্যোগের জাতীয় প্রতিষ্ঠান এবং মহাত্মা গান্ধী ইন্সটিটিউট অফ রুরাল ইন্ডাস্ট্রিলাইজেশনের মতো প্রতিষ্ঠানগুলির মাধ্যমে এই মন্ত্রকের নেওয়া বিভিন্ন কর্মসূচির বিষয়ে সাধারণ মানুষের মধ্যে প্রচার চালানো। ১২৬ জন আধিকারিক, বিভিন্ন স্কুল, কলেজে এই বিষয়ে প্রচারের কাজে যুক্ত রয়েছেন। ১৫ দিন ধরে চলা এই কর্মসূচিতে ৬০০রও বেশি কলেজে ৬০ হাজারেরও বেশি ছাত্রছাত্রীর মধ্যে প্রচার চালানোর লক্ষ্য নেওয়া হয়েছে। অতিক্ষুদ্র ক্ষুদ্র ও মাঝারি শিল্পোদ্যোগ মন্ত্রক ছাত্রছাত্রী এবং যুবাদের শিল্পোদোগী হিসেবে জীবন গড়ে তোলার উৎসাহ দিচ্ছে। ছাত্রছাত্রীদের সাথে আলাপচারিতার সময় তাদের বিভিন্ন প্রশ্ন এমনকি এই কর্মসূচির বিষয়ে কোনও সন্দেহ থাকলে তা দূর করার চেষ্টা চালানো হচ্ছে। পাশাপাশি ছাত্রছাত্রীদের সামনে অডিও-ভিস্যুয়ালের মাধ্যমে মন্ত্রকের বিভিন্ন কর্মসূচির বিষয় তুলে ধরা হচ্ছে। আগামী ২৮ ফেব্রুয়ারি পর্যন্ত চলবে এই সচেতনতামূলক প্রচারাভিযান।


    CG/ SS /NS

    
    
    (Release ID: 1603997) Visitor Counter : 12
    
    
      Read this release in: English