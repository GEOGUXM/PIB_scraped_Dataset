      আয়ুষ

      কোরোনা ভাইরাস সংক্রমণের প্রেক্ষিতে আয়ুষ মন্ত্রকের পক্ষ থেকে আগাম সতর্কতামূলক নির্দেশিকা
      Posted On: 04 FEB 2020 6:54PM by PIB Kolkata


    নয়াদিল্লি , ০৪ ফেব্রুয়ারি, ২০২০


    কোরোনার মতো ভাইরাল অসুখজনিত পরিস্থিতিতে আয়ুষ মন্ত্রকের পক্ষ থেকে জনস্বার্থে প্রতিকারমূলক ব্যবস্থা্র পরামর্শ জারি করা হয়েছে। মন্ত্রকের পক্ষ থেকে গত ২৯ তারিখ জারি করা দুটি নির্দেশিকায় এ ধরণের ঘটনার ক্ষেত্রে প্রাথমিক কিছু আগাম সতর্কতামূলক ব্যবস্থা কথা বলা হয়। সংশ্লিষ্ট চিকিৎসা-পদ্ধতিতে গৃহীত পদক্ষেপগুলির ওপর ভিত্তি করেই পরামর্শ জারি করা হয়ে থাকে। মন্ত্রকের পক্ষ থেকে জারি করা কোনও পরামর্শেই কোরোনা ভাইরাসের উপযুক্ত চিকিৎসা বা এ ধরণের ভাইরাস প্রতিরোধে নির্দিষ্ট কোনও ওষুধের কথা উল্লেখ করা হয়নি। ব্যক্তিগত পরিষ্কার-পরিচ্ছন্নতা বজায় রাখার পাশাপাশি, কয়েকটি ভেষজ পদ্ধতি গ্রহণ করা, যা সুস্বাস্থ্য বজায় রাখতে সাহায্য করতে পারে। তবে, এ ধরণের সতর্কতামূলক ব্যবস্থা গ্রহণের আগে সংশ্লিষ্ট চিকিৎসা ক্ষেত্রের সঙ্গে যুক্ত চিকিৎসকদের পরামর্শ গ্রহণ করা প্রয়োজন।


    এই প্রেক্ষিতে এক শ্রেণীর গণমাধ্যম এবং চিকিৎসার সঙ্গে যুক্ত কয়েকটি পেশাদার সংস্থার পক্ষ থেকে দেওয়া সংবাদে স্বাস্থ্য পরিষেবা ক্ষেত্রে আয়ুষ চিকিৎসা পদ্ধতির ভাবমূর্তি মলিন করার এবং এই চিকিৎসা-পদ্ধতি সম্পর্কে জনমানসে বিভ্রান্তি ছড়ানোর চেষ্টা হয়েছে। সমগ্র বিশ্ব কোরোনা ভাইরাসের প্রকোপ থেকে মুক্তি পাওয়ার চেষ্টা চালাচ্ছে। এখনও পর্যন্ত এই মহামারি থেকে মুক্তির সম্ভাব্য চিকিৎসা নেই। এই পরিস্থিতিতে যে কোনও প্রান্ত থেকে ক্ষুদ্রতম একটি সহায়তাকেও স্বাগত জানানো হবে। তাই, আয়ুষ মন্ত্রকের পরামর্শ নেতিবাচক নয়, ইতিবাচক দৃষ্টিভঙ্গী নিয়েই দেখা প্রয়োজন।


    CG/BD/SB

    
    
    (Release ID: 1601937) Visitor Counter : 9
    
    
      Read this release in: English