      তথ্যওসম্প্রচারমন্ত্রক

      দ্বিতীয় দফায় ‘মিশন ইন্দ্রধনুষ’-এর প্রচারাভিযান জোরদার করে তুলতে আরওবি কলকাতা আয়োজিত একদিনের কর্মশালা
      Posted On: 07 FEB 2020 6:18PM by PIB Kolkata


    কলকাতা, ৭ ফেব্রুয়ারি, ২০২০


    দ্বিতীয় দফায় ‘মিশন ইন্দ্রধনুষ’-এর প্রচারাভিযান জোরদার করে তুলতে আজ কলকাতার রিজিওনাল আউটরিচ ব্যুরো (আরওবি) একদিনের কর্মশালার আয়োজন করেছিল। তথ্য ও সম্প্রচার মন্ত্রকের পূর্বাঞ্চলীয় শাখার মহানির্দেশক শ্রী আর এন মিশ্র এই কর্মশালার উদ্বোধন করেন। অনুষ্ঠানে উপস্থিত ছিলেন আরওবি-র অধিকর্তা শ্রী এ কে এ লাখরা।


    অনুষ্ঠানে শ্রী মিশ্র ‘মিশন ইন্দ্রধনুষ’-এর গুরুত্ব তুলে ধরেন এবং তথ্য ও সম্প্রচার মন্ত্রকের অন্তর্গত সঙ্গীত ও নাটক বিভাগের কর্মীদের সাধারণ মানুষের মাঝে গিয়ে লোকনৃত্য, সঙ্গীত এবং নাটকের মাধ্যমে ‘মিশন ইন্দ্রধনুষ’ সম্পর্কে সচেতন করে তোলা ও শিক্ষিত করে তোলার আহ্বান জানান যাতে সাধারণ মানুষের তাঁদের শিশুদের টিকাকরণের বিষয়ে আগ্রহী হয়ে ওঠেন। এর পাশাপাশি শ্রী মিশ্র আরও বলেন, শিশুদের টিকাকরণ এবং মায়েদের পুষ্টি পরস্পরের সঙ্গে সম্পর্কযুক্ত। এটি শিশুদের স্বাস্থ্যের জন্য গুরুত্বপূর্ণ।


    কেন্দ্রীয় সরকার সর্বজনীন টিকাকরণ কর্মসূচির আওতায় দেশের ২৯টি রাজ্য/কেন্দ্রশাসিত অঞ্চলের ৩৮১টি জেলায় সমস্ত শিশুদের টিকাকরণের উদ্দেশ্যে ২০১৭-১৮ অর্থবর্ষে দ্বিতীয় দফার এই ‘মিশন ইন্দ্রধনুষ’ কর্মসূচির সূচনা করেছে। ইন্দ্রধনুষ কর্মসূচির প্রথম দুই পর্যায়ে টিকাকরণ ৬.৭ শতাংশ বৃদ্ধি পেয়েছে। ২০১৫-১৬ অর্থবর্ষের জাতীয় পরিবার স্বাস্থ্য সমীক্ষা অনুযায়ী গড়ে টিকাকরণ ১৮.৫ শতাংশ বৃদ্ধি পেয়েছে।


    ‘মিশন ইন্দ্রধনুষ’-এর অন্তর্গত গ্রাম স্বরাজ অভিযান এবং গ্রাম স্বরাজ কর্মসূচির আওতায় ৩৬টি রাজ্য/কেন্দ্রশাসিত অঞ্চলের ৬৯০টি জেলায় ৩.৬১ কোটি শিশু এবং ৯১.৪৫ লক্ষ গর্ভবতী মহিলাদের টিকা দেওয়া হয়েছে।


    দেশের পিছিয়ে পড়া প্রত্যন্ত অঞ্চলের পরিবারের কোন শিশুই যাতে টিকাকরণ কর্মসূচির আওতা থেকে বাদ না পরে সেদিকে লক্ষ্য রেখেই সরকার এই কর্মসূচির ওপর জোর দিয়েছে।


    CG/SS/DM

    
    
    (Release ID: 1602483) Visitor Counter : 17
    
    
      Read this release in: English