      নারীওশিশুবিকাশমন্ত্রক

      নারী ও শিশুদের দক্ষ করে তোলার জন্য নীতি নির্ধারণের ওপর জাতীয় সম্মেলন
      Posted On: 14 FEB 2020 5:42PM by PIB Kolkata


    নয়াদিল্লি, ১৪ ফেব্রুয়ারি , ২০২০


    কেন্দ্রীয় নারী ও শিশু কল্যাণ এবং দক্ষতা উন্নয়ন ও শিল্পোদ্যোগ মন্ত্রক যৌথভাবে মহিলাদের ক্ষমতায়ণ ও যুবক-যুবতীদের দক্ষতা উন্নয়নে প্রয়াস চালিয়ে যাচ্ছে বলে জানিয়েছেন কেন্দ্রীয় নারী ও শিশু কল্যাণ এবং বস্ত্রমন্ত্রী শ্রীমতী স্মৃতি জুবিন ইরানী। নারী ও শিশুদের দক্ষ করে তোলার জন্য নীতি নির্ধারণের ওপর জাতীয় সম্মেলনের উদ্বোধনী ভাষণে একথা জানান তিনি। শ্রীমতী ইরানী এও জানান, দেশের নারী ও যুবক-যুবতীদের প্রতিটি ক্ষেত্রে দক্ষ করে তোলা প্রয়োজন।


    অনুষ্ঠানে কেন্দ্রীয় দক্ষতা উন্নয়ন ও শিল্পোদ্যোগ মন্ত্রী শ্রী মহেন্দ্রনাথ পান্ডে বলেন, দেশে ২৯ বছর বয়সী ৬৫ শতাংশ কর্মজীবী মানুষ রয়েছেন। এই সুযোগ ভারতকে বিশ্বে দক্ষতার রাজধানীতে পরিণত করতে পারে। দক্ষ ভারত কর্মসূচির (স্কিল ইন্ডিয়া মিশন) লক্ষ্যপূরণে ভারতের মানব সম্পদকে যথাযথভাবে ব্যবহার করার আহ্বান জানান তিনি। শ্রী পান্ডে আরও বলেন, মহিলাদের ক্ষমতায়ন সম্ভব হলে তারা দেশের অর্থনীতির বিকাশে গুরুত্বপূর্ণ ভূমিকা নিতে পারবে। এক্ষেত্রে সরকার একাধিক পদক্ষেপ নিয়েছে বলেও তিনি জানান। মহিলাদের জন্য স্বল্প ও দীর্ঘমেয়াদী সময়ে কারিগরি প্রশিক্ষণের ব্যবস্হা করা হয়েছে। এর পাশাপাশি কর্মক্ষেত্রে মহিলাদের সুরক্ষা, স্বাস্হ্য দেওয়ার জন্য এবং একইসঙ্গে শিক্ষা এবং সামাজিক ক্ষমতায়নের প্রয়োজনেও একাধিক উদ্যোগ নিয়েছে সরকার।


    সম্মেলনে কেন্দ্রীয় নারী ও শিশু কল্যাণ এবং দক্ষতা উন্নয়ন ও শিল্পোদ্যোগ মন্ত্রকের আধিকারিকও বিভিন্ন রাজ্যের নারী ও শিশু কল্যাণ মন্ত্রকের সচিবরাও উপস্হিত ছিলেন।


    SSS/SS/NS

    
    
    (Release ID: 1603238) Visitor Counter : 6
    
    
      Read this release in: English