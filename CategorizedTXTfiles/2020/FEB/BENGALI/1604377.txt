      বিজ্ঞানওপ্রযুক্তিমন্ত্রক

      জৈব প্রযুক্তি দপ্তরের প্রতিষ্ঠা দিবস উদযাপন
      Posted On: 25 FEB 2020 8:14PM by PIB Kolkata


    নয়াদিল্লি, ২৫ ফেব্রুয়ারি, ২০২০


    আগামীকাল জৈব প্রযুক্তি দপ্তরের ৩৪তম প্রতিষ্ঠা দিবস। এই উপলক্ষে কেন্দ্রীয় বিজ্ঞান ও প্রযুক্তি মন্ত্রকের জৈব প্রযুক্তি দপ্তর নতুন দিল্লির ন্যাশনাল ইনস্টিটিউট অফ ইমিউনোলজি (এনআইআই)-তে এক অনুষ্ঠানের আয়োজন করবে। কেন্দ্রীয় স্বাস্থ্য ও পরিবারকল্যাণ, ভূ-বিজ্ঞান, বিজ্ঞান ও প্রযুক্তি মন্ত্রী ডঃ হর্ষ বর্ধন অনুষ্ঠানে মুখ্য অতিথি হিসেবে উপস্থিত থাকবেন এবং পুরস্কার প্রদান করবেন। বিভিন্ন গবেষণা প্রতিষ্ঠান, বিশ্ববিদ্যালয়, বিজ্ঞান প্রতিষ্ঠান, জাতীয় পরীক্ষাগারে কর্মীরা বিজ্ঞানীদের কাজের অসামান্য অবদান এবং উৎসাহদানের জন্য জৈব প্রযুক্তি দপ্তর গবেষণা উদ্ভাবন এবং প্রযুক্তি উৎকর্ষ পুরস্কার দেয়। যে পুরস্কারগুলি প্রদান করা হয় সেগুলি হল :


    i. হরগোবিন্দ খোরানা – যুব জৈব প্রযুক্তি উদ্ভাবনী পুরস্কার


    ii. এস রামচন্দ্রন – পেশাগত উন্নয়নের জন্য জাতীয় জৈব বিজ্ঞান পুরস্কার


    iii. জানকী আম্মাল জাতীয় মহিলা জীব-বিজ্ঞানী পুরস্কার


    iv. টাটা ইনোভেটিভ ফেলোশিপ পুরস্কার


    v. জৈব প্রযুক্তি সমাজ উন্নয়ন পুরস্কার


    অনুষ্ঠানে বক্তব্য রাখবেন পদ্মশ্রী পুরস্কার বিজয়ী বিশিষ্ট বিজ্ঞানী ডঃ ডি বালাসুব্রহ্মনিয়ন, হায়দরাবাদের চক্ষু প্রতিষ্ঠানের এমিরিটাস ডিরেক্টর এল ভি প্রসাদ।


    গত তিন দশকে ভারতে জৈব প্রযুক্তি ক্ষেত্রে যথেষ্ট বিকাশ ঘটেছে এবং তা স্বাস্থ্য, কৃষি সহ বিভিন্ন ক্ষেত্রে অসামান্য অবদান রেখেছে। সরকার এবং বেসরকারি ক্ষেত্রগুলি থেকে প্রতিনিয়ত সমর্থন আসার ফলে জৈব প্রযুক্তি ক্ষেত্রে দ্রুত অগ্রগতি লক্ষ্য করা গেছে। বিশ্বের প্রথম ১২টি জৈব প্রযুক্তি গন্তব্যের মধ্যে ভারত অন্যতম। ২০২৫ সালের মধ্যে ভারত ১ লক্ষ ৫০ হাজার কোটি টাকা মূল্যের জৈব প্রযুক্তি-নির্ভর পণ্য উৎপাদন ও পরিষেবা যোগানের লক্ষ্যমাত্রা নিয়েছে। স্বাস্থ্য পরিষেবা, কৃষি, শক্তি সহ বিভিন্ন ক্ষেত্রে সমস্যা মোকাবিলায় জৈব প্রযুক্তি ক্ষেত্র গুরুত্বপূর্ণ ভূমিকা পালন করে চলেছে।


    CG/SS/DM

    
    
    (Release ID: 1604377) Visitor Counter : 6
    
    
      Read this release in: English