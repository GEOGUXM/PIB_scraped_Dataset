      অর্থমন্ত্রক

      কেন্দ্রীয় বাজেট ২০২০-২১-এ শিক্ষার জন্য বরাদ্দ ৯৯ হাজার ৩০০ কোটি টাকা, দক্ষতা উন্নয়ন খাতে ৩ হাজার কোটি টাকা
      
      শিক্ষা পরিকাঠামোয় অর্থ সংস্হানে উৎসাহ দিতে প্রত্যক্ষ বিদেশী লগ্নী ও বাণিজ্যিক ঋণে উৎসাহ
      
      ভারতে শিক্ষা কর্মসূচির আওতায় এশিয়া ও আফ্রিকায় ইন্ড-এসএটি
      
      নার্স, আধা চিকিৎসা কর্মীদের জন্য বিশেষ সংক্ষিপ্ত কোর্স
      
      জাতীয় পুলিশ বিশ্ববিদ্যালয় ও জাতীয় ফরেনসিক বিজ্ঞান বিশ্ববিদ্যালয় গড়া হবে

      Posted On: 01 FEB 2020 6:21PM by PIB Kolkata

    নয়াদিল্লি, ০১ ফেব্রুয়ারী , ২০২০


    এবারের বাজেটে অন্যতম প্রধান বিষয় হল উচ্চাকাঙ্খী ভারতের চাহিদা মেটানোর জন্য সমাজে সব শ্রেণীর মানুষের উন্নত জীবন যাপনের জন্য শিক্ষা, স্বাস্হ্য ও আরও ভালো কাজের সুযোগ পাওয়ার ব্যবস্হা করা। শিক্ষার মানোন্নয়নে বাজেট বিশেষ গুরুত্ব দেওয়া হয়েছে।


    সংসদে আজ বাজেট পেশ করে কেন্দ্রীয় অর্থমন্ত্রী নির্মলা সীতারমন বলেছেন, ২০২০-২১এ শিক্ষা ক্ষেত্রের জন্য বরাদ্দ হয়েছে ৯৯ হাজার ৩০০ কোটি টাকা এবং দক্ষতা উন্নয়ন খাতে ৩ হাজার কোটি টাকা।


    অর্থমন্ত্রী ঘোষণা করেন যে, ২০২০-২১এর মার্চের মধ্যে দেড়শোটি উচ্চশিক্ষা প্রতিষ্ঠানে শিক্ষানবিশির সুযোগ সমেত ডিগ্রি / ডিপ্লোমার কোর্স চালু করা হবে। অর্থমন্ত্রী জানান, বাজেটে জাতীয় দক্ষতা উন্নয়ন সংস্হা পরিকাঠামোর ওপর বিশেষ জোর দেওয়া হয়েছে।


    অর্থমন্ত্রী জানিয়েছেন, নতুন শিক্ষা নীতি শীঘ্রই ঘোষণা করা হবে। কৃতী শিক্ষকদের আকৃষ্ট করতে এবং আরও উন্নত গবেষনাগার গড়ে তুলতে টাকার যোগান নিশ্চিত করার জন্য প্রত্যক্ষ বিদেশী লগ্নী ও বাণিজ্যিক ঋণের ব্যবস্হা করা হবে।


    সমাজের বঞ্চিত শ্রেণীর ছাত্রদের জন্য উন্নতমানের শিক্ষার ব্যবস্হা করতে ডিগ্রি স্তরে সম্পূর্ণ অনলাইন শিক্ষা কর্মসূচি চালু করা হবে। তবে জাতীয় পর্যায়ে শীর্ষে থাকা ১০০টি শিক্ষা প্রতিষ্ঠানেই এই কর্মসূচী চালু করা হবে।


    অর্থমন্ত্রীর মন্তব্য, উচ্চশিক্ষায় ভারতকে এক বড় গন্তব্যস্হল হিসেবে গড়ে তোলা দরকার। তাই ভারতে পড়াশোনা (স্টাডি ইন ইন্ডিয়া)কর্মসূচির আওতায়, এশিয়া ও আফ্রিকার দেশগুলিতে ইন্দ-স্যাট-এর প্রস্তাব করা হয়েছে।


    চিকিৎসকের চাহিদা মেটানোর জন্য সরকারি, বেসরকারি অংশীদারিত্বে প্রতিটি জেলা হাসপাতালে মেডিকেল কলেজ গড়ার পরিকল্পনা করা হয়েছে।


    সরকার বড় বড় হাসপাতালে ন্যাশনাল বোর্ড অফ একজামিনেশনের আওতায় ডিএনবি / এফএনবি কোর্স চালু করতেও উ ৎসাহ যোগাবে। অর্থমন্ত্রী বলেন, বিদেশে শিক্ষক / নার্স / আধা চিকিৎসা কর্মী এবং পরিচর্যা প্রদানকারীদের চাহিদা প্রচুর। তাই স্বাস্হ্য এবং দক্ষতা উন্নয়ন মন্ত্রক যৌথভাবে বিশেষ ব্রিজ কোর্সের ছক তৈরি করবে।


    পুলিশ বিজ্ঞান, ফরেনসিক বিজ্ঞান, সাইবার ফরেনসিক ইত্যাদি ক্ষেত্রে একটি জাতীয় পুলিশ বিশ্ববিদ্যালয় এবং জাতীয় ফরেনসিক বিজ্ঞান বিশ্ববিদ্যালয়েরও পরিকল্পনা করা হয়েছে।


    CG/SM/NS

    
    
    (Release ID: 1601566) Visitor Counter : 7
    
    
      Read this release in: English