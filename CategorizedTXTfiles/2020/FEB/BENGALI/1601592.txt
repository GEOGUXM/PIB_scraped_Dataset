      অর্থমন্ত্রক

      শৌচালয় ব্যবহার নিশ্চিত করার লক্ষ্যে সরকারের নতুন কর্মসূচি
      Posted On: 01 FEB 2020 7:46PM by PIB Kolkata


    নয়াদিল্লি, ১ ফেব্রুয়ারি, ২০২০


    খোলা স্থানে শৌচকর্ম বন্ধ করে শৌচালয় ব্যবহার নিশ্চিত করার লক্ষ্যে কেন্দ্রীয় অর্থ এবং কর্পোরেট বিষয়ক মন্ত্রী শ্রীমতী নির্মলা সীতারমন আজ সংসদে ২০২০-২১ অর্থবর্ষের বাজেট পেশ করার সময় বলেন, তরল বর্জ্য এবং অপরিচ্ছন্ন জল ব্যবস্থাপনার লক্ষ্যে আরও কাজ করতে হবে। কঠিন বর্জ্য সংগ্রহ, উৎসে সেগুলির পৃথকীকরণ প্রক্রিয়ার পর তার পুনর্ব্যবহারের ওপর গুরুত্ব আরোপ করতে হবে। এই কারণে ২০২০-২১ অর্থবর্ষে স্বচ্ছ ভারত মিশনে মোট বরাদ্দের পরিমাণ ধরা হয়েছে ১২,৩০০ কোটি টাকা।


    শ্রীমতী সীতারমন জানান, ঘরে ঘরে পাইপলাইনের মাধ্যমে জল সরবরাহের উদ্দেশ্যে জল জীবন মিশনের জন্য ৩ লক্ষ ৬০ হাজার কোটি টাকা বরাদ্দের প্রস্তাব এই বাজেটে করা হয়েছে। এর ফলে, স্থানীয় জলের উৎসের ব্যবহারের ওপর গুরুত্ব আরোপ, বৃষ্টির জল সংরক্ষণ এবং জলকে লবণমুক্ত করার উদ্যোগ নেওয়া হবে। ২০২০-২১ অর্থবর্ষে এর জন্য ১১,৫০০ কোটি টাকা অর্থ বরাদ্দের প্রস্তাব করা হয়েছে।


    CG/CB/DM

    
    
    (Release ID: 1601592) Visitor Counter : 6
    
    
      Read this release in: English