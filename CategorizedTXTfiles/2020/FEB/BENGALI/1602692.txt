      যুবওক্রীড়াবিষয়কমন্ত্রক

      ভিন্নভাবে সক্ষম ক্রীড়াবিদদের জন্য প্রকল্প
      Posted On: 10 FEB 2020 6:44PM by PIB Kolkata


    নয়াদিল্লি, ১০ ফেব্রুয়ারি, ২০২০


    অলিম্পিক, কমনওয়েলথ, এশিয়ান গেমস, বিভিন্ন বিশ্বকাপ ও ওয়ার্ল্ড চ্যাম্পিয়নশিপ এবং প্যারা-অলিম্পিক্সে যাঁরা পদক জিতেছেন তাঁদের বয়স ৩০ হলে অথবা তাঁরা খেলাধূলা থেকে অবসর নেওয়ার পর, ক্রীড়া ও যুব বিষয়ক মন্ত্রক ‘মেধাবী ক্রীড়া ব্যক্তিত্বদের অবসরভাতা’ প্রকল্পের আওতায় এঁদের পেনশন দিচ্ছে। বর্তমানে ৬২৭ জন ক্রীড়া ব্যক্তিত্ব এই প্রকল্পের আওতায় মাসে ১২ হাজার থেকে ২০ হাজার টাকা পেনশন পাচ্ছেন। এছাড়া, অতীত দিনের ক্রীড়া ব্যক্তিত্বদের ‘ক্রীড়া ব্যক্তিত্বদের জন্য পণ্ডিত দীনদয়াল উপাধ্যায় জাতীয় কল্যাণ তহবিল’ থেকে অর্থ দেওয়া হয়। এই প্রকল্পগুলি ভিন্নভাবে সক্ষম ক্রীড়া ব্যক্তিত্বদের জন্য সমানভাবে প্রযোজ্য।


    এই তহবিল থেকে ২০১৪-১৫ সালে ১৭ জন ক্রীড়াবিদ/সংগঠনকে দেওয়া হয়েছে ৭০ লক্ষ টাকা। ২০১৯-২০ অর্থবর্ষের ৫ই ফেব্রুয়ারি পর্যন্ত এই তহবিল ১৫ জন ক্রীড়াবিদ/সংগঠনকে দিয়েছে ৫৯ লক্ষ ৩২ হাজার ৪১৫ টাকা।


    রাজ্যসভায় আজ এক লিখিত প্রশ্নের জবাবে এই তথ্য জানিয়েছেন যুব বিষয়ক ও ক্রীড়া দপ্তরের স্বাধীন দায়িত্বপ্রাপ্ত প্রতিমন্ত্রী শ্রী কিরেন রিজিজু।


    CG/CB/DM

    
    
    (Release ID: 1602692) Visitor Counter : 7
    
    
      Read this release in: English