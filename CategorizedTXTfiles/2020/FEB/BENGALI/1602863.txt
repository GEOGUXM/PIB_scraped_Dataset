      স্বাস্থ্যওপরিবারকল্যাণমন্ত্রক

      দেশে এইমস
      Posted On: 11 FEB 2020 7:45PM by PIB Kolkata


    নয়াদিল্লী, ১১ ফেব্রুয়ারি , ২০২০


    দিল্লীর এইমস হাসপাতাল ছাড়াও ভোপাল, ভুবনেশ্বর, যোধপুর, পাটনা, রায়পুর, হৃষিকেশে প্রধানমন্ত্রী স্বাস্হ্য সুরক্ষা যোজনার আওতায় ৬টি নতুন এইমস হাসপাতালে ২০১৪ সালের আগে থেকেই আংশিকভাবে কাজ শুরু হয়েছে। এই ৬টি এইমস-এ হাসপাতালে ২০১২ সাল থেকে এমবিবিএস পাঠক্রম এবং নার্সিং প্রশিক্ষণে ভর্তি প্রক্রিয়া শুরু হয়েছে। এই ৬টি এইমস হাসপাতালে প্রথম পর্যায়ে পূর্ণ মাত্রায় কাজ শুরু হয়েছে। জরুরি পরিষেবা, ট্রমা এবং ব্লাড ব্যাঙ্ক পরিষেবাও এই ৬টি নতুন এইমস হাসপাতালে চালু করা হয়েছে। ধীরে ধীরে এই পরিষেবা আরও চালু করা হবে। এই এইমস হাসপাতালগুলিতে বর্তমানে প্রতিদিন গড়ে ১৫ হাজারেরও বেশি রোগী বর্হিবিভাগে পরিষেবা নিয়ে থাকেন।


    গত ৫ বছরে কেন্দ্রীয় সরকার দেশে ১৫টি নতুন এইমস হাসপাতাল তৈরির অনুমোদন দিয়েছে। ২০১৫ সালের ৭ই অক্টোবর কেন্দ্রীয় মন্ত্রিসভা পশ্চিমবঙ্গের কল্যাণীতে এইমস হাসপাতাল তৈরির অনুমোদন দেয়। এই হাসপাতাল তৈরির জন্য ১ হাজার ৭৫৪ কোটি টাকা বরাদ্দ করা হয়েছে। ২০২০র সেপ্টেম্বর মাসের মধ্যে এই হাসপাতাল তৈরির সময়সীমা নির্ধারণ করা হয়েছে।


    রাজ্য সভায় আজ এক প্রশ্নের লিখিত উত্তরে এই তথ্য জানিয়েছেন স্বাস্হ্য ও পরিবার কল্যাণ প্রতিমন্ত্রী শ্রী অশ্বিনী কুমরা চৌবে।


    CG/ SS /NS

    
    
    (Release ID: 1602863) Visitor Counter : 3
    
    
      Read this release in: English