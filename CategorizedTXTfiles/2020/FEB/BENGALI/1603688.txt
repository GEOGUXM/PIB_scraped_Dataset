      কেন্দ্রীয়মন্ত্রিসভা

      প্রযুক্তি বিষয়ক ক্ষমতাপ্রাপ্ত গোষ্ঠী গঠনে মন্ত্রিসভার সায়
      Posted On: 19 FEB 2020 6:02PM by PIB Kolkata


    নয়াদিল্লী , ১৯ ফেব্রুয়ারি , ২০২০


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার বৈঠকে প্রযুক্তি বিষয়ক ক্ষমতাপ্রাপ্ত গোষ্ঠী গঠনের প্রস্তাব অনুমন করা হয়েছে। এই গোষ্ঠীতে ১২ জন সদস্য থাকবেন, যার প্রধান হবেন কেন্দ্রীয় সরকারের মুখ্য বৈজ্ঞানিক উপদেষ্টা। এই গোষ্ঠী সময় ভিত্তিক সর্বাধুনিক প্রযুক্তি, প্রযুক্তিগত পরিকল্পনা ও প্রযুক্তিগত সামগ্রী, জাতীয় স্তরের গবেষণাগার ও সরকারি গবেষণা তথা উন্নয়ন প্রতিষ্ঠানগুলির উদ্ভাবিত প্রযুক্তির যৌথ ব্যবহারের বাণিজ্যিকীকরণ, সুর্নিদিষ্ট কয়েকটি প্রযুক্তির জন্য দেশীয় পরিকল্পনা প্রণয়ন এবং প্রযুক্তিগত উন্নতির লক্ষ্যে উপযুক্ত গবেষণা ও উন্নয়নমূলক কর্মসূচি চূড়ান্তকরণের মতো গুরুত্বপূর্ণ বিষয়ে পরামর্শ দেবে।


    ক্ষমতাপ্রাপ্ত এই গোষ্ঠী প্রযুক্তির সরবরাহকারীদের জন্য সংশ্লিষ্ট ক্ষেত্রে সম্ভাব্য পরামর্শ এবং প্রযুক্তি সংগ্রহের ক্ষেত্রে উপযুক্ত কৌশল প্রদান করবে। নীতি প্রণয়ন এবং উদীয়মান প্রযুক্তির ব্যবহারের ক্ষেত্রে বিশেষজ্ঞদের নিয়ে একটি দল গঠন করা হবে এবং রাষ্ট্রায়্ত্ব উদ্যোগ ও জাতীয় গবেষণাগারগুলিতে উদ্ভাবিত প্রযুক্তি রাষ্ট্রায়্ত্ব ক্ষেত্রগুলিতে সরবরাহ করা হবে।


    ক্ষমতাপ্রাপ্ত এই গোষ্ঠীর কাজকর্মের তিনটি গুরুত্বপূর্ণ স্তম্ভ হল- নীতি প্রণয়ন, সংগ্রহের ক্ষেত্রে পরামর্শ এবং গবেষণা ও উন্নয়নমূলক প্রস্তাবগুলিতে সমর্থন। এছাড়াও ক্ষমতাপ্রাপ্ত এই গোষ্ঠী ভারতীয় শিল্পের আর্থিক বিকাশ ও সুস্হায়ী উন্নয়নের ক্ষেত্রে সর্বাধুনিক প্রযুক্তিকে যাতে কার্যকরভাবে কাজে লাগাতে পারে তারজন্য উপযুক্ত নীতি ও কৌশল স্হির করবে। বিভিন্ন ক্ষেত্রে নতুন ধরণের প্রযুক্তিগত গবেষণার জন্য অগ্রাধিকারের ভিত্তিতে যথাযথ কৌশল গ্রহণে সরকারকে পরামর্শ দেবে। একইসঙ্গে নির্দিষ্ট কিছু গুরুত্বপূর্ণ প্রযুক্তির জন্য সম্পূর্ণ দেশীয় পরিকল্পনা প্রণয়ন করবে।


    CG/BD/NS

    
    
    (Release ID: 1603688) Visitor Counter : 2
    
    
      Read this release in: English