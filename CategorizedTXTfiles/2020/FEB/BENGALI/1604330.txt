      প্রতিরক্ষামন্ত্রক

      জাতীয় যুদ্ধ স্মারকের প্রথম বার্ষিকী
      Posted On: 25 FEB 2020 5:53PM by PIB Kolkata


    নয়াদিল্লী, ২৫ ফেব্রুয়ারি , ২০২০


    প্রধানমন্ত্রী এক বছর আগে ২০১৯এর ২৫শে ফেব্রুয়ারি জাতীয় যুদ্ধ স্মারক সশস্ত্র বাহিনীর শহীদ সেনানীদের স্মৃতিতে উৎসর্গ করেছিলেন। এই স্মারক ১৯৪৭ সাল থেকে দেশে ও দেশের বাইরে নিরাপত্তাগত বিভিন্ন চ্যালেঞ্জের মোকাবিলায় সশস্ত্র বাহিনীর সেনানীদের কর্তব্য পালনের সময় সর্বোচ্চ আত্মত্যাগের নিদর্শন স্বরূপ কৃতজ্ঞ জাতির যথার্থ শ্রদ্ধা।


    এক বছর আগে এই স্মারক জাতির উদ্দেশে উৎর্সগ করার সময় থেকে দেশি-বিদেশি পর্যটক মিলিয়ে ২১ লক্ষের বেশি মানুষ এটি প্রত্যক্ষ করেছে। প্রতিদিন স্কুল পড়ুয়ারা ছাড়াও ৫-৭ হাজার মানুষ এই স্মারক দেখতে আসেন। বিগত এক বছরে রাষ্ট্রপতি ও প্রধানমন্ত্রী তিনবার এই স্মারকে এসে শ্রদ্ধা জানিয়ে গিয়েছেন। আরও একটি গুরুত্বপূর্ণ বিষয় হল, প্রতিদিন সন্ধ্যায় এই স্মারকে পুস্প স্তবক দিয়ে শ্রদ্ধাঞ্জলি জানানো হয়। শহীদ সেনানীদের পরিবারের নিকট একজন পুষ্প স্তবক দিয়ে স্মারকের অমর চক্রে শ্রদ্ধা জানান।


    জাতীয় যুদ্ধ স্মারকের প্রথম বার্ষিকী উদযাপন অনুষ্ঠানের সূচনা হয় গত ২২শে ফেব্রুয়ারি। এই উপলক্ষ্যে সেনাবাহিনীর তিন শাখার পক্ষ থেকে তিনদিনের ব্যান্ড বা সঙ্গীতানুষ্ঠানের আয়োজন করা হয়। আজ স্মারক স্হলে চিফ অফ ডিফেন্স স্টাফ সহ বাহিনীর তিন শাখার প্রাক্তনীরা পুষ্প স্তবক অর্পণ করে শহীদ সেনানীদের স্মৃতি তর্পণ করবেন। ভারতীয় সেনাবাহিনীর ইতিহাস নিয়ে আগামীকাল স্কুল ও কলেজ পড়ুয়াদের এক প্রশ্নোত্তর প্রতিযোগিতার আয়োজন করা হয়েছে।


    CG/BD/NS

    
    
    (Release ID: 1604330) Visitor Counter : 4