      অর্থমন্ত্রক

      লভ্যাংশ বন্টন কর (ডিভিডেন্ড ডিস্ট্রিবিউশন ট্যাক্স) রদ ; এ বাবদ রাজস্ব আয় কমবে ২৫ হাজার কোটি টাকা
      
      বিদ্যুৎ উৎপাদনকারী নতুন দেশি সংস্হা কোম্পানী কর দেবে ১৫ শতাংশ

      Posted On: 01 FEB 2020 7:48PM by PIB Kolkata

    নয়াদিল্লি, ০১ ফেব্রুয়ারী , ২০২০


    ভারতীয় শেয়ার বাজারকে আরও আকর্ষণীয়, বহু সংখ্যক লগ্নিকারীকে কিছুটা ছাড় দিতে এবং ভারতকে লগ্নির গন্তব্য স্হল করে তোলার জন্য বাজেটে লভ্যাংশ বন্টন কর তুলে নেওয়ার প্রস্তাব দেওয়া হয়েছে। অর্থমন্ত্রী বলেছেন, কেবলমাত্র লভ্যাংশ গ্রহীতাদের লভ্যাংশের ওপর কর দিতে হবে। লভ্যাংশ বন্টন বাবদ এই কর ছাড়ের দরুন সরকারের ২৫ হাজার কোটি টাকার রাজস্ব ক্ষতি হবে।


    বিদ্যুৎ উৎপাদনকারী দেশি সংস্হাগুলি কর হারে ছাড়


    শক্তি ক্ষেত্রে লগ্নি টানার জন্য কেন্দ্রীয় বাজেটে বিদ্যুৎ উৎপাদনে নিযুক্ত নতুন দেশী সংস্হাগুলিকে মাত্র ১৫ শতাংশ হারে কোম্পানী কর দিতে হবে।


    সমবায়ের জন্য কম হারে কর


    সমবায় সমিতি এবং কর্পোরেট সংস্হাগুলির মধ্যে সমতা আনার জন্য কেন্দ্রীয় বাজেট সমবায় সমিতিগুলিকে ২২শতাংশ + ১০শতাংশ সারচার্জ এবং ৪ শতাংশ সেস দেওয়ার সংস্হান রেখেছে। তবে সেক্ষেত্রে অন্য কোন ছাড় মিলবে না। বর্তমানে এইসব সমবায় সমিতি সারচার্চ এবং সেস সহ ৩০ শতাংশ হারে কর দেয়।


    সঙ্গতি অনুযায়ী আবাসন


    সঙ্গতিতে কুলোয় এমন দামে সকলের জন্য আবাসনের লক্ষ্য অর্জন গত বছরের বাজেটে কম দামে বাড়ি কিনতে ১ লক্ষ ৫০ হাজার টাকার ঋণের ওপর সুদে বাড়তি ছাড় ঘোষনা করা হয়েছিল। ২০২০ সালে ৩১শে মার্চের আগে মঞ্জুরিকৃত ঋণে এই ছাড় অনুমোদন করা হয়েছিল।


    আরও বেশি ব্যক্তিকে এই সুযোগ দিতে অর্থমন্ত্রী ঋণ মঞ্জুরের তারিখ আরও এক বছর বাড়িয়ে দিয়েছেন।


    CG/SM/NS

    
    
    (Release ID: 1601593) Visitor Counter : 7
    
    
      Read this release in: English