      ভারীশিল্পএবংরাষ্ট্রায়ত্তসংস্থাবিষয়কমন্ত্রক

      বিভিন্ন রাজ্য সরকারের কেন্দ্রীয় রাষ্ট্রায়ত্ত সংস্থাগুলিকে জমি হস্তান্তর
      Posted On: 10 FEB 2020 6:44PM by PIB Kolkata


    নয়াদিল্লি, ১০ ফেব্রুয়ারি, ২০২০


    কেন্দ্রীয় রাষ্ট্রায়ত্ত সংস্থাগুলির নীতি নির্ধারণ করে রাষ্ট্রায়ত্ত উদ্যোগ দপ্তর (ডিপিই)। বিভিন্ন রাজ্য সরকার এই রাষ্ট্রায়ত্ত সংস্থাগুলির জন্য জমি অধিগ্রহণ করে হস্তান্তরের প্রক্রিয়া সংক্রান্ত বিস্তারিত তথ্য এই ডিপিই দপ্তরের কাছে থাকে।


    বিনিয়োগ এবং জনসম্পত্তি ব্যবস্থাপনা দপ্তর (ডিপাম) রাষ্ট্রায়ত্ত সংস্থাগুলির বিলগ্নিকরণের দায়িত্বে রয়েছে। রাষ্ট্রায়ত্ত সংস্থাগুলির এবং অন্যান্য সরকারি প্রতিষ্ঠান ও শত্রু সম্পত্তির থেকে অর্থ উপার্জনের প্রক্রিয়াটিকে ২০১৯-এর ২৮শে ফেব্রুয়ারি কেন্দ্রীয় মন্ত্রিসভা অনুমোদন দিয়েছে।


    এইসব সম্পত্তি থেকে অর্থ উপার্জনের প্রক্রিয়ার বিষয়ে বিভিন্ন দিক বিবেচনার জন্য রাজ্য সরকারগুলির সঙ্গে সংশ্লিষ্ট দপ্তরগুলি নিয়মিত যোগাযোগ রেখে চলে। আন্তঃমন্ত্রক গোষ্ঠীর সঙ্গে পরামর্শক্রমে রাজ্য সরকারগুলির সঙ্গে রাজস্ব ভাগাভাগি সহ বিভিন্ন গুরুত্বপূর্ণ বিষয়ে বিকল্প ব্যবস্থাপনা নিয়ে আলোচনা করা হয়।


    রাজ্যসভায় আজ এক প্রশ্নের লিখিত জবাবে ভারী শিল্প এবং উদ্যোগ মন্ত্রী শ্রী প্রকাশ জাভড়েকর এই তথ্য জানিয়েছেন।


    CG/CB/DM

    
    
    (Release ID: 1602690) Visitor Counter : 6
    
    
      Read this release in: English