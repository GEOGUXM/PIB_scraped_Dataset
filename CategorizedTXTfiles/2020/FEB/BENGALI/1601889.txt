      পর্যটনমন্ত্রক

      পর্যটন শিল্পের বিকাশে পর্যটন মন্ত্রক দেশের ১৫টি বিষয় ভিত্তিক সার্কিট উন্নয়নের প্রয়াস চালাচ্ছে- শ্রী প্রহ্লাদ সিং প্যাটেল
      Posted On: 04 FEB 2020 5:34PM by PIB Kolkata


    নয়াদিল্লি, ০৪ ফেব্রুয়ারী , ২০২০


    স্বদেশ দর্শন প্রকল্পে পরিকল্পিতভাবে এবং অগ্রাধিকার ভিত্তিতে কেন্দ্রীয় পর্যটন মন্ত্রক দেশের বিষয়ভিত্তিক পর্যটন সার্কিটের উন্নয়নে উদ্যোগ নিয়েছে। স্বদেশ দর্শন প্রকল্পের অন্তর্গত যে ১৫টি বিষয় ভিত্তিক সার্কিট বিকাশের জন্য চিহ্নিত করা হয়েছে সেগুলি হল- উত্তরপূর্বাঞ্চল সার্কিট, বুদ্ধ সার্কিট, হিমালয় সার্কিট, উপকূলীয় সার্কিট, কৃষ্ণ সার্কিট, মরুভূমী সার্কিট, আদিবাসী সার্কিট, পরিবেশ সার্কিট, বন্যপ্রাণ সার্কিট, গ্রামীণ সার্কিট, আধ্যাত্মিক সার্কিট, রামায়ন সার্কিট, সুফি সার্কিট, তীর্থঙ্কর সার্কিট, ঐতিহ্যশালী সার্কিট।


    স্বদেশ দর্শন প্রকল্পে বিভিন্ন রাজ্য সরকারের পক্ষ থেকে জমা দেওয়া প্রস্তাব পেশ একটি চলতি প্রক্রিয়া। সংশ্লিষ্ট রাজ্য সরকার / কেন্দ্রশাসিত অঞ্চলগুলির প্রশাসনের সঙ্গে আলাপ-আলোচনার ভিত্তিতেই এই সার্কিটগুলির চিহ্নিত করে বিকাশ ঘটানো হয়েছে। এক্ষেত্রে জমা দেওয়া প্রকল্পের বিস্তারিত প্রতিবেদন, প্রকল্পের নীতি-নির্দেশিকা মেনে চলা এবং বরাদ্দকৃত অর্থ যথাযথ ব্যবহার হচ্ছে কিনা তা খতিয়ে দেখা হচ্ছে।


    কেন্দ্রীয় পর্যটন মন্ত্রক দেশের পর্যটনের বিকাশে একাধিক উদ্যোগ নিয়েছে। পর্যটন পরিকাঠামো উন্নয়নে স্বদেশ দর্শন এবং ‘ প্রসাদ ’ প্রকল্প চালু করেছে। দেশে ১৭টি আদর্শ পর্যটনকেন্দ্র চিহ্নিত করা হয়েছে। দেশের স্মৃতিসৌধ এবং ঐতিহ্যশালী স্হানগুলিকে সংরক্ষণের উদ্দেশ্যে ‘ ঐতিহ্যকে গ্রহণ-নিজের ঐতিহ্য, নিজের পরিচয় ’ শীর্ষক প্রকল্পের সূচনা করা হয়েছে। পর্যটকদের সহায়তায় বিভিন্ন ভাষায় ২৪ x ৭ টোল-ফ্রি নাম্বার চালু করা হয়েছে। পর্যটন স্হলের পণ্যগুলিকে পর্যটকদের কাছে আরও আকর্ষণীয় করে তুলতে উদ্যোগ নেওয়া হয়েছে। দ্বিতীয় দফায় ইনক্রেডিবল ইন্ডিয়া প্রচারাভিযানের সূচনা করা হয়েছে। হোটেলগুলিতে ঘর ভাড়াতে কমানো হয়েছে পণ্য পরিষেবা কর। ১ হাজার ১ টাকা থেকে ৭ হাজার ৫০০ টাকা পর্যন্ত হোটেলের ঘর ভাড়া ক্ষেত্রে ১২ শতাংশ পণ্য পরিষেবা কর নেওয়া হচ্ছে। ৭ হাজার ৫০১ টাকার বেশি হোটেলের ঘর ভাড়ার ক্ষেত্রে ১৮ শতাংশ পণ্য পরিষেবা কর চালু করা হয়েছে। বিদেশী পর্যটকদের ভিসার ফি কমানো হয়েছে।


    লোকসভায় এক প্রশ্নের লিখিত উত্তরে একথা জানিয়েছেন কেন্দ্রীয় সংস্কৃতি ও পর্যটন মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী প্রহ্লাদ সিং প্যাটেল।


      CG/SS/NS

    
    
    (Release ID: 1601889) Visitor Counter : 7
    
    
      Read this release in: English