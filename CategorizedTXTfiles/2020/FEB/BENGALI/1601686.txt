      স্বাস্থ্যওপরিবারকল্যাণমন্ত্রক

      নোভেল করোনা ভাইরাসের ওপর পর্যালোচনা বৈঠক করলেন ক্যাবিনেট সচিব
      
      নতুন পর্যটন সংক্রান্ত পরামর্শ ঘোষিত; পর্যটকদের চীনে যেতে নিষেধ করা হয়েছে; চীন থেকে ফিরলে তাঁদের আলাদা করে পর্যবেক্ষণে রাখা হবে

      Posted On: 03 FEB 2020 12:49PM by PIB Kolkata

    নয়াদিল্লি , ০৩ ফেব্রুয়ারি, ২০২০


    ক্যাবিনেট সচিব আজ নতুন দিল্লিতে করোনা ভাইরাস সংক্রমণ মোকাবিলায় কি কি প্রস্তুতি নেওয়া হয়েছে, তা খতিয়ে দেখতে একটি পর্যালোচনা বৈঠক করেন। বৈঠকে স্বাস্থ্য ও পরিবার কল্যাণ, বিদেশ, স্বরাষ্ট্র, অসামরিক বিমান চলাচল, স্বাস্থ্য গবেষণা দপ্তরের সচিবরা ছাড়াও আইটিবিপি, এএফএমএস এবং এনডিএমএ – এর প্রতিনিধিরাও উপস্থিত ছিলেন। ক্যাবিনেট সচিবের এটি ষষ্ঠ পর্যালোচনা বৈঠক।


    এদিকে, চীনে ভ্রমণ সংক্রান্ত বিষয়ে একটি নতুন নির্দেশিকা জারি করা হয়েছে। এই নির্দেশিকায় সকলকে চীন ভ্রমণ থেকে বিরত থাকতে বলা হয়েছে। যাঁরা চীন থেকে ফিরে আসছেন, তাঁদের কোয়ারানটাইন অর্থাৎ আলাদা করে পর্যবেক্ষণে রাখা হবে। পাশাপাশি, ১৫ই জানুয়ারি থেকে আজ পর্যন্ত যাঁরা চীন সফর করেছেন, তাঁদের সকলকে আলাদাভাবে পর্যবেক্ষণে রাখা হবে।


    এদিকে, এখনও পর্যন্ত ৪৪৫টি উড়ানের ৫৮,৬৫৮ জন যাত্রীকে পরীক্ষা করা হয়েছে। এদের মধ্যে ১৪২ জন পর্যটকের দেহে সংক্রমণের লক্ষণ থাকতে পারে, এই আশঙ্কায় আইডিএসপি তাঁদের আলাদাভাবে রেখেছে। ১৩০টি নমুনা পরীক্ষা করা হয়েছে, যার মধ্যে ১২৮টিতে কোনও সংক্রমণের চিহ্ন পাওয়া যায়নি। যে দুজনের দেহের নমুনায় এই ভাইরাসের পাওয়া গেছে, তাঁরা কেরলের বাসিন্দা। ঐ দুজনকে পর্যবেক্ষণে রাখা হয়েছে এবং তাঁরা শারীরিকভাবে স্থিতিশীল।


    দ্বিতীয় পর্যায়ে উহান থেকে ৭ জন মালদ্বীপের নাগরিক সহ মোট ৩৩০ জন যাত্রী ভারতে এসে পৌঁছেছেন। এদের মধ্যে ৩০০ জন আইটিবিপি-র চাওলা শিবিরে রয়েছেন এবং বাকিরা আছেন মানেসরে। এদের নিরন্তর পর্যবেক্ষণে রাখা হয়েছে।


    CG/CB/SB

    
    
    (Release ID: 1601686) Visitor Counter : 7
    
    
      Read this release in: English