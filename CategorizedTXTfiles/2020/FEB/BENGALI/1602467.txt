      প্রধানমন্ত্রীরদপ্তর

      জম্মু ও কাশ্মীরের জনগণের আস্থা ও সরকারের বিশ্বাসের ওপর ভিত্তি করে ৩৭০ ধারা বাতিল করা হয়েছে
      
      লোকসভায় রাষ্ট্রপতির অভিভাষণের ওপর ধন্যবাদ সূচক প্রস্তাবের জবাব

      Posted On: 07 FEB 2020 5:57PM by PIB Kolkata

    নয়াদিল্লি , ০৬ ফেব্রুয়ারি, ২০২০


    সংবিধানের ৩৭০ ধারা রদের ফলে দেশের বাকি অংশের সঙ্গে জম্মু ও কাশ্মীরের সম্পূর্ণ সংযুক্তিকরণ হয়েছে বলে প্রধানমন্ত্রী শ্রী নরেন্দ্র মোদী মন্তব্য করেন।


    শ্রী নরেন্দ্র মোদী আজ লোকসভায় রাষ্ট্রপতির অভিভাষণের ওপর ধন্যবাদ সূচক প্রস্তাবের জবাব দিচ্ছিলেন।


    প্রধানমন্ত্রী জম্মু ও কাশ্মীরকে ভারতের মুকুট বলে বর্ণনা করেন এবং জম্মু ও কাশ্মীরের আসল পরিচয় সর্বমতের প্রতি সমদৃষ্টি এবং সুফি ভাবধারার মধ্যে নিহিত রয়েছে।


    প্রধানমন্ত্রী বলেন যে, এই অঞ্চলটিকে অবহেলিত করে রাখা যায় না এবং বন্ধুক, বন্দুক, বোমা, সন্ত্রাস ও বিচ্ছিন্নতাবাদ এর পরিচয় হতে পারে না।


    ১৯৯০ সালের ১৯শে জানুয়ারির প্রসঙ্গ উল্লেখ করে প্রধানমন্ত্রী বলেন, বহু মানুষ জম্মু ও কাশ্মীর থেকে বাস্তুচ্যুত হওয়ায় তাঁরা তাঁদের পরিচয় হারিয়েছেন।


    তাঁর দীর্ঘ জবাবী ভাষণে প্রধানমন্ত্রী ঐ অঞ্চলের পরিস্থিতির বিষয়টি উল্লেখ করেন। তিনি বলেন, জম্মু ও কাশ্মীরের জনগণের আস্থা ও সরকারের বিশ্বাসের ওপর ভিত্তি করে সংবিধানের ৩৭০ ধারা বাতিল করা হয়েছে। এর ফলে, ঐ অঞ্চলের উন্নয়ন দ্রুতগতিতে হচ্ছে।


    প্রধানমন্ত্রী বলেন, এই অঞ্চলের উপর আরোপিত বিধিনিষেধ প্রত্যাহার করে নেওয়া হয়েছে এবং এই কেন্দ্রশাসিত অঞ্চলের বিভিন্ন স্থানে কেন্দ্রীয় মন্ত্রীরা সফর করছেন। তাঁরা জনগণের বক্তব্য সরাসরি শুনেছেন এবং এর ওপর ভিত্তি করে সরকার অবশ্যই কাজ করবে।


    শ্রী মোদী বলেন, তাঁর সরকার জম্মু ও কাশ্মীরের জনগণের কল্যাণে এবং সবরকমের উন্নয়নের জন্য অঙ্গীকারবদ্ধ।


    লাদাখকে একটি দূষণমুক্ত কেন্দ্রশাসিত অঞ্চল হিসাবে গড়ে তোলা হবে বলে প্রধানমন্ত্রী উল্লেখ করেন।


    CG/CB/SB

    
    
    (Release ID: 1602467) Visitor Counter : 11
    
    
      Read this release in: English