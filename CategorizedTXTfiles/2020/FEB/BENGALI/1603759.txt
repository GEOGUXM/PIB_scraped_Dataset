      কেন্দ্রীয়মন্ত্রিসভা

      ২০২০-র অ্যাসিস্টেড রিপ্রোডাক্টিভ টেকনলজি রেগুলেশন বিল অনুমোদন করল কেন্দ্রীয় মন্ত্রিসভা
      Posted On: 19 FEB 2020 7:41PM by PIB Kolkata


    নয়াদিল্লি, ১৯ ফেব্রুয়ারি, ২০২০


    প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার বৈঠকে আজ দেশে নারীদের কল্যাণে ঐতিহাসিক একটি বিল - অ্যাসিস্টেড রিপ্রোডাক্টিভ টেকনলজি রেগুলেশন বিল, ২০২০ অনুমোদিত হয়েছে। সারোগেসি রেগুলেশন বিল, ২০২০ সংসদে উপস্থাপনের পর এবং মেডিকেল টার্মিনেশন অফ প্রেগনেন্সি অ্যামেন্ডমেন্ট বিল, ২০২০ অনুমোদন পাওয়ার পর এই উদ্যোগ নেওয়া হয়েছে। মহিলাদের প্রজননের অধিকার রক্ষায় এই আইনি পদক্ষেপগুলি যুগান্তকারী।


    এই বিল সংসদে অনুমোদনের পরই কেন্দ্র এটি কার্যকর করার বিজ্ঞপ্তি জারি করবে। তারপর, জাতীয় স্তরের একটি পর্ষদ গঠন করা হবে। এই পর্ষদ বিভিন্ন স্বাস্থ্যকেন্দ্রের কর্মীদের জন্য কিছু নির্দেশিকা জারি করবে যার মধ্যে রয়েছে ঐ স্বাস্থ্যকেন্দ্রগুলির পরিকাঠামো, পরীক্ষাগার এবং বিভিন্ন যন্ত্রপাতির বিষয়ে বিস্তারিত নির্দেশিকা। রাজ্য এবং কেন্দ্রশাসিত অঞ্চলগুলি কেন্দ্রের বিজ্ঞপ্তির তিন সপ্তাহের মধ্যে পর্ষদ গঠন করবে।


    রাজ্যস্তরের পর্ষদের দায়িত্ব থাকবে জাতীয় স্তরের পর্ষদের নীতিগুলি অনুসরণ করা। এই বিলের মাধ্যমে একটি কেন্দ্রীয় স্তরের তথ্যভাণ্ডার তৈরি করা হবে যেটি জাতীয় পর্ষদকে সাহায্য করবে। যারা লিঙ্গ নির্ধারণ, মনুষ্য ভ্রূণ বিক্রি এবং এই ধরনের বেআইনি কার্যকলাপের জন্য বিভিন্ন সংস্থা, চক্র বা সংগঠন চালাবে তাদের বিরুদ্ধে কঠোর শাস্তির সংস্থান এই বিলের আওতায় থাকছে।


    CG/CB/DM

    
    
    (Release ID: 1603759) Visitor Counter : 6
    
    
      Read this release in: English