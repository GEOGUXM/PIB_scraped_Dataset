      স্বরাষ্ট্র মন্ত্রক

      কেন্দ্রীয় স্বরাষ্ট্র মন্ত্রী আগামীকাল নতুন দিল্লিতে বিমস্টেক গোষ্ঠীর ‘ড্রাগ চোরাচালান প্রতিরোধ সম্মেলন’ – এর উদ্বোধন করবেন
      Posted On: 12 FEB 2020 9:22PM by PIB Kolkata


    নয়াদিল্লি , ১২ ফেব্রুয়ারি, ২০২০


    কেন্দ্রীয় স্বরাষ্ট্র মন্ত্রী শ্রী অমিত শাহ আগামীকাল নতুন দিল্লিতে বঙ্গপোসাগরীয় অঞ্চলের বহুস্তরীয় প্রযুক্তিগত এবং অর্থনৈতিক সহযোগী গোষ্ঠী বিমস্টেকের দু’দিনের ‘ড্রাগ চোরাচালান প্রতিরোধ সম্মেলন’ – এর উদ্বোধন করবেন।


    কাঠমান্ডুতে ২০১৮ সালে চতুর্থ বিমস্টেক শীর্ষ সম্মেলনে প্রধানমন্ত্রী শ্রী নরেন্দ্র মোদীর অঙ্গীকার অনুযায়ী, নারকোটিক্স কন্ট্রোল ব্যুরো (এনসিবি) এই সম্মেলনের আয়োজন করছে। সদস্য রাষ্ট্রগুলি ড্রাগ চোরাচালান রুখতে প্রতিনিয়ত যে সমস্ত সমস্যার সম্মুখীন হচ্ছে, তা মোবাবিলা করার জন্য গৃহীত বিভিন্ন পন্থা-পদ্ধতি নিয়ে এই সম্মেলনে আলোচনা করা হবে। বিমস্টেক গোষ্ঠীর প্রতিটি সদস্য রাষ্ট্রের প্রতিনিধিরা ছাড়াও কেন্দ্রের এবং বিভিন রাজ্য সরকারের আইন প্রণয়নকারী সংস্থা সহ সংশ্লিষ্ট সবপক্ষের প্রতিনিধিরা এই সম্মেলনে আমন্ত্রিত হয়েছেন।


    পরিবর্তিত পরিস্থিতিতে দক্ষিণ এশীয় এবং দক্ষিণ-পূর্ব এশীয় দেশগুলি সারা বিশ্বের মতো এই অঞ্চলেও ড্রাগ চোরাচালানের সমস্যায় জর্জড়িত। বঙ্গপসাগরীয় সংলগ্ন এলাকার রাষ্ট্রগুলি – বাংলাদেশ, ভুটান, মায়ানমার, নেপাল, শ্রীলঙ্কা, থাইল্যান্ড এবং ভারত’কে নিয়ে বিমস্টেক গঠন করা হয়েছে।


    বিমস্টেক অঞ্চলের আর্থিক উন্নয়ন ও সমৃদ্ধির লক্ষ্যে বঙ্গপসাগর এলাকার সামুদ্রিক যোগাযোগ ও বাণিজ্য ব্যবস্থার ওপর গুরুত্ব দেওয়া হয়। যদিও সমুদ্র ও উপকূলীয় অঞ্চলের নিরাপত্তা এই অঞ্চলের কাছে বড় একটি চ্যালেঞ্জ। এর মধ্যে অন্যতম বিষয়টি হ’ল ড্রাগ চোরাচালান। সম্প্রতি এনসিবি ১,১৫৬ কিলোগ্রাম এবং ৩৭১ কিলোগ্রাম মেথামফেটামাইন উদ্ধার করেছে, যা থেকে এটা স্পষ্ট এই অঞ্চলেও এই সমস্যা প্রকট।


    নারকোটিক্স ড্রাগস্‌ অ্যান্ড সাইকোট্রপিক সাবটেন্স অ্যাক্ট অনুযায়ী, কেন্দ্রের মাদক দ্রব্য নিয়ন্ত্রণের দায়িত্ব এনসিবি-র ওপর বর্তায়। এই সংস্থাটি মাদক চোরাচালান প্রতিরোধে কেন্দ্র ও বিভিন্ন রাজ্য সরকারগুলির সঙ্গে একযোগে কাজ করার পাশাপাশি, আন্তর্জাতিক স্তরেও যোগাযোগ রেখে চলে।


    CG/CB/SB

    
    
    (Release ID: 1603033) Visitor Counter : 10
    
    
      Read this release in: English