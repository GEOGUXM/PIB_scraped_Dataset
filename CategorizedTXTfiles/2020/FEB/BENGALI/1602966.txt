      সড়কপরিবহণওমহাসড়কমন্ত্রক

      ১৫ দিনের জন্য বিনামূল্যে ফাসট্যাগ
      Posted On: 12 FEB 2020 5:11PM by PIB Kolkata


    নয়াদিল্লী, ১২ ফেব্রুয়ারি , ২০২০


    জাতীয় মহাসড়কের টোল প্লাজাগুলিতে ডিজিটাল লেনদেন বাড়ানোর লক্ষ্যে ভারতের জাতীয় মহাসড়ক কর্তৃপক্ষ (এনএইচএআই) আগামী ১৫-২৯ ফেব্রুয়ারি পর্যন্ত ১০০ টাকা ফাসট্যাগ মূল্য ছাড় দেওয়ার সিদ্ধান্ত নিয়েছে। সড়ক ব্যবহারকারীরা যানবাহনের বৈধ রেজিস্ট্রেশন সার্টিফিকেট নিয়ে যেকোন স্বীকৃত পয়েন্ট অফ সেল বা বিক্রয় কেন্দ্রে গিয়ে


    বিনামূল্যে এই ফাসট্যাগ সংগ্রহ করতে পারবেন। এছাড়াও, এই ফাসট্যাগ জাতীয় মহাসড়কের টোল প্লাজা, আঞ্চলিক পরিবহন কার্যালয়, সাধারণ পরিষেবাকেন্দ্র এমনকি পেট্রোল পাম্প থেকেও ক্রয় করা যেতে পারে। নিকটবর্তী ফাসট্যাগ বিক্রয় কেন্দ্রের অবস্হান জানতে MyFASTag অ্যাপ ডাউনলোড বা www.ihmcl.com ওয়েবসাইট অথবা জাতীয় মহাসড়ক কর্তৃপক্ষের হেল্পলাইন নম্বর ১০৩৩তে যোগাযোগ করা যেতে পারে। অবশ্য, ফাসট্যাগ ওয়ালেটে সিকিউরিটি ডিপোজিট ও ন্যূনতম টাকা রাখার পরিমাণ অপরিবর্তিতই থাকছে।


    উল্লেখ্য, ফাসট্যাগ সংগ্রহ করতে সাধারণ মানুষকে উৎসাহিত করার জন্য জাতীয় মহাসড়ক কর্তৃপক্ষ গত বছরের ২২শে নভেম্বর থেকে ১৫ ডিসেম্বর পর্যন্ত বিনামূল্যে ফাসট্যাগ দেওয়ার কথা ঘোষণা করেছিল।


    CG/CB/NS

    
    
    (Release ID: 1602966) Visitor Counter : 12
    
    
      Read this release in: English