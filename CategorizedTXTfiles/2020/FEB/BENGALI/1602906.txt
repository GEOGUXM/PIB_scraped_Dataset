      বিজ্ঞানওপ্রযুক্তিমন্ত্রক

      সিএসআর তহবিলের সদ্ব্যবহার নিয়ে একদিনের কর্মশিবির
      Posted On: 12 FEB 2020 2:19PM by PIB Kolkata


    কলকাতা, ১২ ফেব্রুয়ারি, ২০২০


    কর্পোরেট সামাজিক দায়বদ্ধতা (সি এস আর) তহবিলের যথাযথ ব্যবহার নিয়ে মঙ্গলবার দুর্গাপুরের দ্য কাউন্সিল অফ সায়েন্টিফিক অ্যান্ড ইন্ডাস্ট্রিয়াল রিসার্চ - সেন্ট্রাল মেকানিক্যাল ইঞ্জিনিয়ারিং রিসার্চ ইনস্টিটিউট (সিএসআইআর-সিএমইআরআই) প্রতিষ্ঠানে এক কর্মশিবিরের আয়োজন করা হয়। কর্মশিবিরে অসরকারি সংগঠনগুলির পাশাপাশি, সিএসআর তহবিলের সঙ্গে যুক্ত কর্মীরাও বিভিন্ন বিষয়ে মতবিনিময় করেন। শিবিরে পৌরোহিত্য করে সিএসআইআর-সিএমইআরআই-এর নির্দেশক অধ্যাপক হরিশ হিরানি বলেন, সিএসআর তহবিল এমনভাবে ব্যবহার করতে হবে যাতে দরিদ্র মানুষের জীবনযাপনে মানোন্নয়ন ঘটানো যায়। তিনি বলেন, এই কর্মশিবিরে উপস্থিত সংগঠনের প্রতিনিধিরা সিএসআইআর-সিএমইআরআই-এর পরিবেশ-বান্ধব বিভিন্ন প্রযুক্তির ব্যাপারে আরও গভীর চিন্তাভাবনা ও বিশ্লেষণে উৎসাহী হবেন। প্রধান অতিথি হিসেবে উপস্থিত দুর্গাপুরের এনএসপিসিএল-এর জেনারেল ম্যানেজার শ্রী এস এম চৌথাইওয়ালে এ ধরনের কর্মশিবির আয়োজনের জন্য সিএসআইআর-সিএমইআরআই-এর ভূমিকার প্রশংসা করে বলেন, এই প্রতিষ্ঠানটি পরিচ্ছন্ন ও দূষণমুক্ত প্রযুক্তির ক্ষেত্রে যে সাফল্য অর্জন করেছে তা পরিবেশের ওপর ইতিবাচক প্রভাব ফেলছে। তাঁর মতে, গ্রামীণ মানুষের ক্ষমতায়নের লক্ষ্যে প্রতিষ্ঠানের উদ্ভাবিত প্রযুক্তিগুলি পুনর্নবীকরণযোগ্য শক্তির ব্যবহার আরও বাড়ানোর ক্ষেত্রে বৈপ্লবিক পরিবর্তন নিয়ে আসতে পারে। সামাজিক উন্নয়ন ও কল্যাণের ক্ষেত্রে এই প্রতিষ্ঠানের অবদান অব্যাহত থাকবে বলে তিনি আশা করেন।


    CG/BD/DM

    
    
    (Release ID: 1602906) Visitor Counter : 6
    
    
      Read this release in: English