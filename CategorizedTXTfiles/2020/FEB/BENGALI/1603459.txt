      মানবসম্পদবিকাশমন্ত্রক

      ইগনুর ৩৩-তম সমাবর্তন
      Posted On: 17 FEB 2020 6:08PM by PIB Kolkata


    কলকাতা, ১৭ ফেব্রুয়ারি, ২০২০


    ইন্দিরা গান্ধী রাষ্ট্রীয় মুক্ত বিশ্ববিদ্যালয়ের (ইগনুর)৩৩-তম সমাবর্তন অনুষ্ঠান সোমবার ১৭ই ফেব্রুয়ারী নতুন দিল্লীর বিশ্ববিদ্যালয় প্রাঙ্গনে এবং একইসঙ্গে দূর সঞ্চারের মাধ্যমে সারা দেশে আঞ্চলিক কেন্দ্রগুলিতে অনুষ্ঠিত হয়েছে। কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল ‘ নিশাঙ্ক ’ নতুন দিল্লীতে বিশ্ববিদ্যালয়ের সমাবর্তন অনুষ্ঠানে প্রধান অতিথি হিসাবে উপস্হিত ছিলেন এবং সমাবর্তন ভাষণ দেন। সমগ্র অনুষ্ঠানটি জ্ঞানদর্শন, জ্ঞানবানী ও জ্ঞানধারার মতন দূর সঞ্চার মাধ্যমে সারাদেশে সম্প্রচারিত হয়।


    কলকাতার আঞ্চলিক কেন্দ্রের সমাবর্তন অনুষ্ঠানটি বিধাননগরের পূর্বাঞ্চল আঞ্চলিক সাংস্কৃতিক কেন্দ্রের ভারতীয়ম কালচারাল মাল্টিপ্লেক্সে অনুষ্ঠিত হয়। কলকাতা আঞ্চলিক কেন্দ্রের সম্মানীয় অতিথি হিসাবে সমাবর্তন ভাষণ দেন উত্তরবঙ্গ বিশ্ববিদ্যালয়ের উপাচার্য ডঃ সুবীরেশ ভট্টাচার্য্য। কলকাতা আঞ্চলিক কেন্দ্রের আঞ্চলিক অধিকর্তা ডাঃ শিবা কুমার জি. এন. আঞ্চলিক কেন্দ্রের উন্নয়ন রিপোর্ট পেশ করেন। তিনি দূর শিক্ষার মাধ্যমে উচ্চতর শিক্ষার সুযোগ প্রদান করার ব্যাপারে কলকাতা আঞ্চলিক কেন্দ্রের গুরুত্বপূর্ণ ভূমিকার কথা তুলে ধরেন। তিনি আরও জানান যে ইগনু স্নাতক স্তরে শিক্ষার্থীদের জন্য চয়েস বেসড ক্রেডিট সিস্টেম (সি বি সি এস) চালু করেছে। এছাড়া ইগনুর প্রয়োজন ভিত্তিক বিভিন্ন দক্ষতা উন্নয়ন কর্মসূচির পাঠক্রম রয়েছে, যাতে চাকরির সুবর্ণ সুযোগ আছে। ৩৩-তম সমাবর্তন অনুষ্ঠানে কলকাতা আঞ্চলিক কেন্দ্র থেকে ৮৩৪৩ জন শিক্ষার্থীকে ডিগ্রি, ডিপ্লোমা এবং সার্টিফিকেট দেওয়া হয়।


    আঞ্চলিক অধিকর্তা সকলকে আরও জানান যে ৩৩-তম সমাবর্তন অনুষ্ঠানে কলকাতা আঞ্চলিক কেন্দ্রর দুই শিক্ষার্থী প্রিয়াঙ্কা মন্ডল এবং সোমনাথ পান্ডে যথাক্রমে পোস্ট গ্রাজুয়েট ডিপ্লোমা ইন ম্যানেজমেন্ট (পি জি ডি আই এম) ও পোস্ট গ্রাজুয়েট ডিপ্লোমা ইন জেরিয়াটিক মেডিসিন (পি জি ডি জি) পাঠ্যক্রমে সারাদেশের মধ্যে সর্বোচ্চ স্হান অধিকার করার জন্য বিশ্ববিদ্যালয় থেকে স্বর্ণপদক এবং মানপত্র পেয়েছেন।


    CG/ CB/NS

    
    
    (Release ID: 1603459) Visitor Counter : 4