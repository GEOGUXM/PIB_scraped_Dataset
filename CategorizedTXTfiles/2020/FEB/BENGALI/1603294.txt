      নির্বাচনকমিশন

      যেসমস্ত প্রার্থীদের বিরুদ্ধে ফৌজদারি মামলা রয়েছে তাঁদের সম্পর্কে সুপ্রিম কোর্টের নির্দেশ নির্বাচন কমিশন বাস্তবায়িত করবে
      Posted On: 15 FEB 2020 2:04PM by PIB Kolkata


    নয়াদিল্লি, ১৪ ফেব্রুয়ারি , ২০২০


    নির্বাচন কমিশন আদর্শ জীবনযাত্রা এবং কঠোরভাবে নিরপেক্ষতা বজায় রাখার লক্ষ্যে সর্বদা সচেতন। সুপ্রিম কোর্ট ১৩ ফেব্রুয়ারি সংবিধানের ১২৯ এবং ১৪২ নম্বর ধারার বিষয়ে যে রায় দান করেছিল তা হল


    ১. কেন্দ্র এবং রাজ্যস্তরের নির্বাচনে রাজনৈতিক দলগুলি তাদের ওয়েবসাইটে মনোনিত প্রার্থীদের বিষয়ে বিস্তারিত তথ্য প্রদান করবে যেখানে প্রার্থীদের বিরুদ্ধে যেসব ফৌজদারি মামলা রয়েছে সেগুলির বিষয়ে বিস্তারিত তথ্য(অপরাধের ধরণ, চার্জ গঠন করা হয়েছে কিনা, কোন আদালতে মামলাটি রয়েছে, কেস নম্বর ইত্যাদি)থাকবে।


    ২. কেন তাকে প্রার্থী করা হল সেবিষয়ে সমস্ত তথ্য দেওয়া থাকবে যেখানে প্রার্থীর যোগ্যতা, তার বিভিন্ন কাজকর্মের খতিয়ানেরও উল্লেখ থাকবে। শুধুমাত্র তার ‘ জেতার সম্ভাবনা রয়েছে ’ এরকম তথ্য রাখলে চলবেনা।


    ৩. এ বিষয়ে বিস্তারিত তথ্য : ক) একটি আঞ্চলিক সংবাদপত্র এবং একটি জাতীয় সংবাদপত্র, খ) ফেসবুক, টুইটার সহ রাজনৈতিক দলের সরকারি সোশ্যাল মিডিয়া যেকোন একটি প্ল্যাটফর্মে দিতে হবে।


    ৪. এই তথ্যগুলি প্রার্থীদের বাছাই করার ৪৮ ঘন্টার মধ্যে বা মনোনয়নপত্র জমা দেওয়ার প্রথম দিনের থেকে দু সপ্তাহ আগে- যেটি প্রথম হবে, তখনই তা প্রকাশ করতে হবে।


    ৫. ঐ প্রার্থীকে বাছাই করার ৭২ ঘন্টার মধ্যে সংশ্লিষ্ট রাজনৈতিক দলকে নির্বাচন কমিশনের কাছে এবিষয়ে বিস্তারিত তথ্য জানাতে হবে।


    ৬. যদি রাজনৈতিক দলটি নির্বাচন কমিশনের কাছে এই রিপোর্ট না জমা দেয় তাহলে তা আদালত অবমাননা বলে বিবেচিত হবে।


    নির্বাচন কমিশন এই ঐতিহাসিক রায়কে স্বাগত জানিয়েছে। এরফলে, গণতান্ত্রিক পদ্ধতিতে নির্বাচনী প্রক্রিয়ায় সার্বিকভাবে নৈতিকতার বিষয়টি গুরুত্ব পাবে। এর আগে কমিশন ২০১৮র ১০ অক্টোবর যেসব প্রার্থীদের বিরুদ্ধে ফৌজদারি অপরাধের মামলা রয়েছে তাদের বিষয়ে বিস্তারিত নীতি-নির্দেশিকা জারি করে। ২০১৮র নভেম্বর থেকে সমস্ত নির্বাচনে এই নীতি-নির্দেশিকাগুলি কার্যকর করা হচ্ছে। এখন কমিশন একই মনোভাব নিয়ে সর্বোচ্চ আদালত যে নির্দেশগুলি পালন করার নিদেশ দিয়েছে তা রূপায়িত করবে।


    SSS/CB/NS

    
    
    (Release ID: 1603294) Visitor Counter : 9
    
    
      Read this release in: English