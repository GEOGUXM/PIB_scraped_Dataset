      স্বাস্থ্যওপরিবারকল্যাণমন্ত্রক

      সরকারি প্রকল্পের মাধ্যমে মানসিক স্বাস্থ্য পরিষেবা
      Posted On: 04 FEB 2020 6:59PM by PIB Kolkata


    নয়াদিল্লি, ৪ ফেব্রুয়ারি, ২০২০


    ২০১৬-র জাতীয় মানসিক স্বাস্থ্য সর্বেক্ষণ অনুযায়ী, ১৮ বছরের ওপর ১০.৬ শতাংশ মানুষের মধ্যে মানসিক ভারসাম্যহীনতা লক্ষ্য করা গেছে। সামাজিক, পরিবেশগত, সাংস্কৃতিক, অর্থনৈতিক এবং জৈবিক কারণে এই মানসিক ভারসাম্যহীনতা লক্ষ্য করা যায়।


    মানসিক অসুস্থতা প্রতিরোধে কেন্দ্রীয় সরকার দেশ জুড়ে জাতীয় মানসিক স্বাস্থ্য কর্মসূচি রূপায়ণ করেছে। এই কর্মসূচির আওতায় জেলা-ভিত্তিক মানসিক স্বাস্থ্য কর্মসূচি দেশের ৬৫৫টি জেলায় চালু করা হয়েছে। এর মাধ্যমে মানসিক রোগ পরীক্ষা এবং মানসিক ভারসাম্যহীনতা বা অসুস্থতার জন্য পরিষেবা প্রদান করা হয়ে থাকে। তবে, এই পেশায় উপযুক্ত প্রশিক্ষিত মানবসম্পদের অভাব পূরণের জন্য উৎকর্ষকেন্দ্র তৈরি এবং স্নাতকোত্তর স্তরের শিক্ষা প্রতিষ্ঠান গড়ে তোলা বা চালু প্রতিষ্ঠানগুলির মানোন্নয়নের উদ্যোগ নেওয়া হয়েছে। এ পর্যন্ত দেশের ২৫টি উৎকর্ষকেন্দ্র স্থাপন করা হয়েছে এবং মানসিক স্বাস্থ্যক্ষেত্রে স্নাতকোত্তর স্তরে ৪৭টি প্রতিষ্ঠান গড়ে তোলা হয়েছে বা চালু প্রতিষ্ঠানগুলির মানোন্নয়ন করা হয়েছে।


    রাজ্যসভায় এক প্রশ্নের লিখিত উত্তরে এ কথা জানিয়েছেন কেন্দ্রীয় স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে।


    CG/SS/DM

    
    
    (Release ID: 1601943) Visitor Counter : 6
    
    
      Read this release in: English