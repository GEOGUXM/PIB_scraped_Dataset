      রেলমন্ত্রক

      নাগরিক-কেন্দ্রিক পরিষেবায় উৎকর্ষের জন্য জাতীয় ই-গভর্ন্যান্স পুরস্কারের ক্যাটেগরি II-তে রৌপ্য পদক পেল ‘রেলমদদ’
      Posted On: 20 FEB 2020 4:06PM by PIB Kolkata


    নয়াদিল্লি, ২০ ফেব্রুয়ারি, ২০২০


    ভারতীয় রেলের অভিযোগ জানানোর পোর্টাল ‘রেলমদদ’। নাগরিক-কেন্দ্রিক পরিষেবা প্রদানে উৎকর্ষের জন্য জাতীয় ই-গভর্ন্যান্স পুরস্কারের ক্যাটেগরি II-তে রুপো জিতল ‘রেলমদদ’। গত ৭ ও ৮ ফেব্রুয়ারি মুম্বাইতে আয়োজিত ‘ই-গভর্ন্যান্স’ শীর্ষক জাতীয় সম্মেলনে এই পুরস্কার প্রদান করা হয়। ই-গভর্ন্যান্স উদ্যোগের রূপায়ণে উৎকর্ষকে স্বীকৃতি ও উৎসাহ দিতে প্রশাসনিক সংস্কার এবং জন-অভিযোগ দপ্তর (ডিএআরপিজি) প্রতি বছর জাতীয় ই-গভর্ন্যান্স পুরস্কার দিয়ে থাকে। ডিএআরপিজি ৫০০-র বেশি মনোনয়ন পেয়েছিল, তার মধ্যে ২০টি প্রকল্পকে ছ’টি ক্যাটেগরিতে ই-গভর্ন্যান্স পুরস্কারের জন্য বেছে নেওয়া হয়।


    রেলের গ্রাহকরা ‘রেলমদদ’ হেল্পলাইন ‘১৩৯’ (আইভিআরএস, ভয়েস এবং এসএমএস সুবিধাযুক্ত), ‘রেলমদদ’ ওয়েবসাইট – railmadad.indianrailways.gov.in এবং ‘রেলমদদ’ অ্যাপ (অ্যান্ড্রয়েড এবং আইওএস) ব্যবহার করে ‘রেলমদদ’ পোর্টালে ঢুকতে পারেন।


    ‘রেলমদদ’ রেল গ্রাহকদের জন্য যে সুবিধা এনেছে সেগুলি হল – কোন অভিযোগ থাকলে, কোন জিজ্ঞাস্য থাকলে, সহায়তা চাইলে রেলের সব ধরনের গ্রাহকই এই সিঙ্গল পোর্টাল ‘রেলমদদ’ ব্যবহার করতে পারেন। রেল গ্রাহকরা ‘রেলমদদ’-এর মাধ্যমে পরামর্শও দিতে পারেন। যাত্রী বা পণ্যপ্রেরক – সকলেই উপরোক্ত নম্বর বা অ্যাপের মাধ্যমে ১৫টির বেশি হেল্পলাইনের সুযোগ নিতে পারবেন। যাঁদের স্মার্ট ফোন নেই, তাঁরা 139*-এ কথা বলতে পারেন সরাসরি কল সেন্টার একজিকিউটিভের সঙ্গে। তাঁরাই গ্রাহককে অভিযোগ জানানোর উপায়গুলি সম্পর্কে পথনির্দেশ করবে। আইভিআরএস-এর মাধ্যমে অভিযোগ জানানো সম্ভব। এটি ৫২টি ভাষায় পাওয়া যায়।


    ‘রেলমদদ’ রেলের বর্তমান টিকিট ব্যবস্থার সঙ্গে পিআরএস এবং এনটিইএস-এর মতো ব্যবস্থার মাধ্যমে যুক্ত। সেইজন্য, কোন যাত্রী পিএনআর-এর বিবরণে ঢোকার সঙ্গে সঙ্গে যাত্রীর যাত্রার বিবরণ স্বয়ংক্রিয়ভাবে পাওয়া যায়। ফলে অভিযোগ জানানোর প্রক্রিয়া আরও সহজ হয়েছে। ‘রেলমদদ’ এনটিইএস-এর সঙ্গে যুক্ত তাই যে কোন অভিযোগ স্বয়ংক্রিয়ভাবে নির্দিষ্ট জায়গায় পৌঁছয়, ফলে তার নিষ্পত্তিও দ্রুত হয়।


    নথিভুক্ত প্রতিটি অভিযোগে অভিযোগকারী একটি নির্দিষ্ট নম্বর পান যেটি ব্যবহার করে একজন তাঁর অভিযোগের নিষ্পত্তি কতদূর হল তা জানতে পারবেন। অভিযোগ জানানো সম্পন্ন হওয়ার পর গ্রাহক এসএমএস-এর মাধ্যমে একটি লিঙ্কে যোগাযোগ করে তাঁর অভিযোগ নিষ্পত্তির বিষয়ে জানতে পারবেন। ‘রেলমদদ’ ভারতীয় রেলের নাগরিক স্বাচ্ছন্দ্য যুক্ত করেছে।


    CG/AP/DM

    
    
    (Release ID: 1603848) Visitor Counter : 7
    
    
      Read this release in: English