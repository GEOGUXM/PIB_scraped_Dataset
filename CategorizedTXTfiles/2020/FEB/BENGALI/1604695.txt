      বিজ্ঞানওপ্রযুক্তিমন্ত্রক

      জাতীয় বিজ্ঞান দিবস উদযাপন
      Posted On: 28 FEB 2020 7:00PM by PIB Kolkata


    কলকাতা, ২৮ ফেব্রুয়ারি, ২০২০


    আজ জাতীয় বিজ্ঞান দিবস। সাধারণ মানুষের মধ্যে বিজ্ঞান বিষয়ে সচেতনতা বৃদ্ধির লক্ষ্যে দেশ জুড়ে এই দিনটি উদযাপন করা হয়ে থাকে। এই উপলক্ষে নানা অনুষ্ঠানের আয়োজন করা হয়।


    ১৯২৮ সালে আজকের দিনে ভারতের প্রখ্যাত পদার্থ বিজ্ঞানী চন্দ্রশেখর ভেঙ্কট রামন ‘ রামন এফেক্ট ’ আবিষ্কার করেছিলেন। ১৯৮৬ সালে জাতীয় বিজ্ঞান প্রযুক্তি যোগাযোগ আয়োগ (এনসিএসটিসি) এই দিনটিকে জাতীয় বিজ্ঞান দিবস হিসেবে স্বীকৃতি দেওয়ার জন্য কেন্দ্রীয় সরকারের কাছে আবেদন জানায়, পরে সরকার তা অনুমোদনও করে। এররপ থেকে প্রতি বছর সি.ভি রামনের ‘ রামন এফেক্ট ’ আবিষ্কারের দিনটির স্মরনীয় করে রাখতে জাতীয় বিজ্ঞান দিবস উদযাপন করা হয়ে থাকে।


    এ বছরে জাতীয় বিজ্ঞান দিবসের থিম হল ‘ বিজ্ঞান ক্ষেত্রে মহিলারা ’ ( Women in Science) ।


    জাতীয় বিজ্ঞান দিবস উপলক্ষ্যে আজ কলকাতার সায়েন্স সিটিতে এক অনুষ্ঠানের আয়োজন করা হয়। বিভিন্ন বয়সী ছাত্রছাত্রীদের নিয়ে বসে আঁকো প্রতিযোগিতা, কুইজ প্রতিযোগিতা সহ বিভিন্ন অনুষ্ঠানের আসর বসে। ৩০০রও মতো ছাত্রছাত্রী এতে অংশ নেয়। অনুষ্ঠানে উপস্হিত ছিলেন কলকাতার সায়েন্স সিটিতে অধিকর্তা শুভব্রত চৌধুরী, শিক্ষা বিভাগের প্রধান রূপক কুমার দাস। তাঁরা ছাত্রছাত্রীদের বসে আঁকো প্রতিযোগিতা ঘুরে দেখেন। পরে শুভব্রত চৌধুরী বলেন, ছাত্রছাত্রীদের বিনোদনের মধ্যে দিয়ে শিক্ষাদান, বিজ্ঞানমনস্ক করে তোলা এবং হাতেকলমে শিক্ষা দানের উদ্দেশ্যে প্রতি বছর সায়েন্স সিটিতে এই দিনটি উদযাপন করা হয়। তিনি বলেন, ২০২২ সালে কলকাতার সায়েন্স সিটিতে ২৫ বছর পূর্তিকে সামনে রেখে একগুচ্ছ পরিকল্পনা হাতে নেওয়া হচ্ছে। দর্শকদের কাছে সায়েন্স সিটিকে আরও আকর্ষণীয় করে তুলতে ‘ পৃথিবী অন্বেষণ ’ এবং ‘ উপকূলীয় সংগ্রহশালা ’ আধুনিকীকরণ করা হবে। পাশাপাশি আরও অন্যান্য গ্যালারিও বিভিন্ন মডেলে সাজিয়ে তোলা হচ্ছে বলেও শ্রী চৌধুরী জানান। তিনি বলেন, রাজ্যের বিভিন্ন জেলার প্রান্তিক ছাত্রছাত্রীদের জন্য বিনামূল্যে সায়েন্স সিটি ভ্রমণের ব্যবস্হা করা হয়েছে।


    CG/SS/NS

    
    
    (Release ID: 1604695) Visitor Counter : 7