      প্রধানমন্ত্রীরদপ্তর

      প্রধানমন্ত্রী প্রথম খেলো ইন্ডিয়া ইউনিভার্সিটি গেমস্‌ – এর সূচনা করবেন
      Posted On: 21 FEB 2020 3:42PM by PIB Kolkata


    নয়াদিল্লি , ২১ ফেব্রুয়ারি, ২০২০


    প্রধানমন্ত্রী শ্রী নরেন্দ্র মোদী প্রথম খেলো ইন্ডিয়া ইউনিভার্সিটি গেমস্‌ – এর উদ্বোধনী অনুষ্ঠানে ভাষণ দেবেন। ভুবনেশ্বরে বিশ্ববিদ্যালয় স্তরের এই প্রতিযোগিতা শুরু হবে ২২শে ফেব্রুয়ারি থেকে। চলবে পয়লা মার্চ পর্যন্ত।


    শ্রী মোদী ভিডিও কনফারেন্সের মাধ্যমে প্রতিযোগিতার সূচনা করবেন।


    ওডিশা সরকারের সহযোগিতায় কেন্দ্রীয় সরকার খেলো ইন্ডিয়া ইউনিভার্সিটি গেমস্‌ – এর আয়োজন করছে।


    প্রধানমন্ত্রীর মস্তিষ্ক-প্রসূত খেলো ইন্ডিয়া কর্মসূচি আয়োজন করার উদ্দেশ্য হ’ল – দেশে সবধরনের খেলাধুলোর বিকাশে এক মজবুত কাঠামো গঠনের মাধ্যমে তৃণমূল স্তরে ক্রীড়া সংস্কৃতির পুনরুজ্জীবন ঘটানো, যাতে ভারতকে ক্রীড়া ক্ষেত্রে এক অগ্রণী দেশে পরিণত করা যায়।


    দেশে বিশ্ববিদ্যালয় স্তরের সর্ববৃহৎ এই প্রতিযোগিতায় ১৫০টিরও বেশি বিশ্ববিদ্যালয় থেকে প্রায় ৩ হাজার ৫০০ অ্যাথলিট অংশ নেবেন।


    প্রতিযোগিতায় মোট ১৭টি বিভাগ থাকছে। এগুলি হ’ল – তীরন্দাজী, অ্যাথলেটিক্স, বক্সিং, ফেন্সিং, জুডো, সাঁতার, ভারোত্তোলন, কুস্তি, ব্যাডমিন্টন, বাস্কেটবল, ফুটবল, হকি, টেবিল টেনিস, টেনিস, ভলিবল, রাগবি এবং কবাডি।


    CG/BD/SB

    
    
    (Release ID: 1603938) Visitor Counter : 13
    
    
      Read this release in: English