      রেলমন্ত্রক

      রেল যাত্রীদের সঙ্গে মত বিনিময়ের জন্য হিন্দি ভাষায় অনলাইন চ্যাটবট ‘আস্কদিশা’র উন্নতিসাধন
      Posted On: 21 FEB 2020 6:47PM by PIB Kolkata


    নয়াদিল্লী, ২১ ফেব্রুয়ারি , ২০২০


    রেল যাত্রীদের ইন্টারনেট পরিষেবার মাধ্যমে বিভিন্ন বিষয়ে প্রশ্নের উত্তর দানের জন্য ভারতীয় রেল ২০১৮ সালের অক্টোবরে কৃত্রিম মেধাভিত্তিক ‘ আস্কদিশা ’ চ্যাটবট পরিষেবার সূচনা করেছিল। আইআইরসিটিসি-র www.irctctourism.com এবং www.irctc.co.in ওয়েবসাইট থেকে টিকিট কাটা এবং অন্যান্য বিষয়ে কোনও সমস্যা হলে এই পরিষেবার মাধ্যমে সমাধান করা সম্ভব। এতদিন যাত্রীরা ‘ আস্কদিশা ’ চ্যাটবটের পরিষেবা শুধুমাত্র ইংরাজি ভাষাতেই পেতেন। এবার থেকে এই পরিষেবা হিন্দি ভাষাতেও পাওয়া যাবে। ই-টিকিটিং-এর বিষয়ে কোনও সমস্যা হলে ‘ আস্কদিশা ’ চ্যাটবটের মাধ্যমে তার সমাধান করতে পারবেন যাত্রীরা। এই পরিষেবায় যাত্রীরা লিখিত আকারের পাশাপাশি ভয়েসের মাধ্যমে কোন প্রশ্নের উত্তর জানতে পারবেন। আগামীদিনে এই পরিষেবা অন্যান্য ভাষাতেও চালু করা হবে। এই ‘ আস্কদিশা ’ পরিষেবার মাধ্যমে যাত্রীরা টিকিট সংরক্ষণ, টিকিট বাতিল, যাত্রী ভাড়া, পিএনআর নম্বর, রানিং ট্রেনের অবস্হান, বিশ্রামাগার এবং পর্যটন স্হলের পণ্য সম্পর্কে বিভিন্ন তথ্যও জানতে পারবেন।


    CG/ SS /NS

    
    
    (Release ID: 1603996) Visitor Counter : 8
    
    
      Read this release in: English