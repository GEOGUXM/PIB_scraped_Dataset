      স্বাস্থ্যওপরিবারকল্যাণমন্ত্রক

      ক্যাবিনেট সচিব উচ্চ-পর্যায়ের বৈঠকে নোভেল করোনা ভাইরাস সংক্রমনের প্রেক্ষিতে গৃহীত পদক্ষেপ ও প্রস্তুতি পর্যালোচনা করলেন
      
      চীন থেকে আসা ব্যক্তিদের জন্য ভিসা সংক্রান্ত নতুন পরামর্শ জারি

      Posted On: 05 FEB 2020 5:36PM by PIB Kolkata

    নয়াদিল্লি, ০৫ ফেব্রুয়ারী , ২০২০


    ক্যাবিনেট সচিব আজ নতুন দিল্লিতে রাজ্যগুলির করোনা ভাইরাস সংক্রমণ মোকাবিলায় গৃহীত পদক্ষেপ ও প্রস্তুতি এক উচ্চ-পর্যায়ের বৈঠকে পর্যালোচনা করে দেখেছেন। এই বৈঠকে স্বাস্হ্য ও পরিবার কল্যাণ, বিদেশ, অসমারিক বিমান পরিবহন, ফার্মাসিউটিক্যাল, স্বাস্হ্য গবেষণা দপ্তরের সচিব সহ স্বরাষ্ট্র মন্ত্রক, বাণিজ্য মন্ত্রক, সেনাবাহিনী ও প্রতিরক্ষা বিভাগের আধিকারিক উপস্হিত ছিলেন।


    নোভেল করোনা ভাইরাস সংক্রান্ত উদ্ভুত পরিস্হিতির প্রেক্ষিতে নিম্নলিখিত ভ্রমণ সংক্রান্ত সংশোধিত পরামর্শ জারি করা হয়েছে-


    · চীন থেকে আসা যেকোন বিদেশী নাগরিকের বর্তমান ভিসা (ইতিমধ্যেই দেওয়া ই-ভিসা সহ)আর বৈধ থাকছেনা।


    · পূর্বে জারি করা এক উপদেশের মাধ্যমে সাধারণ মানুষকে চীন সফর থেকে বিরত থাকতে বলা হয়েছে। যেসমস্ত ব্যক্তি চীন সফর করছেন, ফিরে এলে তাদের পৃথক রাখা হবে।


    · ভারত সফরে আসতে আগ্রহী ব্যক্তিদের বেজিং-এ ভারতীয় দূতাবাস ( visa.beijing@mea.gov.in ) অথবা সাংহাই-এর বাণিজ্যিক দূতাবাস ( Ccons.shanghai@mea.gov.in ) বা গুয়াংঝাও-এর ( Visa.guangzhou@mea.gov.in ) বাণিজ্যিক দূতাবাসে নতুন করে ভারতীয় ভিসার জন্য আবেদন করতে বলা হয়েছে।


    · চীনে ভারতীয় দূতাবাসে দুটি হট লাইন নম্বরের(+8618610952903 এবং +8618612083629) মাধ্যমে ২৪ X ৭ যোগাযোগ বজায় রাখা হয়েছে। ই-মেল যোগাযোগের ঠিকানা হল helpdesk.beijing@mea.gov.in । প্রয়োজনে ভারতীয় নাগরিকরা যেকোন সাহায্যের জন্য দূতাবাসের হটলাইন নম্বর বা ই-মেল মারফত যোগাযোগ করতে পারেন।


    · স্বাস্হ্য সংক্রান্ত যেকোন বিষয়ে অনুসন্ধানের জন্য কেন্দ্রীয় স্বাস্হ্য ও পরিবার কল্যাণ মন্ত্রকের ২৪ X ৭ হেল্পলাইন নম্বর +911123978046 অথবা ই-মেল ncov2019@gmail.com -এ যোগাযোগ করা যেতে পারে।


    CG/BD/NS

    
    
    (Release ID: 1602106) Visitor Counter : 7
    
    
      Read this release in: English