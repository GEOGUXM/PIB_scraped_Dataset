      স্বাস্থ্যওপরিবারকল্যাণমন্ত্রক

      কেন্দ্রীয় স্বাস্থ্য সচিব নোভেল করোনা ভাইরাসজনিত পরিস্থিতির পর্যালোচনা করেছেন
      Posted On: 10 FEB 2020 6:39PM by PIB Kolkata


    নয়াদিল্লি, ৮ ফেব্রুয়ারি, ২০২০


    কেন্দ্রীয় স্বাস্থ্য ও পরিবারকল্যাণ সচিব শ্রীমতী প্রীতি সুদান আজ নোবেল করোনা ভাইরাসজনিত পরিস্থিতি নিয়ে সংশ্লিষ্ট দপ্তরের আধিকারিকদের সঙ্গে পর্যালোচনা বৈঠক করেন। তিনি বর্তমান পরিস্থিতি নিয়ে আলোচনার পাশাপাশি, এই ভাইরাসজনিত অসুখ ছড়িয়ে পড়া রুখতে প্রস্তুতিও খতিয়ে দেখেন।


    নির্দিষ্ট বিমানবন্দরগুলিতে সিঙ্গাপুর ও থাইল্যান্ড থেকে আসা সমস্ত বিমানযাত্রীদের পাশাপাশি, হংকং ও চিন থেকে আসা বিমানগুলির যাত্রীদেরও স্বাস্থ্য পরীক্ষা করা হচ্ছে। বর্তমানে ২১টি বিমানবন্দর, সমুদ্রবন্দর এবং স্থলবন্দরগুলিতে যাত্রীদের স্বাস্থ্য পরীক্ষা চলছে। এছাড়াও, এখনও পর্যন্ত ১,৬০০-রও বেশি বিমানের ১ লক্ষ ৭৬ হাজারের বেশি যাত্রীর স্বাস্থ্য পরীক্ষা করা হয়েছে। নোবেল করোনা ভাইরাসজনিত পরিস্থিতির মোকাবিলায় রাজ্য ও কেন্দ্রশাসিত অঞ্চলগুলিকে কেন্দ্রীয় স্বাস্থ্য ও পরিবারকল্যাণ মন্ত্রকের পক্ষ থেকে সম্ভাব্য সবরকম সহায়তার আশ্বাস দেওয়া হয়েছে।


    স্বাস্থ্যকর্মী ও আধিকারিকদের নিয়মিতভাবে এই ভাইরাস সম্পর্কে আরও বেশি তথ্যাভিজ্ঞ করে তোলা হচ্ছে। গ্রামসভাগুলিতেও এই ভাইরাসের বিভিন্ন লক্ষণ, প্রতিকার প্রভৃতি সম্পর্কে মানুষকে সচেতন করে তুলতে কর্মসূচি নেওয়া হয়েছে। ৩২টি রাজ্য ও কেন্দ্রশাসিত অঞ্চল থেকে ৭,৯৯৪ জন ব্যক্তিকে বর্তমানে নজরদারির আওতায় রাখা হয়েছে। ভাইরাসজনিত অসুখ নিয়ন্ত্রণ ও প্রতিকারে সর্বোচ্চ অগ্রাধিকার দেওয়া হচ্ছে। সমস্ত রাজ্যকে দ্রুত পরিস্থিতি মোকাবিলা বাহিনী তৈরি রাখার পরামর্শ দেওয়া হয়েছে।


    এখনও পর্যন্ত ১,৪৪৯টি নমুনা পরীক্ষা করে দেখা হয়েছে। তিনটি বাদে বাকি সমস্ত নমুনায় ভাইরাসের উপস্থিতি প্রমাণিত হয়নি। যে তিনটি নমুনায় ভাইরাসের উপস্থিতি মিলেছে, সেগুলি কেরল থেকে।


    CG/BD/DM

    
    
    (Release ID: 1602681) Visitor Counter : 5
    
    
      Read this release in: English