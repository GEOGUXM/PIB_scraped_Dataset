      পর্যটনমন্ত্রক

      ‘দেখো আপনা দেশ’ কর্মসূচির আওতায় কলকাতার ইন্সটিটিউট অফ হোটেল ম্যানেজমেন্ট ‘এক শাম গুজরাট কে নাম’ অনুষ্ঠানের আয়োজন করছে
      Posted On: 13 FEB 2020 5:34PM by PIB Kolkata


    কলকাতা, ১৩ ফেব্রুয়ারি, ২০২০


    ‘দেখো আপনা দেশ’ কর্মসূচির অঙ্গ হিসাবে ইন্সটিটিউট অফ হোটেল ম্যানেজমেন্ট কলকাতা (পর্যটন মন্ত্রকের একটি স্বশাসিত সংস্থা) ইন্ডিয়া ট্যুরিজমের কলকাতা আঞ্চলিক কার্যালয়ের সহযোগিতায় আগামীকাল ‘এক শাম গুজরাট কে নাম’ শীর্ষক অনুষ্ঠানের আয়োজন করছে। এই কর্মসূচির উদ্দেশ্য হ’ল – পর্যটন কেন্দ্রগুলিতে পর্যটকদের আগমনের সংখ্যা বাড়িয়ে স্থানীয় অর্থনীতির বিকাশে সাহায্য করা।


    ‘এক শাম গুজরাট কে নাম’ অনুষ্ঠানে গুজরাটি সম্প্রদায়ের জাতিসত্ত্বা, জীবনশৈলী, রন্ধন শিল্প ও সংস্কৃতির বিভিন্ন দিক তুলে ধরা হবে। প্রাচীন পরম্পরা থেকে বর্তমান সংস্কৃতির সুদীর্ঘ যাত্রাপথ বিভিন্ন নৃত্য প্রদর্শনের মধ্য দিয়ে গুজরাটি কৃষ্টির ওপর বিশেষভাবে আলোকপাত করা হবে এই অনুষ্ঠানে। এছাড়াও, নবরাত্রি উৎসবের সময় সমস্ত গুজরাট জুড়ে অতি জনপ্রিয় যে ডান্ডিয়া নৃত্য প্রদর্শিত হয়, তাও এই অনুষ্ঠানে মঞ্চস্থ করা হবে।


    উল্লেখ করা যেতে পারে, কেন্দ্রীয় পর্যটন মন্ত্রক ‘দেখো আপনা দেশ’ নামে একটি কর্মসূচি গ্রহণ করেছে। পর্যটন মন্ত্রী শ্রী প্রহ্লাদ সিং প্যাটেল গত ২৪শে জানুয়ারি ওডিশার কোনার্কে এক অনুষ্ঠানে Mygov প্ল্যাটফর্মে অঙ্গীকার সম্বলিত বিষয়বস্তু প্রকাশ করে এই কর্মসূচির সূচনা করেন। দেশীয় পর্যটনের প্রসারে প্রধানমন্ত্রী গত বছরের ১৫ই আগস্ট লালকেল্লার প্রাকার থেকে জাতির উদ্দেশে ভাষণে প্রত্যেক নাগরিককে ২০২২ সালের মধ্যে দেশের অন্তত ১৫টি পর্যটন নিদর্শন ঘুরে দেখার যে আহ্বান জানিয়েছিলেন, তার সঙ্গে সঙ্গতি রেখেই পর্যটন মন্ত্রক ‘দেখো আপনা দেশ’ কর্মসূচি গ্রহণ করেছে।


    SSS/BD/SB

    
    
    (Release ID: 1603096) Visitor Counter : 4
    
    
      Read this release in: English