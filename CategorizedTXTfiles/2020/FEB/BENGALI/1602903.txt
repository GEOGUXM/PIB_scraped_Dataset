      প্রধানমন্ত্রীরদপ্তর

      মার্কিন রাষ্ট্রপতির আসন্ন ভারত সফরের জন্য সন্তোষ প্রকাশ প্রধানমন্ত্রীর
      Posted On: 12 FEB 2020 1:55PM by PIB Kolkata


    নয়াদিল্লি, ১২ ফেব্রুয়ারি, ২০২০


    প্রধানমন্ত্রী শ্রী নরেন্দ্র মোদী মার্কিন রাষ্ট্রপতির আসন্ন ভারত সফরের জন্য সন্তোষ প্রকাশ করেছেন। রাষ্ট্রপতি মিঃ ডোনাল্ড ট্রাম্প আগামী ২৪ ও ২৫শে ফেব্রুয়ারি ভারত সফরে আসছেন। শ্রী মোদী বলেন, তাঁর এই সফর অত্যন্ত গুরুত্বপূর্ণ এবং দুই দেশের বন্ধুত্বপূর্ণ সম্পর্ককে আরও নিবিড় করতে ফলপ্রসূ হবে।


    একগুচ্ছ ট্যুইটে প্রধানমন্ত্রী বলেন, “আগামী ২৪ ও ২৫শে ফেব্রুয়ারি রাষ্ট্রপতি মিঃ ডোনাল্ড ট্রাম্প ও ফার্স্ট লেডির ভারত সফরের ব্যাপারে আমি অত্যন্ত আনন্দিত। বিশেষ এই অতিথিদের জন্য ভারতের অভ্যর্থনা স্মরণীয় হয়ে থাকবে।


    এই সফর বিশেষ গুরুত্বপূর্ণ এবং ভারত-মার্কিন অংশীদারিত্বকে আরও মজবুত করতে সুদূরপ্রসারী ভূমিকা নেবে।


    ভারত ও মার্কিন যুক্তরাষ্ট্র গণতন্ত্র ও বহুত্ববাদের প্রতি এক অভিন্ন অঙ্গীকারের অংশীদার। আমাদের দুই দেশ একাধিক বিষয়ে পরস্পরকে ব্যাপকভাবে সাহায্য করছে। আমাদের দুই দেশের মধ্যে সুদৃঢ় বন্ধুত্বপূর্ণ সম্পর্ক না কেবল আমাদের দুই দেশের মানুষের বরং, সমগ্র বিশ্বের জন্যই উজ্জ্বল ভবিষ্যতের ইঙ্গিত বহন করে।”


    CG/BD/DM

    
    
    (Release ID: 1602903) Visitor Counter : 7
    
    
      Read this release in: English