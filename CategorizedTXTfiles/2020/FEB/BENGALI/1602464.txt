      প্রধানমন্ত্রীরদপ্তর

      দেশের উন্নয়নের প্রধান চালিকাশক্তি হয়ে উঠেছে উত্তর-পূর্বাঞ্চল : প্রধানমন্ত্রী
      
      সংশ্লিষ্ট সকলকে এক ছাদের নীচে নিয়ে এসে দীর্ঘদিনের বোড়ো সমস্যার সমাধান

      Posted On: 07 FEB 2020 5:56PM by PIB Kolkata

    নয়াদিল্লি , ০৬ ফেব্রুয়ারি, ২০২০


    লোকসভায় রাষ্ট্রপতির অভিভাষণের ওপর ধন্যবাদসূচক প্রস্তাবের জবাবে প্রধানমন্ত্রী বলেন, উত্তর-পূর্বাঞ্চল আজ আর অবহেলিত নয়।


    তিনি বলেন, বিভিন্ন ক্ষেত্রে সরকারি উদ্যোগের ফলে আজ দেশের উন্নয়নে প্রধান চালিকাশক্তি হয়ে উঠেছে উত্তর-পূর্বাঞ্চল।


    “উত্তর-পূর্বাঞ্চলের জনগণ আজ আর মনে করেন না যে, দিল্লি অনেক দূর। এখন প্রশাসন তাঁদের দোরগোড়ায়। আমাদের মন্ত্রী ও আধিকারিকরা এই অঞ্চল নিয়মিত সফর করছেন”।


    প্রধানমন্ত্রী বলেন, এই অঞ্চলের বিদ্যুতায়ন, রেল ও মোবাইল সংযোগ এবং বিভিন্ন উন্নয়নমূলক প্রকল্পের কাজ করে চলেছে তাঁর সরকার।


    বোড়ো চুক্তি স্বাক্ষরের প্রসঙ্গ উল্লেখ করে প্রধানমন্ত্রী বলেন, সংশ্লিষ্ট সকলকে সঙ্গে নিয়ে দীর্ঘদিনের বোড়ো সমস্যার সমাধান করা হয়েছে।


    প্রধানমন্ত্রী বলেন, নিছক গরিমসির কারণে দীর্ঘদিনের অশান্তির ফলে কমপক্ষে ৪০ হাজার মানুষের প্রাণাহানি হয়েছে।


    “কিন্তু এইবার আমরা সংশ্লিষ্ট সকলকে এক জায়গায় নিয়ে আসতে পেরেছি এবং এই চুক্তি থেকে এটা স্পষ্ট যে এই সঙ্কটের সমস্ত বিষয়গুলির সমাধান হয়েছে।


    CG/CB/SB

    
    
    (Release ID: 1602464) Visitor Counter : 11
    
    
      Read this release in: English