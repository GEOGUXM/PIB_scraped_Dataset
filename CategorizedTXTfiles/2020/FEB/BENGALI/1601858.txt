      সংস্কৃতিমন্ত্রক

      কেন্দ্রীয় সংস্কৃতি মন্ত্রক তিনটি ভার্চুয়াল পরীক্ষামূলক সংগ্রহশালা তৈরি করেছে – শ্রী প্রহ্লাদ সিং প্যাটেল
      Posted On: 04 FEB 2020 3:47PM by PIB Kolkata


    নয়াদিল্লি, ৩ ফেব্রুয়ারি, ২০২০


    কেন্দ্রীয় সংস্কৃতি মন্ত্রক ২০১৬ সালে দেশের ৫০টি স্থানে ভার্চুয়াল পরীক্ষামূলক সংগ্রহশালা নির্মাণের কাজ হাতে নেয়। এর পাশাপাশি, সংস্কৃতি মন্ত্রক তিনটি ভার্চুয়াল পরীক্ষামূলক সংগ্রহশালা তৈরি করেছে। এগুলি হল – বারাণসীর মন মহল, দিল্লির জাতীয় সংগ্রহশালায় অজন্তা গুহা এবং দিল্লির হুমায়নের সমাধিস্থল। এর মধ্যে শেষ দুটির কাজ এখনও চলছে। কেন্দ্রীয় সংস্কৃতি মন্ত্রক গুজরাটের ভাদনগরে জাতীয় ভার্চুয়াল পরীক্ষামূলক সংগ্রহশালা নির্মাণের প্রস্তাব দিয়েছে।


    কেন্দ্রীয় সংস্কৃতি মন্ত্রক ‘স্বদেশ দর্শন’ এবং ‘আদর্শ পর্যটন স্থানগুলির উন্নয়ন’-এ প্রকল্প নিয়েছে। এই প্রকল্পের আওতায় দেশের বিভিন্ন ঐতিহ্যশালী গন্তব্য স্থানগুলির পর্যটন পরিকাঠামো উন্নয়নের কাজ চালানো হচ্ছে। তবে, এই দুই প্রকল্পে ঐতিহাসিক স্থানগুলির পুনর্নিমাণের কোন অনুমতি দেওয়া হবে না।


    রাজ্যসভায় এক প্রশ্নের লিখিত উত্তরে একথা জানিয়েছেন কেন্দ্রীয় সংস্কৃতি ও পর্যটন দপ্তরের স্বাধীন দায়িত্বপ্রাপ্ত প্রতিমন্ত্রী শ্রী প্রহ্লাদ সিং প্যাটেল।


    CG/SS/DM

    
    
    (Release ID: 1601858) Visitor Counter : 6
    
    
      Read this release in: English