      সংখ্যালঘুবিষয়কমন্ত্রক

      সুদক্ষ হস্তশিল্পী ও কারুশিল্পীদের আর্থিক চাহিদা পূরণে ‘হুনার হাট’ মেগা মিশন হয়ে উঠবে : শ্রী মুখতার আব্বাস নাকভি
      Posted On: 10 FEB 2020 6:38PM by PIB Kolkata


    নয়াদিল্লি, ৯ ফেব্রুয়ারি, ২০২০


    কেন্দ্রীয় সংখ্যালঘু বিষয়ক মন্ত্রী শ্রী মুখতার আব্বাস নাকভি বলেছেন, সারা দেশে আয়োজিত হওয়া ‘হুনার হাট’ সুদক্ষ হস্তশিল্পী ও কারুশিল্পীদের আর্থিক চাহিদা পূরণে এবং আর্থিক ক্ষমতায়নে মেগা মিশন হয়ে উঠবে। শ্রী নাকভি রবিবার মধ্যপ্রদেশের ইন্দোরে ‘হুনার হাট’ উদ্বোধনের পর জনসভায় ভাষণ দিচ্ছিলেন।


    শ্রী নাকভি বলেন, ‘হুনার হাট’ দেশজ হস্তশিল্প, খাদ্যসামগ্রী ও সংস্কৃতি তথা সুদক্ষ হস্তশিল্পী ও কারুশিল্পীদের আর্থিক ক্ষমতায়নের ক্ষেত্রে এক মেগা মিশন হয়ে উঠেছে। বিগত তিন বছরে ‘হুনার হাট’-এর মাধ্যমে প্রায় ৩ লক্ষ সুদক্ষ হস্তশিল্পী, কারুশিল্পী ও সংশ্লিষ্ট ক্ষেত্রের বিশেষজ্ঞদের কর্মসংস্থান হয়েছে বা সুযোগ তৈরি হয়েছে।


    শ্রী নাকভি আরও বলেন, আগামী পাঁচ বছরে সারা দেশে ১০০টি ‘হুনার হাট’-এর আয়োজন করা হবে। এর ফলে, লক্ষ লক্ষ হস্তশিল্পী ও কারুশিল্পীর কর্মসংস্থানের সুযোগ মিলবে।


    মন্ত্রী বলেন, প্রধানমন্ত্রী শ্রী নরেন্দ্র মোদী পরিচালিত সরকার কেবল সুদক্ষ হস্তশিল্পী ও কারুশিল্পীদের জন্য কর্মসংস্থানের সুযোগই তৈরি করছে না, একইসঙ্গে ভারতের সুদক্ষ হস্তশিল্পী ও কারুশিল্পীদের পরম্পরাগত শিল্প নৈপুণ্য সংরক্ষণ ও তার প্রসারেও উদ্যোগী হয়েছে। ‘হুনার হাট’গুলিতে আধুনিক চাহিদার সঙ্গে সঙ্গতি রেখে সুদক্ষ হস্তশিল্পী, কারুশিল্পী ও সংশ্লিষ্ট ক্ষেত্রের সঙ্গে যুক্ত ব্যক্তিদের প্রশিক্ষণ দেওয়া হচ্ছে বলেও তিনি জানান।


    ইন্দোরে আয়োজিত এই ‘হুনার হাট’ মন্ত্রকের ১৯তম ‘হুনার হাট’ বলে উল্লেখ করে শ্রী নাকভি জানান, ইতিমধ্যেই এ ধরনের হাট দিল্লি, মুম্বাই, এলাহাবাদ, লক্ষ্ণৌ, জয়পুর, আমেদাবাদ ও অন্যান্য শহরে আয়োজিত হয়েছে। আগামীদিনে এ ধরনের হাট নতুন দিল্লির রাজপথে ইন্ডিয়া গেট চত্বরে (১৩-২৩শে ফেব্রুয়ারি), রাঁচিতে (২৯শে ফেব্রুয়ারি থেকে ৮ই মার্চ) এবং চণ্ডীগড়ে (১৩-২২শে মার্চ) আয়োজন করা হবে। এছাড়াও, কলকাতা বেঙ্গালুরু, চেন্নাই, দেরাদুন, পাটনা, ভোপাল, সিমলা, গোয়া, কোচি, গুয়াহাটি ও ভুবনেশ্বর সহ একাধিক শহরে ‘হুনার হাট’ আয়োজনের পরিকল্পনা রয়েছে।


    ইন্দোরে আয়োজিত ‘হুনার হাট’-এর উদ্বোধনী অনুষ্ঠানে বিশিষ্ট ব্যক্তিদের মধ্যে মধ্যপ্রদেশের রাজ্যপাল শ্রী লালজি ট্যান্ডন উপস্থিত ছিলেন।


    CG/BD/DM

    
    
    (Release ID: 1602680) Visitor Counter : 6
    
    
      Read this release in: English