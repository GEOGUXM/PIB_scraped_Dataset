      দক্ষতাউন্নয়নওশিল্পোদ্যোগমন্ত্রক

      দক্ষতা উন্নয়ন কেন্দ্র স্থাপন
      Posted On: 04 FEB 2020 11:47AM by PIB Kolkata


    নয়াদিল্লি , ০৩ ফেব্রুয়ারি, ২০২০


    কেন্দ্রীয় দক্ষতা উন্নয়ন ও শিল্পোদ্যোগ মন্ত্রক সরকারি-বেসরকারি অংশীদারিত্বের ভিত্তিতে দক্ষতা প্রশিক্ষণের জন্য দেশের প্রতিটি জেলায় আদর্শ দক্ষতা কেন্দ্র গড়ে তোলার ব্যাপারে উৎসাহ দিয়ে থাকে। এ ধরণের প্রশিক্ষণ কেন্দ্রগুলি প্রধানমন্ত্রী কৌশল কেন্দ্র নামে অধিক পরিচিত। মন্ত্রক জাতীয় দক্ষতা উন্নয়ন নিগমের মাধ্যমে এ ধরণের প্রশিক্ষণ কেন্দ্র গড়ে তুলতে মোট খরচের ৭৫ শতাংশ পর্যন্ত আর্থিক সহায়তা দিয়ে থাকে। লোকসভায় আজ এক প্রশ্নের লিখিত জবাবে একথা জানান কেন্দ্রীয় দক্ষতা উন্নয়ন ও শিল্পোদ্যোগ প্রতিমন্ত্রী শ্রী আর কে সিং। তিনি আরও জানান, প্রধানমন্ত্রী কৌশল কেন্দ্রগুলিকে নিগমের মাধ্যমে ৭০ লক্ষ টাকা পর্যন্ত ঋণ সহায়তা দেওয়া হয়। তবে, রাজ্য ও জেলাওয়াড়ি কোনও তহবিল স্থির করা হয় না। গত ১৭ই জানুয়ারি পর্যন্ত দেশে ৭০৭টি জেলায় ৮১২টি এ ধরণের প্রশিক্ষণ কেন্দ্র স্থাপনের অনুমতি দেওয়া হয়েছে। এর মধ্যে ৭২৩টি কেন্দ্র গড়ে তোলা হয়েছে। এই কেন্দ্রগুলির জন্য ২২৮ কোটি ৬০ লক্ষ টাকার তহবিল দেওয়া হয়েছে। শ্রী সিং জানান, গত ১৭ই জানুয়ারি পর্যন্ত এ ধরণের প্রশিক্ষণ কেন্দ্রগুলি থেকে ১১ লক্ষ ১৩ হাজার প্রার্থী প্রশিক্ষণ নিয়েছেন।


    CG/BD/SB

    
    
    (Release ID: 1601819) Visitor Counter : 8
    
    
      Read this release in: English