      কেন্দ্রীয়মন্ত্রিসভা

      স্থায়ী মৎস্যপালনের উন্নয়নে ভারত ও আইসল্যান্ডের মধ্যে সমঝোতাপত্রে কেন্দ্রীয় মন্ত্রিসভার অনুমোদন
      Posted On: 12 FEB 2020 4:59PM by PIB Kolkata


    নয়াদিল্লি, ১২ ফেব্রুয়ারি, ২০২০


    মৎস্যপালনের ক্ষেত্রে ভারত ও আইসল্যান্ডের মধ্যে স্বাক্ষরিত সমঝোতাপত্রটি সম্পর্কে আজ কেন্দ্রীয় মন্ত্রিসভাকে অবগত করা হয়। প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার বৈঠক অনুষ্ঠিত হয়। এই সমঝোতাপত্রটি ২০১৯-এর ১০ই সেপ্টেম্বর সই হয়েছিল।


    এই সমঝোতাপত্রের মূল বিষয়গুলি হল :


    Ø সমুদ্র তীরবর্তী এলাকা এবং গভীর সমুদ্রে মাছ ধরার ক্ষেত্র চিহ্নিত করার লক্ষ্যে বিজ্ঞানী ও বিশেষজ্ঞদের মতবিনিময়।


    Ø মৎস্যপালনের আধুনিক ব্যবস্থাপনা এবং মৎস্য প্রক্রিয়াকরণের বিভিন্ন বিষয় নিয়ে মৎস্যপালন প্রশিক্ষণ কেন্দ্রগুলিতে সংশ্লিষ্ট বিশেষজ্ঞদের প্রশিক্ষণ।


    Ø মৎস্যপালন সংক্রান্ত বৈজ্ঞানিক তথ্যাদি সহ অন্যান্য বিষয় আদানপ্রদান।


    Ø মাছ ধরার ক্ষেত্রে বিশেষজ্ঞদের পরামর্শ লেনদেন। গভীর সমুদ্রে মাছ ধরে প্রক্রিয়াকরণের পর বাজারজাত করার ক্ষেত্রে শিল্পোদ্যোগ।


    এই সমঝোতাপত্রের মাধ্যমে ভারত এবং আইসল্যান্ডের মধ্যে সৌহার্দ্যপূর্ণ সম্পর্ক আরও দৃঢ় হবে।


    CG/CB/DM

    
    
    (Release ID: 1602955) Visitor Counter : 6
    
    
      Read this release in: English