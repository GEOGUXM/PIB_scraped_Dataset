      প্রধানমন্ত্রীরদপ্তর

      গুজরাটের আমেদাবাদে ‘নমস্তে ট্রাম্প’ অনুষ্ঠানের সূচনায় প্রধানমন্ত্রীর বক্তব্য
      Posted On: 24 FEB 2020 7:42PM by PIB Kolkata


    নয়াদিল্লি , ২৪ ফেব্রুয়ারি, ২০২০


    ভারতমাতার জয়,


    ভারতমাতার জয়,


    ভারতমাতার জয়,


    নমস্তে ট্রাম্প, নমস্তে ট্রাম্প, আমি বলবো ইন্ডিয়া-ইউএস ফ্রেন্ডশিপ, আপনারা বলবেন লংলিভ লংলিভ। ইন্ডিয়া-ইউএস ফ্রেন্ডশিপ, ইন্ডিয়া-ইউএস ফ্রেন্ডশিপ, ইন্ডিয়া-ইউএস ফ্রেন্ডশিপ।


    নমস্তে,


    আজ মোটেরা স্টেডিয়ামে একটি নতুন ইতিহাস সৃষ্টি হচ্ছে। আজ আমরা একটি ইতিহাসের পুনরাবৃত্তিও দেখতে পাচ্ছি। পাঁচ মাস আগে আমি নিজের আমেরিকা সফরের গোড়ায় হাউসটনে অনুষ্ঠিত হাউডি মোদী অনুষ্ঠানে ছিলাম। আর আজ আমার বন্ধু রাষ্ট্রপতি ডোনাল্ড ট্রাম্প তাঁর ঐতিহাসিক ভারত সফরের গোড়ায় আমেদাবাদে নমস্তে ট্রাম্প অনুষ্ঠানে এসেছেন। আপনারা কল্পনা করতে পারেন, তিনি আমেরিকা থেকে সোজা এই অনুষ্ঠানে এসেছেন। এত দীর্ঘ সফরের পর ভারতের মাটিতে পা রেখেই রাষ্ট্রপতি ট্রাম্প সপরিবারে সোজা সবরমতি আশ্রমে গিয়েছেন, তারপর এই অনুষ্ঠানে এসেছেন। বিশ্বের এই বৃহত্তম গণতান্ত্রিক দেশে আপনাকে অন্তর থেকে স্বাগত জানাই। এই মাটি গুজরাটের মাটি। কিন্তু এখানে আপনাকে স্বাগত জানাতে যে উৎসাহ ও উদ্দীপনা দেখতে পাচ্ছেন, সেটি হ’ল গোটা ভারতের উৎসাহ। এই উৎসাহ, এই আকাশে গুঞ্জরিত শব্দ, এই আবহ বিমানবন্দর থেকে এই স্টেডিয়াম পর্যন্ত ভারতের বৈচিত্র্যের রঙে রাঙিয়ে গেছে। আর এসবের মাঝে রাষ্ট্রপতি ট্রাম্প, ফার্স্ট লেডি মেলানিয়া ট্রাম্প, ইভাঙ্কা এবং জেয়ার্ডের উপস্থিতি, রাষ্ট্রপতি ট্রাম্পের এখানে সপরিবারে আসা, ভারত-আমেরিকা সম্পর্ককে একটি পরিবারের মতো মিষ্টত্ব এবং নিবিড়তার ছোঁয়া দিয়েছে। ভারত-ইউএসএ সম্পর্ক আর অন্য যে কোনও সম্পর্কের মতো নেই, এটি অনেক সুদূরপ্রসারী বৃহত্তর ও নিবিড় সম্পর্কে পরিণত হয়েছে। এই কর্মসূচির নাম রাখা হয়েছে – ‘নমস্তে’। এর মানেও অত্যন্ত গভীর। এটি বিশ্বের প্রাচীনতম ভাষাগুলির অন্যতম সংস্কৃত ভাষার শব্দ। এর মাধ্যমে শুধু ব্যক্তি নয়, তার ভেতর ব্যপ্ত দিব্যতাকেও আমরা প্রণাম জানাই। এত জাঁকজমকপূর্ণ সমারোহের জন্য আমি গুজরাটের জনগণ এবং গুজরাটে বসবাসকারী অন্যান্য রাজ্যের মানুষদেরও অভিনন্দন জানাই। মিঃ প্রেসিডেন্ট, বন্ধুগণ, আজ আপনারা সেই মাটিতে দাঁড়িয়ে যেখানে ৫ হাজার বছর আগে সুপরিকল্পিত প্রাচীন শহর ধোলাবীরা ছিল। আর ততটাই প্রাচীন লোথাল সমুদ্রবন্দর। আজ আপনারা সেই সবরমতী নদীর তটে রয়েছেন, যেটি ভারতের স্বাধীনতা সংগ্রামের গুরুত্বপূর্ণ স্থান। আজ আপনারা বৈচিত্র্যময় সেই ভারতে পৌঁছেছেন, যেখানকার মানুষ কয়েকশো ভাষায় কথা বলেন। কয়েকশো পরিধান, কয়েকশো খাদ্যাভাস, বহু ধর্ম ও সম্প্রদায়ের বসবাস। আমাদের এই বৈচিত্র্য সম্পদ, বৈচিত্র্যের মধ্যে ঐক্য এবং ঐক্যের স্পন্দন ভারত ও আমেরিকার মধ্যে নিবিড় সম্পর্ক গড়ে তোলার ক্ষেত্রে মূল ভিত্তি। একদিকে ‘ল্যান্ড অফ দ্য ফ্রি’, অন্যদিকে আরেকটি দেশের মানুষ সমগ্র বিশ্বকে একটি পরিবার বলে মনে করে। একের মনে স্ট্যাচু অফ লিবার্টি নিয়ে গর্ব, আর অন্যের মনে বিশ্বের সর্বোচ্চ মূর্তি সর্দার প্যাটেলের স্ট্যাচু অফ ইউনিটি নিয়ে গৌরব। আমরা পরস্পরের মধ্যে অনেক কিছুই বিনিময় করি - অনেক মূল্যবোধ এবং আদর্শের বিনিময়, বাণিজ্য ভাবনা এবং উদ্ভাবনের বিনিময়, অনেক সুযোগ এবং সমস্যার বিনিময়, অনেক আশা এবং উচ্চাকাঙ্ক্ষার বিনিময়। আমি অত্যন্ত আনন্দিত, রাষ্ট্রপতি ট্রাম্পের নেতৃত্বে ভারত ও আমেরিকার বন্ধুত্ব আরও বেশি নিবিড় হয়েছে। সেজন্য রাষ্ট্রপতি ট্রাম্পের এই সফর ভারত ও আমেরিকার পারস্পরিক সম্পর্কে একটি নতুন অধ্যায়, একটি এমন অধ্যায়, যা আমেরিকা ও ভারতের জনগণের উন্নয়ন ও সমৃদ্ধির নতুন দস্তাবেজ হয়ে উঠবে।


    বন্ধুগণ,


    রাষ্ট্রপতি ট্রাম্প অনেক বড় ভাবনায় অভ্যস্ত। আমেরিকার স্বপ্নকে সাকার করতে তিনি যা যা করেছেন, তা বিশ্ববাসী ভালোভাবেই জানেন। আজ আমরা গোটা ট্রাম্প পরিবারকে বিশেষ অভিনন্দন জানাই। ফার্স্টলেডি মেলানিয়া ট্রাম্প, আপনি এখানে এসে আমাদের অত্যন্ত সম্মানিত করেছেন। স্বাস্থ্যবান এবং সুখী আমেরিকার জন্য আপনি যা করেছেন, তার সুফল পাচ্ছেন। সমাজে শিশুদের জন্য আপনি যা করেছেন, তা অত্যন্ত প্রশংসনীয়। আপনি বলেন, ‘বি-বেস্ট’। আপনি হয়তো অনুভব করছেন যে, আজকের এই স্বাগত সমারোহে মানুষও আপনাদের সামনে ভাবনাই প্রকাশ করছে। ইভাঙ্কা, দু’বছর আগে আপনি ভারতে এসেছিলেন, তখনই বলেছিলেন, আমি আবার ভারতে আসবো। আমি অত্যন্ত আনন্দিত, আপনি আবার আমাদের মাঝে এসেছেন, আপনাকে স্বাগত। জেয়ার্ড, আপনার বৈশিষ্ট্য হ’ল – আপনি প্রচারের আলো থেকে দূরে থাকেন। কিন্তু আপনি যাই করেন, তা অত্যন্ত সুদূরপ্রসারী প্রভাব ফেলে। যখনই আপনার সঙ্গে দেখা করার সুযোগ হয়েছে, আপনি আমার সঙ্গে নিজের ভারতীয় বন্ধুদের নিয়ে অনেক কথা বলেছেন। আজ আপনাকে এখানে দেখে আমার খুব ভালো লাগছে।


    বন্ধুগণ, আজ এই মঞ্চ থেকে প্রত্যেক ভারতবাসী এবং আমেরিকাবাসীর পাশাপাশি, সারা পৃথিবীর মানুষ রাষ্ট্রপতি ট্রাম্পের বক্তব্য শুনতে চান, তাঁর বক্তব্যের পর তাঁকে ধন্যবাদ জানিয়ে কিছু কথা আপনাদের অবশ্যই বলতে চাইবো।


    ১৩০ কোটি ভারতবাসীর পক্ষ থেকে রাষ্ট্রপতি ট্রাম্পকে বক্তব্য রাখার জন্য আমন্ত্রণ জানাই। বন্ধুগণ, এখন আপনাদের সামনে উপস্থিত করছি আমার বন্ধু, ভারতের বন্ধু মার্কিন যুক্তরাষ্ট্রের রাষ্ট্রপতি মিঃ ডোনাল্ড ট্রাম্পকে।


    CG/SB/SB

    
    
    (Release ID: 1604245) Visitor Counter : 6
    
    
      Read this release in: English