      প্রতিরক্ষামন্ত্রক

      ভারত-বাংলাদেশের মধ্যে নবম যৌথ সামরিক মহড়া ‘সম্প্রীতি’র উদ্বোধন সম্পর্কে বিবৃতি
      Posted On: 04 FEB 2020 3:24PM by PIB Kolkata


    নয়াদিল্লি, ৩ ফেব্রুয়ারি, ২০২০


    মেঘালয়ের উমরোই-তে সোমবার, তেসরা ফেব্রুয়ারি থেকে ভারত ও বাংলাদেশের মধ্যে নবম যৌথ সামরিক মহড়া ‘সম্প্রীতি’ শুরু হয়েছে। এই যৌথ সামরিক মহড়ার উদ্দেশ্যই হল পার্বত্য এবং জঙ্গল এলাকায় সন্ত্রাস দমন সম্পর্কিত প্রশিক্ষণ। এই যৌথ সামরিক মহড়া ‘কম্যান্ড পোস্ট এক্সারসাইজ’ (সিপিএক্স) ও ‘ফিল্ড ট্রেনিং এক্সারসাইজ’ (এফপিএক্স)-এর ব্যবস্থা রয়েছে। বাংলাদেশ সেনাবাহিনী থেকে ৩১ জন আধিকারিক এবং ১৩৮ জন অন্যান্য সদস্য এই যৌথ সামরিক মহড়াতে অংশ নিয়েছেন। ব্রিগেডিয়ার জেনারেল মহম্মদ সইফুল আজম বাংলাদেশ সেনাবাহিনীর নেতৃত্ব দিচ্ছেন। দুই দেশের সেনাবাহিনী কৌশলগত অভিযান, তল্লাশি অভিযান এবং হাউজ ক্লিয়ারেন্স মহড়া সহ বিভিন্ন বিষয়ে সুপরিচিত হবে।


    এই যৌথ সামরিক মহড়ার বর্ণাঢ্য উদ্বোধনী অনুষ্ঠানে দুই দেশের সেনাবাহিনীর পক্ষ থেকে কুচকাওয়াজের আয়োজন করা হয়। একইসঙ্গে, প্রদর্শিত হয় সেনা ব্যান্ডও। ভারতীয় সেনাবাহিনীর প্রতিনিধিদলের প্রধান ব্রিজ রাজেশ শর্মা এবং বাংলাদেশ সেনাবাহিনীর প্রতিনিধিদলের ব্রিগেডিয়ার জেনারেল সইফুল আজম উপস্থিত ছিলেন। আগামী ১৬ই ফেব্রুয়ারি এই যৌথ সামরিক মহড়া শেষ হচ্ছে।


    ভারত ও বাংলাদেশ সেনাবাহিনীর মধ্যে দ্বিপাক্ষিক সেনা সহযোগিতা বৃদ্ধির উদ্দেশ্যেই এই ‘সম্প্রীতি’ মহড়ার আয়োজন করা হয়েছে।


    CG/SS/DM

    
    
    (Release ID: 1601852) Visitor Counter : 9
    
    
      Read this release in: English