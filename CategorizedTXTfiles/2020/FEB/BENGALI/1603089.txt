      যুবওক্রীড়াবিষয়কমন্ত্রক

      “এক ভারত শ্রেষ্ঠ ভারত” কর্মসূচির ক্রীড়া প্রতিযোগিতায় ১২০০ খেলোয়াড়ের অংশগ্রহণ
      Posted On: 13 FEB 2020 5:17PM by PIB Kolkata


    নয়াদিল্লী, ১৩ ফেব্রুয়ারি , ২০২০


    কেন্দ্রীয় ক্রীড়া মন্ত্রক জানুয়ারি মাসে “ এক ভারত শ্রেষ্ঠ ভারত ” কর্মসূচির আওতায় দেশের বিভিন্ন প্রান্তে ক্রীড়া ৯টি প্রতিযোগিতার আয়োজন করেছিল। খেলাধুলার মাধ্যমে জাতীয় ঐক্য গড়ে তোলার লক্ষ্যেই এই উদ্যোগ। এই ক্রীড়া প্রতিযোগিতায় দড়ি টানাটানি, তরোয়াল চালানো, কালারিপাত্তুর মত দেশি খেলাধুলাড়। ছেলে এবং মেয়েদের বিভাগ মিলিয়ে প্রায় ১২০০ খেলোয়াড় এই প্রতিযোগিতায় অংশ নিয়েছিলেন। প্রতিযোগিতায় যোগ দেয় হিমাচল প্রদেশ, কেরালা, ছত্তিশগড়, বিহার, ত্রিপুরা, মিজোরাম, পুদুচেরি, দমন এবং দিউ, উত্তরাখন্ড, কর্ণাটক, ঝাড়খন্ড, গোয়া, মধ্যপ্রদেশ, মনিপুর, নাগাল্যান্ড, জম্মু ও কাশ্মীর, লাদাখ, পাঞ্জাব, অন্ধ্রপ্রদেশ, ওডিশা, দাদরা ও নগর হাভেলি এবং মহারাষ্ট্র।


    এই প্রতিযোগিতায় এক একটি বিভাগে দুটি রাজ্য মিলিয়ে একটি যৌথ দল গঠন করা হয়েছিল। এর উদ্দেশ্যই ছিল যাতে প্রতিযোগিতায় অংশগ্রহণকারী একটি রাজ্যের খেলোয়াড় অন্য রাজ্যের খেলোয়াড়ের সঙ্গে পরিচিত হতে পারেন। জানতে পারেন অন্য রাজ্যের খাদ্যাভ্যাস ও সংস্কৃতি সম্পর্কে। কেন্দ্রশাসিত রাজ্য হিসেবে লাদাখ আত্মপ্রকাশের পর জম্মু ও কাশ্মীর রাজ্যের খেলোয়াড়দের সঙ্গে মিশিয়ে একটি দল গঠন করা হয়েছিল। এই দলটি খেলছে তামিলনাড়ুর সঙ্গে। তেমনই অন্ধ্রপ্রদেশের সঙ্গে পাঙ্জাব, কর্ণাটকের সঙ্গে উত্তরাখন্ড, কেরালার সঙ্গে হিমাচলপ্রদেশ, দিল্লীর সঙ্গে সিকিম এবং আসামের সঙ্গে রাজস্হানকে মিলিয়ে এক একটি দল গঠন করা হয়। প্রতিটি প্রতিযোগিতার শুরু এবং শেষে বর্ণাঢ্য অনুষ্ঠানে সেখানে স্হানীয় শিশুরাই লোকসঙ্গীত, লোকনৃত্য পরিবেশন করেছিল।


    প্রধানমন্ত্রী শ্রী নরেন্দ্র মোদী ২০১৫ সালে রাষ্ট্রীয় একতা দিবসে দেশের বিভিন্ন প্রান্তের সংস্কৃতিকে একসূত্রে গাঁথার চিন্তা-ভাবনা করেন। “ এক ভারত শ্রেষ্ঠ ভারত ” এর অন্যতম উদ্দেশ্য হল দেশে বৈচিত্র্যের মধ্যে ঐক্যকে উদযাপন এবং জাতীয় সংহতি তুলে ধরা।


    CG/SS/NS

    
    
    (Release ID: 1603089) Visitor Counter : 5
    
    
      Read this release in: English