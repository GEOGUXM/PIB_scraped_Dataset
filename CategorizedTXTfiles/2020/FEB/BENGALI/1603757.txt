      কেন্দ্রীয়মন্ত্রিসভা

      সেবি এবং ব্রিটেনের ফিনান্সিয়াল কন্ডাক্ট অথরিটির মধ্যে সমঝোতাপত্রে কেন্দ্রীয় মন্ত্রিসভার অনুমোদন
      Posted On: 19 FEB 2020 7:40PM by PIB Kolkata


    নয়াদিল্লি, ১৯ ফেব্রুয়ারি, ২০২০


    প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার বৈঠকে আজ ব্রিটেনের ফিনান্সিয়াল কন্ডাক্ট অথরিটির সঙ্গে সিকিউরিটিজ অ্যান্ড এক্সচেঞ্জ বোর্ড অফ ইন্ডিয়া (সেবি)-র নতুন বিকল্প বিনিয়োগ তহবিল ব্যবস্থাপনা নির্দেশিকা (এআইএফএমডি) সংক্রান্ত চুক্তি স্বাক্ষরের প্রস্তাব অনুমোদন করা হয়েছে।


    ইউরোপীয় ইউনিয়ন থেকে বের হয়ে যাওয়ার আগে ব্রিটেন জানায় সংশোধিত সমঝোতাপত্র স্বাক্ষরিত না হলে সেবির সঙ্গে কোনরকম আর্থিক লেনদেনের সংস্থান থাকবে না। সেই কারণেই সেবিকে একটি সমঝোতাপত্র স্বাক্ষরের অনুরোধ জানানো হয়। এর ফলে, ভারতে কর্মসংস্থানের ক্ষেত্রে কোন প্রভাব পড়বে না।


    ইউরোপীয় ইউনিয়নের বিকল্প বিনিয়োগ তহবিল ব্যবস্থাপনা নির্দেশিকার আওতায় ইউরোপীয় ইউনিয়ন এবং তার বাইরে থাকা কর্তৃপক্ষের সঙ্গে সেবি একটি দ্বিপাক্ষিক চুক্তি স্বাক্ষর করেছিল। ২০১৪-র ২৮ জুলাই স্বাক্ষরিত সেই চুক্তিতে এফসিএ-ও অন্তর্ভুক্ত ছিল। পরবর্তীতে ব্রিটেন ইউরোপীয় ইউনিয়ন থেকে বেরিয়ে যাওয়ায় নতুনভাবে এই চুক্তি করার প্রয়োজন দেখা দেয়।


    CG/CB/DM

    
    
    (Release ID: 1603757) Visitor Counter : 3
    
    
      Read this release in: English