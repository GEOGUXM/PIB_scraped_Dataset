      বস্ত্রমন্ত্রক

      স্বতন্ত্র পরিচিতি সম্বলিত শিল্পকলার প্রসারে হস্তশিল্প প্রদর্শনী ‘কলা কুম্ভ’
      Posted On: 18 FEB 2020 2:18PM by PIB Kolkata


    নয়াদিল্লি, ১৮ ফেব্রুয়ারি, ২০২০


    স্বতন্ত্র ভৌগোলিক পরিচিতি (জিওগ্রাফিক্যাল ইন্ডিকেশন, জিআই) সম্বলিত ভারতীয় হস্তশিল্প ও শিল্পকলার প্রসারে কেন্দ্রীয় বস্ত্র মন্ত্রক দেশের বিভিন্ন শহরে হস্তশিল্প প্রদর্শনী ‘কলা কুম্ভ’ আয়োজন করছে। হস্তশিল্প উন্নয়ন কমিশনারের কার্যালয়ের মাধ্যমে কলকাতা, মুম্বাই, চেন্নাই ও বেঙ্গালুরুর মতো শহরে এই প্রদর্শনী আয়োজনের পরিকল্পনা করা হয়েছে। হস্তশিল্প সংক্রান্ত রপ্তানি প্রসার পর্ষদের পৃষ্ঠপোষকতায় ১৪ই ফেব্রুয়ারি থেকে ২৩শে ফেব্রুয়ারি পর্যন্ত বেঙ্গালুরু ও মুম্বাইয়ে প্রদর্শনীর আয়োজন করা হয়েছে। দশদিনের এই প্রদর্শনীতে দর্শকরা বিভিন্ন হস্তশিল্পজাত সামগ্রী দেখতে এবং ক্রয় করতেও পারবেন। এ ধরনের প্রদর্শনী থেকে একদিকে যেমন শিল্পীরা আর্থিক দিক থেকে লাভবান হবেন, অন্যদিকে তেমনই দর্শকরা ভারতের সমৃদ্ধ ঐতিহ্য সম্পর্কেও সচেতন হতে পারবেন।


    মন্ত্রকের তরফে জানানো হয়েছে, মার্চ মাসে কলকাতা ও চেন্নাইয়ে এই প্রদর্শনীর আয়োজন করা হবে। উল্লেখ করা যেতে পারে, সুনির্দিষ্ট একটি ভৌগোলিক এলাকা যেমন শহর, অঞ্চল বা দেশ থেকে উৎপাদিত হস্তশিল্পের ক্ষেত্রে স্বতন্ত্র পরিচিতিদানের জন্য জিআই ট্যাগ ব্যবহার করা হয়ে থাকে। গত বছরের আগস্ট মাস পর্যন্ত সারা দেশ থেকে ১৭৮টি হস্তশিল্প সামগ্রী অনন্য জিআই স্বীকৃতি পেয়েছে। ভারতীয় হস্তশিল্প ক্ষেত্রের মেরুদণ্ড হলেন শিল্পীরা। এই শিল্পীরা তাঁদের শিল্পকর্মে সহজাত দক্ষতা, কারিগরি জ্ঞান ও পরম্পরাগত পদ্ধতির প্রয়োগ করে থাকেন।


    CG/BD/DM

    
    
    (Release ID: 1603517) Visitor Counter : 10
    
    
      Read this release in: English