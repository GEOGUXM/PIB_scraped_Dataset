      অর্থমন্ত্রক

      এলআইসি-র পলিসি
      Posted On: 11 FEB 2020 3:23PM by PIB Kolkata


    নয়াদিল্লি, ১০ ফেব্রুয়ারি, ২০২০


    ভারতীয় জীবন বিমা নিগম (এলআইসি) সমাজের বিভিন্ন শ্রেণীর মানুষের জীবন বিমার চাহিদা পূরণে নিয়মিতভাবে প্রয়াস নিয়ে থাকে। লোকসভায় সোমবার এক প্রশ্নের লিখিত জবাবে এই তথ্য দেন অর্থ প্রতিমন্ত্রী শ্রী অনুরাগ সিং ঠাকুর।


    তিনি আরও জানান, নিগমের প্রথম বাৎসরিক প্রিমিয়ামের ক্ষেত্রে বাজার অংশীদারিত্ব ৭০.৫২ শতাংশ এবং পলিসির দিক থেকে শেয়ার ৭৫.৬৪ শতাংশ। এই হিসাব ২০১৯-এর ৩১শে ডিসেম্বর পর্যন্ত। জীবন বিমার ক্ষেত্রে নিগমের বিভিন্ন পরিষেবার বিস্তৃতির জন্যই এলআইসি অন্যতম বিমা সংস্থা হয়ে উঠেছে। আরও পরিসংখ্যান দিয়ে শ্রী সিং জানান, এলআইসি গত ৩১শে ডিসেম্বর পর্যন্ত ১ লক্ষ ১৪ হাজারের বেশি এজেন্ট এবং ৪ হাজারের বেশি ডেভেলপমেন্ট আধিকারিক নিয়োগ করেছে। উদ্ভাবনমূলক বিপণন কৌশলের অঙ্গ হিসেবেই এঁদের নিয়োগ করা হয়েছে। নিগমের নতুন পলিসি চালু করার ক্ষেত্রে গত ৩১শে ডিসেম্বর পর্যন্ত বিকাশ হার দাঁড়িয়েছে ১৭.৮১ শতাংশ। এর ফলে, চলতি অর্থবর্ষে এলআইসি-র পলিসির সংখ্যা ৩ কোটি ছাড়িয়ে যাবে বলে আশা করা হচ্ছে।


    শ্রী ঠাকুর আরও জানান, এলআইসি নিয়মিতভাবে জীবন বিমার ক্ষেত্রে একাধিক আকর্ষণীয় পলিসি চালু করে থাকে। এছাড়াও, দু’বছর থেকে পাঁচ বছর মেয়াদি পলিসি বাতিল হয়ে গেলে সেগুলি পুনরায় চালু করার সুবিধাও নিগম দিয়ে থাকে। এমনকি, কিস্তির মাধ্যমে পলিসি হোল্ডারের মৃত্যুজনিত সুযোগ-সুবিধা পাওয়ার সংস্থানও রয়েছে। পলিসির মেয়াদ উত্তীর্ণ হলে ম্যাচিউরিটি বেনিফিট কিস্তির মাধ্যমে পাওয়া যায়।


    CG/BD/DM

    
    
    (Release ID: 1602782) Visitor Counter : 6
    
    
      Read this release in: English