      প্রতিরক্ষামন্ত্রক

      প্রতিরক্ষা মন্ত্রীর ২০২০-র সাধারণতন্ত্র দিবসে সেরা কুচকাওয়াজের জন্য ট্রফি প্রদান
      Posted On: 24 FEB 2020 5:04PM by PIB Kolkata


    নয়াদিল্লি, ২৪ ফেব্রুয়ারি, ২০২০


    প্রতিরক্ষা মন্ত্রী শ্রী রাজনাথ সিং আজ নতুন দিল্লিতে ২০২০-র সাধারণতন্ত্র দিবসে সেরা কুচকাওয়াজের জন্য শ্রেষ্ঠ দলকে ট্রফি প্রদান করেন। ভারতীয় বায়ুসেনার দলটি, তিন বাহিনীর মধ্যে শ্রেষ্ঠ হিসেবে বিবেচিত হয়েছে। বায়ুসেনার পক্ষে এয়ার মার্শাল এম এস জি মেনন এবং ফ্লাইট লেফটেন্যান্ট শ্রীকান্ত শর্মা এই ট্রফি গ্রহণ করেন।


    কেন্দ্রীয় সশস্ত্র পুলিশ বাহিনী এবং অন্যান্য আধা-সামরিক বাহিনীর মধ্যে কেন্দ্রীয় শিল্প নিরাপত্তা বাহিনীর (সিআইএসএফ) দলটি সেরা কন্টিনজেন্টের পুরস্কার পেয়েছে। সিআইএসএফ-এর মহানির্দেশক শ্রী রাজেশ রঞ্জন এবং ডেপুটি কম্যান্ডান্ট শ্রী প্রভ সিমরান সিং প্রতিরক্ষা মন্ত্রীর কাছ থেকে পুরস্কার গ্রহণ করেন।


    এই উপলক্ষে প্রতিরক্ষা মন্ত্রী বায়ুসেনা এবং কেন্দ্রীয় শিল্প নিরাপত্তা বাহিনীকে অভিনন্দন জানান। তিনি বলেন, অংশগ্রহণকারীদের কঠোর পরিশ্রম এবং প্রশিক্ষণের ফলে এই পুরস্কার প্রাপ্তি, যা অন্যদের কাছে অনুপ্রেরণার উৎস হতে পারে। তিনি বলেন, এই বছরের সাধারণতন্ত্র দিবসের কুচকাওয়াজের বিষয়ে প্রাপ্ত তথ্য অনুযায়ী বলা যায়, এটি চূড়ান্ত সফল হয়েছে। এই উপলক্ষে তিনি সংশ্লিষ্ট সকলকে অভিনন্দন জানান।


    অনুষ্ঠানে, চিফ অফ ডিফেন্স স্টাফ জেনারেল বিপিন রাওয়াত, নৌ-বাহিনীর প্রধান অ্যাডমিরাল করমবীর সিং, বায়ুসেনা প্রধান এয়ার চিফ মার্শাল আর কে এস ভাদৌরিয়া, সেনাবাহিনীর প্রধান জেনারেল এম এম নারাভানে, প্রতিরক্ষা সচিব ডঃ অজয় কুমার, প্রতিরক্ষা বিভাগের আর্থিক শাখার সচিব শ্রীমতী গার্গী কউল সহ প্রতিরক্ষা এবং স্বরাষ্ট্র মন্ত্রকের পদস্থ আধিকারিকরা উপস্থিত ছিলেন।


    CG/CB/DM

    
    
    (Release ID: 1604182) Visitor Counter : 6
    
    
      Read this release in: English