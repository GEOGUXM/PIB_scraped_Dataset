      সংখ্যালঘুবিষয়কমন্ত্রক

      শ্রী পীযূষ গোয়েল, শ্রী মুক্তার আব্বাস নাকভি এবং শ্রী হরদীপ সিং পুরী ইন্ডিয়া গেটে ২০তম হুনার হাটের উদ্বোধন করলেন
      Posted On: 13 FEB 2020 9:51PM by PIB Kolkata


    নয়াদিল্লী, ১৩ ফেব্রুয়ারি , ২০২০


    কেন্দ্রীয় বাণিজ্য, শিল্প ও রেলমন্ত্রী শ্রী পীযূষ গোয়েল বলেছেন, সারা দেশের শিল্পী এবং তাঁদের বাড়িতে তৈরি হস্তশিল্পকে তুলে ধরতে ও সংরক্ষণের জন্য সরকার কাজ করে চলেছে। দিল্লির রাজপথে ইন্ডিয়া গেট প্রাঙ্গণে কেন্দ্রীয় সংখ্যালঘু বিষয়ক মন্ত্রক ২০তম হুনার হাটের আয়োজন করেছে। কেন্দ্রীয় বাণিজ্য শিল্প ও রেলমন্ত্রী শ্রী পীযূষ গোয়েল, সংখ্যালঘু বিষয়ক মন্ত্রী শ্রী মুক্তার আব্বাস নাকভি এবং নগরোন্নয়ন দপ্তরের স্বাধীন দায়িত্বপ্রাপ্ত মন্ত্রী শ্রী হরদীপ সিং পুরী আজ এই হুনার হাটের উদ্বোধন করেন।


    উদ্বোধনী অনুষ্ঠানে শ্রী গোয়েল বলেন, বাণিজ্য মন্ত্রক, আদিবাসী বিষয়ক মন্ত্রক এবং বিদেশ মন্ত্রকের সহায়তায় সংখ্যালঘু বিষয়ক মন্ত্রক হস্তশিল্পীদের শিল্পকর্মকে আন্তর্জাতিক স্তরে পৌঁছে দিতে বিশেষ উদ্যোগ নিয়েছে। তিনি বলেন, শিল্পী এবং তাদের শিল্পকর্ম আমাদের দেশকে গৌরবান্বিত করেছে।


    অনুষ্ঠানে কেন্দ্রীয় সংখ্যালঘু বিষয়ক মন্ত্রী শ্রী মুক্তার আব্বাস নাকভি বলেন, হুনার হাটের মাধ্যমে শিল্পীরা কর্মসংস্হানের দিশা খুঁজে পেয়েছে। তিনি বলেন, সংখ্যালঘু বিষয়ক মন্ত্রক দেশের প্রতিটি প্রান্তে দক্ষ মানুষের শিল্পকর্মকে তুলে ধরতে এবং সংরক্ষণের জন্য গুরুত্বপূর্ণ কাজ করে চলেছে। তিনি আরও বলেন, দেশীয় শিল্পকর্ম, রন্ধনশৈলি এবং সংস্কৃতিকে হুনার হাটের মাধ্যমে তুলে ধরা হচ্ছে। বিগত তিন বছরে এর মাধ্যমে ৩ লক্ষ কারুশিল্পী এবং রন্ধন বিশেষজ্ঞদের কর্মসংস্হান হয়েছে বলেও তিনি জানান।


    শ্রী নাকভি বলেন, দেশের বিভিন্ন প্রান্তে হুনার হাটের আয়োজন করা হচ্ছে। আগামী ২৯ ফেব্রুয়ারি থেকে ৮ই মার্চ পর্যন্ত রাঁচিতে এবং ১৩-২৩ মার্চ পর্যন্ত চন্ডীগড়ে পরবর্তী হুনার হাটের আয়োজন করা হবে। আগামীদিনে গুরুগ্রাম, বেঙ্গালুরু, চেন্নাই, কলকাতা, দেরাদুন, পাটনা, ভুপাল, নাগপুর, রায়পুর, পুদুচেরী, অমৃতসর, জম্মু, শিমলা, গোয়া, কোচি, গুয়াহাটি, ভুবনেশ্বর এবং আজমেরে হুনার হাটের আয়োজন করা হবে।


    ইন্ডিয়া গেট প্রাঙ্গনে আয়োজিত এই হুনার হাটে ২৫০টি স্টল রয়েছে। সেখানে সারা দেশের বিভিন্ন প্রান্ত থেকে হস্তশিল্পী, রন্ধনশিল্পীরা তাঁদের শিল্পকলা তুলে ধরেছেন। এবারের এই হুনার হাটের থিম হল ‘ কৌশল কো কাম ’ । আগামী ২৩ ফেব্রুয়ারি পর্যন্ত চলবে এই হুনার হাট।


    SSS/SS/NS

    
    
    (Release ID: 1603154) Visitor Counter : 3
    
    
      Read this release in: English