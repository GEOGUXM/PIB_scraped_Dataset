      স্বরাষ্ট্র মন্ত্রক

      পুলিশের আধুনিকীকরণে কেন্দ্রীয় স্বরাষ্ট্র মন্ত্রকের পদক্ষেপ
      Posted On: 11 FEB 2020 4:54PM by PIB Kolkata


    নয়াদিল্লি, ১১ ফেব্রুয়ারী , ২০২০


    লোকসভায় কেন্দ্রীয় স্বরাষ্ট্র প্রতিমন্ত্রী শ্রী জি কিষাণ রেড্ডি আজ এক প্রশ্নের লিখিত উত্তরে জানিয়েছেন, পুলিশের আধুনিকীকরণ প্রক্রিয়া চলছে। তিনি বলেন, পুলিশ এবং আইনশৃঙ্ক্ষলা রক্ষা করার বিষয়টি রাজ্য সরকারের এক্তিয়ারভুক্ত। কেন্দ্রীয় সরকার ‘ রাজ্য পুলিশের আধুনিকীকরণ সহায়তাদান ’ প্রকল্পের আওতায় পুলিশ বাহিনীর আধুনিকীকরণ এবং তাদের অত্যাধুনিক সরঞ্জাম সহায়তা দানে প্রয়াস চালিয়ে যাচ্ছে। পুলিশদের প্রশিক্ষণের জন্য সরঞ্জাম, অত্যাধুনিক যোগাযোগ ব্যবস্হাপনা, পুলিশের আবাসন নির্মাণ, ভ্রাম্যমান গাড়ি, ফরেন্সিক সরঞ্জাম সহ বিভিন্ন ক্ষেত্রে কেন্দ্র রাজ্যগুলিকে আর্থিক সাহায্য করে থাকে।


    কেন্দ্রীয় সরকার অপরাধ দমনে এবং অপরাধীদের ধরার বিষয়ে- ‘ ক্রাইম অ্যান্ড ক্রিমিনাল ট্র্যাকিং সিস্টেমস ’ (সিসিটিএনএস) নামে একটি সর্বভারতীয় ডিজিটাল নেটওয়ার্ক তৈরি করেছে। এই নেটওয়ার্কে ১৫ হাজার ৯৮৫টি পুলিশ স্টেশনের মধ্যে ১৫ হাজার ১৫২টি পুলিশ স্টেশন অন্তর্ভুক্ত করা হয়েছে। এই থানাগুলিতে অনলাইন অভিযোগ দায়ের করা এবং তদন্ত সম্পর্কেও জানা সম্ভব হচ্ছে। ১৪ হাজার ৯৯২টি পুলিশ স্টেশনে ১০০ শতাংশ এফআইআরই অনলাইন দায়ের করা হয়েছে। এর পাশাপাশি কেন্দ্রীয় সরকার আদালত, পুলিশ থানা, জেল এবং ফরেন্সিক ল্যাবরেটরির মধ্যে দ্রুত তথ্য আদান-প্রদানের মাধ্যমে অপরাধীদের বিচারের জন্য ইন্টারঅপারেবল ক্রিমিনাল জাস্টিস সিস্টেম(আইসিজেএস)এর সূচনা করেছে। পুলিশ থানায় যৌন হেনস্হার মত কোনও অভিযোগ দায়ের হওয়ার পর দু ’ মাসের মধ্যে তদন্ত শেষ করতে ইনভেস্টিগেশন ট্র্যাকিং সিস্টেম ফর সেক্সুয়াল অফেন্সেস (আইটিএসএসও) পোর্টাল এবং সিসিটিএনএস-এর তথ্য পর্যবেক্ষণ ব্যবস্হাপনার সুবিধা চালু করেছে সরকার। কেন্দ্রীয় সরকার আইন প্রণয়নকারী আধিকারিকদের জন্য ন্যাশনাল ডাটাবেস অফ সেক্সুয়াল অফেন্ডার্স (এনডিএসও)-র সূচনা করেছে। এর পাশাপাশি সাইবার অপরাধ ঠেকাতে সাইবার ক্রাইম পোর্টালও চালু করা হয়েছে।


    CG/ SS /NS

    
    
    (Release ID: 1602799) Visitor Counter : 5
    
    
      Read this release in: English