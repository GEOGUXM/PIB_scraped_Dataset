      কর্মী, জন-অভিযোগএবংপেনশনমন্ত্রক

      যুগ্ম সচিব নিয়োগ
      Posted On: 06 FEB 2020 4:25PM by PIB Kolkata


    নয়াদিল্লি, ৬ ফেব্রুয়ারি, ২০২০


    ভারত সরকারের যুগ্ম সচিব স্তরের ১০টি পদে প্রার্থী নিয়োগের জন্য কর্মীবর্গ এবং প্রশিক্ষণ দপ্তর প্রকাশিত বিজ্ঞাপনের উত্তরে ৬,০৭৭টি আবেদনপত্র জমা পড়ে। সেগুলি পরীক্ষার পর ৬৫ জন প্রার্থীকে বাছা হয়েছে এবং ইউনিয়ন পাবলিক সার্ভিস কমিশনে (ইউপিএসসি) সাক্ষাৎকারের জন্য তাঁদের ডাকা হয়। ৬৪ জন প্রার্থীর সাক্ষাৎকার নেওয়া হয় যার মধ্যে নয়জন প্রার্থীর নাম সুপারিশ করা হয় পার্শ্বীয় নিয়োগের অধীনে চুক্তির ভিত্তিতে যুগ্ম সচিব পর্যায় পদে নিয়োগের জন্য। রাজস্ব দপ্তরের যুগ্ম সচিব পর্যায়ের পদে প্রার্থী বাছাইয়ের জন্য নিয়োগ প্রক্রিয়া সন্তোষজনক। সেজন্য নিয়োগের শর্তাবলী গৃহীত হওয়ার পর ইউপিএসসি-র সুপারিশ করা নয়জন প্রার্থীর মধ্যে আটজনকে অসামরিক বিমান পরিবহণ, বাণিজ্য, অর্থনীতি বিষয়ক, পরিবেশ, বন, জলবায়ু পরিবর্তন, আর্থিক পরিষেবা, নতুন ও পুনর্নবীকরণযোগ্য শক্তি, সড়ক পরিবহণ ও মহাসড়ক এবং জাহাজ মন্ত্রক/দপ্তরে যুগ্ম সচিব হিসেবে নিয়োগ করা হয়েছে। একজন প্রার্থী প্রস্তাব গ্রহণ করেননি।


    রাজ্যসভায় আজ এক প্রশ্নের লিখিত জবাবে একথা জানিয়েছেন উত্তর-পূর্বাঞ্চলের উন্নয়ন (স্বাধীন দায়িত্বপ্রাপ্ত), প্রধানমন্ত্রীর দপ্তর, কর্মীবর্গ, জন-অভিযোগ ও পেনশন, পারমাণবিক শক্তি এবং মহাকাশ প্রতিমন্ত্রী ডঃ জিতেন্দ্র সিং।


    CG/AP/DM

    
    
    (Release ID: 1602220) Visitor Counter : 6
    
    
      Read this release in: English