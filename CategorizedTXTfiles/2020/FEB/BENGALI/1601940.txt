      শিল্পওবাণিজ্যমন্ত্রক

      রত্ন এবং গয়না শিল্পের বিকাশে কলকাতায় আগামি এপ্রিলের মধ্যে সার্বজনীন সুবিধা কেন্দ্র, উপকৃত হবেন ১ লক্ষ কারিগর
      Posted On: 04 FEB 2020 6:57PM by PIB Kolkata


    নয়াদিল্লি, ৪ ফেব্রুয়ারি, ২০২০


    কলকাতার বউবাজারে গত বৃহস্পতিবার (৩০শে জানুয়ারি) কমন ফেসিলিটি সেন্টারের নির্মাণ উপলক্ষে বিশেষ এক অনুষ্ঠানের আয়োজন করা হয়। অনুষ্ঠানে উপস্থিত ছিলেন কেন্দ্রীয় বাণিজ্য ও শিল্প মন্ত্রকের অর্থনৈতিক উপদেষ্টা রূপা দত্ত, রত্ন ও অলঙ্কার রপ্তানি উৎসাহদান পর্ষদের চেয়ারম্যান শ্রী প্রমোদ আগরওয়াল, বাণিজ্য ও শিল্প মন্ত্রকের বরিষ্ঠ আধিকারিক এবং স্বর্ণ শিল্প বাঁচাও কমিটির সদস্যরা।


    বহুবাজারে এই কমন ফেসিলিটি সেন্টার গড়ে উঠলে রত্ন ও অলঙ্কার শিল্পের সঙ্গে যুক্ত অলঙ্কার প্রস্তুতকারী প্রায় ১ লক্ষ শিল্পী উপকৃত হবেন। এর পাশাপাশি, উচ্চ গুণমানসম্পন্ন রত্ন ও অলঙ্কার তৈরি করাও সম্ভব হবে। এই কমন ফেসিলিটি সেন্টার থেকে শিল্পীরা নতুন প্রযুক্তির সাহায্যে রত্ন ও অলঙ্কার কাটা শিখতে পারবেন। এর ফলে, বহুবাজার এবং তার সংলগ্ন এলাকায় রত্নালঙ্কার শিল্পের সঙ্গে যুক্ত কর্মীরা উপকৃত হবেন।


    কেন্দ্রীয় শিল্প ও বাণিজ্য মন্ত্রকের অধীন রত্ন ও গয়না শিল্পের সঙ্গে যুক্ত ক্ষুদ্র ও মাঝারি সংস্থাগুলির দক্ষতা ও ক্ষমতা বৃদ্ধির জন্য মন্ত্রক বিভিন্ন উদ্যোগ গ্রহণ করেছে। মন্ত্রক এই ক্ষেত্রে বাণিজ্য-বান্ধব নীতি গ্রহণ ছাড়াও রত্ন ও অলঙ্কার শিল্পের বিকাশে সিএফসি-র মাধ্যমে পরিকাঠামো গড়ে তুলবে। এর পাশাপাশি, জেম অ্যান্ড জুয়েলারি এক্সপোর্ট প্রোমোশন কাউন্সিল স্থানীয় ব্যবসায়ী সংগঠনকে সঙ্গে এই শিল্পের সঙ্গে যুক্ত কর্মীদের সাহায্যের জন্য এগিয়ে এসেছে। পর্ষদ ইতিমধ্যেই গুজরাটের হীরে শিল্পক্ষেত্রের জন্য আমরেলি, পালানপুর, ভিসনগড় এবং জুনাগড়ে সিএফসি গড়ে তুলেছে। কমন ফেসিলিটি সেন্টার তৈরি করেছে। অলঙ্কারের জন্য কোয়েম্বাতুরে কমন ফেসিলিটি সেন্টার তৈরি করা হচ্ছে। আশা করা হচ্ছে, চলতি বছরের মার্চ মাসে এর নির্মাণ কাজ সম্পন্ন হবে।


    কেন্দ্রীয় শিল্প ও বাণিজ্য মন্ত্রকের অর্থনৈতিক উপদেষ্টা শ্রীমতী রূপা দত্ত জানান, বর্তমানে রত্নালঙ্কার রপ্তানির পরিমাণ বার্ষিক চার হাজার কোটি টাকা। ২০২৫ সালে এই রপ্তানির পরিমাণ বছরে ৭৫ হাজার কোটি টাকা পৌঁছনোর লক্ষ্যমাত্রা নেওয়া হয়েছে। বর্তমানে এই ক্ষেত্রে ৫০ লক্ষ সাধারণ মানুষের কর্মসংস্থান হচ্ছে বলেও তিনি জানান। আগামীদিনে কেন্দ্রীয় শিল্প ও বাণিজ্য মন্ত্রক এই শিল্পের বিকাশে বিশেষ লক্ষ্য নিয়েছে।


    কলকাতায় অলঙ্কার শিল্পের জন্য কমন ফেসিলিটি সেন্টার তৈরি হলে স্থানীয় হাতে তৈরি অলঙ্কার ক্ষেত্র উপকৃত হবে। আশা করা যাচ্ছে, চলতি বছরের এপ্রিল মাস থেকেই কলকাতায় এই কমন ফেসিলিটি সেন্টারের কাজ শুরু হবে।


    CG/SS/DM

    
    
    (Release ID: 1601940) Visitor Counter : 8
    
    
      Read this release in: English