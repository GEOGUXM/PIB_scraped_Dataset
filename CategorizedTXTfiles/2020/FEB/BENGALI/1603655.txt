      আদিবাসীবিষয়কমন্ত্রক

      জাতীয় তপশীলি উপজাতি কমিশনের ষোড়শ প্রতিষ্ঠা দিবস উদযাপন অনুষ্ঠানের উদ্বোধন করলেন শ্রী অর্জুন মুন্ডা
      Posted On: 19 FEB 2020 5:11PM by PIB Kolkata


    নয়াদিল্লী, ১৯ ফেব্রুয়ারি , ২০২০


    কেন্দ্রীয় আদিবাসী বিষয়ক মন্ত্রী শ্রী অর্জুন মুন্ডা আজ নতুন দিল্লীতে জাতীয় তপশীলি উপজাতি কমিশনের ষোড়শ প্রতিষ্ঠা দিবস উপলক্ষ্যে আয়োজিত অনুষ্ঠানের উদ্বোধন করেন। এই উপলক্ষ্যে শ্রী মুন্ডা বলেন, তপশীলি উপজাতিদের স্বার্থ সুরক্ষায় সংবিধানে যেসমস্ত রক্ষা কবচের কথা বলা হয়েছে তার যথাযথ রূপায়ণের বিষয়টি কমিশন দেখে থাকে। দেশে তপশীলি উপজাতি মানুষের কল্যাণে এই কমিশন গঠন করা হয়। এছাড়াও যাবতীয় সরকারি নির্দেশাবলী ও আইনের ধারাগুলি কার্যকর করার ক্ষেত্রেও কমিশন গুরুত্বপূর্ণ ভূমিকা নিয়ে থাকে। কমিশনকে আদিবাসি অধ্যুষিত এলাকাগুলির তথ্য সংগ্রহের জন্য ডেটা ব্যাঙ্ক তৈরীর পরামর্শ দিয়ে শ্রী মুন্ডা বলেন, এই শ্রেণীর মানুষের কল্যাণার্থে বিভিন্ন কাজকর্ম খতিয়ে দেখার জন্য একটি নিরপেক্ষ গবেষকদল গঠনের বিষয়টি কমিশন বিবেচনা করে দেখতে পারে। কমিশনের কাজকর্ম সুষ্ঠুভাবে পরিচালনার জন্য উপযুক্ত ডেটা ম্যানেজমেন্ট ব্যবস্হা গড়ে তোলার ওপর জোর দিয়ে শ্রী মুন্ডা এই কমিশনকে আরও শক্তিশালী করে তোলার জন্য মন্ত্রকের পক্ষ থেকে পূর্ণ সহযোগিতার আশ্বাস দেন।


    অনুষ্ঠানে কমিশনের চেয়ারম্যান নন্দকুমার সাই, দেশে তপশিলী ও উপজাতিভুক্ত মানুষের কল্যাণে প্রতিষ্ঠানের বিভিন্ন কর্মকান্ড ও কর্মসূচিগুলি সম্পর্কে বিস্তারিত খতিয়ান পেশ করেন। এই উপলক্ষ্যে তপশীলি উপজাতি বিষয়ক প্রতিমন্ত্রী শ্রীমতি রেনুকা সিং সারুতা এবং অন্যান্য বিশিষ্ট ব্যক্তিরা উপস্হিত ছিলেন।


    CG/BD/NS

    
    
    (Release ID: 1603655) Visitor Counter : 5
    
    
      Read this release in: English