      ইস্পাতমন্ত্রক

      রেল ও প্রতিরক্ষা ক্ষেত্রে ইস্পাতের ব্যবহার বাড়ানো নিয়ে ইস্পাত মন্ত্রকের কর্মশিবির
      Posted On: 14 FEB 2020 5:26PM by PIB Kolkata


    নয়াদিল্লি, ১৪ ফেব্রুয়ারি , ২০২০


    কেন্দ্রীয় ইস্পাত মন্ত্রক ভারতীয় শিল্প মহাসংঘ বা সিআইআই-এর সহযোগিতায় রেল ও প্রতিরক্ষা ক্ষেত্রে ইস্পাতের ব্যবহার বাড়ানো নিয়ে আগামী সোমবার (১৭ই ফেব্রুয়ারি) নতুন দিল্লিতে এক কর্মশিবিরের আয়োজন করা হয়েছে। ইস্পাত সরবরাহ ও ইস্পাত পণ্যের যোগানে ঘাটতি এবং সুযোগ-সুবিধাগুলিকে চিহ্নিত করতে রেল ও প্রতিরক্ষা বিভাগের সঙ্গে বিস্তারিত আলাপ-আলোচনার লক্ষ্যেই এই কর্মশিবির আয়োজন করা হয়েছে। শিবিরের উদ্বোধনী অনুষ্ঠানে প্রধান অতিথি হিসেবে কেন্দ্রীয় পেট্রোলিয়াম ও প্রাকৃতিক গ্যাস তথা ইস্পাতমন্ত্রী শ্রী ধর্মেন্দ্র প্রধান এবং সম্মানীয় অতিথি হিসেবে শ্রী ফগ্গন সিং কুলস্তে উপস্হিত থাকবেন। এছাড়াও রেল বোর্ডের চেয়ারম্যান শ্রী ভি কে যাদব, প্রতিরক্ষা সচিব শ্রী অজয় কুমার এবং ইস্পাত সচিব শ্রী বিনয় কুমার শিবিরে যোগ দেবেন।


    এই কর্মশিবিরে রেল, সেনাবাহিনী, নৌবাহিনী ও বিমানবাহিনীতে ইস্পাত ও ইস্পাত সামগ্রীর চাহিদার বর্তমান ও ভবিষ্যৎ ; ইস্পাত ব্যবহারকারীদের দিক থেকে চাহিদাভিত্তিক দীর্ঘমেয়াদী পরিকল্পনা ; অভ্যন্তরীণ বাজারে ইস্পাত ক্রয়ের ক্ষেত্রে বিভিন্ন চ্যালেঞ্জ ; রেল ও প্রতিরক্ষা ক্ষেত্রে ইস্পাতের ব্যবহার ও অতিরিক্ত চাহিদার জন্য আমদানি-সহ ভারতীয় লৌহ ও ইস্পাত শিল্পের বর্তমান চাহিদা, ভবিষ্য ৎ সম্প্রসারণ পরিকল্পনা এবং নতুন ধরণের সামগ্রী উ ৎ পাদনের ক্ষেত্রে গবেষনা ও উদ্ভাবন সক্ষমতার বিষয়গুলি নিয়ে আলোচনা হবে।


      SSS /BD /NS

    
    
    (Release ID: 1603224) Visitor Counter : 4
    
    
      Read this release in: English