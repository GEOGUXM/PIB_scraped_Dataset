      প্রধানমন্ত্রীরদপ্তর

      পণ্ডিত দীনদয়াল উপাধ্যায়ের মূর্তির আবরণ উন্মোচন করলেন ও দীনদয়াল উপাধ্যায় মেমোরিয়াল জাতির উদ্দেশে উৎসর্গ করলেন প্রধানমন্ত্রী;
      
      মহাকাল এক্সপ্রেসের যাত্রার সূচনা

      Posted On: 17 FEB 2020 3:11PM by PIB Kolkata

    নয়াদিল্লি , ১৬ ফেব্রুয়ারি, ২০২০


    প্রধানমন্ত্রী শ্রী নরেন্দ্র মোদী বারাণসীতে দীনদয়াল উপাধ্যায়ের মূর্তির আবরণ উন্মোচন করেন এবং দীনদয়াল উপাধ্যায় স্মৃতিসৌধকে জাতির উদ্দেশে উৎসর্গ করেন। প্রধানমন্ত্রী তৃতীয় কর্পোরেট ট্রেন মহাকাল এক্সপ্রেস যাত্রার সূচনাও করেন। ট্রেনটি তিনটি জ্যোতির্লিঙ্গ তীর্থস্থান বারাণসী, উজ্জয়িনী এবং ওমকারেশ্বরের মধ্যে চলাচল করবে। প্রধানমন্ত্রী ৪৩০টি শয্যাবিশিষ্ট সুপার স্পেশালিটি সরকারি হাসপাতাল-সহ ৩৬টি উন্নয়ন প্রকল্পের উদ্বোধনের পাশাপাশি, ১৪টি উন্নয়ন প্রকল্পের শিলান্যাস করেন।


    বারাণসীতে পণ্ডিত দীনদয়াল উপাধ্যায় মেমোরিয়াল সেন্টারে এক সভায় প্রধানমন্ত্রী বলেন, আজ পণ্ডিত দীনদয়াল উপাধ্যায় স্মৃতিস্মারকের সঙ্গে যুক্ত হয়ে এই অঞ্চলের ‘পাঢ়ব’ (শিবির) নামটির গুরুত্ব আরও বেড়েছে। পরিষেবা, আত্মোৎসর্গ, সুবিচার এবং জনস্বার্থ একযোগে এই মঞ্চ থেকে কাজ করবে। স্মারক-স্থলে একটি বাগান তৈরি করা হয়েছে। প্রধানমন্ত্রী বলেন, দীনদয়ালজীর এই বিশাল মূর্তিটি ভবিষ্যৎ প্রজন্মকে তাঁর আদর্শ ও চিন্তাভাবনা অনুসরণ করতে অনুপ্রাণিত করবে।


    প্রধানমন্ত্রী বলেন, দীনদয়াল উপাধ্যায়জী আমাদের অন্ত্যোদয় অর্থাৎ সমাজের প্রান্তিক মানুষটির উত্থানের পথ দেখিয়েছেন। তিনি বলেন, এই ধারণা থেকে অনুপ্রাণিত হয়ে ভারত অন্ত্যোদয়ের লক্ষ্যে কাজ করে চলেছে। এই পবিত্র অনুষ্ঠানে প্রায় ১ হাজার ২৫০ কোটি টাকার প্রকল্পের সূচনা করা হয়েছে, যার ফলে বারাণসী সহ সমগ্র পূর্বাঞ্চল লাভবান হবে। তিনি বলেন, “এই সমস্ত প্রকল্প বিগত পাঁচ বছর ধরে কাশী সহ সমস্ত পূর্বাঞ্চলের উন্নয়নের লক্ষ্যে বাস্তবায়িত করা হয়েছে। এই সময়ে বারাণসী জেলায় প্রায় ২৫ হাজার কোটি টাকার উন্নয়নমূলক প্রকল্প রূপায়িত হয়েছে”।


    প্রধানমন্ত্রী বলেন, সরকার পরিকাঠামো ক্ষেত্র, বিশেষ করে সড়ক, মহাসড়ক, জলপথ এবং রেলপথকে সর্বোচ্চ অগ্রাধিকার দিয়েছে। “এই উন্নয়নমূলক প্রকল্পগুলি শুধু দেশকেই এগিয়ে নিয়ে যাবে না, বিশেষ করে পর্যটন-ভিত্তিক কর্মসংস্থানের সুযোগও সৃষ্টি করবে, কর্মসংস্থানে পর্যটন-ভিত্তিক কাশী ও সংলগ্ন অঞ্চলের বিপুল সম্ভাবনা রয়েছে”। তিনি আরও বলেন, দিন কয়েক আগে শ্রীলঙ্কার রাষ্ট্রপতি এখানে এসে এই পবিত্র স্থানের পরিবেশ উপলব্ধি করেছেন।


    প্রধানমন্ত্রী বলেন, এই পবিত্র অনুষ্ঠানে কাশী মহাকাল এক্সপ্রেসের যাত্রা সূচনা করা হ’ল, যে ট্রেনটি বাবা বিশ্বনাথের শহরের সঙ্গে ওমকারেশ্বর এবং মহাকালেশ্বরের যোগাযোগ গড়ে তুলবে। ২০১৬ সালের দ্বিতীয়ার্ধে বেনারস হিন্দু বিশ্ববিদ্যালয়ের সুপার স্পেশালিটি হাসপাতালের যে ভিত্তিপ্রস্তর স্থাপন করা হয়েছিল, সেটিরও উদ্বোধন করা হয়েছে। প্রধানমন্ত্রী বলেন, “মাত্র ২১ মাসে এই ৪৩০ শয্যাবিশিষ্ট হাসপাতালটি কাশী এবং পূর্বাঞ্চলের জনগণকে পরিষেবা দেওয়ার কাজ শুরু করল”। দীনদয়াল উপাধ্যায়জীর আদর্শ অনুসারে, আত্মমর্যাদা এবং স্বনির্ভরতা সমস্ত প্রকল্পগুলির মূল কথা বলে উল্লেখ করে তিনি বলেন, সরকারের পরিকল্পনা এবং চিন্তাভাবনায় এগুলি অনুসৃত হয়েছে।


    প্রধানমন্ত্রী জোর দিয়ে বলেন, সমাজের প্রান্তিক মানুষের কাছে পৌঁছনোর লক্ষ্যে তাঁদের সমস্ত উন্নয়নের সুবিধা পাওয়ার জন্য সরকার নিরলসভাবে কাজ করে চলেছে। তিনি বলেন, “এখন পরিস্থিতির পরিবর্তন হচ্ছে এবং সমাজের প্রান্তিক মানুষটিকে অগ্রাধিকার দেওয়া হচ্ছে”।


    CG/CB/SB

    
    
    (Release ID: 1603407) Visitor Counter : 5
    
    
      Read this release in: English