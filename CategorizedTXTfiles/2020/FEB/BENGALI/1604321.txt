      কর্মী, জন-অভিযোগএবংপেনশনমন্ত্রক

      একাধিক কেন্দ্রীয় সরকারি পদে নিয়োগ সংক্রান্ত বিজ্ঞপ্তি জারি
      Posted On: 25 FEB 2020 5:36PM by PIB Kolkata


    কলকাতা, ২৪ ফেব্রুয়ারি, ২০২০


    স্টাফ সিলেকশন কমিশন বিভিন্ন কেন্দ্রীয় মন্ত্রক ও দপ্তরে একাধিক পদে নিয়োগের বিজ্ঞপ্তি জারি করেছে। কমিশনের পক্ষ থেকে গত ২১শে ফেব্রুয়ারি নিয়োগ সংক্রান্ত বিজ্ঞপ্তি জারি করা হয়। এই পদগুলিতে আবেদন জানানোর শেষ তারিখ আগামী ২০ মার্চ। কমিশনের ওয়েবসাইট ছাড়াও সমস্ত আঞ্চলিক বা উপ-আঞ্চলিক কার্যালয়গুলির ওয়েবসাইগুলিতেও এই বিজ্ঞপ্তি প্রকাশ করা হয়েছে। প্রকাশিত বিজ্ঞপ্তি অনুযায়ী কমিশনের পূর্বাঞ্চলীয় কার্যালয়ের পক্ষ থেকে ৪১টি বিভাগে মোট ৩৫৫টি শূন্য পদে কর্মী নিয়োগ করা হবে।


    আগ্রহী ব্যক্তিরা অনলাইনে আগামী ২০ মার্চ রাত্রি ১১.৫৯ মিনিট পর্যন্ত আবেদন জানাতে পারবেন। অনলাইন ছাড়া অন্য কোনো পদ্ধতিতে আবেদনপত্র গ্রাহ্য করা হবেনা। সমস্ত শূন্য পদে নিয়োগ সংক্রান্ত যাবতীয় তথ্য, নির্দেশাবলী বা শর্তাবলী কমিশনের বিজ্ঞপ্তিতে দেওয়া রয়েছে। নিয়োগ সংক্রান্ত ব্যপারে বিস্তারিত তথ্য কমিশনের ওয়েবসাইট https://ssc.nic.in দেখা যাবে।


    CG/BD/NS

    
    
    (Release ID: 1604321) Visitor Counter : 8