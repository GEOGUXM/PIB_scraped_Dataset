      স্বরাষ্ট্র মন্ত্রক

      শ্রীরাম জন্মভূমি তীর্থ ক্ষেত্র ট্রাস্ট গঠনের কথা ঘোষণা করার জন্য প্রধানমন্ত্রীকে অভিনন্দন জানালেন অমিত শাহ
      Posted On: 05 FEB 2020 9:35PM by PIB Kolkata


    নয়াদিল্লি , ০৫ ফেব্রুয়ারি, ২০২০


    প্রধানমন্ত্রী শ্রী নরেন্দ্র মোদী আজ সংসদে শ্রীরাম জন্মভূমি তীর্থ ক্ষেত্র ট্রাস্ট গঠনের কথা ঘোষণা করেছেন। কেন্দ্রীয় স্বরাষ্ট্র মন্ত্রী শ্রী অমিত শাহ এই ট্রাস্ট গঠনের কথা ঘোষণা করার জন্য শ্রী মোদীকে অভিনন্দন জানিয়েছেন। শ্রী শাহ বলেছেন, আজ সমগ্র দেশের কাছে এই দিনটি অত্যন্ত আনন্দ ও গর্বের। তিনি আরও বলেছেন, ‘ভারতের আস্থা ও অটল বিশ্বাসের প্রতীক ভগবান শ্রীরাম মন্দির নির্মাণে তাঁর অঙ্গীকারের জন্য আমি প্রধানমন্ত্রী শ্রী নরেন্দ্র মোদীকে অভিনন্দন জানাই’।


    শ্রীরাম জন্মভূমি সংক্রান্ত সুপ্রিম কোর্টের নির্দেশ অনুসারে, আজ কেন্দ্রীয় সরকার শ্রীরাম জন্মভূমি তীর্থ ক্ষেত্র নামে একটি ট্রাস্ট গঠনের ঐতিহাসিক সিদ্ধান্ত নিয়েছে। এই ঘোষণা অযোধ্যায় ভগবান শ্রীরামের মন্দির নির্মাণের লক্ষ্যে সরকারের অঙ্গীকারকেই প্রতিফলিত করে। শ্রী শাহ আরও বলেন, শ্রীরাম জন্মভূমি তীর্থ ক্ষেত্র ট্রাস্টে ১৫টি ট্রাস্টি থাকবে। এর মধ্যে একটি ট্রাস্ট গঠিত হবে দলিত সম্প্রদায়ের মানুষজনদের মধ্যে। শ্রী শাহ বলেন, ‘সামাজিক সম্প্রতি আরও সুদৃঢ় করার ক্ষেত্রে এ ধরণের একাধিক অভূতপূর্ব সিদ্ধান্ত গ্রহণের জন্য আমি প্রধানমন্ত্রীকে অভিনন্দন জানাই’।


    মন্দির সংক্রান্ত যাবতীয় সিদ্ধান্ত গ্রহণের পূর্ণ অধিকার এই ট্রাস্টের থাকবে বলে জানিয়ে স্বরাষ্ট্র মন্ত্রী বলেন, ৬৭ একর জমি ট্রাস্টকে হস্তান্তরিত করা হবে। ‘আমি আশাবাদী যে, লক্ষ লক্ষ মানুষ, যাঁরা কয়েক শতাব্দী ধরে অপেক্ষা করে আসছেন, তাঁরা শীঘ্রই ভগবান শ্রীরামের জন্মভূমিতে মন্দির দেখতে পাবেন’ বলে শ্রী শাহ অভিমত প্রকাশ করেন।


    SSS/BD/SB

    
    
    (Release ID: 1602160) Visitor Counter : 5
    
    
      Read this release in: English