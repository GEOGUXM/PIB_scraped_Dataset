      প্রধানমন্ত্রীরদপ্তর

      প্রধানমন্ত্রী সিএসআইআর সোসাইটির বৈঠকে পৌরহিত্য করলেন
      Posted On: 16 FEB 2020 6:40PM by PIB Kolkata


    নতুন দিল্লি, ১৪ ফেব্রুয়ারি, ২০২০


    প্রধানমন্ত্রী শ্রী নরেন্দ্র মোদী নতুন দিল্লিতে সিএসআইআর সোসাইটির বৈঠকে পৌরহিত্য করেন।


    তাঁকে সিএসআইআর-এর কাজের বিষয়ে বিস্তারিত জানানো হয়। প্রধানমন্ত্রী এই সংস্থার কাজের প্রশংসা করেন এবং এর ভবিষ্যৎ কর্মপদ্ধতির বিষয়ে পরামর্শ দেন।


    শ্রী মোদী কম্পিউটারের মাধ্যমে পরীক্ষাগার গড়ে তোলার উপর গুরুত্ব দেন যার সাহায্যে দেশের প্রতি কোণায় সব শাখার ছাত্রছাত্রীদের কাছে বিজ্ঞান পৌছোতে পারবে। তিনি তরুণ ছাত্রছাত্রীদের বিজ্ঞানের প্রতি আকৃষ্ট করার প্রয়োজনীয়তার কথা বলেন, যার ফলে আগামী প্রজন্মের মধ্যে বিজ্ঞানমনস্কতা সুদৃঢ় হবে। তিনি বিশ্বের বিভিন্ন প্রান্তে ভারতীয়রা যে সব গবেষণা ও উন্নয়নমূলক কাজে জড়িত রয়েছেন, সেগুলির মধ্যে সমন্বয় বৃদ্ধিরও প্রস্তাব দেন।


    ভারতের যে বিষয়গুলি অত্যন্ত গুরুত্বপূর্ণ সেগুলি নিয়ে বিজ্ঞানীদের কাজ করার তিনি আহ্বান জানান। প্রধানমন্ত্রী বলেন সিএসআইআর-এর বর্তমান সময়ের নানা সামাজিক সমস্যা নিয়ে কাজ করা উচিৎ। এর মধ্যে রয়েছে জল সংরক্ষণ ও অপুষ্টিজনিত সমস্যা ౼ যা নানা কৃষি পণ্যের মাধ্যমে সমাধান করতে হবে।


    প্রধানমন্ত্রী ফাইভজি, কৃত্রিম মেধা এবং পুণর্নবীকরণযোগ্য শক্তি সঞ্চয়ের জন্য স্বল্পমূল্যের ও দীর্ঘমেয়াদী ব্যাটারি উদ্ভাবনের মত বিষয়গুলি নিয়ে বিজ্ঞানীদের কাজ করার আবেদন জানান। শ্রী মোদী বিশ্বমানের সামগ্রী উৎপাদনের জন্য চিরাচরিত জ্ঞান ও আধুনিক বিজ্ঞানের মধ্যে মেলবন্ধনের উপর গুরুত্ব দেন। এর পাশাপাশি তিনি উদ্ভাবনমূলক পণ্যের বাণিজ্যিকিকরণের উপরও জোর দেন।


    প্রধানমন্ত্রী সিএসআইআর-এর বৈজ্ঞানিক সম্প্রদায়কে সাধারণ মানুষের জীবনের মানোন্নয়নের উপর কাজ করার আহ্বান জানান।


    SSS/CB

    
    
    (Release ID: 1603356) Visitor Counter : 11
    
    
      Read this release in: English