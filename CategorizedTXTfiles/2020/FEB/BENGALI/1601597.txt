      অর্থমন্ত্রক

      কলকাতার ভারতীয় জাদু ঘরের পুর্নগঠনে সায় অর্থমন্ত্রী
      
      কেন্দ্রীয় বাজেটে ২ হাজার ৫০০ কোটি টাকা বরাদ্দ হল পর্যটন ক্ষেত্রের উন্নয়নে

      Posted On: 01 FEB 2020 8:21PM by PIB Kolkata

    নয়াদিল্লি, ০১ ফেব্রুয়ারি, ২০২০


    কেন্দ্রীয় বাজেটে ২ হাজার ৫০০ কোটি টাকা বরাদ্দ হয়েছে পর্যটন ক্ষেত্রের উন্নয়নে। দেশ, আন্তর্জাতিক পর্যটকদের কাছে ভারতকে আকর্ষণীয় গন্তব্য হিসেবে তুলে ধরতে কেন্দ্রীয় অর্থমন্ত্রী শ্রীমতি নির্মলা সীতারমন ২০২০-২১ অর্থবর্ষে পর্যটন ক্ষেত্রে ২ হাজার ৫০০ কোটি টাকা বরাদ্দ করেছেন। তিনি এছাড়াও বাজেটে ৩ হাজার ১৫০ কোটি টাকা বরাদ্দ করেছেন কেন্দ্রীয় সংস্কৃতি মন্ত্রকের জন্য জাদুঘর এবং পুরাতত্ত্ব বিষয়ক মানব সম্পদ গড়ে তুলতে কেন্দ্রীয় অর্থমন্ত্রী এই প্রথম ইন্ডিয়ান ইন্সটিটিউট অফ হেরিটেজ অ্যান্ড কনজারভেশন নামের জাতীয় প্রতিষ্ঠান গড়ে তোলার প্রস্তাব দিয়েছেন। এই প্রতিষ্ঠান সংস্কৃতি মন্ত্রকের অধীনে ডিমড ইউনিভার্সিটি হিসেবে কাজ করবে।


    পর্যটন সংক্রান্ত রাজস্ব বাড়াতে অর্থমন্ত্রী বলেন, পর্যটন বিষয়ক প্রতিযোগিতা মূলক সূচক অনুযায়ী ভারত ২০১৪র ৬৫ ক্রমতালিকা থেকে অনেকটাই ওপরে উঠে ২০১৯এ ৩৪এ এসে পৌঁছেছে। তিনি বলেন, এরফলে বৈদেশিক মুদ্রা আয় ১.৭৫ লক্ষ কোটি টাকা থেকে ৭.৪ শতাংশ বেড়ে ২০১৯এর জানুয়ারিতে ১.৮৮ লক্ষ টাকায় পৌঁছেছে।


    পর্যটন ক্ষেত্রের পুনরুজ্জীবনে শ্রীমতি সীতারমন ৮টি নতুন জাদুঘর বা মিউজিয়াম স্হাপনের প্রস্তাব করেন যারমধ্যে রয়েছে ৫টি ঐতিহাসিক এবং ঐতিহ্যবাহী স্হানকে ঘিরে পরিকাঠামো গড়ে তোলা। এছাড়াও দেশের ৫টি বড় জাদুঘর বা মিউজিয়ামে পুর্ননবীকরণে সায় দেওয়া হয়েছে বাজেটে।


    যে ৫টি পুরাতত্ত্ব বিষয়ক স্হান ঐতিহ্যবাহী স্হান হিসেবে গড়ে তোলার প্রস্তাব হয়েছে (মিউজিয়াম-সহ) তারমধ্যে রয়েছে


    · রাখিগড়ী (হরিয়ানা)


    · হস্তিনাপুর (উত্তরপ্রদেশ)


    · শিবসাগর (অসম)


    · ধোলাভিরা (গুজরাট)


    · আদিচানাল্লুর (তামিলনাড়ু)


    দেশের সবচেয়ে পুরনো জাদুঘর কলকাতার ভারতীয় জাদুঘরের পুনরুজ্জীবনের ঘোষনা প্রধানমন্ত্রী নরেন্দ্র মোদী ২০২০র জানুয়ারিতে করেন। পাশাপাশি মুদ্রা ও বাণিজ্য বিষয়ক জাদুঘর পুরনো টাঁকশালে নিয়ে যাওয়ার সুপারিশও করা হয়েছে বাজেটে।


    এছাড়া, ঝাড়খন্ডের রাঁচিতে উপজাতি বিষয়ক জাদুঘর স্হাপনে সহায়তা যোগানো হবে অর্থমন্ত্রকের তরফে। পাশাপাশি, সারা দেশে ৪টি আরও জাদুঘরের পুনর্গঠনের প্রস্তাব করা হয়েছে বাজেটে।


    CG/SSS/NS

    
    
    (Release ID: 1601597) Visitor Counter : 10
    
    
      Read this release in: English