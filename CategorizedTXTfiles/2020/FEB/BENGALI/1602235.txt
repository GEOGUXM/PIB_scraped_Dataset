      রাষ্ট্রপতিরসচিবালয়

      কুষ্ঠের জন্য আন্তর্জাতিক গান্ধী পুরস্কার প্রদান করলেন রাষ্ট্রপতি
      Posted On: 06 FEB 2020 4:55PM by PIB Kolkata


    নয়াদিল্লি, ৬ ফেব্রুয়ারি, ২০২০


    রাষ্ট্রপতি শ্রী রামনাথ কোবিন্দ আজ কুষ্ঠের জন্য আন্তর্জাতিক গান্ধী পুরস্কার প্রদান করলেন ভারতীয় মনোনয়ন (ব্যক্তি) বিভাগে ডঃ এন এস ধর্মশক্তু এবং প্রতিষ্ঠান বিভাগে লেপ্রসি মিশনকে।


    এই অনুষ্ঠানে রাষ্ট্রপতি বলেন, কুষ্ঠের বিরুদ্ধে আমাদের লড়াইয়ে আমরা বিগত বছরগুলিতে অনেকটাই সাফল্য লাভ করেছি। প্রতি ১০ হাজার মানুষের মধ্যে একজনের কম কুষ্ঠ রোগে আক্রান্ত এই মাপকাঠিতে আমরা কুষ্ঠ দূরীকরণে সাফল্য লাভ করেছি। এছাড়া, কুষ্ঠ নিয়ে যে কুসংস্কার এবং ভুল ধারণা চালু রয়েছে তা অনেকটাই কমানো গেছে। এর জন্য ধন্যবাদ প্রাপ্য বিজ্ঞানী, গবেষক, প্রতিষ্ঠান এবং সমাজকর্মীদের। তবে, আমাদের অসতর্ক হলে চলবে না। এখনও নতুন করে কুষ্ঠ রোগে আক্রান্ত হওয়ার ঘটনা ঘটছে এবং কোন কোন জায়গায় এখনও এর প্রকোপ বেশি।


    রাষ্ট্রপতি বলেন, কুষ্ঠ নিয়ন্ত্রণে প্রধান সমস্যা সব জায়গায় একই পরিমাণে নজর দেওয়ার অভাব, বিশেষ করে দারিদ্র্য পীড়িত অঞ্চলে যেখানে মানুষ কম চিকিৎসার সুবিধা পান। আমাদের প্রয়োজন দ্রুত রোগ নির্ণয় করতে সচেষ্ট হওয়া, উপযুক্ত চিকিৎসা দেওয়া এবং ভৌগোলিকভাবে যেখানে এর প্রকোপ বেশি, সেখানে নিবিড় পরিষেবার ব্যবস্থা করা।


    রাষ্ট্রপতি বলেন, শুধু শারীরিক পরিস্থিতিই নয়, এই ব্যাধির সঙ্গে যে সামাজিক দ্বিধা-দ্বন্দ্ব জড়িয়ে আছে তা এখনও উদ্বেগের। আমাদের সচেতন হতে হবে এবং এই ব্যাধি সম্পর্কে শিক্ষিত হতে হবে। এর নানা দিক সম্বন্ধে জানতে হবে এবং আমাদের সমাজে সচেতনতার প্রসার ঘটাতে হবে। বৈষম্যের শিকার কুষ্ঠ রোগীদের ক্ষমতায়ন প্রয়োজন। এর জন্য সার্বিক প্রচারের প্রয়োজন।


    CG/AP/DM

    
    
    (Release ID: 1602235) Visitor Counter : 15
    
    
      Read this release in: English