      যুবওক্রীড়াবিষয়কমন্ত্রক

      কাবাডিকে জনপ্রিয় করার লক্ষ্যে কিছু পদক্ষেপ
      Posted On: 03 FEB 2020 6:26PM by PIB Kolkata


    নয়াদিল্লি, ৩ ফেব্রুয়ারি, ২০২০


    কাবাডিকে জনপ্রিয় করে তুলতে সরকার কিছু পদক্ষেপ গ্রহণ করেছে। এগুলি হল :


    (i) ভারতীয় ক্রীড়া কর্তৃপক্ষ (সাই) এবং গোয়ালিয়র ও গুয়াহাটির লক্ষ্মীবাঈ ন্যাশনাল ইনস্টিটিউট অফ ফিজিক্যাল এডুকেশন কাবাডি সহ বিভিন্ন খেলার বিনামূল্যে প্রশিক্ষণের ব্যবস্থা করেছে।


    (ii) খেলো ইন্ডিয়া যুব প্রতিযোগিতা এবং খেলো ইন্ডিয়া বিশ্ববিদ্যালয় প্রতিযোগিতায় কাবাডিকে অন্তর্ভুক্ত করা হয়েছে।


    (iii) দীর্ঘমেয়াদে ক্রীড়াবিদ উন্নয়ন কর্মসূচির আওতায় খেলো ইন্ডিয়া কর্মসূচিতে ৭৪ জন বালক এবং ৫২ জন বালিকাকে মেধা সন্ধান এবং উন্নয়ন প্রকল্পে কাবাডির জন্য বাছাই করা হয়েছে।


    (iv) সাই-এ কাবাডি খেলোয়াড়দের প্রশিক্ষণ দেওয়া হচ্ছে।


    (v) কাবাডি লিগ আয়োজনের জন্য উদ্যোক্তাদের প্রয়োজনীয় অনুমতি দেওয়া হচ্ছে।


    কাবাডির প্রসারে মন্ত্রক অ্যামেচার কাবাডি ফেডারেশন অফ ইন্ডিয়াকে দেশ ও বিদেশে প্রশিক্ষণ এবং প্রতিযোগিতার জন্য সাহায্য করছে।


    অলিম্পিক্সে কোন প্রতিযোগিতাকে অন্তর্ভুক্ত করা হবে, আন্তর্জাতিক অলিম্পিক কমিটি (আইওসি) তা নির্ধারণ করে। আইওসি-র নিয়ম অনুসারে কোন খেলাকে অলিম্পিক্সে অন্তর্ভুক্ত করতে হলে সেই খেলার জন্য একটি আন্তর্জাতিক স্তরের সংস্থার প্রয়োজন যা বিশ্ব জুড়ে মেনে চলা হয়। এই কারণে আন্তর্জাতিক কাবাডি ফেডারেশন অলিম্পিক্সে কাবাডিকে অন্তর্ভুক্ত করার জন্য প্রয়োজনীয় পদক্ষেপ গ্রহণ করছে।


    লোকসভায় আজ এক প্রশ্নের লিখিত জবাবে এই তথ্য জানিয়েছেন কেন্দ্রীয় ক্রীড়া ও যুব বিষয়ক স্বাধীন দায়িত্বপ্রাপ্ত প্রতিমন্ত্রী শ্রী কিরেন রিজিজু।


    CG/CB/DM

    
    
    (Release ID: 1601775) Visitor Counter : 7
    
    
      Read this release in: English