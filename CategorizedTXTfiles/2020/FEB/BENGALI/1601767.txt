      দক্ষতাউন্নয়নওশিল্পোদ্যোগমন্ত্রক

      দক্ষ ভারত প্রচারাভিযান
      Posted On: 03 FEB 2020 6:04PM by PIB Kolkata


    নয়াদিল্লি, ৩ ফেব্রুয়ারি, ২০২০


    দক্ষ ভারত কর্মসূচির আওতায় দক্ষতা উন্নয়ন ও শিল্পোদ্যোগ মন্ত্রক সহ ২০টি কেন্দ্রীয় দপ্তর/মন্ত্রক সারা দেশে যুবক-যুবতীদের দক্ষতা উন্নয়নের জন্য ৪০টিরও বেশি প্রকল্প রূপায়ণ করেছে। এগুলির মধ্যে উল্লেখযোগ্য প্রধানমন্ত্রী কৌশল বিকাশ যোজনা, দক্ষতা উন্নয়নের জন্য জনশিক্ষা সংস্থান প্রকল্প, শিল্প শিক্ষণ প্রতিষ্ঠান (আইটিআই), জাতীয় শিক্ষানবিশ উৎসাহদান প্রকল্প, গ্রামীণ স্বনির্ভর কর্মসংস্থান এবং প্রশিক্ষণ প্রতিষ্ঠান, দীনদয়াল উপাধ্যায় গ্রামীণ কৌশল বিকাশ যোজনা ইত্যাদি।


    দক্ষতা উন্নয়ন এবং শিল্পোদ্যোগ মন্ত্রক ‘ফ্ল্যাগশিপ’ প্রকল্প হিসেবে প্রধানমন্ত্রী কৌশল বিকাশ যোজনা রূপায়ণ করেছে। ২০১৫ সালের ২০শে মার্চ কেন্দ্রীয় মন্ত্রিসভার অনুমোদন অনুযায়ী, ঐ বছরই প্রধানমন্ত্রী কৌশল বিকাশ যোজনার সূচনা করা হয়েছিল। ২০১৫-১৬ অর্থবর্ষে পাইলট প্রকল্প হিসেবে এটি সফল হওয়ার পর কেন্দ্রীয় মন্ত্রিসভা ২০২০ সাল পর্যন্ত এই প্রকল্প চালু রাখার সিদ্ধান্ত নেয়। ২০১৬-২০-র মধ্যে এই প্রকল্পের আওতায় সারা দেশে ১ কোটি মানুষকে প্রশিক্ষণ দেওয়ার লক্ষ্য নেওয়া হয়েছে। চলতি বছরের ১৭ই জানুয়ারি পর্যন্ত পাওয়া তথ্য অনুযায়ী, ২০১৫-১৬ অর্থবর্ষে প্রধানমন্ত্রী কৌশল বিকাশ যোজনার পাইলট প্রকল্পের আওতায় সারা দেশে ৭৩ লক্ষেরও বেশি প্রার্থী প্রশিক্ষণ নিয়েছেন।


    লোকসভায় আজ এক প্রশ্নের লিখিত জবাবে এই তথ্য জানিয়েছেন কেন্দ্রীয় দক্ষতা উন্নয়ন ও শিল্পোদ্যোগ মন্ত্রী শ্রী আর কে সিং।


    CG/SS/DM

    
    
    (Release ID: 1601767) Visitor Counter : 7
    
    
      Read this release in: English