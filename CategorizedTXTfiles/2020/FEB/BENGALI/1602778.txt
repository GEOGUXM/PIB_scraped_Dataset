      তথ্যওসম্প্রচারমন্ত্রক

      ফিল্ড একজিবিশন কার্যালয়ের পক্ষ থেকে উত্তর ২৪ পরগনার সরবেড়িয়ায় স্বাস্থ্য সচেতনতা ও স্বচ্ছতা বিষয়ক প্রদর্শনী
      Posted On: 11 FEB 2020 3:21PM by PIB Kolkata


    কলকাতা, ১১ ফেব্রুয়ারি, ২০২০


    কেন্দ্রীয় তথ্য ও সম্প্রচার মন্ত্রকের রিজিওনাল আউটরিচ ব্যুরো (আরওবি)-র অধীন ফিল্ড একজিবিশন কার্যালয় স্বাস্থ্য সচেতনতা ও স্বচ্ছতা সংক্রান্ত বিষয়ে উত্তর ২৪ পরগনার সরবেড়িয়ায় ৬-১৫ই ফেব্রুয়ারি পর্যন্ত এক প্রদর্শনীর আয়োজন করেছে। বসিরহাটের সাংসদ শ্রীমতী নুসরত জাহান রুহি এই প্রদর্শনীর উদ্বোধন করেন। পশ্চিমবঙ্গের বিপর্যয় ব্যবস্থাপনা দপ্তরের মন্ত্রী শ্রী জাভেদ খান এই উপলক্ষে উপস্থিত ছিলেন।


    উল্লেখ করা যেতে পারে, সরবেড়িয়া হল সুন্দরবনের প্রবেশদ্বার। পিছিয়ে পড়া এই অঞ্চলটিতে সংখ্যালঘু সম্প্রদায়ের মানুষের আধিক্য রয়েছে। সাধারণ মানুষকে স্বাস্থ্য সম্পর্কে সচেতন এবং স্বচ্ছতা বজায় রাখার ব্যাপারে সংবেদনশীল করে তুলতে এই প্রদর্শনীর আয়োজন করা হয়েছে। প্রদর্শনীতে স্বাস্থ্য ও স্বচ্ছতা সংক্রান্ত বিভিন্ন ছবি ও তার বিবরণ রয়েছে। সমাজের বিভিন্ন শ্রেণীর মানুষ এই প্রদর্শনী দেখতে আসছেন। ইতিমধ্যেই প্রায় ২ হাজার মানুষ প্রদর্শনী ঘুরে দেখেছেন। স্থানীয় প্রশাসনের সহযোগিতায় আয়োজিত এই প্রদর্শনীর ফলে সরবেড়িয়া অঞ্চলের মানুষ স্বাস্থ্য ও স্বচ্ছতা সম্পর্কে আরও সচেতন হবেন বলে মনে করা হচ্ছে।


    এই প্রদর্শনী চলবে আগামী ১৫ই ফেব্রুয়ারি পর্যন্ত। প্রদর্শনী ঘুরে দেখার সময় বেলা ৩টে থেকে রাত ১০টা।


    CG/BD/DM

    
    
    (Release ID: 1602778) Visitor Counter : 3