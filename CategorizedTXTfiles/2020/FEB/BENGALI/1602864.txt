      স্বাস্থ্যওপরিবারকল্যাণমন্ত্রক

      প্রধানমন্ত্রী জন ঔষধি যোজনার বার্ষিক প্রতিবেদনের উল্লেখযোগ্য দিক
      Posted On: 11 FEB 2020 7:46PM by PIB Kolkata


    নয়াদিল্লি, ১১ ফেব্রুয়ারি, ২০২০


    জাতীয় স্বাস্থ্য কর্তৃপক্ষের বার্ষিক প্রতিবেদনে প্রধানমন্ত্রী জন ঔষধি যোজনার (পিএমজেএওয়াই) উল্লেখযোগ্য বৈশিষ্ট্য, প্রাতিষ্ঠানিক কাঠামো, গুরুত্বপূর্ণ মাইলফলক, সাফল্য, আর্থিক কর্মকাণ্ড ও হিসাবনিকাশ সংক্রান্ত তথ্য রয়েছে।


    দাবি-দাওয়া সহ প্রতারণামূলক প্রবণতা রোধে কোনরকম আপস না করার নীতি গ্রহণ করা হয়েছে। এই লক্ষ্যে জাতীয় প্রতারণা দমন ইউনিট গড়ে তোলা হয়েছে। উদ্দেশ্য, কর্মসূচির রূপায়ণে সামগ্রিক নজরদারি এবং প্রতারণা দমন ফ্রেমওয়ার্কের রূপায়ণ। রাজ্যস্তরীয় প্রতারণা দমন ইউনিটগুলি জাতীয় ইউনিটকে সাহায্য করে থাকে। রাজ্যসভায় আজ এক লিখিত জবাবে এই তথ্য দেন স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে।


    তিনি আরও জানান, আয়ুষ্মান ভারত – প্রধানমন্ত্রী জন ঔষধি যোজনার আওতায় জালিয়াতি দমন, নিরূপণ ও তা প্রতিরোধে একাধিক পদক্ষেপ গ্রহণ করা হয়েছে। এই পদক্ষেপগুলির মধ্যে রয়েছে এক মজবুত নীতি-কাঠামো। এই কাঠামোর মাধ্যমে দাবি-দাওয়া মেটানোর পূর্বে আগাম অনুমতি আদায় এবং প্রয়োজনীয় যাবতীয় নথিপত্র পেশ করা বাধ্যতামূলক করা হয়েছে। জাতীয় প্রতারণা দমন ইউনিটকে সাহায্য করার জন্য রাজ্যস্তরে প্রতারণা দমন ইউনিট গড়ে তোলা হয়েছে। সুফলভোগীদের ক্ষমতায়নের জন্য ই-কার্ড প্রণয়ন, হাসপাতালে ভর্তি এবং হাসপাতাল থেকে ছাড়া পাওয়ার সময় প্রত্যেক সুফলভোগীর জন্য পৃথক মেসেজ প্রেরণের ব্যবস্থা করা হয়েছে। চিকিৎসার পর ফোন বা চিঠির মাধ্যমে সুফলভোগীদের মতামত জানা হয়।


    নথিভুক্ত হাসপাতালগুলিতে নিয়মিত নজরদারি ব্যবস্থা চালু করা হয়েছে। এজন্য কার্যকর বিভিন্ন তথ্য বিশ্লেষণের পর তার ফলাফল রাজ্যগুলির সঙ্গে ভাগাভাগি করে নেওয়া হয়। যে কোন ধরনের অসাধু কাজকর্ম চিহ্নিত করতে হাসপাতালগুলিতে মেডিকেল অডিট ও জয়েন্ট মেডিকেল অডিট পরিচালনা করা হয়ে থাকে। এছাড়াও, রোগী ভর্তি ও রোগ মুক্তির পর ছুটির সময় বায়ো-অথারাইজেশন ব্যবস্থা বাধ্যতামূলক করা হয়েছে। ২০টি রাজ্যে পরীক্ষামূলকভাবে এই ব্যবস্থা রূপায়িত হচ্ছে। ১০টি রাজ্যে ইতিমধ্যেই এই ব্যবস্থা পুরোদমে চালু হয়েছে। মেডিকেল অডিট সম্পর্কিত কাজকর্ম দ্রুত সম্পন্ন করতে ১৬টি রাজ্যে ইনভেস্টিগেশন অ্যাপ চালু করা হয়েছে। সন্দেহজনক লেনদেন এবং সংস্থাগুলিকে চিহ্নিত করতে অ্যানালিটিক্স কোম্পানিগুলির সঙ্গে অংশীদারিত্ব গড়ে তোলা হয়েছে যাতে, আর্থিক ও অন্যান্য কাজকর্মে গরমিল সহজেই চিহ্নিত করা যায়।


    CG/BD/DM

    
    
    (Release ID: 1602864) Visitor Counter : 5
    
    
      Read this release in: English