      স্বরাষ্ট্র মন্ত্রক

      ভারত-বাংলাদেশ সীমান্তে অনুপ্রবেশ রোধ ও কম করতে সরকার বহুমুখী পরিকল্পনা নিয়েছে
      Posted On: 13 FEB 2020 3:45PM by PIB Kolkata


    নয়াদিল্লি, ১১ ফেব্রুয়ারি, ২০২০


    ভারত-বাংলাদেশ সীমান্তে বেআইনি অনুপ্রবেশকারী নির্ণয়, গ্রেপ্তার এবং ফেরত পাঠানোর বিষয়ে সরকার বহুমুখী পরিকল্পনা নিয়েছে যার মধ্যে আছে দিনভর নজরদারি, সীমান্ত বরাবর টহলদারি এবং পর্যবেক্ষণ ফাঁড়ি স্থাপন। এছাড়াও, ফ্লাড লাইট ও সীমান্তে কাঁটাতারের বেড়া দেওয়ার পাশাপাশি, আধুনিক ও উচ্চ প্রযুক্তির নজরদারি যন্ত্রপাতির ব্যবহার, গোয়েন্দা ব্যবস্থার উন্নতিকরণ এবং রাজ্য সরকার এবং সংশ্লিষ্ট গোয়েন্দা সংস্থাগুলির মধ্যে সমন্বয় বৃদ্ধি।


    ভারত-পাকিস্তান ও ভারত-বাংলাদেশ সীমান্তে যেখানে কাঁটাতারের বেড়া দেওয়া সম্ভব নয়, সেই সমস্ত স্থানে প্রযুক্তিগত সমাধানের চেষ্টা চলছে। এই প্রযুক্তিগত সমাধানের জন্য প্রয়োজন সেন্সর, নজরদারি উপকরণ যেমন রেডার, ডে অ্যান্ড নাইট ভিশন ক্যামেরা ইত্যাদি যেগুলি নিয়ে একটি নেটওয়ার্ক তৈরি করা হবে।


    ভারত-বাংলাদেশ সীমান্তে গত পাঁচ বছরে বেআইনি অনুপ্রবেশের কারণে গ্রেপ্তারের সংখ্যা কমেছে। ফলে, কমেছে ফেরত পাঠানোর সংখ্যাও। ২০১৯-এ সীমান্ত রক্ষী বাহিনীর হাতে ধরা পড়েছে ১,৩৫১ জন এবং সীমান্ত ফেরত পাঠানো হয়েছে ২,১৭৫ জনকে যেখানে ২০১৫-য় এই গ্রেপ্তারের সংখ্যা ৩,৪২৬ এবং ফেরত পাঠানোর সংখ্যা ছিল ৫,৯৩০।


    লোকসভায় এক প্রশ্নের লিখিত জবাবে একথা জানিয়েছেন স্বরাষ্ট্র প্রতিমন্ত্রী শ্রী নিত্যানন্দ রাই।


    CG/AP/DM

    
    
    (Release ID: 1603067) Visitor Counter : 6
    
    
      Read this release in: English