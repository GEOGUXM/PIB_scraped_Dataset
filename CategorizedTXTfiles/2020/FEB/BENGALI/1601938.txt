      স্বরাষ্ট্র মন্ত্রক

      জাতীয় জনসংখ্যা পঞ্জী সর্বশেষ তথ্য সংযোজনের সময় কোনও নথিপত্র সংগ্রহ করা হবে না; জাতীয় স্তরে ভারতীয় নাগরিকদের জাতীয় পঞ্জী তৈরি করার কোনও সিদ্ধান্ত হয়নি : শ্রী নিত্যানন্দ রাই
      Posted On: 04 FEB 2020 6:55PM by PIB Kolkata


    নয়াদিল্লি , ০৪ ফেব্রুয়ারি, ২০২০


    জাতীয় জনসংখ্যা পঞ্জী (এনপিআর) তৈরি করা ও সর্বশেষ তথ্য সংযোজন সংক্রান্ত একাধিক প্রশ্নের লিখিত জবাবে কেন্দ্রীয় স্বরাষ্ট্র প্রতিমন্ত্রী শ্রী নিত্যানন্দ রাই আজ লোকসভায় জানিয়েছেন, জনসংখ্যা পঞ্জী হ’ল এমন এক লিখিত বিবরণ, যেখানে একজন ব্যক্তি গ্রামে বা গ্রামাঞ্চলে বা শহরে বা ওয়ার্ডে অথবা শহরাঞ্চলে বসবাস করেন কিনা, সে সংক্রান্ত খতিয়ান লিপিবদ্ধ করা হয়।


    প্রথম জাতীয় নাগরিক পঞ্জী ২০১০ সালে তৈরি করা হয়েছিল এবং ২০১৫ সালে এই পঞ্জীতে তথ্য যোগ করা হয়। ১৯৫৫ সালের নাগরিকত্ব আইনের আওতায় নাগরিকত্ব (নাগরিকদের রেজিস্ট্রেশন ও জাতীয় পরিচিতিপত্র প্রদান) নিয়মাবলী ২০০৩ – এর আওতায় ৩ নম্বর ধারার ৪ নম্বর উপধারা অনুযায়ী, কেন্দ্রীয় সরকার চলতি বছরের এপ্রিল – সেপ্টেম্বর পর্যন্ত সময়ে আসাম বাদে দেশের বাকি অংশে জনসংখ্যা পঞ্জী প্রস্তুত ও তা আপডেট করার সিদ্ধান্ত নিয়েছে। উদ্দেশ্য, গ্রাম বা শহরে বসবাসকারী সমস্ত ব্যক্তির বিভিন্ন তথ্য সংগ্রহ করা।


    জাতীয় জনসংখ্যা পঞ্জী আপডেট করার সময় নথিপত্রের বাধ্যতামূলক সংগ্রহ সংক্রান্ত এক প্রশ্নের জবাবে শ্রী রাই জানান, প্রতিটি পরিবার ও ব্যক্তি-বিশেষের ডেমোগ্রাফিক ও অন্যান্য তথ্য সংগ্রহ বা আপডেট করা হবে। তবে, এই প্রক্রিয়া পরিচালনার সময়ে কোনও নথিপত্র সংগ্রহ করা হবে না। অবশ্য, স্বেচ্ছায় কেউ আধার নম্বর দিতে পারেন।


    শ্রী রাই আরও জানান, সেই সমস্ত ব্যক্তির নাগরিকত্বের ব্যাপারে সন্দেহ রয়েছে, এনপিআর – এর তথ্য সংযুক্তি সময় তাঁদের নাগরিকত্ব প্রমাণের বিষয়ে কোনও রকম যাচাই করা হয় না। তবে, জনসংখ্যা পঞ্জীতে সর্বশেষ তথ্য প্রযুক্তির সময় সংশ্লিষ্ট ব্যক্তি প্রকৃত তথ্য জানাবেন বলে তিনি আশা প্রকাশ করেন। জাতীয় জনসংখ্যা পঞ্জী প্রস্তুত করার ক্ষেত্রে যে সমস্ত রাজ্যগুলির উদ্বেগ রয়েছে, কেন্দ্রীয় সরকার তাদের সঙ্গে আলাপ-আলোচনা চালাচ্ছে।


    জাতীয় নাগরিক পঞ্জী প্রস্তুত সংক্রান্ত প্রশ্নের জবাবে শ্রী রাই বলেন, সরকার জাতীয় স্তরে ভারতীয় নাগরিকদের জাতীয় পঞ্জী প্রস্তুত করার ব্যাপারে কোনও সিদ্ধান্ত নেয়নি।


    CG/BD/SB

    
    
    (Release ID: 1601938) Visitor Counter : 6
    
    
      Read this release in: English