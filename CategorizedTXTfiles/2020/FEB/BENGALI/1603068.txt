      প্রধানমন্ত্রীরদপ্তর

      ভারতের কর্ম পরিকল্পনা ২০২০ কর ব্যবস্হা নাগরিক-কেন্দ্রিক হচ্ছে : প্রধানমন্ত্রী
      Posted On: 13 FEB 2020 3:47PM by PIB Kolkata


    নয়াদিল্লী, ১৩ ফেব্রুয়ারি , ২০২০


    টাইমস নাও টিভি চ্যানেল আয়োজিত ভারতের পরিকল্পনা ২০২০র সম্মেলনে প্রধান বক্তা হিসেবে ভাষণ দিয়েছেন প্রধানমন্ত্রী শ্রী নরেন্দ্র মোদী ।


    প্রধানমন্ত্রী বলেছেন, কম বয়সি মানুষের সংখ্যায় সবচেয়ে বড় হিসেবে ভারত নতুন দশকের জন্য একটি কর্ম পরিকল্পনা গ্রহণ করেছে। যুব ভারত দ্রুত চলতে চায় ।


    প্রধানমন্ত্রী বলেন, দ্রুত এগিয়ে চলার এই দৃষ্টিভঙ্গির সঙ্গে মানানসই। কয়েক মাসেই বেশকিছু সিদ্ধান্ত নেওয়া হয়েছে।


    তার ফলে এই পরিবর্তন সমাজের প্রত্যেক স্তরের মানুষ কাছে নতুন শক্তির সঞ্চার করেছে। এর দরুন সকলের আস্হা বাড়ছে।


    আজ দেশের গরিব মানুষরাও আত্মবিশ্বাস এসেছে যে তাদের জীবনযাত্রার মানোন্নয়ন ঘটেছে, দারিদ্র ঘুচে গেছে। চাষিদের আস্হা এসেছে যে কৃষিক্ষেত্রে তাদের রোজগার বাড়বে ।


    ৫ লক্ষ কোটি মার্কিন ডলারের অর্থনীতি- লক্ষ্য শহর এবং ছোট শহরের ওপর :


    তিনি বলেন, ‘ আগামী ৫ বছরে ভারতের অর্থনীতিকে ৫ লক্ষ কোটি মার্কিন ডলারে নিয়ে যাওয়ার লক্ষ্য নেওয়া হয়েছে। এই লক্ষ্যপূরণ মোটেই সহজ নয়, কিন্তু অসম্ভবও নয়। ’


    এই লক্ষ্য অর্জনের জন্য দেশের শিল্প উৎপাদন ক্ষেত্রকে আরও শক্তিশালী করা খুবই গুরুত্বপূর্ণ। একইসঙ্গে দেশের রপ্তানী বৃদ্ধি করারও প্রয়োজন রয়েছে । এক্ষেত্রে সরকার একাধিক উদ্যোগ নিয়েছে।


    প্রধানমন্ত্রী বলেন, বিশ্ব অর্থনীতির উথাল পাথালের দরুণ এই প্রচেষ্টায় ভারত বহু প্রতিকূলতার মুখোমুখি হচ্ছে।


    তাঁর বক্তব্য, এই প্রথমবার সরকার ছোট শহরগুলিকে নতুন সমৃদ্ধি কেন্দ্র (হাব) হিসেবে গড়ে তোলার জন্য সেখানকার অর্থনীতি বিকাশের ওপর জোর দিয়েছে।


    কর ব্যবস্হায় উন্নতি :


    প্রধানমন্ত্রী বলেন, ‘ প্রত্যেক সরকারই কর ব্যবস্হার উন্নতিতে খুবই দোনামনা করেছে । এই কারণে দীর্ঘ কয়েক বছর ধরে এক্ষেত্রে কোন পরিবর্তন হয়নি। এখন আমরা নাগরিক কেন্দ্রিক কর ব্যবস্হাপনার দিকে এগিয়ে যাচ্ছি। কর দাতাদের সনদ নথিভুক্তিকরণ রূপায়ণকারী কয়েকটি দেশের মধ্যে ভারত এখন জায়গা করে নেবে । এই সনদে করদাতাদের অধিকারের সুষ্পষ্ট উল্লেখ থাকবে। ’


    প্রধানমন্ত্রী প্রত্যেক ভারতবাসীকে কর ফাঁকি দেওয়ার প্রবণতা থেকে মুক্ত হয়ে সৎ করদাতা হয়ে ওঠার আহ্বান জানান। প্রত্যেককে দায়িত্ববান নাগরিক হয়ে উঠে কর দেওয়ার জন্য আর্জি জানান।


    ভারতের সমৃদ্ধিতে গঠনমূলক ভূমিকা পালনের জন্য তিনি গণ মাধ্যমকে ডাক দেন ।


    তিনি বলেন, ‘ যখন প্রত্যেকেই তাঁদের দায়িত্ব পালন করবেন তখন কোন সমস্যা সমাধানে অসুবিধা হবেনা। দেশ এক নতুন শক্তি ও উদ্দীপনা পাবে। এটি এই দশকে ভারতকে এক নতুন উচ্চতায় পৌঁছে দেবে। ’


    CG/SS /NS

    
    
    (Release ID: 1603068) Visitor Counter : 7
    
    
      Read this release in: English