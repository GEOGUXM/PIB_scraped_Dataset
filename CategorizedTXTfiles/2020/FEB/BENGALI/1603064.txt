      রাষ্ট্রপতিরসচিবালয়

      আইএনএস শিবাজীকে পুরস্কার প্রদান রাষ্ট্রপতির
      Posted On: 13 FEB 2020 3:41PM by PIB Kolkata


    নয়াদিল্লী, ১৩ ফেব্রুয়ারি , ২০২০


    রাষ্ট্রপতি শ্রী রামনাথ কোবিন্দ আজ মহারাষ্ট্রের লোনাভলায় ভারতীয় নৌবাহিনী আইএনএস শিবাজীকে পুরস্কার প্রদান করেছেন।


    অনুষ্ঠানে রাষ্ট্রপতি বলেন, আইএনএস শিবাজী বহু বছর ধরে দেশের সেবায় দৃষ্টান্ত স্হাপন করেছে। পেশাদারিত্বে এবং স্বাতন্ত্র্যের সঙ্গে দায়িত্ব পালনে আইএনএস শিবাজী স্মরণীয় হয়ে রয়েছে। নিষ্ঠার সঙ্গে দায়িত্বপালনের জন্য দেশ তাকে অভিনন্দন জানায়। আইএনএস শিবাজীর সাফল্যের জন্য আমরা সকলেই গর্ববোধ করি। ভারতীয় নৌবাহিনীতে তার অবদান অবিস্মরণীয়।


    রাষ্ট্রপতি বলেন, দেশের উপকূলীয় অঞ্চল সাধারণত অর্থনীতি এবং মানুষের উন্নতির সঙ্গে সম্পর্কযুক্ত। তিনি বলেন, আমাদের ৯০ শতাংশ বাণিজ্য সমুদ্রপথে হয়ে থাকে। তাই শুধু দেশের সুরক্ষার ক্ষেত্রেই নয়, অর্থনৈতিক সুরক্ষার জন্যও ভারতীয় নৌবাহিনীর ভূমিকা বৃদ্ধি করা প্রয়োজন। দেশ গঠন প্রক্রিয়ায় ভারতীয় নৌবাহিনীর গুরুত্বপূর্ণ ভূমিকা রয়েছে।


    রাষ্ট্রপতি বলেন, আন্তর্জাতিক নিরাপত্তা, বাণিজ্য ক্ষেত্রে বিশ্বের মধ্যে ভারত অত্যন্ত গুরুত্বপূর্ণ ভূমিকা পালন করছে। তিনি বলেন, আমাদের সশস্ত্র বাহিনীর শৌর্য এবং দক্ষতার কারণে আর্ন্তজাতিক ক্ষেত্রে ভারতের উত্থান ঘটেছে।


    CG/SS/NS

    
    
    (Release ID: 1603064) Visitor Counter : 11
    
    
      Read this release in: English