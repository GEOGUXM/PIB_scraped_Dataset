      রেলমন্ত্রক

      দক্ষিণপূর্ব রেলওয়ে ৩৪-তম সর্বভারতীয় বডিবিল্ডিং চ্যাম্পিয়ানশিপ প্রতিযোগিতায় চ্যাম্পিয়ান হয়েছে
      Posted On: 11 FEB 2020 7:49PM by PIB Kolkata


    কলকাতা, ১১ ফেব্রুয়ারী, ২০২০


    চক্রধরপুরে ৬-৮ই ফেব্রুয়ারি পর্যন্ত আয়োজিত ৩৪-তম সর্বভারতীয় বডিবিল্ডিং চ্যাম্পিয়ানশিপ প্রতিযোগিতায় চ্যাম্পিয়ান হল দক্ষিণপূর্ব রেলওয়ে। এই প্রতিযোগিতায় দ্বিতীয় স্হান অধিকার করেছে সেন্ট্রাল রেলওয়ে এবং তৃতীয় স্হান অধিকার করেছে দক্ষিণ-পশ্চিম রেলওয়ে।


    সর্বভারতীয় বডিবিল্ডিং চ্যাম্পিয়ানশিপ প্রতিযোগিতায় গত ৭ বছরে এই নিয়ে টানা ৭ বার প্রথম স্হান ধরে রাখল দক্ষিণপূর্ব রেলওয়ে। এই প্রতিযোগিতায় দক্ষিণপূর্ব রেলওয়ে দলের এন সর্বো সিং, রাম নিওয়াস, রাহুল বিশত্, জাভেদ আলি খান বিভিন্ন বিভাগে স্বর্ণপদক জিতেছেন। দক্ষিণপূর্ব রেলওয়ের এন সর্বো সিং এই প্রতিযোগিতায় শ্রেষ্ঠত্বের সম্মান পেয়েছেন।


    রেলওয়ের বিভিন্ন জোন থেকে ১১টি দল এবং রেলওয়ে বোর্ডের প্রোডাকশন ইউনিটও এই প্রতিযোগিতায় অংশ নিয়েছিল।


    দক্ষিণপূর্ব রেলওয়ের জেনারেল ম্যানেজার শ্রী সঞ্জয় কুমার মহান্তি সোমবার (১০ই ফেব্রুয়ারি) দক্ষিণপূর্ব রেলের সদর দপ্তর গার্ডেনরিচে বডি বিল্ডিং প্রতিযোগিতায় বিজয়ী দলের সদস্যদের সম্বর্ধনা দেন।


    CG/SS /NS

    
    
    (Release ID: 1602866) Visitor Counter : 6