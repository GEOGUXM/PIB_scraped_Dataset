      অর্থমন্ত্রক

      প্রত্যক্ষ কর ব্যবস্থায় একাধিক সুবিধা প্রদানের প্রস্তাব কেন্দ্রীয় অর্থমন্ত্রীর
      Posted On: 01 FEB 2020 7:56PM by PIB Kolkata


    নয়াদিল্লি , ০১ ফেব্রুয়ারি, ২০২০


    কেন্দ্রীয় বাজেটে প্রত্যক্ষ কর প্রদান ব্যবস্থায় বিবাদ নিষ্পত্তির লক্ষ্যে ‘বিবাদ সে বিসওয়াস কর্মসূচি’ গ্রহণের প্রস্তাব করা হয়েছে। সংসদে আজ ২০২০-২১ অর্থবর্ষের কেন্দ্রীয় বাজেট পেশ করে অর্থমন্ত্রী শ্রীমতী নির্মলা সীতারমন বলেন, এই কর্মসূচি থেকে সেই সমস্ত করদাতা, যাঁদের মামলাগুলি বিভিন্ন পর্যায়ে পড়ে রয়েছে তাঁরা উপকৃত হবেন।


    প্রস্তাবিত এই কর্মসূচিতে একজন করদাতাকে কেবল অমীমাংসিত কর মেটাতে হবে। সংশ্লিষ্ট করদাতা ২০২০’র ৩১শে মার্চের মধ্যে এই কর মেটাতে সক্ষম হলে কোনও রকম সুদ এবং জরিমানা দিতে হবে না। ৩১শে মার্চের পর যাঁরা এই কর্মসূচির সুবিধা নেবেন, তাঁদের অতিরিক্ত কিছু টাকা খরচ করতে হবে। এই কর্মসূচি আগামী ৩০শে জুন পর্যন্ত কার্যকর থাকবে। শ্রীমতী সীতারমন জানান, ‘আমি আশা করি, বিবাদমান প্রক্রিয়া থেকে রেহাই পেতে করদাতারা এই কর্মসূচির পূর্ণ সদ্ব্যবহার করবে।


    তিনি আরও জানান, সুপ্রিম কোর্ট বিভিন্ন হাইকোর্ট এবং একাধিক অ্যাপিলেট কমিশনারের কাছে ৪ লক্ষ ৮৩ হাজার প্রত্যক্ষ কর সংক্রান্ত মামলা পড়ে রয়েছে। বিপুল সংখ্যক পরোক্ষ কর সংক্রান্ত মামলার সংখ্যা হ্রাস করতে গত বাজেটে ‘সবকা বিসওয়াস’ কর্মসূচি গ্রহণ করা হয়েছিল। এই কর্মসূচির সুবিধা নিয়ে ১ লক্ষ ৮৯ হাজারেরও বেশি বকেয়া মামলা নিষ্পত্তি হয়েছে বলেও শ্রীমতী সীতারমন জানান।


    CG/BD/SB

    
    
    (Release ID: 1601595) Visitor Counter : 3
    
    
      Read this release in: English