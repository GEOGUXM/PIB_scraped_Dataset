      ক্রেতা, খাদ্যএবংগণবন্টনমন্ত্রক

      ‘এক দেশ, এক রেশন কার্ড’ ব্যবস্থার রূপায়ণ
      Posted On: 05 FEB 2020 9:33PM by PIB Kolkata


    নয়াদিল্লি , ০৪ ফেব্রুয়ারি, ২০২০


    গণবন্টন ব্যবস্থায় সংস্কারের অঙ্গ হিসাবে ২০১৮-র এপ্রিল থেকে সমস্ত রাজ্য ও কেন্দ্রশাসিত অঞ্চলে গণবন্টন ব্যবস্থার সুসংবদ্ধ পরিচালনার জন্য একটি কর্মসূচি রূপায়ণ করা হচ্ছে। উদ্দেশ্য হ’ল – ২০১৩’র জাতীয় খাদ্য সুরক্ষা আইনের আওতায় রেশন কার্ডধারীদের জন্য দেশের যে কোনও জায়গা থেকে রেশন সামগ্রী সংগ্রহ করার ব্যবস্থা চালু করা। এই ব্যবস্থার নামই হ’ল ‘এক দেশ, এক রেশন কার্ড’। লোকসভায় মঙ্গলবার এক লিখিত জবাবে একথা জানান কেন্দ্রীয় খাদ্য ও গণবন্টন প্রতিমন্ত্রী শ্রী দানভে রাওসাহেব দাদারাও। তিনি আরও বলেন, রেশন কার্ডধারীরা দেশের যে কোনও জায়গায় ন্যায্য মূল্যের দোকানগুলি থেকে রেশন সংগ্রহ করতে পারবেন, তবে, সংশ্লিষ্ট রেশন কার্ডধারীকে তাঁর রেশন কার্ডের সঙ্গে বায়োমেট্রিক বা আধার যুক্ত করতে হবে। এই লক্ষ্যে অধিকাংশ রাজ্য ও কেন্দ্রশাসিত অঞ্চলগুলির সঙ্গে সমঝোতাপত্র স্বাক্ষরিত হয়েছে।


    ‘এক দেশ, এক রেশন কার্ড’ কর্মসূচির আওতায় কার্ডধারীদের প্রাপ্য খাদ্যশস্য বন্টনের ক্ষেত্রে কোনও রাজ্য বা কেন্দ্রশাসিত অঞ্চলের ওপর অতিরিক্ত বোঝা পড়বে না। রাজ্য ও কেন্দ্রশাসিত অঞ্চলগুলিকে এ বিষয়ে কেন্দ্রের পক্ষ থেকে অবগত করা হয়েছে। এমনকি, এক রাজ্যের রেশন কার্ডধারী যে পরিমাণে রেশন পেতেন, সেই ব্যক্তি অন্য রাজ্যে গেলেই সমপরিমাণ রেশন পাবেন।


    SSS/BD/SB

    
    
    (Release ID: 1602158) Visitor Counter : 12
    
    
      Read this release in: English