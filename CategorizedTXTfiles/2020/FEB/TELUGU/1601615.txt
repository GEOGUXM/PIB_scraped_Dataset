      ఆర్థిక మంత్రిత్వ శాఖ

      ఒడిఎఫ్ ప్ర‌వ‌ర్త‌న‌ను నిల‌బెట్టేందుకు ఒడిఎఫ్ ప్ల‌స్‌కు కేంద్ర‌ప్ర‌భుత్వం క‌ట్టుబ‌డి ఉంది
      2020-21 సంవ‌త్స‌రానికి స్వ‌చ్ఛ‌భార్‌త మిష‌న్‌కు 12,300 కోట్ల రూపాయ‌ల బ‌డ్జెట్ నిధులు
      వ్య‌ర్థాల నిర్వ‌హ‌ణ‌తోపాటు లిక్విడ్‌, గ్రేవాట‌ర్ మేనేజ్‌మెంట్ పై దృష్టి.
      జ‌ల్ జీవ‌న్ మిష‌న్ కు 3.60 ల‌క్ష‌ల కోట్ల రూపాయ‌లు అనుమ‌తి
      Posted On: 01 FEB 2020 2:05PM by PIB Hyderabad


    ఒడిఎఫ్ ప్ర‌వ‌ర్త‌న కొన‌సాగేలా చూసేందుకు , అలాగే ఈ కార్య‌క్ర‌మం కింద ఎవ‌రినీ విడిచిపెట్ట‌కుండా చూసేందుకు ప్ర‌భుత్వం ఒడిఎఫ్ ప్ల‌స్ కు క‌ట్టుబ‌డి ఉంది. 2020-21 బ‌డ్జెట్‌ను పార్ల‌మెంటుకు స‌మ‌ర్పిస్తూ ఆర్థిక , కార్పొరేట్ వ్య‌వ‌హారాల శాఖ‌ మంత్రి నిర్మ‌లా సీతారామ‌న్‌ , లిక్విడ్‌ , గ్రే వాట‌ర్ మేనేజ్‌మెంట్‌కు సంబంధించి ప్ర‌స్తుతం చేయ‌వ‌ల‌సింది ఎంతో ఉంద‌ని అన్నారు. ఘ‌న రూప వ్య‌ర్థాల సేక‌ర‌ణ‌ , వాటిని వేరు చేయ‌డం , ప్రాసెసింగ్ వంటి వాటిపై దృష్టి పెట్ట‌నున్నామ‌ని చెప్పారు. స్వ‌చ్ఛ‌భార‌త్ మిష‌న్ కింద 2020 -21 సంవ‌త్స‌రానికి మొత్తం 12,300 కోట్ల రూపాయ‌లు కేటాయించనున‌ట్టు చెప్పారు.


    అన్ని ఇళ్ల‌కు పైపు ద్వారా నీటిని స‌ర‌ఫ‌రా చేసేందుకు ఉద్దేశించిన జ‌ల్ జీవ‌న్ మిష‌న్ కు 3.60 ల‌క్ష‌ల కోట్ల రూపాయ‌లు ఆమోదించిన‌ట్టు నిర్మ‌లా సీతారామ‌న్ తెలిపారు. ఈ ప‌థ‌కం స్థానిక నీటి వ‌న‌రుల అభివృద్ధిపై దృష్టి కేంద్రీక‌రించ‌డ‌మే కాకుండా ఉప్పునీటిని మంచినీటిగా మార్చ‌డం , నీటివ‌న‌రుల సంర‌క్ష‌ణ‌పై దృష్టిపెడుతుంద‌ని మంత్రి చెప్పారు. ప‌ది ల‌క్ష‌ల జ‌నాభాపై బ‌డి క‌లిగిన ప‌ట్ట‌ణాలు ఈ ల‌క్ష్యాన్ని ఈ ఆర్థిక సంవ‌త్స‌రంలోనే చేరుకునేలా ప్రోత్స‌హించ‌డం జ‌రుగుతుంద‌ని మంత్రి చెప్పారు. 2020-21 సంవ‌త్స‌రంలో ఈ ప‌థ‌కానికి 11,500 కోట్ల రూపాయ‌లు అందించ‌డం జ‌రుగుతుంద‌ని మంత్రి చెప్పారు.


    ****

    
    
    (Release ID: 1601615) Visitor Counter : 47
    
    
      Read this release in: English , Urdu , Hindi , Bengali , Gujarati , Tamil , Malayalam