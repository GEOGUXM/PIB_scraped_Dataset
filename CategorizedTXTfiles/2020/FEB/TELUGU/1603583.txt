      PIB Headquarters

      ఇండియన్ ఆయిల్ కు తెలంగాణ, ఆంధ్ర ప్రదేశ్ రాష్ట్రాల
      అధిపతి గా బాధ్యతలు స్వీకరించిన ఆర్. శ్రవణ్ ఎస్. రావు

      Posted On: 18 FEB 2020 7:54PM by PIB Hyderabad

    శ్రీ ఆర్. శ్రవణ్ ఎస్. రావు ఇండియన్ ఆయిల్ కార్పొరేషన్ లిమిటెడ్ ఎగ్జిక్యూటివ్ డైరెక్టర్ & స్టేట్ హెడ్ గా పదవీబాధ్యతల ను స్వీకరించారు. ఆయన తెలంగాణ , ఆంధ్ర ప్రదేశ్ రాష్ట్రాల కు సంబంధించిన పదవీ బాధ్యతలు నిర్వహిస్తారు. శ్రీ రాహుల్ భరద్వాజ్ నుంచి ఈ బాధ్యతల ను శ్రీ శ్రవణ్ రావు అందుకున్నారు. ఇంతకు ముందు శ్రీ ఆర్. ఎస్.ఎస్. రావు ముంబయి లోని ఇండియన్ ఆయిల్ మార్కెటింగ్ ఆఫీస్ లో సెక్రటేరియట్ ఆఫ్ డైరెక్టర్ (మార్కెటింగ్) అధిపతి గా సేవలను అందించారు. ఇండియన్ ఆయిల్ లో శ్రీ రావు కు మూడు దశాబ్దాల అనుభవం ఉంది. సికిందరాబాద్ ఏరియా ఆఫీసు లో పనిచేసిన కాలం లో శ్రీ రావు ఎల్ పిజి డిస్ట్రిబ్యూటర్ సాఫ్ట్ వేర్ ను ప్రప్రథమం గా అభివృద్ధి చేసి , అమలుపరిచారు. అంతే కాకుండా ఆధార్ ఆధారితమైన ఎల్ పిజి సిలిండర్ సరఫరా మొదటి దశ కు ఎనలేని సహాయ సహకారాలను అందించారు.


    హైదరాబాద్ కు చెందిన శ్రీ ఆర్. శ్రవణ్ ఎస్. రావు ఉస్మానియా విశ్వవిద్యాలయం నుంచి కెమికల్ ఇంజినీరింగ్ లో పోస్ట్ గ్రాడ్యుయేట్ డిగ్రీ ని పొందడమే కాకుండా ప్రధానమైన మేనేజ్ మెంట్ సంస్థల లో వివిధ కోర్సులకు కూడా హాజరయ్యారు.


    **

    
    
    (Release ID: 1603583) Visitor Counter : 71
    
    
      Read this release in: English