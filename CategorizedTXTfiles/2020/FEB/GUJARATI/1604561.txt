      મહિલા અને બાળ વિકાસ મંત્રાલય

      રાષ્ટ્રીય બાળ અધિકાર સંરક્ષણ પંચ દ્વારા જાતીય શોષણનો ભોગ બનેલા બાળકોની ઓળખ છતી ન કરવા અંગે માર્ગદર્શિકા જાહેર કરાઇ
      Posted On: 27 FEB 2020 2:17PM by PIB Ahmedabad


    રાષ્ટ્રીય બાળ અધિકાર સંરક્ષણ પંચ ( NCPCR) ની રચના બાળ અધિકાર સંરક્ષણ પંચ કાયદા , 2005 ની કલમ 3 હેઠળ , પોક્સો કાયદો 2012 ના નિયમ 6 અંતર્ગત બાળકોને જાતીય ગુનાઓ સામે સંરક્ષણ પ્રદાન કરવા સંબંધિત કલમ 44 હેઠળ બાળકોને સુરક્ષા પ્રદાન કરવા માટે કરાઇ હતી અને સાથે જ આ પંચને પોક્સો કાયદો , 2019 ના અમલીકરણ અને તેની પર નજર રાખવાની સત્તા પણ પ્રદાન કરાયેલી છે.


    રાષ્ટ્રીય બાળ અધિકાર સંરક્ષણ પંચના ધ્યાનમાં આવ્યુ છે કે વિભિન્ન મીડિયા અહેવાલોમાં જાતીય શોષણનો ભોગ બનેલા બાળકોની ઓળખ સાથે જોડાયેલી મહત્વપૂર્ણ માહિતી જેવી કે , તેમના સરનામાં , તસવીરો , પરિવારની વિગતો , શાળાનું નામ અને તેમના પડોશની વિગતોનો ખુલાસો કરે છે.


    આ સંજોગોમાં મીડિયાગૃહોએ ખાસ ધ્યાન રાખવાની જરૂર છે કે બાળકોના જાતીય શોષણ સાથે જોડાયેલી માહિતીનો ખુલાસો કરવો પોક્સો કાયદો , 2012 ની કલમ 23 હેઠળ પ્રતિબંધિત અને સજાપાત્ર ગુનો છે. આ સંદર્ભમાં પંચે વિભિન્ન મીડિયા એકમોના તંત્રીઓને 31.12.2019 ના રોજના પોતાના પત્રમાં બાળકોના હિતમાં પોક્સો કાયદો , 2012 ની આવી મહત્વપૂર્ણ જોગવાઇઓનું કડક અનુપાલન સુનિશ્ચિત કરવાની ભલામણ કરી હતી. સાથે જ તેને પ્રેસ કાઉન્સિલ ઓફ ઇન્ડિયાના સચિવને પણ મોકલવામાં આવી હતી.


    પોક્સો કાયદો , 2012 ની કલમ 23 અનુસાર માર્ગદર્શિકા નીચે મુજબ છે


    1. કોઇપણ વ્યક્તિ તે કોઇપણ પ્રકારના મીડિયા અથવા સ્ટુડિયો અથવા ફોટોગ્રાફિક સુવિધાનો તે સંપૂર્ણ અને પ્રમાણિત માહિતી ન હોય ત્યાં સુધી કોઇપણ બાળક વિશે અહેવાલ તૈયાર ન કરે અથવા તો ટિપ્પણી ન કરે , જેનાથી બાળકની પ્રતિષ્ઠા ઘટી શકે અથવા તેની ગોપનીયતાનો ભંગ થતો હોય.


    2. મીડિયામાં આવેલા કોઇપણ અહેવાલમાં બાળકનું નામ , સરનામું , તસવીર , પરિવારની વિગતો , શાળા , પડોશ અથવા તેવી કોઇપણ અન્ય વિગતો જે બાળકની ઓળખ છતી કરી શકે તેના સહિતની ઓળખનો ખુલાસો ન થવો જોઇએ.


    જો કારણોને લેખિતમાં લખવાના હોય તો , કાયદા હેઠળ કેસની સુનાવણી કરી રહેલી સક્ષમ અદાલત , જો તેને લાગે કે આવી માહિતીનો ખુલાસો બાળકના હિતમાં જરૂરી છે તો તેની મંજૂરી આપી શકે છે.


    3. મીડિયા અથવા સ્ટુડિયો અથવા ફોટોગ્રાફિક સુવિધાના પ્રકાશક અથવા માલિક સંયુક્ત રીતે અથવા વ્યક્તિગત રીતે પોતાના કર્મચારીના આવા કૃત્ય માટે જવાબદાર રહેશે.


    4. કોઇપણ વ્યક્તિ પેટા-કલમ ( 1) અથવા પેટા-કલમ ( 2) નો ભંગ કરશે તે ઓછામાં ઓછી છ માસ કે પછી એક વર્ષ સુધીની જેલ અથવા નાણાકીય દંડ અથવા બંને પ્રકારની સજાને પાત્ર રહેશે.


    SD/DS/RP

    
    
    (Release ID: 1604561) Visitor Counter : 114
    
    
      Read this release in: English