      PIB Headquarters

      નાબાર્ડ ‘સહયોગ મેળો 2020’ – ઉત્પાદક થી ગ્રાહક સુધી
      Posted On: 28 FEB 2020 5:30PM by PIB Ahmedabad


    અમદાવાદ, ફેબ્રુઆરી 28, 2020


    નાબાર્ડ ગુજરાત ક્ષેત્રીય કાર્યાલય દ્વારા અમદાવાદ હાટ ખાતે આયોજિત ‘ સહયોગ મેળા નું પ્રથમ સંસ્કરણ શ્રી અજયભાઇ પટેલ , ચેરમેન , જીએસસીબી , અમદાવાદ ના હસ્તે કરાયું હતું. નાબાર્ડ દ્વારા વિત્ત્પોષિત ચાર નાણાકીય સાક્ષરતા વાહન (બે અમદાવાદ ડીસીસીબી અને બે સૌરાષ્ટ્ર ગ્રામીણ બઁક) નું અનાવરણ શ્રી દુખબંધુ રથ , મુખ્ય મહાપ્રબંધક , એસબીઆઇ અને શ્રી ડી.કે.મિશ્રા , નાબાર્ડ , ગુજરાત ના હસ્તે કરાયું. શ્રીમતી અર્ચના પાંડે , જીએમ અને એસએલબીસી કન્વીનર , બઁક ઓફ બરોડા , શ્રી એમ બી કલામથેકર , ચેરમેન સૌરાષ્ટ્ર ગ્રામીણ બઁક , શ્રી વિનીત દુડેજા , ચેરમેન , બરોડા ગુજરાત ગ્રામીણ બઁક અને અન્ય બેન્કો તથા સરકારી ખાતાઓ માંથી આવેલ વરિષ્ઠ પ્રતિનિધિઓ , ખેડૂતો , કારીગરો , સંસ્થાકીય ખરીદદારો , એનજીઓ , મહિલા સ્વ-સહાય જુથ વગેરે કાર્યક્રમ માં ઉપસ્થિત રહ્યા હતા.


    ત્રણ-દિવસીય પ્રદર્શન અને વેચાણ કાર્યક્રમ કે જે 28 ફેબ્રુઆરી થી શરૂ કરીને 01 માર્ચ 2020 સુધી ચાલુ રહેશે , જેમાં કુલ 80 સ્ટોલ છે , કે જેમાં ગુજરાત અને અન્ય 25 રાજયોના ઉત્પાદકો ભાગ લઈ રહ્યા છે. તેમના ઉત્પાદોમાં મસાલા , અનાજ , ફળો , પ્રોસેસ્ડ ખાદ્ય પદાર્થો , હસ્તકલા , હેન્ડલૂમ , જૈવિક ખાદ્ય પદાર્થ , ગૃહ સુશોભન , વૂડ વર્ક , સ્ટોન વર્ક વેગેરેનો સમાવેશ થાય છે. આ કાર્યક્રમ નો ઉદ્દેશ્ય ગ્રામીણ વિસ્તાર ના વિવિધ ખેડૂત ઉત્પાદક સંસ્થાઓ (એફપીઓ) , મહિલા સ્વ-સહાય જૂથો , કારીગરો ને માર્કેટિંગ પ્લેટફોર્મ પૂરો પાડવાનો છે.


    આ કાર્યક્રમ ની સાથોસાથ ‘ બાયર સેલર મીટ 2020 ’ નું અમદાવાદ હાટ ખાતે આયોજન થયું હતું . જેમાં સંસ્થાકીય ખરીદદારો , જથ્થાબંધ વેપારીઓ , બી ટુ બી અથવા બી ટુ સી મોડલ દ્વારા ખેતપેદાશો માં વ્યવહાર કરતી આઇટી કંપનીઓ તથા કોમોડિટી એક્સ્ચેંજ ના પ્રતિનિધિઓએ ભાગ લીધો અને ઉત્પાદકો સાથે તેમની આવશ્યકતાઓ અને ઔપચારિકતાઓની ચર્ચા કરી હતી.


    હવે આ પ્રદર્શન જાહેર જનતા માટે ખુલ્લું મુકાયું છે અને પ્રવેશ નિ:શુલ્ક છે.


    DK/SD/DS/RP/GP

    
    
    (Release ID: 1604676) Visitor Counter : 28