      પ્રવાસન મંત્રાલય

      એક ભારત, શ્રેષ્ઠ ભારત અંતર્ગત દમણમાં સાંસ્કૃતિક કાર્યક્રમનું આયોજન
      Posted On: 21 FEB 2020 5:48PM by PIB Ahmedabad


    એક ભારત , શ્રેષ્ઠ ભારત અંર્તગત દમણ દીવનું સહભાગી કેન્દ્રશાસિત પ્રદેશો પુડુચેરી છે. દમણમાં નહેરુ યુવા કેન્દ્ર દ્વારા 15 દિવસીય કાર્યક્રમોનું આયોજન કરવામાં આવ્યું છે. આમાં ગુજરાત , દમણ દીવ અને પુડ્ડુચેરીની સંસ્કૃતિ , રહેણી-કરણી અને ભાષાની માહિતીનું આદાન-પ્રદાન થશે. શિક્ષણ વિભાગના સભાગૃહમાં આયોજિત કાર્યક્રમનું ઉદઘાટન દમણ દીવના સાંસદ લાલુભાઇ પટેલ , નાયબ કલેક્ટર ચાર્મી પારેખ , નહેરુ યુવા કેન્દ્રના નિદેશક મનિષા શાહ દ્વારા કરાયું હતું.


    ઇન્ટર સ્ટેટ યુથ એક્સચેન્જ કાર્યક્રમમાં પુડુચેરી , ભરૂચ , દાહોદ અને દમણના યુવાનો સામેલ છે. કાર્યક્રમમાં દમણના યુવાનોએ આદિવાસી નૃત્ય રજૂ કર્યું હતું , જ્યારે પુડ્ડુચેરીના યુવાનોએ વિવિધ વાદ્યયંત્રનો ઉપયોગ કરી કરગાઆટમ નૃત્ય પ્રસ્તુત કર્યું હતું. દમણમાં 5 માર્ચ સુધી અનેક કાર્યક્રમોનું આયોજન કરવામાં આવશે , જેમાં પુડ્ડુચેરીના યુવાનો સ્થાનિક યુવાનો સાથે મળી દમણના ઇતિહાસ , ખાણી -પીણી , આદિવાસી નૃત્ય અને પહેરવેશ (પોશાક) વિશે જાણકારી મેળવશે.


    આ સાથે સ્થાનિક યુવાનોને પુડુચેરીની સંસ્કૃતિ અને ભાષા વિશે માર્ગદર્શન આપશે. પુડુચેરીના યુવાનો દમણની સાથે આસપાસના સ્થળોની પણ મુલાકાત લેશે.


    DK/RP/DS

    
    
    (Release ID: 1603964) Visitor Counter : 57