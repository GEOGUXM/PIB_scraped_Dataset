      ગૃહ મંત્રાલય

      શ્રી અમિત શાહે આજે સંસદમાં પ્રધાનમંત્રી શ્રી નરેન્દ્ર મોદી દ્વારા શ્રી રામ જન્મ ભૂમિ તીર્થ ક્ષેત્ર ટ્રસ્ટ બનાવવાની જાહેરાત પર તેમનો આભાર માન્યો
      Posted On: 05 FEB 2020 1:41PM by PIB Ahmedabad


    નવી દિલ્હી, તા. 5 ફેબ્રુઆરી, 2020


    કેન્દ્રી ય ગૃહમંત્રી, શ્રી અમિત શાહે આજે સંસદમાં પ્રધાનમંત્રી શ્રી નરેન્દ્ર મોદી દ્વારા શ્રી રામ જન્મ ભૂમિ તીર્થ ક્ષેત્ર ટ્રસ્ટ બનાવવાની જાહેરાત કરાયા બાદ તેમનો આભાર વ્યક્ત કરતા કહ્યું કે આજે આ દિવસ સમગ્ર ભારત માટે અત્યંત આનંદ અને ગૌરવનો દિવસ છે. તેમણે કહ્યું કે “ ભારતની આસ્થા અને અતૂટ શ્રદ્ધાનું પ્રતિક ભગવાન શ્રી રામના મંદિર પ્રત્યે પ્રધાનમંત્રી શ્રી નરેન્દ્ર મોદીની પ્રતિબદ્ધતા માટે હું તેમને કોટિ કોટિ અભિનંદન પાઠવું છું. ”


    શ્રી રામ જન્મભૂમિ પર સર્વોચ્ચ ન્યાયાલયના આદેશ અનુસાર આજે ભારત સરકારે અયોધ્યામાં પ્રભુ શ્રી રામના ભવ્ય મંદિરના નિર્માણની દિશામાં પોતાની કટિબદ્ધતા દર્શાવતા શ્રી રામ જન્મ ભૂમિ તીર્થ ક્ષેત્ર નામ થી ટ્રસ્ટ બનાવવાનો ઐતિહાસિક નિર્ણય લીધો છે. શ્રી શાહે કહ્યું કે ‘ શ્રી રામ જન્મ ભૂમિ તીર્થ ક્ષેત્ર ટ્રસ્ટમાં 15 ટ્રસ્ટી હશે, જેમાં થી એક ટ્રસ્ટી હંમેશા દલિત સમાજના રહેશે ’ . તેમણે કહ્યું કે, “ સામાજિક સૌહાર્દને મજબૂત કરનારા આવા અભૂતપૂર્વ નિર્ણય માટે હું પ્રધાનમંત્રી શ્રીને ખૂબ ખૂબ શુભેચ્છા પાઠવું છું. ”


    ગૃહમંત્રીએ જણાવ્યું કે આ ટ્રસ્ટ મંદિર સાથે સંબંધિત દરેક નિર્ણય લેવા માટે પૂર્ણ રીતે સ્વતંત્ર હશે અને 67 એકર ભૂમિ ટ્રસ્ટને હસ્તાંતરિત કરાશે તેમણે કહ્યું કે “ મને પૂર્ણ વિશ્વાસ છે કે કરોડો લોકોના સદીઓની રાહનો હવે ઝડપથી અંત આવશે અને તેઓ પ્રભુ શ્રી રામની જન્મભૂમિ પર તેમના ભવ્ય મંદિરમાં દર્શન કરી શકશે. ”


    DK/SD/GP/DS

    
    
    (Release ID: 1602000) Visitor Counter : 55
    
    
      Read this release in: English , Urdu , Hindi , Marathi , Bengali