      PIB Headquarters

      સાંસ્કૃતિક, પ્રવાસન મંત્રાલયનાં કેન્દ્રીય રાજ્યમંત્રી (સ્વતંત્ર હવાલો) શ્રી પ્રહલાદસિંહ પટેલે ગુજરાતમાં આવેલા હડપ્પા સંસ્કૃતિના પ્રખ્યાત સ્થળ લોથલની મુલાકાત લીધી
      Posted On: 12 FEB 2020 4:27PM by PIB Ahmedabad


    ગાંધીનગર, 12-02-2020


    સાંસ્કૃતિક પ્રવાસન મંત્રાલયના કેન્દ્રીય રાજ્યમંત્રી શ્રી પ્રહલાદસિંહ પટેલે આજે ગુજરાતની મુલાકાત દરમિયાન સિંધુ સરસ્વતી સભ્યતાનું સાંસ્કૃતિક કેન્દ્ર લોથલની મુલાકાત લીધી હતી. મહત્વનું છે કે આ વર્ષના બજેટ 2020માં લોથલને પ્રવાસન સ્થળ તરીકે વિકસાવવા માટે બજેટ ફાળવવામાં આવ્યું છે .


    લોથલની મુલાકાતે આવેલા મંત્રી શ્રી પ્રહલાદ સિંહ પટેલે લોથલના સંગ્રહાલય ની દરેક બારીકાઈનું નિરીક્ષણ કર્યું હતું. સંગ્રહાલયમાં રખાયેલી વસ્તુઓ જેવી કે તાંબા અને કાંસાની વસ્તુ , શંખથી બનેલી વસ્તુઓ , પકવેલી માટીના વાસણ વિષે વિસ્તૃત જાણકારી મેળવી હતી.આ સંગ્રહાલયની સ્થાપના ઈ.સ.૧૯૭૬માં કરવામાં આવેલી અહીં ત્રણ વિભાગો છે જેમ કે લોથલની સંભવિત કલાકૃતિ , બીજામાં મણકાઓ તેની બનાવટો , માટીના વાસણો સાધનો , આભૂષણો , માનવચિત્રો છે.ત્રીજામાં માટીના રમકડાં , પશુઓના નમૂનાઓ , નાનીનાની મૂર્તિઓ ઈંટ વિ. જોવા મળે છે. જે એ સમયે ઉપલબ્ધ હતાં.


    સાંસ્કૃતિક પ્રવાસન મંત્રાલયના કેન્દ્રીય રાજ્યમંત્રી શ્રી પ્રહલાદસિંહ પટેલે હડપ્પા કાળના લોથલ નગરના અવશેષો ને નિહાળીને લોથલ નગરની રચના , તેમજ તે સમય ના નગરની ડ્રેનેજ સિસ્ટમ , રસોઈઘર , સ્નાનાગાર , ગોડાઉન ની વિષેની મહત્વની જાણકારી મેળવી હતી .


    મુલાકાત બાદ પત્રકારો સાથેની વાત કરતાં મંત્રી શ્રી પ્રહલાદ પટેલે જણાવ્યું હતું કે “ કેન્દ્રિય બજેટમાં થયેલી ફાળવણી થી ઊભું થનારું નવું મ્યુઝિયમ સમય મર્યાદામાં પૂરું થાય તે જરૂરી છે ,” તેમણે કહ્યું કે “ લોથલને પ્રવાસન સ્થળ તરીકે વિકસાવવા માટે સ્થાનિક યુવાનોને તાલીમ આપીને તૈયાર કરાશે , તેમજ વડાપ્રધાનશ્રી એ પણ સાંસ્કૃતિક વારસાનું જતન કરવા પર ભાર મૂક્યો છે. ત્યારે લોથલ જેવા ભવ્ય સાંસ્કૃતિક વારસાને સાચવવાની જવાબદારી આપણી છે. ”


    ઉલ્લેખનીય છે કે મંત્રીશ્રી પ્રહલાદસિંહ પટેલ આજે લોથલ ઉપરાંત અડાલજની વાવ અને રાણકી વાવની પણ મુલાકાત લીધી હતી .


    DK/SD/DS/GP

    
    
    (Release ID: 1602945) Visitor Counter : 40