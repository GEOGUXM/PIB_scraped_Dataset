      સમાજીક ન્યાય અને અધિકારીતા મંત્રાલય

      સાંસદ ડૉક્ટર રીટા બહુગુણાના અધ્યક્ષ સ્થાને સંસદીય રાષ્ટ્રભાષા પેટા સમિતિ વડોદરાના પ્રવાસે
      
      સમિતિ કેન્દ્ર સરકારના વિવિધ વિભાગોમાં રાષ્ટ્રભાષાના ઉપયોગનું નિરીક્ષણ કરી રહી છે

      Posted On: 27 FEB 2020 5:31PM by PIB Ahmedabad

    કેન્દ્ર સરકાર દ્વારા હિન્દી ભાષાને પ્રાધાન્ય આપીને પત્રવ્યવહાર સહિતના તમામ લેખિત કામગીરીમાં હિન્દી ભાષાનો મહત્તમ ઉપયોગ કરવાનો આગ્રહ રાખે છે. સમયાંતરે દિલ્હી સ્થિત સંસદીય રાજભાષા સમિતિ દ્વારા સરકારી કચેરીઓમાં હિન્દી ભાષાનો કેવી રીતે મહત્તમ ઉપયોગ કરે છે તેમજ હિન્દી ભાષાના પ્રચાર અને પ્રસાર માટે કેવા પ્રયત્નો કરવામાં આવી રહ્યા છે તેનું નિરીક્ષણ કરે છે. આ નિરીક્ષણ કાર્યક્રમ અંતર્ગત સંસદીય રાજભાષા સમિતિના સભ્યોની એક ટીમ લોકસભાનાં સાંસદ રીટા બહુગુણા જોશીની અધ્યક્ષતામાં વડોદરા આવી પહોચી હતી.


    આ સમિતિ ત્રણ દિવસ દરમિયાન ગુજરાતમાં આવેલા 21 જેટલી કેન્દ્રીય સરકારી કચેરીમાં હિન્દી ભાષાના ઉપયોગ સહિત પ્રચાર અને પ્રસાર માટે કરવામાં આવતી કાર્યવાહી અને કાર્યક્રમોનું નિરીક્ષણ કરશે.


    પ્રથમ દિવસે સાંસદ રીટા બહુગુણા જોશીએ જરોદ સ્થિત એનડીઆરએફની 6 ઠ્ઠી બટાલિયનની મુલાકાત લીધી હતી. એનડીઆરએફનાં કમાંડન્ટ આર . એસ . જુનની અધ્યક્ષતામાં તેમને ગાર્ડ ઑફ ઓનર આપવામાં આવ્યું હતું. ત્યાર બાદ સાંજે વડોદરાનાં ખાદી ગ્રામોદ્યોગનાં વેચાણ કેન્દ્રની મુલાકાત લીધી હતી. ઉપરાંત આ સમિતિએ આઠ કચેરી દ્વારા હિન્દી ભાષાને રોજિંદા વ્યવહારમાં કેવી રીતે સંકલિત કરીને કાર્ય કરવામાં આવ્યા છે તેની જાણકારી આપતુ પ્રેઝન્ટેશન નિહાળ્યું હતું. તેમજ ભારતીય રેલવેની ભારતીય રાષ્ટ્રીય રેલ એકેડમીની મુલાકાત લીધી હતી સાથે સાથે રેલવે વિશ્વ વિદ્યાલયની મૂલાકાત લઈ ત્યાં ચાલતા અભ્યાસક્રમ વિશે જાણકારી મેળવી હતી.


    સંસદીય રાષ્ટ્રભાષા પેટા સમિતિએ આજે પણ 7 જેટલી સરકારી કચેરીઓના પ્રેઝન્ટેશન નિહાળ્યા. આ પ્રેઝન્ટેશન નિહાળ્યા બાદ રીટા બહુગુણા જોશી સ્ટેચ્યૂ ઑફ યુનિટીની મુલાકાત લીધી હતી.


    DK/SD/DS/RP


    *******

    
    
    (Release ID: 1604557) Visitor Counter : 61