      પ્રધાનમંત્રીનું કાર્યાલય

      પ્રધાનમંત્રીએ હુનર હાટ જેવા કાર્યક્રમમાં સક્રીયપણે ભાગ લેવા માટે લોકોને વિનંતી કરી
      
      પ્રધાનમંત્રીએ ‘મન કી બાત 2.0’ના 9માં એપિસોડમાં ચર્ચા કરી

      Posted On: 23 FEB 2020 4:17PM by PIB Ahmedabad

    પ્રધાનમંત્રી શ્રી નરેન્દ્ર મોદીએ ‘મન કી બાત 2.0’ના નવમા એપિસોડમાં દેશવાસીઓ સાથે વાત કરી વખતે, દિલ્હીમાં હુનર હાટ ખાતે પોતાની મુલાકાતનો ઉલ્લેખ કર્યો હતો. તેમણે કહ્યું હતું કે, “થોડા દિવસ પહેલાં, દિલ્હીમાં હુનર હાટ ખાતે એક નાની જગ્યામાં મેં આપણા દેશના વૈવિધ્યપૂર્ણ પ્રસાર, સંસ્કૃતિઓ, પરંપરાઓ, વાનગીઓ અને લાગણીઓની હુંફનો અનુભવ કર્યો હતો. હકીકતમાં, પરંપરાગત પોશાકો, હસ્તકલાની ચીજો, ગાલીચા, વાસણો, વાંસ અને પિત્તળની બનાવટો, પંજાબની ફુલકારી, આંધ્રપ્રદેશની ભવ્ય ચર્મવર્કની કારીગરી, તામિલનાડુના સુંદર ચિત્રો, ઉત્તરપ્રદેશની પિત્તળની વસ્તુઓ, ભદોહી ગાલીચા, કચ્છની તાંબાની કલાકૃતિઓ, સંખ્યાબંધ સંગીતવાદ્યો અને અસંખ્ય વાર્તાઓનો ભંડાર તેમાં સામેલ હતો; સમગ્ર ભારતમાંથી રજૂ કરાયેલા કળા અને સંસ્કૃતિના આબેહૂબ નમૂનાઓ ખરેખર અનન્ય હતા.”


    પ્રધાનમંત્રીએ આજે મન કી બાત વખતે આ હાટમાં ભાગ લેનારા કલાકારોની પ્રેરણાદાયી વાતો જણાવી હતી. તેમાંથી એક વાત એક દિવ્યાંગ મહિલાની છે. તેમણે કહ્યું કે , “અગાઉ તે ફુટપાથ પર બેસીને ચિત્રો વેચતી હતી. હુનર હાટ સાથે જોડાયા પછી તેનું જીવન બદલાઇ ગયું છે. આજે, તેણી આત્મનિર્ભર છે. ઉપરાંત, પોતાનું ઘર પણ ખરીદી લીધું છે.” તેમણે ટાંક્યું હતું કે, હુનર હાટ લોકોના સપનાઓને પાંખો આપવા ઉપરાંત કળા અને કારીગરીના નમૂનાઓ પ્રદર્શિત કરવા માટે પણ આશાસ્પદ પ્લેટફોર્મ છે. તેમણે કહ્યું હતું કે, “આ એવી જગ્યા છે જ્યાં દેશની વિવિધતાને અવગણવી અશક્ય છે. હસ્તકળાની ચીજો ઉપરાંત, અહીં દેશની વિવિધ વાનગીઓનું વૈવિધ્ય પણ બતાવવામાં આવે છે.”


    પ્રધાનમંત્રીએ આવા કાર્યક્રમોમાં સક્રીયપણે ભાગ લેવા માટે લોકોને વિનંતી કરતા કહ્યું હતું કે , “સમગ્ર ભારતમાં, આવા મેળા અને પ્રદર્શનોનું સમય સમયે આયોજન થાય છે. જ્યારે પણ તક મળે ત્યારે લોકોએ આવા કાર્યક્રમમાં ભાગ લેવો જોઇએ જેથી ભારતને જાણી શકે, ભારતને અનુભવી શકે. આમ, તમે ભારતના કલા- સંસ્કૃતિના કેનવાસનો હિસ્સો તો બની જ શકશો ઉપરાંત, સખત પરિશ્રમ કરતા કારીગરો અને ખાસ કરીને મહિલાઓની પ્રગતિ અને સમૃદ્ધિમાં પણ યોગદાન આપી શકશો.”


    RP

    
    
    (Release ID: 1604111) Visitor Counter : 43
    
    
      Read this release in: Bengali , Hindi , English , Punjabi , Tamil