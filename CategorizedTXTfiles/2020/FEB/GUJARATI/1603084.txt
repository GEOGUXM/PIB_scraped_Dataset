      પ્રવાસન મંત્રાલય

      ઐતિહાસિક મહત્વ અને કલાકારીનો બેનમૂન ઉદાહરણ દર્શાવતી વર્લ્ડ હેરિટેજમાં સમાવિષ્ટ પાટણના રાણીની વાવની મુલાકાત લેતા શ્રી પ્રહલાદસિંહ પટેલ, કેન્દ્રીય પ્રવાસન અને સાંસ્કૃતિક રાજ્ય મંત્રી (સ્વતંત્ર પ્રભાર)
      
      પાટણની રાણીની વાવના આધારસ્તંભો સોલંકી વંશની વાસ્તુકળા અને સ્થાપત્યના ચમત્કારના સમયમાં લઈ જાય છે, દિવાલો અને સ્તંભો પર બનેલી મોટાભાગની કોતરણી ભગવાન વિષ્ણુના વિવિધ અવતારો જેવા કે રામ, વામન, મહિષાસુરમર્દિની, કલ્કીને સમર્પિત છે. શ્રી પ્રહલાદસિંહ પટેલ

      Posted On: 13 FEB 2020 4:59PM by PIB Ahmedabad

    પાટણ, 13-02-2020


    બે દિવસ ગુજરાતની મુલાકાતે આવેલા કેન્દ્રીય પ્રવાસન અને સાંસ્કૃતિક રાજ્ય મંત્રી (સ્વતંત્ર પ્રભાર) શ્રી પ્રહલાદસિંહ પટેલ આજે વર્લ્ડ હેરિટેજમાં સમાવિષ્ટ પાટણના રાણીની વાવની મુલાકાત લેવા પહોંચ્યા હતા.


    ઐતિહાસિક રાણીની વાવની મુલાકાત સમયે મંત્રી શ્રી પ્રહલાદ પટેલે જણાવ્યુ હતું કે પાટણની રાણીની વાવના આધારસ્તંભો સોલંકી વંશની વાસ્તુકળા અને સ્થાપત્યના ચમત્કારના સમયમાં લઈ જાય છે , દિવાલો અને સ્તંભો પર બનેલી મોટાભાગની કોતરણી ભગવાન વિષ્ણુના વિવિધ અવતારો જેવા કે રામ , વામન , મહિષાસુરમર્દિની , કલ્કીને સમર્પિત છે.


    રાણીની વાવની મુલાકાત પછી મંત્રી શ્રી પ્રહલાદસિંહ પટેલે વુક્ષારોપણ પણ કર્યું હતું.અને અધિકારીઓને વાવની જાળવણી માટે મહત્વના નિર્દેશો આપ્યા હતા.


    મહવનું છે આ વર્ષે યોજાયેલા પ્રજાસતાકપર્વમાં કેન્દ્ર સરકાર દ્વારા રાણીની વાવના આ સ્થાપ્તય અને સાંસ્કૃતિક કલા વારસોની કૃતિ ને ટેબલોમાં સ્થાન આપવામાં આવ્યું હતું. પાણી અને સંસ્કૃતિ કલા નું મહત્વ સમજાવતા આ ટેબલોમાં દેશની પ્રજાએ પાણીનું મહત્વ તેમજ ઉત્તમ કલાકારીએ સમયમાં પણ હતી તે વિશે જાણકારી અપાઈ હતી .


    રાણીની વાવ સોલંકીવંશના રાજા ભીમદેવ સોલંકીની પ્રથમ પત્ની રાણી ઉદયમતીએ તેના પતિ ભીમદેવ સોલંકી પ્રથમની યાદમાં સન.૧૦૬૩ માં બંધાવી હતી.રાજા ભીમદેવ સોલંકીવંશના સ્થાપક માનવામાં આવે છે.ગુજરાતની પાકૃતિક અને ભુર્ગભીય બદલાવના કારણે આ બહુમુલ્ય ધરોહર લગભગ 700 વર્ષ જેટલી જમીનમાં દબાયેલી હતી.જેને બાદમાં ભારતીય પુરાતત્વ વિભાગ દ્વારા ખોદવામાં આવી હતી.આ વાવ ગુજરાતના ઐતિહાસિક નગર પાટણમાં હાલ મોજુદ છે.જે લુપ્ત થયેલી સરસ્વતીના નદીના કિનારે આવેલી છે.


    આ વાવનુ નિર્માણ મારુ , ગુર્જર જેવા સ્થાપત્ય શૈલીમાં કરવામાં આવ્યુ છે.આ રાણીની વાવમાં એક કુવો આવેલો છે જેનો વ્યાસ 10 મીટર અને પહોળાઇ 30 મીટર જેટલી છે.વાવની લંબાઇ 64 મીટર , પહોળાઇ 20 મીટર , અને ઉંડાણ 27 મીટર છે.રાણીની વાવ દેશમાં સૌથી મોટી વાવ છે.જે લગભગ 6 એકર ક્ષેત્રમા ફેલાયેલી છે.રાણીની વાવ મારુ , ગુર્જર વાસ્તુકલાને એક કોમ્પલેક્ષના રુપમાં બનાઇ હતી.વાવમાં 1 ગેટ છે.સીડીઓની 7 કતાર છે. 700 થી વધુ મુર્તિઓનુ પ્રદર્શન કરવામાં આવ્યુ છે.જેમાં 1 નાનો દરવાજો છે એના નીચે 30 કિ.મી.સુરંગ છે.હાલ એ સુરંગને પથ્થર અને માટીથી બંધ કરવામાં આવી છે.આ વાવમાં ભગવાન વિષ્ણુના સંબંધિત ધણી બધી મુર્તિઓ આવેલી છે.રાણીની વાવ વરસાદ અને જલસંગ્રહનો એક મોટામાં મોટો સ્ત્રોત માનવામાં આવે છે.પાટણની રાણીની વાવનો ફોટો સરકાર દ્બારા દેશના ચલણી રૂપિયા 20 ની નોટમાં વિશેષ સ્થાન આપવામાં આવ્યુ છે.


    DK/SD/DS/GP

    
    
    (Release ID: 1603084) Visitor Counter : 143