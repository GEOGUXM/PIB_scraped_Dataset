      વેપાર અને ઉદ્યોગ મંત્રાલય

      એપ્રિલ 2020 સુધીમાં કોલકાતામાં રત્નો અને દાગીના ક્ષેત્ર માટે CFC કાર્યરત થશે, એક લાખ કસબીઓને લાભ મળશે
      
      કોઇમ્બતુર CFCનું કામ આ વર્ષે માર્ચ સુધીમાં પૂરું થશે
      
      વાણિજ્ય અને ઉદ્યોગ મંત્રાલય તેમજ GJEPC દ્વારા સમગ્ર દેશમાં CFC શરૂ કરવામાં આવશે
      
      ગુજરાતમાં હીરાના કામકાજ માટે CFC કાર્યરત છે
      Posted On: 03 FEB 2020 6:13PM by PIB Ahmedabad


    નવી દિલ્હી, તા. 6 ફેબ્રુઆરી, 2020


    કોલકાતાના બૉ બજારમાં સામાન્ય સુવિધા કેન્દ્ર ( CFC ) માટે 30.01.2020 ના રોજ વાણિજ્ય અને ઉદ્યોગ મંત્રાલયના આર્થિક સલાહકાર રૂપા દત્તા , રત્નો અને દાગીના નિકાસ પ્રોત્સાહન કાઉન્સિલના (GJEPC) ના ચેરમેન પ્રમોદ અગ્રવાલ તેમજ વાણિજ્ય અને ઉદ્યોગ મંત્રાલય , GJEPC અને સ્વર્ણો શિલ્પો બચાઓ કમિટી (SSBC) ના વરિષ્ઠ અધિકારીઓની ઉપસ્થિતિમાં એક કાર્યક્રમનું આયોજન કરવામાં આવ્યું હતું .


    CFC ના આરંભથી બૉ બજારની આસપાસમાં હસ્ત બનાવટના દાગીનાઓના ઉત્પાદનમાં જોડાયેલા એક લાખથી વધુ કસબીઓને ફાયદો થશે . કોલકાતામાં આ બજારને દાગીનાનું મોટું હબ ગણવામાં આવે છે . બૉ બજાર ખાતે CFC ના આરંભથી ઉત્પાદકતા અને ઉત્પાદનોની ગુણવત્તા વધશે , જેમાં ખાસ કરીને કોલકાતાના રત્ન અને દાગીના ક્લસ્ટરમાં બૉ બજાર અને તેની આસપાસના વિસ્તારોમાં રત્નો અને દાગીનાનું ઉત્પાદન કરતા નાના એકમોમાં આ ઉદ્યોગ સાથે સંકળાયેલા કારીગરોને દાગીનાના ઉત્પાદન માટે અદ્યતન ટેકનોલોજી મળશે .


    ભારતના રત્ન અને દાગીના ઉદ્યોગના MSME ની કાર્યદક્ષતા વધારવા માટે તેમજ તેમના સશક્તિકરણ માટે વાણિજ્ય અને ઉદ્યોગ મંત્રાલય દ્વારા પાયાના સ્તરેથી પહેલ કરવામાં આવી છે . આ ક્ષેત્રમાં વ્યાપારને અનુકૂળ નીતિઓ લાવવા ઉપરાંત , મંત્રાલય દ્વારા CFC ના રૂપમાં ઇન્ફ્રાસ્ટ્રક્ચર ઉભુ કરીને પણ આ ઉદ્યોગને સુવિધાઓ પૂરી પાડવામાં આવી રહી છે .


    દેશભરમાં CFC ની સ્થાપના કરવાનો મૂળ હેતુ સીમાંત કારીગરોને તેમના ઉત્પાદનોની ગુણવત્તા સુધારવામાં મદદ કરવાનો છે અને રત્ન અને દાગીના નિકાસ પ ્રોત્સાહન કાઉન્સિલ (GJEPC) દ્વારા સંબંધિત ઉત્પાદન હબના સ્થાનિક વ્યાપર સંગઠનો (LTA) ની મદદથી પરિણામો મેળવવામાં આવ્યા છે . આ કાઉન્સિલ દ્વારા પહેલાંથી જ ગુજરાતમાં અમરેલી , પાલનપુર , વીસનગર અને જુનાગઢ જેવા હીરાના મુખ્ય કલ્સ્ટરમાં CFC શરૂ કરવામાં આવ્યા છે . આ CFC હાલમાં કાર્યરત છે અને MSME એકમોને નિકાસ યોગ્ય બનાવ્યા છે . કોઇમ્બતુરમાં દાગીના માટેના CFC ની પણ શરૂઆત કરવામાં આવી રહી છે અને માર્ચ 2020 સુધીમાં તેનું કામ પૂર્ણ થવાની આશા છે .


    CFC શરૂ કરવા પાછળ મૂળ ઉદ્દેશ્ય નાના અને મધ્યમ દાગીના ઉત્પાદન એકમોને એક જગ્યાએ ઉચ્ચ અને મોંઘા તેમજ પોતાના વર્ગમાં શ્રેષ્ઠ મશીનો / ઉપકરણો પૂરા પાડવા પાડવાનું છે જે અન્યથા નાના અને મધ્યમ કદના દાગીના ઉત્પાદકોને વ્યક્તિગતરૂપે પોષાય તેમ નથી .


    વાણિજ્ય અને ઉદ્યોગ મંત્રાલયના આર્થિક સલાહકાર , રૂપા દત્તાએ જણાવ્યું હતું કે , દર વર્ષે રત્નો અને દાગીના ક્ષેત્રે 40 બિલિયન અમેરિકી ડૉલરની નિકાસ થાય છે અને તેના કારણે સમગ્ર દેશમાં પાંચ મિલિયન લોકોને રોજગારી મળે છે . આર્થિક સલાહકારે ઉમેર્યું હતું કે , આ ઉદ્યોગમાં વિકાસની ખૂબ જ સંભાવનાઓ છે અને વર્ષ 2025 સુધીમાં આ ક્ષેત્રની નિકાસનો આંકડો વધારીને 75 અબજ અમેરિકી ડૉલર સુધી લઇ જવાનું વાણિજ્ય અને ઉદ્યોગ મંત્રાલયનું લક્ષ્ય છે .


    તેમણે વધુમાં જણાવ્યું હતું કે CFC વધુ એક એવી પહેલ છે જેનાથી MSME એકમોના ઉત્પાદનોની ઉત્પાદકતા અને ગુણવત્તા વધારવાનો તેમજ નિકાસમાં તેમનું યોગદાન વધારવાનો પ્રયાસ કરવામાં આવ્યો છે .


    વર્તમાન સમયમાં , કોઇમ્બતુર , હૈદરાબાદ , જયપુર , રાજકોટ જેવા નાના શહેરો અને અંતરિયાળ ગામડાઓમાં આવેલા SME હજુ પણ જુની ટેકનોલોજીથી ચાલી રહ્યાં છે અને આ કારણે તેમના દ્વારા તૈયાર કરાયેલા ઉત્પાદનોની ગુણવત્તાને અસર પડે છે . આવી જગ્યાઓમાં કસબીઓ / સોનીઓને જથ્થાબંધ દાગીના ઉત્પાદક / છુટક જ્વેલર્સ પાસેથી જોબવર્કના ધોરણે કામ કરવું પડે છે . કાસ્ટિંગ ટેકનોલોજી જેવી ટેકનોલોજી તેમજ ટમ્બલિંગ અને મેગ્નેટિક પૉલિશર જેવી તૈયાર કરવાની ટેકનિકનો ઉપયોગ બહુ ઓછા એકમોમાં થઇ રહ્યો છે . બેન્ચ વર્ક પણ જુની ટેકનિકથી કરવામાં આવે છે .


    CFC આ ક્ષેત્રમાં વ્યાપારને વધુ સશક્ત બનાવશે અને એકંદરે ઉત્પાદકતા તેમજ ઉત્પાદનમાં વધારો કરશે અને સમયસર ડિલિવરી થઇ શકશે . તે એક જ છત્ર હેઠળ ગ્રાહકોની જરૂરિયાતોને સંતોષવા માટે તમામ પ્રકારની સેવાઓ ઉપલબ્ધ કરાવીને આ વ્યાપારને આત્મનિર્ભર બનાવશે . SME માં CFC આવકમાં વૃદ્ધિ કરવાનું સાધન બની જશે અને જે - તે પ્રદેશના સોશિયો - ઇકોનોમિક પરિવર્તનનું સાધન પણ બનશે .


    CFC ની કામગીરી પર એકનજર

                                                                                     
CFC        ચોરસ ફૂટ ક્ષેત્રફળ                              લાભાર્થીઓ  હીરાનું ઉત્પાદન
                                                                                     
                                                                                     
                                                                                     
વીસનગર     2398                                            50+        25 લાખ         
                                                                                     
                                                                                     
                                                                                     
પાલનપુર    2600                                            166+       23 લાખ         
                                                                                     
                                                                                     
                                                                                     
અમરેલી     1967                                            18+        6 લાખ          
                                                                                     
                                                                                     
                                                                                     
જુનાગઢ     1795                                            102+       4 લાખ          
                                                                                     
                                                                                     
                                                                                     
કોઇમ્બતૂર  માર્ચ 2020 સુધીમાં કામ પૂર્ણ થવાની શક્યતા છે .                            
                                                                                     
                                                                                     

    કોલકાતા ખાતે એકવાર દાગીના માટેનું CFC શરૂ થઇ જાય એટલે તેનાથી સ્થાનિક હસ્ત બનાવટના દાગીના ક્ષેત્રને મૂલ્ય વર્ધનમાં મદદ મળશે અને જ્વેલર્સ પોતાના શ્રેષ્ઠ ઉત્પાદનો તૈયાર કરી શકશે . કોલકાતા ખાતે આ આ વર્ષે એપ્રિલ મહિના સુધીમાં CFC કાર્યરત થવાની આશા છે .


    DK/SD/GP/DS

    
    
    (Release ID: 1602279) Visitor Counter : 7
    
    
      Read this release in: English , English , Urdu , Hindi