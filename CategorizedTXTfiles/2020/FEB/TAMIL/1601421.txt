      நிதி அமைச்சகம்

      நிதி நிலை அறிக்கையின் முக்கிய அம்சங்கள் - 1
      Posted On: 01 FEB 2020 11:52AM by PIB Chennai


    மத்திய நிதியமைச்சர் திருமதி நிர்மலா சீதாராமன், 2020-21ஆம் ஆண்டுக்கான நிதிநிலை அறிக்கையை இன்று மக்களவையில் தாக்கல் செய்து பேசினார். அவரது உரையின் முக்கிய அம்சங்கள் பின்வருமாறு:


      * சரக்கு மற்றும் சேவை வரி , வரலாற்றுச் சிறப்பு மிக்க பொருளாதார சீர்திருத்த நடவடிக்கை. இது தேசத்தை ஒன்றுபடுத்தியுள்ளது .

      * வர்த்தகர்களை அச்சுறுத்தும் நடவடிக்கைகள் இல்லை .
      * பொதுமக்களுக்கு பயனளிக்கும் வகையில் ஜிஎஸ்டி அமலாக்கம் .
      * 40 கோடி வர்த்தகர்கள் ஜிஎஸ்டி - யில் பதிவு செய்துள்ளனர் .
      * புதிதாக 16 லட்சம் வரி செலுத்துபவர்கள் சேர்ப்பு. இதுவரை இல்லாத மைல்கல் சாதனைகள் நிகழ்த்தப்பட்டுள்ளன .
      * உலகிலேயே 5 வது பெரிய பொருளாதாரமாக இந்தியா உருவெடுத்துள்ளது .
      * முன்பு எப்போதும் இல்லாத வகையில் நேரடி அந்நிய முதலீடு 284 பில்லியன் டாலர் அளவுக்கு உயர்ந்துள்ளது .
      * அனைவருக்குமான பொருளாதார வளர்ச்சியை அடிப்படையாக கொண்டது இந்த பட்ஜெட் . முயற்சி , உத்வேகம் , உற்சாகம் ஆகிய 3 முக்கிய அம்சங்களை உள்ளடக்கியதாக இது உள்ளது.
      * வேளாண் துறையை முன்னிலைப்படுத்தும் விதமாகவும் , விவசாயிகளின் வருமானத்தை 2022- ஆம் ஆண்டுக்குள் இரட்டிப்பாக்கும் வகையிலும் பட்ஜெட் அமைந்துள்ளது .
      * வேளாண் துறையைப் போட்டிகள் நிறைந்ததாக மாற்றவும் , வேளாண் சந்தையை தாராளமயமாக்கவும் 15 அம்சங்கள் கொண்ட செயல் திட்டம்
      * மாநிலங்கள், இந்தத் திட்டங்களை நிறைவேற்ற ஊக்கம் அளிக்கப்படும். 20 லட்சம் விவசாயிகளுக்கு சூரியசக்தி பம்புசெட்டுகள்
      * பாசனத்திற்கான தண்ணீர் தட்டுப்பாடு உள்ள 100 மாவட்டங்களுக்கு முன்னுரிமை அளிக்கப்படும்
      * உரங்கள் பயன்பாட்டில் சமநிலையை நிலைநிறுத்த நடவடிக்கை.
      * நமது மக்களுக்கு நல்ல வேலைவாய்ப்பு கிடைக்கவும் , நமது வர்த்தகங்கள் ஆரோக்கியமானதாக அமையவும் , அனைத்து சிறுபான்மையினர் , பெண்கள் மற்றும் எஸ்சி - எஸ்டி பிரிவினரின் எதிர்பார்ப்புகளை நிறைவேற்றவும் இந்த பட்ஜெட்டில் முயற்சி மேற்கொள்ளப்பட்டுள்ளது .
      * சரக்கு மற்றும் சேவை வரிவிதிப்பு காரணமாக போக்குவரத்து மற்றும் சரக்குப் போக்குவரத்துத் துறையின் திறன் மேம்பட்டிருப்பதுடன் , அதிகாரிகளின் ஆதிக்கம் ஒழிக்கப்பட்டு , குறு , சிறு , நடுத்தர தொழில்துறை நுகர்வோர்களும் ஆண்டுக்கு ஒரு லட்சம் கோடி ரூபாய் அளவிற்கு பயனடைந்துள்ளனர் .
      * வேளாண் உற்பத்திப் பொருட்களுக்கான சேமிப்புக் கிடங்குகளுக்கு புவிசார் குறியீடும் , வரைபடம் வாயிலாக கண்டறியும் வசதியும் ஏற்படுத்தப்படும் .
      * சுயஉதவிக் குழுக்கள் வாயிலாக கிராமங்களில் சேமிப்புக் கிடங்கு.
      * வேளாண் உற்பத்திப் பொருட்களை ரயில் மற்றும் விமானம் மூலம் பல்வேறு சந்தைகளுக்கு எடுத்துச் செல்ல சிறப்பு வசதிகள்.
      * ஒருங்கிணைந்த பண்ணைத் திட்டம் அறிமுகம்.
      * ஒரு மாவட்டத்திற்கு ஒரு வேளாண் உற்பத்திப்பொருள் என்ற புதிய நோக்கிலான திட்டம்.

      * முதலீடற்ற இயற்கை வேளாண் திட்டம்

      * வேளாண் கடனுக்கான நிதி ஒதுக்கீடு 15 லட்சம் கோடி
      * பால் பதப்படுத்துதல் அளவை இரட்டிப்பாக்கவும், மீன் உற்பத்திக்கு உத்வேகம் அளிக்கவும் முடிவு
      * வேளாண் துறைக்கு 2.83 லட்சம் கோடி ரூபாய் நிதி ஒதுக்கீடு. ஊரக வளர்ச்சிக்கு 1.23 லட்சம் கோடி நிதிஒதுக்கீடு

    ****

    
    
    (Release ID: 1601421) Visitor Counter : 125
    
    
    
    
    

*