      PIB Headquarters

      சென்னை விமான நிலையத்தில் ரூ. 67.7 லட்சம் மதிப்பிலான 1.6 கிலோ தங்கம், ரூ.9 லட்சம் மதிப்பிலான பிரிட்டிஷ் பவுண்ட் ஆகியவை சுங்கத்துறையால் பறிமுதல் – ஒருவர் கைது
      Posted On: 07 FEB 2020 5:39PM by PIB Chennai


    சென்னை விமான நிலையத்தில் வியாழக்கிழமை காலையில், பாங்காக்கிற்கு இண்டிகோ விமானம் மூலம் செல்லவிருந்த சென்னையைச் சேர்ந்த தஸ்லீமா பானு (29) என்பவரிடம் குடியேற்ற அனுமதிக்குப் பின்னர், புறப்பாடு முனையத்தில் இடைமறித்து விசாரணை நடைபெற்றது. அவரது கைப்பையை பரிசோதித்த போது, மறைத்து வைக்கப்பட்ட வெளிநாட்டு கரன்சி கண்டுபிடிக்கப்பட்டது. அவரிடம் இருந்து ரூ. 9 லட்சம் மதிப்புள்ள 9,950 பிரிட்டிஷ் பவுண்டு கரன்சி நோட்டுகள் 1962 ஆம் ஆண்டின் சுங்கச் சட்டம், 2015 அந்நிய செலாவணி பராமரிப்புச் சட்டத்தின்கீழ் பறிமுதல் செய்யப்பட்டன.


    மற்றொரு சம்பவத்தில் கொழும்புவிலிருந்து இலங்கை ஏர்லைன்ஸ் விமானம் மூலம் வந்த சென்னையைச் சேர்ந்த வாசுதேவன் (34) என்பவரிடம் அவரது உடைமைகளைப் பரிசோதித்தபோது, 623 கிராம் எடையுள்ள ரூ.25.78 லட்சம் மதிப்பிலான 29 தங்க பிஸ்கெட்டுகள் கண்டுபிடிக்கப்பட்டு பறிமுதல் செய்யப்பட்டது.


    இதேபோல, துபாயில் இருந்து வந்த சென்னையைச் சேர்ந்த நூர் முகமது (24), திருச்சியைச் சேர்ந்த சாகுல் ஹமீது (37), ராமநாதபுரத்தைச் சேர்ந்த ஹைதர் அலி (56) ஆகியோரை சோதனையிட்டபோது, ஆசனவாயிலில் மறைத்து எடுத்து வரப்பட்ட எட்டு பண்டல் தங்கப்பசை கண்டுபிடிக்கப்பட்டது. ரூ.42 லட்சம் மதிப்பிலான மொத்தம் ஒரு கிலோ எடைகொண்ட தங்கப் பசை 1962 சுங்கச் சட்டத்தின் கீழ், பறிமுதல் செய்யப்பட்டது.


    ரூ.76.78 லட்சம் மதிப்புள்ள தங்கம் மற்றும் பிரிட்டிஷ் கரன்சி பறிமுதல் செய்யப்பட்டது குறித்து, புலன் விசாரணை நடைபெற்று வருவதாக சென்னை சர்வதேச விமான நிலைய சுங்கத்துறை ஆணையர் வெளியிட்டுள்ள செய்திக்குறிப்பு தெரிவிக்கிறது.


    *****

    
    
    (Release ID: 1602450) Visitor Counter : 27
    
    
      Read this release in: English