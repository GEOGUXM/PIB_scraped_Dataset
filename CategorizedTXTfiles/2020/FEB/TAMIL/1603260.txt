      PIB Headquarters

      விமான நிலைய சூழல் மேலாண்மை குழுக் கூட்டம்
      Posted On: 14 FEB 2020 6:33PM by PIB Chennai


    சென்னை விமான நிலையத்தின் விமான நிலைய சூழல் மேலாண்மை குழுக் கூட்டம் 12 ஆம் தேதி நடைபெற்றது. சென்னை விமான நிலையத்தின் இயக்குனர் திரு.சுனீல் தத், இந்தக் கூட்டத்திற்கு ஏற்பாடு செய்தார். தமிழக அரசின் சுற்றுச்சூழல் மற்றும் வனத்துறை முதன்மைச் செயலர் திரு ஷாம்பு கல்லோலிகர் தலைமை வகித்தார். மாசுக்கட்டுப்பாட்டு வாரியத் தலைவர் திரு ஏ வி வெங்கடாச்சலபதி, பெருநகர சென்னை மாநகராட்சிப் பிரதிநிதிகள், பல்வேறு நகராட்சிகள், பேரூராட்சிகள், கிராமப் பஞ்சாயத்துக்களின் ஆணையர்கள், சிவில் விமானப் போக்குவரத்து தலைமை இயக்குனரகம், பாதுகாப்பு, சுகாதாரத் துறை அதிகாரிகள் கலந்துகொண்டனர்.


    இந்தக் கூட்டத்தில் விமான நிலையத்தைச் சுற்றி 10 கிலோமீட்டர் ஆரப்பரப்பில் பறவைகள் நடமாட்டத்தை கட்டுப்படுத்துவது உள்ளிட்ட விஷயங்கள் குறித்து விவாதிக்கப்பட்டன. குப்பைகளை விரைந்து அகற்றுதல், கழிவுகளை உடனுக்குடன் அகற்றி, மழைநீர் வடிகால்களை அடிக்கடி தூர்வாருதல், அங்கீகாரமற்ற மீன்பிடித்தலைத் தடுத்தல், ஓடுபாதை அணுகுவழிகள் அருகே இறைச்சி வெட்டுதலைத் தடுத்தல் போன்ற சுற்றுச்சூழல் விஷயங்கள் விவாதிக்கப்பட்டன. இதன்மூலம் விமானங்களை பத்திரமாக இயக்குவதற்கான உயர்தர நடவடிக்கைகளை உறுதிசெய்யத் தீர்மானிக்கப்பட்டது.


    *****

    
    
    (Release ID: 1603260) Visitor Counter : 19