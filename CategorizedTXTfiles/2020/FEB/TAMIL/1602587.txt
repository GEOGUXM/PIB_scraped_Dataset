      PIB Headquarters

      சென்னை விமான நிலையத்தில் ரூ.19.3 லட்சம் மதிப்புள்ள தங்கம் மற்றும் சிகரெட்டுகள் பறிமுதல்
      Posted On: 10 FEB 2020 11:55AM by PIB Chennai


    துபாயிலிருந்து எமிரேட்ஸ் இ.கே.-542 விமானம் மூலம் ஞாயிறு அன்று சென்னை வந்த தஞ்சாவூரைச் சேர்ந்த முஸ்தஃபா (வயது 37), சென்னையைச் சேர்ந்த சிக்கந்தர் (வயது 45) ஆகியோர் வெளியேறும் வழியில் சோதனைக்கு உட்படுத்தப்பட்டனர். அப்போது முஸ்தஃபா என்பவரின் கால்சட்டை பாக்கெட்டிலிருந்து ரூ.14.6 லட்சம் மதிப்புள்ள 348 கிராம் எடை கொண்ட பட்டை தீட்டப்படாத 3 தங்கச் சங்கிலிகள் கண்டெடுக்கப்பட்டன. இவை சுங்கச் சட்டம் 1962-ன்படி பறிமுதல் செய்யப்பட்டன.


    இதே போல் சிக்கந்தர் என்பவரின் பை சோதனையிடப்பட்டபோது அதில் 98 பெட்டிகளில் மறைத்து வைக்கப்பட்டிருந்த ரூ.4.70 லட்சம் மதிப்புள்ள 23,520 சிகரெட்டுகள் கண்டெடுக்கப்பட்டன. சுங்கச் சட்டம் மற்றும் கோட்பா (சிகரெட் மற்றும் இதர புகையிலைப் பொருட்கள் சட்டம்) 2003-ன்படி இவை சுங்கத் துறையினரால் பறிமுதல் செய்யப்பட்டன.


    மேலும் விசாரணை நடைபெற்று வருவதாக சென்னை சர்வதேச விமான நிலைய சுங்கத்துறை ஆணையர் வெளியிட்டுள்ள செய்திக்குறிப்பு தெரிவிக்கிறது.


    *****

    
    
    (Release ID: 1602587) Visitor Counter : 12
    
    
      Read this release in: English