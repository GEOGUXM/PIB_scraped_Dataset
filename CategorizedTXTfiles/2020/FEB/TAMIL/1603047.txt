      PIB Headquarters

      குடிநீர் உற்பத்தி உரிமம் பெற்றவர்களுக்கான கூட்டம் – இந்தியத் தர நிர்ணய அமைப்பு ஏற்பாடு
      Posted On: 13 FEB 2020 1:03PM by PIB Chennai


    இந்தியத் தர நிர்ணய நிறுவனத்தின் தென்மண்டல அலுவலகமும், தமிழ்நாடு குடிநீர் உற்பத்தியாளர்கள் சங்கமும் இணைந்து ஏற்பாடு செய்திருந்த குடிநீர் உற்பத்தி உரிமம் பெற்றவர்களுக்கான கூட்டம் சென்னையில் நேற்று (12.02.2020) நடைபெற்றது.


    திருவள்ளுர், காஞ்சிபுரம், சென்னை ஆகிய மாவட்டங்களைச் சேர்ந்த குடிநீர் உற்பத்தி உரிமம் பெற்ற 160 பேர் கூட்டத்தில் பங்கேற்றனர். இந்தக் கூட்டத்தில் இந்தியத் தர நிர்ணய நிறுவனத்தின் சென்னை கிளையின் தலைவர் டாக்டர் ஆர் கே தியாகி தொடங்கிவைத்தார். இந்த நிறுவனத்தின் தெற்குப்பகுதி துணைத் தலைமை இயக்குனர் திரு.டி.கலைவாணன் நிகழ்ச்சிக்குத் தலைமை வகித்தார்.


    இந்தியத் தர நிர்ணய நிறுவனத்தின் உரிமம் வழங்கும் நடைமுறை மற்றும் இந்தியத் தரம் ஐஎஸ் 14543 பெறுவதற்கான தேவைகள் ஆகியன குறித்து நிறுவனத்தின் அதிகாரிகள் விளக்கம் அளித்தனர்.


    “குடிநீர் விற்பனைக்கென பயன்படுத்தப்படும் பாட்டில்கள் போன்ற கொல்களன்களுக்கு சான்றளிக்கும் ஐஎஸ் 15410-ன் படியான திட்டத்தில் உரிமம் பெறுவதற்கான தேவைகள்” என்பது குறித்த சிறப்பு விளக்கமும் நிகழ்ச்சியில் இடம் பெற்றதாக இந்தியத் தர நிர்ணய நிறுவனத்தின் துணை இயக்குனர் திரு.ஹெச். அஜய் கன்னா வெளியிட்ட செய்திக்குறிப்பு தெரிவிக்கிறது.


    *****


    

    
    (Release ID: 1603047) Visitor Counter : 25
    
    
      Read this release in: English