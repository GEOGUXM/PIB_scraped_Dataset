      PIB Headquarters

      பிஎஸ்என்எல் வழங்கும் குடியரசு தின சலுகை
      Posted On: 06 FEB 2020 5:37PM by PIB Chennai


    நாட்டின் 71-வது குடியரசு தினத்தை முன்னிட்டு, பிஎஸ்என்எல் நிறுவனம் தனது வாடிக்கையாளர்களை கவரும் வகையில், 1999 திட்டம் கூடுதலாக 71 நாட்களுக்கு செல்லத்தக்க வகையில் புதிய சலுகையை அறிவித்துள்ளது. இதன்படி, 1999 திட்ட வாடிக்கையாளர்கள் தற்போது 365 நாட்கள் இத்திட்டத்தை பயன்படுத்தி வரும் நிலையில், புதிய திட்டத்தின்படி 436 நாட்களுக்கு, பிற எந்தவொரு நிறுவனத்தின் வாடிக்கையாளர்களையும் கட்டுப்பாடு இன்றி தொடர்பு கொள்வதுடன், ஒரு நாளைக்கு 3 ஜிபி இணையதள பயன்பாடு மற்றும் 100 எஸ்எம்எஸ் அனுப்பும் வசதியை பெறுவார்கள். மேலும் பிஎஸ்என்எல் தொலைக்காட்சிக்கு 365 நாள் சந்தா செலுத்துவோர் பிஎஸ்என்எல் டியூன் உள்ளிட்ட கூடுதல் சலுகைகளையும் இலவசமாக பெற முடியும். இந்த சலுகை 26 ஜனவரி 2020 முதல், 15 பிப்ரவரி 2020 வரை கிடைக்கும்.


    மத்திய அரசுக்கு சொந்தமான பிஎஸ்என்எல் நிறுவனத்தின் மீது நம்பிக்கை வைத்துள்ள வாடிக்கையாளர்கள், தொலைபேசி எண்ணை மாற்றாமல் ஒரு நிறுவனத்திலிருந்து மற்றொரு நிறுவனத்திற்கு மாறிக் கொள்ளும் வசதியின் கீழ் ஏராளமானோர் பிஎஸ்என்எல் சந்தாதாரர்களாக மாறி வருகின்றனர். சமீபத்திய ட்ராய் புள்ளி விவரங்களின்படி, கம்பியில்லா தொலைபேசி சந்தையில், பிஎஸ்என்எல் நிறுவனத்தின் இந்தியா முழுமைக்கான சந்தை மதிப்பு 2019 நவம்பர் மாதத்தில் 10.19%-ஆகவும், பிஎஸ்என்எல் உரிமம் பெற்ற பகுதிகளில், அதாவது தில்லி மற்றும் மும்பை நீங்கலாக 11.07%-ஆகவும் அதிகரித்திருப்பது தெரிய வந்துள்ளது.


    பிஎஸ்என்எல் நிறுவனம் தனது வாடிக்கையாளர்களுக்கு குறைந்த கட்டணத்தில் சிறந்த சேவை வழங்க உறுதிபூண்டுள்ளதாகவும், அந்நிறுவனத்தின் செய்திக் குறிப்பில் தெரிவிக்கப்பட்டுள்ளது.


    *****

    
    
    (Release ID: 1602258) Visitor Counter : 38
    
    
      Read this release in: English