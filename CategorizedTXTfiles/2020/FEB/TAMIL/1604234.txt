      பாதுகாப்பு அமைச்சகம்

      2020 குடியரசு தின அணிவகுப்பில் சிறப்புமிக்க படை அணிகளுக்கு கேடயங்களை பாதுகாப்பு அமைச்சர் திரு ராஜ்நாத் சிங் வழங்கினார்
      Posted On: 24 FEB 2020 1:24PM by PIB Chennai


    2020 குடியரசு தின அணிவகுப்பில் சிறப்புமிக்க படை அணிகளுக்குக் கேடயங்களைப் பாதுகாப்பு அமைச்சர் திரு ராஜ்நாத் சிங் இன்று புதுதில்லியில் வழங்கினார். முப்படைகளில் சிறப்புடையதாக இந்திய விமானப்படை அணிவகுப்பு தேர்வு செய்யப்பட்டது. இதற்கான கேடயத்தை ஏர்மார்ஷல் எம் எஸ் ஜி மேனனும், ஃப்ளைட் லெப்டினன்ட் ஸ்ரீகாந்த் ஷர்மாவும் பெற்றுக் கொண்டனர்.


    மத்திய ஆயுதக் காவல்படைகளில் சிறந்த அணிவகுப்புக்கு மத்திய தொழில் பாதுகாப்புப் படை தேர்வு செய்யப்பட்டது. இதற்கான கேடயத்தை சிஐஎஸ்எஃப் தலைமை இயக்குனர் திரு ராஜேஷ் ரஞ்சனும், துணை கமாண்டண்ட் பிரப் சிம்ரன் சிங்கும் பெற்றுக் கொண்டனர்.


    இந்த நிகழ்ச்சியில் பேசிய பாதுகாப்பு அமைச்சர், அணிவகுப்பின் போது சிறப்பாக செயல்பட்ட இந்திய விமானப்படை, மத்திய தொழில் பாதுகாப்புப் படை ஆகியவற்றுக்குப் பாராட்டு தெரிவித்தார். இதில் பங்கேற்றவர்களின் கடுமையான உழைப்பும் மேற்கொண்ட பயிற்சியும் இதற்கு காரணம் என்று கூறிய அவர், மற்றவர்களுக்கு இது ஊக்கமளிப்பதாக இருக்க வேண்டும் என்றார். இந்த ஆண்டின் குடியரசு தின அணிவகுப்பு மாபெரும் வெற்றி என தகவல்கள் பெறப்பட்டிருப்பதாகக் கூறிய அவர், பாதுகாப்புத் துறையில் உள்ள அனைத்து பிரிவினருக்கும் பாராட்டுகளைத் தெரிவித்தார்.


    முப்படைகளின் தலைமைத் தளபதி ஜென்ரல் பிபின் ராவத், கப்பற்படை தளபதி அட்மிரல் கரம்பீர் சிங், விமானப்படைத் தளபதி சீஃப் மார்ஷல் ஆர் கே எஸ் பதவ்ரியா, ராணுவத் தளபதி ஜென்ரல் எம் எம் நரவானே, பாதுகாப்புத் துறை செயலாளர் டாக்டர் அஜய் குமார், பாதுகாப்புத் துறை நிதிப்பிரிவு செயலாளர் திருமதி கார்கி கவுல் மற்றும் மூத்த ராணுவ அதிகாரிகளும், பாதுகாப்பு அமைச்சகம், உள்துறை அமைச்சகம் ஆகியவற்றின் சிவில் அதிகாரிகளும் இந்த நிகழ்ச்சியில் கலந்து கொண்டனர்.


    *****


    

    
    (Release ID: 1604234) Visitor Counter : 28
    
    
      Read this release in: English , Urdu , Hindi , Bengali