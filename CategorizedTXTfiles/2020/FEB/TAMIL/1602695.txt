      PIB Headquarters

      சென்னை விமான நிலையத்தில் சுங்கத் துறையினரால் ரூ.66.5 லட்சம் மதிப்புள்ள 1.58 கிலோ கிராம் தங்கம் பறிமுதல் செய்யப்பட்டது
      Posted On: 10 FEB 2020 6:46PM by PIB Chennai


    துபாயிலிருந்து இண்டிகோ 6இ-66 விமானம் மூலம் திங்களன்று சென்னை வந்த ராமநாதபுரத்தைச் சேர்ந்த ஷேக் அப்துல்லா (வயது 28), வெளியேறும் வழியில் சோதனைக்கு உட்படுத்தப்பட்டார். அப்போது ஷேக் அப்துல்லா என்பவரின் ஆசன வாயில் 4 பொட்டலங்களில் மறைத்து வைக்கப்பட்டிருந்த தங்கப்பசை கண்டெடுக்கப்பட்டது. 486 கிராம் எடையுள்ள இந்தத் தங்கத்தின் மதிப்பு ரூ.20.4 லட்சமாகும். இது பின்னர் பறிமுதல் செய்யப்பட்டது.


    ஞாயிறன்று இரவு கடலூரைச் சேர்ந்த அப்துல் ரசாக் (வயது 40), ராமநாதபுரத்தைச் சேர்ந்த இன்ஹானுல்லா (வயது 33), சிந்தா (வயது 49) ஆகிய 3 பயணிகள் கொழும்புவிலிருந்து முறையே இலங்கை ஏர்லைன்சின் யுஎல்-121, யுஎல்-127 விமானங்களில் சென்னை வந்தனர். இவர்கள் மூவரும் வெளியேறும் வழியில் இடைமறித்து சோதனை செய்யப்பட்டனர். அப்போது ஆசனவாய் பகுதியில் 10 பொட்டலங்களில் மறைத்து வைக்கப்பட்டிருந்த தங்கப்பசை கண்டெடுக்கப்பட்டது. இதன் எடை 1.07 கிலோ கிராம். இவர்களில் ஒருவரின் பேண்ட் பாக்கெட்டிலிருந்து 24 கிராம் எடையுள்ள 2 தங்க வில்லைகள் கண்டெடுக்கப்பட்டன. மொத்தம் ரூ.46.10 லட்சம் மதிப்புள்ள 1.09 கிலோ கிராம் எடையுள்ள தங்கம் பறிமுதல் செய்யப்பட்டது.


    4 பேரிடமிருந்து மொத்தம் ரூ. 66.5 லட்சம் மதிப்புள்ள 1.58 கிலோ கிராம் தங்கம் சுங்கச் சட்டம் 1962-ன் கீழ் பறிமுதல் செய்யப்பட்டது


    இது குறித்து மேலும் விசாரணை நடைபெற்று வருவதாக சென்னை சர்வதேச விமான நிலைய சுங்கத்துறை ஆணையர் வெளியிட்டுள்ள செய்திக்குறிப்பு தெரிவிக்கிறது.


    *****

    
    
    (Release ID: 1602695) Visitor Counter : 9
    
    
      Read this release in: English