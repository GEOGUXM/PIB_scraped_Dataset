      PIB Headquarters

      பட்ஜெட் 2020 குறித்து மத்திய நிதியமைச்சர் சென்னையில் கலந்துரையாட உள்ளார்
      Posted On: 06 FEB 2020 5:15PM by PIB Chennai


    நாடாளுமன்றத்தில் பிப்ரவரி 1, 2020 அன்று தாக்கல் செய்யப்பட்ட மத்திய பட்ஜெட் 2020-21-ல் இடம் பெற்றுள்ள பல்வேறு சிறப்பு அம்சங்கள் குறித்து மத்திய நிதியமைச்சர் திருமதி. நிர்மலா சீதாராமன், சென்னையில், பிப்ரவரி 08, 2020 அன்று தொழில்துறை பிரதிநிதிகள், வர்த்தக அமைப்புகள், முதலீட்டு வங்கியாளர்கள் மற்றும் விவசாயிகள் அமைப்பினரை சந்திக்க உள்ளார்.


    மேலும், பொருளாதார நிபுணர்கள், பட்டய கணக்காளர் சங்கங்கள், நிதி மற்றும் கணக்கியல் அமைப்புகள், தொழில் அமைப்புகள், கல்வியாளர்கள், கொள்கை வகுப்போர் உள்ளிட்ட பல்வேறு தரப்பினருடன் பட்ஜெட் சிறப்பம்சங்கள் குறித்தும் நிதியமைச்சர் கலந்துரையாட உள்ளார்.


    நிதியமைச்சருடன் மத்திய அரசின் நிதித்துறை செயலாளர் (செலவினம்), வருவாய் துறை செயலாளர், நிதிச் சேவைகள் செயலாளர், பொருளாதார விவகாரங்கள் துறை செயலாளர் மற்றும் மத்திய மறைமுக வரிகள் மற்றும் சுங்க வாரியத் தலைவர், மத்திய நேரடி வரிகள் வாரியத் தலைவர் ஆகியோரும் இந்த கலந்துரையாடலில் பங்கேற்க உள்ளனர்.


    அன்று மாலையில் ஊடகவியலாளர்களையும் நிதியமைச்சர் சந்திக்க உள்ளார்.


    நிதியமைச்சர் திருமதி. நிர்மலா சீதாராமன் ஏற்கனவே மும்பையில் இது போன்ற கலந்துரையாடல் நிகழ்ச்சியில் பங்கேற்றுள்ளார். அடுத்தகட்டமாக கொல்கத்தாவிலும், பின்னர் பெங்களூருவிலும் நடைபெறும் கலந்துரையாடல் நிகழ்ச்சிகளில் அவர் பங்கேற்க உள்ளார்.


    *****

    
    
    (Release ID: 1602288) Visitor Counter : 29
    
    
      Read this release in: English