      वाणिज्‍य एवं उद्योग मंत्रालय

      जून, 2020 में आठ कोर उद्योगों का सूचकांक
      Posted On: 31 JUL 2020 5:00PM by PIB Delhi


    उद्योग और आंतरिक व्यापार संवर्धन विभाग के आर्थिक सलाहकार कार्यालय ने जून , 2020 के लिए आठ कोर उद्योगों का सूचकांक जारी किया है।


    जून 2020 में आठ कोर उद्योगों के सूचकांक की वृद्धि दर में 15.0 % ( अनंतिम) की गिरावट दर्ज की गई , जबकि पिछले महीने यानी मई 2020 में इसमें 22.0 % (संशोधित) की गिरावट आंकी गई थी। इनकी संचयी वृद्धि दर अप्रैल-जून , 2020-21 के दौरान -24.6 प्रतिशत थी।


    मार्च , 2020 में आठ कोर उद्योगों के सूचकांक की अंतिम वृद्धि दर को संशोधित कर -8.6 % कर दिया गया है।


    औद्योगिक उत्‍पादन सूचकांक (आईआईपी) में शामिल वस्तुओं के कुल भारांक (वेटेज) का 40.27 प्रतिशत हिस्सा आठ कोर उद्योगों में ही निहित होता है। वार्षिक/मासिक सूचकांक और वृद्धि दर का विवरण अनुलग्नक में दिया गया है।


    आठ कोर उद्योगों (कुल मिलाकर) के सूचकांक की मासिक वृद्धि दरों को ग्राफ में दर्शाया गया है:


    आठ कोर उद्योगों के सूचकांक का सार नीचे दिया गया है:


    कोयला


    जून , 2020 में कोयला उत्‍पादन (भारांक: 10.33%) जून , 2019 के मुकाबले 15.5 प्रतिशत गिर गया। वर्ष 2020-21 की अप्रैल-जून अवधि के दौरान इसका संचयी सूचकांक पिछले वर्ष की समान अवधि की तुलना में 15.0 प्रतिशत गिर गया।


    कच्‍चा तेल


    जून , 2020 के दौरान कच्‍चे तेल का उत्‍पादन (भारांक: 8.98%) जून , 2019 की तुलना में 6.0 प्रतिशत गिर गया। वर्ष 2020-21 की अप्रैल-जून अवधि के दौरान इसका संचयी सूचकांक बीते वित्‍त वर्ष की समान अवधि की तुलना में 6.5 प्रतिशत कम रहा।


    प्राकृतिक गैस


    जून , 2020 में प्राकृतिक गैस का उत्‍पादन (भारांक: 6.88%) जून , 2019 के मुकाबले 12.0 प्रतिशत गिर गया। वर्ष 2020-21 की अप्रैल-जून अवधि के दौरान इसका संचयी सूचकांक पिछले वित्‍त वर्ष की समान अवधि की तुलना में 16.2 प्रतिशत घट गया।


    रिफाइनरी उत्‍पाद


    पेट्रोलियम रिफाइनरी उत्‍पादों का उत्‍पादन (भारांक: 28.04%) जून , 2020 में 8.9 प्रतिशत घट गया। वहीं , वर्ष 2020-21 की अप्रैल-जून अवधि के दौरान इसका संचयी सूचकांक पिछले वित्‍त वर्ष की समान अवधि की तुलना में 18.2 प्रतिशत कम रहा।


    उर्वरक


    जून , 2020 के दौरान उर्वरक उत्‍पादन (भारांक: 2.63%) 4.2 प्रतिशत बढ़ गया। उधर , वर्ष 2020-21 की अप्रैल-जून अवधि के दौरान इसका संचयी सूचकांक बीते वित्‍त वर्ष की इसी अवधि की तुलना में 2.8 प्रतिशत अधिक रहा।


    इस्‍पात


    जून , 2020 में इस्‍पात उत्‍पादन (भारांक: 17.92%) 33.8 प्रतिशत घट गया। वर्ष 2020-21 की अप्रैल-जून अवधि के दौरान इसका संचयी सूचकांक पिछले वित्‍त वर्ष की समान अवधि के मुकाबले 51.7 प्रतिशत कम रहा।


    सीमेंट


    जून , 2020 के दौरान सीमेंट उत्‍पादन (भारांक: 5.37%) जून , 2019 के मुकाबले 6.9 प्रतिशत घट गया। वर्ष 2020-21 की अप्रैल-जून अवधि के दौरान इसका संचयी सूचकांक बीते वित्‍त वर्ष की इसी अवधि की तुलना में 38.3 प्रतिशत कम रहा।


    बिजली


    जून , 2020 के दौरान बिजली उत्‍पादन (भारांक: 19.85%) जून , 2019 के मुकाबले 11.1 प्रतिशत घट गया। वर्ष 2020-21 की अप्रैल-जून अवधि के दौरान इसका संचयी सूचकांक पिछले वित्‍त वर्ष की समान अवधि के मुकाबले 16.1 प्रतिशत कम रहा।


    नोट 1: अप्रैल 2020 , मई 2020 और जून , 2020 के आंकड़े अनंतिम हैं।


    नोट 2: अप्रैल , 2014 से ही बिजली उत्पादन के आंकड़ों में नवीकरणीय अथवा अक्षय स्रोतों से प्राप्त बिजली को भी शामिल किया जा रहा है।


    नोट 3: ऊपर दिए गए उद्योग-वार भारांक दरअसल आईआईपी से प्राप्त अलग-अलग उद्योग भारांक हैं और इसे 100 के बराबर आईसीआई के संयुक्त भारांक में समानुपातिक आधार पर बढ़ाकर दिखाया गया है।


    नोट 4: मार्च 2019 से ही तैयार इस्पात के उत्‍पादन के अंतर्गत ‘ कोल्ड रोल्ड (सीआर) क्‍वायल्‍स ’ मद के तहत हॉट रोल्ड पिकल्‍ड एंड ऑयल्‍ड (एचआरपीओ) नामक एक नए स्टील उत्पाद को भी शामिल किया जा रहा है।


    नोट 5: जुलाई 2020 के लिए सूचकांक सोमवार , 31 अगस्त , 2020 को जारी किया जाएगा।


    आठ कोर उद्योगों के प्रदर्शन के बारे में विस्‍तृत जानकारी पाने के लिए अंग्रेजी का अनुलग्‍नक यहां क्लिक करें


    ***


    एसजी/एएम/केजे

    
    
    (Release ID: 1642832) Visitor Counter : 37
    
    
      Read this release in: English , Marathi , Manipuri , Tamil