      शिक्षा मंत्रालय

      केंद्रीय मानव संसाधन विकास मंत्री ने नीट और जेईई मेन्स एंड एडवांस की परीक्षाओं के लिए नई तारीखों की घोषणा की
      Posted On: 03 JUL 2020 8:51PM by PIB Delhi


    केंद्रीय मानव संसाधन विकास मंत्री श्री रमेश पोखरियाल 'निशंक' ने ऑनलाइन माध्यम के जरिए नीट (एनईईटी) और जेईई मेन्स एंड एडवांस परीक्षाओं की नई तारीखों की घोषणा की है। मंत्री ने सूचित किया कि विद्यार्थियों की सुरक्षा को ध्यान में रखते हुए और गुणवत्तापूर्ण शिक्षा सुनिश्चित करने के लिए मानव संसाधन विकास मंत्रालय की सलाह पर राष्ट्रीय परीक्षा एजेंसी (एनटीए) ने जेईई और नीट परीक्षाओं को स्थगित करने का फैसला किया है। उन्होंने आगे बताया कि जेईई मेन्स परीक्षा अब 1-6 सितंबर 2020 और जेईई एडवांस परीक्षा 27 सितंबर 2020 को होगी। उन्होंने कहा कि नीट परीक्षा अब 13 सितंबर 2020 को होगी।


    Keeping in mind the safety of students and to ensure quality education we have decided to postpone #JEE & #NEET examinations. JEE Main examination will be held between 1st-6th Sept, JEE advanced exam will be held on 27th Sept & NEET examination will be held on 13th Sept. pic.twitter.com/klTjtBxvuw

    — Dr. Ramesh Pokhriyal Nishank (@DrRPNishank) July 3, 2020

    छात्रों को अपने संबोधन में श्री पोखरियाल ने कहा कि इस महामारी के दौरान हमारी प्राथमिकता छात्रों की सुरक्षा और शैक्षणिक कल्याण सुनिश्चित करना है। हम यह सुनिश्चित करेंगे कि परीक्षा आयोजित करते समय गृह मंत्रालय और स्वास्थ्य मंत्रालय के दिशानिर्देशों का सख्ती से पालन करें ताकि छात्रों को इस महामारी के चंगुल से दूर रखा जा सके।


    मंत्री ने कहा कि परीक्षा केंद्रों पर भी सामाजिक दूरी का पालन किया जाएगा और अन्य सभी एहतियाती प्रबंध किए जाएंगे। श्री पोखरियाल ने सभी छात्रों को अपने दिमाग से सभी प्रकार के तनाव को दूर करने और अपनी पढ़ाई पर ध्यान देने की सलाह दी। राष्ट्रीय परीक्षा एजेंसी ने सभी उम्मीदवारों के लिए एक टेस्टिंग ऐप तैयार किया है जिसके माध्यम से छात्र अपनी तैयारी पूरी कर सकते हैं। आखिर में मंत्री महोदय ने सभी छात्रों को उनकी परीक्षाओं के लिए शुभकामनाएं दीं।


    एनईईटी परीक्षा के लिए ज्यादा जानकारी के लिए यहां क्लिक करें


    जेईई परीक्षा से संबंधित ज्यादा जानकारी के लिए यहां क्लिक करें


    ***


    एसजी/एएम/एएस /एसएस

    
    
    (Release ID: 1636319) Visitor Counter : 65
    
    
      Read this release in: English , Urdu , Marathi , Bengali , Manipuri , Punjabi , Tamil , Telugu