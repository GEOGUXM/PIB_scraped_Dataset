      संस्‍कृति मंत्रालय

      भारत के राष्ट्रपति श्री राम नाथ कोविंद कल आषाढ़ पूर्णिमा पर धम्म चक्र दिवस समारोह का उद्घाटन करेंगे
      
      प्रधानमंत्री श्री नरेन्‍द्र मोदी वीडियो संदेश के माध्यम से समारोह को संबोधित करेंगे

      Posted On: 03 JUL 2020 9:30PM by PIB Delhi

    भारत के राष्ट्रपति श्री राम नाथ कोविंद कल राष्ट्रपति भवन , नई दिल्ली से धम्म चक्र दिवस के रूप में मनाए जा रहे अषाढ़ पूर्णिमा समारोह का उद्घाटन करेंगे। प्रधानमंत्री श्री नरेन्‍द्र मोदी इस अवसर पर वीडियो के माध्यम से एक विशेष संबोधन देंगे। मंगोलिया के राष्ट्रपति श्री कल्टामागिन बाटुलगा के विशेष संदेश को भारत में मंगोलिया के राजदूत श्री गोन्चिंग गनोबिड द्वारा कल राष्ट्रपति भवन में आयोजित कार्यक्रम में पढ़ा जाएगा।


    धम्म चक्र दिवस समारोह का आयोजन अंतर्राष्ट्रीय बौद्ध परिसंघ (आईबीसी ) द्वारा भारत सरकार के संस्कृति मंत्रालय के साथ साझेदारी में किया जा रहा है। अंतर्राष्ट्रीय बौद्ध परिसंघ और संस्कृति मंत्रालय द्वारा 7 से 16 मई , 2020 तक वर्चुअल वेसाक और ग्लोबल प्रेयर वीक के सफल मेजबानी के बाद ये कार्यक्रम आयोजित किया जा रहा है।


    संस्कृति मंत्री (स्वतंत्र प्रभार) श्री प्रहलाद सिंह पटेल और अल्पसंख्यक मामलों के राज्य मंत्री श्री किरेन रिजिजू भी उद्घाटन समारोह को संबोधित करेंगे।


    शेष दिन के कार्यक्रमों को मूलगंध कुटी विहारा , सारनाथ और महाबोधि मंदिर , बोधगया में महाबोधि सोसाइटी ऑफ इंडिया और बोधगया मंदिर प्रबंधन समिति के सहयोग से स्ट्रीम के जरिये प्रसारित किया जाएगा। कार्यक्रम को स्ट्रीमिंग के जरिये यहां https://youtu.be/B5a2n1iX0M8 देखा जा सकता है।


    इस कार्यक्रम में प्रतिष्ठित लोग , बौद्ध संघों के सर्वोच्च प्रमुख और दुनिया भर के प्रख्यात विद्वान और अंतर्राष्ट्रीय बौद्ध परिसंघ चेप्टर , के सदस्य संगठन भाग ले रहे हैं।


    *******


    एसजी / एएम / वीएस /एसएस

    
    
    (Release ID: 1636322) Visitor Counter : 56
    
    
      Read this release in: English , Urdu , Marathi , Manipuri , Tamil