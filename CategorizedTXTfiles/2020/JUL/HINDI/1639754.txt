      विज्ञान एवं प्रौद्योगिकी मंत्रालय

      दुर्गापुर स्थित सीएसआईआर-सीएमईआरआई ने कार्यस्थल के लिए कोविड सुरक्षा प्रणाली (सीओपीएस) का अनावरण किया
      Posted On: 19 JUL 2020 12:04PM by PIB Delhi


    दुर्गापुर स्थित सीएसआईआर-सीएमईआरआई ने वर्तमान महामारी परिदृश्य में एक क्रांतिकारी बदलाव (गेम चेंजर) लाते हुए कार्यस्थल के लिए कोविड सुरक्षा प्रणाली (सीओपीएस) का अनावरण किया। दुर्गापुर स्थित सीएसआईआर-सीएमईआरआई के निदेशक प्रो. (डॉ.) हरीश हिरानी ने प्रौद्योगिकी के कार्यस्थल समूह के लिए सीओपीएस का अनावरण करते हुए कहा कि , ‘ स्वास्थ्य देखभाल कार्यकर्ताओं के अतिरिक्त , किसी भी संगठन की अग्रिम पंक्ति के सुरक्षा कर्मी संक्रमित व्यक्तियों तथा प्रदूषित व्यक्तियों के जरिये कोविड के प्रति काफी संवेदनशील होते हैं। दुर्गापुर स्थित सीएसआईआर-सीएमईआरआई निकट भविष्य में एक डिजिटल एंट्री मैनेजमेंट सिस्टम का विकास करेगा जिसके द्वारा कार्यप्रवाह स्वचालित होगा तथा यह आर्टिफिसियल इंटेलीजेंट और थिंग्स ऑफ इंटरनेट पर आधारित होगा। कार्यस्थल के लिए सीओपीएस में सोलर आधारित इंटेलीजेंट मास्क ऑटोमेटेड डिस्पेंसिंग यूनिट सह थर्मल स्कैनर (इंटेलीमास्ट) शामिल होगा , टचलेस फौसेट (टौफ) एवं 360 डिग्री कार फ्लशर अब प्रौद्योगिकी अंतरण तथा उत्पाद आर्डर के लिए उपलब्ध है। ’


    डॉ. हिरानी ने यह भी कहा कि , ‘ दुर्गापुर स्थित सीएसआईआर-सीएमईआरआई का लक्ष्य अपनी प्रौद्योगिकीयों का विकास करते हुए स्टार्ट अप्स तथा उद्यमियों की सहायता एवं संरेखण करना है जिससे कि उनकी आकांक्षाओं को बढ़ावा दिया जा सके एवं उनकी नवोन्मेषी क्षमता को प्रदर्शित करने के लिए उन्हें एक मंच उपलब्ध कराया जा सके। सीएसआईआर-सीएमईआरआई मेड इन इंडिया उत्पादों का विकास करने पर भी केंद्रित है जो बाद में भारत सरकार की प्रमुख पहल आत्म निर्भर को बढ़ावा देगा। ’


    सीओपीएस निम्नलिखित प्रौद्योगिकीयों का एक समूह है:


    1. सोलर आधारित इंटेलीजेंट मास्क ऑटोमेटेड डिस्पेंसिंग यूनिट सह थर्मल स्कैनर (इंटेलीमास्ट): सोलर आधारित इंटेलीमास्ट एक इंटेलीजेंट निगरानी कियोस्क है जो कस्टमाइज्ड सॉफ्टवेयर सॉल्यूशंस के जरिये शरीर के तापमान की और इसकी भी पहचान करता है कि उस व्यक्ति ने फेस मास्क पहन रखा है या नहीं। किसी कर्मचारी ने फेस मास्क पहन रखा है या नहीं , इसकी जानकारी मास्क की नकदी रहित प्रदायगी के प्रशासन को उपलब्ध कराई जाती है और बाद में उसकी कीमत उस व्यक्ति के वेतन से काट ली जाती है। इस संबंध में सिस्टम एक निर्बाधित तरीके से इंटरनेट ऑफ थिंग्स को उपयोग में लाता है। अंतनिर्मित थर्मल स्कैनर ललाट स्कैनिंग के जरिये शरीर के तापमान में संभावित वृद्धि की पहचान करता है और ऑडियो विजुअल के माध्यम से सुरक्षाकर्मियों को सावधान कर देता है। इंटेलीमास्ट किसी भी बड़े संगठन में पर्यवेक्षण कर्मचारियों की सुरक्षा और एहतियात उपायों का कार्यान्वयन सुनिश्चित करने में मदद करेगा। इंटेलीमास्ट पहचान कार्ड आधारित मास्क संवितरण एवं उपस्थिति प्रणाली को भी सुगम बनायेगा। चेहरे की पहचान आधारित एवं पहचान कार्ड आधारित उपस्थिति प्रणाली निकट भविष्य में सिस्टम में सन्निहित कर दी जाएगी और इस प्रकार यह कार्यालय तथा औद्योगिक परिसरों और विद्यालयों तथा महाविद्यालयों के परिसरों के लिए भी एक व्यापक समाधान के रूप में कार्य कर सकता है। यह प्रणाली वास्तविक समय परिणाम देने के लिए कृत्रिम बुद्धि तथा सूचना प्रौद्योगिकी का उपयोग करती है तथा इसे किसी रियल टाइम डाटा रिस्पांस तथा सूचना के प्रसार के लिए किसी संगठन के मानव संसाधन डाटा के साथ समन्वित किया जा सकता है। बिजली न रहने के दौरान निर्बाधित बिजली आपूर्ति के लिए इंटेलीमास्ट प्रणाली को सोलर पावर द्वारा बैकअप किया जाता है। इंटेलीमास्ट प्रणाली के लिए सोलर पावर एवं बिजली के समिश्रित संयोजन के जरिये 40-50 वॉट सोर्स्‍ड बिजली आपूर्ति की आवश्यकता होती है।


    2. टचलेस फौसेट (टौफ): टचलेस फौसेट (टौफ) को घरों एवं कार्यालय परिसरों के लिए लॉन्‍च किया जा रहा है। यह प्रणाली तरल साबुन एवं जल को उसी फौसेट से 30 सेकेंड के समय अंतराल पर वितरित करती है , जैसा कि सरकार का नवीनतम दिशानिर्देश है। फौसेट को बहुत आसानी से किसी भी वाश बेसिन के ऊपर लगाया जा सकता है और यह बेहद सरल संस्थापन के लिए प्लग एवं प्ले मोड में उपलब्ध रहेगा। यह प्रणाली स्थानीय सरकार के दिशानिर्देशों के अनुसार टचफ्री तंत्र में साबुन वितरित करने के बाद 30 सेकेंड में जल डिस्पेंस करेगी और बहुत आसानी से किसी भी घरेलू वाश बेसिन के ऊपर लगाया जा सकता है। डिस्पेंसिंग सिस्टम का यह घरेलू वेरिएंट प्रदूषण को खत्म करने सहायक होगा एवं किसी भी बिना लक्षण वाले व्यक्ति से परिवार के सदस्यों के बीच संक्रमण के प्रसार को नियंत्रित करने में मददगार होगा। इस प्रौद्योगिकी की केवल 10 वॉट की बिजली आपूर्ति की आवश्यकता होती है।


    3. 360 डिग्री कार फ्लशर: सीएसआईआर-सीएमईआरआई द्वारा विकसित 360 डिग्री कार फ्लशर एक सोडियम हाइपोक्लोराइट वाटर स्क्रीन होता है जो यह सुनिश्चित करने के लिए कि सैनिटाइजर डिफ्यूज्ड वाटर का पर्याप्त जल बल तथा कवरेज के साथ समान रूप से कार की बॉडी/पहियों के ऊपर एवं नीचे प्रसार हो चुका है , विशिष्ट नोजल डिजाइन का उपयोग करता है। 360 डिग्री कार फ्लशर का ढांचा उपयुक्त संख्या में विशिष्ट नोजलों के साथ एक वाटर चैनल फ्रेम पर आधारित होता है जिसे किसी विशिष्ट संगठन की विशिष्ट आवश्यता के अनुसार कस्टमाइज तथा संशोधित किया जा सकता है। वाटर चैनल फ्रेम और फ्लशर की नोजल डिजाइन को जल की प्रभावोत्पादकता तथा जल के अपव्यय में कमी को सुनिश्चित करने के लिए कस्टमाइज किया गया है। पंप चलाने के लिए 750 वॉट बिजली की आवश्यकता होती है।


    ***


    एसजी/एएम/एसकेजे/एसएस

    
    
    (Release ID: 1639754) Visitor Counter : 202
    
    
      Read this release in: Punjabi , English , Urdu , Marathi , Bengali , Assamese , Manipuri , Tamil , Telugu