      स्‍वास्‍थ्‍य एवं परिवार कल्‍याण मंत्रालय

      19 राज्य/केंद्र शासित प्रदेश 140 टेस्ट/प्रति दिन/ मिलियन कर रहे हैं जैसाकि विश्व स्वास्थ्य संगठन ने सुझाव दिया है
      
      वर्तमान में भारत में 8.07 प्रतिशत है पॉजिटिविटी दर
      
      30 राज्यों/केंद्र शासित प्रदेशों की राष्ट्रीय औसत की तुलना में निम्न है पोजिटिविटी दर

      Posted On: 21 JUL 2020 7:38PM by PIB Delhi

    ‘ टेस्ट , ट्रैक , ट्रीट ‘ रणनीति कोविड- 19 के प्रबंधन के लिए समग्र संरचना को समाहित करती है। केंद्र के नेतृत्व में इसे राज्यों/केंद्र शासित प्रदेश की सरकारों द्वारा विभिन्न उपायों के माध्यम से कार्यान्वित किया गया है। जहां राज्यों/केंद्र शासित प्रदेशों ने उल्लेखनीय रूप से अपने टेस्टिंग नेटवर्क को विस्तारित किया है , उन्होंने बड़ी संख्या में लोगों द्वारा व्यापक टेस्टिंग को सुगम बनाने के लिए उपाय भी किए हैं। इसके परिणामस्वरूप , आज की तारीख तक टेस्ट/प्रति दिन/ मिलियन का राष्ट्रीय औसत उल्लेखनीय रूप से उछल कर 180 पर जा पहुंचा है।


    विश्व स्वास्थ्य संगठन ने ‘ कोविड- 19 के परिप्रेक्ष्य में सार्वजनिक स्वास्थ्य एवं सामाजिक उपाय को समायोजित करने के लिए सार्वजनिक स्वास्थ्य मानदंड ‘ पर अपने दिशानिर्देश नोट में संदिग्ध कोविड 19 मामलों के लिए व्यापक निगरानी की सलाह दी है।


    वर्तमान में , ऐसे 19 राज्य/केंद्र शासित प्रदेश हैं जो प्रति दिन प्रति मिलियन 140 से अधिक टेस्ट कर रहे हैं। गोवा राज्य सर्वाधिक प्रति दिन प्रति मिलियन 1333 से अधिक टेस्ट कर रहा हैं।


    केंद्र एवं आईसीएमआर ने लगातार राज्यों/केंद्र शासित प्रदेश की सरकारों को किए जाने वाले टेस्टों की संख्या में सुधार लाने का सुझाव दिया है। समन्वित प्रयासों की बदौलत , प्रति मिलियन भारत की टेस्टिंग (टीपीएम) बढ़ कर 10421 तक पहुंच गई है। इससे कोविड- 19 के मामलों का आरंभिक पता लगने तथा समय पर एवं प्रभावी नैदानिक प्रबंधन में सहायता मिली है।


    जांच की संख्या में बढोतरी के अनुरूप , भरत के लिए पुष्टि दर या पॉजिटिविटी दर में भी लगातार कमी आ रही है और वर्तमान में यह 8.07 प्रतिशत है।


    ऐसे 30 राज्यों/केंद्र शासित प्रदेश हैं जिनकी पॉजिटिविटी दर राष्ट्रीय औसत की तुलना में निम्न है। इससे संकेत मिलता है कि जांच बढ़ाने की केंद्र के नेतृत्व में पहल का परिणाम सकारात्मक रूप में सामने आ रहा है।


    कोविड -19 से संबंधित तकनीकी मुद्वों , दिशानिर्देशों एवं परामर्शियों पर प्रमाणित और अद्यतन जानकरी के लिए कृपया नियमित रूप से https://www.mohfw.gov.in/ and @MoHFW_INDIA. का अवलोकन करें।


    कोविड -19 से संबंधित तकनीकी प्रश्नों को technicalquery.covid19@gov.in पर तथा अन्य प्रश्नों को ncov2019@gov.in और @CovidIndiaSeva . पर भेजा जा सकता है।


    कोविड. 19 से संबंधित किसी भी प्रश्न के मामले में कृपया स्वास्थ्य एवं परिवार कल्याण मंत्रालय हेल्पलाइन नंबर +91-11-23978046 या 1075 ( टौल फ्री ) पर काल करें। कोविड -19 पर राज्यों / यूटी के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf . पर उपलब्ध है।


    *****


    एसजी/एएम/एसकेजे/डीके


    

    
    (Release ID: 1640276) Visitor Counter : 108
    
    
      Read this release in: English , Punjabi , Urdu , Marathi , Manipuri , Bengali , Assamese , Tamil , Telugu , Malayalam