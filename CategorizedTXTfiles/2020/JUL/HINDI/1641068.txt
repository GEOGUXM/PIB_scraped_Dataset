      कृषि एवं किसान कल्‍याण मंत्रालय

      टिड्डी नियंत्रण अभियान 23 जुलाई 2020 तक 10 राज्यों में 4 लाख हेक्टेयर से भी अधिक क्षेत्र में चलाए गए
      
      टिड्डी नियंत्रण अभियान 23-24 जुलाई, 2020 की मध्‍यरात्रि में राजस्थान के 7 जिलों में 31 स्थानों पर चलाए गए
      Posted On: 24 JUL 2020 8:03PM by PIB Delhi


    टिड्डी नियंत्रण अभियान 11 अप्रैल 2020 से शुरू होकर 23 जुलाई 2020 तक टिड्डी वृत्त कार्यालयों (एलसीओ) द्वारा राजस्थान, मध्य प्रदेश, पंजाब, गुजरात, उत्तर प्रदेश और हरियाणा में 2,02,565 हेक्टेयर क्षेत्र में चलाए गए हैं। इसी तरह टिड्डी नियंत्रण अभियान 23 जुलाई 2020 तक राज्य सरकारों द्वारा राजस्थान, मध्य प्रदेश, पंजाब, गुजरात, उत्तर प्रदेश, महाराष्ट्र, छत्तीसगढ़, हरियाणा, उत्तराखंड और बिहार में 1,98,657 हेक्टेयर क्षेत्र में चलाए गए हैं।


    टिड्डी नियंत्रण अभियान 23-24 जुलाई, 2020 की मध्‍यरात्रि में एलसीओ द्वारा राजस्थान के 6 जिलों यथा बाड़मेर, जोधपुर, बीकानेर, चूरू, नागौर और श्रीगंगानगर में 30 स्थानों पर चलाए गए हैं। इसके अलावा, राजस्थान राज्य के कृषि विभागों ने भी टिड्डियों के छोटे समूहों और यहां-वहां फैली टिड्डियों से बचाव के लिए 23-24 जुलाई, 2020 की मध्यरात्रि में भरतपुर जिले में 1 स्थान पर टिड्डी नियंत्रण अभियान चलाया।


    वर्तमान में छिड़काव वाहनों के साथ 104 नियंत्रण दल राजस्थान एवं गुजरात में तैनात किए गए हैं और केंद्र सरकार के 200 से अधिक कर्मचारी टिड्डी नियंत्रण कार्यों में लगे हुए हैं। टिड्डी नियंत्रण के लिए हवाई छिड़काव क्षमता को मजबूत किया गया है। आवश्यकता के अनुसार राजस्थान में अनुसूचित रेगिस्तान क्षेत्र में टिड्डी नियंत्रण के लिए एक बेल हेलीकॉप्टर को हवाई छिड़काव के लिए तैनात किया गया है। टिड्डी नियंत्रण में हवाई छिड़काव के लिए भारतीय वायु सेना भी Mi-17 हेलीकॉप्टर का उपयोग करके परीक्षण कर रही है। इसके परिणाम उत्साहजनक हैं। इसके अलावा, राजस्थान में बाड़मेर, जैसलमेर, बीकानेर, नागौर और फलोदी में 15 ड्रोन के साथ 5 कंपनियों को कीटनाशकों के छिड़काव के माध्यम से ऊंचे पेड़ों एवं दुर्गम क्षेत्रों पर प्रभावकारी टिड्डी नियंत्रण के लिए तैनात किया गया है।


    गुजरात, उत्तर प्रदेश, मध्य प्रदेश, महाराष्ट्र, छत्तीसगढ़, बिहार और हरियाणा में कोई खास फसल नुकसान नहीं हुआ है। हालांकि, राजस्थान के कुछ जिलों में मामूली फसल नुकसान हुआ है।


    आज (24.07.2020) राजस्थान के बाड़मेर, जोधपुर, बीकानेर, चूरू, नागौर, श्रीगंगानगर और भरतपुर जिलों में अपरिपक्व गुलाबी टिड्डियों और वयस्क पीली टिड्डियों के झुंड सक्रिय हैं


    ***


    एसजी/एएम/आरआरएस- 67 49

    
    
    (Release ID: 1641068) Visitor Counter : 85
    
    
      Read this release in: Punjabi , Tamil , English , Urdu , Manipuri