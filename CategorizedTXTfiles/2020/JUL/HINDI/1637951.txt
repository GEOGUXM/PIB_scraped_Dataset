      प्रधानमंत्री कार्यालय

      प्रधानमंत्री ने कोविड-19 महामारी से संबंधित तैयारियों पर समीक्षा बैठक की अध्यक्षता की
      Posted On: 11 JUL 2020 1:33PM by PIB Delhi


    माननीय प्रधानमंत्री श्री नरेन्द्र मोदी ने आज देश में कोविड- 19 महामारी की स्थिति की समीक्षा की। इस समीक्षा बैठक में अन्य लोगों के अतिरिक्त , माननीय केंद्रीय गृह मंत्री श्री अमित शाह , केंद्रीय स्वास्थ्य एवं परिवार कल्याण मंत्री डॉ. हर्ष वर्धन , नीति आयोग के सदस्य , कैबिनेट सचिव एवं भारत सरकार के अन्य वरिष्ठ अधिकारियों ने भाग लिया।


    प्रधानमंत्री ने देश के विभिन्न हिस्सों में कोविड- 19 महामारी की स्थिति एवं विभिन्न राज्यों की तैयारियों का जायजा लिया। प्रधानमंत्री ने निर्देश दिया कि हमें निश्चित रूप से व्यक्तिगत स्वच्छता तथा सार्वजनिक स्थानों पर सामाजिक अनुशासन का पालन करने की आवश्यकता को दोहराना चाहिए। कोविड के बारे में जागरूकता का व्यापक रूप से प्रचार किया जाना चाहिए और संक्रमण के फैलाव को रोकने पर निरंतर जोर दिया जाना चाहिए। उन्होंने कहा कि इस संबंध में किसी भी प्रकार के आलस्य की कोई जगह नहीं है।


    प्रधानमंत्री ने दिल्ली में महामारी की स्थिति को नियंत्रित करने में केंद्र , राज्य तथा स्थानीय प्राधिकारियों के प्रयासों की सराहना की। उन्होंने यह भी निर्देश दिया कि समस्त एनसीआर क्षेत्र में कोविड- 19 महामारी को नियंत्रित करने में अन्य राज्य सरकारों को भी इसी प्रकार के दृष्टिकोण का अनुसरण करना चाहिए।


    अहमदाबाद में ‘ धनवंतरी रथ ‘ के जरिये निगरानी तथा घर आधारित देखभाल के सफल उदाहरण को रेखांकित किया गया और निर्देश दिया गया कि अन्य स्थानों पर भी इसका अनुकरण किया जा सकता है। प्रधानमंत्री ने यह भी निर्देश दिया कि सभी प्रभावित राज्यों तथा उच्च टेस्ट पोजिटिविटी वाले स्थानों को वास्तविक समय राष्ट्रीय स्तर निगरानी तथा दिशानिर्देश उपलब्ध कराये जाने चाहिए।


    ***


    एसजी/एएम/एसकेजे /एसएस

    
    
    (Release ID: 1637951) Visitor Counter : 195
    
    
      Read this release in: English , Urdu , Marathi , Bengali , Manipuri , Assamese , Punjabi , Gujarati , Odia , Tamil , Telugu , Kannada , Malayalam