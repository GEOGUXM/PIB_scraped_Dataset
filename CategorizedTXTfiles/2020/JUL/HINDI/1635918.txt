      सड़क परिवहन एवं राजमार्ग मंत्रालय

      एनएचएआई इन्विट (आईएनवीआईटी) की स्थापना करेगा
      
      एनएचएआई ने अपने निवेश प्रबंधक बोर्ड में सर्वश्रेष्ठ प्रतिभाओं का चयन करने के लिए समिति गठित की

      Posted On: 02 JUL 2020 3:36PM by PIB Delhi

    राजमार्ग क्षेत्र में निवेश को सुविधाजनक बनाने के उद्देश्य से, भारतीय राष्ट्रीय राजमार्ग प्राधिकरण (एनएचएआई) एक इन्फ्रास्ट्रक्चर इन्वेस्टमेंट ट्रस्ट (आईएनवीआईटी) का निर्माण करने की प्रक्रिया में है। संरचना के हिस्से के रूप में, एक नई कंपनी का गठन किया जा रहा है जो प्रस्तावित इन्विट (आईएनवीआईटी) के लिए निवेश प्रबंधक के रूप में कार्य करेगी।


    एनएचएआई इन्विट (आईएनवीआईटी), देश में किसी भी सरकारी या अर्ध सरकारी इकाई द्वारा प्रायोजित किया जाने वाला पहला इन्विट (आईएनवीआईटी) होगा। इसलिए यह आवश्यक है निवेश प्रबंधक के लिए एक दक्ष व कार्यकुशल प्रबंधन संरचना हो।


    निवेश प्रबंधक बोर्ड के दो स्वतंत्र निदेशकों और एक चेयरमैन की नियुक्ति के लिए सर्वश्रेष्ठ प्रतिभा का चयन करने हेतु एक खोज-सह-चयन समिति बनाई गई है। एनएचएआई के चेयरमैन डॉ सुखबीर सिंह संधू, समिति के संयोजक हैं और समिति के अन्य सदस्यों में आवास विकास वित्त निगम के चेयरमैन श्री दीपक पारेख, आईसीआईसीआई बैंक के चेयरमैन श्री गिरीश चंद्र चतुर्वेदी और सड़क परिवहन और राजमार्ग मंत्रालय के पूर्व सचिव श्री संजय मित्रा शामिल हैं।


    उद्देश्य यह है कि विशेषज्ञों की एक कार्यकुशल इकाई गठित की जाये, जो एनएचएआई की पूरी हो चुकी राजमार्ग परियोजनाओं के मुद्रीकरण के लिए बाजार से संसाधन जुटाने में इन्फ्रास्ट्रक्चर ट्रस्ट का दक्षता के साथ संचालन कर सके।


    एसजी / एएम / जेके /डीसी


    

    
    (Release ID: 1635918) Visitor Counter : 208
    
    
      Read this release in: Marathi , English , Urdu , Manipuri , Punjabi , Odia , Tamil , Malayalam