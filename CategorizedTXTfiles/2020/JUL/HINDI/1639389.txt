      रसायन एवं उर्वरक मंत्रालय

      महाराष्ट्र को 1 अप्रैल से 16 जुलाई तक खरीफ सीजन के लिए 8.83 लाख एमटी यूरिया की आवश्यकता के मुकाबले 11.96 लाख एमटी यूरिया उपलब्ध कराया गया
      
      महाराष्ट्र में यूरिया की कोई किल्लत नहीं
      
      Posted On: 17 JUL 2020 4:59PM by PIB Delhi


    भारत सरकार का उर्वरक विभाग देश में सभी राज्यों को बुवाई सीजन आरंभ होने से पहले ही अनुमानित आवश्यकता के अनुसार उर्वरकों की समयबद्ध एवं पर्याप्त आपूर्ति सुनिश्चित करने का आवश्वासन देता है।


    महाराष्ट्र के लिए समस्त खरीफ सीजन ( 1 अप्रैल से सितंबर 20) के लिए 15 लाख एमटी की आवश्यकता अनुमानित की गई। आपूर्तिकर्ताओं को सहमत आपूर्ति योजना के अनुरूप सख्तीपूर्वक आपूर्तियां सुनिश्चित करने की सलाह दी गई है और उर्वरक विभाग द्वारा रोजाना के आधार पर इसकी करीबी तौर पर निगरानी की जा रही है। आवश्यकता में कोई भी उछाल आने की स्थिति में विभाग उपयुक्त तरीके से अंतःक्षेप करेगा।


    1 अप्रैल से 16 जुलाई तक 8.83 लाख एमटी की आवश्यकता थी। इसके मुकाबले 4.02 लाख एमटी के ओपेनिंग स्टाक सहित 11.96 लाख एमटी उपलब्ध कराया गया है।


    इस अवधि के दौरान , यूरिया की डीबीटी बिक्री 9.57 लाख एमटी की रही है। पिछले वर्ष की इसी अवधि के दौरान , यूरिया की डीबीटी बिक्री 4.70 लाख एमटी की रही थी। इस सीजन में अभूतपूर्व उच्चतर बिक्री के बावजूद यूरिया की उपलब्धता आरामदायक बनी हुई है।


    वर्तमान में जारी जुलाई महीने के दौरान , 3.15 लाख एमटी की अनुमानित आवश्यकता के मुकाबले , उर्वरक विभाग ने 4.34 लाख एमटी ( 2.70 लाख एलएमटी के ओपेनिंग स्टाक सहित) की उपलब्धता सुनिश्चित की है। 16.07.2020 को 2.38 लाख एमटी का क्लोजिंग स्टाक वर्तमान महीने की शेष आवश्यकता की पूर्ति करने के लिए पर्याप्त है जो 1.52 एलएमटी अनुमानित है। इसके अतिरिक्त , यूरिया आपूर्तियां सहमत आपूर्ति योजना के अनुरूप जारी हैं।


    *****


    एसजी/एएम/एसकेजे/डीए

    
    
    (Release ID: 1639389) Visitor Counter : 132
    
    
      Read this release in: English , Urdu , Marathi , Manipuri , Punjabi , Tamil , Telugu