      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      Posted On: 01 JUL 2020 12:42PM by PIB Delhi


    कुछ मीडिया रिपोर्टों के जरिये स्वास्थ्य एवं परिवार कल्याण मंत्रालय के संज्ञान में यह जानकारी आई है कि भारत सरकार द्वारा आपूर्ति किए वेंटिलेटरों में बाइलवेल पोजिटिव एयरवे प्रेशर (बीआईपीएपी) मोड के उपलब्ध न होने का मुद्वा उठाया गया है।


    स्वास्थ्य एवं परिवार कल्याण मंत्रालय द्वारा दिल्ली के जीएनसीटी सहित राज्यों और केंद्र शासित प्रदेशों को आपूर्ति किए गए ‘ मेक इन इंडिया ’ वेंटिलेटर आईसीयू के प्रयोजन के लिए है। इन कोविड वेंटिलेटरों के लिए तकनीकी विनिर्देश स्वास्थ्य एवं परिवार कल्याण मंत्रालय के डायरेक्टर जनरल हेल्थ सर्विसेज (डीजीएचएस) की अध्यक्षता में डोमेन नॉलेज एक्सपट्र्स की एक तकनीकी समिति द्वारा निर्धारित हैं , जिसके अनुरूप वेंटिलेटरों की खरीद की गई और आपूर्ति की गई है। वेंटिलेटरों की खरीद और आपूर्ति इन विनिर्देशों का अनुपालन करती हैं।


    राज्यों और केंद्र शासित प्रदेशों को आपूर्ति किए गए वेंटिलेटर मॉडल बीईएल और एजीवीए तकनीकी समिति द्वारा निर्धारित विनिर्देशों के अनुरूप आवश्यकताओं का अनुपालन करते हैं। इन किफायती तथा भारत में बनाये गए वेंटिलेटरों में बीआईपीएपी मोड तथा ऐसे अन्य मोड हैं जिनकी अनुशंसा तकनीकी विनिर्देशों में की गई है। इन वेंटिलेटरों की आपूर्ति यूजर मैनुअलों तथा फीडबैक प्रारूपों , जिन्हें अनिवार्य रूप से सुस्पष्टता के साथ रेफर किया जाना चाहिए , के साथ की जा रही है।


    ***


    एसजी/एएम/एसकेजे/एसएस

    
    
    (Release ID: 1635593) Visitor Counter : 106
    
    
      Read this release in: Punjabi , English , Urdu , Marathi , Assamese , Manipuri , Bengali , Gujarati , Odia , Tamil , Telugu , Malayalam