      प्रधानमंत्री कार्यालय

      प्रधानमंत्री श्री नरेन्द्र मोदी कल बैंकों और एनबीएफसी के हितधारकों के साथ ‘भविष्य के लिए विजन’ पर विचार-मंथन करेंगे
      Posted On: 28 JUL 2020 5:31PM by PIB Delhi


    प्रधानमंत्री श्री नरेन्‍द्र मोदी कल शाम बैंकों और एनबीएफसी के हितधारकों के साथ भविष्य के लिए विजन एवं रूपरेखा (रोडमैप) पर चर्चाएं और विचार-विमर्श करेंगे।


    इस विचार-मंथन सत्र के एजेंडे में शामिल विषयों में ऋण उत्पाद एवं वितरण (डिलीवरी) के लिए प्रभावकारी मॉडल , प्रौद्योगिकी के जरिए वित्तीय सशक्तिकरण और वित्तीय सेक्‍टर के स्‍थायित्‍व एवं निरंतरता के लिए विवेकपूर्ण तौर-तरीके शामिल हैं।


    बैंकिंग सेक्‍टर दरअसल अवसंरचना , कृषि , एमएसएमई (सूक्ष्‍म , लघु एवं मध्‍यम उद्यम) सहित स्थानीय विनिर्माण के वित्तपोषण के जरिए भारत के आर्थिक विकास में योगदान देने में अहम भूमिका निभाता है। जहां तक वित्तीय समावेश की बात है , यह प्रौद्योगिकी के जरिए वित्तीय सशक्तिकरण में बड़ी भूमिका निभा सकता है।


    सरकार के अनेक वरिष्ठ अधिकारी भी इस विचार-विमर्श के दौरान उपस्थित रहेंगे।

    ***


    एसजी/एएम/आरआरएस- 67 59


    

    
    (Release ID: 1641840) Visitor Counter : 191
    
    
      Read this release in: English , Urdu , Marathi , Bengali , Assamese , Manipuri , Punjabi , Gujarati , Odia , Tamil , Telugu , Kannada , Malayalam