      रक्षा मंत्रालय

      रक्षामंत्री राजनाथ सिंह ने कोरिया गणराज्य के रक्षामंत्री के साथ फोन पर बातचीत की
      
      द्विपक्षीय रक्षा सहयोग में प्रगति की समीक्षा की

      Posted On: 10 JUL 2020 1:30PM by PIB Delhi

    रक्षामंत्री श्री राजनाथ सिंह ने आज कोरिया गणराज्य के रक्षामंत्री (आरओके) श्री जियोंग योंग-डू के साथ टेलीफोन पर बातचीत की।


    दोनों रक्षा मंत्रियों ने कोविड महामारी की स्थिति से संबंधित मुद्दों पर चर्चा की। श्री राजनाथ सिंह ने कोविड के खिलाफ अंतर्राष्ट्रीय प्रयासों में भारत के योगदान के बारे में श्री जियोंगयोंग-डू को जानकारी दी और महामारी के खिलाफ वैश्विक लड़ाई में आपसी सहयोग के क्षेत्रों पर चर्चा की। दोनों मंत्रियों ने महामारी से उत्पन्न जटिल चुनौतियों से निपटने के लिए मिलकर काम करने पर सहमति व्यक्त की।


    बातचीत के दौरान दोनों रक्षामंत्रियों ने द्विपक्षीय रक्षा सहयोग में प्रगति की समीक्षा कीऔर सशस्त्र बलों के बीच रक्षा सहयोग को आगे बढ़ाने के लिए प्रतिबद्धता व्यक्त की। दोनों देशों के बीच रक्षा उद्योग और रक्षा प्रौद्योगिकी सहयोग के क्षेत्र में समझौतों को आगे बढ़ाने पर भी सहमति हुई।


    चर्चा के दौरान क्षेत्रीय स्‍तर पर साझा सुरक्षा हितों के विकास पर विचार भी साझा किए गए।


    ***


    एसजी/एएम/एमएस/एसएस

    
    
    (Release ID: 1637739) Visitor Counter : 108
    
    
      Read this release in: Punjabi , English , Urdu , Marathi , Manipuri , Bengali , Tamil , Telugu , Malayalam