      वित्‍त मंत्रालय

      वित्‍त वर्ष 2020-21 में जून, 2020 तक केन्‍द्र सरकार के खातों की मासिक समीक्षा
      Posted On: 31 JUL 2020 4:41PM by PIB Delhi


    जून, 2020 तक केन्‍द्र सरकार के मासिक खाते को समेकित कर दिया गया है और संबंधित रिपोर्टों को प्रकाशित कर दिया गया है।


    मुख्‍य बातें निम्‍न हैं :-


    भारत सरकार को जून 2020 तक 1,53,581 करोड़ रुपये (कुल प्राप्तियों के संबंधित बजट अनुमान 2020-21 का 6.84 प्रतिशत) प्राप्‍त हुए हैं, जिनमें 1,34,822 करोड़ रुपये का कर राजस्‍व (केंद्र को शुद्ध), 15,186 करोड़ रुपये का गैर-कर राजस्‍व और 3,573 करोड़ रुपये की गैर-ऋण पूंजीगत प्राप्तियां शामिल हैं। गैर-ऋण पूंजीगत प्राप्तियों में ऋणों की वसूली ( 3,573 करोड़ रुपये) शामिल है।


    इस अवधि तक भारत सरकार द्वारा राज्य सरकारों को टैक्स शेयर के रूप में 1,34,043 करोड़ रुपये हस्तांतरित किए गए हैं जो पिछले वर्ष की तुलना में 14,588 करोड़ रुपये कम है।


    भारत सरकार द्वारा 8,15,944 करोड़ रुपये (संबंधित बजट अनुमान 2020-21 का 26.82 प्रतिशत) का कुल खर्च किया गया है, जिनमें से 7,27,671 करोड़ रुपये राजस्‍व खाते से और 88,273 करोड़ रुपये पूंजीगत खाते से किया गया है। कुल राजस्‍व व्‍यय में से 1,60,493 करोड़ रुपये ब्‍याज भुगतान के मद में हैं और 78,964 करोड़ रुपये विभिन्‍न प्रमुख सब्सिडी के मद में हैं।


    एसजी / एएम / जेके /डीसी

    
    
    (Release ID: 1642620) Visitor Counter : 89
    
    
      Read this release in: Tamil , Bengali , English , Marathi , Manipuri , Punjabi