      स्‍वास्‍थ्‍य एवं परिवार कल्‍याण मंत्रालय

      भारत में कुल 1.82 करोड़ नमूनों का परीक्षण किया गया
      
      प्रति दस लाख पर परीक्षण (टीपीएम) बढ़कर 13,181 नमूना हुआ
      
      21 राज्यों / केंद्र शासित प्रदेशों में कोविड संक्रमण की पॉजिटिविटी दर 10 प्रतिशत से कम
      
      Posted On: 30 JUL 2020 6:11PM by PIB Delhi


    केंद्र और राज्य / केंद्रशासित प्रदेश सरकारों के संयुक्त और केंद्रित प्रयासों के परिणामस्वरूप देश भर में कोविड-19 के सक्रिय मामले की प्रारंभिक पहचान करना और उन्हें आइसोलेशन में रखना सुनिश्चित करने के लिए परीक्षण कार्य में तेजी आ गई है। आईसीएमआर की विकसित परीक्षण कार्यनीति से पूरे भारत में परीक्षण नेटवर्क का विस्तार कर दिया गया है।


    पिछले 24 घंटों में 4,46,642 नमूनों का परीक्षण किया गया। औसत दैनिक परीक्षण (सप्ताह के आधार पर) जुलाई के पहले सप्ताह में 2.4 लाख से बढ़कर जुलाई के अंतिम सप्ताह में 4.68 लाख से अधिक हो गया है।


    देश में परीक्षण प्रयोगशालाओं का नेटवर्क लगातार मजबूत हो रहा है। देश में आज की तारीख में 1321 प्रयोगशालाएं हैं जिनमें सरकारी क्षेत्र की 907 और निजी क्षेत्र की 414 प्रयोगशालाएं शामिल हैं। इसमें शामिल है :


    • वास्तविक समय आरटी पीसीआर आधारित परीक्षण प्रयोगशालाएं : 676 ( सरकारी: 412 + निजी: 264)


    • ट्रूनेट आधारित परीक्षण प्रयोगशाला: 541 ( सरकारी: 465 + निजी: 76)


    • सीबीएनएएटी आधारित परीक्षण प्रयोगशालाएं: 104 ( सरकारी: 30 + निजी: 74)


    बढ़ी हुई परीक्षण अवसंरचना के कारण कुल परीक्षणों की संख्या 88 लाख ( 1 जुलाई, 2020) से बढ़कर लगभग 1.82 करोड़ ( 30 जुलाई 2020) तक तेजी से वृद्धि की है।


    प्रति दस लाख की आबादी पर परीक्षण (टीपीएम) बढ़कर 13,181 नमूने हो गए हैं।


    केंद्र सरकार की ‘ टेस्ट , ट्रैक एंड ट्रीट ’ यानी परीक्षण, निगरानी और उपचार की कार्यनीति की वजह से परीक्षण कार्य में तेजी के परिणामस्वरूप देश भर में कोविड संक्रमण की दर में कमी आई है। वर्तमान में, 21 राज्यों / केंद्र शासित प्रदेशों मेंकोविड संक्रमण की पॉजिटिविटी रेट 10% से कम दर्ज की गई है।


    कोविड -19 से संबंधित तकनीकी मुद्दों , दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड -19 से संबंधित तकनीकी सवाल technicalquery.covid 19 @gov.in और अन्य सवाल ncov 2019 @gov.in एवं @CovidIndiaSeva पर भेजे जा सकते हैं।


    कोविड -19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 ( टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    *****


    एसजी/एएम/एके/डीए


    

    
    (Release ID: 1642420) Visitor Counter : 71
    
    
      Read this release in: English , Urdu , Marathi , Bengali , Manipuri , Punjabi , Gujarati , Tamil , Telugu , Malayalam