      उपभोक्‍ता कार्य, खाद्य एवं सार्वजनिक वितरण मंत्रालय

      केंद्रीय उपभोक्ता संरक्षण प्राधिकरण की स्थापना, उपभोक्ताओं के अधिकारों को लागू करने, रक्षा करने, बढ़ावा देने के लिए की गई है; जिसका परिचालन भारतीय लोक प्रशासन संस्थान परिसर से किया जाएगा
      Posted On: 30 JUL 2020 8:03PM by PIB Delhi


    उपभोक्ता संरक्षण अधिनियम , 2019 को 20 जुलाई , 2020 से लागू किया जा चुका है। अधिनियम की धारा 10 के प्रावधानों के अनुसार , 24 जुलाई , 2020 से केंद्रीय उपभोक्ता संरक्षण प्राधिकरण (सीसीपीए) की स्थापना की जा चुकी है।


    केंद्रीय उपभोक्ता संरक्षण प्राधिकरण (सीसीपीए) का संचालन करने के लिए , उपभोक्ता मामले विभाग की अपर सचिव , श्रीमती निधि खरे को मुख्य आयुक्त , इस विभाग की संयुक्त सचिव , श्री अनुपम मिश्रा को आयुक्त , इस विभाग में बीआईएस महानिदेशक , श्री प्रमोद के. तिवारी को महानिदेशक (अन्वेषण) और नेशनल टेस्ट हाउस के महानिदेशक , श्री विनीत माथुर को केंद्रीय उपभोक्ता संरक्षण प्राधिकरण में अतिरिक्त महानिदेशक (अन्वेषण) के रूप में 29 जुलाई 2020 से , केंद्रीय उपभोक्ता संरक्षण प्राधिकरण के लिए अपनी शक्तियों का प्रयोग करने और कार्यों का निर्वहन करने का अधिकार प्रदान किया गया है।


    इस दौरान , सीसीपीए द्वारा अपना काम आईआईपीए परिसर शुरू कर दिया जाएगा। कार्य में सहायता प्रदान करने वाले कर्मचारियों की व्यवस्था , भारतीय लोक प्रशासन संस्थान (आईआईपीए) के उपभोक्ता अध्ययन केंद्र और राष्ट्रीय उपभोक्ता हेल्पलाइन से की जा रही है , जिनको विभाग के द्वारा 2007 से आर्थिक सहायता प्रदान की जा रही है।


    केंद्रीय उपभोक्ता संरक्षण प्राधिकरण (सीसीपीए) का उद्देश्य एक वर्ग के रूप में , उपभोक्ताओं के अधिकारों को बढ़ावा देना , उनकी रक्षा करना और उसे लागू करना है। इसके पास , उपभोक्ता के अधिकारों का उल्लंघन करने और संस्थानों के प्रति शिकायतों/अभियोजनों , असुरक्षित वस्तुओं / सेवाओं को वापस बुलाने , अनुचित विक्रय प्रथाओं और भ्रामक विज्ञापनों को बंद करवाने का आदेश देने , भ्रामक विज्ञापनों के लिए विनिर्माताओं/समर्थनकर्ताओं/प्रकाशकों पर जुर्माना लगाने का अधिकार होगा।


    इस अधिनियम के प्रावधानों को प्रभावी बनाने के लिए , निम्नलिखित नियमों को अधिसूचित किया गया है , जिसे 20 जुलाई , 2020 से प्रभावी बनाया गया है:


     1. उपभोक्ता संरक्षण (सामान्य) नियम , 2020

     2. उपभोक्ता संरक्षण (केंद्रीय उपभोक्ता संरक्षण परिषद) नियम , 2020
     3. उपभोक्ता संरक्षण (उपभोक्ता विवाद निवारण आयोग) नियम , 2020
     4. उपभोक्ता संरक्षण (मध्यस्थता) नियम , 2020
     5. उपभोक्ता संरक्षण (राज्य और जिला आयोग के अध्यक्ष और सदस्यों की सेवा के लिए वेतन , भत्ता और शर्त) मॉडल नियम , 2020
     6. उपभोक्ता संरक्षण (नियुक्ति की अर्हता , भर्ती की प्रक्रिया , नियुक्ति की प्रक्रिया , सेवा की अवधि , इस्तीफा और राज्य और जिला आयोग के सदस्यों की सेवा समाप्ति) नियम , 2020
     7. उपभोक्ता संरक्षण (ई-कॉमर्स) नियम , 2020 , [23 जुलाई , 2020 से प्रभावी]।

    राष्ट्रीय उपभोक्ता विवाद निवारण आयोग द्वारा , 24 जुलाई , 2020 से निम्नलिखित प्रभावी विनियमों को अधिसूचित किया गया है


     1. उपभोक्ता संरक्षण (उपभोक्ता आयोग प्रक्रिया) विनियम , 2020

     2. उपभोक्ता संरक्षण (राज्य और जिला आयोग के लिए प्रशासनिक नियंत्रण) विनियम , 2020
     3. उपभोक्ता संरक्षण (मध्यस्थता) विनियम , 2020।

    ***


    एसजी / एएम / एके/एसएस

    
    
    (Release ID: 1642512) Visitor Counter : 98
    
    
      Read this release in: English , Marathi , Manipuri , Punjabi , Tamil
    
    
    

3.