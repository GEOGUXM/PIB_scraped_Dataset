      पोत परिवहन मंत्रालय

      पोत परिवहन मंत्रालय ने कोलकाता पोर्ट के हल्दिया डॉक कॉम्प्लेक्स में आधुनिक अग्निशमन सुविधाओं के लिए 107 करोड़ रुपये मंजूर किये
      
      पोर्ट पर सुरक्षित कार्गो संचालन के लिए महत्वपूर्ण कदम

      Posted On: 14 JUL 2020 2:47PM by PIB Delhi

    केंद्रीय पोत परिवहन राज्य मंत्री (स्वतंत्र प्रभार ) श्री मनसुख मंडाविया ने कोलकाता पोर्ट के हल्दिया डॉक कॉम्प्लेक्स के पांच घाटों (जेटी) पर आधुनिक अग्निशमन सुविधाओं के उन्नयन के लिए 107 करोड़ रुपये मंजूर किये।


    हल्दिया डॉक कॉम्प्लेक्स में अग्निशमन की आधुनिक सुविधा से पेट्रो-केमिकल उत्पादों की आवाजाही के सुरक्षित संचालन में मदद मिलेगी। मौजूदा अग्निशमन सुविधा , एलपीजी और अन्य पेट्रोलियम उत्पादों के रखरखाव के सन्दर्भ में पेट्रोलियम और प्राकृतिक गैस मंत्रालय के तेल उद्योग सुरक्षा निदेशालय (ओआईएसडी) के दिशानिर्देशों के अनुरूप नहीं है। पोत परिवहन मंत्रालय ने सभी प्रमुख बंदरगाहों पर कार्गो रखरखाव की सुरक्षा को प्राथमिकता दी है। यह अग्निसुरक्षा के लिए वैश्विक मानकों के अनुपालन की दिशा में एक कदम है।


    हल्दिया डॉक पर निकट भविष्य में एलपीजी और एलएनजी कार्गो की संख्या में वृद्धि होने का अनुमान है। कोलकाता बंदरगाह पर अत्याधुनिक अग्निशमन बुनियादी ढाँचा , ओआईएसडी-दिशानिर्देशों के अनुरूप सुरक्षित तरीके से पेट्रो-रसायन उत्पादों के प्रबंधन में मदद करेगा।


    ******


    एसजी / एएम / जेके/डीके

    
    
    (Release ID: 1638543) Visitor Counter : 134
    
    
      Read this release in: English , Urdu , Bengali , Assamese , Manipuri , Punjabi , Gujarati , Tamil , Telugu , Malayalam