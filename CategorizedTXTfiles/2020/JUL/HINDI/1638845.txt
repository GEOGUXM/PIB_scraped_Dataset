      स्‍वास्‍थ्‍य एवं परिवार कल्‍याण मंत्रालय

      पिछले 24 घंटों में 20,000 से ज्यादा मरीजों के स्वस्थ होने के साथ सुधार की दर 63.24 प्रतिशत के स्तर पर पहुंची
      
      स्वस्थ होने वाले मरीजों की संख्या 6 लाख के करीब
      
      कोविड-19 के सक्रिय मामलों की संख्या सिर्फ 3,19,840 रह गई है
      
      Posted On: 15 JUL 2020 5:35PM by PIB Delhi


    पिछले 24 घंटों में कोविड-19 के मरीजों में भारी बढ़ोतरी देखने को मिली। 20,572 मरीजों के स्वस्थ होने के साथ कोविड-19 के ठीक होने वाले कुल मरीजों की संख्या बढ़कर 5,92,031 हो गई। सुधार की दर भी बढ़कर आज 63.24 प्रतिशत के स्तर पर पहुंच गई।


    स्वस्थ होने के मामलों में बढ़ोतरी की मुख्य वजह बड़ी संख्या में परीक्षण, समयबद्ध जांच और होम आइसोलेशन या अस्पतालों में सक्रिय चिकित्सा निगरानी में रखकर मरीजों का प्रभावी प्रबंधन रहीं। अब वास्तविक सक्रिय मामलों की संख्या महज 3,19,840 के स्तर पर बनी हुई है। वे सभी चिकित्सा निगरानी में हैं। होम आइसोलेशन के नियम एवं मानदंडों के साथ ही ऑक्सीमीटरों के उपयोग से अस्पतालों पर दबाव बनाए बिना स्पर्शोन्मुख या हल्के लक्षण वाले लोगों की जांच में सहायता मिली है।


    स्वस्थ होने और सक्रिय मामलों के बीच का अंतर लगातार बढ़ रहा है। यह आज 2,72,191 के स्तर पर है। स्वस्थ मामलों की संख्या, सक्रिय मामलों की तुलना में 1.85 गुनी है।


    भारत में कोविड-19 के मरीजों के उपचार से जुड़े चिकित्सा आधारभूत ढांचे में 1378 समर्पित कोविड अस्पताल (डीसीएच), 3077 समर्पित कोविड स्वास्थ्य केन्द्र (डीसीएचसी) और 10351 कोविड देखभाल केन्द्र (सीसीसी) शामिल हैं। उनमें कोविड-19 के मरीजों के उपचार के लिए कुल 21738 वेंटिलेटर, 46487 आईसीयू बिस्तर और 165361 ऑक्सीजन की सुविधा से युक्त बिस्तर हैं।


    केन्द्र सरकार ने कोविड-19 का प्रभावी चिकित्सा प्रबंधन सुनिश्चित करने के लिए राज्यों / संघ शासित क्षेत्रों / केन्द्रीय संस्थानों को 230.98 लाख एन95 मास्क, 123.56 लाख पीपीई और 11660 वेंटिलेटर वितरित किए हैं।


    कोविड-19 से संबंधित तकनीकी मुद्दों , दिशा-निर्देशों और सलाहों के बारे में सभी प्रामाणिक और अद्यतन जानकारी के लिए , नियमित रूप से देखें: https://www.mohfw.gov.in/ और @MoHFW_INDIA


    कोविड-19 से संबंधित तकनीकी प्रश्नों को technicalquery.covid 19 @gov.in पर और अन्य प्रश्नों को ncov 2019 @gov.in पर ई-मेल और @CovidIndiaSeva पर ट्वीट पूछा जा सकता है।


    कोविड-19 से संबंधित किसी भी जानकारी के लिए स्वास्थ्य एवं परिवार कल्याण मंत्रालय के हेल्पलाइन नंबर- : +91-11-23978046 या 1075 (टोल फ्री) पर कॉल करें।


    कोविड-19 पर राज्यों/ केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर उपलब्ध है।


    ****


    एसजी / एएम / एमपी/डीके


    
    

    
    (Release ID: 1638845) Visitor Counter : 65
    
    
      Read this release in: Malayalam , English , Urdu , Marathi , Bengali , Manipuri , Punjabi , Gujarati , Odia , Tamil , Telugu