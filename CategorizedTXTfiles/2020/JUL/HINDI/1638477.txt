      वित्‍त मंत्रालय

      आयकर विभाग ने राजस्थान, दिल्ली और मुंबई में चलाया तलाशी एवं सर्वेक्षण अभियान
      Posted On: 13 JUL 2020 10:40PM by PIB Delhi


    आयकर विभाग ने 13.07.2020 को तीन समूहों पर तलाशी और सर्वेक्षण की कार्रवाई की। ये अभियान जयपुर में 20, कोटा में 6, दिल्ली में 8 और मुंबई में 9 परिसरों पर चलाए गए।


    इनमें से एक समूह होटल, पनबिजली परियोजनाओं, धातु और वाहन क्षेत्रों जैसी कई व्यावसायिक गतिविधियों में सक्रिय है। उस पर इन गतिविधियों से हुई बेनामी आय का रियल एस्टेट में निवेश किए जाने का संदेह है।


    दूसरा समूह चांदी/सोने के आभूषण और चांदी की प्राचीन (एंटीक) वस्तुओं के कारोबार और यूके, अमेरिका आदि देशों के उपक्रमों से जुड़ा है, साथ ही उसकी इन देशों में संपत्तियां और बैंक खाते भी हैं। समूह पर मुख्य आरोप है कि उसने अपने चांदी के आभूषणों के कारोबार को नियमित बहीखातों से अलग रखा है।


    तीसरा समूह होटल व्यवसाय से जुड़ा हुआ है। इस क्षेत्र में निवेश के स्रोत का सत्यापन किया जाना बाकी है।


    दस्तावेजों/डायरियों/डिजिटल डाटा के रूप में ऐसे कई प्रमाण मिले हैं, जिससे उनके सोने-चांदी में नकद कारोबार, संपत्तियों में नकद निवेश आदि के संकेत मिलते हैं। इन मामलों में जांच की प्रक्रिया जारी है।


    *****


    एसजी / एएम / एमपी / एसएस

    
    
    (Release ID: 1638477) Visitor Counter : 112
    
    
      Read this release in: English , Urdu , Marathi , Bengali , Manipuri , Punjabi , Tamil , Telugu