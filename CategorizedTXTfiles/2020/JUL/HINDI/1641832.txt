      स्‍वास्‍थ्‍य एवं परिवार कल्‍याण मंत्रालय

      भारत में कोविड से संबंधित मृत्यु दर (सीएफआर) में और सुधार, 2.25 प्रतिशत हुई
      
      स्‍वस्‍थ होने वालों की संख्‍या में तेजी कायम, आज ये संख्‍या 9.5 लाख के पार पहुंची
      
      कल 35,000 से अधिक लोग स्‍वस्‍थ हुए

      Posted On: 28 JUL 2020 3:01PM by PIB Delhi

    भारत में कोविड संक्रमण से होने वाली मृत्‍यु दर (सीएफआर) में लगातर गिरावट आ रही है। वर्तमान में , यह 2.25 प्रतिशत रह गई है। कोविड के मामले में भारत दुनिया में सबसे कम मृत्यु दर वाले देशों में से एक है।


    यह उपलब्धि घर-घर जाकर किए गए सर्वेक्षण , गहन परीक्षण और मानक नैदानिक ​​प्रबंधन प्रोटोकॉल के साथ संयुक्त कार्यान्वयन के प्रभावी कार्यान्वयन का परिणाम है , जो समग्र मानक देखभाल के दृष्टिकोण पर आधारित है । इसमें बिना लक्षण वाले रोगियों को घर में ही अलग रखने की व्यवस्‍था करके अस्‍पतालों का बोझ कम करने की व्‍यवस्‍था की गई है।


    केन्‍द्र सरकार के मार्गदर्शन में , राज्य / केन्‍द्रशासित प्रदेश सरकारों की ओर से गंभीर मामलों से प्रभावी ढंग से निबटने और देश भर में सीएफआर में कमी के लिए स्वास्थ्य देखभाल के लिए प्रशिक्षित कर्मियों का इस्‍तेमाल करते हुए उच्च जोखिम वाले लोगों की देखभाल प्रभावी ढंग से करने से मृत्यु दर को कम करने में मदद मिली है। सीएफआर जून के मध्य में लगभग 3.33 प्रतिशत था घटकर आज 2.25 प्रतिशत हो गया है।


    त्वरित और निर्बाध रोगी प्रबंधन के साथ अस्पताल के बुनियादी ढांचे में तीन स्तरीय सुधार ने रिकवरी दर में लगातार वृद्धि में मदद की है। लगातार पांचवें दिन , भारत में ठीक होने वालों की संख्‍या 30,000 से अधिक रही है। केन्‍द्र सरकार और केंद्रशासित प्रदेशों की सरकारों के शुरुआती प्रयासों और राज्यों / केंद्रशासित प्रदेशों के एम्स , नई दिल्ली की विशेषज्ञ टीमों द्वारा अस्पताल में भर्ती मामलों के कुशल नैदानिक ​​प्रबंधन और केंद्रीय टीमों के आवधिक दौरे के प्रारंभिक प्रयासों पर केंद्रित परिणाम लगातार बेहतर परिणाम सामने आए हैं और स्‍वस्‍थ होने वालों की संख्‍या लगातार सुधर रही है।


    रिकवरी दर में मध्य जून में लगभग 53 प्रतिशत से लेकर आज 64 प्रतिशत से अधिक की तेज वृद्धि देखी गई है। पिछले 24 घंटों में स्‍वस्‍थ हुए 35,176 रोगियों को अस्‍पताल से छुट्टी दी गई , ठीक होने वाले लोगों की कुल संख्‍या 9,52,743 हो गई है।


    रोजाना ठीक होने वालों की संख्‍या में सुधार के साथ , सक्रिय मामलों और ठीक होने वालों के बीच का अंतर भी लगातार बढ़ रहा है। वर्तमान में , यह 4,55,755 है। कुल 4,96,988 लोग चिकित्सकीय देख रेख में हैं।


    कोविड से संबधित सभी तकनीकी मुददों , दिशानिर्देशों और परामर्श सें संबधित ताजा और प्रमाणिक जानकारी हासिल करने के लिए नियमित रूप से : https://www.mohfw.gov.in/ and @MoHFW_INDIA. की वेबसाइट देखें।


    कोविड से संबधित तकनीकी प्रश्‍न .covid19@gov.in पर तथा अन्‍य प्रश्‍न ncov2019@gov.in और @CovidIndiaSeva पर भेजे जा सकते हैं।


    कोविड से संबधित किसी भी जानकारी के लिए कृप्‍या स्‍वास्‍थ्‍य और परिवार कल्‍याण मंत्राललय के हेल्‍पलाइन नंबर .: +91-11-23978046 या 1075 ( टॉल फ्री ). नंबर पर कॉल कर सकते हैं। राज्‍यों और केन्‍द्र शासित प्रदेशों के हेल्‍पलाइन नंबर की सूची at https://www.mohfw.gov.in/pdf/coronvavirushelplinenumber.pdf पर दी गई है।


    ****


    एसजी/एमए/एमएस/डीए

    
    
    (Release ID: 1641832) Visitor Counter : 75
    
    
      Read this release in: English , Urdu , Marathi , Bengali , Manipuri , Assamese , Gujarati , Odia , Tamil , Telugu , Malayalam