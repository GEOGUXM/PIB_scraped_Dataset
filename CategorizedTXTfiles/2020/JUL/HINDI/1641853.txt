      स्‍वास्‍थ्‍य एवं परिवार कल्‍याण मंत्रालय

      भारत में लगातार दूसरे दिन5 लाख प्रतिदिन से अधिक नमूनों के परीक्षण हुए
      
      आज तक 1.73 करोड़ से अधिक नमूनों का परीक्षण किया जा चुका
      
      प्रति दस लाख पर परीक्षण (टीपीएम) बढ़कर 12,562 हुआ

      Posted On: 28 JUL 2020 5:28PM by PIB Delhi

    ‘टेस्ट,ट्रैक,ट्रीट’ यानी ‘परीक्षण, पता लगाना और उपचार’ की रणनीति पर चलते हुए भारत ने एक ही दिन में 5 लाखसे अधिक कोविड-19 परीक्षण का नया उच्च रिकॉर्ड बनाया और उसे लगातार दूसरे दिन भी बनाए रखा है। यह कोविड-19 के सक्रिय मामलों का शुरुआती पता लगाने और उन्हें आइसोलेशन में रखने के पहले महत्वपूर्ण कदम के रूप में तेजी से और बड़े स्तर पर परीक्षण कराने में केंद्र और राज्य / केंद्र शासित प्रदेश सरकारों के संयुक्त और केंद्रित प्रयासों का परिणाम है। भारत में 26 जुलाई कोकुल 5,15,000 नमूनों का और 27 जुलाई को कुल 5,28,000 नमूनों का परीक्षण किया गया।


    धीरे-धीरे श्रेणीबद्ध और उभरती प्रतिक्रिया के परिणामस्वरूप एक परीक्षण रणनीति बनी,जिससे देश में परीक्षण नेटवर्क कोलगातार बढ़ाया गया। आज की तारीख में शुरू से लेकर अब तक कुल 1.73करोड़ नमूनों के परीक्षण किए जा चुके हैं। प्रति दस लाख (टीपीएम) की आबादी पर 12,562लोगों की जांच की जा रही है।


    नोएडा,मुंबई और कोलकाता में तीन उच्च प्रवाह क्षमता वाली परीक्षण सुविधाओं को शामिल करने के साथ भारत की परीक्षण क्षमता में और बढ़ोतरी हुई है। इनका कल प्रधानमंत्री द्वारा वर्चुअल उद्घाटन किया गया था। देश में अभी 1310 प्रयोगशालाओं के साथ देश में परीक्षण प्रयोगशाला नेटवर्क को लगातार मजबूत किया जा रहा है। इनमें सरकारी क्षेत्र में 905 प्रयोगशालाएं और 405 निजी प्रयोगशालाएं हैं। इसमें शामिल हैं:


    • वास्तविक समय आरटी पीसीआर आधारित परीक्षण प्रयोगशालाएं: 668 (सरकारी: 407 + निजी: 261)


    • ट्रूनेट आधारित परीक्षण प्रयोगशाला: 537 (सरकारी: 467 + निजी: 70)


    • सीबीएनएएटी आधारित परीक्षण प्रयोगशालाएं: 105 (सरकारी: 31 + निजी: 74)


    कोविड-19 से संबंधित तकनीकी मुद्दों, दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड-19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSeva पर भेजे जा सकते हैं।


    कोविड-19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 (टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    ***


    एसजी/एएम/एके/डीसी


    

    
    (Release ID: 1641853) Visitor Counter : 87
    
    
      Read this release in: English , Marathi , Bengali , Manipuri , Punjabi , Gujarati , Odia , Tamil , Telugu , Malayalam