      रक्षा मंत्रालय

      भारतीय वायु सेना के कमांडरों का सम्मेलन
      Posted On: 20 JUL 2020 8:07PM by PIB Delhi


    वायु सेना के कमांडरों का सम्मेलन (एएफसीसी) 22 से 24 जुलाई , 2020 तक वायु सेना मुख्यालय (वायु भवन) नई दिल्ली में आयोजित किया जाएगा। सम्मेलन का विषय "अगले दशक में भारतीय वायुसेना" है। रक्षा मंत्री द्वारा 22 जुलाई , 2020 को एएफसीसी के उद्घाटन करने की संभावना है। उद्घाटन के दौरान रक्षा सचिव और सचिव, रक्षा उत्पादन के भी उपस्थित रहने की उम्मीद है।


    वायु सेना प्रमुख (सीएएस), एयर चीफ मार्शल आरकेएस भदौरिया एएफसीसी की अध्यक्षता करेंगे। तीन दिवसीय सम्मेलन में चर्चा के दौरान वर्तमान सैन्य तैयारियों और तैनाती का जायजा लिया जायेगा। अगले दशक में भारतीय वायुसेना की सैन्य परिचालन क्षमता बढ़ाने की कार्ययोजना पर भी चर्चा की जाएगी।


    *****


    एसजी / एएम / जेके / डीके


    

    
    (Release ID: 1640055) Visitor Counter : 132
    
    
      Read this release in: English , Urdu , Manipuri , Bengali , Punjabi , Odia , Tamil , Telugu