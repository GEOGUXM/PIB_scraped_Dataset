      संघ लोक सेवा आयोग

      कोविड-19 महामारी की पृष्ठभूमि में यूपीएससी सिविल सेवा परीक्षा 2019 के लिए व्यक्तित्व परीक्षण (साक्षात्कार) आयोजित करने की तैयारी में जुटा
      Posted On: 20 JUL 2020 3:11PM by PIB Delhi


    संघ लोक सेवा आयोग द्वारा सिविल सेवा परीक्षा 2019 (सीएसई-2019) के लिए 2 , 304 उम्मीदवारों के लिए व्यक्तित्व परीक्षण (पीटी)/साक्षात्कार का आयोजन कर रहा था , चूंकि भारत सरकार ने कोविड-19 के फैलाव को रोकने के लिए लॉकडाउन लगाने का निर्णय लिया। आयोग द्वारा स्थिति की समीक्षा की गई और सीएसई-2019 के लिए शेष बचे हुए 623 उम्मीदवारों के लिए गठित पीटी बोर्डों को 23 मार्च 2020 के बाद से स्थगित करने का फैसला किया गया।


    धीरे-धीरे लॉकडाउन हटाने की प्रक्रिया शुरू होने के साथ ही, आयोग ने 20 से 30 जुलाई , 2020 तक शेष बचे हुए अभ्यर्थियों के लिए पीटी का आयोजन करने का निर्णय लिया है और सभी अभ्यर्थियों को इस संदर्भ में पहले से ही सही प्रकार से सूचित किया जा चुका है। उम्मीदवारों , विशेषज्ञ सलाहकारों और कर्मचारियों की सुरक्षा और स्वास्थ्य संबंधी चिंताओं को दूर करने के लिए, आयोग द्वारा उपयुक्त व्यवस्थाएं अपनाई गई है।


    चूंकि रेल सेवाएं पूरी तरह से चालू नहीं हुई हैं , इसलिए आयोग ने एक बार के समाधान के रूप में पीटी में शामिल होने वाले उम्मीदवारों को सबसे कम ' आने-जाने के हवाई किराए ' के पुनर्भुगतान का निर्णय लिया है। राज्य सरकारों से अनुरोध किया गया है कि पीटी में शामिल होने के लिए ई-बुलावा पत्र रखने वाले उम्मीदवारों को इसमें हिस्सा लेने के लिए प्रतिबंधित क्षेत्रों से बाहर आने / -जाने की अनुमति प्रदान करें। आयोग द्वारा उम्मीदवारों के ठहरने और परिवहन आवश्यकताओं की पूर्ति में सहायता भी प्रदान की जा रही है।


    आयोग सभी उम्मीदवारों को पहुंचने पर एक ' सील की हुई किट ' उपलब्ध करवायेगा जिसमें फेस मास्क , फेस शील्ड , सैनिटाइजर की बोतल और हाथ के दस्ताने शामिल होंगे। चूंकि साक्षात्कार बोर्ड में आम तौर पर वरिष्ठ सलाहकार शामिल होते हैं , इसलिए आयोग द्वारा संपर्क-रहित पीटी का आयोजन करने के लिए सभी प्रकार के एहतियाती और सुरक्षात्मक उपाय किए गए हैं, जिससे साक्षात्कार लेने वाले और साक्षात्कार देने वाले का बचाव उचित रूप से किया जा सके। पीटी के संचालन में शामिल होने वाले आयोग के कर्मचारियों को भी उपयुक्त सुरक्षात्मक उपकरणों से लैस किया जाएगा। सभी कमरों , हॉल , फर्नीचरों और उपकरणों को नियमित रूप से सैनिटाइज करने की व्यवस्था की गई है। सभी जगहों पर उम्मीदवारों के बैठने की व्यवस्था के रूप में, सुरक्षित शारीरिक दूरी को सुनिश्चित किया जाएगा। साक्षात्कार में शामिल होने वाले उम्मीदवारों को अपनाए जाने वाले प्रोटोकॉल/ दिशा-निर्देशों के संदर्भ में सूचना प्रदान कर दी गई है।


    आयोग स्वास्थ्य सुरक्षा के उच्चतम मानकों को सुनिश्चित करने के लिए प्रतिबद्ध है , क्योंकि वह अपनी परीक्षाओं के माध्यम से सबसे उपयुक्त उम्मीदवारों का चयन करके अपने संवैधानिक आदेश का निर्वहन करता है।


    एसजी / एएम / एके / एसके


    

    
    (Release ID: 1639940) Visitor Counter : 226
    
    
      Read this release in: Malayalam , English , Urdu , Marathi , Bengali , Manipuri , Punjabi , Odia , Tamil , Telugu