      शिक्षा मंत्रालय

      एचआरडी मंत्री एवं खेल मंत्री कल स्कूली छात्रों के साथ विख्यात खिलाड़ियों की फिट इंडिया वार्ता आरंभ करेंगे
      
      चैंपियन एथलीट छात्रों से बात करेंगे और फिट इंडिया वार्ता में अपने जीवन की प्रेरणादायी कहानियों को साझा करेंगे

      Posted On: 02 JUL 2020 9:43PM by PIB Delhi

    भारत सरकार का प्रमुख कार्यक्रम फिट इंडिया हमारे देश के कुछ शीर्ष खिलाड़ियों के साथ परस्पर संवादमूलक सत्रों की श्रृंखला का आरंभ कर रहा है , जिसका लक्ष्य स्कूली छात्रों को प्रेरित करना है। फिट इंडिया वार्ता नामक ये सत्र कल , 3 जुलाई को केंद्रीय मानव संसाधन विकास मंत्री डॉ. आरपी निशंक , केंद्रीय युवा मामले एवं खेल मंत्री श्री किरण रिजिजू , बैडमिंटन खिलाड़ी पी वी सिंधु तथा भारतीय फुटबाल टीम के कप्तान सुनील छेत्री की उपस्थिति में आरंभ होंगे।


    फिट इंडिया वार्ता सत्रों का आयोजन भारतीय खेल प्राधिकरण तथा मानव संसाधन विकास मंत्रालय (एमएचआरडी) के सहयोग से किया जा रहा है।


    केंद्रीय मानव संसाधन विकास मंत्री डॉ. रमेश पोखरियाल निशंक ने कहा , ‘मैंने श्री किरण रिजिजू से अनुरोध किया है कि वे एक प्लेटफार्म के जरिये सीधे हमारे स्कूली छात्रों से बात करें और उन्होंने न केवल पूरी तरह कृतज्ञ किया , बल्कि पी वी सिंधु तथा सुनील छेत्री जैसे विख्यात खिलाड़ियों को हमारे पहले सत्र के लिए शामिल करने का निर्णय भी किया। हम सभी 3 जुलाई को उपस्थित रहेंगे। आप जो भी चाहते हैं , कृपया पूछें और हम 5 बजे सायं सत्र के दौरान आपको उत्तर देंगे।’


    कई अग्रणी और विख्यात खिलाड़ी अपने बचपन के अनुभवों , किस तरह उन्हें इसकी प्रेरणा मिली , अपनी विफलताओं , संघर्षों और अपनी सफलताओें के किस्से साझा करेंगे। इससे श्रोताओं को बहुत प्रेरणादायी और उनकी जीवन यात्रा के दिलचस्प -एक साधारण स्कूली छात्र से विश्व स्तरीय चैंपियन बनने के- वाकयों को सुनने का अवसर मिलेगा।


    युवा मामले एवं खेल मंत्री श्री किरण रिजिजू ने कहा कि यह एक श्रृंखला है जिसमें चैंपियन एथलीट छात्रों से बात करेंगे और उनकी प्रेरणादायी जीवन गाथाओं को साझा करेंगे। मैं सभी स्कूली छात्रों , शिक्षकों तथा माता-पिताओं को इससे जुड़ने तथा हमसे सीधे परस्पर बातचीत करने के लिए आमंत्रित करता हूं।


    कुल मिला कर छह सत्र होंगे जो 14 जुलाई तक आयोजित किए जाएंगे। बैडमिंटन खिलाड़ी अश्विनी पोन्नप्पा , भारतीय महिला हॉकी टीम की कप्तान रानी रामपाल , टेबल टेनिस स्टार मणिका बत्रा , शूटर अपूर्वी चंदेला तथा प्रेरणादायी पैरालिम्पियन दीपा मलिक सत्रों में शामिल होंगी।


    इन्हें श्री रमेश पोखरियाल निशंक के सोशल मीडिया पेजों , मानव संसाधन विकास मंत्रालय के सोशल मीडिया पेजों , फिट इंडिया फेसबुक एवं यूट्यूब चैनल , स्पोर्ट्र्स तक यूट्यूब चैनल तथा डीडी स्पोर्ट्र्स टेलीविजन और यूट्यूब चैनल पर स्ट्रीम किया जाएगा।


    15 अप्रैल से फिट इंडिया अग्रणी फिटनेस विशेषज्ञों के साथ स्कूली छात्रों के लिए विशिष्ट कंटेंट सत्रों का आयोजन कर रहा है। ये स्कूली छात्रों के लिए विशिष्ट रूप से क्यूरेटेड कैप्सुल हैं।


    ***


    एसजी/एएम/एसकेजे/एसएस

    
    
    (Release ID: 1636067) Visitor Counter : 64
    
    
      Read this release in: English , Manipuri , Tamil