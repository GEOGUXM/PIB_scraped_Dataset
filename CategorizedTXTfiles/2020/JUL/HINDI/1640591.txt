      कॉरपोरेट कार्य मंत्रालय

      सीसीआई ने अडानी पोर्ट्स तथा स्पेशल इकोनॉमिक जोन लिमिटेड द्वारा कृष्णापटनम पोर्ट कंपनी लिमिटेड के अधिग्रहण को मंजूरी दी
      Posted On: 23 JUL 2020 10:06AM by PIB Delhi


    भारतीय प्रतिस्पर्धा आयोग (सीसीआई ) ने अडानी पोर्ट्स और स्पेशल इकोनॉमिक ज़ोन लिमिटेड द्वारा कृष्णापटनम पोर्ट कंपनी लिमिटेड के अधिग्रहण को मंजूरी दी है। प्रस्तावित संयोजन में अदानी पोर्ट्स और स्पेशल इकोनॉमिक ज़ोन लिमिटेड (अदानी पोर्ट्स) द्वारा कृष्णपट्टनम पोर्ट कंपनी लिमिटेड (केपीसीएल ) में इक्विटी शेयरहोल्डिंग के साथ प्रबंधन नियंत्रण के अधिग्रहण की परिकल्पना की गई है।


    अडानी पोर्ट्स एकीकृत पोर्ट अवसंरचना सेवा प्रदाता है जो वर्तमान में छह तटीय राज्यों - गुजरात , गोवा , केरल , आंध्र प्रदेश , तमिलनाडु और ओडिशा के दस घरेलू बंदरगाहों में मौजूद है। अधिग्रहणकर्ता लॉजिस्टिक्स चेन (यानी जहाजों के प्रबंधन से लेकर जहाजों के ठहरने का स्थान , जहाज संचालन , कर्षण , लंगर डालने की जगह , सामानों के रखरखाव , आतंरिक परिवहन , भण्डारण और संचालन , प्रोसेसिंग व रोड या रेल द्वारा अंतिम निकासी) का प्रबंधन करता है।


    केपीसीएल आंध्र प्रदेश के कृष्णापट्टनम में गहरे पानी के बंदरगाह को विकसित करने तथा संचालित करने का कार्य कर रहा है। कंपनी का आंध्र प्रदेश सरकार के साथ , वाणिज्यिक संचालन शुरू होने की तारीख से 30 साल की अवधि के लिए निर्माण-संचालन-साझा-हस्तांतरण (बिल्ड-ऑपरेट-शेयर-ट्रांसफर) के आधार पर रियायत समझौता हुआ है तथा इस समझौते को और 20 साल की अवधि के लिए विस्तार दिया जा सकता है (दो अवधि - प्रत्येक 10 साल की)।


    सीसीआई का विस्तृत आदेश जल्द ही जारी किया जायेगा।


    ***


    एसजी/एएम/जेके /एसएस

    
    
    (Release ID: 1640591) Visitor Counter : 189
    
    
      Read this release in: Punjabi , English , Urdu , Marathi , Manipuri , Bengali , Tamil , Telugu , Malayalam