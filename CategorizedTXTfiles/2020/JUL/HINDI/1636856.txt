      स्‍वास्‍थ्‍य एवं परिवार कल्‍याण मंत्रालय

      कोविड परीक्षण का आंकड़ा 1 करोड़ के पार
      
      कोविड प्रयोगशालाओं की कुल संख्या 1,100 से ज्यादा हुई
      
      4.24 लाख से ज्यादा लोग स्वस्थ हुए, जो सक्रिय मामलों से 1.7 लाख ज्यादा हैं
      
      राष्ट्रीय स्तर पर सुधार की दर बढ़कर 60.86 प्रतिशत हुई

      Posted On: 06 JUL 2020 6:01PM by PIB Delhi

    कोविड परीक्षण के मामले में भारत ने बड़ी उपलब्धि हासिल कर ली है और इसका आंकड़ा 1 करोड़ के स्तर से ज्यादा हो गया है।


    इससे केन्द्र सरकार और राजों / संघ शासित क्षेत्रों की अनुवर्ती उपायों के साथ व्यापक जांच और “ परीक्षण, पता लगाना, उपचार ” की रणनीति की अहमियत का पता चलता है।


    पिछले 24 घंटों के दौरान 3,46,459 नमूनों का परीक्षण हुआ। इस प्रकार अभी तक कुल 1,01,35,525 नमूनों का परीक्षण हो चुका है।


    देश भर में परीक्षण प्रयोगशालाओं के नेटवर्क के निरंतर विस्तार के सहारे ही यह उपलब्धि संभव हुई है। अब लोग 1,105 से ज्यादा प्रयोगशालाओं में कोविड परीक्षण करा रहे हैं। इनमें से 788 सरकारी प्रयोगशालाएं हैं और 317 निजी क्षेत्र की हैं। प्रयोगशालाओं द्वारा उपलब्ध कराए जा रहे विभिन्न प्रकार के कोविड-19 परीक्षण इस प्रकार हैं :


    • रियल टाइम आरटी पीसीआर आधारित प्रयोगशालाएं : 592 ( सरकारी : 368 + निजी : 224)


    • ट्रूनैट आधारित परीक्षण प्रयोगशालाएं : 421 ( सरकारी : 387 + निजी : 34)


    • सीबीएनएएटी आधारित परीक्षण प्रयोगशालाएं : 92 ( सरकारी : 33 + निजी : 59)


    भारत सरकार द्वारा राज्यों / संघ शासित क्षेत्रों के साथ मिलकर कोविड-19 की रोकथाम और प्रबंधन के लिए निरंतर तथा केन्द्रित प्रयासों से आज स्वस्थ होने वाले कोविड-19 के मरीजों की संख्या बढ़कर 4,24,432 हो गई है। पिछले 24 घंटों के दौरान, कुल 15,350 मरीज स्वस्थ हो गए।


    सक्रिय मामलों की तुलना में स्वस्थ होने वालों की संख्या 1,71,145 ज्यादा है। इससे राष्ट्रीय स्तर पर सुधार की दर बढ़कर 60.86 प्रतिशत हो गई है।


    सक्रिय मामलों की संख्या 2,53,287 के स्तर पर है और सभी सक्रिय मामले स्वास्थ्य निगरानी में बने हुए हैं।


    कोविड- 19 से संबंधित तकनीकी मुद्दों पर सभी प्रामाणिक और अद्यतन जानकारी , दिशा-निर्देश और परामर्श के लिए नियमित रूप से https://www.mohfw.gov.in/ और @MoHFW_INDIA । देखें।


    कोविड- 19 से संबंधित तकनीकी सवाल technquery.covid19@gov.in और अन्य सवाल ncov2019@gov.in तथा @CovidIndiaSeva पर भेजे जा सकते हैं।


    कोविड​​- 19 पर किसी भी प्रश्न के संबंध में कृपया स्वास्थ्य एवं परिवार कल्याण मंत्रालय की हेल्पलाइन नंबर: + 91-11-23978046 या 1075 ( टोल-फ्री) पर कॉल करें। कोविड- 19 पर राज्यों / केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर भी उपलब्ध है।


    
    

    ****


    एसजी / एएम / एमपी / डीए

    
    
    (Release ID: 1636856) Visitor Counter : 144
    
    
      Read this release in: Bengali , English , Urdu , Marathi , Manipuri , Punjabi , Gujarati , Odia , Tamil , Telugu , Malayalam