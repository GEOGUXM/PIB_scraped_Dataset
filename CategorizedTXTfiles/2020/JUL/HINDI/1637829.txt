      उप राष्ट्रपति सचिवालय

      उपराष्ट्रपति ने दिल्ली विश्वविद्यालय के अधिकारियों को प्रतिभाशाली कलाकारों के लिए सीटों को निर्धारित करते हुए आरक्षण की वर्तमान प्रक्रिया को जारी रखने की सलाह दी
      
      परीक्षा कैलेंडर को अंतिम रूप देने और विश्वविद्यालय में रिक्त पदों को भरने के लिए त्वरित कार्रवाई करें- उपराष्ट्रपति ने दिल्ली विश्वविद्यालय से कहा

      Posted On: 10 JUL 2020 6:39PM by PIB Delhi

    उपराष्ट्रपति श्री एम. वेंकैया नायडू ने आज दिल्ली विश्वविद्यालय के अधिकारियों को सलाह दी कि वे विभिन्न शिक्षणेत्तर गतिविधियों के लिए आरक्षण से संबंधित निर्णय की समीक्षा करें और प्रतिभाशाली कलाकारों के लिए सीटें निर्धारित करते हुए आरक्षण की वर्तमान प्रक्रिया को जारी रखें। सांसदों और प्रमुख कलाकारों से इस विषय पर कई अनुरोध प्राप्त करने के बाद उपराष्ट्रपति ने यह सुझाव दिया।


    दिल्ली विश्वविद्यालय के उप कुलपति और दिल्ली विश्वविद्यालय के कॉलेजों के डीन ने आज सुबह दिल्ली विश्वविद्यालय के कुलाधिपति, उपराष्ट्रपति श्री एम.वेंकैया नायडू से उनके निवास पर मुलाकात की। उन्होंने उन्हें विश्वविद्यालय के कॉलेजों में प्रथम वर्ष के प्रवेश के लिए विभिन्न शिक्षणेत्तर गतिविधियों के अंतर्गत आरक्षण सहित कई मुद्दों से अवगत कराया। इससे पूर्व मानव संसाधन विकास मंत्रालय के सचिव ने भी उपराष्ट्रपति को इस विषय के बारे में जानकारी दी थी


    इस दौरान उपराष्ट्रपति को ओपन बुक परीक्षा प्रणाली के बारे में भी जानकारी दी गई तथा रजिस्ट्रार, परीक्षा नियंत्रक, लाइब्रेरियन, कॉलेजों के प्राचार्यों और अन्य अधिकारियों की लंबित नियुक्तियों को भरने के विषय से भी अवगत कराया गया।


    उपराष्ट्रपति ने सलाह दी कि विश्विद्यालय अपने परीक्षा कैलेंडर को जल्द से जल्द तय करें तथा रिक्त पदों पर नियुक्तियां करें।


    ***


    एसजी / एएम / एसके

    
    
    (Release ID: 1637829) Visitor Counter : 102
    
    
      Read this release in: English , Urdu , Manipuri , Bengali , Punjabi , Tamil