      रक्षा मंत्रालय

      समुंद्र सेतु अभियान
      
      687 भारतीय नागरिकों को आईएनएस जलाश्व के माध्यम से ईरान से लाया गया

      Posted On: 01 JUL 2020 9:08PM by PIB Delhi

    भारतीय नौसेना के "ऑपरेशन समुंद्र सेतु" के अंतर्गत तैनात आईएनएस जलाश्व के माध्यम से प्रातः 01 जुलाई 2020 को 687 भारतीय नागरिकों को ईरान के बांदर अब्बास से तूतीकोरिन बंदरगाह में लाया गया। इस अभियान के तहत अब तक ईरान से 920 भारतीय नागरिकों को भारतीय पोतों के माध्यम से स्वदेश लाया गया है।


    ईरान में भारतीय मिशन द्वारा भारतीय नागरिकों को सुविधा दी गई थी। आवश्यक चिकित्सीय जांच के बाद लोगों को जहाज पर चढ़ाया गया। समुद्री यात्रा के दौरान कोविड से संबंधित सुरक्षा प्रोटोकॉल का भी सख्ती से पालन किया गया।


    तूतीकोरिन में स्थानीय अधिकारियों ने स्वदेश से लाए गए नागरिकों की अगवानी की और उन्हे शीघ्रता से उनके गंतव्यों पर भेजने से पूर्व उनकी स्वास्थ्य जांच, आप्रवासन और परिवहन जैसी व्यवस्थाएं की गईं।


    भारतीयों को स्वदेश लाने की इस मुहिम के साथ, भारतीय नौसेना वर्तमान में जारी महामारी के दौरान, मालदीव, श्रीलंका और ईरान से 3992 भारतीय नागरिकों को स्वदेश ला चुकी है।


    ***


    एसजी / एएम / एसएस/एसएस

    

    
    (Release ID: 1635820) Visitor Counter : 255
    
    
      Read this release in: English , Urdu , Marathi , Manipuri , Punjabi , Tamil , Telugu