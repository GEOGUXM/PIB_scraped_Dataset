      रसायन एवं उर्वरक मंत्रालय

      देश भर में उर्वरकों की पर्याप्त उपलब्धता है: श्री डी. वी. सदानंद गौड़ा
      
      तेलंगाना के कृषि मंत्री श्री सिंगीरेड्डी निरंजन रेड्डी ने राज्य में यूरिया की उपलब्धता के संबंध में श्री गौड़ा से मुलाकात की
      
      Posted On: 20 JUL 2020 4:19PM by PIB Delhi


    केंद्रीय रसायन और उर्वरक मंत्री श्री डी. वी. सदानंद गौड़ा ने कहा है कि चालू खरीफ मौसम के कारण देश भर में उर्वरकों की मांग में उल्लेखनीय वृद्धि हुई है। श्री गौड़ा ने कहा कि इस मांग को पूरा करने के लिए सरकार उत्पादकों और राज्य सरकारों के साथ मिलकर काम कर रही है।


    केंद्रीय मंत्री ने कहा कि इसके अलावा , मांग के अनुरूप आपूर्ति बढ़ाने के लिए आयात-चक्र को छोटा किया गया है।


    तेलंगाना के कृषि मंत्री श्री सिंगीरेड्डी निरंजन रेड्डी ने राज्य में यूरिया की उपलब्धता के सम्बन्ध में आज यहां श्री गौड़ा से उनके कार्यालय में मुलाकात की। उन्होंने कहा कि पिछले साल की तुलना में इस खरीफ मौसम के दौरान बेहतर मानसून और खेती के रकबे में वृद्धि के कारण राज्य में किसानों द्वारा यूरिया की मांग और खपत में वृद्धि देखी जा रही है। उन्होंने श्री गौड़ा से तेलंगाना में यूरिया की पर्याप्त आपूर्ति सुनिश्चित करने का अनुरोध किया।


    श्री गौड़ा ने कहा कि अभी पूरे देश में उर्वरकों की पर्याप्त उपलब्धता है और राज्यों के पास पहले से ही पर्याप्त स्टॉक हैं , लेकिन फिर भी यदि बुवाई के कारण कोई अतिरिक्त मांग है , तो आपूर्ति में तेजी लाई जाएगी और किसानों को समय पर यूरिया उपलब्ध कराया जाएगा।


    ******


    एसजी / एएम / जेके / डीके


    

    
    (Release ID: 1639967) Visitor Counter : 111
    
    
      Read this release in: English , Urdu , Marathi , Bengali , Manipuri , Assamese , Punjabi , Odia , Tamil , Telugu , Malayalam