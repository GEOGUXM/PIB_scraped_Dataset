      स्‍वास्‍थ्‍य एवं परिवार कल्‍याण मंत्रालय

      प्रयोगशाला अवसंरचना में तेज वृद्धि होने से ‘टेस्ट ट्रैक एंड ट्रीट’ की रणनीति जारी रखते हुए अबतक 1.5 करोड़ से ज्यादा कोविड-19 के नमूनों का परीक्षण किया गया
      Posted On: 24 JUL 2020 3:22PM by PIB Delhi


    देश में अब तक 1.5 करोड़ से अधिक (1,54,28,170) कोविड-19 के नमूनों का परीक्षण किया जा चुका है। पिछले 24 घंटों में कोविड संक्रमण का पता लगाने के लिए 3,52,801 नमूनों का परीक्षण किया गया।


    देश में प्रति दस लाख आबादी पर कोविड नमूनों का परीक्षण 11179.83 पर पहुंच गया है। टेस्ट, ट्रैक और ट्रीटमेंट की रणनीति को अपनाने के बाद से नमूनों के परीक्षण में लगातार वृद्धि देखी जा रही है।


    प्रति दस लाख आबादी पर परीक्षण में वृद्धि की यह दर प्रयोगशालाओं की संख्या में लगातार बढ़ोतरी होने की वजह से हासिल की जा सकी है। देश में कोविड परीक्षण प्रयोगशालाओं की मौजूदा संख्या इस समय 1290 है। इसके अलावा केन्द्र, राज्य सरकारों और केन्द्र शासित प्रदेशों के प्रशासन की ओर से नमूना परीक्षण के लिए कई और विकल्पों की सुविधा दिए जाने से भी इसमें बढ़ोतरी हो रही है।


    आरटीएम-पीसीआर प्रयोगशालाएं आईसीएमआर द्वारा निर्धारित नवीनतम परीक्षण रणनीति की रीढ़ हैं। सार्वजनिक और निजी क्षेत्रों में प्रयोगशालाओं की संख्या में उत्तरोत्तर वृद्धि देखी जा रही है। सरकारी क्षेत्र में इस समय कोविड परीक्षण के लिए 897 और निजी क्षेत्र में 393 प्रयोगशालाएँ हैं। इनका ब्यौरा इस प्रकार है:

      * वास्तविक समय आरटी पीसीआर आधारित परीक्षण प्रयोगशालाएं: 653 (सरकारी: 399 + निजी: 254)
      * ट्रूनेट आधारित परीक्षण प्रयोगशाला: 530 (सरकारी: 466 + निजी: 64)
      * सीबीएनएएटी आधारित परीक्षण प्रयोगशालाएं: 107 (सरकारी: 33 + निजी: 70)

    कोविड-19 से संबंधित तकनीकी मुद्दों, दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड-19 से संबंधित तकनीकी सवाल technicalquery.covid19@gov.in और अन्य सवाल ncov2019@gov.in एवं @CovidIndiaSeva पर भेजे जा सकते हैं।


    कोविड-19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 (टोल-फ्री) पर कॉल करें। राज्यों / केंद्र शासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    एसजी / एएम /एमएस /डीसी


    

    
    (Release ID: 1640933) Visitor Counter : 86
    
    
      Read this release in: Marathi , Assamese , Malayalam , English , Urdu , Bengali , Manipuri , Punjabi , Gujarati , Odia , Tamil , Telugu
    
    
    

*