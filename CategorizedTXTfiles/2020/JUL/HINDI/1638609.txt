      आयुष

      आयुष मंत्रालय ने ‘मेरा जीवन - मेरा योग’ वीडियो ब्लॉगिंग प्रतियोगिता के विजेताओं के नामों की घोषणा की
      Posted On: 14 JUL 2020 6:57PM by PIB Delhi


    ‘ मेरा जीवन , मेरा योग ’ नामक वीडियो ब्लॉगिंग प्रतियोगिता के विजेताओं के नामों की घोषणा आज कर दी गई। डिजिटल प्‍लेटफॉर्म पर आयोजित की गई यह वैश्विक प्रतियोगिता दरअसल आयुष मंत्रालय और भारतीय सांस्कृतिक संबंध परिषद (आईसीसीआर ) का एक संयुक्त प्रयास है। इसका शुभारंभ 31 मई , 2020 को प्रधानमंत्री श्री नरेन्‍द्र मोदी द्वारा छठे अंतर्राष्ट्रीय योग दिवस के अवसर पर किया गया था।


    यह प्रतियोगिता इन छह श्रेणियों में आयोजित की गई थी - प्रोफेशनल , वयस्क ( 18 वर्ष से अधिक) और युवा ( 18 वर्ष से कम) , जिनमें से प्रत्‍येक में पुरुष एवं महिला प्रतिभागियों को अलग-अलग माना गया था। पूरे भारत से कुल 35141 प्रविष्टियां प्राप्त हुईं , जबकि अन्य देशों से लगभग 2000 प्रविष्टियां प्राप्त हुईं। अन्य देशों की प्रविष्टियों का आकलन संबंधित भारतीय मिशनों द्वारा किया जा रहा है।


    प्रोफेशनल श्रेणी में प्रथम विजेता अश्वथ हेगड़े (पुरुष) और रजनी गहलोत (महिला) हैं। वयस्क ( 18 वर्ष से अधिक) श्रेणी में राजपाल सिंह आर्य और शैली प्रसाद को प्रथम विजेता घोषित कि या गया है। इसी तरह युवा ( 18 वर्ष से कम) श्रेणी में प्रथम विजेता प्रणय शर्मा और नाव्या एस.एच. हैं।


    भारत से प्राप्त प्रविष्टियों की गहन जांच 200 योग विशेषज्ञों ने की। 160 वीडियो का चयन कि या गया। इसके अलावा , इन श्रेणियों में 15 सदस्यीय ज्‍यूरी ने छांटी गई प्रविष्टियों का आकलन किया। ज्‍यूरी के सदस्यों द्वारा स्वतंत्र रूप से अलग-अलग दिए गए अंकों और उनके औसत स्कोर के आधार पर विजेताओं के बारे में निर्णय लिया गया। उच्चतम या सर्वाधिक औसत स्कोर वाले प्रतिभागियों को विजेता घोषित किया गया।


    यह प्रतियोगिता विश्‍व भर के प्रतिभागियों के लिए खुली थी। प्रतियोगिता में भाग लेने के लिए प्रतिभागियों को 3 योगाभ्यासों (क्रिया , आसन , प्राणायाम , बंध या मुद्रा) का 3 मिनट की अवधि वाला वीडियो अपलोड करना था जिसमें इस आशय का एक लघु वीडियो संदेश / विवरण भी शामिल करना आवश्‍यक था कि योगाभ्यासों से कि स तरह उनके जीवन में उल्‍लेखनीय सकारात्‍मक परिवर्तन हुए हैं। वीडियो को प्रतियोगिता के हैशटैग #MyLifeMyYoga के साथ फेसबुक , ट्विटर या इंस्टाग्राम पर अपलोड किया गया था। इस प्रतियोगिता का समापन अंतर्राष्ट्रीय योग दिवस , यानी 21 जून 2020 को 23.50 बजे हुआ ।


    छह श्रेणियों में भारतीय पुरस्कार विजेताओं की विस्‍तृत जानकारी पाने के लिए अंग्रेजी का अनुलग्‍नक यहां क्लिक करें


    ***


    एसजी/एएम/आरआरएस- 67 20


    

    
    (Release ID: 1638609) Visitor Counter : 155
    
    
      Read this release in: Kannada , Bengali , Assamese , Tamil , English , Urdu , Marathi , Manipuri , Punjabi , Telugu