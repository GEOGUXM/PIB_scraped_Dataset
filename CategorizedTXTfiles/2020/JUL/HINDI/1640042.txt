      वित्‍त मंत्रालय

      सीबीडीटी और एमएसएमई मंत्रालय ने आज समझौता ज्ञापन (एमओयू) पर हस्ताक्षर किए
      Posted On: 20 JUL 2020 6:55PM by PIB Delhi


    सीबीडीटी द्वारा एमएसएमई मंत्रालय को डेटा साझा करने के उद्देश्य से केंद्रीय प्रत्यक्ष कर बोर्ड (सीबीडीटी ) और सूक्ष्म , लघु और मध्यम उद्योग मंत्रालय (एमएसएमई मंत्रालय ), भारत सरकार ने आज एक औपचारिक समझौता ज्ञापन (एमओयू ) पर हस्ताक्षर किए। समझौता ज्ञापन पर सीबीडीटी की आयकर प्रमुख महानिदेशक (सिस्टम) श्रीमती अनु जे. सिंह और एमएसएमई मंत्रालय के अपर सचिव तथा विकास आयुक्त श्री देवेंद्र कुमार सिंह ने हस्ताक्षर किए।


    एमओयू से एमएसएमई मंत्रालय को आयकर विभाग द्वारा आयकर-रिटर्न (आईटीआर ) संबंधित सूचनाओं के निर्बाध प्राप्ति की सुविधा मिलेगी। एमएसएमई मंत्रालय की अधिसूचना संख्या एसओ 2119 (ई) दिनांक 26/06/2020 में अधिसूचित मानदंडों के अनुसार इस डेटा से एमएसएमई मंत्रालय को उद्यमों की जांच करने तथा उन्हें सूक्ष्म , लघु और मध्यम श्रेणियों में वर्गीकरण करने की सुविधा प्राप्त होगी।


    सहमति पत्र , हस्ताक्षर किए जाने की तारीख से लागू हो गया है। दोनों संगठन डेटा विनिमय की प्रक्रिया को सुविधाजनक बनाने के लिए नोडल अधिकारी और वैकल्पिक नोडल अधिकारी नियुक्त करेंगे।


    यह एमओयू सीबीडीटी और एमएसएमई मंत्रालय के बीच सहयोग और तालमेल के नए युग की शुरुआत का प्रतीक है।


    ******


    एसजी / एएम / जेके/डीके


    

    
    (Release ID: 1640042) Visitor Counter : 93
    
    
      Read this release in: English , Urdu , Marathi , Manipuri , Bengali , Punjabi , Odia , Tamil , Telugu