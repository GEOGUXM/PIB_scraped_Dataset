      रेल मंत्रालय

      आरपीएफ के महानिदेशक श्री अरुण कुमार को यूआईसी (यूनियन इंटरनेशनेल देस शिमन्स/इंटरनेशनल यूनियन ऑफ रेलवे) सुरक्षा मंच का उपाध्यक्ष मनोनीत किया गया
      Posted On: 22 JUL 2020 7:14PM by PIB Delhi


    यूआईसी के महानिदेशक, श्री फ्रैंकोइस डेवने ने रेलवे बोर्ड के अध्यक्ष, श्री विनोद कुमार यादव को सूचित किया है कि 96वीं यूआईसी महासभा के निर्णय के अनुसार, जुलाई 2020 से लेकर जुलाई 2022 तक के लिए सुरक्षा मंच के उपाध्यक्ष के रूप में श्री अरुण कुमार को मनोनीत किया गया है। उसके बाद, आरपीएफ के महानिदेशक जुलाई 2022 से लेकर जुलाई 2024 तक सुरक्षा मंच के अध्यक्ष का पदभार ग्रहण करेंगे।


    यूआईसी (यूनियन इंटरनेशनेल देस शिमन्स) एक फ्रेंच शब्द है जिसका अर्थ अंग्रेजी में इंटरनेशनल यूनियन ऑफ रेलवे है। इसका मुख्यालय पेरिस में है।


    यूआईसी सूरक्षा मंच को, व्यक्तियों , संपत्ति और प्रतिष्ठानों की सुरक्षा से संबंधित मामलों में रेलवे की ओर से विश्लेषण करने और नीतिगत दृष्टिकोण विकसित करने और निर्माण करने का अधिकार प्राप्त है। यह सुरक्षा मंच, यूआईसी सदस्यों की सुरक्षा एजेंसियों के बीच सूचनाओं और विचारों के आदान-प्रदान को बढ़ावा देता है और सदस्यों या बाहरी गतिविधियों की आवश्यकता के अनुसार रेलवे सुरक्षा के क्षेत्र में साझा हितों वाली परियोजनाओं और गतिविधियों को प्रस्तावित करता है। यूआईसी सुरक्षा मंच द्वारा वर्तमान महामारी के दौरान कोविड - 19 के लिए गठित टास्क फोर्स, विचारों का आदान-प्रदान करने , सावधानियों को अपनाने , पूर्वावस्था की प्राप्ति के प्रयासों और अनुभवों को साझा करने की दिशा में बहुत ही उपयोगी साबित हुआ है।


    आरपीएफ, भारतीय रेलवे की ओर से , हमेशा ही यूआईसी सुरक्षा मंच का एक सक्रिय सदस्य रहा है और लंबे समय से विचार-विमर्श , मंत्रणा , विचारों का आदान-प्रदान और सर्वोत्तम प्रथाओं के लिए योगदान देता रहा है। इसने 2006 और 2015 में, नई दिल्ली में यूआईसी सुरक्षा सम्मेलनों का आयोजन भी किया है। आरपीएफ अपने आप को कार्य समूहों , मंचों और बैठकों में शामिल करता रहा है और यूआईसी सुरक्षा मंच के कामकाज में इसके योगदान को ध्यान में रखते हुए यूआईसी के नेतृत्व द्वारा इसकी लंबे समय से सराहना की जा रही है।


    एसजी / एएम / एके / एसके


    

    
    (Release ID: 1640499) Visitor Counter : 126
    
    
      Read this release in: English , Urdu , Manipuri , Punjabi , Tamil , Telugu