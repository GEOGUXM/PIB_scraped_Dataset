      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      संक्रमण से ठीक होने वाले मरीजों की संख्या 4 लाख से अधिक
      
      संक्रमण से ठीक होने वाले मरीजों की संख्या इस बीमारी से संक्रमित मरीजों की संख्या से करीब 1.65 लाख अधिक

      Posted On: 05 JUL 2020 1:43PM by PIB Delhi

    कोविड-19 पर काबू पाने और इसकी रोकथाम के लिए राज्यों/केंद्र शासित प्रदेशों के साथ-साथ भारत सरकार के उठाए गए सामूहिक और केंद्रित प्रयासों की वजह से कोरोना वायरस से संक्रमित मरीजों के ठीक होने की संख्या बढ़कर अब तक 4,09,082 हो गई है। पिछले 24 घंटों के दौरान, कोविड-19 के कुल 14,856 रोगियों को ठीक किया गया है।


    अब तक कोविड-19 के संक्रमण से ठीक होने वाले रोगियों की संख्या इस बीमारी से संक्रमित कुल लोगों की संख्या से 1,64,268 अधिक है। इसके साथ ही कोविड-19 से ठीक होने की राष्ट्रीय दर बढ़कर 60.77% हो गई है।


    अभी इस बीमारी के 2,44,814 सक्रिय मामले हैं और सबका सक्रिय चिकित्सा देखरेख में इलाज चल रहा है।


    देश में 21राज्य/केंद्र शासित प्रदेश ऐसे हैं जहां इस बीमारी से ठीक होने की दर राष्ट्रीय औसत से अधिक है। यह सूची इस प्रकार है:

                                                                  
क्रम संख्या  राज्य/ केंद्र शासित प्रदेश  स्वास्थ्य में सुधार की दर
                                                                  
                                                                  
                                                                  
1.           चंडीगढ                      85.9%                    
                                                                  
                                                                  
                                                                  
2.           लद्दाख                      82.2%                    
                                                                  
                                                                  
                                                                  
3.           उत्तराखंड                   80.9%                    
                                                                  
                                                                  
                                                                  
4.           छत्तीसगढ                    80.6%                    
                                                                  
                                                                  
                                                                  
5.           राजस्थान                    80.1%                    
                                                                  
                                                                  
                                                                  
6.           मिजोरम                      79.3%                    
                                                                  
                                                                  
                                                                  
7.           त्रिपुरा                    77.7%                    
                                                                  
                                                                  
                                                                  
8.           मध्य प्रदेश                 76.9%                    
                                                                  
                                                                  
                                                                  
9.           झारखंड                      74.3%                    
                                                                  
                                                                  
                                                                  
10.          बिहार                       74.2%                    
                                                                  
                                                                  
                                                                  
11.          हरियाणा                     74.1%                    
                                                                  
                                                                  
                                                                  
12.          गुजरात                      71.9%                    
                                                                  
                                                                  
                                                                  
13.          पंजाब                       70.5%                    
                                                                  
                                                                  
                                                                  
14.          दिल्ली                      70.2%                    
                                                                  
                                                                  
                                                                  
15.          मेघालय                      69.4%                    
                                                                  
                                                                  
                                                                  
16.          ओडिशा                       69.0%                    
                                                                  
                                                                  
                                                                  
17.          उत्तर प्रदेश                68.4%                    
                                                                  
                                                                  
                                                                  
18.          हिमाचल प्रदेश               67.3%                    
                                                                  
                                                                  
                                                                  
19.          पश्चिम बंगाल                66.7%                    
                                                                  
                                                                  
                                                                  
20           असम                         62.4%                    
                                                                  
                                                                  
                                                                  
21           जम्मू कश्मीर                62.4%                    
                                                                  
                                                                  

    देश में परीक्षण प्रयोगशाला नेटवर्क को लगातार बढ़ाया जा रहा है। 786सरकारी प्रयोगशालाओं और 314 निजी प्रयोगशालाओं के साथ देश में अभी 1100 प्रयोगशालाएं काम रही हैं। इसमें शामिल है:


    • वास्तविक समय आरटी पीसीआर आधारित परीक्षण प्रयोगशालाएं: 591 (सरकार: 368 + निजी: 223)


    • ट्रूनेट आधारित परीक्षण प्रयोगशाला: 417(सरकार: 385 + निजी: 32)


    • सीबीएनएएटी आधारित परीक्षण प्रयोगशालाएं: 92 (सरकार: 33 + निजी: 59)


    कोविड-19 के लिए परीक्षण में आ रही बाधाओं को दूर करने के लिए हाल ही में उठाए गए विभिन्न उपायों के साथ "परीक्षण (टेस्ट), पहचान (ट्रेस), उपचार (ट्रीट)" की केंद्रित कार्यनीति की वजह से हर दिन परीक्षण किए जा रहे नमूनों की संख्या में लगातार वृद्धि हो रही है। पिछले 24 घंटों के दौरान 2,48,934 नमूनों का परीक्षण किया गया है। आज की तारीख में शुरू से अब तक कुल 97,89,066 नमूनों की जांच की गई है।


    स्वास्थ्य और परिवार कल्याण मंत्रालय ने ‘सामान्य चिकित्सा और विशेष मानसिक स्वास्थ्य देखभाल केंद्रों के लिए एक मार्गदर्शन दस्तावेज’ जारी किया है। यह दस्तावेज


    https://www.mohfw.gov.in/pdf/MentalHealthIssuesCOVID19NIMHANS.pdf पर उपलब्ध है।


    कोविड-19 से संबंधित तकनीकी मुद्दों पर सभी प्रामाणिक और अद्यतन जानकारी,दिशा-निर्देश और परामर्श के लिए नियमित रूप से https://www.mohfw.gov.in/ और @MoHFW_INDIA। देखें।


    कोविड-19 से संबंधित तकनीकी सवाल technquery.covid19@gov.in और अन्य सवाल ncov2019@gov.in तथा @CovidIndiaSevaपर भेजे जा सकते हैं।


    कोविड​​-19 पर किसी भी प्रश्न के संबंध में कृपया स्वास्थ्य एवं परिवार कल्याण मंत्रालय की हेल्पलाइन नंबर: + 91-11-23978046 या 1075 (टोल-फ्री) पर कॉल करें। कोविड-19 पर राज्यों / केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर भी उपलब्ध है।


    ***


    एसजी/एएम/एके/एसएस

    
    
    (Release ID: 1636626) Visitor Counter : 15991
    
    
      Read this release in: Marathi , English , Urdu , Assamese , Manipuri , Bengali , Punjabi , Gujarati , Odia , Tamil , Telugu , Malayalam