      संस्‍कृति मंत्रालय

      एएसआई के स्मारकों में फ़िल्म शूटिंग करने के लिए 3 सप्ताह के अंदर मिलेगी इजाजत: श्री प्रहलाद सिंह पटेल
      
      प्रधानमंत्री श्री नरेंद्र मोदी के आत्मनिर्भर भारत को बल देने के उद्देश्य से की गई घोषणा

      Posted On: 09 JUL 2020 9:07PM by PIB Delhi

    केंद्रीय संस्कृति व पर्यटन राज्यमंत्री प्रहलाद सिंह पटेल ने फिक्की फ्रेम्स के साथ वर्चुअल संवाद में गुरुवार को कहा कि भारतीय पुरातत्व सर्वेक्षण (एएसआई) के सभी स्मारकों में फिल्मों की शूटिंग की अनुमति के लिए अब अधिक इंतज़ार करने की जरूरत नहीं होगी। श्री पटेल ने कहा कि भारतीय पुरातत्व सर्वेक्षण की वेबसाइट https://asiegov.gov.in/login पर ऑनलाइन आवेदन करने के अधिकतम 3 सप्ताह में उन्हें शूटिंग की अनुमति प्रदान कर दी जाएगी। उन्होंने कहा कि इस घोषणा से न सिर्फ फिल्मों की शूटिंग को भारत में बढ़ावा मिलेगा बल्कि भारतीय स्मारकों का भी प्रचार प्रसार हो सकेगा।


    आज @FICCIFRAMES के वर्चुअल संवाद मे फ़िल्मों के निर्माण के लिए,मा प्रधानमंत्री @narendramodi के आत्मनिर्भर भारत अभियान में @ASIGoI के स्मारकों के छायांकन के लिए अनुमति आनलाइन https://t.co/2I76UmBS31 अधिकतम ३सप्ताह में पर ली जा सकती है @PMOIndia @JPNadda @incredibleindia @BJP4MP pic.twitter.com/djmuDHpzGB

    — Prahlad Singh Patel (@prahladspatel) July 9, 2020

    श्री पटेल ने कहा कि माननीय प्रधानमंत्री श्री नरेंद्र मोदी के आत्मनिर्भर भारत को बढ़ावा देने के उद्देश्य से यह घोषणा की गई है। इसके साथ ही श्री पटेल ने फ़िल्म उद्योग से अपील की कि उन्हें भारतीय पुरातत्व सर्वेक्षण के जाने माने स्मारकों के साथ साथ कम प्रसिद्ध स्मारकों पर भी शूटिंग करनी चाहिए ताकि दुनिया को उन स्मारकों के बारे में भी जानकारी मिल सके। साथ ही केंद्रीय मंत्री ने उत्तर-पूर्वी भारत और हिमालयी राज्यों में भी अधिक से अधिक शूटिंग करने का अनुरोध किया जिससे देश और दुनिया को वहां की खूबसूरती के बारे में और अधिक जानने को मिले।


    *****


    नाभ/अकुजै/ओअ

    
    
    (Release ID: 1637624) Visitor Counter : 145
    
    
      Read this release in: English