      युवा कार्यक्रम एवं खेल मंत्रालय

      एनएसएनआईएस पटियाला ने प्रतिष्ठित एथलीटों को आवेदन करने की सुविधा देने के लिए कोचिंग कोर्स के प्रवेश मानदंडों में छूट की घोषणा की
      Posted On: 10 JUL 2020 4:54PM by PIB Delhi


    पहली बारपुरुषों और महिलाओं समेत 46 प्रतिष्ठित एथलीटोंको 2020-21 सत्र के लिए नेताजी सुभाष नेशनल इंस्टीट्यूट ऑफ स्पोर्ट्स ( एनएसएनआईएस) , पटियाला के स्पोर्ट्स कोचिंग के प्रमुख डिप्लोमा कोर्स में सीधे नामांकन की सुविधा मिलेगी। इस निर्णय की घोषणा , केंद्रीय युवा कार्यक्रम और खेल मंत्री श्री किरेन रिजिजू ने मई में की थी। अब , पाठ्यक्रम में प्रतिष्ठित एथलीटों की अधिक भागीदारी सुनिश्चित करने के लिए , प्रवेश के कुछ मानदंडों में ढील देने का निर्णय लिया गया है।


    हालांकि सभी प्रतिष्ठित एथलीटों के लिए शैक्षिक योग्यता 10+2 है , लेकिन खेल उपलब्धियों के मानदंड में बदलाव किया गया है ताकि एशियाई और राष्ट्रमंडल पदक विजेता और सीनियर विश्व चैंपियनशिप के प्रतिभागियों को पाठ्यक्रम में दाखिला लेने की अनुमति मिल सके। इससे पहले , आवेदक के लिए सीनियर वर्ल्ड चैम्पियनशिप में पदक जीतना अनिवार्य था , लेकिन नए मानदंड के तहत जिन एथलीटों ने आयोजन में भाग लिया है , वे भी आवेदन करने के पात्र हैं। पहले एशियाई या राष्ट्रमंडल खेलों में स्वर्ण पदक विजेता होना जरूरी था लेकिन अब इन खेलों में स्वर्ण , रजत या कांस्य में से कोई भी पदक विजेता आवेदन कर सकता है। ओलंपिक में भाग लेने वाले एथलीट , कोर्स के लिए आवेदन करने के योग्य माने जायेंगे।


    भारतीय खेल प्राधिकरण के महानिदेशक श्री संदीप प्रधान ने निर्णय के बारे में कहा , " कोचिंग पेशे में प्रतिष्ठित भारतीय एथलीटों को शामिल करना महत्वपूर्ण है क्योंकि भारत के बढ़ते खेल क्षेत्र की बढ़ती जरूरतों को पूरा करने की आवश्यकता है , ताकि देश की सर्वश्रेष्ठ प्रतिभा को आकर्षित किया जा सके।" प्रतिष्ठित वर्ग के एथलीटों के लिए प्रवेश मानदंड में छूट सुनिश्चित करेगी कि उनमें से कई इस पाठ्यक्रम के लिए आवेदन करने के योग्य हो जायेंगे।"


    23 खेलों (प्रत्येक कोर्स में 1 पुरुष , 1 महिला कोच) के लिए 46 प्रख्यात एथलीटों को चुना जाएगा , और उन्हें प्रवेश परीक्षा देने के लिए उपस्थित नहीं होना पड़ेगा। प्रवेश परीक्षा पहली बार ऑनलाइन आयोजित की जा रही है। सभी प्रतिष्ठित एथलीटों , जिन्हें सीधे पाठ्यक्रम के लिए चुना गया है , को अन्य उम्मीदवारों के साथ चिकित्सा और शारीरिक परीक्षण देना होगा।


    कोर्स के एक ही संकाय में आवेदन करने वाले दो प्रतिष्ठित एथलीटों के मामले में , अंतिम उम्मीदवार की पहचान के लिए एक बिंदु प्रणाली तैयार की गई है।


    प्रतिष्ठित एथलीटों के लिए मानदंडों में छूट को देखते हुए , नामांकन के लिए ऑनलाइन आवेदन जमा करने की अंतिम तिथि को बढ़ाकर 31 जुलाई करने का भी निर्णय लिया गया है।


    कोरोना महामारी की वर्तमान स्थिति को ध्यान में रखते हुएप्रतिष्ठित एथलीटों के अलावा , अन्य उम्मीदवारों के लिएयह निर्णय लिया गया है किजो उम्मीदवार स्नातक स्तर की डिग्री पाठ्यक्रमों के अंतिम वर्ष के परिणामों की प्रतीक्षा कर रहे हैं या विश्वविद्यालय द्वारा अंतिम वर्ष की परीक्षा का आयोजन नहीं किया जा सका है वे भी डिप्लोमा कोर्स में प्रवेश के लिए ऑनलाइन आवेदन कर सकते है , लेकिन उन्हें अंतिम वर्ष की परीक्षा में उत्तीर्ण होने का प्रमाणपत्र 30 सितंबर , 2020 तक जमा करना होगा।


    ***


    एसजी/एएम/जेके/एसएस

    
    
    (Release ID: 1637939) Visitor Counter : 24
    
    
      Read this release in: Punjabi , English , Urdu , Marathi , Bengali , Manipuri , Tamil , Telugu