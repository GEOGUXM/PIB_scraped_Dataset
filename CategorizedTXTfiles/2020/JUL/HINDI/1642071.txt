      स्‍वास्‍थ्‍य एवं परिवार कल्‍याण मंत्रालय

      भारत में कोविड-19 से मृत्यु दर (सीएफआर) 1 अप्रैल के बाद से आज सबसे कम 2.23% है
      
      कोविड से ठीक होने वालों की संख्या तेजी से दस लाख के करीब पहुंचने वाली है
      
      पिछले 24 घंटों में 35,000 से लोग ठीक हुए

      Posted On: 29 JUL 2020 3:37PM by PIB Delhi

    केंद्र और राज्य / केंद्रशासित प्रदेश सरकारों द्वारा ‘ टेस्ट , ट्रैक , ट्रीट ’ यानी ‘ परीक्षण, पता लगाना और उपचार ’ की रणनीति के प्रभावी रूप से समन्वित कार्यान्वयन ने वैश्विक परिदृश्य की तुलना में भारत में मृत्यु दर को (सीएफआर) निम्न स्तर पर बनाए रखना सुनिश्चित किया है और यह लगातार घटता जा रहा है।


    कोविड-19 बीमारी से मृत्यु दर (केस फैटलिटी रेट) आज 2.23% है और यह 1 अप्रैल, 2020 के बाद सबसे कम है।


    कोविड की रोकथाम के लिए प्रभावी नियंत्रण कार्यनीति , बड़े स्तर पर और तेजी से परीक्षण और देखभाल दृष्टिकोण के समग्र मानक के आधार पर मानकीकृत नैदानिक ​​प्रबंधन प्रोटोकॉल के सफल कार्यान्वयन से न केवल मृत्यु दर (सीएफआर) को कम दर पर सीमित रखने में मदद मिली बल्कि इसके परिणामस्वरूप लगातार छठे दिन भी प्रति दिन 30,000 से अधिक लोगों के ठीक होने का सिलसिला जारी है।


    कोविड बीमारी से ठीक होने वाले लोगों की कुल संख्या बड़ी तेजी से दस लाख के पास पहुंच रही है। पिछले 24 घंटों में 35,286 रोगियों के ठीक होने के बाद अस्पताल से छुट्टी मिलने के साथ ही अब तक ठीक होने वाले मरीजों की कुल 9,88,029 हो गई है। कोविड -19 मरीजों के बीच ठीक होने की दर एक नई ऊंचाई 64.51% पर पहुंच गई है।


    कोविड से ठीक होने वाले मरीजों की संख्या में इस तरह की लगातार वृद्धि के साथ ठीक होने वाले लोगों और कोविड-19 के सक्रिय मामलों के बीच की खाई वर्तमान में 4,78,582 है। सक्रिय मामले ( 5,09,447) चिकित्सकीय देखरेख में हैं।


    कोविड -19 से संबंधित तकनीकी मुद्दों , दिशा-निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड -19 से संबंधित तकनीकी सवाल technicalquery.covid 19 @gov.in और अन्य सवाल ncov 2019 @gov.in एवं @CovidIndiaSeva पर भेजे जा सकते हैं।


    कोविड -19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 ( टोल-फ्री) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    *****


    एसजी/एएम/एके/डीए

    
    
    (Release ID: 1642071) Visitor Counter : 79
    
    
      Read this release in: Assamese , English , Urdu , Marathi , Bengali , Manipuri , Punjabi , Gujarati , Odia , Tamil , Telugu , Malayalam