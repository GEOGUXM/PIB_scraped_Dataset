      प्रधानमंत्री कार्यालय

      प्रधानमंत्री श्री नरेन्‍द्र मोदी 22 जुलाई को ‘इंडिया आइडियाज समिट’ को संबोधित करेंगे
      Posted On: 21 JUL 2020 11:35AM by PIB Delhi


    प्रधानमंत्री श्री नरेन्‍द्र मोदी 22 जुलाई को ‘इंडिया आइडियाज समिट’ में मुख्य भाषण देंगे।


    इस शिखर सम्मेलन की मेजबानी अमेरिका-भारत व्यवसाय परिषद द्वारा की जा रही है। इस वर्ष परिषद के गठन की 45वीं वर्षगांठ मनाई जा रही है। इस वर्ष की ‘ इंडिया आइडियाज समिट ’ की थीम ‘बेहतर भविष्य का निर्माण’ है।


    इस आभासी शिखर सममेलन (वर्चुअल समिट) में भारतीय एवं अमेरिकी सरकार के नीति-निर्माताओं, राज्य स्तरीय अधिकारियों और कारोबार जगत एवं समाज के प्रमुख विचारकों की उच्चस्तरीय उपस्थिति होगी। शिखर सम्मेलन के अन्य प्रमुख वक्ताओं में विदेश मंत्री डॉ . एस. जयशंकर , अमेरिकी विदेश मंत्री श्री माइक पोम्पिओ , वर्जीनिया के सीनेटर एवं सीनेट इंडिया कॉकस के सह-अध्यक्ष श्री मार्क वार्नर, संयुक्त राष्ट्र में पूर्व अमेरिकी राजदूत सुश्री निक्की हेली, इत्‍यादि शामिल हैं। इस शिखर सम्मेलन के दौरान ‘भारत-अमेरिका सहयोग’ और ‘महामारी काल के बाद की दुनिया में दोनों देशों के बीच पारस्‍परिक संबंधों का भविष्य’ सहित विभिन्‍न विषयों पर गहन चर्चाएं होंगी।


    ***


    एसजी/एएम/आरआरएस- 67 37

    
    
    (Release ID: 1640150) Visitor Counter : 312
    
    
      Read this release in: Telugu , Assamese , English , Urdu , Marathi , Manipuri , Bengali , Punjabi , Gujarati , Odia , Tamil , Kannada , Malayalam