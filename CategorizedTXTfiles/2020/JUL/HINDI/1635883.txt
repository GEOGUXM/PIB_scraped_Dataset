      गृह मंत्रालय

      पद्म पुरस्कार-2021 के लिए नामांकन की अंतिम तिथि 15 सितंबर, 2020
      Posted On: 02 JUL 2020 1:15PM by PIB Delhi


    गणतंत्र दिवस , 2021 के अवसर पर घोषित किए जाने वाले पद्म पुरस्कारों के लिए ऑनलाइन नामांकन/सिफारिश की अंतिम तिथि 15 सितंबर , 2020 है। पद्म पुरस्कारों के लिए नामांकन की शुरुआत 1 मई , 2020 से हो चुकी हैं। पद्म पुरस्कारों के लिए नामांकन/सिफारिशें केवल पद्म पुरस्कार https://padmaawards.gov.in पोर्टल पर ऑनलाइन माध्यम से ही प्राप्त की जाएंगी।


    पद्म पुरस्कारों में पद्म विभूषण , पद्म भूषण और पद्मश्री देश के सर्वोच्च नागरिक पुरस्कारों में शामिल हैं। 1954 में स्थापित किए गए इन पुरस्कारों की घोषणा प्रत्येक वर्ष गणतंत्र दिवस के अवसर पर की जाती है। यह पुरस्कार ' काम में विशिष्टता ' की पहचान करने का प्रयास करता है और कला , साहित्य , शिक्षा , खेल , चिकित्सा , सामाजिक कार्य , विज्ञान , इंजीनियरिंग , सार्वजनिक मामलों , सिविल सेवा , व्यापार और उद्योग आदि जैसे सभी क्षेत्रों/विषयों में विशिष्ट और असाधारण उपलब्धियों/सेवाओं के लिए प्रदान किया जाता है। इन पुरस्कारों के लिए लिये व्यवसाय , स्थिति या लिंग आदि बिना किसी भेदभाव के सभी व्यक्ति पात्र हैं। सरकारी कर्मचारी , सार्वजनिक उपक्रमों के कर्मचारी , डॉक्टर और वैज्ञानिक इन पद्म पुरस्कारों के लिए पात्र नहीं हैं।


    सरकार इन पद्म पुरस्कारों को "लोगों का पद्म" के रूप में तब्दील करने के लिए प्रतिबद्ध है। इसलिए सभी नागरिकों से अनुरोध है कि वे स्व-नामांकन सहित नामांकनों/सिफारिशों को भेजें।


    नामांकन/सिफारिशों में उपर्युक्त वेबसाइट पर उपलब्ध प्रारूप में निर्दिष्ट सभी प्रासंगिक विवरण शामिल होने चाहिए , जिसमें स्पष्ट रूप से प्रतिष्ठित व्यक्ति की असाधारण उपलब्धियां/सेवा/संबंधित क्षेत्र/अनुशासन तथा उसकी/उसके लिए अनुशंसित उद्धरण (अधिकतम 800 शब्द) शामिल हों।


    गृह मंत्रालय ने सभी केंद्रीय मंत्रालयों/विभागों , राज्यों/केंद्र शासित प्रदेशों , भारत रत्न और पद्म विभूषण विजेताओं , उत्कृष्टता संस्थानों से उन प्रतिभाशाली व्यक्तियों की पहचान करने की दिशा में पूर्ण प्रयास किया जाए , जिनकी उत्कृष्टता और उपलब्धियां वास्तव में महिलाओं , समाज के कमजोर वर्गों , अनुसूचित जाति और अनुसूचित जनजाति , दिव्यांगजनों और समाज के लिए निस्वार्थ सेवा में लगा हुआ हो तथा उनका नामांकन करने का अनुरोध किया गया है।


    इस संबंध में और विस्तृत विवरण गृह मंत्रालय की वेबसाइट ( www.mha.gov.in ) ) पर शीर्षक ‘ पुरस्कार एवं पदक ’ के अंतर्गत उपलब्ध हैं। इन पुरस्कारों से संबंधित नियम और क़ानून वेबसाइट https://padmaawards.gov.in/AboutAwards.aspx के लिंक पर उपलब्ध हैं।


    ***


    एसजी / एएम / एके/एसएस


    

    
    (Release ID: 1635883) Visitor Counter : 353
    
    
      Read this release in: Odia , Malayalam , Bengali , English , Urdu , Marathi , Manipuri , Assamese , Punjabi , Tamil , Telugu