      विद्युत मंत्रालय

      एनएचपीसी ने रक्तदान शिविर का आयोजन किया
      Posted On: 13 JUL 2020 7:01PM by PIB Delhi


    एनएचपीसी, भारत की प्रमुख जल विद्युत कंपनी और विद्युत मंत्रालय के अंतर्गत ' मिनी रत्न ' श्रेणी-1 के पीएसयू ने रोटरी क्लब ऑफ फरीदाबाद मिडटाउन के सहयोग से 12 जुलाई 2020 को एनएचपीसी आवासीय कॉलोनी , फरीदाबाद में रक्तदान शिविर का आयोजन किया।


    एनएचपीसी के सीएमडी श्री ए के सिंह ने अपनी पत्नी श्रीमती सुधा सिंह के साथ एनएचपीसी के निदेशक (कार्मिक) श्री एन के जैन , एनएचपीसी के वरिष्ठ अधिकारियों और रोटरी क्लब के सदस्यों की उपस्थिति में इस शिविर का उद्घाटन किया। इस अवसर पर, श्री ए के सिंह ने कहा कि विश्व को प्रभावित करने वाले कोविड-19 के इस अभूतपूर्व समय में, अस्पतालों में रक्त की कमी की समस्या उत्पन्न हो रही है और एनएचपीसी द्वारा ब्लड बैंकों को सहायता प्रदान करने के एक प्रयास के रूप में इस रक्तदान शिविर का आयोजन किया है। उन्होंने इस पहल की सराहना करते हुए एनएचपीसी के कर्मचारियों और उनके परिवार के सदस्यों से इस भलाई के कार्य से जुड़ने का आग्रह किया। रक्तदान शिविर को अच्छी प्रतिक्रिया मिली और कुल 75 यूनिट रक्त एकत्रित किया गया।


    इस अवसर पर रोटरी क्लब ऑफ फरीदाबाद मिडटाउन के पदाधिकारियों , अध्यक्ष श्री पंकज गर्ग , सचिव डॉ. आशीष वर्मा और कोषाध्यक्ष श्री सचिन खोसला ने एनएचपीसी द्वारा इस पहल का आयोजन करने, इस शिविर का संचालन करने और इसे एक सफल कार्यक्रम बनाने के लिए धन्यवाद दिया।


    पूरे भारत में कोविड-19 के प्रसार को रोकने में एनएचपीसी अपना योगदान दे रहा है , जैसे कि पीपीई किट , मास्क और सैनिटाइज़र का वितरण , कीटाणुशोधन कार्यक्रम , क्वारंटाइन सुविधाओं का निर्माण , आईसीयू के लिए पोर्टेबल वेंटिलेटर , दुर्घटना गाड़ी , आपातकालीन रिकवरी ट्रॉलियां , ब्लड एनालाइजर , अल्ट्रा साउंड मशीन , एनेस्थीसिया वर्क स्टेशन उपलब्ध कराना आदि। एनएचपीसी अपने परियोजना अस्पतालों और डिस्पेंसरियों के डॉक्टरों की समर्पित टीम के माध्यम से इस महामारी के दौरान 24 x 7 चिकित्सा सेवाएं प्रदान कर रहा है।


    एसजी / एएम / एके / एसके


    

    
    (Release ID: 1638395) Visitor Counter : 68
    
    
      Read this release in: English , Urdu , Marathi , Manipuri , Punjabi , Tamil , Telugu