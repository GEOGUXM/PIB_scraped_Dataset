      वित्‍त मंत्रालय

      सीबीडीटी और सेबी के बीच आज समझौता ज्ञापन (एमओयू) पर हस्ताक्षर हुए
      Posted On: 08 JUL 2020 6:40PM by PIB Delhi


    केंद्रीय प्रत्यक्ष कर बोर्ड ( सीबीडीटी ) और भारतीय प्रतिभूति और विनिमय बोर्ड ( सेबी ) ने दोनों संगठनों के बीच डेटा - साझा करने के उदेश्य से आज एक औपचारिक समझौता ज्ञापन ( एमओयू ) पर हस्ताक्षर किए।दोनों संगठनों के वरिष्ठ अधिकारियों की उपस्थिति मेंवीडियो कॉन्फ्रेंस के माध्यम से सीबीडीटी की प्रमुख डीजीआईटी ( सिस्टम ) श्रीमती अनु जे सिंह तथा सेबी की पूर्णकालिक सदस्यश्रीमती माधवी पुरी बुच नेसमझौता ज्ञापन पर हस्ताक्षर किए।


    समझौता ज्ञापन से सेबी और सीबीडीटी को आपस में स्वचालित और नियमित आधार पर डेटा और सूचना साझा करने की सुविधा प्राप्त होगी। डेटा के नियमित आदान - प्रदान के अलावा , सेबी और सीबीडीटी विभिन्न कानूनों के तहत अपने कार्यों को पूरा करने के उद्देश्य से , अनुरोध पर या अपने आप डेटाबेस में उपलब्ध जानकारी का आदान - प्रदान भी करेंगे।


    समझौते पर हस्ताक्षर वाले दिन से एमओयू लागू हो जायेगा।यह सीबीडीटी और सेबी की पहल है , जो पहले से ही विभिन्न तंत्रों के माध्यम से आपस में सहयोग कर रहे हैं। इसके लिए एक डेटा एक्सचेंज स्टीयरिंग ग्रुप का भी गठन किया गया है , जो डेटा साझा स्थिति की समीक्षा करने और डेटा साझा तंत्र की प्रभावशीलता को और बेहतर बनाने के लिए समय - समय पर बैठक करेगा।


    यह एमओयू , सेबी और सीबीडीटी के बीच सहयोग और तालमेल के एक नए युग की शुरुआत का प्रतीक है।


    एसजी / एएम / जेके


    

    
    (Release ID: 1637366) Visitor Counter : 144
    
    
      Read this release in: English , Urdu , Marathi , Manipuri , Punjabi , Tamil