      संचार एवं सूचना प्रौद्योगिकी मंत्रालय

      डाक विभाग द्वारा सभी लघु बचत योजनाओं का विस्तार शाखा डाकघर तक किया गया
      
      इस निर्णय का उद्देश्य सभी डाकघर बचत योजनाओं को लोगों के घर तक पहुंच प्रदान करके ग्रामीण भारत को सशक्त बनाना है

      Posted On: 24 JUL 2020 7:57PM by PIB Delhi

    ग्रामीण क्षेत्रों में अपने नेटवर्क और डाक संचालन को मजबूती प्रदान करने और गांवों की विशाल जनसंख्या तक लघु बचत योजनाओं की सुविधा उपलब्ध कराने के उद्देश्य से , डाक विभाग ने अब सभी लघु बचत योजनाओं को विस्तार देकर शाखा डाकघर स्तर तक कर दिया है।


    ग्रामीण क्षेत्रों में , 1 , 31 , 113 शाखा डाकघर काम कर रहे हैं। पत्र , स्पीड पोस्ट , पार्सल , इलेक्ट्रॉनिक मनी ऑर्डर , ग्रामीण डाक जीवन बीमा की सुविधाओं के अलावा , इन शाखा डाकघरों के द्वारा अब डाकघर बचत खाता , आवर्ती जमा , सावधि जमा और सुकन्या समृद्धि खाता योजनाएं भी प्रदान की जा रही हैं।


    नए आदेश के माध्यम से , शाखा डाकघरों को सार्वजनिक भविष्य निधि , मासिक आय योजना , राष्ट्रीय बचत प्रमाण पत्र , किसान विकास पत्र और वरिष्ठ नागरिक बचत योजनाओं की सुविधाएं प्रदान करने की भी अनुमति प्रदान की गई है। ग्रामीण लोगों को अब वही डाकघर बचत बैंक वाली सुविधाएं प्राप्त हो सकेंगी , जिनका फायदा शहर में रहने वाले लोग उठा रहे हैं। वे अपनी बचत को , अपने गांव के डाकघर के माध्यम से ही लोकप्रिय योजनाओं में जमा कर सकेंगे।


    सभी डाकघर बचत योजनाओं को लोगों के घर तक पहुंच प्रदान करके , ग्रामीण भारत को सशक्त बनाने की दिशा में विभाग द्वारा उठाया गया यह एक और महत्वपू्र्ण कदम है।


    ***


    एसजी / एएम / एके /एसएस

    
    
    (Release ID: 1641130) Visitor Counter : 102
    
    
      Read this release in: English , Urdu , Marathi , Manipuri , Punjabi , Tamil , Telugu