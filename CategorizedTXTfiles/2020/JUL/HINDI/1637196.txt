      शिक्षा मंत्रालय

      केंद्रीय मानव संसाधन मंत्री ने शैक्षणिक सत्र 2020-21 के लिए कक्षा 9 से 12 के सीबीएसई पाठ्यक्रम में संशोधन की घोषणा की
      
      सीखने की प्राप्ति के महत्व को ध्यान में रखते हुए और मुख्य अवधारणाओं को बरकरार रखते हुए इस पाठ्यक्रम को 30 प्रतिशत तक युक्तिसंगत बनाने का निर्णय लिया गया हैः मानव संसाधन विकास मंत्री

      Posted On: 07 JUL 2020 6:21PM by PIB Delhi

    केंद्रीय मानव संसाधन विकास मंत्री श्री रमेश पोखरियाल ' निशंक ' ने कहा है कि देश और दुनिया में मौजूद असाधारण स्थिति को देखते हुए सीबीएसई को ये सलाह दी गई थी कि वो कक्षा 9 वीं से 12 वीं तक के छात्रों के लिए पाठ्यक्रम में संशोधन करे और पाठ्यक्रम का भार कम करे। इसी के मुताबिक सीबीएसई ने शैक्षणिक सत्र 2020-21 के लिए कक्षा 9 से 12 के पाठ्यक्रम को संशोधित किया है।


    उन्होंने ये भी बताया कि कुछ सप्ताह पहले उन्होंने # सिलेबस-फॉर-स्टूडेंट्स- 2020 हैशटैग का इस्तेमाल करते हुए सोशल मीडिया पर पाठ्यक्रम को कम करने को लेकर सभी शिक्षाविदों से सुझाव आमंत्रित किए थे। श्रीनिशंक ने बताया कि हमने 1.5 हजार से अधिक सुझाव प्राप्त किए और इस जबरदस्त प्रतिक्रिया के लिए सभी का आभार व्यक्त किया।


    Looking at the extraordinary situation prevailing in the country and the world, #CBSE was advised to revise the curriculum and reduce course load for the students of Class 9th to 12th. @PMOIndia @HMOIndia @PIB_India @MIB_India @DDNewslive @cbseindia29 @mygovindia

    — Dr. Ramesh Pokhriyal Nishank (@DrRPNishank) July 7, 2020

    केंद्रीय मंत्री ने कहा कि पाठ्यक्रम समिति और बोर्ड के शासी निकाय की मंजूरी के साथ इस पाठ्यक्रम में किए गए बदलावों को संबंधित पाठ्यक्रम समितियों द्वारा अंतिम रूप दिया गया है।


    देश और दुनिया के विभिन्न हिस्सों में व्याप्त असाधारण स्थिति को देखते हुए पाठ्यक्रम में संशोधन का कदम उठाया गया है। सीखने के स्तर को प्राप्त करने के महत्व को ध्यान में रखते हुए इस पाठ्यक्रम की मूल अवधारणाओं को बरकरार रखते हुए इसे 30 प्रतिशत तक युक्तिसंगत बनाया गया है।


    बोर्ड द्वारा स्कूलों के प्रमुखों और शिक्षकों को ये सुनिश्चित करने की सलाह दी गई है कि जिन विषयों को कम किया है , उन्हें भी विभिन्न विषयों को जोड़ने जितनी जरूरी हद तक छात्रों को समझाया जाए। हालांकि जो पाठ्यक्रम कम किया गया है वो आंतरिक मूल्यांकन और वर्ष के अंत में बोर्ड परीक्षा के विषयों का हिस्सा नहीं होगा। विभिन्न रणनीतियों का उपयोग करके पाठ्यक्रम को प्रबंधित करने पर एनसीईआरटी से मिले सुझाव और वैकल्पिक शैक्षणिक कैलेंडर भी संबद्ध स्कूलों में अध्यापन का हिस्सा होंगे।


    प्राथमिक कक्षाओं ( 1 - 8) के लिए स्कूलों को एनसीईआरटी द्वारा निर्दिष्ट वैकल्पिक शैक्षणिक कैलेंडर और सीखने के परिणामों का पालन करना होगा। ये संशोधित पाठ्यक्रम सीबीएसई की शैक्षणिक वेबसाइट www.cbseacademic.nic.in पर उपलब्ध है।


    *****


    एएम/जीबी

    
    
    (Release ID: 1637196) Visitor Counter : 79
    
    
      Read this release in: Odia , Tamil , Telugu , Assamese , English , Urdu , Marathi , Manipuri