      स्‍वास्‍थ्‍य एवं परिवार कल्‍याण मंत्रालय

      कोविड-19 से ठीक होने की राष्ट्रीय दर में तेजी से सुधार जारी; 61.53% पर पहुंचा
      
      कोविड-19 के सक्रिय मामलों की तुलना में ठीक होने वाले लगभग 2 लाख ज्यादा
      
      पिछले 24 घंटे में 2.6 लाख से ज्यादा नमूनों की जांच की गई

      Posted On: 08 JUL 2020 4:48PM by PIB Delhi

    कोविड-19 का पता लगाने के लिए नमूनों के जांच की संख्या में प्रति दिन बढ़ोत्तरी हो रही है। पिछले 24 घंटे के दौरान 2 , 62 , 679 नमूनों की जांच की गई है, जिनमें से 53 , 000 से ज्यादा नमूनों की जांच निजी प्रयोगशालाओं में की गई है। अब तक जांच किए गए नमूनों की कुल संख्या 1 , 04 , 73 , 771 हो चुकी है। इसके परिणामस्वरूप , आज जांच की संख्या प्रति मिलियन, 7,180 तक पहुंच गई हैं। जिसका मुख्य कारण, केंद्र सरकार द्वारा राज्य/ केंद्र शासित प्रदेश की सरकारों के साथ मिलकर कोविड - 19 महामारी के लिए "जांच , खोज , उपचार" की रणनीति का मुस्तैदी से पालन करना है।


    कोविड - 19 की जांच में प्रशंसनीय वृद्धि का एक महत्वपूर्ण घटक, देश भर में नैदानिक ​​प्रयोगशालाओं की संख्या में बढ़ोत्तरी है। सरकारी क्षेत्र में 795 प्रयोगशालाओं और निजी क्षेत्र में प्रयोगशालाओं के साथ, देश में प्रयोगशालाओं की कुल संख्या 1,119 हैं। इनमें शामिल हैं:


      * रियल-टाइम आरटी पीसीआर आधारित परीक्षण प्रयोगशालाएं: 600 ( सरकारी: 372 + निजी: 228 )


      * ट्रुनेट आधारित परीक्षण प्रयोगशालाएं: 426 ( सरकारी: 390 + निजी: 36 )


      * सीबी नाट आधारित परीक्षण प्रयोगशालाएं: 93 ( सरकारी: 33 + निजी: 60 )


    आईसीयू और ऑक्सीजन समर्थित बिस्तरों , वेंटिलेटरों और अन्य उपकरणों द्वारा पर्याप्त रूप से समर्थित, विभिन्न प्रकार की कोविड सुविधाओं के बढ़ते स्वास्थ्य देखभाल अवसंरचना ने कोविड - 19 के सकारात्मक मामलों का समय पर पता लगाया है और उसका प्रभावी नैदानिक प्रबंधन सुनिश्चित किया है। कोविड - 19 के ज्यादा रोगियों के ठीक होने के साथ , वर्तमान समय में ठीक हुए मामलों और सक्रिय मामलों के बीच की संख्या का अंतर बढ़कर 1,91,886 हो चुका है।


    पिछले 24 घंटों के दौरान, कोविड-19 के कुल 16 , 883 रोगी ठीक हो चुके हैं , जिससे ठीक हुए मामलों की कुल संख्या अब बढ़कर 4 , 56 , 830 हो गई है।


    कोविड-19 रोगियों के बीच ठीक होने की दर दिन-प्रतिदिन बढ़ती जा रही है। आज यह बढ़कर 61.53% तक हो गई है।


    वर्तमान में , सक्रिय मामलों की संख्या 2 , 64 , 944 है और सभी मामले चिकित्सा निगरानी के अंतर्गत हैं।


    कोविड-19 से संबंधित तकनीकी मुद्दों, दिशा-निर्देशों और सलाहों के बारे में सभी प्रामाणिक और अद्यतन जानकारी के लिए , नियमित रूप से देखें: https://www.mohfw.gov.in/ और @MoHFW_INDIA


    कोविड - 19 से संबंधित तकनीकी प्रश्नों को technicalquery.covid19@gov.in पर और अन्य प्रश्नों को ncov2019@gov.in पर ईमेल और @CovidIndiaSeva पर ट्वीट पूछा जा सकता है।


    कोविड-19 से संबंधित किसी भी जानकारी के लिए स्वास्थ्य एवं परिवार कल्याण मंत्रालय के हेल्पलाइन नंबर- : +91-11-23978046 or 1075 ( टोल फ्री ) पर कॉल करें।


    कोविड-19 पर राज्यों / केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर उपलब्ध है।


    एसजी / एएम / एके-


    

    
    (Release ID: 1637312) Visitor Counter : 109
    
    
      Read this release in: English , Urdu , Marathi , Bengali , Manipuri , Punjabi , Gujarati , Tamil , Telugu , Malayalam
    
    
    

*