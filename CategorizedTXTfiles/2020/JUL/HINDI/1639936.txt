      श्रम और रोजगार मंत्रालय

      कृषि और ग्रामीण श्रमिकों के लिए अखिल भारतीय उपभोक्ता मूल्य सूचकांक - जून 2020
      Posted On: 20 JUL 2020 3:16PM by PIB Delhi


    जून , 2020 में कृषि श्रमिकों और ग्रामीण श्रमिकों के लिए अखिल भारतीय उपभोक्ता मूल्य सूचकांक (आधार वर्ष: 1986-87 = 100) क्रमश: 1-1 अंक घटकर क्रमश: 1018 (एक हजार अठारह) और 1024 (एक हजार चौबीस) के स्‍तर पर पहुंच गया। कृषि श्रमिकों और ग्रामीण श्रमिकों के सामान्य सूचकांक में हुई कमी में मुख्‍य योगदान खाद्य पदार्थों का रहा , जो क्रमशः (-) 1.82 अंकों और (-) 1.58 अंकों का रहा। मुख्यत: यह कमी चावल , अरहर दाल , मसूर दाल , मूंगफली के तेल , बकरे के मांस , पोल्ट्री , सब्जियों और फलों , इत्‍यादि की कीमतें घटने की वजह से हुई।


    सूचकांक में वृद्धि/गिरावट हर राज्‍य में भिन्‍न रही। कृषि श्रमिकों के मामले में सूचकांक ने 9 राज्यों में 1 से 7 अंकों तक की वृद्धि दशाई , जबकि इसने 9 राज्यों में 1 से 9 अंकों तक की कमी दर्ज की। वहीं , यह सूचकांक दो राज्यों- राजस्थान तथा मणिपुर स्थिर रहा। तमिलनाडु राज्य 1214 अंकों के साथ सूचकांक तालिका में सबसे ऊपर रहा , जबकि हिमाचल प्रदेश 784 अंकों के साथ इस तालिका में सबसे नीचे रहा।


    ग्रामीण श्रमिकों के मामले में सूचकांक ने 9 राज्यों में 1 से 8 अंकों तक की वृद्धि दर्शाई , जबकि इसने 10 राज्यों में 2 से 20 अंकों तक की कमी दर्ज की। तमिलनाडु राज्य 1199 अंकों के साथ सूचकांक तालिका में सबसे ऊपर रहा , जबकि हिमाचल प्रदेश 82 अंकों के साथ इस तालिका में सबसे नीचे रहा।


    जहां तक राज्यों का सवाल है , कृषि श्रमिकों और ग्रामीण श्रमिकों के लिए उपभोक्ता मूल्य सूचकांक में सर्वाधिक वृद्धि ओडिशा राज्य (क्रमशः 7 अंक और 8 अंक) में दर्ज की गई। इतनी वृद्धि मुख्यत: बकरे के मांस , मछली ताजी/सूखी , सब्जी , फल , साड़ी कॉटन (मिल) आदि की कीमतें बढ़ने के कारण दर्ज की गई। इसके विपरीत , कृषि श्रमिकों और ग्रामीण श्रमिकों के लिए उपभोक्ता मूल्य सूचकांक में सर्वाधिक कमी जम्मू-कश्मीर राज्य (-19 अंक तथा -20 अंक प्रत्येक) में दर्ज की गई। इस हद तक कमी का मुख्य कारण फलों और सब्जियों , इत्‍यादि की कीमतें घटना रहा।


    उपभोक्ता मूल्य सूचकांक-कृषि श्रमिक (सीपीआई-एएल) और उपभोक्ता मूल्य सूचकांक-ग्रामीण श्रमिक (सीपीआई-आरएल) पर आधारित बिंदु दर बिंदु मुद्रास्फीति दर मई 2020 के क्रमशः 8.40% और 8.12%से घटकर जून 2020 में क्रमश: 7.16% और 7.00% रह गई। उपभोक्ता मूल्य सूचकांक-कृषि श्रमिक और उपभोक्ता मूल्य सूचकांक-ग्रामीण श्रमिक के खाद्य सूचकांक पर आधारित मुद्रास्फीति दर जून 2020 में क्रमशः (+) 8.57% और (+) 8.41% आंकी गई।


    अखिल भारतीय उपभोक्ता मूल्य सूचकांक (सामान्य और समूह-वार)

                                                       
समूह                        कृषि श्रमिक  ग्रामीण श्रमिक
                                                       
                                                       
                                                                              
                            मई , 2020    जून , 2020      मई , 2020  जून , 2020
                                                                              
                                                                              
                                                                              
सामान्य सूचकांक             1019         1018            1025       1024      
                                                                              
                                                                              
                                                                              
खाद्य पदार्थ                977          977             977        977       
                                                                              
                                                                              
                                                                              
पान , सुपारी , इत्यादि      1665         1674            1678       1686      
                                                                              
                                                                              
                                                                              
ईंधन और प्रकाश              1105         1099            1099       1094      
                                                                              
                                                                              
                                                                              
वस्त्र , बिस्तर और फुटवियर  1003         1004            1022       1026      
                                                                              
                                                                              
                                                                              
विविध                       1020         1025            1025       1030      
                                                                              
                                                                              

    एसजी / एएम / केजे


    

    
    (Release ID: 1639936) Visitor Counter : 147
    
    
      Read this release in: English , Urdu , Marathi , Assamese , Bengali , Manipuri , Punjabi , Tamil