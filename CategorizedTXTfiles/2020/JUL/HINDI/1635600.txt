      वित्‍त मंत्रालय

      जून, 2020 में जीएसटी राजस्व का संग्रह
      
      जून में 90,917 करोड़ रुपये के जीएसटी राजस्व का सकल संग्रह
      Posted On: 01 JUL 2020 12:51PM by PIB Delhi


    जून , 2020 में सकल जीएसटी ( वस्‍तु एवं सेवा कर ) राजस्‍व संग्रह 90,917 करोड़ रुपये का हुआ जिसमें सीजीएसटी 18,980 करोड़ रुपये , एसजीएसटी 23,970 करोड़ रुपये , आईजीएसटी 40,302 करोड़ रुपये ( वस्‍तुओं के आयात पर संग्रहीत 15,709 करोड़ रुपये सहित ) और उपकर ( सेस ) 7,665 करोड़ रुपये ( वस्‍तुओं के आयात पर संग्रहीत 607 करोड़ रुपये सहित ) हैं।


    सरकार ने नियमित निपटान के रूप में आईजीएसटी से सीजीएसटी के लिए 13,325 करोड़ रुपये और एसजीएसटी के लिए 11,117 करोड़ रुपये का निपटान किया है। जून , 2020 में नियमित निपटान के बाद केन्‍द्र सरकार और राज्‍य सरकारों द्वारा अर्जित कुल राजस्‍व सीजीएसटी के लिए 32,305 करोड़ रुपये और एसजीएसटी के लिए 35,087 करोड़ रुपये है।


    जून , 2020 में राजस्व पिछले साल के इसी महीने में अर्जित जीएसटी राजस्व का 91% है। जून , 2020 के दौरान वस्‍तुओं के आयात से राजस्व 71% था और घरेलू लेन-देन (सेवाओं का आयात सहित) से प्राप्‍त राजस्व पिछले साल के इसी महीने के दौरान इन्‍हीं स्रोतों से अर्जित राजस्व का 97% था। जून महीने के दौरान मई 2020 के कुछ रिटर्न के अलावा फरवरी , मार्च और अप्रैल 2020 के रिटर्न भी दाखिल किए गए हैं क्योंकि सरकार ने जीएसटी रिटर्न दाखिल करने की समय सारणी में काफी ढील दे दी है। मई 2020 के कुछ रिटर्न , जो वैसे तो जून 2020 में ही दाखिल कर दिए जाते , जुलाई 2020 के पहले कुछ दिनों के दौरान दाखिल किए जाएंगे।


    कोविड -19 के कारण चालू वित्त वर्ष के दौरान राजस्व काफी प्रभावित हुआ है, जिसका एक कारण महामारी का व्‍यापक आर्थिक प्रभाव और दूसरा कारण महामारी को ध्‍यान में रखते हुए सरकार द्वारा रिटर्न दाखिल करने और करों के भुगतान में दी गई ढील है। हालांकि , पिछले तीन महीनों के आंकड़े जीएसटी राजस्व में सुधार या बेहतरी दर्शाते हैं। अप्रैल महीने में जीएसटी संग्रह 32 , 294 करोड़ रुपये का हुआ जो पिछले साल के इसी महीने के दौरान एकत्र किए गए राजस्व का 28% था और मई महीने में जीएसटी संग्रह 62 , 009 करोड़ रुपये का हुआ जो पिछले साल के इसी महीने के दौरान एकत्र किए गए राजस्व का 62% था। वर्ष की पहली तिमाही में जीएसटी संग्रह पिछले वर्ष की इसी तिमाही के दौरान एकत्र किए गए राजस्व का 59% है। हालांकि , बड़ी संख्या में करदाताओं के पास अब भी मई , 2020 के लिए अपना रिटर्न दाखिल करने के लिए समय है।


    निम्‍नलिखित चार्ट में चालू वर्ष के दौरान मासिक सकल जीएसटी राजस्व का रुझान दिखाया गया है। तालिका में जून , 2019 की तुलना में जून , 2020 के दौरान और पूरे वर्ष के दौरान प्रत्येक राज्य में जीएसटी के संग्रह को राज्यवार दर्शाया गया है।


    तालिका : अप्रैल 2020 में राज्य-वार जीएसटी संग्रह [1]


    [1] इसमें वस्‍तुओं के आयात पर जीएसटी शामिल नहीं है


    ***


    एसजी/एएम/आरआरएस- 6696


    

    
    (Release ID: 1635600) Visitor Counter : 217
    
    
      Read this release in: English , Urdu , Marathi , Assamese , Bengali , Manipuri , Punjabi , Odia , Tamil , Telugu , Malayalam