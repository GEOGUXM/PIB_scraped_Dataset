      इलेक्ट्रानिक्स एवं आईटी मंत्रालय

      नवाचार और आत्मनिर्भरता की भावना को प्रोत्साहित करने के लिए, माइगॉव द्वारा 'आत्मनिर्भर भारत लोगो डिजाइन प्रतियोगिता' का आयोजन
      Posted On: 31 JUL 2020 6:14PM by PIB Delhi


    भारत सरकार माइगॉव डॉट इन पर 'आत्मनिर्भर भारत लोगो डिजाइन प्रतियोगिता' का आयोजन कर रही है, जिसके माध्यम से वह देश के नागरिकों से 'आत्मनिर्भर भारत अभियान' के लिए रचनात्मक और अभिनव आदानों पर आधारित लोगो विकसित करवाकर, 'आत्मनिर्भर भारत अभियान' को एक अलग पहचान देने की कोशिश कर रही है। इसके लिए प्रविष्टियों को जमा करने की अंतिम तिथि, 5 अगस्त 2020 को रात 11.45 बजे तक है। जिस भी लोगो को चुना जाएगा उसे 25,000 रुपये का नकद पुरस्कार प्रदान किया जाएगा।


    माइगॉव, देश के शासन और विकास में भारतीय नागरिकों की सक्रिय भागीदारी को बढ़ावा देने के लिए प्रधानमंत्री नरेन्द्र मोदी द्वारा शुरू किया गया एक जन सहभागिता मंच है। माइगॉव ने विभिन्न विभागों और स्वच्छ भारत, देखो अपना देश, लोकपाल और कई अन्य पहलों के लिए लोगो को क्राउडसोर्स किया है।


    प्रधानमंत्री के आत्मनिर्भर भारत के दृष्टिकोण के अंतर्गत, भारत ने यह प्रदर्शित किया है कि वह किस प्रकार की चुनौतियों का सामना करते हुए आगे बढ़ता है और उसके द्वारा प्रस्तुत किए गए अवसरों को उजागर करता है। भारत ने धैर्य और आत्मनिर्भरता की भावना के साथ कोविड-19 की विकट परिस्थितियों का सामना किया है, जो इस तथ्य के माध्यम से स्पष्ट होता है कि मार्च 2020 से पहले भारत में व्यक्तिगत संरक्षण उपकरण (पीपीई) का उत्पादन शून्य था जो कि बढ़कर वर्तमान समय में रोजाना 2 लाख पीपीई किट का उत्पादन करने की क्षमता हो गई है, और यह लगातार बढ़ रही है।


    इसके अतिरिक्त, भारत ने यह प्रदर्शित किया है कि वह किस प्रकार से चुनौतियों से आगे बढ़ता है और उसको अवसरों में बदलता है, जो कि जीवन रक्षक वेंटिलेटर का निर्माण में सहयोग के लिए विभिन्न ऑटोमोबाइल क्षेत्र के उद्योगों के पुनः प्रयोजन से भी प्रकट होता है।


    किसी प्रकार की जानकारी के लिए, कृप्या यहां संपर्क करें:


    connect@mygov.nic.in


    एसजी /एएम/एके/डीसी-


    

    
    (Release ID: 1642718) Visitor Counter : 91
    
    
      Read this release in: Punjabi , English , Urdu , Marathi , Manipuri , Tamil , Telugu , Malayalam