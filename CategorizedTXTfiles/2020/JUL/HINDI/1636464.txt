      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      ठीक हुए मामलों और सक्रिय मामलों के बीच का अंतर बढ़कर लगभग 1.6 लाख हुआ
      
      ठीक होने की दर 60.81 प्रतिशत है
      
      95 लाख से ज्यादा नमूनों की जांच की गई
      Posted On: 04 JUL 2020 5:10PM by PIB Delhi


    कोविड-19 से ठीक होने वाले मामलों की संख्या तेजी से बढ़ रही है।


    केंद्र सरकार द्वारा राज्य / केंद्र शासित प्रदेशों की सरकारों के साथ मिलकर कोविड - 19 के प्रसार, रोकथाम और प्रबंधन की दिशा में किए जा रहे समन्वित प्रयास के कारण, वर्तमान समय में कोविड-19 के सक्रिय मामलों की तुलना में ठीक हुए लोगों की संख्या 1 , 58 , 793 ज्यादा हो चुकी है। इसके कारण, ठीक होने की दर बढ़कर 60.81 प्रतिशत हो गई है।


    पिछले 24 घंटे के दौरान , कोविड​​-19 के कुल 14,335 रोगी ठीक हुए है , जिससे स्वस्थ्य हुए लोगों का आंकड़ा बढ़कर 3,94,226 हो चुका है।


    वर्तमान में , सक्रिय मामलों की संख्या 2 , 35,433 है और सभी मामले चिकित्सा निगरानी के अंतर्गत हैं।


    कोविड-19 की जांच करने वाली नैदानिक ​​प्रयोगशालाओं का नेटवर्क लगातार बढ़ रहा है , भारत में अब प्रयोगशालाओं की कुल संख्या बढ़कर 1,087 हो गई हैं, इसमें सरकारी क्षेत्र में 780 और निजी क्षेत्र में 307 प्रयोगशालाएं हैं। इनमें शामिल हैं:

      * रियल-टाइम आरटी पीसीआर आधारित परीक्षण प्रयोगशालाएं: 584 ( सरकारी: 366

    + निजी: 218 )

      * ट्रू एनएटी आधारित परीक्षण प्रयोगशालाएं: 412 ( सरकारी: 381 + निजी: 31 )
      * सीबी एनएएटी आधारित परीक्षण प्रयोगशालाएं: 91 ( सरकारी: 33 + निजी: 58 )

    "जांच , खोज , उपचार" रणनीति के एक हिस्से के रूप में जन-केंद्रित अनेक उपायों के माध्यम से कोविड - 19 के परीक्षण संबंधी बाधाओं को दूर कर लिया गया है। राज्यों/ केंद्र शासित प्रदेशों द्वारा व्यापक परीक्षण की सुविधा उपलब्ध कराने के कारण, प्रतिदिन जांचे गए नमूनों की संख्या में बढ़ोत्तरी हो रही है। पिछले 24 घंटे के दौरान 2 , 42,383 नमूनों की जांच की गई है, जिससे जांचे गए नमूनों की कुल संख्या बढ़कर 95,40,132 हो गई है।


    स्वास्थ्य एवं परिवार कल्याण मंत्रालय द्वारा कोविड-19 के लिए नैदानिक प्रबंधन प्रोटोकॉल को अपडेट किया गया है।


    अपडेट वाले संस्करण को यहां पर देखा जा सकता है: https://www.mohfw.gov.in/pdf/UpdatedClinicalManagementProtocolforCOVID19dated03072020.pdf


    कोविड-19 से संबंधित तकनीकी मुद्दों, दिशा-निर्देशों और सलाहों के बारे में सभी प्रामाणिक और अद्यतन जानकारी के लिए , नियमित रूप से देखें: https://www.mohfw.gov.in/ और @MoHFW_INDIA


    कोविड - 19 से संबंधित तकनीकी प्रश्नों को technicalquery.covid19@gov.in पर और अन्य प्रश्नों को ncov2019@gov.in पर ई-मेल और @CovidIndiaSeva पर पूछा जा सकता है।


    कोविड-19 से संबंधित किसी भी जानकारी के लिए स्वास्थ्य एवं परिवार कल्याण मंत्रालय के हेल्पलाइन नंबर- : +91-11-23978046 or 1075 ( टोल फ्री ) पर कॉल करें।


    कोविड-19 पर राज्यों / केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर उपलब्ध है।


    ***


    एसजी / एएम / एके / एसके

    
    
    (Release ID: 1636464) Visitor Counter : 84
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Malayalam
    
    
    

*