      प्रधानमंत्री कार्यालय

      प्रधानमंत्री श्री नरेन्‍द्र मोदी कल इंडिया ग्‍लोबल वीक 2020 में उद्घाटन भाषण देंगे
      
      प्रधानमंत्री 30 देशों से आए 5000 प्रतिभागियों को संबोधित करेंगे
      
      Posted On: 08 JUL 2020 5:40PM by PIB Delhi


    प्रधान मंत्री श्री नरेन्द्र मोदी इंडिया ग्‍लोबल वीक 2020 के पहले दिन उद्घाटन भाषण देंगे। तीन दिवसीय चलने वाले इस वर्चुअल सम्मेलन का विषय है 'बी द रिवाइवल : इंडिया एंड अ बैटर न्‍यू वर्ल्‍ड', इंडिया ग्लोबल वीक 2020 में 30 देशों के 5000 वैश्विक प्रतिभागियों को 75 सत्रों में 250 वैश्विक वक्ता संबोधित करेंगे।


    इस आयोजन में भाग लेने वाले अन्य गणमान्‍य वक्ताओं में विदेश मंत्री डॉ. एस. जयशंकर, रेल, वाणिज्य और उद्योग मंत्री श्री पीयूष गोयल, जम्‍मू कश्‍मीर के उपराज्यपाल, जी.सी. मुर्मू , ईशा फाउंडेशन के संस्थापक सद्गुरु, आध्यात्मिक नेता श्री श्री रविशंकर, ब्रिटेन के विदेश मंत्री डॉमिनिक राब और गृह सचिव प्रीति पटेल, भारत में अमेरिकी राजदूत केन जस्टर और अन्य शामिल हैं।


    इस कार्यक्रम में मधु नटराज की "आत्मनिर्भर भारत" पर एक शानदार प्रस्‍तुति होगी और सुप्रसिद्ध सितार वादक पंडित रवि शंकर के 100वें जन्‍मदिन पर उन्‍हें श्रद्धांजलि अर्पित करते हुए उनके तीन प्रतिष्ठित छात्र संगीत का एक कार्यक्रम प्रस्‍तुत करेंगे।


    *****


    एसजी/एएम/केपी


    

    
    (Release ID: 1637302) Visitor Counter : 307
    
    
      Read this release in: Manipuri , Telugu , English , Urdu , Marathi , Bengali , Assamese , Punjabi , Gujarati , Odia , Tamil , Kannada , Malayalam