      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      अब तक 6.35 लाख से अधिक मरीज़ ठीक हुए, ठीक होने (रिकवरी) की दर 63.33% हुई
      
      पिछले 24 घंटों में लगभग 23,000 रोगी ठीक हुए

      Posted On: 17 JUL 2020 6:11PM by PIB Delhi

    केंद्र सरकार की रणनीति - “ जांच करना, पता लगाना और इलाज करना ” ( “ टेस्ट, ट्रैक एंड ट्रीट ” ) जो राज्य/केन्द्र शासित प्रदेश सरकारों द्वारा लागू की जा रही है, कोविड-19 महामारी से निपटने के लिए उपयुक्त रणनीति साबित हुई है। भारत में कोविड-19 से ठीक होने वाले रोगियों की संख्या में लगातार वृद्धि हो रही है। पिछले 24 घंटों में, 22,942 रोगी ठीक हुए और उन्हें छुट्टी दे दी गई। परिणामस्वरूप कुल पॉजिटिव मामलों में 63.33% रोगी ठीक हो चुके हैं। अब तक कुल 6,35,756 मरीज ठीक हुए हैं।


    संक्रमण के प्रसार से निपटने की रणनीति जल्दी पता लगाने के साथ व्यापक व आसानी से सुलभ परीक्षण पर केंद्रित है, संपर्क का गहन रूप से पता लगाने का उद्देश्य प्रसार को सीमित करना है। कन्टेनमेंट जोन और बफ़र ज़ोन में लागू की गई नियंत्रण की रणनीति, घर-घर के सर्वेक्षण तथा एसएआरआई/आईएलआई रोगियों और बुजुर्गों एवं सह-रुग्णता वाले लोगों की निगरानी पर ध्यान केंद्रित करती है। इससे यह सुनिश्चित हुआ है कि कोविड मामलों की पहचान समय पर होती है और लक्षणों की गंभीरता के अनुसार, घर या अस्पतालों में इलाज किया जाता है।


    परीक्षण क्षमता को बढाने के कारण प्रति दिन 3 लाख से अधिक परीक्षण किए जा रहे हैं। पिछले 24 घंटों में 3,33,228 नमूनों का परीक्षण किया गया है। कुल 1,30,72,718 नमूनों के परीक्षण किए गए हैं और देश में प्रति मिलियन आबादी पर 9473 नमूनों की जांच हुई है।


    जनवरी 2020 में एक नैदानिक प्रयोगशाला से शुरू होकर, आज देश में 1244 प्रयोगशालाएँ हैं, जिसमें सरकारी क्षेत्र में 880 प्रयोगशालाएँ और निजी क्षेत्र में 364 प्रयोगशालाएँ हैं।


    • वास्तविक समय आरटी पीसीआर आधारित परीक्षण प्रयोगशालाएं: 638 (सरकारी: 392 + निजी: 246)


    • ट्रूनेट आधारित परीक्षण प्रयोगशाला: 504 (सरकारी: 452 + निजी: 52)


    • सीबीएनएएटी आधारित परीक्षण प्रयोगशालाएं: 102 (सरकारी: 36 + निजी: 66)


    कोविड -19 से संबंधित तकनीकी मुद्दों पर सभी प्रामाणिक और अद्यतन जानकारी, दिशा-निर्देश और परामर्श के लिए नियमित रूप से देखें: https://www.mohfw.gov.in/ और @MoHFW_INDIA ।


    कोविड -19 से संबंधित तकनीकी प्रश्न technquery.covid19@gov.in पर और अन्य प्रश्न ncov2019@gov.in तथा @CovidIndiaSeva पर भेजे जा सकते हैं।


    कोविड - 19 पर किसी भी प्रश्न के लिए स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 (टोल-फ्री) पर कॉल करें। कोविड -19 के लिए राज्यों / केंद्रशासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf


    पर भी उपलब्ध है।


    ***


    एसजी/एएम/जेके/एसएस

    
    
    (Release ID: 1639575) Visitor Counter : 31
    
    
      Read this release in: English , Urdu , Manipuri , Bengali , Punjabi , Tamil , Telugu , Malayalam