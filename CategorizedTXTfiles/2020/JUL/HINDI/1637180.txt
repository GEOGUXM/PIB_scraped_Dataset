      संस्‍कृति मंत्रालय

      केंद्रीय संस्कृति और पर्यटन राज्य मंत्री (स्वतंत्र प्रभार) श्री प्रह्लाद सिंह पटेल ने "संकल्प पर्व" के अवसर पर किया पौधारोपण
      
      संस्कृति मंत्रालय प्रधानमंत्री के आह्वान पर संस्कृति मंत्रालय 28 जून से 12 जुलाई 2020 तक “संकल्प पर्व” मना रहा है

      Posted On: 07 JUL 2020 10:22PM by PIB Delhi

    संकल्प पर्व मनाने के लिए केंद्रीय संस्कृति और पर्यटन राज्य मंत्री (स्वतंत्र प्रभार) श्री प्रह्लाद सिंह पटेल ने आज दिल्ली में किला राय पिथौरा और भारत के राष्ट्रीय अभिलेखागार में पौधारोपण किया। किला राय पिथौरा की यात्रा के दौरान श्री पटेल ने स्मारकों के पुनरुद्धार कार्य की समीक्षा की और भारत के राष्ट्रीय अभिलेखागार का दौरा करने के दौरान उन्होंने वहां पांडुलिपियों से संबंधित पुनर्स्थापना कार्य की समीक्षा की।


    “किला रायपिथौरा “दिल्ली में मेरे साथ सभी ने प्रात:पंचवृक्षों ,पीपल,बड़,आँवला,नीम,जामुन के पौधे लगाए ।महाराज पृथ्वीराज चव्हाण जी की प्रतिमा पर पुष्पांजलि अर्पित की।पुनर्उद्धार के कार्यों की समीक्षा महानिदेशक @ASIGoI एवं अधिकारियों के साथ की @PMOIndia @BJP4India @incredibleindia pic.twitter.com/nctk3DgqJq

    — Prahlad Singh Patel (@prahladspatel) July 7, 2020

    श्री पटेल ने कहा कि प्रधानमंत्री श्री नरेंद्र मोदी के आह्वान पर संस्कृति मंत्रालय 28 जून से 12 जुलाई 2020 तक संकल्प पर्व मना रहा है , जहां मंत्रालय के अपने सभी अधीनस्थ कार्यालय , अकादमियों , संबद्ध संस्थानों में पौधरोपण किया जाने की उम्मीद है। उन्होंने कहा कि इन परिसरो में या आसपास के वातावरण में जहां भी संभव हो पेड़ लगाएं। मंत्री ने कहा कि संस्कृति मंत्रालय पांच पेड़ों को लगाने की सिफारिश करता है जिन्हें हमारे प्रधानमंत्री ने चिन्हिंत किया है और जो हमारे देश की हर्बल विरासत का प्रतिनिधित्व करते हैं। ये पेड़ हैं ( i) " बरगद" ( ii) " आवला" ( iii) " पीपल" ( iv) " अशोक" ( v) " बेल"।


    श्री पटेल ने यह भी कहा कि संगठनों को यह सुनिश्चित करना चाहिए कि प्रत्येक कर्मचारी को अपनी पसंद के कम से कम एक पेड़ लगाना चाहिए और इन पांच पेड़ों के ऊपर और जो प्रधानमंत्री के आह्वान के अनुसार लगाए जाने चाहिए। संस्थानों को यह भी सुनिश्चित करना चाहिए कि कर्मचारी वर्ष के दौरान उनके द्वारा लगाए गए पौधे की देखभाल करे ताकि वह जीवित रहे और फलता-फूलता रहे।


    संकल्प पर्व पर केंद्रीय मंत्री नई दिल्ली के जंतर मंतर में और पं. दीनदयाल उपाध्याय पुरातत्व संस्थान ग्रेटर नोएडा में कल पौधरोपण करेंगे।


    *******


    एसजी / एएम / वीएस

    
    
    (Release ID: 1637180) Visitor Counter : 75
    
    
      Read this release in: Tamil , English , Urdu , Manipuri