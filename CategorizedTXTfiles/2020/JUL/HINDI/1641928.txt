      आयुष

      आयुष मंत्री ने एआईआईए में कोविड केंद्र में स्थापित व्यवस्थाओं की समीक्षा की
      Posted On: 28 JUL 2020 6:43PM by PIB Delhi


    आयुष राज्य मंत्री (स्वतंत्र प्रभार), श्रीपद येस्सो नाईक ने आज नई दिल्ली के सरिता विहार स्थित अखिल भारतीय आयुर्वेद संस्थान (एआईआईए) में कोविड-19 स्वास्थ्य केंद्र (सीएचसी) का दौरा किया। मंत्री ने कोविड-19 रोगियों के इलाज के लिए केंद्र में स्थापित व्यवस्थाओं की समीक्षा की। उन्होंने डॉक्टरों की टीम से बातचीत की और केंद्र में रोगियों की सुख-सुविधा के विषय में भी जानकारी प्राप्त की। उन्होंने कोविड-19 स्वास्थ्य केंद्र में उपलब्ध सुविधाओं और आयुर्वेदिक दवाओं के माध्यम से होने वाले इलाजों के परिणामों के संदर्भ में भी उनसे प्रतिक्रिया मांगी।


    मंत्री ने कोविड-19 महामारी को ध्यान में रखते हुए, एआईआईए द्वारा प्रदान की जा रही सेवाओं के प्रति संतोष व्यक्त किया। उन्होंने कहा कि आयुर्वेद के सिद्धांतों के आधार पर, कोविड-19 के सकारात्मक रोगियों की देखभाल करने में एआईआईए की पूरी टीम का जज्बा , उत्साह , साहस और प्रयास बहुत ही सराहनीय है। एआईआईए, पूरे भारत में कोविड-19 के रोगियों के लिए, व्यक्तिगत आयुर्वेद चिकित्सा , आहार , योग और तनावमुक्त तकनीकों के माध्यम से समग्र रूप से देखभाल प्रदान करने की दिशा में अनुकरणीय भूमिका निभा रहा है।


    मंत्री ने कहा कि इस संस्थान में कोविड-19 रोगियों से मिली सकारात्मक प्रतिक्रिया बहुत ही उत्साहजनक है। सीएचसी में भर्ती हुए सभी रोगियों ने जीवन के प्रति बहुत ही सकारात्मक दृष्टिकोण अपनाया है और अपने भीतर हुए परिवर्तनों से वे बहुत ही संतुष्ट दिखाई दिए। इसके परिणामस्वरूप, उनको न केवल इस बीमारी पर काबू पाने में मदद मिलेगी बल्कि उनके जीवन के अन्य चरणों में भी मदद मिलेगी। उन्होंने एआईआईए की पूरी टीम को, समग्र रूप से आयुर्वेद देखभाल के माध्यम से कोविड-19 के रोगियों का उपचार करने वाले प्रयासों में अनुकरणीय भूमिका निभाने के लिए बधाई दी। उन्होंने कहा कि भारत की पारंपरिक प्रणाली- आयुर्वेद में, इस महामारी का निदान करने और उपचारात्मक स्वास्थ्य देखभाल प्रदान करने की अपार संभावनाएं मौजूद हैं। सीएचसी में भर्ती किए गए अधिकांश रोगियों को आहार और योग सहित आयुर्वेद उपचार के प्रोटोकॉल का पालन कराया गया। उपचार की अवधि के दौरान, बिना किसी परेशानी के शत-प्रतिशत स्वस्थ्य हुए रोगियों को उनके अच्छे स्वास्थ्य के आधार पर छुट्टी प्रदान कर दी गई जिनकी एसपीओ2 90 प्रतिशत से अधिक है। उनमें किसी प्रकार का कोई लक्षण नहीं देखा गया। यह भी देखा गया है कि अब तक भर्ती किए गए रोगियों की मृत्यु दर प्रतिशत शून्य रही है। डिस्चार्ज करने से पहले, सभी रोगियों की कोविड-19 की जांच की गई और वे लोग जांच में नकारात्मक पाये गये। आयुर्वेद के लिए टीम का अनुभव और ज्ञान निश्चित रूप से इस महामारी का मुकाबला करने की दिशा में आयुर्वेद के प्रति एक अग्रिम पंक्ति वाली देखभाल प्रणाली के रूप में जगह बनाएगी।


    मंत्री ने एआईआईए में निःशुल्क कोविड-19 परीक्षण केंद्र का भी दौरा किया। एआईआईए को, दिल्ली सरकार द्वारा कोविड-19 परीक्षण केंद्र (आरटी-पीसीआर और रैपिड एंटीजन परीक्षण) के रूप में घोषित किया गया है।


    एसजी / एएम / एके / एसके


    

    
    (Release ID: 1641928) Visitor Counter : 99
    
    
      Read this release in: English , Urdu , Marathi , Manipuri , Bengali , Tamil , Telugu