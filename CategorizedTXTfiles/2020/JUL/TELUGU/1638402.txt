      రసాయనాలు, ఎరువుల మంత్రిత్వ శాఖ

      మూడు బల్క్ డ్రగ్ పార్కులు, నాలుగు వైద్య పరికరాల పార్కుల ఏర్పాటుకు కసరత్తు
      స్థలాల ఎంపికకోసం మార్గదర్శకాలను ఖరారు చేస్తున్న ఔషధ విభాగం
      బల్క్ డ్రగ్ పార్కు ఏర్పాటుపై పంజాబ్ ఆసక్తి
      Posted On: 13 JUL 2020 5:12PM by PIB Hyderabad


    దేశంలో బల్క్ డ్రగ్స్ ఉత్పత్తి చేసే మూడు పార్కులు , వైద్య పరికరాలు తయారు చేసే నాలుగు పార్కుల ఏర్పాటుకు స్థలాల ఎంపికకోసం మార్గదర్శక సూత్రాలను ఖరారు చేసే కసరత్తు సాగుతోంది . ఔషధ విభాగం ఈ ప్రయత్నంలోనే ఉందని కేంద్ర రసాయనాలు , ఎరువుల శాఖ మంత్రి డి . వి . సదానంద గౌడ చెప్పారు . కాగా , మూడు బల్క్ డ్రగ్ పార్కుల్లో ఒకదానిని పంజాబ్ లోని భటిండాలో ఏర్పాటు చేసే అంశాన్ని పరిశీలించాలని ఆ రాష్ట్ర ప్రభుత్వం కోరుతోంది . పంజాబ్ ఆర్థిక శాఖ మంత్రి మన్ ప్రీత్ సింగ్ బాదల్ ఈ రోజు ఢిల్లీలో కేంద్ర మంత్రి డి . వి . సదానంద గౌడను కలుసుకుని ఈ మేరకు ఒక విజ్ఞాపన పత్రాన్ని అందజేశారు . భటిండాలో బల్క్ డ్రగ్ పార్క్ ఏర్పాటు చేసే అంశాన్ని పరిశీలించాలని ఆయన కేంద్ర మంత్రిని కోరారు . బల్క్ డ్రగ్ పార్కు ఏర్పాటుకు ఆసక్తి చూపినందుకు బాదల్ . కు సదానంద గౌడ కృతజ్ఞతలు తెలియజేశారు .


    ఈ సందర్భంగా బాదల్ మాట్లాడుతూ , భటిండా ప్రాంతానికి ఇతర ప్రాంతాలతో చక్కటి అనుసంధానం ఉందని , నీటి సరఫరా , స్థలం అందుబాటులో ఉన్నాయని చెప్పారు . తమ రాష్ట్రంలో ఇప్పటికే యు . ఎస్ . ఎఫ్ . డి . ఎ . ఆమోదం పొందిన ఔషధ కంపెనీలు ఎన్ . ఐ . పి . ఇ . ఆర్ ., ఐఐఎస్ . ఇఆర్ , ఎఐఐఎంఎస్ తదితర సంస్థలు ఉన్నాయని బాదల్ చెప్పారు .


    మాత్రలు , కాప్స్యూల్స్ తయారీలో ఉపయోగించే యాక్టివ్ ఫార్మాస్యూటికల్ ఇన్ గ్రీడియంట్ ( ఎ . పి . ఐ .), కె . ఎస్ . ఎం . ల , స్వదేశీ తయారీని ప్రోత్సహించేందుకు కేంద్ర ప్రభుత్వం 2020 వ సంవత్సరం మార్చి 12 న ఒక పథకాన్ని ఆమోదించింది . దేశంలో బల్క్ డ్రగ్స్ తయారు చేసే 3 పార్కులు , వైద్యపరికరాలు వైద్య పరికరాలను ఉత్పత్తి చేసే నాలుగు పార్కులు అభివృద్ధి చేసేందుకు ఈ పథకాన్ని రూపొందించారు. ఈ పథకం కింద బల్క్ డ్రగ్ పార్కు ఏర్పాటు చేసే రాష్ట్రానికి గరిష్టంగా వెయ్యి కోట్ల రూపాయలు , వైద్య పరికరాల తయారీ పార్కులకు వందకోట్ల రూపాయలు గ్రాంట్ ఇన్ ఎయిడ్ గా కేంద్ర ప్రభుత్వం అందిస్తుంది . కీలకమైన క్రిటికల్ స్టార్టింగ్ మెటీరియల్ లేదా డ్రగ్ ఇంటర్మీడియట్ల తయారీకి సంబంధించి ఉత్పాదనతో ముడివడిన ప్రోత్సాహక పథకాన్ని కూడా భారత ప్రభుత్వం ప్రకటించింది . అంటే ఈ పథకాల ద్వారా మొత్తం 13,760 కోట్ల రూపాయల ఆర్థిక సహాయాన్ని కేంద్రం అందిస్తుంది . బల్క్ డ్రగ్ పార్క్ ప్రోత్సాహక పథకం ద్వారా 46,400 కోట్ల రూపాయల విలువైన బల్క్ డ్రగ్స్ తయారయ్యే అవకాశాలు ఉన్నాయని భావిస్తున్నారు . ఇక , వైద్య పరికరాల తయారీ ప్రోత్సాహక పథకం ద్వారా 68,437 కోట్ల రూపాయల విలువైన వైద్యపరికరాలు తయారయ్యే అవకాశాలు ఉన్నాయంటున్నారు . ఈ రెండు పథకాల అమలుతో గణనీయమైన సంఖ్యలో ఉద్యోగ అవకాశాలు కూడా పెరుగుతాయి .


    *******

    
    
    (Release ID: 1638402) Visitor Counter : 33
    
    
      Read this release in: English , Urdu , Hindi , Marathi , Bengali , Manipuri , Punjabi , Tamil , Kannada