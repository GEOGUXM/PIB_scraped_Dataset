      ఆర్థిక మంత్రిత్వ శాఖ

      ప్రజావసరాలకు ప్రతిస్పందిస్తూ పనిచేస్తున్న ఆదాయంపన్ను శాఖ ఆదాయంపన్ను శాఖకు కేంద్ర ఆర్థికమంత్రి ప్రశంస
      జాతి నిర్మాణ ప్రక్రియలో పాలుపంచుకుంటూ
      160వ ఆదాయం పన్ను దినోత్సవం జరుపుకున్న సి.బి.డి.టి.
      Posted On: 24 JUL 2020 6:08PM by PIB Hyderabad


    కేంద్ర ప్రత్యక్ష పన్నుల బోర్డు ( సి . బి . డి . టి .), బోర్డుకు సంబంధించిన క్షేత్రస్థాయి కార్యాలయాలు ఈ రోజు దేశవ్యాప్తంగా 160 వ ఆదాయం పన్ను దినోత్సవాన్ని జరుపుకున్నాయి . ఈ సందర్భందా కేంద్ర ఆర్థిక , కార్పొరేట్ వ్యవహారాల మంత్రి నిర్మలా సీతారామన్ ఒక సందేశమిచ్చారు . పన్ను చెల్లింపుదారులకు ప్రయోజనకారిగా , పారదర్శకంగా , స్వచ్ఛంద పన్ను చెల్లింపునకు దోహదకారిగా పన్ను పరిపాలనా యంత్రాగాన్నితీర్చిదిద్దడంలో ఆదాయంపన్ను శాఖ చేస్తున్న కృషిని మంత్రి తన సందేశంలో అభినందించారు . ఇటీవలి కాలంలో ఆదాయంపన్ను శాఖ పాత్ర గణనీయంగా మారిందని , కేవలం పన్ను వసూలు చేసి ప్రభుత్వానికి ఆదాయం సమకూర్చే సంస్థగానే కాక , పౌర ప్రయోజన సంస్థగా పరివర్తన చెందిందని కేంద్రమంత్రి అన్నారు . ఆదాయంపన్ను శాఖ చేపట్టిన వివిధ రకాలైన సంస్కరణ చర్యలను నిర్మలా సీతారామన్ ఉదహరించారు . కొత్త తరహా సరళీకృత పన్నుల వ్యవస్థను ప్రవేశపెట్టడం , కార్పొరేట్ పన్ను రేట్లను తగ్గించడం , స్వదేశీ తయారీ సంస్థలు రాయితీ పద్ధతిలో పన్ను చెల్లింపునకు అవకాశం కల్పించడం ఆదాయం పన్ను శాఖ తీసుకున్న సంస్కరణలని ఆమె చెప్పారు . గౌరవనీయ ప్రధానమంత్రి నరేంద్ర మోదీ ఇచ్చిన పిలుపు మేరకు ‘ ఆత్మనిర్భర భారత్ ’ లక్ష్యాలను సాధించేందుకు ఈ చర్యలన్నీ దోహదపడతాయని కేంద్రమంత్రి చెప్పారు .


    కోవిడ్ వైరస్ వ్యాపించిన ప్రస్తుత సంక్షోభ సమయంలో పన్ను చెల్లింపుదారుల అవసరాలకు తగినట్టుగా ఆదాయంపన్ను శాఖ ప్రతిస్పందించిందని , పలు రకాల వెసులుబాట్లను కల్పించి , పన్ను చెల్లింపుదార్ల లిక్విడిటీ సమస్యలను పరిష్కరించిందని కేంద్రమంత్రి ప్రశంసించారు . దేశం ఆర్థిక వృద్ధిలో ఆదాయంపన్ను శాఖ కీలకపాత్ర పోషించడంతోపాటుగా , వృత్తిపరంగా పనితీరును మెరుగుపరుచు కోవడానికి , సరికొత్త ప్రమాణాలను నెలకొల్పడానికి కృషిచేయడం అభినందనీయమన్నారు .


    కేంద్ర ఆర్థిక , కార్పొరేట్ వ్యవహారాల సహాయమంత్రి అనురాగ్ ఠాకూర్ కూడా తన సందేశంలో ఆదాయం పన్ను శాఖ కృషిని ప్రశంసించారు . పన్ను చెల్లింపుదారులకు ఉపయోకరంగా సమర్థవంతమైన సేవలు అందించడంలో ఆదాయం పన్ను శాఖ చేస్తున్న కృషి అభినందనీయమన్నారు . శాఖాపరమైన ప్రక్రియలన్నింటినీ మరింత సరళతరంగా , పన్ను చెల్లింపుదారులు సులభంగా అనుసరించేలా తీర్చిదిద్దారని అన్నారు . ఇ గవర్నెన్సును ప్రోత్సహించడం , వివాద్ సే విశ్వాస్ అన్న చట్టం తేవడం ద్వారా వివాదాల పరిష్కారానికి తగిన వ్యవస్థను ఏర్పాటు చేయడం వంటివి ఆదాయం పన్ను శాఖ తీసుకున్న చర్యలని ఠాకూర్ చెప్పారు .


    కోవిడ్ మహమ్మారి విసిరిన సవాళ్లకు దీటుగా , ఎంతో వేగంగా ఆదాయంపన్ను శాఖ ప్రతిస్పందించిన తీరును కూడా అనురాగ్ ఠాకూర్ అభినందించారు . విధానపరమైన నిబంధనలను సడలించడం , ఆస్తులను నగదు చేసుకునే సానుకూలతను ( లిక్విడిటీ ) ని పెంపొందించడం వంటి చర్యలు అభినందనీయమన్నారు . కోవిడ్ మహమ్మారి వ్యాప్తి నేపథ్యంలో పన్నుల చెల్లింపు దారులకు సహాయం అందించేందుకు అధికారుల స్థాయిలో , బృందాల స్థాయి జరిగిన కృషిని ఆయన ప్రశంసించారు . పన్ను విధింపు విధానాన్ని మరింత సరళతరం చేసేందుకు , పన్ను పరిపాలనా యంత్రాగాన్నిమరింత ప్రతిస్పందన శీలంగా తీర్చిదిద్దడంలో ఆదాయం పన్ను శాఖ తన కృషిని కొనసాగిస్తుందన్న ఆశాభావాన్ని ఆయన వ్యక్తం చేశారు .


    ఆదాయంపన్ను దినోత్సవం సందర్భంగా ఆదాయంపన్ను శాఖ సిబ్బందిని సి . బి . డి . టి . అధ్యక్షుడు పి . సి . మోడీ ,.. తన సందేశం ద్వారా అభినందించారు . కోవిడ్ మహమ్మారి విసిరిన సవాళ్ళకు దీటుగా ప్రతిస్పందిస్తూ విధులు నిర్వర్తించడంలో అధికారుల తీరు ప్రశంసనీయమన్నారు . కోవిడ్ బాధితులకు వైద్యసేవలను , మానసిక స్థైర్యాన్ని అందించడానికి కోవిడ్ ప్రతిస్పందనా బృందాలను ఏర్పాటు చేయడంలో వారు వ్యవహరించిన తీరును ఆయన అభినందించారు . పన్ను చెల్లింపుదారులు నిబంధనలు పాటించేలా చేయడం , మార్గదర్శక సూత్రాల అమలులో పారదర్శకంగా వ్యవహరించడంలో ఆదాయం పన్ను శాఖ మరింత చిత్తశుద్ధితో పనిచేస్తుందని ఆయకర్ పరివార్ అధిపతి హోదాలో ఆయన హామీ ఇచ్చారు .


    ****

    
    
    (Release ID: 1641050) Visitor Counter : 24
    
    
      Read this release in: Tamil , English , Urdu , Marathi , Hindi , Manipuri , Bengali , Punjabi