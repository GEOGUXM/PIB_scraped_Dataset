      విద్యుత్తు మంత్రిత్వ శాఖ

      ప్రతిష్టాత్మకమైన సి.ఐ.ఐ.-ఐ.టి.సి. పురస్కారాలు గెలిచిన ఎన్.టి.పి.సి.
      స్థిరత్వానికి గుర్తింపుగా 2019 సంవత్సరానికి అవార్డులు

      Posted On: 12 JUL 2020 4:35PM by PIB Hyderabad

    దేశంలోనే అత్యధిక పరిమాణంలో విద్యుత్ ను ఉత్పత్తి చేస్తున్న జాతీయ థర్మల్ విద్యుత్ సంస్థ ( ఎన్ . టి . పి . సి .) పనితీరుకు విశేషమైన గుర్తింపు లభించింది . కేంద్ర విద్యుత్ మంత్రిత్వ శాఖ పరిధిలోని కేంద్ర ప్రభుత్వ రంగ సంస్థ అయిన ఎన్ . టి . పి . సి . కార్పొరేట్ రంగంలో కనబరిచిన ప్రతిభావంతమైన పనితీరుకు గాను 2019 వ సంవత్సరానికి అవార్డు లభించింది . భారతీయ పరిశ్రమల సమాఖ్య ( సి . ఐ . ఐ ..), ఐ . టి . సి . ఏర్పాటు చేసిన ఈ అవార్డును ఎన్ . టి . పి . సి . సొంతం చేసుకుంది . కార్పొరేట్ సామాజిక బాధ్యత ( సి . ఎస్ . ఆర్ .) రంగంలో గణనీయమైన ఫలితాల సాధనకు ఎన్ . టి . పి . సి . కి విశేషమైన ప్రశంస కూడా లభించింది .


    తన పరిధిలోని విద్యుత్ కేంద్రాల సుస్థిర అభివృద్ధికోసం ఎన్ . టి . పి . సి . ఎప్పుడూ కృషిచేస్తూ వస్తోంది . పైగా కార్పొరేట్ సామాజిక బాధ్యత కింద బాలికల సాధికారతా కార్యక్రమాన్ని ఎన్ . టి . పి . సి . తన ప్రధాన పథకంగా చేపట్టింది . తన పరిధిలోని విద్యుత్ కేంద్రాల పరిసరాల్లో ఉంటున్న బడుగువర్గాల పాఠశాల విద్యార్థినుల బహుముఖ అభ్యున్నతి లక్ష్యంగా 4 వారాల వ్యవధితో ఈ కార్యక్రమం నిర్వహించింది .


    కాంట్రాక్ట్ కార్మికులకోసం కాంట్రాక్టర్స్ కార్మిక సమాచార నిర్వహణా వ్యవస్థను ( సి . ఎల్ . ఐ . ఎం . ఎస్ . ను ) కూడా ఎన్ . టి . పి . సి . ప్రారంభించింది . కాంట్రాక్ట్ కార్మికులకు వారి పనికి తగిన వేతనాన్ని ప్రాజెక్ట్ స్థలంలోనే నెలాఖరు రోజునే చెల్లించేందుకు ఈ వ్యవస్థ దోహదపడుతుంది . వివిధ సంస్థల సుస్థిర మనుగడ విధానాలకు , ప్రతిభావిశేషాలకు గుర్తింపుగా , సి . ఐ . ఐ .- ఐ . టి . సి అవార్డులు అందించడం ఆనవాయితీగా వస్తోంది . మొత్తం 62,110 మెగావాట్ల విద్యుత్ ఉత్పాదనా సామర్థ్యం కలిగిన ఎన్ . టి . పి . సి . గ్రూపు ఆధ్వర్యంలో 70 విద్యుత్ కేంద్రాలు పనిచేస్తున్నాయి . వాటిలో 24 బొగ్గు ఆధారిత విద్యుత్ కేంద్రాలు ఉన్నాయి . కంబైన్డ్ సైకిల్ / లిక్విడ్ ఫూయెల్ ఆధారిత కేంద్రాలు 7,.. హైడ్రో విద్యుత్ కేంద్రం ఒకటి , పునరుత్పాదక విద్యుత్ వనరుల ఆధారిత కేంద్రాలు 13, ఉన్నాయి . మరో 25 అనుబంధ విద్యుత్ కేంద్రాలు , ఉమ్మడి విద్యుత్ కేంద్రాలు కూడా ఎన్ . టి . పి . సి . పరిధిలో పనిచేస్తున్నాయి .


    ***


    

    
    (Release ID: 1638233) Visitor Counter : 26
    
    
      Read this release in: English , Urdu , Hindi , Marathi , Manipuri , Punjabi , Tamil