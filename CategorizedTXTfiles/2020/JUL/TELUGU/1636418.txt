      రాష్ట్రప‌తి స‌చివాల‌యం

      కోవిడ్ మహమ్మారి ప్రపంచవ్యాప్తంగా మానవ జీవితాలనూ, ఆర్థిక వ్యవస్థలనూ నాశనం చేస్తున్నందున, బుద్ధుడి సందేశం ఒక దారిచూపేలా ఉపయోగపడుతుందని - రాష్ట్రపతి పేర్కొన్నారు
      Posted On: 04 JUL 2020 11:43AM by PIB Hyderabad


    ప్రపంచవ్యాప్తంగా కోవిడ్ మహమ్మారి మానవ జీవితాలనూ , ఆర్థిక వ్యవస్థలనూ నాశనం చేస్తున్నప్పుడు , బుద్ధుడి సందేశం ఒక దారిచూపేలా పనిచేస్తుందని , భారత రాష్ట్రపతి , శ్రీ రాంనాథ్ కోవింద్ పేర్కొన్నారు. బుద్ధ భగవానుడు దురాశ , ద్వేషం , హింస , అసూయ మరియు అనేక ఇతర దుర్గుణాలను విడనాడాలని ప్రజలకు బోధించారు. పశ్చాత్తాపపడని మానవజాతి అదే పాత హింస మరియు ప్రకృతిని నాశనం చేసే విధంగా ప్రవర్తించడం బుద్ధుని సందేశానికి విరుద్ధంగా ఉంది. కరోనా వైరస్ వ్యాప్తి మందగించిన ఈ సమయంలో , వాతావరణ మార్పుల గురించి చాలా తీవ్రమైన సవాలు మన ముందు ఉన్న సంగతి మనందరికీ తెలుసు.


    ఈ రోజు (2020 జూలై 4వ తేదీ) రాష్ట్రపతి భవన్‌ లో ధర్మ చక్ర దివస్ సందర్భంగా అంతర్జాతీయ బౌద్ధ సమాఖ్య ఏర్పాటు చేసిన ఆన్ లైన్ కార్యక్రమంలో రాష్ట్రపతి ప్రసంగించారు.


    ధమ్మ ప్రారంభమైన భూమిగా భారతదేశం గర్విస్తున్నదని రాష్ట్రపతి అన్నారు. భారతదేశంలో , బౌద్ధమతాన్ని అద్భుతమైన సత్యం యొక్క తాజా వ్యక్తీకరణగా మనం చూస్తాము. బుద్ధ భగవానుని జ్ఞానోదయం , ఆ తరువాత నాలుగు దశాబ్దాలుగా ఆయన చేసిన బోధనలు , మేధో ఉదారవాదం , ఆధ్యాత్మిక వైవిధ్యానికి గౌరవం ఇచ్చే భారతదేశ సంప్రదాయానికి అనుగుణంగా ఉన్నాయి. ఆధునిక కాలంలో , ఇద్దరు గొప్ప భారతీయులు - మహాత్మా గాంధీ , బాబాసాహెబ్ అంబేద్కర్ - బుద్ధుడి మాటలతో ప్రేరణ పొంది , భారతదేశ భవిష్యత్తును తీర్చి దిద్దారని రాష్ట్రపతి పేర్కొన్నారు.


    వారి అడుగుజాడలను అనుసరించి , బుద్ధుని పిలుపును విని , ఉత్తమ మార్గంలో పయనించాలని ఆయన అందజేసిన ఆహ్వానానికి ప్రతిస్పందించడానికి మనం ప్రయత్నించాలని రాష్ట్రపతి సూచించారు. ప్రపంచం ప్రస్తుతం , స్వల్పకాలిక మరియు దీర్ఘకాలిక బాధలతో నిండి ఉంది. తీవ్ర నిరాశతో బాధపడుతున్న రాజులు మరియు సంపన్న ప్రజలు , జీవిత క్రూరత్వాల నుండి తప్పించుకోవడానికి బుద్ధుడిని ఆశ్రయించిన కథలు చాలా ఉన్నాయి. నిజానికి , ఈ అసంపూర్ణ ప్రపంచం మధ్యలో బాధల నుండి విముక్తి లభిస్తుందని ఆయన నమ్మినందువల్ల , బుద్ధుడి జీవితం మునుపటి నమ్మకాలను సవాలు చేస్తుంది.


    రాష్ట్రపతి ప్రసంగం చదవడం కోసం ఇక్కడ "క్లిక్" చేయండి .


    ****

    
    
    (Release ID: 1636418) Visitor Counter : 44
    
    
      Read this release in: English , Urdu , Hindi , Marathi , Bengali , Manipuri , Punjabi , Tamil , Malayalam