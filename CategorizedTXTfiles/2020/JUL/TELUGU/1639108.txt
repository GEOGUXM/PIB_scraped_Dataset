      నౌకారవాణా మంత్రిత్వ శాఖ

      కోల్కతానుంచి చటగావ్ ద్వారా అగర్తలాకు తొలి సరకు రవాణా నౌక
      ప్రారంభించిన కేంద్రమంత్రి మన్.సుఖ్ మాండవీయ
      
      భారతీయ సముద్రయాన రంగం, ఈశాన్య ప్రాంతపు ఆర్థికాభివృద్ధిలో
      ఇది చారిత్రాత్మక ఘట్టమన్న మాండవీయ
      Posted On: 16 JUL 2020 3:27PM by PIB Hyderabad


    కోల్కతా ఓడరేవునుంచి అగర్తలాకు తొలి ప్రయోగాత్మక సరకు రవాణా నౌకను కేంద్ర నౌకాయాన శాఖ మంత్రి మన్ . సుఖ్ లాల్ మాండవీయ ఈ రోజు ప్రారంభించారు . ఈ నౌక బంగ్లాదేశ్ లోని చటగావ్ ఓడరేవు ద్వారా ప్రయాణిస్తుంది . ఆన్ లైన్ ద్వారా వర్చువల్ కార్యక్రమంగా నౌక ప్రారంభోత్సవాన్ని నిర్వహించారు . భారతదేశానికి చెందిన సరకు రవాణా నౌకలు బంగ్లాదేశ్ ద్వారా జరిపే సముద్రయానానికి చటగావ్ , మోగ్లా ఓడరేవులను వినియోగించుకోవాలన్న ఒప్పందం మేరకు ఈ నౌకను ప్రయోగాత్మకంగా ప్రవేశపెట్టారు .


    ఈ సందర్భంగా మంత్రి మన్ సుఖ్ మాండవీయ మాట్లాడుతూ ,.. ఈ సముద్రమార్గం ఉభయదేశాలకు కొత్త అవకాశాలను అందుబాటులోకి తెస్తుందని అన్నారు . బంగ్లాదేశ్ ద్వారా ఈశాన్య భారత ప్రాంతానికి మరింత దగ్గరి దారిలో చేరేందుకు ఇది అనుసంధానంగా ఉపయోగపడుతుందని చెప్పారు . భారతదేశానికి చెందిన సరకులను చటగావ్ , మోంగ్లా రేవుల ద్వారా రవాణా చేసేందుకు తీసుకున్న ఈ చర్య చారిత్మాత్మకమైనదని , భారత , బంగ్లాదేశ్ సముద్రయాన సంబంధాల్లో ఇది కొత్త అధ్యాయం కాగలదని మంత్రి మాండవీయ చెప్పారు .


    పశ్చిమ త్రిపుర జిల్లాకు వెళ్లాల్సిన టి . ఎం . టి . ఉక్కు కడ్డీలకు సంబంధించిన రెండు 20 అడుగుల కంటెయినర్లు , అస్సాంలోని కరీంగంజ్ కు వెళ్లాల్సిన పప్పు ధాన్యాలకు సంబంధించిన మరో రెండు 20 అడుగుల కంటెయినర్లు ఈ నౌకలో ఉన్నాయి . నౌక చటగావ్ చేరగానే ఈ సరకులను బంగ్లాదేశ్ కు చెందిన ట్రక్కుల ద్వారా అగర్తలాకు చేరుస్తారు .


    బంగ్లాదేశ్ , ఈశాన్య భారత రాష్ట్రాల మధ్య అనుసంధాన్ని పటిష్టం చేసుకోవాడనికి ఉభయదేశాలు చేసిన కృషిని ఈ ప్రయోగాత్మక నౌకాయానం ప్రస్ఫుటం చేసింది . 2019 లో బంగ్లాదేశ్ ప్రధానమంత్రి షేక్ హసీనా భారతదేశాన్ని పర్యటించిన సందర్భంగా ,. ఉభయ దేశాల మధ్య అత్యున్నత స్థాయిలో కుదిరిగిన అవగాహన మేరకు ఈ సరకు రవాణా నౌక ప్రయోగాత్మక సముద్రయానాన్ని ప్రారంభించారు . భారత్ , బంగ్లాదేశ్ ల మధ్య సరుకు రవాణా నౌకల రాకపోకలకు బంగ్లాదేశ్ లోని చటగావ్ , మోంగ్లా ఓడరేవులను వినియోగించుకోవడానికి అనుసరించాల్సిన పద్ధతులు , విధానాలపై ఆనాడే అంగీకారం కుదిరింది . దీనితో ఉభయదేశాల మధ్య భాగస్వామ్యం మరింత బలోపేతమవుతుంది .


    ఈ కొత్త మార్గంతో భారత్ కోసం సరకు రవాణా దూరం , ప్రయాణ వ్యవధి తగ్గుతుంది . ఈ మార్గం వల్ల ఉభయదేశాలకూ సమాన స్థాయిలో ప్రయోజనాలు కలుగుతాయి . రవాణా , నిర్వహణ , ప్రణాళికా , వాణిజ్య సేవల రంగాల్లో ఉద్యోగాల కల్పన , పెట్టుబడుల అవకాశాలు పెరుగుతాయి . ఆదాయ సృష్టికిఅవకాశం ఏర్పడుతుంది . ఇది బంగ్లాదేశ్ కు కూడా సానుకూలంగా ఉంటుంది . భారతీయ సరుకుల రవాణాకు బంగ్లాదేశ్ నౌకలను , ట్రక్రులను వినియోగిస్తారు .


    ఇటీవల కొన్నేళ్లుగా నౌకాయానం , జలరవాణా రంగాల్లో భారత్ , బంగ్లాదేశ్ . ల మధ్య సహకారం ఎంతగానో పెరిగింది . ఉభయదేశాల మధ్య కుదిరిన జలరవాణా , వాణిజ్య ఒప్పందం ప్రకారం ,.. ఇప్పటికే ఉన్న ఆరు పోర్ట్స్ ఆఫ్ కాల్ ఒడంబడికలతోపాటుగా , మరో ఐదింటిని ఇటీవల అదనంగా చేర్చారు . ఉభయదేశాల మధ్య కుదిరిన అవగాహనా ఒప్పందం ప్రకారం బంగ్లాదేశ్ లోని ఎంపిక చేసిన జలరవాణా మార్గాల్లో పూడికతీసే పనులు కొనసాగుతున్నాయి . ఈ పనుల్లో 80 శాతం ఖర్చును భారత ప్రభుత్వం భరిస్తుండగా , 20 శాతం ఖర్చును బంగ్లాదేశ్ ప్రభుత్వం భరిస్తోంది . పర్యాటక రంగం , ఉభయదేశాల ప్రజల మధ్య పరస్పర సంబంధాలు పెంపొందించేందుకు ఇరు దేశాల మధ్య క్రూయిజ్ సర్వీసులను కూడా ప్రారంభించారు .


    ***

    
    
    (Release ID: 1639108) Visitor Counter : 31
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Gujarati , Tamil