      సిబ్బంది, ప్రజా ఫిర్యాదులు మరియు పింఛన్ల మంత్రిత్వ శాఖ

      ఐఐఎం జమ్ము లో 5 రోజుల ఆన్ లైన్ పునశ్చరణ కార్యక్రమాన్ని ప్రారంభించిన డాక్టర్ జితేంద్ర సింగ్
      ఉత్తర్ భారతంలో వాస్తవవికంగా విద్యకు కేంద్ర బిందువుగా జమ్ము రూపుదిద్దుకున్నదని వెల్లడించిన డాక్టర్ జితేంద్ర సింగ్

      Posted On: 16 JUL 2020 4:24PM by PIB Hyderabad

    జమ్ము లోని ఇండియన్ ఇనిస్టిట్యూట్ అఫ్ మేనేజ్మెంట్ ఎంబీఏ అయిదవ బ్యాచ్ , పీహెచ్డీ మొదటి బ్యాచ్ విద్యార్థులకు 5 రోజుల పునశ్చరణ కార్యక్రమాన్ని కేంద్ర ఈశాన్య ప్రాంత అభివృద్ధి (డిఓఎన్ఈఆర్) , ప్రధాని కార్యాలయం , ప్రజా సమస్యలు , పెన్షన్లు , అణుశక్తి శాఖల సహాయ మంత్రి (ఇండిపెండెంట్ ఛార్జి) డాక్టర్ జితేంద్ర సింగ్ ఈ రోజు ఈ-ప్రారంభం చేసారు . ప్రధాన మంత్రి శ్రీ నరేంద్ర మోడీ నేతృత్వంలోని కేంద్రం- జమ్ము కశ్మీర్ లో విద్యా రంగ అభివృద్ధిలో విజయం సాధించిందని కేంద్ర మంత్రి అన్నారు.


    విద్య రంగానికి ఊతం ఇస్తున్న కేంద్రం ముఖ్యంగా జమ్ములో ప్రత్యేక దృష్టి పెట్టి ఇండియన్ ఇనిస్టిట్యూట్ అఫ్ మేనేజ్మెంట్ , ఇండియన్ ఇనిస్టిట్యూట్ అఫ్ టెక్నాలజీ , ఇండియన్ ఇన్స్టిట్యూట్ అఫ్ మాస్ కమ్యూనికేషన్ , ఎయిమ్స్ ను స్థాపించడం , ఇండియన్ ఇనిస్టిట్యూట్ అఫ్ ఇంటిగ్రేటివ్ మెడిసిన్ స్థాయిని పెంచడం వల్ల ఉత్తర భారతంలోనే ఈ ప్రాంతం విద్యా రంగానికి ప్రధాన కేంద్ర బిందువుగా మారిందని కేంద్ర మంత్రి తెలిపారు. వీటితో పాటు ఇంకా అనేక ఉన్నత ప్రమాణాలు కలిగిన విద్య సంస్థలు జమ్ము లో రాబోతున్నాయని అన్నారు.


    డాక్టర్ జితేంద్ర సింగ్ ఇంకా మాట్లాడుతూ , 2019 ఆగస్టు 5 తరువాత చారిత్రక రాజ్యాంగ మార్పులు , విద్యా వృద్ధికి అడ్డంకులు తొలగిపోవడంతో , భారతదేశం నలుమూలల నుండి వివిధ రంగాలకు చెందిన ఉత్తమ అధ్యాపకులు జమ్ము కశ్మీర్ కి రావడానికి సిద్ధంగా ఉన్నారు. డొమిసిల్ చట్టం ఉనికిలోకి రావడంతో మునుపటి భయాలు ఇప్పుడు పోయాయి అని చెప్పారు. ఈ డొమిసిల్ చట్టం అతిపెద్ద ఫలితం అన్ని కొత్త ప్రీమియర్ ఇన్స్టిట్యూట్లలో జమ్ములో విద్యా అధ్యాపకులను సుసంపన్నం చేయడమే అని డాక్టర్ జితేంద్ర సింగ్ ఉద్ఘాటించారు.


    ఈ ప్రాంతం ఇప్పుడు పెద్ద పెట్టుబడులకు తెరతీస్తున్నందున , జమ్ములో సరైన సమయంలో ఎయిమ్స్ , ఐఐఎం , ఐఐటి , ఇతర సంస్థలను ఏర్పాటు చేసినట్లు డాక్టర్ జితేంద్ర సింగ్ తెలిపారు. కేంద్ర పాలిత ప్రాంత ప్రభుత్వం ఔట్రీచ్ కార్యక్రమాన్ని ప్రారంభించింది. ఉధంపూర్ వంటి చిన్న జిల్లాల్లో కూడా కొత్త పారిశ్రామిక కేంద్రాలు , పారిశ్రామిక ఎస్టేట్ల స్థాపనకు మార్గం సుగమం చేసే రూ. 25000 కోట్ల పెట్టుబడులు పెట్టింది అని కేంద్ర మంత్రి చెప్పారు.


    భారతదేశం , గ్లోబల్ మాన్యుఫ్యాక్చరింగ్ , ఐటి హబ్‌గా మారే దిశలో ఉందని , అంతరిక్ష రంగంలో మన పరిశోధన ఫలితాలు , పరిశోధనా సారాంశాలను ఇప్పుడు యుఎస్ కి చెందిన నాసా వంటి కొన్ని ప్రధాన ప్రపంచ సంస్థలు కొనుగోలు చేస్తున్నాయని డాక్టర్ సింగ్ చెప్పారు. విశ్వసనీయత , సర్వోన్నతుని మన దేశం ఇప్పటికే స్థాపించిందని ఆయన అన్నారు.


    ఇస్రో అతి త్వరలో హ్యూమన్ స్పేస్ ఫ్లైట్ మిషన్ గగన్ యాన్ చేయబోతోంది , కోవిడ్ 19 తదుపరి ప్రపంచంలో , ఆర్థిక వ్యవస్థకు సంబంధించినంతవరకు భారతదేశం ఇలాంటి రకమైన పునరుజ్జీవనాన్ని పొందబోతోంది అని కేంద్ర మంత్రి అన్నారు.


    జమ్ము ఐఐఎం ఛైర్మన్ డాక్టర్ మిలిండ్‌కాంబ్లే తన అధ్యక్ష ప్రసంగంలో మాట్లాడుతూ , ఐఐఎం , జమ్మూ వేగంగా దూసుకుపోతున్నాయని , ఇంత తక్కువ వ్యవధిలో అత్యుత్తమ ఖ్యాతిని సంపాదించిందని , దాని విద్యా నైపుణ్యం , పరిశోధన , అత్యున్నత విద్య ప్రమాణాలు , కార్పొరేటెడ్ అంతర్జాతీయ అనుసంధానాలు దీనికి కారణమని అన్నారు.


    అంతకుముందు ఈ-ప్రారంభోత్సవం సందర్భంగా జమ్మూ ఐఐఎం డైరెక్టర్ ప్రొఫెసర్ బి.ఎస్.సహే తన స్వాగత ప్రసంగంలో అంతర్జాతీయ స్థాయిలో నిపుణలను , పారిశ్రామికవేత్తలను అభివృద్ధి చేయడం , సమాజానికి విలువైన సహకారాన్ని అందించడమే మా ఆశయం అని అన్నారు. జమ్ము ఐఐఎంని భారతదేశంలో అత్యుత్తమ బిజినెస్ స్కూల్ గా జాతీయ దృక్పథం , ప్రాంతీయ దృష్టితో కలిగినదిగా మార్చడం తమ కర్తవ్యమనితెలిపారు.


    ***

    
    
    (Release ID: 1639147) Visitor Counter : 9
    
    
      Read this release in: English , Urdu , Hindi , Manipuri , Punjabi , Tamil