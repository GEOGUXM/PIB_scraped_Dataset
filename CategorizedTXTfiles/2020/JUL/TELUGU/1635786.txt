      హోం మంత్రిత్వ శాఖ

      జాతీయ భద్రతను పటిష్ట పరచడంలో నిబద్ధతను పెంచడం, ఉగ్రవాదాన్ని ఉపేక్షించని మోదీ ప్రభుత్వ విధానాన్ని బలోపేతం చేయడంలో భాగంగా, యూఏపీఏ చట్ట నిబంధనల కింద, కేంద్ర హోంమంత్రిత్వ శాఖ 9 మందిని ఉగ్రవాదులుగా ప్రకటించింది
      Posted On: 01 JUL 2020 6:28PM by PIB Hyderabad


    ప్రధాని మోదీ నేతృత్వంలోని కేంద్ర ప్రభుత్వం , చట్టవిరుద్ధ కార్యకలాపాలు (నివారణ) చట్టం-1967కు 2019 ఆగస్టులో సవరణ చేసింది. ఒక వ్యక్తిని ఉగ్రవాదిగా ప్రకటించే నిబంధనను చేర్చేందుకు ఈ సవరణ చేశారు. దీనికిముందు , కేవలం సంస్థలను మాత్రమే ఉగ్రవాద సంస్థలుగా ప్రకటించే వీలుండేది.


    గతేడాది పార్లమెంటు సమావేశాల్లో చట్ట సవరణ సందర్భంగా మాట్లాడిన హోంమంత్రి శ్రీ అమిత్‌ షా , ఉగ్రవాదంపై బలమైన పోరాటానికి మోదీ ప్రభుత్వ నిబద్ధతను , దేశ సంకల్పాన్ని గట్టిగా పునరుద్ఘాటించారు. సవరించిన నిబంధన ద్వారా , 2019 సెప్టెంబరులో కేంద్ర ప్రభుత్వం నలుగురిని ఉగ్రవాదులుగా ప్రకటించింది. వారు , మౌలానా మసూద్‌ అజహర్‌ , హఫీజ్‌ సయీద్‌ , జకీ-ఉర్‌-రెహ్మన్‌ లఖ్వి , దావూద్‌ ఇబ్రహీం.


    జాతీయ భద్రతను పటిష్ట పరచడంలో నిబద్ధతను చాటడం , ఉగ్రవాదాన్ని తుదముట్టించే శ్రీ మోదీ ప్రభుత్వ విధానాన్ని బలోపేతం చేయడంలో భాగంగా , యూఏపీఏ చట్టం-1967 (2019 సవరణ ప్రకారం) , కేంద్ర హోంమంత్రిత్వ శాఖ 9 మందిని ఉగ్రవాదులుగా ప్రకటించింది. ఈ చట్టం నాలుగో షెడ్యూల్‌లో వారి పేర్లను చేర్చింది. వారి వివరాలు:


    1. వాధ్వా సింగ్‌ బబ్బర్‌: ఉగ్రవాద సంస్థ ' బబ్బర్‌ ఖల్సా ఇంటర్నేషనల్‌‌ ' కు పాకిస్థాన్‌ మూలాలున్న అధిపతి


    2. లఖ్బీర్‌ సింగ్‌: ఉగ్రవాద సంస్థ ' ఇంటర్నేషనల్‌ సిఖ్‌ యూత్‌ ఫెడరేషన్‌ ' కు పాకిస్థాన్‌ మూలాలున్న అధిపతి


    3. రంజీత్‌ సింగ్: ఉగ్రవాద సంస్థ ' ఖలిస్థాన్‌ జిందాబాద్‌ ఫోర్స్‌ ' కు పాకిస్థాన్‌ మూలాలున్న అధిపతి


    4. పరంజిత్‌ సింగ్‌: ఉగ్రవాద సంస్థ ' ఖలిస్థాన్‌ కమాండో ఫోర్స్‌ ' కు పాకిస్థాన్‌ మూలాలున్న అధిపతి


    5. భూపిందర్‌ సింగ్‌ భిందా: ' ఖలిస్థాన్‌ జిందాబాద్‌ ఫోర్స్‌ ' ఉగ్రవాద సంస్థలో జర్మనీ మూలాలున్న కీలక సభ్యుడు


    6. గుర్మీత్‌ సింగ్‌ బగ్గా: ' ఖలిస్థాన్‌ జిందాబాద్‌ ఫోర్స్‌ ' ఉగ్రవాద సంస్థలో జర్మనీ మూలాలున్న కీలక సభ్యుడు


    7. గురుపత్వంత్‌ సింగ్‌ పన్నూన్‌: చట్ట విరుద్ధ సంస్థ ' సిఖ్‌ ఫర్‌ జస్టిస్‌ ' లో అమెరికా మూలాలున్న కీలక సభ్యుడు


    8. హర్దీప్‌ సింగ్‌ నిజ్జర్‌: ' ఖలిస్థాన్‌ టైగర్‌ ఫోర్స్‌ ' ఉగ్రవాద సంస్థకు కెనడా మూలాలున్న అధిపతి


    9. పరంజిత్‌ సింగ్‌: ' బబ్బర్‌ ఖల్సా ఇంటర్నేషనల్‌‌ ' ఉగ్రవాద సంస్థకు బ్రిటన్‌ మూలాలున్న అధిపతి


    వీరంతా సరిహద్దు వెంబడి , విదేశాల నుంచి జరిగిన ఉగ్రవాద కార్యకలాపాల్లో పాల్గొన్నారు. జాతి వ్యతిరేక చర్యల ద్వారా , ఖలిస్థాన్‌ ఉద్యమానికి మద్దతు ఇవ్వటం , పాల్గొనడం ద్వారా పంజాబ్‌లో ఉగ్రవాదాన్ని పునరుద్ధరించడానికి ప్రయత్నించారు. తద్వారా దేశాన్ని అస్థిరపరచాలన్నది వీరి పన్నాగం.


    ************

    
    
    (Release ID: 1635786) Visitor Counter : 40
    
    
      Read this release in: English , Urdu , Hindi , Marathi , Bengali , Manipuri , Assamese , Punjabi , Odia , Tamil