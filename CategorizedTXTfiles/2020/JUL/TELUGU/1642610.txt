      మైనారిటీ వ్యవహారాల మంత్రిత్వ శాఖ

      ట్రిపుల్ తలాఖ్ దురాచారం నుంచి ముస్లిం మహిళలకు విముక్తి కలిగించిన ఆగస్టు 1: ముక్తార్ అబ్బాస్ నఖ్వీ
      ట్రిపుల్ తలాఖ్ అనేది ఇస్లాం సంప్రదాయంకాదు,
      
      చట్టబద్ధం కూడా కాదని కేంద్రమంత్రి వ్యాఖ్య
      మైనారిటీల జాతీయ కమిషన్ ఆధ్వర్యంలో “ముస్లి మహిళా హక్కుల దినోత్సవం”
      Posted On: 31 JUL 2020 2:45PM by PIB Hyderabad


    ప్రభుత్వం “ ఆమోదయోగ్యమైన ప్రజా సాధికారతకు కట్టుబడి ఉందే తప్ప , రాజకీయ పీడనకు కాద ” ని కేంద్ర మైనారిటీ వ్యవహారాల మంత్రి ముఖ్తార్ అబ్బాస్ నఖ్వీ ఈ రోజు చెప్పారు . ప్రభుత్వం తీసుకున్న అనేక “ సాహసోపేతమైన , భారీస్థాయి సంస్కరణలు ” తమ చిత్తశుద్ధికి , పటిష్టమైన కృషికి నిదర్శనాలని , ప్రభుత్వ చర్యలు మెరుగైన ఫలితాలను కూడా ఇచ్చాయని నఖ్వీ అన్నారు .


    “ ముస్లిం మహిళా హక్కుల దినోత్సవం ” సందర్భంగా జరిగిన సదస్సులో కేంద్ర మంత్రి నఖ్వీ మాట్లాడుతూ , ఈ వ్యాఖ్యలు చేశారు . దేశవ్యాప్తంగా ఉన్న ముస్లిం మహిళలు ఆన్ లైన్ ద్వారా పాల్గొన్న ఈ వర్చువల్ సమావేశంలో కేంద్ర న్యాయశాఖ మంత్రి రవిశంకర్ ప్రసాద్ , కేంద్ర మహిళా , శిశు అభివృద్ధి శాఖ మంత్రి స్మృతి ఇరానీ , జాతీయ మైనారిటీల కమిషన్ ఉపాధ్యక్షుడు మంజిత్ సింగ్ రాయ్ పాల్గొన్నారు .


    ఈ సమావేశంలో నఖ్వీ మాట్లాడుతూ ,.. మూడు సార్లు తలాఖ్ చెప్పి , బలవంతంగా విడాకులు కట్టబెట్టే సాంఘిక దురాచారంనుంచి ముస్లిం మహిళలకు విముక్తి కలిగించిన రోజు ఆగస్టు ఒకటవ తేదీ అని ,.. ఇది , “ ముస్లిం మహిళా హక్కుల దినోత్సవం ” గా దేశ చరిత్రలో నిలిచిపోయిందని చెప్పారు . భారతీయ ప్రజాస్వామ్య వ్యవస్థలో , పార్లమెంటరీ చరిత్రలో స్వర్ణమయంగా ఆగస్టు 1 నిలిచిపోతుందన్నారు .


    సామాజిక దురాచారమైన ట్రిపుల్ తలాఖ్ . ను ఒక నేరంగా పరిగణిస్తూ తీసుకువచ్చిన చట్టం ,.. దేశంలోని ముస్లిం మహిళల స్వావలంబనను , ఆత్మగౌరవాన్ని , ఆత్మవిశ్వాసాన్ని బలోపేతం చేసిందన్నారు . ట్రిపుల్ తలాఖ్ అనే క్రూరమైన సామాజిక దురాచానికి వ్యతిరేకంగా చట్టం తేవడం ద్వారా స్త్రీపురుష సమానత్వానికి ప్రభుత్వం గట్టి భరోసాను ఇచ్చిందని , ముస్లిం మహిళల రాజ్యాంగ బద్ధమైన , ప్రాథమిక , ప్రజాస్వామ్య హక్కులను మరింత పటిష్టం చేసిందని అన్నారు .


    ట్రిపుల్ తలాఖ్ లేదా తలాఖ్ బిద్దత్ అనేది ఇస్లాం సంప్రదాయం కానే కాదని , చట్టబద్ధం కాదని నఖ్వీ అన్నారు . వాస్తవం ఇలా ఉండగా , కొందరు “ ఓట్ల వ్యాపారులు ”. ట్రిపుల్ తలాఖ్ . కు “ రాజకీయ ప్రాపకం ” కల్పించారని నఖ్వీ వ్యాఖ్యానించారు .


    1986 లో సుప్రీంకోర్టు షాబానో కేసులో చారిత్రాత్మక తీర్పు ఇచ్చినపుడే ట్రిపుల్ తలాఖ్ . కు వ్యతిరేకంగా చట్టం తెచ్చి ఉండవచ్చని నఖ్వీ అన్నారు . అప్పట్లో కాంగ్రెస్ పార్టీకి లోక్ సభలో 545 స్థానాలకు గాను 400 సభ్యుల మెజారిటీ , రాజ్యసభలో 245 స్థానాలకు 159 మంది సభ్యుల మెజారిటీఉందని , అయినా , సుప్రీంకోర్టు తీర్పును బలహీన పరిచేందుకే రాజీవ్ గాంధీ ప్రభుత్వం పార్లమెంటులో తమ బలాన్ని దుర్వినియోగం చేసిందని , ముస్లిం మహిళలకు రాజ్యాంగ హక్కులు , ప్రాథమిక హక్కులు దక్కకుండా చేసిందని ఆయన వ్యాఖ్యానించారు .


    ట్రిపుల్ తలాఖ్ చట్టవిరుద్ధం , ఇస్లాం వ్యతిరేకమని ప్రపంచంలోని ముస్లిం మెజారిటీ ఉన్న పలు దేశాలు చాలా కాలం కిందటే ప్రకటించాయని నఖ్వీ చెప్పారు . ఈ సాంఘిక దురాచారాన్ని రద్దుచేసిన మొదటి ముస్లిందేశంగా ఈజిప్టు 1929 లోనే రికార్డులకెక్కిందని , సూడాన్ కూడా 1929 లోనే చర్య తీసుకుందని అన్నారు . పాకిస్తాన్ 1956 లో , బంగ్లాదేశ్ 1972 లో , ఇరాక్ 1959 లో , సిరియా 1953 లో , మలేసియా 1969 లో ట్రిపుల్ తలాఖ్ దురాచారాన్ని రద్దు చేశాయన్నారు . అలాగే , సైప్రస్ , జోర్డాన్ , అల్జీరియా , ఇరాన్ , బ్రునై , మొరాకో , ఖతార్ , యునైటెడ్ అరబ్ ఎమిరేట్స్ చాలా ఏళ్ల కిందటే ఈ దురాచారాన్ని అంతమొందించాయని , అయితే ఈ కిరాతక దురాచారంనుంచి విముక్తి కోసం భారతదేశంలోని ముస్లిం మహిళలు మాత్రం దశాబ్దాల తరబడి పోరాడవలసి వచ్చిందని నఖ్వీ వ్యాఖ్యానించారు .


    సుప్రీంకోర్టు తీర్పును బలోపేతం చేసేందుకే ట్రిపుల్ తలాఖ్ . కు వ్యతిరేకంగా ప్రభుత్వం చట్టం తీసుకువచ్చిందని , చట్టం వచ్చిన ఏడాది కాలంలో ట్రిపుల్ తలాఖ్ కేసులు 82 శాతంవరకూ తగ్గాయని నఖ్వీ చెప్పారు .


    కేంద్ర న్యాయశాఖ మంత్రి రవిశంకర్ ప్రసాద్ ఈ సమావేశంలో మాట్లాడుతూ , ట్రిపుల్ తలాఖ్ . దురాచారానికి వ్యతిరేకంగా దేశంలో చట్టం తీసుకురావడానికి 70 ఏళ్లు ఎందుకు పట్టిందని ప్రశ్నించారు . మహిళల హక్కులు , ఆత్మగౌరవ రక్షణ కోసమే ట్రిపుల్ తలాఖ్ . కు వ్యతిరేకంగా చట్టం తెచ్చినట్టు ఆయన చెప్పారు . ముస్లిం మహిళలను డిజిటల్ పరిజ్ఞానంతో తీర్చిదిద్దేందుకు తాను కృషి చేస్తానని రవిశంకర్ ప్రసాద్ చెప్పారు .


    మరో కేంద్రమంత్రి స్మృతి ఇరానీ మాట్లాడుతూ ,.. ట్రిపుల్ తలాఖ్ . బిల్లు ఆమోదం లక్షలాది ముస్లిం మహిళల విజయానికి సంకేతమని , ' సబ్ కా సాత్ , సబ్ కా వికాస్ , సబ్ కా విశ్వాస్ ' నినాదానికి ఇది ' సిసలైన నిదర్శనమ ' ని అన్నారు . వివిధ రాష్ట్రాలనుంచి ఆన్ లైన్ ద్వారా వర్చువల్ సదస్సులో పాల్గొన్న ముస్లిం మహిళలను ఉద్దేశించి మంత్రులు ప్రసంగించారు . న్యూఢిల్లీలోని బాట్లా హౌస్ , ఉత్తమ్ నగర్ , ఉత్తరప్రదేశ్ లోని గ్రేటర్ నోయిడా , వారణాసి , రాజస్థాన్ లోని జైపూర్ , మహరాష్ట్రలోని ముంబై , మధ్యప్రదేశ్ లోని భోపాల్ , తమిళనాడులోని కృష్ణగిరి , తెలంగాణలోని హైదరాబాద్ తదితర ప్రాంతాల వారితో సహా దేశవ్యాప్తంగా దాదాపు 50 వేల మంది ముస్లిం మహిళలు వర్చువల్ సమావేశంలో పాలుపంచుకున్నారు .


    *****

    
    
    (Release ID: 1642610) Visitor Counter : 30
    
    
      Read this release in: Punjabi , English , Urdu , Marathi , Manipuri , Bengali , Assamese , Tamil , Malayalam