      ప్రధాన మంత్రి కార్యాలయం

      వారణాసి కి చెందిన స్వచ్ఛంద సంస్థల ప్రతినిధులతో సంభాషించిన - ప్రధానమంత్రి
      Posted On: 09 JUL 2020 1:42PM by PIB Hyderabad


    కోవిడ్-19 సంక్షోభం కొనసాగుతున్న ప్రస్తుత సమయంలో సహాయ కార్యక్రమాలలో పాల్గొంటున్న వారణాసిలోని వివిధ స్వచ్ఛంద సంస్థల ప్రతినిధులతో ప్రధానమంత్రి శ్రీ నరేంద్ర మోడీ ఈ రోజు వీడియో కాన్ఫరెన్స్ ద్వారా సంభాషించారు.


    కరోనా మహమ్మారి ఉన్నప్పటికీ , ఆశతో , ఉత్సాహంతో జీవనం సాగిస్తున్న , పవిత్రమైన , ఆశీర్వదించబడిన వారణాసి నగర ప్రజలను ప్రధానమంత్రి ప్రశంసించారు.


    సేవాభావంతో కూడిన ధైర్య , సాహసాలతో ప్రజలు నిరుపేదలకు ఎలా నిరంతరం సహాయం , మద్దతు ఇస్తున్నారనే దానిపై తనకు నిరంతరం సమాచారం అందుతోందని , శ్రీ మోడీ చెప్పారు. వైరస్ వ్యాప్తి నివారణకు తీసుకుంటున్న వివిధ చర్యలు , వివిధ ఆసుపత్రుల పరిస్థితి , క్వారంటైన్ ఏర్పాట్లు , వలస కార్మికుల సంక్షేమానికి చేపట్టిన చర్యలపై సమాచారం అందుతున్నట్లు ఆయన చెప్పారు.


    నగరాన్ని తల్లి అన్నపూర్ణమ్మ , బాబా విశ్వనాథ్ ఆశీర్వదిస్తున్నందున కాశీలో ఎవరూ ఆకలితో నిద్రపోరని పూర్వకాల విశ్వాసం ఒకటి ఉందని ప్రధానమంత్రి గుర్తుచేశారు. పేదలకు సేవ చేసే మాధ్యమంగా భగవంతుడు ఈ సారి మనకు అవకాశం ఇవ్వడం మనందరికీ గొప్ప విశేషమని ప్రధానమంత్రి పేర్కొన్నారు.


    పవిత్ర నగరంలో వివిధ మతపరమైన కార్యకలాపాలను నిలిపివేసినప్పటికీ , కరోనాకు వ్యతిరేకంగా వారు చేసిన పోరాటంలో వారు అద్వితీయులని వారణాసి ప్రజలు నిరూపించారని , పేదలు మరియు అవసరమైన వారికి నిరంతర ఆహారం మరియు వైద్య సరఫరాతో మద్దతు ఇస్తున్నారని ఆయన అన్నారు. వివిధ ప్రభుత్వ , స్థానిక పరిపాలనా సంస్థలతో కలిసి సేవలందిస్తున్న స్వచ్ఛంద సంస్థల కృషిని ప్రధానమంత్రి ప్రశంసించారు.


    అతి తక్కువ వ్యవధిలో ఆహార హెల్ప్ ‌లైన్ ‌లు మరియు కమ్యూనిటీ కిచెన్ ‌ల యొక్క విస్తృతమైన నెట్ ‌వర్క్ ‌ను సృష్టించడం , హెల్ప్‌ లైన్ ‌లను అభివృద్ధి చేయడం , సమాచార పరిజ్ఞానం యొక్క సహాయం తీసుకోవడం , వారణాసి స్మార్ట్ సిటీ యొక్క నియంత్రణ మరియు కమాండ్ సెంటర్‌ను పూర్తిగా ఉపయోగించుకోవడం వంటి చర్యలతో , ప్రతి స్థాయిలో పేదలకు చేయూత నందించడానికి , ప్రతి ఒక్కరికీ పూర్తి సామర్థ్యం ఉందన్న విషయం రుజువయ్యిందని ప్రధానమంత్రి పేర్కొన్నారు. ఆహార పంపిణీ కోసం వాహనాల కొరత ఏర్పడినప్పుడు , జిల్లా యంత్రాంగానికి సహాయం చేయడానికి తపాలా శాఖ ఏ విధంగా ముందుకు వచ్చిందో ఆయన వివరించారు. భక్త కబీర్ దాస్ సూక్తి ని ఉటంకిస్తూ , " సేవ చేసేవాడు ఆ సేవ యొక్క ఫలాలను ఆశించాడు , పగలు , రాత్రి నిస్వార్థ సేవ చేస్తాడు!" అని శ్రీ మోడీ చెప్పారు.


    అధిక జనాభాతో పాటు , అనేక ఇతర సవాళ్ల కారణంగా , మహమ్మారిపై పోరాడటానికి భారతదేశ సామర్థ్యాలను పలువురు నిపుణులు ప్రశ్నించారని , ప్రధానమంత్రి చెప్పారు. 23-24 కోట్ల జనాభా ఉన్న ఉత్తర ప్రదేశ్ పట్ల భయం వ్యాధి వ్యాప్తిని తగ్గించలేకపోతోందనీ , అయితే , రాష్ట్ర ప్రజల సహకారం , కృషి కారణంగా ఇది తొలగిందనీ , ఆయన వివరించారు. ఉత్తరప్రదేశ్‌లో ఇప్పుడు వ్యాధి వ్యాప్తి బాగా తగ్గడంతో పాటు , కరోనా వ్యాధి సోకినవారు కూడా వేగంగా కోలుకుంటున్నారని ప్రధానమంత్రి సంతృప్తి వ్యక్తం చేశారు.


    కేంద్ర ప్రభుత్వం నిరుపేదలకు వివిధ సౌకర్యాలు కల్పిస్తోందనీ , ఉచిత రేషన్ తో పాటు ఉచిత సిలిండర్లను కూడా సమకూరుస్తున్న ఈ పథకాల ద్వారా , సుమారు 80 కోట్ల మంది ప్రజలు లబ్ధి పొందబోతున్నారని ప్రధానమంత్రి నరేంద్ర మోడీ అన్నారు.


    అమెరికా జనాభాకు రెట్టింపు జనాభా ఉన్న భారతదేశం ప్రజల నుండి ఒక్క పైసా కూడా తీసుకోకుండా వారికి సేవలందిస్తోందని ఆయన పేర్కొన్నారు. మరియు , ఇప్పుడు ఈ ప్రణాళికను నవంబర్ చివరి వరకు అంటే దీపావళి మరియు చాత్ పూజ వరకు కొనసాగిస్తోంది.


    వారణాసిలోని వ్యాపారులు , వ్యాపారవేత్తలతో సహా , వివిధ హస్తకళాకారులు , ముఖ్యంగా చేనేత కార్మికులు ఎదుర్కొంటున్న వివిధ కష్టాలను తొలగించడానికి ప్రయత్నాలు జరుగుతున్నాయని ప్రధానమంత్రి చెప్పారు. 8 , 000 కోట్ల రూపాయల విలువైన వివిధ మౌలిక సదుపాయాలు , ఇతర ప్రాజెక్టులను వేగంగా అమలు చేయనున్నట్లు ప్రధానమంత్రి ఈ సందర్భంగా తెలియజేశారు.


    Interacting with NGOs from Varanasi. https://t.co/1DrdmbvDiQ

    — Narendra Modi (@narendramodi) July 9, 2020

    ****

    
    
    (Release ID: 1637558) Visitor Counter : 44
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Gujarati , Odia , Tamil , Kannada , Malayalam