      ఎలక్ట్రానిక్స్ అండ్ ఇన్‌ ఫ‌ర్మేశన్‌ టెక్నాలజీ మంత్రిత్వ శాఖ

      'ఆత్మనిర్భర్ భారత్ లోగో రూపకల్పనకు పోటీ' సృజనాత్మకత, స్వావలంబనా స్ఫూర్తికి ప్రోత్సాహంగా మైగవ్ ఆధ్వర్యంలో నిర్వహణ
      Posted On: 31 JUL 2020 6:14PM by PIB Hyderabad


    ప్రధానమంత్రి నరేంద్ర మోదీ ప్రకటించిన ' ఆత్మనిర్భర్ భారత్ అభియాన్ ' పథకానికి విభిన్నమైన గుర్తింపు తీసుకురావాలని భారత ప్రభుత్వం సంకల్పించింది . . ఇందుకోసం దేశ పౌరుల సృజనాత్మక శక్తి ప్రాతిపదికగా ఒక లోగోను ( ప్రతికాత్మక చిహ్నాన్ని ) రూపొందించాలని నిర్ణయించింది . ' ఆత్మనిర్భర్ భారత్ లోగో రూపకల్పన పోటీ ' పేరిట దీన్ని నిర్వహించాలని నిర్ణయించారు . మైగవ్ డాట్ ఇన్ (MyGov.in.) పోర్టల్ ద్వారా పోటీని నిర్వహిస్తారు . ఆసక్తిగలవారు ఈ పోటీకి 2020 ఆగస్టు 5 రాత్రి 11-45 లోగా ఎంట్రీలు పంపించుకోవచ్చు . విజేతగా నిలిచిన లోగోకు 25 వేల రూపాయల నగదు బహుమతి లభిస్తుంది .


    జాతి పరిపాలన , అభివృద్ధి అంశాలపై పౌరులకు క్రియాశీలక ప్రాతినిథ్యం , భాగస్వామ్యం కల్పించేందుకు మైగవ్ అనే ఆన్ లైన్ వేదికను ప్రధాని నరేంద్ర మోదీ ప్రారంభించారు . ఈ వేదిక ద్వారా పలు ప్రభుత్వ శాఖల లోగోలు ఇదివరకే రూపొందాయి . స్వచ్ఛ భారత్ , దేఖో అప్నాదేశ్ , లోక్ పాల్ తదితర పథకాలకు , అంశాలకు సంబంధించి అనేక లోగోలు ,.. మైగవ్ ఆధ్వర్యంలో జరిగిన పోటీలతోనే రూపొందాయి .


    ప్రధానమంత్రి నరేంద్ర మోదీ ప్రకటించిన ఆత్మనిర్భర్ భారత్ కింద ,.. సవాళ్లకు దీటుగా తన సామర్థ్యాన్ని భారత్ ఇప్పటికే ప్రదర్శించింది . అనేక స్ఫూర్తిమంతమైన అవకాశాలను కూడా అందుబాటులోకి తెచ్చింది . కోవిడ్ -19 మహమ్మారి సంక్షోభాన్ని , సవాళ్లను కూడా ఎంతో సాహసోపేతంగా , స్వావలంబనతో ఎదుర్కొంది . వ్యక్తిగత రక్షణా పరికరాల ( పి . పి . ఇ . ల ) ఉత్పాదనకు సంబంధించి 2020 మార్చికి ముందు ఏ మాత్రం సామర్థ్యంలేని మన దేశం ఇపుడు రోజూ 2 లక్షలమేర పి . పి . ఇ . కిట్లను తయారు చేయడం సవాళ్లను ఎదుర్కొనే సామర్థ్యాన్నే సూచిస్తోంది . ఈ సామర్థ్యం క్రమంగా పెరుగుతూ పోతోంది .


    దీనికి తోడు , ఆటోమొబైల్ రంగంలోని అనేక పరిశ్రమలు ప్రాణ రక్షణకు తోడ్పడే కృత్రిమ శ్వాస పరికరాలను ( వెంటిలేటర్లను ) తయారు చేసే ప్రక్రియలో సహకారం అందించడం సవాళ్లను దీటుగా ఎదుర్కొనే దేశ సామర్థ్యాన్ని , సంక్షోభంలో కూడా అవకాశాలను అందుబాటులోకి తెచ్చే పాటవాన్ని కూడా సూచిస్తోంది .


    ఇక లోగో రూపకల్పనాపోటీకి సంబంధించి ఏవైనా సందేహాలు ఉంటే connect@mygov.nic.in పోర్టల్ ను సంప్రదించవచ్చు .


    ***

    
    
    (Release ID: 1642692) Visitor Counter : 29
    
    
      Read this release in: Punjabi , English , Urdu , Marathi , Hindi , Manipuri , Tamil , Malayalam