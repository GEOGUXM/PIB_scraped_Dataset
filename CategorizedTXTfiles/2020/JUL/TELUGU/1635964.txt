      హోం మంత్రిత్వ శాఖ

      పద్మ పురస్కారాలు-2021 నామినేషన్లకు ఈ ఏడాది సెప్టెంబర్‌ 15 వరకు గడువు
      Posted On: 02 JUL 2020 1:15PM by PIB Hyderabad


    వచ్చే ఏడాది ( 2021) గణతంత్ర దినోత్సవం రోజు ప్రకటించనున్న పద్మ పురస్కారాలకు ఆన్‌లైన్‌ నామినేషన్లు లేదా సిఫారసులను ఈ ఏడాది మే 1 నుంచి ప్రారంభించారు. నామినేషన్లకు ఈ ఏడాది సెప్టెంబర్‌ 15 వరకు గడువుంది. నామినేషన్లు లేదా సిఫారసులను ఆన్‌లైన్‌ ద్వారా మాత్రమే , పద్మ పురస్కారాల పోర్టల్‌ https://padmaawards.gov.in ద్వారా స్వీకరిస్తారు.


    పద్మ విభూషణ్‌ , పద్మభూషణ్‌ , పద్మశ్రీ పేర్లతో ఇచ్చే పద్మ పురస్కారాలు , పౌరులకు ఇచ్చే అత్యున్నత గౌరవాలు.


    1954 లో పురస్కారాలను ప్రారంభించారు. ఏటా గణతంత్ర దినోత్సవం నాడు గ్రహీతల పేర్లు ప్రకటిస్తారు. కళ , సాహిత్యం & విద్య , క్రీడలు , ఔషధాలు , సామాజిక సేవ , విజ్ఞానం & ఇంజినీరింగ్ , ప్రజా కార్యక్రమాలు , ప్రజాసేవ , వాణిజ్యం & పరిశ్రమలు వంటి రంగాల్లో సాధించిన అసాధారణ విజయాలు లేదా సేవలకు గుర్తింపుగా పద్మ పురస్కారాలను అందజేస్తారు. జాతి , వృత్తి , హోదా , లింగ బేధం లేకుండా అవార్డులు ప్రకటిస్తారు. ప్రభుత్వం లేదా ప్రభుత్వ రంగ సంస్థల్లో పనిచేసే వైద్యులు , శాస్త్రవేత్తలు తప్ప మిగిలిన సిబ్బంది ఈ పురస్కారాలకు అనర్హులు. స్వయం నామినేషన్లు సహా ప్రముఖులను నామినేట్‌ లేదా సిఫారసు చేయాలని ప్రజలకు ప్రభుత్వం సూచించింది.


    పద్మ పోర్టల్‌ అందుబాటులో ఉన్న నిర్ణీత నమూనా ప్రకారం నామినేషన్లు లేదా సిఫారసులు ఉండాలి. నామినేట్‌ లేదా సిఫారసు చేస్తున్న వ్యక్తి , సంబంధింత రంగంలో సాధించిన విజయాలు లేదా సేవల గురించి 800 పదాలకు మించకుండా స్పష్టంగా రాయాలి.


    సమాజానికి నిస్వార్థ సేవ చేస్తున్న అర్హులైన మహిళలు , బలహీన వర్గాలు , ఎస్సీలు , ఎస్టీలు , దివ్యాంగులు వంటి ప్రతిభావంతులను గుర్తించడానికి ప్రయత్నాలు చేయమని అన్ని కేంద్ర మంత్రిత్వ శాఖలు , రాష్ట్రాలు , కేంద్ర పాలిత ప్రాంతాలు , భారతరత్న , పద్మ విభూషణ్‌ అవార్డు గ్రహీతలు , అత్యున్నత సంస్థలను కేంద్ర హోంమంత్రిత్వ శాఖ కోరింది.


    హోంమంత్రిత్వ శాఖ వెబ్‌సైట్‌ www.mha.gov.in లో ' అవార్డ్స్‌ అండ్‌ మెడల్స్‌ ' శీర్షిక కింద మిగిలిన వివరాలు అందుబాటులో ఉన్నాయి. పురస్కారాలకు సంబంధించిన విధానాలు , నియమాలను వెబ్‌సైట్‌ లింక్‌ https://padmaawards.gov.in/AboutAwards.aspx లో చూడవచ్చు.


    ****


    

    
    (Release ID: 1635964) Visitor Counter : 42
    
    
      Read this release in: Odia , Malayalam , Bengali , English , Urdu , Marathi , Hindi , Manipuri , Assamese , Punjabi , Tamil