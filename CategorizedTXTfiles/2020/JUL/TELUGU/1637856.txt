      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      ‘మేక్ ఇన్ ఇండియా’ పై శ్వేతపత్రం విడుదల చేసిన డాక్టర్ హర్షవర్ధన్: కోవిడ్-19 అనంతరం నెలకొన్న పరిస్థితులపై టిఫాక్ శ్వేతపత్రం
      కోవిడ్ మహమ్మారి ప్రపంచవ్యాప్త సంక్షోభం,.. అయితే ఈ సవాలుకు పరిష్కారం మాత్రం స్థానికంగానే తయారుకావాలి : డాక్టర్ హర్షవర్ధన్
      ఆర్థికవ్యవస్థకోసం అభివృద్ధి పథంకోసం ఈ శ్వేతపత్రాన్ని మార్గదర్శకంగా వినియోగించుకోవాలని పారిశ్రామిక వర్గాల మిత్రులకు,
      పరిశోధనా, విధాన నిర్ణాయక సంస్థలకు డాక్టర్ హర్షవర్ధన్ వినతి
      ‘ఆత్మనిర్భర భారత్’ లక్ష్యంకోసం సాంకేతిక పరిజ్ఞానానికి సత్వర ప్రాధాన్యం ఇవ్వాలని సిఫార్సు చేసిన శ్వేతపత్రం
      Posted On: 10 JUL 2020 6:26PM by PIB Hyderabad


    కోవిడ్ 19 అనంతరం దేశంలో నెలకొన్న సంక్షోభ పరిస్థితుల్లో మేక్ ఇన్ ఇండియా పథకం కింద దృష్టిని కేంద్రీకరించవలసిన అంశాలతో ఒక శ్వేతపత్రాన్ని కేంద్ర సైన్స్ , టెక్నాలజీ , ఆరోగ్య కుటుంబ సంక్షేమశాఖ , భూమి అధ్యయన శాస్త్రాల శాఖ మంత్రి డాక్టర్ హర్షవర్ధన్ విడుదల చేశారు . క్రియాశీలకమైన ఔషధ తయారీ రంగానికి సంబంధించిన అంశాలు , సాంకేతికపరమైన సన్నద్ధత , సవాళ్లు అన్న అంశంపై కూడా శ్వేతపత్రాన్ని హర్షవర్ధన్ విడుదల చేశారు . సాంకేతిక పరిజ్ఞాన సమాచారం , అంచనా మండలి ( టిఫాక్ -TIFAC) తయారు చేసిన ఈ శ్వేతపత్రాన్ని ఢిల్లీలో ఆన్ లైన్ ద్వారా నిర్వహించిన కార్యక్రమంలో ఆవిష్కరించారు . టిఫాక్ పాలకమండలి అధ్యక్షుడు డాక్టర్ వి . కె . సారస్వత్ , టిఫాక్ కార్యనిర్వాహక డైరెక్టర్ డాక్టర్ సంజయ్ సింగ్ , సైంటిస్ట్ ‘ జి ’, టిఫాక్ ఆర్థిక , పరిపాలనా విభాగాల ఇన్ చార్జి అధికారి ముకేశ్ మాథుర్ ఈ కార్యక్రమానికి హాజరయ్యారు .


    ప్రపంచ స్థాయి సవాళ్లకు స్థానిక పరిష్కారాలు అన్న కొత్త సూత్రం ద్వారా సాంకేతిక , విధానపరమైన అంశాలతో ఆర్థిక వ్యవస్థను బలోపేతం చేసేందుకు దేశం సన్నద్ధపడుతున్న ప్రస్తుత తరుణంలో శ్వేపత్రాన్ని తీసుకురావడం హర్షదాయకమని డాక్టర్ హర్షవర్ధన్ ఈ సందర్భంగా అన్నారు . సకాలంలో శ్వేతపత్రాన్ని తెచ్చిన టిఫాక్ . ను ఆయన అభినందించారు . జాతీయ ఆర్థిక పుననిర్మాణ మార్గంలో అనేక అంశాలు ఉన్నాయని అన్నారు . సంప్రదాయేతర వ్యూహాలు , వ్యవసాయం , ఎలెక్ట్రానిక్స్ , ఆరోగ్యం , సమాచారం , కమ్యూనికేషన్ టెక్నాలజీ , తయారీ రంగాల్లో కొత్తతరహా అంతర్జాతీయ భాగస్వామ్యాలు , కొత్త సాంకేతిక పరిజ్ఞానికి ఉద్దీపన వంటి అంశాలకు ఆర్థిక పునర్నిర్మాణ ప్రక్రియలో ప్రాధాన్యం ఉంటుందని అన్నారు . దెబ్బతిన్న ఆర్థిక వ్యవస్థను తిరిగి పరిపుష్టమయ్యేలా చేసేందుకు ఈ శ్వేతపత్రాన్ని మార్గదర్శకంగా వినియోగించుకోవాలని పారిశ్రామిక రంగం మిత్రులను , పరిశోధనా , విధాన నిర్ణాయక సంస్థను తాను కోరుతున్నట్టు ఆయన చెప్పారు .


    కోవిడ్ -19 సంక్షోభం కారణంగా తలెత్తిన సమస్యలను పరిష్కరించడంలో భారత్ చాలావరకు విజయవంతమైందని డాక్టర్ హర్షనర్ధన్ అభిప్రాయపడ్డారు . కోవిడ్ సంక్షోభం నేపథ్యంలో ‘ మేక్ ఇన్ ఇండియా ’ పథకం కింద తయారీ రంగంలో ప్రపంచ స్థాయి కేంద్రంగా దేశాన్ని తీర్చిదిద్దుకునేందుకు ఇపుడు మనకు తగిన అవకాశం వచ్చిందని , తగిన సాంకేతిక పరిజ్ఞానం , విధానపరమైన సంస్కరణలు , కీలకమైన రంగాలపై దృష్టిని కేంద్రీకరించడం వంటి చర్యల ద్వారా ఇది సాధ్యమవుతుందని ఆయన అన్నారు . అభివృద్ధికి దారితీసే మౌలిక సదుపాయాల రంగంలో పెట్టుబడులను పెంచడం , పారిశ్రామికీకరణ , సరఫరా వ్యవస్థను పటిష్టపరచడం , వస్తు సేవలకు గిరాకీని సృష్టించడం వంటి వాటికి ప్రాధాన్యం ఇవ్వవలసి ఉందని మంత్రి అన్నారు . కోవిడ్ మహమ్మారి సంక్షోభం ప్రపంచ స్థాయి సమస్య కావచ్చని అయితే , ఇందుకు పరిష్కారాలు మాత్రం స్థానికంగానే , దేశీయంగానే రూపొందించుకోవలసి ఉందని అన్నారు .


    డాక్టర్ వి . కె . సారస్వత్ మాట్లాడుతూ ,. దేశ ఆర్థిక వృద్ధిలో కీలకపాత్ర పోషించే ఐదు రంగాలకు శ్వేతపత్రం ప్రాధాన్యం ఇచ్చిందన్నారు . సాంకేతిక పరిజ్ఞాన రంగం ఉద్దీపన , వివిధ రంగాల అభివృద్ధికి విధానపరమైన , సాంకేతిక పరమైన సిఫార్సులతో శ్వేతపత్రాన్ని రూపొందించారని ఆయన అన్నారు . భారతీయ ఆర్థిక వ్యవస్థ కోలుకునేందుకు అవసరమైన నమూనాలను , జాతీయ ప్రాధాన్యత , సాంకేతిక పరిపుష్టి ప్రాతిపదికగా ఉన్న ముఖ్యమైన రంగాల్లో అంతర్జాతీయ భాగస్వామ్యాలను ఈ విధానపత్రం సూచించిందని డాక్టర్ సారస్వత్ చెప్పారు .


    విజ్ఞాన శాస్త్ర , సాంకేతిక రంగాల విభాగం కార్యదర్శి ప్రొఫెసర్ అశుతోష్ శర్మ మాట్లాడుతూ , ఎక్కువ ప్రాధాన్యం ఉన్న రంగాల అభివృద్ధికి సంబంధించిన , సాంకేతిక పరిజ్ఞాన అంశాలను ఈ శ్వేతపత్రంలో పొందుపరిచారని అన్నారు . కోవిడ్ -19 అనంతరం అభివృద్ధిని వేగవంతం చేసే వ్యూహాలను కూడా శ్వేతపత్రంలో పేర్కొన్నారని చెప్పారు . వివిధ రంగాలవారీగా ప్రస్తుతం తయారవుతున్న నివేదికలు ఆర్థిక వ్యస్థ ప్రగతికి ఎంతో విలువైన వనరులు కాగలవని అన్నారు .


    టిఫాక్ కార్యనిర్వాహక డైరెక్టర్ ప్రొఫెసర్ ప్రదీప్ శ్రీవాత్సవ శ్వేతపత్రంపై పవర్ పాయింట్ ప్రజెంటేషన్ ఇచ్చారు . భారతీయ ఆర్థిక వ్యవస్థపై కోవిడ్ మహమ్మారి ప్రభావాన్ని , అంచనా వేయడానికి ఈ శ్వేతపత్రం ఉపకరిస్తుందని అన్నారు . కోవిడ్ కారణంగా ఆర్థిక వ్యవస్థకు అకస్మాత్తుగా కలిగిన తీవ్రమైన నష్టాలను తొలగించగలిగేలా విధాన నిర్ణయ కర్తలకు ( భారతప్రభుత్వానికి ), ప్రజలకు తగిన మార్గదర్శకత్వాన్ని ఈ శ్వేతపత్రం అందించగలదని అన్నారు . స్వావలంబన కొత్త మంత్రంగా ఆర్థికాభివృద్ధిని సాధించేందకు శ్వేతపత్రం దోహదపడుతుందన్నారు .


    వివిధ రంగాల్లో అభివృద్ధికి గల మార్గాలను , అవకాశాలను , మార్కెట్ ధోరణులను , ఐదు రంగాల్లో గల అవకాశాలను ఈ శ్వేతపత్రం పొందుపరిచింది . దేశానికి కీలకంగా పరిగణిస్తున్న ఆరోగ్య రక్షణ , యంత్రభాగాలు , సమాచార కమ్యూనికేషన్ టెక్నాలజీ , వ్యవసాయం , తయారీ రంగం , ఎలెక్ట్రానిక్స్ , వంటి రంగాల్లో అభివృద్ధికి అవకాశాలను శ్వేతపత్రం వివరించింది . సరఫరా - గిరాకీ , స్వయం సమృద్ధి , భారీ ఎత్తున ఉత్పత్తి సామర్థ్యం ప్రాతిపదికగా ఈ అవకాశాలను వివరించింది . ప్రజారోగ్య రంగం , సూక్ష్మ చిన్న మధ్యతరహా పరిశ్రమల రంగం , ప్రపంచ సంబంధాల్లో విధానపరమైన ప్రత్యామ్నాయాలను శ్వేతపత్రం గుర్తించింది . విదేశీ ప్రత్యక్ష పెట్టుబడులు , నవీన యుగం సాంకేతిక పరిజ్ఞానం , తదితర అంశాలపై అవకాశాలను కూడా వివరించింది . ముఖ్యమైన రంగాల్లో టెక్నాలజీ క్లస్టర్లను అభివృద్ధి చేసేందుకు , టెక్నాలజీ ఆధారిత స్టార్టప్ కంపెనీల ఏర్పాటుకు ఈ రంగాలు చాలా కీలకమవుతాయి . ఇజ్రాయిల్ , జర్మనీ వంటి దేశాలతో సహకారం ఇచ్చిపుచ్చుకోవడానికి , సాంకేతిక ప్రాతిపదికన తగిన వేదికలు ఏర్పాటు చేసుకోవడానికి శ్వేతపత్రం దోహదపడుతుంది . “ ఆత్మనిర్భర్ ” పథకం కింద భారత్ కు స్వావలంబన దిశగా మార్గదర్శకత్వం వహించేందుకు శ్వేతపత్రం సిఫార్సులు ఉపకరిస్తాయి . వివిధ రంగాల ఉత్పాదనా ప్రక్రియల మధ్య ఉన్న పరస్పర సంబంధాల ప్రాతిపదికగా ఆయా రంగాల్లో ఉత్పత్తి , ఆదాయం పెంచేందుకు గల అవకాశాలను కూడా శ్వేతపత్రం సూచించింది .


    

    
    (Release ID: 1637856) Visitor Counter : 63
    
    
      Read this release in: Punjabi , Marathi , English , Urdu , Hindi , Manipuri , Tamil