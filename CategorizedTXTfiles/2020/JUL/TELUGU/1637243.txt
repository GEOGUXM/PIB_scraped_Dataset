      రక్ష‌ణ మంత్రిత్వ శాఖ‌

      కోవిడ్-19 తో పోరాడటానికి వీలుగా ఒక కుటుంబానికి ఒక పల్స్ ఆక్సిమీటర్ ధరను ఈ.సి.హెచ్.ఎస్. క్రింద తిరిగి చెల్లింపు
      
      Posted On: 08 JUL 2020 1:13PM by PIB Hyderabad


    కోవిడ్-19 రోగుల ఆరోగ్యాన్ని పర్యవేక్షించడానికి ఆక్సిజన్ సంతృప్త స్థాయిని కొలవడం చాలా ముఖ్యమైన పారామితులలో ఒకటి కాబట్టి , మాజీ సైనికోద్యోగుల కంట్రిబ్యూటరీ ఆరోగ్య పధకం (ఈ.సి.హెచ్.ఎస్) లబ్ధిదారులు కొనుగోలుచేసిన పల్స్ ఆక్సీమీటర్ ఖర్చును ఈ క్రింది షరతులకు లోబడి తిరిగి చెల్లించాలని , రక్షణ మంత్రిత్వ శాఖ (ఎమ్.ఓ.డి) ఆధీనంలోని మాజీ సైనికుల సంక్షేమ శాఖ (డి.ఎస్.ఈ.డబ్ల్యూ) నిర్ణయించింది.


    (ఎ) కోవిడ్-19 పాజటివ్ గా పరీక్షించబడిన ఈ.సి.హెచ్.ఎస్. లబ్ధిదారులకు ప్రతి కుటుంబానికి ఒక పల్స్ ఆక్సిమీటర్ కొనుగోలు చేయడానికి అనుమతి ఉంది. మరో మాటలో చెప్పాలంటే , ఈ.సి.హెచ్.ఎస్. లబ్ధిదారుని కుటుంబంలో ఒకటి కంటే ఎక్కువ కోవిడ్ పాజిటివ్ కేసులు ఉన్నట్లయితే , వారు ఒక పల్స్ ఆక్సిమీటర్ ధరను మాత్రమే తిరిగి పొందవచ్చు.


    (బి) పల్స్ ఆక్సిమీటర్ యొక్క వాస్తవ ధర ప్రకారం ఆ మొత్తాన్ని తిరిగి పొందవచ్చు. అయితే , ఇది 1 , 200 రూపాయల గరిష్ట పరిమితికి లోబడి ఉంటుంది.


    *****

    
    
    (Release ID: 1637243) Visitor Counter : 54
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Tamil , Malayalam