      ఉప రాష్ట్రప‌తి స‌చివాల‌యం

      కొత్త విద్యావిధానం ప్రతిని ఉపరాష్ట్రపతికి అందించిన కేంద్ర విద్యామంత్రి
      సంపూర్ణంగా, విద్యార్థి ప్రయోజనాలే లక్ష్యంగా
      
      కొత్త విధానం ఉందని ఉపరాష్ట్రపతి ప్రశంసలు
      
      ప్రాథమిక స్థాయిలో మాతృభాషకు ప్రాముఖ్యం పట్ల హర్షం
      Posted On: 30 JUL 2020 6:31PM by PIB Hyderabad


    కేంద్ర విద్యాశాఖ మంత్రి రమేశ్ పోఖ్రియాల్ ‘ నిశాంక్ ’ ఈ రోజు ఉపరాష్ట్రపతి ఎం . వెంకయ్యనాయుడును ఉపరాష్ట్రపతి నివాస్ లో కలుసుకున్నారు . ప్రభుత్వం ప్రకటించిన 2020 వ సంవత్సరపు కొత్త విద్యావిధానాన్ని గురించి కేంద్ర మంత్రి ఉపరాష్ట్రపతికి వివరించారు . విద్యావిధానం ప్రతిని ఉపరాష్ట్రపతికి అందజేశారు . కొత్త విద్యావిధానంలోని ముఖ్యమైన అంశాలను పొందుపరుస్తూ ఒక పత్రాన్ని కూడా కేంద్రమంత్రి ఉపరాష్ట్రపతికి అందించారు .


    ఎంతో దార్శనికత్వంతో కూడిన విద్యావిధానంపట్ల ఉపరాష్ట్రపతి సంతోషం వ్యక్తంచేశారు . బాలలకు , యువకులందరికీ నాణ్యమైన విద్యను మరింత ఎక్కువగా అందుబాటులో తెచ్చే కృషిలో ఈ విధానం ఒక ముందడుగని ఉపరాష్ట్రపతి వ్యాఖ్యానించారు .


    సంపూర్ణమైన ,… విద్యార్థి ప్రయోజనాలే లక్ష్యంగా , సడలింపులతో కూడిన విద్యావ్యవస్థకు కొత్త విధానంలో ఎక్కువ ప్రాధాన్యం ఇచ్చారని , భారతదేశాన్ని చైతన్యవంతమైన విజ్ఞాన సమాజంగా తీర్చిదిద్దే వ్యవస్థను ఏర్పరచడమే కొత్త విద్యా విధానం లక్ష్యమని వెంకయ్యనాయుడు చెప్పారు . విద్యావిధానం ఎంతో సమతుల్యంగా ఉందని , విద్యకు సంబంధించి ప్రపంచంలోని ఉత్తమ భావనలను , పద్ధతులను ఆమోదించేదిగా ఉందని ఆయన అన్నారు .


    ప్రాథమిక స్థాయిలో మాతృభాషకు ప్రాధాన్యం ఇవ్వడం హర్షణీయమని ఉపరాష్ట్రపతి అన్నారు . “ విభిన్నత్వం , స్థానిక అంశాలకు తగిన గౌరవం ఇవ్వడం , భారతదేశపు ప్రాచీన భాషలకు ప్రాముఖ్యం ఇవ్వాలన్న అంశాన్ని విద్యావిధానం గుర్తించడం సంతోషకరం . ఈ విధానం విద్యార్థులకు నిస్సందేహంగా ప్రపంచంపై సంపూర్ణ అవగాహనను అందిస్తుంది .” అని నాయుడు అన్నారు .


    మానవతా విలువలకు , రాజ్యాంగ విలువలకు కొత్త విద్యావిధానం ప్రాధాన్యం ఇవ్వడం , పౌరసత్వాన్ని ఎంతగానో వికసింపజేస్తుందని , దేశంలో ప్రజాస్వామ్య మూలాలు మరింత బలోపేతం కావడానికి ఇది అవసరమని ఉపరాష్ట్రపతి చెప్పారు .


    సిసలైన ప్రపంచ స్థాయిని , ప్రత్యేకించి భారతీయత్వాన్ని 2020 సంవత్సరపు విద్యావిధానం ప్రతిబింబిస్తుందని చెప్పారు . ప్రపంచంలోని అన్ని ప్రాంతాల సద్భావనలను స్వాగతించాలన్న భారతదేశపు తృష్ణను ఇది మరింత పెంపొందిస్తుందని చెప్పారు . ఏ భాషనైనా బలవంతంగా రుద్దడంగానీ , వ్యతిరేకించడంగానీ చేయరాదన్న దృఢ విశ్వాసాన్ని విద్యావిధానం ప్రతిఫలిస్తోందని ఉపరాష్ట్రపతి అభిప్రాయపడ్డారు .


    ****

    
    
    (Release ID: 1642463) Visitor Counter : 28
    
    
      Read this release in: English , Urdu , Marathi , Manipuri , Bengali , Punjabi , Tamil