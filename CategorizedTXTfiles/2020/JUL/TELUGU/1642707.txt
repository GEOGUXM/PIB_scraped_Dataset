      ఆరోగ్య, కుటుంబ సంక్షేమ‌ మంత్రిత్వ శాఖ

      ప్రపంచ ఆరోగ్య సంస్థ కార్యవర్గమండలి బ్యూరోకు అధ్యక్షత వహించిన డాక్టర్ హర్షవర్ధన్
      వ్యాధులపై సమన్వయంతో కూడిన ప్రపంచ స్పందనకోసం
      
      కొత్త సవాళ్లను మరింత దీటుగా, సమైక్యంగా ఎదుర్కోవాలని పిలుపు
      Posted On: 31 JUL 2020 6:39PM by PIB Hyderabad


    ప్రపంచ ఆరోగ్య సంస్థ ( డబ్ల్యు . హెచ్ . ఓ ) కార్యవర్గ మండలి బ్యూరో సమావేశానికి కేంద్ర ఆరోగ్ , కు టుంబ సంక్షేమ శాఖ మంత్రి డాక్టర్ హర్షవర్దన్ అధ్యక్షత వహించారు . బ్యూరో చైర్మన్ హోదాలో ఆయన ఆన్ లైన్ ద్వారా ఈ సమావేశంలో పాల్గొన్నారు . బ్యూరో వైస్ చైర్మన్ , డబ్ల్యు . హెచ్ . ఓ . డైరెక్టర్ జనరల్ , పరిశీలక భాగస్వాములు , డబ్ల్యు . హెచ్ . ఓ . ప్రధాన కార్యాలయానికి చెందిన సీనియర్ అధికారులు కూడా సమావేశానికి హాజరయ్యారు .


    32 వ సమావేశం , బడ్జెట్ , పరిపాలనా కమిటీ ( పి . బి . ఎ . సి .), 73 వ ప్రపంచ ఆరోగ్య సమ్మేళనం ( డబ్ల్యు . హెచ్ . ఎ 73), 73 వ ప్రపంచ ఆరోగ్య సమ్మేళనం కొనసాగింపు , 147 వకార్యవర్గ మండలి సమావేశం నిర్వహణ తదితర అంశాలు చర్చనీయాంశాలుగా ఈ సమావేశం నిర్వహిచారు . .


    సమావేశం ప్రారంభంలో డాక్టర్ హర్షవర్ధన్ మాట్లాడుతూ ,.. కార్యవర్గ మండలి బ్యూరో తొలి సమావేశానికి వచ్చిన ప్రతినిధులకు స్వాగతం పలికారు . కోవిడ్ -19 సంక్షోభం కొనసాగుతున్న నేపథ్యంలో వారంతా సమర్థవంతంగా పనిచేయాలని ఆకాంక్షిస్తున్నట్టు తెలిపారు . కోవిడ్ -19 వైరస్ బారిన పడి ప్రాణాలు కోల్పోయినవారిపట్ల ఆయన తీవ్ర సంతాపం , ఆందోళన వ్యక్తంచేశారు . కోవిడ్ వైరస్ పై ముందువరుసలో సాహసోపేతంగా పోరాడుతున్న వారికి కృతజ్ఞతలు తెలిపారు .


    కోవిడ్ -19 ను మహమ్మారిగా ప్రపంచ ఆరోగ్య సంస్థ ప్రకటించి దాదాపు నాలుగు నెలలైందని , దాదాపు కోటీ 70 లక్షలమంది కోవిడ్ వైరస్ బారినపడ్డారని , 6 లక్షల 62 వేలమందికిపైగా జనం తమ విలువైన ప్రాణాలు కోల్పోయారని డాక్టర్ డాక్టర్ హర్షవర్ధన్ చెప్పారు . కోవిడ్ సంక్షోభంతో వ్రపంచ ఆర్థికవ్యవస్థకు తీవ్రమైన విఘాతం కలిగిందన్నారు . ప్రస్తుత తరుణంలో ఆరోగ్యానికి గల ప్రాముఖ్యాన్ని ప్రపంచం అర్థం చేసుకుందని , అసంఖ్యాకమైన అంటువ్యాధులు , ఇతర వ్యాధుల వ్యాప్తితో ఎదురయ్యే ముప్పును , దుష్ప్రభావాలను ఎదుర్కొనడానికి వివిధ దేశాల మధ్య మరింత సహకారం అసరమని గుర్తించారని కేంద్రమంత్రి అన్నారు . ప్రపంచీకరణ నేపథ్యంలో ,.. ప్రపంచం భారీ సంఖ్యలో మానవాళికి నిలయమైనప్పటికీ , వ్యాధి వ్యాప్తి అవకాశాలు , సవాళ్లు మరింతగా పెరిగాయని , దేశాల ఎల్లలను కూడా వ్యాధి లెక్కచేయడంలేదన్నారు .


    ఈ సందర్భంగా డాక్టర్ హర్షవర్ధన్ ప్రపంచ ఆరోగ్య సంస్థ సభ్యదేశాలకు ఒక విజ్ఞప్తి చేశారు . అంటువ్యాధులు , ఇతర వ్యాధులపై మరింత దీటుగా పోరాటం జరిపేందుకు ప్రపంచ స్థాయి స్పందనను కూడగట్టడానికి బహుముఖ రంగాల ద్వారా సమైక్యం కావాలని ఆయన సూచించారు . మహమ్మారి వ్యాపించిన ప్రస్తుత తరుణంలో ముప్పును ఎదుర్కొనేందుకు సృజనాత్మక మార్గాలకోసం అన్వేషణ జరపాల్సిన అవసరం ఎంతో ఉందని కేంద్రమంత్రి అభిప్రాయపడ్డారు .


    సకాలంలో సమన్వయంతో కూడిన ప్రపంచస్థాయి స్పందనకోసం కొత్త సవాళ్లను మరింత దీటుగా , సమైక్యంగా ఎదుర్కోవాల్సిన అవసరం ఉందని అన్నారు . డాక్టర్ హర్షవర్ధన్ తర్వాత ప్రపంచ ఆరోగ్య సంస్థ డైరెక్టర్ జనరల్ డాక్టర్ టెడ్రోస్ గెబ్రియేసస్ తన అభిప్రాయాలను వ్యక్తం చేశారు . అనంతరం భాగస్వామ్య ప్రతినిధులకోసం ఆయన సమావేశాన్ని లాంఛనంగా ప్రారంభించారు .


    ****


    

    
    (Release ID: 1642707) Visitor Counter : 29
    
    
      Read this release in: English , Urdu , Hindi , Marathi , Manipuri , Punjabi , Tamil