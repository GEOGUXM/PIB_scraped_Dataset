      ఆరోగ్య, కుటుంబ సంక్షేమ‌ మంత్రిత్వ శాఖ

      రోజుకు మిలియన్ జనాభాకు 140 పరీక్షలు చేయాలని సూచించిన - ప్రపంచ ఆరోగ్య సంస్థ
      భారతదేశంలోని 22 రాష్ట్రాలు / కేంద్రపాలితప్రాంతాలు ఇప్పటికే రోజుకు మిలియన్ జనాభాకు 140 కంటే ఎక్కువ పరీక్షలు చేస్తున్నాయి.
      
      మిలియన్ జనాభాకు 8,994 కంటే ఎక్కువ పరీక్షలు నిర్వహించడం జరిగింది.

      Posted On: 15 JUL 2020 12:59PM by PIB Hyderabad

    ప్రపంచ ఆరోగ్య సంస్థ (డబ్ల్యూ.హెచ్.ఓ) తన మార్గదర్శక ప్రకటనలో “కోవిడ్-19 సందర్భంలో ప్రజారోగ్యం మరియు సామాజిక చర్యలను సర్దుబాటు చేయడానికి ప్రజా ఆరోగ్య ప్రమాణాలు” అనే అంశంపై అనుమానిత కేసుల కోసం సమగ్ర నిఘా నిర్వహించాలని సూచించింది. సమగ్ర నిఘా మరియు అనుమానిత కేసుల పరీక్షలు నిర్వహించే విధానాన్ని వివరిస్తూ, ఏ దేశానికైనా మిలియన్ జనాభాకు రోజుకు 140 పరీక్షలు చేయవలసిన అవసరం ఉందని, డబ్ల్యూ.హెచ్.ఓ. సలహా ఇచ్చింది.


    కేంద్రం మరియు రాష్ట్రాలు / కేంద్రపాలితప్రాంతాలు చేసిన వివిధ సమన్వయ ప్రయత్నాల ఫలితంగా, భారతదేశంలోని 22 రాష్ట్రాలు / కేంద్రపాలితప్రాంతాలు ఇప్పటికే రోజుకు మిలియన్‌ జనాభాకు 140 మరియు అంతకంటే ఎక్కువ పరీక్షలు నిర్వహిస్తున్నాయి. డబ్ల్యూ.హెచ్.ఓ. సూచించిన పరీక్షల స్థాయికి సరిపోయేలా పరీక్షల సామర్థ్యాన్ని పెంచాలని రాష్ట్రాలు / కేంద్రపాలిత ప్రాంతాలకు క్రమం తప్పకుండా సలహా ఇస్తున్నారు.


    దేశంలో పెరుగుతున్న కోవిడ్-19 పరీక్షల సంఖ్యకు బలంగా సహాయపడే కారకాల్లో ఒకటి, కోవిడ్-19 పరీక్షల కోసం క్రమంగా పెరుగుతున్న ప్రయోగశాలలు నెట్ ‌వర్క్. ప్రభుత్వ రంగంలో 865 ప్రయోగశాలలతో పాటు, 358 ప్రయివేటు ప్రయోగశాలలతో ఈ రోజు వరకు మొత్తం 1,223 పరీక్షా ప్రయోగశాలలు అందుబాటులో ఉన్నాయి. పరీక్ష కోసం అత్యుత్తమ ప్రమాణంతో పాటు, ఆర్.టి-పి.సి.ఆర్., ట్రూ-నాట్ మరియు సి.బి-నాట్ కూడా ఈ సదుపాయాన్ని పెంచడానికి ఉపయోగించడం జరుగుతోంది.


    * రియల్ - టైమ్ ఆర్ . టి - పి . సి . ఆర్ . ఆధారిత పరీక్షా ప్రయోగశాలలు : 633 ( ప్రభుత్వ : 391 + ప్రయివేటు : 242)


    * ట్రూ - నాట్ ఆధారిత పరీక్షా ప్రయోగశాలలు : 491 ( ప్రభుత్వ : 439 + ప్రయివేటు : 52 )


    * సి . బి - నాట్ ఆధారిత పరీక్షా ప్రయోగశాలలు : 99 ( ప్రభుత్వ 35 + ప్రయివేటు : 64)


    ప్రయోగశాల సామర్థ్యం విస్తరణ 2020 జనవరిలో ఒక ప్రయోగశాల నుండి 2020 మార్చిలో 121 ప్రయోగశాలలకు మరియు ఈ రోజు 1223 ప్రయోగశాలలకు విశేషంగా పెరిగింది.


    గత 24 గంటల్లో 3,20,161 నమూనాలను పరీక్షించడం జరిగింది. ఇంతవరకు పరీక్షలు నిర్వహించిన మొత్తం నమూనాల సంఖ్య 1,24,12,664. భారతదేశంలో మిలియన్ జనాభాకు నిర్వహించే పరీక్షల సంఖ్య స్థిరంగా పెరుగుతోంది. ఈ రోజున మిలియన్ జనాభాకు నిర్వహించే పరీక్షల సంఖ్య 8994.7 కి చేరింది. 2020 జులై, 14వ తేదీన, ఒక్క రోజులో 3.2 లక్షలకు పైగా పరీక్షలు జరిగాయి.


    కోవిడ్ -19 కు సంబంధించిన సాంకేతిక సమస్యలు , మార్గదర్శకాలు , సలహాలు , సూచనలపై ప్రామాణికమైన , తాజా సమాచారం కోసం ఈ వెబ్ సైట్ ను క్రమం తప్పకుండా సందర్శించండి :


    https://www.mohfw.gov.in/ మరియు @MoHFW_INDIA.


    కోవిడ్ -19 కు సంబంధించిన సాంకేతిక సమస్యలకు పరిష్కారాలను దిగువ పేర్కొన్న ఈ మెయిల్ ను సంప్రదించడం ద్వారా పొందవచ్చు :


    technicalquery.covid19@gov.in


    ఇతర సందేహాలు , అనుమానాలకు పరిష్కారాలను దిగువ పేర్కొన్న ఈ మెయిల్ ను సంప్రదించడం ద్వారా పొందవచ్చు :


    ncov2019@gov.in మరియు @CovidIndiaSeva .


    కోవిడ్ -19 పై ఎటువంటి అనుమానాలు , సమస్యలు , సమాచారానికైనా , ఆరోగ్యం , కుటుంబ సంక్షేమ మంత్రిత్వ శాఖకు చెందిన ఉచిత హెల్ప్ లైన్ నెంబర్ : +191-11-23978046 లేదా 1075 టోల్ ఫ్రీ ను సంప్రదించవచ్చు .


    వివిధ రాష్ట్రాలు / కేంద్ర పాలిత ప్రాంతాల కు చెందిన కోవిడ్ -19 హెల్ప్ లైన్ నెంబర్ల జాబితా కోసం ఈ వెబ్ సైట్ ని చూడండి :


    https://www.mohfw.gov.in/pdf/coronvavirushelplinenumber.pdf


    ****

    
    
    (Release ID: 1638764) Visitor Counter : 35
    
    
      Read this release in: Odia , English , Urdu , Marathi , Hindi , Manipuri , Assamese , Bengali , Punjabi , Tamil , Malayalam