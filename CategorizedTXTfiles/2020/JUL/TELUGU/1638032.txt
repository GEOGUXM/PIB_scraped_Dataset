      ఆరోగ్య, కుటుంబ సంక్షేమ‌ మంత్రిత్వ శాఖ

      కోవిడ్-19పై చికిత్సా నిర్వహణకు ప్రమాణబద్ధమైన వ్యూహం
      Posted On: 11 JUL 2020 4:51PM by PIB Hyderabad


    కోవిడ్ వైరస్ కు విరుగుడు ఇప్పటికీ అందుబాటులోకి రానందున వ్యాధిలక్షణాలు లేనివారిని ప్రాతిపదికగా తీసుకుని , తగిన జాగ్రత్తలు తీసుకుంటూ చికిత్స విధానంలో వైద్యులు ఒక వ్యూహంతో ముందుకు వెళ్తున్నారు . రోగుల చికిత్సలో భాగంగా శరీరంలో తగినంత నీరు అందుబాటులో ఉండేలా చూసుకోవడం కూడా అత్యవసరం . వ్యాధి లక్షణాల తీవ్రత ప్రాతిపదికగా కోవిడ్ -19 ను మూడు గ్రూపులుగా వర్గీకరించవచ్చు . స్వల్ప లక్షణాలు , ఓ మోస్తరు లక్షణాలు , తీవ్రమైన లక్షణాలు అని మూడు వర్గాలుగా కోవిడ్ వైరస్ బాధితులను వర్గీకరించే అవకాశం ఉంది . కోవిడ్ వైరస్ కు విరుగుడు లేనందున , వైరస్ బాధితుల చికిత్సా విధానంలో ప్రత్యేక పద్ధతులు అవసరమని కేంద్ర ప్రభుత్వం సూచిస్తోంది . స్వల్ప లక్షణాలు , ఓ మోస్తరు లక్షణాలు , తీవ్రమైన లక్షణాలు కలిగిన కేసుల్లో కేంద్ర ఆరోగ్య , కుటుంబ సంక్షేమ మంత్రిత్వ శాఖ నిర్దేశించినట్టుగా ప్రమాణబద్ధంగా జాగ్రత్తలతో కూడిన చికిత్సా విధానం పాటిస్తే అది ఎంతో ప్రభావవంతంగా పనిచేస్తుందని తాజాగా జరిగిన రెండు సమావేశాల్లో భారతీయ వైద్య పరిశోధనా మండలి ( ఐ . సి . ఎం . ఆర్ .), అఖిల భారత వైద్య విజ్ఞాన శాస్త్రాల అధ్యయన సంస్థ ( ఎ . ఐ . ఐ . ఎం . ఎస్ .) అభిప్రాయపడ్డాయి . కోవిడ్ కేసుల చికిత్సా నిర్వహణపై 10-07-2020 వ తేదీన వివిధ రాష్ట్రాలతో కేంద్రం నిర్వహించిన వీడియో కాన్ఫరెన్స్ . లో , అదే రోజున రాష్ట్రాలు , కేంద్ర పాలిత ప్రాంతాలతో ప్రతిభా కేంద్రాల ప్రతినిధులు జరిపిన వర్చువల్ సమావేశంలో ఇదే అభిప్రాయం వ్యక్తమైంది .


    ఒక మోస్తరుగా , తీవ్రంగా లక్షణాలున్న కేసులకు కోవిడ్ నిబంధనల ప్రకారం తగినంత ఆక్సిజన్ సదుపాయం , రక్తం గడ్డకట్టకుండా నియంత్రించే మందులు , కార్టికో స్టెరాయిడ్లు సకాలంలో సిద్ధంగా ఉంచుకోవడం కోవిడ్ -19 ప్రధాన థెరపీగా పేర్కొనవచ్చు . నమోదయ్యే మొత్తం కోవిడ్ కేసుల్లో స్వల్ప లక్షణాలు ఉండే కేసులు 80 శాతందాకా ఉంటాయి . ఇలాంటి కేసుల్లో రోగులకు హైడ్రాక్సీ క్లోరోక్వీన్ (HCQ) మాత్రలు ఇవ్వవచ్చని సిఫార్సు చేశారు . కరోనా వ్యాధిగ్రస్తుల చికిత్సకోసం చేపట్టిన ప్రమాణబద్ధమైన చికిత్సా వ్యూహం సానుకూల ఫలితాలను చూపిస్తోంది .


    కోవిడ్ 19 రోగులకు ప్రభావవంతమైన చికిత్సకోసం అనేక మందులను వాడుతున్నా , వాటిని ప్రధాన చికిత్సా నిర్వహణలో భాగంగా పరిగణించడంలేదు . కేవలం “ పరిశోధనాత్మక చికిత్సా విధానం ” లో భాగంగా మాత్రమే ఆ మందులను వాడుతున్నట్టు పేర్కొంటున్నారు . రోగుల్లో కొంతమందికి మాత్రమే ఈ మందులను వాడవచ్చని , ఈ మందులను సిఫార్సు చేసే ముందుగా రోగితో కలసి ఒక నిర్ణయం తీసుకోవలసి ఉంటుందని పేర్కొంటున్నారు . ఈ మందుల వినియోగానికి భారతీయ ఔషద నియంత్రణా సంస్థ ఇంకా ఆమోదం తెలపలేదు . ఏవో కొన్ని అత్యవసర కేసుల్లో మరీ పరిమిత స్థాయిలో మాత్రమే వీటి వినియోగానికి అనుమతిస్తున్నారు . అయితే , ఇలాంటి మందులను విచక్షణా రహితంగా , వాడకూడని పరిస్థితుల్లో వాడినపక్షంలో మేలుకంటే కీడే ఎక్కువ జరుగుతుందని వివిధ రాష్ట్రాలను , కోవిడ్ చికిత్సా ప్రతిభా కేంద్రాలుగా గుర్తించిన వైద్యకళాశాలల ఆసుపత్రులను ఐ . సి . ఎం . ఆర్ ., ఎ . ఐ . ఐ . ఎం . ఎస్ . మరో సారి హెచ్చరించాయి .


    కరోనా చికిత్సలో వాడే , రెమ్ డెసివిర్ అనే మందు ఒక మోస్తరు లక్షణాలు , తీవ్రమైన లక్షణాల కేసుల్లో రోగులు కోలుకునే వ్యవధిని తగ్గించే అవకాశం ఉండవచ్చని ,.. మరణాల రేటును తగ్గించేంత ప్రయోజనం అయితే కనిపించలేదని కూడా ఆయా రాష్ట్రాలకు సూచించాయి . ఆ మందు వినియోగంతో కాలేయం , మూత్రపిండాలు దెబ్బతినేంత ప్రతికూల ప్రభావం కూడా ఉందని అందువల్ల ఈ విషయంలో ఎంతో జాగ్రత్త అవసరమని సూచించాయి . అలాగే , టాసిలీజుమాబ్ అనే మందు కూడా మరణాల రేటును తగ్గించడంలో ఎలాంటి సానుకూల ఫలితాలు చూపించలేదని అధ్యయనాల ద్వారా తెలిసింది . అయితే , తీవ్రమైన లక్షణాలతో బాధపడే రోగులకు ఇది వాడిన పక్షంలో అందుకు ముందుగానే అవసరమైన అనుమతి తీసుకోవలసి ఉంటుంది . శరీరంలో రోగ నిరోధక శక్తిని దెబ్బతీసేలా ‘ సైకోటీన్ల ఉప్పెన ’ ను ఈ మందు పెంచే ప్రభావం ఉన్నందున దీన్ని ఎట్టి పరిస్థితుల్లోనూ విస్తృతంగా వాడరాదు . ఏది ఏమైనా , సరైన వైద్య సదుపాయాల మధ్య , రోగుల పరిస్థితిపై నిశితమైన పర్యవేక్షణ ఉన్నపుడు మాత్రమే ఇలాంటి ‘ పరిశోధనాత్మక చికిత్సా విధానాల ’ ను అమలు చేయాల్సి ఉంటుంది . అప్పుడు మాత్రమే చికిత్సలో సంక్లిష్ట పరిస్థితులు ఎదురైనా తగిన చర్యలు తీసుకోవడానికి వీలుంటుంది . కరోనా చికిత్సా నిర్వహణలో ఆక్సిజన్ సదుపాయం , అవసరమైన స్టెరాయిడ్స్ వినియోగంపైనే దృష్టిని కేంద్రీకరించాల్సి ఉంటుందని ఐ . సి . ఎం . ఆర్ . ఇప్పటికే గట్టిగా సిఫార్సు చేసింది . అలాగే ,. అత్యున్నత ప్రమాణాలతో కూడిన వైద్యపరమైన రక్షణను రోగులకు కల్పించాలని , చికిత్సలో రక్తం గడ్డకట్టకుండా నివారించే యాంటీ కోగులాంట్లను సకాలంలో , తగిన మోతాదులో వాడాలని ఐ . సి . ఎం . ఆర్ . సూచించింది . రోగులకు , రోగుల కుటుంబాలు తగిన కౌన్సెలింగ్ చేయడం , వారికి అంతకు ముందే ఇతర విధాలైన అస్వస్థత , అనారోగ్యం ఏదైనా ఉంటే అందుకు అత్యున్నత ప్రమాణాలతో వైద్యపరమైన రక్షణ కల్పించడం అత్యంత ఆవశ్యకమని


    ఐ . సి . ఎం . ఆర్ . సిఫార్సు చేసింది .


    ****

    
    
    (Release ID: 1638032) Visitor Counter : 81
    
    
      Read this release in: English , Urdu , Hindi , Marathi , Manipuri , Bengali , Punjabi , Odia , Tamil , Malayalam