      సూక్ష్మ‌, లఘు, మధ్య త‌ర‌హా సంస్థల మంత్రిత్వ శాఖష్

      ఖాదీకి భారీ ప్రోత్సాహం; ఖాదీ, గ్రామీ పరిశ్రమల సంస్థ నుంచి లక్షా 80వేల మాస్కుల కొనుగోలుకు రెడ్ క్రాస్ సొసైటీ ఆర్డర్
      Posted On: 30 JUL 2020 1:12PM by PIB Hyderabad


    భారతీయ రెడ్ క్రాస్ సొసైటీ ( ఐ . ఆర్ . సి . ఎస్ ) నుంచి ఖాదీ , గ్రామీణ పరిశ్రమల సంస్థ ( కె . వి . ఐ . సి .) కి ప్రతిష్టాత్మకమైన కొనుగోలు ఆర్డర్ లభించింది . లక్షా 80 వేల ముఖ కవచాల ( ఫేస్ మాస్కుల ) సరఫరా చేయాలంటూ రెడ్ క్రాస్ సొసైటీ కోరింది . ఖాదీ పేస్ మాస్కుల నాణ్యత , అందుబాటులో ధర వంటి కారణాలవల్ల ఈ ఆర్డర్ లభించింది . ఈ ఆర్డర్ ప్రకారం వందశాతం డబుల్ ట్విస్టెడ్ చేనేత నూలు వస్త్రంతో రెండు పొరలుగా ఈ మాస్కులు తయారు చేయాల్సి ఉంటుంది . ఈ మాస్కులను గోధుమ వర్ణంతో పైపింగ్ ఏర్పాటుతో తయారు చేస్తారు . రెడ్ క్రాస్ సొసైటీ అందజేసిన నమూనా ప్రకారం ఈ మాస్కులను కె . వి . ఐ . సి . ప్రత్యేకంగా తయారు చేస్తుంది . ఈ మాస్కులకు ఎడమవైపున ఐ . ఆర్ . సి . ఎస్ . లోగోను , కుడివైపున ఖాదీ ఇండియా లోగోను ముద్రిస్తారు .. వచ్చే నెలలో మాస్కుల సరఫరా మొదలవుతుంది .


    ఈ మాస్కుల తయారీ కోసం 20 వేల మీటర్ల వస్త్రం కావాల్సి ఉంటుంది . ఖాదీ హస్తకళాకారులకు అదనంగా 9 వేల పనిదినాలు అవసరమవుతాయి .


    రెడ్ క్రాస్ సొసైటీనుంచి మాస్కుల కొనుగోలు ఆర్డర్ లభించడంపట్ల కె . వి . ఐ . సి . చైర్మన్ వినయ్ కుమార్ సక్సేనా హర్షం వ్యక్తం చేశారు . ఖాదీ పేస్ మాస్కులకు భారీ స్థాయిలో గిరాకీ లభించడం “ ఆత్మనిర్భర భారత్ ” లక్ష్యాల సాధనలో ఒక ముందడుగు అని ఆయన వ్యాఖ్యానించారు . తమ ఖాదీ వృత్తి కళాకారులు మరింత ఎక్కువ నూలు , వస్త్రం ఉత్పత్తి చేయడానికి , ప్రస్తుత కష్టసమయంలో వారు మరింత ఆదాయం సమకూర్చుకోవడానికి ఇది దోహదపడుతుందని సక్సేనా చెప్పారు .


    ఇప్పటివరకూ పది లక్షల ఫేస్ మాస్కులను కె . వి . ఐ . సి . విక్రయించింది . రెండు పొరల నూలు మాస్కులు , మూడు పొరల పట్టు మాస్కులు వీటిలో ఉన్నాయి . ఇప్పటివరకూ జమ్ము కాశ్మీర్ నుంచి అతి పెద్ద కొనుగోలు ఆర్డర్ లభించింది . 7 లక్షల మాస్కుల తయారీకి జమ్ము కాశ్మీర్ ప్రభుత్వంనుంచి ఆర్డర్ లభించింది . ఈ ఆర్డర్ ప్రకారం సకాలంలో మాస్కులను కూడా అందజేశారు .


    ఇటీవలి కాలంవరకూ కోటి రుపాయలకు పైగా విలువైన లక్ష మీటర్ల నూలు వస్త్రాన్ని , దాదాపు 200 మీటర్ల పట్టు వస్త్రాన్ని మాస్కుల తయారీకి వినియోగించారు . వివిధ రంగుల్లో ఈ మాస్కులు తయారు చేశారు .


    మాస్కుల తయారీకి రాష్ట్రపతి భవన్ , ప్రధానమంత్రి కార్యాలయం , కేంద్ర ప్రభుత్వ మంత్రిత్వ శాఖలు , వివిధ వర్గాల ప్రజలనుంచి ఈ - పోర్టల్ ద్వారా కె . వి . ఐ . సి . కి పదే పదే ఆర్డర్లు లభిస్తున్నాయి . భారతీయ రైల్వేలకు దాదాపు 20 వేల మాస్కులను కె . వి . ఐ . సి . సరఫరా చేసింది . మాస్కుల విక్రయంతో పాటుగా కె . వి . ఐ . సి . దాదాపు పది లక్షలమేర ఖాదీ మాస్కులను ఉచితంగా కూడా పంపిణీ చేసింది . దేశంలోని వివిధ జిల్లాల పరిపాలనా యంత్రాగాలకు , ఖాదీ సంస్థలకు ఈ మాస్కులను పంపిణీ చేశారు .


    “ కరోనా వైరస్ తో పోరాటంలో ఫేస్ మాస్కులు కీలకపాత్ర వహిస్తున్నాయి . డబుల్ ట్విస్టెడ్ ఖాదీ వస్త్రంతో ఈ మాస్కులను తయారు చేస్తారు . నాణ్యతను పాటించడంతోపాటుగా , డిమాండ్ కు అనుగుణంగా , ధరపరంగా అందుబాటులో ఉండేలా ఈ మాస్కులు తయారవుతున్నాయి . శ్వాస క్రియకు ఇబ్బంది కలగకుండా , ఉతుక్కొని మళ్లీ వినియోగించుకునేందుకు వీలుగా , వినియోగం అనంతరం ప్రకృతిలో కలిసిపోయేలా ” ఈ మాస్కులు ఉంటాయని సక్సేనా చెప్పారు .


    *****


    

    
    (Release ID: 1642330) Visitor Counter : 32
    
    
      Read this release in: English , Marathi , Hindi , Manipuri , Punjabi , Tamil , Malayalam