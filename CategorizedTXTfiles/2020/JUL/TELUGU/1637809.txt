      ఆరోగ్య, కుటుంబ సంక్షేమ‌ మంత్రిత్వ శాఖ

      కోలుకునే కరోనా రోగుల శాతం పెరిగింది. 62.42శాతానికి పెరిగిన రికవరీరేటు
      18రాష్ట్రాలు/కేంద్రపాలిత ప్రాంతాల్లో జాతీయ సగటును మించిన రికవరీ రేటు
      మరింత తగ్గి, 2.72శాతానికి చేరిన మరణాలరేటు
      30రాష్ట్రాలు/కేంద్రపాలిత ప్రాంతాల్లో మరణాల రేటు, జాతీయ సగటుకంటే తక్కువ
      Posted On: 10 JUL 2020 2:53PM by PIB Hyderabad


    దేశవ్యాప్తంగా కోలుకుంటున్న కోవిడ్ -19 రోగుల సంఖ్య క్రమంగా పెరుగుతూనే ఉంది . గత 24 గంటల్లో 19,138 మంది రోగులు కోవిడ్ వైరస్ నుంచి కోలుకున్నారు . దీనితో కోవిడ్ వైరస్ నుంచి కోలుకున్న వారి సంఖ్య తాజాగా 4,95,515 కి చేరింది . దీనితో దేశవ్యాప్తంగా కోలుకుంటున్నవారి శాతం 62.42 కి చేరింది . ప్రస్తుతం 2,76,882 యాక్టివ్ కేసులు ఉన్నాయి . వారంతా వైద్యుల పర్యవేక్షణలో చికిత్స పొందుతున్నారు .


    వివిధ రాష్ట్రాలు , కేంద్ర పాలిత ప్రాంతాలతో కలసి కేంద్ర ప్రభుత్వం ముందుజాగ్రత్తగా దశలవారీగా , క్రియాశీలకంగా తీసుకున్న చర్యలతో దేశంలో కరోనా రోగుల రికవరీ రేటు మెరుగుపడుతూ వస్తోంది . కరోనా కేసుల ఉనికిని సత్వరం తెలుసుకునేందుకు భారీ ఎత్తున పరీక్షలు చేపట్టడం , స్వల్పంగా వ్యాధిలక్షణాలు ఉన్న వారిని , లక్షణాలు ఇంకా బయటపడని వారిని ఇంటికే పరిమితం చేయడం , తీవ్రమైన కేసుల్లో ఆసుపత్రిలో వైద్యం ద్వారా తగిన చికిత్సను అందించడం వంటి చర్యలు రికవరీ రేటును పెంచడానికి దోహదపడ్డాయి . కేసులను కనుగొనేందుకు తీవ్రస్థాయిలో నిర్వహించిన టెస్టుల ప్రక్రియ ,. సకాలంలో ఆసుపత్రుల్లో మౌలిక సదుపాయాలను బలోపేతం చేయడానికి , తగిన చికిత్స అందించడానికి దోహదపడింది . వివిధ రాష్ట్రాలు , కేంద్రపాలిత ప్రాంతాల మధ్య క్రమం తప్పకుండా నిరాటంకంగా కొనసాగుతున్న సమన్వయం కూడా రికవరీ రేటు పెరగడానికి దోహదపడింది . తాజాగా అందిన సమాచారం ప్రకారం కరోనా కేసులకే కేటాయించిన 1,218 కోవిడ్ ఆసుపత్రులు , 2,705 కోవిడ్ ఆరోగ్య రక్షణా కేంద్రాలు , 10,301 కోవిడ్ చికిత్సా కేంద్రాలు దేశంలో ఉన్నాయి . దేశవ్యాప్తంగా రికవరీరేటు క్రమంగా పెరుగుతున్న నేపథ్యంలో ,. దాదాపు 18 రాష్ట్రాలు , కేంద్రపాలిత ప్రాంతాల్లో కరోనానుంచి కోలుకుంటున్న రోగుల శాతం , జాతీయ సగటు రికవరీ రేటుకంటే ఎక్కువగా ఉంది .


    ఆయా రాష్ట్రాల రికవరీరేటు వివరాలు

                                                                                        
రాష్ట్రం / కేంద్రపాలిత ప్రాంతం  రికవరీ రేటు  రాష్ట్రం / కేంద్రపాలిత ప్రాంతం  రికవరీ రేటు
                                                                                        
                                                                                        
                                                                                        
పశ్చిమబెంగాల్ ,                 64.94%       మధ్యప్రదేశ్                     74.85%     
                                                                                        
                                                                                        
                                                                                        
ఉత్తరప్రదేశ్                    65.28%       హర్యానా                         74.91%     
                                                                                        
                                                                                        
                                                                                        
ఒడిశా                           66.13%       త్రిపుర                         75.34%     
                                                                                        
                                                                                        
                                                                                        
మిజోరాం                         67.51%       రాజస్థాన్                       75.65%     
                                                                                        
                                                                                        
                                                                                        
జార్ఖండ్ .                      68.02%       ఢిల్లీ                          76.81%     
                                                                                        
                                                                                        
                                                                                        
పంజాబ్                          69.26%       చండీగఢ్                         77.06%     
                                                                                        
                                                                                        
                                                                                        
బీహార్                          70.40%       చత్తీస్ గఢ్                     78.99%     
                                                                                        
                                                                                        
                                                                                        
గుజరాత్                         70.72%       ఉత్తరాఖండ్                      80.85%     
                                                                                        
                                                                                        
                                                                                        
హిమాచల్ ప్రదేశ్                 74.21%       లఢక్ ( యు . టి .)               86.73%     
                                                                                        
                                                                                        

    ఇక జాతీయ స్థాయిలో మరణాల రేటు 2.72 శాతానికి తగ్గింది . ప్రపంచంలోని పలు దేశాల్లో నమోదయ్యే మరణాల రేటును పరిశీలించినపుడు మన దేశంలో జాతీయ స్థాయి మరణాల రేటు తక్కువగా ఉంది . మరణాల రేటు తక్కువ స్థాయిలో ఉండేలా చూడటమే లక్ష్యంగా కోవిడ్ వ్యాప్తి నియంత్రణ చర్యలు అమలు జరుగుతున్నాయి . ఇందుకు సంబంధించి కేంద్ర ప్రభుత్వం మద్దతు , మార్గదర్శకత్వంతో రాష్ట్రాలు , కేంద్రపాలిత ప్రాంతాలు అనేక చర్యలు తీసుకున్నాయి . కోవిడ్ వైరస్ సోకేందుకు ఎక్కువ అవకాశాలు ఉన్న వయోవృద్ధులు , ఇతర అనారోగ్య సమస్యలు ఉన్నవారిని గుర్తించి వారికి వైద్యపరంగా ప్రత్యేక రక్షణ కల్పించడం వంటి చర్యలు తీసుకున్నాయి . కోవిడ్ రోగులకు అందించే చికిత్సలో నాణ్యతను పెంచే అంశంపై కూడా దృష్టిని కేంద్రీకరించారు . కోవిడ్ కేసులను కనుగొనడం , వారితో సంబంధాలు ఉన్నవారిని గుర్తించడం తదితర ప్రక్రకియల్లో దేశవ్యాప్తంగా ఉన్న ఆశా వర్కర్లు , ఎ . ఎన్ . ఎం . ల వ్యవస్థ , ఆయుష్మాన్ భారత్ - ఆరోగ్య సంక్షేమ కేంద్రాల సిబ్బంది ఎంతో కీలకపాత్ర వహించారు . లక్షలాది మంది వలస కూలీలను , సొంత ప్రాంతాలకు తిరిగివచ్చేవారిని గుర్తించడంలో కూడా వీరు ఎంతో ప్రముఖ పాత్ర పోషించారు . దీనితో దేశంలోని 30 రాష్ట్రాలు , కేంద్ర పాలిత ప్రాంతాల్లో మరణాల రేటు జాతీయ సగటు మరణాల రేటుకంటే తక్కువగా నమోదైంది .


    తక్కువ మరణాల రేటు నమోదైన రాష్ట్రాలు , కేంద్ర పాలిత ప్రాంతాలు

                                                                                      
రాష్ట్రం / కేంద్రపాలిత ప్రాంతం  మరణాల రేటు  రాష్ట్రం / కేంద్రపాలిత ప్రాంతం  మరణాల రేటు
                                                                                      
                                                                                      
                                                                                      
మణిపూర్                         0%          బీహార్                          0.82%     
                                                                                      
                                                                                      
                                                                                      
నాగాలాండ్                       0%          హిమాచల్ ప్రదేశ్                 0.96%     
                                                                                      
                                                                                      
                                                                                      
దాద్రానాగర్ హవేలీ డామన్ డయ్యూ   0%          తెలంగాణ                         0.82%     
                                                                                      
                                                                                      
                                                                                      
మిజోరాం                         0%          ఆంధ్రప్రదేశ్                    1.07%     
                                                                                      
                                                                                      
                                                                                      
అండమాన్ నికోబార్ దీవులు         0%          పుదుచ్చేరి                      1.16%     
                                                                                      
                                                                                      
                                                                                      
సిక్కిం                         0%          చండీగఢ్                         1.34%     
                                                                                      
                                                                                      
                                                                                      
త్రిపుర                         0.06%       తమిళనాడు                        1.39%     
                                                                                      
                                                                                      
                                                                                      
లఢక్                            0.09%       ఉత్తరాఖండ్                      1.39%     
                                                                                      
                                                                                      
                                                                                      
అస్సాం                          0.16%       హర్యానా                         1.48%     
                                                                                      
                                                                                      
                                                                                      
కేరళ                            0.41%       కర్ణాటక                         1.56%     
                                                                                      
                                                                                      
                                                                                      
చత్తీస్ గఢ్                     0.41%       జమ్ముకాశ్మీర్ ( యు . టి .)      1.62%     
                                                                                      
                                                                                      
                                                                                      
గోవా                            0.42%       మేఘాలయ                          1.77%     
                                                                                      
                                                                                      
                                                                                      
ఒడిశా                           0.46%       రాజస్థాన్                       2.18%     
                                                                                      
                                                                                      
                                                                                      
అరుణాచల్ ప్రదేశ్                0.66%       పంజాబ్                          2.56%     
                                                                                      
                                                                                      
                                                                                      
జార్ఖండ్                        0.71%       ఉత్తరప్రదేశ్                    2.66%     
                                                                                      
                                                                                      

    పరీక్షించడం , కేసును కనుక్కోవడం , చికిత్స అందించడం ( టెస్ట్ , ట్రాక్ , ట్రీట్మెంట్ ) అనే వ్యూహంపై దృష్టిని కేంద్రీకరించడంతో కోవిడ్ వైరస్ బాధితులను గుర్తించడానికి 1,10,24,491 నమూనాలను పరీక్షించారు . రోజువారీగా జరిగే టెస్టుల సంఖ్యలో కూడా పెరుగుదల నమోదైంది . గత 24 గంటల్లో 2,83,659 నమూనాలను పరీక్షించారు .


    దేశంలో కరోనా పరీక్షలు నిర్వహించే లేబరేటరీలు మరింత బలోపేతమయ్యాయి . ప్రభుత్వ రంగంలోనే ఈ లేబరేటరీల సంఖ్య 835 కు పెరిగింది . ప్రైవేటు రంగంలో ఈ లేబరేటరీల సంఖ్య 334 కు చేరింది . దీనితో మొత్తం లేబరేటరీల సంఖ్య 1,169 కి పెరిగింది .


    వాటి వివరాలు :


    • రియల్ టైమ్ ఆర్ . టి . పి . సి . ఆర్ . పరీక్షల లేబరేటరీలు :614 ( ప్రభుత్వం ఆధ్వర్యంలో 382, ప్రైవేటులో 232)


    • ట్రూనాట్ పరీక్షల లేబరేటరీలు : 458 ( ప్రభుత్వం ఆధ్వర్యంలో 418, ప్రైవేటులో 40)


    • సి . బి . నాట్ పరీక్షల లేబరేటరీలు : 97 ( ప్రభుత్వం ఆధ్వర్యంలో 35, ప్రైవేటులో 62)


    కోవిడ్-19కు సంబంధించి అన్ని రకాల అధీకృత సమాచారం, నవీకరించిన సమాచారం, మార్గదర్శక సూత్రాలు, సలహాల కోసం https://www.mohfw.gov.in/,.. @MoHFW_INDIA పోర్టల్స్.ను సంప్రదించవచ్చు.


    కోవిడ్-19కు సంబంధించిన సాంకేతికపరమైన సందేహాలకు technicalquery.covid19@gov.in పోర్టల్ ను సంప్రదించవచ్చు. ఇతర ఫిర్యాదులను ncov2019@gov.in, @CovidIndiaSeva పోర్టల్స్ ద్వారా పరిష్కరించుకోవచ్చు.


    కోవిడ్-19కు సంబంధించిన ఎలాంటి ఫిర్యాదులనైనా కేంద్ర ఆరోగ్య, కుటుంబ సంక్షేమ మంత్రిత్వ శాఖ హెల్ప్ లైన్ 11-23978046 లేదా 1075 అనే నంబర్లకు పంపించుకోవచ్చు. ఇవి రెండూ టోల్ ఫ్రీ నంబర్లు.


    కోవిడ్-19కు సంబంధించి వివిధ రాష్ట్రాల, కేంద్ర పాలిత ప్రాంతాల హెల్ప్ లైన్ నంబర్ల జాబితా https://www.mohfw.gov.in/pdf/coronvavirushelplinenumber.pdf వెబ్ సైట్ లో అందుబాటులో ఉంటుంది.


    ***


    

    
    (Release ID: 1637809) Visitor Counter : 15
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Gujarati , Odia , Tamil , Malayalam