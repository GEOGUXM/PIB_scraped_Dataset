      ఆరోగ్య, కుటుంబ సంక్షేమ‌ మంత్రిత్వ శాఖ

      మాతృత్వ మరణాల నిష్పత్తి తగ్గుదలలో విజయం దిశగా భారత్ సుస్థిర అభివృద్ధి, జాతీయ ఆరోగ్య విధాన లక్ష్యాల సాధనే ధ్యేయం: డాక్టర్ హర్షవర్ధన్
      సుస్థిర అభివృద్ధి లక్ష్యాలు సాధించిన
      రాష్ట్రాల సంఖ్య 3నుంచి 5కు హెచ్చింపు
      Posted On: 17 JUL 2020 6:01PM by PIB Hyderabad


    మాతృత్వ మరణాల నిష్పత్తిని ( ఎం . ఎం . ఆర్ . ను ) తగ్గుదల విషయంలో భారత్ విజయం సాధించిందని కేంద్ర ఆరోగ్య , కుటుంబ సంక్షేమ శాఖ మంత్రి డాక్టర్ హర్షవర్ధన్ చెప్పారు . దేశంలో ఈ నిష్పత్తి ఏడాదిలో 9 పాయింట్లు తగ్గినట్టు భారత రిజిస్ట్రార్ జనరల్ విడుదల చేసిన ప్రత్యేక బులిటెన్ ద్వారా తెలుస్తోందని ఆయన అన్నారు . 2015-17 లో 122 గా నమోదైన ఈ నిష్పత్తి 2016-18 లో 7.4 శాతం తగ్గిపోయి , 113 గా నమోదైందన్నారు . 2011 నుంచి ఎం . ఎం . ఆర్ . తగ్గుదల ప్రోత్సాహకరంగా ఉందని చెప్పారు . 2011-13 మధ్య 167 గా ఉన్న ఎం . ఎం . ఆర్ ., 2014-16 మధ్య 130 కి తగ్గిందని , అదే ..2015-17 మధ్య 122 గా , 2016-18 మధ్య 113 గా నమోదైందని మంత్రి చెప్పారు .


    సుస్షిర అభివృద్ధి లక్ష్యాల సాధనకు భారత్ కట్టుబడి ఉందని డాక్టర్ హర్షవర్ధన్ స్పష్టం చేశారు . మాతృత్వ మరణాల నిష్పత్తి క్రమంగా తగ్గుతూ ఉండటంతో 2030 నాటికి లక్ష సజీవ జననాలకు గాను మాతృత్వ మరణాలను 70 కి తగ్గించాలన్న సుస్థిర అభివృద్ధి లక్ష్యాన్ని భారత్ సాధించే సూచనలు కనిపిస్తున్నాయని మంత్రి చెప్పారు . అలాగే , జాతీయ ఆరోగ్య విధానంలో నిర్దేశించుకున్న ప్రకారం వంద సజీవ జననాల లక్ష్యం కూడా సాధించే సూచనలున్నాయన్నారు . దేశంలో సుస్థిర అభివృద్ధి లక్ష్యాలు సాధించిన రాష్ట్రాల సంఖ్య 3 నుంచి 5 కు పెరిగిందని . కేరళ (43 పాయింట్లు ), మహారాష్ట్ర (46), తమిళనాడు (60), తెలంగాణ (63), ఆంధ్రప్రదేశ్ (65) ఈ జాబితాలో ఉన్నాయని అన్నారు . జాతీయ ఆరోగ్య విధానం నిర్దేశించినట్టుగా మాతృత్వ మరణాల నిష్పత్తి తగ్గుదలను సాధించిన రాష్ట్రాలు 11 ఉన్నాయి . సుస్థిర అభివృద్ధి లక్ష్యాలు సాధించిన ఐదు రాష్ట్రాలు కూడా ఈ జాబితాలో ఉన్నాయి . ఇంకా ఈ జాబితాలో జార్ఖండ్ (71), గుజరాత్ (75), హర్యానా (91), కర్ణాటక (92), పశ్చిమ బెంగాల్ (98) ఉత్తరాఖండ్ (99) ఉన్నాయని కేంద్రమంత్రి హర్షవర్ధన్ చెప్పారు .


    పంజాబ్ (129), బీహార్ (149), ఒడిశా (150) రాష్ట్రాల్లో మాతృత్వ మరణాల నిష్పత్తి వందనుంచి 150 మధ్య నమోదైందని , చత్తీస్ గఢ్ (159), రాజస్థాన్ (164), మధ్యప్రదేశ్ (173), ఉత్తరప్రదేశ్ (197), అస్సాం (215) వంటి ఐదు రాష్ట్రాల్లో మాతృత్వ మరణాల నిష్పత్తి 150 కి పైగా నమోదైందని హర్షవర్ధన్ చెప్పారు .


    కాగా , గరిష్టస్థాయిలో 22 పాయింట్ల తగ్గుదల చూపిన రాజస్థాన్ , ఉత్తరప్రదేశ్ (19), ఒడిశా (18), బీహార్ (16), మధ్యప్రదేశ్ (15) రాష్ట్రాలకు మంత్రి డాక్టర్ హర్షవర్ధన్ అభినందనలు తెలియజేశారు . మహారాష్ట్ర , తెలంగాణ రాష్ట్రాలు మాత్రం మాతృత్వ మరణాల నిష్పత్తిలో 15 శాతం కంటే ఎక్కువ తగ్గుదలను నమోదు చేశాయన్నారు . ఒడిశా , రాజస్థాన్ , ఆంధ్రప్రదేశ్ , గుజరాత్ వంటి నాలుగు రాష్ట్రాలు 10 నుంచి 15 వరకూ తగ్గుదలను నమోదు చేశాయన్నారు . ఇక , కర్ణాటక , అస్సాం , జార్ఖండ్ , హర్యానా , మధ్యప్రదేశ్ , ఉత్తరప్రదేశ్ , బీహార్ వంటి 7 రాష్ట్రాలు 5 నుంచి పది శాతంవరకూ మాతృత్వ మరణాల నిష్పత్తిలో తగ్గుదలను సాధించాయని తెలిపారు .


    ఈ ఫలితాలను సాధించడంలో కేంద్ర ప్రభుత్వం , రాష్ట్రప్రభుత్వాలు , కేంద్ర పాలిత ప్రాంతాల పరిపాలనాా యంత్రాగాలు చేసిన కృషి ఎంతో గొప్పదని డాక్టర్ హర్షవర్ధన్ చెప్పారు . ప్రభుత్వం తీసుకున్న పటిష్ట చర్యలతోపాటు , జాతీయ ఆరోగ్య కార్యక్రమం కింద చేపట్టిన జనని శిశు సురక్షా కార్యక్రమ్ , జనని సురక్షా యోజన , లక్ష్య , ప్రధామంత్రి సురక్షిత మాతృత్వ అభియాన్ వంటి పథకాలు అమలు చేయడం వల్ల ఈ విజయం సాధ్యమైందని మంత్రి చెప్పారు . గర్భిణీలకు , నవజాత శిశువులకు ఆరోగ్య రక్షణకోసం చేపట్టన సురక్షిత్ మాతృత్వ ఆశ్వాసన్ ( సుమన్ ) కార్యక్రమంతో కూడా ఈ లక్ష్యాల సాధన సాధ్యమైందన్నారు .


    ***

    
    
    (Release ID: 1639513) Visitor Counter : 26
    
    
      Read this release in: English , Urdu , Hindi , Marathi , Bengali , Manipuri , Punjabi , Tamil