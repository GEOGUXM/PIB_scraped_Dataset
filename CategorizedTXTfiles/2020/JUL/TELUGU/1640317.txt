      ఆరోగ్య, కుటుంబ సంక్షేమ‌ మంత్రిత్వ శాఖ

      ప్రపంచ ఆరోగ్య సంస్థ సలహా ప్రకారం 19 రాష్ట్రాలు / కేంద్రపాలితప్రాంతాలు రోజుకు, మిలియన్ జనాభాకు 140 పరీక్షలు నిర్వహిస్తున్నాయి.
      భారతదేశంలో ప్రస్తుతం పాజిటివ్ కేసుల రేటు 8.07 శాతంగా ఉంది.
      
      30 రాష్ట్రాలు / కేంద్రపాలితప్రాంతాల్లో పాజిటివ్ కేసుల రేటు భారతదేశ సగటు కంటే తక్కువగా ఉంది.

      Posted On: 21 JUL 2020 7:38PM by PIB Hyderabad

    "టెస్ట్, ట్రాక్, ట్రీట్" అంటే పరీక్షించడం, వ్యాప్తిని గుర్తించడం, చికిత్సనందించడం అనే వ్యహం కోవిడ్-19 కట్టడి చేసే మొత్తం ప్రణాళికను ముందుకు తీసుకువెళ్తోంది. కేంద్ర ప్రభుత్వం నేతృత్వంలో, రాష్ట్ర / కేంద్ర పాలిత ప్రాంతాల ప్రభుత్వాలు ఈ ప్రణాళికను వివిధ చర్యల ద్వారా అమలు చేస్తున్నాయి. రాష్ట్రాలు / కేంద్రపాలితప్రాంతాలు ఒక పక్క తమ పరీక్షా కేంద్రాల సంఖ్యను గణనీయంగా పెంచుతూనే, మరోపక్క ప్రజలు ఎక్కువ సంఖ్యలో పరీక్షలు చేయించుకునే విధంగా విస్తృతంగా చర్యలను కూడా చేపట్టారు. ఫలితంగా, జాతీయ స్థాయిలో రోజుకు, మిలియన్ మందికి, సగటు పరీక్షలు గణనీయంగా ఈ రోజుకు 180 కి పెరిగింది.


    “కోవిడ్-19 సందర్భంలో ప్రజారోగ్యం మరియు సామాజిక చర్యలను సర్దుబాటు చేయడానికి ప్రజారోగ్య ప్రమాణాలు” అనే అంశంపై ప్రపంచ ఆరోగ్య సంస్థ తన మార్గదర్శకాలు విడుదల చేస్తూ, అనుమానాస్పద కోవిద్-19 కేసుల కోసం సమగ్ర నిఘా అవసరమని సూచించింది. ఏదైనా ఒక దేశంలో మిలియన్ జనాభాకు, రోజుకు 140 పరీక్షలు చేయవలసిన అవసరం ఉందని కూడా సూచించింది.


    ప్రస్తుతం భారతదేశంలోని 19 రాష్ట్రాలు / కేంద్రపాలితప్రాంతాలు మిలియన్ జనాభాకు, రోజుకు, 140 కి పైగా పరీక్షలు నిర్వహిస్తున్నాయి. కాగా, గోవా రాష్ట్రం మిలియన్ జనాభాకు, రోజుకు, అత్యధికంగా, 1,333 పరీక్షలను చేస్తోంది.


    నిర్వహించవలసిన పరీక్షల సంఖ్యను పెంచాలని, కేంద్రప్రభుత్వం మరియు ఐ.సి.ఎం.ఆర్. నిరంతరం రాష్ట్రాలు / కేంద్రపాలితప్రాంతాల ప్రభుత్వాలకు సూచిస్తున్నాయి. ఈ విధమైన సమన్వయ ప్రయత్నాల ద్వారా, భారతదేశంలో ప్రతి మిలియన్ జనాభాకు పరీక్షల సగటు (టి. పి. ఎం) 10,421 కి పెరిగింది. కోవిడ్-19 కేసులను ముందుగా గుర్తించడంతో పాటు , సకాలంలో, సమర్థవంతమైన చికిత్సనందించడానికి ఇది సహాయపడింది.


    పరీక్షల సంఖ్య గణనీయంగా పెరగడంతో, భారతదేశంలో ధృవీకరణ రేటు లేదా పాజిటివ్ కేసుల నిరంతరం తగ్గుతోంది. ప్రస్తుతం ఇది 8.07 శాతంగా ఉంది. భారతదేశంలోని 30 రాష్ట్రాలు / కేంద్రపాలితప్రాంతాలు భారత సగటు కంటే తక్కువ పాజిటివ్ కేసుల రేటును కలిగి ఉన్నాయి. పరీక్షల సంఖ్య ను పెంచడంలో కేంద్రప్రభుత్వం తీసుకున్న చొరవ కారణంగానే, ఈ సానుకూల ఫలితాలను సాధించడానికి అవకాశం ఏర్పడిందన్న విషయాన్ని ఇది సూచిస్తోంది.


    కోవిడ్ - 19 కు సంబంధించిన సాంకేతిక సమస్యలు , మార్గదర్శకాలు , సలహాలు , సూచనలపై ప్రామాణికమైన , తాజా సమాచారం కోసం ఈ వెబ్ సైట్ ను క్రమం తప్పకుండా సందర్శించండి :


    https://www.mohfw.gov.in/ మరియు @MoHFW_INDIA.


    కోవిడ్ -19 కు సంబంధించిన సాంకేతిక సమస్యలకు పరిష్కారాలను దిగువ పేర్కొన్న ఈ మెయిల్ ను సంప్రదించడం ద్వారా పొందవచ్చు :


    technicalquery.covid19@gov.in


    ఇతర సందేహాలు , అనుమానాలకు పరిష్కారాలను దిగువ పేర్కొన్న ఈ మెయిల్ ను సంప్రదించడం ద్వారా పొందవచ్చు :


    ncov2019@gov.in మరియు @CovidIndiaSeva .


    కోవిడ్ -19 పై ఎటువంటి అనుమానాలు , సమస్యలు , సమాచారానికైనా , ఆరోగ్యం , కుటుంబ సంక్షేమ మంత్రిత్వ శాఖకు చెందిన ఉచిత హెల్ప్ లైన్ నెంబర్ : +91-11-23978046 లేదా 1075 టోల్ ఫ్రీ ను సంప్రదించవచ్చు .


    వివిధ రాష్ట్రాలు / కేంద్ర పాలిత ప్రాంతాల కు చెందిన కోవిడ్ - 19 హెల్ప్ లైన్ నెంబర్ల జాబితా కోసం ఈ వెబ్ సైట్ ని చూడండి :


    https://www.mohfw.gov.in/pdf/coronvavirushelplinenumber.pdf


    *****

    
    
    (Release ID: 1640317) Visitor Counter : 15
    
    
      Read this release in: English , Hindi , Punjabi , Urdu , Marathi , Manipuri , Bengali , Assamese , Tamil , Malayalam