      యు పి ఎస్ సి

      యు.పి.ఎస్.సి. సివిల్ సర్వీసెస్ (ప్రిలిమినరీ) పరీక్ష - 2020 మరియు ఇండియన్ ఫారెస్ట్ సర్వీస్ పరీక్ష - 2020
      
      పరీక్షా కేంద్రం ఎంపికను సమర్పించడానికి అభ్యర్థులకు నోటీసు
      Posted On: 01 JUL 2020 1:37PM by PIB Hyderabad


    యూనియన్ పబ్లిక్ సర్వీస్ కమిషన్ 05.06.2020 తేదీన ప్రచురించిన సవరించిన పరీక్షా కార్యక్రమం ప్రకారం , సివిల్ సర్వీసెస్ (ప్రిలిమినరీ) పరీక్ష , 2020 [ఇండియన్ ఫారెస్ట్ సర్వీస్ (ప్రిలిమినరీ) పరీక్ష , 2020 తో సహా] 04.10.2020 తేదీ ఆదివారం రోజున భారతదేశమంతటా నిర్వహిస్తుంది.


    ఇండియన్ ఫారెస్ట్ సర్వీస్ (ప్రిలిమినరీ) పరీక్ష , 2020 తో సహా సివిల్ సర్వీసెస్ (ప్రిలిమినరీ) పరీక్ష , 2020 కి అభ్యర్థులు పెద్ద సంఖ్యలో దరఖాస్తు చేసుకున్న కారణంగానూ , అభ్యర్థులలో ఎక్కువ మంది , తమ కేంద్రాలను మార్చవలసిందిగా కోరుతూ సమర్పించిన అభ్యర్థనలను దృష్టిలో ఉంచుకుని , అభ్యర్థులు , తమ పరీక్షా కేంద్రాలను సవరించుకోవడానికి వీలుగా అవకాశం ఇవ్వాలని కమీషన్ నిర్ణయించింది. దీనితో పాటు , సివిల్ సర్వీసెస్ (మెయిన్) పరీక్ష , 2020 మరియు ఇండియన్ ఫారెస్ట్ సర్వీస్ (మెయిన్) పరీక్ష , 2020 లకు హాజరయ్యే అభ్యర్థులకు కూడా తమ పరీక్షా కేంద్రాలను సవరించుకునే అవకాశం కల్పించారు. అయితే , అదనపు అభ్యర్థులకు వసతి కల్పించడానికి వీలుగా , ఆయా కేంద్రాలు తెలియజేసిన అదనపు / మెరుగైన సామర్థ్యానికి అనుగుణంగా అభ్యర్థుల విజ్ఞప్తులు పరిగణించబడతాయి.


    అభ్యర్థులు తాము ఎంపిక చేసుకున్న కేంద్రాలతో కూడిన విజ్ఞప్తులను కమీషన్ వెబ్ సైట్ https://upsconline.nic.in కు చెందిన సంబంధిత విండో ద్వారా రెండు దశల్లో అనగా 2020 జూలై , 7వ తేదీ నుండి 13వ తేదీ సాయంత్రం 6 గంటల వరకు మరియు 2020 జూలై , 20వ తేదీ నుండి 24వ తేదీ సాయంత్రం 6 గంటల వరకు సమర్పించవచ్చు. అవసరమైతే , అభ్యర్థులు , కమీషన్ వెబ్‌సైట్‌ను సందర్శించి , తాము ఎంపిక చేసుకున్న కేంద్రాల వివరాలతో కూడిన అభ్యర్థనలను సమర్పించుకోవచ్చు.


    "మొదటి-దరఖాస్తు-మొదటి కేటాయింపు" ప్రాతిపదిక సూత్రం ఆధారంగా కేంద్రాలలో మార్పు కోసం వారి అభ్యర్థనలు పరిగణించబడతాయని అభ్యర్థులు దయచేసి గమనించాలి. [ఇది కమిషన్ యొక్క అన్ని పరీక్షలలో అనుసరించబడుతుంది. మరియు ఈ విషయం సివిల్ సర్వీసెస్ (ప్రిలిమినరీ) పరీక్ష , 2020 మరియు ఇండియన్ ఫారెస్ట్ సర్వీస్ పరీక్ష , 2020 నోటీసులతో కూడా పేర్కొనబడింది] మరియు ఒక నిర్దిష్ట కేంద్రం యొక్క సామర్థ్యం నిండిన తర్వాత , ఆ కేంద్రంలో అవకాశం స్తంభింపచేయబడుతుంది. సీలింగ్ కారణంగా , తమకు నచ్చిన కేంద్రాన్ని పొందలేని అభ్యర్థులు , మిగిలిన కేంద్రాల నుండి మాత్రమే ఒక కేంద్రాన్ని ఎన్నుకోవాల్సి ఉంటుంది.


    సివిల్ సర్వీసెస్ (ప్రిలిమినరీ) పరీక్ష , 2020 నోటీసు నెంబరు: 05/2020-సి.ఎస్.పి. , తేదీ: 12/02/2020 మరియు ఇండియన్ ఫారెస్ట్ సర్వీస్ పరీక్ష , 2020 నోటీసు నెంబరు: 06/2020-ఐ.ఎఫ్.ఓ.ఎస్. , తేదీ: 12/02/2020 లలో పేర్కొన్న షరతులు మరియు అర్హతల్లో ఎటువంటి మార్పు లేదు.


    పై వాటితో పాటు , అభ్యర్థుల కోసం , కమిషన్ వెబ్‌సైట్‌ https://upsconline.nic.in లో ఒక ఉపసంహరణ విండోను కూడా 2020 ఆగష్టు 1వ తేదీ నుండి 8వ తేదీ వరకు కమీషన్ అందుబాటులోకి తెస్తుంది.


    దరఖాస్తు ఉపసంహరణ యొక్క అన్ని నిబంధనలు మరియు షరతులు సివిల్ సర్వీసెస్ (ప్రిలిమినరీ) పరీక్ష , 2020 నోటీసు నెంబరు: 05/2020-సి.ఎస్.పి. , తేదీ: 12/02/2020 మరియు ఇండియన్ ఫారెస్ట్ సర్వీస్ పరీక్ష , 2020 నోటీసు నెంబరు: 06/2020-ఐ.ఎఫ్.ఓ.ఎస్. , తేదీ: 12/02/2020 లో పేర్కొన్న విధంగానే ఉంటాయి.


    అభ్యర్థి తమ దరఖాస్తును ఉపసంహరించుకున్న అనంతరం , భవిష్యత్తులో ఎట్టి పరిస్థితుల్లోనూ దాన్ని పునరుద్ధరించడం కుదరదని అభ్యర్థులు గమనించాలి.


    ************

    
    
    (Release ID: 1635760) Visitor Counter : 70
    
    
      Read this release in: Malayalam , English , Urdu , Marathi , Hindi , Bengali , Manipuri , Punjabi , Punjabi , Odia , Tamil