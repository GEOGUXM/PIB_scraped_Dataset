      రాష్ట్రప‌తి స‌చివాల‌యం

      మూడు దేశాల రాయబారులు వీడియో కాన్ఫరెన్స్ ద్వారా తమ నియామక పత్రాలను అందజేశారు
      
      Posted On: 08 JUL 2020 10:30PM by PIB Hyderabad


    భారత రాష్ట్రపతి , శ్రీ రాంనాథ్ కోవింద్ ఈ రోజు న్యూజిలాండ్ , యునైటెడ్ కింగ్ డమ్ మరియు ఉజ్బెకిస్తాన్ దేశాలకు చెందిన మిషన్ అధిపతుల నుండి నియామక పత్రాలను స్వీకరించారు. కోవిడ్- 19 మహమ్మారి నేపథ్యంలో రాష్ట్రపతి భవన్‌లో ఈ విధంగా వీడియో కాన్ఫరెన్స్ ద్వారా నియామక పత్రాలను స్వీకరించడం ఇది రెండోసారి.


    తమ నియామక పత్రాలను సమర్పించిన ఆయా దేశాల రాయబార కార్యాలయ అధిపతులు :


    1. గౌరవనీయులు శ్రీ డేవిడ్ పైన్ , న్యూజిలాండ్ హైకమీషనర్ ,


    2. గౌరవనీయులు శ్రీ ఫిలిప్ బార్టన్ , యునైటెడ్ కింగ్ డమ్ ,


    3. గౌరవనీయులు శ్రీ అఖాతోవ్ దిల్షోద్ ఖామిడోవిచ్ , ఉజ్బెకిస్తాన్ రాయబారి.


    ఈ సందర్భంగా రాష్ట్రపతి కోవింద్ మాట్లాడుతూ , వారి నియామకంపై రాయబారులకు తన హృదయపూర్వక శుభాకాంక్షలు తెలియజేశారు. ఈ మూడు దేశాలతో భారతదేశానికి చాలా బలమైన సంబంధాలు ఉన్నాయనీ , కీలకమైన ప్రపంచ సమస్యలపై ఆయా దేశాలతో ఉమ్మడి దృక్పథాన్ని పంచుకోవడం విశేషమని ఆయన పేర్కొన్నారు. కోవిడ్- 19 మహమ్మారిని సమర్థవంతంగా పరిష్కరించడానికి ప్రపంచ సహకారాన్ని పెంపొందించడం ఈ సమయంలో చాలా అవసరమని రాష్ట్రపతి పేర్కొన్నారు. ఈ నేపథ్యంలో , కోవిడ్ మహమ్మారిని కట్టడి చేయడానికి జరుగుతున్న అంతర్జాతీయ ప్రయత్నాలలో భారతదేశం ముందంజలో ఉందని ఆయన పేర్కొన్నారు. ఈ మూడు దేశాలతో భారతదేశానికి ఉన్న సత్సంబంధాలకు రాష్ట్రపతి రాంనాథ్ కోవింద్ ఆనందం వ్యక్తం చేశారు. 2021-22 కాలానికి ఐక్యరాజ్యసమితి భద్రతా మండలిలో సభ్యదేశంగా , ప్రపంచ శాంతి , శ్రేయస్సును బలోపేతం చేయడానికి అంతర్జాతీయ సమాజంతో కలిసి పనిచేయడానికి భారతదేశం ఎదురు చేస్తోందని ఆయన పేర్కొన్నారు.


    ****

    
    
    (Release ID: 1637533) Visitor Counter : 41
    
    
      Read this release in: Punjabi , Urdu , English , Hindi , Marathi , Bengali , Manipuri , Tamil