      మానవ వనరుల అభివృద్ధి మంత్రిత్వ శాఖ

      కోవిడ్-19 పరీక్ష కిట్ ‘కరోష్యూర్’ను ఆవిష్కరించిన కేంద్ర మంత్రి రమేశ్ పోఖ్రియాల్ ‘నిషాంక్’
      ప్రపంచంలోనే అతి చవుకైన ధరలో రూపొందించిన ఢిల్లీ ఐ.ఐ.టి.
      
      మరింత ఆరోగ్యకరంగా, స్వావలంబనతో దేశాన్ని తీర్చిదిద్దాలని యువతకు ప్రధాని ఇచ్చిన పిలుపే స్ఫూర్తి
      ప్రధాని దార్శనికతను సాకారంచేసే దిశగా ఈ పరీక్షా కిట్ ఒక ముందడుగని పేర్కొన్న పోఖ్రియాల్
      Posted On: 15 JUL 2020 5:08PM by PIB Hyderabad


    కోవిడ్ -19 నిర్ధారణకోసం ప్రపంచంలోనే అతి చవుక ధరకు అందుబాటులో ఉండే ఒక విలక్షణమైన కిట్ ను కేంద్ర మానవ వనరుల అభివృద్ధి శాఖ మంత్రి రమేశ్ పోఖ్రియాల్ ' నిషాంక్ ' ఢిల్లీలో ఆన్ లైన్ ద్వారా ఆవిష్కరించారు . ఆర్ . టి .- పి . సి . ఆర్ . ప్రాతిపదికగా కరోష్యూర్ పేరిట రూపొందిన కిట్ ను ఢిల్లీలోని ఇండియన్ ఇన్ స్టిట్యూట్ ఆఫ్ టెక్నాలజీ ( ఐ . ఐ . టి .) రూపొందించింది . ఈ కిట్ కు భారతీయ వైద్య పరిశోధనా మండలి ( ఐ . సి . ఎం . ఆర్ .), భారతీయ ఔషద ఔషధ కంట్రోలర్ జనరల్ జనరల్ ఆమోదం కూడా లభించింది . కేంద్ర మానవ వనరుల అభివృద్ధి శాఖ సహాయమంత్రి సంజయ్ ధోత్రే కూడా ఈ కార్యక్రమంలో పాల్గొన్నారు . ఉన్నత విద్యాశాఖ కార్యదర్శి అమిత్ ఖరే , మంత్రిత్వ శాఖ సీనియర్ అధికారులు కూడా హాజరయ్యారు .


    ఈ సందర్భంగా మంత్రి పోఖ్రియాల్ మాట్లాడుతూ ,.. స్వావలంబనతో మన దేశాన్ని తీర్చదిద్దాలన్న ప్రధానమంత్రి నరేంద్ర మోదీ పిలుపు స్ఫూర్తిగా ఈ కిట్ రూపుదిద్దుకుందని , ప్రధానమంత్రి దార్శనికతను సాకారం చేసే దిశగా ఈ కిట్ ఒక ముందడుగని అభివర్ణించారు . వ్యాధి నిర్ధారణకు చవుకైన , విశ్వసనీయమైన పరీక్ష దేశానికి అవసరమని , అప్పుడే కరోనా మహమ్మారిని నియంత్రించడం సాధ్యమవుతుందని ఆయన అన్నారు . పూర్తి స్వదేశీ పరిజ్ఞానంతో రూపొందిన కరోష్యూర్ కిట్ ఇతర పరీక్షా కిట్ల కంటే ఎంతో చవుకైదని మంత్రి అన్నారు . సృజనాత్మకమైన తమ పరిశోధన సహాయంతో దేశాన్ని ఆరోగ్యకరంగా , స్వావలంబనతో తీర్చిదిద్దాలని ప్రధాని తరచుగా యువతను ఉద్బోధ చేస్తూ ఉంటారని , ప్రత్యేకించి కోవిడ్ -19 సంక్షోభ సమయంలో ప్రధాని విజ్ఞప్తి స్ఫూర్తిదాయంగా పనిచేసిందని పోఖ్రియాల్ అన్నారు . ఈ కిట్ . ను అత్యధిక స్కోరుతో ఐ . సి . ఎం . ఆర్ . ఆమోదించిందని , డి . సి . జి . ఐ . కూడా దీన్ని ఆమోదించిందని ఆయన అన్నారు .


    కరోష్యూర్ కిట్ రూపకల్పనలో ఢిల్లీ ఐ . ఐ . టి . పరిశోధకులు చేసిన కృషి ప్రశంసనీయమని ఆయన అన్నారు . కిట్ రూపకల్పన , తయారీలో పాలుపంచుకున్న వారందరికీ మంత్రి అభినందనలు తెలియజేశారు . కిట్ . ను రూపొందించిన ఢిల్లీ ఐ . ఐ . టి . ప్రొఫెసర్ వివేకానందన్ పెరుమాల్ . ను , పరిశోధక బృందాన్ని కూడా పోఖ్రియాల్ అభినందించారు . కిట్ ను రూపొందించిన బృందంలో పి . హెచ్ . డి . పరిశోధక విద్యార్థులైన ప్రశాంత్ ప్రధాన్ , అశుతోష్ పాండే , ప్రవీణ్ త్రిపాఠిలతో పాటు , డాక్టర్ అఖిలేశ్ మిశ్రా , డాక్టర్ పరుల్ గుప్తా , డాక్టర్ సోనం ధామీజా , ప్రొఫెసర్ మనోజ్ బి . మీనన్ , ప్రొఫెసర్ బిశ్వజిత్ కుండూ , ప్రొఫెసర్ జోమ్స్ గోమ్స్ ఉన్నారు .


    ప్రస్తుత సంక్షోభ సమయంలో ఈ చవుకైన కరోష్యూర్ కిట్ దేశానికి ఎంతో సహాయకారిగా కాగలదని , దేశ రాజధాని ప్రాంతంలో ఉన్న న్యూటెక్ మెడికల్ డివైసెస్ సంస్థ ఈ కిట్ ను తయారు చేసిందని పోఖ్రియాల్ తెలిపారు . కరోనా వ్యాప్తి చెందుతున్న సంక్షోభ సమయంలో దేశ ప్రయోజనాల కోసం కేంద్ర మానవ వనరుల మంత్రిత్వ శాఖ పరిధిలోని ఒక ప్రముఖ విద్యాసంస్థ , ఒక ప్రైవేటు కంపెనీతో కలసికట్టుగా పనిచేసిందని మంత్రి అన్నారు . అధీకృత టెస్టింగ్ లేబరేటరీల్లో పరీక్షల నిర్వహణకు ఈ కిట్ అందుబాటులో ఉంటుందని , ఈ కిట్ ఆవిష్కరణతో కోవిడ్ -19 ఆర్ . టి - పి . సి . ఆర్ . పరీక్షా వ్యయం గణనీయంగా తగ్గుతుందని ఆయన అన్నారు . ఆర్ . టి . పి . సి . ఆర్ ప్రధాన ధర 399 రూపాయలని , ఆర్ . ఎన్ . ఎ . ఐసొలేషన్ , లేబరేటరీ చార్జీలు కలుపుకున్నా ఒక్కో పరీక్షకయ్యే ఖర్చు చాలా చవుకగా ఉంటుందని , మార్కెట్లో అందుబాటులో ఉన్న కిట్లకు అయ్యే ఖర్చుకంటే ఇది చాలా తక్కువని మంత్రి అన్నారు . తమ కోవిడ్ కిట్ ను తయారు చేయడానికి పది కంపెనీలకు ఢిల్లీ ఐ . ఐ . టి . లైసెన్స్ ఇచ్చిందని కేంద్రమంత్రి చెప్పారు .


    మానవ వనరుల అభివృద్ధి శాఖ సహాయమంత్రి సంజయ్ ధోత్రే మాట్లాడుతూ , కరోనా వైరస్ సంక్షోభ సమయంలో , విస్తృతంగా పరీక్షలు నిర్వహించడం అత్యంత ఆవశ్యకమైన పరిస్థితుల్లో తక్కువ ధరలో నిర్ధారణ పరీక్ష కిట్ ను ఢిల్లీ ఐ . ఐ . టి . రూపొందించడం ఎంతో గొప్ప విషయమని , దీన్ని అతి తక్కువ వ్యవధిలో అందుబాటులోకి తేవడం గొప్ప విజయమని వ్యాఖ్యానించారు . ఆత్మనిర్భర భారత్ లక్ష్యాన్ని సాధించడానికి సృజనాతకత , ఔత్సాహిక పరిశోధన ఎంతో కీలకమైనవని , ఐ . ఐ . టి . ల్లో ఈ రెండు లక్షణాలు పెంపొందాయని సంజయ్ ధోత్రే అన్నారు . దేశవ్యాప్తంగా వివిధ పాఠశాలల్లో కూడా సృజనాత్మకతకు , కొత్త సాంకేతిక పరిజ్ఞానానికి తగిన వాతావరణాన్ని కల్పిస్తున్నారని అన్నారు .


    గ్రామీణాభివృద్ధి , సాంకేతిక పరిజ్ఞానానికి నలబై ఏళ్లుగా కేంద్రస్థానంగా ఉంటోన్న ఢిల్లీ ఐ . ఐ . టి .,. గ్రామీణ జీవితాల అభ్యన్నతికి కొత్త సాంకేతిక పరిజ్ఞానాన్ని వినియోగించడంలో ఎంతో కీలకపాత్ర పోషిస్తోందని ధోత్రే అన్నారు . సృజనాత్మకత , ఔత్సాహిక పరిశోధనా కార్యకలాపాలకు తగిన జ్ఞానతృష్ణ , సామర్థ్యం యువతరానికి ఉందని , సరైన వాతావరణం , తగిన వనరులు కల్పించి వారిని కార్యోన్ముఖం చేస్తే సరిపోతుందని , ఈ విషయంలో ఐ . ఐ . టి . లు ఎంతో గొప్ప కృషిచేస్తున్నాయని మంత్రి అన్నారు .


    ఉన్నత విద్యాశాఖ కార్యదర్శి అమిత్ ఖరే మాట్లాడుతూ ,.. రియల్ టైమ్ పి . సి . ఆర్ . ఆధారిత పరీక్ష కిట్ కు ఐ . సి . ఎం . ఆర్ . ఆమోదం పొందిన తొలి విద్యాసంస్థగా ఢిల్లీ ఐ . ఐ . టి . ఘనతను సాధించిందని అన్నారు . వందశాతం కచ్చితత్వంతో ప్రభుత్వ ఆధ్వర్యంలోని వైద్య పరిశోధనా సంస్థలో ఈ పరీక్షా కిట్ తయారైందని ఆయన అన్నారు . సమాజ శ్రేయస్సుకోసం ఢిల్లీ ఐ . ఐ . టి . చేసిన కృషిని ఆయన అభినందించారు .


    ఢిల్లీ ఐ . ఐ . టి . డైరెక్టర్ ప్రొఫెసర్ రామ్ గోపాల్ రావు మాట్లాడుతూ , అతి చవుకైన కోవిడ్ పరీక్షా కిట్ రూపకల్పన , తయారీలో కేంద్రం , మానవ వనరుల అభివృద్ధి మంత్రిత్వ శాఖ , ఆరోగ్యమంత్రిత్వ శాఖలనుంచి , ఐ . సి . ఎం . ఆర్ . నుంచి అందిన సహాయానికి ఢిల్లీ ఐ . ఐ . టి . కృతజ్ఞతతో ఉంటుందన్నారు . కరోనా మహమ్మారిపై పోరాటంలో దేశానికి , ప్రపంచానికి సహాయంగా , కోవిడ్ -19 పై తమ పరిశోధన ఇకపై కూడా కొనసాగి తీరుతుందని ఆయన స్పష్టం చేశారు .


    *****.

    
    
    (Release ID: 1638874) Visitor Counter : 29
    
    
      Read this release in: Punjabi , English , Urdu , Marathi , Hindi , Bengali , Manipuri , Odia , Tamil , Kannada