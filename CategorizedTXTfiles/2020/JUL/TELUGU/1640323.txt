      జల శక్తి మంత్రిత్వ శాఖ

      జలజీవన్ పథకం: అమలులో రాష్ట్రాల పోటాపోటీ 2020-21లో 10శాతం మించి లక్ష్యం సాధించిన 7రాష్ట్రాలు
      Posted On: 21 JUL 2020 6:49PM by PIB Hyderabad


    దేశంలోని గ్రామీణ ప్రాంతాల్లో ఇంటింటికీ కుళాయి కనెక్షన్ ద్వారా నీటి సరఫరాకు ఉద్దేశించిన జలజీవన్ పథకం కింద 2019 ఆగస్టు నెలలో ప్రారంభమైంది . 2019-20 వ సంవత్సరంలో ప్రారంభమైన 7 నెలల్లో దాదాపు 85 లక్షల గ్రామీణ ఇళ్లకు నీటి కుళాయిల సదుపాయం ఏర్పాటు చేశారు . కోవిడ్ -19 మహమ్మారి వ్యాప్తి , లాక్ డౌన్ ముగిసి అన్ లాక్ తొలిదశ మార్గదర్శకాల అమలు మొదలైనప్పటినుంచి,.. 2020-21 వ సంవత్సరంలో ఇప్పటివరకూ దాదాపు 55 లక్షల నీటి కుళాయిల కనెక్షన్లు ఏర్పాటు చేశారు. అంటే ,.. ప్రతిరోజూ దాదాపు 8 లక్షల ఇళ్లకు నీటి కుళాయిలను అమర్చుతున్నారు .


    ఈ రోజుకు , బీహార్ , తెలంగాణ , మహారాష్ట్ర , హర్యానా , గుజరాత్ , హిమాచల్ ప్రదేశ్ , మిజోరాం వంటి 7 రాష్ట్రాలు ,. జలజీవన్ పథకంపై తమంతట తాము నిర్దేశించుకున్న లక్ష్యాలను మించి పదిశాతంపైగా పనులను పూర్తి చేశాయి . ఇక , అదే వ్యవధిలో ,.. తమిళనాడు , కర్ణాటక , ఒడిశా , మణిపూర్ రాష్ట్రాలు కూడా ఈ పథకం అమలులో మంచి ప్రగతిని చూపించాయి . గ్రామీణ ప్రాంతాల్లోని ప్రజలకు మౌలిక సదుపాయాల కల్పనపై రాష్ట్రాలకు ఉన్న చిత్తశుద్ధిని ఈ ఫలితాలు సూచిస్తున్నాయి . జల జీవన్ పథకం కింద నీటి కుళాయిల ఏర్పాటులో రాష్ట్రాలు కనబరిచిన వేగాన్ని కూడా ఇది సూచిస్తోంది.


    దేశవ్యాప్తంగా గ్రామీణ ప్రాంతాల్లో ఉన్న 18.93 కోట్ల ఇళ్లలో 24.30 శాతం ఇళ్లకు , అంటే ..4.60 కోట్ల ఇళ్లకు ఇప్పటికే నీటి కుళాయిల కనెన్షన్లు ఏర్పాటయ్యాయి . మిగిలిన 14.33 కోట్ల ఇళ్లను కాలబద్ధమైన పద్ధతిలో నీటి కుళాయిల పరిధిలోకి తీసుకురావాలని లక్ష్యంగా పెట్టుకున్నారు . ఈ లక్ష్యంతో రంగంలోకి దిగిన ఆయా రాష్ట్రాలు , కేంద్ర పాలిత ప్రాంతాలు రోజూ లక్షకు మించి నీటి కుళాయిల కనెక్షన్లను ఏర్పాటు చేస్తూవస్తున్నాయి .


    జలజీవన్ పథకం అమలుకోసం 2020-21 వ సంవత్సరంలో 23,500 కోట్ల రూపాయలను కేటాయించారు . పైగా , నీటి సరఫరా , పారిశుద్ధ్యం పనులకోసం 15 వ ఆర్థిక సంఘం నిధుల్లో 50 శాతాన్ని , అంటే , 30,375 కోట్ల రూపాయలను గ్రామీణ స్థానిక పరిపాలనా సంస్థలకు కేటాయించారు . కేటాయించిన నిధుల్లో 50 శాతాన్ని రాష్ట్రాలకు ఇప్పటికే విడుదల చేశారు . గ్రామాల్లో తాగునీటి సరఫరా వ్యవస్థల అమలుకు , మరింత మెరుగైన నిర్వహణకు ఈ నిధులు దోహదపడతాయి . ప్రజలకు దీర్ఘకాలిక ప్రాతపదికపై పరిశుద్ధమైన మంచినీటిని అందించాలనే లక్ష్య సాధన ఈ కేటాయింపులతో మరింత సులభతరమవుతుంది .


    2024 వ సంవత్సరం నాటికి దేశంలోని గ్రామీణ ప్రాంతాల్లో ఉన్న ఇళ్లన్నింటికీ తగినంత పరిమాణంలో పరిశుద్ధమైన తాగునీటిని కుళాయిల ద్వారా క్రమంతప్పకుండా అందించాలనే లక్ష్యంతో జలజీవన్ పథకాన్ని కేంద్ర జలశక్తి మంత్రిత్వ శాఖ అమలు చేస్తోంది . రాష్ట్రాల భాగస్వామ్యంతో ఈ పథకాన్ని అమలు చేస్తున్నారు . ఈ పథకం అమలుకు జలశక్తి మంత్రిత్వ శాఖ ఆధ్వర్యంలో జాతీయ స్థాయిలో అన్ని విధాల కృషి జరుగుతోంది . ఈ పథకం అమలుపై రోజువారీ పద్ధతిలో పర్యవేక్షణ కూడా సాగుతోంది .


    కాగా , ఈ పథకం లక్ష్యాన్ని 2024 వ సంవత్సరంలోగా సాధించాలన్న లక్ష్యానికి వివిధ రాష్ట్రాలు , కేంద్రపాలిత ప్రాంతాలు చిత్తశుద్ధితో కట్టుబడి పనిచేస్తున్నాయి . 2021 లో ఈ పథకాన్ని సంతృప్త స్థాయిలో పూర్తి చేయాలని బీహార్ , గోవా , పుదుచ్చేరి , తెలంగాణ రాష్ట్రాలు సంకల్పించాయి . అలాగే , 2022 కల్లా సంతృప్త స్థాయిలో పందశాతం లక్ష్యాన్ని చేరుకోవాలని గుజరాత్ , హర్యానా , హిమాచల్ ప్రదేశ్ , జమ్ము కాశ్మీర్ , లఢక్ , మేఘాలయ , పంజాబ్ , సిక్కిం , ఉత్తరప్రదేశ్ ప్రణాళిక వేసుకున్నాయి . 2023 నాటికి పనులు పూర్తి చేయాలని అరుణాచల్ ప్రదేశ్ , చత్తీస్ గఢ్ , కర్ణాటక , మధ్యప్రదేశ్ , మణిపూర్ , మిజోరాం , నాగాలాండ్ , త్రిపుర రాష్ట్రాలు సంకల్పించాయి . ఇక ,.. ఆంధ్రప్రదేశ్ , అస్సాం , జార్ఖండ్ , కేరళ , మహారాష్ట్ర , ఒడిశా , రాజస్థాన్ , తమిళనాడు , ఉత్తరాఖండ్ , పశ్చిమబెంగాల్ రాష్ట్రాలు మాత్రం 2024 నాటికి లక్ష్యం పూర్తి చేయనున్నాయి .


    గ్రామీణ ప్రాంతాల్లో ప్రజా జీవనాన్ని మరింత సౌకర్యవంతంగా చేసేందుకు గ్రామీణ ప్రాంతాల్లో ఇళ్లు , రహదారులు , కాలుష్య రహిత ఇంధనం , విద్యుత్ , మరుగుదొడ్లు వంటి సదుపాయాలు కల్పించాలన్న ప్రధాని నరేంద్ర మోదీ పిలుపుమేరకు గ్రామాల్లో ప్రతి ఇంటికీ తాగునీటిని సరఫరా కల్పించేందుకు జలజీవన్ పథకం భారీ ఎత్తున అమలు చేస్తున్నారు . జలజీవన్ పథకం గ్రామీణ ప్రాంతాల్లో ప్రజల జీవన ప్రమాణాలను మెరుగుపరుస్తుందని , గ్రామీణ మహిళలకు నీటిని మోసే ప్రయాస తప్పుతుందని , నీటి ద్వారా సంక్రమించే వ్యాధులనుంచి వారికి విముక్తి లబిస్తుందని భావిస్తున్నారు .


    ****

    
    
    (Release ID: 1640323) Visitor Counter : 40
    
    
      Read this release in: English , Urdu , Marathi , Hindi , Bengali , Manipuri , Assamese , Punjabi , Odia , Tamil