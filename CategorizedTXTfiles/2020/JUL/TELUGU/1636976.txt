      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      రాష్ట్రం లో కోవిడ్-19 ను ఎదుర్కోవటానికి ఉత్తరప్రదేశ్ ప్రభుత్వం తో చేతులు కలిపిన - బి.ఎస్.ఐ.పి.
      
      Posted On: 07 JUL 2020 12:50PM by PIB Hyderabad


    కోవిడ్- 19 యొక్క నివారణ , నియంత్రణ , నిర్వహణ కోసం భారత ప్రభుత్వం , అన్ని రాష్ట్ర ప్రభుత్వాలతో కలిసి నిర్విరామంగా కృషి చేస్తోంది. శాస్త్ర , సాంకేతిక విభాగం (డి.ఎస్.టి) పరిధిలోని స్వయం ప్రతిపత్తి సంస్థ అయిన బిర్బల్ సాహ్ని పాలియో సైన్సెస్ సంస్థ (బి.ఎస్.ఐ.పి) రాష్ట్రంలో కోవిడ్- 19 ను ఎదుర్కోవడానికి ఉత్తర ప్రదేశ్ ప్రభుత్వంతో చేతులు కలిపింది. లక్నోలోని ఐదు కేంద్ర ప్రభుత్వ పరిశోధనా సంస్థలలో ఒకటిగా బి.ఎస్.ఐ.పి. , కోవిడ్- 19 పరీక్షా ప్రయోగశాలను ప్రారంభించడానికి చర్యలు చేపట్టింది.


    ఈ సంస్థలోనే పురాతన డి.ఎన్.ఏ- 2 ఏ. ప్రయోగశాల అందుబాటులో ఉండడం వల్ల ఇక్కడ వెంటనే పరీక్షలు నిర్వహించడానికి అవకాశం ఏర్పడింది.


    చందౌలి జిల్లా నుండి మొదటి బ్యాచ్ అనుమానాస్పద కోవిడ్ నమూనాలు 2020 మే నెల 2 వ తేదీన బి.ఎస్.ఐ.పి. స్వీకరించింది. అప్పటినుంచి ఈ ప్రయోగశాల 24 గంటలూ పనిచేస్తూ , నోడల్ అధికారులు నిర్ణయించిన విధంగా , ఉత్తరప్రదేశ్‌లోని వివిధ జిల్లాల నుండి రోజుకు సుమారు 400 నమూనాలను పరీక్షిస్తోంది.


    ఈ రోజు వరకు , 12,000 కంటే ఎక్కువగా నమూనాలను పరీక్షించగా , వీటిలో నాలుగు వందలకు పైగా నమూనాలు సార్స్-కోవ్- 2 పాజిటివ్ గా నిర్ధారించారు. బి.ఎస్.ఐ.పి. లో సిబ్బందీ , ఇతర వనరులు పరిమితంగా ఉన్న నేపథ్యంలో ఇది చాలా ప్రశంసనీయం.


    బి.ఎస్.ఐ.పి. డైరెక్టర్ డాక్టర్ వందనా ప్రసాద్ నేతృత్వంలో , సమర్థవంతమైన పనితీరు కోసం , బి.ఎస్.ఐ.పి. అంకితమైన శాస్త్రవేత్తల బృందాన్ని ఏర్పాటు చేసింది. ఈ బృందంలో డాక్టర్ అనుపమ్ శర్మ , డాక్టర్ పవన్ గోవిల్ , డాక్టర్ కమలేష్ కుమార్ , డాక్టర్ శైలేష్ అగర్వాల్ , డాక్టర్ వివేశ్ వీర్ కపూర్ , డాక్టర్ సంతోష్ పాండే , డాక్టర్ నీరజ్ రాయ్ ఉన్నారు. కోవిడ్- 19 పరీక్షా ప్రయోగశాలకు , డాక్టర్ నీరజ్ రాయ్ ఇన్-ఛార్జ్ గా వ్యవహరిస్తున్నారు. ఆయనకు కన్నాజ్ , జి.ఎం.సి.కి చెందిన మైక్రో బయాలజిస్ట్ , డాక్టర్ అనుజ్ కుమార్ త్యాగితో పాటు సత్య ప్రకాష్ , డాక్టర్ వరుణ్ శర్మ , డాక్టర్ ఇందు శర్మ , పి.నాగార్జున , ప్రశాంత్ , హర్ష , రిచా వంటి సమర్థులైన సిబ్బంది మద్దతుగా నిలిచి , పరీక్ష ఫలితాలను విశ్లేషించడంలో , వివరించడంలో సహాయపడుతున్నారు.


    కోవిడ్- 19 మహమ్మారికి వ్యతిరేకంగా జరుగుతున్న పోరాటానికి , బి.ఎస్.ఐ.పి. బృందం గణనీయమైన కృషి చేస్తోంది. కోవిడ్- 19 పరీక్షల్లో , లక్నో క్లస్టర్ లోని పరిశోధనా సంస్థలు అఖిల భారత స్థాయిలో రెండవ స్థానంలో నిలిచాయి.


    " అనేక అవరోధాలు ఉన్నప్పటికీ , కరోనా వైరస్ కు సంబంధించిన ఆర్.టి.-పి.సి.ఆర్. పరీక్షను అందుబాటులో ఉన్న వనరులతో , అసాధారణమైన వేగంతో , అతి ఎక్కువ సంఖ్యలో చేయడంలో బి.ఎస్.ఐ.పి. ఒక ప్రకాశవంతమైన ఉదాహరణ. భాగస్వామ్య ప్రయోజనం , నిబద్ధత , సంకల్పం , అకుంఠిత దీక్షతో ఈ పనిని చేస్తున్నందుకు కృతజ్ణతలు." అని డి.ఎస్.టి. కార్యదర్శి ప్రొఫెసర్ అశుతోష్ శర్మ ప్రశంసించారు.


    తాత్కాలిక నమూనా సేకరణ స్థలము , తాత్కాలిక కారిడార్ మరియు పరీక్షా ప్రయోగశాలల ఛాయాచిత్రం


    *****

    
    
    (Release ID: 1636976) Visitor Counter : 35
    
    
      Read this release in: English , Urdu , Marathi , Hindi , Assamese , Manipuri , Punjabi , Tamil