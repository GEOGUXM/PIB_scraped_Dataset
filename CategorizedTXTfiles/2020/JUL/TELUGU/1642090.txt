      మంత్రిమండలి

      జాతీయ విద్యా విధానం 2020 కు ఆమోదం తెలిపిన కేంద్ర కేబినెట్‌
      దీనితో దేశంలో పాఠ‌శాల‌, ఉన్న‌త విద్యా వ్య‌వ‌స్థ‌‌లో ప‌రివ‌ర్త‌న‌తో కూడిన సంస్క‌ర‌ణ‌ల‌కు వీలు.
      • 2030 నాటికి పాఠశాల విద్యలో 100% జిఇఆర్ తో ప్రీ-స్కూల్ నుండి సెకండరీ స్థాయి వరకు విద్యను సార్వజ‌నీనం చేయడం నూత‌న‌ విధానం లక్ష్యం
      • ఎన్‌.ఇ.పి 2020, పాఠ‌శాల వెలుప‌ల ఉన్న 2 కోట్ల మందిని తిరిగి ప్ర‌ధాన స్ర‌వంతిలోకి తీసుకురానుంది.
      • 6 వ‌ త‌ర‌గ‌తి నుంచే ఇంట‌ర్న్‌ షిప్‌తో కూడిన వృత్తి విద్య‌
      • క‌నీసం 5 వ త‌ర‌గ‌తి వ‌ర‌కు మాతృభాష లేదా ప్రాంతీయ భాష‌లో బోధ‌న‌
      • ఉన్న‌త విద్యా వ్య‌వ‌స్థ‌లో జిఇఆర్‌ ను 2035 నాటికి 50 శాతానికి పెంపు,
      • ఉన్నత విద్య‌లో 3.5 కోట్ల సీట్ల అద‌న‌పు సీట్ల జోడింపు
      • దేశంలో బ‌ల‌మైన ప‌రిశోధ‌న సంస్కృతికి వీలు క‌ల్పిస్తూ నేష‌న‌ల్ రిసెర్చ్ ఫౌండేష‌న్ ఏర్పాటు
      • 15 సంవ‌త్స‌రాల‌లో అఫిలియేష‌న్ వ్య‌వ‌స్థ తొల‌గింపు, క‌ళాశాల‌ల‌కు గ్రేడెడ్ అటాన‌మీ
      • నేష‌న‌ల్ ఎడ్యుకేష‌న‌ల్ టెక్నాల‌జీ ఫోర‌మ్‌ను ఏర్పాటు చేయ‌నున్నారు.
      • నేష‌న‌ల్ ఇన్ స్టిట్యూట్ ఫ‌ర్ పాళి, ప‌ర్షియ‌న్‌, పాక్రృతి , ఇండియ‌న్ ఇన్‌స్టిట్యూట్ ఆఫ్ ట్రాన్స్‌ లేష‌న్‌,ఇంట‌ర్‌ప్రిటేష‌న్ ఏర్పాటు చేయ‌నున్నారు
      Posted On: 29 JUL 2020 5:20PM by PIB Hyderabad


    ప్ర‌ధాన‌ మంత్రి శ్రీ న‌రేంద్ర మోదీ అధ్య‌క్ష‌త‌న స‌మావేశ‌మైన కేంద్ర కేబినెట్ జాతీయ విద్యా విధానం - 2020 ని ఈ రోజు ఆమోదించింది. పాఠ‌శాల , ఉన్నత విద్యా రంగంలో పెద్ద ఎత్తున ప‌రివ‌ర్త‌న‌తో కూడిన సంస్క‌ర‌ణ‌ల‌కు మార్గం సుగ‌మం చేస్తూ ఈ నూత‌న విద్యా విధానాన్ని ఆమోదించారు. ఇది 21 వ శ‌తాబ్ద‌పు తొలి విద్యా విధానం. 34 సంవత్స‌రాల క్రితం నాటి జాతీయ విద్యా విధానం 1986 స్థానంలో ఇది రూపుదిద్దుకుంది. అందుబాటులో విద్య‌ , అంద‌రికీ విద్య‌ , నాణ్య‌మైన విద్య‌ , అందుబాటులో విద్య , జవాబుదారిత్వం వంటి ప్ర‌ధాన అంశాల‌పై ఇది రూపుదిద్దుకుంది. ఇది 2030 సుస్థిరాభివృద్ధి లక్ష్యాల‌కు అనుగుణంగా ఉంది. పాఠ‌శాల‌ , క‌ళాశాల విద్య‌ను స‌మ‌గ్ర‌మైన‌దిగా తీర్చిదిద్ద‌డం , 21 వ‌ శ‌తాబ్ద‌పు అవ‌స‌రాల‌కు అనువైన‌దిగా తీర్చిదిద్ద‌డం , ప్ర‌తి విద్యార్ధిలోని ప్ర‌త్యేక సామ‌ర్ధ్యాల‌ను వెలికితీయ‌డం ద్వారా ఇండియాను ఒక శ‌క్తివంత‌మైన జ్ఞాన‌ స‌మాజంగా , ప్ర‌పంచ విజ్ఞాన మ‌హాశ‌క్తిగా మార్చాల‌ని లక్ష్యంగా పెట్టుకుంది.


    ప్రీ స్కూలు నుంచి సెకండ‌రీ స్థాయి వ‌ర‌కు అన్ని స్థాయిల‌లోనూ పాఠ‌శాల విద్య‌ను సార్వ‌త్రికంగా అందుబాటులో ఉండేలా ఎన్‌.ఇ.పి 2020 కట్టుబ‌డి ఉంది. వినూత్న విద్యా కేంద్రాలు , మౌలిక‌ స‌దుపాయాల మ‌ద్ద‌తుతో మ‌ధ్య‌లోనే బ‌డి మానేసిన వారు తిరిగి ప్ర‌ధాన స్ర‌వంతిలోకి రానున్నారు. ఎన్.ఇ.పి 2020 కింద బ‌డి వెలుప‌ల ఉన్న సుమారు 2 కోట్ల మందిని తిరిగి విద్యారంగ ప్ర‌ధాన స్ర‌వంతిలోకి ఎన్‌.ఇ.పి 2020 తీసుకురానున్న‌ది.


    పూర్వ ప్రాథ‌మిక విద్య‌పై దృష్టిపెడుతూ 10+2 విద్య స్థానంలో 5+3+3+4 సంవ‌త్స‌రాల విద్య‌ను తీసుకురానున్నారు. ఇవి 3-8, 8-11, 11-14, 14-18 సంవ‌త్స‌రాల విద్యార్ధులు దీని ప‌రిధిలోకి వ‌స్తారు. ఇక ముందు 3-6 సంవ‌త్స‌రాల వ‌యసు‌గ‌ల వారు పాఠ‌శాల విద్యా ప్ర‌ణాళిక కిందికి వ‌స్తారు. అంత‌ర్జాతీయంగా ఇది కీల‌క‌మైన , పిల్ల‌ల మాన‌సిక వికాసానికి అనువైన ద‌శ అని గుర్తించ‌డం జ‌రిగింది. కొత్త విధానంలోమూడు సంవ‌త్స‌రాలు అంగ‌న్ వాడీ లేదా ప్రీ స్కూల్‌తో మొత్తం 12 సంవ‌త్స‌రాల పాఠ‌శాల విద్య ఉంటుంది.


    పాఠ‌శాల స్థాయి పాఠ్యాంశాలు , బోధ‌న‌లో అభ్య‌సించేవారి స‌మ‌గ్ర వికాసాన్ని దృష్టిలో ఉంచుకుని వార‌ని 21 వ శ‌తాబ్ద‌పు నైపుణ్యాల‌కు అనుగుణంగా తీర్చిదిద్ద‌డం జ‌రుగుతుంది. కీల‌క ఆలోచ‌న‌ స్థాయిని పెంచేందుకు , కీలక అంశాల‌ను నేర్చుకునేందుకు పాఠ్యాంశాల‌ను త‌గ్గిస్తారు. ప్ర‌యోగాత్మ‌క అభ్యాసానికి వీలు క‌ల్పించి దానిపై దృష్టిపెడ‌తారు. స‌బ్జెక్టుల ఎంపిక‌లో విద్యార్ధుల‌కు స్వేచ్చ ఉంటుంది. ఆర్ట్స్‌ , సైన్సు మ‌ధ్య క‌ఠిన విభ‌జ‌న ఏదీ ఉంద‌డు. వృత్తి విద్య‌ను 6 వ గ్రేడ్ నుంచే ఇంట‌ర్న్‌ షిప్‌ తో పాటుగా ప్రారంభిస్తారు.


    కొత్త స‌మ‌గ్ర‌మైన నేష‌న‌ల్ క‌రికుల‌మ్‌ ఫ్రేమ్ వ‌ర్క్ ఫ‌ర్ స్కూల్ ఎడ్యుకేష‌న్‌- NCFSE 2020-21 ని ఎన్‌.సి.ఇ.ఆర్‌.టి అభివృద్ధి చేయ‌నుంది.


    భాష శ‌క్తి:


    జాతీయ‌ విద్యావిధానం- 2020 మాతృభాష‌ , స్థానిక భాష‌ , ప్రాంతీయభాష‌ను బోధ‌న మాధ్యమంగా క‌నీసం 5 వ గ్రేడ్ వ‌ర‌కు ఉంచాల‌ని , గ్రేడ్ 8 ఆ పై వ‌రకూ దీనిని కొన‌సాగించ‌వ‌చ్చ‌ని చెప్పింది. సంస్కృతాన్ని పాఠ‌శాల‌లోని అన్ని స్థాయిల‌లో విద్యార్థులు ఐచ్ఛికంగా మూడు భాష‌ల విధానంలో భాగంగా ఎంచుకోవ‌చ్చ‌ని స్ప‌ష్టం చేసింది. భార‌త‌దేశంలోని ఇత‌ర ప్రాచీన భాష‌లు , సాహిత్యం కూడా విద్యార్థులు ఎంపిక చేసుకోవ‌డానికి వీలుండాల‌ని ఈ నూత‌న విధానం స్ప‌ష్టం చేసింది. 6-8 గ్రేడ్ ల మ‌ధ్య ‘ఏక్ భార‌త్ శ్రేష్ఠ్ భార‌త్’ కార్య‌క్ర‌మం కింద ప‌లు విదేశీభాష‌లు సెకండ‌రీ విద్యాస్థాయిలో ఆఫ‌ర్ చేయ‌డం జ‌రుగుతుంది.


    భార‌తీయ సంజ్ఙా భాష‌ల‌ను దేశ‌వ్యాప్తంగా ప్రామాణీక‌రిస్తారు. ఇందుకు వినికిడి లోపం క‌ల‌ విద్యార్ధుల‌కు దేశ‌ , రాష్ట్ర‌స్థాయి పాఠ్య‌ప్ర‌ణాళిక‌ను అభివృద్ధి చేస్తారు.


    పుట్టుక‌వల్ల కానీ త‌న నేప‌థ్యం వ‌ల్ల కానీ ఏ విద్యార్థీ నేర్చుకోవ‌డానికీ , రాణించ‌డానికి అవ‌కాశం కోల్పోరాద‌న్న‌ది ఎన్‌.ఇ.పి 2020 ల‌క్ష్యం. సామాజికంగా , ఆర్ధికంగా అణ‌గారిన వ‌ర్గాల వారిపై ఈ విధానంలో ప్ర‌త్యేక దృష్టి పెట్ట‌డం జ‌రిగింది. వెనుక‌బ‌డిన ప్రాంతాలు , గ్రూపుల‌‌కు స్పెష‌ల్ ఎడ్యుకేష‌న్‌ జోన్‌ లు జెండ‌ర్ ఇంక్లూజ‌న్ ఫండ్ ను ఏర్పాటు చేయ‌నున్నారు. దివ్యాంగులైన పిల్ల‌లు రెగ్యుల‌ర్ పాఠ‌శాల ప్ర‌క్రియ‌లో ఫౌండేష‌న్ స్థాయినుంచి ఉన్న‌త విద్య‌ వ‌ర‌కు పూర్తి స్థాయిలో పాల్గొనేందుకు వీలు క‌ల్పిస్తారు. ఇందుకు బోధ‌కుల మ‌ద్ద‌తు , రిసోర్సు సెంట‌ర్లు , త‌గిన వ‌స‌తి , స‌హాయ‌క ఉప‌క‌ర‌ణాలు , త‌గిన సాంకేతిక ప‌రిజ్ఞానంతోకూడిన ఉప‌క‌ర‌ణాలు ఇలా వారి అవ‌స‌రాల‌కు త‌గినట్టు ఏర్పాట్లు చేస్తారు. ప్ర‌తి రాష్ట్రం , జిల్లా బాల‌భ‌వ‌న్‌ లు ఏర్పాటుచేసేందుకు ప్రోత్స‌హించ‌డం జ‌రుగుతుంది. ఇవి ప‌గ‌టిపూట బోర్డింగ్ స్కూళ్లుగా ఉంటాయి. క‌ళ‌లు , ఆట‌లు వంటివి నేర్ప‌డానికి వీటిని వినియోగిస్తారు. పాఠ‌శాల అనంత‌రం ఈ స‌దుపాయాల‌ను సామాజిక చేత‌న కేంద్రాలుగా వాడుకోవ‌చ్చు.


    పార‌దర్శ‌క విధానంలో ఉపాధ్యాయ‌ రిక్రూట్ మెంట్‌:


    ఉపాధ్యాయ నియామ‌కాల‌ను ప‌టిష్ట‌మైన‌ , పార‌ద‌ర్శ‌క ప్ర‌క్రియ ద్వారా చేప‌డ‌తారు. ప్ర‌మోష‌న్లు మెరిట్ ఆధారితంగా ఉంటాయి. ఎప్ప‌టిక‌ప్ప‌డు వారి ప‌నితీరును అంచ‌నావేసే బ‌హుళ మార్గ స‌మాచార సేక‌ర‌ణ ద్వారా దీనిని చేప‌డ‌తారు. ఉపాధ్యాయుల‌కు ఉమ్మ‌డి జాతీయ వృత్తి ప్ర‌మాణాల‌ను (ఎన్‌.పి.ఎస్‌టి) నేష‌న‌ల్ కౌన్సిల్‌ ఫ‌ర్‌ టీచ‌ర్ ఎడ్యుకేష‌న్ -ఎన్‌.సి.ఇ.ఆర్‌.టి , ఎస్‌.సి.ఇ.ఆర్‌.టి ,. ఉపాధ్యాయులు , వివిధ ప్రాంతాలు వివిధ స్థాయిల‌లోని నిపుణుల సంస్థ‌ల‌తో సంప్ర‌దించి 2022 నాటికి అభివృద్ధి చేస్తుంది.


    పాఠ‌శాల‌ల‌ను కాంప్లెక్సులుగా లేదా క్ల‌స్ట‌ర్లుగా ఏర్పాటుచేసి , దానిని పాఠ‌శాల పాల‌న‌కు మౌలిక యూనిట్‌గా ప‌రిగ‌ణిస్తారు. దీనికి మౌలిక స‌దుపాయాలు , విద్యాప‌ర‌మైన లైబ్ర‌రీలు , బ‌ల‌మైన టీచ‌ర్ల వ్య‌వ‌స్థ క‌ల్పిస్తారు.


    పాఠ‌శాల విద్య‌కు ప్ర‌మాణాలు:


    ఎన్‌.ఇ.పి 2020 విద్యా సంబంధ‌ , నిర్వ‌హ‌ణా ప‌ర‌మైన‌ , నియంత్ర‌ణ ప‌ర‌మైన‌ , విధాన‌ నిర్ణ‌యాల‌కు సంబంధించి స్ప‌ష్ట‌మైన ప్ర‌త్యేక వ్య‌వ‌స్థ ఉండాల‌ని సంక‌ల్సిస్తోంది. రాష్ట్రాలు , కేంద్ర పాలిత ప్రాంతాలు స్వ‌తంత్ర ప్ర‌తిప‌త్తి క‌లిగిన రాష్ట్ర పాఠ‌శాల ప్ర‌మాణాల అథారిటీ (ఎస్‌.ఎస్‌.ఎస్‌.ఎ)ని ఏర్పాటు చేసుకుంటాయి. ఎస్‌.సి.ఇ.ఆర్‌.టి పాఠ‌శాల నాణ్య‌తా అంచ‌నా , అక్రిడిటేష‌న్ ఫ్రేమ్ వ‌ర్క్ (ఎస్‌.క్యు.ఎఎ.ఎఫ్‌)ను సంబంధిత భాగ‌స్వామ్య ప‌క్షాల‌తో క‌ల‌సి చ‌ర్చించి అభివృద్ధి చేస్తుంది.


    2035 నాటికి 50 శాతానికి జిఇఆర్:


    ఉన్న‌త విద్య‌లో దేశంలో స్థూల ఎన్‌రోల్‌మెంట్ నిష్ప‌త్తి (జిఇఆర్‌)ని 26.3 శాతం ( 2018) నుంచి 2035 నాటికి 50 శాతానికి చేర్చాల‌ని జాతీయ విద్యా విధానం 2020 ల‌క్ష్యంగా నిర్ణ‌యించుకుంది. ఉన్న విద్యా సంస్థ‌ల‌కు 3.5 కోట్ల సీట్ల‌ను జ‌త చేయ‌నున్నారు.


    మ‌ల్టీ డిసిప్లిన‌రీ ఎడ్యుకేష‌న్ రిసెర్చ్ యూనివ‌ర్సిటీలు (ఎం.ఇ.ఆర్‌.యు)ల‌ను ఐఐటిలు , ఐఐఎం ల‌తో సమానంగా ఏర్పాటు చేయ‌నున్నారు. దేశంలో అంత‌ర్జాతీయ ప్ర‌మాణాల‌తో అత్యుత్త‌మ మ‌‌ల్టీ డిసిప్లిన‌రీ విద్య‌కు న‌మూనాగా వీటిని ఏర్పాటు చేయ‌నున్నారు. నేష‌న‌ల్ రిసెర్చ్ ఫౌండేష‌న్‌ ను ఉన్న‌త‌స్థాయి సంస్థ‌గా ఏర్పాటు చేయ‌నున్నారు. ఉన్నత విద్యా వ్య‌వ‌స్థ‌లో ప‌రిశోధ‌న సామ‌ర్ధ్యాన్ని , ప‌రిశోధ‌న సంస్కృతిని పెంచ‌డానికి దీనిని ఏర్పాటు చేస్తారు.


    నియంత్ర‌ణ‌:


    మొత్తం ఉన్న‌త విద్యా వ్య‌వ‌స్థ‌కు హ‌య్య‌ర్ ఎడ్యుకేష‌న్ క‌మిష‌న్ ఆఫ్ ఇండియా (హెచ్ఇసిఐ) ని ఏర్పాటు చేయ‌నున్నారు. వైద్య విద్య‌ , న్యాయ విద్య మాత్రం దీనినుంచి మిన‌హాయింపు. హెచ్‌.ఇ.సి.ఐ కి నాలుగు స్వ‌తంత్ర విభాగాలు ఉంటాయి. అవి నేష‌న‌ల్ హ‌య్య‌ర్ ఎడ్యుకేష‌న్ రెగ్యులేట‌రీ కౌన్సిల్ (ఎన్‌.హెచ్‌.ఇ.ఆర్‌.సి) అనేది రెగ్యులేష‌న్ కోసం , ప్ర‌మాణాలను నిర్దేశించ‌డం కొసం జ‌న‌ర‌ల్ ఎడ్యుకేష‌న్ కౌన్సిల్ (జిఇసి) , ఫండింగ్ కు హయ్య‌ర్ ఎడ్యుకేష‌న్ గ్రాంట్స్ కౌన్సిల్ (హెచ్‌.ఇ.జి.సి) , అక్రిడిటేష‌న్‌కు నేష‌న‌ల్ అక్రిడిటేష‌న్ కౌన్సిల్ (ఎన్‌.ఎ.సి) ఏర్పాటు అవుతాయి. రెగ్యులేష‌న్‌ , అక్రిడిటేష‌న్ , అక‌డ‌మిక్ ప్ర‌మాణాల‌కు సంబంధించి ప‌బ్లిక్‌ , ప్రైవేట్ ఉన్న‌త విద్యా సంస్థ‌ల‌న్నింటికీ ఒకే ర‌క‌మైన నిబంధ‌న‌లు వ‌ర్తింప‌చేస్తారు.


    కళాశాలల అనుబంధాన్ని 15 సంవత్సరాలలో దశలవారీగా తొలగించాల‌ని , కళాశాలలకు గ్రేడెడ్ స్వయంప్రతిపత్తిని ఇవ్వడానికి దశల వారీ యంత్రాంగాన్ని ఏర్పాటు చేయాలని ఈ జాతీయ విద్యా విధానం 2020 పేర్కొంది. కొంత‌కాలానికి ప్ర‌తి కాలేజీ ఒక స్వ‌తంత్ర డిగ్రీలు మంజూరుచేసే కాలేజీగా లేదా యూనివ‌ర్సిటీ భాగ‌స్వామ్య క‌ళాశాల‌గా త‌యారయ్యేట్టు చూస్తారు.


    ఉపాధ్యాయ విద్య‌:


    ఉపాధ్యాయ విద్య‌కు సంబంధించి , స‌మ‌గ్ర‌మైన నూత‌న జాతీయ క‌రికుల‌మ్ ఫ్రేమ్ వ‌ర్క్ ఫ‌ర్ టీచ‌ర్ ఎడ్యుకేష‌న్ , ఎన్‌.సి.ఎఫ్‌.టి.ఇ 2021 ని ఎన్‌సిటిఇ రూపొందించ‌నుంది. ఎన్‌.సి.ఇ.ఆర్‌.టి తో సంప్ర‌దించి దీనిని రూపొందిస్తుంది. 2030 నాటికి బోధ‌న‌కు క‌నీస డిగ్రీ అర్హ‌త‌ , నాలుగు సంవ‌త్స‌రాల బిఇడి డిగ్రీ కానున్న‌ది. నాసిర‌కం ఉపాధ్యాయ విద్యా సంస్థ‌ల‌పై క‌ఠిన చ‌ర్య‌లు తీసుకుంటారు.


    ప్ర‌తిభ గ‌ల ఎస్‌.సి. , ఎస్‌.టి , ఒబిసి ఇత‌ర ఎస్ఇడిజి విద్యార్దుల‌కు ప్రోత్సాహ‌కం అందించేందుకు చ‌ర్య‌లు తీసుకుంటారు. నేష‌న‌ల్ స్కాల‌ర్‌షిప్ పోర్ట‌ల్ ను విస్త‌రింప‌చేసి స్కాల‌ర్‌షిప్ పొందిన విద్యార్ధుల ప్ర‌గ‌తిని గ‌మ‌నిస్తారు. ప్రైవేటు ఉన్న‌త విద్యాసంస్థ‌లు వీలైన‌న్ని ఎక్కువ ఫ్రీషిప్‌ , స్కాల‌ర్‌ షిప్‌ ల‌ను త‌మ విద్యార్థుల‌కు అందించేందుకు ప్రోత్స‌హించనున్నారు.


    ఆన్‌లైన్‌ , డిజిట‌ల్ ఎడ్యుకేష‌న్‌:


    ఇటీవ‌లి మ‌హ‌మ్మారి నేప‌థ్యంలో ప్ర‌త్యామ్నాయ నాణ్య‌మైన విద్యా విధానాల‌ను అనుస‌రించేందుకు వీలుగా ఆన్‌ లైన్ విద్య‌ను ప్రోత్స‌హించేందుకు స‌మ‌గ్ర సిఫార్సుల‌ను పొందుప‌రిచారు. డిజిట‌ల్ మౌలిక స‌దుపాయాల క‌ల్ప‌న‌కు , డిజిట‌ల్ కంటెంట్‌ , సామ‌ర్ధ్యాల నిర్మాణానికి ఎం.హెచ్‌.ఆర్‌.డి లో ఒక ప్ర‌త్యేక విభాగాన్ని ఏర్పాటు చేస్తారు. ఇది పాఠశాల‌ , ఉన్న‌త‌విద్య స్థాయిలో ఈ - విద్య అవ‌స‌రాల‌ను తీర్చ‌నుంది.


    ఆర్ధిక వ‌న‌రులు:


    కేంద్ర రాష్ట్ర ప్ర‌భుత్వాలు ఉమ్మ‌డిగా విద్యారంగంలొ ప‌బ్లిక్ ఇన్వెస్ట్‌ మెంట్‌ను వీలైనంత త్వ‌ర‌గా జిడిపి లో ఆరు శాతానికి చేర్చేందుకు కృషి చేస్తాయి.


    పెద్ద ఎత్తున సంప్ర‌దింపులు:


    జాతీయ విద్యా విధానం 2020, మున్నెన్న‌డూ లేనంత రీతిలో పెద్ద ఎత్తున సంప్ర‌దింపుల ద్వారా రూపుదిద్దుకున్న‌ది. 2.5 ల‌క్ష‌ల గ్రామ పంచాయ‌తీలు , 6600 బ్లాకుల‌ , 6000 ప‌ట్ట‌ణ స్థానిక సంస్థ‌లు , 676 జిల్లాల నుంచి 2 ల‌క్ష‌ల‌కు పైగా సూచ‌న‌లు వ‌చ్చాయి. 2015 జ‌న‌వ‌రి నుంచి మాన‌వ వ‌న‌రుల అభివృద్ధి మంత్రిత్వ‌శాఖ మున్నెన్న‌డూ లేనంత‌గా స‌మ‌గ్ర , ఉన్న‌త‌స్థాయి సంప్ర‌దింపుల‌ ప్ర‌క్రియ‌ను చేప‌ట్టింది. 2016 మే నెల‌లో మాజీ కేంద్ర కేబినెట్ కార్య‌ద‌ర్శి , దివంగ‌త శ్రీ టి.ఎస్‌.ఆర్ సుబ్ర‌మ‌ణియ‌న్ నేతృత్వంలో , క‌మిటీ ఫ‌ర్ ఎవ‌ల్యూష‌న్ ఆప్ ద న్యూ ఎడ్యుకేష‌న్ పాల‌సీ త‌న నివేదిక‌ను స‌మ‌ర్పించింది. దాని ఆధారంగా మంత్రిత్వశాఖ ముసాయిదా జాతీయ విద్యావిధానం- 2016 కొన్నిఅంశాలను రూపొందించింది. 2017 జూన్‌లో , ప్ర‌ముఖ శాస్త్ర‌వేత్త ప‌ద్మ‌విభూష‌ణ్ డాక్ట‌ర్ కె. క‌స్తూరి రంగ‌న్ నేతృత్వంలో క‌మిటీ ఫ‌ర్ ద డ్రాప్ట్ నేష‌న‌ల్ ఎడ్యుకేష‌నల్ పాల‌సీ ని ఏర్పాటు చేశారు. ఈ క‌మిటీ ముసాయిదా జాతీయ విద్యా విధానం 2019 ని కేంద్ర మాన‌వ వ‌న‌రుల అభివృద్ది శాఖ మంత్రికి 2019 మే 31 న అంద‌జేసింది. ఈ ముసాయిదా జాతీయ విద్యా విధానం 2019 ను ఎం.హెచ్‌.ఆర్‌.డి వెబ్‌సైట్‌ లో , మై గ‌వ్ ఇన్నొవేట్ పోర్ట‌ల్ లో అప్‌ లోడ్ చేసి ప్ర‌జ‌లు భాగ‌స్వామ్య ప‌క్షాలు నిపుణుల నుంచి స‌ల‌హాలు , సూచ‌న‌లు , వ్యాఖ్య‌ల‌ను ఆహ్వానించింది.


    ***

    
    
    (Release ID: 1642090) Visitor Counter : 164
    
    
      Read this release in: Punjabi , Malayalam , English , Urdu , Hindi , Marathi , Bengali , Assamese , Manipuri , Gujarati , Odia , Tamil , Kannada