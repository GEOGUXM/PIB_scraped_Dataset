      మంత్రిమండలి

      "వ్యవసాయ మౌలిక సదుపాయాల నిధి" కింద ఆర్ధిక ఋణ సౌకర్యం కోసం ఒక ప్రభుత్వ పథకాన్ని ఆమోదించిన - కేంద్ర మంత్రి మండలి
      
      Posted On: 08 JUL 2020 4:30PM by PIB Hyderabad


    ప్రధానమంత్రి శ్రీ నరేంద్రమోదీ అధ్యక్షతన కేంద్ర మంత్రిమండలి ఈ రోజు కొత్త పాన్ ఇండియా కేంద్ర ప్రభుత్వ పధకం - వ్యవసాయ మౌలిక సదుపాయాల నిధికి అనుమతి ఇచ్చింది. ఈ పధకం , పంట అనంతర నిర్వహణ కోసం ఆచరణీయ ప్రాజెక్టులలో పెట్టుబడులు పెట్టడానికి మధ్యస్థ-దీర్ఘకాలిక ఆర్ధిక రుణ సదుపాయాన్ని అందిస్తుంది.


    ఈ పధకం కింద , ప్రాథమిక వ్యవసాయ పరపతి సంఘాలు (పి.ఎ.సి.ఎస్) , మార్కెటింగ్ సహకార సంఘాలు , వ్యవసాయ ఉత్పత్తిదారుల సంస్థలు (ఎఫ్.‌పి.ఓ.లు) , స్వయం సహాయక బృందాలు (ఎస్.‌హెచ్.‌జి) , రైతులు , సంయుక్త లయబిలిటీ బృందాలు (జె.ఎల్.‌జి) , బహుళ ప్రయోజన సహకార సంఘాలు , వ్యవసాయ వ్యవస్థాపకులు , అంకుర సంస్థలు , సమూహ మౌలిక సదుపాయాలు కల్పించేవారు , కేంద్ర / రాష్ట్ర ఏజెన్సీలు , స్థానిక సంస్థలు ఆర్ధిక సహాయం చేసిన ప్రభుత్వ , ప్రయివేటు భాగస్వామ్య ప్రాజెక్టులకు ఒక లక్ష కోట్ల రూపాయల మేర బ్యాంకులు , ఆర్ధిక సంస్థలు ఋణాలు అందజేస్తాయి.


    ప్రస్తుత ఆర్ధిక సంవత్సరంలో 10,000 కోట్ల రూపాయల మేర , ఆ తర్వాత మూడు ఆర్ధిక సంవత్సరాలలో ఏడాదికి 30,000 కోట్ల రూపాయల చొప్పున మంజూరు చేసి , నాలుగు సంవత్సరాల పాటు ఋణాలు పంపిణీ చేయబడతాయి.


    ఈ ఫైనాన్సింగ్ సదుపాయం కింద ఉన్న అన్ని రుణాలకు సంవత్సరానికి 3 శాతం మేర రెండు కోట్ల రూపాయల పరిమితి వరకు వడ్డీ రాయితీ ఉంటుంది. ఈ రాయితీ గరిష్టంగా ఏడు సంవత్సరాల వరకు అందుబాటులో ఉంటుంది. దీనితో పాటు , సూక్ష్మ , చిన్న సంస్థలకు ఋణ హామీ నిధి ట్రస్టు (సి.జి.టి.ఎమ్.ఎస్.ఈ) పధకం కింద రెండు కోట్ల రూపాయల ఋణం వరకు ఈ ఆర్ధిక ఋణ సౌకర్యం నుండి అర్హత కలిగిన రుణగ్రహీతలకు ఋణ హామీ అందుబాటులో ఉంది. ఈ పధకం కవరేజ్ కోసం రుసుమును ప్రభుత్వం చెల్లిస్తుంది. ఎఫ్.‌పి.ఓ.ల విషయానికి వస్తే , వ్యవసాయ , సహకార , రైతు సంక్షేమ శాఖ (డి.ఎ.సి.ఎఫ్.‌డబ్ల్యు) యొక్క ఎఫ్.‌పి.ఓ. అభివృద్ధి పధకం కింద సృష్టించబడిన సౌకర్యం నుండి క్రెడిట్ హామీ పొందవచ్చు.


    భారత ప్రభుత్వం (జి.ఓ.ఐ) నుండి బడ్జెట్ మద్దతుగా మొత్తం అవుట్ ‌ఫ్లో 10,736 కోట్ల రూపాయలు :


    ఈ ఆర్ధిక ఋణ సౌకర్యం కింద తిరిగి చెల్లించటానికి తాత్కాలిక నిషేధం కనీసం 6 నెలలు మరియు గరిష్టంగా 2 సంవత్సరాల వరకు పెరిగే అవకాశం ఉంది.


    వ్యవసాయ మరియు వ్యవసాయ ప్రాసెసింగ్-ఆధారిత కార్యకలాపాలకు సాధారణ రుణాలను అందించడం ద్వారా ఈ ప్రాజెక్టు గ్రామీణ ప్రాంతాల్లో అనేక ఉద్యోగ అవకాశాలను సృష్టిస్తుందని భావిస్తున్నారు.


    ఆన్‌లైన్ మేనేజ్‌మెంట్ ఇన్ఫర్మేషన్ సిస్టమ్ (ఎం.ఐ.ఎస్) ప్లాట్‌ఫాం ద్వారా ఈ అగ్రి ఇన్ ఫ్రా నిధి నిర్వహించబడుతుంది మరియు పర్యవేక్షించబడుతుంది. ఈ ఫండ్ కింద రుణం కోసం దరఖాస్తు చేసుకోవడానికి అర్హత ఉన్న అన్ని సంస్థలకు , ఇది వీలు కల్పిస్తుంది. బహుళ బ్యాంకులు అందించే వడ్డీ రేట్ల పారదర్శకత , వడ్డీ సబ్‌వెన్షన్ మరియు క్రెడిట్ గ్యారెంటీతో సహా పథకం వివరాలు , కనీస డాక్యుమెంటేషన్ , వేగవంతమైన ఆమోదం ప్రక్రియ మరియు ఇతర పథకం ప్రయోజనాలతో అనుసంధానం వంటి ప్రయోజనాలను కూడా ఈ ఆన్ లైన్ ప్లాట్ ఫామ్ అందిస్తుంది.


    వాస్తవ సమయ పర్యవేక్షణ మరియు సమర్థవంతమైన ప్రతిస్పందన ఉండేలా జాతీయ , రాష్ట్ర మరియు జిల్లా స్థాయి పర్యవేక్షణ కమిటీలను ఏర్పాటు చేస్తారు.


    ఈ పథకం యొక్క వ్యవధి ఆర్ధిక సంవత్సరం 2020 నుండి ఆర్ధిక సంవత్సరం 2029 వరకు (10 సంవత్సరాలు).


    *****

    
    
    (Release ID: 1637381) Visitor Counter : 126
    
    
      Read this release in: Kannada , Manipuri , English , Urdu , Marathi , Hindi , Assamese , Bengali , Punjabi , Gujarati , Odia , Tamil , Malayalam