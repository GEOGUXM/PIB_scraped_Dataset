      పెట్రోలియం- సహజ వాయువుల మంత్రిత్వ శాఖ

      పెట్రోలియం ఉత్పత్తుల డిమాండ్ క్రమంగా సాధారణ స్థితికి చేరుకుంటుంది
      Posted On: 01 JUL 2020 5:55PM by PIB Hyderabad


    భారతదేశం మొత్తం పెట్రోలియం ఉత్పత్తుల వినియోగం , ఈ ఏడాది మార్చి , ఏప్రిల్ చివరి వారాలలో కుదేలైతే , ఇప్పుడు పిఎస్‌యుల (ఐఒసి , బిపిసి , హెచ్‌పిసి) అమ్మకాల గణాంకాల ప్రకారం , జూన్ 20 లో దాని ప్రీ-లాక్‌డౌన్ స్థాయిలకు క్రమంగా చేరుతోంది. ప్రపంచంలో మూడవ అతిపెద్ద చమురు వినియోగించే దేశమైన భారతదేశంలో పెట్రోలియం ఉత్పత్తుల అమ్మకాలు 2007 నుండి కనిష్టానికి పడిపోయాయి , లాక్ డౌన్ ను క్రమంగా ఎత్తివేయడం , దశలవారీగా ఆర్థిక వ్యవస్థను అన్‌లాక్ చేయడం ప్రారంభించడం , పారిశ్రామిక కార్యకలాపాలు , ప్రజల కదలికలను తిరిగి ప్రారంభించడానికి వీలు కల్పించడంతో , 2019 జూన్ ( 13.4 ఎంఎంటి) తో పోలిస్తే మొత్తం పెట్రోలియం ఉత్పత్తుల వినియోగం 2020 జూన్ ( 11.8 MMT) లో 88% కి చేరుకుంది. ఆర్థిక స్పెక్ట్రం అన్ని విభాగాలలో ఉత్పత్తి / పారిశ్రామిక / రవాణా కార్యకలాపాల పెరుగుదలను సూచిస్తుంది.


    పారిశ్రామిక ఇంధనాలు సల్ఫర్ , పెట్‌కోక్ , నాఫ్తా డిమాండ్ వరుసగా 89.3%, 118%, 80.7% స్థాయికి చేరుకోగా , మెరైన్ ఇంధనాలు గత సంవత్సరం 138.5% స్థాయికి చేరుకున్నాయి. ఓఎంసి ల శుద్ధి కర్మాగారాల ముడి చమురు ఉత్పత్తి ఇప్పటికే 85% దాటింది , ఏప్రిల్ 20 ప్రారంభంలో 55% కంటే తక్కువగా ఉంది.


    ఖరీఫ్ సీజన్లో రుతుపవనాలు సకాలంలో రావడంతో వ్యవసాయ కార్యకలాపాలు ఊపందుకోవడంతో , డీజిల్ వినియోగంలో గణనీయమైన పెరుగుదల కనిపించింది. 2020 ఏప్రిల్ స్థాయి పరిమాణంలో 96% పెరిగింది ( 2020 ఏప్రిల్ లో 2.8 ఎంఎంటి నుండి 2020 జూన్ లో 5.5 ఎంఎంటి) ఎల్పిజి ఇంధనం కోసం డిమాండ్ పెరుగుతూనే ఉంది , 2019 జూన్ తో పోలిస్తే జూన్ 20 లో 16.6% బలమైన వృద్ధి సాధించింది.


    అంతర్జాతీయ ప్రయాణీకుల కోసం వందే భారత్ మిషన్ కింద 33% సామర్థ్యంతో స్వదేశానికి తిరిగి వచ్చే విమానాలతో దేశీయంగా ఏవియేషన్ రంగాన్ని ప్రారంభించడంతో , ఎటిఎఫ్ వినియోగం 2020 ఏప్రిల్ స్థాయి నుండి 4 రెట్లు పెరుగుదలను నమోదు చేసింది ( 2020 ఏప్రిల్‌లో 52 టిఎంటి అయితే , 2020 జూన్‌లో 201 టిఎంటి గా నమోదయింది) అదేవిధంగా , ప్రధాన రహదారి నిర్మాణ ప్రాజెక్టుల పునః ప్రారంభంతో , బిటుమెన్ వినియోగం 2019 జూన్ తో పోలిస్తే 2020 జూన్ లో 32% ఘన వృద్ధిని నమోదు చేసింది.


    మొత్తంమీద అన్ని పెట్రోలియం ఉత్పత్తుల వినియోగం 2020 ఏప్రిల్ స్థాయి 49% (2020 ఏప్రిల్ లో 6.6 ఎంఎంటి , 2019 ఏప్రిల్ లో 13.4 ఎంఎంటి) నుండి 2020 జూన్ లో 88% స్థాయికి పెరిగింది. లాక్ డౌన్ పరిమితుల సడలింపు , ఆర్థిక కార్యకలాపాల పునరుద్ధరణ , భారతీయ ఆర్థిక వ్యవస్థ క్రమంగా పుంజుకుంటుండడం నేపథ్యంలో ఈ పరిణామాలు చోటుచేసుకుంటున్నాయి.


    ************

    
    
    (Release ID: 1635756) Visitor Counter : 39
    
    
      Read this release in: English , Hindi , Manipuri , Punjabi , Tamil