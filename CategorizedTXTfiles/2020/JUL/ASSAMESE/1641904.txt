      ভাৰতীয় নিৰ্বাচন আয়োগ

      ভাৰতৰ নিৰ্বাচন আয়োগৰ বক্তব্য
      
      Posted On: 28 JUL 2020 1:27PM by PIB Guwahati


    জম্মু আৰু কাশ্মীৰৰ উপ-ৰাজ্যপাল শ্ৰী জি চি মুৰ্মুৰ উদ্ধৃতিৰে ‘ দি ট্ৰিবুন ’- ত আজি অৰ্থাত্ ২৮ জুলাই ২০২০ত ‘ জে এণ্ড কে প ’ লছ আফ্টাৰ ডিলিমিটেশ্যন ’ শীৰ্ষক বাতৰি এটা প্ৰকাশিত হৈছে। একেধৰণে উপ-ৰাজ্যপালগৰাকীৰ বক্তব্যৰ উল্লেখৰে ইয়াৰ আগতে যোৱা ১৮-১১-২০১৯তাৰিখে ‘ দি হিন্দু ’ -ত, ১৪-১১-২০১৯তাৰিখে ‘ নিউজ ১৮ ’ ত, ২৬-০৬-২০২০তাৰিখে ‘ হিন্দুস্তান টাইমছ ’ -ত আৰু ২৮-০৭-২০২০তাৰিখে ‘ ইকন ’ মিক্স টাইমছ ’ (ই-পেপাৰ)তো বাতৰি পৰিৱেশিত হৈছিল। এইসমূহ বক্তব্যক আপত্তিজনক বুলি বিবেচনা কৰা নিৰ্বাচন আয়োগে স্পষ্ট কৰি দি কয় যে নিৰ্বাচন সম্পৰ্কীয় সাংবিধানিক বিধি-ব্যৱস্থা, সময় আদিৰ ক্ষেত্ৰত সিদ্ধান্ত গ্ৰহণৰ আগতে আয়োগে নিৰ্বাচন অনুষ্ঠিত হ ’ ব লগা অঞ্চলসমূহৰ পাৰিপাৰ্শ্বিক পৰিৱেশ, বতৰ, আঞ্চলিক আৰু স্থানীয় এলেকাসমূহত উদযাপিত উত্সৱ আদিয়ে সৃষ্টি কৰিব পৰা আবেগ-অনুভূতিৰ দৰে প্ৰসংগসমূহ বিবেচনা কৰিহে এই ক্ষেত্ৰত আগবাঢ়ে। উদাহৰণ স্বৰূপে, শেহতীয়া প্ৰেক্ষাপটত ক ’ ভিড-১৯য়ে আন এক নতুন পৰিস্থিতিৰ সৃষ্টি কৰিছে। স্বাভাৱিকতেই এই পৰিস্থিতিকো বিবেচনা কৰাৰ প্ৰয়োজন থাকিব ; উপযুক্ত সময়ত এয়া নিশ্চয় বিবেচিত হ ’ ব লাগিব। সেইদৰে , কেন্দ্ৰীয় বাহিনীসমূহৰ উপলব্ধতা, তেওঁলোকক অনা-নিয়া কৰিব পৰাকৈ ৰে ’ লৰ ডবা আদিৰ পৰ্যপ্ততাৰ দৰে প্ৰসংগসমূহো চালি-জাৰি চাব লাগিব। আয়োগৰ জ্যেষ্ঠ বিষয়া-বৰ্গই এইবোৰ খুটি-নাটি মাৰি চোৱাৰ লগতে সংশ্লিষ্ট প্ৰাধিকাৰীসমূহৰ সৈতে প্ৰয়োজনীয় আলাপ-আলোচনা কৰি বিস্তৃত প্ৰতিবেদন যুগুতাব লাগিব। প্ৰয়োজনত আয়োগে নিজেও সংশ্লিষ্ট ৰাজ্যলৈ গৈ পোনপতীয়া ভাবে সকলো অংশীদাৰী পক্ষৰে বিস্তৃত আলোচনাত মিলিত হ ’ ব লাগিব। সেয়ে, নিৰ্বাচন সন্দৰ্ভত নিৰ্বাচন আয়োগৰ বাহিৰে আন কোনো প্ৰাধিকাৰীয়ে ব্যক্তব্য প্ৰদান কৰাৰ পৰা বিৰত থকা উচিত, অন্যথা এনে আচৰণ বস্তুতঃ নিৰ্বাচন আয়োগৰ সংবিধান প্ৰদত্ত দায়িত্বৰ ওপৰত হস্তক্ষেপ তুল্যহে হটব।


    SBS/KB

    
    
    (Release ID: 1641904) Visitor Counter : 4
    
    
      Read this release in: English , Urdu , Hindi , Marathi , Manipuri , Bengali , Punjabi , Tamil , Telugu