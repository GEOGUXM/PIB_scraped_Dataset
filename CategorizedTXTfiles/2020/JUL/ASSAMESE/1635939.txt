      তথ্য আৰু সম্প্ৰচাৰ মন্ত্ৰালয়

      সাহাৰ্য্য পুঁজি হিচাপে চৰকাৰে প্ৰতিজন লোকক ২০০০ টকাকৈ দিছে বুলি হোৱাটচএপত মিছা বাতৰি প্ৰচাৰ
      Posted On: 02 JUL 2020 5:54PM by PIB Guwahati


    চৰকাৰে শেহতীয়াভাৱে সাহাৰ্য্য পুঁজিত অনুমোদন জনাই প্ৰতিজন লোকক বিনামূলীয়াকৈ ২০০০ টকা প্ৰদান প্ৰক্ৰিয়া আৰম্ভ কৰা বুলি হোৱাটচএপ গ্ৰুপসমূহত এটা মিছা বাতৰি প্ৰচাৰ হৈছে। এই বাৰ্তাটোত এইবুলিও প্ৰকাশ পাইছে যে https://bit.ly/india-relief লিংকটোত ক্লিক কৰিয়েই নিমিষতে সদাশয় লোকসকলে উল্লেখিত পৰিমাণৰ ধনৰাশি লাভ কৰিব পাৰিব। ইয়াত লগতে কৈছে যে এই লিংকটোত ক্লিক কৰাৰ পাছতেই এখন সমীক্ষামূলক প্ৰশ্নপত্ৰ পূৰণ কৰিলেই ধনৰাশি লাভ কৰিব পৰা যাব। ইয়াক বিশ্বাসযোগ্য বুলি প্ৰমাণ কৰিবলৈ লিংকটোৰ সৈতে অশোক স্তম্ভৰ এখন ফটোও প ’ষ্ট কৰা হৈছে।


    উল্লেখযোগ্য যে চৰকাৰে এনে কোনো সাহাৰ্য্য পুঁজিত অনুমোদন জনোৱা বা বিতৰণ প্ৰক্ৰিয়া আৰম্ভ কৰা নাই। ই সম্পূৰ্ণৰূপে ভিত্তিহীন আৰু বিভ্ৰান্তিকৰ তথ্য। ওপৰত উল্লেখিত সাহাৰ্য্যৰ কাৰণে চৰকাৰে কোনো ধন মোকলাই দিয়া নাই। জনসাধাৰণক মাথো প্ৰতাৰণা কৰিবলৈকে অশোক স্তম্ভৰ ফটো ব্যৱহাৰ কৰা হৈছে। এনে মিছা আৰু অপ্ৰামাণিক বাতৰিৰ প্ৰৰোচনাত নপৰিবলৈ জনসাধাৰণক অনুৰোধ জনোৱা হৈছে।


    শেহতীয়াভাৱে ছ ’চিয়েল মিডিয়া আৰু হোৱাটচএপ মিছা আৰু বিভ্ৰান্তিকৰ বাতৰি প্ৰচাৰৰ মাধ্যম হৈ পৰিছে, যাৰ সত্যতা প্ৰমাণ কৰিবলৈ নাই কোনো চৰকাৰী আৰু অনুমোদনপ্ৰাপ্ত কৰ্তৃপক্ষ। এনে তথ্যই উৰাবাতৰি প্ৰচাৰ আৰু মিছা তথ্য বিয়পাই ক্ষতিসাধনহে কৰিব পাৰে। এই মাধ্যমসমূহ ব্যৱহাৰ কৰা লোকসকলে এনে বাৰ্তা প্ৰেৰণৰপৰা বিৰত থাকিব লাগে।

    
    
    (Release ID: 1635939) Visitor Counter : 7
    
    
      Read this release in: English