      তথ্য আৰু সম্প্ৰচাৰ মন্ত্ৰালয়

      ক’ভিড-১৯ ৰ বিৰুদ্ধে ছিকিমে প্ৰশংসনীয় কাম কৰিছেঃ এল.আৰ. বিশ্বনাথ
      
      পিআইবি, গুৱাহাটীৰদ্বাৰা “ছিকিমৰ ফলপ্ৰসূ ক’ভিড ব্যৱস্থাপনা-এটি অনুকৰণীয় প্ৰচেষ্টা” শীৰ্ষক ৱেবিনাৰ অনুষ্ঠিত

      Posted On: 02 JUL 2020 3:59PM by PIB Guwahati

    ক ’ ভিড-১৯ ৰ বিৰুদ্ধে ছিকিমে প্ৰশংসনীয় কাম কৰিছে, এইদৰে কয় তথ্য আৰু সম্প্ৰচাৰ মন্ত্ৰালয়ৰ উত্তৰ পূব মণ্ডলৰ বিভাগীয় মুৰব্বী শ্ৰী এল.আৰ. বিশ্বনাথে। ছিকিমৰ দৰে ৰাজ্যসমূহে ক ’ ভিড ব্যৱস্থাপনা সন্দৰ্ভত অব্যাহত ৰখা সু ব্যৱস্থাৰ পৰিপ্ৰেক্ষিতত মহামাৰীটোৰ বিৰুদ্ধে যুঁজিবলৈ আন ৰাজ্যসমূহেও এনে কাৰ্যপন্থা ৰূপায়ণ কৰাৰ গুৰুত্ব আৰোপেৰে অনুষ্ঠিত এখন ৱেবিনাৰত সম্বোধন কৰি তেওঁ এইদৰে কয়। আজি “ ছিকিমৰ ফলপ্ৰসূ ক ’ ভিড ব্যৱস্থাপনা-এটি অনুকৰণীয় প্ৰচেষ্টা ” শীৰ্ষক এই ৱেবিনাৰখন প্ৰেছ ইনফৰ্মেশ্যন ব্যুৰ ’ , গুৱাহাটীৰদ্বাৰা অনুষ্ঠিত কৰা হয়।


    এনে সংকটৰ পৰিস্থিতিত ৱেবিনাৰসমূহৰ ফলপ্ৰসূতা সন্দৰ্ভত শ্ৰী বিশ্বনাথে কয় যে ই হৈছে এটা অতিশয় ভাল সংযোগৰ কৌশল সৃষ্টিৰ বাতাবৰণ য ’ ত কৰ্মপন্থাৰ সিদ্ধান্ত গ্ৰহণকাৰী, সংযোগৰ কৌশলসমূহ সৃষ্টি কৰা লোক, নীতি ৰূপায়ণকাৰীসকল তথা সাংবাদিক আদিৰ দৰে দায়িত্বশীল লোকসকলে একেখন মঞ্চতে সাম্প্ৰতিক সংকটপূৰ্ণ পৰিস্থিতি সম্পৰ্কীয় ভিন্ন প্ৰসংগত আলোচনা কৰি সাধাৰণ লোকৰ সহায়ৰ অৰ্থে প্ৰচাৰ কৰিব পাৰে। তদুপৰি তেওঁ জনাই যে উত্তৰ পূৰ্বাঞ্চলৰ ৰাজ্যসমূহে কিমান ফলপ্ৰসূতাৰে এই সংকট পৰিস্থিতিৰে মোকাবিলা কৰি আছে, সেই কথা সাংবাদিকসকলক অৱগত কৰিবলৈ পিআইবিয়ে ক ’ ভিড-১৯ ৰ এলানি ৱেবিনাৰ অনুষ্ঠিত কৰি আহিছে।


    এই ক ’ ভিড-১৯ মহামাৰীৰ সময়ছোৱাত আৰম্ভণিৰেপৰাই ছিকিম চৰকাৰে গ্ৰহণ কৰা সকলোবোৰ প্ৰয়োজনীয় সতৰ্কতামূলক ব্যৱস্থাসমূহে ৰাজ্যখনক বৃহৎ পৰিসৰত এই সংকটাপূৰ্ণ পৰিস্থিতি ফলপ্ৰসূভাৱে চম্ভলাত সহায় কৰে। ৱেবিনাৰখনিত ভাষণ প্ৰদান কৰি এইদৰে কয় ছিকিম চৰকাৰৰ সমন্বয়ৰক্ষী (ক ’ ভিড-১৯) অবৰ সচিব শ্ৰী চানী খাড়েলে। তেওঁ ক ’ ভিড-১৯ৰ সংক্ৰমণ নিয়ন্ত্ৰণ কৰিবলৈ ছিকিম চৰকাৰখনৰদ্বাৰা গ্ৰহণ কৰা কাৰ্যপন্থাসমূহৰ বিশদ বিৱৰণ দাঙি ধৰে। তেওঁ জনাই যে ৰাজ্যখনত এতিয়ালৈকে ৬ লাখ ৫০ হাজাৰৰো অধিক স্ক্ৰীনিং সম্পন্ন কৰা হৈছে। অতি আৰম্ভণিতেই প্ৰতিৰোধ ব্যৱস্থা হিচাপে ছিকিম চৰকাৰে ৰাজ্যখনত পৰ্যটকসকলৰ প্ৰৱেশত বাধা আৰোপ কৰাটোও মহামাৰীটোৰ বিৰুদ্ধে যুঁজখনত অধিক সহায়ক হৈ উঠিল।


    ইণ্ডিয়ান ইনষ্টিটিউট অৱ মাছ কমিউনিকেশ্যনৰ সহকাৰী অধ্যা পিকা ডঃ চি. লালমুআনচাংকিমিয়ে ফলপ্ৰসূ ক ’ ভিড ব্যৱস্থাপনাৰ অৰ্থে সংযোগৰ কৌশল সম্পৰ্কত অংশগ্ৰহণকাৰীসকলক অৱগত কৰে।


    এই ৱেবিনাৰখনিত মুখ্য বক্তা হিচাপে অংশগ্ৰহণ কৰি ছামিট টাইমছৰ সম্পাদক শ্ৰী পুৰাণ তামাঙে “ ছিকিমত ক ’ ভিড-১৯ৰ সজাগতা সৃষ্টিত ছ ’ চিয়েল মিডিয়াৰ ব্যৱহাৰ ” আৰু ছিকিম প্ৰেছ ক্লাবৰ সভাপতি শ্ৰী যোছেফ লেপচাই “ ছিকিমত ক ’ ভিড-১৯ৰ সংক্ৰমণ নিয়ন্ত্ৰণত প্ৰত্যাৱৰ্তনকাৰীসকলৰ যথোপযুক্ত ব্যৱস্থাপনাৰ সহায় ” সন্দৰ্ভত বক্তব্য প্ৰদান কৰে।


    প্ৰেছ ইনফৰ্মেশ্যন ব্যুৰ ’ , গুৱাহাটীৰ যুটীয়া সঞ্চালক শ্ৰীমতী কীৰ্তি তিৱাৰীয়ে আদৰণি ভাষণ প্ৰদান কৰা এই ৱেবিনাৰখনিৰ আঁত ধৰে পিআইবি, শ্বিলঙৰ মিডিয়া আৰু কমিউনিকেশ্যন বিষয়া শ্ৰী গোপজিত দাসে।


    ******

    
    
    (Release ID: 1635976) Visitor Counter : 9
    
    
      Read this release in: English