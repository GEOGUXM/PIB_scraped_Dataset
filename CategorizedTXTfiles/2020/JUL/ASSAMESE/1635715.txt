      তথ্য আৰু সম্প্ৰচাৰ মন্ত্ৰালয়

      আকাশবাণী গুৱাহাটীৰ অনুষ্ঠান “প্ৰতিৰোধ”ৰ ১০০ টা খণ্ড সম্পূৰ্ণ
      
      আকাশবাণী টীমক অভিনন্দন ডাঃ জিতেন্দ্ৰ সিঙৰ

      Posted On: 01 JUL 2020 5:57PM by PIB Guwahati

    আকাশবাণী, গুৱাহাটীয়ে প্ৰযোজনা কৰা ক ’ভিড-১৯ ৰ ‘প্ৰতিৰোধ’ ( Pratirodh on COVID19 ) শীৰ্ষক জনপ্ৰিয় ৰেডিঅ ’ অনুষ্ঠানে আজি ১০০ সংখ্যক খণ্ডত উপনীত হয়। প্ৰথম পৰ্যায়ৰ লকডাউনৰ দ্বিতীয় দিনটোত, ন ’ ভেল ক ’ৰোনাভাইৰাছ মহামাৰীত জন সজাগতা সৃষ্টিৰ লক্ষ্যৰে এই কাৰ্যক্ৰম আৰম্ভ কৰা হৈছিল।


    প্ৰতিৰোধৰ এই ১০০ টা খণ্ডৰ সফল সমাপ্তিত DoNER মন্ত্ৰী ডাঃ জিতেন্দ্ৰ সিঙে AIR টীম আৰু সকলো শ্ৰোতাকে অভিনন্দন জ্ঞাপন কৰিছে। তেওঁ তদুপৰি কয় যে উত্তৰ পূব সম্পূৰ্ণ সম্ভাৱনাৰে ভৰপূৰ আৰু পৰ্যটক তথা জনসাধাৰণক আকৰ্ষিত কৰিবপৰা কাৰ্যক্ৰমৰে অঞ্চলটো সন্দৰ্ভত অধিক বিস্তৃতভাৱে দাঙি ধৰিব লাগে।


    “ প্ৰতিৰোধ শীৰ্ষক বিশেষ কাৰ্ষক্ৰমৰ ১০০ টা খণ্ডৰ সফল সমাপ্তিত মই আকাশবাণী, গুৱাহাটীক অভিনন্দন জনাইছো। এই কাৰ্যক্ৰমে ক ’ভিড-১৯ৰ বিৰুদ্ধে যুঁজখনক আগুৱাই নিবলৈ সক্ষম হৈছে। ” আকাশবাণীলৈ প্ৰেৰণ কৰা এক বাৰ্তাত এইদৰে কয় অসমৰ ৰাজ্যপাল শ্ৰী জগদীশ মুখীয়ে। এই কাৰ্যক্ৰমৰ ১০০ টা খণ্ড সম্পূৰ্ণ হোৱাত কেন্দ্ৰীয় গৃহ সচিব শ্ৰী এ.কে. ভাল্লা আৰু অসমৰ মুখ্য সচিব কুমাৰ সঞ্জয় কৃষ্ণয়ো আকাশবাণীক অভিনন্দন জ্ঞাপন কৰিছে।


    “ প্ৰতিৰোধৰ ১০০ টা খণ্ডৰ সফল সমাপ্তিত মই আকাশবাণী গুৱাহাটীক অভিনন্দন জনাইছো। আমাৰ শ্ৰোতাসকলৰ মৰম আৰু সহযোগিতাৰ সুবাদতে এই সকলোবোৰ সম্ভৱ হৈ উঠিছে। ” আকাশবাণীৰ মুখ্য সঞ্চালক প্ৰধান শ্ৰীমতী ইৰা যোশীয়ে কয়।


    জনসাধাৰণক ক ’ভিড-১৯ ৰ শেহতীয়া তথ্যসমূহ জনাই অহাৰ লগতে এই কাৰ্যক্ৰমৰ জৰিয়তে উৰা-বাতৰিৰ ফেক্ট চেক, স্বাস্থ্য সম্বন্ধীয় কিটিপ আৰু এই জটিল সময়ত কৰণীয় আৰু অকৰণীয় কাৰ্য-কলাপসমূহৰ বিষয়েও অৱগত কৰা যায়। এই কাৰ্যক্ৰমে একেদৰে মন্ত্ৰী আৰু জ্যেষ্ঠ বিষয়াসকলৰে ফোনযোগে সাক্ষাৎকাৰকো সামৰি লয়।

    
    
    (Release ID: 1635715) Visitor Counter : 6
    
    
      Read this release in: English