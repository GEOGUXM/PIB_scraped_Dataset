      তথ্য আৰু সম্প্ৰচাৰ মন্ত্ৰালয়

      Fact Check : লক্ষণ নেদেখুৱা লোকে ক’ভিড বিয়পাই নেকি
      Posted On: 02 JUL 2020 9:38PM by PIB Guwahati


    লক্ষণ নেদেখুৱা লোকৰপৰা আনলৈ ক ’ ভিড-১৯ ভাইৰাছৰ সংক্ৰমণৰ সম্ভাৱনা নাই বুলি ডব্লিউএইচঅ ’ ৰ বিষয়াৰ উদ্ধৃতিৰে ছ ’ চিয়েল মিডিয়াত এটা ভিডিঅ ’ প্ৰচাৰ হৈ আছে।


    উল্লেখযোগ্য যে এই কথাটোক ৯ জুন, ২০২০ ত বিশ্ব স্বাস্থ্য সংস্থাৰ শীৰ্ষ বিষয়াই খণ্ডন কৰিছিল আৰু স্পষ্ট কৰি দিছিল যে লক্ষণ নেদেখুৱা ক ’ ভিড-১৯ ত আক্ৰান্ত লোকে কিমান ঘনাই আনৰ দেহলৈ এই ৰোগটো বিয়পাব পাৰে, সেয়া এতিয়ালৈকে বিজ্ঞানীসকলে নিৰ্ণয় কৰিব পৰা নাই।


    ডব্লিউএইচঅ ’ ৰ প্ৰকৃত মন্তব্যত বাহিৰৰ জন স্বাস্থ্য বিশেষজ্ঞসকলে তীব্ৰ বিৰোধিতা কৰাৰ পাছতে এই স্পষ্টীকৰণ আগবঢ়োৱা যায়। সংস্থাটোৱে লক্ষণ নেদেখুৱা লোকে ভাইৰাছটো বিয়পোৱাৰ সম্ভাৱনা নাই বুলি কোৱাতে এনে বিশেষজ্ঞসকলে সংস্থাটো পথভ্ৰষ্ট বা সংযোগ বিচ্ছিন্ন হোৱা বুলি কৈছিল।


    উল্লেখ কৰা ভিডিঅ ’ টো প্ৰায় এমাহ পুৰণি কিন্তু ছ ’ চিয়েল মিডিয়াত বৰ্তমানেও ইয়াৰ প্ৰচলন অব্যাহত আছে।


    ডব্লিউএইচঅ ’ ৰ বিষয়া-বৰ্গই পৰৱৰ্তী সময়তো কয় যে যদিও বহু দেশেই এই মহামাৰীটোক প্ৰতিহত কৰিবলৈ উৎকৃষ্ট পন্থা হিচাপে আক্ৰান্তসকলক আইছ ’ লেশ্যনত ৰখা, সংযোগ পথানুসৰণ ( contact tracing ) আৰু সম্পৰ্কলৈ অহা লোকসকলক কোৱাৰেন্টাইন কৰাকে প্ৰমুখ্য কৰি হেণ্ড হাইজিন, শ্বসন বিধি ( respiratory etiquette ) আৰু সামজিক দূৰত্ব বজাই ৰখাত গুৰুত্ব আৰোপ কৰি আহিছে, তথাপিতো বিজ্ঞানীসকলে এতিয়াও ভাইৰাছটো কেনেকৈ বিয়পে সেই সন্দৰ্ভত অধিক গৱেষণা অব্যাহত ৰাখিছে।


    বিশ্বজুৰি , ক ’ ৰোনা ভাইৰাছত প্ৰায় ১১ মিলিয়ন লোক আক্ৰান্ত হৈছে আৰু আধা মিলিয়নৰো অধিক লোক মৃত্যুমুখত পৰাৰ বিপৰীতে প্ৰায় সাত মিলিয়ন লোকে আৰোগ্যও লাভ কৰিছে। ভাৰতৰ ক্ষেত্ৰত ক ’ ৰোনা ভাইৰাছ পজিটিভ ধৰা পৰা লোকৰ সংখ্যাই ৬ লাখ অতিক্ৰম কৰিছে আৰু প্ৰায় ১৮ হাজাৰৰ প্ৰাণহানি হোৱাৰ বিপৰীতে ৩ লাখ ৬১ হাজাৰৰো অধিক লোকে ইয়াৰপৰা আৰোগ্য হৈছে।


    এই পৰিসংখ্যাৰে , সৰ্বাধিক ক ’ ভিড-১৯ত আক্ৰান্ত হোৱা দেশসমূহৰ চতুৰ্থ স্থানত আছে ভাৰত , বিপৰীতে এই তালিকাখনৰ প্ৰথম, দ্বিতীয় আৰু তৃতীয় স্থানত আছে ক্ৰমে আমেৰিকা, ব্ৰাজিল আৰু ৰাছিয়া।


    ******

    
    
    (Release ID: 1636042) Visitor Counter : 15
    
    
      Read this release in: English