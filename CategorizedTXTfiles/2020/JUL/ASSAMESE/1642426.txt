      আয়ুষ

      ক’ভিড-১৯ আক্ৰান্তৰ বাবে বিনামূলীয়া পৰীক্ষণ আৰু চিকিত্সা সেৱা আগবঢ়োৱাৰ ব্যৱস্থা কৰিছে ‘অখিল ভাৰত আয়ুৰ্বেদ প্ৰতিষ্ঠান’য়ে
      
      Posted On: 30 JUL 2020 12:03PM by PIB Guwahati


    নতুন দিল্লীস্থিত ‘ অখিল ভাৰত আয়ুৰ্বেদ প্ৰতিষ্ঠান ’ (এআইআইএ)য়ে ইয়াৰ স্বাস্থ্য কেন্দ্ৰত ক ’ ভিড-১৯ আক্ৰান্ত ব্যক্তিৰ বাবে নমুনা পৰীক্ষণ আৰু চিকিত্সা সেৱা প্ৰদানৰ কাম আৰম্ভ কৰিছে বুলি ঘোষণা কৰিছে কেন্দ্ৰীয় আয়ুষ মন্ত্ৰী শ্ৰী শ্ৰীপদ য়েচু নায়কে।


    যোৱা ২৮ জুলাইত মন্ত্ৰীগৰাকীয়ে স্বাস্থ্য কেন্দ্ৰটো পৰিদৰ্শন কৰি ক ’ ভিড আক্ৰান্তসকলৰ স্বাস্থ্যৰ বুজ লোৱাৰ লগতে কেন্দ্ৰটোত গ্ৰহণ কৰা যাৱতীয় ব্যৱস্থাৱলীৰো পৰ্যালোচনা কৰে। মন্ত্ৰীগৰাকীয়ে কেন্দ্ৰটোত ভৰ্তি হোৱা সকলো ক ’ ভিড আক্ৰান্তকে বিনামূলীয়াকৈ চিকিত্সা সেৱা আগবঢ়োৱা হ ’ ব বুলি আনুষ্ঠানিভাবে ঘোষণা কৰে। তেওঁ কেন্দ্ৰটোত ভেণ্টিলেটৰকে ধৰি যাৱতীয় সকলো উপকৰণৰে সু - সজ্জিত এটা ‘ ইনটেনচিভ কেয়াৰ ইউনিট ’ -ও আনুষ্ঠানিক ভাবে মুকলি কৰে।


    উল্লেখ্য, দিল্লী চৰকাৰে ইতিমধ্যে ‘ এআইআইএ ’ -ক ক ’ ভিড-১৯ আক্ৰান্তৰ নমুনা পৰীক্ষণ কেন্দ্ৰ(আৰটি-পিচিআৰ আৰু ৰেপিড এণ্টিজেন পৰীক্ষা) হিচাপে স্বীকৃতি প্ৰদান কৰিছে। ইফালে ক ’ ভিড সংক্ৰান্তীয় যাৱতীয় তথ্য - পাতি সৰ্ব-সাধাৰণ ৰাইজক অৱগত কৰাৰ বাবে কেন্দ্ৰটোত ইতিমধ্যে এটা ‘ কল চেণ্টাৰো ’ মুকলি কৰা হৈছে।


    প্ৰণিধানযোগ্য যে, আয়ুষ মন্ত্ৰালয়ৰ তত্বাৱধানত পৰিচালিত হোৱা ‘ আইআইএ ’ -য়ে প্ৰতিৰোধী আৰু আৰোগ্যকাৰী স্বাস্থ্য সেৱা আগবঢ়োৱাৰ লগতে অশ্বগন্ধা, নীম, কালমেঘ, গিলই-ৰ দৰে বনৌষধীৰে ঔষধ প্ৰস্তুত সম্পৰ্কীয় গৱেষণাৰ ক্ষেত্ৰতো এক গুৰুত্বপূৰ্ণ ভূমিকা পালন কৰি আহিছে।


    ***


    MV/SK/KB

    
    
    (Release ID: 1642426) Visitor Counter : 8
    
    
      Read this release in: English , Urdu , Marathi , Hindi , Manipuri , Bengali , Punjabi , Tamil , Telugu