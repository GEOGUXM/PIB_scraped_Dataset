      গৃহ মন্ত্ৰালয়

      কেন্দ্ৰীয় গৃহমন্ত্ৰী শ্ৰী অমিত শ্বাহে পৰম পূজনীয় সন্ত আচাৰ্য শ্ৰী পুৰুষোত্তমপ্ৰিয়দাসজী স্বামী শ্ৰী মহাৰাজজীৰ বিয়োগত গভীৰ শোক ব্যক্ত কৰে
      
      Posted On: 16 JUL 2020 1:11PM by PIB Guwahati


    কেন্দ্ৰীয় গৃহমন্ত্ৰী শ্ৰী অমিত শ্বাহে মণিনগৰ স্বামীনাৰায়ণ গাদী সংস্থাৰ আচাৰ্য শ্ৰী পুৰুষোত্তমপ্ৰিয়দাসজী স্বামী শ্ৰী মহাৰাজজীৰ বিয়োগত গভীৰ শোক ব্যক্ত কৰিছে । তেওঁ এজন শ্ৰদ্ধেয় সন্ত আছিল যি লাখ লাখ মানুহক আশীৰ্বাদ আৰু জ্ঞান দি তেওঁলোকৰ জীৱনক এক নতুন দিশ দেখুৱালে ।


    নিজৰ টুইটত কেন্দ্ৰীয় গৃহমন্ত্ৰীজনে কৈছে যে সমাজ কল্যাণৰ প্ৰতি আচাৰ্য শ্ৰী পুৰুষোত্তমপ্ৰিয়দাসজী স্বামী শ্ৰী মহাৰাজজীৰ বিচাৰ , শিক্ষা আৰু নিস্বাৰ্থ যোগদানৰ কোনো সমকক্ষ নাই ।


    শ্ৰী অমিত শ্বাহে লগতে কয় যে আচাৰ্য শ্ৰী পুৰুষোত্তমপ্ৰিয়দাসজী স্বামী শ্ৰী মহাৰাজজীৰ জীৱন মূল্য আৰু বিবেকেৰে পৰিপূৰ্ণ আছিল আৰু তেওঁ নিজক সম্পূৰ্ণ ৰূপে মানৱতাৰ সেৱাৰ বাবে সমৰ্পিত কৰিছিল ।


    কেন্দ্ৰীয় গৃহমন্ত্ৰীয়ে কয় যে পৰম পূজনীয় সন্তৰ বিয়োগ এক অপূৰণীয় ক্ষতি । শ্ৰী অমিত শ্বাহে স্বৰ্গীয় আত্মাৰ শান্তিৰ প্ৰাৰ্থনা কৰি বিশ্বজুৰি তেওঁৰ অনুগামীসকলৰ প্ৰতি গভীৰ সমবেদনা ব্যক্ত কৰে ।


    আচাৰ্য শ্ৰী পুৰুষোত্তমপ্ৰিয়দাসজী স্বামী শ্ৰী মহাৰাজজী মণিনগৰ শ্ৰী স্বামীনাৰায়ণ গাদী সংস্থাৰ আধ্যাত্মিক মুৰব্বী আছিল । তেওঁ তপস্বী আচাৰ্য বংশাৱলীৰ পঞ্চম আচাৰ্য আৰু শ্ৰী স্বামীনাৰায়ণ গাদীৰ বৰ্তমানৰ আচাৰ্য আছিল ।


    ******


    NW/RK/PK/DDD/AD

    
    
    (Release ID: 1639086) Visitor Counter : 6
    
    
      Read this release in: English , Urdu , Hindi , Manipuri , Bengali , Punjabi , Gujarati , Tamil , Telugu