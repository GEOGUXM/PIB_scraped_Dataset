      প্ৰধানমন্ত্ৰীৰ কাৰ্যালয়

      বিশ্ব যুৱ দক্ষতা দিৱস উপলক্ষে প্ৰধানমন্ত্রীৰ ভাষণৰ অসমীয়া অনুবাদ
      
      Posted On: 15 JUL 2020 12:04PM by PIB Guwahati


    নমস্কাৰ!


    নমস্কাৰ মোৰ বন্ধুসকল ,


    বিশ্ব যুৱ দক্ষতা দিৱস উপলক্ষে উপস্থিত নবীন বন্ধুসকলক বহুত বহুত শুভকামনা জনাইছো৷


    আজিৰ এই দিনটো আপোনালোকৰ দক্ষতা , আপোনালোকৰ কর্মত ৎ পৰতাৰ নামত উচৰ্গিত৷ একবিংশ শতিকাৰ যুৱকসকলৰ বাবে, এই শতিকাত যিসকলৰ জন্ম হৈছে, তেওঁলোকৰ আটাইতকৈ ডাঙৰ শক্তি হ’ল তেওঁলোকৰ দক্ষতা , তেওঁলোকৰ দক্ষতা অর্জনৰ ক্ষমতা৷


    বন্ধুসকল ,


    ক’ৰোনাৰ এই সংকটে বিশ্ব সংস্কৃতিৰ লগতে কামৰ প্ৰকৃতিও সলনি কৰিছে। পৰিৱর্তিত নিত্যনতুন প্ৰযুক্তিয়েও ইয়াৰ ওপৰত প্ৰভাৱ বিস্তাৰ কৰিছে৷ নতুন কর্মসংস্কৃতি তথা নতুন কামৰ প্ৰকৃতি দেখি আমাৰ নৱ প্ৰজন্মও দ্রুতগতিত নতুন নতুন প্ৰযুক্তিৰ প্ৰতি অভ্যস্ত হৈ পৰিছে৷


    সাধাৰণতে বন্ধুসকল, বহুতে মোক প্ৰশ্ন কৰে যে বৰ্তমানৰ এই সময়ত ব্যৱসায় আৰু বাণিজ্য ইমান দ্রুত পৰিৱর্তন হৈছে যে বুজি পোৱা নাই, কিদৰে সময়ৰ সৈতে সুৰ মিলাই চলিম৷ ক’ৰোনাৰ এই সময়ত এই প্ৰশ্ন আৰু অধিক গুৰুত্বপূর্ণ হৈ পৰিছে৷


    বন্ধুসকল ,


    মই ইয়াৰ উত্তৰ এটাই দিও৷ প্ৰাসংগিক হৈ থকাৰ এটাই মন্ত্ৰ, সেয়া হৈছে- ‘ স্কিল ’, ‘ ৰিস্কিল ’ আৰু ‘ আপস্কিল ’ অর্থা ৎ , দক্ষতা , পুনৰ দক্ষতা আৰু দক্ষতাৰ উন্নহয়ন৷ দক্ষতা মানে হ’ল আপোনালোকে কোনো নতুন কিবা এটা শিকা৷ যেনে আপুনি যদি কাঠৰ এটা টুকৰাৰ পৰা চকী বনাবলৈ শিকে, সেয়া আপোনাৰ শিল্প দক্ষতা। আপুনি কাঠৰ সেই টুকৰাটোৰ দাম বঢ়াই দিলে, মূল্য সংযোজন কৰিলে৷ কিন্তু এই দাম বজাই ৰখা আৰু বৃদ্ধিৰ বাবে নতুন নতুন নক্সা , নতুন শিল্প ; অর্থা ৎ , সদায় কিবা নহয় কিবা নতুন যোগ দিব লাগিব৷ সেইবাবে নতুন নতুন বস্তু শিকিব লাগিব৷ কিবা এটা নতুন শিকা মানেই হ’ল পুনৰ দক্ষতা। আমাৰ যি দক্ষতা আছে তাক আৰু অধিক বিস্তৃত কৰা , যেনে সৰু সৰু আচ-বাব বনাই বনাই আপোনালোকে যি শিকিলে, তাৰ জৰিয়তে এয়া সমগ্ৰ অফিচৰ নক্সা গঢ় দিলে সেয়াই হ’ল দক্ষতাৰ উন্নহয়ন৷ ‘ স্কিল ’, ‘ ৰিস্কিল ’ আৰু ‘ আপস্কিল ’- ইয়াৰ এই মন্ত্ৰ জানি-বুজি লোৱা আৰু ইয়াক পালন কৰা আমাৰ সকলোৰে জীৱনত অতি গুৰুত্বপূর্ণ৷


    সাধাৰণতে যেতিয়া মই দক্ষতাৰ কথা কও তেতিয়া মোৰ এজন পূর্ব পৰিচিত লোকৰ কথালৈ মনত পৰে৷ তেওঁক মই মুখামুখিকৈ দেখা নাই৷ কিন্তু মোৰ এজন পৰিচিত ব্যক্তিয়ে তেওঁৰ বিষয়ে বহুবাৰ কৈছিল৷ তেওঁ বৰ বিশেষ লিখা-পড়া নাজানিছিল, কিন্তু তেওঁৰ হাতৰ আখৰ যথেষ্ট ভাল আছিল। সময়ৰ লগে লগে তেওঁ তেওঁৰ হাতৰ আখৰত আৰু নতুন নতুন ষ্টাইল যুক্ত কৰে৷ অর্থা ৎ , তেওঁ পুনৰ দক্ষ হৈ উঠে৷ তেওঁৰ এই দক্ষতা দেখি বহুতে বিচাৰি বিচাৰি তেওঁৰ ওচৰলৈ যাবলৈ আৰম্ভ কৰে৷ কোনোবাই ক’লে মোৰ ধৰ এই বিশেষ অনুষ্ঠান আছে , তাৰ নিমন্ত্ৰণীপত্রত আপুনি এই ধৰণেৰে লিখি দিয়ক৷ এনেদৰে লিখোতে লিখোতে ক্ৰমে তেওঁ আৰু কিছু ভাষা শিকি ল’লে আৰু সেই ভাষাসমূহতো তেওঁ বিভিন্ন ষ্টাইলত লিখিবলৈ আৰম্ভ কৰে৷ এইদৰে দক্ষতা উন্নহয়নৰ জৰিয়তে তেওঁৰ ব্যৱসায় দোপত দোপে আগবাঢ়িল৷ তেওঁক ক’লৈকো যাবলগীয়া নহ’ল৷ মানুহে তেওঁৰ ওচৰলৈ পালে পালে আহে৷ এতিয়া চাওক তেওঁৰ চখৰ এক দক্ষতা ক্ৰমে কিদৰে তেওঁৰ পৰৱর্তী সময়ত সন্মানৰ বিষয় হৈ পৰিল৷


    বন্ধুসকল ,


    দক্ষতা এনে এটা বিষয় যি আমি নিজক উপহাৰ দিব পাৰো আৰু অভিজ্ঞতাৰ সৈতে যি বৃদ্ধি হৈ থাকে। দক্ষতা সময়ৰ ঊর্ধ্বত চলি যায়। যিমানে সময় বাগৰিব , দক্ষতা সিমানে বৃদ্ধি পাব৷ দক্ষতা অভিনৱ, যি আপোনাক আনৰ পৰা পৃথক কৰে৷ দক্ষতা মূল্যবান সম্পদ - যি কেতিয়াও আপোনাৰৰ পৰা লৈ যা নোৱাৰে৷ দক্ষতা হ’ল আত্মনির্ভৰতা , এয়া কেৱল আপোনাক ৰোজগাৰেই নিদিয়ে, আপুনি আনকো ৰোজগাৰ দিব পাৰে, তেনে পৰ্যায়ত আপোনাক উপনীত কৰে৷ দক্ষতাৰ এই শক্তিয়ে মানুহক ক’ৰবাৰ পৰা ক’ৰবালৈ লৈ যাব পাৰে৷


    বন্ধুসকল ,


    এজন সফল ব্যক্তিৰ আটাইতকৈ ডাঙৰ পৰিচয় হ’ল , তেওঁ কেতিয়াও দক্ষতা উন্নহয়নৰ কোনো সুযোগ এৰি নিদিয়ে৷ কেৱল ইমানেই নহয় , সন্ধানত থাকে , সুযোগ বিচাৰি থাকে৷ আপোনাৰ মনত যদি দক্ষতাৰ প্ৰতি কোনো আকর্ষণ নাথাকে , যদি নতুন কিবা এটা শিকাৰ আগ্ৰহ নাথাকে , তেতিয়াহ’লে জীৱন স্থবিৰ হৈ যায়। ক’ৰবাত আৱদ্ধ হৈ যোৱাৰ অনুভৱ হয়। সেই ব্যক্তি, নিজৰ ব্যক্তিত্বক এক বোজাত পৰিণত কৰে৷ কেৱল নিজৰ বাবেই নহয় , তেওঁৰ আপোনজনৰ বাবেও বোজা হৈ পৰে৷ আনহাতে, দক্ষতাৰ প্ৰতি আকর্ষণ , জীয়াই থকাৰ শক্তি আৰু উ ৎ সাহ যোগায়। দক্ষতা কেৱল ধন উপাৰ্জনৰ উপায় নহয়। জীৱনে উদ্দীপনা বিচাৰে , উ ৎ সাহ বি চাৰে , জীয়াই থকাৰ জেদ বিচাৰে, তেতিয়া দক্ষতা আমাৰ চালিকাশক্তি হৈ উঠিব , আমাৰ বাবে নতুন প্রেৰণা লৈ আহিব , প্রাণশক্তিৰ ইন্ধন হৈ উঠিব৷ বয়স যিয়েি নহওক কিয়, যুৱক হওক বা জ্যেষ্ঠ ব্যক্তি, যদি আপোনাৰ মাজত নতুন নতুন দক্ষতা অৰ্জনৰ স্পৃহা থাকে তেতিয়াহ’লে জীৱনৰ প্ৰতি উ ৎ সাহ কেতিয়াও কমি নাযায়৷


    বন্ধুসকল ,


    দক্ষতাৰ শক্তি কিমান, ইয়াৰ সৈতে জড়িত প্ৰত্যকৰে সেই সম্পর্কে অভিজ্ঞতা আছে। আজি যেতিয়া আপোনালোকৰ সৈতে কথা হৈছে মোৰো এক পুৰণি ঘটনা মনত পৰিছে। এটি তেতিয়াৰ কথা , যেতিয়া মই যুৱক অৱস্থাত জনজাতি এলেকাত এজন স্বেচ্ছাসেৱক হিচাপে কাম কৰিছিলো৷ একিধাক সংস্থাৰ সৈতে মিলি কাম কৰিবলগীয়া হৈছিল৷ তেতিয়া এবাৰ এটা সংস্থাৰ সৈতে ক’ৰবালৈ জীপত পিছপৰা অঞ্চললৈ গৈছিলো৷ কিন্তু সেই জীপখন পুৱা যেতিয়া বাহিৰ হোৱাৰ কথা আছিল , তেতিয়া ওলোৱা নাছিল৷ তাৰপাছত আমি সেই জংঘলত ঘুৰিছিলো৷ জিপখনৰ অৱস্থা বৰ ভাল নাছিল৷ মাজে মাজে সকলোৱে নামি ধাক্কা মাৰিবলগীয়া হৈছিল৷ তাৰপাছত এটা ঠাইত গৈ গাড়ীখন ৰৈ গ’ল৷ ধাক্কা মাৰিও আৰু লাভ নহ’ল৷ এনেদৰে কৰি কৰি যেতিয়া ৰাতি ৭ - ৮টা বাজি গ’ল , তেতিয়া এজন মেকানিকক পালো৷ তেওঁ আহি অলপ ইটো-সিটো চালে তাৰপাছত দুই মিনিটতে ঠিক কৰি দিলে৷ তেওঁক যেতিয়া সুধিলো, কেইটকা হ’ল ? তেওঁ ক’লে ২০ টকা৷ সেই সময়ত ২০ টকাৰ বহুত দাম আছিল। তেতিয়া মোৰ এজন বন্ধুৱে ক’লে , আৰে ভাই , দুই মিনিটৰ কাম আৰ তুমি ২০ টকা বিচাৰিছো৷ তেতিয়া সেই মেকানিক যি উত্তৰ দিলে, সেইটোৱে আজিও মোক প্রেৰণা যোগায় , মোৰ মনত প্ৰভাৱ সৃষ্টি কৰে৷ সেই অশিক্ষিত মেকানিকগৰাকীয়ে কৈছিল, চাহেব মই দুই মিনিটৰ বাবে ২০ টকা লোৱা নাই৷ ২০ বছৰ ধৰি কাম কৰি নিজকে ঘহি - পিহি যে দক্ষতা অৰ্জন কৰিছো, যি অভিজ্ঞতা মোৰ হৈছে , তাৰ মূল্য এই ২০ টকা৷ মই বুজিব পাৰিলো এয়াই হ’ল দক্ষতাৰ শক্তি। দক্ষতা কেৱল আপোনাৰ কামতে নহয় , আপোনাৰ প্ৰতিভা , ব্যক্তিত্বক প্রেৰণা যোগায়৷


    বন্ধুসকল,


    ইয়াত আন এটা বস্তু বুজাটো খুব প্ৰয়োজন। বহুতৰ মনত জ্ঞান আৰু দক্ষতাক লৈ সকলো সময়তে ভ্রান্তি থাকে , অথবা তেওঁ আনক বিভ্রান্ত কৰে৷ এনে মানুহৰ মই সকলো সময়তে এটা সৰু উদাহৰণ দিও৷ আপোনালোকে কিতাপত পঢ়িব পাৰে, ইউটিউবত ভিডিঅ’ চাব পাৰেন যে চাইকেল কিদৰে চলাব লাগে, , চাইকেলত কিদৰে বহিব লাগে, কিদৰে চাব লাগে , কোন কোন কলকব্জাই কিদৰে কাম কৰে , কিদৰে হেণ্ডেল ধৰিব লাগে, কিদৰে ব্রেক মাৰিব লাগে ইত্যাদি সকলো সেই ভিডিঅ’ত থাকে৷ এইবোৰ হ’ল আপোনাৰ জ্ঞান। কিন্তু আপোনাৰ এই জ্ঞান থাকিলে যে আপুনি চাইকেল চলাব পাৰিব তাৰ কোনো গেৰাণ্টি নাই। বাস্তৱত যেতিয়া চাইকেল চলাবলগীয়া হয় , তেতিয়া দক্ষতাৰ প্ৰয়োজন হয় - যা শিকি শিকি , ধীৰে ধীৰে আহৰণ কৰিবলগীয়া হয়। তাৰপাছত আপুনি ভালদৰে চাইকেল চলাই আনন্দ পায় , নিশ্চিন্তে চলাব পাৰে - কোনো অসুবিধা নহয়৷


    বন্ধুসকল ,


    বৰ্তমানৰ দ্রুত পৰিৱর্তনশীল পৃথিৱীত বহু ক্ষেত্রত লাখ লাখ দক্ষ মানুহৰ প্ৰয়োজন আছে। বিশেষকৈ , স্বাস্থ্য সেৱাৰ ক্ষেত্রত ইয়াৰ সম্ভাৱনা বহুত বেছি৷ ইয়াৰ প্ৰতি লক্ষ্য ৰাখি এতিয়া আমাৰ কৌশল বিকাশ মন্ত্ৰালয়ে সমগ্ৰ পৃথিৱীত গঢ়ি উঠা এই সুযোগৰ মেপিং আৰম্ভ কৰিছে৷ অন্যান্য দেশত ভাৰতৰ প্ৰশিক্ষিত , দক্ষতা - সম্পন্ন যুৱক - যুৱতীসকলে যাতে কাম পায়, সেইবাবে সেইবোৰ দেশৰ প্ৰয়োজন সম্পর্কে সঠিক তথ্য সংগ্ৰহণ কৰাটোৱেই ইয়াৰ উদ্দেশ্য। কোন কোন দেশে স্বাস্থ্য সেৱাত নতুন নতুন দুৱাৰ মুকলি কৰিছে , কোন দেশত কোন সেৱাৰ ক্ষেত্রত ইয়াৰ চাহিদা বৃদ্ধি পাইছে - সেইবোৰ তথ্য এতিয়া ভাৰতৰ যুৱক - যুৱতীসকলে দ্রুতগতিত লাভ কৰিব৷


    যেনে এতিয়া মার্চেন্ট নেভীতে ভাৰতসহ সমগ্ৰ বিশ্বত বহুত নাৱিকৰ প্ৰয়োজন হ’ব। আমাৰ ৭ , ৫০০ কিলোমিটাৰ দীর্ঘ সমুদ্ৰ উপকূল আছে। আমাৰ বৃহ ৎ সংখ্যক যুৱ সম্প্ৰদায় সমুদ্ৰ আৰু উকূলৱর্তী পৰিস্থিতি সম্পর্কে ভালদৰে জানে৷ যদি এই ক্ষেত্রত দক্ষতা বিকাশ কৰিব পৰা যায় , তেতিয়া হ’লে আমি সমগ্ৰ পৃথিৱীৰ বাণিজ্যিক জাহাজ পৰিবহণ ব্যৱস্থাৰ বাবে আন্তর্জাতিক মানৰ লাখ লাখ দক্ষ নাবিক প্ৰেৰণ কৰিব পাৰিম৷ আমাৰ দেশৰ সমুদ্ৰ উপকূল অর্থনীতিও শক্তিশালী হৈ উঠিব৷


    মেপিং - ইয়াৰ কাৰণে এতিয়া এই ধৰণৰ তথ্য যোগান ধৰা আৰু সহজ হৈ উঠিব। তদুপৰি, ৪ - ৫ দিন আগতে দেশত শ্ৰমিকসকলৰ দক্ষতা মেপিং - ইয়াৰ এটা প’র্টেলও আৰম্ভ কৰা হৈছে৷ এই প’ৰ্টেল দক্ষ শ্ৰমিকসকলৰ মেপিং কৰাৰ ক্ষেত্রত গুৰুত্বপূর্ণ ভূমিকা পালন কৰিব৷ ইয়াৰ জৰিয়তে এটা ক্লিকতে দক্ষতা মেপিং কৰা শ্ৰমিকসকলৰ প্রফাইল লাভ কৰিব৷ বিশেষকৈ , যিসকল শ্ৰমিকে সম্প্ৰতি চহৰবোৰৰ পৰা নিজৰ গাঁৱলৈ ঘুৰি গৈছে, তেওঁলোকৰ ক্ষেত্রতো এইটো বহুত লাভজনক প’ৰ্টেল হৈ উঠিব৷ ইয়াৰ মাজতে আপোনালোকে হয়তো দেখিছে , কিদৰে এক বিশেষ ধৰঁৰ দক্ষতাসম্পন্ন শ্ৰমিকসকলে , যিসকলে গাঁৱত পাইছেগৈ , তেওঁলোকৰ নিজৰ গাঁও বা গাঁৱৰ কাষত কর্মসংস্থাপনৰ সুযোগ গঢ়ি তোলা হৈছে। কোনোৱাই স্কুলঘৰ ৰং কৰিছে, কোনোবাই নতুন নক্সাৰ ঘৰ নিৰ্মাণ কৰিছে৷ বিভিন্ন ধৰণৰ এই দক্ষতাই আত্মনির্ভৰ ভাৰতৰ বাবেও বহুত ডাঙৰ শক্তি হিচাপে প্ৰতিপন্ন হ’ব৷


    মই দেশৰ যুৱ সম্প্ৰদায়ক বিশ্ব যুৱ দক্ষতা দিৱস উপলক্ষে পুনৰবাৰ বহুত বহুত শুভকামনা জনাইছো৷


    এতিয়া বিশ্বব্যাপী মহামাৰীৰ এই সময়ে এয়া মোৰ কর্তব্য বুলি ভাবি মই বাৰে বাৰে এই কথাকে কৈ আহিছো৷ মই বিচাৰো কেৱল মই নহয়, আপোনালোকেও বাৰে বাৰে কওক৷ সেইটো কি ? মই বিচাৰো সকলোৱে আগতে সুস্থ থাকক৷ দ্বিতীয়তে , দুই গজ দূৰত্ব পালন কৰক৷ মাস্ক পিন্ধা বা গামোছাৰে নাক - মুখ ঢাকি ৰখাৰ কথা পাহৰি নাযাব৷ কোনোবাই পাহৰিলে তেওঁলোককো বুজাওক আৰু যু কামৰ বাবে আজি আমি একত্রিত হৈছো, সেই মন্ত্ৰক সকলো সময়ত মনত ৰাখিব৷ যিমানে লিখাপঢ়া নিশিকক কিয়, যিমানেই ডিগ্রীই লাভ নকৰক কিয়, আপোনালোকে নিৰন্তৰ দক্ষতা অর্জনৰ জৰিয়তে আগুৱাই যাব লাগিব৷ নিৰন্তৰ নতুন নতুন দক্ষতাৰ বাবে নিজক প্ৰস্তু কৰি ৰাখিব লাগিব। তেতিয়াহে জীয়াই থকাৰ আনন্দক উপভোগ কৰিব পাৰিব৷ জীৱনত নতুন নতুন সুযোগ পোৱাৰ আনন্দ লাভ কৰিব৷ মোৰ দৃঢ় বিশ্বাস, আপোনালোকে নিজৰ হাতৰ শক্তি , আঙুলিৰ শক্তি , আপোনাৰ মগজু আৰু অন্তৰৰ শক্তি এক বিশেষ দক্ষতাৰ জৰিয়তে অংকুৰিত কৰি তুলিব আৰু তাক ডাঙৰ কৰি তুলিব৷ এইদৰেই নিজৰ লগতে দেশৰো উন্নতি কৰিবলৈ সক্ষম হ’ব৷


    আপোনালোক সকলোকে বহুত শুভকামনা জনাইছো৷


    বহুত বহুত ধন্যবাদ৷


    *****


    VRRK/SH/BM /DB

    
    
    (Release ID: 1655575) Visitor Counter : 1
    
    
      Read this release in: English , Urdu , Marathi , Hindi , Bengali , Manipuri , Punjabi , Gujarati , Odia , Tamil , Telugu , Kannada , Malayalam