      মানৱ সম্পদ উন্নয়ণ মন্ত্ৰালয়

      ২০২০-২১ শৈক্ষিক বৰ্ষৰ অৰ্থে চিবিএছইৰদ্বাৰা IX-XII শ্ৰেণীৰ পাঠ্যক্ৰমৰ সংশোধন ঘটোৱাৰ কথা সদৰী কেন্দ্ৰীয় মানৱ সম্পদ উন্নয়ন মন্ত্ৰীৰ
      
      কৃতিত্ব অৰ্জনৰ গুৰুত্ব বিবেচনা কৰি, মূল ধাৰণাসমূহ একে ৰাখি পাঠ্যক্ৰম ৩০% পৰ্যন্ত হ্ৰাস কৰাৰ সিদ্ধান্ত গ্ৰহণ কৰা হৈছে-মানৱ সম্পদ উন্নয়ন মন্ত্ৰী

      Posted On: 07 JUL 2020 6:21PM by PIB Guwahati

    কেন্দ্ৰীয় মানৱ সম্পদ উন্নয়ন মন্ত্ৰী শ্ৰী ৰমেশ পোখৰিয়াল নিশাংকই কয় যে দেশ আৰু বিশ্বত উদ্ভৱ হোৱা অস্বাভাৱিক পৰিস্থিতিৰ প্ৰতি লক্ষ্য ৰাখি , ৯ম ৰপৰা ১২ শ শ্ৰেণীৰ শিক্ষাৰ্থীৰ পাঠ্যক্ৰমৰ বোজা হ্ৰাস কৰাৰ নিমিত্তে চিবিএছইক পাঠ্যক্ৰম সংশোধন কৰাৰ পৰামৰ্শ প্ৰদান কৰা হৈছিল। সেই অনুসৰি , চিবিএছইয়ে ২০২০-২১ শৈক্ষিক বৰ্ষৰ কাৰণে IX-XII শ্ৰেণীৰ পাঠ্যক্ৰমৰ সংশোধন ঘটাইছে।


    তদুপৰি তেওঁ জনাই যে কেইসপ্তাহমান পূৰ্বে , তেওঁ ছ ’ চিয়েল মিডিয়াত #SyllabusForStudents2020 ব্যৱহাৰ কৰি পাঠ্যক্ৰম হ্ৰাস কৰা সন্দৰ্ভত সকলো শিক্ষাবিদৰপৰা পৰামৰ্শ আহ্বান কৰিছিল। শ্ৰী নিশাংকই অৱগত কৰে, আমি ১.৫ K ৰো অধিক পৰামৰ্শ লাভ কৰিছিলো। এই অভিভূতকাৰী সঁহাৰিৰ কাৰণে তেওঁ সকলোকে কৃতজ্ঞতা জ্ঞাপন কৰে।


    কেন্দ্ৰীয় মন্ত্ৰীজনে কয় যে পাঠ্যক্ৰমত ঘটোৱা সাল-সলনিসমূহ কাৰিকুলাম কমিটি আৰু ব ’ ৰ্ডৰ পৰিচালনা সমিতিৰ অনুমোদন সাপেক্ষে সংশ্লিষ্ট ক ’ ৰ্ছ কমিটিসমূহৰদ্বাৰা চূড়ান্ত কৰা হয়।


    দেশ আৰু বিশ্বৰ ভিন্ন প্ৰান্তত উদ্ভৱ হোৱা অস্বাভাৱিক পৰিস্থিতিৰ পৰিপ্ৰেক্ষিতত পাঠ্যক্ৰম সংশোধনৰ ব্যৱস্থা গ্ৰহণ কৰা হয়। কৃতিত্ব অৰ্জনৰ গুৰুত্ব অনুধাৱন কৰিয়েই , মূল ধাৰণাটোক অক্ষত ৰাখি ৩০ % পৰ্যন্ত যুক্তিসংগত কৰা গৈছে।


    ব ’ ৰ্ডৰদ্বাৰা বিদ্যালয়ৰ প্ৰধান আৰু শিক্ষকসকলক যিটো প্ৰসংগ ( topic ) বাদ দিয়া হৈছে সেই প্ৰসংগটোক আন প্ৰসংগ সাপেক্ষে সংযোগ কৰি ব্যাখা আগবঢ়োৱাটো সুনিশ্চিত কৰিবলৈ ব ’ ৰ্ডৰদ্বাৰা পৰামৰ্শ প্ৰদান কৰা হৈছে। তথাপিও হ্ৰাস কৰা পাঠ্যক্ৰম অভ্যন্তৰীণ মূল্যায়ণ ( Internal Assessment )ৰ অংশ নহয় আৰু ব ’ ৰ্ডৰ শিক্ষান্ত পৰীক্ষাত ইয়াৰ অন্তৰ্গত প্ৰশ্ন সোধা নহয়। বিভিন্ন কাৰ্যপন্থা ব্যৱহাৰৰে পাঠ্যক্ৰম আদান-প্ৰদান সন্দৰ্ভত এনচিইআৰটিৰ বিকল্প শৈক্ষিক কেলেণ্ডাৰ আৰু ইনপুটসমূহ স্বীকৃত বিদ্যালয়সমূহৰ টিচিং পেডাগগীৰ অংশ হৈ থাকিব।


    প্ৰাথমিক শ্ৰেণী (I-VIII) সমূহৰ কাৰণে সংশ্লিষ্ট বিদ্যালয়সমূহে এনচিইআৰটিৰদ্বাৰা নিৰ্ধাৰণ কৰি দিয়া বিকল্প শৈক্ষিক কেলেণ্ডাৰ আৰু লাৰ্নিং আউটকাম অনুসৰণ কৰিব লাগিব। সংশোধিত পাঠ্যক্ৰম চিবিএছইৰ শৈক্ষিক ৱেবচাইট www.cbseacademic.nic.in ত উপলব্ধ হৈছে।


    *****


    NB/AKJ/AK/SB

    
    
    (Release ID: 1637157) Visitor Counter : 10
    
    
      Read this release in: Odia , Tamil , Telugu , English , Urdu , Marathi , Hindi , Manipuri