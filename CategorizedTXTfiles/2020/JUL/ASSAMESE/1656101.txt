      প্ৰধানমন্ত্ৰীৰ কাৰ্যালয়

      মনিপুৰ পানী যোগান প্ৰকল্পৰ আধাৰশিলা স্থাপন অনুষ্ঠানত প্ৰধানমন্ত্ৰী ভাষণৰ অসমীয়া অনুবাদ
      
      Posted On: 23 JUL 2020 3:16PM by PIB Guwahati


    মণিপুৰৰ ৰাজ্যপাল শ্রীমতী নাজমা হেপতুল্লা মহোদয়া ,


    মণিপুৰৰ জনপ্রিয় মুখ্যমন্ত্রী শ্রী এন বীৰেন সিং,


    মোৰ কেন্দ্রীয় কেবিনেটৰ সহযোগী শ্রী গজেন্দ্ৰ সিং শ্বেখাৱট , শ্রী জিতেন্দ্ৰ সিং , শ্রী ৰতনলাল কাটাৰিয়া ,


    মণিপুৰৰ সাংসদ তথা বিধানসভাৰ জনপ্ৰতিনিধিবৃন্দ,


    মণিপুৰৰ মোৰ প্রিয় ভাই-ভনীসকল ,


    আজিৰ এই কাৰ্যসূচী এইটো প্ৰমাণ কৰিলে যে ক’ৰোনাৰ এই সংকটকালতো আমাৰ দেশ স্তিমিত হোৱা নাই , ক’তো ৰুদ্ধ হোৱা নাই তথা দেশ ক্লান্ত হোৱা নাই৷ যেতিয়ালৈকে ভেকচিন আমাৰ হাতলৈ নাহে, তেতিয়ালৈকে ক’ৰোনাৰ বিৰুদ্ধে আমি সকলো শক্তিৰে যুঁজ কৰি যাব লাগিব আৰু জয়ী হ’ব লাগিব৷ ইয়াৰ সমান্তৰালভাৱে উন্নয়নৰ কামসমূহো পূর্ণ শক্তিৰে আগুৱাই নিব লাগিব৷ এইবাৰ পূব আৰু উত্তৰ-পূব ভাৰতে এনে দুগুণ সমস্যাৰ মাজেৰে আগুৱাই যাব লগা হৈছে৷ এই বছৰ উত্তৰ-পূব ভাৰতত ধাৰাসাৰ বৰষুণৰ ফলত ব্যাপক ক্ষতি হৈছে , বহুত মানুহৰ মৃত্যু হৈছে , বহুতে ঘৰ-বাৰী এৰি যাবলগীয়া হৈছে৷ মই সকলো সংকটাপন্ন পৰিয়ালসমূহৰ প্ৰতি সমবেদনা জনাইছো৷ এই কঠিন সময়ত মই আপোনালোক সকলোকে আশ্বাস দিব বিচাৰিছো যে সমগ্ৰ দেশ আপোনালোক কাষত আছে৷ সংশ্লিষ্ট ৰাজ্য চৰকাৰসমূহৰ সৈতে কেন্দ্রীয় চৰকাৰে কান্ধত কান্ধ মিলাই কাম কৰিছে। প্ৰয়োজনীয় সকলোবোৰ কৰাৰ বাবে প্ৰচেষ্টা অব্যাহত আছে৷


    বন্ধুসকল,


    মণিপুৰত ক’ৰোনা সংক্ৰমণৰ গতি আৰু ব্যাপ্তি নিয়ন্ত্ৰণৰ বাবে ৰাজ্য চৰকাৰে দিনে-ৰাতিয়ে কাম কৰিছে৷ লকডাউনৰ সময়ত মণিপুৰৰ জনগণৰ বাবে সকলো জৰুৰী সেৱা আৰু যিসকল ৰাজ্যৰ বাহিৰত আছে, তেওঁলোকক ঘূৰাই অনাৰ বিশেষ ব্যৱস্থা কৰাৰ দৰে প্ৰতিটো গুৰুত্বপূর্ণ পদক্ষেপ ৰাজ্য চৰকাৰে যথাসময়ত লৈ আহিছে। ‘ প্ৰধানমন্ত্রী গৰীৱ কল্যাণ অন্ন যোজনা ’ ৰ জৰিয়তে মণিপুৰৰ প্রায় ২৫ লাখ গৰীৱ ভাই - ভনী অর্থা ৎ , প্রায় ৫-৬ লাখ পৰিয়ালক বিনামূলীয়া খাদ্যশস্য দিয়া হৈছে৷ একেদৰে, এই ৰাজ্যৰ ১.৫০ লাখতকৈও অধিক ভগ্নীক ‘ উজ্জ্বালা ’ যোজনাৰ জৰিয়তে বিনামূলীয়া গেছ চিলিণ্ডাৰ বিতৰণ কৰা হৈছে৷ মই বিশ্বাস কৰো কেন্দ্রীয় চৰকাৰৰ এই প্ৰকল্পসমূহে এই সংকটৰ সময়ত এনেদৰেই দৰিদ্ৰ লোকসকলৰ সাহাৰ্যাৰ্থে কাম কৰি যাব৷


    বন্ধুসকল,


    আজি ইম্ফলকে ধৰি মণিপুৰৰ লাখ লাখ জনতাৰ বাবে , বিশেষকৈ আমাৰ ভগ্নীসকলৰ বাবে এক ডাঙৰ দিন। কেইদিনমানৰ পাছতে ৰাখী উ ৎ সৱ আহিছে। তাৰ পূৰ্বে মণিপুৰৰ ভগ্নীসকলৰ বাবে এক ডাঙৰ উপহাৰৰ আৰম্ভ হ’বলৈ গৈ আছে। প্রায় ৩,০০০ কোটি টকা বিনিয়োগেৰে মণিপুৰ পানী যোগান প্ৰকল্পই ইয়াৰ জনসাধাৰণৰ পানীৰ সমস্যা লাঘৱ কৰিব৷ বৃহত্তৰ ইম্ফলসহ সৰু-ডাঙৰ ২৫খন চহৰ আৰু ১,৭০০তকৈও অধিক গাঁৱত এই প্ৰকল্পৰ জৰিয়তে যি পানী যোগান ধৰা হ’ব, সেই জলধাৰা আপামৰ মানুহৰ জীৱনধাৰাত পৰিণত হ’ব৷ আটাইতকৈ ডাঙৰ কথাটো হ’ল এই প্ৰকল্পই প্ৰকৃতাৰ্থই বর্তমানৰ কথা ভাবি গঢ়ি তোলা হোৱা নাই , অহা ২০-২২ বছৰৰ প্ৰয়োজনীয়তাৰ প্ৰতি লক্ষ্য ৰাখি ইয়াৰ নক্সা প্ৰস্তুত কৰা হৈছে৷ এই প্ৰকল্পৰ জৰিয়তে লাখ লাখ মানুহৰ ঘৰ বিশুদ্ধ খোৱা পানী প্ৰদান কৰা হ’ব৷ ইয়াৰ জৰিয়তে কেইবাহাজাৰ লোকৰ কর্মসংস্থাপনো হ’ব৷ আপোনালোকে জানে যে যেতিয়া আমি বিশুদ্ধ পানীয় জল পান কৰো, তেতিয়া আমাৰ শৰীৰত ৰোগ প্ৰতিৰোধক ক্ষমতা বৃদ্ধি পায়। ৰোগ প্ৰতিৰোধত যথেষ্ট সহায় কৰে , ৰোগ দূৰত থাকে। সেইবাবে কেৱল নলৰ জৰিয়তে পানী অহাটোৱেই যথেষ্ট নহয় , নিশ্চিতভাবে এই প্ৰকল্পই প্ৰত্যেক ঘৰত নলাৰ জৰিয়তে পানী যোগান দিয়াৰ আমাৰ লক্ষ্যক বাস্তবায়িত কৰাত ত্বৰান্বিত কৰিব৷ মই এই পানী যোগান প্ৰকল্পৰ বাবে মণিপুৰৰ জনসাধাৰণ আৰু বিশেষকৈ মোৰ মণিপুৰৰ মাতৃ-ভগ্নীসকলক বহুত বহুত শুভেচ্ছা জনাইছো৷


    বন্ধুসকল,


    বিগত বৰ্ষত যেতিয়া দেশত জল জীৱন মিশনৰ আৰম্ভ হৈছিল , তেতিয়া মই কৈছিলো, আমাৰ পূৰ্ব চৰকাৰসমূহৰ তুলনাত বহুত গুণে দ্রুত কাম কৰিব লাগিব৷ যেতিয়া ১৫ কোটিতকৈ অধিক ঘৰত নলাৰ জৰিয়তে পানী যোগান ধৰিব লাগিব , তেতিয়া এক মুহূর্তও বিলম্ব কৰা কথা ভাবিব পৰা নাযায়৷ সেইবাবে লকডাউনৰ সময়তো পঞ্চায়তসমূহৰ সৈতে গাঁৱে গাঁৱে পাইপলাইন সংস্থাপন আৰু সজাগতা বৃদ্ধিৰ কাম নিৰন্তৰ কৰি অহা হৈছে৷


    বৰ্তমানৰ পৰিস্থিতি এনে হৈছে যে প্ৰতিদিনে প্রায় দেশৰ ১ লাখ ঘৰত নলাৰ জৰিয়তে পানী যোগানৰ ব্যৱস্থা কৰা সম্ভব হৈছে৷ অর্থা ৎ , প্ৰতিদিনে ১ লাখ মাতৃ-ভগ্নীৰ জীৱনৰ পৰা পানীক লৈ দুশ্চিন্তা আমি দূৰ কৰিবলৈ সক্ষম হৈছো৷ আন কথাত ক’বলৈ হ’লে প্ৰতিদিনে ১ লাখ পৰিয়ালৰ মাতৃ-ভগ্নীৰ জীৱন সহজ কৰি তোলা হৈছে৷ জল জীৱন মিশনক দেশত এক গণ-আন্দোলন হিচাপে পৰিণত কৰাৰ সাফল্য হিচাপে ইমান দ্রুতগতিত কাম কৰা হৈছে৷ ইয়াৰ ভিতৰত গাঁৱৰ লোকসকল বিশেষকৈ , গাঁৱৰ ভগ্নীসকল , গাঁৱৰ জনপ্ৰতিনিধিসকলৰ সৈতে আলোচনাৰ জৰিয়তে ঠিক কৰিছে কোনফালে পাইপলাইন লগাব লাগিব, কোন উ ৎ সৰ পৰা জল নিয়া হ’ব , ক’ত টেংকী সাজিব আৰু ক’ত কিমান টকা লাগিব৷


    বন্ধুসকল,


    চৰকাৰী ব্যৱস্থাত ইমান ডাঙৰ বিকেন্দ্রীকৰণ , ইমান বৃহ ৎ পৰিসৰত তৃণমূল পৰ্যায়ত সবলীকৰণ-আপোনালোকে কল্পনা কৰিব পাৰেনে , পানী আমাৰ জীৱনত কিমান ডাঙৰ শক্তি হৈ আহিছে ?


    বন্ধুসকল,


    সহজ জীৱনধাৰণ , উন্নত জীৱনধাৰণৰ এক প্ৰয়োজনীয় পূব চর্ত। টকা-পইচা কম থাকিব পাৰে , বেছিও থাকিব পাৰে , কিন্তু আমাৰ সকলোৰে সহজ জীৱনধাৰণৰ অধিকাৰ আছে বিশেষকৈ আমাৰ দুখীয়া ভাই , ভনী , মাতৃ , দলিত , পিছপৰা লোক , জনজাতি - সকলোৰ জীৱনত সহজ জীৱনধাৰণৰ অধিকাৰ আছে৷


    সেইবাবে বিগত ছবছৰত ভাৰতত সহজ জীৱনধাৰণৰো এক ডাঙৰ আন্দোলন অব্যাহত আছে। ভাৰতে ইয়াৰ নাগৰিকসকলৰ জীৱনত প্ৰত্যেক প্ৰয়োজনীয় সেৱা প্ৰদানৰ চেষ্টা কৰিছে৷ বিগত ছবছৰত প্ৰতিটো পৰ্যায়ত , প্ৰত্যেক ক্ষেত্রত এনে পদক্ষেপ লোৱা হৈছে যি দুখীয়া সাধাৰণ জনতাক আগুৱাই যোৱাৰ ক্ষেত্রত উ ৎ সাহ যোগাইছে। আজি মণিপুৰসহ সমগ্ৰ ভাৰতে মুকলি স্থান শৌচমুক্ত হিচাপে ঘোষিত হৈছে। আজি ভাৰতৰ প্ৰতিখন গাঁৱত বিদ্যু ৎ সংযোগ প্ৰদান কৰা হৈছে। প্রায় প্ৰতিটো পৰিয়ালকে বিদ্যু ৎ সংযোগ দিয়া হৈছে৷ আজি দৰিদ্ৰতম ব্যক্তিৰ ৰন্ধন ঘৰতো এলপিজি গেছ পাইছে। প্ৰতিখন গাঁৱত পকী পথ নির্মাণ কৰা হৈছে৷ প্ৰতিটো দুখীয়া গৃহহীন পৰিয়ালক পকী ঘৰ নিৰ্মাণ কৰি দিয়া হৈছে৷ আটাইতকৈ ডাঙৰ সমস্যা আছিল বিশুদ্ধ খোৱা পানী, যি এতিয়া মিশন ম’ডত সম্পন্ন কৰাৰ কাম চলিছে৷


    বন্ধুসকল,


    উন্নত জীৱনযাপনৰ বাবে প্ৰগতি আৰু সমৃদ্ধিৰ সৈতে যোগাযোগ ব্যৱস্থাৰ পোনপটীয়া সম্পর্ক আছে৷ উত্তৰ - পূব ভাৰতত যোগাযোগ ব্যৱস্থাৰ উন্নয়নএ ইয়াৰ জনসাধাৰণৰ সহজ জীৱনধাৰণ সুনিশ্চিত কৰাৰ বাবে যিমান প্ৰয়োজনীয় , সিমানেই নিৰাপদ আৰু আত্মনির্ভৰ ভাৰতৰ লক্ষ্য সম্পূর্ণ কৰাৰ বাবেও অত্যন্ত প্ৰয়োজনীয়। সেইবাবে এফালে যেনেকৈ ম্যানমাৰ , ভুটান , নেপাল আৰু বাংলাদেশৰ সৈতে আমাৰ সামাজিক আৰু বাণিজ্যিক সম্পর্ক শক্তিশালী হ’ব , আনফালে, সিমানেই ভাৰতৰ ‘ পূর্বৰ বাবে কাম কৰা ’ নীতিক শক্তিশালী কৰিব৷


    আমাৰ এই উত্তৰ-পূর্বাঞ্চল এফালৰ পৰা চাবলৈ গ’লে পূব এছিয়াৰ সৈতে আমাৰ প্রাচীন সাংস্কৃতিক সম্পর্কৰ আৰু আমাৰ ভৱিষ্যতৰ বাণিজ্য , যাতায়াত আৰু পর্যটনৰ সম্পর্কৰ সিংহদ্বাৰ৷ এই ভাৱনাৰে মণিপুৰৰ সৈতে সমগ্ৰ উত্তৰ - পূব ভাৰতৰ যোগাযোগ ব্যৱস্থা উন্নত কৰাৰ বাবে প্ৰতিনিয়ত আন্তঃগাঁথনি উন্নয়নত জোৰ দিয়া হৈছে৷ পথ , ঘাইপথ , বিমান পথ , জলপথ আৰু আই-ৱেজৰ লগতে গেছ পাইপলাইনৰো আধুনিক আন্তঃগাঁথনি , অপটিকেল ফাইবাৰ আন্তঃগাঁথনি , পাৱাৰ গ্রিড ব্যৱস্থা - এনে বহুত কাম , এনে বহুত আন্তঃগাঁথনিগত উন্নয়নৰ জাল উত্তৰ - পূর্বাঞ্চলত স্থাপন কৰা হৈছে৷


    বিগত ছবছৰত সমগ্ৰ উত্তৰ-পূব ভাৰতৰ আন্তঃগাঁথনি উন্নয়নত হাজাৰ হাজাৰ কোটি টকা বিনিয়োগ কৰা হৈছে৷ উত্তৰ - পূব ভাৰতৰ ৰাজ্যসমূহৰ প্ৰতিখন ৰাজধানীক ফ’ৰলেন ঘাইপথ আৰু জিলা চহৰসমূহক দ্বৈত পথ আৰু গাঁওসমূহত সকলো ঋতুত যাতায়াত কৰিব পৰা পকী পথৰ জৰিয়তে যুক্ত কৰাৰ চেষ্টা কৰা হৈছে৷ ইয়াৰ জৰিয়তে প্রায় ৩,০০০ কিলোমিটাৰ পথ ইতিমধ্যে নির্মিত হৈছে আৰু আৰু ৬,০০০ কিলোমিটাৰ পথ নির্মাণৰ প্ৰকল্প দ্রুতগতিত আগুৱাইছে৷


    বন্ধুসকল,


    উত্তৰ - পূব ভাৰতত ৰে’ল যোগাযোগ ব্যৱস্থা উন্নত কৰাৰ ক্ষেত্রত ইমান কাম হৈছে যে প্ৰত্যেকে এই পৰিৱর্তন দেখা পাইছে৷ এফালে নতুন নতুন ষ্টেচনসমূহত ৰে’ল পাইছে, আনফালে উত্তৰ - পূব ভাৰতৰ ৰে’ল নেটৱৰ্কক ব্ৰ’ডগজলৈ ৰূপান্তৰিত কৰা হৈছে৷ আপোনালোক সকলোৱে নিশ্চিতভাবে এই পৰিৱৰ্তন অনুভৱ কৰিছে৷ প্রায় ১৪,০০০ কোটি টকা বিনিয়োগেৰে জিৰিবাম - ইম্ফল ৰে’ল লাইন নিৰ্মাণ হৈছে৷ এইটো সম্পূর্ণ হ’লে মণিপুৰৰ জনজীৱনত বহুত পৰিৱৰ্তন আহিব৷ সেইদৰে উত্তৰ - পূব ভাৰতৰ প্ৰতিখন ৰাজ্যৰ ৰাজধানীকে অহা দুবছৰৰ ভিতৰত উন্নত ৰে’ল নেটৱর্কৰ জৰিয়তে সংযোগ কৰাৰ কাম দ্রুতগতিতে আগুৱাই গৈছে৷


    বন্ধুসকল,


    পথ আৰু ৰে’লপথক বাদ দি উত্তৰ-পূব ভাৰতত বিমান যোগাযোগো সিমানেই গুৰুত্বপূর্ণ। বৰ্তমান উত্তৰ - পূব ভাৰতত সৰু-ডাঙৰ মিলি প্রায় ১৩টা সক্রিয় বিমানবন্দৰ আছে৷ ইম্ফল বিমানবন্দৰসহ উত্তৰ - পূব ভাৰতত সক্রিয় বিমানবন্দৰসমূহৰ সম্প্ৰসাৰণৰ জৰিয়তে সেইবোৰত আধুনিক সেৱা গঢ়ি তুলিবলৈ ৩,০০০ কোটি টকাতকৈও অধিক ধন আৱণ্টন কৰা হৈছে৷


    বন্ধুসকল,


    উত্তৰ - পূব ভাৰতৰ বাবে আন এক ডাঙৰ প্ৰকল্প দ্রুতগতিত চলি আছে , সেয়া হ’ল অন্তর্দেশীয় জলপথৰ সৈতে যোগাযোগ স্থাপন। এই ক্ষেত্রত মই এক ডাঙৰ বিপ্লৱ প্ৰত্যক্ষ কৰিছো৷ উত্তৰ - পূব ভাৰতত এতিয়া ২০টাতকৈও অধিক ৰাষ্ট্ৰীয় জলপথ আৰম্ভ কৰাৰ কাম আগবাঢ়িছে। ভৱিষ্যতত ইয়াৰ যোগাযোগ ব্যৱস্থা কেৱল শিলিগুৰি কৰিড’ৰলৈকে সীমাবদ্ধ হৈ নাথাকে৷ এতিয়া সমুদ্ৰ আৰু নদীসমূহৰ নেটৱর্কৰ জৰিয়তে এক অপ্ৰতিৰোধ্য যোগাযোগ ব্যৱস্থা গঢ়ি তোলাৰ কাম আৰম্ভ হৈছে৷ যোগাযোগ ব্যৱস্থা উন্নয়নৰ ফলত আটাইতকৈ অধিক লাভবান হৈছে আমাৰ উদ্যোগপতি আৰু আমাৰ কৃষকসকল৷ সেইদৰে উত্তৰ - পূব ভাৰতত মাল পৰিবহণৰ সময়ো ৰাহি হৈছে৷ আন এক লাভ হৈছে উত্তৰ - পূব ভাৰতৰ গাঁওসমূহৰ পৰা কৃষকসকলৰ উ ৎ পাদিত গাখীৰ, শাক-পাচলি আৰু ইয়াৰ বিভিন্ন খনিজ পদার্থ দেশ - বিদেশৰ ডাঙৰ বজাৰসমূহলৈ পোনপটীয়াকৈ প্ৰেৰণ কৰিব পৰা গৈছে৷


    বন্ধুসকল,


    উত্তৰ - পূব ভাৰতৰ প্রাকৃতিক আৰু সাংস্কৃতিক বৈচিত্র্যই এই দেশৰ সাংস্কৃতিক শক্তিৰ এক ডাঙৰ প্ৰতীক। এই শক্তিয়ে ভাৰতৰ সন্মান আৰু শৌর্য্যৰো প্ৰতীক৷ এনে পৰিপ্রেক্ষিতত আধুনিক আন্তঃগাঁথনি গঢ় লৈ উঠিলে এই ৰাজ্যসমূহত পর্যটনো শক্তিশালী হ’ব৷ মণিপুৰকে ধৰি উত্তৰ - পূর্বাঞ্চলৰ পর্যটনৰ সম্ভাৱনা আজিও সঠিকভাবে অনাবিষ্কৃত হৈ ৰৈছে। এতিয়া মই দেখিছো বিভিন্ন সামাজিক মাধ্যম আৰু ভিডিঅ’ ষ্ট্ৰিমিঙৰ জৰিয়তে দেশ - বিদেশত উত্তৰ - পূব ভাৰতৰ যি ছবি প্ৰেৰণ কৰা হৈছে, সেইবোৰে ইয়াৰ পর্যটনৰ বিকাশৰ সুফলে প্ৰতিটো পৰিয়ালক উপকৃত কৰিব৷ উত্তৰ - পূব ভাৰতৰ পর্যটনৰ ক্ষেত্রত অনাবিষ্কৃত স্থানসমূহৰ ভিডিঅ’ই সকলোকে আশ্চর্যচকিত কৰি তুলিছে। সকলোৱে এইটো ভাবি গৌৰৱবোধ কৰিছে যে এই স্থান আমাৰ দেশতে আছে৷ উত্তৰ - পূব ভাৰতে ইয়াৰ এই শক্তিকে সম্পূর্ণভাৱে ব্যৱহাৰ কৰক , ইয়াৰ নৱ প্ৰজন্মৰ কর্মসংস্থাপনৰ সুযোগ গঢ়ি তোলক - এই ভাৱানা মনত লৈ চৰকাৰে বহুত কাম কৰি আহিছে৷


    বন্ধুসকল,


    উত্তৰ - পূবাঞ্চল এদিন ভাৰতৰ উন্নয়নৰ চালিকাশক্তি হৈ উঠাৰ ক্ষমতা আছে৷ এই বিশ্বাস প্ৰতিদিনে মোৰ মনত আৰু অধিক সুদৃঢ় হৈছে কাৰণ এতিয়া সমগ্ৰ উত্তৰ - পূর্বাঞ্চলত শান্তি পুনৰ স্থাপিত হৈছে৷ যি অঞ্চলৰ পৰা আগতে কেৱল নেতিবাচক খবৰ আহিছিল, তাত এতিয়া শান্তি , উন্নয়ন আৰু সমৃদ্ধিৰ মন্ত্ৰ গুঞ্জৰিত হৈছে৷


    এফালে য’ত মণিপুৰত অৱৰোধ - প্ৰতিৰোধ ইতিহাসৰ অংশ হৈ উঠিছিল। অলপ আগতে আমাৰ মুখ্যমন্ত্রী মহোদয়ে কৈছিল মইও মোৰ ফালৰ পৰা উত্তৰ - পূব ভাৰতৰ নাগৰিকসকলক বিশেষকৈ মণিপুৰৰ জনগণক আন্তৰিক অভিনন্দন জনাইছো৷ আপোনালোক মোৰ সৈতে আছে , মোৰ কণ্ঠক শক্তি দিছে আৰু আজি মণিপুৰত প্ৰতিৰোধ - অৱৰোধ অতীত হৈ পৰিছে৷ অসমত কেইবা দশক ধৰি যি হিংসাৰ বাতাবৰণ গঢ় লৈ উঠিছিল সেয়াও এতিয়া স্থিমিত হৈছে৷ ত্রিপুৰা আৰু মিজোৰামৰ যুৱকসকলেও হিংসাৰ পথ ত্যাগ কৰিছে। এতিয়া ব্রূ - ৰিয়াং শৰণার্থীসকলে এক উন্নত জীৱনৰ দিশত আগুৱাই গৈছে৷


    বন্ধুসকল,


    উন্নত আন্তঃগাঁথনি, যোগাযোগ ব্যৱস্থা আৰু শান্তি - যেতিয়া এই তিনিটা দিশ উন্নত হয় , তেতিয়া উদ্যোগৰ বাবে , বিনিয়োগেৰ বাবে সম্ভাৱনা বহুত বেছি বাঢ়ি যায়। উত্তৰ - পূব ভাৰতত জৈবিক শস্য আৰু বাঁহ - এই দুটাৰ ইমান শক্তি আছে, যি আত্মনির্ভৰ ভাৰত অভিযানক শক্তিশালী কৰি তোলাৰ সামর্থ্য আছে৷ মই যেতিয়া আপোনালোকৰ সৈতে কথা কও এই সুযোগত উত্তৰ - পূব ভাৰতৰ কৃষক ভাই - ভনীসকলক বিশেষভাৱে ক’ব বিচাৰো , মই দীর্ঘদিন ধৰি একেৰাহে কৈ আহিছো যে উত্তৰ - পূব ভাৰত দেশৰ জৈৱিক ৰাজধানী হৈ উঠিব পাৰে৷ আজি মই আন এটি কথা ক’ব বিচাৰো৷ বৰ্তমান কেইগৰাকীমান বৈজ্ঞানিকৰ সৈতে আলোচনাৰ সুযোগ হয়৷ তেওঁলোক আছিল কৃষি বিজ্ঞানী আৰ আছিল কেইবাজনো কৃষি অর্থনীতিবিদ৷ তেওঁলোকে মোক এক মজাৰ কথা ক’লে৷ তেওঁলোকে মোক ক’লে উত্তৰ - পূব ভাৰতৰ কৃষকসকলে যদি অধিক পৰিমাণে পামোলিনৰ খেতি আৰম্ভ কৰে, তেতিয়াহ’লে ইয়াৰ কৃষকসকলে বৃহ ৎ সাফল্য লাভ কৰিব৷ আজি ভাৰতত পামোলিন তেলৰ নিশ্চিত বজাৰ আছে৷ উত্তৰ - পূব ভাৰতৰ কৃষকসকলে জৈৱিক খেতিৰ জৰিয়তে পামোলিনকো যুক্ত কৰিলে আপোনালোকে কল্পনা কৰিব পাৰে যে আপোনালোক ভাৰতৰ কিমান ডাঙৰ সেৱা কৰিব ? আমাৰ অর্থনীতিক কিমান নতুন গতি প্ৰদান কৰিব ? মই উত্তৰ - পূব ভাৰতৰ সকলো ৰাজ্য চৰকাৰক অনুৰোধ জনাইছো আপোনালোক নিজৰ নিজৰ ৰাজ্যত পামোলিন অভিযান আৰম্ভ কৰক৷ কৃষকসকলক শিক্ষিত কৰক , প্রেৰণা যোগাওক আৰু ভৱিষ্যতে মোৰ ফালৰ পৰা যদি এই কৃষকসকলক কোনো সাহায্যৰ প্ৰয়োজন হয় , তাৰ বাবেও আমি আলোচনাৰ জৰিয়তে কোনো প্ৰকল্প প্ৰস্তুত কৰিব পাৰো৷ এই বিষয়ত চিন্তা-চৰ্চা কৰিব পাৰে৷ এই কথাকে আজি মই মণিপুৰৰ ভাই - ভনীসকলক ক’ব বিচাৰো৷


    মোৰ উত্তৰ - পূব ভাৰতৰ ভাই-ভনীসকল সদাই লোকেলৰ বাবে ভোকেল আছিল৷ কেৱল তেওঁলোকেই ভোকেল নাছিল, উত্তৰ - পূর্বাঞ্চলৰ বৈশিষ্ট্য হ’ল তেওঁলোকে লোকেলৰ বাবে গর্বিত। মোৰ মনত আছে যেতিয়া মই এনে স্কার্ফ লও , তেতিয়া যি ৰাজ্যৰ স্কার্ফ লও সেই ৰাজ্যৰ মানুহে গর্বৰে তাক লৈ উচাহ দেখুৱাই৷ নিজৰ এলেকাৰ উ ৎ পাদিত সামগ্ৰীক লৈ গৌৰৱ হোৱাটো বহুত ডাঙৰ কথা৷ সেইবাবে লোকেলৰ বাবে ভোকেল হোৱাক লৈ উত্তৰ - পূর্বৰ মানুহক বুজোৱা চেষ্টা মই নকৰাই ভাল৷ কাৰণ, আপোনালোক ইয়াতকৈ চাৰি খোজ আগুৱাই আছে৷ আপোনালোকতো লোকেলৰ বাবে বহুত বেছি গৌৰৱ কৰাৰ ব্যক্তি৷ আপোনালোক ইয়াৰ বাবে অহংকাৰ কৰিব পাৰে যে এইটো আমাৰ৷ এয়াই উত্তৰ - পূব ভাৰতৰ শক্তি৷


    যিসমূহ সামগ্ৰী উত্তৰ - পূব ভাৰতত উ ৎ পাদিত হয় তাৰ ভিতৰত অধিকাংশই মূল্য সংযোজন , মুল্য উন্নয়ন আৰু বজাৰে পোৱাৰ ক্ষেত্রত বহুত সময়তে ৰাহি হৈ থাকি যায়৷ দেশৰ অন্যান্য অংশৰ মানুহে নাজানেই৷ এতিয়া আত্মনির্ভৰ ভাৰত অভিযানৰ জৰিয়তে স্থানীয় সামগ্ৰীৰ মূল্য সংযোজন আৰু বিপণন কৰাৰ বাবে পাইকাৰী বিপণন ব্যৱস্থাক উন্নত কৰা হৈছে৷ এই পাইকাৰী বিপণন ব্যৱস্থাৰ জৰিয়তে কৃষিজাত সামগ্ৰী ষ্টার্ট - আপ আৰু অন্যান্য উদ্যোগসমূহকো সকলো সুবিধা প্ৰদান কৰিব লাগিব৷ এই ক্ষেত্রত উত্তৰ - পূব ভাৰতৰ জৈৱিক শস্যই দেশ-বিদেশৰ বজাৰ পোৱাত প্ৰতিটো প্ৰয়োজনীয় সেৱা হাততে পোৱা যাব৷


    বন্ধুসকল


    উত্তৰ - পূব ভাৰতৰ দেশৰ আমদানি কৰা বাঁহৰ চাহিদাক স্থানীয় উ ৎ পাদনৰ জৰিয়তে পূৰণ কৰাৰ ক্ষমতা আছে৷ ভাৰতত ধূপকাঠিৰ ব্যাপক চাহিদা আছে৷ কিন্তু তাৰবাবে আমি কোটি কোটি টকাৰ বাঁহ আমদানি কৰিব লগা হয়। এনে পৰিস্থিতিক পৰিৱর্তনৰ বাবে দেশত যথেষ্ট কাম হৈছে৷ ইয়াৰ দ্বাৰা উত্তৰ - পূব ভাৰতৰ ৰাজ্যসমূহ যথেষ্ট উপকৃত হ’ব৷


    বন্ধুসকল,


    উত্তৰ - পূব ভাৰতৰ বাঁহ উদ্যোগক উ ৎ সাহ দিয়াৰ বাবে ইতিমধ্যে এক বেম্বু ইণ্ডাষ্ট্ৰিয়েল পার্কৰ স্বীকৃতি দিয়া হৈছে৷ কেৱল ইমানেই নহয়, নুমলীগড়ত বাঁহৰ পৰা জৈৱিক ইন্ধন উ ৎ পাদনৰ কাৰখানা গঢ়ি তোলা হৈছে৷ নেচনেল বেম্বু মিশনৰ জৰিয়তে বাঁহ খেতি , হস্তশিল্পৰ সৈতে জড়িত শিল্পীসকল আৰু অন্যান্য সেৱাৰ বাবে কেইবাশ কোটি টকা বিনিয়োগ কৰা হৈছে৷ ইয়াৰ জৰিয়তে উত্তৰ - পূর্বাঞ্চলৰ যুব সম্প্ৰদায় আৰু ইয়াৰ ষ্টার্ট - আপসমূহ যথেষ্ট পৰিমাণে উপকৃত হ’ব৷


    বন্ধুসকল,


    উত্তৰ - পূর্বাঞ্চলৰ এই দ্রুত পৰিৱর্তনত যিবোৰ ৰাজ্য আটাইতকৈ বেছি সক্রিয় হ’ব , তেওঁলোকেই অধিক উপকৃত হ’ব৷ মণিপুৰৰ সন্মুখত অপৰিসীম সুযোগ আছে আৰ মোৰ দৃঢ় বিশ্বাস , মণিপুৰে এই সুযোগ এৰি নিদিয়ে৷ এইবোৰৰ জৰিয়তে এই ৰাজ্যৰ কৃষক ভাই-ভনীসকল , তৰুণ উদ্যোগীসকল অধিক পৰিমাণে লাভবান হ’ব৷ আমি চেষ্টা কৰিছো যাতে মণিপুৰৰ যুৱ সম্প্ৰদায়ৰ স্থানীয় পৰ্যায়তে কর্মসংস্থাপন হয়। স্বাস্থ্য , শিক্ষা , দক্ষতা উন্নয়ন , ষ্টার্ট - আপ আৰু অন্যান্য প্ৰশিক্ষণৰ বাবে এতিয়া ৰাজ্যখনত বহু প্ৰতিষ্ঠান গঢ় লৈ উঠিছে৷


    ৰাষ্ট্ৰীয় ক্রীড়া বিশ্ববিদ্যালয় আৰু বিশ্বমানৰ ষ্টেডিয়াম নির্মাণৰ ফলত মণিপুৰ দেশৰ ক্রীড়া মেধাক উজ্জ্বল কৰি তোলাৰ ক্ষেত্রত এক ডাঙৰ হাবত পৰিণত হৈছে। কেৱল ইমানেই নহয়, দেশৰ অন্যান্য অংশইও মণিপুৰকে ধৰি উত্তৰ - পূব ভাৰতৰ সকলো শিক্ষার্থীৰ এতিয়া ছাত্রাবাসসহ সকলো উন্নত সেৱা প্ৰদান কৰা হৈছে৷ উন্নয়ন আৰু বিশ্বাসৰ এই পথক আমি আৰু শক্তিশালী কৰি যাব লাগিব৷ পুনৰবাৰ আপোনালোক সকলোকে এই নতুন পানী যোগান প্ৰকল্পৰ বাবে বহুত বহুত শুভকামনা জনাইছো৷


    বিশেষকৈ আমাৰ মাতৃ-ভগ্নীৰ আশীর্বাদ , আমাৰ সেই শক্তিতে বলীয়ান কৰি তোলক যাতে মোৰ দেশৰ প্ৰত্যেক নাগৰিকৰ ঘৰে ঘৰে নলাৰ জৰিয়তে পানী পোৱাৰ স্বপ্ন বাস্তবায়ানত ক’তো কোনো বাধা নহয়৷ নির্ধাৰিত সময়ৰ পূৰ্বেই যেন আমি সকলো কাম কৰিব পাৰো৷ মণিপুৰৰ মাতৃ-ভগ্নীসকলে আমাক এই আশীর্বাদ দিয়ক৷ আমি কাম কৰিব বিচাৰো৷ কাম কৰাৰ বাবে আমাৰ আশীর্বাদ দিয়ক৷ আপোনালোকৰ আশীর্বাদত বহুত শক্তি আছে৷ কেইদিনমানৰ পাছতে ৰাখী উ ৎ সৱ আহি আছে। মই আপোনালোকক অনুৰোধ জনাইছো , আপোনালোক আশীর্বাদ প্রার্থনা কৰক৷ আপোনালোক সকলোৱে নিজৰ স্বাস্থ্যৰ প্ৰতি যত্নপৰ হওক৷ পৰিচ্ছন্নতাৰ ক্ষেত্রত উত্তৰ - পূব ভাৰতে সদাই অতি সজাগ আৰু সতর্ক। উত্তৰ - পূব ভাৰতে এই ক্ষেত্রত সদাই দেশৰ অন্যান্য অংশৰ বাবে আৰ্হি হিচাপে বিবেচিত হৈ আহিছে৷ কিন্তু আজি যেতিয়া আমি ক’ৰোনাৰ বিৰুদ্ধে যুঁজ দিছো, তেতিয়াহ’লে দুই গজ দূৰত্ব , মাস্ক পিন্ধা আৰু বাৰে বাৰে হাত ধোঁৱা , ছেনিটাইজ কৰা , কেতিয়াও য’তে-ত’তে থুই নেপেলোৱা, পৰিৱেশক লেতেৰা নকৰাৰ দৰে নিষেধাজ্ঞাসমূহ সযত্নে পালন কৰিব লাগিব৷ আজি ক’ৰোনাৰ বিৰুদ্ধে যুঁজত এইবোৰ আটাইতকৈ শক্তিশালী অস্ত্ৰ৷ এইবোৰেই আমাৰ ক’ৰোনাৰ বিৰুদ্ধে যুঁজত আটাইতকৈ সহায়ক হৈ উঠিব৷


    বহুত বহুত ধন্যবাদ !!!


    *****


    VRRK/VJ/BM /DB

    
    
    (Release ID: 1656101) Visitor Counter : 1
    
    
      Read this release in: English , Urdu , Marathi , Hindi , Bengali , Manipuri , Punjabi , Gujarati , Odia , Tamil , Telugu , Kannada , Malayalam