      তথ্য আৰু সম্প্ৰচাৰ মন্ত্ৰালয়

      পিআইবি, গুৱাহাটীৰদ্বাৰা উত্তৰ পূব পাৰ্বত্য বিশ্ববিদ্যালয়ৰ গণ সংযোগৰ ছাত্ৰ-ছাত্ৰীৰে মত-বিনিময় অনুষ্ঠান সম্পন্ন
      
      তথ্য হ’ল অস্তিত্ব বৰ্তাই ৰখাৰ ক্ষমতাঃ এল.আৰ. বিশ্বনাথ

      Posted On: 15 JUL 2020 4:15PM by PIB Guwahati

    প্ৰেছ ইনফৰ্মেশ্যন ব্যুৰ ’ , গুৱাহাটীয়ে আজি শ্বিলংস্থিত উত্তৰ পূব পাৰ্বত্য বিশ্ববিদ্যালয়ৰ সাংবাদিকতা আৰু গণ সংযোগ বিভাগৰ ছাত্ৰ-ছাত্ৰীসকলৰ সৈতে “ তথ্য প্ৰযুক্তি আৰু যোগাযোগ- চৰকাৰী কাম-কাজত পাৰস্পৰিক অৱলম্বন ” সন্দৰ্ভত এটি মত-বিনিময় অনুষ্ঠান অনুষ্ঠিত কৰে।


    এই মত-বিনিময় অনুষ্ঠানটিৰ মূল উদ্দেশ্য আছিল চৰকাৰী কাৰ্য সম্পাদন কৰোতে যোগাযোগ ব্যৱস্থাত তথ্য প্ৰযুক্তিৰ উত্থান আৰু ডিজিটেল অগ্ৰগতিয়ে কিদৰে ইয়াক সহজ কৰি তুলিব পাৰে সেই সন্দৰ্ভত ছাত্ৰ-ছাত্ৰীসকলক অৱগত কৰোৱা আৰু তেওঁলোকৰ জ্ঞানৰ পৰিসৰ বৃদ্ধি কৰা।


    মত-বিনিময় অনুষ্ঠানটিত ছাত্ৰ-ছাত্ৰীসকলৰে আলোচনাত ভাগ লয় তথ্য আৰু সম্প্ৰচাৰ মন্ত্ৰণালয়ৰ উত্তৰ পূব মণ্ডলৰ বিভাগীয় মুৰব্বী, শ্ৰী এলআৰ বিশ্বনাথে। তথ্যক অস্বিত্ব বৰ্তাই ৰখাৰ ক্ষমতা বুলি অভিহিত কৰি শ্ৰী বিশ্বনাথে তথ্য প্ৰযুক্তিৰ ব্যাপক উপযোগিতা কিদৰে যোগাযোগৰ অৰ্থে আশীৰ্বাদস্বৰূপ হৈ উঠিছে সেই কথা উল্লেখ কৰে। “ শেহতীয়া প্ৰযুক্তিৰ অগ্ৰগতিত তথ্যৰ গতিশীলতাই হৈছে তথ্য প্ৰযুক্তি ”, তেওঁ কয়। চৰকাৰী কাম-কাজৰ প্ৰসংগৰ উল্লেখৰে শ্ৰী বিশ্বনাথে কয় যে যোগাযোগ ব্যৱস্থাত উত্থান হোৱা আই টি আৰু ডিজিটেল অগ্ৰগতিক যদিহে ব্যাপকভাৱে ব্যৱহাৰ আৰু বিবৃত কৰা হয় , তেতিয়াহ ’ লে চৰকাৰী কাম-কাজসমূহত পূৰ্বে কেতিয়াও নোহোৱা সুচলতা প্ৰত্যক্ষ কৰিব পাৰি। তেওঁ জনাই যে চৰকাৰী কাৰ্যালয়সমূহক পেপাৰলেছ কৰি তোলাৰ অৰ্থে বিস্তৃতভাৱে ই-অফিচৰ জৰিয়তে ই-গৰ্ভানেন্স আৰু চৰকাৰী ই-মাৰ্কেটপ্লেছ আৰম্ভৰ প্ৰস্তাৱ ইতিমধ্যে ভাৰত চৰকাৰৰদ্বাৰা গ্ৰহণ কৰা হৈছে। তেওঁ তদুপৰি বৰ্তমানে অব্যাহত থকা সংকটৰ পৰিস্থিতিত প্ৰেছ ইনফৰ্মেশ্যন ব্যুৰ ’ আৰু ব্যুৰ ’ অৱ আউটৰীচ কমিউনিকেশ্যনে তথ্য প্ৰযুক্তিৰ ব্যৱহাৰৰ জৰিয়তে জনসাধাৰণৰ মাজত সঠিক তথ্য যোগান ধৰাৰ অৰ্থে কিদৰে কাম কৰি আছে সেই সন্দৰ্ভত ব্যাখ্যা আগবঢ়ায়।


    শ্ৰী এলআৰ বিশ্বনাথে “ তথ্য প্ৰযুক্তি আৰু যোগাযোগ- চৰকাৰী কাম-কাজত পাৰস্পৰিক অৱলম্বন ” সন্দৰ্ভত প্ৰেজেনটেশ্যন আগবঢ়াই শেষত এই সন্দৰ্ভত প্ৰশ্নৰ উত্তৰ প্ৰদান কৰে। এই মত-বিনিময় অনুষ্ঠানটিত প্ৰায় ২৫ গৰাকী অংশগ্ৰহণকাৰী উপস্থিত থাকে। উত্তৰ পূব পাৰ্বত্য বিশ্ববিদ্যালয়ৰ ছাত্ৰ-ছাত্ৰীসকলে প্ৰশ্নোত্তৰ শিতানটোত সক্ৰিয়ভাৱে অংশগ্ৰহণ কৰে।


    উত্তৰ পূব পাৰ্বত্য বিশ্ববিদ্যালয়, শ্বিলঙৰ সাংবাদিকতা আৰু গণ সংযোগ বিভাগৰ সহকাৰী অধ্যাপক কমলজিৎ চিৰমে ছাত্ৰ-ছাত্ৰীসকলৰ লাভালাভৰ অৰ্থে এনে মত-বিনিময় অনুষ্ঠানৰ আয়োজন কৰাৰ বাবে প্ৰেছ ইনফৰ্মেশ্যন ব্যুৰ ’ , গুৱাহাটীক কৃতজ্ঞতা জনোৱাৰ লগতে এই মত-বিনিময় অনুষ্ঠানত ভাগ লোৱাৰ বাবে শ্ৰী এলআৰ বিশ্বনাথকো কৃতজ্ঞতা জ্ঞাপন কৰে।


    প্ৰেছ ইনফৰ্মেশ্যন ব্যুৰ ’ , গুৱাহাটীৰ যুটীয়া সঞ্চালক শ্ৰীমতী কীৰ্তি তিৱাৰীয়ে আজিৰ অনুষ্ঠানটিত আদৰণি ভাষণ প্ৰদান কৰে। আজিৰ মত-বিনিময় অনুষ্ঠানটিৰ আঁত ধৰে শ্ৰীমতী স্মিতা শইকীয়াই।


    প্ৰেছ ইনফৰ্মেশ্যন ব্যুৰ ’ , গুৱাহাটীয়ে চৰকাৰী তথ্য প্ৰণালীয়ে কিদৰে কাম কৰে তাক অৱগত কৰাৰ উদ্দেশ্যৰে অনাগত দিনসমূহত উত্তৰ পূবৰ ভিন্ন বিশ্ববিদ্যালয় আৰু শিক্ষানুষ্ঠানসমূহৰ গণ সংযোগৰ ছাত্ৰ-ছাত্ৰীসকলৰে সৈতে এলানি মত-বিনিময় অনুষ্ঠানৰ আয়োজন কৰিছে।


    *******

    
    
    (Release ID: 1638752) Visitor Counter : 4
    
    
      Read this release in: English