      স্বাস্থ্য আৰু পৰিয়াল কল্যাণ মন্ত্ৰালয়

      বিশ্ব হেপাটাইটিছ দিৱস উপলক্ষে সাংসদসকলৰ মাজত সজাগতা গঢ়ি তুলিবলৈ দ্বিতীয় এমপেথী ই-কনক্লেভত অংশগ্ৰহণ কৰিলে ড০ হর্ষ বর্ধনে
      
      “এই বছৰৰ বিষয়বস্তু ‘ক’ভিডৰ সময়ত আপোনাৰ যকৃতটো সুস্থ কৰি ৰাখক’ অতি সময়োপযোগী প্ৰাসংগিক হিচাপে পৰিগণিত হৈছে”

      Posted On: 28 JUL 2020 11:55AM by PIB Guwahati

    বিশ্ব হেপাটাইটিছ দিৱস উপলক্ষে ইনষ্টিটিউট অৱ লিভাৰ এণ্ড বাইলিয়েৰী ছায়েন্সেছে(আইএলবিএছ) আজি দ্বিতীয় এমপেথী ই - কনক্লেভৰ আয়োজন কৰে৷ অনুষ্ঠানত মুখ্য অতিথি হিচাপে উপস্থিত থাকে লোকসভাৰ অধ্যক্ষ শ্রী ওম বিৰলা। আইন আৰু ন্যায় মন্ত্রী শ্রী ৰবিশংকৰ প্ৰসাদে অনুষ্ঠানত ডিজিটেল মাধ্যমযোগে অংশগ্ৰহণ কৰে৷ কেন্দ্রীয় স্বাস্থ্য আৰু পৰিয়াল কল্যাণ মন্ত্রী ড০ হর্ষ বর্ধনে অনুষ্ঠানত সন্মানীয় অতিথি হিচাপে অংশগ্ৰহণ কৰে৷ সাংসদসকলৰ মাজত হেপাটাইটিছৰ বিষয়ে সজাগতা সৃষ্টি কৰিবলৈ ভাৰতীয় বিমানবন্দৰ প্ৰাধিকৰণৰ সৈতে যুটীয়া প্ৰচেষ্টাৰে এই অনুষ্ঠানৰ আয়োজন কৰা হৈছে৷


    আইএলবিএছৰ সঞ্চালক ড০ এছ কে ছাৰিনে অনুষ্ঠানত সুস্থ যকৃ ৎ আৰু হেপাটাইটিছৰ বিৰুদ্ধে মানুহক সজাগ কৰি তোলাৰ বাবে কেতবোৰ তথ্য উপস্থাপন কৰে৷ অনুষ্ঠানৰ মূল বিষয়বস্তু আছিল -“ এম্পাৱাৰিং পিপল ইন হেপাটাইটিছঃ দ্য এমপেথী কেম্পেইন ” ৷


    সন্মিলনৰ উদ্বোধনী ভাষণত লোকসভাৰ অধ্যক্ষ শ্রী ওম বিৰলাই কয় যে মহামাৰীৰ বাবে এই অনুষ্ঠানটো বৈদ্যুতিন মাধ্যমযোগে আয়োজন কৰিব লগা হৈছে৷ বিশ্বৰ পৰা হেপাটাইটিছ-চি নির্মূল কৰা আৰু ২০৩০চনৰ ভিতৰত হেপাটাইটিছ - বি সংক্ৰমিতসকলৰ সংখ্যা হ্ৰাস কৰাৰ বাবে বিশ্ব স্বাস্থ্য সংস্থাৰ প্ৰচেষ্টাৰ প্ৰতি সহায় কৰিবলৈ প্ৰতিশ্ৰুতিবদ্ধ ভাৰত৷ তেওঁ এই ৰোগৰ বিষয়ে সজাগতা সৃষ্টি কৰিবলৈ ইয়াক গন আন্দোলনৰ ৰূপ দিয়া প্ৰয়োজন বুলি কয়৷


    অনুষ্ঠানত অংশগ্ৰহণকাৰী সকলোকে আদৰণি জনাই ড০ হর্ষ বর্ধনে কয় যে ক’ভিড মহামাৰীৰ সময়ত আমি সকলোৱে যকৃ ৎ টো সুৰক্ষিত ৰখাটো প্ৰয়োজন। প্ৰধানমন্ত্রী শ্রী নৰেন্দ্ৰ মোদীৰ সক্রিয় প্ৰচেষ্টা দেশত আমি ক’ভিড - ১৯ৰ সংক্ৰমণ নিয়ন্ত্ৰণ কৰিব পাৰিছো৷ ক’ভিড সংক্ৰমণজনিত মৃত্যুৰ হাৰ ২-৩ শতাংশৰ মাজত আৰু অধিকাংশ সংক্ৰমিত ব্যক্তিৰে উপসর্গ নাই৷ যিসকলে অন্যান্য জটিল ৰোগ যেনে-মধুমেহ, মেদবহুলতা বা যকৃতৰ বিভিন্ন ৰোগত আক্ৰান্ত তেওঁলোক এই সময়ত সতর্ক হৈ থকাটো প্ৰয়োজন। আয়ুষ্মান ভাৰত-স্বাস্থ্য আৰু আৰোগ্য কেন্দ্ৰসমূহে নিৰন্তভাৱে এই মহামাৰী মোকাবিলা কৰাৰ চিকি ৎ সা চলি আছে।


    হেপাটাইটিছৰ প্ৰসংগত ড০ হর্ষ বর্ধনে কয় যে হেপাটাইটিছ বর্তমান এক আন্তঃৰাষ্ট্ৰীয় সমস্যা। অথচ আমাৰ দেশত জনসাধাৰণ তথা বহু চিকি ৎ সকে ভাইৰেল হেপাটাইটিছৰ বিষয়ে নাজানে৷ হেপাটাইটিছ - বি আৰু চি যকৃতৰ কৰ্কট আৰু যকৃতৰ বিভিন্ন জটিল ৰোগৰ মূল কাৰণ। কিন্তু, দীর্ঘস্থায়ী ভাইৰেল হেপাটাইটিছ সংক্ৰমিতসকলে নাজানেই যে তেওঁলোকৰ ৰোগৰ মূল কাৰণ কি? সেইবাবে ‘ টক, টেষ্ট এণ্ড ট্রিট ’- এই প্ৰচেষ্টাৰ জৰিয়তে বিভিন্ন বেচৰকাৰী সংগঠনসমূহক আইএলবিএছৰ কাৰ্যসূচীত অংশগ্ৰহণ কৰাৰ বাবে কেন্দ্রীয় স্বাস্থ্য আৰু পৰিয়াল কল্যাণ মন্ত্রী আহ্বান জনায়৷


    ক’ভিড-১৯ সংক্ৰমণৰ মাজতে সকলো অংশগ্ৰহণকাৰীয়ে অনুষ্ঠানৰ শেষত ‘সুস্থ যকৃ ৎ- সুস্থ ভাৰত’ৰ লগতে এই সজাগতা বাৰ্তা অতি কমেও ১০গৰাকী ব্যক্তি জনোৱাৰ সংকল্প গ্ৰহণ কৰে৷


    এছইএআৰঅ’(হু) আঞ্চলিক সঞ্চালক ড০ পুনম খেট্ৰাপাল, দিল্লীৰ মুখ্য সচিব বিজয় কুমাৰ দেৱ, ভাৰতীয় বিমান প্ৰাধিকৰণৰ অধ্যক্ষ অৰৱিন্দ সিঙৰ লগতে অন্যান্য সাংসদ আৰু দৰ্শকে ডিজিটেল মঞ্চৰ জৰিয়তে অংশগ্ৰহণ কৰে৷


    ****


    MV/SG /DB

    
    
    (Release ID: 1641829) Visitor Counter : 7
    
    
      Read this release in: English , Hindi , Marathi , Manipuri , Bengali , Punjabi , Tamil , Telugu , Malayalam