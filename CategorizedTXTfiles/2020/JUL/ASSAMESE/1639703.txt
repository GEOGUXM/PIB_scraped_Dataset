      বিত্ত মন্ত্ৰালয়

      কৰদাতাসকলৰ ই-ফাইল দাখিল আৰু অধিক সৰলীকৰণৰ বাবে নতুন প্ৰপত্ৰ ২৬ এএছ আৰম্ভ কৰা হ’ব
      
      Posted On: 18 JUL 2020 1:37PM by PIB Guwahati


    ক্ষীপ্ৰ আৰু নিৰ্ভুলভাৱে আয়কৰ জমা দিয়াৰ ক্ষেত্ৰত কৰদাঁতাসকলৰ ই-ফাইল ব্যৱস্থাত আৰু অধিক সুবিধা প্ৰদান কৰিবৰ বাবে ২৬ এএছ নামৰ এক নতুন প্ৰ-পত্ৰ আৰম্ভ কৰা হৈছে। কৰ দাখিল সংক্ৰান্তীয় এই নতুন ফৰ্ম বা প্ৰ-পত্ৰখনত কৰদাঁতাসকলে তেওঁলোকৰ আৰ্থিক লেনদেন সংক্ৰান্তীয় আৰু কিছু বিৱৰণ ইয়াত উল্লেখ কৰাৰ সুবিধা লাভ কৰিব।


    আয়কৰ দপ্তৰে একাধিক আৰ্থিক লেনদেন সংক্ৰান্তীয় বিৱৰণ দাখিল কৰা কৰদাঁতাসকলৰ পৰা যি মতামত লাভ কৰিছে , সেই অনুযায়ী আৰ্থিক লেনদেন সংক্ৰান্তীয় বিৱৰণবোৰ ফৰ্ম নম্বৰ ২৬এএছৰ অংশ ই-ত দেখুওৱা হৈছে। ৰিটাৰ্ন দাখিলৰ ক্ষেত্ৰত ই-ফাইলিং ব্যৱস্থাক সৰল কৰিবলৈ আৰু কৰৰ ক্ষেত্ৰত দায়বদ্ধতা বজাই ৰাখিবলৈ কৰদাঁতাসকলৰ আয়কৰ ৰিটাৰ্ন দাখিলৰ সুবিধাৰ্থে নতুন এই ফৰ্ম আৰম্ভ কৰা হৈছে। ইয়াৰ ফলত , কৰদাঁতাসকলে অতি সহজেই পৰিশোধ কৰিবলগীয়া কৰৰ হিচাপ নিকাচ কৰিবলৈ সক্ষম হ’ব। আনকি , নতুন এই ব্যৱস্থাৰ ফলত , সমগ্ৰ কৰ প্ৰশাসন ব্যৱস্থাটোত স্বচ্ছতা আৰু দায়বদ্ধতা থাকিব। পূৰ্বে ২৬ এএছ ফৰ্মখন টিডিএছ আৰু টিচিএছ সংক্ৰান্তীয় তথ্য সংযোজনৰ কামত ব্যৱহৃত হৈছিল। এতিয়াৰ পৰা নতুন ২৬ এ এছ ফৰ্মৰ মাধ্যমেৰে কৰদাঁতাসকলে অন্যান্য পৰিশোধযোগ্য কৰ , ৰিফাণ্ড আৰু টিডিএছ ডিফল্ট সংক্ৰান্তীয় অতিৰিক্ত কিছু তথ্য দাখিল কৰিব পাৰিব। আয়কৰ দপ্তৰৰ তৰফৰ পৰা ২৬ এএছ ফৰ্ম সম্পৰ্কে আৰু কোৱা হৈছে যে , এই ফৰ্মৰ পাৰ্ট-ই’ত কৰদাঁতাসকলে লেনদেনৰ ধৰণ , লেনদেনৰ তাৰিখ , একক বা যৌথ লেনদেন , লেনদেনকাৰীৰ তৰফৰ সংখ্যা , পৰিমান , মাচুল আঁতৰোৱাৰ পদ্ধতি আদি সম্পৰ্কীয় তথ্য উল্লেখ কৰিব পাৰিব। আনকি , নতুন এই ব্যৱস্থাৰ ফলত সৎ কৰদাঁতাসকলে তেওঁলোকৰ সংশোধিত আৰ্থিক লেনদেনৰ কথাও ৰিটাৰ্ন দাখিলৰ সময় উল্লেখ কৰিব পাৰিব।


    .


    ****


    RM/KMNRD/

    
    
    (Release ID: 1639703) Visitor Counter : 9
    
    
      Read this release in: English , Urdu , Hindi , Marathi , Manipuri , Bengali , Punjabi , Tamil , Telugu