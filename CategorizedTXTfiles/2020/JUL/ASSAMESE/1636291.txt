      স্বাস্থ্য আৰু পৰিয়াল কল্যাণ মন্ত্ৰালয়

      কেন্দ্ৰীয় চৰকাৰৰদ্বাৰা ৰাজ্যসমূহক ২ কোটিৰো অধিক এন৯৫ মাস্ক আৰু ১ কোটিৰো অধিক পিপিই বিনামূল্যে বিতৰণ
      Posted On: 03 JUL 2020 12:37PM by PIB Guwahati


    ক ’ ভিড-১৯ ক প্ৰতিৰোধ, নিয়ন্ত্ৰণ আৰু ইয়াৰে মোকাবিলা কৰিবলৈ ৰাজ্য / কেন্দ্ৰীয় শাসিত অঞ্চলসমূহৰ সৈতে কেন্দ্ৰীয় চৰকাৰে নিৰলসভাৱে কাম কৰি আহিছে। কেন্দ্ৰীয় চৰকাৰৰ মুখ্য ভূমিকাই মহামাৰীটোৰ বিৰুদ্ধে যুঁজ দিবলৈ স্বাস্থ্য আন্তঃগাঁথনি শক্তিশালী কৰি তুলিছে।


    ক ’ ভিড-১৯ ৰ যোদ্ধাসকলক সাহস যোগাবলৈ , কেন্দ্ৰই তেওঁলোকে গ্ৰহণ কৰা প্ৰচেষ্টাৰ অংশহিচাপে ৰাজ্য / কেন্দ্ৰীয় শাসিত অঞ্চলসমূহলৈ বিনামূলীয়াভাৱে চিকিৎসা প্ৰণালীত ব্যৱহৃত সা-সৰঞ্জাম যোগান ধৰি আহিছে। আৰম্ভণিতে ভাৰত চৰকাৰ (GoI) ৰদ্বাৰা যোগান ধৰা বহু ধৰণৰ এনে সা-সামগ্ৰীয়েই দেশত প্ৰস্তুত কৰা হোৱা নাছিল আৰু মহামাৰীটোৰ পৰিপ্ৰেক্ষিতত এইসমূহৰ এটা বিশ্বব্যাপী চাহিদা সৃষ্টি হোৱাৰ ফলত বিদেশৰ বজাৰসমূহতো ইয়াৰ উপলব্ধতাক লৈ সংশয়ৰ সৃষ্টি হৈছিল।


    তথাপিতো , স্বাস্থ্য আৰু পৰিয়াল কল্যাণ মন্ত্ৰণালয় (MoHFW), বস্ত্ৰ মন্ত্ৰণালয়, ফাৰ্মাচিউটিকেল মন্ত্ৰণালয়, উদ্যোগ আৰু আভ্যন্তৰীণ বাণিজ্যৰ প্ৰোৎসাহন বিভাগ ( DPIIT ), প্ৰতিৰক্ষা গৱেষণা আৰু উন্নয়ন সংস্থা ( DRDO ) আৰু আন আন মন্ত্ৰণালয় আৰু বিভাগসমূহৰ উমৈহতীয়া প্ৰচেষ্টাত , এই সময়ছোৱাত পিপিই, এন৯৫ মাস্ক, ভেন্টিলেটৰ ইত্যাদিৰ দৰে অতি আৱশ্যকীয় চিকিৎসা সা-সৰঞ্জামসমূহৰ প্ৰস্তুত আৰু যোগান ধৰিবলৈ ঘৰুৱা উদ্যোগসমূহক উৎসাহ যোগোৱা হয়। ইয়াৰ ফলশ্ৰুতিত তথা ‘ আত্মনিৰ্ভৰ ভাৰত ’ আৰু ‘ মেক ইন ইণ্ডিয়া ’ ৰ সংকল্প দৃঢ় হৈ পৰাত ভাৰত চৰকাৰৰদ্বাৰা ঘৰুৱাভাৱে প্ৰস্তুত সা-সৰঞ্জামৰ যোগান বৃদ্ধি পাবলৈ ধৰে।


    ১ এপ্ৰিল, ২০২০ ৰপৰা , ৰাজ্য / কেন্দ্ৰীয় শাসিত অঞ্চল / কেন্দ্ৰীয় প্ৰতিষ্ঠানসমূহক কেন্দ্ৰই বিনামূলীয়াভাৱে ২.০২ কোটিৰো অধিক এন৯৫ মাস্ক আৰু ১.১৮ কোটিৰো অধিক পিপিই কিট বিতৰণ কৰিছে। তদুপৰি , ৬.১২ কোটিৰো অধিক হাইড্ৰক্সিক্ল ’ ৰ ’ কুইন ( HCQ ) টেবলেট বিতৰণ কৰা হৈছে।


    ইয়াৰোপৰি , এতিয়ালৈকে , ৰাজ্য / কেন্দ্ৰীয় শাসিত অঞ্চল / কেন্দ্ৰীয় প্ৰতিষ্ঠানসমূহলৈ ১১,৩০০ ‘ মেক ইন ইণ্ডিয়া ’ ভেন্টিলেটৰ যোগান ধৰা হয় , ইয়াৰে ৬১৫৪ ভেন্টিলেটৰ বিভিন্ন চিকিৎসালয়সমূহক প্ৰদান কৰা হয়। এইবোৰৰ প্ৰতিষ্ঠাপন / সৰবৰাহো ভাৰত চৰকাৰেই সম্পন্ন কৰিছে। অনাগত দিনসমূহতো এই প্ৰচেষ্টা অব্যাহত থাকিব আৰু ক ’ ভিড-১৯ ৰ চিকিৎসা প্ৰদানৰ অৰ্থে আইচিউউত ভেন্টিলেটৰ উপলব্ধ নোহোৱাৰ এটা বৃহৎ পাৰ্থক্য এই ব্যৱস্থাই দূৰ কৰিব। স্বাস্থ্য আৰু পৰিয়াল কল্যাণ মন্ত্ৰণালয়ে তদুপৰি ৰাজ্য / কেন্দ্ৰীয় শাসিত অঞ্চলসমূহলৈ ১.০২ লাখ অক্সিজেন চিলিণ্ডাৰৰো যোগান ধৰিছে , ইয়াৰে ইতিমধ্যে ৭২,২৯৩ টা অক্সিজেন বেডসমূহত সংস্থাপিত কৰা হৈছে।


    এতিয়ালৈকে , স্বাস্থ্য আৰু পৰিয়াল কল্যাণ মন্ত্ৰণালয়ে দিল্লীত যোগান ধৰা পিপিই আৰু এন৯৫ মাস্কৰ পৰিমাণ ক্ৰমে ৭.৮১ লাখ আৰু ১২.৭৬ লাখ , মহাৰাষ্ট্ৰক ১১.৭৮ লাখ পিপিই আৰু ২০.৬৪ লাখ এন৯৫ মাস্ক তথা তামিলনাডুক ৫.৩৯ লাখ পিপিই আৰু ৯.৮১ লাখ এন৯৫ মাস্ক যোগান ধৰিছে।


    ক ’ ভিড-১৯ সম্পৰ্কীয় কাৰিকৰী বিষয়, নীতি-নিৰ্দেশনা আৰু পৰামৰ্শাৱলীৰ সকলো শুদ্ধ আৰু শেহতীয়া তথ্যৰ কাৰণে অনুগ্ৰহ কৰি নিয়মিতভাৱে https://www.mohfw.gov.in/ আৰু @MoHFW_INDIA চাওঁক।


    ক ’ ভিড-১৯ সম্পৰ্কীয় কাৰিকৰী প্ৰশ্ন থাকিলে technicalquery.covid19@gov.in আৰু আন প্ৰশ্ন থাকিলে ncov2019@gov.in আৰু @CovidIndiaSeva লৈ প্ৰেৰণ কৰিব পাৰে।


    ক ’ ভিড-১৯ সন্দৰ্ভত যিকোনো প্ৰশ্নৰ কাৰণে , অনুগ্ৰহ কৰি স্বাস্থ্য আৰু পৰিয়াল কল্যাণ মন্ত্ৰণালয়ৰ হেল্পলাইন নং : +91-11-23978046 বা 1075 ( ট ’ ল-ফ্ৰী ) ত ফোন কৰিব পাৰে। ক ’ ভিড-১৯ সন্দৰ্ভত ৰাজ্য / কেন্দ্ৰীয় শাসিত অঞ্চলসমূহৰ হেল্পলাইন নম্বৰসমূহৰ তালিকা https://www.mohfw.gov.in/pdf/coronvavirushelplinenumber.pdf তো উপলব্ধ।


    ****


    MV/SG/SB

    
    
    (Release ID: 1636291) Visitor Counter : 15
    
    
      Read this release in: Punjabi , Telugu , English , Urdu , Marathi , Hindi , Manipuri , Bengali , Odia , Tamil , Malayalam