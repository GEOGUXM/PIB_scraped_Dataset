      কেবিনেট

      ৰ পৰা কাৰ্যকৰী হোৱাকৈ উজ্জ্বালা হিতাধিকাৰীৰ বাবে “প্ৰধানমন্ত্ৰী গৰীৱ কল্যান যোজনা”ৰ সুবিধাৰ সময়সীমা তিনি মাহলৈ বৃদ্ধিত কেবিনেটৰ অনুমোদন
      Posted On: 09 JUL 2020 11:14AM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেবিনেট বৈঠকত ০১.০৭.২০২০ৰ পৰা কাৰ্যকৰী হোৱাকৈ উজ্জ্বালা হিতাধিকাৰীৰ বাবে “ প্ৰধানমন্ত্ৰী গৰীৱ কল্যান যোজনা”ৰ সুবিধাৰ সময়সীমা তিনি মাহলৈ বৃদ্ধিৰ বাবে পেট্ৰ’লিয়াম আৰু প্ৰাকৃতিক গেছ মন্ত্ৰালয়ে উত্থাপন কৰা প্ৰস্তাৱত অনুমোদন জনাইছে৷


    চৰকাৰে মহামাৰীৰ ফলত সৰ্বাধিক ক্ষতিগ্ৰস্ত দুখীয়া আৰু পিছপৰা লোকসকলক সুৰক্ষা প্ৰদান কৰাৰ লক্ষ্যৰে ‘প্ৰধানমন্ত্ৰী গৰীৱ কল্যান যোজনা’ শীৰ্ষক এক সাহায্য পেকেজ ঘোষণা কৰিছিল৷ এই পেকেজত পিএমইউৱাইৰ অধীনত ৰন্ধন গেছৰ সংযোগ লাভ কৰা দুখীয়া পৰিয়ালসমূহক সাহায্য প্ৰদানো সন্নিৱিষ্ট কৰা হৈছিল৷ পিএমজিকেৱাই-উজ্জ্বালাৰ অধীনত ০১.০৪.২০২০ৰ পৰা কাৰ্যকৰী হোৱাকৈ ৩ মাহৰ বাবে পিএমইউৱাইৰ উপভোক্তাসকলক বিনামূলীয়া ৰন্ধন গেছৰ ভৰ্তি চিলিণ্ডাৰ প্ৰদানৰ সিদ্ধান্ত গ্ৰহণ কৰা হৈছিল৷


    এই আঁচনিৰ অধীনত এপ্ৰিল-জুন, ২০২০ৰ মাহৰ বাবে উজ্জ্বালা হিতাধিকাৰীৰ বেংক একাউণ্টত পোনপটীয়াকৈ ৯৭০৯.৮৬ কোটি টকা হস্তান্তৰ কৰাৰ লগতে ইতিমধ্যে ১১.৯৭ কোটি চিলিণ্ডাৰ প্ৰদান কৰা হৈছে৷ এই আঁচনিয়ে ক’ৰোনাভাইৰাছ মহামাৰীৰ বাবে দেখা দিয়া দুৰ্বিসহ জীৱন আৰু বাধাসমূহৰ পৰা উপশম পোৱাৰ এক দীৰ্ঘকালীন পথ দেখুৱাইছে৷


    পর্যালোচনাৰ পৰা দেখা গৈছে যে পিএমইউৱাইৰ এই শ্রেণীৰ হিতাধিকাৰীয়ে এই আঁচনিৰ বাবে তেওঁলোকৰ বেংক একাউণ্টৰ জৰিয়তে লাভ কৰা ধন সংগ্ৰহ কৰা নাই৷ পেট্র’লিয়াম আৰু প্রাকৃতিক গেছ মন্ত্ৰালয়ে এই আঁচনিৰ সুবিধা আৰু তিনি মাহলৈ বৃদ্ধিৰ প্ৰস্তাৱ দিছিল আৰু কেন্দ্রীয় কেবিনেটে সেই প্ৰস্তাৱত অনুমোদন জনাইছে৷ ইয়াৰ ফলত যিসকল হিতাধিকাৰীৰ বেংক একাউণ্ট চিলিণ্ডাৰ ক্ৰয় কৰাৰ টকা জমা আছিল, কিন্তু তেওঁলোকে চিলিণ্ডাৰ ক্ৰয় কৰা নাই , তেওঁলোকে অহা ৩০ ছেপ্টেম্বৰ পর্যন্ত এই আঁচনিৰ সুবিধা লাভ কৰিব৷


    
    *****************


    VRRK/SH /DB

    
    
    (Release ID: 1637484) Visitor Counter : 8