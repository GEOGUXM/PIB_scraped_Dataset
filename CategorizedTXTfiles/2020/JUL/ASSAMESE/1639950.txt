      তথ্য আৰু সম্প্ৰচাৰ মন্ত্ৰালয়

      অসমত ক’ভিড-১৯ক প্ৰতিহত কৰিবলৈ সকলো স্বাস্থ্যকৰ্মীয়ে অক্লান্ত প্ৰচেষ্টা অব্যাহত ৰাখিছেঃ ডাঃ ৰত্ন কান্ত তালুকদাৰ
      
      সন্মুখত থাকি যুঁজ অব্যাহত ৰখা চিকিৎসকসকলেই প্ৰকৃত যোদ্ধাঃ এল.আৰ. বিশ্বনাথ
      
      পিআইবি, গুৱাহাটীৰদ্বাৰা অসমৰ ফলপ্ৰসূ ক’ভিড-১৯ ব্যৱস্থাপনা সন্দৰ্ভত আলোচনাৰ অৰ্থে ঘূৰণীয়া মেজমেল সম্পন্ন
      Posted On: 20 JUL 2020 5:42PM by PIB Guwahati


    আৰোগ্য লাভৰ হাৰ বৃদ্ধিৰে সক্ৰিয় ঘটনাৰ নিৰৱচ্ছিন্ন হ্ৰাসত গুৰুত্ব আৰোপৰে প্ৰেছ ইনফৰ্মেশ্যন ব্যুৰ ’, গুৱাহাটীয়ে আজি অসমৰ ক’ভিড-১৯ ব্যৱস্থাপনা সন্দৰ্ভত আলোচনাৰ অৰ্থে এখনি অনলাইন ঘূৰণীয়া মেজমেল অনুষ্ঠিত কৰে। এই ঘূৰণীয়া মেজমেলত অসমত ফলপ্ৰসূ ক ’ভিড ব্যৱস্থাপনাৰ বাবে ভাৰতীয় চিকিৎসা সংস্থা ( IMA)ৰদ্বাৰা পুৰস্কাৰপ্ৰাপ্ত চিকিৎসক ডাঃ ৰত্ন কান্ত তালুকদাৰ আৰু ডাঃ চায়েদ তনবীৰ আলমে অংশগ্ৰহণ কৰে। ইয়াত ৰাষ্ট্ৰীয় স্বাস্থ্য অভিযান, অসমৰ কাৰ্যবাহী সঞ্চালক ডাঃ মনোজ চৌধুৰীয়ে অসমৰ সাম্প্ৰতিক ক ’ভিড ব্যৱস্থাপনাৰ প্ৰেক্ষাপট সন্দৰ্ভত তেওঁৰ মতামত আৰু শেহতীয়া স্থিতি ব্যক্ত কৰে।


    আজিৰ ঘূৰণীয়া মেজমেলখনিত অংশগ্ৰহণ কৰি , ৰাষ্ট্ৰীয় স্বাস্থ্য অভিযান, অসমৰ কাৰ্যবাহী সঞ্চালক ডাঃ মনোজ চৌধুৰীয়ে ক ’ভিড-১৯ মহামাৰীক প্ৰতিৰোধ কৰাৰ অৰ্থে ৰাষ্ট্ৰীয় স্বাস্থ্য অভিযানে গ্ৰহণ কৰা পদক্ষেপসমূহৰ সন্দৰ্ভত কয়। তেওঁ কয় যে আৰম্ভণিতে অসমত বেছি ক ’ভিডত আক্ৰান্তৰ ঘটনা পোৱা নগৈছিল যদিও সময় বাগৰাৰ লগে লগে এনে ঘটনাৰ সংখ্যা বৃদ্ধি পায়। সংক্ৰমিত লোকসকলক পৰীক্ষণ, অনুসৰণ আৰু নিলগাই ৰখাটোৱেই এই পৰিস্থিতি নিয়ন্ত্ৰণ কৰাৰ একমাত্ৰ উপায়। আৰম্ভণিতে , পৰীক্ষাগাৰ যথেষ্ট নোহোৱাৰ কাৰণে অসমৰ ক্ষেত্ৰত পৰীক্ষাৰ প্ৰতিবেদন সময়মতে প্ৰদান কৰাতো প্ৰত্যাহ্বানমূলক আছিল। কিন্তু আজি , ৰাজ্যখনত বহুকেইটা পৰীক্ষাগাৰ কাৰ্যক্ষম হৈ আছে আৰু কেইটামান প ৰীক্ষাগাৰ শীঘ্ৰেই কাৰ্যক্ষম হ ’ব, তেওঁ কয়।


    অসমৰ ক ’ভিড-১৯ ব্যৱস্থাপনা সন্দৰ্ভত ব্যক্ত কৰি গুৱাহাটী চিকিৎসা মহাবিদ্যালয়-হাস্পতালৰ অ’এণ্ডজি বিভাগৰ বিভাগীয় মূৰব্বী ডাঃ ৰত্ন কান্ত তালুকদাৰে কয় যে ৰাজ্যখনত ক ’ভিড-১৯ মহামাৰীক প্ৰতিহত কৰিবলৈ তৃণমূল পৰ্যায়ৰপৰা আৰম্ভ কৰি সকলো স্বাস্থ্যকৰ্মীয়ে অক্লান্তভাৱে কাম কৰি আছে। এতিয়ালৈকে অসম ক ’ভিড ব্যৱস্থাপনাত এঢাপ আগুৱাই থকাৰ কথা সদৰী কৰি ডাঃ তালুকদাৰে কয় যে অসম চৰকাৰে জনসাধাৰণৰ কাৰণে প্ৰয়োজনীয় পৰীক্ষণ আৰু কোৱাৰেন্টাইনৰ ব্যৱস্থাৰ সুবিধা কৰি দিছে। তেওঁ তদুপৰি কয় যে ৰাজ্যখনত সকলোবোৰ যাৱতীয় ঔষধ-পাতিয়েই উপলব্ধ। গুৱাহাটী চিকিৎসা মহাবিদ্যালয়-হাস্পতালত প্লাজমা থেৰাপীও উপলব্ধ আৰু ইয়াৰ বাবে প্লাজমা সংগ্ৰহ প্ৰক্ৰিয়া বৰ্তমানে অব্যাহত আছে। ক ’ভিড-১৯ৰ সংক্ৰমণ প্ৰতিহতকৰণত সহায় কৰিব পৰা যাৱতীয় সতৰ্কতামূলক ব্যৱস্থাসমূহ গ্ৰহণ কৰিবলৈ ডাঃ তালুকদাৰে সকলোকে অনুৰোধ জনায়।


    ডাঃ চায়েদ তনবীৰ আলমে ৰাজ্যখনৰ ক ’ভিড-১৯ পৰিস্থিতি সন্দৰ্ভত ব্যক্ত কৰে আৰু কয় যে প্ৰতিজন ক ’ভিড যোদ্ধায়ে সমুখত থাকি দিন-ৰাতি একাকাৰ কৰি কাম কৰি আছে। মহামাৰীটোৰ বিৰুদ্ধে যুঁজখনত অসম আগুৱাই গৈছে বুলি উল্লেখ কৰি , ডাঃ তনবীৰে কয় যে ক ’ভিডত আক্ৰান্ত লোকসকলক সম্ভৱপৰ উৎকৃষ্ট চিকিৎসা আগবঢ়োৱাতে ৰাজ্যখনত আৰোগ্য লাভৰ হাৰ অধিক বৃদ্ধি পাইছে। ৰাজ্যখনত ৰেপিড টেষ্টিং আৰম্ভ কৰাতে জনসাধাৰণক আধা ঘন্টাতকৈয়ো কম সময়ৰ ভিতৰত ফলাফল লাভত সহায় কৰিছে , তেওঁ কয়। অসম চৰকাৰৰ ব্যৱস্থাসমূহৰ সম্পৰ্কত ব্যক্ত কৰি ডাঃ তনবীৰে কয় যে চৰকাৰখনৰদ্বাৰা সকলোবোৰ চিকিৎসা মহাবিদ্যালয়তে পৰ্যাপ্ত আন্তঃগাঁথনি আৰু আন সহায় আগবঢ়োৱা হৈছে।


    এই ঘূৰণীয়া মেজমেলখনিৰ আৰম্ভণিতে বক্তব্য প্ৰদান কৰি তথ্য আৰু সম্প্ৰচাৰ মন্ত্ৰণালয়ৰ উত্তৰ পূব মণ্ডলৰ মূৰব্বী শ্ৰী এল.আৰ. বিশ্বনাথে কয় যে মহামাৰীটোৰ বিৰুদ্ধে সাহসেৰে যুঁজ অব্যাহত ৰাখি চিকিৎসকসকলে এটা গুৰুত্বপূৰ্ণ ভূমিকা পালন কৰি আছে। মহামাৰীটোৰ বিৰুদ্ধে সন্মুখৰপৰা যুঁজ কৰি জনসাধাৰণৰ সুৰক্ষা নিশ্চিত কৰা তেওঁলোক একোগৰাকী প্ৰকৃত যোদ্ধা , তেওঁ কয়।


    পিআইবি, গুৱাহাটীৰ যুটীয়া সঞ্চালক শ্ৰীমতী কীৰ্তি তিৱাৰীয়ে আদৰণি ভাষণ প্ৰদান কৰা ঘূৰণীয়া মেজমেলখনিৰ আঁত ধৰে শ্ৰীমতী স্মিতা শইকীয়াই।

    
    
    (Release ID: 1639950) Visitor Counter : 7
    
    
      Read this release in: English