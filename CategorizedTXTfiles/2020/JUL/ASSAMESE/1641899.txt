      প্ৰতিৰক্ষা মন্ত্ৰালয়

      ৰাজহুৱা পৰামৰ্শ বিচাৰি ‘প্ৰতিৰক্ষা সামগ্ৰী আহৰণ প্ৰণালী ২০২০’ৰ দ্বিতীয় খচৰা প্ৰকাশ
      
      Posted On: 28 JUL 2020 2:41PM by PIB Guwahati


    ‘ প্ৰতিৰক্ষা সামগ্ৰী সংগ্ৰহ প্ৰণালী(ডিপিপি) ২০২০ ’ ৰ দ্বিতীয় খচৰাখন সম্প্ৰতি ‘ প্ৰতিৰক্ষা সামগ্ৰী আহৰণ প্ৰণালী(ডিএপি) ২০২০ ’ শীৰ্ষকৰে সংশ্লিষ্ট অংশীদাৰী পক্ষসমূহৰ লগতে সৰ্বসাধাৰণ ৰাইজৰ দিহা-পৰামৰ্শ / মন্তব্য আদি বিচাৰি প্ৰতিৰক্ষা মন্ত্ৰালয়ৰ ৱে ’ বছাইট ( https://mod.gov.in/dod/sites/default/files/Amend270720_0.pdf ) ত উপলব্ধ কৰা হৈছে।


    স্মৰ্তব্য যে, ‘ প্ৰতিৰক্ষা সামগ্ৰী সংগ্ৰহ প্ৰণালী(ডিপিপি) ২০২০ ’ ৰ খচৰাখন ৰাজহুৱা মন্তব্য / দিহা-পৰামৰ্শ আদি কামনাৰে যোৱা ১৭ এপ্ৰিল ২০২০ত ৱে ’ বছাইটত উপলব্ধ কৰা হৈছিল আৰু পৰৱৰ্তি সময়ত পৰামৰ্শদানৰ সময়সীমা ৮ মে ’ ২০২০লৈকে বৃদ্ধি কৰা হৈছিল। তেতিয়াৰে পৰা বিভিন্ন অংশীদাৰী পক্ষ, সেৱাখণ্ড, উদ্যোগখণ্ডই আগবঢ়োৱা দিহা-পৰামৰ্শৰে ১০,০০০পৃষ্ঠাৰো অধিক ভৰি উঠিছে।


    বিভিন্ন সংস্থা আদিয়ে প্ৰদান কৰা বক্তব্য, সংশ্লিষ্ট পক্ষসমূহৰ সৈতে নিৰ্দিষ্ট প্ৰসংগত তেওঁলোকৰ অভিমত গ্ৰহণৰ লক্ষ্যৰে প্ৰত্যক্ষ আৰু ৱে ’ ব-ৰ জৰিয়তে হোৱা আলোচনাৰ সবিশেষ বিশ্লেষণৰ আধাৰত পৰ্যালোচনা সমিতিয়ে ‘ আত্মনিৰ্ভৰ ভাৰত অভিযান ’ য়ে বিচৰা ধৰণৰ প্ৰতিৰক্ষা পৰিক্ৰমাৰ সংস্কাৰৰ আধাৰত দ্বিতীয়খন খচৰাৰ চূড়ান্ত ৰূপ প্ৰদান কৰি ৰাইজৰ ওচৰত দাখিলৰ ব্যৱস্থা কৰিছে।


    সংশোধিত খচৰাখন সন্দৰ্ভত পুনৰবাৰ বিচৰা সুনিৰ্দিষ্ট বক্তব্য / দিহা-পৰামৰ্শ আদি অহা ১০ আগষ্ট ২০২০ৰ ভিতৰত প্ৰদান কৰিবলৈ গোঁহাৰি জনোৱা হৈছে।


    ********


    ABB/Nampi/KA/DK/Savvy/ADA/KB

    
    
    (Release ID: 1641899) Visitor Counter : 5
    
    
      Read this release in: Hindi , English , Urdu , Marathi , Manipuri , Bengali , Punjabi , Tamil , Telugu , Malayalam