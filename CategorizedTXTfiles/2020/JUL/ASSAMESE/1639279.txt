      স্বাস্থ্য আৰু পৰিয়াল কল্যাণ মন্ত্ৰালয়

      ১২৩৪টা গৱেষণাগাৰৰ লগতে ৰেপিড এণ্টিজেন টেষ্ট অভিযানৰ জৰিয়তে প্ৰতি ১০লাখত ৯২৩১গৰাকীকৈ লোকৰ পৰীক্ষা কৰা হৈছে
      
      বিগত ২৪ ঘণ্টাত ৩.২৬ লাখ নমূনা পৰীক্ষা কৰা হৈছে

      Posted On: 16 JUL 2020 5:41PM by PIB Guwahati

    ‘পৰীক্ষা, চিনাক্ত, চিকি ৎ সা’ কৌশল অনুসৰণ কৰি ৰাজ্য আৰু কেন্দ্ৰীয় শাসিত অঞ্চলসমূহে ক্ৰমে নমূনা পৰীক্ষাৰ গতি দ্ৰুতগতিত বৃদ্ধি কৰিছে৷ তদুপৰি, দেশত পৰীক্ষাগাৰৰ সংখ্যাও ক্ষিপ্ৰতাৰে বৃদ্ধি কৰা হৈছে৷ পৰীক্ষা ব্যৱস্থা বৃদ্ধিৰ ক্ষেত্ৰত আইচিএমআৰৰ নিৰ্দেশনাই এগৰাকী ৰোগী সোনকালে চিনাক্তকৰণত সহায় কৰিছে৷


    আৰটি-পিচিআৰ, যিটো ক’ভিড-১৯ পৰীক্ষাৰ সোণালী মানদণ্ড হিচাপে ধৰা হৈছে৷ ইফালে ৰেপিড এণ্টিজেন পইণ্ট অফ কেয়াৰ ব্যৱস্থাই আধা ঘণ্টাতে ফলাফল প্ৰদান কৰিবলৈ সক্ষম হৈছে৷ ইয়াৰ ফলত কণ্টেইনমেণ্ট আৰু বাফাৰ জ’নত পৰীক্ষা ক্ষিপ্ৰ কৰিবলৈ সক্ষম হৈছে৷ এই সকলো ব্যৱস্থাই দেশত ক’ৰোনাৰ সংক্ৰমণ নিয়ন্ত্ৰণ কৰা গুৰুত্বপূৰ্ণ ভূমিকা পালন কৰিছে৷


    সকলো পঞ্জীয়নভূক্ত চিকি ৎ সকে এতিয়াৰে পৰা পৰীক্ষাৰ বাবে পৰামৰ্শ আগবঢ়াব পাৰিব৷ বিগত ২৪ ঘণ্টাত দেশত ৩,২৬,৮২৬টা নমূনা পৰীক্ষা কৰা হৈছে৷ বৰ্তমানলৈকে দেশত সৰ্বমুঠ ১,২৭,৩৯,৪৯০টা নমূনা পৰীক্ষা কৰা হৈছে, যিটো প্ৰতি ১০লাখত ৯২৩১.৫কৈ হৈছে৷ ইফালে দেশত পৰীক্ষাগাৰৰ সংখ্যা ১২৩৪টা লৈ বৃদ্ধি কৰা হৈছে৷ ইয়াৰে ৮৭৪টা চৰকাৰী আৰু ৩৬০টা ব্যক্তিগত খণ্ডৰ পৰীক্ষাগাৰ আছে৷ সেইবোৰ হৈছেঃ


    সঠিক সময়ত আৰটি পিচিআৰ আধাৰিত পৰীক্ষাগাৰঃ৬৩৫(চৰকাৰীঃ৩৯২ + ব্যক্তিগতঃ২৪৩)


    ট্ৰুনাট আধাৰিত পৰীক্ষাগাৰঃ৪৯৯(চৰকাৰীঃ৪৪৭ + ব্যক্তিগতঃ৫২)


    চিবিএনএএটি আধাৰিত পৰীক্ষাগাৰঃ১০০(চৰকাৰীঃ৩৫ + ব্যক্তিগতঃ৬৫)


    ভাৰত চৰকাৰে ৰাজ্য আৰু কেন্দ্ৰীয় শাসিত অঞ্চলসমূহৰ চৰকাৰসমূহৰ সৈতে ক’ভিড-১৯ প্ৰতিৰোধ, নিয়ন্ত্ৰণ আৰু ব্যৱস্থাপনাৰ ক্ষেত্ৰত ধাৰাবাহিকভাৱে গ্ৰহণ কৰা পদক্ষেপৰ ফলস্বৰূপে দেশত এই ৰোগৰ পৰা আৰোগ্য লাভ কৰা লোকৰ সংখ্যা ৪,২৪,৪৩২জনলৈ বৃদ্ধি পাইছে৷


    বিগত ২৪ ঘণ্টাত ১৫,৫১৫গৰাকী ক’ভিড-১৯ ৰোগী আৰোগ্য হৈছে৷ ইয়াৰ জৰিয়তে ৰাষ্ট্ৰীয় আৰোগ্যৰ হাৰ ৬০.৮৬% হৈছে৷
    বৰ্তমান চিকি ৎ সকৰ নিৰীক্ষণত ২,৫৩,২৮৭গৰাকী লোক আক্ৰান্ত অৱস্থাত আছে৷


    ক’ভিড-১৯ সম্পৰ্কীয় সকলো প্ৰমাণীকৃত আৰু আপডেটেড তথ্য, নিৰ্দেশনা আৰু পৰামৰ্শৱলীৰ বাবে অনুগ্ৰহ নিয়মীয়াকৈ পৰিদৰ্শন কৰকঃ


    https://www.mohfw.gov.in/ . technicalquery.covid19@gov.in লৈ ক’ভিড-১৯ সম্পৰ্কীয় কাৰিকৰী জিজ্ঞাসা আৰু অন্য জিজ্ঞাসাৰ বাবে ncov2019@gov.in লৈ মেইল কৰিব পাৰে৷


    ক’ভিড-১৯ সম্পৰ্কীয় যিকোনো জিজ্ঞাসাৰ বাবে অনুগ্ৰহ কৰি +৯১-১১-২৩৯৭৮০৪৬ অথবা ১০৭৫ (টোল-ফ্ৰী) নম্বৰত স্বাস্থ্য আৰু পৰিয়াল কল্যাণ মন্ত্ৰালয়লৈ ফোন কৰিব পাৰে৷


    https://www.mohfw.gov.in/pdf/coronvavirushelplinenumber.pdf ত ক’ভিড-১৯ৰ বাবে ৰাজ্য/কেন্দ্ৰীয়শাসিত অঞ্চলৰ হেল্পলাইন নম্বৰসমূহ উল্লেখ কৰা আছে৷


    ****


    MV/SG /DB

    
    
    (Release ID: 1639279) Visitor Counter : 5
    
    
      Read this release in: English , Hindi , Punjabi , Telugu , Tamil , Urdu , Marathi , Bengali , Manipuri , Odia