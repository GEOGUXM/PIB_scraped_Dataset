      তথ্য আৰু সম্প্ৰচাৰ মন্ত্ৰালয়

      যোগাযোগক যিকোনো দুৰ্যোগ সাহায্য প্ৰচেষ্টাৰ মেৰুদণ্ড হিচাপে জনা যায়ঃ লেফটেনেন্ট জেনেৰেল (অৱসৰপ্ৰাপ্ত) চৈয়দ আতা হাছনেইন
      
      ৰাজ্যখনৰ প্ৰয়োজনীয়তা পূৰণ কৰিবলৈ পিআইবি সদায়েই লগত আছেঃ এলআৰ বিশ্বনাথ
      
      পিআইবি, গুৱাহাটীৰদ্বাৰা দুৰ্যোগ ব্যৱস্থাপনা আৰু সংকটৰ সময়ৰ যোগাযোগ সন্দৰ্ভত ৱেবিনাৰ সম্পন্ন
      
      Posted On: 09 JUL 2020 5:40PM by PIB Guwahati


    ফলপ্ৰসূ যোগাযোগ অবিহনে সমাজখনৰ স্বাভাৱিক অৱস্থা ঘূৰাই অনা আৰু জনসাধাৰণক দুৰ্যোগৰপৰা ৰক্ষা পাবলৈ সময়মতে সতৰ্কতা প্ৰদান কৰাটো সম্ভৱ নহয় , প্ৰেছ ইনফৰ্মেশ্যন ব্যুৰ ’, গুৱাহাটীৰদ্বাৰা আজি আয়োজিত এখনি ৱেবিনাৰত এইদৰে কয় ৰাষ্ট্ৰীয় দুৰ্যোগ ব্যৱস্থাপনা সংস্থাৰ সদস্য লেফটেনেন্ট জেনেৰেল (অৱসৰপ্ৰাপ্ত) চৈয়দ আতা হাছনেইনে। এই ৱেবিনাৰখনৰ বিষয় আছিল “দুৰ্যোগ ব্যৱস্থাপনা আৰু সংকটৰ সময়ৰ যোগাযোগ”। ৱেবিনাৰখনত মুখ্য অতিথি হিচাপে অংশগ্ৰহণ কৰি , লেফটেনেন্ট জেনেৰেল (অৱসৰপ্ৰাপ্ত) হাছনেইনে তেওঁৰ আদৰণি ভাষণত কয় যে সংকটৰ সময়ত ফলপ্ৰসূ যোগাযোগ ব্যৱস্থাৰ প্ৰয়োজন হৈ পৰে। যিকোনো দুৰ্যোগ সন্দৰ্ভত আগতীয়াকৈ সতৰ্কতা প্ৰদান কৰিবলৈ চৰকাৰ অৱশ্যেই সষ্টম হৈ থাকিব লাগে আৰু ইয়াৰ জৰিয়তেই প্ৰভাৱ হ্ৰাস কৰিব পাৰি, তেওঁ কয়।


    দুৰ্যোগৰ সময়ত ক্ষীপ্ৰ যোগাযোগৰ প্ৰয়োজনীয়তাৰ ওপৰত গুৰুত্ব আৰোপ কৰি , লেফটেনেন্ট জেনেৰেল (অৱসৰপ্ৰাপ্ত) হাছনেইনে লগতে কয় যে যিকোনো প্ৰশমন বা সাহাৰ্য্য প্ৰচেষ্টাত সংযোগক মেৰুদণ্ড হিচাপে জনা যায়। দুৰ্যোগৰ সম্ভাৱনা হ্ৰাসৰ অৰ্থে গ্ৰহণ কৰিবলগীয়া ব্যৱস্থাসমূহৰ কথাও তেওঁ উল্লেখ কৰে।


    এনে এটা গুৰুত্বপূৰ্ণ আৰু সময়োচিত বিষয়ৰ ওপৰত ৱেবিনাৰখনি অনুষ্ঠিত কৰাৰ কাৰণে লেফটেনেন্ট জেনেৰেল (অৱসৰপ্ৰাপ্ত) হাছনেইনে প্ৰেছ ইনফৰ্মেশ্যন ব্যুৰ ’, গুৱাহাটীৰ প্ৰচেষ্টাৰ শলাগ লয়।


    ৰাজ্য চৰকাৰৰ সকলো প্ৰয়োজনীয়তা পূৰণ কৰিবলৈ প্ৰেছ ইনফৰ্মেশ্যন ব্যুৰ ’ সদায়েই আছে , ৱেবিনাৰখনিৰ আৰম্ভণিতে ভাষণ প্ৰদান কৰি এইদৰে কয় তথ্য আৰু সম্প্ৰচাৰ মন্ত্ৰণালয়ৰ উত্তৰ পূব মণ্ডলৰ বিভাগীয় মুৰব্বী শ্ৰী এল.আৰ. বিশ্বনাথে। পিআইবিয়ে ৰাজ্য আৰু কেন্দ্ৰীয় চৰকাৰৰ মাজত অতিশয় অগ্ৰবৰ্তী যোগাযোগ সাধনৰ কাম কৰে আৰু সদায়েই কেন্দ্ৰ আৰু ৰাজ্যত চৰকাৰী কাম-কাজসমূহৰ বিস্তৃত ব্যাখ্যাৰ অভাৱ নোহোৱা কৰি কাৰ্যক্ৰমণিকা, নীতি-নিয়মসমূহ অৱগতৰে জনসাধাৰণৰ কল্যাণৰ অৰ্থে কাম কৰিবলৈ চেষ্টা কৰে, তেওঁ কয়।


    শ্ৰী বিশ্বনাথে লগতে কয় যে দুৰ্যোগৰ সময়ত অভিপ্ৰায় নোহোৱা সত্বেও কেতিয়াবা অতিশয় প্ৰভাৱিত হোৱা লো কো সচৰাচৰ লোকচক্ষুৰপৰা আঁতৰত থাকে। সেয়ে , তেনে লোকসকলে চৰকাৰখনৰ কল্যাণ আঁচনিসমূহৰ লাভালাভসমূহ পাইছে নে নাই তাৰ নিশ্চিতি লাভ কৰিবলৈ সামাজিক নিৰীক্ষণৰ প্ৰয়োজনীয়তা আছে। অসম চৰকাৰে বান সাহাৰ্য্যৰ সামাজিক নিৰীক্ষণৰ অৰ্থে এছঅ ’পি নিৰ্ধাৰণ কৰাটো এটা সু স্বচ্ছ সিদ্ধান্ত, তেওঁ কয়।


    তেজপুৰ বিশ্ববিদ্যালয়ৰ গণ সংযোগ বিভাগৰ বিভাগীয় মুৰব্বী শ্ৰীমতী জয়া চক্ৰৱৰ্তীয়ে ‘সংকটৰ সময়ত জনসাধাৰণৰে কিদৰে যোগাযোগ কৰিব লাগে আৰু কিদৰে তেওঁলোকৰ কাষ চাপিব পৰাটো সম্ভৱ ’ সেই সন্দৰ্ভত ব্যাখ্যা আগবঢ়ায় । তেওঁ ফলপ্ৰসূ সংকট ব্যৱস্থাপনা সন্দৰ্ভত বিস্তৃতভাৱে ভাষণ প্ৰদান কৰে আৰু দুৰ্যোগ নিয়ন্ত্ৰণৰ অৰ্থে ফলপ্ৰসূ যোগাযোগ আৰু সমন্বয় অতিশয় আৱশ্যকীয় বুলি কয়।


    ইণ্ডিয়ান ইনষ্টিটিউট অৱ মাছ কমিউনিকেশ্যন, আইজলৰ সহকাৰী অধ্যা পিকা ডঃ চি. লালমুৱানচাংকিমিয়ে ‘ সংকটৰ সময়ত ফলপ্ৰসূ সংযোগৰ কৌশল ’ সন্দৰ্ভত ভাষণ প্ৰদান কৰে। তেওঁ সংকটৰ পূৰ্বে কিদৰে প্ৰস্তুত হ ’ব লাগে আৰু ফলপ্ৰসূ সংযোগৰ উপায় সন্দৰ্ভত কয়।


    অসম চৰকাৰৰ তথ্য বিষয়া শ্ৰীযুতা মেঘনা চৌধুৰীয়ে ‘সংকটৰ সময়ত চৰকাৰী তথ্য প্ৰণালীৰ ভূমিকা’ সন্দৰ্ভত ভাষণ প্ৰদান কৰে। তেওঁ সাম্প্ৰতিক বানপানী উদ্ভুত সংকটময় পৰিস্থিতিৰে অসম চৰকাৰে কিদৰে মোকাবিলা কৰিছে সেই সন্দৰ্ভত কয়।


    এই ৱেবিনাৰখনিৰ সামৰণি মাৰে প্ৰেছ ইনফৰ্মেশ্যন ব্যুৰ ’, গুৱাহাটীৰ যুটীয়া সঞ্চালক শ্ৰীমতী কীৰ্তি তিৱাৰীয়ে। ৰিজিঅ ’নেল আউটৰীচ ব্যুৰ’, গুৱাহাটীৰ ক্ষেত্ৰ প্ৰচাৰ বিষয়া শ্ৰীমতী সুচৰিতা চাহুৱে আজিৰ ৱেবিনাৰখনিৰ আঁত ধৰে।


    এই ৱেবিনাৰখনিত অসমৰ প্ৰায় ২৫ খন জিলাৰ জিলা তথ্য আৰু জন সংযোগ বিষয়া, আইআইএমচি আইজল আৰু তেজপুৰ বিশ্ববিদ্যালয়ৰ ছাত্ৰ-ছাত্ৰী, ভাৰতৰ উত্তৰ পূবৰ ৮ খন ৰাজ্যৰপৰা প্ৰেছ ইনফৰ্মেশ্যন ব্যুৰ ’ আৰু ৰিজিঅ’নেল আউটৰীচ ব্যুৰ’ৰ বিষয়ববীয়া সকলকে ধৰি মুঠ ৬০ গৰাকীয়ে অংশগ্ৰহণ কৰে।


    

    
    (Release ID: 1637573) Visitor Counter : 4
    
    
      Read this release in: English