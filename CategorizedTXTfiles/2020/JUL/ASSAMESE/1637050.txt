      তথ্য আৰু সম্প্ৰচাৰ মন্ত্ৰালয়

      জনসাধাৰণৰ আচৰণগত পৰিৱৰ্তন সাধনত কমিউনিটী ৰেডিঅ'ই অগ্ৰণী ভূমিকা পালন কৰিব পাৰেঃ এল আৰ বিশ্বনাথ
      
      তথ্য সণ্ঢালনিৰ ক্ষেত্ৰত কমিউনিটী ৰেডিঅ' এটা শক্তিশালী মাধ্যমঃ ভাস্কৰ জ্যোতি ভূঞা
      
      কোভিড-১৯ৰ সময়ত জনসাধাৰণৰ মাজত আচৰণগত পৰিৱৰ্তনৰ ওপৰত পিআইবি, গুৱাহাটীৰ ৱেবিনাৰ
      Posted On: 07 JUL 2020 7:50PM by PIB Guwahati


    'জনসাধাৰণৰ আচৰণগত পৰিৱৰ্তন সাধন কৰাৰ ক্ষেত্ৰত কমিউনিটী ৰেডিঅ'ই এক গুৰুত্বপূৰ্ণ ভূমিকা পালন কৰিব পাৰে', এই কথা প্ৰকাশ কৰে তথ্য আৰু সম্প্ৰচাৰ মন্ত্ৰালয়ৰ উত্তৰ-পূব মণ্ডলৰ বিভাগীয় মুৰব্বী শ্ৰী এল আৰ বিশ্বনাথে। ব্ৰহ্মপুত্ৰ কমিউনিটী ৰেডিঅ' ষ্টেচন, ডিব্ৰুগড়ৰ সহযোগত প্ৰেছ ইনফৰমেচন ব্যুৰ', গুৱাহাটীয়ে আয়োজন কৰা এখন ৱেবিনাৰত ভাষণ দি আজি তেওঁ এইদৰে কয়। ৱেবিনাৰৰ বিষয় আছিল ''কোভিড-১৯ৰ সময়ত জনসাধাৰণৰ মাজত আচৰণগত পৰিৱৰ্তন''।


    শ্ৰী বিশ্বনাথে লগতে কয় যে কমিউনিটী ৰেডিঅ'ই জনসাধাৰণৰ মাজত কোভিড-১৯ সম্পৰ্কীয় সজাগতাৰ বিনিময় কৰিব লাগে। সামাজিক দূৰত্ব বজাই ৰখা, মাস্ক্ পৰিধান কৰা আৰু হাত ধোৱাৰ দৰে আচৰণগত পৰিৱৰ্তন সাধন কৰাৰ ক্ষেত্ৰত ই গুৰুত্বপূৰ্ণ ভূমিকা পালন কৰিব পাৰে।


    শ্ৰী বিশ্বনাথে লগতে কয় যে কোভিডৰে মোকাবিলা কৰিবলৈ সৰ্বোত্তম আচৰণবিলাকৰ বিষয়ে সৰ্বসাধাৰণক অৱগত কৰোৱাৰ ক্ষেত্ৰত বৈদ্যুতিন মাধ্যম, বিশেষকৈ টেলিভিছন চেনেল আৰু ছ'চিয়েল মিডিয়া ব্যাপকভাৱে ব্যৱহৃত হৈছে। কিন্তু এই প্লেটফৰ্মবিলাকে সামৰি লোৱা লক্ষিত শ্ৰোতা-দৰ্শকেই যথেষ্ট নহয়। সেয়ে এই ক্ষেত্ৰত কমিউনিটী ৰেডিঅ'ৰ ব্যৱহাৰ সময়ৰ আৱশ্যকতাৰ লগতে নিজস্ব দায়বদ্ধতাও বুলি তেওঁ কয়। কমিউনিটী ৰেডিঅ'ই একোটা নিৰ্দিষ্ট জন সমুদায়ক সামৰি লয় আৰু ইয়াৰ খণ্ডবিলাকে স্থানীয় বিষয়সমূহ সামৰি লয়, আনকি যোগাযোগৰ অন্য প্লেটফৰ্মে ঢুকি নোপোৱা ক্ষেত্ৰসমূহো ই সফলতাৰে সামৰি ল'ব পাৰে বুলি শ্ৰী বিশ্বনাথে কয়।


    অসম চিকিৎসা মহাবিদ্যালয় হস্পিতাল , ডিব্ৰুগড়ৰ মনৰোগ বিভাগৰ সহকাৰী অধ্যাপক ড৹ ধ্ৰুৱজ্যোতি ভূঞাই কোভিড-১৯ৰ সময়ৰ মানসিক স্বাস্থ্য সন্দৰ্ভত বিস্তৃতভাৱে কয়। তেওঁ কয় যে এই সংকটৰ সময়ছোৱাত ধৈৰ্য আৰু ইতিবাচক পদক্ষেপ গ্ৰহণ কৰাটো আৱশ্যকীয়।


    গুৱাহাটী বিশ্ববিদ্যালয়ৰ গণসংযোগ আৰু সাংবাদিকতা বিভাগৰ মুৰব্বী ড৹ অংকুৰণ দত্তই কোভিড-১৯ৰ সময়ত আচৰণগত পৰিৱৰ্তন সাধন কৰাৰ ক্ষেত্ৰত কমিউনিটী ৰেডিঅ'ৰ ভূমিকাৰ বিষয়ে কয়। তেওঁ কয় যে কমিউনিটী ৰেডিঅ'ৰ জৰিয়তে কৌশলগত যোগাযোগৰ মাধ্যমত জনসাধাৰণৰ মাজলৈ ইতিবাচক আচৰণগত পৰিৱৰ্তন আনিব পৰা যায়।


    ইংলিছ এণ্ড ফৰেইন লেংগুৱেজ ইউনিভাৰছিটী, শ্বিলঙৰ ড৹ অলংকাৰ কৌশিকে কোভিড-১৯ৰ সময়ত সংবাদ মাধ্যমত ভাষাৰ ব্যৱহাৰৰ ওপৰত বক্তব্য ৰাখে। তেওঁ লগতে কয় যে তথ্যৰ সণ্ঢালনি কৰাৰ ক্ষেত্ৰত ভাষাই অত্যন্ত গুৰুত্বপূৰ্ণ ভূমিকা পালন কৰে। কোভিড-১৯ সন্দৰ্ভত বাৰ্তা বিলাওঁতে ভাষাৰ ক্ষেত্ৰত খুবেই সতৰ্ক হোৱা দৰকাৰ। তেওঁ কয় যে তথ্যৰ সণ্ঢালনি কৰোতে সংবেদনশীল ভাষাৰে ব্যৱহাৰ কঠোৰভাৱে পৰিহাৰ কৰিব লাগে কিয়নো ই জনসাধাৰণৰ মাজত শংকাৰ সৃষ্টি কৰিব পাৰে।


    ইউনিচেফৰ ৰাজ্যিক এছ বি চি চি কনছালটেণ্ট মিছ গীতালি কাকতিয়ে আশংকাপূৰ্ণ যোগাযোগ আৰু সমূহীয়া কাৰ্যকলাপৰ বিষয়ে কয়। তেওঁ কয় যে এই সংকটৰ সময়ছোৱাত ইতিবাচক খবৰবিলাকৰ ওপৰত আলোকপাত কৰিব লাগে, যেনে কিমান মানুহ আৰোগ্য হৈছে। ব্ৰহ্মপুত্ৰ কমিউনিটী ৰেডিঅ' ষ্টেচন, ডিব্ৰুগড়ৰ ষ্টেচন হে'ড শ্ৰী ভাস্কৰ জ্যোতি ভূঞাই কয় যে তথ্য সণ্ঢালনি কৰিবৰ বাবে কমিউনিটী ৰেডিঅ' এটা শক্তিশালী মাধ্যম।


    ৰিজিঅনেল আউটৰিচ ব্যুৰ'ৰ ফিল্ড পাবলিছিটী অফিচাৰ শ্ৰীমতী হীৰামণি দাসে আদৰণি ভাষণ দিয়ে আৰু প্ৰেছ ইনফৰমেচন ব্যুৰ'ৰ মিডিয়া এণ্ড কমিউনিকেচন অফিচাৰ শ্ৰীমতী স্মিতা শইকীয়াই আজিৰ ৱেবিনাৰত সামৰণিৰ মন্তব্য আগবঢ়ায়। পিআইবিৰ তথ্য সহকাৰী বিষয়া শ্ৰীমতী বৰ্ণালী মহন্তই ৱেবিনাৰৰ আঁত ধৰে।


    ****************

    
    
    (Release ID: 1637050) Visitor Counter : 14
    
    
      Read this release in: English
    
    
    





          * ' target='_blank'>






          * &body=https://pib.gov.in/PressReleasePage.aspx?PRID=1637050&ui=2&tf=1&pli=1' title='Share by Email' target='_blank'>
          * &summary=My%20favorite%20developer%20program&source=LinkedIn' target='_blank'>
          * ' target='_blank'>
          * &body=https://pib.gov.in/PressReleasePage.aspx?PRID=1637050&ui=2&tf=1&pli=1' title='Share by Email' target='_blank'>
          * &summary=My%20favorite%20developer%20program&source=LinkedIn' target='_blank'>