      তথ্য আৰু সম্প্ৰচাৰ মন্ত্ৰালয়

      ছ’চিয়েল মিডিয়াৰ ভুৱা পত্ৰ সন্দৰ্ভত মেঘালয় আৰক্ষীৰ গোচৰ ৰুজু
      Posted On: 09 JUL 2020 9:38PM by PIB Guwahati

      শ্বিলং টাইমছৰ মুখ্য সম্পাদকে কেন্দ্ৰীয় আৰু ৰাজ্য চৰকাৰৰ দায়িত্বশীল লোকসকলক উদ্দেশ্যি বিদ্বেষপৰায়ণ বিষয়বস্তুৰে সমৃদ্ধ এখন পত্ৰ প্ৰেৰণ কৰাৰ অভিযোগৰে ছ’চিয়েল মিডিয়াত এখন ভুৱা চিঠি প্ৰচাৰ কৰা অচিনাক্ত লোকৰ বিৰুদ্ধে মেঘালয় আৰক্ষীয়ে এটা গোচৰ ৰুজু কৰিছে। ছ’চিয়েল মিডিয়াত এই পত্ৰখন ভাইৰেল হৈ পৰিছে।
      মেঘালয় আৰক্ষীয়ে স্পষ্ট কৰি দিয়ে যে ৯ মাৰ্চ, ২০২০ তাৰিখৰ এই পত্ৰখন শ্বিলং টাইমছৰ সম্পাদকৰদ্বাৰা লিখা হোৱা নাছিল আৰু এই সন্দৰ্ভত চাইবাৰ অপৰাধ আৰক্ষী থানাত গোচৰ তৰা যায় আৰু অপৰাধটোৰ গোচৰটো পঞ্জীয়ন কৰি তদন্ত প্ৰক্ৰিয়া অব্যাহত ৰখা হৈছে। মেঘালয় আৰক্ষীয়ে লগতে উল্লেখ কৰে যে নেটিজেনসকলে এই নকল পত্ৰখন প্ৰচাৰ কৰাৰপৰা অৱশ্যেই বিৰত থাকিব লাগে আৰু কোন লোকে এনে কৰাটো দৃষ্টিগোচৰ হ’লে আইন অনুসৰি দোষী বুলি গণ্য হ’ব।
      সম্প্ৰতি মিছা আৰু বিভ্ৰান্তিকৰ বাতৰি এটা ডাঙৰ সমস্যা হৈ পৰিছে। জনসাধাৰণক সেয়ে এনে যিকোনো বিষযবস্তু প’ষ্ট কৰাৰপৰা বিৰত থাকিবলৈ অনুৰোধ জনোৱা হৈছে অন্যথা আইনৰদ্বাৰা কঠোৰ ব্যৱস্থা গ্ৰহণ কৰা যাব।
    
    
    (Release ID: 1637645) Visitor Counter : 2
    
    
      Read this release in: English