      গৃহ মন্ত্ৰালয়

      কন্টেইনমেন্ট জ’নসমূহৰ বাহিৰত অধিক কাম-কাজ আৰম্ভৰ ব্যৱস্থাৰে আনলক ৩ ৰ নীতি-নিৰ্দেশনা জাৰি গৃহ পৰিক্ৰমা মন্ত্ৰণালয়ৰ
      
      ৩১ আগষ্ট ২০২০ লৈকে কন্টেইনমেন্ট জ’নসমূহত বলবৎ থাকিব কঠোৰ লকডাউন

      Posted On: 29 JUL 2020 7:23PM by PIB Guwahati

    গৃহ পৰিক্ৰমা মন্ত্ৰণালয়ৰ নতুন নীতি-নিৰ্দেশনা


    কন্টেইনমেন্ট জ ’ নসমূহৰ বাহিৰৰ এলেকাসমূহত অধিক কাম-কাজ আৰম্ভৰ ব্যৱস্থাৰে আজি আনলক ৩ ৰ নতুন নীতি-নিৰ্দেশনা জাৰি কৰে গৃহ পৰিক্ৰমা মন্ত্ৰণালয় ( MHA )এ। ১ আগষ্ট, ২০২০ ৰপৰা কাৰ্যকৰী হ ’ বলগীয়া আনলক ৩ ত , পৰ্যায়ক্ৰমে কাম-কাজসমূহৰ পুনৰ আৰম্ভ প্ৰক্ৰিয়াৰ ব্যৱস্থা কৰা হৈছে। আজি জাৰি কৰা নতুন নীতি-নিৰ্দেশনাখনি ৰাজ্য আৰু কেন্দ্ৰীয় শাসিত অঞ্চলসমূহৰপৰা লাভ কৰা মতামতৰ ভিত্তিত তথা এই সম্পৰ্কীয় কেন্দ্ৰীয় মন্ত্ৰণালয় আৰু বিভাগসমূহৰে হোৱা বিস্তৃত আলোচনাৰ জৰিয়তে যুগুত কৰি উলিওৱা হৈছে।


    নতুন নীতি-নিৰ্দেশনাখনিৰ মূল বৈশিষ্ট্যৰাজি

      * নিশাৰ ভাগত জনসাধাৰণৰ চলা-ফুৰা (নাইট কাৰ্ফিউ)ৰ বাধ্যবাধকতা অপসাৰণ কৰা হৈছে।
      * ৫ আগষ্ট, ২০২০ ৰপৰা যোগ প্ৰতিষ্ঠান আৰু জিমসমূহ খোলাৰ অনুমতি দিয়া হৈছে। ইয়াৰ পৰিপ্ৰেক্ষিতত , সামাজিক দূৰত্ব নিশ্চিত কৰিবলৈ আৰু ক ’ ভিড-১৯ৰ সংক্ৰমণ ৰোধ কৰিবলৈ স্বাস্থ্য আৰু পৰিয়াল কল্যাণ মন্ত্ৰণালয় (MoHFW) ৰদ্বাৰা ষ্টেণ্ডাৰ্ড অপাৰেটিং প্ৰচিডিউৰ (SOP) জাৰি কৰা হ ’ ব।
      * সামাজিক দূৰত্ব বৰ্তাই ৰাখি আৰু আন স্বাস্থ্যসন্মত প্ৰট ’ কলসমূহ যথাঃ মাস্ক আদি পৰিধান কৰি স্বাধীনতা দিৱসৰ কাৰ্যসূচী আয়োজনৰ অনুমতি দিয়া হৈছে। ইয়াৰ অৰ্থে গৃহ পৰিক্ৰমা মন্ত্ৰণালয় ( MHA)ৰদ্বাৰা ২১-০৭-২০২০ত জাৰি কৰা নিৰ্দেশনা মানি চলিব লাগিব।
      * ৰাজ্য আৰু কেন্দ্ৰীয় শাসিত অঞ্চলসমূহৰে বিস্তৃত আলোচনাৰ পাছত ৩১ আগষ্ট, ২০২০ লৈকে বিদ্যালয়, মহাবিদ্যালয় আৰু ক ’ চিং প্ৰতিষ্ঠানসমূহ বন্ধ ৰখাৰ সিদ্ধান্ত গ্ৰহণ কৰা হৈছে।
      * বন্দে ভাৰত অভিযানৰ অধীনত সীমিত ৰূপত যাত্ৰীসকলৰ আন্তঃৰাষ্ট্ৰীয় বিমান যাত্ৰাত অনুমতি দিয়া হৈছে। পৰৱৰ্তী আৰম্ভৰ ব্যৱস্থাসমূহ ক্ৰমাগতভাৱে কৰা হ ’ ব।
      * কন্টেইনমেন্ট জ ’ নসমূহৰ বাহিৰত তলত উল্লেখকৰা ক্ৰিয়া-কলাপসমূহৰ বাহিৰে সকলোবোৰৰ অনুমতি দিয়া হৈছেঃ
     1. মেট্ৰ ’ ৰেল।
     2. চিনেমা হল , ছুইমিং পুল , বিনোদন উদ্যান , থিয়েটাৰ , বাৰ , অ ’ ডিটৰিয়াম , সন্মিলন হল আৰু এনেধৰণৰ স্থান।
     3. সামাজিক / ৰাজনৈতিক / ক্ৰীড়া / মনোৰঞ্জন / শৈক্ষিক / সাংস্কৃতিক / ধৰ্মীয় অনুষ্ঠান আৰু আন ডাঙৰ সমাবেশ।

    পৰিস্থিতিৰ পৰ্যালোচনা সাপেক্ষে, এইসমূহ মুকলিৰ তাৰিখ পৃথকভাৱে নিৰ্ধাৰণ কৰা হ ’ ব।

      * ৩১ আগষ্ট, ২০২০ লৈকে কন্টেইনমেন্ট জ ’ নসমূহত লকডাউন কঠোৰভাৱে পালন কৰিব লাগিব। স্বাস্থ্য আৰু পৰিয়াল কল্যাণ মন্ত্ৰণালয় (MoHFW) এ জাৰি কৰা নীতি-নিৰ্দেশনাৰ অধীনত ক ’ ভিড-১৯ৰ সংক্ৰমণ ৰোধ কৰাৰ লক্ষ্যৰে ৰাজ্য / কেন্দ্ৰীয় শাসিত অঞ্চলৰ চৰকাৰসমূহৰদ্বাৰা কন্টেইনমেন্ট জ ’ নসমূহৰ সীমা সাৱধানে কাৰ্যকৰী ৰখাটো বাঞ্চনীয়। কন্টেইনমেন্ট জ ’ নসমূহৰ ভিতৰত , কঠোৰভাৱে পৰিসীমা নিয়ন্ত্ৰণ কৰা হ ’ ব আৰু নিত্য-ব্যৱহাৰ্য্য সা-সামগ্ৰীৰ সৰবৰাহৰ সৈতে সম্পৰ্কীয় কাৰ্য-কলাপসমূহতহে অনুমতি দিয়া হৈছে।
      * ৰাজ্য / কেন্দ্ৰীয় শাসিত অঞ্চলসমূহৰদ্বাৰা সংশ্লিষ্ট জিলাধিপতিৰ কাৰ্যালয়ৰ ৱেবচাইটত এই কন্টেইনমেন্ট জ ’ নসমূহৰ সৱিশেষ উল্লেখ কৰা হ ’ ব আৰু এই তথ্য স্বাস্থ্য আৰু পৰিয়াল কল্যাণ মন্ত্ৰণালয় (MoHFW) কো দাখিল কৰিব লাগিব।
      * কন্টেইনমেন্ট জ ’ নসমূহৰ ক্ৰিয়া-কলাপসমূহ ৰাজ্য আৰু কেন্দ্ৰীয় শাসিত অঞ্চলৰ চৰকাৰসমূহে কঠোৰভাৱে নিৰীক্ষণ কৰিব লাগিব আৰু এই জ ’ নসমূহত গ্ৰহণ কৰিবলগীয়া কন্টেইনমেন্ট ব্যৱস্থা সম্পৰ্কীয় নীতি-নিৰ্দেশনাসমূহ কঠোৰভাৱে কাৰ্যকৰী কৰিব লাগিব।
      * স্বাস্থ্য আৰু পৰিয়াল কল্যাণ মন্ত্ৰণালয় (MoHFW) এ কন্টেইনমেন্ট জ ’ নসমূহৰ যথোপযুক্ত চিত্ৰণ ( delineation ) আৰু কন্টেইনমেন্ট ব্যৱস্থাসমূহৰ ৰূপায়ণৰ নিৰীক্ষণ কৰিব।

    কন্টেইনমেন্ট জ ’নসমূহৰ বাহিৰৰ কাম-কাজ সন্দৰ্ভত ৰাজ্যসমূহে সিদ্ধান্ত গ্ৰহণ কৰিব


    ৰাজ্য আৰু কেন্দ্ৰীয় শাসিত অঞ্চলসমূহে তেওঁলোকে কৰা পৰিস্থিতিৰ পৰ্যালোচনাৰ ভিত্তিত , কন্টেইনমেন্ট জ ’ নসমূহৰ বাহিৰৰ নিৰ্দিষ্ট কেতবোৰ কাৰ্য-কলাপ নিষিদ্ধ কৰিব পাৰিব বা প্ৰয়োজনীয়তা অনুসৰি এনে বাধ্যবাধকতা আৰোপ কৰিব পাৰিব। তথাপি , জনসাধাৰণ আৰু সা-সামগ্ৰীৰ আন্তঃ-ৰাজ্যিক ( inter-State ) আৰু ৰাজ্যৰ-ভিতৰ ( intra-State ) ত চলাফুৰা, সৰবৰাহত বাধ্যবাধকতা নাথাকিব। এনে চলাফুৰা, সৰবৰাহৰ অৰ্থে কোনো পৃথক অনুমতি / অনুমোদন / ই-পাৰ্মিটৰ প্ৰয়োজনীয়তা নাথাকিব।


    ক ’ ভিড-১৯ৰ ব্যৱস্থাপনাৰ অৰ্থে ৰাষ্ট্ৰীয় নিৰ্দেশনা ( National Directives )


    সামাজিক দূৰত্ব সুনিশ্চিতকৰণৰ লক্ষ্যৰে, সমগ্ৰ দেশতে ক ’ ভিড-১৯ৰ ব্যৱস্থাপনাৰ অৰ্থে ৰাষ্ট্ৰীয় নিৰ্দেশনা পালন বাহাল থাকিব। দোকান-পোহাৰসমূহে গ্ৰাহকসকলৰ মাজত যথোপযুক্ত শাৰীৰিক দূৰত্ব বৰ্তাই ৰাখিবলৈ ব্যৱস্থা গ্ৰহণ কৰিব লাগিব। গৃহ পৰিক্ৰমা মন্ত্ৰণালয় ( MHA)এ ৰাষ্ট্ৰীয় নিৰ্দেশনাৰ ফলপ্ৰসূ ৰূপায়ণ নিৰীক্ষণ কৰিব।


    আক্ৰান্ত হোৱাৰ অধিক সম্ভাৱনা থকা লোক ( vulnerable persons )ৰ অৰ্থে সুৰক্ষা


    আক্ৰান্ত হোৱাৰ অধিক সম্ভাৱনা থকা লোক যথাঃ ৬৫ বছৰ বয়সৰ উৰ্ধ লোক , আন ৰোগত আক্ৰান্ত হৈ থকা লোক , গৰ্ভৱতী মহিলা আৰু ১০ বছৰ বয়সৰ অনূৰ্ধ শিশুক অত্যাৱশ্যকীয় প্ৰয়োজনীয়তা আৰু চিকিৎসা সম্পৰ্কীয় কাৰণৰ বাহিৰে ঘৰতে থকাৰ পৰামৰ্শ প্ৰদান কৰি অহা হৈছে।


    আৰোগ্য সেতু ৰ ব্যৱহাৰ


    আৰোগ্য সেতু ম ’ বাইল এপ্লিকেশ্যনটো ব্যৱহাৰত উৎসাহিত কৰি অহা হৈছে।


    *****


    NW/RK/PK/SS/DDD/SB

    
    
    (Release ID: 1642175) Visitor Counter : 11
    
    
      Read this release in: Tamil , English , Urdu , Hindi , Marathi , Manipuri , Bengali , Gujarati , Odia , Telugu
    
    
    

  
*