      தகவல் மற்றும் ஒலிபரப்பு அமைச்சகம்

      மும்பை பத்திரிகை தகவல் அலுவலகமும், மக்கள் தொடர்பு அலுவலகமும் இணைந்து' கொவிட் -19 காலத்தில் ‘மனநிலை ஆரோக்கியம்' என்பது குறித்த வலையரங்கத்தை நடத்தியது
      Posted On: 23 JUL 2020 2:14PM by PIB Chennai


    முழு அடைப்பு அல்லது வீடுகளிலேயே இருப்போம் என்ற நெறி காரணமான இயல்பு வாழ்க்கை பாதிப்பினை அடுத்து, மக்களின் மன ஆரோக்கியத்தில் தாக்கம் ஏற்பட்டுள்ளது . " இது அனைவரையும் சார்ந்தது " என்கிறார் மும்பையில் உள்ள டாடா சமூக அறிவியல் நிறுவனத்தின் உடல் ஆரோக்கியம் மற்றும் மன நல மையத்தைச் சேர்ந்த சேர்ந்த பேராசிரியர் ஆஷா பானு சோலெட்டி . குழந்தைகள் , மாணவர்கள் , பெரியவர்கள் , வயது முதிர்ந்த பெண்கள் , LGBTQI சமூகத்தினர் , சுகாதாரப் பணியாளர்கள் , அத்தியாவசியச் சேவைத் துறை ஊழியர்கள் , பொருளாதார ரீதியில் நலிந்த பிரிவினர் , குடும்ப உறுப்பினர்களை இழந்தவர்கள் , மாற்றுத்திறனாளிகள் மற்றும் ஏற்கனவே மன நலம் பாதிக்கப்பட்டோர் - என அனைவரின் மனங்களையும் கொவிட் -19 பாதிக்கத்தான் செய்துள்ளது என்று அவர் கூறுகிறார் .
    
    தகவல் ஒலிபரப்பு அமைச்சகத்தின் பத்திரிகை தகவல் அலுவலகம் , மகாராஷ்டிரா , கோவா மாநிலங்களின் மண்டல மக்கள் தொடர்பு அலுவலகங்களுடன் பனாஜியில் உள்ள கோவா வீட்டு அறிவியல் கல்லூரி இணைந்து ஏற்பாடு செய்திருந்த ' கொவிட் -19 காலத்தில் மனநிலை ஆரோக்கியம் ' என்ற வலையரங்கத்தில் அவர் உரையாற்றினார் .
    
    இந்த வலையரங்கத்தின் நிபுணர் குழுவில் இடம் பெற்றிருந்த மும்பை டாடா நினைவு மருத்துவமனையின் மருத்துவ மனவியல் நிபுணரும் மனநல புற்றுநோய் நிபுணருமான திருமதி சபீதா கோஸ்வாமி பேசுகையில் , பல்வேறு பிரிவு மக்களிடையே நிலவும் மனநலக் குறைவின் வகைகள் பற்றியும் அவற்றைக் கையாளும் முறை குறித்தும் எடுத்துரைத்தார் . நிகழ்ச்சியில் பேசிய கோவா வீட்டு அறிவியல் கல்லூரியின் மனித வள மேம்பாட்டுத் துறையின் உதவிப் பேராசிரியர் திருமதி லாரிஸ்ஸா ரோட்ரீக்ஸ் , தற்போதுள்ள பெருந்தொற்று காலத்தில் சமுதாயம் எவ்வாறு மனநலம் சார்ந்த விஷயங்களைக் கையாளுகிறது என்றும், இதில் மாணவர்கள் எந்த அளவு கவனம் பெறுகிறார்கள் என்றும் விளக்கினார் .


    *****

    
    
    (Release ID: 1640868) Visitor Counter : 7