      சிறப்பு சேவைகள் மற்றும் கட்டுரைகள்

      2020-21-ல் திருச்சிக்கு தேசிய பிற்படுத்தப்பட்ட வகுப்பு கழகம் ஒரு கோடி ரூபாய் கடனுதவி
      Posted On: 09 JUL 2020 4:09PM by PIB Chennai


    தேசிய பிற்படுத்தப்பட்ட வகுப்பு நிதி மேம்பாட்டு கழகம் , என்பிசிஎப்டிசி , அரசால் அறிவிக்கப்பட்ட பிற்படுத்தப்பட்ட பிரிவினருக்கு கடனுதவி வழங்கி வருகிறது . கொவிட் -19 தொற்று தளர்வுகள் 2.0 அனைத்து துறைகளிலும் பொருளாதார நடவடிக்கைகளை ஊக்குவித்து வருகிறது . அரசு முகமைகளின் பல்வேறு நடவடிக்கைகள் மூலம் தனிநபர்களுக்கு ஆதரவு அளிக்கப்படுகிறது .


    என்பிசிஎப்டிசி , விவசாயம் , அது சார்ந்த செயல்பாடுகள் , சிறு வணிகம் , பாரம்பரிய தொழில்கள் , போக்குவரத்து , தொழில்நுட்ப வாழ்வியல் வர்த்தகம் ஆகியவற்றை பிற்படுத்தப்பட்டோர் செய்வதற்கு பொதுக் கடன் வழங்குகிறது . இதற்கு விண்ணப்பிப்பவர்களின் ஆண்டு வருமானம் ரூ .3 லட்சத்துக்கும் குறைவாக இருக்க வேண்டும் . பயனாளிக்கு தலா ரூ .15 லட்சம் வீதம் அதிகபட்ச கடன் வழங்கப்படுகிறது . காலாண்டுக்கு ஒரு முறை தவணையாக , அதிக பட்சம் 8 ஆண்டுகளுக்குள் கடனைத் திருப்பி செலுத்த வேண்டும் . ரூ . 5 லட்சம் வரையிலான கடனுக்கு 6 சதவீதமும் , ரூ .5 முதல் ரூ .10 லட்சம் வரையிலான கடனுக்கு 7 சதவீதமும் , ரூ .10 முதல் ரூ .15 லட்சம் கடனுக்கு 8 சதவீதமும் வட்டியாக வசூலிக்கப்படும் . கொவிட் -19 தொற்று காலத்தை கருத்தில் கொண்டு , இந்திய ரிசர்வ் வங்கி முதலுக்கான தவணையைத் திருப்பி செலுத்த 6 மாத கால அவகாசம் வழங்கியுள்ளது . புதிய சுவர்னிமா திட்டத்தின் கீழ் , பிற்படுத்தப்பட்ட பிரிவைச் சேர்ந்த பெண்கள் , ரூ .2 லட்சம் வரை கடன் பெறலாம் . கடனை 8 ஆண்டு காலத்தில் திருப்பி செலுத்த வேண்டும் . வட்டி விகிதம் ஆண்டுக்கு 5 சதவீதம் ஆகும் . என்பிசிஎப்டிசி , பிற்படுத்தப்பட்ட பிரிவைச் சேர்ந்த மாணவர்களுக்கு கல்விக் கடனுக்கும் ஏற்பாடு செய்கிறது . இத்திட்டத்தின் கீழ் , ஒவ்வொரு மாணவருக்கும் ரூ .15 லட்சம் கல்வி கடன் வழங்கப்படுகிறது . 5 ஆண்டு கால அவகாசத்திற்கு பின்னர் , பத்து ஆண்டுகளில் இக்கடனைத் திருப்பி செலுத்த வேண்டும் . மாணவர்களுக்கு ஆண்டுக்கு 4 சதவீதமும் , மாணவிகளுக்கு 3.5 சதவீதமும் வட்டி வசூலிக்கப்படும் . மாநில முகமைகளின் விதிமுறைகளுக்கு ஏற்ப , வட்டி விகிதம் மற்றும் கடன் தொகை ஆகியவை மாற்றப்படும் .


    என்பிசிஎப்டிசி - யின் திட்டங்கள் மாநிலத்தில் தமிழ்நாடு பிற்படுத்தப்பட்ட வகுப்பு பொருளாதார மேம்பாட்டு கழகத்தின் மூலம் அமல்படுத்தப்பட்டு வருகின்றன . திருச்சியில் , இந்த கழகத்தின் மூலமாக , பிற்படுத்தப்பட்ட பிரிவினருக்கு கடனுதவி வழங்க 2020-21- க்கு ஒரு கோடி ரூபாய் ஒதுக்கப்பட்டுள்ளது . ஆழ்துளைக் கிணறு தோண்ட , மின்மோட்டார் பொருத்த , சுய உதவிக்குழு சிறு வணிக கடன் , பசுமாடுகள் வாங்க , ஆட்டோக்கள் வாங்க கடனுதவி பெறலாம் . பிற்படுத்தப்பட்ட பிரிவைச் சேர்ந்த 18 வயது முதல் 60 வயது வரையிலானோருக்கு இந்தக் கடனுதவி வழங்கப்படும் . இருப்பினும் , ஒரு குடும்பத்துக்கு ஒருவர் மட்டுமே இத்திட்டத்தின் மூலம் கடன் பெற முடியும் . இப்பிரிவைச் சேர்ந்த மக்கள் , சாதி சான்றிதழ் , ஆதார் அட்டை , வருமானச் சான்றிதழ் , இருப்பிடச் சான்றிதழ் , கடன் பெறுவதற்கான வணிகம் பற்றிய விவரங்கள் , வாகனக் கடன் வாங்குவதென்றால் உரிமம் , கல்விக் கடனுக்கு மாற்று சான்றிதழ் மற்றும் சான்றளிக்கப்பட்ட ஆவணங்கள் ஆகியவற்றுடன் விண்ணப்பிக்க வேண்டும் .


    பொதுமக்களின் நலனுக்காக அரசு பல்வேறு திட்டங்களைச் செயல்படுத்தி வருகிறது . இத்திட்டங்களை முறையாகப் பயன்படுத்தினால் , மக்களின் வாழ்வாதாரத்தை மேம்படுத்த இவை நிச்சயம் உதவும்

    
    
    (Release ID: 1637548) Visitor Counter : 17