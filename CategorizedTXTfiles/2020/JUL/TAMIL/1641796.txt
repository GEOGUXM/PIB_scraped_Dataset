      தேர்தல் ஆணையம்

      இந்திய தேர்தல் ஆணையத்தின் அறிக்கை
      Posted On: 28 JUL 2020 1:27PM by PIB Chennai


    ஜம்மு காஷ்மீர் துணைநிலை ஆளுநர் திரு . ஜி . சி . முர்முவை மேற்கோள் காட்டி , ‘’ தொகுதி வரையறைக்குப் பின்னர் ஜம்மு காஷ்மீரில் தேர்தல் ’’ என தி டிரிபியூன் இதழில் இன்று , அதாவது ஜூலை 28, 2020 செய்தி வெளியானது . இதேபோன்ற துணைநிலை ஆளுநரின் அறிக்கைகள் முன்பும் , 18.11.2019 தேதியிட்ட தி ஹிந்து நாளிதழ் ; 14.11.2019 நியூஸ் 18 ; 26.6.2020 தேதியிட்ட இந்துஸ்தான் டைம்ஸ் ; 28.7.2020 எக்கானாமிக் டைம்ஸ் ( இ - பேப்பர் ) ஆகியவற்றில் வெளியாகியிருந்தது . இதுபோன்ற அறிக்கைகளுக்கு இந்திய தேர்தல் ஆணையம் ஆட்சேபம் தெரிவித்துள்ளது . தேர்தல் நேரம் உள்ளிட்ட அரசியல் சாசன விஷயங்கள் முற்றிலும் இந்திய தேர்தல் ஆணையத்தின் வரம்புக்கு உட்பட்டது என துணைநிலை ஆளுநருக்கு நினைவூட்ட விரும்புவதாக அது கூறியுள்ளது . தேர்தல் தேதியை நிர்ணயிப்பதற்கு முன்பாக , தேர்தல் நடத்தும் இடத்தின் சூழல் , வானிலை , பிராந்திய , உள்ளூர் திருவிழாக்களால் ஏற்படும் பிரச்சினைகள் உள்ளிட்ட அனைத்து பொருத்தமான அம்சங்களையும் ஆணையம் கவனத்தில் கொள்ளும் . உதாரணத்துக்கு , தற்போதைய நிலையில் , கோவிட் -19 தொற்றுப் பரவல் , புதிய கோணத்தில் பரிசீலனை செய்ய வேண்டிய கட்டாயத்தை ஏற்படுத்தியுள்ளது . இப்போதைய நிலையில் , தொகுதி வரையறை விஷயமும் முடிவெடுப்பதில் முக்கிய அம்சமாக இருக்கும் . இதேபோல , மத்தியக் காவல் படைகளை அனுப்புவதற்கான போக்குவரத்துக்கு ரயில் பெட்டிகள் மற்றும் படைகளின் தயார் நிலை ஆகியவையும் முக்கிய அம்சங்களாகும் . சம்பந்தப்பட்ட அனைவருடனும் உரிய ஆலோசனைகள் மேற்கொண்டு , விரிவாக மதிப்பீடு செய்த பின்னரே , மூத்த அதிகாரிகள் பல்வேறு விஷயங்களை கவனத்தில் கொள்வார்கள் . தேர்தல் நடைபெறவுள்ள மாநிலத்துக்கு தேர்தல் ஆணையம் பயணம் மேற்கொண்டு , சம்பந்தப்பட்ட அனைத்து பிரிவினருடனும் விரிவான ஆலோசனைகளை நடத்தும் . தேர்தல் ஆணையத்தின் அரசியல் சாசன உரிமையில் தலையிடுவதற்கு ஒப்பானது என்பதால் , தேர்தல் ஆணையம் தவிர பிற அதிகார அமைப்புகள் , இதுபோன்ற அறிக்கைகளை வெளியிடுவதைத் தவிர்ப்பது முறையாக இருக்கும் .


    *****

    
    
    (Release ID: 1641796) Visitor Counter : 29
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Telugu