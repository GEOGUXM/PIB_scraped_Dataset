      மீன்வளம், கால்நடை பராமரிப்பு மற்றும் பால்வளத் துறை அமைச்சகம்

      தேசிய கடல் வேளாண் தினம்: மீனவர்கள், விஞ்ஞானிகள், தொழில்முனைவோர் கலந்துரையாடல்.
      Posted On: 10 JUL 2020 8:24PM by PIB Chennai


    தேசிய கடல் வேளாண் தினம் (National Fish Farmers Day) கடைபிடிக்கப்படுவதை ஒட்டி , மத்திய அரசின் மீன் வள அமைச்சகத்தின் கீழ் வரும் மீன் வளத் துறையும் தேசிய மீன் வள வாரியமும் (National Fisheries Development Board) இணைந்து இணையவழிக் கருத்தரங்கை (Webinar) இன்று நடத்தின . இந்நிகழ்ச்சியில் மத்திய மீன்வளம் மற்றும் கால்நடைப் பராமரிப்பு – பால்வள அமைச்சர் கிரிராஜ் சிங் , மீன்வளத் துறை இணையமைச்சர் பி . சி . சாரங்கி , மத்திய அரசின் மீன் வளத்துறைச் செயலாளர் டாக்டர். ராஜீவ் ரஞ்சன் , துறை அதிகாரிகள் ஆகியோர் பங்கேற்றனர் .


    மீன் வளத்துறையின் விஞ்ஞானிகளான டாக்டர். கே . எச் . அலிகுனி (K. H. Alikunhi), டாக்டர். எச் . எல் . சவுத்ரி (H.L. Chaudhury) ஆகியோர் நினைவாக ஆண்டுதோறும் ஜூலை 10 ஆம் தேதி தேசிய கடல்வேளாண் தினம் (National Fish Farmers Day) என்று கடைப்பிடிக்கப்படுகிறது .


    இதை ஒட்டி ஏற்பாடு செய்யப்பட்ட இணையவழிக் கருத்தரங்கில் நாட்டின் பல்வேறு பகுதிகளைச் சேர்ந்த மீனவர்கள் , அலுவலர்கள் , விஞ்ஞானிகள் , தொழில்முனைவோர் ஆகியோருடன் கலந்துரையாடிய மத்திய மீன்வளம் , கால்நடைப் பராமரிப்பு , பால் வளத் துறை அமைச்சர் கிரிராஜ் சிங் , “ மீனவர்களின் மீன்வளத் தொழிலின் மேம்பாட்டுக்காக பிரதம மந்திரி மீன் வளத் திட்டம் (Pradhan Mantri Matsya Sampada Yojana) உருவாக்கப்பட்டுள்ளது ” என்றார் .


    “ இத்திட்டத்திற்காக வரும் ஐந்தாண்டுகளுக்கு அதிகமான நிதியாக மொத்தம் ரூ . 20,050 கோடி அளவுக்கு ஒதுக்கப்பட்டுள்ளது . நீலப் புரட்சியின் விளைவாக நிகழ்த்தப்பட்ட சாதனைகளின் பலன்களை ஒருங்கிணைக்கும் வகையிலும் , நீலப்புரட்சியை (Neeli Kranti) பொருளாதாரப் புரட்சியாக (Arth Kranti) மாற்றும் வகையிலும் இத்திட்டம் செயல்படும் .


    ” மீனவர்களின் உற்பத்தி , உற்பத்தித் திறன் , தரம் , தொழில்நுட்பம் , மீன் பிடிப்புக் காலத்தை அடுத்துள்ள கட்டுமானம் , மேலாண்மை , நவீனமயமாக்கல் , உற்பத்தியின் தரத் தொடர்ச்சி , கண்டறியும் திறன் ஆகியவற்றில் உள்ள குறைகளைத் தீர்க்க நடவடிக்கை எடுக்கப்படும் . அத்துடன் , மீன் வள மேலாண்மையை வலுவாக்கவும் , மீனவர் நலனை மேம்படுத்தவும் நடவடிக்கை எடுக்கப்படும் ” என்றும் அமைச்சர் தெரிவித்தார் .

    
    
    (Release ID: 1637988) Visitor Counter : 9
    
    
      Read this release in: Punjabi , English , Urdu , Hindi , Manipuri , Telugu