      கலாசாரத்துறை அமைச்சகம்

      தம்ம சக்கர தினம்: நாளை (ஜூலை 4) குடியரசுத் தலைவர் தொடக்கம்.
      Posted On: 03 JUL 2020 9:30PM by PIB Chennai


    புத்தர் மகா நிர்வாணம் அடைந்ததைக் குறிப்பிடும் தம்ம சக்கர தின விழாவை குடியரசுத் தலைவர் திரு . ராம்நாத் கோவிந்த் குடியரசுத் தலைவர் மாளிகையில் இருந்தபடி , காணொளி மூலம் சனிக்கிழமை ஜூலை 4 ஆம் தேதி தொடங்கி வைக்கிறார் . ஆடி மாதம் பவுர்ணமி தினத்தன்று இந்த விழா தொடங்குகிறது . இந்த நிகழ்ச்சியில் பாரதப் பிரதமர் திரு . நரேந்திர மோடி காணொளியில் பங்கேற்று சிறப்புரை நிகழ்த்துகிறார் .


    குடியரசுத் தலைவர் மாளிகையில் நடைபெறும் இந்த விழாவை ஒட்டி மங்கோலிய நாட்டு அதிபர் மேதகு கல்ட்மாக்கின் படதுல்கா அனுப்பிய வாழ்த்துச் செய்தியை இந்தியாவுக்கான மங்கோலிய தூதர் கோன்ச்சிங் கன்போய்ட் வாசிப்பார் .


    தம்ம சக்கரா தின விழாக்களை சர்வதேச புத்த மத்தினர் கூட்டமைப்பு (International Buddhist Confederation) இந்தியாவின் பண்பாட்டுத் துறையுடன் இணைந்து ஏற்பாடு செய்தது . இதை முன்னிட்டு , மெய்நிகர் விசாகப் பெருநாளும் , உலக சமாதானப் பிரார்த்தனை வாரமும் கடந்த மே மாதம் 7 ஆம் தேதி முதல் 16 ஆம் தேதி வரையில் நடைபெற்றன . அதன் தொடர்ச்சியாக இந்த விழா நடைபெறுகிறது .


    தொடக்க நிகழ்ச்சியில் பண்பாட்டுத் துறை அமைச்சர் ( தனிப்பொறுப்பு ) திரு பிரகலாத் சிங் பட்டேல் , சிறுபான்மையினர் நல இணையமைச்சர் திரு . கிரண் ரிஜிஜு ஆகிோர் பங்கேற்றனர் .


    இந்த விழாவின் இதரத் தொடர் நிகழ்ச்சிகளுக்கு சாரநாத் , முலகந்த குடி விஹாரை , புத்த கயாவில் உள்ள மகாபோதி ஆலயங்கள் இந்திய மகாபோதி சொசைட்டி , புத்த கயா ஆலய நிர்வாகக் குழு ஆகியவை இணைந்து ஏற்பாடுகள் செய்துள்ளன . இதன் நேரலைக் காட்சியைக் காண இணையதளம் : https://youtu.be/B5a2n1iX0M8.


    உலகின் பல்வேறு நாடுகளில் உள்ள புத்த சங்கங்களின் தலைவர்கள் , பக்தர்கள் , சமய வல்லுநர்கள் , ஆன்மிக அறிஞர்கள் , சர்வதேச பௌத்த மதக் கூட்டமைப்பின் பல்வேறு கிளைகள் , அமைப்பாளர்கள் பங்கேற்பர் .


    *******
    

    
    (Release ID: 1636400) Visitor Counter : 13
    
    
      Read this release in: English , Urdu , Hindi , Marathi , Manipuri