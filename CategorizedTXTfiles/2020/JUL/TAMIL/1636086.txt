      மனித வள மேம்பாட்டு அமைச்சகம்

      ஆரம்பகட்ட மாணவர்களுக்கான எட்டு வார கால மாற்றுக் கல்வி அட்டவணையை மத்திய மனித ஆற்றல் மேம்பாட்டுத் துறை அமைச்சர் வெளியிட்டார்
      Posted On: 02 JUL 2020 6:08PM by PIB Chennai


    பொதுமுடக்க க் காலத்தின் போது மாணவர்கள் தங்கள் இல்லங்களில் , நேரத்தை ப் பயனுள்ள முறையில் செலவிடுவதற்காக , தங்களுடைய பெற்றோர்கள் மற்றும் ஆசிரியர்களின் துணையுடன் கல்விசார் செயல்பாடுகளில் ஈடுபடுவதற்காக ஆரம்பகட்ட மற்றும் உயர் ஆரம்பகட்ட மாணவர்களுக்கான மாற்று க் கல்வி அட்டவணை , மத்திய மனித ஆற்றல் மேம்பாட்டுத் துறையின் வழிகாட்டுதலுடன் , தேசிய கல்வி ஆராய்ச்சிக் கவுன்சில் (NCERT) அமைப்பால் தயாரிக்கப்பட்டுள்ளது . ஆரம்பகட்ட மாணவர்களுக்கான எட்டு வார கால மாற்று க் கல்வி அட்டவணையை இன்று புதுதில்லியில் மத்திய மனித ஆற்றல் மேம்பாட்டுத் துறை அமைச்சர் திரு ரமேஷ் பொ க்ரியால் நிஷா ங்க் வெளியிட்டார் . முன்னதாக ஆரம்ப வகுப்புகளுக்கான அட்டவணை இந்த ஆண்டு ஏப்ரல் மாதம் திரு பொ க்ரியால் அவர்களால் வெளியிடப்பட்டது ,.


    இல்லங்களில் இருந்தவா றே கற்பவரும் , பெற்றோரும் , ஆசிரியர்களும் பயன்படுத்தக்கூடிய வகையில் , விளையாட்டுப் போக்காக , ஆர்வத்தை ஏற்படுத்துகின்ற வகையிலான முறையில் , கல்வி கற்பதற்கான பல்வேறு தொழில்நுட்ப க் கருவிகளும் சமூக ஊடகக் கருவிகளும் எப்படி ப் பயன்படுத்த ப்பட வேண்டும் என்பது குறித்த ஆசிரியர்களுக்கான விதிமுறைகள் , இந்த அட்டவணையில் கொடுக்கப்பட்டுள்ளன என்று நிகழ்ச்சியில் பேசிய அமைச்சர் கூறினார் .. அலைபேசி , வானொலி , தொலைக்காட்சி , குறுஞ்செய்தி மற்றும் பல சமூக ஊடகங்கள் மூலமாக , கல்வி பெறுவது குறித்தும் கருத்தில் எடுத்துக் கொள்ளப்பட்டுள்ளது . நம்மில் பலரிடம் அலைபேசியில் இணைய வசதி இல்லை என்பதும் , வாட்ஸ்அப் , ஃபேஸ்புக் , ட்விட்டர் , கூகுள் போன்ற பல்வேறு சமூக ஊடக க் கருவிகளை பயன்படுத்த முடியாமல் இருப்பதும் கருத்தில் எடுத்துக் கொள்ளப்பட்டுள்ளது . பெற்றோர்களுக்கும், மாணவர்களுக்கும் குறுஞ்செய்தி மூலமாக வழிகாட்டுவது , அழைப்பு விடுத்து அவர்களுடன் பேசி அவர்களை வழிநடத்துவது , ஆகியவற்றுக்கான வழிமுறையும் இந்த அட்டவணையில் இடம் பெற்றுள்ளன . துவக்கப்பள்ளி மாணவர்களுக்கான இந்த அட்டவணைப்படியிலான கல்வித்திட்டத்தை நடைமுறைப்படுத்துவதற்கு பெற்றோர்கள் உதவுவார்கள் என்று எதிர்பார்க்கப்படுகிறது .


    சிறப்பு க் கவனம் தேவைப்படும் குழந்தைகள் உட்பட அனைத்து குழந்தைகளும் பயன்பெறும் வகையில் இந்த அட்டவணை அமைக்கப்பட்டுள்ளது . ஒ லி வடிவ ப் புத்தகங்கள் , வானொலி நிகழ்ச்சிகள் , வீடியோ நிகழ்ச்சிகள் ஆகியவற்றுக்கான இணைப்புகளும் இந்த அட்டவணையில் கொடுக்கப்பட்டுள்ளன .


    கலை , கல்வி , உடற்பயிற்சி , யோகா , கைத்தொழில் திறன் ஆகிய பல்வேறு விதமான அனுபவ ப் பூர்வமான கல்வித்திட்டங்களும் இதில் இடம் பெற்றுள்ளன . வகுப்பு வாரியான , பாட வாரியான செயல்பாடுகள் வரிசைக் கிரமமாக அட்டவணையில் கொடுக்கப்பட்டுள்ளன . இந்தி , ஆங்கிலம் , உருது , சமஸ்கிருதம் ஆகிய நான்கு மொழிகள் தொடர்பான செயல்பாடுகளும் இதில் உள்ளன . ஆசிரியர்கள் , மாணவர்கள் , பெற்றோர்கள் ஆகியோரின் மன அழுத்தத்தை க் குறைப்பதற்கான உத்திகளும் இதில் இடம்பெற்றுள்ளன . e-pathshala, NROER, DIKSHA ஆகிய மத்திய அரசின் இணையதளங்களி ல் உள்ள மின் பாடத்திட்டங்களி ன் இணைப்பும் அத்தியாயம் வாரியாக கொடுக்கப்பட்டுள்ளன .


    *********

    
    
    (Release ID: 1636086) Visitor Counter : 12
    
    
      Read this release in: English , Urdu , Marathi , Hindi , Manipuri , Punjabi , Odia , Telugu