      நித்தி ஆயோக்

      ஐ.நா.வின் உயர்மட்ட அரசியல் மன்றத்தில், இந்தியாவின் 2-வது தன்னார்வ தேசிய மீளாய்வு அறிக்கையை நிதி ஆயோக் சமர்ப்பித்தது
      Posted On: 13 JUL 2020 11:14AM by PIB Chennai


    நிலைத்த வளர்ச்சிக்கான ஐக்கிய நாடுகள் சபையின் உயர்மட்ட அரசியல் மன்றம் ( எச்எல்பிஎஃப் ) 2020- ல் , இந்தியாவின் 2- வது தன்னார்வ தேசிய மீளாய்வு அறிக்கையை ( வி . என் . ஆர் .) நிதி ஆயோக் சமர்ப்பித்துள்ளது .


    எச்எல்பிஎஃப் மன்றம் , நிலைத்த வளர்ச்சிக்கான 17 இலக்குகளை எட்டுவதற்கான செயல்பாடுகளையும் , எட்டுவதில் உள்ள முன்னேற்றத்தையும் மதிப்பீடு செய்யும் உயர்மட்ட சர்வதேச தளமாகும் . வி . என் . ஆர் . அறிக்கையை நிதி ஆயோக் அமைப்பின் துணைத் தலைவர் டாக்டர் ராஜீவ் குமார் சமர்ப்பித்தார் . “ செயல்பாடுகள் நிறைந்த பத்தாண்டு : நிலைத்த வளர்ச்சிக்கான இலக்குகளை சர்வதேச அளவிலிருந்து உள்ளூர் மட்டத்திற்கு கொண்டு செல்லுதல் ” என்ற தலைப்பிலான வி . என் . ஆர் . 2020 அறிக்கையை நிதி ஆயோக் அமைப்பின் துணைத் தலைவர் டாக்டர் ராஜீவ் குமார் , உறுப்பினர் டாக்டர் வி . கே . பால் , தலைமை செயல் அதிகாரி திரு . அமிதாப் காந்த் மற்றும் ஆலோசகர் திருமதி . சன்யுக்தா சமதார் ஆகியோர் வெளியிட்டனர் .


    கொவிட் -19 பெருந்தொற்றை அடுத்து , எச்எல்பிஎஃப் நிகழ்வு , 2020 ஜூலை 10 முதல் 16- ந் தேதி வரை மெய்நிகர் முறையில் நடைபெறுகிறது . இதில் 47 உறுப்பு நாடுகள் தமது வி . என் . ஆர் . அறிக்கைகளை சமர்ப்பிக்க உள்ளன .


    ஐக்கிய நாடுகள் அவையின் பொருளாதார மற்றும் சமூக குழுமத்தின் மூலம் எச்எல்பிஎஃப் நிகழ்வு ஆண்டுதோறும் ஜூலை மாதத்தில் 8 நாட்களுக்கு நடைபெறுகிறது . இந்த நிகழ்வில் உறுப்பு நாடுகள் அளிக்கும் வி . என் . ஆர் . அறிக்கையானது , 2030 செயல் திட்டம் மற்றும் நிலைத்த வளர்ச்சிக்கான இலக்குகளில் அந்தந்த நாடுகளின் செயல்பாடுகளையும் , அடைந்திருக்கும் முன்னேற்றத்தையும் மதிப்பிடுவதற்கு முக்கியமானதாக கருதப்படுகிறது . இந்த நாடுகள் தாமாக முன்வந்து மீளாய்வு செய்வதற்கும் , தமது வெற்றிகள் , சவால்கள் , கற்றுக் கொண்ட பாடங்கள் ஆகியவற்றை பகிர்வதற்கும் , இது வழிவகுக்கிறது . நிதி ஆயோக் அமைப்பு இந்தியாவின் முதல் வி . என் . ஆர் . அறிக்கையை 2017 ஆம் ஆண்டில் சமர்ப்பித்தது .

    
    
    (Release ID: 1638264) Visitor Counter : 20
    
    
      Read this release in: Punjabi , English , Urdu , Hindi , Marathi , Bengali , Manipuri , Odia , Telugu , Malayalam