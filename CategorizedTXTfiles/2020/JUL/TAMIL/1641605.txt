      மனித வள மேம்பாட்டு அமைச்சகம்

      உலகில் இதுவரை நடந்திராத ஆன்லைன் ஹேக்கத்தான் போட்டியின் மாபெரும் இறுதிப் போட்டியில், பிரதமர் திரு.நரேந்திரமோடி, 1 ஆகஸ்ட், 2020 அன்று காணொளிக் காட்சி வாயிலாக உரையாற்ற உள்ளார்
      Posted On: 27 JUL 2020 5:24PM by PIB Chennai


    உலகில் இதுவரை நடந்திராத ஆன்லைன் ஹேக்கத்தான் போட்டியின் மாபெரும் இறுதிச் சுற்றில் , பிரதமர் திரு . நரேந்திரமோடி , 1 ஆகஸ்ட் , 2020 அன்று இரவு 7 மணிக்கு , காணொளிக்காட்சி மூலம் உரையாற்ற உள்ளார் . இன்று இத்தகவலை தெரிவித்துள்ள மத்திய மனிதவள மேம்பாட்டுத்துறை அமைச்சர் திரு . ரமேஷ் பொக்ரியால் ‘ நிஷாங்க் ’, ஸ்மார்ட் இந்தியா ஹேக்கத்தான் 2020 (Software) போட்டியின் , மாபெரும் இறுதிச்சுற்று , 2020 ஆகஸ்ட் 1 முதல் 3 ம் தேதி வரை நடைபெற உள்ளது என்றார் . இந்த ஹேக்கத்தான் போட்டி , மத்திய அரசின் மனிதவள மேம்பாட்டுத் துறை , அகில இந்திய தொழில்நுட்பக் கல்விக் கவுன்சில் , பெர்சிஸ்டன்ட் சிஸ்டம்ஸ் மற்றும் ஐ 4 சி ஆகியவற்றின் சார்பில் ஏற்பாடு செய்யப்பட்டுள்ளது .


    ஸ்மார்ட் இந்தியா ஹேக்கத்தான் போட்டிகள் குறித்து , மத்திய மனிதவள மேம்பாட்டுத் துறை அமைச்சர் ரமேஷ் பொக்ரியால் ‘ நிஷாங்க் ’ தலைமையில் இன்று நடைபெற்ற உயர்மட்டக்குழு கூட்டத்தில் , இதுவரை நடத்தப்பட்ட ஹேக்கத்தான் போட்டிகளின் சாதனைகள் குறித்து விவாதிக்கப்பட்டது . கூட்டத்தில் பேசிய மத்திய அமைச்சர் , ஸ்மார்ட் இந்தியா ஹேக்கத்தான் போட்டிகள் , நாடு எதிர்நோக்கும் சவால்களைக் களைவதற்கான , புதிய மற்றும் இடையூறு விளைவிக்கும் டிஜிட்டல் தொழில்நுட்பp புதுமைகளை அடையாளம் காண்பதற்கான ஒரு தனித்தன்மை வாய்ந்த முன்முயற்சி என்றார் . ஸ்மார்ட் இந்தியா ஹேக்கத்தான் 2020- க்காக , மாணவர்களின் சிந்தனைகளைத் தேர்வு செய்வதற்கான கல்லூரிகள் அளவிலான முதற்கட்டப் பணி , கடந்த ஜனவரி மாதமே நடத்தப்பட்டு , கல்லூரி அளவில் வெற்றிபெற்ற அணிகள் மட்டுமே , தேசிய அளவிலான ஸ்மார்ட் இந்தியா ஹேக்கத்தான் சுற்றுக்கு தகுதி பெற்றனர் .


    கோவிட் -19 பெருந்தொற்றைக் கருத்தில் கொண்டு , ஸ்மார்ட் இந்தியா ஹேக்கத்தான் 2020- இன் இறுதிச்சுற்று , நாடு முழுவதிலுமிருந்து பங்கேற்ற போட்டியாளர்கள் அனைவரையும் ஒருங்கிணைக்கும் விதமாக , பிரத்யேகமாக உருவாக்கப்பட்ட ஆன்லைன் முறையில் நடத்தப்பட உள்ளதாக , திரு . பொக்ரியாபல் தெரிவித்தார் . இந்தாண்டு போட்டியில் , மத்திய அரசின் 37 துறைகள் , 17 மாநில அரசுகள் மற்றும் 20 தொழில் நிறுவனங்களின் சார்பில் வரப்பெற்ற 243 கண்டுபிடிப்புகளில் , 10,000- க்கும் மேற்பட்ட மாணவர்கள் போட்டியிடுவதாக அவர் கூறினார் . ஒவ்வொரு கண்டுபிடிப்புக்கும் ரூ .1,00,000 வழங்கப்படுவதுடன் , போட்டியில் வெற்றிபெறும் மாணவர்களின் கண்டுபிடிப்புகளுக்கு 1 வது , 2 வது மற்றும் 3 வது பரிசாக முறையே , ரூ .1,00,000, ரூ .75,000 மற்றும் ரூ .50,000 வழங்கப்படும் .


    ஸ்மார்ட் இந்தியா ஹேக்கத்தானின் விளைவாக , இன்று வரை சுமார் 331 முன்மாதிரிகள் உருவாக்கப்பட்டிருப்பதுடன் , 71 புதிய தொழில்கள் தொடங்குவதற்கான நடவடிக்கைகள் மேற்கொள்ளப்பட்டு வரும் வேளையில் , 19 புதிய தொழில்கள் வெற்றிகரமாக பதிவு செய்யப்பட்டுள்ளன . மேலும் 39 முடிவுகள் , பல்வேறு துறைகளுக்கு ஏற்கனவே அனுப்பப்பட்டிருப்பதோடு , 64 சாத்தியமான தீர்வுகளை மேம்படுத்துவதற்காக நிதியுதவியும் வழங்கப்பட உள்ளது .


    நம் நாட்டில் புதுமைக் கலாச்சாரத்தை ஊக்குவிப்பதற்காக , பள்ளிக்கூட அளவிலேயே புதுமைக் கண்டுபிடிப்பு முயற்சிகளைத் தொடங்குவதுடன் , இந்த நோக்கத்தை செயல்படுத்த அடல் மெருகூட்டு ஆய்வகங்களையும் ஏற்படுத்த வேண்டும் என அமைச்சர் தெரிவித்தார் . அத்துடன் , பள்ளி மற்றும் பொறியியல் கல்லூரி மாணவர்களுக்கான பாடத்திட்டத்தில் ஒருங்கிணைப்பு ஏற்படுத்தப்பட வேண்டும் .


    கூடுதல் விவரங்களுக்கு ,


    https://www.sih.gov.in/ இணையதளத்தைக்காணவும்


    *****

    
    
    (Release ID: 1641605) Visitor Counter : 13
    
    
      Read this release in: English , Urdu , Marathi , Hindi , Manipuri , Punjabi , Odia , Telugu , Kannada