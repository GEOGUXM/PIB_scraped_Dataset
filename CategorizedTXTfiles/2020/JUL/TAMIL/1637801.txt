      ஜல்சக்தி அமைச்சகம்

      ஜல்ஜீவன் இயக்கம்: ஜம்மு காஷ்மீர் துணைநிலை ஆளுநருடன் ஜல் சக்தி அமைச்சர் விவாதம்.
      Posted On: 10 JUL 2020 4:16PM by PIB Chennai


    ஜம்மு காஷ்மீர் யூனியன் பிரதேசத்தில் ஜல்ஜீவன் இயக்கத்தைச் செயல்படுத்துவது குறித்து துணைநிலை ஆளுநர் கிரிஷ் சந்திர முர்முவுடன் மத்திய ஜல் சக்தித் துறை அமைச்சர் கஜேந்திர சிங் ஷெகாவத் வீடியோ கான்பரன்ஸிங் மூலம் இன்று விவாதித்தார் .


    ஜம்மு காஷ்மீர் யூனியன் பிரதேசத்தில் வரும் 2022 ஆம் ஆண்டுக்குள் கிராமப்புறப் பகுதிகள் முழுவதற்கும் நூறு சதவீதம் குடிநீர்க் குழாய் இணைப்பைப் பூர்த்தி செய்வது என்ற இலக்கை எட்டுவதற்கு பிரதேச அரசால் இலக்கு நிர்ணயிக்கப்பட்டுள்ளது . நடப்பு ஆண்டில் , ஸ்ரீநகர் , கந்தர்பால் , ரைஸி ஆகிய மூன்று மாவட்டங்களில் 5 ஆயிரம் கிராமங்களில் முழுமையாக குடிநீர் இணைப்பு தரத் திட்டமிடப்பட்டுள்ளது . இதையொட்டி , யூனியன் பிரதேசத்தில் அதற்கான ஏற்பாடுகள் நடைபெறுவது குறித்து மத்திய அமைச்சர் துணை நிலை ஆளுநருடன் விவாதித்தார் .


    ஜம்மு காஷ்மீர் பிரதேசத்தின் கிராமங்களில் மொத்தம் 18 லட்சத்து 17 ஆயிரம் வீடுகள் உள்ளன . அவற்றில் , 7 லட்சத்து 96 ஆயிரம் வீடுகளுக்கு மட்டும் குடிநீர் இணைப்பு தரப்பட்டுள்ளது . நடப்பு 2020-21 ஆம் ஆண்டில் மேலும் 2 லட்சத்து 32 ஆயிரம் வீடுகளுக்கு இணைப்பு தருவதற்குத் திட்டமிடப்பட்டுள்ளது . அதற்காக நடப்பு ஆண்டில் மொத்தம் ரூ . 681.77 கோடி நிதி ஒதுக்கப்பட்டுள்ளது . இத்துடன் ஜம்மு காஷ்மீர் யூனியன் பிரதேசத்தின் நிதி ஒதுக்கீட்டையும் சேர்த்து , மொத்தம் ரூ . 923 கோடி இருப்பு உள்ளது .


    இத்துடன் , யூனியன் பிரதேசத்தின் செயல்பாடுகளைப் பொறுத்து , கூடுதலாக நிதியைப் பெற முடியும் . இந்த இலக்கை அடைவதற்கு ஜம்மு காஷ்மீர் யூனியன் பிரதேசத்துக்குத் தேவையான அனைத்து உதவிகளையும் செய்வதற்கு மத்திய அரசு தயாராக இருக்கிறது என்று மத்திய அமைச்சர் உறுதியளித்தார் .


    “ ஜல் ஜீவன் இயக்கத்தைப் பொறுத்தவரையில் , கிராமப்புறங்களுக்குக் குழாய் இணைப்புகள் தரப்படுவது , கிடைத்த நிதியைச் சரியாகப் பயன்படுத்துவது ஆகியவற்றின் அடிப்படையில் மத்திய அரசு நிதி ஒதுக்குகிறது .


    இதற்காக கிராமப்புறச் செயல் திட்டங்கள் தயாரிப்பதை மத்திய அமைச்சர் வலியுறுத்தினார் . அத்துடன் , கிராம ஊராட்சி அமைப்புகளில் கிராமக் குடிநீர் – சுகாதாரக் குழு (Paani Samiti) அமைக்கப்படுவதன் அவசியத்தையும் அவர் வலியுறுத்தினார் . அந்தக் கமிட்டியில் 50 சதவீதம் பேர் பெண்களாக இருக்க வேண்டும் ; திட்டங்களை உருவாக்கி , வடிவமைத்து , செயல்படுத்த வேண்டும் ; கிராமங்களில் குடிநீர் வழங்கும் பணியை மேற்கொண்டு , அதற்கான பராமரிப்புப் பணிகளையும் செய்யவேண்டும் .


    இதற்காக அனைத்து கிராமங்களும் கிராம செயல் திட்டம் (Village Action Plan - VAP) தயாரிக்கவேண்டும் ; குடிநீர் ஆதாரங்களைக் கண்டறிந்து , மேம்படுத்தி அதிகரிக்கச் செய்யவேண்டும் ; குடிநீர் விநியோகத்தை மேற்கொள்ள வேண்டும் ; நீர் மேலாண்மையைக் கடைப்பிடிக்க வேண்டும் ; செயல்படுத்துவது , பராமரிப்பது ஆகிய பணிகளையும் மேற்கொள்ள வேண்டும் . மொத்தம் 6,877 கிராமங்களில் 1,800 கிராமங்களுக்கு கிராம செயல்திட்டம் (VAP) தயாரிக்கப்பட்டுவிட்டது . ஜல்ஜீவன் இயக்கம் உண்மையான மக்கள் இயக்கமாக மாற வேண்டுமானால் , சமுதாயத்தை ஈடுபடுத்துவதுடன் , அதற்கான தகவல் பரிமாற்றம் , அறிவுறுத்தல் , தொடர்பு இயக்கம் (IEC campaign) முன்னெடுத்துச் செல்லப்பட வேண்டும் ”.


    இவ்வாறு அமைச்சர் கஜேந்திர சிங் ஷெகாவத் கூறினார் .


    ******

    
    
    (Release ID: 1637801) Visitor Counter : 15
    
    
      Read this release in: English , Urdu , Hindi , Manipuri , Punjabi , Telugu