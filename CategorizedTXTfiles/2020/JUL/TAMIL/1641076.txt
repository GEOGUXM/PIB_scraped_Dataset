      தொலைதொடர்பு மற்றும் தகவல் தொழில்நுட்ப அமைச்சகம்

      தபால் துறையின் அனைத்து சிறுசேமிப்புத் திட்டங்களும் கிளை அஞ்சலகங்கள் வரையில் விஸ்தரிப்பு
      Posted On: 24 JUL 2020 7:57PM by PIB Chennai


    கிராமப்புறப் பகுதிகளிலும் தபால்துறை செயல்பாடுகளை அளித்து , சேவைகளைப் பலப்படுத்தும் நோக்கிலும், பெரும்பான்மையாக உள்ள கிராமங்களிலும் சிறுசேமிப்புத் திட்டத்தின் வசதிகளை அளிக்கும் வகையிலும், அனைத்து சிறுசேமிப்புத் திட்டங்களையும் கிளை அஞ்சலகங்கள் வரையில் தபால் துறை இப்போது விஸ்தரிப்பு செய்துள்ளது.


    கிராமப் பகுதிகளில் 1,31,113 கிளை அஞ்சலகங்கள் உள்ளன. தபால் சேவைகள் , விரைவு அஞ்சல்கள் , பார்சல்கள் , மின்னணு மணியார்டர் , கிராமப்புற அஞ்சல் ஆயுள் காப்பீடு போன்ற சேவைகளுடன் , இந்த க் கிளை அஞ்சலகங்கள் சேமிப்புக் கணக்கு , தொடர் வைப்பு நிதி , நீண்டகால வைப்பு நிதி , சுகன்யா சம்ரித்தி கணக்கு திட்டங்கள் ஆகிய சேவைகளை இதுவரை அளித்து வருகின்றன.


    புதிய உத்தரவின்படி கிளை அஞ்சலகங்கள் பி.பி.எப் , மாதாந்திர வருவாய்த் திட்டம் , தேசிய சேமிப்புப் பத்திரம் , கே.வி.பி. மற்றும் மூத்த குடிமக்கள் சேமிப்புத் திட்டங்களின் சேவைகளையும் அளிக்கும். நகர்ப்புற மக்கள் தபால் நிலையங்களில் பெறக் கூடிய அனைத்து சேமிப்புத் திட்டங்களையும் , கிராமப்புறங்களில் வாழும் மக்களும் இனிமேல் பெற முடியும். வரவேற்பைப் பெற்றிருக்கும் சேமிப்புத் திட்டங்களில் மக்கள் தங்கள் பணத்தை கிராமங்களிலேயே போட்டு வைத்துக் கொள்ள முடியும்.


    அனைத்து தபால் அலுவலக சேமிப்புத் திட்டங்களையும் மக்களின் வீட்டுக்கே கொண்டு போய் சேர்த்திருப்பதன் மூலம் , கிராமப்புற இந்தியாவுக்கு அதிகாரம் அளிப்பதற்கு இந்தத் துறை மேற்கொண்டுள்ள மற்றொரு முக்கியமான நடவடிக்கையாக இது அமைந்துள்ளது.

    
    
    (Release ID: 1641076) Visitor Counter : 22
    
    
      Read this release in: English , Urdu , Marathi , Hindi , Manipuri , Punjabi , Telugu