      அறிவியல் மற்றும் தொழில்நுட்பத்துறை

      பேராசிரியர் கே.விஜயராகவன் : “கட்டுப்பாட்டு நடைமுறைகளை மாற்றியமைப்பதுடன், ஆராய்ச்சி மற்றும் மேம்பாட்டுப் பணிகளை ஊக்குவிக்க ஏதுவாக பெருநிறுவனங்களின் சமூகப் பொறுப்புணர்வு விதிமுறைகளையும் விரிவுபடுத்த வேண்டும்.“
      Posted On: 05 JUL 2020 3:15PM by PIB Chennai


    அறிவியல் , தொழில்நுட்பம் மற்றும் புதுமைக் கண்டுபிடிப்பு கொள்கை 2020- ஐ உருவாக்குவதற்காக இரண்டு நாட்கள் நடைபெற்ற வட்டமேஜை ஆலோசனைக் கூட்டத்தில் , இந்தியத் தொழில் கூட்டமைப்பில் உறுப்பினராக உள்ள முன்னணித் தொழிலதிபர்கள் சுமார் 30 பேர் பங்கேற்று , சமூகப் பிரச்சினைகளுக்கு நீடித்த தீர்வு காண்பதற்கான ஆராய்ச்சி மற்றும் மேம்பாட்டுச் சூழலை உருவாக்குவது எப்படி என்பது குறித்து விவாதித்தனர் . தொழில் நிறுவனங்களுக்கும், கல்வி நிறுவனங்களுக்குமிடையே அதிக ஒத்துழைப்பு தேவை என்று வலியுறுத்திய தொழிலதிபர்கள் , ஆராய்ச்சி மற்றும் மேம்பாட்டுப் பணிகளுக்கான முதலீட்டையும் , நாட்டின் மொத்த உள்நாட்டு உற்பத்தி வீதத்தில் குறிப்பிட்ட சதவீத அளவிற்கு அதிகரிக்க வேண்டுமெனவும் கேட்டுக்கொண்டனர் .


    அறிவியல் , தொழில்நுட்பம் மற்றும் புதுமை கண்டுபிடிப்புக் கொள்கை 2020- ஐ உருவாக்குவதற்கான , உயர்மட்ட த் தொழில்துறையினருடனான வட்டமேஜை ஆலோசனைக் கூட்டத்தின் 2- வது நாள் நிகழ்ச்சியில் பங்கேற்ற மத்திய அரசின் முதன்மை அறிவியல் ஆலோசகர் பேராசிரியர் கே . விஜய்ராகவன் , மத்திய அறிவியல் - தொழில்நுட்பத்துறைச் செயலாளர் பேராசிரியர் அசுதோஷ் சர்மா ஆகியோர் , தொழில் நிறுவனங்களின் சமூக பொறுப்புணர்வு நிதியை , ஆராய்ச்சி மற்றும் மேம்பாட்டுக்கு பயன்படுத்துவதை ஊக்குவிக்கும் வகையில் , அதிக சலுகைகள் மற்றும் உரிய அங்கீகாரம் தேவை என்று குறிப்பிட்டனர் .


    ஆராய்ச்சி மற்றும் மேம்பாட்டுத் துறையில் அதிக முதலீடுகளை ஈர்க்கக் கூடிய , விரிவான நீண்ட காலக் கொள்கை தேவை என்று வலியுறுத்திய பேராசிரியர் அசுதோஷ் சர்மா , அறிவாற்றல் மிக்கவர்களை , அந்த அறிவாற்றலைப் பயன்படுத்துவோருடன் இணைப்பதற்கான நடைமுறைகளை அடையாளம் காண்பதும் அவசியம் என்றார் .


    அதிக அளவிலான சமூக – பொருளாதார நலனுக்கான தொழில்நுட்ப முன்னேற்றத்தை ஏற்படுத்தக் கூடிய , பரவலாக்கப்பட்ட , கீழ்மட்டம் முதல் மேல்மட்டம் வரையிலான மற்றும் உள்ளடக்கிய வடிவமைப்பு நடவடிக்கைகள் , முன்னுரிமைகளை மறு வரையறை செய்யும் நோக்கிலும் , துறைவாரியான சிறப்புக் கவனம் செலுத்துதல் மற்றும் ஆராய்ச்சி முறைகள் அடங்கிய , புதிய அறிவியல் , தொழில்நுட்பம் மற்றும் கண்டுபிடிப்புக் கொள்கையை உருவாக்குவதற்காக நடத்தப்பட்ட , முதலாவது உயர்மட்டத் தொழில்துறை ஆலோசனைக் கூட்டம் இதுவாகும் .


    *****

    
    

    
    (Release ID: 1636663) Visitor Counter : 14
    
    
      Read this release in: Urdu , English , Malayalam , Hindi , Bengali , Manipuri