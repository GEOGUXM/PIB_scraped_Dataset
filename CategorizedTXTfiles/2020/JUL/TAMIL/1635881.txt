      சுகாதாரம் மற்றும் குடும்ப நலத்துறை அமைச்சகம்

      ஒரிசாவின் ஆஷா பணியாளர்கள்: கோவிட் தொடர்பான பாகுபாடுகளை வெற்றி கொள்ளுதல்
      Posted On: 02 JUL 2020 12:18PM by PIB Chennai


    ஒரிசா மாநிலம் குர்தா மாவட்டத்தில் கண்டலே கிராமத்தின் ஆஷா பணியாளர் மஞ்சு ஜீனா , கோவிட் சார்ந்த பணிகளில் ஓய்வின்றி உழைத்து வருகிறார் . தமது சமுதாயத்தினர், அனைத்து விதமான அடிப்படை மற்றும் சுகாதாரத்
    சேவைகளைப் பெறுவதை அவர் உறுதி செய்கிறார் . நீண்ட காலம் ஈடுபாட்டுடன் அவர் ஆற்றிய சேவை காரணமாக அவர் தமது சமூகத்தில் ஈட்டியுள்ள நல்லெண்ணம் கோவிட்
    தொடர்பாக ஏற்பட்டுள்ள இழி கருத்துக்களையும், அதனால் விளையும்
    பாகுபாடுகளையும் திறம்பட நீக்குவதற்கு அவருக்கு பெரிதும் உதவியுள்ளது . இடம்பெயர்ந்து சென்று , வேலை பார்த்துவிட்டுத் திரும்பிய இளைஞர் ஒருவரை
    கிராமத்தவர்கள் அனுமதிக்க மறுத்தபோது சமுதாயத்தினரின் இழிமைப்படுத்தும் இந்த நடத்தையை தனி ஒருவராகவே அகற்ற மஞ்சுவால் முடிந்தது . கோவிட் -19 குறித்த
    விழிப்புணர்வுடன், தனது வலியுறுத்தல் மூலம் இந்த இளைஞர் அவரது வீட்டில் தனிமைப்படுத்தப்பட்டு தங்குவதற்கு மஞ்சு ஏற்பாடு செய்தார் . தனிமைக் காலத்தின்போது, இந்த இளைஞனின் சுகாதாரப் பராமரிப்பு தேவைகளை நிறைவு செய்ததுடன் அவரது உடல் ஆரோக்கிய நிலையை உன்னிப்பாக மஞ்சு கவனித்தார். அவர் .
    
    முழு அடைப்பு காலத்தில் , இதர முக்கியமான சுகாதாரச் சேவைகள் கிடைப்பதற்கும் மஞ்சு உதவி செய்தார் . மருத்துவமனைப் பிரசவமே பாதுகாப்பானது என்று கர்ப்பிணிப் பெண்களுக்கு போதித்த அவர் , பல கர்ப்பிணிகளுடன் மருத்துவ மனைக்குச் சென்று, பேறுகாலத்தின்போது அவர்களுக்கு உதவினார் . தனது கடமைகளுக்கு அப்பாற்பட்டு , தன் வீட்டிலேயே முகக் கவசங்களைத் தைத்து கிராமத்தில் உள்ள ஏழை மக்களுக்கு வழங்கினார் .
    
    உள்ளூர் சுகாதாரத் தேவைகளை நிறைவு செய்யும் முயற்சியில் ஈடுபட்டுள்ள ஒரிசா மாநிலத்தின் சுமார் 46,627 ஆஷா பணியாளர்கள் கிராம மற்றும் நகர்புறப் பகுதிகளில் கோவிட் - க்கு எதிரான சேம்பியன்களாக ஆகியுள்ளனர . அவர்கள் கிராமப் பகுதிகளில் கோவன் கல்யாண் சமிதி அமைப்புகளுடனும், நகரப் பகுதிகளில் மகளிர் ஆரோக்கிய சமிதி அமைப்புகளுடனும் இணைந்து
    பணியாற்றி வருகிறார்கள் . இந்த அமைப்புகள் மூலம், கோவிட் தடுப்பு
    நடவடிக்கைகளான வெளியிடங்களில் முகக் கவசம் அணிதல் , அடிக்கடி கைகளைக் கழுவுவதில் கவனம் செலுத்துதல் , சமூக இடைவெளியைப் பராமரித்தல் , கோவிட் தொற்று அறிகுறிகள் பற்றிய விழிப்புணர்வை உருவாக்குதல் போன்றவற்றில் ஈடுபட்டு வருகிறார்கள் .

    ****

    
    
    (Release ID: 1635881) Visitor Counter : 14
    
    
      Read this release in: English , Urdu , Hindi , Marathi , Assamese , Manipuri , Punjabi , Odia , Telugu