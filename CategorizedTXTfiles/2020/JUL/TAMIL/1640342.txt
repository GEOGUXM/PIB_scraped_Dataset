      சுகாதாரம் மற்றும் குடும்ப நலத்துறை அமைச்சகம்

      உலக சுகாதார நிறுவனத்தின் ஆலோசனையின்படி 19 மாநிலங்கள் / யூனியன் பிரதேசங்கள் 140 பரிசோதனைகள்/ நாளுக்கு / மில்லியனுக்கு என்பதைக் காட்டிலும் அதிக பரிசோதனைகளை நடத்துகின்றன
      Posted On: 21 JUL 2020 7:38PM by PIB Chennai


    கோவிட் -19 பாதித்தவர்களைக் கையாள்வதற்கான முழுமையான கட்டமைப்பில் `` பரிசோதித்தல் , தடமறிதல் , சிகிச்சை அளித்தல் '' உத்தி அடங்கியிருக்கிறது . மத்திய அரசின் வழிகாட்டுதலில் , மாநிலங்கள் / யூனியன் பிரதேச அரசுகள் மூலம் பல்வேறு நடவடிக்கைகள் எடுக்கப்பட்டு வருகின்றன . மாநிலங்கள் / யூனியன் பிரதேசங்கள் தங்களுடைய மருத்துவப் பரிசோதனைக் கட்டமைப்பு வசதியைக் கணிசமாக அதிகரித்துக் கொண்டுள்ளன . பெருமளவில் , பூகோள ரீதியில் பரவலான பகுதிகளில் மருத்துவப் பரிசோதனைகள் மேற்கொள்ள நடவடிக்கைகள் எடுக்கப்பட்டு வருகின்றன . ஒரு மில்லியன் மக்கள் தொகைக்கு ஒரு நாளுக்கு எவ்வளவு பேருக்கு மருத்துவப் பரிசோதனை செய்வது என்ற கணக்கீட்டின்படி இந்தியாவில் தினமும் 180 பேருக்குப் பரிசோதனைகள் நடத்தப்படுகின்றன .


    `` கோவிட் -19 பாதிப்புச் சூழ்நிலையில் பொது சுகாதாரம் மற்றும் சமூக நடவடிக்கைகளை சரி செய்வதற்கான பொது சுகாதார வரையறைகள் '' என்ற தலைப்பில் உலக சுகாதார நிறுவனம் வெளியிட்டுள்ள வழிகாட்டுதல்களில் , கோவிட் -19 நோய் பாதிப்பு இருக்கலாம் என்ற சந்தேகத்துக்கு உரியவர்களை கண்காணிப்பதற்கான ஆலோசனைகள் தரப்பட்டுள்ளன . ஒரு மில்லியன் மக்கள் தொகைக்கு ஒரு நாளுக்கு 140 மருத்துவப் பரிசோதனைகள் செய்யப்பட வேண்டும் என்று உலக சுகாதார நிறுவனம் கூறியுள்ளது .


    இப்போது ஒரு மில்லியன் மக்கள் தொகைக்கு தினமும் 140 க்கும் மேலான எண்ணிக்கையில் 19 மாநிலங்கள் / யூனியன் பிரதேசங்களில் பரிசோதனைகள் செய்யப்படுகின்றன . இதில் அதிகபட்ச அளவாக கோவாவில் , ஒரு மில்லியன் மக்கள் தொகைக்கு தினமும் 1333 மருத்துவப் பரிசோதனைகள் செய்யப்படுகின்றன .


    ஒருங்கிணைந்த முயற்சிகள் காரணமாக , இந்தியாவில் ஒரு மில்லியன் பேரில் மருத்துவப் பரிசோதனை செய்தவர்களின் எண்ணிக்கை ( டி . பி . எம் . ) 10421 ஆக உயர்ந்துள்ளது .


    மருத்துவப் பரிசோதனை எண்ணிக்கை அதிகரித்து வருவதன் விளைவாக , நோய் பாதிப்புக்கு ஆளானவர்களின் எண்ணிக்கை தொடர்ந்து குறைந்து வருகிறது . இப்போது இது 8.07 சதவீதமாக உள்ளது . இதில் இந்திய சராசரியைவிட 30 மாநிலங்கள் / யூனியன் பிரதேசங்களில் சராசரி பாதிப்பு குறைவாக உள்ளது .


    *****

    
    
    (Release ID: 1640342) Visitor Counter : 8
    
    
      Read this release in: English , Hindi , Punjabi , Urdu , Marathi , Manipuri , Bengali , Assamese , Telugu , Malayalam