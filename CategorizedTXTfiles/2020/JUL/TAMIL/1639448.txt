      சிறப்பு சேவைகள் மற்றும் கட்டுரைகள்

      சென்னை விமான நிலைய சுங்கத்துறையினர் நெதர்லாந்தில் இருந்து வந்த எல்.எஸ்.டி ஸ்டாம்ப், எக்ஸ்டசி மாத்திரைகள் மற்றும் எம்.டி.எம்.ஏ படிகங்களைக் கைப்பற்றினர் – இருவர் கைது.
      Posted On: 17 JUL 2020 7:45PM by PIB Chennai


    போதைப்பொருள் இருக்கலாம் என்ற சந்தேகத்தின் பேரில் நெதர்லாந்தில் இருந்து சென்னை அயல்நாட்டு அஞ்சல் அலுவலகத்துக்கு வந்த இரண்டு அஞ்சல் பார்சல்களை சென்னை விமானநிலைய சுங்கத் துறையினர் கைப்பற்றினர் .


    முதல் பார்சலைத் திறந்த பார்த்த போது உள்ளே டிவிடி உறை இருந்தது . தீவிர பரிசீலனையில் உள்ளே இருந்த பிளாஸ்டிக் பவுஞ்ச்சின் 3 ஷிப் லாக் பைகளில் 25 எல் . எஸ் . டி ஸ்டாம்ப் , 31 ஊதா நிற எம் . டி . எம் . ஏ மாத்திரைகள் மற்றும் எம் . டிஎம் . ஏ வெண்மை நிறப் படிகங்கள் ஆகியன மறைத்து வைக்கப்பட்டு இருந்தது கண்டறியப்பட்டது . இந்த ஊதா நிற மாத்திரைகளில் கொக்கோ கோலா அடையாளம் முத்திரையிடப்பட்டு ஒவ்வொன்றும் 200 மில்லி கிராம் எடை கொண்டதாக இருந்தது . பொதுவாக பைசைக்கிள் டே மற்றும் ஹாஃப்மன் என்று அழைக்கப்படும் இந்த எல் . எஸ் . டி ஸ்டாம்புகளில் 33 மைக்ரோ கிராம் எல் . எஸ் . டி இருந்தது . இரண்டாவது பார்சலை பிரித்துப் பார்த்த போது அதில் 100 ஊதா நிற மாத்திரைகளும் 8 கிராம் வெண்மை நிறப்படிகமும் இருந்தன . இவை இரண்டுமே எம் . டி . எம் . ஏ என்ற போதைப் பொருளாக இருக்கலாம் என்று சந்தேகிக்கப்படுகிறது . இந்த மாத்திரைகள் பொதுவாக ‘ DHL-LKW’ என்று அழைக்கப்படும் . இவை போதைப் பொருள் வடிவத்திலும் 297 மி . கிராம் எம் . டி . எம் . ஏ கொண்டதாகவும் இருக்கின்றன . இதுவரைக் கைப்பற்றியதில் அதிதீவிர மாத்திரைகளாக இவை உள்ளன . மொத்தமாக ரூ .6 லட்சம் மதிப்புள்ள 131 எம் . டி . எம் . ஏ மாத்திரைகள் 14 கிராம் எம் . டி . எம்ஏ படிகங்கள் மற்றும் 25 எல் . எஸ் . டி ஸ்டாம்புகள் ஆகியவை எம் . டி . பி . எஸ் சட்டம் 1985 இன் கீழ் கைப்பற்றப்பட்டன .


    இந்தப் பார்சல்கள் சென்னை நகரின் 2 தனித்தனி நபர்களின் முகவரிகளுக்கு அனுப்பப்பட்டுள்ளன . இந்த முகவரிகளில் தேடுதல் வேட்டை நடத்தப்பட்டு 2 நபர்கள் கைது செய்யப்பட்டுள்ளனர் . கடத்தலில் இவர்களின் பங்கு குறித்து விசாரிக்கப்பட்டு வருகிறது .


    சென்னை விமானநிலைய சுங்கத்துறையினர் எல் . எஸ் . டி ( லைசர்ஜிக் ஆசிட் டைஎத்தில்அமிட் ) ஸ்டாம்புகளை கைப்பற்றுவது இதுவே முதல்முறை ஆகும் . அதிதீவிர மாயத்தோற்றங்களை ஏற்படுத்தும் போதை மருந்தான இதன் மருந்தளவு 25 முதல் 80 மைக்ரோ கிராம் ( எம்சிஜி ) ஆகும் . பொதுவாக எல் . எஸ் . டி போதை மருந்தானது உறிஞ்சும் தாள்கள் மூலம் உறிஞ்சப்பட்டு அவை பல்வேறு வடிவமைப்புகளில் சிறிய தனித்தனியான மருந்தளவுகளில் ஸ்டாம்ப் வடிவில் வெட்டப்படும் . எம் . டி . எம் . ஏ படிகம் என்பது எம் . டி . எம் . ஏவின் தூய கலப்பில்லாத வடிவம் ஆகும் .


    இது குறித்த கூடுதலான விசாரணைகள் மேற்கொள்ளப்பட்டு வருகின்றன

    
    
    (Release ID: 1639448) Visitor Counter : 15