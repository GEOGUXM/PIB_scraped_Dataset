      குடியரசுத் துணைத் தலைவர் செயலகம்

      ஒரே குடும்பமாக வசித்தல் மற்றும் ஒன்றாகப் பணியாற்றுதல் என்ற இந்தியாவின் பழம்பெருமை மிக்க கலாச்சார பாரம்பரியத்தைப் பாதுகாத்து, ஊக்குவிக்க குடியரசு துணைத்தலைவர் வேண்டுகோள்
      Posted On: 18 JUL 2020 1:32PM by PIB Chennai


    ‘பகிர்ந்து கொள்ளுதல், கவனித்துக்கொள்ளுதல் ’ என்ற இந்தியாவின் அடிப்படை தத்துவத்தை , நாட்டிற்கும் , உலகிற்கும் , ஒட்டுமொத்த மனிதகுலத்திற்கும் பயன்படும் விதமாக , ஒரே குடும்பமாக வசித்தல், ஒன்றாகப் பணியாற்றுதல் என்ற இந்தியாவின் பழம்பெருமைமிக்க கலாச்சார பாரம்பரியத்தைப் பாதுகாத்து , ஊக்குவிப்பதை முழுமையாகப் பின்பற்றுமாறு குடியரசு துணைத்தலைவர் திரு . எம் . வெங்கையா நாயுடு வேண்டுகோள் விடுத்துள்ளார் .


    மைசூரு அரச குடும்பத்தின் 25 வது மகாராஜாவான ஸ்ரீ ஜெய சாமராஜ உடையாரின் நூற்றாண்டு கொண்டாட்ட நிறைவு விழாவில் , காணொளிக் காட்சி மூலம் உரையாற்றிய குடியரசு துணைத்தலைவர் , மகாராஜா ஜெயசாமராஜ உடையார் போன்ற அறிவாற்றல் , ஞானம் , தேசப்பற்று மற்றும் தொலைநோக்குப் பார்வை கொண்ட தலைசிறந்த ஆட்சியாளர்களும், நிர்வாகிகளும்தான் , இந்த நாட்டின் வரலாற்றை வடிவமைத்துள்ளதாகக் கூறினார் .


    ஸ்ரீ ஜெய சாமராஜ உடையார் ஒரு தலைசிறந்த நிர்வாகி என்று குறிப்பிட்ட குடியரசு துணைத்தலைவர் , “ சுதந்திரத்திற்கு முந்தைய இந்தியாவில் , வலிமைமிக்க , தற்சார்புடைய மற்றும் முற்போக்கான மாநிலங்களில் ஒன்றை உருவாக்கியவர் அவர் “ என்றார் .


    இந்தியாவை வலிமையான ஜனநாயக நாடாக மாற்றியமைக்கவும் , நாட்டின் ஒற்றுமைக்காகவும், ஒருமைப்பாட்டிற்காகவும் அளப்பறிய பங்காற்றியவர் மைசூரு மகாராஜா என்று புகழாரம் சூட்டிய குடியரசு துணைத்தலைவர் , பண்டைக்கால நற்பண்புகள் மற்றும் நாகரீகம் ஆகியவற்றின் கலவையாக திகழ்ந்தவர் அவர் என்றும் குறிப்பிட்டார் .


    “ அர்த்தசாஸ்திரத்தில் சாணக்கியர் குறிப்பிட்ட பல்வேறு விதமான குணாதிசயங்களைக் கொண்ட முன்மாதிரி மன்னராகத் திகழ்ந்தவர் அவர் “ என்றும் கூறினார் .


    தொழில்முனைவோருக்கு மிகவும் உறுதுணையாகத் திகழ்ந்த ஸ்ரீ ஜெய சாமராஜ உடையார் , நாட்டில் அறிவியல் தொழில்நுட்ப வளர்ச்சியை மேம்படுத்தவும் , அறிவியல் சிந்தனையை வளர்க்கவும் அயராத முயற்சி மேற்கொண்டவர் என்றும் திரு . வெங்கய்ய நாயுடு தெரிவித்தார் .


    குறிப்பிடத்தக்க தத்துவ அறிஞர் , இசை ஆர்வலர் , அரசியல் சிந்தனையாளர் மற்றும் மக்கள் தலைவரான திரு . உடையார் , பல்துறை மேதையாகவும் , வாழ்நாள் முழுவதும் கற்றறிந்து கொள்பவராகவும் திகழ்ந்தார் என்றும் குடியரசு துணைத்தலைவர் குறிப்பிட்டார் .


    கலை , இலக்கியம், கலாச்சாரத்தைப் போற்றி வளர்ப்பதில் தன்னிகரற்றவராக திகழ்ந்ததால் , ‘ தக்சின போஜா ‘ என்று அழைக்கப்பட்டவர் அவர் என்றும் குடியரசு துணைத்தலைவர் சுட்டிக்காட்டினார் .


    சமஸ்கிருத மொழியில் பாண்டித்யம் பெற்றிருந்தவர் திரு . ஜெய சாமராஜா என்றும் , தலைசிறந்த பேச்சாற்றல் கொண்டவர் என்றும் பாராட்டிய திரு . வெங்கய்ய நாயுடு , அவர் எழுதிய ‘ ஜெய சாமராஜ கிரந்த ரத்ன மாலா ‘ என்ற தொடர் , கன்னட மொழி மற்றும் இலக்கியத்தை செழிப்புறச் செய்ததாகவும் தெரிவித்தார் .


    காலம் கடந்தும் வாழும் இந்திய நற்பண்புகள் , செழுமைவாய்ந்த கலாச்சார பாரம்பரியத்துடன் , ஜனநாயகம், மக்கள் நலன் சார்ந்த நல்லாட்சி முறையை , இந்த சிறப்புமிக்க தருணத்தில் நாம் ஒவ்வொருவரும் பின்பற்ற வேண்டுமெனவும் குடியரசு துணைத்தலைவர் கேட்டுக் கொண்டார் .


    *******

    
    
    (Release ID: 1639624) Visitor Counter : 26
    
    
      Read this release in: English , Urdu , Hindi , Manipuri , Bengali , Punjabi , Telugu , Kannada , Malayalam