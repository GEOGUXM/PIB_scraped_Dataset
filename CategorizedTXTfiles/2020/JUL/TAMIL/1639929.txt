      உணவுப் பதப்படுத்துதல் தொழிற்சாலைகள் அமைச்சகம்

      ஜோரம் மெகா உணவுப் பூங்கா, 5,000 பேருக்கு வேலைவாய்ப்பு அளிப்பதுடன், 25,000 விவசாயிகளுக்கு பயனளிக்கும் : - ஹர்சிம்ரத் கவுர் பாதல்
      Posted On: 20 JUL 2020 2:37PM by PIB Chennai


    ஜோரம் மெகா உணவுப் பூங்கா , நேரடியாகவும் , மறைமுகமாகவும் 5,000 பேருக்கு வேலைவாய்ப்பு அளிப்பதுடன் , மைய செயலாக்க மையம் மற்றும் முதன்மைச் செயலாக்க மையப் பாசனப் பகுதிகளுக்குட்பட்ட பகுதிகளைச் சேர்ந்த சுமார் 25,000- க்கும் மேற்பட்ட விவசாயிகளுக்குப் பயனளிக்கும் என மத்திய உணவு பதப்படுத்துதல் தொழில்துறை அமைச்சர் திருமதி . ஹர்சிம்ரத் கவுர் பாதல் தெரிவித்துள்ளார் . மிஜோரம் மாநிலத்தில் அமைக்கப்பட்டுள்ள ஜோரம் மெகா உணவுப்பூங்காவை , காணொளிக் காட்சி மூலம் தொடங்கி வைத்துப் பேசிய திருமதி . பாதல் , இந்தப் பூங்காவில் உள்ள 30 உணவு பதப்படுத்தும் பிரிவுகளில் கூடுதலாக ரூ .250 கோடி முதலீடு செய்தால் , ஆண்டுக்கு சுமார் ரூ .450 – 500 கோடி அளவிலான விற்பனைக்கு வழிவகுக்கும் என்றார் . காணொளிக் காட்சி வாயிலாக , மத்திய உணவு பதப்படுத்துதல் துறை இணையமைச்சர் திரு . ராமேஸ்வர் தேலி , வடகிழக்குப் பிராந்திய மேம்பாட்டுத் துறை இணையமைச்சர் டாக்டர் ஜிதேந்திர சிங் ஆகியோர் முன்னிலையில் நடைபெற்ற நிகழ்ச்சியில் , திருமதி . ஹர்சிம்ரத் கவுர் பாதல் மெகா உணவுப் பூங்காவைத் தொடங்கிவைத்தார் . மிசோரம் வர்த்தக , தொழில்துறை அமைச்சர் டாக்டர் ஆர் . லால்தங்லியானா , மதுவிலக்கு மற்றும் ஆயத்தீர்வைத்துறை அமைச்சர் திரு . ஆர் . லால் ஸிர்லியானா , தலைமைச் செயலாளர் திரு . லனுன்மாவியா சுவாங்கோ , மிசோரம் மக்களவை த் தொகுதி நாடாளுமன்ற உறுப்பினர் திரு . சி . லால் ரோசங்கா உள்ளிட்டோர் , காணொளிக் காட்சி வாயிலாக இந்த நிகழ்ச்சியில் கலந்து கொண்டனர் .


    மெகா உணவுப்பூங்காவில் ஏற்படுத்தப்பட்டுள்ள உணவு பதப்படுத்துதலுக்கான நவீனக் கட்டமைப்பு வசதிகள் , மிசோரம் மற்றும் அண்டை மாநிலங்களில் உள்ள விவசாயிகள் , பதப்படுத்துவோர் மற்றும் நுகர்வோர் ஆகிய அனைத்துத் தரப்பினருக்கும் பயனளிப்பதோடு , மிசோரம் மாநிலத்தில் உணவு பதப்படுத்தும் தொழில்துறை வளர்ச்சிக்கு மாபெரும் ஊக்கமளிப்பதாக அமையும் என்றும் மத்திய உணவு பதப்படுத்துதல் தொழில்துறை அமைச்சர் தெரிவித்தார் . இம்மாநிலத்தில் , உணவு பதப்படுத்தும் தொழில்களின் வளர்ச்சிக்கு உத்வேகம் அளிக்கும் விதமாகவே , மெகா உணவுப் பூங்காவிற்கு தமது அமைச்சகம் அனுமதி அளித்ததாகவும் அவர் குறிப்பிட்டார் . மிசோரம் மாநிலம் கோலாசிப் மாவட்டத்திற்குட்பட்ட காம்ரங் கிராமத்தில் அமைக்கப்பட்டுள்ள மெகா உணவுப் பூங்காவை , திருவாளர்கள் . ஜோரம் மெகா உணவுப் பூங்கா நிறுவனத்தார் அமைத்துள்ளனர் . இது , மிசோரம் மாநிலத்தில் செயல்படுத்தப்படும் முதலாவது மெகா உணவுப் பூங்கா ஆகும் .


    மத்திய உணவு பதப்படுத்துததல் தொழில்துறை ஆதரவுடன் , வடகிழக்கு மாநிலங்களில் இதுவரை மொத்தம் 88 திட்டங்களுக்கு ஒப்புதல் அளிக்கப்பட்டு , 41 திட்டங்கள் நடைமுறைப்படுத்தப்பட்டுள்ளதாக திருமதி . பாதல் குறிப்பிட்டார் . சுமார் ரூ .1,000 கோடி மதிப்பீட்டிலான திட்டங்களுக்கு ஒப்புதல் அளிக்கப்பட்டு , ரூ .520 கோடிக்கு மேல் மான்ய உதவியும் வழங்கப்பட்டுள்ளதாக அவர் கூறினார் . 88 திட்டங்களும் முழுமையாக செயல்பாட்டிற்கு வரும் போது , 8.66 லட்சம் மெட்ரிக் டன் திறனுடைய ரூ .2,166 கோடி மதிப்பிலான வேளாண் விளைபொருள்களைப் பதப்படுத்தி , பாதுகாக்கும் வசதி கிடைக்கும் .


    மெகா உணவுப் பூங்கா திட்டத்தின் கீழ் , ஒவ்வொரு மெகா உணவுப் பூங்காவிற்கும் மத்திய அரசு ரூ .50 கோடி வரை நிதியுதவி அளிக்கிறது . தற்போது , பல்வேறு மாநிலங்களிலும் 18 மெகா உணவுப் பூங்கா திட்டங்கள் நிறைவேற்றப்பட்டு வரும் வேளையில் , இந்த மாநிலங்களில் 19 மெகா உணவுப் பூங்காக்கள் ஏற்கனவே செயல்பாட்டில் உள்ளன . அவற்றில் 6 பூங்காக்கள் வடகிழக்குப் பிராந்தியத்தில் உள்ளன . வடகிழக்குப் பிராந்தியத்தில் உள்ள 2 மெகா உணவுப் பூங்காக்கள் அஸ்ஸாம் மற்றும் மிசோரம் மாநிலங்களில் செயல்பட்டு வருகின்றன .


    *****

    
    
    (Release ID: 1639929) Visitor Counter : 24
    
    
      Read this release in: Assamese , English , Urdu , Hindi , Manipuri , Bengali , Punjabi