      நிலக்கரி அமைச்சகம்

      விருக்க்ஷாரோபன் இயக்கத்தை மத்திய உள்துறை அமைச்சர் நாளை தொடங்கி வைக்கிறார்
      Posted On: 22 JUL 2020 4:47PM by PIB Chennai


    மத்திய உள்துறை அமைச்சர் திரு . அமித் ஷா , புதுதில்லியில் நாளை மத்திய நிலக்கரி , சுரங்கம் மற்றும் நாடாளுமன்ற விவகாரத்துறை அமைச்சர் திரு . பிரகலாத் ஜோஷி முன்னிலையில் விருக்க்ஷாரோபன் இயக்கத்தைத் தொடங்கி வைக்கிறார் . இந்தத் தொடக்க நிகழ்ச்சியில் , மத்திய உள்துறை அமைச்சர் , ஆறு சுற்றுச்சூழல் பூங்காக்கள் / சுற்றுலா இடங்களுக்கு அடிக்கல் நாட்டுகிறார் . நிலக்கரி / பழுப்பு நிலக்கரி உள்ள 10 மாநிலங்களைச் சேர்ந்த 38 மாவட்டங்களில் பரவியுள்ள 130– க்கும் மேற்பட்ட இடங்களில் காணொளிக் காட்சி மூலம் நடைபெறவுள்ளது .


    மத்திய நிலக்கரி அமைச்சகம் , நிலக்கரி / பழுப்பு நிலக்கரி பொதுத்துறை நிறுவனங்கள் அமைந்துள்ள சுரங்கப்பகுதிகள் , குடியிருப்புகள் , அலுவலகங்கள் மற்றும் பொருத்தமான பகுதிகளில் பெருமளவுக்கு மரக்கன்றுகளை நடுவதற்கான விருக்க்ஷாரோபன் இயக்கம் ஏற்பாடு செய்யப்பட்டுள்ளது . மரம் நடும் இயக்கத்தைப் பரப்பும் வகையில் , அருகில் உள்ள பகுதிகளுக்கு மரக்கன்றுகளும், விதைகளும் விநியோகம் செய்யப்படும் .


    சுற்றுச்சூழல் பூங்காக்கள் / சுற்றுலா இடங்களில் , பொழுதுபோக்கு , சாகசங்கள் , நீர் விளையாட்டு , பறவைக் காட்சிகள் போன்றவை அமைக்கப்படும் . அருகில் உள்ள பகுதிகளைச் சேர்ந்த மக்களுக்கு இவை பொழுதுபோக்காக அமையும் . மேலும் , சுற்றுலா வட்டத்தை ஏற்படுத்தவும் வழி செய்யும் . இந்த இடங்கள் மூலமாக , சுய ஆதாரங்கள் மூலம் வருவாய் ஈட்டவும் , உள்ளூர் மக்களுக்கு வேலைவாய்ப்பு ஆதாரத்தை ஏற்படுத்தவும் திட்டமிடப்பட்டுள்ளது.


    . *****

    
    
    (Release ID: 1640559) Visitor Counter : 16
    
    
      Read this release in: Telugu , English , Urdu , Hindi , Marathi , Manipuri , Bengali , Punjabi , Malayalam