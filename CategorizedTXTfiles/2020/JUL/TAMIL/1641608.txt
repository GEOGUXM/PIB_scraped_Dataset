      பழங்குடியினர் நலத்துறை அமைச்சகம்

      பழங்குடியினர் நல அமைச்சகத்தின் இந்தியப் பழங்குடியின கூட்டுறவு சந்தைப்படுத்துதல் கூட்டமைப்பு , பழங்குடியின மக்களின் வாழ்க்கையில் மாற்றத்தை ஏற்படுத்தியுள்ளதுடன், வாழ்வாதாரத்தையும் மேம்படுத்தியுள்ளது.
      Posted On: 27 JUL 2020 6:04PM by PIB Chennai


    கோவிட் -19 பெருந்தொற்று , நாடு முழுவதும் மக்களின் வாழ்க்கையில் ஏற்படுத்திய ( இன்னும் தொடர்ந்து கொண்டிருக்கும் ) பேரழிவு கடந்த நான்கு மாத காலமாகத் தொடர்கிறது . மக்கள் தங்களது வாழ்க்கையையும் , வாழ்வாதாரத்தையும் மீட்க முயற்சிக்கும் நிலையில் , இந்தியப் பழங்குடியினக் கூட்டுறவு சந்தைப்படுத்துதல் கூட்டமைப்பு TRIFED பணியாளர்கள் குழு , பழங்குடியின மக்களின் முக்கிய மேம்பாட்டை நோக்கி முயற்சிகளைத் தொடர்ந்து வருகிறது .


    இந்த நெருக்கடியான சூழலில் , ‘’ உள்ளூருக்காக குரல் கொடு ’’ என்னும் தாரக மந்திரத்தைப் பின்பற்றி , ‘’ பழங்குடியினருக்காக குரல் கொடு - எனது வனம் , எனது சொத்து , எனது விடியல் ’’ என்பதை நடைமுறைப்படுத்த , பழங்குடியின நல அமைச்சகத்தின் இந்தியப் பழங்குடியினக் கூட்டுறவு சந்தைப்படுத்துதல் கூட்டமைப்பு TRIFED பல்வேறு சிறப்பு மிக்க முயற்சிகளை , ஏற்கனவே உள்ள திட்டங்கள் மற்றும் செயலாக்கத்துடன் மேற்கொண்டுள்ளது . இதுபோன்ற நேரத்தில் , அல்லலுறும் பழங்குடியின மக்களுக்கு சமய சஞ்சீவியாக இது உருவெடுத்துள்ளது . இந்த கடினமான நேரத்தில் , கடந்த சில மாதங்களாக , பழங்குடியின மக்களுக்கு உதவும் வகையில் , வேலை வாய்ப்பு , வாழ்வாதார உருவாக்கம் என TRIFED மேற்கொண்ட சில முக்கிய முயற்சிகள் வருமாறு ;


    நமது வாழ்க்கையைத் திடீரென புரட்டிப்போட்ட பெருந்தொற்றால் நடைமுறைப்படுத்தப்பட்ட பொது முடக்கம் காரணமாக , பழங்குடியினக் கைவினைக் கலைஞர்களின் ரூ .100 கோடி மதிப்பிலான பொருள்கள் விற்கப்படாமல் இருப்பில் இருந்தன . இந்தப் பொருள்கள் விற்பனை செய்யப்படுவதை உறுதி செய்யும் வகையிலும் , பாதிக்கப்பட்ட பழங்குடி குடும்பங்களுக்கு உதவும் வகையிலும் , TRIFED ஒரு லட்சத்துக்கும் மேற்பட்ட பொருள்களைக் கொள்முதல் செய்து , அவற்றை ஆன்லைன் விற்பனை மூலம் விற்கும் தீவிரத்திட்டத்தை தொடங்கியுள்ளது . டிரைப்ஸ் இந்தியா வலைதளம் மூலமாகவும் ( கணிசமான தள்ளுபடியுடன் ), அமேசான் , பிளிப்கார்ட் , ஜெம் ஆகிய சில்லரை தளங்கள் வழியாகவும் அவை விற்பனை செய்யப்படும் . 5000- க்கும் மேற்பட்ட பழங்குடியின கைவினைஞர்கள் குடும்பங்களுக்கு , வாழும் கலை அறக்கட்டளையுடன் சேர்ந்து , டிரைபெட் பணியாளர் குழு இலவச உணவு , ரேசன் ஆகியவற்றை வழங்கி வருகிறது .


    சிறு வன உற்பத்திப் பொருள்களுக்கான குறைந்தபட்ச ஆதரவு விலைத் திட்டத்தின் கீழ் , 16 மாநிலங்களில் கொள்முதல் மேற்கொள்ளப்பட்டு , ரூ .100 0 கோடி என்னும் சாதனை அளவை எட்டியுள்ளது . மேலும் ரூ .2000 கோடிக்கு வர்த்தகம் புரியப்பட்டுள்ளது .


    இந்த வெற்றிகரமான முயற்சிகளின் பலனாகவும் , மேலும் பல நடவடிக்கைகள் மூலமாகவும் , நாடு முழுவதும் உள்ள பழங்குடியின மக்களின் வாழ்க்கையை முற்றிலுமாக மாற்றுவதுடன் , பாதிக்கப்பட்ட கைவினைஞர்கள் மற்றும் சேகரிப்பாளர்களின் பொருளாதார நிலையைப் புதுப்பித்து , வாழ்வாதாரத்தை மேம்படுத்தும் முயற்சியில் டிரைபெட் ஈடுபட்டுள்ளது .

    
    
    (Release ID: 1641608) Visitor Counter : 11
    
    
      Read this release in: English , Urdu , Hindi , Bengali , Manipuri , Punjabi