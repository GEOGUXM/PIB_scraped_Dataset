      திறன் மேம்பாடு மற்றும் தொழில் முனைவோர் அமைச்சகம்

      திறன் மிக்கத் தொழிலாளர் தேவை மற்றும் விநியோகத்தில் உள்ள இடைவெளியை நிரப்ப செயற்கை நுண்ணறிவு சார்ந்த அசீம் டிஜிட்டல் தளத்தை மத்திய திறன்மேம்பாடு மற்றும் தொழில்முனைவோர் அமைச்சகம் தொடங்கியுள்ளது.
      Posted On: 10 JUL 2020 4:36PM by PIB Chennai


    திறன்மிக்கத் தொழிலாளர் தேவைக்கும் , விநியோகத்துக்கும் இடையில் உள்ள இடைவெளியை நிரப்பும் வகையிலும் , தகவல் பரவலை மேம்படுத்தவும் மேற்கொள்ளப்படும் முயற்சியாக , மத்திய திறன்மேம்பாடு மற்றும் தொழில்முனைவோர் அமைச்சகம் இன்று ‘ சுயசார்புத் திறன்மிக்க ஊழியர்கள் , உரிமையாளர் மேப்பிங் ’ ( அசீம் ) வலைதளத்தைத் தொடங்கியுள்ளது . திறன்மிக்க ஊழியர்கள் தங்களது நீடித்த வாழ்வாதாரத்தைக் கண்டறிய இது உதவும் . வர்த்தகத்தில் போட்டி மற்றும் பொருளாதார வளர்ச்சியை ஊக்குவிக்கும் திறன்மிக்க தொழிலாளர்களைப் பணியமர்த்துவதுடன் , செயற்கைநுண்ணறிவு சார்ந்த தளம் , அவர்களது வாழ்க்கைத் தொழிலை வழங்கி கைதூக்கி விடுவதை நோக்கமாகக் கொண்டதாகும் . இதன் மூலம் , தொழில் சார்ந்த உரிய திறமைகளை அடைவதுடன் , குறிப்பாக கொரோனாவுக்கு பிந்தைய காலத்தில் வேலைவாய்ப்புகளை உருவாக்கும் சாத்தியக்கூறுகளை ஆராயமுடியும் .


    தொற்றுக்குப் பிந்தைய காலத்தில் , புதிய இயல்பாக மாறும் சூழலுக்கு ஏற்ப திறமைகளை மாற்றியமைத்துக்கொள்வது தொழிலகப்பணியாளர்களுக்கு மிகவும் முக்கியமாகும் . இது அபரிமிதமாக மாறி வரும் பணி இயல்புக்கு ஏற்ற வகையில் எத்தகைய தாக்கத்தை ஏற்படுத்தும் என்பதைப் பொறுத்து அமையும் . துறைகளில் முக்கிய திறன்களை அடையாளம் காணுவதுடன் , உலகத்தில் நடைமுறையில் உள்ள சிறந்த முறைகளை வழங்கும் வகையில் , நிறுவன உரிமையாளர்கள் தங்களுக்குத் தேவையான திறன்மிக்க ஊழியர்களைத் தேர்வு செய்யும் வழிமுறைகளை வகுப்பதற்கு அசீம் பயன்படும் . தொழிலாளர் சந்தை குறித்த ஆய்வு , தரவுகள் , போக்குகள் ஆகியவற்றை அசீம் வழங்கும் . இதன் மூலம் திறன்மிக்கத் தொழிலாளர்கள் தேவைக்கும் , உண்மை நிலைக்கும் உள்ள இடைவெளியை நிரப்பமுடியும் . உரியதிறன் தேவை மற்றும் வேலைவாய்ப்பு மேம்பாடு ஆகியவற்றைக் கண்டறியவும் இது பெரிதும் உதவும் .


    அசீம் தொடங்கப்பட்டதை அறிவித்த மத்தியதிறன் மேம்பாடு மற்றும் தொழில்முனைவோர் துறை அமைச்சர் டாக்டர் . மகேந்திரநாத் பாண்டே , ‘’ இந்தியா சர்வதேச வாரம் 2020 உச்சி மாநாட்டில் , ‘’ இந்தியா திறமைகளின் பிறப்பிடம் ’’ என்று பிரகடனப்படுத்திய பிரதமர் திரு . நரேந்திரமோடியின் சுயசார்பு இந்தியா தொலை நோக்கின் பயனாக , அசீம் வலைதளம் தொடங்கப்பட்டுள்ளது . துறைகளில் காணப்படும் திறன்மிக்கத் தொழிலாளர் பற்றாக்குறையைப் போக்கும் நமது இடையறாத முயற்சிக்கு , இது மிகப் பெரிய ஊக்கத்தை அளிக்கும் . மேலும் , நாட்டின் இளைஞர்களுக்கு அளவில்லாத வேலைவாய்ப்புகளை இது அளிக்கும் . குறிப்பாக கோவிட்டுக்குப் பிந்தைய காலத்தில் , திறன்மிக்கத் தொழிலாளர்களுக்கு வாழ்வாதார வாய்ப்புகளை வழங்கக் கூடிய வகையில் இந்தியாவின் மீட்புப் பயணத்தை வலுப்படுத்துவதை இந்த முன்முயற்சி நோக்கமாகக் கொண்டுள்ளது . தேவையைப் பூர்த்தி செய்வதுடன் , பலன் சார்ந்த திறன்மேம்பாட்டுத் திட்டங்களை ஊக்குவிப்பதற்கான சிறந்த உபகரணங்களையும் , நடைமுறைகளையும் , கொண்டு வருவதில் உதவும் தொழில்நுட்பம் மற்றும் மின்னணு மேலாண்மையைப் பயன்படுத்துவது அதிகரித்துள்ளது . இந்த வகையில் இத்தளம் திறன்சூழலில் செயல்படுத்தக் கூடிய பல்வேறு திட்டங்களில் நெருங்கிய ஒருங்கிணைப்பைக் கொண்டு வருவதை உறுதிசெய்யும் . தரவுகள் இரட்டிப்பு இருந்தால் அதனைக் கண்காணிக்கவும் , நாட்டில் தொழில் பயிற்சி வடிவமைப்பை மாற்றியமைக்கவும் , திறன் , மேம்பட்டத் திறன் , மறுதிறன் ஆகியவற்றை கூடுதல் அமைப்பு உருவாக்கத்தின் மூலம் உறுதி செய்யவும் இது உதவும் ’’ என்று கூறினார் .


    புளூகாலர் ஊழியர் மேலாண்மையில் பிரசித்தி பெற்ற பெங்களூரைச் சேர்ந்த பெட்டர்பிளேஸ் நிறுவனத்துடன் சேர்ந்து , தேசியத்திறன் மேம்பாட்டுக் கழகம் வடிவமைத்துப் பராமரிக்கும் செயலி வடிவிலும் , அசீம் https://smis.nsdcindia.org/ கிடைக்கும் . திட்ட நோக்கத்துக்கான முறை உருவாக்கும் ஆய்வுகள் மற்றும் போக்குகள் மூலம் கொள்கை வகுப்பு மற்றும் முடிவுகளை ஆதரிப்பதை அசீம்தளம் நோக்கமாகக் கொண்டுள்ளது . தொழில்துறைத் தேவை , திறன் இடைவெளி ஆய்வு , மாவட்டம் / மாநிலம் / தொகுப்பு அளவில் தேவை , முக்கிய தொழிலாளர் விநியோகஸ்தர்கள் , முக்கிய நுகர்வோர் , புலம் பெயர்ப்பு முறை , பன்னோக்கு ஆற்றல் வாய்ப்புகள் உள்பட தேவைகள் பற்றிய ஆய்வுமுறைகளைக் கொண்ட சரியான தரவுகளை உடனுக்குடன் தேசியத் திறன்மேம்பாட்டுக் கழகத்துக்கு அசீம் வழங்கும் . தளத்தில் உள்ள மூன்று ஐடி சார்ந்த உள்ளடக்கங்கள் -


    • உரிமையாளர்கள் தளம் - உரிமையாளர் ஆன்போர்டிங் , தேவைத் திரட்டு , விண்ணப்பதாரர் தேர்வு


    • டேஷ்போர்டு - அறிக்கைகள் , போக்குகள் , ஆய்வுகள் , இடைவெளி சிறப்புக்கூறு


    • பணிக்கு விண்ணப்பம் - உருவாக்குதல் , விண்ணப்பதாரர் பற்றிய தகவலை ஆய்வு செய்தல் , வேலைவாய்ப்பு ஆலோசனையைப் பகிர்ந்து கொள்ளுதல்


    இருக்கும் வேலைவாய்ப்புக்கு ஏற்ப திறன்மிக்க தொழிலாளர்களை நிரப்பும் வகையிலான உபகரணமாக அசீம் பயன்படுத்தப்படும் . தொழிலாளர்களின் பணிப்பங்களிப்பு , துறைகள் , புவியியல் ஆகிய தகவல்களைப் பதிவுசெய்வதற்கு தளத்திலும் , செயலியிலும் வசதி உள்ளது . தொழிலாளர்கள் தங்களைப் பற்றிய தகவல்களைப் பதிவு செய்வதுடன் , அருகாமையில் உள்ள வேலைவாய்ப்புகளைத் தேடவும் முடியும் . அசீம் மூலம் , வேலை தருவோர் , முகமைகள் , பணி திரட்டுபவர்கள் தாங்கள் தேடும் குறிப்பிட்ட பிரிவுக்கான திறன்மிக்க தொழிலாளர்களின் தகவல்களை விரல் நுனியில் வைத்திருக்க முடியும் . பல்வேறு துறைகள் குறித்த உறவுநிலைப் பார்வையை ஏற்படுத்த கொள்கை வகுப்பாளர்களுக்கு இது உதவும் .


    **************

    
    
    (Release ID: 1637865) Visitor Counter : 18
    
    
      Read this release in: English , Urdu , Hindi , Marathi , Bengali , Manipuri , Punjabi , Odia