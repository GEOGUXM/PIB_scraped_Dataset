      உள்துறை அமைச்சகம்

      ‘தேசிய கல்விக் கொள்கை 2020’-ஐ மத்திய உள்துறை அமைச்சர் திரு.அமித் ஷா வரவேற்றுள்ளார்
      Posted On: 29 JUL 2020 8:59PM by PIB Chennai


    ‘ தேசிய கல்விக் கொள்கை 2020’- ஐ மத்திய உள்துறை அமைச்சர் திரு . அமித் ஷா வரவேற்றுள்ளார் . இது குறித்து மத்திய உள்துறை அமைச்சர் வெளியிட்டுள்ள டுவிட்டர் பதிவில் , “ எந்த ஒரு நாட்டிற்கும் கல்வி அடிப்படைத் தேவை என்றும் , கடந்த 34 ஆண்டுகளாக , அதற்கான எதிர்காலத் தேவைக்கேற்ற கொள்கை ஏதுமின்றி , இந்தியா தவித்து வந்தது . புதிய இந்தியாவைப் படைப்பதில் இதுவரை இல்லாத அளவிற்கு முக்கியப் பங்கு வகிக்க உள்ள வரலாற்றுச் சிறப்புமிக்க கொள்கை முடிவை மேற்கொண்டதற்காக , பிரதமர் திரு . நரேந்திர மோடி , மத்திய மனிதவள மேம்பாட்டுத் துறை அமைச்சர் டாக்டர் . ரமேஷ் பொக்ரியால் நிஷாங் ஆகியோருக்கு எனது நன்றிகளை உரித்தாக்குகிறேன் “ என்று குறிப்பிட்டுள்ளார் .


    இந்தியக் கல்வி முறையில் , இது உண்மையிலேயே குறிப்பிடத்தக்க தினம் என்றும் திரு . அமித் ஷா குறிப்பிட்டுள்ளார் . தொலைநோக்குடன் கூடிய தலைமைப் பண்பு கொண்ட பிரதமர் திரு . நரேந்திர மோடியின் தலைமையில் இன்று நடைபெற்ற மத்திய அமைச்சரவைக் கூட்டத்தில் , 21- ம் நூற்றாண்டுக்குத் தேவையான ‘ தேசிய கல்விக் கொள்கை 2020‘ - க்கு ஒப்புதல் அளிக்கப்பட்டுள்ளது ; இது பள்ளிக் கல்வி மற்றும் உயர் கல்விக்குத் தேவையான வரலாற்றுச் சிறப்புமிக்க சீர்திருத்தங்களைக் கொண்டதாகும் .


    “ கலாச்சாரம் மற்றும் நன்மதிப்புகளைக் கைவிடும் எந்தவொரு நாடும் சிறந்து விளங்க முடியாது . இந்தியாவின் பாரம்பரியத்தை வேரூன்றச் செய்யும் கல்வி முறையை உருவாக்குவது தான் , பிரதமர் திரு. நரேந்திர மோடி கொண்டு வந்துள்ள தேசிய கல்விக் கொள்கை 2020- ன் நோக்கம் என்றும் , அனைவருக்கும் உயர் தரக் கல்வியை வழங்குவதன் மூலம் , உலகில் அறிவாற்றலில் தலைசிறந்த நாடாக இந்தியாவை இது உருவாக்கும் “ என்றும் மத்திய உள்துறை அமைச்சர் தமது டுவிட்டர் பதிவில் குறிப்பிட்டுள்ளார் .


    ‘ தேசிய கல்விக் கொள்கை 2020‘ சமுதாயத்தின் அனைத்துத் தரப்பு மாணவர்களையும் சென்றடையும் . இதனை உறுதி செய்ய சிறப்புக் கூட்டு நடவடிக்கைக் குழு ஒன்று அமைக்கப்பட உள்ளது என்றும் மத்திய உள்துறை அமைச்சர் கூறியுள்ளார் . உயர் கல்வியில் மொத்த சேர்க்கை வீதத்தை அதிகரிக்க , தொடர் மற்றும் உறுதியான நடவடிக்கைகள் எடுக்கப்பட இருப்பதாகவும் திரு . அமித் ஷா தெரிவித்துள்ளார் .


    “ பள்ளிக் கல்வி முறையில் 5 + 3 + 3 + 4 வகுப்புமுறை உள்ளிட்ட பல்வேறு சிறப்பம்சங்கள் , தேசிய கல்விக் கொள்கை -2020- ல் உள்ளதோடு , புதிய 4 ஆண்டு பட்டப் படிப்பு முறை அறிமுகம் , ஒற்றை அம்ச பொது கட்டுப்பாட்டு அமைப்பு , கட்டண நிர்ணயம் மற்றும் வாரியத்தின் கட்டமைப்புக்கு உட்பட்ட பொதுவான விதிமுறைகளுடன் , உயர் கல்வியில் பல்முனை நுழைவு மற்றும் வெளியேறும் வசதி போன்றவற்றைக் கொண்டதாகவும் உள்ளது “ என மத்திய உள்துறை அமைச்சர் குறிப்பிட்டுள்ளார் .


    கல்வி வரவு வங்கி , பின்தங்கிய பகுதிகளுக்கு சிறப்புக் கல்வி மண்டலம் , கஸ்தூரிபாய் காந்தி பாலிகா வித்யாலயாக்களை 12 நிலைகளைக் கொண்டதாக தரம் உயர்த்துதல் மற்றும் ஆரம்பக் கல்வி மற்றும் தொழில்நுட்பப் பயன்பாட்டிற்கு கூடுதல் கவனம் செலுத்துதல் போன்ற அம்சங்களும் , தேசிய கல்விக் கொள்கை -2020- ல் உள்ளதாக மத்திய உள்துறை அமைச்சர் தெரிவித்துள்ளார் .


    “ ஒட்டுமொத்த மற்றும் பல்நோக்கு அணுகுமுறைகள் மூலம் , இந்தியக் கல்வி முறையில் திருப்புமுனையை ஏற்படுத்துவதே , தேசிய கல்விக் கொள்கை -2020- ன் நோக்கம் . பல்வேறு அம்சங்களிலும் சிறப்புக் கவனம் செலுத்துவது , நாடு முழுவதுமுள்ள குழந்தைகளின் ஒட்டுமொத்த மேம்பாட்டிற்கு வழிவகுக்கும் “ என்றும் திரு . அமித் ஷா கூறியுள்ளார் .

    *****

    
    
    (Release ID: 1642305) Visitor Counter : 28
    
    
      Read this release in: English , Urdu , Marathi , Hindi , Manipuri , Bengali , Punjabi , Gujarati , Telugu