      அறிவியல் மற்றும் தொழில்நுட்பத்துறை

      புதிய அறிவியல், தொழில்நுட்பம், கண்டுபிடிப்புகள் கொள்கை 2020-ஐ உருவாக்குவதற்கான தொழில்துறை ஆலோசனை வட்டமேசையில் தொழிலகங்களின் முன்னணித் தலைவர்கள் பங்கேற்றனர்.
      Posted On: 03 JUL 2020 4:09PM by PIB Chennai


    புதிய அறிவியல் , தொழில்நுட்பம், கண்டுபிடிப்புகள் கொள்கை 2020- ஐ உருவாக்குவதற்கான உயர்மட்டத் தொழில்துறை ஆலோசனை வட்டமேசையில் இந்திய அரசின் தலைமை அறிவியல் ஆலோசகர் , பேராசிரியர் கே விஜயராகவன் மற்றும் அறிவியல் மற்றும் தொழில்நுட்பத் துறையின் செயலாளர் , பேராசிரியர் அசுதோஷ் சர்மா ஆகியோரிடம் தொழிலகங்களின் முன்னணித் தலைவர்கள் உரையாடி , ஆராய்ச்சி, மேம்பாட்டு நடவடிக்கைகளில் அதிக அளவிலான தொழில்துறைப் பங்களிப்பை ஊக்குவிக்கும் வகையிலான வலிமையான கொள்கையை உருவாக்குவதற்கு வழிகளை ஆலோசித்தனர் .


    ஆலோசனைக் கூட்டத்துக்குத் தலைமை தாங்கிய பேராசிரியர் கே. விஜயராகவன் , ஆராய்ச்சி, மேம்பாட்டுக்கான முதலீட்டை அதிகரித்தல் , அத்தகைய முதலீட்டில் இருந்து தொழில்களுக்கு நன்மைகளை உறுதி செய்தல் மற்றும் முதலீட்டு அபாயத்தைக் குறைக்கும் வழிகள் ஆகியவற்றுக்கான முற்றிலும் புதிய உத்திகள் குறித்த ஆலோசனைகளை வரவேற்றார் . தொழில்துறைத் தலைவர்களிடம் உரையாற்றிய பேராசிரியர் அசுதோஷ் சர்மா , ஆராய்ச்சி, மேம்பாட்டுக்கான முதலீட்டின் முக்கியத்துவத்தை அடிக்கோடிட்டதோடு , ஆராய்ச்சி, மேம்பாட்டுக்கான முதலீட்டை மட்டுமே தொழில்கள் செய்யாமல் , அதிலிருந்து அதிக பலனடைய வேண்டும் என்று குறிப்பிட்டார் . புதிய கொள்கையில் இருக்கும் இடைவெளியை நிரப்பும் வகையில் , தொழில்துறையை கல்வித் துறையுடன் இணைக்கும் கூறுகளைக் கண்டறியுமாறு தொழில்துறை தலைவர்களை அவர் கேட்டுக்கொண்டார் .


    பரவலாக்கப்பட்ட , கீழிருந்து மேல் நோக்கிய மற்றும் அனைத்தையும் உள்ளடிக்கிய வடிவமைப்பு செயல்முறையின் மூலம் முன்னுரிமைகளை மீட்டமைக்கவும் , துறை ரீதியாக கவனம் செலுத்தவும் மற்றும் பெரிய அளவிலான சமூக - பொருளாதார நலனுக்கான ஆராய்ச்சி மற்றும் தொழில்நுட்ப முறைகளுக்குமான அறிவியல் , தொழில்நுட்பம், கண்டுபிடிப்புகள் கொள்கையை வடிவமைப்பதற்கான முதல் உயர்மட்ட தொழில்துறை ஆலோசனை இதுவாகும் . இந்தியத் தொழில் கூட்டமைப்பு (CII) மற்றும் அறிவியல் கொள்கைப் பேரவை ஆகியவற்றுடன் இணைந்து அறிவியல் , தொழில்நுட்பம், கண்டுபிடிப்புகள் கொள்கை 2020 செயலகத்தால் மெய்நிகர்த் தளமொன்றில் இந்த வட்டமேசைக் கூட்டம் நடைபெற்றது .

    
    
    (Release ID: 1636211) Visitor Counter : 16
    
    
      Read this release in: English , Marathi , Hindi , Manipuri , Punjabi