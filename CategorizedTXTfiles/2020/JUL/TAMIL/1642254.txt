      உள்துறை அமைச்சகம்

      ரஃபேல் போர் விமானங்கள் இந்திய மண்ணில் வந்திறங்கியிருப்பது, நமது “போர் வலிமையை மாற்றியமைக்கும்“ என்று மத்திய உள்துறை அமைச்சர் திரு.அமித்ஷா தெரிவித்துள்ளார்
      Posted On: 29 JUL 2020 5:30PM by PIB Chennai


    ரஃபேல் ரகப் போர் விமானங்கள் இந்திய மண்ணில் வந்திறங்கியிருப்பது , நமது “ போர் வலிமையை மாற்றியமைக்கும் “ என்று மத்திய உள்துறை அமைச்சர் திரு . அமித்ஷா , தெரிவித்துள்ளார்


    இந்திய தேசியக் கொடி பறக்கவிடப்பட்ட ஐந்து ரஃபேல் போர் விமானங்கள் அம்பாலாவில் உள்ள இந்திய விமானப்படை தளத்தில் வந்திறங்கிய பின் திரு . அமித் ஷா வெளியிட்டுள்ள டுவிட்டர் பதிவில் , “ ரஃபேல் போர் விமானங்கள் வந்திறங்கிய தினம் , பலமிக்க இந்திய விமானப் படைக்கு வரலாற்றுச் சிறப்புமிக்க தினம் என்பதோடு , இந்தியாவிற்கு பெருமிதம் அளிக்கக் கூடிய தருணம் “ என்று குறிப்பிட்டுள்ளார் .


    ஒட்டுமொத்த நாட்டிற்கும் இது மிக முக்கியமான தருணம் என்று கூறியுள்ள மத்திய உள்துறை அமைச்சர் : “ அடுத்த தலைமுறையைச் சேர்ந்த இந்த விமானங்கள் இணைக்கப்பட்டிருபபது , இந்தியாவை வலிமைமிக்க மற்றும் பாதுகாப்பான நாடாக மாற்ற வேண்டுமென்ற பிரதமர் திரு . நரேந்திர மோடியின் உறுதிப்பாட்டிற்கு உண்மையான சாட்சியம் . இந்திய ராணுவத்தின் திறனை அதிகரிக்க மோடி அரசு உறுதி பூண்டுள்ளது ” என்றும் தெரிவித்துள்ளார் .


    “ இந்த விமானங்கள் , வானில் ஏற்படக்கூடிய எத்தகைய சவாலையும் முறியடிக்கும் திறன்வாய்ந்த உலகின் சக்திமிக்க சாதனங்கள் ” என்றும் மத்திய உள்துறை அமைச்சர் கூறியுள்ளார் .


    பிரதமர் திரு . நரேந்திரமோடி , பாதுகாப்பு அமைச்சர் திரு . ராஜ்நாத் சிங் , இந்திய விமானப்படை மற்றும் ஒட்டுமொத்த நாட்டிற்கும் பாராட்டு தெரிவித்துள்ள திரு . அமித் ஷா , இந்திய விமானப் படைக்கு இதுவரை இல்லாத வல்லமையை அளித்துள்ளதற்காக பிரதமருக்கு நன்றியும் தெரிவித்துள்ளார் .


    “ பறந்து செல்லும் வேகம் முதல் , ஆயுதங்களைச் சுமந்துசெல்லும் திறன் வரை , ரஃபேல் முன்னணியில் உள்ளது ! உலகத்தரம் வாய்ந்த இந்த போர் விமானங்கள் , நமது போர்த் திறனில் பெரும் மாற்றத்தை ஏற்படுத்தும் ” என்று திரு . அமித் ஷா குறிப்பிட்டுள்ளார் . “ ரஃபேல் விமானங்கள் அதன் வலிமைமிக்க மேன்மை காரணமாக , நமது வான் மண்டலத்தைப் பாதுகாப்பதில் , நமது விமானப்படை வீரர்களுக்கு உதவிகரமாக இருக்கும் என்று நான் நம்புகிறேன் ” எனவும் அவர் கூறியுள்ளார் .


    *****

    
    
    (Release ID: 1642254) Visitor Counter : 9
    
    
      Read this release in: English , Urdu , Hindi , Marathi , Manipuri , Punjabi , Gujarati , Odia , Telugu