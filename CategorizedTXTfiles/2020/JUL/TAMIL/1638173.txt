      அறிவியல் மற்றும் தொழில்நுட்பத்துறை

      முடக்கு வாதத்தின் தீவிரத்தைக் குறைக்கும் நானோ துகள்கள் - ஐஎன்எஸ்டி விஞ்ஞானிகள் கண்டுபிடிப்பு
      Posted On: 12 JUL 2020 1:41PM by PIB Chennai


    இந்திய அரசின் அறிவியல் மற்றும் தொழில்நுட்பத் துறையின் தன்னாட்சி பெற்ற நிறுவனமான , மொகாலியில் உள்ள நானோ அறிவியல் மற்றும் தொழில்நுட்ப நிறுவனத்தின் ( Institute of Nano Science & Technology - INST) விஞ்ஞானிகள் , சிட்டோசனுடன் நானோ துகள்களை வகுத்துள்ளனர் . துத்தநாக ( ஸிங்க் ) குளுகோனேட் ஏற்றப்பட்ட இந்த நானோ துகள்கள் , முடக்கு வாதத்தின் (Rheumatoid Arthritis) தீவிரத்தைக் குறைக்கக்கூடியவை ஆகும் .


    துத்தநாகத் தனிமம் எலும்பு ஒடுக்கநிலையை இயல்பாகப் பராமரிப்பதில் முக்கிய பங்கு வகிக்கிறது . இதன் அளவு முடக்கு வாதத்தால் பாதிக்கப்பட்டுள்ள மனிதர்கள் மற்றும் விலங்குகளில் குறைவதாகக் கூறப்படுகிறது . துத்தநாக குளூகோனேட் வடிவில் வாய் மூலம் கொடுக்கப்படும் துத்தநாகம் மனிதர்களின் உடம்பில் மருந்து இருப்பைக் குறைக்ககூடியது எனத் தெரியவந்துள்ளது .


    சிட்டோசன் எனப்படும் உயிரியக்க இணக்கமான மக்கும் இயற்கை பாலிசாக்கரைடு (polysaccharide) , வெளிப்புற எலும்பு அமைப்பிலிருந்து பெறப்பட்ட ஏராளமான பயோபாலிமர்கள் உறிஞ்சுதலை அதிகமாக ஊக்குவிக்கும் இயல்பு கொண்ட ஒன்றாகும் . மக்கக்கூடிய , உயிரியக்க இணக்கமான , நச்சுத்தன்மையாற்ற இயல்பில் உறிஞ்சுதன்மையுடையது என்பதால் , குறிப்பாக சிட்டோசனை விஞ்ஞானிகள் குழு தேர்வு செய்துள்ளது .


    அண்மைக்காலம் வரை , சிட்டோசன் நானோதுகள்களை வகுக்க அயனி புவி முறை பரவலாகப் பயன்படுத்தப்பட்டு வந்தது . இதில் பல்வேறு மருத்துவ குணமுள்ள தீவிர மருந்துத் தன்மை உள்ளது .


    இரட்டை வடிகட்டிய நீரில் , சிட்டோசன் , சோடியம் டிரைபாலிபாஸ்பேட் பயன்படுத்தி , துத்தநாக குளூகோனேட் ஏற்றப்பட்ட சிட்டோசன் நானோ துகள்களை விஞ்ஞானிகள் குழு தயாரித்தது . சிட்டோசன் நானோதுகள்களுடன் ஒரே சமயத்தில் துத்தநாக குளூகோனேட் சேர்க்கப்பட்டது . நானோ துகள்கள் பல்வேறு பௌதிக ரசாயனப் பொருள்களுக்கான இயல்பைக் கொண்டவை . விஸ்டார் எலிகள் மூலம் இதைப் பரிசோதித்த போது கொலாஜன், தூண்டப்பட்ட கீல்வாதத்துக்கு எதிரான ஆற்றல் கொண்டது என்பது கண்டுபிடிக்கப்பட்டது . எலிகளுக்கு அளிக்கப்பட்ட சிகிச்சையில் , துத்தநாக குளூகோனேட் , அது ஏற்றப்பட்ட சிட்டோசன் நானோ துகள்கள் வாதத்தின் தீவிரத்தைக் குறைத்ததுடன் , மூட்டு வீக்கம் , எரித்தீமா , எடிமாவையும் குறைக்கூடியது என அக்குழுவினர் கண்டறிந்தனர் . அதிலும் , துத்தநாக குளூகோனேட் ஏற்றப்பட்ட நானோ துகள்கள் சிறந்த செயல்பாட்டைக் காண்பித்தன . உயிரி ரசாயன ஆய்வு , திசுக்கள் கண்காணிப்பு, நோய் எதிர்ப்பு திசு வேதிப்பொருள் வெளிப்பாடு என பல்வேறு அம்சங்களை இக்குழு மதிப்பிட்டது . இதில் , வெறும் துத்தநாக குளூகோனேட்டை விட , துத்தநாக குளூகோனேட் ஏற்றப்பட்ட சிட்டோசன் நானோதுகள்கள் சிறப்பாக குணமளிக்கக்கூடியவை என தெரியவந்தது . துத்தநாக குளூகோனேட் ஏற்றப்பட்ட சிட்டோசன் நானோதுகள்களின் அழற்சி ஆற்றலே இதற்கு காரணம் என அவர்கள் முடிவுக்கு வந்துள்ளனர் .


    மேலும் விவரங்களுக்கு டாக்டர் ரெகான் கானைத் தொடர்பு கொள்ளவும் (rehankhan@inst.ac.in,0172 – 2210075).


    *****

    
    
    (Release ID: 1638173) Visitor Counter : 19
    
    
      Read this release in: English , Urdu , Hindi , Marathi , Manipuri , Bengali , Punjabi