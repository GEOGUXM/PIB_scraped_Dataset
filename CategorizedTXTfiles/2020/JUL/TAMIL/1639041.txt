      பாதுகாப்பு அமைச்சகம்

      வான்வெளி மற்றும் பாதுகாப்பு உற்பத்தித் தொழில்நுட்பம் குறித்த மாநாட்டை பாதுகாப்பு இணை அமைச்சர் திரு ஸ்ரீபாத் யஸோ நாயக் தொடங்கி வைத்தார்
      Posted On: 15 JUL 2020 8:25PM by PIB Chennai


    ' இந்தியாவில் தயாரிப்போம் மற்றும் ' தற்சார்புள்ள இந்தியா ' இயக்கங்களை மேம்படுத்த இந்திய அரசு எடுத்துவரும் பல்வேறு நடவடிக்கைகளின் கீழ் , இந்தியப் பாதுகாப்பு மற்றும் வான்வெளித் தொழில்கள் , மாற்றத்தின் தொடக்கத்தில் உள்ளதாக மத்திய பாதுகாப்பு இணை அமைச்சர் திரு ஸ்ரீபாத் யஸோ நாயக் கூறியிருக்கிறார் . புதுதில்லியில் இன்று வான்வெளி மற்றும் பாதுகாப்பு உற்பத்தி தொழில்நுட்பம் குறித்த 5- வது மாநாட்டைத் தொடங்கி வைத்து அவர் உரையாற்றினார் . இந்த மாநாட்டின் மையக் கருத்து ' தற்சார்புள்ள இந்தியா இயக்கத்துடன் இணைந்து இந்தியாவுக்கு அதிகாரமளித்தல் ' என்பதாகும் .
    பாதுகாப்பு உற்பத்திக் கொள்கை இலக்கான 26 பில்லியன் டாலரை 2025 ஆம் ஆண்டுக்குள் அடையவும் , பாதுகாப்பு உற்பத்தித் துறையில் நாட்டை தற்சார்புள்ளதாக மாற்றும் வகையிலும், மேலும் அதிகப் பொறுப்புகளை ஏற்கத் தயாராக இருக்க வேண்டும் என அவர் வான்வெளி மற்றும் பாதுகாப்பு தொழில் துறையினரைக் கேட்டுக்கொண்டார் . சமீப ஆண்டுகளில் பாதுகாப்புத் துறை விரிவாக வளர்ச்சி அடைந்துள்ளது .


    2008 முதல் 2016 ம் ஆண்டு வரையிலான காலத்தில் அது 9.7 சதவீதம் என்ற கூட்டு ஆண்டு வளர்ச்சி விகித அளவில் உயர்ந்து , தற்போது 2017-18 ம் ஆண்டில் 42.83 பில்லியன் டாலர் என்ற அளவினை அடைந்துள்ளது . 2030 ம் ஆண்டு வாக்கில் இந்திய வான்வெளி மற்றும் பாதுகாப்புத் தொழில் 70 பில்லியன் டாலர் என்ற அளவுக்கு உயரும் என மதிப்பிடப்பட்டுள்ளது . " இந்திய வான்வெளி மற்றும் பாதுகாப்பு தொழில் பிரமாதமாக வளரும் வாய்ப்பைப் பெற்றுள்ளது . உலக அளவில் போட்டியிடும் வலுவான அடிப்படைகளைக் கொண்டுள்ளது . முன்னணி மையமாக வளர்ச்சி அடையும் சாத்தியக் கூறுகளைக் கொண்டுள்ளது . வடிவமைப்பு , உற்பத்தி , பொறியியல் , தொழில் நுட்ப மேம்பாடு மற்றும் சேவைகள் ஆகியவற்றின் ஏற்றுமதியாளராக மாறும் திறன் கொண்டுள்ளது " என்று திரு ஸ்ரீபாத் யஸோ நாயக் கூறினார் .


    
    இந்திய சிவில் விமானப் போக்குவரத்துச் சந்தை உலகின் மிக வேகமாக வளர்ந்து வரும் சந்தைகளில் ஒன்று , இதன் சுற்றுலா பயன்படுத்துவோர் எண்ணிக்கை ஆண்டுக்கு 20 சதவீதம் என்ற அளவில் உயர்ந்து வருகிறது , 2026 வாக்கில் விமான நிலைய கட்டுமான வசதிகளில் 1.83 பில்லியன் அமெரிக்க டாலர் முதலீட்டுத் திட்டத்துடன் அது மேலும் வளர்ச்சி அடைய உள்ளது .


    *****


    
    

    
    (Release ID: 1639041) Visitor Counter : 10
    
    
      Read this release in: English , Urdu , Hindi , Bengali , Manipuri , Telugu