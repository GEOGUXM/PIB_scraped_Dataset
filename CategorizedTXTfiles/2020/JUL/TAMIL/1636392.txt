      உள்துறை அமைச்சகம்

      நாட்டில் பருவமழை மற்றும் வெள்ளத்தால் பாதிக்கக்கூடிய முக்கிய ஆற்றுப்படுகைகளில் வெள்ள நிலவர முன்னேற்பாட்டு நடவடிக்கைகள் குறித்து மத்திய உள்துறை அமைச்சர் உயர்மட்டக் கூட்டத்தில் ஆய்வு.
      Posted On: 03 JUL 2020 8:02PM by PIB Chennai


    மத்தியஉள்துறை அமைச்சர் திரு . அமித்ஷா இன்று உயர்மட்டக் கூட்டம் ஒன்றை புதுதில்லியில் நடத்தினார் . நாட்டில் பருவமழை காரணமாக வெள்ளம் ஏற்படக்கூடிய வாய்ப்புள்ள முக்கிய ஆற்றுப்படுகைகளில் , அதனைச் சமாளிக்கும் வகையில் முன்னேற்பாட்டு நடவடிக்கைகளை மேற்கொள்வது குறித்து அவர் ஆலோசனை நடத்தினார் . வெள்ள அபாயத்தைக் குறைக்கவும் , உயிருக்கும் உடைமைகளுக்கும் ஏற்படும் சேதத்தைக் குறைக்கவும் சிறப்பான திட்டத்தை வகுக்குமாறு அதிகாரிகளுக்கு திரு . ஷா உத்தரவிட்டார் .


    வெள்ளம் குறித்த முன்னறிவிப்பு , நாட்டின்முக்கிய மழைப்பிடிப்பு மண்டலங்கள் / பகுதிகளில் வெள்ளமட்டம் உயர்வு பற்றி அறிவிக்க நிரந்தரமான முறையை ஏற்படுத்துவதற்கு முகமைகளுக்கு இடையில் சிறப்பான ஒருங்கிணைப்பு அவசியம் என மத்திய அமைச்சர் வலியுறுத்தினார் .


    பீகார் , உத்தரப்பிரதேசம் , வடகிழக்கு மாநிலங்களில் வழக்கமாக ஏற்படும் வெள்ளப்பாதிப்பு பிரச்சினைகளுக்கு நிரந்தரத்தீர்வு அளிக்க முன்னுரிமைப் பகுதிகளில் செயல்திட்டங்களை மேற்கொள்ளவேண்டும் என திரு . ஷா வலியுறுத்தினார் .


    வெள்ளத்தடுப்பு நடவடிக்கையாக , சரியான நேரத்தில் தண்ணீரைத் திறந்து விடும் வகையில் , முக்கிய அணைகளில் நீர்இருப்பு நிலவரம் குறித்த தரவுகளை மதிப்பிடுமாறு ஜல்சக்தி அமைச்சகம் , மத்திய நீர்ஆணையம் ஆகியவற்றுக்கு மத்திய உள்துறை அமைச்சர் உத்தரவிட்டார் .


    நீர்வளம் , நதிமேம்பாடு , கங்கை புத்துயிரூட்டல் துறைச்செயலர் , வீடியோ மூலம் விளக்கவுரை நிகழ்த்தினார் . நாட்டில் ஏற்பட்ட பெருவெள்ளம் பற்றிய தகவல்கள் அதில் இடம்பெற்றன . அணைகள் மேலாண்மை , நீர்த்தேக்கங்கள் , நேபாளத்தில் மேற்கொள்ளப்படும் திட்டங்கள் , வெள்ளப்பாதுகாப்பு நடவடிக்கைகள் உள்ளிட்ட அமைப்பு நடவடிக்கைகள் , வெள்ளப் பாதிப்பு மண்டலங்கள் , வெள்ள முன்னறிவிப்பு , கங்கை , பிரம்மபுத்ரா படுகைகளில் வெள்ளப் பாதிப்பைக் குறைப்பது போன்ற அமைப்பு சாரா நடவடிக்கைகள் குறித்து அவர் விளக்கினார் . தேசிய பேரிடர் மீட்புப்படை , இந்திய வானிலைத் துறை ஆகியவற்றின் மூத்த அதிகாரிகளும் படக்காட்சிகள் மூலம் விளக்கங்களை அளித்தனர் .


    இந்தியாவில் மொத்தம் 40 மில்லியன் ஹெக்டேர் பரப்பு வெள்ளத்தால் பாதிக்கப்படக்கூடிய பகுதிகளாகும் . இதில் , கங்கை , பிரம்மபுத்ரா படுகைகள் முக்கிய வெள்ளப்பாதிப்பு பகுதிகளாகும் . அசாம் , பீகார் , உத்தரப்பிரதேசம் , மேற்குவங்கம் ஆகியவை பாதிப்புக்குள்ளாகும் மாநிலங்கள் ஆகும் .


    வெள்ளத்தின் சீற்றத்தால் பயிர்கள் , உடைமைகள் , வாழ்வாதாரம் , விலைமதிப்பற்ற குடிமக்களின் உயிரிழப்பு என லட்சக்கணக்கான மக்களின் பாதிப்பைக் குறைக்க நீண்டகால அடிப்படையிலான முடிவுகள் இந்தக் கூட்டத்தில் எடுக்கப்பட்டன .


    இக்கூட்டத்தில் , மத்திய உள்துறை இணையமைச்சர் திரு . நித்யானந்தராய் மற்றும் சம்பந்தப்பட்ட அமைச்சகங்கள் மற்றும் முகமைகளின் மூத்த அதிகாரிகள் கலந்து கொண்டனர் .


    *****


    
    

    

    

    
    (Release ID: 1636392) Visitor Counter : 6
    
    
      Read this release in: English , Urdu , Marathi , Hindi , Assamese , Manipuri , Punjabi