      குடியரசுத் துணைத் தலைவர் செயலகம்

      ‘’உள்ளூர்’’ இந்தியாவை ‘’உலக’’ இந்தியாவாக மாற்ற ஒவ்வொரு இந்தியரும் சுயசார்பு இந்தியா பிரச்சாரத்தை மேற்கொள்ள வேண்டும் என குடியரசு துணைத் தலைவர் வலியுறுத்தல்.
      Posted On: 05 JUL 2020 1:41PM by PIB Chennai


    புதுமையான கண்டுபிடிப்புகள் மற்றும் தொழில் முனைவதற்கான சுற்றுச்சூழலை உருவாக்குவதுடன் , ‘’ உள்ளூர் ’’ இந்தியாவை ‘’ உலக ’’ இந்தியாவாக மாற்ற ஒவ்வொரு இந்தியரும் சுயசார்பு இந்தியா பிரச்சாரத்தை மேற்கொள்ள வேண்டும் என குடியரசு துணைத் தலைவர் திரு . எம் . வெங்கையா நாயுடு வலியுறுத்தியுள்ளார் .


    குடியரசு துணைத்தலைவர் மாளிகையில் , காணொளிக் காட்சி மூலம் எலிமென்ட்ஸ் செயலி தொடக்க நிகழ்ச்சியில் உரையாற்றிய குடியரசு துணைத் தலைவர் , உள்கட்டமைப்பை வலுப்படுத்துதல் , நவீன தொழில்நுட்பங்களைப் பயன்படுத்துதல் , மனித ஆற்றலை செழுமைப்படுத்துல் , வலுவான விநியோகச் சங்கிலியை உருவாக்குதல் ஆகியவற்றின் மூலம் நாட்டின் பொருளாதார வளத்தை பெருமளவில் அதிகரிக்க ஊக்கமளிக்கும் நோக்கத்துடன் சுயசார்பு இந்தியா தொடங்கப்பட்டதாகக் கூறினார் .


    பொருளாதாரத்தின் பல்வேறு பிரிவுகளில் , நாடு முழுவதும் வளர்ச்சியை ஊக்குவிக்கும் இயக்கம் சுயசார்பு இந்தியா என்று குறிப்பிட்ட அவர் , தொழில் தொடங்குவதற்கும் , புதுமையை வளர்க்கவும் ஆரம்ப தளமாக இது திகழும் என்று கூறினார் . ஊரக - நகர்ப்புற கூட்டுறவு மேம்பாட்டுக்கான சுற்றுச்சூழலை உருவாக்குவதற்கும் இது உதவும் என்றார் அவர் .


    சுயசார்பு இந்தியாவுக்கான அழைப்பு , வெறும் பாதுகாப்பு வாதம் அல்லது தனிமை வாதத்துக்கான அழைப்பாக இல்லாமல் , நாட்டின் உள்ளார்ந்த வலிமையை அங்கீகரித்து , உருவாக்குவதற்கு தேவையான நடைமுறைக்கேற்ற மேம்பாட்டு உத்தியைப் பின்பற்றுவதற்கான அழைப்பு என்று குடியரசு துணைத் தலைவர் கூறினார் .


    எட்டு இந்திய மொழிகளில் இந்தச் செயலி கிடைக்கும் என்பது மகிழ்ச்சியளிப்பதாகத் தெரிவித்த அவர் , அனைத்து முக்கிய இந்திய மொழிகளிலும் இது கிடைக்கச் செய்யப்படும் என நம்பிக்கை தெரிவித்தார் .


    அறிவியல் மற்றும் தொழில்நுட்பம் , பொருளாதாரம் , பாதுகாப்பு அல்லது மனித மேம்பாடு என ஒவ்வொரு துறையிலும் , இந்தியாவை முன்னணி நாடாக மாற்றுவதன் அவசியத்தை திரு . நாயுடு வலியுறுத்தினார் .


    குரு பூர்ணிமாவை ஒட்டி , இந்தச் செயலியை நாட்டுக்கு அர்ப்பணித்த குடியரசு துணைத் தலைவர் , சுயசார்பு இந்தியாவை நோக்கிய இந்த மாறுதல் நடவடிக்கையில் , குருமார்களின் முக்கியமான பங்களிப்பை நினைவுபடுத்தினார் .


    -------------------------------------------------------------------------------------------------------------------
    

    
    (Release ID: 1636629) Visitor Counter : 25
    
    
      Read this release in: Manipuri , Assamese , English , Urdu , Marathi , Hindi , Bengali , Punjabi , Telugu , Malayalam