      அறிவியல் மற்றும் தொழில்நுட்பத்துறை

      அளவிடுதலுக்காகவும், சரிபார்த்தலுக்காகவும் 16 கொவிட் தொழில்நுட்பங்களுக்கு தேசிய ஆராய்ச்சி மேம்பாட்டுக் கழகம் நிதியுதவி அளிக்கிறது.
      Posted On: 17 JUL 2020 2:07PM by PIB Chennai


    இந்திய அரசின் அறிவியல் மற்றும் தொழில்நுட்ப அமைச்சகத்தின் அறிவியல் மற்றும் தொழிலக ஆராய்ச்சித் துறையின் கீழ் இயங்கும் நிறுவனமான தேசிய ஆராய்ச்சி மேம்பாட்டுக் கழகம் , கோவிட் -19 தொடர்பான தொழில்நுட்பங்களின் அளவிடுதலுக்காக , வர்த்தகமயமாக்கலுக்கான தொழில்நுட்பங்களை உருவாக்குவதற்கான அறிவியல் மற்றும் தொழிலக ஆராய்ச்சித் துறை ஊக்கமளிப்பு மானியத் திட்டத்தின் கீழ் ஆராய்ச்சியாளர்களிடம் இருந்து முன்மொழிதல்களை வரவேற்றிருந்தது .


    கண்டறிதல் , பரிசோதனை, சிகிச்சை , சென்றடையும் செயல்முறையை அளவிடுதல் , ஆரம்பத் தாவர ஆய்வுகள் , பொருளின் சரிபார்த்தல் / அங்கீகாரம் , ஒழுங்குமுறை அமைப்புகளிடம் பொருளை பதிவு செய்தல் , கள ஆய்வுகளை நடத்துதல் , நச்சுத்தன்மைத் தகவல்களை தயாரித்தல் , பொருளின் வர்த்தகரீதியான தயாரிப்பு மற்றும் சந்தைப்படுத்துதல் வெற்றிகரமாக அமைவதற்காக ஆய்வுக் கூட தயாரிப்பு மற்றும் தொழிற்சாலைத் தேவைக்கிடையே உள்ள இடைவெளியைப் பூர்த்தி செய்தல் ஆகியவற்றில் கோவிட் -19 தொழில்நுட்பங்களை உருவாக்குவதற்காக நிதியுதவி வழங்கப்படுகிறது .


    விளம்பரத்தைத் தொடர்ந்து , தேசிய ஆராய்ச்சி மேம்பாட்டுக் கழகத்தின் நிதியுதவி வேண்டி 65 முன்மொழிதல்கள் வரப்பெற்றன . மூன்று உறுப்பினர்களைக் கொண்ட வெளிநபர் தொழில்நுட்ப நிபுணர் குழு அமைக்கப்பட்டு , தொழில்நுட்ப ரீதியாக சிறந்தவை மற்றும் தகுதிக்குரியவை என 16 திட்டங்கள் அக்குழுவால் பரிந்துரைக்கப்பட்டன . பரிசோதனை , கண்டறிதல் மற்றும் கோவிட் -19 சிகிச்சை ஆகியவை தொடர்பானத் திட்டங்களுக்கு நிதியுதவி வழங்கப்பட்டு , பரிசோதனைக் கருவிகள் , கிருமி நாசினிகள் , தனிநபர் பாதுகாப்பு உபகரணங்கள் , முகக்கவசங்கள் மற்றும் கோவிட் மருத்துவமனைக் கழிவு மேலாண்மை ஆகியவை தொடர்பான தொழில்நுட்பங்கள் ஆதரவுக்காகத் தேர்ந்தெடுக்கப்பட்டன . இந்திய தொழில்நுட்ப நிறுவனம் தில்லி , சகஜானந்த் டெக்னாலஜிஸ் பிரைவேட் லிமிடெட் சூரத் , ஐடிஈஎம்ஐ மும்பை , ஐஎன்எம் இந்தியக் கடற்படை , ஓமிக்ஸ் ரிசெர்ச், டயாக்னஸ்டிக்ஸ் லெபாரட்ரீஸ் பெங்களூரு , விபிஆர்ஐ இன்னோவேஷன் பிரைவேட் லிமிடெட் புது தில்லி , எப் எப் டிசி கன்னவுஜ் , சிபார்ட் புது தில்லி , ருத்ரானி ஹாஸ்பிடாலிட்டி சொல்யூஷன்ஸ் தில்லி , எல் என் இண்டிடெக் சர்வீசஸ் பிரைவேட் லிமிடெட் புவனேஸ்வர் மற்றும் சில கல்வி நிறுவனங்கள் மற்றும் தனிப்பட்ட கண்டுபிடிப்பாளர்கள் ஆகியவை தேர்ந்தெடுக்கப்பட்டவர்களில் அமைப்புகள் மற்றும் நிறுவனங்களில் அடங்கும் .


    
    *****
    

    
    (Release ID: 1639365) Visitor Counter : 9
    
    
      Read this release in: English , Urdu , Hindi , Marathi , Manipuri , Punjabi , Telugu