      அறிவியல் மற்றும் தொழில்நுட்பத்துறை

      உயிரி தொழில்நுட்பத்துறை ஆதரவுடன் நடைபெறும் மறுசீரமைப்பு பிசிஜி தடுப்பூசி விபிஎம்1002 சோதனைக்கு சுமார் 6000 சுகாதாரப் பணியாளர்கள் மற்றும் அதிக தொற்று பாதிப்பு அபாயம் உள்ளவர்கள் பதிவு நிறைவடைந்தது.
      Posted On: 27 JUL 2020 4:55PM by PIB Chennai


    உயிரி தொழில்நுட்பத்துறையின் தேசிய பயோபார்மா திட்டத்தின் கீழ் , தனியார் நிறுவனமான சீரம் இன்ஸ்டிடியூட் இந்தியா சார்பில் , விபிஎம் 1002 மறுசீரமைப்பு பிசிஜி தடுப்பூசியின் பிளேஸ்போ - கட்டுப்பாட்டு மருத்துவரீதியிலான பரிசோதனையின் மூன்றாவது கட்டம் மேற்கொள்ளப்பட்டது . முதிர்ந்த வயதுடையவர்கள் அல்லது பல்வேறு நோய்களால் தாக்குண்டவர்கள் , சுகாதாரப் பணியாளர்கள் ஆகிய கோவிட் -19 தொற்றால் அதிகம் பாதிக்கப்படக்கூடிய அபாயம் உள்ளவர்களுக்கு தொற்று பாதிப்பைக் குறைக்கும் திறன் விபிஎம் 1002 தடுப்பூசிக்கு உள்ளதா என்பதை மதிப்பிடுவதை நோக்கமாகக் கொண்டு இந்த சோதனை மேற்கொள்ளப்படுகிறது .


    பிசிஜி தடுப்பூசி வழக்கமாக புதிதாகப் பிறந்த குழந்தைகளுக்கு , நுரையீரலைத் தாக்கும் பாக்டீரியாவால் ஏற்படும் காசநோயைத் தடுக்கும் தேசிய குழந்தைப்பருவ நோய் எதிர்ப்புத் திறனூட்டல் திட்டத்தின் ஒரு பகுதியாக வழங்கப்படுகிறது . பரம்பரை விளைவுகளுக்கு பயனுள்ளதாகவும் , தொற்று தடுப்பு மற்றும் நோய் எதிர்ப்பு பண்புகளைக் கொண்டதாகவும் இது உள்ளது என நிரூபணமாகியுள்ளது . இது தொற்று நோய்களுக்கு எதிராகவும் , நோய் எதிர்ப்பு சக்தியை ஏற்படுத்தக்கூடியதாகவும் உள்ளது . இந்த பிசிஜி தடுப்பூசிக்கு தொற்றை எதிர்த்து முறியடிக்கும் நோய் எதிர்ப்பு சக்தியை ஊக்குவிக்கும் திறன் உள்ளதா என்பதை உறுதிப்படுத்துவதற்கான மருத்துவ சோதனைக்கு , சுகாதாரப் பணியாளர்கள் , கோவிட் நோயாளாகளிகளுடன் நெருங்கிய தொடர்பு வைத்திருந்தவர்கள் உள்ளிட்ட சுமார் 6000 பேர் பதிவு செய்துள்ளனர் .


    உயிரிதொழில்நுட்ப தொழில் ஆராய்ச்சி உதவி கவுன்சில் BIRAC தலைவரும் , உயிரிதொழில்நுட்பத்துறை செயலருமான டாக்டர் ரேணு ஸ்வரூப் இதுபற்றிk கூறியபோது , “ பிசிஜி தடுப்பூசி என்பது நிரூபிக்கப்பட்ட தளமாகும் . காசநோயைத் தவிர மற்ற நோய்களுக்கு இது எந்தவிதமான விளைவுகளை ஏற்படுத்துகிறது என்பதைக் கண்டறிவதற்கான நடைமுறை அணுகுமுறை பயன்பாடு இதுவாகும் . 2020 மே மாதம் சோதனை தொடங்கியது . நாடு முழுவதும் சுமார் 40 மருத்துவமனைகளில் 6000 பேருக்கு பதிவு முடிந்துள்ளது . நோயைத் தடுக்கும் முயற்சியில் இது ஒரு முக்கிய மைல் கல்லாகும் . இந்த முக்கியமான சோதனையின் முடிவுகளை நாங்கள் எதிர்நோக்கியுள்ளோம் ’’ என்று கூறினார் .


    ( மேலும் தகவல்களுக்கு DBT/BIRAC பிரிவை


    @DBTIndia @BIRAC_2012• www.dbtindia.gov.in www.birac.nic.in


    என்பதில் தொடர்பு கொள்ளவும் )


    *****

    
    
    (Release ID: 1641576) Visitor Counter : 10
    
    
      Read this release in: English , Urdu , Hindi , Marathi , Manipuri , Punjabi , Telugu