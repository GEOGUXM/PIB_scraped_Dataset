      மனித வள மேம்பாட்டு அமைச்சகம்

      நாட்டின் பள்ளி மற்றும் உயர்கல்வி முறைகளில் பெரும் மாற்றங்களை தேசிய கல்விக் கொள்கை 2020 கொண்டு வரும் - மனித வள மேம்பாடு அமைச்சர்
      நாட்டில் நடைபெற்ற மிகப்பெரிய ஆலோசனை மற்றும் விவாத செயல்முறைகளில் ஒன்றின் விளைவாக தேசிய கல்விக் கொள்கை அமைந்துள்ளது - திரு. ரமேஷ் பொக்ரியால் 'நிஷாங்க்'
      
      தேசிய கல்வி கொள்கை 2020 மிகவும் விரிவானது, தீவிரமானது மற்றும் நாட்டின் கல்வித்துறை வரலாற்றின் எதிர்கால கொள்கை ஆவணம் ஆகும் - திரு. சஞ்சய் தோத்ரே
      Posted On: 29 JUL 2020 8:40PM by PIB Chennai


    நாட்டின் பள்ளி மற்றும் உயர்கல்வி முறைகளில் பெரும் மாற்றங்களை தேசிய கல்விக் கொள்கை 2020 கொண்டு வரும் என்று மத்திய மனித வள மேம்பாடு அமைச்சர் திரு . ரமேஷ் பொக்ரியால் ' நிஷாங்க் ' தெரிவித்தார் . தேசிய கல்வி கொள்கை 2020- க்கு அமைச்சரவை இன்று ஒப்புதல் வழங்கிய பின்னர் புது தில்லியில் பத்திரிகையாளர் சந்திப்பில் பேசிய மத்திய மனித வள மேம்பாடு அமைச்சர் , நாட்டில் நடைபெற்ற மிகப்பெரிய ஆலோசனை மற்றும் விவாத செயல்முறைகளில் ஒன்றுக்கு பிறகு தேசிய கல்வி கொள்கை வடிவமைக்கப்பட்டுள்ளதாகக் கூறினார் . ஆலோசனைகளுக்காக வரைவுக் கொள்கையைப் பொதுத் தளத்தில் வைத்ததற்குப் பிறகு 2.25 லட்சம் ஆலோசனைகள் வரப்பெற்றதாக மத்திய அமைச்சர் தெரிவித்தார் .


    தேசிய கல்விக் கொள்கை 2020- க்கு ஒப்புதல் வழங்கியதற்காக பிரதமர் திரு . நரேந்திர மோடிக்கும் அமைச்சரவைக்கும் தனது நன்றியை தெரிவித்த திரு . ரமேஷ் பொக்ரியால் ' நிஷாங்க் ', இந்தக் கொள்கை அமல்படுத்தப்பட்டதன் மூலம் , மிகப்பெரிய அறிவு மையமாகவும் , உலகத்தில் கல்விப் பயண இலக்காகவும் இந்தியா மாறும் எனக் கூறினார் .


    புதிய இந்தியாவை உருவாக்குவதில் தேசிய கல்விக் கொள்கை 2020 முக்கிய பங்காற்றும் என்று திரு . நிஷாங்க் தெரிவித்தார் . புதிய கல்விக் கொள்கைக்காக மாணவர்கள் , ஆசிரியர்கள் , பெற்றோர்கள் மற்றும் அனைத்து பங்குதாரர்களுக்கும் வாழ்த்துகளை தெரிவித்த மத்திய அமைச்சர் , இதை நாட்டின் வரலாற்று நிகழ்வாக வர்ணித்தார் . நாட்டின் பள்ளி மற்றும் உயர்கல்வி முறைகளில் பெரும் மாற்றங்களை இந்தக் கொள்கை கொண்டு வரும் என்று அவர் மேலும் தெரிவித்தார் . இந்தியா முழுவதும் உயர்தர விரைவான குழந்தைப்பருவ பராமரிப்பு , கல்விக்கான உலகளாவிய அணுகுதலை தேசிய கல்விக் கொள்கை 2020 உறுதி செய்யும் என்று அவர் கூறினார் . சமூகத் திறன்கள் , உணர்திறன் , நல்ல நடத்தை , நெறிமுறைகள் , குழுவாக இயங்குதல் , குழந்தைகளுக்கிடையே ஒத்துழைப்பு ஆகியவற்றை மகிழ்ச்சியான முறையில் மேம்படுத்த நாங்கள் கவனம் செலுத்துவோம் என்று அவர் கூறினார் .


    <>Twitter post translation starts<>


    " மாற்றத்துக்காக கற்பி , அதிகாரமளிப்பதற்காக கல்வி பெறச் செய் , தலைமையேற்பதற்காக கற்றுக்கொள் " - மாண்புமிகு பிரதமர் திரு நரேந்திர மோடி


    இந்தியாவை உலகளாவிய அறிவு வல்லரசாக மாற்றும் அவரின் லட்சியத்துக்கேற்ப , தேசிய கல்வி கொள்கை 2020- ஐ நாங்கள் இறுதியாக உங்களுக்கு வழங்குகிறோம் !


    புதிய இந்தியாவுக்கான புதிய வழி


    #NEP2020 # एनईपी 2020


    <>Twitter post translation ends<>


    21- ஆம் நூற்றாண்டின் முதல் கல்விக் கொள்கையான இது , 34 வருட பழமையான கல்விக்கான தேசியக் கொள்கையை (1986) மாற்றுகிறது . அணுகுதல் , சமநிலை , தரம் , கட்டுபடியாதல் , பொறுப்பேற்றல் ஆகியவற்றை அடிப்படை தூண்களாகக் கொண்டு கட்டமைக்கப்பட்டுள்ள இந்தக் கொள்கை , நிலையான வளர்ச்சியை நோக்கிய 2030- க்கான லட்சியத்தை ஒத்துள்ளது . கல்வி மற்றும் கல்லூரிக் கல்வியை இன்னும் முழுமையானதாகவும் , நெகிழ்வுத்தன்மை மிக்கதாகவும் , பன்முகத்தன்மை கொண்டதாகவும் , 21- ஆம் நூற்றாண்டின் தேவைகளைப் பூர்த்தி செய்வதாகவும் மற்றும் ஒவ்வொரு மாணவரின் பிரத்யேகத் திறன்களை வெளிக்கொண்டு வருவதாகவும் மாற்றி , இந்தியாவை துடிப்பு மிக்க அறிவு சமூகமாகவும் , உலகத்தின் அறிவு வல்லரசாகவும் மாற்றும் நோக்கம் கொண்டது .


    தேசிய கல்விக் கொள்கை 2020, நாட்டின் கல்வி வரலாற்றில் மிகவும் விரிவான , அறிவுசார்ந்த மற்றும் எதிர்காலத்தை கருத்தில் கொண்ட கொள்கை ஆவணம் என்று மனித வள மேம்பாடு இணை அமைச்சர் திரு . சஞ்சய் தோத்ரே கூறினார் . தரமான மற்றும் விளைவுகள் சார்ந்த கல்வியை ஒவ்வொருவருக்கும் வழங்குவதில் எந்தத் தடையையும் அது உருவாக்கவில்லை . குழந்தைகளின் ஆரம்ப வயதுகளில் , அதாவது 3-5 வருடங்களில் - அவர்களின் பராமரிப்பு மற்றும் கல்விக்காக இது ஒருங்கிணைக்கிறது . முக்கிய சிந்தனைகள் , அனுபவம் மற்றும் செயல் சார்ந்த கற்றல் , கற்றலில் நெகிழ்வுத்தன்மை , வாழ்கைத் திறன்கள் மீது கவனம் , பல்துறைகள் மற்றும் தொடர் ஆய்வு ஆகியவை இந்தக் கொள்கையின் முக்கிய அம்சங்கள் ஆகும் . பள்ளியை விட்டு நின்ற 2 கோடி குழந்தைகளை மீண்டும் அழைத்து வருதல் மற்றும் 3 வருடங்களில் பள்ளிக் கல்வியை சர்வதேசமயமாக்குதல் ஆகியவை ' யாரையும் விட்டு விடக்கூடாது என்ற தத்துவத்தின் மீதான எங்கள் உறுதியை பிரதிபலிக்கிறது . மதிப்பெண் புள்ளிகள் வங்கி , தேசிய ஆய்வு நிறுவனம் , அடிப்படைக் கல்வியறிவு மற்றும் எண்ணறிவுக்கான தேசிய இயக்கம் ஆகியவை நம்முடைய கல்வி முறையை பெரிய அளவில் மாற்றியமைக்கக் கூடிய சில முக்கிய கொள்கைகள் ஆகும் .


    தேசிய கல்வி கொள்கை பற்றிய விரிவான தகவல்களை பெற இங்கே சொடுக்கவும் .


    *****

    
    
    (Release ID: 1642257) Visitor Counter : 22
    
    
      Read this release in: English , Urdu , Marathi , Hindi , Bengali , Manipuri , Punjabi , Telugu , Kannada