      அறிவியல் மற்றும் தொழில்நுட்பத்துறை

      இந்தியா - அமெரிக்கா இடையே முக்கியத்துவம் வாய்ந்த எரிசக்தி ஒத்துழைப்பின் மிகப்பெரும் சாதனைகள், ஒத்துழைப்புக்கான புதிய துறைகளுக்கு முன்னுரிமை அளித்தல் குறித்த அமைச்சர்கள் மட்டத்திலான ஆலோசனை.
      Posted On: 18 JUL 2020 11:42AM by PIB Chennai


    மாற்றியமைக்கப்பட்ட மின் உற்பத்தி குறித்த ஆராய்ச்சிக்கான புதிய முறைகளை இந்தியாவும் , அமெரிக்காவும் அறிவித்துள்ளன . இவை அதிமுக்கியமான கரியமிலவாயு (sCO2) மின்சுழற்சி மற்றும் கார்பனை ஈர்த்தல், பயன்படுத்துதல் மற்றும் சேமிப்பது (CCUS) உள்ளிட்ட அதிநவீன நிலக்கரித் தொழில்நுட்பங்கள் அடிப்படையில் இருக்கும் .


    இந்தியா - அமெரிக்கா இடையே முக்கியத்துவம் வாய்ந்த எரிசக்தி ஒத்துழைப்பின் முன்னேற்றங்கள் , முக்கிய சாதனைகளைப் பட்டியலிடுவது , ஒத்துழைப்புக்கான புதிய பகுதிகளைத் தேர்வு செய்வது ஆகியவை குறித்து ஜூலை 17, 2020- இல் நடைபெற்ற அமைச்சர்கள் மட்டத்திலான காணொளி ஆலோசனைக் கூட்டத்தில் இந்த முடிவு எடுக்கப்பட்டது . இந்தக் கூட்டத்துக்கு அமெரிக்க எரிசக்தித் துறை அமைச்சர் டான் புரூய்லெட்டே , இந்திய பெட்ரோலியம் , இயற்கை எரிவாயு மற்றும் உருக்குத் துறை அமைச்சர் திரு . தர்மேந்திர பிரதான் ஆகியோர் தலைமை வகித்தனர் .


    இந்தக் கூட்டத்தில் அமெரிக்க எரிசக்தித் துறை அமைச்சர் , இந்தியப் பெட்ரோலியம் , இயற்கை எரிவாயு மற்றும் உருக்குத்துறை அமைச்சர் ஆகியோரைத் தவிர , இந்தியாவுக்கான அமெரிக்கத் தூதர் கென்னத் ஐ ஜஸ்டர் , அமெரிக்காவுக்கான இந்தியத் தூதர் தரண்ஜித் சிங் சாந்து , அறிவியல் , தொழில்நுட்பத்துறைச் செயலாளர் பேராசிரியர் அசுதோஷ் சர்மா மற்றும் துறை அதிகாரிகள் கலந்துகொண்டனர் .


    விவாதிக்கப்பட்ட முக்கிய அம்சங்கள்


    அதிமுக்கியமான கரியமிலவாயு (sCO2) மின் சுழற்சி மற்றும் கார்பனை ஈர்த்தல், பயன்படுத்துதல், சேமித்தல் (CCUS) உள்ளிட்ட அதிநவீன நிலக்கரித் தொழில்நுட்பங்கள் அடிப்படையில் மாற்றியமைக்கப்பட்ட மின் உற்பத்தி குறித்த ஆராய்ச்சிக்கான புதிய பகுதிகள் அறிவிக்கப்பட்டன .


    பொலிவுறு மின்கட்டமைப்பு மற்றும் எரிசக்தி சேமிப்பு பணிகளை 30 இந்திய மற்றும் அமெரிக்க நிறுவனங்களைக் கொண்ட கூட்டமைப்பு செயல்படுத்தும் .


    சமூகத்தால் ஏற்றுக்கொள்ளத்தக்க பொலிவுறு மின் கட்டமைப்பு முறைகள் , பகிர்ந்தளிக்கப்பட்ட எரிசக்தி ஆதாரங்கள் , பகிர்மான நிறுவனங்கள் என்ற முறையில் பகிர்மான அமைப்பு முறைகளின் ஒருங்கிணைந்த தீர்வு முறை மற்றும் தற்போதைய பங்கு ஆகியவற்றுக்கான கொள்கை முடிவுகள்


    தூய்மையான நிலக்கரித் தொழில்நுட்பங்கள் , அதிமுக்கியத்துவம் வாய்ந்த கார்பன் டையாக்சைடு ( sCO2) மின்சுழற்சிகள் மற்றும் கார்பனை ஈர்த்தல், பயன்படுத்துதல் மற்றும் சேமித்தல் (CCUS) ஆகிய தொழில்நுட்பங்களில் ஒருங்கிணைந்து செயல்படுவதற்குப் பொது முக்கியத்துவம் அளித்தல் .

    
    
    (Release ID: 1639608) Visitor Counter : 17
    
    
      Read this release in: Punjabi , English , Urdu , Marathi , Hindi , Assamese , Manipuri , Bengali , Telugu