      நிதி அமைச்சகம்

      ஆல்கஹால் கலந்த கைகழுவும் கிருமி நாசினி மீதான சரக்கு மற்றும் சேவை வரி விகிதம் குறித்த விளக்கம்
      Posted On: 15 JUL 2020 4:46PM by PIB Chennai


    ஆல்கஹால் கலந்த கைகழுவும் கிருமி நாசினி மீதான சரக்கு மற்றும் சேவை வரி விகிதம் குறித்த பிரச்சினையைப் பற்றி சில ஊடகங்களில் செய்தி வெளியாகி இருந்தது .


    கைகழுவும் கிருமி நாசினி மீது 18 சதவீதம் சரக்கு மற்றும் சேவை வரி விதிக்கப்படுவதாகத் தெரிவிக்கப்படுகிறது . சோப்புகள் , நுண்ணுயிரிகளுக்கு எதிரான திரவங்கள் , டெட்டால் உள்ளிட்டவை போன்றது தான் கிருமி நாசினியும் . இவை அனைத்துக்கும் நிலையான விகிதமான 18 சதவீதம் சரக்கு மற்றும் சேவை வரி விதிக்கப்படுகிறது . மத்திய அரசு மற்றும் அனைத்து மாநில அரசுகள் ஒன்று கூடி விவாதித்த பின் முடிவுகள் எடுக்கப்பட்டு , சரக்கு மற்றும் சேவை வரிகள் வாரியத்தால் இந்த சரக்கு மற்றும் சேவை வரி விகிதங்கள் நிர்ணயிக்கப்படுகின்றன .


    ரசாயன பொதி பொருள் , உள்ளீட்டுச் சேவைகள் ஆகிய கைகழுவும் கிருமி நாசினியின் தயாரிப்புக்குத் தேவைப்படும் உள்ளீடுகளுக்கும் 18 சதவீதம் சரக்கு மற்றும் சேவை வரி விதிக்கப்படுவதாக மேலும் தெளிவுப்படுத்தப்படுகிறது . கைகழுவும் கிருமி நாசினி மற்றும் ஒத்தப் பொருள்கள் மீதான சரக்கு மற்றும் சேவை வரியைக் குறைப்பதென்பது தலைகீழ் வரிவிகிதத்துக்கு வித்திட்டு , இறக்குமதியாளர்களைக் காட்டிலும் உள்நாட்டு உற்பத்தியாளர்களை அசவுகரியமான நிலையில் வைத்து விடும் . இது தற்சார்பு இந்தியாவுக்கான தேசியக் கொள்கைக்கு எதிரானதாகும் . தலைகீழ் வரி விகிதத்தின் காரணமாக உள்நாட்டு உற்பத்தி பாதிக்கப்பட்டால் , குறைக்கப்பட்ட சரக்கு மற்றும் சேவை வரி விகிதத்தினால் நுகர்வோர்களும் பலனடைய மாட்டார்கள் .


    ************

    
    

    
    (Release ID: 1638975) Visitor Counter : 9
    
    
      Read this release in: English , Urdu , Hindi , Bengali , Punjabi , Odia , Telugu