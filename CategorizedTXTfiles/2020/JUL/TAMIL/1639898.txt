      சுகாதாரம் மற்றும் குடும்ப நலத்துறை அமைச்சகம்

      கொவிட்-19 தொற்றிலிருந்து 7 லட்சத்திற்கும் அதிகமானோர் குணமடைந்துள்ளனர்
      உலகத்திலேயே இறப்பு விகிதம் மிக குறைவாக – 2.46 % – இருப்பது இந்தியாவில்தான்
      Posted On: 20 JUL 2020 2:44PM by PIB Chennai


    கொவிட் -19 தொற்றால் பாதிக்கப்பட்டு இறப்பவர்களின் விகிதம் இந்தியாவில் தொடர்ந்து குறைந்து வருகிறது . இன்று இந்த விகிதம் 2.46 விழுக்காடு மட்டுமே . இது உலகத்திலேயே மிகக் குறைந்த விகிதமாகும் . திறமையான சிகிச்சை முறையினாலும் , நிர்ணயிக்கப்பட்ட கவனிப்பு நெறிமுறைகளை சரியாக செயல்படுத்துவதாலும் , நடுத்தர பாதிப்பு மற்றும் மிக மோசமான பாதிப்புக்குள்ளானவர்கள் கூட குணமடைகிறார்கள் . கொவிட் -19 தொற்றிலிருந்து குணமடைவோர் விகிதம் தொடர்ந்து அதிகரித்து வருகிறது .


    கொவிட் -19- க்கு எதிரான போராட்டத்தில் மத்திய அரசு , மாநில மற்றும் யூனியன் பிரதேச அரசுகளுக்கு உதவிக்கரம் நீட்டி வருகிறது . இதன் ஒரு பகுதியாக , புதுதில்லி எய்ம்ஸ் மருத்துவமனையில் இ - ஐசியு என்ற காணொலிக் காட்சி மருத்துவ ஆலோசனைத் திட்டம் துவக்கப்பட்டுள்ளது . இறப்பு விகிதத்தை குறைக்கும் நோக்கத்துடன் , அகில இந்திய மருத்துவ அறிவியல் நிறுவனம் ( எய்ம்ஸ் ), இ - ஐசியு எனப்படும் காணொலிக் காட்சி மருத்துவ ஆலோசனை அமர்வுகளை நடத்தி வருகிறது . இதில் 11 மாநிலங்களில் உள்ள 43 பெரிய மருத்துவமனைகளைச் சேர்ந்த மருத்துவர்கள் , கொவிட் -19 நோயாளிகளுக்கு அவசர சிகிச்சை அளிப்பதில் தமக்குள்ள அனுபவங்களைப் பகிர்ந்து கொண்டு , மருத்துவ நிபுணர்களிடமிருந்து தொழில்நுட்ப ஆலோசனைகளையும் பெறுகின்றனர் . இதனால் அபாயக் கட்டத்தில் உள்ள நோயாளிகளுக்கு சிகிச்சை அளிக்கும் திறன் கணிசமாகக் கூடியுள்ளது .


    கொவிட் -19 தொற்றிலிருந்து , 7 லட்சத்திற்கும் அதிகமானோர் குணமடைந்து வீடு திரும்பியுள்ளனர் . அதாவது கொவிட் தொற்றுக்கு சிகிச்சை பெற்று வரும் நோயாளிகளை விட அதிகமாக 3,09,627 பேர் குணமடைந்துள்ளனர் . கடந்த 24 மணி நேரத்தில் 22,664 பேர் குணமடைந்துள்ளனர் . தற்போது குணமடைவோர் விகிதம் 62.62 விழுக்காடாகும் .


    மருத்துவமனைகள் மற்றும் வீட்டு தனிமைப்படுத்துதலில் உள்ள , கொவிட் தொற்று உறுதிபடுத்தப்பட்ட 3,90,459 பேருக்கும் , மருத்துவ உதவி அளிக்கப்படுகிறது .


    ****

    
    
    (Release ID: 1639898) Visitor Counter : 16
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Odia , Telugu , Malayalam