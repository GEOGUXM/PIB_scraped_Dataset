      சுகாதாரம் மற்றும் குடும்ப நலத்துறை அமைச்சகம்

      தற்போது 3,58,692 பேர் மட்டுமே கொவிட் தொற்றுக்கு சிகிச்சை பெறுகின்றனர்
      
      குணமடைந்தவர்கள் எண்ணிக்கை 6,53,750 ஆக உயர்வு
      சிறப்பு மத்தியக் குழு பீகார் விரைகிறது
      Posted On: 18 JUL 2020 2:18PM by PIB Chennai


    நாட்டில் கோவிட் -19 தொற்றைக் கட்டுப்படுத்த சரியான சமயத்தில் மத்திய அரசு மேற்கொண்டு வரும் தீவிர மற்றும் படிப்படியான உத்திகளுடன் கூடிய , சிறந்த முன்முயற்சிகளை மாநிலங்கள் / யூனியன் பிரதேசங்கள் செயல்படுத்தி வருவதன் பலனாக சிகிச்சை பெறும் கோவிட் நோயாளிகளின் எண்ணிக்கை கட்டுக்குள் உள்ளது . இன்றைய நிலையில் , நாட்டில் சிகிச்சை பெற்று வருபவர்களின் எண்ணிக்கை 3, 58,692 மட்டுமே . குணமடைந்தவர்களின் எண்ணிக்கை மேலும் உயர்ந்து , 6,53,750 ஆக உள்ளது . சிகிச்சை பெறுபவர்களுக்கும் , குணமடைந்தவர்களுக்கும் இடையே உள்ள வித்தியாசம் முன்னேற்றமளிக்கும் வகையில் அதிகரித்து வருகிறது . இன்று அது , 2,95,058 ஆக உள்ளது . சிகிச்சை பெற்றுவரும் , 3,58,692 பேருக்கும் மருத்துவமனைகள் அல்லது வீட்டுத் தனிமைப்படுத்துதலில் சிறப்பு மருத்துவ கவனம் செலுத்தப்பட்டு வருகிறது .


    மத்திய அரசு மற்றும் மாநிலங்கள் / யூனியன் பிரதேச அரசுகளின் ஒருங்கிணைந்த நடவடிக்கைகளால் , கோவிட் தொற்றை ஒட்டுமொத்தமாகக் கட்டுப்பாட்டுக்குள் வைத்திருக்க முடிந்துள்ளது . மத்திய அரசு தனது சிறப்பு நிபுணர்கள் குழுக்களை மாநிலங்களுக்கு அனுப்பி , தொற்று அதிகமாகப் பரவியுள்ள இடங்களை ஆய்வு செய்து வருகின்றது . இதன் மூலம் மாநில அரசுகளுக்கு மத்திய அரசு தொடர்ந்து ஆதரவு வழங்கி வருகிறது . பீகார் மாநிலத்தில் கோவிட் மேலாண்மை நடவடிக்கைகளை ஆய்வு செய்து , தேவையான அனைத்து உதவிகளையும் வழங்கும் வகையில் மத்திய குழு அனுப்பப்பட்டுள்ளது . இக்குழுவில் , இணைச் செயலர் திரு . லவ் அகர்வால் ( பொது சுகாதாரம் ) , மத்திய சுகாதாரம் மற்றும் குடும்பநல அமைச்சகம் ; டாக்டர் எஸ் . கே . சிங் , இயக்குநர் , என்சிடிசி ; டாக்டர் நீரஜ் நிக்சல் , இணைப் பேராசிரியர் ( மருந்தியல் ), எய்ம்ஸ் , புதுதில்லி ஆகியோர் இடம்பெற்றுள்ளனர் . இந்தக் குழு நாளை பீகார் சென்றடையும் .


    வீடு , வீடாகச் சென்று ஆய்வு , சுற்றளவுக் கட்டுப்பாட்டு நடவடிக்கைகள் , உரிய நேரத் தொடர்பு கண்டறிதல் , கட்டுப்பாட்டுப் பகுதிகளில் கண்காணிப்பு ஆகிய தரமான கவனிப்பு அணுகுமுறைகள் மூலமாக நோய்க் கட்டுப்பாட்டு உத்திகளில் கவனம் செலுத்தப்பட்டு வருகிறது . தீவிரப் பாதிப்புக்குள்ளானவர்களுக்கு மருத்துவ சிகிச்சை மேலாண்மை மேற்கொள்ளப்படுகிறது . மருத்துவமனைக் கட்டமைப்பு தொடர்ந்து அதிகரிக்கப்பட்டு வருவதால் , குணமடைதல் உயர்ந்து வருகிறது .


    கடந்த 24 மணி நேரத்தில் , 17,994 பேர் குணமடைந்துள்ளனர் . குணமடைந்தோர் விகிதம் தற்போது 63 சதவீதமாக உள்ளது .


    ஐசிஎம்ஆரின் தற்போதைய சோதனை உத்தியின் படி , பதிவு பெற்ற அனைத்து மருத்துவர்களும் சோதனைக்குப் பரிந்துரைக்க அனுமதிக்கப்படுகின்றனர் . ஆர்டி - பிசிஆர் சோதனைகள் , ரேபிட் ஆன்டிஜன் பாயிண்ட் ஆப் கேர் சோதனைகள் , ட்ரூநேட் , சிபிஎன்ஏஏடி அடிப்படையிலான பரிசோதனைகள் சோதிக்கப்பட்ட மாதிரிகளின் எண்ணிக்கை உயர காரணமாகும் . கடந்த 24 மணி நேரத்தில் , 3,61,024 மாதிரிகள் சோதிக்கப்பட்டுள்ளன . மொத்த மாதிரிகள் பரிசோதனை எண்ணிக்கை 1,34,33,742 ஆகும் . இந்தியாவில் பத்து லட்சம் பேருக்கு 9734.6 பேர் வீதம் சோதனைக்கு உள்ளாக்கப்பட்டுள்ளனர் .


    குடியிருப்பு வளாகங்களில் , குடியிருப்போர் நலச்சங்கங்கள் / குடியிருப்போர் சொசைட்டிகள் / அரசு சாரா அமைப்புகள் சிறிய அளவில் கோவிட் கவனிப்பு வசதிகளைச் செய்து கொள்ளுமாறு மத்திய சுகாதாரம் மற்றும் குடும்பநல அமைச்சகம் விதிமுறைகளை வெளியிட்டுள்ளது . இதன் விவரங்கள் https://www.mohfw.gov.in/pdf/CovidCareFacilityinGatedcomplexes.pdf என்ற தளத்தில் கிடைக்கும் .


    கோவிட் -19 தொடர்பாக குடியிருப்பு வளாகங்களுக்கு அமைச்சகம் விடுத்துள்ள விதிமுறைகளுக்கு பின்வரும் தளத்தை அணுகலாம் . https://www.mohfw.gov.in/pdf/AdvisoryforRWAsonCOVID19.pdf


    கோவிட் -19 குறித்த அதிகாரப்பூர்வமான தகவல்களையும் , கோவிட் -19 தொடர்பான தொழில்நுட்ப ரீதியிலான விஷயங்கள் , வழிகாட்டுதல்கள் , அறிவுறுத்தல்கள் பற்றிய புதிய தகவல்களைத் தெரிந்து கொள்ள தயவுசெய்து இந்த இணையதளத்தைப் பாருங்கள் : https://www.mohfw.gov.in/ மற்றும் @MoHFW_INDIA


    தொழில்நுட்பம் தொடர்பான கேள்விகளை technicalquery.covid19@gov.in என்ற தளத்துக்கு அனுப்பலாம் . மற்ற கேள்விகளுக்கு ncov2019@gov.in மற்றும் @CovidIndiaSeva என்ற தளங்களை அணுகலாம் .


    கோவிட் -19 பற்றிய தகவல் ஏதேனும் தேவையென்றால் , தொடர்பு கொள்ள வேண்டிய மத்திய சுகாதாரம் மற்றும் குடும்பநலத்துறை அமைச்சகத்தின் உதவி மைய எண்கள் ; +91-11-23978046 or 1075


    ( கட்டணமில்லாத் தொலைபேசி ). மாநிலங்கள் , யூனியன் பிரதேசங்களின் உதவி மைய எண்கள் பட்டியல் https://www.mohfw.gov.in/pdf/coronvavirushelplinenumber.pdf என்ற தளங்களில் கிடைக்கும் .


    .****

    
    
    (Release ID: 1639630) Visitor Counter : 18
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Odia , Telugu , Malayalam