      பழங்குடியினர் நலத்துறை அமைச்சகம்

      "தகவல் தொழில்நுட்பம் சார்ந்த உதவித் தொகைத் திட்டங்களின் மூலம் பழங்குடியினரின் மேம்பாட்டிற்காக" ஸ்கோச் தங்க விருதை பழங்குடியினர் விவகாரங்கள் அமைச்சகம் பெற்றது.
      Posted On: 31 JUL 2020 7:35PM by PIB Chennai


    அமைச்சகத்தின் உதவித்தொகைப் பிரிவின் " தகவல் தொழில்நுட்பம் சார்ந்த உதவித்தொகைத் திட்டங்களின் மூலம் பழங்குடியினரின் மேம்பாட்டிற்காக " ஸ்கோச் தங்க விருதை பழங்குடியினர் விவகாரங்கள் அமைச்சகம் பெற்றது


    66- வது ஸ்கோச் 2020 போட்டிக்கு " டிஜிட்டல் ஆளுகையின் மூலம் கோவிட்டுக்கு இந்தியா எதிர்வினை ஆற்றுகிறது " என்று பெயரிடப்பட்டிருந்தது . டிஜிட்டல் இந்தியா, மின் - ஆளுகை 2020 போட்டியில் பழங்குடியினர் விவகாரங்கள் அமைச்சகம் கலந்து கொண்ட நிலையில் , முடிவுகள் நேற்று , அதாவது 30 ஜூலை 2020, அன்று அறிவிக்கப்பட்டன . டிஜிட்டல் இந்தியா கனவுகளை அடைவதற்கும் , வெளிப்படைத் தன்மை மற்றும் சேவைகளை எளிதாக வழங்குவதற்குமான இந்திய அரசின் உறுதியான செயல்பாட்டை நோக்கிய ஒரு முன்னேற்றம் இந்தத் திட்டமாகும் . ' டிஜிட்டல் இந்தியா ' என்னும் மிகப்பெரிய லட்சியத்தை அடைவதற்கும் , மின் - ஆளுகையின் மேம்பட்ட இலக்கை எட்டுவதற்கும் , அனைத்து 5 உதவித் திட்டங்களையும் நேரடிப் பலன் பரிமாற்றத் தளத்துடன் , நேரடிப் பலன் பரிமாற்ற இயக்கத்தின் உதவியுடன் பழங்குடியினர் விவகாரங்கள் அமைச்சகம் இணைத்தது . மத்தியப் பழங்குடியினர் விவகாரங்கள் அமைச்சர் , திரு . அர்ஜுன் முண்டா மற்றும் இணை அமைச்சர் திருவாளர் . ரேணுகா சிங் அரோரா ஆகியோர் 12 ஜூன் , 2019 அன்று இந்தத் திட்டத்தைத் தொடங்கி வைத்தனர் .


    2019-20- ஆம் ஆண்டில் , 5 உதவித் திட்டங்களின் கீழ் , நேரடிப் பலன் பரிமாற்றம் மூலம் 31 மாநிலங்கள் மற்றும் யூனியன் பிரதேசங்களில் உள்ள மாணவர்களின் வங்கிக் கணக்குகளுக்கு ரூ 2,500 கோடி அனுப்பி வைக்கப்பட்டது . இணையச் சேவைகள் மூலம் தகவல்களைப் பகிர மாநிலங்களுக்கு இந்தத் தளம் வசதியளிப்பதால் , முன்மொழிதல்கள் , UC க்கள் மற்றும் SOE- க்களை ஆன்லைன் மூலம் மாநிலங்கள் பதிவேற்றலாம் . நிதி வெளியீட்டுக்குத் தேவைப்படும் காகிதம் சார்ந்த UC கண்காணிப்பில் இருந்து , தகவல் சார்ந்த நிதி வெளியீடு மற்றும் கண்காணிப்புச் செயல்முறைக்கான பெரும் மாற்றத்தை இது கொண்டு வந்தது . நிதி உதவி வெளியீட்டு நேரத்தை இது குறிப்பிட்ட அளவு குறைத்ததால் , சேர்க்கை நடைபெற்ற அதே கல்வி ஆண்டில் உதவித் தொகையை வெளியிட தற்போது முடிகிறது . தகவல் பகுப்பாய்வு மையத்துடன் பழங்குடியினர் விவகாரங்கள் அமைச்சகம் இணைந்துள்ளதால் , மாநிலவாரியான தகவல் பகுப்பாய்வு அறிக்கைகளை அது ஆராய்ந்து தயாரிக்கிறது . இது தகவல் சார்ந்த திட்டமிடுதலுக்கு உதவுகிறது . முனைவர் பட்டம் பெறுவதற்காக அமைச்சகம் நடத்தும் ஆதரவு ஊதியத்திட்டத்தில் , அனைத்து 331 பல்கலைக்கழகங்களும் இணையதளத்துடன் இணைக்கப்பட்டிருப்பதால் , விண்ணப்பத்தை ஆன்லைன் மூலம் சரிபார்க்க முடிகிறது . மின்னணு மற்றும் தகவல் தொழில்நுட்ப அமைச்சகத்தால் உருவாக்கப்பட்டுள்ள டிஜி - லாக்கருடன் இந்தத் தளம் இணைக்கப்பட்டிருப்பதால் , கோப்புகள் நேரடியாக பெறப்பட்டு , சரிபார்க்கும் நேரம் மிச்சமாகிறது .


    ***

    

    
    (Release ID: 1642733) Visitor Counter : 17
    
    
      Read this release in: Telugu , English , Hindi , Marathi , Manipuri , Bengali