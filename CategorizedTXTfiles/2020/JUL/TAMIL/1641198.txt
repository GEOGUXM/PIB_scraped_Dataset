      சிறப்பு சேவைகள் மற்றும் கட்டுரைகள்

      மாற்றுத் திறனாளிகளுக்கான தன்னம்பிக்கை பிரத்யேக அடையாள அட்டை.
      
      மாற்றுத் திறனாளிகளுக்கு கோவிட்-19 நிதியுதவியாக ரூ.1,000 பட்டுவாடா .

      Posted On: 25 JUL 2020 5:00PM by PIB Chennai

    ஊரடங்கு காலகட்டத்தில் அதிக உதவி தேவைப்படுவதால் , மாற்றுத் திறனாளிகளுக்கு கோவிட் -19 பெருந்தொற்று , பல்வேறு புதுவித சிக்கல்களை ஏற்படுத்தியுள்ளது . கோவிட் -19 தொற்று பரவக்கூடும் என்ற அச்சம் காரணமாக , அடுக்குமாடிக் குடியிருப்புகளில் வசிப்போர் , வீட்டு வேலைக்காக தங்களது வீட்டிற்குள் வேலையாட்களை அனுமதிக்கத் தயங்கும் நிலையில் , வேலைக்கு அமர்த்திய குடும்பத்தினரிடமிருந்து உதவியை எதிர்பார்க்கின்றனர் . ஊரடங்கு காரணமாக , அன்றாடக் கூலி மற்றும் ஒப்பந்த வேலைகளைச் சார்ந்திருக்கும் மாற்றுத் திறனாளிகள் , தங்களது வாழ்வாதாரத்தை இழந்துள்ளனர் . துயரத்தில் இருக்கும் மாற்றுத் திறனாளிகளுக்கு , சுயசார்பு இந்தியத் திட்டத்தின் கீழ் வழங்கப்படும் நிதியுதவி மற்றும் பல்வேறு திட்டங்கள் , அவர்களுக்கு பெரும் ஆறுதலாக அமைந்துள்ளன . இது தவிர , அடையாள ஆவணம் மற்றும் உடல்திறன் குறைபாடு விவரங்களுடன் கூடிய , உலகளாவிய அடையாளம் மற்றும் சான்றிதழ் அடங்கிய தன்னம்பிக்கை (Swavlamban) பிரத்யேக அடையாள அட்டை வழங்கும் திட்டத்தை மத்திய அரசு செயல்படுத்தி வருகிறது . மையப்படுத்தப்பட்ட இணைய விண்ணப்பம் மூலம் , நாடு முழுவதும் உள்ள மாற்றுத்திறனாளிகள் பற்றிய புள்ளி விவரங்கள் அடங்கியதாக இத்திட்டம் செயல்படுத்தப்படுகிறது . உடல்திறன் குறைபாடு சான்றிதழ் / உலகளாவிய அடையாள அட்டை வேண்டுவோர் , இணையதளம் வாயிலாகவே விண்ணப்பங்களை சமர்ப்பித்து பதிவு செய்யும் வசதியும் செய்யப்பட்டுள்ளது . எனினும் , நேரடியாக சமர்ப்பிக்கப்படும் விண்ணப்பங்களும் ஏற்றுக்கொள்ளப்பட்டு , பின்னர் அவை சம்பந்தப்பட்ட முகமைகளால் டிஜிட்டல்மயமாக்கப்படும் . மாற்றுத்திறனாளிகள் சார்பில் , புதுப்பித்தல் மற்றும் கூடுதல் தகவல் பதிவும் ஆன்லைன் மூலம் மேற்கொள்ளப்படுகிறது . எனவே , மாற்றுத் திறனாளிகள் அனைவரும் , தங்களைப் பற்றிய விவரங்களை , உலகளாவிய அடையாள அட்டைத் தளத்தில் பெயர்களைப் பதிவு செய்து கொள்ளுமாறு கேட்டுக் கொள்ளப்படுகிறது . ஒருமுறை ஆன்லைன் முறையில் பதிவு செய்துவிட்டால் , உடல்திறன் குறைபாடு சான்றிதழ் / உலகளாவிய அடையாள அட்டை கோரி விண்ணப்பிக்கலாம் . அத்துடன் , அவர்கள் தங்களது விண்ணப்பம் எந்த நிலையில் உள்ளது என்பதையும் அறிந்து கொள்ளலாம் . உடல்திறன் குறைபாடு சான்றிதழ் / உலகளாவிய அடையாள அட்டை புதுப்பித்தல் விண்ணப்பம் மற்றும் தொலைந்துபோன அடையாள அட்டைக்குப் பதிலாக மாற்று அடையாள அட்டை கோரியும் இணையம் மூலமாகவே விண்ணப்பிக்கலாம் . மேலும் , தங்களுக்கான உடல்திறன் குறைபாடு சான்றிதழ் / உலகளாவிய அடையாள அட்டைகளை பதிவிறக்கம் செய்து , அதனை நகல் எடுக்கலாம் . நாடு முழுவதும் இதுவரை சுமார் 50 லட்சம் உலகளாவிய அடையாள அட்டைகள் வழங்கப்பட்டுள்ளன . தமிழ்நாட்டில் மட்டும் 2.24 லட்சம் உலகளாவிய அடையாள அட்டைகள் மாற்றுத் திறனாளிகளுக்கு வழங்கப்பட்டுள்ளன .


    உலகளாவிய அடையாள அட்டையில் , தேவையான அனைத்து விவரங்களும் பதிவேற்றம் செய்யப்பட்டுள்ளதால் , மாற்றுத் திறனாளிகள் , தங்களைப் பற்றிய ஆவனங்களை நகல் எடுக்கவோ , அவற்றைப் பாதுகாக்கவோ அல்லது , ஏராளமான ஆவணங்களை எப்போதும் எடுத்துச் செல்ல வேண்டிய அவசியமோ இல்லை என , மாற்றுத் திறனாளிகள் நலத்துறை அதிகாரி ஒருவர் தெரிவிக்கிறார் . உலகளாவிய அடையாள அட்டையை , மாற்றுத் திறனாளிகள் எதிர்காலத்தில் அரசின் நலத்திட்ட உதவிகளைப் பெறுவதற்கு சரிபார்க்கவும் , அடையாள ஆவனமாகவும் பயன்படுத்திக் கொள்ளலாம் . இது தவிர , பயனாளியின் உடல்திறன் மற்றும் நிதிநிலை முன்னேற்றத்தை அறிந்து கொள்வதற்கும் உதவக் கூடியதாகும் . உடல்திறன் குறைபாடு சான்றிதழ் வழங்கத் தகுதி பெற்ற அதிகாரிகளும் ( தலைமை மருத்துவ அதிகாரி அலுவலகம் / மருத்துவ ஆணையம் ), இந்த விண்ணப்பத்தில் உள்ள மாற்றுத் திறனாளிகள் பற்றிய விவரங்களைப் பதிவு செய்து கொண்டு , உடல்திறன் குறைபாடு சான்றிதழ் / உலகளாவிய அடையாள அட்டைகளை மின்னணு முறையில் வழங்கலாம் . உடல்திறன் குறைபாட்டை மதிப்பிடுவதற்காக , சிறப்பு மருத்துவர் / மருத்துவக் குழு முன் ஆஜராக பரிந்துரைக்கப்படும் மாற்றுத் திறனாளிகள் , தங்களைப் பற்றிய மதிப்பீடு முடிவடைந்தவுடன் , அந்த மதிப்பீடு பற்றிய விவரங்களைச் சமர்ப்பித்ததும் , மின்னணு வடிவிலான உடல்திறன் குறைபாடு சான்றிதழ் / உலகளாவிய அடையாள அட்டை வழங்கப்படும் .


    தமிழ்நாட்டில் மட்டும் , உலகளாவிய அடையாள அட்டை உள்ளிட்ட அடையாள அட்டைகளைப் பெற்றுள்ள 13.35 லட்சம் மாற்றுத் திறனாளிகளுக்கு , கோவிட் -19 நிதியுதவியாக தலா ரூ .1,000 வழங்கப்பட்டு வருகிறது . திருச்சிராப்பள்ளியில் , அடையாள அட்டை வைத்துள்ள மாற்றுத் திறனாளிகள் , கோவிட் -19 நிதியுதவி ரூ .1,000- ஐ பெற்றுக் கொள்ளலாம் என மாவட்ட அதிகாரிகள் கூறுகின்றனர் . இந்த நிதியுதவி , மாற்றுத் திறனாளிகளுக்கு , சம்பந்தப்பட்ட கிராம நிர்வாக அலுவலர் மூலம் , அவர்களது வீடுகளுக்கே சென்று வழங்கப்படுகிறது . எனவே , நிதியுதவி பெற விரும்பும் மாற்றுத் திறனாளிகள் , அனைத்திற்குமான அடையாள அட்டை மற்றும் ஆதார் அட்டையுடன் சென்று , அந்தந்தப் பகுதி கிராம நிர்வாக அலுவலர்களைத் தொடர்பு கொள்ளுமாறு கேட்டுக் கொள்ளப்படுகின்றனர் . ஊரடங்கு காலத்தில் நிதியுதவி அளிப்பதற்காக , திருச்சிராப்பள்ளியைச் சேர்ந்த பயனாளி சீனிவாசன் அரசுக்கு நன்றி தெரிவித்துள்ளார் . தங்களது வாழ்வாதாரம் மிக மோசமாக பாதிக்கப்பட்டுள்ளதால் , நிதியுதவியை அதிகரித்து வழங்குமாறு அரசை வலியுறுத்தியுள்ளார் .


    இரண்டாம் கட்ட ஊரடங்குத் தளர்வுக் காலத்தில் , பாதுகாப்பு நடைமுறைகளை முழுமையாகப் பின்பற்றி , கோவிட் -19 பரவுவதைக் கட்டுப்படுத்த வேண்டும் . தற்போதைய சிக்கல்களிலிருந்து மீண்டுவர , சிறப்பு ஆதரவு தேவைப்படுவதால் , மாற்றுத் திறனாளிகளை கருணையுடன் நடத்த வேண்டும் . *****


    ****

    
    
    (Release ID: 1641198) Visitor Counter : 18