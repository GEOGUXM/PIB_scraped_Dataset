      ஜல்சக்தி அமைச்சகம்

      ஜல்ஜீவன் இயக்கம்: 2023 –ஆம் ஆண்டு வாக்கில் 100 சதவீத குடிநீர்க் குழாய் இணைப்பு வழங்க அருணாச்சல் திட்டம்.
      Posted On: 18 JUL 2020 3:12PM by PIB Chennai


    அருணாச்சலப் பிரதேசத்தில் 2000 அடி உயரத்தில் பசுமையான சூழலில் அமைந்துள்ள செரின் கிராமம் குதூகலமடைய எல்ல வகையான காரணங்களும் உள்ளன . ஏனெனில் , செரின் கிராமத்துக்கும் , நல்ல சாலைக்கும் இடைப்பட்ட தூரம் 22 கி . மீட்டர் . இந்தக் கிராமத்தில் விசி பழங்குடியினர் வசிக்கின்றனர் . இக்கிராமத்தின் மொத்த மக்கள் தொகை 130. இதற்கு முன்பு , இக்கிராமத்தைச் சேர்ந்தவர்களுக்கு , குறிப்பாக முதியோருக்கு தண்ணீர் எடுத்து வருவது மிகப்பெரிய கடினமான வேலையாக இருந்து வந்தது . அவர்கள் அருகில் உள்ள நீரோடையில் தண்ணீர் பிடிக்க வேண்டியிருந்தது . இப்போது , செரின் குடிநீர் விநியோகத் திட்டத்தின் பயனாக , ஒவ்வொரு வீட்டிலும் குழாய் இணைப்பு கொடுக்கப்பட்டுள்ளது .


    அரசின் விருப்பத்துக்குரிய முக்கியமான திட்டமான ஜல்ஜீவன் இயக்கத்தின் கீழ் , அருணாச்சலப் பிரதேச அரசு , மாநிலத்தின் அனைத்து வீடுகளுக்கும் 2023 – ஆம் ஆண்டுக்குள் 100 சதவீத குழாய் இணைப்பு வழங்க முடிவு செய்துள்ளது .


    மலைகள் சூழ்ந்த மாநிலமாக இருப்பதால் , அருணாச்சலப் பிரதேசத்தில் புவியீர்ப்பு அடிப்படையில் குடிநீர் விநியோகம் நடைபெற்று வருகிறது . சமவெளிப் பகுதியிலிருந்து தண்ணீரை சேமிக்க கட்டுமானம் ஒன்று அமைக்கப்பட்டு வருகிறது . அங்கிருந்து வீடுகளுக்குக் குழாய் இணைப்பு கொடுக்கப்படுகிறது . அதில் தண்ணீர் விநியோகம் செய்யப்படுகிறது . முந்தைய காலங்களில் , தனிநபர் நுகர்வுக்கான செலவு அதிகமாவதைக் கருத்தில் கொண்டு , குடிநீர் சுத்திகரிப்பு நிலையங்கள் அமைக்கப்படுவதில்லை . ஜல்ஜீவன் இயக்கம் தொடங்கப்பட்ட பின்னர் , தரமான குடிநீர் வழங்குவதற்கான சுத்திகரிப்பு நிலையங்கள் இத்திட்டத்தின் ஒருங்கிணைந்த பகுதியாகி விட்டன .


    இந்த எல்லைப்புற மாநிலத்தில் , செரின் கிராமம் மட்டும் எடுத்துக்காட்டாக இருக்கவில்லை . அப்பர் சியாங் மாவட்டத்தின் தல்பிங் கிராமம் மற்றுமொரு உதாரணமாகும் . 3,300 அடி உயரத்தில் உள்ள 79 வீடுகளில் மொத்த மக்கள் தொகை 380 ஆகும் . சமுதாய அணி திரட்டலுக்கு இது சிறந்த உதாரணமாகும் .


    லாங்டிங் மாவட்டத்தில் உள்ள புமாவோ என்ற மற்றொரு கிராமம் 3,900 அடி உயரத்தில் உள்ளது . அருணாச்சலப் பிரதேசத்தின் கிழக்கு எல்லையில் உள்ள இக்கிராமத்தில் , தூய்மை இந்தியா திட்டத்தின் கீழ் கழிப்பறைகள் கட்டப்பட்டுள்ளன . ஆனால் , தண்ணீர் விநியோகம் இல்லாத காரணத்தால் , அவற்றைப் பயன்படுத்த மக்கள் தயங்கி வந்தனர் . தற்போது , அவர்களது வீடுகளுக்கு குழாய் மூலம் தண்ணீர் விநியோகிக்கப்படுவதால் , அவர்கள் கழிப்பறைகளை மகிழ்ச்சியுடன் பயன்படுத்தி வருகின்றனர் .

    
    
    (Release ID: 1639658) Visitor Counter : 18
    
    
      Read this release in: English , Urdu , Marathi , Hindi , Manipuri , Punjabi , Telugu