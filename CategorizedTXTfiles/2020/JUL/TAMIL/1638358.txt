      ரசாயனம் மற்றும் உரங்கள் அமைச்சகம்

      மூன்று மொத்த மருந்துப் பூங்கா மற்றும் நான்கு மருத்துவ சாதனங்கள் பூங்காக்களை அமைப்பதற்கான இடங்களைத் தேர்வு செய்வதற்கான வழிகாட்டு நெறிமுறைகளை மத்திய மருந்தியல் துறை இறுதி செய்து வருகிறது : திரு.கவுடா.
      Posted On: 13 JUL 2020 5:12PM by PIB Chennai


    நாட்டில் புதிதாக அமைக்கப்படவுள்ள மூன்று மொத்த மருந்துப் பூங்காக்கள் மற்றும் நான்கு மருத்துவ சாதனப் பூங்காக்கள் அமையும் இடத்தைத் தேர்வு செய்வதற்கான நோக்கத்தை அடிப்படையாகக் கொண்ட வழிகாட்டு நெறிமுறைகளை , மத்திய மருந்தியல் துறை இறுதி செய்து வருவதாக , மத்திய ரசாயனம் , உரத்துறை அமைச்சர் திரு . டி . வி . சதானந்த கவுடா தெரிவித்துள்ளார் .


    இந்த உத்தேச மருந்துப் பூங்காக்களில் ஒன்றை , பஞ்சாப் மாநிலம் படின்டா - வில் அமைப்பது குறித்து பரிசீலிக்கக் கோரும் கடிதம் ஒன்றை , அம்மாநில நிதியமைச்சர் திரு . மன்ப்ரீத் சிங் பாதல் , புதுதில்லியில் இன்று திரு . டி . வி . சதானந்த கவுடாவை சந்தித்து நேரில் வழங்கினார் .


    செயல்தன்மையுடைய மருந்து மூலப்பொருள் / முக்கிய தொடக்கப் பொருள்கள் மற்றும் மருத்துவ சாதனங்களை உள்நாட்டிலேயே உற்பத்தி செய்வதை ஊக்குவிக்கும் வகையில் , மூன்று மொத்த மருந்துப் பூங்காக்கள் மற்றும் நான்கு மருத்துவ சாதனப் பூங்காக்கள் அமைக்க , மத்திய அமைச்சரவை மார்ச் 12, 2020 அன்று ஒப்புதல் அளித்துள்ளது . ஒவ்வொரு மொத்த மருத்துவப் பூங்கா அமைப்பதற்கும் மத்திய அரசு , மாநில அரசுகளுக்கு அதிகபட்சம் ரூ .1,000 கோடி வரையிலும் , மருத்துவ சாதனப் பூங்காக்களுக்கு தலா ரூ .100 கோடி வரையிலும் மானிய உதவியாக வழங்கவும் அமைச்சரவை முடிவு செய்துள்ளது . இது தவிர , நாடு முழுவதும் முக்கிய தொடக்கப் பொருள்கள் / மருந்து இடைநிலைப் பொருள்கள் மற்றும் செயல்தன்மையுடைய மருந்து மூலப் பொருள்கள் மற்றும் மருத்துவ சாதனங்களை உள்நாட்டிலேயே உற்பத்தி செய்வதை ஊக்குவிக்கும் வகையில் , உற்பத்தியுடன் இணைந்த ஊக்கத்தொகை வழங்கப்படும் என்றும் மத்திய அரசு அறிவித்துள்ளது . இத்திட்டத்திற்கு , மொத்தம் ரூ .13,760 கோடி செலவாகும் என மதிப்பிடப்பட்டுள்ளது . மொத்த மருநதுப் பூங்காங்களை ஊக்குவிக்கும் திட்டம் , ரூ .46,400 கோடி மதிப்பிலான மொத்த மருந்துகள் உற்பத்திக்கு ஊக்கமளிப்பதாக அமைவதுடன் , மருத்துவ சாதனப் பூங்காக்களை அமைப்பதன் மூலம் ரூ .68,437 கோடி மதிப்புள்ள மருத்துவ சாதனங்கள் உற்பத்திக்கும் வழிவகுக்கும் . இந்தத் திட்டங்கள் அனைத்தும் , குறிப்பிடத்தக்க அளவிற்கு வேலைவாய்ப்புகளை உருவாக்கவும் உதவும் .


    *****

    
    
    (Release ID: 1638358) Visitor Counter : 11
    
    
      Read this release in: English , Urdu , Hindi , Marathi , Bengali , Manipuri , Punjabi , Telugu , Kannada