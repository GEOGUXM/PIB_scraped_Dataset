      சிறப்பு சேவைகள் மற்றும் கட்டுரைகள்

      காஞ்சிபுரம் மாவட்டத்தில் அமைப்பு சாராத 8 ஆயிரத்து 147 கைத்தறி நெசவாளர்களுக்கு ரூபாய் 1.6 கோடி நிதி உதவி
      Posted On: 14 JUL 2020 2:03PM by PIB Chennai


    காஞ்சிபுரம் என்றாலே நமக்கு நெசவுத் தொழி லும் பட்டுப்புடவையும்தான் ஞாபகத்துக்கு வரும் . அதிலும் கைத்தறி மூலமாக நெய்யப்படும் பட்டுப்புடவைகள் இங்கு மிகவும் புகழ் பெற்றவை ஆகும் . காஞ்சிபுரத்தில் திரும்பிய பக்கமெல்லாம் கூட்டுறவு பட்டு நெசவுச் சங்கங்களின் விற்பனையகங்கள் இருக்கின்றன . தொழில்கள் இயந்திரமயமாவதற்கு முன் துணி உற்பத்தி கைத்தறி மூலமாகவே நடைபெற்றது . அனைத்திந்திய நான்காவது கைத்தறி கணக்கெடுப்பு 2019-20 இன்படி இந்தியாவில் 26 லட்சத்து 73 ஆயிரத்து 891 நெசவாளர்களும் அதன் துணை தொழில்களில் 8 லட்சத்து 48 ஆயிரத்து 621 தொழிலாளர்களும் என மொத்தமாக 35 லட்சத்து 22 ஆயிரத்து 512 பேர் கைத்தறி தொழிலில் ஈடுபட்டுள்ளனர் . தேசிய அளவில் கைத்தறி நெசவுத் தொழிலாளர்களில் 72% பேர் பெண்கள் தான் . தமிழ்நாட்டில் 2 லட்சத்து 43 ஆயிரத்து 574 கைத்தறி நெசவுத் தொழிலாளர்களும் புதுச்சேரியில் 1999 கைத்தறி நெசவுத் தொழிலாளர்களும் உள்ளனர் . இவற்றில் பெரும்பாலோர் கைத்தறி நெசவு கூட்டுறவு சங்கங்களில் உறுப்பினர்களாக இருப்பார்கள் . அமைப்பு சாராத கைத்தறி தொழிலாளர்களும் உபரியாக நெசவுத் தொழிலில் ஈடுபட்டு உள்ளனர் . நாட்டில் 67% கைத்தறி நெசவாளர்கள் மாத வருமானம் ரூபாய் ஐயாயிரத்திற்கும் குறைவாகவே பெறுகின்றனர் . 26% நெசவாளர்கள் மாத வருமானமாக ரூபாய் ஐயாயிரத்துக்கு மேல் ஆனால் ரூபாய் பத்தாயிரத்துக்கும்கீழ் என்று பெறுகின்றனர் . அதாவது 93% கைத்தறி நெசவாளர்களின் மாத வருமான ம் ரூபாய் பத்தாயிரத்துக்குள்தான் இருக்கின்றது . இவர்களுக்கு வருமானம் குறைந்தால் வறுமைதான் வாழ்க்கையாகிவிடும்.


    கொரோனா வைரஸ் தொற்று ப் பரவலும் அதைத் தொடர்ந்த ஊரடங்குகளும் பல தொழில்களைப் பாதித்தது போலவே கைத்தறி தொழிலையும் பாதித்தது . வாழ்வாதாரத்துக்கான வருமானம் இல்லாமல் கைத்தறி நெசவுத் தொழிலாளர்கள் பெரிதும் துன்பம் அடைந்தனர் . இந்த நெருக்கடிகளைச் சமாளிப்பதற்காக மத்திய அரசு பிரதம மந்திரி கரீப் கல்யாண் நிவாரண தொகுப்பை அறிவித்தது . இதில் அமைப்பு சாராத தொழிலாளர்களுக்கு கோவிட் -19 நிவாரணத் தொகை அளிக்க வழிவகை செய்யப்பட்டு இருந்தது . அந்த வகையில் காஞ்சிபுரம் மாவட்ட அமைப்பு சாராத கைத்தறி நெசவாளர்களுக்கும் தலா 2 ஆயிரம் ரூபாய் நிதி உதவி அளிக்கப்பட்டது


    காஞ்சிபுரம் மாவட்ட தொழிலாளர் உதவி ஆணையர் ( சமூக பாதுகாப்பு திட்டம் ) பா . லிங்கேஸ்வரன் தனது அலுவலக மானது தமிழ்நாடு கைத்தறி மற்றும் கைத்தறி பட்டு நெசவாளர்கள் நல வாரியத்தின் மூலமாக அமைப்பு சாராத 1814 நெசவுத் தொழிலாளர்களுக்கு தலா ரூ 2000 வீதம் ஒரு கோடியே 62 லட்சத்து 94 ஆயிரம் ரூபாய் கோவிட் -19 நிதியுதவி அளித்துள்ளது எனத் தெரிவி த்தார். அமைப்பு சாராத தொ ழிலாளர்களுக்காகச் செயல்பட்டுவரும் 17 நல வாரியங்கள் மூலம் காஞ்சிபுரம் மாவட்டத்தில் மொத்தமாக 90 ஆயிரத்து 160 தொழிலாளர்களுக்கு 18 கோடியே 3 லட்சத்து 20 ஆயிரம் ரூபாய் நிதி உதவியாக அளிக்கப்பட்டுள்ளது என்று லிங்கேஸ்வரன் மேலும் தெரிவித்தார் .


    மேலும் 23,327 கட்டுமானத் தொழிலாளர்களுக்கு 4 கோடியே 66 லட்சத்து 54 ஆயிரம் ரூபாய்; 16,710 தையல் தொழிலாளர்களுக்கு 3 கோடியே 34 லட்சத்து 20 ஆயிரம் ரூபாய்; 23,228 நடைபாதை வியாபாரிகள் மற்றும் கடைகளில் வேலை செய்யும் தொழிலாளர்களுக்கு 4 கோடியே 64 லட்சத்து 56 ஆயிரம் ரூபாய்; 5731 உடலுழைப்புத் தொழிலாளர்களுக்கு 1 கோடியே 14 லட்சத்து 62 ஆயிரம் ரூபாய் மற்றும் 5494 வீட்டு வேலை செய்யும் தொழிலாளர்களுக்கு 1 கோடியே 9 லட்சத்து 88 ஆயிரம் ரூபாய் வழங்கப்பட்டுள்ளதாக லிங்கேஸ்வரன் தெரிவித்தார்.


    கைத்தறி மற்றும் துணிநூல் துறையின் காஞ்சிபுரம் மாவட்ட துணை இயக்குனர் அலுவலகம் மூலமாக நெசவாளர் கூட்டுறவுச் சங்க ங்களின் உறுப்பினர்களுக்கும் இதேபோல் நிதியுதவி அளிக்கப்பட்டுள்ளது .


    காஞ்சிபுரம் மாவட்டத்தில் அமைப்புசாராத கைத்தறி நெசவாளர்களுக்கான இந்த நிதி உதவியைப் பெற்ற சிலரிடம் பேசினோம் . காஞ்சிபுரத்தைச் சேர்ந்த ரேணுகா மற்றும் பாபு , சின்ன காஞ்சிபுரத்தைச் சேர்ந்த கீதா , பெரியார் நகரைச் சேர்ந்த செல்வி மற்றும் ஆனந்தன் ஆகியோர் கொரோனா ஊரடங்கு காலத்தில் வாழ்வாதாரம் இல்லாமல் சிரமப்பட்டபோது தொழிலாளர் உதவி ஆணையர் அலுவலகம் மூலமாக 2000 ரூபாய் நிதி உதவி கிடைத்தது மிகவும் பயனுள்ளதாக இருந்தது என்றும் அதற்காகத் தொழிலாளர் நலத் துறைக்கும் அரசுக்கும் நன்றி தெரிவிப்பதாகவும் கூறினர் .

                   
  ரேணுகா           
                   
                   
  கைத்தறி நெசவாளர் 
                   
                   
  காஞ்சிபுரம்      
                   
                   
                   
  செல்வி           
                   
                   
  கைத்தறி நெசவாளர் 
                   
                   
  பெரியார் நகர்    
                   
                   
  காஞ்சிபுரம்      
                   
                   
                   
  கீதா             
                   
                   
  கைத்தறி நெசவாளர் 
                   
                   
  சின்ன காஞ்சிபுரம்
                   
                   
                   
  பாபு             
                   
                   
  கைத்தறி நெசவாளர் 
                   
                   
  காஞ்சிபுரம்      
                   
                   
                   
  ஆனந்தன்          
                   
                   
  கைத்தறி நெசவாளர் 
                   
                   
  பெரியார் நகர்    
                   
                   
  காஞ்சிபுரம்      
                   
                   

    

    
    (Release ID: 1638513) Visitor Counter : 27