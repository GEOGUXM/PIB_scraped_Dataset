      நிதி அமைச்சகம்

      இரண்டு வருவாய் வாரியங்கள் இணைப்பு என்று வெளியான செய்தி உண்மைக்கு புறம்பானது
      Posted On: 06 JUL 2020 4:34PM by PIB Chennai


    மத்திய நேரடி வரிகள் வாரியத்தையும் , மத்திய மறைமுக வரிகள் மற்றும் சுங்க வாரியத்தையும் இணைக்கும் திட்டத்தை அரசு பரிசீலிப்பதாக முன்னணி செய்தித்தாள் ஒன்றில் இன்று ஒரு செய்தி வெளியிடப்பட்டிருக்கிறது . மத்திய வருவாய் வாரியங்கள் சட்டம் , 1963- இன் கீழ் உருவாக்கப்பட்ட இந்த இரு வாரியங்களை இணைக்கும் திட்டம் அரசிடம் இல்லை என்பதால் இந்த செய்தி உண்மைக்கு மாறானதாகும் . பகுதிவாரியான அதிகார வரம்பில் கைப்பட செய்யப்பட்ட மதிப்பீட்டில் இருந்து முழுக்க மின்னணு சார்ந்த முகம் தேவைப்படாத மதிப்பீட்டுக்கு மாறுதல் , மின்னணு சரிபார்த்தல் அல்லது பரிவர்த்தனைகள் மற்றும் முகம் தேவைப்படாத மேல் முறையீடுகள் என பெரிய அளவில் வரிசெலுத்துவோருக்குத் தோழமையான சீர்த்திருத்தங்களை நிதி அமைச்சகம் செய்து வரும் வேளையில் , அமைச்சகத்தின் உரிய அதிகாரிகளிடம் உண்மைகளை சரிபார்த்துக் கொள்ளாமல் வெளியிடப்பட்டுள்ள இந்தச் செய்தி கொள்கை கவனச்சிதறலையே ஏற்படுத்துகிறது .


    அந்தச் செய்தியில் குறிப்பிட்டிருந்தபடி , இணைப்புப் என்பது வரி நிர்வாக சீர்த்திருத்தங்கள் ஆணையத்தின் பரிந்துரைகளில் ஒன்றாகும் . ஆணையத்தின் அறிக்கையை விரிவாகப் பரிசீலனை செய்த அரசு , இந்தப் பரிந்துரையை ஏற்கவில்லை . பாராளுமன்றத்தில் எழுப்பப்பட்ட கேள்வி ஒன்றுக்கு பதிலளிக்கையில் அரசு கொடுத்த வாக்குறுதியின் ஒரு பகுதியாக , அரசு வாக்குறுதிகள் குழுவின் முன்னும் 2018- இல் இந்த உண்மையை அரசு சமர்ப்பித்தது . வருவாய்த் துறையின் இணையதளத்தில் வெளியிடப்பட்டுள்ள வரி நிர்வாகச் சீர்த்திருத்தங்கள் ஆணையத்தின் பரிந்துரைகளின் மீது எடுக்கப்பட்ட நடவடிக்கைகள் மீதான அறிக்கையும் இந்தப் பரிந்துரை ஏற்கப்படவில்லை எனத் தெளிவாகக் காட்டுகிறது .


    பொதுத்தளத்தில் உள்ள அதிகாரப்பூர்வ கோப்புகளைக் கூட முறையாக சரி பார்க்காமல் , நிதி அமைச்சகத்தின் உரிய அதிகாரிகளிடம் தற்போதைய நிலையைப் பற்றிக் கேட்டு அறிந்து கொள்ளாமல் உண்மைக்கு மாறான இந்தக் கட்டுரை வெளியிடப்பட்டுள்ளது தெளிவாகிறது . இதழியல் தரத்தை இது மிகவும் தாழ்ந்து பிரதிபலிப்பதோடு , உண்மைகளை சரிபார்த்தல் மீதான முழு புறக்கணிப்பையே இது வெளிக்காட்டுகிறது . முதல் பக்கத் தலைப்புச் செய்தி அளவில் இப்படிப்பட்ட ஒரு சரிபார்க்கப்படாத கட்டுரை வெளியிடப்படப்பட்டிருக்கும் பட்சத்தில் , செய்தி வாசிக்கும் அனைத்து பொது மக்களுக்கும் இது கவலையளிப்பதாகும் . அடிப்படையற்றது மற்றும் சரிபார்க்கப்படாதது என்று இந்த செய்தி முழுவதுமாக நிராகரிக்கப்படுகிறது .


    ***

    

    
    (Release ID: 1636872) Visitor Counter : 23
    
    
      Read this release in: Punjabi , Malayalam , English , Urdu , Marathi , Hindi , Bengali , Manipuri , Odia , Telugu