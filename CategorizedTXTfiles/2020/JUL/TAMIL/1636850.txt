      சுகாதாரம் மற்றும் குடும்ப நலத்துறை அமைச்சகம்

      கோவிட் பரிசோதனை ஒரு கோடி என்னும் மைல் கல்லைத் தாண்டியது.
      Posted On: 06 JUL 2020 6:01PM by PIB Chennai


    கோவிட் பரிசோதனைகளின் எண்ணிக்கை , குறிப்பிடத்தக்க சாதனையாக 10 மில்லியன் (1 கோடி ) என்னும் மைல்கல்லைத் தாண்டியுள்ளது .


    விரிவான பரிசோதனை மற்றும் ‘’ சோதனை , கண்டறிதல் , சிகிச்சை அளித்தல் ’’ என்னும் உத்தியில் கவனம் செலுத்தியதாலும் , மத்திய அரசு மற்றும் மாநிலங்கள் / யூனியன் பிரதேசங்களின் பல்வேறு தொடர் நடவடிக்கைகளாலும் இந்தச் சாதனை நிகழ்ந்துள்ளது .


    கடந்த 24 மணி நேரத்தில் , 3,46,459 மாதிரிகள் சோதிக்கப்பட்டுள்ளன . மொத்தம் சோதனை செய்யப்பட்ட மாதிரிகளின் எண்ணிக்கை தற்போது , 1,01,35,525 ஆக உயர்ந்துள்ளது .


    நாடு முழுவதும் சோதனைக்கூடங்களின் கட்டமைப்பைத் தொடர்ந்து விரிவுபடுத்தி வருவதால் , இந்தச் சாதனை சாத்தியமாகியுள்ளது . இன்று வரை , 1105 க்கும் அதிகமான சோதனைக்கூடங்கள் , மக்கள் கோவிட் சோதனை செய்து கொள்வதற்காக இயங்கி வருகின்றன . அரசுத் துறையில் 788 ஆய்வுக்கூடங்களும் , தனியார் பிரிவில் 317 சோதனைக்கூடங்களும் இயங்குகின்றன . பல்வேறு வகையான சோதனைகள் மூலம் பரிசோதனைக் கூடங்கள் வருமாறு ;


    ரியல் டைம் ஆர்டி பிசிஆர் அடிப்படையிலான சோதனைக் கூடங்கள் ; 592 ( அரசு -368 + தனியார் - 224)


    ட்ரூநேட் அடிப்படையிலான சோதனைக்கூடங்கள் ; 421( அரசு - 387+ தனியார் 34)


    சிபிஎன்ஏஏடி அடிப்படையிலான சோதனைக்கூடங்கள் ; 92 ( அரசு -33+ தனியார் -59)


    மத்திய அரசு , மாநிலங்கள் / யூனியன் பிரதேசங்களின் ஒத்துழைப்புடன் கோவிட் -19 கட்டுப்படுத்துதல் மற்றும் மேலாண்மை முயற்சிகளில் உறுதியான கவனம் செலுத்தி வருவதால் , கோவிட் -19 தொற்றிலிருந்து குணமடைந்து வருபவர்களின் எண்ணிக்கை இன்று 4,24,432 ஆக உயர்ந்துள்ளது . கடந்த 24 மணி நேரத்தில் , மொத்தம் 15,350 கோவிட் நோயாளிகள் குணமடைந்துள்ளனர் .


    தற்போது சிகிச்சை பெற்று வரும் கோவிட் -19 நோயாளிகளை விட 1,71,145 பேர் அதிகமாக குணமடைந்துள்ளனர் . இது தேசிய குணமடைந்தோர் விகிதத்தை 60.86 சதவீதமாக உயர்த்தியுள்ளது .


    
    2,53,287 பேர் தற்போது சிகிச்சை பெற்று வருகின்றனர் . இவர்கள் அனைவரும் தீவிர மருத்துவக் கண்காணிப்பில் உள்ளனர் .


    
    கோவிட் -19 குறித்த தொழில்நுட்ப விஷயங்கள் , வழிகாட்டுதல்கள் , அறிவுரைகள் பற்றிய அனைத்து அதிகாரபூர்வ , அண்மைத் தகவல்களுக்கு தயவுசெய்து இந்தத் தளங்களை அணுகவும் ; https://www.mohfw.gov.in/ மற்றும் @MoHFW_INDIA .


    தொழில்நுட்பம் தொடர்பான கேள்விகளை technicalquery.covid19@gov.in என்ற தளத்துக்கு அனுப்பலாம் . மற்ற கேள்விகளுக்கு ncov2019@gov.in மற்றும் @CovidIndiaSeva என்ற தளங்களை அணுகலாம் .


    கோவிட் -19 பற்றிய தகவல் ஏதேனும் தேவையென்றால் , தொடர்புகொள்ள வேண்டிய மத்திய சுகாதாரம் மற்றும் குடும்பநலத்துறை அமைச்சகத்தின் உதவி மைய எண்கள் ; +91-11-23978046 or 1075 ( கட்டணமில்லா தொலைபேசி ). மாநிலங்கள் , யூனியன் பிரதேசங்களின் உதவி மைய எண்கள் பட்டியல் https://www.mohfw.gov.in/pdf/coronvavirushelplinenumber.pdf என்ற தளங்களில் கிடைக்கும் .


    .


    ****

    
    
    (Release ID: 1636850) Visitor Counter : 21
    
    
      Read this release in: Bengali , English , Urdu , Hindi , Marathi , Manipuri , Punjabi , Gujarati , Odia , Telugu , Malayalam