      புவி அறிவியல் அமைச்சகம்

      கொங்கன் பகுதியின் ஒரு சில இடங்களில் அடுத்த 24 மணிநேரத்திற்கு அதி கனமழை எச்சரிக்கை; குஜராத் பிராந்தியத்துக்கு ஜூலை 4 முதல் 6 வரையான காலத்துக்கு அதி கனமழை எச்சரிக்கை
      Posted On: 04 JUL 2020 9:11PM by PIB Chennai


    இந்திய வானிலை ஆய்வு மையத்தின் தேசிய வானிலை முன்கணிப்பு மையம் /புதுதில்லியில் உள்ள பிராந்திய வானிலை மையம் வெளியிட்டுள்ள அறிவிப்பு:


    ♦ மேற்கு கடற்கரைப் பகுதிகளில் அரபிக்கடலிலிருந்து வலிமையான ஈரப்பதத்துடன் மேற்கு /தென்மேற்கிலிருந்து வரும் காற்று மற்றும் தெற்கு குஜராத் மற்றும் அதனை ஒட்டிய பகுதிகளில் கீழ் வெப்ப மண்டலத்தில் புயல் சுழற்சி ஆகியவை இணைந்துள்ளதால், குஜராத் மாநிலத்தில் அடுத்த 4 முதல் 5 நாட்களில் பரவலாக கனமழை முதல் மிக கனமழை வரை பெய்ய அதிக வாய்ப்புகள் உள்ளன. இதே போல, கொங்கன் மற்றும் கோவா பகுதியில் அடுத்த 2 நாட்களுக்கு கனமழை முதல் மிக கனமழைக்கு வாய்ப்பு உள்ளது. கொங்கன் பகுதியில் அடுத்த 24 மணிநேரத்துக்கு ஓரிரு இடங்களில் மிக கனமழை பெய்யவும் வாய்ப்பு உள்ளது; இதேபோல, ஜூலை 4 முதல் 6 வரையான காலத்தில் குஜராத் பிராந்தியத்திலும், சௌராஷ்டிரா மற்றும் கட்ச் பகுதியில் அடுத்த 4 நாட்களுக்கும் மிக கனமழை பெய்ய வாய்ப்பு உள்ளது.


    ♦ வங்கக்கடலின் மேற்கு மத்திய மற்றும் அதனையொட்டிய வடமேற்கில் , ஆந்திரப்பிரதேசத்தின் வடக்குக் கடலோரம் மற்றும் ஒடிசாவின் தெற்குக் கடலோரத்தில் , கடல் மட்டத்திலிருந்து 7.6 கி . மீ ., உயரம் வரை புயல் சுழற்சி நிலவி வருகிறது . இதன் காரணமாக , கிழக்கு மற்றும் அதனை ஒட்டிய மத்திய இந்திய பகுதிகளில் அடுத்த 4 முதல் 5 நாட்களுக்கு குறிப்பிட்ட சில பகுதிகளில் கனமழை முதல் மிக கனமழை பெய்வதுடன் , பரவலாக மழை அல்லது இடிக்கு அதிக வாய்ப்புள்ளது .


    ♦ சராசரி கடல் மட்டத்தில் உள்ள குறைந்த காற்றழுத்தம் , வழக்கமான நிலைக்கு அருகே உள்ளது. இது 24 மணி நேரத்தில், குறிப்பிட்ட பகுதியிலேயே இருக்க அதிக வாய்ப்புள்ளது. அரபிக்கடலிலிருந்து தாழ்வான வெப்பமண்டல அளவில் உள்ள மேற்கு/தென்மேற்கில் வலுவான ஈரப்பத இணைப்பு, வடமேற்கு இந்தியாவில் உள்ள நிலப்பகுதியிலும் நீடிக்க வாய்ப்புள்ளது. இதன் காரணமாக, அடுத்த 4 முதல் 5 நாட்களுக்கு வடமேற்கு இந்திய பகுதிகளில் பரவலான மழையும், குறிப்பிட்ட சில பகுதிகளில் கனமழையும் பெய்ய வாய்ப்புள்ளது.


    ♦ பயங்கர இடி மற்றும் மின்னலுக்கு வாய்ப்பு உள்ள பகுதிகள் : ஜம்மு பிராந்தியம் , இமாச்சலப்பிரதேசம் , உத்தராகண்ட் , உத்தரப்பிரதேசம் , மத்தியப்பிரதேசம் , கிழக்கு ராஜஸ்தான் , சத்தீஷ்கர் , ஜார்க்கண்ட் , பீகார் , கடலோர ஆந்திரப்பிரதேசம் மற்றும் ஏனாம் , ஒடிசா , கங்கையை ஒட்டிய மேற்குவங்கம் மற்றும் குஜராத் மாநிலங்களில் அடுத்த 12 மணிநேரத்துக்கு மிதமானது முதல் தீவிரமானது வரை இடி மற்றும் மின்னலுக்கு அதிக வாய்ப்பு உள்ளது.


    *****

    
    
    (Release ID: 1636665) Visitor Counter : 8
    
    
      Read this release in: English , Urdu , Hindi , Manipuri