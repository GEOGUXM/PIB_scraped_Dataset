      நுகர்வோர் நலன், உணவு மற்றும் பொது விநியோகம் அமைச்சகம்

      தேசிய உணவுப் பாதுகாப்பு சட்டத்தின் கீழ் பயன்பெறும் புலம்பெயர்ந்த பயனாளிகளுக்கு, ஒரே நாடு ஒரே குடும்ப அட்டைத் திட்டத்தின் கீழ், மானியவிலை உணவு தானியங்கள் தற்போது 20 மாநிலங்கள்/யூனியன் பிரதேசங்களில் தடையின்றி விநியோகிக்கப்படுகின்றன; பிற அனைத்து மாநிலங்கள்/ யூனியன் பிரதேசங்களை மார்ச் 2021-க்கு முன் ஒருங்கிணைக்க இலக்கு நிர்ணயிக்கப்பட்டுள்ளது.
      Posted On: 18 JUL 2020 12:28PM by PIB Chennai


    ஒரே நாடு ஒரே குடும்ப அட்டைத் திட்டம் , எந்த மாநிலத்திலும் பயன்படுத்தும் விதமாக , ஆகஸ்ட் 2019- இல் 4 மாநிலங்களில் தொடங்கப்பட்டது . அதிலிருந்து , மொத்தம் 20 மாநிலங்கள் / யூனியன் பிரதேசங்கள் , இத்திட்டத்தின் கீழ் ஒருங்கிணைக்கப்பட்டு , நாட்டின் எந்தப் பகுதிக்கும் மாற்றத்தக்க வகையில் ஜுன் 2020 முதல் ஒருங்கிணைக்கப்பட்டுள்ளன . எனவே , 20 மாநிலங்கள் / யூனியன் பிரதேசங்களில் உள்ள தேசிய உணவுப் பாதுகாப்புச் சட்ட குடும்ப அட்டைதாரர்களுக்கு , இந்த வசதி ஏற்படுத்தப்பட்டுள்ளது . ஆந்திரப்பிரதேசம் , தெலங்கானா , கேரளா , கர்நாடகா , கோவா , மகாராஷ்டிரா , குஜராத் , தாத்ரா, நாகர்ஹவேலி மற்றும் டாமன், டையூ , பஞ்சாப் , ஹரியானா , ஹிமாச்சலப்பிரதேசம் , உத்தரப்பிரதேசம் , ஒடிசா , பீகார் , ஜார்கண்ட் , சிக்கிம் , திரிபுரா , மத்தியப்பிரதேசம் , மற்றும் ராஜஸ்தான் ஆகிய மாநிலங்களில் இத்திட்டம் நடைமுறைக்கு வந்துள்ளது .


    தற்போது , ஜம்மு காஷ்மீர் , மணிப்பூர் , நாகாலாந்து மற்றும் உத்தராகண்ட் ஆகிய 4 மாநிலங்கள் / யூனியன் பிரதேசங்களில் சோதனை அடிப்படையில் இத்திட்டம் செயல்படுத்தி முடிக்கப்பட்டு , ஒரே நாடு ஒரே குடும்ப அட்டைத் திட்டத்தின் கீழ் விரைவில் நாட்டின் எந்தப்பகுதிக்கும் மாற்றத்தக்க விதமாக வகை செய்யப்பட்டுள்ளது . இது தவிர , மாநிலங்களிடையே மாற்றிக் கொள்ளத் தேவையான இணையதள சேவைகளும் உருவாக்கப்பட்டு , தேசிய அளவிலான கட்டுப்பாட்டு வசதி வாயிலாக கண்காணிப்பதற்கான வசதியும் இந்த மாநிலங்கள் / யூனியன் பிரதேசங்களில் செயல்பாட்டிற்கு வந்துள்ளன . குடும்ப அட்டையில் பெயர் இடம்பெற்றுள்ள ஆதார் எண் வசதியுடைய , குடும்ப உறுப்பினர் யார் வேண்டுமானாலும் , தமது அடையாளத்தை உறுதிசெய்து , ரேசன் பொருள்களைப் பெற்றுச் செல்லலாம் . பொருள்களைப் பெறுவதற்காக , குடும்ப அட்டை அல்லது ஆதார் அட்டையை நியாய விலைக் கடைக்கு எடுத்துச் செல்லவோ , கொடுக்கவோ தேவையில்லை . பயனாளிகள் , தங்களது விரல் ரேகை அல்லது கண் இமை ஆதாரத்தைப் பயன்படுத்தி பொருள்களைப் பெற்றுக் கொள்ளலாம் .


    *******

    
    
    (Release ID: 1639620) Visitor Counter : 24
    
    
      Read this release in: Telugu , Assamese , Punjabi , Odia , Bengali , English , Urdu , Hindi , Marathi , Manipuri , Malayalam