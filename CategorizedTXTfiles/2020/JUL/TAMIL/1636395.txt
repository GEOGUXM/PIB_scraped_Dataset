      மனித வள மேம்பாட்டு அமைச்சகம்

      “வல்லமை வெல்லுமே” திட்டம் மனிதவள - விளையாட்டுத் துறைகளின் அமைச்சர்கள் தொடங்கி வைத்தனர்.
      Posted On: 03 JUL 2020 8:40PM by PIB Chennai


    மத்திய அரசு உருவாக்கிய வல்லமை இந்தியா பிரசாரம் (Fit India campaign) இன்று ( ஜூலை 3) தொடங்கப்பட்டது . இந்தப் பிரசாரத்தை மத்திய மனிதவள மேம்பாட்டுத் துறை அமைச்சர் ரமேஷ்குமார் பொக்ரியால் நிஷாங்க் , விளையாட்டு – இளைஞர் நலத்துறை அமைச்சர் கிரண் ரிஜுஜு ஆகியோர் தொடங்கி வைத்து , மாணவர்களுடன் ஆன்லைனில் உரையாடினர் .


    வல்லமை இந்தியா பிரசாரத்தின் (Fit India campaign) கீழ் “ வல்லமை இந்தியா வெல்லுமே ” (Fit Hai To Hit Hai India) என்ற பிரசார இயக்கத்தின் தொடக்க நிகழ்ச்சியில் , ஒலிம்பிக் பதக்கம் பெற்ற வீராங்கனை பி . வி . சிந்து , இந்திய கால்பந்தாட்ட அணியின் தலைவர் சுனீல் சேத்ரி ஆகியோர் பங்கேற்றனர் .


    பங்கேற்ற அனைவரும் மக்கள் வலிமையோடு இருக்க வேண்டியதன் அவசியத்தையும் முக்கியத்துவத்தையும் விவரித்தனர் . இதுபோன்ற வல்லமை இந்தியா பிரசாரத்தை (Fit India campaign) ஒட்டி , பல நிகழ்ச்சிகளை இந்திய விளையாட்டு ஆணையகமும், மனித வள மேம்பாட்டு அமைச்சகமும் இணைந்து நடத்துகின்றன .


    நிகழ்ச்சியில் பேசிய அமைச்சர் ரமேஷ்குமார் பொக்ரியால் பேசியதாவது :


    “ இந்த வல்லமை இந்தியா பிரசாரத்தில் (Fit India campaign) குறுகிய காலத்திலேயே ஏராளமானோர் கலந்து கொள்கிறார்கள் . பிரதமர் நரேந்திர மோடியின் அழைப்பின் பேரில் , ஏராளமானோர் தினமும் உடற்பயிற்சி செய்கிறார்கள் .


    வல்லமை இந்தியா செயல்பாட்டுத் திட்டத்தின் ( Fit India Active Day program) கீழ் பள்ளி செல்லும் குழந்தைகளுக்குப் புதிதாக உடற்பயிற்சிகள் தரப்படும் என்று அமைச்சர் நிஷாங்க் மத்திய இடைநிலைக் கல்வி வாரியம் (CBSE) ஏப்ரல் மாதம் அறிவித்தது .


    நாடு முழுவதும் உள்ள 13,868 பள்ளிகள் இந்தப் பயிற்சித் திட்டத்தில் இணைந்துள்ளன . அவற்றுள் 11,682 பள்ளிகள் வல்லமை இந்தியா கொடியைப் (Fit India flag) பெற்றுள்ளன . தொற்று அபாயம் உள்ள இந்த நிலையில் , நாம் அனைவரும் உடல் நலத்தைப் பேணிப் பாதுகாக்க வேண்டும் . அதைப் போல் மாணவர்களும் ஆரோக்கியத்துடன் இருந்தால் தான் நோயை எதிர்த்து வெற்றியடைய முடியும் என அறிவுறுத்த வேண்டும் . ஆரோக்கியம் உள்ளவரிடம் உள்ள நோய் எதிர்ப்பு அனைத்து நோய்களையும் விரட்டியடிக்கும் .


    நாடு முழுவதும் உள்ள மாணவர்கள் அனைவரும் உடல்நலத்தையும் சுகாதாரப் பழக்க வழக்கங்களையும் அன்றாட நடைமுறையில் இணைத்துக் கொள்வர் என்று நம்புகிறேன் ” என்று ரமேஷ்குமார் பொக்ரியால் பேசினார் .


    நிகழ்ச்சியில் அமைச்சர் கிரண் ரிஜுஜு பேசியதாவது :


    “ பாரதப் பிரதமர் , நம் நாட்டின் அனைத்து மக்களும் வலிமையுடனும் ஆரோக்கியத்துடனும் இருக்க வேண்டும் என்று தொடர்ந்து உத்வேகம் ஊட்டி வருகிறார் .


    இந்தியா வலிமையாக இருந்தால் தான் இந்தியா முன்னேற்றப் பாதையில் பீடு நடை போடும் என்று உறுதிபட நம்புகிறோம் . இந்த நிலையில் வல்லமை இந்தியா பிரசாரத்தை மட்டும் நாங்கள் தொடங்கவில்லை . யோகாசனத்தின் முக்கியத்துவத்தையும் உலகுக்குத் தெரிவித்து வருகிறோம் .


    இத்தகைய நிலையில் , அரசு தற்போது குழந்தைகளையும் வல்லமை இந்தியா திட்டத்தில் இணைத்து வருகிறது . குழந்தைகள் தான் நம் நாட்டின் எதிர்காலம் . இந்த வல்லமை இந்தியா பிரசாரத்தின் மூலம் அவர்கள் உடல் ரீதியிலும் மன ரீதியிலும் வலிமையோடு இருக்கும்படி பாடுபட்டு வருகிறோம் ”


    இவ்வாறு ரிஜுஜு பேசினார் .


    மாணவர்களுக்கு உத்வேகமும் ஊக்கமும் அளிக்கும் இந்தப் பிரசார இயக்கத்தில் விளையாட்டு வீரர்கள் , வீராங்கனைகள் இணைந்துள்ளனர் . உலகப் புகழ் பெற்ற பாட்மின்டன் விளையாட்டு வீராங்கனை பி . வி . சிந்து , இந்தியக் கால்பந்தாட்ட அணையின் தலைவர் சுனீல் சேத்ரி ஆகியோர் தங்களது அனுபவங்களைப் பகிர்ந்து கொண்டனர் . உடலை ஆரோக்கியமாகவும், வலிமையாகவும் வைத்துக்கொள்வதன் முக்கியத்துவத்தை அவர்கள் எடுத்துரைத்தனர் .


    ****

    
    
    (Release ID: 1636395) Visitor Counter : 10
    
    
      Read this release in: Punjabi , English , Hindi , Manipuri