      ஊரக வளர்ச்சி அமைச்சகம்

      டிஜிட்டல் இந்தியா நில ஆவணங்கள் நவீனப்படுத்துதல் திட்டத்தின் சிறந்த நடைமுறைகள் குறித்த கையேட்டை மத்திய ஊரக வளர்ச்சி மற்றும் பஞ்சாயத் ராஜ் அமைச்சர் திரு. நரேந்திர சிங் தோமர் வெளியிட்டார்.
      Posted On: 31 JUL 2020 7:39PM by PIB Chennai


    டிஜிட்டல் இந்தியா நில ஆவணங்கள் நவீனப்படுத்துதல் திட்டத்தின் சிறந்த நடைமுறைகள் குறித்த கையேட்டை மத்திய ஊரக வளர்ச்சி மற்றும் பஞ்சாயத் ராஜ் அமைச்சர் திரு . நரேந்திர சிங் தோமர் இன்று வெளியிட்டார் . இத்திட்டம் நடைமுறைப்படுத்தப்பட்டதில் இருந்து , பிராந்திய மற்றும் தேசிய கருத்தரங்குகளில் மாநிலங்கள் தெரிவித்த கருத்துகளின் அடிப்படையில் , ஊரக வளர்ச்சி அமைச்சகத்தின் , நில வளத் துறை இதனை உருவாக்கியுள்ளது .


    தேசிய கொள்கை வழிமுறைகளின் படி , நில ஆவண நவீனப்படுத்துதலில் பின்பற்றப்படும் சிறந்த நடைமுறைகள் இந்தக் கையேட்டில் பட்டியலிடப்பட்டுள்ளன . கர்நாடகா , ஆந்திரா , குஜராத் , அரியானா , மகாராஷ்டிரா , திரிபுரா , இமாச்சலப் பிரதேசம் , ஜார்க்கண்ட் , ராஜஸ்தான் ஆகிய ஒன்பது மாநிலங்களில் மேற்கொள்ளப்பட்ட ஆய்வின் அடிப்படையிலும் இது உருவாக்கப்பட்டுள்ளது . ( பதிவு , மாற்றம் , அளவீடு , தீர்வு , நில கையகப்படுத்துதல் போன்ற ) பல்வேறு நடைமுறைகளை அமல்படுத்துவதில் ஏற்படும் இடைவெளிகளையும் , தொழில்நுட்ப முன்முயற்சிகள் , சட்டப்பூர்வ நிறுவன அம்சங்கள் ஆகியவற்றையும் இது நிறைவு செய்கிறது .


    இந்த நிகழ்ச்சியில் உரையாற்றிய திரு . நரேந்திர சிங் தோமர் , நல்லிணக்கமான , முன்னேற்றம் கொண்ட எந்த சமுதாயத்திலும் , சிறந்த நில ஆவண முறைகள் அவசியத் தேவையாகும் என்று கூறினார் . பல ஆண்டுகளாக , தவறுகள் அற்ற , தவறுகள் செய்யமுடியாத , எளிதாக அணுகக்கூடிய நில ஆவணங்களை ஏற்படுத்துதல் இந்தியாவின் நோக்கமாக இருந்து வந்துள்ளது . டிஜிட்டல் இந்தியா நில ஆவணங்கள் நவீனப்படுத்துதல் திட்டத்தை நடைமுறைப்படுத்துவதில் உள்ள பல்வேறு அச்சுறுத்தல்கள் , சவால்கள் , பிரச்சினைகளுக்குத் தீர்வு காண்பதில் கவனம் செலுத்தும் வகையில் , பல்வேறு சிறந்த நடைமுறைகளின் தொகுப்பாக இந்தக் கையேடு உள்ளது .


    

    
    (Release ID: 1642725) Visitor Counter : 14
    
    
      Read this release in: English , Marathi , Hindi , Manipuri , Punjabi