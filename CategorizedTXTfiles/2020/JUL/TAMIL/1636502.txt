      சுகாதாரம் மற்றும் குடும்ப நலத்துறை அமைச்சகம்

      கொவிட்-19 குறித்த அண்மைச் செய்திகள்
      சிகிச்சை பெறுபவர்களை விட குணமடைந்தோர் எண்ணிக்கை சுமார் 1.6 லட்சம் அதிகம்
      
      குணமடைந்தோர் விகிதம் 60.81 சதவீதம்
      
      95 லட்சத்துக்கும் அதிகமான மாதிரிகள் சோதனை
      Posted On: 04 JUL 2020 5:10PM by PIB Chennai


    கோவிட் -19 நோயிலிருந்து குணமடைபவர்களின் எண்ணிக்கை தொடர்ந்து அதிகரித்து வருகிறது.


    மாநிலங்கள் /யூனியன் பிரதேசங்களுடன் இணைந்து மத்திய அரசு மேற்கொண்டு வரும் கோவிட்-19 தடுப்பு, கட்டுப்பாடு மற்றும் மேலாண்மை ஆகிய ஒருங்கிணைந்த நடவடிக்கையால், இன்று வரை, 1,58,793 பேர், கோவிட்-19 நோய்க்கு சிகிச்சை பெற்று வருபவர்களை விட அதிகமாக குணமடைந்துள்ளனர். இதன் பயனாக, குணமடைந்தோர் விகிதம் 60.81 சதவீதமாக உயர்ந்துள்ளது.


    கடந்த 24 மணி நேரத்தில், மொத்தம் 14,335 கோவிட்-19 நோயாளிகள் குணமடைந்துள்ளனர். இதையும் சேர்த்து மொத்தம் 3,94,226 பேர் இதுவரை குணமடைந்துள்ளனர்.


    தற்போது , 2,35,433 பேர் பாதிக்கப்பட்டு , சிகிச்சை பெற்று வருகின்றனர். இவர்கள் மருத்துவக் கண்காணிப்பில் இருந்து வருகின்றனர்.


    நாட்டில் சோதனைக்கூடக் கட்டமைப்பை விரிவுபடுத்தும் முயற்சியே , நாளுக்கு நாள் எண்ணிக்கை அதிகரிக்கக் காரணமாகும். நாட்டில் தற்போது, 780 அரசு ஆய்வகங்கள், 307 தனியார் சோதனைக்கூடங்கள் உள்பட, 1087 சோதனைக்கூடங்கள் இயங்கி வருகின்றன. அவை வருமாறு;


    ரியல் -டைம் ஆர்டி பிசிஆர் அடிப்படையிலான சோதனைக்கூடங்கள் ; 584 ( அரசு-366+ தனியார்- 218)


    ட்ரூநேட் அடிப்படையிலான சோதனைக் கூடங்கள் ; 412 ( அரசு- 381+ தனியார்-31)


    சிபிஎன்ஏஏடி அடிப்படையிலான சோதனைக் கூடங்கள் ; 91( அரசு-33+ தனியார்-58)


    ‘’சோதனை, கண்டுபிடித்தல், சிகிச்சை அளித்தல்’’ உத்தியின் ஒரு பகுதியாக மேற்கொள்ளப்படும் மக்களை மையப்படுத்திய பல்வேறு நடவடிக்கைகள் கோவிட்-19 சோதனையில் காணப்பட்ட இடையூறுகளை அகற்றியுள்ளது. மாநிலங்கள்/யூனியன் பிரதேசங்களில் மேற்கொள்ளப்படும் பரவலான பரிசோதனை வசதிகள் காரணமாக, ஒவ்வொரு நாளும் சோதிக்கப்படும் மாதிரிகளின் எண்ணிக்கை அதிகரித்து வருகிறது. கடந்த 24 மணி நேரத்தில், 2,42,383 மாதிரிகள் சோதிக்கப்பட்டுள்ளன. இதுவரை , மொத்தம் 95,40,132 மாதிரிகள் பரிசோதிக்கப்பட்டுள்ளன.


    கோவிட் -19 தொற்றுக்கான மருத்துவ சிகிச்சை மேலாண்மை விதிமுறைகள் மத்திய சுகாதாரம் மற்றும் குடும்ப நல அமைச்சகத்தால் அவ்வப்போது மேம்படுத்தப்பட்டு வருகிறது.


    மேம்படுத்தப்பட்ட தகவல்களை பின்வரும் தளத்தில் காணலாம் ;


    https://www.mohfw.gov.in/pdf/UpdatedClinicalManagementProtocolforCOVID19dated03072020.pdf


    கோவிட் -19 குறித்த தொழில்நுட்ப விஷயங்கள், வழிகாட்டுதல்கள், அறிவுரைகள் பற்றிய அனைத்து அதிகாரபூர்வ , அண்மைத் தகவல்களுக்கு தயவுசெய்து இந்தத் தளங்களை அணுகவும்; https://www.mohfw.gov.in/ மற்றும் @MoHFW_INDIA .


    தொழில்நுட்பம் தொடர்பான கேள்விகளை technicalquery.covid19@gov.in என்ற தளத்துக்கு அனுப்பலாம் . மற்ற கேள்விகளுக்கு ncov2019@gov.in மற்றும் @CovidIndiaSeva என்ற தளங்களை அணுகலாம் .


    கோவிட் -19 பற்றிய தகவல் ஏதேனும் தேவையென்றால், தொடர்பு கொள்ள வேண்டிய மத்திய சுகாதாரம் மற்றும் குடும்பநலத்துறை அமைச்சகத்தின் உதவி மைய எண்கள்; +91-11-23978046 or 1075 ( கட்டணமில்லா தொலைபேசி ). மாநிலங்கள், யூனியன் பிரதேசங்களின் உதவி மைய எண்கள் பட்டியல் https://www.mohfw.gov.in/pdf/coronvavirushelplinenumber.pdf என்ற தளங்களில் கிடைக்கும் .


    ****

    
    
    (Release ID: 1636502) Visitor Counter : 9
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Gujarati , Odia , Telugu , Malayalam