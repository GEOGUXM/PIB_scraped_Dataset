      ரெயில்வே அமைச்சகம்

      கரியமில வாயு உமிழ்வு முற்றிலும் இல்லா வெகுஜன போக்குவரத்து அமைப்பாக 2030க்குள் தன்னை மாற்றிக்கொள்ள உறுதியான நடவடிக்கைகளை துரித கதியில் இந்திய ரயில்வே எடுக்கிறது
      Posted On: 06 JUL 2020 2:48PM by PIB Chennai


    தனது பயன்படாத காலி இடங்களில் சூரிய சக்தி ஆலைகளை பெரிய அளவில் நிறுவ ரயில்வே அமைச்சகம் முடிவெடுத்துள்ளது .


    இந்திய ரயில்வேயை கரியமில வாயு உமிழ்வு முற்றிலும் இல்லாத வெகுஜன போக்குவரத்தாக மாற்றும் ரயில்வே அமைச்சர் திரு . பியூஷ் கோயலின் நோக்கத்தை அடைய சூரிய சக்தியின் பயன்பாடு உதவும் .


    புதிதாக நிறுவப்படும் சூரிய சக்தித் திட்டங்கள் இந்திய ரயில்வேயின் தற்போதைய தேவையை நிறைவேற்றி , மின்சக்தி தற்சார்பு அடைந்த முதல் போக்குவரத்து நிறுவனமாக அதை மாற்றும் . இது இந்திய ரயில்வேயைப் பசுமையாக்குவதோடு , சுய - சார்பானதாகவும் ஆக்கும் .


    சுற்றுச்சூழலுக்குத் தீங்கு விளைவிக்காத மின்சாரத்தின் கொள்முதலில் இந்திய ரயில்வே முன்னோடியாக இருக்கிறது . எம் சி எப் ரேபரேலியில் ( உத்திரப் பிரதேசம் ) நிறுவப்பட்ட 3 மெகாவாட் சூரிய ஒளி ஆலை உட்பட பல்வேறு சூரிய ஒளித் திட்டங்களில் இருந்து மின்சாரக் கொள்முதலை அது தொடங்கியுள்ளது . இந்திய ரயில்வேயின் பல்வேறு நிலையங்கள் மற்றும் கட்டிடங்களில் சுமார் 100 மெகாவாட் அதிகபட்ச சக்தி கொண்ட கூரை மீது நிறுவப்படும் சூரிய மின்சக்தி அமைப்புகள் ஏற்கனவே அமைக்கப்பட்டுள்ளன .


    மேலும் , மேல்நிலை இழுவை அமைப்புடன் நேரடியாக இணைக்கப்படக்கூடிய 1.7 மெகவாட் அதிகபட்ச சக்தி கொண்ட திட்டம் ஒன்று பினாவில் ( மத்தியப் பிரதேசம் ) நிறுவப்பட்டு , சோதனைகள் தற்போது முழுவீச்சில் நடந்து வருகின்றன . 15 நாட்களுக்குள் இது தொடங்கப்படும் என்று எதிர்பார்க்கப்படுகிறது . பாரத மிகு மின் நிறுவனத்துடன் இணைந்து இந்திய ரயில்வேயால் உலகிலேயே முதல் முறையாக இந்தத் திட்டம் நிறுவப்பட்டுள்ளது . நேரடி மின்சாரத்தை ஒரு முனை மாற்று மின்சாரமாக மாற்றி ரயில்வேயின் மேல்நிலை இழுவை அமைப்புடன் நேரடியாக இணைக்கப்படக்கூடிய புதுமையான தொழில்நுட்பத்தை இது உள்ளடக்கியுள்ளது . பினா இழுவை துணை மின் நிலையத்தின் அருகில் இந்த சூரிய சக்தி ஆலை அமைக்கப்பட்டுள்ளது . வருடத்துக்கு சுமார் 25 லட்சம் அலகுகள் மின்சாரத்தை இது உற்பத்தி செய்து , ரயில்வேக்கு ஒவ்வொரு வருடமும் சுமார் ரூ 1.37 கோடியை இது மிச்சப்படுத்தும் .


    இந்தப் புதுமையான திட்டத்தை வெற்றிகரமாக செயல்படுத்த இந்திய ரயில்வே மற்றும் பாரத மிகு மின் நிறுவன அதிகாரிகள் ஓய்வின்றி உழைத்தனர் . பெருநிறுவன சமூக பொறுப்புத் திட்டத்தின் கீழ் இந்தத் திட்டத்தை பாரத மிகு மின் நிறுவனம் எடுத்துக்கொண்டது . கொவிட் -19 பொதுமுடக்கம் மற்றும் அதைத் தொடர்ந்து ஏற்பட்ட பொருள்கள் மற்றும் பணியாளர்கள் பற்றாக்குறைகளுக்கு இடையிலும் , இந்திய ரயில்வே மற்றும் பாரத மிகு மின் நிறுவனம் ஒன்றிணைந்து உழைத்து , ஒப்பந்தம் கையெழுத்திடப்பட்ட 9 அக்டோபர் , 2019- இல் இருந்து வெறும் எட்டே மாதங்களில் இந்தப் பணியை நிறைவேற்றி உள்ளன .

    
    
    (Release ID: 1636802) Visitor Counter : 21
    
    
      Read this release in: Punjabi , Hindi , Odia , Malayalam , English , Urdu , Marathi , Manipuri , Bengali