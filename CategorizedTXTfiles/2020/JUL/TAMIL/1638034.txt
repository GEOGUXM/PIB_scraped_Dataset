      சுகாதாரம் மற்றும் குடும்ப நலத்துறை அமைச்சகம்

      கொவிட்-19 பற்றிய அண்மைச் செய்திகள்
      
      கொவிட்-19 தொற்றைக் கட்டுப்படுத்த மேற்கொள்ளப்படும் மருத்துவ சிகிச்சை மேலாண்மை உத்திக்கான தரம்.
      Posted On: 11 JUL 2020 4:51PM by PIB Chennai


    கோவிட் --19 தொற்றைக் குணப்படுத்த மருந்து இல்லாததால் , பொதுவாக அறிகுறியற்ற அடிப்படையில் கோவிட் -19 சிகிச்சை அணுகுமுறை மேற்கொள்ளப்படுகிறது . உடலில் நல்ல நீரேற்றத்தைப் பராமரிக்க வேண்டியது முக்கியமாகும் . அறிகுறியின் தீவிரத் தன்மையைப் பொறுத்து லேசானது , மிதமானது , தீவிரமானது என கோவிட் -19 நோயாளிகள் மூன்று விதமாகப் பிரிக்கப்படுகின்றனர் . நோய்க்கு மருந்து இல்லாத நிலையில் , லேசான , மிதமான , தீவிரமான நோய்த் தொற்றுக்கு , மத்திய சுகாதாரம் மற்றும் குடும்ப நல அமைச்சகம் விதித்துள்ள சிகிச்சை மேலாண்மை விதிமுறையின்படி , மேற்கொள்ளப்படும் அணுகுமுறையே சிறந்தது என்று , 10.07.2020 அன்று மாநிலங்களுடன் நடைபெற்ற காணொளிக் காட்சியிலும் , “ மாநிலங்கள் / யூனியன் பிரதேசங்களின் கோவிட் நோய் மேலாண்மை – சிறப்பான மையங்கள் ’’ என்பது குறித்த மெய்நிகர் கூட்டத்திலும் , ஐசிஎம்ஆர் , புதுதில்லி எய்ம்ஸ் ஆகியவை வலியுறுத்தின .


    மிதமான , தீவிரத் தொற்றுக்கு , விதிமுறைகளின் படி , போதுமான ஆக்சிஜன் ஆதரவு , உரிய நேரத்தில் சரியான முறையில் வழங்கப்படும் எதிர்விளைவு மருந்துகள் , பரவலாகக் கிடைக்கக்கூடிய , செலவு குறைவான கோர்ட்டிகோ ஸ்டீராய்டுகள் ஆகியவற்றை கோவிட் -19 தொற்றுக்கான சிகிச்சையாகக் கருதலாம் . லேசான தொற்றுக்கு , மொத்த பாதிப்பில் சுமார் 80 சதவீதம் ஹைடிராக்சி குளோரோகுயின் பரிந்துரைக்கப்பட்டது . இந்த வகையிலான தரமான சிகிச்சை உத்திகள் நல்ல பலனை அளித்துள்ளன .


    கோவிட் -19 தொற்றுக்கு செயல்திறன் மிக்க சிகிச்சைகளை மேற்கொள்ள , சிகிச்சை மேலாண்மை விதிமுறைகளில் குறிப்பிடப்படாத பல்வேறு மருந்துகள் ‘’ கண்டறியும் சிகிச்சைகளாக ’’ பரிசீலிக்கப்படுகின்றன . குறிப்பிட்ட வகை நோயாளிகளுக்கு இவற்றைப் பயன்படுத்தலாம் . இந்த மருந்துகளை பகிரப்பட்ட முடிவுகளின் அடிப்படையில் நோயாளிகளுக்குத் தெரிவித்த பின்னர் வழங்கப்படுகிறது . இந்த மருந்துகள் இன்னும் இந்திய மருந்து தலைமைக் கட்டுப்பாட்டாளரால் அங்கீகரிக்கப்படவில்லை . அவசர கால கோவிட் நோயாளிகளுக்கு மட்டும் இவை அனுமதிக்கப்படுகின்றன . இத்தகைய மருந்துகளை ஆராயாமல் பயன்படுத்துவது , நல்லதை விட தீமைக்கு வழிவகுக்கக்கூடும் என சிறப்பான செயல்பாட்டுக்குப் பெயர் பெற்ற மருத்துவக் கல்லூரி மருத்துவமனைகள் மற்றும் மாநிலங்களுக்கு ஐசிஎம்ஆர் மற்றும் தில்லி எய்ம்ஸ் எச்சரித்துள்ளன .


    மிதமான மற்றும் தீவிரத்தன்மை உள்ள நோயாளிகளுக்கு ரெம்டெசிவிர் மருந்தை பரிந்துரைப்பது , மருத்துவ முன்னேற்றத்தைத் தாமதப்படுத்தக் கூடும் என்பதற்கு ஆதாரம் உள்ளதாக மாநிலங்களுக்கு நினைவுபடுத்தப்படுகிறது . இருப்பினும் , இறப்பு விகிதக் குறைப்பு விஷயத்தில் இதனால் பலன் இல்லை . இவை கல்லீரல் , சிறுநீரகங்களில் மோசமான பாதிப்பை ஏற்படுத்தக்கூடும் என்பதால் , அதீத கவனத்துடன் இவற்றைப் பயன்படுத்த வேண்டும் . இதேபோல , டொசிலிசுமாப் – க்கான ஆய்வுகளும் இறப்பு விகிதக் குறைப்பில் எந்த பலனையும் அளிக்கவில்லை . இருப்பினும் , தீவிரப் பாதிப்புள்ள நோயாளிகளுக்கு இதைப் பயன்படுத்தும் போது , முறையான தகவல் ஒப்புதல் தேவையாகும் . இந்த மருந்தின் பாதிப்பு ‘ சைக்கோட்டைன் புயல்’ எனக் குறிப்பிடப்படுவதால் , இதைப் பரவலாக பயன்படுத்துவதை ஊக்குவிக்கக்கூடாது .


    “ கண்டறியும் சிகிச்சைகள் ’’ அனைத்தும் , முறையான மருத்துவ வசதி கொண்ட மருத்துவமனைகளில் மட்டுமே மேற்கொள்ளப்பட வேண்டும் . தீவிரக் கண்காணிப்பு மேற்கொள்ளப்படும் மருத்துவமனைகளில் தான் , இதனால் ஏற்படும் சிக்கல்களைச் சமாளிக்க முடியும் . மருத்துவ சிகிச்சை என்பது ஆக்சிஜன் சிகிச்சையை ( மூக்கு வழியாக பிராணவாயு செலுத்துவது உள்பட ) ஸ்டீராய்டுகளை ( விலை குறைவான இவை பரவலாக கிடைக்கின்றன ) அளிப்பது ஆகியவற்றைத் தொடர்ந்து மேற்கொள்வது தான் சரி என ஐசிஎம்ஆர் தீவிரமாக வலியுறுத்துகிறது . நோயாளிகள் மற்றும் குடும்பத்தினருக்கு உளவியல் ஆலோசனை வழங்குவது , முன்கூட்டியே நோய் மற்றும் அறிகுறிகளை கண்டறிதல் உள்பட தரமான மருத்துவக் கவனிப்பு , ஆதரவான அணுகுமுறை , சரியான சமயத்தில் போதிய அளவு எதிர்ப்பு சக்தி அதிகரிப்பு மருந்துகளை அளிப்பது ஆகியவற்றையும் அது பரிந்துரைக்கிறது .


    ****

    
    
    (Release ID: 1638034) Visitor Counter : 20
    
    
      Read this release in: English , Urdu , Hindi , Marathi , Manipuri , Bengali , Punjabi , Odia , Telugu , Malayalam