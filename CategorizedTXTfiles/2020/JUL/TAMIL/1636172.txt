      அறிவியல் மற்றும் தொழில்நுட்பத்துறை

      உயிரி எரிபொருட்களின் பொருள் வழங்கு தொடர் குறித்து ஆய்வு செய்ய ஹைதராபாத் ஐஐடி செயற்கை நுண்ணறிவைப் (artificial intelligence) பயன்படுத்துகிறது
      Posted On: 03 JUL 2020 2:11PM by PIB Chennai


    உலகம் முழுவதிலும் அறிவியல் சமுதாயத்தினரிடையே உயிரி எரிபொருள் பரவலான கவனத்தை ஈர்த்து வருகிறது . புதைபடிவ எரிபொருளைப் பயன்படுத்தும் போது ஏற்படுகின்ற கார்பன் வெளியீட்டு அளவைக் குறைப்பதற்காக உலக அளவில் விடுக்கப்பட்டுள்ள அறைகூவலுக்கு பதிலளிக்கும் விதமாக , உயிரி எரிபொருள் குறித்த பணிகள் மேற்கொள்ளப்பட்டு வருகின்றன . இந்தியாவிலும் ஆராய்ச்சியாளர்கள் உயிரி எரிபொருள் குறித்த ஆய்வுகளை மேற்கொண்டு வருகிறார்கள் .


    ஹைதராபாதில் உள்ள இந்திய தொழில்நுட்ப கழகத்தின் ஆராய்ச்சியாளர்கள் இந்தியாவில் எரிபொருள் துறையில் உயிரி எரிபொருள்களை பயன்படுத்துவதில் உள்ள தடைகளையும் , பல்வேறு அம்சங்களையும் குறித்து புரிந்து கொள்வதற்கான கணக்கீட்டு வழிமுறைகளை பயன்படுத்தத் தொடங்கியுள்ளனர் .


    உயிரி எரிபொருள் விற்பனை செய்வதால் கிடைக்கும் வருவாய் , உற்பத்தியை மட்டும் அல்லாமல் , அந்தத் திட்டத்திற்கான மொத்த கால அளவிலும் கிரீன் ஹவுஸ் வாயு வெளியீட்டு சேமிப்பின் மூலமாகக் கிடைக்கும் கார்பன் கிரெடிட் மூலமாகவும் பயன்பெற முடியும் என்பதே இந்தப் பணியின் சிறப்பம்சம் .


    முதன்மையான எரிபொருளோடு பயோ எத்தனால் சேர்ப்பதால் ஏற்படும் செலவினம் பின்வருமாறு இருக்கும் என்று இந்த ஆய்வு மாதிரி காட்டுகிறது . உற்பத்தி செலவு 43 சதவிகிதம் , இறக்குமதி 25%, போக்குவரத்து 17 சதவிகிதம் , கட்டமைப்பு 15 சதவிகிதம் , கையிருப்பு 0.43 சதவிகிதம் . உத்தேசமான தேவையைப் பூர்த்தி செய்வதற்கு மொத்த திறனில் குறைந்தபட்சம் நாற்பது சதவிகிதமாவது இடுகை அளவு இருக்க வேண்டும் என்றும் இந்த ஆய்வு மாதிரி காண்பிக்கிறது .

    
    
    (Release ID: 1636172) Visitor Counter : 12
    
    
      Read this release in: Punjabi , English , Urdu , Hindi , Manipuri , Bengali