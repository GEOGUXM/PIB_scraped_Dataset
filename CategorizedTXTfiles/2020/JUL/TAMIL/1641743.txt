      நுகர்வோர் நலன், உணவு மற்றும் பொது விநியோகம் அமைச்சகம்

      இந்திய தர நிர்ணய அமைப்பின் செல்போன் செயலியான ‘BIS – Care’ மற்றும் இந்திய தர நிர்ணய அமைப்பின் மின்னணு-தர நிர்ணயம், இணக்க மதிப்பீடு மற்றும் பயிற்சி இணையதளத்தை திரு.ராம் விலாஸ் பாஸ்வான் தொடங்கிவைத்தார்
      Posted On: 27 JUL 2020 6:30PM by PIB Chennai


    இந்திய தர நிர்ணய அமைப்பின் செல்போன் செயலியான ‘BIS-Care’ மற்றும் நுகர்வோருக்கான இணையதளமான www.manakonline.in தர நிர்ணயம் , மின்னணு - இந்திய தர நிர்ணய அமைப்பின் இணக்க மதிப்பீடு மற்றும் பயிற்சி இணையதளத்தை , மத்திய நுகர்வோர் விவகாரங்கள் , உணவு மற்றும் பொது விநியோகத்துறை அமைச்சர் திரு . ராம் விலாஸ் பாஸ்வான் இன்று தொடங்கிவைத்தார் . ‘BIS-Care’ செல்போன் செயலியை எந்தவொரு ஆன்டிராய்டு தொலைபேசியிலும் பயன்படுத்தலாம் . இந்த செயலி , இந்தி மற்றும் ஆங்கில மொழிகளில் செயல்படுவதோடு , கூகுள் பிளே ஸ்டோரிலிருந்து இதனை இலவசமாக பதிவிறக்கம் செய்து கொள்ளலாம் . ஐ . எஸ் . ஐ . முத்திரை மற்றும் ஹால்மார்க் முத்திரை பொறிக்கப்பட்ட பொருட்களின் தரம் உண்மையானவையா என்பதை நுகர்வோர் பரிசோதிப்பதுடன் , இந்த செயலியைப் பயன்படுத்தி புகார் செய்யவும் முடியும் . நுகர்வோரின் நலனைப் பாதுகாக்க மத்திய அரசு பல்வேறு நடவடிக்கைகளை மேற்கொண்டு வருவதாகவும் அமைச்சர் தெரிவித்தார் .


    பொருட்களின் தர நிர்ணயம் நடைமுறைப்படுத்தப்படுவதை உறுதி செய்வதைக் கண்காணித்து சான்றிதழ் வழங்கும் பணியையும் இந்திய தர நிர்ணய அமைப்பு மேற்கொண்டு வருவதாகவும் , திரு . பாஸ்வான் தெரிவித்தார் . இந்திய தர நிர்ணய அமைப்பின் மின்னணு முறையிலான செயல்பாடுகள் நடைமுறைப்படுத்தப்படுவதை உறுதி செய்வதற்கான திறனை , இந்திய தர நிர்ணய அமைப்பு வலுப்படுத்தி வருவதாகவும் அமைச்சர் தெரிவித்தார் . அந்த அமைப்பின் அனைத்துப் பணிகளையும் ஒருங்கிணைக்கும் தளமான இந்த மின்னணு நடைமுறை , தொழிற்சாலைகள் மற்றும் சந்தை கண்காணிப்பு மற்றும் செல்போன் செயலி அடிப்படையிலான வளர்ச்சி மற்றும் செயற்கை நுண்ணறிவு சார்ந்த கண்காணிப்பு நடைமுறைகளையும் மேற்கொள்கிறது . தரம் மற்றும் தரமான பொருட்களைப் பற்றி நுகர்வோர் அறிந்து கொள்வதை உறுதி செய்வதோடு , தரமற்ற பொருட்களின் விநியோகத்தை ஒழிப்பதற்கான முயற்சிகளை மேற்கொள்வதும் அவசியம் என்று அவர் குறிப்பிட்டார் . நுகர்வோர் குழுக்களைப் பதிவு செய்தல் , திட்ட முன்மொழிவுகளை சமர்ப்பித்தல் மற்றும் அதற்கு ஒப்புதல் அளித்தல் போன்றவற்றோடு , புகார் மேலாண்மை குறித்த பணிகளில் நுகர்வோரை ஈடுபடுத்துவதற்கான இணையதளம் ஒன்றை இந்திய தர நிர்ணய அமைப்பு உருவாக்கி வருவதாகவும் அமைச்சர் தமது உரையின் போது தெரிவித்தார் .


    ஒரே தேசம் , ஒரே குடும்ப அட்டை திட்டத்தை நடைமுறைப்படுத்துவது குறித்து விவரித்த திரு . ராம் விலாஸ் பாஸ்வான் , தர நிர்ணயத்தில் நல்லிணக்கத்தை ஏற்படுத்தும் நோக்கோடு , நாட்டிலுள்ள பிற தர மேம்பாட்டு நிறுவனங்களை அங்கீகரிப்பதற்கான திட்டத்தையும் இந்திய தர நிர்ணய அமைப்பு உருவாக்கி வருவதாகக் கூறினார் . ஆய்வில் உள்ள இந்த முடிவு , விரைவில் செயல்படுத்தப்பட உள்ளது .


    குறு , சிறு மற்றும் நடுத்தரத் தொழில் நிறுவனங்களுக்கு உதவ வேண்டியதன் அவசியத்தை வலியுறுத்திய திரு . பாஸ்வான் , கோவிட் -19 பாதிப்பை எதிர்கொள்ளத் தேவையான பல்வேறு சலுகைகள் குறு , சிறு மற்றும் நடுத்தரத் தொழில் நிறுவனங்களுக்கு வழங்கப்பட்டு வருவதையும் சுட்டிக்காட்டினார் . தரக் குறியீடு வழங்குவதற்கான குறைந்தபட்சக் கட்டணம் 40% வரை குறைக்கப்பட்டிருப்பதாகக் கூறிய அவர் , எனினும் , இந்தக் கட்டணத்தை இரண்டு தவணைகளில் செலுத்துவதற்கான வாய்ப்பும் அளிக்கப்படுவதாகத் தெரிவித்தார் . உரிமத்தைப் புதுப்பிப்பதற்கான காலக்கெடுவும் , 2020 செப்டம்பர் 30- ந் தேதி வரை நீட்டிக்கப்பட்டுள்ளது .


    ****

    
    
    (Release ID: 1641743) Visitor Counter : 13
    
    
      Read this release in: English , Urdu , Marathi , Hindi , Bengali , Manipuri , Punjabi , Telugu