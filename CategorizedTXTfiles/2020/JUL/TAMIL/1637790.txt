      சிறப்பு சேவைகள் மற்றும் கட்டுரைகள்

      தேசிய வேளாண் மேம்பாட்டு திட்டம்
      
      தீவிர நெல் சாகுபடி முறை தமிழகத்தில் குறுவை சாகுபடியை ஊக்குவிக்கிறது

      Posted On: 10 JUL 2020 5:41PM by PIB Chennai

    கோவிட் -19 தொற்றால் ஏற்பட்டுள்ள சிரமநிலையிலிருந்து நாடு மீண்டு வருவதற்கு விவசாயிகளின் அயராத உழைப்பு நிச்சயம் உதவும் . வரும் நவம்பர் மாதம் வரை ரேசன் கடைகள் மூலம் , இலவச அரிசி அல்லது கோதுமை மற்றும் பருப்பு வகைகள் வழங்கப்படும் என்று பிரதமர் அறிவித்துள்ளார் . தமிழகத்தில் ஜூலை மாதத்துக்கான இலவச ரேசன் அரிசி வெள்ளிக்கிழமை முதல் வழங்கப்படுகிறது .


    தற்போதைய நிலையில் அபரிமித விளைச்சல் நாட்டின் உணவு பாதுகாப்புக்கு மிகவும் உதவிகரமாக இருக்கும் . தேசிய வேளாண் மேம்பாட்டு திட்டத்தின் கீழ் , தமிழகத்தில் விவசாயிகள் தங்கள் வயல்களில் , தீவிர நெல் சாகுபடி முறையைக் கடைப்பிடிக்குமாறு ஊக்குவிக்கப்படுகின்றனர் . தீவிர நெல் சாகுபடி முறை என்பது வறண்ட காலத்தில் உறுதி செய்யப்பட்ட பாசனத்துக்கு வழிவகுக்கும் என வேளாண் அதிகாரிகள் தெரிவிக்கின்றனர் . வயலில் நாற்று நடவுக்கு முன்பாக , நெல் நாற்றாங்கால் தயாரிக்கப்படும் . 100 சதுர மீட்டரில் நாற்றங்காலில் உருவாக்கப்படும் நெல் நாற்று , ஒரு ஹெக்டேரில் நடப்பட வேண்டும் . நாற்றுக்களின் வேர்கள் மண்ணில் ஆழமாகச் சென்று விடாமல் தடுக்கும் வகையில் , பிளாஸ்டிக் விரிப்போ , சாக்குப் பைகளோ பயன்படுத்தப்படும் . நேர்த்தி செய்யப்பட்ட விதைகள் சீராக விதைக்கப்பட்டு , அவை காய்ந்த மண்ணால் மூடப்படும் . 15 நாட்களுக்குப் பின்னர் , நாற்றுக்களைப் பிடுங்கி வயல்களில் நட வேண்டும் .


    தமிழகத்தில் அரிசி களஞ்சியமான தஞ்சாவூர் , திருச்சிராப்பள்ளி , திருவாரூர் , மயிலாடுதுறை , நாகப்பட்டினம் மற்றும் கடலூர் , அரியலூர் மாவட்டங்களின் சில பகுதிகள் ஆகிய டெல்டா மாவட்டங்களில் ஜூன் , ஜூலை மாதங்களில் குறுவை சாகுபடி நடைபெறும் . செப்டம்பர் மாதத்தில் , 28 லட்சம் மெட்ரிக் டன் நெல் கொள்முதல் செய்ய இலக்கு நிர்ணயிக்கப்பட்டுள்ளதாக தமிழக உணவு அமைச்சர் தெரிவித்துள்ளார் . தமிழகம் முழுவதும் , இதுவரை 521 கொள்முதல் நிலையங்கள் மூலம் , 26.24 லட்சம் மெட்ரிக் டன் நெல் கொள்முதல் செய்யப்பட்டுள்ளது . மேட்டூர் அணையிலிருந்து ஜூன் 12 முதல் தண்ணீர் திறந்து விடப்படுவதால் , காவிரி டெல்டா மாவட்டங்களில் பாசனத்துக்குப் பயன்பட்டு வருகிறது . மேட்டூர் அணையிலிருந்து தற்போது 15000 கன அடி வீதம் காவிரியில் தண்ணீர் திறக்கப்படுகிறது .


    மேட்டூர் அணையிலிருந்து காவிரியில் சீராக தண்ணீர் திறக்கப்படுவதால் , திருச்சிராப்பள்ளியில் , விவசாயிகள் குறுவை சாகுபடியைத் தொடங்கியுள்ளனர் . திருவாசி , மணச்சநல்லூர் போன்ற கிராமங்களைச் சேர்ந்த பெரும்பாலான விவசாயிகள் நாற்றுக்களை நடவு செய்யும் பணியைத் தொடங்கியுள்ளனர் . மேட்டூர் அணையிலிருந்து சரியான நேரத்தில் அதிக தண்ணீர் திறக்கப்படுவதால் ,, கடந்த ஆண்டு 3300 ஹெக்டேராக இருந்த திருச்சி குறுவை நெல் சாகுபடி , இந்த ஆண்டு 4800 ஹெக்டேராக அதிகரிக்கும் என எதிர்பார்க்கபடுவதாக மூத்த வேளாண் அதிகாரிகள் தெரிவிக்கின்றனர் . இம்மாத இறுதி வாக்கில் நாற்று நடவுப் பணிகள் முடிவடைந்து விடும் என எதிர்பார்க்கப்படுகிறது .


    திருச்சிராப்பள்ளி மாவட்டம் , லால்குடி வட்டாரத்தில் கே . வி . பேட்டை கிராமத்தைச் சேர்ந்த திரு . வெங்கடாசலபதி என்பவர் தீவிர நெல் சாகுபடித் திட்டத்தின் மூலம் 10 ஏக்கரில் நெல் சாகுபடி செய்துள்ளார் . சிஓஆர் 51, ஏடிஎஸ் 16, ஏடிடி 36 ஆகிய நெல் ரகங்களைப் பயன்படுத்தியிருப்பதாக அந்த விவசாயி கூறினார் . அந்த விவசாயி , நெல்லை நடவு செய்ய நெல் நடவு எந்திரத்தைப் பயன்படுத்தியுள்ளதாக லால்குடி உதவி இயக்குநர் திருமதி . ஜெயந்தி கூறினார் . கே . வி . பேட்டை கிராமத்தில் 50 ஏக்கருக்கும் மேலாக எந்திர நடவு மேற்கொள்ளப்பட்டுள்ளதாக வேளாண் உதவி இயக்குநர் திரு . மோகன் கூறினார் .


    அமோக அறுவடை , நாட்டின் உணவு பாதுகாப்புக்கு நிச்சயம் உதவிகரமாக இருக்கும் . மேலும் , கொவிட் -19 தொற்றால் பெரும் இழப்புக்குள்ளாகி , அதிலிருந்து மீண்டு வரும் லட்சக்கணக்கானோரின் பசியாற்ற அரசுக்கு கூடுதலாக உதவும் .


    ---------------------------------------------------------------------------------------------------


    கே . வி . பேட்டை திருச்சிராப்பள்ளியில் நெல் வயல் , தீவிர நெல் சாகுபடி முறை


    வெங்கடாசலபதி குறுவை நெல்


    நடவுக்குத் தயாராக உள்ள நெல் நாற்றங்கால்

    
    
    (Release ID: 1637790) Visitor Counter : 24