      மனித வள மேம்பாட்டு அமைச்சகம்

      பள்ளி மாணவர்களுடனான பிரபல விளையாட்டு வீரர்களின் ஃபிட் இந்தியா உரையாடல் நிகழ்ச்சியை நாளை மனிதவள மேம்பாட்டு அமைச்சரும் விளையாட்டு அமைச்சரும் தொடங்கி வைக்கின்றனர்
      Posted On: 02 JUL 2020 9:43PM by PIB Chennai


    இந்திய அரசின் முன்னோடித் திட்டமான ஃபிட் இந்தியா திட்டம் பள்ளி மாணவர்களுக்கு ஊக்கம் அளிக்கும் வகையில் அவர்கள் நமது நாட்டின் முன்னணி விளையாட்டு வீரர்கள் சிலருடன் கலந்துரையாடும் தொடர் நிகழ்ச்சிகளைத் தொடங்க இருக்கிறது. “ஃபிட் இந்தியா டாக்ஸ்“ என்ற பெயரிலான மத்திய மனிதவள மேம்பாட்டு அமைச்சர் டாக்டர் ஆர்.பி நிஷாங்க் மற்றும் மத்திய இளையோர் நலன் மற்றும் விளையாட்டுகள் துறை அமைச்சர் திரு கிரண் ரிஜ்ஜு ஆகியோர் முன்னிலையில் இந்த தொடர் நிகழ்ச்சிகளின் முன்னோட்டம் ஜுலை 3அன்று தொடங்க இருக்கிறது. இந்த முன்னோட்ட நிகழ்ச்சியில் பேட்மிட்டன் வீராங்கனை பி.வி.சிந்து மற்றும் இந்திய கால்பந்து குழுவின் ஸ்கிப்பர் சுனில் சேத்ரி ஆகியோரும் கலந்து கொள்கின்றனர்.


    இந்திய விளையாட்டு ஆணையம் மற்றும் மனிதவள மேம்பாட்டு அமைச்சகம் ஆகியவற்றின் ஒத்துழைப்புடன் ஃபிட் இந்தியா டாக்ஸ் கலந்துரையாடல் நிகழ்ச்சிகள் ஏற்பாடு செய்யப்படுகின்றன.


    முன்னணி விளையாட்டு பிரபலங்கள் தங்களது குழந்தைப் பருவம் தாங்கள் எந்தவிதமான உந்துதலைப் பெற்றோம், தங்களது தோல்விகள், போராட்டங்கள் மற்றும் வெற்றிகள் குறித்த தங்களின் அனுபவங்களை இதில் பகிர்ந்து கொள்வார்கள். இந்த அனுபவங்கள் இதில் பங்கேற்கும் மாணவர்களுக்கு மிகவும் ஊக்கம் அளிப்பதாகவும் ஆர்வமூட்டுவதாகவும் இருக்கும் – சாதாரண பள்ளிக்கூட மாணவர் நிலையில் இருந்து உலகத்தரநிலை சாம்பியன்களாக மாறிய விளையாட்டு வீரர்களின் பயணம் மாணவர்களுக்கு பயன் உள்ளதாக இருக்கும்.


    ஜுலை 14 வரை மொத்தமாக 6 நிகழ்ச்சிகள் நடைபெறும். பேட்மிட்டன் வீராங்கனை அஸ்வினி பொன்னப்பா, இந்திய பெண்கள் ஹாக்கி குழு ஸ்கிப்பர் ராணி ராம்ப்பால், டேபிள் டென்னிஸ் வீராங்கனை மணிக்கா பத்ரா, துப்பாக்கி சுடுதல் வீராங்கனை அபூர்வி சண்டேலா மற்றும் மாற்றுத்திறனாளிக்கான பாராலிம்பிக் போட்டியில் கலந்து கொண்ட தீபா மாலிக் ஆகியோர் இந்த ஃபிட் இந்தியா டாக்ஸ் நிகழ்ச்சியில் கலந்து கொள்கின்றனர்.

    *******

    
    
    (Release ID: 1636121) Visitor Counter : 13
    
    
      Read this release in: English , Hindi , Manipuri