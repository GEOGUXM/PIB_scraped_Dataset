      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      பீகாரில் புதுப்பிக்கப்பட்ட மகாத்மா காந்தி பாலத்தை, திரு.நிதின் கட்கரி பொதுமக்கள் பயன்பாட்டிற்கு அர்ப்பணித்து வைத்தார்.
      Posted On: 31 JUL 2020 5:35PM by PIB Chennai


    பீகார் மாநிலத்தில் கங்கை ஆற்றின் குறுக்கே கட்டப்பட்டுள்ள மகாத்மா காந்தி பாலத்தை , மத்திய சாலைப் போக்குவரத்து , நெடுஞ்சாலைகள் மற்றும் குறு , சிறு , நடுத்தரத் தொழில் துறை அமைச்ச்ர திரு . நிதின் கட்கரி , இன்று காணொளிக் காட்சி மூலம் தொடங்கிவைத்தார் . நிகழ்ச்சிக்கு , பீகார் முதலமைச்சர் திரு . நிதிஷ் குமார் தலைமை வகித்தார் . மத்திய அமைச்சர்கள் திரு . ராம்விலாஸ் பாஸ்வான் , திரு . ரவிசங்கர் பிரசாத் , மத்திய இணையமைச்சர்கள் திரு . வி . கே . சிங் , திரு . அஸ்வனிகுமார் சவுபே மற்றும் திரு . நித்தியானந்த் ராய் , துணை முதலமைச்சர் திரு . சுசில்குமார் மோடி , மாநில சாலைக் கட்டுமானத் துறை அமைச்சர் திரு . நந்த் கிஷோர் யாதவ் , நாடாளுமன்ற உறுப்பினர்கள் திரு . ராஜீவ் பிரதாப் ரூடி , திரு . ராம் கிரிபால் யாதவ் , திரு . பசுபதி குமார் பரஸ் மற்றும் திருமதி . வீனா தேவி , மத்திய – மாநில அரசுகளின் உயர் அதிகாரிகள் விழாவில் கலந்து கொண்டனர் .


    பாட்னா – ஹாஜிப்பூர் இடையே செல்லும் தேசிய நெடுஞ்சாலை எண் .19 இல் அமைக்கப்பட்டுள்ள இந்த 4 வழிப் பாலம் , 5.5. கி . மீ .- க்கும் அதிக தூரம் உடையது ஆகும் . இந்தப் பாலம் ரூ .1,742 கோடி செலவில் கட்டப்பட்டுள்ளது . இந்தப் பாலப் பணிகள் , இந்தியாவிலேயே முதன்முறையாக , புதுவிதமான முறையில் மேற்கொள்ளப்பட்டது . ஹாஜிப்பூர் , சாப்ரா , முசாபர்பூர் , சமஸ்திப்பூர் , தர்பங்கா , மதுபானி , சிதாமார்ஹி , சிவான் உள்ளிட்ட பீகாரின் வட மாவட்டங்கள் , கிழக்கு உத்தரபிரதேசம் , மற்றும் பீகாரின் தென் மாவட்டங்களான பாட்னா , ஆரா , ஆர்வால் , ஜெகனாபாத் , நாளந்தா , கயா , அவுரங்காபாத் மற்றும் ஜார்க்கன்ட் மாநிலமும் இந்த புதிய பாலத்தால் பயனடையும் .


    நிகழ்சசியில் பேசிய திரு . நிதின் கட்கரி , ஏற்கனவே இருந்த பாலத்தை மேம்படுத்துவதற்காக , முதன்முறையாக புதிய தொழில்நுட்பத்தைப் பயன்படுத்தி இந்த புதிய பாலம் அமைக்கப்பட்டுள்ளது என்றார் . இது ஒரு பொறியியல் அதிசயம் என்று குறிப்பிட்ட அவர் , கட்டுமானவியல் பொறியாளர்களுக்கு இது ஒரு சிறந்த பாடமாக அமையும் என்றும் கூறினார் . பாட்னாவில் , கங்கை ஆற்றின் குறுக்கே 5 கிலோமீட்டர் நீளத்திற்கு புதிய பாலம் கட்டப்படும் என்று அறிவித்த அவர் , இந்தப் பாலத்தின் கீழ் , கப்பல்கள் சென்றுவர ஏதுவாக நீண்ட இடைவெளியைக் கொண்டதாக அமையும் என்றும் தெரிவித்தார் . இதற்கான டென்டர் அடுத்த மாதம் முடிவு செய்யப்பட்டு , பணிகள் விரைவில் தொடங்கும் என்றும் அவர் குறிப்பிட்டார் . இந்தப் பாலம் ரூ .3,000 கோடி செலவில் அமைக்கப்பட உள்ளது . தேசிய நீர்வழிப் பாதை என்பது தமது நீண்ட நாள் கனவு என்பதை நினைவுகூர்ந்த அமைச்சர் , இத்திட்டத்தின்படி , கங்கை ஆற்றில் பிரயாக்ராஜ் மற்றும் மேற்கு வங்கத்தின் ஹால்டியா இடையே 3 மீட்டர் ஆழத்திற்கு தண்ணீர் ஒடுவது உறுதி செய்யப்படும் என்றார் . இதற்கு ஏதுவாக , பிரயாக்ராஜ் – வாரணாசி இடையே , ஆழப்படுத்தும் பணிகள் நிறைவடைந்துள்ளதாகவும் அவர் கூறினார் . அடுத்தகட்டமாக , யமுனை ஆற்றில் , தில்லி மற்றும் பிரயாக்ராஜ் இடையே , ஒரு மீட்டர் ஆழப்படுத்தப்படும் . இதற்காக , ரூ .12,000 கோடி மதிப்பீட்டிலான விரிவான திட்ட அறிக்கை , ஏற்கனவே உலக வங்கியிடம் சமர்ப்பிக்கப்பட்டுள்ளதாகவும் அவர் தெரிவித்தார் . தில்லியிலிருந்து ஹால்டியா வரை நீர்வழிப் பாதை பயணம் என்ற தமது கனவு விரைவில் நிறைவேறும் என்றும் அவர் நம்பிக்கை தெரிவித்தார் .


    மத்திய அமைச்சர் திரு . ராம்விலாஸ் பாஸ்வான் பேசுகையில் , 1977- ஆம் ஆண்டு வாக்கில் ஹாஜிப்பூரில் தாம் வசித்தபோது , கங்கை ஆற்கைக் கடந்து செல்ல , நீராவியால் இயங்கும் படகு மட்டுமே இருந்ததை நினைவுகூர்ந்தார் .


    மத்திய அமைச்சர் திரு . ரவிசங்கர் பிரசாத் பேசும்போது , பீகாருக்கு இது ஒரு வரலாற்றுச் சிறப்புமிக்க தினம் என்றார் .


    இந்தப் பாலத்தின் கட்டுமானப் பணிகளை விரைவுபடுத்தி நிறைவேற்றி முடித்த முழுப் பெருமையும் , திரு . நிதின் கட்கரியையே சாரும் என , மத்திய சாலைப்போக்குவரத்து மற்றும் நெடுஞ்சாலைத்துறை இணையமைச்சர் திரு . வி . கே . சிங் தெரிவித்தார் . பீகார் மாநிலத்தின் ஒட்டுமொத்த முன்னேற்றத்திற்காக , சுமார் ரூ .30,000 கோடி மதிப்பிலான தேசிய நெடுஞ்சாலைப் பணிகள் மேற்கொள்ளப்பட்டு வருவதாகவும் அமைச்சர் குறிப்பிட்டார் . பீகாரில் நிலம் கையகப்படுத்தியதற்காக , விவசாயிகளின் வங்கிக் கணக்கில் ஏற்கனவே ரூ .3,800 கோடி செலுத்தப்பட்டு விட்டதாகவும் அவர் கூறினார் .


    *****

    
    
    (Release ID: 1642729) Visitor Counter : 13
    
    
      Read this release in: English , Marathi , Hindi , Manipuri , Punjabi , Telugu