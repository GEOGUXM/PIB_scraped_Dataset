      கனரக தொழிற்சாலை மற்றும் பொதுத்துறை நிறுவனங்கள் அமைச்சகம்

      சர்வதேச வாகனத் தொழில்நுட்ப மையத்தின் வாகன தொழில்நுட்ப இ-தளம்
      Posted On: 17 JUL 2020 6:43PM by PIB Chennai


    இந்தியாவில் பல்வேறு துறைகளில் , புதிய கண்டுபிடிப்புகள் , ஆராய்ச்சி மற்றும் மேம்பாடு , உற்பத்தி மேம்பாடு ஆகியவற்றை அபிவிருத்தி செய்யும் இயக்கத்தை இந்திய அரசின் கனரகத் தொழில்துறை மேற்கொண்டுள்ளது . தொழில்நுட்ப மேம்பாடு , தகவல் பரிமாற்றம் , புதிய கண்டுபிடிப்புகளுக்கு ஊக்கமளித்தல் ஆகியவற்றுக்கு உரிய தொழில்நுட்ப இ - தளங்களை உருவாக்குவதை நோக்கிய ஒரு படியாகும் இது . மின்துறைக் கருவிகளுக்கு பிஎச்இஎல் (BHEL) , எந்திர உபகரணங்களுக்கு எச்எம்டி (HMT) , உற்பத்தித் தொழில்நுட்பத்துக்கு சிஎம்எப்டிஐ (CMFTI) , வாகனத்துறையில் ஐசிஏடி , (ICAT) , ஏஆர்ஏஐ ( ARAI) போன்ற மாறுபட்ட நிறுவனங்கள் , இந்தக் குறிப்பிட்ட துறைகளுக்கான ஐந்து தளங்களை உருவாக்கி வருகின்றன .


    தீர்வை விரும்புபவர்கள் , பிரச்சினைகளுக்குத் தீர்வு காண்போரை ஒருங்கிணைக்கும் ஒரு சூழலை உருவாக்குவதே இந்தத் தளங்களின் நோக்கமாகும் . தொழில் , கல்வி , ஆராய்ச்சி நிலையங்கள் , தொழில் தொடங்குவோர் , தொழில்முறை நிபுணர்கள் , வல்லுநர்களை இது உள்ளடக்கியதாக இது இருக்கும் . தொழில் , ஆராய்ச்சி , கல்விக்கான வாகன தீர்வுகள் தளம் (ASPIRE ) என்பதை வாகனத் தொழிலுக்கான தொழில்நுட்ப தளமாக ஐசிஏடி உருவாக்கி வருகிறது .


    பல்வேறு இணை வழிகளில் இருந்து வாகனத் தொழில் தொடர்பாளர்களை ஒருங்கிணைப்பதன் மூலம் , புதிய கண்டுபிடிப்புகளுக்கு உதவுதல் , உலக தொழில்நுட்ப மேம்பாடுகளைப் பின்பற்றுதல் ஆகிய கோட்பாடுகளுடன் இந்திய வாகனத் தொழிலை தற்சார்புள்ளதாக மாற்றுவதே இந்த தளத்தின் முக்கிய நோக்கமாகும் .


    ஒன்றுபட்ட முயற்சிகளுடன் இந்திய வாகனத்தொழிலுக்கு வருங்காலத்துக்கு தேவையான ஊக்கத்தை வழங்க , அதனுடன் சம்பந்தப்பட்டவர்களை ஒருங்கிணைப்பதில் உதவும் தொழில்நுட்ப தளத்தை வழங்கும் ஒற்றைத் தீர்வுத் தளமாக இந்த இ - தளம் செயல்படும் . தொழில்நுட்ப மேம்பாடு சார்ந்த , அசல் வாகன உபகரண உற்பத்தியாளர்கள் , அடுக்கு 1,2,3 தொழில் நிறுவனங்கள் , ஆராய்ச்சி மற்றும் மேம்பாட்டு நிலையங்கள் , கல்லூரிகள் , பல்கலைக்கழகங்கள் ஆகிய கல்வி நிறுவனங்கள் ஆகியவற்றை ஒன்று சேர்ப்பது இதில் அடங்கும் .


    ஐசிஏடி ( ICAT) உருவாக்கிய ASPIRE தளம் , அதன் பூர்வாங்கப் பதிப்பை முதல் கட்டமாக 2020 ஜூலை 15- ம்தேதி நேரடியாக வெளியிட்டது . இந்தத் தளத்தை https://aspire.icat.in. மூலம் அணுகலாம் . இயக்க மதிப்பீட்டுக்காக , முதல் கட்டம் பயன்பாட்டாளர்களையும் , வல்லுநர்களையும் தளத்தில் இணைத்தது . ஆகஸ்ட் 15- ஆம் தேதி வெளியாகும் தளத்தின் இரண்டாவது கட்டம் , பகுதி சார்ந்த சவால்கள் , குழு அமைப்பு , சவால்கள் , தொழில் பிரச்சினைகளுக்கான திட்டங்களை செயல்படுத்துவதற்கான வழிமுறைகளை வகுப்பது ஆகியவற்றை உள்ளடக்கியதாக இருக்கும் . பெரிய சவால்களை மேற்கொள்ளுதல் , விரிவான தரவுதள ஆதாரத்தை வழங்குதல் , திட்டக் கண்காணிப்பு மற்றும் செயல்பாடு ஆகியவறைக் கொண்டு செப்டம்பர் 15 வாக்கில் இந்தத் தளம் முழுமையாக இயங்கும் என எதிர்பார்க்கப்படுகிறது .

    
    
    (Release ID: 1639492) Visitor Counter : 9
    
    
      Read this release in: English , Urdu , Hindi , Bengali , Manipuri , Punjabi , Telugu