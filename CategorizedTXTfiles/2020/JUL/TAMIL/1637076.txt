      அறிவியல் மற்றும் தொழில்நுட்பத்துறை

      இந்தியாவில் நானோ சார்ந்த விவசாய இடுபொருள் மற்றும் உணவு உற்பத்திகளுக்கான மதிப்பீட்டு விதிமுறைகளை திரு.நரேந்திர சிங் தோமருடன் டாக்டர் ஹர்ஷ்வர்தன் வெளியிட்டார்.
      Posted On: 07 JUL 2020 6:18PM by PIB Chennai


    மத்திய அறிவியல் மற்றும் தொழில்நுட்பம் , சுகாதாரம் மற்றும் குடும்ப நலத்துறை அமைச்சர் டாக்டர் ஹர்ஷ் வர்தன் , மத்திய விவசாயம் மற்றும் விவசாயிகள் நலத்துறை , ஊரக மேம்பாடு மற்றும் பஞ்சாயத்து ராஜ் அமைச்சர் திரு . நரேந்திர சிங் தோமர் ஆகியோர் காணொளிக் காட்சி மூலம் இந்தியாவில் நானோ சார்ந்த விவசாய இடுபொருள் மற்றும் உணவு உற்பத்திகளுக்கான மதிப்பீட்டு விதிமுறைளை இன்று வெளியிட்டனர் .


    இந்த நிகழ்ச்சியில் உரையாற்றிய டாக்டர் ஹர்ஷ் வர்தன் , ‘’ அதிகரித்து வரும் மக்கள்தொகைக்கு உணவு வழங்கத் தேவையான சவாலைச் சமாளிப்பதற்கான சிறந்த பயிர்ப் பாதுகாப்பு மற்றும் உற்பத்தியை அதிகரிப்பதன் மூலம் விவசாய முறைகளை முன்னேற்றும் ஆற்றல் நானோ உயிரித் தொழில்நுட்பத்துக்கு உள்ளது ’’ என்றார் . ‘’ பயிர்களுக்கு ரசாயன இடுபொருள்களை அதிக அளவில் இடுவதுடன் ஒப்பிடுகையில் , நானோ - ஊட்டச்சத்துப் பயன்பாடு , நிலத்தடி மற்றும் நிலத்துக்கு மேல் உள்ள தண்ணீர் உபயோகத்தைக் குறைப்பதுடன் , சுற்றுச்சூழல் மாசுபடுவதையும் வெகுவாகக் குறைக்கிறது ’’ என்று அவர் கூறினார் . ‘’ இந்த விதிமுறைகள் , கொள்கை வகுப்பவர்கள் , ஒழுங்குமுறையாளர்களுக்கு , வருங்காலத்தில் , நானோ சார்ந்த விவசாய இடுபொருள் மற்றும் இந்திய உணவுத்துறைக்கு மிகச்சிறந்த வழிமுறைகளை வகுக்க உதவும் . இந்தத் துறைகளில் நானோ அடிப்படையிலான சேர்ப்புகள் மற்றும் உற்பத்தியை வணிக ரீதியில் உருவாக்க தொழில் பிரிவுகளுக்கும் , புதிய கண்டுபிடிப்பாளர்களுக்கும் இது ஊக்கமளிக்கும் ’’ என்று அவர் கூறினார் .


    நிகழ்ச்சியில் உரையாற்றிய திரு . நரேந்திர சிங் தோமர் , ‘’ இந்த விதிமுறைகளின் தொகுப்பு , வணிக ரீதியில் பயன்படுத்தக்கூடிய , தரத்தை வரையறுத்தல் , நானோ - தொகுப்பை மதிப்பிடும் பாதுகாப்பான , செயல்திறனை நோக்கிய மிக முக்கியமான நடவடிக்கைகளில் ஒன்றாகும் ’’ என்று கூறினார் . ‘’ இந்தியாவில் நானோ சார்ந்த விவசாய இடுபொருள் மற்றும் உணவு உற்பத்திகளுக்கான மதிப்பீட்டு விதிமுறைகள் , 2022- வாக்கில் விவசாய வருமானத்தை இருமடங்காக்கும் நமது நோக்கத்தை நிறைவேற்றவும் , நீடித்த விவசாயம் குறித்த தேசிய இயக்கத்தின் நோக்கத்தை எட்டவும் அவற்றின் முக்கிய பலன்களைப் பெறுவதற்கும் வழிவகுக்கும் ’’ என்று அவர் கூறினார் .


    தற்போதைய இந்த விதிமுறைகள் நானோ – விவசாய - இடுபொருள்கள் மற்றும் நானோ - விவசாய உற்பத்திப் பொருள்களுக்குப் பொருந்தும் . மேலும் , இவை நானோ கலவைகள் மற்றும் சென்சார்களுக்கு மட்டுமல்லாமல் , பயிர்கள் , உணவு , தரவு கையகப்படுத்துதல் ஆகியவற்றுடன் நேரடி தொடர்பு தேவைப்படுபவர்களுக்கும் பொருந்தக்கூடியவை .

    
    
    (Release ID: 1637076) Visitor Counter : 18
    
    
      Read this release in: English , Urdu , Hindi , Marathi , Manipuri , Punjabi , Odia