      புவி அறிவியல் அமைச்சகம்

      மேற்கு, மத்திய மற்றும் அதனையொட்டிய கிழக்கு இந்தியப் பகுதிகளில், அடுத்த 5 நாட்களுக்கு கனமழை பெய்யக்கூடும்
      Posted On: 03 JUL 2020 5:59PM by PIB Chennai


    இந்திய வானிலை ஆய்வுத்துறையின் , தேசிய வானிலை முன்னெச்சரிக்கை மையம் / புதுதில்லி மண்டல வானிலை மைய அறிக்கையின்படி :


    மேற்கு , மத்திய மற்றும் அதனையொட்டிய கிழக்கு இந்தியப் பகுதிகளில் , அடுத்த 5 நாட்களுக்கு கனமழை பெய்யக்கூடும்.


    அரபிக்கடலில் இருந்து மேற்கு கடலோரப் பகுதிகளில் , மேற்கு / தென்மேற்கு திசையில் வீசும் காற்று மற்றும் குறைந்த வெப்ப மண்டலப் பகுதிகளான தெற்கு குஜராத் மற்றும் அதனையொட்டிய பகுதிகளில் உருவாகியுள்ள சூறாவளி சுழற்சியால் உருவான ஈரப்பத ஒருங்கிணைவு காரணமாக , அடுத்த 5 நாட்களுக்கு , குஜராத் , கொங்கன் மற்றும் கோவா , மத்திய மகாராஷ்டிரா மற்றும் கடலோர கர்நாடகாவில் , பரவலாக , ஆங்காங்கே கனமான மழையோ அல்லது மிக கனத்த மழையோ பெய்யக்கூடும் . கொங்கன் மற்றும் கோவா ( மும்பை உட்பட ), மத்திய மகாராஷ்டிராவின் ஓரிரு இடங்களில் , 3 மற்றும் 4 ஜுலை ஆகிய தேதிகளிலும் , குஜராத் மண்டலத்தில் 4 மற்றும் 5 ஜுலை , 2020 ஆகிய தேதிகளிலும் மிகக் கனத்த மழை ( ஏறக்குறைய 20 செ . மீ ) பெய்யக்கூடும் .


    கிழக்கு உத்தரப்பிரதேசம் மற்றும் அதனை ஒட்டிய பகுதிகளிலும் மையம் கொண்டுள்ள சூறாவளி சுழற்சி மற்றும் கிழக்கு உத்தரப்பிரதேசத்திலிருந்து கிழக்கு விதர்பா வரையிலான குறைந்த வெப்ப மண்டலப் பகுதிகளில் வடக்கு – தெற்கு திசையில் காற்று வீசக்கூடும் . இதன் காரணமாக , மத்திய மற்றும் அதனையொட்டிய கிழக்கு இந்தியப் பகுதிகளில் , அடுத்த 5 நாட்களுக்கு இடியுடன் கூடிய, கனமானது முதல் மிகக் கனத்த மழை வரை பெய்யக்கூடும் .


    *****

    
    
    (Release ID: 1636233) Visitor Counter : 12
    
    
      Read this release in: English , Hindi , Punjabi