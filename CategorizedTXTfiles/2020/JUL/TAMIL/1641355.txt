      பிரதமர் அலுவலகம்

      கோவிட்-19 தொற்றுக்கான உயர் உற்பத்திப் பரிசோதனை வசதிகளை ஜூலை 27-ஆம் தேதி பிரதமர் தொடங்கி வைக்கிறார்.
      Posted On: 26 JUL 2020 1:42PM by PIB Chennai


    பிரதமர் திரு . நரேந்திர மோடி , ஜூலை 27- ஆம் தேதி காணொளிக் காட்சி மூலம் கோவிட் -19– க்கான உயர் உற்பத்திப் பரிசோதனை வசதிகளைத் தொடங்கி வைக்கிறார் . இந்த வசதிகள் நாட்டின் பரிசோதனைத் திறனை அதிகரிப்பதுடன் , நோயை ஆரம்பத்திலேயே கண்டறிந்து , சிகிச்சை பெற உதவும் . இதன் மூலம் தொற்றுப் பரவலைக் கட்டுப்படுத்த முடியும் .


    ஐசிஎம்ஆர் - தேசியப் புற்றுநோய்த் தடுப்பு மற்றும் ஆராய்ச்சி நிறுவனம் , நொய்டா , ஐசிஎம்ஆர் - தேசிய இனப்பெருக்க சுகாதாரம் மற்றும் ஆராய்ச்சி நிறுவனம் , மும்பை , ஐசிஎம்ஆர் - தேசிய காலரா மற்றும் நுரையீரல் நோய்கள் நிறுவனம் , கொல்கத்தா ஆகிய மூன்று இடங்களில் இந்த உயர் உற்பத்தி பரிசோதனை வசதிகள் அமைக்கப்படும் . இதன் மூலம் நாளொன்றுக்கு 10,000 மாதிரிகளைச் சோதிக்க முடியும் . இந்த சோதனைக் கூடங்கள் , சோதனை நேரத்தைக் குறைப்பதுடன் , மருத்துவப் பொருள்கள் மூலம் ஆய்வகப் பணியாளர்களுக்குத் தொற்று பரவுவதையும் குறைக்கும் . இந்தப் பரிசோதனைக் கூடங்கள் , கோவிட் நோயை மட்டுமல்லாமல் , இதர நோய்களையும் பரிசோதிக்கும் திறன் கொண்டவையாகும் . தொற்றுக் காலத்திற்குப் பின்னர் , ஹெபடிடிஸ் பி மற்றும் சி , எச்ஐவி , மைக்கோ பாக்டீரியம் காசநோய் , சைட்டோ மெகலோ வைரஸ் , கிளாமைடியா , நெய்சீரியா , டெங்கு உள்ளிட்ட நோய்களுக்கான சோதனைகளை மேற்கொள்ளவும் முடியும் .


    மகாராஷ்டிரா , மேற்குவங்கம் , உத்தரப்பிரதேசம் ஆகிய மாநிலங்களின் முதலமைச்சர்களுடன் , மத்திய சுகாதாரம் மற்றும் குடும்பநலம் , அறிவியல் மற்றும் தொழில்நுட்பத்துறை அமைச்சர் இந்த நிகழ்ச்சியில் பங்கேற்பார் .


    ***

    
    
    (Release ID: 1641355) Visitor Counter : 21
    
    
      Read this release in: Punjabi , Assamese , English , Urdu , Marathi , Hindi , Manipuri , Bengali , Gujarati , Odia , Telugu , Kannada , Malayalam