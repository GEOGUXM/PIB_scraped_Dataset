      விவசாயத்துறை அமைச்சகம்

      பிரதமர் பயிர்க் காப்பீட்டுத் திட்டத்தின் கீழ், 2020 கரீப் பருவத்திற்கு விவசாயிகள் பதிவு முழுவீச்சில் நடக்கிறது
      Posted On: 17 JUL 2020 1:18PM by PIB Chennai


    பிரதமர் பயிர்க் காப்பீட்டுத் திட்டத்தின் கீழ் , 2020 கரீப் பருவத்திற்கான விவசாயிகள் பதிவு நாட்டிலுள்ள பல்வேறு மாநிலங்கள் மற்றும் யூனியன் பிரதேசங்களில் முழுவீச்சில் நடைபெற்று வருகிறது . அனைத்து விசாயிகளுக்கும் பதிவை மத்திய அரசு இலவசமாக செய்து வருகிறது . பிரிமியத் தொகையை மட்டும் விவசாயிகள் செலுத்த வேண்டும் . விவசாயிகள் தங்கள் உணவுப் பயிர்களைக் ( தானியங்கள் மற்றும் எண்ணெய் வித்துக்கள் ) காப்பீடு செய்து , காப்பீட்டுத் தொகையில் 2 சதவீதம் என்ற மிகக் குறைவான காபீட்டுத்தொகையைச் செலுத்தினால் போதும் . எஞ்சிய காபீட்டுத்தொகையை மத்திய , மாநில அரசுகள் மானியமாக வழங்குகின்றன . நடப்பு 2020 கரீப் பருவத்தில் சில மாநிலங்கள் மற்றும் யூனியன் பிரதேசங்களில் பதிவுகளைச் செய்வதற்கான அவகாசம் 2020 ஜூலை 31- ஆம் தேதியுடன் முடிவடைகிறது .


    விவசாயிகளை ஊக்குவிக்கும் வகையில் , மத்திய வேளாண் மற்றும் விவசாயிகள் நலத்துறை அமைச்சர் திரு . நரேந்திர சிங் தோமர் , காணொளி மூலம் வெளியிட்டுள்ள அறிக்கையில் , அனைத்து விவசாயிகளும் பிரதமர் பயிர்க் காப்பீட்டுத் திட்டத்தின் கீழ் தங்களைப் பதிவு செய்து கொண்டு , இயற்கைப் பேரிடர்களால் ஏற்படும் பயிர்ச்சேதம் , விளைச்சல் இன்மையால் ஏற்படும் நிதி இழப்பு ஆகியவற்றிலிருந்து பாதுகாத்துக் கொள்ளுமாறு கேட்டுக்கொண்டுள்ளார் . ( விவசாயிகளுக்கு அமைச்சர் விடுத்துள்ள முழு வேண்டுகோளை , https://youtu.be/b9LooMrHdEk என்ற PIB - யின் யூடியூப் சேனலில் காணலாம் ).


    விதைப்புக்கு முன்பிருந்து அறுவடை முடியும் வரையிலான நடவடிக்கைகள் முழுவதற்கும் பயிர் இழப்பு ஏற்பட்டால் பாதுகாப்பை இந்தத் திட்டம் உறுதி செய்கிறது . இத்திட்டத்தின் கீழ் , விவசாயிகள் விரைந்து பதிவு செய்துகொண்டு , எதிர்பாராத காரணத்தால் , விதைப்பு தடைப்பட்டால் அதற்கு இழப்பீட்டைப் பெறமுடியும் . மேலும் , வறட்சி , வெள்ளம் , தண்ணீர் சூழ்தல் , திடீர் மழையால் ஏற்படும் மண் சரிவுகள் , ஆலங்கட்டி மழை , இயற்கையால் ஏற்படும் தீ விபத்து , புயல் ஆகியவற்றால் ஏற்படும் இழப்பு நடப்பு பயிர்களுக்கும் , ஆலங்கட்டி மழை , புயல் , திடீர் மழை ஆகியவற்றால் ஏற்படும் இழப்புக்கு அறுவடைக்குப் பிந்தைய பயிர்களுக்கும் ஒருங்கிணைந்த அபாய இழப்பீடு வழங்கப்படுகிறது .


    பிரதமர் பயிர்க்காப்பீட்டுத் திட்டத்தின் கீழ் , பதிவு செய்ய விரும்பும் விவசாயிகள் , அருகிலுள்ள வங்கி , தொடக்க வேளாண் கடன் சங்கம் , பொதுச்சேவை மையம் / கிராம அளவிலான தொழில்முனைவோர் , வேளாண்துறை அலுவலகம் , காப்பீட்டு நிறுவனத்தின் பிரதிநிதியை தொடர்பு கொள்ளலாம் . அல்லது www.pmfby.gov.in என்ற தேசிய பயிர்க் காப்பீட்டு வலைதளத்திற்கோ , (https://play.google.com/store/apps/details?id=in.farmguide.farmerapp.central) என்ற பயிர்க் காப்பீட்டு செயலியையோ நேரடியாக ஆன்லைனில் தொடர்பு கொள்ளலாம் .


    விவசாயிகள் ஆதார் எண் , வங்கி பாஸ் புத்தகம் , நில ஆவணம் / குத்தகை ஒப்பந்தம் , சுய பிரகடனச் சான்றிதழ் ஆகியவற்றைப் பதிவு செய்யும் நடைமுறையை நிறைவு செய்ய கொண்டு வர வேண்டியது அவசியம் . இந்தப் பருவத்தில் இத்திட்டத்தின் கீழ் பதிவு செய்யும் அனைத்து விவசாயிகளுக்கும் அவர்களது விண்ணப்பங்களின் நிலவரம் குறித்து , பதிவு செய்துள்ள தொலைபேசி எண்ணுக்கு குறுந்தகவல் மூலம் தெரியப்படுத்தப்படும் .


    விவசாயிகளுக்கு தடையற்ற பதிவை உறுதிசெய்யும் வகையில் , வங்கிகள் , காப்பீட்டு நிறுவனங்கள் , பொதுச்சேவை மையங்கள் , மாநில அளவிலான வங்கியாளர்கள் குழு , கிராம அளவிலான தொழில் முனைவோர் , மாநில மற்றும் மாவட்ட அளவிலான வேளாண் மற்றும் ஆத்மா அதிகாரிகள் உள்பட 29,275 அதிகாரிகளுக்கு மத்திய வேளாண் மற்றும் விவசாயிகள் நல அமைச்சகம் பயிற்சி அளிக்கிறது . இது தவிர , பல்வேறு சம்பந்தப்பட்ட பிரிவைச் சேர்ந்தவர்களுக்கு காப்பீட்டு நிறுவனங்களும் பயிற்சி அளித்து வருகின்றன . கிசான் அழைப்பு மையங்களைச் சேர்ந்த 600 நிர்வாகிகளுக்கு பயிற்சி வழங்குவதையும் அமைச்சகம் நோக்கமாக கொண்டுள்ளது


    --------------------------

    
    
    (Release ID: 1639418) Visitor Counter : 25
    
    
      Read this release in: Telugu , Malayalam , Bengali , Assamese , English , Urdu , Marathi , Hindi , Manipuri , Punjabi