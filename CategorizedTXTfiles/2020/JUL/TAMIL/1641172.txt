      அறிவியல் மற்றும் தொழில்நுட்பத்துறை

      கோவிட்-19 –க்கான விரைவு ஒழுங்குமுறைப் பணித்திட்டம்.
      Posted On: 25 JUL 2020 11:06AM by PIB Chennai


    2019 நோவல் கொரோனா வைரஸ் எனப் பொதுவாக அறியப்படும் , கடுமையான தீவிர சுவாச நோய்க்குறி கொரோனாவைரஸ் -2 ( சார்ஸ் - கோவ் -2), முதன் முதலில் 2019 டிசம்பர் மாதம் சீனாவின் வூகானில் கண்டறியப்பட்டது . அந்த கோவிட் -19 நோயின் தாக்கம் 2020 ஜனவரியில் வெகுவாகப் பரிவியது . உலக சுகாதார அமைப்பு , சர்வதேச அளவில் கவலைக்குள்ளாக்கும் பொது சுகாதார நெருக்கடி இது என பிரகடனப்படுத்தியது . அபாய அளவிலான பரவலும், தீவிரமும் பெரும் கவலையை அளித்த நிலையில் , உலக சுகாதார அமைப்பு இதை சர்வதேசப் பரவல் பெருந்தொற்று என 2020 மார்ச்சில் அறிவித்தது .


    கோவிட் - 19 ஏற்படுத்திய சுகாதாரச் சவால்களைச் சமாளிக்க , மத்திய அறிவியல் மற்றும் தொழில்நுட்ப அமைச்சகத்தின் , உயிரி தொழில்நுட்பத்துறை ( டிபிடி ), நோய் கண்டறிதல் , சிகிச்சை , மருந்துகள் , தடுப்பூசிகள் ஆகியவற்றை மேம்படுத்த தீவிரமாகப் பணியாற்றி வருகிறது . ஆராய்ச்சி நடவடிக்கை , தொழில்நுட்பம் சார்ந்த தலையீடுகள் ஆகியவற்றை விரைவாக மேற்கொள்ள பல்வேறு நடவடிக்கைகளை உயிரி தொழில்நுட்பத்துறை எடுத்துள்ளது . கோவிட் -19 தொற்றைக் கட்டுப்படுத்தும் நோக்கத்தில் , ஆராய்ச்சி மற்றும் மேம்பாட்டு நடவடிக்கையைத் தூண்டி , எளிதாக்கும் மிக முக்கியமான முயற்சியாக , உயிரி தொழில்நுட்பத்துறை விரைவு மீட்பு ஒழுங்குமுறை வரையறைகளை பின்வரும் அறிவிக்கைகள் வடிவில் வெளியிட்டுள்ளது .


    • கோவிட் -19 தொற்றைச் சமாளிப்பதற்கான விரைவு மீட்பு ஒழுங்குமுறை வரையறை , தடுப்பு மருந்துகளை உருவாக்குதல் , நோய் கண்டறிதல் , முற்காப்பு மற்றும் சிகிச்சைக்கான விண்ணப்பங்களை ஆய்வு செய்து , அனுமதிக்க 20.03.2020 அன்று வெளியிடப்பட்டது . http://dbtindia.gov.in/sites/default/files/om_covid19.pdf


    • கோவிட் -19 மாதிரிகளை ஆராய்ச்சி மற்றும் மேம்பாட்டு நோக்கத்துக்கு பயன்படுத்துவதற்கான , பரிசோதனைக்கூட உயிரிப் பாதுகாப்பு குறித்த இடைக்கால வழிகாட்டு ஆவணம் 08 .04.2020 அன்று வெளியிடப்பட்டது . http://dbtindia.gov.in/sites/default/files/OM_Interim_Guidance_COVID.pdf


    • கோவிட் -19 தொற்றைச் சமாளிப்பதற்கான விரைவு மீட்பு ஒழுங்குமுறை வரையறை தடுப்பூசி உருவாக்குதல் ; கோவிட் -19 க்கான தடுப்பூசி மறுசீரமைப்புக்கான , முன் மருத்துவ நச்சுத் தன்மையைக் கண்டறிவதற்கான ஆய்வுகள் குறித்த விண்ணப்பங்களை ஆய்வு செய்தல் , 26.05.2020 அன்று வெளியீடு . http://dbtindia.gov.in/sites/default/files/Checklist_Recombinant%20Vaccine%20_COVID%2019.pdf


    கோவிட் -19 குறித்த ஆராய்ச்சி மற்றும் மேம்பாட்டு நடவடிக்கையை விரைவுபடுத்த , மரபணு கையாளும் ஆய்வுக்குழு உயிரி தொழில்நுட்பத்துறையில் செயல்படுகிறது . அது இதுவரை விரைவு ஆய்வு அடிப்படையில் , 100- க்கும் மேற்பட்ட விண்ணப்பங்களை பரிசீலித்துள்ளது . இந்த விண்ணப்பங்கள் , பல்வேறு நிறுவனங்கள் , பல்கலைக்கழகங்கள் , கோவிட் -19 மருத்துவ மாதிரிகள் , சார்ஸ் - கோவ் -2 தனிப்பொருள்கள் , இடைநிலை செயல்முறைகள் ஏற்றுமதி , இறக்குமதி , மாறுதல் , பெறுதல் தொழில் நிறுவனங்களிடமிருந்து பெறப்பட்டுள்ளன . கோவிட் -19 நோய் கண்டறிதல் , முற்காப்பு , சிகிச்சைத் தளங்களை உருவாக்குவதற்கான ஆராய்ச்சிகளுக்கு இவை எடுத்துக் கொள்ளப்படும் .


    *****

    
    
    (Release ID: 1641172) Visitor Counter : 10
    
    
      Read this release in: Telugu , English , Urdu , Hindi , Marathi , Assamese , Manipuri , Bengali , Punjabi