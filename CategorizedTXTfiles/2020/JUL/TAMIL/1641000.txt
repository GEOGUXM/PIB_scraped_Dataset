      பாதுகாப்பு அமைச்சகம்

      இயக்கத் தயார்நிலை , அடுத்த பத்தாண்டுகளுக்கான திட்டங்கள் குறித்து இந்திய விமானப்படை ஆய்வு.
      Posted On: 24 JUL 2020 5:54PM by PIB Chennai


    இந்திய விமானப்படை தனது மூன்று நாள் விமானப்படை கமாண்டர்கள் மாநாட்டை நிறைவு செய்துள்ளது . இந்த மாநாட்டில் , எல்லைப் பகுதிகளில் ஏற்பட்டுள்ள பாதுகாப்பு அச்சுறுத்தல்களை சமாளிக்கும் உத்திகள் , முன்னேற்பாட்டுத் தயார் நிலை ஆகியவை பற்றி ஆய்வு மேற்கொண்டதுடன் , தொடர் உத்திகள் குறித்தும் விவாதிக்கப்பட்டது . தற்போதைய நிலை குறித்து விவாதித்த அவர்கள் , அடுத்த பத்தாண்டுகளுக்கான இந்திய விமானப்படையின் மாற்றத்துக்கான திட்டடங்கள் குறித்து விரிவான ஆய்வு மேற்கொள்ளப்பட்டது .


    பாதுகாப்புப் படைகளின் தலைமைத் தளபதி ஜெனரல் பிபின் ராவத் , கடற்படை தளபதி அட்மிரல் கராம்பிர் சிங் , ராணுவத் தளபதி ஜெனரல் எம்.எம். நரவானே ஆகியோர் இந்த மாநாட்டில் உரையாற்றினர் . கமாண்டர்களுடனும் , விமானப்படை தலைமையகத்தின் முதன்மை அதிகாரிகளுடனும் அவர்கள் கூட்டு மற்றும் ஒருங்கிணைந்த போர் குறித்து கலந்துரையாடினர் . அனைத்து காமாண்டுகள் மற்றும் விமானப்படைக் கிளைகள் தொடர்பான விஷயங்கள் பற்றியும் , தற்போதைய நிலவரம் பற்றியும் விமானப்படைத் தளபதி ஆய்வு மேற்கொண்டார் .


    மாநாட்டில் நிறைவுரையாற்றிய பாதுகாப்புப் படைத் தலைமைத் தளபதி , வரும் பத்தாண்டுகளில் இந்திய விமானப்படை மாற்றத்துக்கான மைல்கற்களான சாதனைகள் குறித்த 2030 தொலைநோக்கை வெளியிட்டார் . அதிவிரைவாக மாறிவரும் உலகில் , உருவாகி வரும் அச்சுறுத்தல்களின் இயல்புகளை அறிந்து கொள்வது மிகவும் முக்கியம் என்று அவர் கூறினார் . விரைவான திறன் கட்டமைப்பு , அனைத்து சொத்து சேவை அதிகரிப்பு , மிகக் குறைந்த அவகாசத்தில் ஒருங்கிணைந்த புதிய தொழில்நுட்பங்களை சிறப்பாகச் செயல்படுத்துவதற்கான அர்ப்பணிப்புப் பணி ஆகியவை அவசியம் என அவர் வலியுறுத்தினார் . நிலைத்த கொள்முதல் திறன் , முக்கிய தொழில்நுட்பங்களை ஈடுபடுத்துதல் , உள்நாட்டுத் தளங்கள் மற்றும் ஆயுதங்களை உருவாக்குதல் என்ற இந்திய விமானப் படையின் நீண்டகாலக் குறிக்கோள்களை அவர் மீண்டும் வலியுறுத்தினார் . இந்திய விமானப்படையின் முக்கிய மதிப்புமிக்க சொத்து மனிதவளம் என்பதால் , ஆட்சேர்ப்பு , பயிற்சி , ஊக்குவிப்பு உத்திகள் ஆகியவை மாறி வரும் நிலைமைக்கு ஏற்ப விரைவு படுத்தப்பட வேண்டும் என்று தலைமை தளபதி கூறினார் .

    
    
    (Release ID: 1641000) Visitor Counter : 12
    
    
      Read this release in: English , Urdu , Marathi , Hindi , Manipuri , Punjabi , Telugu