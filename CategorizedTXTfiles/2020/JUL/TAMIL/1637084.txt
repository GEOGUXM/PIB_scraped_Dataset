      விவசாயத்துறை அமைச்சகம்

      ராஜஸ்தான், மத்தியப்பிரதேசம், பஞ்சாப், குஜராத், உத்திரப்பிரதேசம், மகாராஷ்டிரா, சத்தீஸ்கார், ஹரியானா, பீகார் ஆகிய மாநிலங்களில் 11 ஏப்ரல் முதல் 6 ஜூலை, 2020 வரை 2.75 லட்சம் ஹெக்டேர் நிலங்களில் வெட்டுக்கிளிகளைக் கட்டுப்படுத்தும் நடவடிக்கைகள் மேற்கொள்ளப்பட்டன.
      Posted On: 07 JUL 2020 7:32PM by PIB Chennai


    11 ஏப்ரல் முதல் 6 ஜூலை , 2020 வரை , ராஜஸ்தான் , மத்தியப்பிரதேசம் , பஞ்சாப் , குஜராத் , உத்திரப்பிரதேசம் மற்றும் ஹரியானா ஆகிய மாநிலங்களில் 1,43,422 லட்சம் ஹெக்டேர் நிலங்களில் வெட்டுக்கிளி வட்ட அலுவலர்களால் கட்டுப்பாட்டு நடவடிக்கைகள் மேற்கொள்ளப்பட்டன . ராஜஸ்தான் , மத்தியப் பிரதேசம் , பஞ்சாப் , குஜராத் , உத்திரப்பிரதேசம் , மகாராஷ்டிரா , சத்தீஸ்கார் , ஹரியானா, பீகார் ஆகிய மாநிலங்களிலும் 6 ஜூலை , 2020 வரை 1,32,465 லட்சம் ஹெக்டேர் நிலங்களில் மாநில அரசுகளால் கட்டுப்பாட்டு நடவடிக்கைகள் மேற்கொள்ளப்பட்டன .


    6-7 ஜூலை , 2020- இன் இடைப்பட்ட இரவில் , ராஜஸ்தானில் உள்ள பார்மர் , பிக்கெனர் , ஜோத்பூர் , நாகவுர் , ஆஜ்மீர் , சிகார் மற்றும் ஜெய்பூர் ஆகிய 7 மாவட்டங்களில் உள்ள 22 இடங்கள் , உத்திரப்பிரதேசத்தின் ஜான்சி மாவட்டம் மற்றும் மத்தியப்பிரதேசத்தின் டிக்கம்கர் மாவட்டத்தில் தலா ஒரு இடம் என வெட்டுக்கிளி வட்ட அலுவலர்களால் கட்டுப்பாட்டு நடவடிக்கைகள் மேற்கொள்ளப்பட்டன . இதைத் தவிர , வெட்டுக்கிளிகளின் சிறிய மற்றும் சிதறியக் குழுக்களுக்கு எதிராக , 6-7 ஜூலை , 2020- இன் இடைப்பட்ட இரவில் , ஜான்சி மாவட்டத்தின் மூன்று இடங்களில் உத்திரப்பிரதேச மாநில வேளாண் துறையாலும் , டிக்கம்கர் மாவட்டத்தின் ஒரு இடத்தில் மத்தியப்பிரதேச மாநில வேளாண் துறையாலும் கட்டுப்பாட்டு நடவடிக்கைகள் மேற்கொள்ளப்பட்டன .


    மேலும் , பூச்சிக்கொல்லியைத் தெளிப்பதன் மூலம் உயரமான மரங்களிலும், அணுகமுடியாத இடங்களிலும் இருக்கும் வெட்டுக்கிளிகளின் சிறப்பான கட்டுப்படுத்துதலுக்காக ராஜஸ்தானின் பார்மர் , ஜெய்சால்மர் , பிக்கனெர் , நாகவுர் மற்றும் பலோடி ஆகிய இடங்களில் 15 ஆளில்லாத விமானங்களுடன் 5 நிறுவனங்கள் அனுப்பப்பட்டன . வெட்டுக்கிளிகளைக் கட்டுப்படுத்துவதற்காக ஆளில்லா விமானங்களைப் பயன்படுத்தும் முதல் நாடு இந்தியா ஆகும் .


    ராஜஸ்தான் , குஜராத் , மத்தியப்பிரதேசம் மற்றும் உத்திரப்பிரேதசம் ஆகிய மாநிலங்களுக்கு மருந்து தெளிக்கும் வாகனங்களுடன் 60 கட்டுப்பாட்டுக் குழுக்கள் தற்சமயம் அனுப்பப்பட்டு , 200- க்கும் அதிகமான மத்திய அரசு ஊழியர்கள் வெட்டுக்கிளிக் கட்டுப்பாடு நடவடிக்கைகளில் ஈடுபட்டுள்ளனர் . கூடுதலாக , 20 மருந்து தெளிக்கும் உபகரணங்கள் இன்று இந்தியாவை வந்தடைந்தன .


    குஜராத் , உத்திரப்பிரேதசம் , மத்தியப்பிரதேசம் , மாகாராஷ்டிரா , சத்திஸ்கார் , பீகார், ஹரியானா ஆகிய மாநிலங்களில் குறிப்பிடத்தகுந்த அளவில் பயிர்ச் சேதம் ஏற்பட்டதாக தகவல்கள் இல்லை . எனினும் , ராஜஸ்தானில் சில மாவட்டங்களில் சில சிறிய அளவிலான பயிர்ச் சேதங்கள் ஏற்பட்டுள்ளதாகத் தெரிவிக்கப்பட்டுள்ளது .


    இன்று (07.07.2020), ராஜஸ்தான் மாநிலத்தின் பார்மர் , பிக்கெனர் , ஜோத்பூர் , நாகவுர் , ஆஜ்மீர் , சிகார் மற்றும் ஜெய்பூர் மாவட்டங்களிலும் , உத்திரப்பிரேதசத்தின் ஜான்சி மாவட்டத்திலும் , மற்றும் மத்தியப்பிரதேசத்தின் டிக்கம்கர் மாவட்டத்திலும் முதிர்ச்சியற்ற இளஞ்சிவப்பு வெட்டுக்கிளிகளும் மற்றும் வளர்ந்த மஞ்சள் வெட்டுக்கிளிகளும் திரளாகக் காணப்பட்டன .


    ***

    
    
    (Release ID: 1637084) Visitor Counter : 18
    
    
      Read this release in: English , Urdu , Marathi , Hindi , Manipuri , Punjabi