      சிறப்பு சேவைகள் மற்றும் கட்டுரைகள்

      செயலிகளுக்கு தடை - தற்சார்புக்கு வாய்ப்பு
      Posted On: 10 JUL 2020 9:03PM by PIB Chennai

      * பேராசிரியர் கரிசித்தப்பா மற்றும் குழுவினர் ,

    துணை வேந்தர் , விஷ்வேஸ்வரய்யா தொழில்நுட்பப் பல்கலைக்கழகம் ,


    பெலகாவி , கர்நாடகா.


    டிஜிட்டல் இணையதள தொழில்நுட்பத்தில் , உலகின் மிகப்பெரிய சந்தையாகவும் , உலகில் மிக அதிக அளவில் மென்பொருள்கள் மற்றும் இணையதளப் பயன்பாட்டு நிறுவனங்கள் செயல்படும் நாடாகவும் இந்தியா திகழ்கிறது .


    இந்தியாவில் செயல்படும் நிறுவனங்கள் , உள்நாட்டில் சம்பந்தப்பட்ட அமைச்சகங்கள் மற்றும் துறையால் பிறப்பிக்கப்படும் விதிமுறைகள் மற்றும் கட்டுப்பாடுகளைப் பின்பற்ற வேண்டும் . குறிப்பாக , புள்ளி விவரப்பாதுகாப்பு மற்றும் தனி நபர் ரகசியங்களை மீறுவதாக அமையக்கூடாது .


    எனினும் , சில நிறுவனங்கள் , நாட்டின் பாதுகாப்பு , இறையாண்மை மற்றும் ஒருமைப்பாட்டுக்கு எதிராகச் செயல்பட்டு வருகின்றன .


    இத்தகைய நிறுவனங்கள் சில செல்போன் செயலிகள் வாயிலாக , அவற்றை பயன்படுத்துவோரின் விவரங்களை சட்ட விரோதமாக திருடுவதுடன் , அவற்றை வேறு சிலருக்கும் அனுப்பி வைக்கின்றனர் .


    இதுபோன்ற புள்ளிவிவரத் தொகுப்பு , நாட்டின் பாதுகாப்புக்கு பெரும் அச்சுறுத்தலாக உருவெடுக்கக்கூடும் .


    கோவிட் -19 பெருந்தொற்று மற்றும் எல்லையில் சீன அத்துமீறல்கள் நடந்து வரும் வேளையில் , இந்தியாவில் சீனச் செயலிகளுக்குத் தடை விதித்து மத்திய அரசு உறுதியான நடவடிக்கையை மேற்கொண்டுள்ளது .


    அண்மைக்காலத்தில் மளிகைப்பொருள்கள் கொள்முதல் ( பிக் பேஸ்கட் ), உணவு விநியோகம் ( சொமாட்டோ மற்றும் ஸ்விகி ), பயண டிக்கெட் முன்பதிவு ( மேக் மை ட்ரிப் ) போன்ற சீனச் செயலிகள் இந்தியாவில் மிக ஆழமாகக் காலூன்றி உள்ளன .


    மின்னணு வர்த்தகம் , டிஜிட்டல் பணப்பரிவர்த்தனை போன்றவற்றிலும் சீனச் செயலிகளின் ஆதிக்கம் தலை தூக்கியுள்ளது .


    சீனாவால் அல்லது அந்நாட்டில் பெரிய அளவில் முதலீடு செய்துள்ள நிறுவனங்கள் இத்தகைய செயலிகளை உருவாக்கி நிர்வகித்து வருகின்றன .


    சீனாவின் இந்தச் செயலிகளை இந்திய மக்கள் பெருமளவுக்கு சார்ந்துள்ளது கண்கூடாக தெரிகிறது .


    இந்நிலையில் , நாட்டின் எல்லைப்பகுதியில் ஏற்பட்ட மோதலில் ராணுவ வீரர்கள் பலர் உயிரிந்ததையடுத்து , சீனப் பொருள்களைப் புறக்கணிக்க வேண்டும் என்ற குரல் இந்தியாவில் அதிகரித்த வண்ணம் உள்ளது .


    இந்த அழைப்பு சர்வதேச அளவிற்குச் சென்றிருப்பதுடன் , பிற நாடுகளிலும் டிக் டாக் போன்ற சீனச் செயலிகளுக்கு தடை விதிக்க வேண்டும் என்ற கோரிக்கை வலுத்து வருகிறது .


    இதுபோன்ற செயலிகள் மூலம் சீன அரசு , அந்தச் செயலிகளைப் பயன்படுத்தும் பல லட்சக்கணக்கானோரை உளவு பார்த்து வருகிறது .


    பிறரைத் தொடர்பு கொள்வதற்கு வாட்ஸ் அப் எனப்படும் அமெரிக்க செயலியையும் , வீடியோகால் மூலம் பேசுவதற்கு , அமெரிக்காவில் வசிக்கும் சீன நாட்டவரால் நடத்தப்படும் ஜும் செயலியையும் பயன்படுத்தி வருகிறது .


    சீனாவின் 59 செயலிகளைத் தடை செய்வதற்குக் கூட இந்திய அரசு கூகுள் மற்றும் ஆப்பிள் போன்ற வெளிநாட்டுச் அமைப்புகளைத் தான் சார்ந்திருக்க வேண்டியுள்ளது .


    எனவே , இவற்றுக்கு மாற்றாக மிகவும் பயனுள்ள வெளிப்படையான , செயல்பாடு மிகுந்த மற்றும் பாதுகாப்பாக செயலிகளை உள்நாட்டிலேயே உருவாக்க வேண்டியது காலத்தின் கட்டயமாகியுள்ளது .


    இதுபோன்ற இந்தியச் செயலிகளைப் பயன்படுத்துவது , நாட்டின் பொருளாதார வளர்ச்சிக்கும் உதவிகரமாக இருக்கும் என்பதால் , இந்தியாவில் உருவாக்கப்பட்ட செயலிகளைப் பயன்படுத்த வேண்டும் என்ற கருத்து மக்களிடையே வேகமாக பரவி வருகிறது .


    குறிப்பாக , டிக் டாக் , இன்ஸ்ட்ராகிராம் , யூ டியூப் செயலிகளுக்கு பதிலாக இந்தியாவின் மித்ரன் (Mitron) மற்றும் சிங்காரி (Chingari) செயலிகளையும் , ஷேரிட்டுக்கு பதிலாக ஜியோ ஸ்விச் , Baidu Map மற்றும் கூகுள் மேப்பிற்கு பதிலாக மை மேப் இந்தியா மூவ் , விளையாட்டுக்கான பப்ஜி , கிளாஸ் ஆப் கிங்ஸ் போன்றவற்றுக்கு பதிலாக லூடோ கிங் , சுடோகு கிங் போன்ற செயலிகளும் , வர்த்தகத்திற்கான பிளிப் கார்ட் , ஸ்னாப் டீல் , அமேசான் போன்றவற்றுக்கு பதிலாக Tata Cliq, Reliance Digital / Jio Mart போன்ற இந்தியச் செயலிகளும் பயன்பாட்டுக்கு வந்துள்ளன .


    இதே போன்று , தடை செய்யப்பட்ட 59 சீனச் செயலிகளில் 54 செயலிகளுக்கு மாற்றாக இந்தியச் செயலிகள் உருவாக்கப்பட்டுள்ளன .


    இவற்றைப் பயன்படுத்துவதன் மூலம் , மத்திய அரசு உள்நாட்டு உற்பத்திக்கு புத்துயிர் ஊட்டவும் , தற்சார்பு நிலையை எட்டவும் முயற்சி மேற்கொண்டுள்ளது .


    இது போன்ற முயற்சிகள் , நாட்டின் வறுமை ஒழிப்பு , பொருளாதார வளர்ச்சி மற்றும் ஒட்டுமொத்த வளர்ச்சிக்கும் அர்த்தமுள்ள வாழ்க்கை மற்றும் வளர்ச்சிக்கும் வழிவகுக்கும் .

    
    
    (Release ID: 1637863) Visitor Counter : 23
    
    
    
    
    

*