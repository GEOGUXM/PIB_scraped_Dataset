      திறன் மேம்பாடு மற்றும் தொழில் முனைவோர் அமைச்சகம்

      திறன் இந்தியா இயக்கத்தின் 5ஆவது ஆண்டு நிறைவு மற்றும் உலக இளைஞர் திறன் தினம் ஆகியவற்றைக் குறிக்கும் வகையில் டிஜிட்டல் மாநாடு
      Posted On: 15 JUL 2020 5:43PM by PIB Chennai


    திறன் இந்தியா இயக்கத்தின் 5 ஆவது ஆண்டு நிறைவு மற்றும் உலக இளைஞர் திறன் தினம் ஆகியவற்றைக் குறிக்கும் வகையில் இன்று புது தில்லியில் டிஜிட்டல் மாநாட்டிற்கு ஏற்பாடு செய்யப் பட்டிருந்தது .
    இந்த மாநாட்டிற்கு பிரதமர் அனுப்பியுள்ள செய்தியில் , விரைவாக மாறிவரும் வர்த்தக மற்றும் சந்தை சூழலுக்கு ஏற்ப இளைஞர்கள் திறன் பெற்று , மீள் திறன் பெற்று , திறன் மேம்பாடு செய்துகொண்டே வரவேண்டும் எனக் கேட்டுக் கொண்டார் . திறன் தினத்தை முன்னிட்டு இளைஞர்களுக்கு வாழ்த்துத் தெரிவித்த பிரதமர் , அனைத்து சமயங்களிலும் புதிய திறன்களை வளர்த்துக்கொள்ளும் திறன் பெற்றிருப்பதால் உலகம் இளைஞர்களுடையது என்று கூறினார் . ஐந்து ஆண்டுகளுக்கு முன்பு இதே நாளில் தொடங்கப் பட்ட திறன் இந்தியா திட்டம் காரணமாக பெரிய அளவிலான திறன் வளர்ச்சி , மீள்திறன் வளர்ச்சி , திறன் மேம்படுத்திக்கொள்வதில் வளர்ச்சி ஆகியவற்றுக்கான விரிவான கட்டுமான வசதிகள் உருவாக்கப் பட்டுள்ளன என்றும் இதனால் , உள்ளூர் நிலையிலும் சர்வ தேச அளவிலும் வேலை வாய்ப்பு வசதிகள் அதிகரித்துள்ளன என்றும் பிரதமர் குறிப்பிட்டுள்ளார் .
    பிரதமரின் முழு செய்தி வாசகத்திற்கு கீழ் கண்ட வலைத்தளத்தைப் பார்க்கவும் https://pib.gov.in/PressReleasePage.aspx?PRID=1638998
    நிகழ்ச்சியில் பேசிய மத்திய திறன் மேம்பாடு மற்றும் தொழில் முனைவுத் திறன் துறை அமைச்சர் திரு மகேந்திரநாத் பாண்டே , நாட்டின் பொருளாதார வளர்ச்சி மற்றும் சமூக மேம்பாட்டில் இளைஞர்கள் முக்கியமான சக்தி என்றும் அவர்களே நாட்டின் மிகப் பெரிய சொத்து என்றும் கூறினார் . தேசிய அளவிலும் சர்வ தேச அளவிலும் ஏற்பட்டுவரும் தேவைகளைச் சந்திக்க தம்மை தகுதியானவர்களாக்கிக் கொள்ளும் வகையில் புதிய தொழில் நுட்பங்கள் அவர்களுக்கு உதவியாக உள்ளன என்றார் .
    
    டிஜிட்டல் மாநாட்டில் , மத்திய மின்சாரம் , புதிய மற்றும் புதுப்பிக்க கூடிய எரிசக்தி ( தனிப்பொறுப்பு ), மற்றும் திறன் மேம்பாடு & தொழில் முனைவுத் திறன் துறை இணை அமைச்சர் திரு ஆர் . கே . சிங் உரையாற்றினார் . நிகழ்ச்சியில் யூனியன் பிரதேசமான லே - யில் ஒன்றும் வடகிழக்கு மாநிலமான மணிப்பூரில் ஒன்றுமாக மத்திய பொதுப் பயிற்சி துறையின் இரண்டு மண்டல அலுவலகங்கள் மின்னணு அமைப்பு மூலம் திறந்து வைக்கப்பட்டன .

    *****

    
    
    (Release ID: 1639049) Visitor Counter : 9
    
    
      Read this release in: English , Urdu , Hindi , Telugu