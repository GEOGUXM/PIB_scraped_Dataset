      உள்துறை அமைச்சகம்

      இந்திய வானிலை ஆராய்ச்சித் துறையுடன் இணைந்து தேசிய பேரிடர் மேலாண்மை நிறுவனம் ஏற்பாடு செய்த “இடியுடன் கூடிய மழை மற்றும் மின்னல்’’ இணையக் கருத்தரங்குக்கு மத்திய உள்துறை இணையமைச்சர் திரு.நித்தியானந்த் ராய் தலைமை தாங்கினார்.
      Posted On: 14 JUL 2020 5:44PM by PIB Chennai


    இந்திய வானிலை ஆராய்ச்சித் துறையுடன் இணைந்து தேசிய பேரிடர் மேலாண்மை நிறுவனம் ஏற்பாடு செய்த “ இடியுடன் கூடிய மழை மற்றும் மின்னல் ’’ இணையக் கருத்தரங்கின் தொடக்க அமர்வுக்கு மத்திய உள்துறை இணையமைச்சர் திரு . நித்தியானந்த் ராய் தலைமை தாங்கினார் . இடி , மின்னலுடன் கூடிய மழையின் அபாயம் குறித்து மக்களிடையே சிறந்த புரிதலை அதிகரிப்பதே இந்த ஒரு நாள் கருத்தரங்கின் நோக்கமாகும் . பிரதமரின் 10 அம்சத் திட்டம் மற்றும் பேரிடர் அபாயக் குறைப்பு, சென்டாய் வழிமுறையை செயல்படுத்துவதன் மூலம் பாதிப்புக்குள்ளாகும் வாய்ப்புள்ள மக்களிடையே அபாயத்தைக் குறைப்பது மற்றும் விரிதிறனை அதிகரிப்பதற்கு சிறந்த ஒருங்கிணைந்த நடவடிக்கைகளை எடுப்பது பற்றி விவாதிக்க இக்கூட்டம் நடைபெற்றது .


    தீமை பாதிப்பு அபாயத் திறன் மதிப்பீடு குறித்து பங்கேற்றவர்கள் இடையே புரிய வைப்பது , வானிலை முன்னறிவுப்பு , தயார் நிலை , இடியுடன் கூடிய மழை மற்றும் மின்னலின் அபாயத்தைக் குறைப்பது , உரிய நேர மீட்புக்கான தொழில்நுட்ப அறிவைப் பெறுவது ஆகியவற்றை உணர்த்துவதே இந்தக் கருத்தரங்கின் நோக்கமாகும் .


    இந்தக் கருத்தரங்கில் உரையாற்றிய திரு . நித்தியானந்த் ராய் , சமுதாயத்தினர் இடையே , இடியுடன் கூடிய மழை மற்றும் மின்னல் காரணமாக ஏற்படும் அபாயத்தைக் குறைப்பதற்கு இந்திய அரசின் துறைகள் / முகமைகள் எடுத்து வரும் பெரும் நடவடிக்கைகளை விளக்கினார் . நாட்டின் வளர்ச்சி மற்றும் மேம்பாட்டுக்கு பேரிடர் குறைப்பு மற்றும் தடுப்பு நடவடிக்கைகளின் முக்கியத்துவம் குறித்து எடுத்துக்காட்டிய அவர் , இயற்கைப் பேரிடரின் பாதகமான தாக்கத்தைக் குறைக்க உடனடியாகவும் , நீண்டகால அடிப்படையிலும் , ஒருங்கிணைந்து எடுக்க வேண்டிய நடவடிக்கைகளில் கவனம் செலுத்த வேண்டும் என வலியுறுத்தினார் . பேரிடர் அபாயக் குறைப்பு குறித்த விஷயத்தில் , பிரதமர் திரு . நரேந்திர மோடி , மத்திய உள்துறை அமைச்சர் திரு . அமித் ஷா ஆகியோர் கொண்டுள்ள ஆர்வம் , தொடர்ந்து அளித்து வரும் ஆதரவு , வழிகாட்டுதல் ஆகியவற்றை மத்திய உள்துறை இணையமைச்சர் விளக்கினார் . பேரிடர் அபாயக் குறைப்பு குறித்து பிரதமர் அளித்துள்ள 10 அம்சத் திட்டத்தை நிறைவேற்றுவதன் முக்கியத்துவத்தை வலியுறுத்திய அவர் , ஆராய்ச்சி சார்ந்த பேரிடர் அபாயக் குறைப்பு உத்திகள் , பங்கேற்பு அணுகுமுறை , தீவிரத் தடுப்பு மற்றும் குறைப்பு உத்திகள் ஆகியவற்றைக் கடைப்பிடிக்க வேண்டும் என வலியுறுத்தினார் .


    கைபேசிச் செயலி தாமினி வானிலை மாதிரி , டாப்ளர் வானிலை ரேடார் , மின்னல் கண்டுபிடிப்பு முறை உள்பட இடியுடன் கூடிய மழை மற்றும் மின்னல் தாக்கத்தைக் குறைக்க அமைச்சகம் வழங்கிய நுண்ணறிவு ஆலோசனைகளை புவி அறிவியல் அமைச்சக செயலர் டாக்டர் ராஜீவன் விளக்கினார் .

    
    
    (Release ID: 1638626) Visitor Counter : 18
    
    
      Read this release in: Punjabi , English , Urdu , Marathi , Hindi , Manipuri , Assamese , Telugu