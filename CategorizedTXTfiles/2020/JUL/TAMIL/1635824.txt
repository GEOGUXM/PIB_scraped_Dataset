      நுகர்வோர் நலன், உணவு மற்றும் பொது விநியோகம் அமைச்சகம்

      பிரதமரின் ஏழைகள் மறுவாழ்வு உணவுத் திட்டத்தின் கீழ் ஏப்ரல்-நவம்பர் 2020-இல் விநியோகிக்கப்படும் உணவு தானியங்களின் (அரிசி-கோதுமை) தோராய மதிப்பு சுமார் ரூ 1,50,471 கோடி
      Posted On: 01 JUL 2020 5:19PM by PIB Chennai


    பிரதமரின் ஏழைகள் மறுவாழ்வு உணவுத்திட்டம் நவம்பர் 2020 வரை நீட்டிக்கப்படுவதாக பிரதமர் திரு . நரேந்திர மோடி நேற்று அறிவித்தார் . இந்தத் திட்டம் ஜூலையில் இருந்து நவம்பர் 2020 இறுதி வரை நீட்டிக்கப்படுவதாக அவர் தெரிவித்தார் . இந்த ஐந்து மாத காலத்துக்கு , 80 கோடி மக்களுக்கு மாதத்துக்கு 5 கிலோ இலவச அரிசி / கோதுமையுடன் ஒரு குடும்பத்துக்கு 1 கிலோ இலவச முழு பருப்பு ( சென்னா ) வழங்கப்படும் .


    இலக்கு நிர்ணயிக்கப்பட்ட பொது விநியோகத் திட்டத்தின் கீழ் ஒரு நபருக்கு மாதத்துக்கு 5 கிலோ என்னும் விகிதத்தில் , ஏப்ரல் - ஜூன் 2020 வரையிலான மூன்று மாதங்களுக்கு ரூ 44,131 கோடி தோராய மானியம் தேவைப்படும் என்று உணவு மற்றும் பொது விநியோகத் துறை மதிப்பிட்டுள்ளது . இது , ஒரு மெட்ரிக் டன் அரிசிக்கு ரூ 37,267.60 எனவும் , ஒரு மெட்ரிக் டன் கோதுமைக்கு ரூ 26,838.40 எனவும் பொருளாதார விலையை எடுத்து செல்லும் (2020-21- க்கான நிதி நிலை அறிக்கையின் மதிப்பீட்டின் படி ).


    மேலும் , தேசிய உணவுப் பாதுகாப்புச் சட்டத்தின் கீழ் , இந்திய உணவுக் கழகத்தின் கிடங்குகளில் இருந்து நியாய விலைக் கடைகளுக்கு பொருள்களை எடுத்து செல்ல மாநிலத்துக்குள் நடைபெறும் போக்குவரத்து மற்றும் கையாளும் செலவும் , வணிகர்களின் லாபமும் , பங்கு மாதிரியின் படியும் , தேசிய உணவுப் பாதுகாப்புச் சட்டத்தின் கீழ் இது தொடர்பாக வகுக்கப்பட்டுள்ள செலவு விதிகளின் படியும் இந்திய அரசு மற்றும் மாநிலங்கள் / யூனியன் பிரதேசங்கள் இடையே பங்கிட்டுக் கொள்ளப்படுகின்றன . இந்தத் திட்டத்தின் ஒட்டுமொத்தச் செலவையும் இந்திய அரசு ஏற்றுக் கொண்டிருக்கும் நிலையில் , போக்குவரத்து, கையாளும் செலவுகளுக்கும் , வணிகர்களுக்கு வழங்க வேண்டிய தொகைக்கும் , தேசிய உணவுப் பாதுகாப்புச் சட்டத்தின் கீழ் இது தொடர்பாக ஏற்கனவே உள்ள விதிகளின் படி ரூ 1,930 கோடி தேவைப்படுகிறது . மேற்கண்டவற்றின் காரணமாக , மாநிலத்துக்குள் நடைபெறும் போக்குவரத்து , மின்னணு விற்பனை முனையக் கருவியைப் பயன்படுத்துவதற்கான கூடுதல் வணிகர் லாபம் உள்ளிட்ட உணவு தானிய மானியம் மற்றும் செலவுக்கான இந்திய அரசின் மொத்த செலவு மதிப்பீடு ரூ 46,061 கோடி ஆகும் .


    மேற்கண்டவற்றின் அடிப்படையில் , 32 மில்லியன் டன்கள் ( ஏப்ரல் - ஜூன் 2020 வரை 12 மில்லியன் டன்கள் மற்றும் ஜூலை - நவம்பர் 2020 வரை 20 லட்சம் மெட்ரிக் டன்கள் ) உணவு தானியங்களை ( அரிசி மற்றும் கோதுமை ) ஏப்ரலில் இருந்து நவம்பர் 2020 வரை விநியோகிப்பதற்காக மதிப்பிடப்பட்டுள்ள செலவு தோராயமாக ரூ 1,22,829 கோடியாக இருக்கும் .


    நுகர்வோர் விவகாரங்கள் துறையின் மதிப்பீட்டின் படி , ஏப்ரல் - ஜூன் 2020 வரையில் பருப்புகளை விநியோகிப்பதற்கான செலவு ரூ 5,000 கோடி ஆகும் . இதன் படி , ஏப்ரல் - நவம்பர் 2020 வரை பருப்புகளை விநியோகிப்பதற்கான தோராய செலவு ரூ 13,333 கோடியாக இருக்கும் . கூடுதலாக , இரண்டு மாதங்களுக்கு புலம் பெயர்ந்த தொழிலாளர்களுக்கு உணவு தானியங்களை வழங்குவதற்கான தோராயச் செலவு ரூ 3,109.52 கோடி ஆகும் .


    உணவு தானியங்களுக்கு முன் கூட்டியே கணக்கிடப்படும் மத்திய வழங்கல் விலை ஒரு மாதத்துக்குத் தோராயமாக ரூ 1,400 கோடி என்னும் நிலையில் , இதற்குத் தேவைப்படும் செலவு சுமார் ரூ 11,200 கோடி ஆகும் . எனவே , உணவு தானியங்களின் ( அரிசி - கோதுமை ) விநியோகத்துக்கான தோராயச் செலவு சுமார் ரூ 1,50,471 கோடி ஆகும் .


    

    
    (Release ID: 1635824) Visitor Counter : 19
    
    
      Read this release in: English , Urdu , Marathi , Hindi , Bengali , Manipuri , Punjabi , Odia