      சுற்றுலா அமைச்சகம்

      புத்த புனித பயணங்களை ஊக்குவிக்கும் “எல்லை தாண்டிய சுற்றுலா” குறித்த இணையக் கருத்தரங்கில் மத்திய கலாச்சார மற்றும் சுற்றுலாத்துறை இணை அமைச்சர்(தனிப்பொறுப்பு) திரு. பிரகலாத் சிங் படேல் உரை
      Posted On: 17 JUL 2020 12:36PM by PIB Chennai


    புத்த சுற்றுலா நடத்துனர்கள் சங்கம் 2020 ஜூலை 15- ம் தேதி ஏற்பாடு செய்த ‘‘ எல்லை தாண்டிய சுற்றுலா ’’ என்ற தலைப்பிலான இணையக் கருத்தரங்கை மத்திய கலாச்சார மற்றும் சுற்றுலாத்துறை இணையமைச்சர் திரு . பிரகலாத் சிங் படேல் சிறப்பு விருந்தினராக கலந்து கொண்டு தொடங்கி வைத்தார் .


    இந்த இணையக் கருத்தரங்கை தொடங்கி வைத்த திரு . பிரகலாத் சிங் படேல் , இந்தியாவில் புத்தரின் வாழ்க்கையுடன் தொடர்புடைய முக்கிய இடங்களைப் பட்டியலிட்டார் . புத்தமத கொள்கையைப் பின்பற்றுபவர்கள் , உலகம் முழுவதும் அதிகளவில் உள்ளதாகவும் மற்றும் புத்தரின் பூமியாக இந்தியா இருந்தும் , புத்தமத பாரம்பரிய இடங்கள் அதிகளவில் இருந்தும் , இங்கு புத்த யாத்தரிகள் குறைந்த அளவே வருதாக அவர் குறிப்பிட்டார் . இதற்கான காரணங்களை கண்டறிந்து , அதற்கேற்ப சரியான நடவடிக்கைகளை மேற்கொள்வது அவசியம் என திரு படேல் வலியுறுத்தினார் .


    நாட்டில் உள்ள முக்கிய புத்தமத தலங்களில் , சீன மொழி உட்பட சர்வதேச மொழிகளில் விளக்கங்கள் , வரைபடங்கள் இடம் பெற வேண்டும் என அமைச்சர் தெரிவித்தார் . உத்தரப் பிரதேசத்தில் உள்ள சாரநாத் , குஷிநகர் மற்றும் சரவஸ்தி உட்பட 5 புத்த தலங்களில் இந்த நடவடிக்கை எடுக்க வேண்டும் எனக் கூறினார் . அதேபோல் , சாஞ்சிக்கு அதிகளவில் இலங்கை சுற்றுலாப் பயணிகள் வருவதால் , அங்குள்ள நினைவிடங்களில் சிங்கள மொழியில் விளக்கங்கள் இருக்க வேண்டும் என அமைச்சர் தெரிவித்தார் .


    உத்திரப்பிரதேசத்தில் உள்ள குஷிநகர் விமான நிலையத்தை , சர்வதேச விமான நிலையமாக அறிவிக்க மத்திய அரசு முடிவு செய்துள்ளதையும் சுற்றுலாத்துறை இணையமைச்சர் சுட்டிக் காட்டினார் . இது உள்நாட்டு / வெளிநாட்டு சுற்றுலா மற்றும் உள்ளூர் பொருளாதார வளர்ச்சிக்கு ஊக்குவிப்பாக இருக்கும் .


    நாட்டில் உள்ள புத்தமத தலங்களின் வளர்ச்சி மற்றும் மேம்பாட்டுக்கு மத்திய சுற்றுலாத்துறை அமைச்சகம் பல நடவடிக்கைகள் எடுத்துவருவதாக அவர் மேலும் தெரிவித்தார் .


    புத்த சுற்றுலாவை மேம்படுத்துவதில் , புத்த சுற்றுலா நடத்துனர்கள் சங்கம் அர்ப்பணிப்புடன் செயல்படுகிறது . இந்தியா மற்றும் வெளிநாடுகளில் இந்த சங்கத்தில் .1,500 க்கும் மேற்பட்டோர் உறுப்பினர்களாக உள்ளனர் .


    இந்த இணையக் கருத்தரங்கில் , ஐ . நா அமைதிப்படை கவுன்சில் பிரதிநிதிகள் , ஆப்கானிஸ்தான் , வங்கதேசம் , பூடான் , கம்போடியா , இந்தோனேஷியா , மியான்மர் , நேபாளம் , இலங்கை , தாய்லாந்து மற்றும் வியட்நாம் உட்பட பல நாடுகளைச் சேர்ந்த பிரதிநிதிகள் கலந்து கொண்டனர் .


    *****

    
    
    (Release ID: 1639312) Visitor Counter : 14
    
    
      Read this release in: Punjabi , English , Urdu , Hindi , Manipuri , Bengali , Assamese , Telugu , Malayalam