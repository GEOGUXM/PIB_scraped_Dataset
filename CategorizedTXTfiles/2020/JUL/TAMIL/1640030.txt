      குறு சிறு மற்றும் நடுத்தர தொழில் துறை அமைச்சகம்

      ஊரக, வேளாண் மற்றும் பழங்குடியின பிரிவில் குறு வணிகத்துக்கு குறு நிதிக் கொள்கை தற்போதைய அவசியத் தேவையாகும்- திரு. நிதின் கட்கரி
      Posted On: 20 JUL 2020 5:01PM by PIB Chennai


    குறு / சிறு தொழில்கள் / மீனவர்கள் , படகுக்காரர்கள் , ரிக் ‌ ஷா ஓட்டுநர்கள் , காய்கறி விற்பனையாளர்கள் , ஏழைகள் , சுய உதவிக் குழுக்கள் போன்ற தொழில்கள் ஆகியவற்றுக்கு நிதி வழங்குவதற்கான கொள்கை அல்லது மாதிரி இப்போதைய அவசியத் தேவை என்று மத்திய குறு , சிறு , நடுத்தர தொழில் , சாலைப் போக்குவரத்து துறை அமைச்சர் திரு . நிதின் கட்கரி வலியுறுத்தியுள்ளார் . ‘’ எம்எஸ்எம்இ மற்றும் வாழ்வாதார மறுவடிவமைப்பு குறித்த பான் ஐஐடி குளோபல் இ - மாநாடு ’’ நிகழ்ச்சியில் அவர் உரையாற்றினார் .


    நாட்டின் மக்கள் தொகையில் பெரும்பாலானோர் மீன்பிடித்தல் , தேனீ வளர்த்தல் , மூங்கில் வளர்ப்பு உள்ளிட்ட மிகச் சிறிய தொழில்களில் ஈடுபட்டு வருகின்றனர் என்று அவர் கூறினார் . பொருளாதார ரீதியிலும் , சமுதாய அடிப்படையிலும் பின்தங்கிய அவர்களுக்கு போதிய நிதி ஆதரவு இல்லாத நிலை உள்ளது என்று அவர் தெரிவித்தார் . கடின உழைப்பு , திறமை , நேர்மை ஆகிய நற்குணங்களைக் கொண்டிருந்த போதிலும் , நிதிஆதாரம் இல்லாததால் , தங்கள் தொழில் மற்றும் வேலையில் மதிப்புக் கூட்டு முறையைக் கையாள முடியவில்லை . சிறிய அளவில் அவர்களுக்கு நிதி , தொழில்நுட்பம் , சந்தை ஆதரவு ஆகியவற்றை வழங்கினால் , அவர்கள் தங்கள் தொழிலை , வேலையை முன்னேற்றத்துடன் செய்ய முடியும் . இதனால் , ஊரகப்பகுதி , விவசாயம் , பழங்குடியினர் வசிக்கும் இடங்களில் நிச்சயம் வேலை வாய்ப்பு அதிகரித்து , நமது உள்நாட்டு ஒட்டுமொத்த உற்பத்திக்கு வலு சேர்க்கும் .


    சமுதாய ரீதியாகவும் , பொருளாதார அடிப்படையிலும் , கல்வி ரீதியாகவும் பின்தங்கியுள்ள இத்தகைய தொழில் செய்வோருக்கு நிதி வழங்குவதற்கான மாதிரியை உருவாக்குவதற்கு ஆலோசனைகளை அளிக்குமாறு திரு . கட்கரி கேட்டுக் கொண்டார் . இந்த மாதிரி , வெளிப்படையானதாகவும் , ஊழலற்றதாகவும் , தகவல் தொழில்நுட்பம் சார்ந்த குறைந்த நடைமுறை இடையூறுகளுடன் , சிறு அளவிலான அனுமதியுடனும் இருக்க வேண்டும் என அவர் கூறினார் . நிதிஆயோக் , நிதி அமைச்சகம் ஒப்புதல் அளிக்கும் போது , மூங்கில் , தேன் உற்பத்தி , மாறுபட்ட எரிபொருள்கள் மற்றும் இதர பிரிவுகளில் ஈடுபடும் ஏராளமான தொழில் துறையினருக்கு இது பெரிதும் உதவும் என்று அவர் நம்பிக்கை தெரிவித்தார் . காணொளிக்காட்சி விவாதத்தில் பங்கேற்ற பங்களாதேஷ் கிராமிய வங்கி நிறுவனரும் , நோபல் பரிசு பெற்றவருமான பேராசிரியர் முகமது யூனூசும் தமது எண்ணங்களைப் பகிர்ந்து கொண்டார் .


    *****

    
    
    (Release ID: 1640030) Visitor Counter : 10
    
    
      Read this release in: English , Urdu , Marathi , Hindi , Manipuri , Bengali , Punjabi , Telugu , Malayalam