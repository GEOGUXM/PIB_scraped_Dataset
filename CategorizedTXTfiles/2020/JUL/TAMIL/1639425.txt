      வணிகம் மற்றும் தொழில்துறை அமைச்சகம்

      கோவிட்-19 பரவலையடுத்து நாட்டில் மருத்துவ ஆக்சிஜன் இருப்பு , விநியோகம் குறித்து திரு. பியூஷ் கோயல் ஆய்வு
      Posted On: 17 JUL 2020 6:01PM by PIB Chennai


    கோவிட் -19 பரவி வரும் சூழலில் , நாட்டில் மருத்துவ ஆக்சிஜன் இருப்பை அதிகரித்தல் மற்றும் விநியோகம் குறித்து மத்திய வர்த்தகம் மற்றும் தொழில்துறை அமைச்சர் திரு . பியூஷ் கோயல் இன்று ஆய்வு மேற்கொண்டார் . தற்போதைய நிலவரப்படி , நாட்டில் மருத்துவ ஆக்சிஜன் தயாரிப்பு , சேமிப்பு , போக்குவரத்து மற்றும் விநியோகத்தில் அதிக அளவுக்கு எந்தப் பிரச்சினையும் இல்லை என்று தொழில்துறை மற்றும் உள்நாட்டு வர்த்தகத்துறை , சுகாதாரம் மற்றும் குடும்பநல அமைச்சகம் ஆகியவற்றின் அதிகாரிகள் தெரிவித்தனர் . ஏப்ரல் மாதத்தில் , நாளொன்றுக்கு 902 மெட்ரிக் டன்னாக இருந்த மருத்துவ ஆக்சிஜன் சராசரி மாதாந்திர நுகர்வு அளவு ஜூலை 15- ஆம் தேதி நிலவரப்படி , நாளொன்றுக்கு 1512 மெட்ரிக் டன்னாக அதிகிரித்துள்ளது . தற்போதை நிலவரப்படி , 15 ஆயிரம் மெட்ரிக் டன்னுக்கும் அதிகமாக போதிய கையிருப்பு உள்ளது .


    அனைத்து மாநிலங்களிலும் , மருத்துவ ஆக்சிஜனின் தற்போதைய உற்பத்தி மற்றும் விநியோக நிலை , இம்மாத இறுதி வாக்கில் தேவைப்படும் மொத்த அளவுடன் ஒப்பிடுகையில் , நன்றாக இருப்பதாகத் தெரிய வந்துள்ளது . மாநிலங்களில் , கொரோனா பாதிப்பு அதிகமாக உள்ள பெருநகரங்கள் மற்றும் மாவட்டங்களில் , விநியோகம் மற்றும் கையிருப்பு போதுமான அளவு உள்ளது . இதே போல , தொலைதூரப் பகுதிகளிலும் , இதன் தேவைக்கு ஏற்ப கையிருப்பு வைக்க ஏற்பாடுகள் செய்யப்பட்டுள்ளன . தீவிர சிகிச்சைப் பிரிவில் உள்ளவர்கள் உள்பட , மருத்துவ ஆக்சிஜன் உதவியுடன் உள்ள மொத்த கோவிட் -19 நோயாளிகளின் விகிதம் நேற்று 4.58 சதவீதமாக குறைந்தது . மார்ச் 1- ஆம் தேதி 5938 மெட்ரிக் டன்னாக இருந்த மருத்துவ ஆக்சிஜன் இருப்புத் திறன் சுமார் 10 சதவீதம் அளவுக்கு உயர்ந்துள்ளது .


    அனைத்துப் பெரிய உருளைகள் தயாரிப்பு நிறுவனங்கள் மற்றும் கிரையோஜெனிக் வாகனங்கள் தற்போது அரசின் மின்னணு சந்தை பொது கொள்முதல் தளத்தில் பதிவு செய்யப்பட்டுள்ளன . மருத்துவ ஆக்சிஜன் ஜெனரேட்டர்கள் உற்பத்தியாளர்களும் பதிவுசெய்து வருகின்றனர் .


    ஏதாவது அவசரத்தேவை ஏற்பட்டாலோ , பாதிப்பு திடீரென அதிகரித்தாலோ , போதிய அளவுக்கு மருத்துவ ஆக்சிஜன் இருப்பை வைத்திருப்பதற்கான ஏற்பாடுகளை மேற்கொள்ள வேண்டும் என்று அமைச்சர் வலியுறுத்தினார் . மோசமான வானிலை காரணமாக , சாலைத் தொடர்புகள் பாதிக்கப்படும் இடங்களில் மருத்துவ ஆக்சிஜன் விநியோகத்தைத் தடையின்றி கிடைக்கச் செய்ய சிறப்பு கவனம் தேவை என அவர் உத்தரவிட்டார் .


    ****

    
    
    (Release ID: 1639425) Visitor Counter : 10
    
    
      Read this release in: Telugu , English , Urdu , Marathi , Hindi , Manipuri , Punjabi