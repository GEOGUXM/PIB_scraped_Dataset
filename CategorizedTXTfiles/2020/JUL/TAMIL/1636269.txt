      ஜல்சக்தி அமைச்சகம்

      ஹரியானா முதலமைச்சருடன் மத்திய ஜல்சக்தி துறை அமைச்சர் காணொளி மூலம் ஆலோசனை
      Posted On: 03 JUL 2020 6:29PM by PIB Chennai


    மத்திய ஜல்சக்தி துறை அமைச்சர் திரு . கஜேந்திர சிங் ஷெகாவத் இன்று காணொளிக் காட்சி மூலம் , ஹரியானா முதலமைச்சர் திரு . மனோகர் லால் கட்டாருடன் அம்மாநிலத்தில் ஜல்ஜீவன் இயக்கத்தை செயல்படுத்துவது தொடர்பான பல்வேறு அம்சங்கள் குறித்து விவாதித்தார் . மத்திய குடிநீர் மற்றும் துப்புரவுத் துறை மேற்கொண்ட விரிவான நடவடிக்கையின் தொடர்ச்சியாக , ஜல்சக்தி அமைச்சகம் , கிராமங்களில் வீடுகளுக்குக் குழாய் மூலம் குடிநீர் வழங்குவது தொடர்பாக பல்வேறு மாநிலங்கள் / யூனியன் பிரதேசங்களுடன் கடந்த 3 மாதங்களாக குடிநீர் வழங்கல் திட்டங்களின் நிலவரம் குறித்து ஆலோசனை நடத்தி வருகிறது . ‘’ ஜல் ஜீவன் இயக்கம் ’’ என்னும் முக்கியமான திட்டத்தை மத்திய அரசு மாநிலங்களின் ஒத்துழைப்புடன் , நாட்டில் ஒவ்வொரு கிராமப்புற வீட்டுக்கும் குழாய் மூலம் வரையறுக்கப்பட்ட அளவு தரமான குடிநீரை , சரியான கால இடைவெளியில் , நீண்டகால அடிப்படையில் வாழ்க்கைத் தரத்தை உயர்த்தும் விதத்தில் , குறைந்த கட்டணத்தில் செயல்படுத்தத் திட்டமிட்டுள்ளது . கிராமப்புற வீடுகளுக்கு குடிநீர்க் குழாய் இணைப்பு வழங்கும் அரசின் முயற்சி , கோவிட் -19 சூழலில் முன்னுரிமை அடிப்படையில் மேற்கொள்ளப்படுகிறது . இதன் மூலம் , கிராமப்புற மக்கள் பொது இடங்களில் தண்ணீருக்காகக் காத்திருந்து சிரமப்படத் தேவையில்லை .


    2022- ஆம் ஆண்டுக்குள் ஹரியானாவில் அனைத்து வீடுகளுக்கும் குழாய் இணைப்பு கொடுக்கப்படும் என முதலமைச்சர் உறுதியளித்தார் . குழாய் மூலம் குடிநீர் வழங்கும் திட்டத்தின் கீழ் , அனைத்து கிராம வீடுகளையும் கொண்டு வரும் போது , கிராமங்களில் வீடுகளின் வளாகத்துக்குள்ளேயே குழாய் இணைப்பு பெறுவதற்கு வழி ஏற்படும் . அனைத்து கிராம வீடுகளுக்கும் 2024- ஆம் ஆண்டுக்குள் குடிநீர்க் குழாய் இணைப்பு வழங்கும் மத்திய அரசின் இலக்குக்கு முன்னதாகவே 2022- ஆம் ஆண்டுக்குள் 100 சதவீதம் குழாய் இணைப்பு வழங்க ஹரியானா மாநிலம் திட்டமிட்டுள்ளது . இதன் மூலம் , ஒவ்வொரு கிராமப்புற வீட்டுக்கும் குழாய் இணைப்பு வழங்கும் லட்சியத்தை முன்னதாகவே எட்டும் முன்னணி மாநிலங்களில் ஹரியானாவும் ஒன்றாக இருக்கும் .


    ஹரியானாவில் உள்ள 28.94 லட்சம் கிராமப்புற வீடுகளில் , 18.83 லட்சம் (59.36%) வீடுகளுக்கு ஏற்கனவே குழாய் இணைப்பு வழங்கப்பட்டுள்ளது . எஞ்சிய 10.11 லட்சம் வீடுகளில் , 2020-21- இல் 7 லட்சம் வீடுகளுக்கு இணைப்பு வழங்கத் திட்டமிடப்பட்டுள்ளது . நடப்பு ஆண்டில் , ஒரு மாவட்டத்தில் 100 சதவீத இணைப்பு வழங்க மாநிலம் திட்டமிட்டுள்ளது . மாநிலத்தில் மொத்தமுள்ள 6,987 கிராமங்களில் 2,898 கிராமங்களில் இதனைச் செயல்படுத்த உத்தேசிக்கப்பட்டுள்ளது .

    
    
    (Release ID: 1636269) Visitor Counter : 10
    
    
      Read this release in: Punjabi , English , Urdu , Hindi , Manipuri