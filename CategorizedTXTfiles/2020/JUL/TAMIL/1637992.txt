      எரிசக்தி அமைச்சகம்

      என்டிபிசி சிங்கராலி தனது அபார செயல்பாட்டுத் திறனை வெளிப்படுத்தியுள்ளது.
      Posted On: 11 JUL 2020 2:29PM by PIB Chennai


    இந்தியாவின் மிகப் பெரிய மின் உற்பத்தி நிறுவனமும் , மத்திய எரிசக்தி அமைச்சகத்தின் கீழ் இயங்கும் பொதுத்துறை நிறுவனமுமான தேசிய அனல் மின்கழகம் என்டிபிசி வெளியிட்டுள்ள அறிக்கையில் , மத்திய மின்சார ஆணையம் வெளியிட்டுள்ள தரவுகளின் அடிப்படையில் , நிதியாண்டின் முதல் காலாண்டில் , நாட்டிலேயே சிறப்பாக செயல்பட்ட அலகாக , என்டிபிசியின் சிங்கராலி முதல் அலகு உருவாகியிருப்பதாகக் கூறப்பட்டுள்ளது . என்டிபிசி சிங்கராலி மிகப்பழமையான , என்டிபிசியின் முதன்மையான மின் உற்பத்தி அலகாகும் .


    இந்த மின் உற்பத்தி நிலையத்தின் முதல் அலகு 1982- ஆம் ஆண்டு பிப்ரவரி 13- ஆம் தேதி உற்பத்தியைத் தொடங்கியது . மேம்பட்ட திறனுடன் அது தொடர்ந்து இயங்கி வருகிறது .


    என்டிபிசி நிறுவனத்தின் தகவல் படி , என்டிபிசி சிங்கராலி ஒவ்வொன்றும் 200 மெகாவாட் திறன் கொண்ட ஐந்து அலகுகளையும் , தலா 500 மெகாவாட் திறன் கொண்ட இரண்டு அலகுகளையும் கொண்ட மொத்தம் 2000 மெகாவாட் நிறுவு திறன் கொண்டதாகும் . தலா 200 மெகாவாட் திறன் கொண்ட மூன்று அலகுகள் (1, 4&5) முறையே 101.96%, 101.85%, 100.35% என்ற பிஎல்எப் - ஐ நாட்டிலுள்ள நிலக்கரி மூலமான அலகுகளில் , 2020-21 நிதியாண்டின் முதல் காலாண்டில் எட்டியுள்ளது .


    மொத்தம் 62110 மெகாவாட் நிறுவு திறனுடன் , என்டிபிசி குழுமம் 70 மின்நிலையங்களைக் கொண்டுள்ளது . இவற்றில் 24 நிலக்கரி அடிப்படையிலானவை , 7 சைக்கிள் வாயு / திரவ எரிபொருள் , 1 நீர் மின் நிலையம் , 13 புதுப்பிக்கத்தக்கவை ஆகியவற்றுடன் 25 துணை மற்றும் கூட்டுமுயற்சி மின்நிலையங்களும் அடங்கும் .


    ***

    
    
    (Release ID: 1637992) Visitor Counter : 22
    
    
      Read this release in: English , Urdu , Hindi , Marathi , Manipuri , Punjabi , Telugu