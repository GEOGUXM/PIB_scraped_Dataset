      வணிகம் மற்றும் தொழில்துறை அமைச்சகம்

      தடையற்ற வர்த்தக உடன்படிக்கை, படிப்படியாக அதன் பலன்களை விரைந்து பெறுவதை நோக்கிய அர்ப்பணிப்பு நடவடிக்கையைப் பகிர்ந்து கொள்ள இந்தியா- இங்கிலாந்து உறுதி
      Posted On: 25 JUL 2020 9:54AM by PIB Chennai


    இந்தியா – இங்கிலாந்து இடையிலான 14- வது கூட்டுப் பொருளாதார , வர்த்தகக் குழு கூட்டம் ஜூலை 24- ஆம் தேதி மெய்நிகர் வடிவில் நடைபெற்றது . இந்தக் கூட்டத்திற்கு , மத்திய வர்த்தகம் மற்றும் தொழில்துறை அமைச்சர் திரு . பியூஷ் கோயல் , இங்கிலாந்து சர்வதேச வர்த்தக அமைச்சர் திருமிகு . எலிசபெத் டிரஸ் ஆகியோர் கூட்டாகத் தலைமை வகித்தனர் . மத்திய வர்த்தகம் மற்றும் தொழில்துறை இணையமைச்சர் திரு . ஹர்தீப் சிங் பூரி , இங்கிலாந்து சர்வதேச வர்த்தக இணையமைச்சர் திரு . ரணில் ஜெயவர்தனா ஆகியோர் கூட்டத்தில் கலந்து கொண்டு அமைச்சர்களுக்குத் துணை புரிந்தனர் .


    தடையற்ற வர்த்தக உடன்படிக்கை , படிப்படியாக அதன் பலன்களை விரைந்து பெறுவதை நோக்கிய அர்ப்பணிப்பு நடவடிக்கையைப் பகிர்ந்து கொள்ள திரு . கோயல் , திருமிகு . டிரஸ் ஆகியோர் இசைவு தெரிவித்தனர் . பேச்சுவார்த்தையைத் தீவிரப்படுத்த இணையமைச்சர்கள் பூரி , ஜெயவர்த்தனா ஆகியோர் மாதாந்திர அடிப்படையில் கூட்டங்களை நடத்துவார்கள் . பேச்சுவார்த்தையை முன்னெடுத்துச் செல்ல 2020 இலையுதிர் காலத்தில் புதுதில்லியில் திரு . கோயல் மற்றும் டிரஸ் இடையே கூட்டம் நடத்த ஒப்புக்கொள்ளப்பட்டது . வாழ்க்கை அறிவியல் , சுகாதாரம் , தகவல் தொடர்பு தொழில்நுட்பம் , உணவு , பானம் குறித்த இணை தலைவர்கள் தலைமையிலான கூட்டுப் பணிக்குழுக்கள் , கடந்த கூட்டுப் பொருளாதார , வர்த்தகக்குழுக் கூட்டத்தின் போது அமைச்சர்களுக்கு அளிக்கப்பட்ட பரிந்துரைகளின் படி அமைக்கப்பட்டது .


    முறையான பேச்சு வார்த்தைகளுக்குப் பின்னர் , மத்திய வர்த்தகம் மற்றும் தொழில்துறை இணையமைச்சர் திரு . ஹர்தீப் சிங் பூரி , இங்கிலாந்து சர்வதேச வர்த்தக இணையமைச்சர் திரு . ரணில் ஜெயவர்த்தனா , அந்நாட்டின் முதலீட்டுத் துறை இணையமைச்சர் திரு . கெர்ரி கிரிம்ஸ்டோன் ஆகியோர் தலைமையில் நடந்த முழுமையான அமர்வில் , சிஐஐ தலைமை இயக்குநர் திரு . சந்திரஜித் பானர்ஜி , இந்தியா - இங்கிலாந்து தலைமை செயல்அதிகாரிகள் அமைப்பின் இணைத் தலைவர் திரு . அலய் பிரமல் உள்ளிட்ட தொழில் நிறுவன தலைவர்களுடன் கலந்துரையாடினர் .


    இந்தியாவுக்கும் , இங்கிலாந்துக்கும் நீண்டகாலமாக நிலவி வரும் வர்த்தகம் மற்றும் பொருளாதார உறவுகளைப் புதுப்பிக்கவும் , புத்துயிரூட்டவும் , இருதரப்பும் பேச்சுவார்த்தையை திறந்த மனதுடன் அணுகின . இரு தரப்பும் , சுகாதாரத் துறையில் , குறிப்பாக தற்போதைய கோவிட் -19 பெருந்தொற்றுக் காலத்தில் , ஒத்துழைக்க உறுதிபூண்டுள்ளன .


    ********************

    
    
    (Release ID: 1641264) Visitor Counter : 12
    
    
      Read this release in: Telugu , English , Urdu , Hindi , Marathi , Assamese , Bengali , Manipuri , Punjabi , Malayalam