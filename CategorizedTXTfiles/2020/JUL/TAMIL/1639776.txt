      அறிவியல் மற்றும் தொழில்நுட்பத்துறை

      பணியிடங்களுக்கான கோவிட் பாதுகாப்பு முறையை துர்காபூர் சிஎஸ்ஐஆர்- சிஎம்இஆர்ஐ வெளியிட்டுள்ளது.
      Posted On: 19 JUL 2020 12:04PM by PIB Chennai


    அறிவியல் மற்றும் தொழில்துறை ஆராய்ச்சிக் கவுன்சில் , மத்திய எந்திரப் பொறியில் ஆராய்ச்சி நிறுவனம் , CSIR-CMERI, துர்காபூர் , நடப்புத் தொற்றுச் சூழலில் பணியிடங்களுக்கான பாதுகாப்பு முறையை வெளியிட்டுள்ளது . இதனைத் தொடங்கி வைத்து உரையாற்றிய துர்காபூர் , CSIR-CMERI, நிறுவனத்தின் இயக்குநர் பேராசிரியர் ஹரீஷ் ஹிரானி , “ சுகாதாரப் பணியாளர்கள் தவிர , பாதிக்கப்பட்ட தனிநபர்கள் அல்லது அசுத்தமான பொருள்கள் மூலம் , எந்த நிறுவனமாக இருந்தாலும் அதன் முன்களப் பாதுகாப்பு பணியாளர்கள் கோவிட் பாதிக்கப்படக்கூடிய வாய்ப்பு உள்ளவர்கள் . துர்காபூர் மத்திய எந்திரப் பொறியியல் ஆராய்ச்சி நிறுவனம் வெகு விரைவில் , மின்னணு நுழைவு மேலாண்மை முறையை உருவாக்கவுள்ளது . செயற்கை நுண்ணறிவு அடிப்படையில் , இது இயங்கும் . பணியிடங்களுக்கான இந்த முறையானது தொடுதல் இல்லாத சூரியசக்தி அடிப்படையிலான நுண்ணறிவு தானியங்கி முகக்கவசம் வழங்கும் அலகு , வெப்பமானி , தொடுதல் இல்லாத குழாய் , 360 டிகிரி கார் சுத்திகரிப்பான் ஆகியவற்றை உள்ளடக்கியது . இவை தற்போது தொழில்நுட்ப மாற்றம் மற்றும் உற்பத்தி தருவிப்புகளாகக் கிடைக்கிறது ’’ என்றார் .


    பின்வரும் தொழில்நுட்பங்களின் கூட்டுக்கலவை கோவிட் பாதுகாப்பு முறை ;


    1. சூரியசக்தி அடிப்படையிலான நுண்ணறிவு தானியங்கி முகக்கவசம் வழங்கும் அலகு மற்றும் வெப்பமானி - இது ஒரு நுண்ணறிவுக் கண்காணிப்பு அமைப்பாகும் . அதில் உள்ள மென்பொருள் மூலம் , தனிநபர்கள் முகக்கவசம் அணிந்துள்ளனரா என்பதையும் , அவர்களது உடல் வெப்ப நிலையையும் கண்டறியும் .


    2. தொடுதல் அல்லாத குழாய் - இது வீடுகள் மற்றும் அலுவலகங்களுக்காக தொடங்கப்பட்டு வருகிறது . இது சோப்பு திரவத்தையும் , தண்ணீரையும் 30 வினாடி இடைவெளியில் ஒரே குழாய் மூலம் வெளியேற்றும் . இது அரசின் தற்போதைய விதிமுறைகளின்படி இயங்கும் .


    3. 360 டிகிரி கார் சுத்திகரிப்பான் - இதனை CSIR-CMERI உருவாக்கியுள்ளது . சோடியம் ஹைப்போகுளோரைட் தண்ணீர் திரை , சிறப்பாக வடிவமைக்கப்பட்ட குழாய் முனையிலிருந்து கிருமிநாசினி கலந்த தண்ணீர் காரின் மேற்பரப்பு மற்றும் கீழ் பகுதி / சக்கரங்களில் உரிய அழுத்தத்துடன் சீராக பரவும் வகையில் உருவாக்கப்பட்டுள்ளது .


    *****

    
    
    (Release ID: 1639776) Visitor Counter : 18
    
    
      Read this release in: Punjabi , English , Urdu , Hindi , Marathi , Bengali , Assamese , Manipuri , Telugu