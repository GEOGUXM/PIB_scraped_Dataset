      மனித வள மேம்பாட்டு அமைச்சகம்

      நீட், ஜேஇஇ புதிய தேர்வு தேதிகள்: மனிதவள மேம்பாட்டுத் துறை அமைச்சர் அறிவிப்பு.
      Posted On: 03 JUL 2020 8:51PM by PIB Chennai


    தேசிய அளவில் மருத்துவக் கல்வி , பொறியியல் கல்வி ஆகியவற்றுக்காக நடத்தப்படும் நுழைவுத் தேர்வுகளுக்கான புதிய தேதிகளை மத்திய மனித வள மேம்பாட்டுத் துறை அமைச்சர் ரமேஷ்குமார் போக்ரியால் நிஷாங்க் இன்று ( ஜூலை 3) அறிவித்தார் .


    ஆன்லைன் வழியாக மாணவர்களிடம் பேசிய அவர் , “ மாணவர்களின் பாதுகாப்பு கருதியும் , தரமான கல்வியை உறுதி செய்யவும் மனித வள மேம்பாட்டு அமைச்சகத்தின் அறிவுரைப்படி தேர்வுகளைத் தள்ளி வைக்க தேசியத் தேர்வு முகமை (National Testing Agency) முடிவெடுத்துள்ளது ” என்றார் .


    இதன் படி , ஜேஇஇ (JEE) முதன்மைத் தேர்வு (Mains) வரும் செப்டம்பர் 1 ஆம் தேதி முதல் 6 ஆம் தேதி வரையில் நடைபெறும் . முதன்மைத் தேர்வு (Advance) செப்டம்பர் 27 ஆம் தேதி நடைபெறும் . நீட் (NEET) தேர்வு செப்டம்பர் 13 ஆம் தேதி நடைபெறும் .


    அமைச்சர் மேலும் பேசியதாவது :


    “ தற்போது தொற்று பரவியுள்ள சூழ்நிலையில் , மாணவர்களின் பாதுகாப்பு , கல்வி நலம் ஆகியவற்றை உறுதி செய்வதற்கே முக்கியத்துவம் தரப்படுகிறது . தொற்றினால் மாணவர்கள் பாதிக்கப்படாமல் இருப்பதற்காக தேர்வுகள் நடத்தப்படும் போது , உள்துறை மற்றும் மக்கள்நல்வாழ்வு அமைச்சகங்களின் வழிகாட்டு நெறிகளைக் கட்டாயமாகக் கடைப்பிடிக்கிறோம் .


    தேர்வு நடத்தப்படும் மையங்களில் தனிநபர் இடைவெளி உறுதியாகக் கடைப்பிடிக்கப்படும் . அதற்கான அனைத்து முன்னெச்சரிக்கை நடவடிக்கைகளும் எடுக்கப்பட்டுள்ளன .


    மாணவர்கள் தங்களது மனத்தில் எந்த வித மன அழுத்தமும் கொள்ளாமல் , படிப்பில் மட்டுமே கவனம் செலுத்த வேண்டும் . தேசியத் தேர்வு முகமை (NTA ) அனைத்து மாணவர்களுக்கும் இதற்காகத் தனியாக தேர்வு செயலியை உருவாக்கியுள்ளது . மாணவர்கள் அதைப் பதிவிறக்கம் செய்து , உரிய வகையில் தங்களது தயாரிப்பை மேற்கொள்ளலாம் .


    மாணவர்கள் அனைவரும் சிறந்த வகையில் தேர்வு எழுத மனமார்ந்த வாழ்த்துகளைத் தெரிவித்துக் கொள்கிறேன் ”


    இவ்வாறு அமைச்சர் கூறினர் .


    *****

    
    
    (Release ID: 1636393) Visitor Counter : 14
    
    
      Read this release in: English , Urdu , Marathi , Hindi , Bengali , Manipuri , Punjabi , Telugu