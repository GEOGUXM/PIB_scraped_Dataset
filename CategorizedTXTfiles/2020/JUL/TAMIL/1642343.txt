      எரிசக்தி அமைச்சகம்

      800 மெகாவாட் திறன் கொண்ட 3 காற்றாலை மின்சக்தித் திட்டங்களை மத்திய மின்சாரத் துறை அமைச்சர் நாட்டுக்கு அர்ப்பணித்து வைத்தார்
      Posted On: 29 JUL 2020 5:55PM by PIB Chennai


    மத்திய அரசின் மின்சாரம் , புது மற்றும் புதுப்பிக்கக் கூடிய எரிசக்தித்
    துறை இணை அமைச்சர் ( தனிப்பொறுப்பு ) திரு ராஜ் குமார் சிங் , செம்பகார்ப் நிறுவனத்தின் அதி நவீன சேஸி 1,2,3 மின் திட்டங்களை , இன்று (29.7.20), காணொலிக் காட்சி நடைபெற்ற நிகழ்ச்சியில் நாட்டுக்கு அர்ப்பணித்து வைத்தார் . இந்த முக்கியத்துவம் வாய்ந்த நிகழ்ச்சியில் புது , மற்றும் புதுப்பிக்கக் கூடிய மின்சாரத் துறையின் இணைச் செயலாளர் திரு
    பானு பிரதாப் யாதவ மற்றும் பிரமுகர்கள் , சிங்கப்பூர் செம்பகார்ப் நிறுவனத்தின் குழுத்தலைவர் மற்றும் நிர்வாக அதிகாரி திரு வோங் கிம் இன் மற்றும் செம்பகார்ப் இந்தியா லிமிடெட் நிறுவனத்தின் மேலாண்மை இயக்குனர் திரு . விபுல் துலி ஆகியோர் கலந்து கொண்டனர் .
    
    செம்ப்கார்ப் தொழில்கள் நிறுவனத்துக்குச் சொந்தமான செம்பகார்ப் இந்தியா எரிசக்தி லிமிடட் நிறுவனம் தனது 800 மெகாவாட் காற்றாலை மின் சக்தித் திட்டம் நிறைவடைந்ததை அறிவித்தது . இதனை அடுத்து இந்த நிறுவனத்தினால் இந்தியாவில் அமைக்கப்பட்டுள்ள புதுப்பிக்கக் கூடிய மின்சாரத் திட்டங்களின் திறன் 1730 மெகாவாட்டாக உயர்ந்துள்ளது . இந்த 300 மெகாவாட் சேஸி 3 காற்றாலைத் திட்டத்தின் மூலம் இந்திய சூரிய சக்தி கழகம் நடத்திய முதல் 3 ஏலங்களில் தனக்கு வழங்கப்பட்ட திட்டங்களை முழுவதுமாக முடித்துக்
    கொடுத்த முதலாவது சுயேச்சையான நிறுவனமாகிறது செம்ப்கார்ப் . இவை அனைத்தும் இணைந்து 6,00,000 க்கும் மேற்பட்ட வீடுகளுக்கு போதுமான தூய்மையான மின்சாரத்தை வழங்குவதுடன் , ஆண்டுக்கு 2 மில்லியன் டன்னுக்கும் மேற்பட்ட கார்பன் டை ஆக்ஸைட் வெளியேற்றத்தைத் தடுக்கும் . இந்த உற்பத்தித்
    திறன்தான் சேஸி நிறுவனம் இதுவரை ஏலம் மூலம் வழங்கியுள்ள மிகப் பெரிய செயல்படக்கூடிய காற்றாலைத் திட்டமாகும் .


    *******


    
    
    
    

    
    (Release ID: 1642343) Visitor Counter : 11
    
    
      Read this release in: English , Urdu , Hindi , Marathi , Bengali , Manipuri , Punjabi