      பிரதமர் அலுவலகம்

      ஸ்மார்ட் இந்தியா ஹேக்கத்தான் 2020-ன் மாபெரும் இறுதிச் சுற்றில் பிரதமர் உரையாற்ற உள்ளார்
      Posted On: 31 JUL 2020 1:04PM by PIB Chennai


    ஆகஸ்ட் 1 அன்று நடைபெறவுள்ள ஸ்மார்ட் இந்தியா ஹேக்கத்தான் 2020- ன் மாபெரும் இறுதிச் சுற்றில் , பிரதமர் திரு . நரேந்திரமோடி , காணொலிக் காட்சி வாயிலாக உரையாற்ற உள்ளார் . இந்த நிகழ்ச்சியையொட்டி , மாணவர்களுடனும் அவர் கலந்துரையாட உள்ளார் .


    நமது அன்றாட வாழ்வில் நாம் எதிர்கொள்ளும் சில சிக்கல்களுக்குத் தீர்வுகாண , மாணவர்கள் பயன்படுத்தக் கூடிய நாடுதழுவிய ஒரு ஏற்பாடாக இந்த ஸ்மார்ட் இந்தியா ஹேக்கத்தான் நடத்தப்படுவதுடன் , புதுமையான பொருட்களைக் கண்டுபிடிக்கும் கலாச்சாரத்தை கற்பிக்கும் விதமாகவும் , சிக்கல்களுக்குத் தீர்வுகாணும் மனநிலையை உருவாக்கும் நோக்கத்துடனும் நடத்தப்படுகிறது . இளைஞர்களின் மனதில் , கூண்டுக்கு அப்பாற்பட்டு சிந்திக்கும் திறனை ஏற்படுத்துவதில் இந்தப் போட்டி மிகவும் வெற்றிகரமாக செயல்பட்டுள்ளது நிரூபணமாகியுள்ளது .


    2017- ல் நடத்தப்பட்ட முதலாவது ஸ்மார்ட் இந்தியா ஹேக்கத்தான் போட்டியில் 42,000 மாணவர்கள் பங்கேற்ற நிலையில் , 2018- ல் 1 லட்சம் பேராகவும் , 2019- ல் 2 லட்சம் பேராகவும் அதிகரித்தது . ஸ்மார்ட் இந்தியா ஹேக்கத்தான் 2020- ன் முதல் சுற்றில் , 4.5 லட்சத்திற்கும் மேற்பட்ட மாணவர்கள் பங்கேற்றனர் . இந்த ஆண்டுக்கான மென்பொருள் பிரிவினருக்கான மாபெரும் இறுதிப்போட்டி , நாடு முழுவதும் உள்ள அனைத்து போட்டியாளர்களும் ஆன்லைன் வாயிலாக பங்கேற்கும் விதமாக , அதற்கென உருவாக்கப்பட்ட அதிநவீன சிறப்பு அமைப்பின் மூலம் ஏற்பாடு செய்யப்பட்டுள்ளது . மத்திய அரசின் 37 துறைகள் , 17 மாநில அரசுகள் மற்றும் 20 தொழில் நிறுவனங்கள் கொடுத்துள்ள 243 பிரச்சினைகளுக்குத் தீர்வுகாண்பதற்கான போட்டியில் , 10,000- க்கும் மேற்பட்ட மாணவர்கள் பங்கேற்க உள்ளனர் .


    *****

    
    
    (Release ID: 1642587) Visitor Counter : 20
    
    
      Read this release in: Malayalam , Bengali , English , Urdu , Marathi , Hindi , Manipuri , Punjabi , Gujarati , Odia , Telugu , Kannada