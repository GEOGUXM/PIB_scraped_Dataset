      சுகாதாரம் மற்றும் குடும்ப நலத்துறை அமைச்சகம்

      கோவிட்-19 சமயத்தில் 41 ஆயிரத்துக்கும் மேற்பட்ட ஆயுஷ்மான் பாரத் - சுகாதார மற்றும் நல மையங்கள் (AB-HWCs) பொது மற்றும் விரிவான ஆரம்ப சுகாதார சேவைகளை வழங்குகின்றன
      Posted On: 10 JUL 2020 12:32PM by PIB Chennai


    ஆயுஷ்மான் பாரத் திட்டத்தின் முக்கிய தூணாக சுகாதார மற்றும் நல மையங்கள் (HWCs) உள்ளன . பொது மற்றும் விரிவான ஆரம்ப சுகாதார சேவைகளை வழங்குவதற்காக , 2022 ம் ஆண்டுக்குள் 1,50,000 துணை சுகாதார மையங்கள் மற்றும் ஆரம்ப சுகாதார மையங்கள் , சுகாதார மற்றும் நல மையங்களாக மாற்றப்படுகின்றன .


    கோவிட் -19 க்கு எதிரான போராட்டத்தில் , ஆயுஷ்மான் பாரத் - சுகாதார மற்றும் நல மையங்கள் சிறப்பான சேவையாற்றியதற்கு ஏராளமான உதாரணங்கள் உள்ளன . ஜார்கண்டில் மேற்கொள்ளப்பட்ட தீவிர பொது சுகாதார கணக்கெடுப்பு வாரத்தின் ஒரு பகுதியாக , சுகாதார மற்றும் நல மைய ( எச்டபிள்யூசி) குழுக்கள் காய்ச்சல் , மூச்சுத் திணறல் பிரச்னை ஆகியவற்றை பரிசோதித்து கோ விட் -19 பரிசோதனைக்கு உதவின .


    ஒடிசாவின் சுபாலயா பகு தி யில் எச்டபிள்யூசி குழு சுகாதார பரிசோதனைகளை மேற்கொண்டு , மக்களிடையே கொவிட் தடுப்பு நடவடிக்கைகள் குறித்த விழிப்புணர்வை ஏற்படுத்தின . சோப்பு மற்றும் தண்ணீர் மூலம் கை கழுவுதல் , பொது இடங்களுக்கு செல்லும் போது முககவசம் அணிதல் , மக்களுடன் பேசும் போது சமூக இடைவெளியை கடைப்பிடித்தல் போன்றவற்றை ப் பின்பற்ற வேண்டும் என மக்களிடம் எடுத்துக் கூறப்பட்டது .


    புலம் பெயர் தொழிலாளர்கள் தங்கியிருந்த தனிமை மையங்களுக்கும் இந்தக் குழுவினர் சென்று சுகாதார க் கூட்டங்களை நடத்தினர் . ராஜஸ்தானின் கிராந்தி பகுதியில் உள்ள பிகானிர் - ஜோத்பூர் சோதனைச் சாவடியில் பயணிகளுக்கு கொவிட் பரிசோதனை நடத்தியதில் மாவட்ட நிர்வாகத்தினருக்கு , எச்டபிள்யூசி குழு உதவியது . மேகாலயாவில் , கோவிட் -19 பரவலை த் தடுக்கும் நடவடிக்கைகள் குறித்து அங்குள்ள சமுதாய தலைவர்கள் மற்றும் பள்ளி ஆசிரியர்களுக்கு இந்தக் குழு பயிற்சி அளித்தது


    எச்டபிள்யூசி குழுக்கள் ஆற்றும் சேவைக்கு சான்றாக , இந்தாண்டு பிப்ரவரி 1 ம் தேதி முதல் 5 மாதங்களில் , சுகாதார மற்றும் நல மையங்களுக்கு 8.8 கோடி பேர் வந்துள்ளனர் . இந்த எண்ணிக்கை கடந்த 2018, ஏப்ரல் 14 முதல் , 2020 ஜனவரி 31 ம் தேதி வரை பதிவான எண்ணிக்கைக்கு நிகராக உள்ளது . கோவிட் முடக்கம் கட்டுப்பாடுகள் அமலில் இருந்தும் இவ்வளவு பேர் வந்துள்ளனர் . இது தவிர எச்டபிள்யூசி மையங்களில் கடந்த 5 மாதங்களில் , 1.41 கோடி பேர் உயர் ரத்த அழுத்தத்துக்கும் , 1.13 கோடி பேர் நீரிழிவு நோய்க்கும் , 1.34 கோடி பேர் வாய் , மார்பகம் மற்றும் கழுத்துப் பகுதி புற்றுநோய்க்கும் பரிசோதனை மேற்கொண்டுள்ளனர் . இந்த மையங்களில் உயர் ரத்த அழுத்தத்துக்காக , 5.62 லட்சம் பேருக்கும் , நீரிழிவுக்காக 3.77 லட்சம் பேருக்கும் கடந்த ஜூன் மாதத்தில் , கோவிட் சவால்களுக்கு இடையே மருந்துகள் வழங்கப்பட்டுள்ளன . கோவிட் தொற்று ஏற்பட்டதில் இருந்து , 6.53 லட்சம் யோகா மற்றும் நல நிகழ்ச்சிகள் இந்த மையங்களில் நடத்தப்பட்டுள்ளன .


    கோவிட் -19 தொற்று நேரத்தில் , எச்டபிள்யூசி மையங்கள் கோவிட் -19 அல்லாத அத்தியாவசிய மருத்துவ சேவைகள் மற்றும் கொவிட் தடுப்பு மற்றும் மேலாண்மை சேவைகளை ஆற்றியதன் மூலம் சுகாதார அமைப்புகளின் ஆற்றல் வெளிப்பட்டது . 2020 ஜனவரி முதல் ஜூன் வரை , கூடுதலாக 12,425 மையங்கள் செயல்பட்டன . இதன் மூலம் இந்த மையங்களின் எண்ணிக்கை 29,365 லிருந்து 41,790 ஆக அதிகரித்துள்ளது .


    -------

    
    
    (Release ID: 1637738) Visitor Counter : 13
    
    
      Read this release in: Hindi , Marathi , Punjabi , Telugu , Malayalam , English , Urdu , Manipuri , Bengali , Odia