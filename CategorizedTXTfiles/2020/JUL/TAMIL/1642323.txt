      நுகர்வோர் நலன், உணவு மற்றும் பொது விநியோகம் அமைச்சகம்

      தேசிய உணவுப் பாதுகாப்பு சட்டத்தின் கீழ், விதிமுறைகளின்படி பயனாளிகளை அடையாளம் காணும் அளவுகோல் நாடு முழுவதும் ஒரே சீராக உள்ளது; பயனாளிகளை அடையாளம் காண்பது மாநிலங்கள்/யூனியன் பிரதேசங்களின் பொறுப்பு - மத்திய உணவு மற்றும் பொது விநியோகத் துறை.
      Posted On: 30 JUL 2020 2:27PM by PIB Chennai


    பீகாரில் தேசிய உணவுப் பாதுகாப்பு சட்டம் 2013- இன் படி பயனாளிகள் தேர்வில் பாகுபாடு உள்ளதாகவும் , தவறான பயனாளிகள் அடையாளம் காணப்பட்டுள்ளதாகவும் ஊடகங்களில் சில செய்திகள் வெளியாகியுள்ள நிலையில் நுகர்வோர் நலன் , உணவு மற்றும் பொதுவிநியோக அமைச்சகத்தின் கீழ் உள்ள உணவு மற்றும் பொதுவிநியோகத் துறை இதுபற்றி விளக்கம் அளித்துள்ளது . சில அளவுகோல்களின்படி தேசிய உணவுப் பாதுகாப்புச் சட்டத்தின் கீழ் பயனாளிகள் அடையாளம் காணப்படுகின்றனர் என்றும் , அந்தப் பொறுப்பு மாநில அரசுகளிடம் தான் உள்ளது என்றும் அது கூறியுள்ளது . பீகாரில் , தேசிய உணவு பாதுகாப்புச் சட்டப் பயனாளிகளை அடையாளம் காண்பதில் எந்த தவறும் நடக்கவில்லை என்றும் , அதில் எந்தப் பாகுபாடும் காட்டப்படவில்லை என்றும் கூறப்பட்டுள்ளது . அனைத்து மாநிலங்கள் / யூனியன் பிரதேசங்களிலும் விதிமுறைகளின்படி , பயனாளிகளை அடையாளம் காணுவதில் ஒரே சீரான அணுகுமுறை பின்பற்றப்படுகிறது .


    தேசிய உணவுப் பாதுகாப்புச் சட்டம் 2013, பீகாரில் 25 லட்சம் அந்தியோதயா அன்ன யோஜனா குடும்பங்கள் உள்பட மொத்தம் 8.71 கோடி பயனாளிகளுக்கு பலனளித்து வருகிறது .


    2020 மே மாதத்தில் , தேசிய உணவுப் பாதுகாப்புச் சட்டத்தின் கீழ் , 100 சதவீதப் பயன்பாடு , அதாவது 8.71 கோடி பேர் என்ற வகையில் , மாதாந்திர ஒதுக்கீட்டை அதிகரிக்குமாறு உணவு மற்றும் பொது விநியோகத் துறையிடம் பீகார் மாநிலம் கேட்டுக்கொண்டதாக அத்துறை தெரிவித்துள்ளது . மாநிலத்தின் வேண்டுகோளை விரைவாகப் பரிசீலித்து , மத்திய அரசு பீகாரில் தேசிய உணவுப் பாதுகாப்புச் சட்டப் பயனாளிகள் முழுவதுமாகப் பயன்படுத்தும் வகையில் அதிகபட்சமாக 8.71 கோடி பேருக்கு ஒப்புதல் வழங்கியது .


    -------

    
    
    (Release ID: 1642323) Visitor Counter : 14
    
    
      Read this release in: Punjabi , English , Urdu , Hindi , Marathi , Assamese , Manipuri , Bengali