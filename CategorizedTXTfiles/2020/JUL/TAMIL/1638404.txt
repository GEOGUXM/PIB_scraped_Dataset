      நிதி அமைச்சகம்

      பிரதமரின் பயிர்க் காப்பீட்டுத் திட்டம் குறித்து மத்திய நிதியமைச்சர் திருமதி.நிர்மலா சீதாராமான் ஆய்வு
      Posted On: 13 JUL 2020 6:52PM by PIB Chennai


    பிரதமரின் பயிர்க் காப்பீட்டுத் திட்டச் செயலாக்கம் குறித்த ஆய்வுக் கூட்டம் , மத்திய நிதி மற்றும் கம்பெனி விவகாரங்கள் துறை அமைச்சர் திருமதி . நிர்மலா சீதாராமன் தலைமையில் , புதுதில்லியில் இன்று காணொளிக் காட்சி மூலம் நடைபெற்றது . நிதியமைச்சகச் ( நிதிச் சேவைகள் ) செயலாளர் திரு . தேபாசிஷ் பாண்டா , வேளாண்மை , கூட்டுறவு மற்றும் விவசாயிகள் நலத்துறை செயலாளர் திரு . சஞ்சய் அகர்வால் , மற்றும் நிதிச்சேவைகள் துறை , வேளாண்மை , கூட்டுறவு மற்றும் விவசாயிகள் நலத்துறை , பிரதமரின் பயிர்க்காப்பீட்டுத் திட்டத்தைச் செயல்படுத்தும் பொதுக்காப்பீட்டு நிறுவனங்கள் மற்றும் வர்த்தக வங்கிகளின் உயரதிகாரிகள் இந்தக் கூட்டத்தில் கலந்து கொண்டனர் .


    2016- ம் ஆண்டு கரீப் பருவம் முதல் பிரதமரின் பயிர்க் காப்பீட்டுத் திட்டம் கடந்து வந்த பாதை , எதிர்கொண்டு வரும் சவால்கள் மற்றும் தற்போதைய 2020 கரீப் பருவத்தில் , இத்திட்ட செயலாக்கம் வரை , குறிப்பாக , இத்திட்டம் மாற்றியமைக்கப்பட்ட பிறகு அதன் செயலாக்கம் குறித்து , வேளாண் துறை சார்பில் விளக்கமளிக்கப்பட்டது .


    பயிர்க் காப்பீட்டுத் திட்டத்தில் அனைத்து விவசாயிகளும் தாமாக முன் வந்து சேருவதை கருத்தில் கொண்டு , இது பற்றிய தகவல்கள் விவசாயிகளைச் சென்றடைவதை உறுதிசெய்யும் விதமாக விழிப்புணர்வு ஏற்படுத்த வேண்டியதன் அவசியம் குறித்தும் , மாநில அரசுகள் ப்ரீமியம் தொகையை விடுவிப்பதன் மூலம் , காப்பீட்டுக் கோரிக்கைகளை குறித்த காலத்தில் முடித்து வைக்க நடவடிக்கை எடுக்குமாறும் நிதியமைச்சர் வலியுறுத்தினார் . 2020 கரீப் பருவத்தில் , இத்திட்டத்தைச் செயல்படுத்தாத மாநிலங்கள் , நிலுவையில் உள்ள மானியத் தொகைகளை விடுவிப்பது குறித்து , மாநில அரசுகளைத் தொடர்பு கொண்டு உரிய நடவடிக்கை எடுப்பதன் வாயிலாக , விவசாயிகளுக்கு வழங்க வேண்டிய நிலுவைத் தொகைகளை விரைவில் வழங்க முடியும் என்றும் திருமதி . நிர்மலா சீதாராமன் குறிப்பிட்டார் . மாற்றியமைக்கப்பட்ட பிரதமரின் பயிர்க் காப்பீட்டுத் திட்டத்தில் , ஊக்குவிப்புத் தொழில்நுட்பம் முக்கிய அம்சமாக உள்ளதாகக் குறிப்பிட்ட வேளாண்மை , கூட்டுறவு மற்றும் விவசாயிகள் நலத்துறைச் செயலாளர் , 2023- ஆம் ஆண்டில் கிடைக்கக்கூடிய விளைச்சலை தொழில்நுட்ப ரீதியாக மதிப்பிட நடவடிக்கை எடுத்து வருவதுடன் , 2020-21 ராபி பருவத்திற்குப் பிறகு , மாற்றியமைக்கப்பட்ட பிரதமரின் பயிர்க் காப்பீட்டுத் திட்டத்தின் தாக்கம் குறித்து ஆய்வு செய்யப்படும் என்றும் தெரிவித்தார் .


    *****

    
    
    (Release ID: 1638404) Visitor Counter : 15
    
    
      Read this release in: Urdu , English , Marathi , Hindi , Bengali , Manipuri , Punjabi , Gujarati , Odia , Telugu