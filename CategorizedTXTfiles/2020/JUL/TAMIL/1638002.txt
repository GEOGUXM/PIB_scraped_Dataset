      விவசாயத்துறை அமைச்சகம்

      வெட்டுக்கிளிகள் கூட்டத்தைக் கட்டுப்படுத்த தொடர்ச்சியாக மேற்கொள்ளப்பட்டு வரும் நடவடிக்கைகள் – ராஜஸ்தான், மத்தியப்பிரதேசம், பஞ்சாப், குஜராத், உத்திரப்பிரதேசம், மகாராஷ்டிரா, சட்டீஸ்கர், ஹரியானா மற்றும் பீகாரில் 2,83,929 ஹெக்டேர்களில் 11 ஏப்ரல் 2020 முதல் 9 ஜுலை 2020வரை எடுக்கப்பட்ட கட்டுப்பாட்டு நடவடிக்கைகள்.
      Posted On: 11 JUL 2020 1:16PM by PIB Chennai


    மத்திய வேளாண் மற்றும் விவசாயிகள் நல்வாழ்வு அமைச்சர் திரு நரேந்திர சிங் தோமரின் அறிவுறுத்தலின்படி வெட்டுக்கிளிகளின் கூட்டத்தைக் கட்டுப்படுத்த தொடர்ச்சியாக நடவடிக்கைகள் எடுக்கப்பட்டு வருகின்றன . ராஜஸ்தான் , மத்தியப்பிரதேசம் , பஞ்சாப் , குஜராத் , உத்திரப்பிரதேசம் மற்றும் ஹரியானா மாநிலங்களில் வெட்டுக்கிளி கட்டுப்பாட்டு வட்டார அலுவலகங்கள் ( LCOs). மூலமாக 11 ஏப்ரல் 2020 முதல் 9 ஜுலை 2020 வரை 1,51,269 ஹெக்டேர்களில் கட்டுப்பாட்டு நடவடிக்கைகள் மேற்கொள்ளப்பட்டன . ராஜஸ்தான் , மத்தியப்பிரதேசம் , பஞ்சாப் , குஜராத் , உத்திரப்பிரதேசம் , மகாராஷ்டிரா , சட்டீஸ்கர் , ஹரியானா மற்றும் பீகார் மாநிலங்களின் மாநில அரசுகள் 9 ஜுலை 2020 வரை 1,32,660 ஹெக்டேர் நிலப்பரப்பில் வெட்டுக்கிளிக் கட்டுப்பாட்டு நடவடிக்கைகள் மேற்கொண்டுள்ளன .


    9-10 ஜுலை 2020 இன் இரவு நேரத்தில் ராஜஸ்தான் மாநிலத்தின் பார்மர் , ஜெய்சல்மர் , ஜோத்பூர் , பிக்கானீர் , சூரூ , ஜுன்ஜுனு , சிக்கர் மற்றும் கௌரலி ஆகிய 8 மாவட்டங்களின் 16 இடங்கள் ; குஜராத்தின் பூஜ் மாவட்டத்தின் 2 இடங்கள் மற்றும் உத்திரப்பிரதேசத்தின் ஔரய்யா , மற்றும் இட்டாவா மாவட்டங்களில் தலா 1 இடங்கள் ஆகியவற்றில் வெட்டுக்கிளிக் கட்டுப்பாட்டு வட்டார அலுவலகங்கள் மூலம் கட்டுப்பாட்டு நடவடிக்கைகள் மேற்கொள்ளப்பட்டன . இதனோடு ராஜஸ்தானின் அல்வார் மாவட்டத்தில் 1 இடம் , உத்திரப்பிரதேசத்தின் ஔரய்யா , மற்றும் இட்டாவா மாவட்டங்களில் தலா 1 இடம் ஆகியவற்றில் சம்பந்தப்பட்ட மாநில வேளாண் துறைகள் 9-10 ஜுலை 2020 ன் இரவு நேரத்தில் சிறு சிறு வெட்டுக்கிளிக் குழுக்கள் மற்றும் சிதறிக்கிடக்கும் வெட்டுக்கிளிக் கூட்டங்களுக்கு எதிரான கட்டுப்பாட்டு நடவடிக்கைகளை மேற்கொண்டன .


    ராஜஸ்தான் , குஜராத் , மத்தியப்பிரதேசம் மற்றும் உத்திரப்பிரதேசம் ஆகிய மாநிலங்களில் தற்போது தெளிப்பான் வாகனங்களுடன் 60 கட்டுப்பாட்டுக் குழுக்கள் பணியில் ஈடுபட்டுள்ளன . வெட்டுக்கிளிக் கட்டுப்பாட்டு நடவடிக்கைகளில் 200 க்கும் அதிகமான மத்திய அரசு ஊழியர்கள் ஈடுபட்டுள்ளனர் . கூடுதலாக இப்போது 20 தெளிப்பான் கருவிகள் பெறப்பட்டுள்ளன .


    கட்டுப்பாட்டு நடவடிக்கைகளின் திறனை வலுப்படுத்துவதற்காக 55 கூடுதல் வாகனங்கள் வாங்குவதற்கு ஆணை பிறப்பிக்கப்பட்டுள்ளது . இதில் 33 வாகனங்கள் ஏற்கனவே விநியோகிக்கப்பட்டு விட்டன . மீதி உள்ள 22 வாகனங்கள் தற்போது பெறப்பட்டுள்ளன .

    
    
    (Release ID: 1638002) Visitor Counter : 15
    
    
      Read this release in: English , Urdu , Hindi , Marathi , Bengali , Manipuri , Punjabi