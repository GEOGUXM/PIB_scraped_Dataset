      மின்னணு மற்றும் தகவல் தொழில்நுட்பம்

      புதுமை, சுய-சார்பு எண்ணங்களை ஊக்கப்படுத்த 'சுயசார்பு இந்தியா இலச்சினை வடிவமைப்புப் போட்டியை' மைகவ் (MyGov) நடத்தவுள்ளது.
      Posted On: 31 JUL 2020 6:14PM by PIB Chennai


    மைகவ் . இன் (MyGov.in) இணையதளத்தில் நடத்தப்படவிருக்கும் ' சுயசார்பு இந்தியா இலச்சினை வடிவமைப்புப் போட்டியின் ' மூலம் நாட்டு மக்களிடம் இருந்து படைப்பாற்றல் மிக்க மற்றும் புதுமையான உள்ளீடுகளைப் பெற்று , அதன் அடிப்படையில் ஒரு இலச்சினையை வடிவமைப்பதன் மூலம் ' சுயசார்பு இந்தியா திட்டத்துக்கு ' ஒரு தனிப்பட்ட அடையாளத்தை உருவாக்க இந்திய அரசு விரும்புகிறது . படைப்புகளை 5 ஆகஸ்டு , 2020 இரவு 11.45 வரை அனுப்பலாம் . வெற்றி பெறும் இலச்சினைக்கு ரூ 25,000/- ரொக்கப் பரிசு வழங்கப்படும் .


    நாட்டின் ஆளுகை மற்றும் வளர்ச்சியில் இந்திய மக்கள் துடிப்புடன் பங்கேற்பதை ஊக்கப்படுத்துவதற்காக பிரதமர் நரேந்திர மோடியால் அறிமுகப்படுத்தப்பட்ட குடிமக்கள் ஈடுபாட்டுத் தளம் தான் மைகவ் ஆகும் . பல்வேறு துறைகள் மற்றும் தூய்மை இந்தியா , நமது நாட்டைப் பாருங்கள் , லோக்பால் போன்ற திட்டங்களின் இலச்சினைகளை மைகவ் மக்களிடம் இருந்து பெற்றிருக்கிறது .


    பிரதமரின் சுயசார்பு இந்தியா லட்சியத்தின் கீழ் , சோதனைகளை எதிர்கொள்ள நாடு எவ்வாறு எழுந்து நிற்கிறது மற்றும் அதன் முன்னுள்ள வாய்ப்புகளை எவ்வாறு பயன்படுத்துகிறது என்று இந்தியா செய்து காட்டியுள்ளது . வலிமையுடனும் , சுய - சார்பு எண்ணத்துடனும் கோவிட் -19 நிலைமையை இந்தியா எதிர்கொண்டுள்ளது . மார்ச் 2020- க்கு முன் பூஜ்ஜியம் அளவில் இருந்த தனிநபர் பாதுகாப்பு உபகரணங்களின் உற்பத்தி எண்ணிக்கை , தற்போது தினசரி 2 லட்சமாக இருப்பதன் மூலம் இதை புரிந்து கொள்ளலாம் . இது நிலையாக வளர்ந்து வருகிறது .


    கூடுதலாக , பல்வேறு வாகனத் துறை தொழில் நிறுவனங்களை உயிர் காக்கும் சுவாசக் கருவிகள் உற்பத்தியில் இணைத்ததன் மூலம் , சவால்களை எவ்வாறு அது எதிர்கொள்கிறது மற்றும் வாய்ப்புகளை எப்படிப் பயன்படுத்துகிறது என்று இந்தியா நிரூபித்து காட்டியுள்ளது .


    கேள்விகள் ஏதேனும் இருப்பின் , தயவு செய்து தொடர்பு கொள்ளவும் :

    connect@mygov.nic.in
    
    *****
    
    

    
    (Release ID: 1642719) Visitor Counter : 8
    
    
      Read this release in: Punjabi , English , Urdu , Marathi , Hindi , Manipuri , Telugu , Malayalam