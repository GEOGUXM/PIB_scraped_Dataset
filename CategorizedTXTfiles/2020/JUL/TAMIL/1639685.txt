      நிதி அமைச்சகம்

      புதிய படிவம் 26ஏ.எஸ் யாருடைய உதவியுமின்றி வரிசெலுத்துவோர் தாங்களே பூர்த்தி செய்யக்கூடியது
      Posted On: 18 JUL 2020 1:37PM by PIB Chennai


    வரி செலுத்துவோர் , தங்களது வருமானவரிக் கணக்கை , யாருடைய உதவியுமின்றி , மின்னணு முறையில் விரைவாகவும் , சரியாகவும் தாக்கல் செய்ய புதிய படிவம் 26 ஏ . எஸ் . வழிவகை செய்துள்ளது . நடப்பு மதிப்பீட்டு ஆண்டிலிருந்து , வரிசெலுத்துவோர் தங்களது பணப் பரிவர்த்தனைகள் தொடர்பாக , நிதிப் பரிவர்த்தனை அறிக்கையில் குறிப்பிடப்பட்டுள்ள பல்வேறு வகையான கூடுதல் விவரங்களை , மேம்படுத்தப்பட்ட 26 ஏ . எஸ் . படிவத்தில் காணலாம் .


    குறிப்பிட்ட இந்த பணப் பரிவர்த்தனை அறிக்கையை தாக்கல் செய்வோரிடமிருந்து , வருமானவரித்துறைக்கு கிடைக்கப்பெறும் தகவல்களின் அடிப்படையில் , அந்த விவரங்கள் தற்போது , படிவம் 26 ஏ . எஸ் .- ஸின் இ - பிரிவில் தெரிவிக்கப்பட்டுள்ளன . வரி பொறுப்புணர்வு மற்றும் மின்னணு முறையில் தாங்களாகவே கணக்கு தாக்கல் செய்வதை எளிதாக்குவதன் மூலம் , வரி செலுத்துவோர் , அவரது வருமான வரிக் கணக்கு விவரங்களை நல்ல சூழலில் சரியாகக் கணக்கிட முடியும் . அத்துடன் , வரி நிர்வாகத்தில் , மேலும் வெளிப்படைத்தன்மை மற்றும் பொறுப்புணர்வையும் இது ஏற்படுத்தும் .


    சம்பளம் வழங்குவோரால் பிடித்தம் செய்யப்படும் வரி மற்றும் வருமான வரித்துறையிடம் செலுத்தப்பட்ட வரி விவரங்களை , நிரந்தரக் கணக்கு எண் PAN அடிப்படையில் தெரிவிப்பதுடன் , செலுத்தப்பட்ட பிற வரி விவரங்கள் , திரும்பப் பெற்ற வரித்தொகை மற்றும் வரிப்பிடித்தம் செய்த இடத்தில் நடைபெற்ற குறைகளைத் தெரிவிக்க பழைய 26 ஏ . எஸ் . படிவம் , பயன்படுத்தப்பட்டு வந்தது . ஆனால் , தற்போது , வரிசெலுத்துவோருக்கு உதவி செய்யக்கூடிய பணப்பரிவர்த்தனை அறிக்கை , வரி செலுத்துவோரின் அதிக அளவிலான பணப் பரிவர்த்தனைகளை நினைவுகூர்ந்து , கணக்கு தாக்கல் செய்யும்போது தேவைப்படும் விவரங்களை அளிக்க உதவும் .


    சேமிப்புக் கணக்குகளில் ரொக்கமாக செலுத்திய / திரும்பப்பெற்ற தொகை , அசையா சொத்துக்கள் விற்பனை / கொள்முதல் , காலக்கெடுவுடன் கூடிய முதலீடுகள் , கிரெடிட் கார்டுக்கு செலுத்திய பணம் , வாங்கப்பட்ட பங்கு விவரங்கள் , அந்நியச் செலாவணி , பரஸ்பர நிதியம் , பொருள்கள் மற்றும் சேவைகளுக்கு ரொக்கமாக செலுத்திய தொகை உள்ளிட்ட விவரங்களை , வங்கிகள் , பரஸ்பர நிதி , கடன்பத்திரங்களை வெளியிடும் நிறுவனங்கள் மற்றும் பதிவாளர் அல்லது சார் - பதிவாளர் போன்ற “ குறிப்பிட்ட நபர்களிடம் ” இருந்து பெறுவதற்கு வருமானவரித்துறையால் பயன்படுத்தப்படும் வருமானவரிச்சட்டம் -1961, பிரிவு 285 பி . ஏ .- யின்படி , 2016 முதல் , தனிநபர்கள் மேற்கொண்ட உயர்மதிப்பு பணப் பரிவர்த்தனைகளை அறிந்து கொள்ளலாம் . பணப் பரிவர்த்தனை அறிக்கை - யின்படி , தற்போது அதுபோன்ற தகவல்கள் அனைத்தும் , புதிய படிவம் 26 ஏ . எஸ் . ஸில் தெரிவிக்கப்பட வேண்டும் .


    புதிய 26 ஏ . எஸ் . படிவத்தைப் பயன்படுத்தும் எந்தவொரு வரி செலுத்துவோரும் , பரிவர்த்தனை வகைகள் , பணப்பரிவர்த்தனை அறிக்கையைத் தாக்கல் செய்பவரின் பெயர் , பரிவர்த்தனை தேதி , தனிநபர் / கூட்டுப் பரிவைர்த்தனை , பங்குதாரர்களின் எண்ணிக்கை , தொகை , பணம் செலுத்தும் விதம் மற்றும் பிற குறிப்புகளை , படிவத்தின் இ - பிரிவில் தெரிவிக்க வேண்டும் . அதற்கும் மேலாக , நேர்மையாக வரிசெலுத்துவோர் தங்களது வருமானவரிக் கணக்கைத் தாக்கல் செய்யும்போது , மேம்பட்ட பணப்பரிவர்த்தனைகளைத் தெரிவிக்க இது உதவுவதோடு , பணப் பரிவர்த்தனைகளை மறைக்க முயற்சிப்பதை இது தடுத்து நிறுத்தும் . அத்துடன் , 2015-16 ஆம் நிதியாண்டு வரையிலான வருடாந்திர தகவல் கணக்கில் பெறப்பட்ட தகவல்களும் , புதிய 26 ஏ . எஸ் . படிவத்தில் இடம்பெறும் .


    ****


    
    

    
    (Release ID: 1639685) Visitor Counter : 15
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Telugu