      நுகர்வோர் நலன், உணவு மற்றும் பொது விநியோகம் அமைச்சகம்

      நுகர்வோர்பாதுகாப்புசட்டம், 2019 இன்றுமுதல்அமலுக்குவந்தது
      Posted On: 20 JUL 2020 4:53PM by PIB Chennai


    நுகர்வோர் பாதுகாப்பு சட்டம் , 2019 இன்று முதல் அதாவது 2020 ஜூலை 20 முதல் அமலுக்கு வருகிறது . காணொளிக் காட்சி மூலம் செய்தியாளர்களிடம் உரையாற்றிய மத்திய நுகர்வோர்நலம் , உணவு மற்றும் பொதுவிநியோகத்துறை அமைச்சர் திரு . ராம்விலாஸ் பாஸ்வான் , இந்தப் புதிய சட்டம் நுகர்வோருக்கு அதிகாரம் அளிப்பதுடன் , நுகர்வோர் பாதுகாப்புக் கவுன்சில்கள் , நுகர்வோர் பிரச்சினைத் தீர்வுஆணையம் , மத்தியஸ்தம் , கலப்படம் மற்றும் போலிப்பொருள்கள் விற்பனை அல்லது உற்பத்திக்குத் தண்டனை போன்றவற்றின் மூலம் , அவர்களது உரிமைகளைப் பாதுகாக்கும் என்றார் .


    நுகர்வோரின் உரிமைகளை அமல்படுத்துதல் , பாதுகாத்தல் , ஊக்குவித்தல்ஆகியவற்றுக்காக மத்திய நுகர்வோர் பாதுகாப்பு ஆணையத்தை { சிசிபிஏ ) உருவாக்க சட்டம் வகை செய்கிறது என்று அவர் கூறினார் . நுகர்வோர் உரிமைகள் மீறல்களை விசாரித்தல் , புகார்கள் , வழக்குகளைப் பதிவுசெய்தல் , பாதுகாப்பற்ற பொருள்கள் மற்றும் சேவைகளைத் திரும்பப் பெறுதல் , நியாயமற்ற வணிகநடைமுறைகள் , திசைதிருப்பும் விளம்பரங்களை ரத்து செய்தல் , தவறான விளம்பரங்களைத் தயாரிப்போர் , அனுமதி அளிப்போர் , வெளியிடுவோருக்கு அபராதம் விதித்தல் ஆகியவற்றை மேற்கொள்ள சிசிபிஏ - வுக்கு அதிகாரம் வழங்கப்படும் . இ - வணிகத்தளங்கள் விதிக்கும் நியாயமற்ற வணிக நடைமுறைகளுக்கான விதிமுறைகளும் இந்தச்சட்டத்தின் கீழ்வரும் என்று திரு . பாஸ்வான்கூறினார் . மத்திய நுகர்வோர் பாதுகாப்பு ஆணையம்அமைத்தல் , இ - வணிகத்தில் நியாயமற்ற வர்த்தக நடைமுறைகளைத் தடுப்பதற்கான விதிமுறைகள் குறித்த அரசிதழ் அறிவிக்கை வெளியிடுவதற்கான பணிகள் நடைபெற்று வருகின்றன .


    மாநில , மாவட்ட ஆணையங்கள் தங்கள் உத்தரவுகளை மறுஆய்வு செய்தல் , நுகர்வோர் தங்கள் புகார்களை மின்னணு அடிப்படையில் தாக்கல் செய்யவும் , நுகர்வோர் ஆணையங்களில் தங்கள் இருப்பிடம் அமைந்துள்ள பகுதிக்கு உட்பட்டு புகார்களைத் தாக்கல் செய்யவும் வகை செய்யும் நுகர்வோர் தாவா நீதிநடைமுறைகளை எளிதாக்க புதிய சட்டத்தில் இடமுள்ளதாக திரு . பாஸ்வான் தெரிவித்தார் . மேலும் , விசாரணையை காணொளிக் காட்சி மூலம் நடத்தவும் , புகார்களை விசாரணைக்கு ஏற்பதற்கான குறிப்பிட்ட 21 நாட்களுக்குள் முடிவு எடுக்கப்படாவிட்டால் , அவற்றை ஏற்க அனுமதிப்பது போன்றவற்றுக்கும் புதிய சட்டத்தில் வகை செய்யப்பட்டுள்ளது .


    நுகர்வோர் தாவா தீர்வு ஆணையத்தின் விதிமுறைப்படி , ரூ .5 லட்சம் வரையிலான வழக்கு தாக்கல் செய்ய கட்டணம் ஏதுமில்லை என்று அவர் தெரிவித்தார் . மின்னணு அடிப்படையில் புகார்களைத் தாக்கல் செய்ய வசதி உள்ளது . அடையாளம் தெரியாத நுகர்வோர் விஷயத்தில் நுகர்வோர் நலநிதியில் கடன்பெற முடியும் . காலியிடங்கள் , தீர்க்கப்பட்ட வழக்குகள் , நிலுவையில் உள்ள வழக்குகள் மற்றும் பிற விஷயங்கள் பற்றி மாநில ஆணையங்கள் மத்திய அரசுக்கு காலாண்டுக்கு ஒருமுறை தகவல் அளிக்கும் .


    பொதுவான விதிகள் தவிர , புதிய சட்டத்தின் கீழ் , மத்திய நுகர்வோர் பாதுகாப்புக் கவுன்சில் விதிகள் , நுகர்வோர் தாவா தீர்வு ஆணைய விதிகள் , மாநில / மாவட்டஆணையஉறுப்பினர்கள் , தலைவரை நியமிப்பதற்கான விதிகள் , மத்தியஸ்த விதிகள் , மாதிரி விதிகள் , இ - வணிக விதிகள் , நுகர்வோர் ஆணைய நடைமுறை ஒழங்குமுறை , மத்தியஸ்த ஒழுங்குமுறை ஆகியவையும் உள்ளன . மாநில ஆணையம் மற்றும் மாவட்ட ஆணைய நிர்வாகக் கட்டுப்பாட்டு ஒழுங்குமுறையும் இதில் அடங்கும் .


    மத்திய நுகர்வோர் நலம் , உணவு மற்றும் பொது விநியோகத்துறை அமைச்சரைத் தலைவராகவும் , இணையமைச்சரை துணைத்தலைவராகவும் , பல்வேறு துறைகளைச் சேர்ந்த 34 உறுப்பினர்களையும் கொண்ட நுகர்வோர் பிரச்சினைகள் பற்றிய ஆலோசனை அமைப்பான மத்திய நுகர்வோர் பாதுகாப்புக் கவுன்சிலை அமைப்பதற்கு மத்திய நுகர்வோர் பாதுகாப்புக் கவுன்சில் விதிகளில் இடமுள்ளதாக திரு . பாஸ்வான்கூறினார் .


    திரு . பாஸ்வான் தமது நிறைவுக் கருத்தாக , முந்தைய நுகர்வோர் பாதுகாப்பு சட்டம் , 1986- இல் நீதி வழங்க ஒற்றை அம்ச அணுகுமுறை கடைப்பிடிக்கப்பட்டதாகவும் , அதனால் காலவிரயம் ஆனதாகவும் தெரிவித்தார் . பாரம்பரிய விற்பனையாளர்களிடமிருந்து மட்டுமல்லாமல் , புதிய இ - வணிக சில்லரை விற்பனையாளர்கள் / தளங்களில் இருந்தும் வாங்குபவர்களுக்குப் பாதுகாப்பு அளிக்க பல திருத்தங்கள் செய்த பின்னர் இந்தப் புதிய சட்டம் அறிமுகப்படுத்தப்பட்டதாக அவர் கூறினார் . நாட்டில் நுகர்வோர் உரிமைகளைப் பாதுகாப்பதில் குறிப்பிடத்தக்க உபகரணமாக இந்தச் சட்டம் இருக்கும் என்று அவர் கூறினார் .


    நுகர்வோர் பாதுகாப்பு சட்டம் 2019- இன் முக்கிய அம்சங்கள் குறித்த விளக்கத்துக்கு இங்கே கிளிக் செய்யவும் . Click here for presentation on salient features of CPA 2019


    ****

    
    
    (Release ID: 1640019) Visitor Counter : 26
    
    
      Read this release in: English , Urdu , Hindi , Marathi , Bengali , Manipuri , Punjabi , Odia , Telugu , Malayalam