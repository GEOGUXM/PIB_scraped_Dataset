      விவசாயத்துறை அமைச்சகம்

      கரீப் பருவத்தில் விதைப்பு பரப்பு இரண்டரை மடங்காக உயர்வு;
      Posted On: 10 JUL 2020 9:05PM by PIB Chennai


    கோவிட்- 19 தொற்று பரவியுள்ள நிலையிலும் விவசாயிகளின் உழவுப் பணிகளும், விவசாயத்தின் இதர பணிகளும் எந்த விதத்திலும் பாதிக்கப்படாமல் இருக்க மத்திய வேளாண் துறை அமைச்சகம் பல்வேறு நடவடிக்கைகளை எடுத்து வருகிறது . அதன் விளைவாக , கரீப் பருவத்தில் விதைகளை விதைப்பதற்கான நிலப் பரப்பு அதிகமாக்கப்பட்டுள்ளது . அது குறித்த விவரம் :


    கோடை கரீப் பருவத்தில் விதைப்புக்கான நிலப்பரப்பு :


    அரிசி : நடப்பு ஆண்டில் நெல் விதைகள் 120.77 லட்சம் ஹெக்டேர் நிலப்பரப்பில் விதைக்கப்பட்டுள்ளன . கடந்த ஆண்டு இதே பருவத்தில் மொத்தம் 95.73 ஹெக்டேர் நிலப்பரப்பில் விதைக்கப்பட்டுள்ளது .


    பருப்பு தானியங்கள் : நடப்பு ஆண்டில் 64.25 லட்சம் ஹெக்டேர் பரப்பில் விதைக்கப்பட்டுள்ளன . கடந்த ஆண்டு 24.49 லட்சம் ஹெக்டேர் பரப்பில் விதைக்கப்பட்டன .


    சத்து தானியங்கள் (Coarse Cereals): சோளம் , வரகு போன்ற தானிய வகைகள் இந்தப் பருவத்தில் மொத்தம் 93.2 4 லட்சம் ஹெக்டேர் பரப்பில் விதைக்கப்பட்டுள்ளன . கடந்த ஆண்டு 71.96 ஹெக்டேர் பரப்பில் விதைக்கப்பட்டன .


    எண்ணெய் வித்துக்கள் : எண்ணெய் வித்துக்கள் 139.37 லட்சம் ஹெக்டேர் பரப்பிலான நிலத்தில் விதைக்கப்பட்டுள்ளன . கடந்த ஆண்டு இதே கால கட்டத்தில் 75.27 லட்சம் ஹெக்டேரில் விதைக்கப்பட்டன .


    கரும்பு : மொத்தம் 50.89 லட்சம் ஹெக்டேர் நிலப்பரப்பில் கரும்பு நடப்பட்டுள்ளது . ஆனால் , கடந்த ஆண்டு இதே பருவத்தில் 50.59 லட்சம் ஹெக்டேர் பரப்பில் நடப்பட்டன .


    சணல் : சணல் மற்றும் அதைப் போன்ற பயிர்களுக்கான விதைப்பு மொத்தம் 6.87 லட்சம் ஹெக்டேர் பரப்பில் மேற்கொள்ளப்பட்டுள்ளது . கடந்த ஆண்டு இதே காலத்தில் மொத்தம் 6.82 லட்சம் ஹெக்டேரில் பயிரிடப்பட்டன .


    பருத்தி : பருத்தி மொத்தம் 104.82 லட்சம் ஹெக்டேர் பரப்பில் விதைக்கப்பட்டுள்ளது . கடந்த ஆண்டை விட இது மிகவும் அதிகம் . கடந்த ஆண்டு 77.71 லட்சம் ஹெக்டேர் பரப்பில் விதைக்கப்பட்டது .


    ****

    
    
    (Release ID: 1638005) Visitor Counter : 8
    
    
      Read this release in: English , Urdu , Marathi , Hindi , Manipuri , Bengali , Punjabi , Telugu