      சுகாதாரம் மற்றும் குடும்ப நலத்துறை அமைச்சகம்

      இந்தியாவில் 5.5 லட்சத்துக்கும் அதிகமானோர் குணமடைந்துள்ளனர், சிகிச்சை பெற்று வருபவர்களை விட குணமடைந்தோர் எண்ணிக்கை 2.5 லட்சத்துக்கும் அதிகம்.
      Posted On: 13 JUL 2020 5:35PM by PIB Chennai


    கோவிட் -19 தொற்று பரவாமல் தடுப்பது மற்றும் கட்டுப்படுத்துவது தொடர்பாக மத்திய , மாநில அரசுகள் எடுத்து வரும் தொடர்ச்சியான தீவிரத் தடுப்பு மற்றும் முன்னெச்சரிக்கை நடவடிக்கைகளின் பலனாக குணமடைந்தோர் எண்ணிக்கை படிப்படியாக அதிகரித்து வருகிறது . தீவிரமான சோதனைகள் மற்றும் சரியான நேரத்தில் கோவிட் பாதித்த நோயாளிகளைக் கண்டறிவதன் மூலம் அவர்களுக்கு நோய் முற்றுவதற்கு முன்பாக சிகிச்சை அளிக்கப்படுகிறது ; கட்டுப்பாட்டு நடவடிக்கைகளைத் தீவிரமாக அமல்படுத்துவது , கண்காணிப்பு நடவடிக்கைகள் ஆகியவை தொற்று பாதிப்பை கட்டுக்குள் வைத்துள்ளன . வீடுகளில் தனிமைப்படுத்துதல் , ஆக்சிமீட்டர்களைப் பயன்படுத்துதல் ஆகியவை அறிகுறியற்ற அல்லது லேசான அறிகுறியுள்ள நோயாளிகளுக்கு, மருத்துவமனைக் கட்டமைப்புக்கு சுமை ஏற்படுத்தாமல், விதிமுறைகளின் படி தரமான கவனிப்பு அளிக்கப்பட்டு வருகிறது . இத்தகைய படிப்படியான கொள்கை மற்றும் முழுமையான அணுகுமுறை காரணமாக கடந்த 24 மணி நேரத்தில் குணமடைந்தவர்களின் எண்ணிக்கை 18,850 என்ற அளவுக்கு உயர்ந்துள்ளது . இதன் மூலம் , கோவிட் -19 நோயிலிருந்து குணமடைந்தவர்களின் மொத்த எண்ணிக்கை 5,53,470 ஆக அதிகரித்துள்ளது .


    குணமடைந்தோர் விகிதம் இன்று 63.02 சதவீதமாக மேலும் முன்னேற்றமடைந்துள்ளது . குணைமடைந்தோர் தேசிய சராசரி விகிதத்தை விட 19 மாநிலங்களில் இது அதிகமாக உள்ளது . அவை வருமாறு ;

                                                                                                  
மாநிலம் / யூனியன் பிரதேசம்  குணமடைந்தோர் விகிதம்  மாநிலம் / யூனியன் பிரதேசம்  குணமடைந்தோர் விகிதம்
                                                                                                  
                                                                                                  
                                                                                                  
லடாக் (UT)                  85.45%                திரிபுரா                    69.18%              
                                                                                                  
                                                                                                  
                                                                                                  
தில்லி                      79.98%                பிஹார்                      69.09%              
                                                                                                  
                                                                                                  
                                                                                                  
உத்தராகண்ட்                 78.77%                பஞ்சாப்                     68.94%              
                                                                                                  
                                                                                                  
                                                                                                  
சட்டிஸ்கர்                  77.68%                ஒடிசா                       66.69%              
                                                                                                  
                                                                                                  
                                                                                                  
இமாசலப் பிரதேசம்            76.59%                மிசோரம்                     64.94%              
                                                                                                  
                                                                                                  
                                                                                                  
ஹரியானா                     75.25%                அஸ்ஸாம்                     64.87%              
                                                                                                  
                                                                                                  
                                                                                                  
சண்டிகர்                    74.60%                தெலங்கானா                   64.84%              
                                                                                                  
                                                                                                  
                                                                                                  
ராஜஸ்தான்                   74.22%                தமிழ்நாடு                   64.66%              
                                                                                                  
                                                                                                  
                                                                                                  
மத்தியப்பிரதேசம்            73.03%                உத்தரப்பிரதேசம்             63.97%              
                                                                                                  
                                                                                                  
                                                                                                  
குஜராத்                     69.73%                                                                
                                                                                                  
                                                                                                  

    தொற்று உறுதிப்படுத்தப்பட்டவர்களின் எண்ணிக்கை தற்போது 3,01,069 பேர் . அவர்கள் அனைவரும் மருத்துவமனைகளிலோ , கோவிட் கவனிப்பு மையங்களிலோ, அல்லது வீட்டுத் தனிமைப்படுத்தலிலோ, மருத்துவக் கண்காணிப்பின் கீழ் உள்ளனர் . தற்போது சிகிச்சை பெற்று வருபவர்களை விட குணமடைந்தோர் எண்ணிக்கை 2,51,861 அதிகமாகும் . தீவிர நோய்த்தொற்றால் பாதிக்கப்பட்டோருக்கு அளிக்கப்பட்டு வரும் தீவிர சிகிச்சையால் , இந்தியாவின் இறப்பு விகிதமும் 2.64 சதவீதமாகக் குறைந்துள்ளது . தேசிய கோவிட் -1 9 தொலை ஆலோசனை மையம் மூலம் , தில்லி எய்ம்ஸ் மருத்துவமனை தொடர்ந்து பிரத்யேக கோவிட் மருத்துவமனைகளுக்கு உறுதுணையாகச் செயல்பட்டு வருகிறது . 30 மாநிலங்களில் இறப்பு விகிதம் தேசிய சராசரியை விட குறைவாக உள்ளது . அவை வருமாறு ;


    மாநிலம் / யூனியன் பிரதேசம் இறப்பு விகிதம்

                                                                                       
மாநிலம் / யூனியன் பிரதேசம்   இறப்பு விகிதம்  மாநிலம் / யூனியன் பிரதேசம்  இறப்பு விகிதம்
                                                                                       
                                                                                       
                                                                                       
மணிப்பூர்                    0%              ஜார்கண்ட்                   0.8%          
                                                                                       
                                                                                       
                                                                                       
நாகாலாந்து                   0%              பிஹார்                      0.86%         
                                                                                       
                                                                                       
                                                                                       
தாத்ராநகர் ஹவேலி டாமன் டியூ  0%              இமாசலப்பிரதேசம்             0.91%         
                                                                                       
                                                                                       
                                                                                       
மிசோரம்                      0%              தெலங்கானா                   1.03%         
                                                                                       
                                                                                       
                                                                                       
அந்தமான் நிகோபார் தீவுகள்    0%              ஆந்திரப்பிரதேசம்            1.12%         
                                                                                       
                                                                                       
                                                                                       
சிக்கிம்                     0%              புதுச்சேரி                  1.27%         
                                                                                       
                                                                                       
                                                                                       
லடாக் (UT)                   0.09%           உத்தராகண்ட்                 1.33%         
                                                                                       
                                                                                       
                                                                                       
திரிபுரா                     0.1%            தமிழ்நாடு                   1.42%         
                                                                                       
                                                                                       
                                                                                       
அஸ்ஸாம்                      0.22%           ஹரியானா                     1.42%         
                                                                                       
                                                                                       
                                                                                       
கேரளா                        0.39%           சண்டிகர்                    1.43%         
                                                                                       
                                                                                       
                                                                                       
சட்டிஸ்கர்                   0.47%           ஜம்மு காஷ்மீர் (UT)         1.7%          
                                                                                       
                                                                                       
                                                                                       
ஒடிசா                        0.49%           கர்நாடகா                    1.76%         
                                                                                       
                                                                                       
                                                                                       
அருணாசலப்பிரதேசம்            0.56%           ராஜஸ்தான்                   2.09%         
                                                                                       
                                                                                       
                                                                                       
கோவா                         0.57%           பஞ்சாப்                     2.54%         
                                                                                       
                                                                                       
                                                                                       
மேகாலயா                      0.65%           உத்தரப்பிரதேசம்             2.56%         
                                                                                       
                                                                                       

    கடந்த 24 மணி நேரத்தில் , 2,19,103 மாதிரிகள் சோதனை செய்யப்பட்டுள்ளன . இதுவரை சோதனை செய்யப்பட்ட மொத்த மாதிரிகளின் எண்ணிக்கை 1,18,06,256. பத்து லட்சம் பேருக்கு சோதனை செய்யப்படும் விகிதமும் தொடர்ந்து அதிகரித்து வருகிறது . இது இன்று 8555.25 ஆக உள்ளது .


    இந்தியாவில் 12000 பரிசோதனை ஆய்வகங்கள் என்ற அளவில் பரிசோதனைக் கட்டமைப்பு வலுப்படுத்தப்பட்டுள்ளது . அரசு ஆய்வகங்கள் - 852, தனியார் ஆய்வகங்கள் - 348. இதன் விவரங்கள் :


    • உடனடி RT PCR அடிப்படையிலான பரிசோதனை ஆய்வகங்கள் : 626 ( அரசு : 389 + தனியார் : 237)


    • TrueNat அடிப்படையிலான பரிசோதனை ஆய்வகங்கள் : 474 ( அரசு : 428 + தனியார் : 46)


    • CBNAAT அடிப்படையிலான பரிசோதனை ஆய்வகங்கள் : 100 ( அரசு : 35 + தனியார் : 65)


    கோவிட் -19 குறித்த அதிகாரப்பூர்வமான தகவல்களையும் , கோவிட் -19 தொடர்பான தொழில்நுட்ப ரீதியிலான விஷயங்கள் , வழிகாட்டுதல்கள் , அறிவுறுத்தல்கள் பற்றிய புதிய தகவல்களைத் தெரிந்து கொள்ள தயவுசெய்து இந்த இணையதளத்தைப் பாருங்கள் : https://www.mohfw.gov.in/ மற்றும் @MoHFW_INDIA


    தொழில்நுட்பம் தொடர்பான கேள்விகளை technicalquery.covid19@gov.in என்ற தளத்துக்கு அனுப்பலாம் . மற்ற கேள்விகளுக்கு ncov2019@gov.in மற்றும் @CovidIndiaSeva என்ற தளங்களை அணுகலாம் .


    கோவிட் -19 பற்றிய தகவல் ஏதேனும் தேவையென்றால் , தொடர்பு கொள்ள வேண்டிய மத்திய சுகாதாரம் மற்றும் குடும்பநலத்துறை அமைச்சகத்தின் உதவி மைய எண்கள் ;+91-11-23978046 or 1075 ( கட்டணமில்லா தொலைபேசி ). மாநிலங்கள் , யூனியன் பிரதேசங்களின் உதவி மைய எண்கள் பட்டியல் https://www.mohfw.gov.in/pdf/coronvavirushelplinenumber.pdf என்ற தளங்களில் கிடைக்கும் .


    ****

    
    
    (Release ID: 1638369) Visitor Counter : 18
    
    
      Read this release in: English , Urdu , Hindi , Marathi , Manipuri , Bengali , Punjabi , Gujarati , Odia , Telugu , Malayalam