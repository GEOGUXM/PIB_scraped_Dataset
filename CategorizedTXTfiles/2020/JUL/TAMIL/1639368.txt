      சிறப்பு சேவைகள் மற்றும் கட்டுரைகள்

      கொரோனா பாதிப்பிலிருந்து குணமடைவோர் எண்ணிக்கை இந்தியாவில் தொடர்ந்து அதிகரிப்பு புள்ளி விவரத்துடன் மத்திய சுகாதாரத்துறை தகவல்
      Posted On: 17 JUL 2020 5:05PM by PIB Chennai


    இந்தியாவில் கொரோனா பாதிப்பிலிருந்து குணமடைவோர் வீதம் தொடர்ந்து அதிகரித்து வருவதாகவும் , இதுவரை 6,35,756 பேர் குணமடைந்துள்ளதாகவும் மத்திய சுகாதாரத்துறை அமைச்சகம் தெரிவித்துள்ளது.


    இந்தியாவில் கடந்த சில மாதங்களாக கொரோனோ பாதிப்பு எண்ணிக்கை அதிகரித்து வந்தது. ஆனால் , தற்போது , கொரோனாவிலிருந்து குணமடைவோர் வீதம் தொடர்ந்து அதிகரிக்கத் தொடங்கியுள்ளது. கடந்த ஜூன் மாதம் மத்தியில் குணமடைந்தோர் வீதம் 52 சதவீதமாக இருந் த து. இது ஜூலை மாத மத்தியில் 63 சதவீதத்துக்கும் மேலாக அதிகரித்துள்ளது. இதுவரை நாட்டில் 6,35,756 பேர் கொரோனா பாதிப்பிலிருந்து குணமடைந்துள்ளனர்.


    குணம டை வோர் வீதம் அதிகரிப்பது , சிகிச்சை பெறும் கோவிட் நோயாளிகளின் எண்ணிக்கை தொடர்ந்து குறைய உதவுகிறது. இந்தியாவில் கொரோனா வைரஸால் பாதிக்கப்பட்டவர்களின் மொத்த எண்ணிக்கை , 10 லட்சத்தை த் தாண்டினாலும் , இன்று சிகிச்சை பெறும் கோவிட் நோயாளிகளின் எண்ணிக்கை வெறும் 3,31,146 மட்டுமே.


    கோவிட்- 19 நோயாளிகளின் தினசரி வளர்ச்சி வீதமும் இந்தியாவில் தொடர்ந்து குறைகிறது. கடந்த ஏப்ரல் மாத தொடக்கத்தில் 31.28 சதவீதமாக இருந்த வளர்ச்சி வீதம் , இந்த மாத மத்தியில் 3.49 சதவீதமாக க் குறைந்துள்ளது.


    இந்தியாவில் ஒரு மில்லியன் மக்கள் தொகைக்கு 658 பேர் கொரோனாவால் பாதிக்கப்பட்டுள்ளனர். இந்த எண்ணிக்கைப்படி , பட்டியலில் இந்தியா 106 வது இடத்தில் உள்ளது.


    இந்தியாவில் ஒரு மில்லியன் பேருக்கு பாதிக்கப்பட்டவர்களின் எண்ணிக்கையை ஒப்பிட்டால் , ஐரோப்பிய நாடுகளை விட 4 முதல் 8 மடங்கு குறைவாக உள்ளது. இந்தியாவைவிட ரஷ்யாவில் பாதிப்பு 8 மடங்கு அதிகம். அமெரிக்காவில் 16 மடங்கு அதிகம் என்பது குறிப்பி்டத்தக்கது.


    இத்தகவல்கள் அனைத்தையும் மத்திய சுகாதாரத்துறை அமைச்சகம் தனது இணையதளம் மற்றும் டிவிட்டர் பக்கத்தில் புள்ளி விவரங்களுடனும் , வரைபடங்களுடனும் விளக்கியுள்ளது.


    இந்தியாவில் கொரோனா பரவ த் தொடங்கியதும் , மத்திய அரசு எடுத்த முன்னெச்சரிக்கை நடவடிக்கைகள் , சுகாதார கட்டமைப்பு வசதிகளை அதிகப்படுத்தியது , கட்டுப்பாடு மற்றும் ஊரடங்கு நடவடிக்கைகள் போன்றவை , இந்தியாவில் கொரோனா பாதிப்பிலிருந்து குணமடைவோர் வீதம் அதிகரிப்பதற்கு காரணமாக கருதப்படுகிறது.


    
    ***

    
    
    (Release ID: 1639368) Visitor Counter : 15