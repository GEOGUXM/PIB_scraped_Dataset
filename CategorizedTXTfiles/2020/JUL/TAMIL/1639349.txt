      சுகாதாரம் மற்றும் குடும்ப நலத்துறை அமைச்சகம்

      நாட்டில் கொவிட்-19 நோயாளிகளின் மொத்த எண்ணிக்கை 3.42 லட்சம் மட்டுமே
      தொற்றிலிருந்து குணமடைந்தவர்களின் எண்ணிக்கை 6.35 லட்சம், தொடர்ந்து அதிகரிப்பு
      
      1 சதவீதத்தினருக்கும் குறைவானவர்களுக்கு வென்டிலேட்டர்களும், 2 சதவீதத்தினருக்கும் குறைவானவர்களுக்கு அவசர சிகிச்சையும், 3 சதவீதத்தினருக்கும் குறைவானவர்களுக்கு ஆக்ஸிஜன் படுக்கைகளும் தேவைப்படுகின்றன
      Posted On: 17 JUL 2020 2:34PM by PIB Chennai


    இன்றைய நிலவரப்படி , கொவிட் -19 தொற்று நோயாளிகளின் மொத்த எண்ணிக்கை 3,42,756 மட்டுமே . 6.35 லட்சத்திற்கும் அதிகமானோர் (63.33 விழுக்காடு ) குணமடைந்துள்ளனர் .

    
    135 கோடி மக்கள் தொகை கொண்ட இந்தியா, உலகின் இரண்டாவது அதிக மக்கள் தொகை கொண்ட நாடாகும். நம் நாட்டில் பத்து லட்சம் பேருக்கு 727.4 கொவிட்-19 நோயாளிகளே உள்ளனர். இந்த விகிதமானது, உலகளவில் சில ஐரோப்பிய நாடுகளுடன் ஒப்பிடும் போது 4 முதல் 8 மடங்கு குறைவாகும்.

    நமது நாட்டில் 10 லட்சம் பேருக்கு , கொவிட் தொற்றால் இறப்பவர்களின் விகிதம் 18.6 மட்டுமே . இது உலகளவில் மிகக் குறைவான விகிதமாகும் .


    வீடு வீடாக சென்று தொற்று குறித்து கணக்கெடுப்பது , தடத்தைக் கண்டறிவது , பரவல் மண்டலங்களைக் கண்காணிப்பது , கட்டுப்பாட்டு நடவடிக்கைக ள் , ஆரம்ப நிலையிலேயே நோய் தொற்றை பரிசோதிப்பது உள்ளிட்ட - அனைத்து மாநில அரசுகளும், யூனியன் பிரதேசங்களும் மேற்கொண்ட ஒருங்கிணைந்த நடவடிக்கைகளால்- கொவிட் - 19 பாதிக்கப்பட்ட நபர்களை உரிய காலத்திற்குள் கண்டறிய முடிகிறது . ஆரம்ப நிலையிலேயே சிகிச்சை அளிக்க முடிகிறது .


    கொவிட் -19 நோயாளிகளை பல்வேறு வகையாக பிரித்து சிகிச்சை அளிக்கும் முறையை இந்தியா கடைபிடிக்கிறது . அதாவது தொற்று அறிகுறி இல்லாத 80 சதவீதத்தினர் மற்றும் மிதமான தொற்று பாதிப்புடையவர்கள் , மருத்துவக் கண்காணிப்பில் , வீட்டிலேயே தனிமைப்படுத்திக் கொள்ள , மத்திய சுகாதார மற்றும் குடும்ப நலத்துறை அமைச்சகத்தின் நெறிமுறைப்படி , அறிவுறுத்தப்படுகிறார்கள் .


    நடுத்தர பாதிப்பு மற்றும் மோசமான பாதிப்புள்ள நோயாளிகள் மட்டுமே கொவிட் மருத்துவமனைகளிலோ , கொவிட் மருத்துவ மையங்களிலோ அனுமதிக்கப்பட்டு சிகிச்சை தரப்படுகிறது . இதனால் மருத்துவமனைகளுக்கு சுமை குறைவதுடன் , ஆபத்தான கட்டத்தில் இருப்பவர்கள் மீது அதிக கவனம் செலுத்தப்படுவதால் இறப்பு விகிதமும் குறைகிறது . இதனால் 1.94 சதவீத நோயாளிகள் மட்டுமே அவசர சிகிச்சைப் பிரிவில் இருக்கிறார்கள் என்பதும் , 0.35 சதவீதத்தினருக்கு மட்டுமே வென்டிலேட்டர் உதவியும் மற்றும் 2.81 சத நோயாளிகளுக்கு மட்டுமே ஆக்ஸிஜன் படுக்கைகளும் தேவைப்படுகின்றன என்பதும் குறிப்பிடத்தக்கது .


    அனுமதிக்கப்பட்ட நோயாளிகளுக்கு தரமான சிகிச்சையை உறுதி செய்வதற்கான மருத்துவ உள்கட்டமைப்பு நாடு முழுவதும் தொடர்ந்து அதிகரித்து வருகிறது . ஒருங்கிணைந்த முயற்சிகளின் விளைவாக , கொவிட் -19- க்கு சிகிச்சையளிப்பதற்கான மருத்துவமனை உள்கட்டமைப்பு இன்று வலுவாக உள்ளது . இதனால் 1383 கொவிட்டுக்கான பிரத்யேக மருத்துவமனைகள் , 3107 கொவிட் சுகாதார நிலையங்கள் மற்றும் 10,382 கொவிட் பராமரிப்பு மையங்கள் ஏற்படுத்தப்பட்டுள்ளன . இவை அனைத்திலும் சேர்த்து , 46,673 அவசர சிகிச்சைப் பிரிவு படுக்கை வசதிகள் உள்ளன . அனைத்து மாநிலங்கள் / யூனியன் பிரதேசங்களில் உள்ள மருத்துவமனைகளில் 21,848 வென்டிலேட்டர்கள் பயன்படுத்தப்படுகின்றன . என் 95 முகக்கவசங்கள் மற்றும் பிபிஇ உபகரணங்களும் போதுமான அளவில் உள்ளன . மத்திய அரசு , 235.58 லட்சம் என் 95 முககவசங்கள் மற்றும் 124.26 லட்சம் பிபிஇ கிட்களை மாநிலங்கள் / யூனியன் பிரதேசங்களுக்கு வழங்கியுள்ளது .


    கோவிட்-19 குறித்த அதிகாரப்பூர்வமான தகவல்களையும் , கோவிட்-19 தொடர்பான தொழில்நுட்ப ரீதியிலான விஷயங்கள் , வழிகாட்டுதல்கள் , அறிவுறுத்தல்கள் பற்றிய புதிய தகவல்களைத் தெரிந்து கொள்ள தயவுசெய்து இந்த இணையதளத்தைப் பாருங்கள் : https://www.mohfw.gov.in/ மற்றும் @MoHFW_INDIA.


    ***

    
    
    (Release ID: 1639349) Visitor Counter : 18
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Gujarati , Odia , Telugu , Kannada , Malayalam