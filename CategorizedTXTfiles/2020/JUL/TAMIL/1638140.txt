      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      புதிய வாகனப் பதிவுக்கு முன்பும், தேசிய உரிம வாகனங்களுக்கு தகுதி சான்றிதழ் வழங்கும் போதும் பாஸ்டாக் விவரங்களை உறுதி செய்ய என்ஐசி-க்கு மத்திய சாலைப் போக்குவரத்து மற்றும் நெடுஞ்சாலை அமைச்சகம் அறிவுறுத்தல்.
      Posted On: 12 JUL 2020 10:12AM by PIB Chennai


    நாடு முழுவதும் புதிய வாகனங்கள் பதிவு அல்லது வாகனங்களுக்கு தகுதிச் சான்றிதழ் வழங்கும் போது பாஸ்டாக் விவரங்களை உறுதி செய்ய மத்திய சாலைப் போக்குவரத்து மற்றும் நெடுஞ்சாலை அமைச்சகம் முடிவு செய்துள்ளது . தேசிய தகவலியல் மையம் என்ஐசி - க்கு எழுதியுள்ள கடிதத்தில் , ( இதன் நகல்கள் அனைத்து மாநிலங்கள் மற்றும் யூனியன் பிரதேசங்களுக்கு அனுப்பப்பட்டுள்ளன ) வாகன் தளத்துடன் தேசிய மின்னணு சுங்க வசூலிப்பு குறித்த முழு ஒருங்கிணைப்பு எட்டப்பட்டுள்ளதாக அமைச்சகம் தெரிவித்துள்ளது . சுங்க வசூல் API மே மாதம் 14- ஆம்தேதி நேரடியாக ஒளிபரப்பானது . விஐஎன் , விஆர்என் மூலம் வாகன் முறை தற்போது அனைத்து தகவல்களையும் பெற்று வருகிறது .


    தற்போது வரை , தேசிய அனுமதி உரிமத்துடன் இயங்கும் வாகனங்களுக்கு தகுதி சான்றிதழ் வழங்கும்போது பெறுவது போல புதிய வாகனங்களைப் பதிவு செய்யும் போதும் பாஸ்டாக் விவரங்களைப் பெறுமாறு அமைச்சகம் கேட்டுக் கொண்டுள்ளது .


    எம் மற்றும் என் பிரிவு வாகன விற்பனையின் போது , புதிய வாகன பாஸ்டாக் பொருத்துவது 2017 – ஆம் ஆண்டில் கட்டாயமாக்கப்பட்டது . ஆனால் வங்கிக் கணக்கு , அவை இயங்குவது பற்றிய தகவல்களைத் தெரிவிப்பதை மக்கள் தவிர்த்து வருகின்றனர் . இது தற்போது சரி செய்யப்பட்டு வருகிறது . வாகனங்கள் தேசிய நெடுஞ்சாலைக் கட்டணச் சாவடிகளைக் கடக்கும் போது , மின்னணு ஊடகம் மூலம் பாஸ்டாக் கட்டணத்தை உறுதி செய்வதற்காக பாஸ்டாக் பொருத்தப்படுகிறது . இதன் மூலம் ரொக்க வசூலைத் தவிர்க்கலாம் . பாஸ்டாக் பயன்பாடு காரணமாக , தேசிய நெடுஞ்சாலை சுங்கச்சாவடிகளில் கோவிட் பரவும் வாய்ப்புகள் குறைக்கப்படுகின்றன .


    இந்தத் திட்டம் பற்றிய அரசிதழ் அறிவிக்கை 2017 நவம்பரில் அமைச்சகத்தால் வெளியிடப்பட்டது .

    
    
    (Release ID: 1638140) Visitor Counter : 19
    
    
      Read this release in: English , Urdu , Marathi , Hindi , Manipuri , Bengali , Punjabi , Odia , Telugu , Malayalam