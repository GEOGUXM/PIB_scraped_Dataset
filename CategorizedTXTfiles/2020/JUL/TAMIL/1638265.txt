      நிதி அமைச்சகம்

      பணம் எடுக்கும் போது பொருந்தக்கூடிய மூலத்தில் இருந்து கழிக்கப்படும் வரி விகிதங்களைக் கணக்கிடும் வசதியை மத்திய நேரடி வரிகள் வாரியம் வழங்கியது
      Posted On: 12 JUL 2020 8:21PM by PIB Chennai


    வருமான வரி கணக்கைத் தாக்கல் செய்யாதவராக இருப்பின் ரூ 20 லட்சத்துக்கு மேலும் , வருமான வரி கணக்கைத் தாக்கல் செய்பவராக இருப்பின் ரூ 1 கோடிக்கு மேலும் வங்கி மற்றும் தபால் நிலையங்களில் இருந்து பணம் எடுக்கும் போது , பொருந்தக்கூடிய ஆதாரத்தில் இருந்து கழிக்கப்படும் வரி விகிதங்களைக் கணக்கிடுவதற்காக புதிய செயல்முறை ஒன்றை வருமான வரித் துறை அறிமுகப்படுத்தியுள்ளது . 53,000- க்கும் அதிகமான சரிபார்ப்பு கோரிக்கைகள் இந்த வசதியின் மூலம் இது வரை வெற்றிகரமாக நிகழ்த்தப்பட்டுள்ளன .


    ஜூலை 1, 2020 முதல் www.incometaxindiaefiling.gov.in- இல் கிடைக்கும் "194- என் பிரிவின் கீழான பொருந்துதல் சரிபார்ப்பு " என்னும் இந்த செயல்முறை , வங்கிகளுக்கும் தற்போது கிடைக்கச் செய்யப்பட்டுள்ளது . இதன் மூலம் ஒட்டுமொத்த நடைமுறையும் தானியங்கியாகி வங்கியின் உட்புற மைய வங்கியியல் தீர்வுக்குள் இணைக்கப்படும் என்று மத்திய நேரடி வரிகள் வாரியம் இன்று அறிவித்தது .


    இந்த வசதியின் விவரங்களைக் குறித்து விளக்கிய மத்திய நேரடி வரிகள் வாரியம் , பொருந்தக்கூடிய ஆதாரத்தில் இருந்து கழிக்கப்படும் வரி விகிதங்களைக் கணக்கிட , பணத்தை எடுக்கும் நபரின் நிரந்தக் கணக்கு எண்ணை மட்டும் வங்கி / தபால் நிலையம் உள்ளீடு செய்தால் போதும் என்றது . நிரந்தக் கணக்கு எண்ணை உள்ளிட்டவுடன் , துறை சார்ந்த வசதியில் உடனடியாக ஒரு தகவல் ஒளிரும் : " ரூ 1 கோடிக்கும் மேல் பணம் எடுத்தால் மூலத்தில் இருந்து கழிக்கப்படும் வரி விகிதம் 2%" [ பணம் எடுப்பவர் வருமான வரி கணக்கைத் தாக்கல் செய்பவராய் இருந்தால் ] மற்றும் ரூ 20 லட்சத்துக்கு மேல் பணம் எடுத்தால் மூலத்தில் இருந்து கழிக்கப்படும் வரி விகிதம் 2% மற்றும் ரூ 1 கோடிக்கு மேல் எடுத்தால் 5%" [ பணம் எடுப்பவர் வருமான வரி கணக்கைத் தாக்கல் செய்யாதவராய் இருந்தால் ].


    வரி கணக்கைத் தாக்கல் செய்யாத நபர்கள் அதிக அளவில் பணத்தை எடுப்பதாக தகவல்கள் தெரிவித்ததாக மத்திய நேரடி வரிகள் வாரியம் கூறியது . இந்த நபர்கள் வருமான வரி கணக்கைத் தாக்கல் செய்வதை உறுதி செய்யவும் , வருமான வரி கணக்கைத் தாக்கல் செய்யாதவர்களின் பணம் எடுத்தலைக் கண்காணிக்கவும் மற்றும் கருப்புப் பணத்தை முடக்கவும் , கணக்கைத் தாக்கல் செய்யாத நபர்களின் பணம் எடுத்தல் அளவை ரூ 20 லட்சமாக குறைத்தும் , கணக்கைத் தாக்கல் செய்யாதவர்கள் ரூ 1 கோடிக்கு மேல் பணம் எடுத்தால் அதிக பட்ச வரி விகிதமான 5 சதவீதத்தை விதிக்கவும் 1 ஜூலை , 2020 முதல் வருமான வரி சட்டத்தில் மேலும் திருத்தங்களை நிதி சட்டம் , 2020 செய்தது .


    

    
    (Release ID: 1638265) Visitor Counter : 14
    
    
      Read this release in: Punjabi , English , Urdu , Hindi , Assamese , Manipuri , Telugu , Kannada