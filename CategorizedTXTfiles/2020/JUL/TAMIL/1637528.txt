      ரெயில்வே அமைச்சகம்

      தெரிவு நடைமுறை நிறைவடைந்தவுடன் தனியார் துறையினர் மூலம் 151 ரயில்கள் இயக்க உத்தேசிக்கப் பட்டுள்ளது, தற்போது இயக்கப்படும் ரயில்கள் தவிரவும் அவற்றிற்கு கூடுதலாகவும் இவை இயக்கப்படும்
      Posted On: 08 JUL 2020 10:17PM by PIB Chennai


    151 நவீனப் பெட்டிகள் கொண்ட பயணியர் ரயில்களை 109 இடங்களுக்கு இருவழி இணை ரயில்களாக இயக்குவதற்கு தனியாரிடமிருந்து தகுதியைத் தெரிவிக்கும் கோரிக்கைகளை இந்திய ரயில்வே வரவேற்றுள்ளது .


    தெரிவு நடைமுறை நிறைவடைந்தவுடன, தனியார் துறையினர் மூலம் இயக்க உத்தேசிக்கப்பட்டுள்ள இந்த 151 ரயில்கள் , தற்போது இயக்கப்படும் ரயில்கள் தவிரவும் அவற்றிற்கு கூடுதலாகவும் இயக்கப்பட உள்ளன .


    எந்த எந்தத் தடங்களில் தற்போது இயக்கப்படும் ரயில்களின் திறன்களுக்கு கூடுதலாக தேவைகள் அதிகமாக உள்ளதோ , அவற்றில் இந்த ரயில்கள் இயக்கப்பட உள்ளன . இந்த ரயில்களில் ஓட்டுனர்கள் மற்றும் கார்டுகள் ரயில்வேத் துறை அதிகாரிகளாக இருப்பார்கள் . இந்த ரயில்களுக்கான பாதுகாப்பு அனுமதியை ரயில்வேத் துறை மட்டுமே வழங்கும் .


    
    இதன் 109 இணை ரயில்கள் இந்திய ரயில்வேக் கட்டமைப்பில் 12 தொகுதிகளாக அமைக்கப்பட்டுள்ளன . இந்த ரயில்கள் ஒவ்வொன்றும் குறைந்தது 16 பெட்டிகளைக் கொண்டிருக்கும் .


    இந்தத் திட்டத்திற்கு தனியாரிடமிருந்து ரூ . 30,000 கோடி முதலீடு தேவைப்படும் . இது இந்திய ரயில்வேக் கட்டமைப்பில் தனியார் முதலீட்டில் பயணியர் ரயில்களை இயக்குவதற்கு எடுக்கப்படும் முதலாவது முயற்சியாகும் . பெரும்பான்மையான ரயில்கள் இந்தியாவிலேயே, ‘ இந்தியாவில் தயாரிப்போம்’ திட்டத்தின்படி உருவாக்கப்படும் . நிதியளித்தல் , கொள்முதல் செய்தல் , ரயிகளின் இயக்கம் மாறும் பராமரிப்பு தனியாரைச் சார்ந்தது ஆகும் .


    இந்த ரயில்கள் அதிக பட்சமாக மணிக்கு 160 கி மீ வேகத்தில் இயங்கக்
    கூடியவையாக இருக்கும் . இதனால் பயண நேரம் வெகுவாகக் குறையும் . இவற்றின் பயண நேரம் , சம்ப ந்த ப்பட்ட மார்க்கத்தில் தற்போது இயங்கும் மிக விரைவான ரயில்களுக்கு நிகராகவோ அல்லது அதைவிட அதிகமாகவோ இருக்கும் .


    நவீன தொழில்நுட்பத்துடன் கூடிய ரயில் பெட்டிகளை அறிமுகம் செய்தல் , குறைந்த பராமரிப்புச் செலவு , குறைந்த பயண நேரம் , வேலைவாய்ப்புப் பெருக்கம் , கூடுதல் பாதுகாப்பு வசதி ஏற்படுத்துதல் , பயணியருக்கு உலகத்தரம் வாய்ந்த பயண அனுபவத்தை அளித்தல் மற்றும் பயணியர் போக்குவரத்தில் நிலவும் தேவை - வழங்கல் இடையேயான இடைவெளியைக் குறைப்பது ஆகியன இந்தத் திட்டத்தின் நோக்கங்கள் ஆகும் .


    *****

    
    
    (Release ID: 1637528) Visitor Counter : 10
    
    
      Read this release in: English , Urdu , Hindi , Marathi , Manipuri