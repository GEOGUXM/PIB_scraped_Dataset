      ரெயில்வே அமைச்சகம்

      தேசிய ரயில் மற்றும் போக்குவரத்து நிறுவனத்தின் 2020-21 கல்வி ஆண்டுக்கான சேர்க்கை அறிவிப்பு
      Posted On: 10 JUL 2020 3:55PM by PIB Chennai


    ரயில்வே அமைச்சகத்தால் வதோதராவில் அமைக்கப்பட்டுள்ள நிகர்நிலைப் பல்கலைக்கழக அந்தஸ்திலான தேசிய ரயில் மற்றும் போக்குவரத்து நிறுவனம் என்ஆர்டிஐ , 2020-21- ஆம் கல்வி ஆண்டுக்கான மாணவர் சேர்க்கையை அறிவித்துள்ளது . இந்தியப் போக்குவரத்துத் துறையில் மாற்றம் மற்றும் வளர்ச்சியை ஏற்படுத்தும் வகையில் , நாட்டின் முன்னணிப் பல்கலைக் கழகங்களில் ஒன்றாகத் திகழவேண்டும் என்ற நோக்கத்துடன் செயல்பட்டு வரும் இந்த நிறுவனம் , மூன்றாவது ஆண்டாக மாணவர்களைச் சேர்க்கவுள்ளது . இதுவரை இந்த நிறுவனம் குறிப்பிடத்தக்க முன்னேற்றத்தைக் கண்டுள்ளது .


    என்ஆர்டிஐ , ஏற்கனவே உள்ள பிஎஸ்சி - போக்குவரத்து தொழில்நுட்பம் , பிபிஏ - போக்குவரத்து மேலாண்மை படிப்புகளுக்கும் , புதிதாக சேர்க்கப்பட்டுள்ள இரண்டு பி . டெக் மற்றும் இரண்டு எம்பிஏ , நான்கு எம்எஸ்சி வகுப்புகளுக்கும் மாணவர்களைச் சேர்க்கவுள்ளது . இந்தப் படிப்புகள் அனைத்தும் இந்த நிறுவனத்தில் மட்டுமே பிரத்யேகமாகக் கற்பிக்கப்படும் தனித்துவமானவையாகும் . பிரிட்டனின் பர்மிங்காம் பல்கலைக் கழகத்தின் ஒருங்கிணைப்புடன் , ரயில்வே சிஸ்டம் பொறியில் துறை படிப்பும் இம்முறை புதிதாகச் சேர்க்கப்பட்டுள்ளது . இந்தப் படிப்பு மேற்கொள்ளும் மாணவர்கள் ஓராண்டை பர்மிங்காம் பல்கலைக்கழகத்தில் படிக்க வேண்டும் .


    பிபிஏ , பிஎஸ்சி மற்றும் முதுநிலைப் படிப்புகளுக்கு விண்ணப்பிக்க ஜூலை 31 கடைசி நாளாகும் . இந்தப் படிப்புகளுக்கான நுழைவுத் தேர்வு நாடு முழுவதும் பல மையங்களில் ஆகஸ்ட் 23- ஆம் தேதி நடைபெறும் .


    பி . டெக் சேர்க்கை ஜிஇஇ மெயின் தேர்வின் மதிப்பெண்கள் அடிப்படையில் இருக்கும் . இதற்காக விண்ணப்பிக்க 2020 செப்டம்பர் 14 கடைசி நாள் .


    www.nrti.edu.in. என்ற வலைதளத்தில் மாணவர்கள் கூடுதல் விவரங்களைப் பெறலாம் . ஆன்லைன் விண்ணப்பங்கள் மட்டுமே ஏற்றுக்கொள்ளப்படும் .


    கட்டண விவரம் , நிதி உதவி உள்ளிட்டவற்றுக்கு என்ஆர்டிஐ வலைதளத்தை அணுகவும் .


    -----------------------------------------------

    
    
    (Release ID: 1637794) Visitor Counter : 16
    
    
      Read this release in: Punjabi , Telugu , English , Urdu , Hindi , Marathi , Bengali , Manipuri