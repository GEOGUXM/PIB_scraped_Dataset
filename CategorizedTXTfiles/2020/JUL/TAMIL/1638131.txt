      குடியரசுத் துணைத் தலைவர் செயலகம்

      கொரோனா கால வாழ்க்கையில் சரியான பாடத்தை கற்றுக்கொண்டீர்களா என மக்களுக்கு குடியரசு துணைத் தலைவர் கேள்வி.
      Posted On: 12 JUL 2020 11:02AM by PIB Chennai


    கொரோனா தொற்று காரணமாக ஏற்பட்டுள்ள சூழலில் வீடுகளுக்குள் முடங்கியிருக்கும் கடந்த சில மாதங்களில் மக்கள் தங்களை சுயபரிசோதனைக்கு உட்படுத்திக் கொள்ள வேண்டும் என குடியரசு துணைத்தலைவர் திரு . எம் . வெங்கையா நாயுடு வலியுறுத்தியுள்ளார் . இந்த நிலையில் , மக்கள் சரியான பாடத்தைக் கற்றுக் கொண்டிருக்கிறார்களா , இது போன்ற நிலையற்ற சூழலைச் சமாளிக்க தங்களைத் தயார்படுத்திக் கொண்டுள்ளனரா என சுயமதிப்பீடு செய்து கொள்ள வேண்டும் என அவர் கேட்டுக் கொண்டுள்ளார் .


    கோவிட் -19 பெருந்தொற்று பரவக் காரணங்கள் மற்றும் அதனால் ஏற்படும் விளைவுகளைப் பற்றிய தேடலில் மக்கள் தங்களை ஈடுபடுத்திக் கொள்ளுமாறு , “ கொரோனா காலத்தில் வாழ்க்கை சிந்தனை ’’ என்ற தமது முகநூல் பதிவில் திரு . நாயுடு , வலியுறுத்தியுள்ளார் . உரையாடல் வடிவில் எழுதியுள்ள அந்தப் பதிவில் அவர் 10 கேள்விகளை எழுப்பியுள்ளார் . கடந்த நான்கு மாதங்களுக்கும் மேலாக முடங்கியுள்ள வாழ்க்கையின் தேவைகள் , ஏற்படுத்தியுள்ள மாற்றங்கள் , கற்பித்துள்ள பாடங்களை மதிப்பிட இந்தக் கேள்விகள் உதவும் . இந்தப் பத்து அம்சக் கேள்விகள் , இது போன்ற நெருக்கடிகளை எதிர்காலத்தில் தடுப்பதற்கு உதவக்கூடிய , தேவையான புரிந்துணர்வைப் பெறுவதுடன் , அவற்றை சமாளிக்க மக்கள் தங்களை தயார் படுத்திக் கொண்டிருக்கிறார்களா எனத் தெரிந்து கொள்வதற்கு உதவும் என்று திரு . நாயுடு தெரிவித்துள்ளார் .


    ‘’ வாழ்க்கையின் படிப்பினைகள் , உயரிய வாழ்க்கைக்குத் தேவையான மொத்தச் சூழல் ஆகியவை குறித்து , அவை எத்தனை மடங்காக இருந்தாலும் நிலையான மதிப்பீடு அவசியமாகும் . இப்போது நாம் கொரோனாவுடன் வாழ்ந்து கொண்டிருப்பதால் , அத்தகைய வாய்ப்பை நாம் பெற்றிருக்கிறோம் ’’, என்று குடியரசு துணைத் தலைவர் கூறியுள்ளார் .


    நவீன வாழ்க்கையின் போக்கு , இயல்பு , வேகம் ஆகியவற்றை மறுபிரிசீலனை செய்வதுடன் , நல்லிணக்கமான , அளவிடப்பட்ட வாழ்க்கையை முறையாக வரையறுக்கும் நோக்கத்துடன் திரு . நாயுடு தமது “ கொரோனா காலத்தில் வாழ்க்கைச் சிந்தனை ’’ என்னும் பதிவில் , வலியுறுத்தியுள்ளார் .


    பதற்றமில்லாத வாழ்க்கையை மேற்கொள்ள திரு . நாயுடு கூறியுள்ள ஆலோசனைகள் வருமாறு ; உணவை மருந்தாக எடுத்துக் கொள்வது போல சரியான சிந்தனை மற்றும் செயல்பாடு , ஆரோக்கியமான வாழ்க்கையை நிலைநிறுத்தும் ; பொருள்கள் மீது நாட்டத்தைக் குறைக்க ஆன்மீகப் பரிமாணத்தைக் கடைப்பிடிக்க வேண்டும் ; சரி , தவறு ஆகியவற்றை விளங்கிக் கொண்டு , கொள்கைகளையும் , நடைமுறைகளையும் பின்பற்ற வேண்டும் ; மற்றவர்களுடன் பகிர்ந்து கொள்வதுடன் , அவர்கள் நலன் விழைய வேண்டும் ; சமூகப் பிணைப்புகளை வளர்த்து , வாழ்க்கையின் நோக்கத்தை அர்த்தமுள்ளதாக மாற்ற வேண்டும் .


    அடிக்கடி நிகழும் பேரிடர்களுக்கான காரணங்களை விளக்கியுள்ள திரு . நாயுடு , “ பூமிக் கோளத்துக்கு நாம் தேவையில்லை ; ஆனால் , நமக்கு இந்தக் கோளம் தேவை . இது மனிதர்களுக்கு மட்டுமே சொந்தம் என இதற்கு நாம் மட்டுமே உரிமை கோருவது , இயற்கைச் சமன்பாட்டைக் குலைத்து , வேறுபட்ட தீமைகளுக்கு வழிவகுக்கும் ’’ என்று கூறியுள்ளார் .


    லார்வா என்னும் கூட்டுப்புழு எப்படி தன்னை முடக்கிக் கொண்டு அழகிய வண்ணத்துப்பூச்சியாக உருவெடுக்கிறது என்பதைச் சுட்டிக்காட்டிய திரு . நாயுடு , தற்போதைய கொரோனா தொற்றுச் சூழலில் ஏற்பட்டுள்ள அனுபவங்களை முறையாகப் பிரதிபலித்து , மக்கள் வண்ணத்துப் பூச்சிகளாக உருவெடுக்க வேண்டும் என வலியுறுத்தியுள்ளார் . பாதுகாப்பான வருங்கால வாழ்க்கைக்கு அவற்றிடமிருந்து சரியான பாடத்தைக் கற்றுக்கொள்ள வேண்டும் என அவர் கேட்டுக்கொண்டுள்ளார் .

    
    
    (Release ID: 1638131) Visitor Counter : 33
    
    
      Read this release in: English , Urdu , Hindi , Marathi , Bengali , Manipuri , Punjabi , Telugu , Malayalam