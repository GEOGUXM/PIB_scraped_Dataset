      சுகாதாரம் மற்றும் குடும்ப நலத்துறை அமைச்சகம்

      1244 ஆய்வகங்கள் மற்றும் விரைவு ஆண்டிஜென் பரிசோதனைகளால் 10 லட்சத்திற்கு 9231க்கும் அதிகமான பரிசோதனைகள்
      Posted On: 16 JUL 2020 5:41PM by PIB Chennai


    “பரிசோதித்தல், தடம் அறிதல், சிகிச்சை அளித்தல்” என்ற உத்திப்படி மத்திய அரசு, கொவிட்-19 தொற்றுக்கான பரிசோதனைகளை அதிகரிக்குமாறு மாநிலங்கள்/ யூனியன் பிரதேசங்களைக் கேட்டுக் கொண்டுள்ளது. இதன் விளைவாக இந்தியாவில் பரிசோதனை ஆய்வகங்களின் எண்ணிக்கை அதிகரித்து வருகிறது. ஐசிஎம்ஆர் நெறிமுறைகளின்படி பரிசோதனைகள் அதிகரிப்பட்டுள்ளதால், தொற்றை துவக்கத்திலேயே கண்டறிய முடிகிறது.


    கொவிட்-19 பரிசோதனைக்கான, மிகச் சிறந்த விரைவு ஆண்டிஜென்-பிசிஆர் சோதனையும் இதில் அடங்கும். அரைமணி நேரத்தில் சோதனை முடிவுகள் தெரிந்து விடுவதால், தொற்று பரவலைக் கட்டுப்படுத்துவதில் இது பெரிதும் உதவுகிறது.


    நாள்தோறும் மேற்கொள்ளப்படும் கொவிட்-19 மருத்துவப் பரிசோதனைகளின் எண்ணிக்கை இந்தியாவில் அதிகரித்து வருகிறது. கடந்த 24 மணி நேரத்தில் 3 ,26,826 மாதிரிகள் பரிசோதனை செய்யப்பட்டுள்ளன. இதுவரையில் மொத்தம் 1,27,39,490 மாதிரிகள் பரிசோதனை செய்யப்பட்டுள்ளன. 10 லட்சத்திற்கு 9231.5 என்ற எண்ணிக்கையில் இந்தியாவில் சோதனைகளின் விகிதம் இருக்கிறது.


    நம் நாட்டில் மருத்துவப் பரிசோதனை ஆய்வகங்களின் எண்ணிக்கை அதிகரிக்கப்பட்டுள்ளதால், கொவிட்-19 பரிசோதனைகளின் எண்ணிக்கையும் அதிகரித்துள்ளது. இதன் காரணமாக அரசு ஆய்வகங்கள் 874 , தனியார் ஆய்வகங்கள் 3 60 என மொத்த ஆய்வகங்களின் எண்ணிக்கை 1234 ஆக உயர்ந்துள்ளது. இதன் விவரங்கள்:


    · உடனடி RT PCR அடிப்படையிலான பரிசோதனை ஆய்வகங்கள் : 6 35 ( அரசு : 392 + தனியார் : 243 )


    · TrueNat அடிப்படையிலான பரிசோதனை ஆய்வகங்கள் : 499 ( அரசு : 4 47 + தனியார் : 52 )


    · CBNAAT அடிப்படையிலான பரிசோதனை ஆய்வகங்கள் : 100 ( அரசு : 35 + தனியார் : 6 5 )


    கோவிட்-19 குறித்த அதிகாரப்பூர்வமான தகவல்களையும் , கோவிட்-19 தொடர்பான தொழில்நுட்ப ரீதியிலான விஷயங்கள் , வழிகாட்டுதல்கள் , அறிவுறுத்தல்கள் பற்றிய புதிய தகவல்களைத் தெரிந்து கொள்ள தயவுசெய்து இந்த இணையதளத்தைப் பாருங்கள் : https://www.mohfw.gov.in/ மற்றும் @MoHFW_INDIA.


    *******

    
    
    (Release ID: 1639256) Visitor Counter : 11
    
    
      Read this release in: English , Hindi , Punjabi , Telugu , Assamese , Urdu , Marathi , Bengali , Manipuri , Odia