      ரசாயனம் மற்றும் உரங்கள் அமைச்சகம்

      அறிமுகப்படுத்தப்படும் சீர்திருத்தங்கள், உர அலகுகளின் திறனை மேம்படுத்துவதற்கும், சமச்சீரான உரப் பயன்பாட்டுப் பிரச்சினைக்குத் தீர்வு காணவும் அவசியம் என திரு.கவுடா வலியுறுத்தல்.
      Posted On: 13 JUL 2020 7:39PM by PIB Chennai


    மத்திய ரசாயனம் மற்றும் உரத்துறை அமைச்சர் திரு . சதானந்த கவுடா இன்று காணொளிக் காட்சி மூலம் உரத்துறை சம்பந்தப்பட்டவர்கள் கலந்து கொண்ட கூட்டத்திற்குத் தலைமை வகித்தார் . கூட்டத்தில் உரையாற்றிய அவர் , அறிமுகப்படுத்தப்படும் சீர்திருத்தங்கள் உர அலகுகளின் திறனை மேம்படுத்துவதற்கும் , சமச்சீரற்ற உரப் பயன்பாட்டுப் பிரச்சினைக்குத் தீர்வு காணவும் அவசியம் என வலியுறுத்தினார் . இது சிந்தனை முகாமின் துணைக் குழுவின் இரண்டாவது கூட்டம் . இந்தக் குழுக் கூட்டத்தின் நோக்கம் , உரத்துறை எதிர்கொள்ளும் சவால்கள் மற்றும் பிரச்சினைகளுக்கு தீர்வு காண்பதாகும் .


    இந்தக்கூட்டத்தில் , உரத்துறை , விவசாயம் மற்றும் விவசாயிகள் நல அமைச்சக செயலர்கள் , கூடுதல் செயலர் ( உரம் ), நிதிஆயோக் மூத்த அதிகாரி , ஒடிசா , கேரளா மாநில அரசு அதிகாரிகள் , இந்திய உரச்சங்கம் , இப்கோ , கிரிப்கோ , என்எப்எல் , ஆர்சிஎப் , ஜிஎன்எப்சி போன்ற உரத் தொழிற்சாலைகளின் பிரதிநிதிகள் , சில முன்னேற்ற விவசாயிகள் கலந்து கொண்டனர் .


    இந்தத் துறை சந்தித்து வரும் பல்வேறு சவால்கள் குறித்து இக்கூட்டத்தில் பங்கேற்ற அனைவரும் தங்கள் கருத்துக்களைப் பகிர்ந்து கொண்டனர் .


    பெறப்பட்ட இந்த ஆலோசனைகள் மற்றும் கருத்துக்கள் , பிரதமர் திரு . நரேந்திர மோடியின் , விவசாயிகளின் வருமானத்தை இரட்டிப்பாக்கும் தொலைநோக்கை எட்டுவதை நோக்கிய மேலதிக சீர்திருத்தங்களை உரத்துறையில் கொண்டு வர உதவும் .


    ----------------------------------------------------------------------------------------------


    *****

    
    
    (Release ID: 1638407) Visitor Counter : 12
    
    
      Read this release in: English , Urdu , Hindi , Manipuri , Punjabi , Telugu , Kannada