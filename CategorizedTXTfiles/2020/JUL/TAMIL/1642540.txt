      ஜல்சக்தி அமைச்சகம்

      மத்திய நீர்வளத் துறை அமைச்சர் திரு கஜேந்திர சிங் ஷெகாவத் கேரளா முதலமைச்சருடன் காணொலி மூலம் கலந்துரையாடினார்
      Posted On: 30 JUL 2020 7:10PM by PIB Chennai


    மத்திய நீர்வளத் துறை அமைச்சர் திரு கஜேந்திர சிங் ஷெகாவத் கேரளா முதலமைச்சர் திரு பினராயி விஜயனுடன், கேரளாவில் ஜல் ஜீவன் இயக்கத் திட்ட அமலாக்கம் குறித்து காணொலி மூலம் இன்று கலந்துரையாடினார் . 2023 க்குள் அனைத்து ஊரக வீடுகளுக்கும் குடிநீர் குழாய் இணைப்பு வழங்க கேரளா திட்டமிட்டுள்ளது . அங்கு மொத்தமுள்ள 67.15 லட்சம் ஊரக வீடுகளில் 21.42 லட்சம் குடிநீர் குழாய் இணைப்பு தர வேண்டும் என்ற இலக்கை அடைய அம்மாநில அரசு முயற்சி மேற்கொண்டுள்ளது . 2019-20 ம் ஆண்டில் 10.10 லட்சம் ஊரக வீடுகள் என்ற இலக்கில் அம்மாநிலம் 85,476 வீடுகளுக்கே இணைப்பு கொடுக்க முடிந்தது .


    இந்த காணொலிக் கூட்டத்தில் மத்திய அமைச்சர் திரு ஷெகாவத், செயல்திறன் மற்றும் நிதிப் பயன்பாடு நிலவரம் குறித்து விவாதித்தார் . சென்ற ஆண்டு கேரள மாநிலத்துக்கு மானிய உதவியாக ரூ .101.29 கோடி வழங்கப் பட்டது . எனினும் அம்மாநிலம் இதில் ரூ . 62.69 கோடியை மட்டுமே செலவிட முடிந்தது . ஆண்டு முடிவில் சுமார் ரூ . 41 கோடி பயன்படுத்தப் படாமலேயே நின்றுவிட்டது
    
    மேலும் , திட்டம் சார்ந்த முதலீடுகளுக்காக 15 - வது நிதி குழுவினால் கேரளாவுக்கு ரூ . 1628 கோடி ஒதுக்கப்பட்டிருந்தது . இதில் 50 சதம் குடிநீர் வழங்கல் மற்றும் சுகாதாரத்திற்கானது . இந்த நிதியை ஊரக குடிநீர் வழங்கல் , கழிவுநீர் சுத்திகரித்தல் மற்றும் மறுபயன்பாடு , முக்கியமாக குடிநீர் திட்டம் சார்ந்த நீண்ட கால செயல்பாடு மற்றும் பராமரிப்புப் பணிகளுக்குப் பயன்படுத்துமாறு மத்திய அமைச்சர் முதலமைச்சரைக் கேட்டுக் கொண்டார் .
    
    இந்தப் பிரச்சினைகள் கவனத்தில் கொள்ளப்பட்டதாகவும் , இலக்குகளை 2023 ம் ஆண்டிற்குள் நிறைவேற்றும் வகையில் காலக்கெடுவுடன் இயக்கத் திட்டத்தை அமல்படுத்த முயற்சி மேற்கொள்ளப்படும் என்றும் முதலமைச்சர் உறுதி அளித்தார் .


    ******

    
    
    (Release ID: 1642540) Visitor Counter : 7
    
    
      Read this release in: English , Urdu , Hindi , Marathi , Manipuri , Punjabi