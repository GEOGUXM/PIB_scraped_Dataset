      சுகாதாரம் மற்றும் குடும்ப நலத்துறை அமைச்சகம்

      ஒரே நாளில் மிக அதிகமானோர் குணமடைந்தனர் ; 36,000-க்கும் மேற்பட்ட நோயாளிகள் மருத்துவமனையிலிருந்து வீடு திரும்பினர்.
      Posted On: 26 JUL 2020 2:25PM by PIB Chennai


    இதுவரை இல்லாத வகையில் , நேற்று ஒரே நாளில் மிக அதிகமானோர் குணமடைந்தனர் . கடந்த 24 மணி நேரத்தில் மட்டும் , கோவிட் -19 தொற்றால் பாதிக்கப்பட்ட நோயாளிகளில் 36,145 பேர் குணமடைந்து வீடு திரும்பினர் . இதன் மூலம் , குணமடைந்தோரின் மொத்த எண்ணிக்கை 8,85,576- ஆக உயர்ந்துள்ளது . குணமடைவோர் வீதமும் , 64 சதவீதம் என்ற புதிய உச்சத்தை நோக்கி வேகமாக நெருங்கி வருகிறது . இன்று இது 63.92 சதவீதம் என்ற அளவில் உள்ளது . கோவிட் -19 தொற்றுக்கு சிகிச்சை பெறும் நோயாளிகளின் எண்ணிக்கைக்கும் , குணமடைவோர் எண்ணிக்கைக்கும் இடையேயான வித்தியாசம் அதிகரித்து வந்த நிலைமாறி , தற்போது அதிக அளவிலான நோயாளிகள் குணமடைந்து வருவது தெரியவந்துள்ளது . இந்த இடைவெளி 4 லட்சத்தைக் கடந்து , தற்போது 4 லட்சத்து 17 ஆயிரத்து 694 ஆக உள்ளது . சிகிச்சை பெறுவோர் எண்ணிக்கையை விட (4,67,882), குணமடைவோர் எண்ணிக்கை 1.89 மடங்கு அதிகமாகும் .


    “ பரிசோதனை செய்தல் , தடம் அறிதல் மற்றும் சிகிச்சை “ என்ற செயல்திட்டத்தை உறுதியாகச் செயல்படுத்தி , குணமடைவோர் எண்ணிக்கை அதிகரிப்பதற்குத் தொடர்ந்து நடவடிக்கை எடுக்குமாறு , அனைத்து மாநிலங்கள் / யூனியன் பிரதேச அரசுகளை மத்திய அரசு அறிவுறுத்தியுள்ளது . இதுவரை இல்லாத வரலாற்று அளவாக , முதன் முறையாக , ஒரே நாளில் 4,40,000 பேருக்கு பரிசோதனை செய்யப்பட்டுள்ளது . கடந்த 24 மணி நேரத்தில் 4,42,263 மாதிரிகள் பரிசோதிக்கப்பட்டதன் மூலம் , 10 லட்சம் பேருக்கு 11,805 ஆக அதிகரிக்கப்பட்டுள்ளது . இதுவரை மேற்கொள்ளப்பட்ட மொத்த சோதனைகளின் எண்ணிக்கை 1,62,91,331- ஆக உயர்ந்துள்ளது . முதன் முறையாக அரசு பரிசோதனைக் கூடங்களில் 3,62,153 மாதிரிகள் பரிசோதனை என்ற புதிய சாதனை படைக்கப்பட்டுள்ளது . தனியார் பரிசோதனைக் கூடங்களிலும் ஒரு புதிய உச்சமாக , 79,878 மாதிரிகள் ஒரே நாளில் பரிசோதிக்கப்பட்டுள்ளன .


    அரசு மற்றும் தனியார் துறை முயற்சிகளின் மூலம் , மருத்துவமனைக் கட்டமைப்பு வசதிகள் மேம்படுத்தப்பட்டு , அதிகளவில் பரிசோதனை செய்யப்படுவதன் வாயிலாக , கோவிட் -19 நோயால் பாதிக்கப்பட்டவர்களை விரைவில் அடையாளம் கண்டு , உரிய சோதனைகளை மேற்கொள்வதன் மூலம் , உயிரிழப்புகளைக் குறைக்க வழிவகை ஏற்பட்டுள்ளது . இதன் விளைவாக , உயிரிழப்பு வீதமும் பெருமளவிற்குக் குறைந்து , தற்போது 2.31 சதவீதமாக உள்ளது . உலகிலேயே , மிகக் குறைந்த உயிரிழப்பு ஏற்படும் நாடுகளில் ஒன்றாக இந்தியா உள்ளது .


    *****

    
    
    (Release ID: 1641390) Visitor Counter : 20
    
    
      Read this release in: Punjabi , English , Urdu , Hindi , Marathi , Bengali , Assamese , Manipuri , Gujarati , Odia , Telugu , Malayalam