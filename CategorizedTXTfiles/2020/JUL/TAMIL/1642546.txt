      அறிவியல் மற்றும் தொழில்நுட்பத்துறை

      நாட்டில் மேற்கொள்ளப்பட்ட மிகப்பெரிய முயற்சியாக, மத்திய அரசின் உயிரி தொழில்நுட்பத் துறையும், அறிவியல் மற்றும் தொழிலக ஆராய்ச்சிக் கவுன்சிலும், 1,000-க்கும் மேற்பட்ட சார்ஸ் CoV-2 வைரஸ் மரபணுக்களை வரிசைப்படுத்தியுள்ளதாக டாக்டர் ஹர்ஷ்வர்தன் அறிவித்துள்ளார்
      Posted On: 30 JUL 2020 8:03PM by PIB Chennai


    நாட்டில் மேற்கொள்ளப்பட்ட மிகப்பெரிய முயற்சியாக , மத்திய அரசின் உயிரி தொழில்நுட்பத் துறையும் , அறிவியல் மற்றும் தொழிலக ஆராய்ச்சிக் கவுன்சிலைச் சேர்ந்த இந்திய விஞ்ஞானிகளும் இணைந்து , 1,000- க்கும் மேற்பட்ட சார்ஸ் -CoV-2 வைரஸ் மரபணுக்களை வரிசைப்படுத்தியுள்ளதாக மத்திய அறிவியல் தொழில்நுட்பம் , புவி அறிவியல் மற்றும் சுகாதாரம் குடும்ப நலத்துறை அமைச்சர் டாக்டர் ஹர்ஷ்வர்தன் , அறிவித்துள்ளார் . “ இந்தியாவில் காணப்படும் களைப்பு மற்றும் மாற்றங்களைப் புரிந்து கொள்ள உதவுவதோடு , இதன் மூலம் நோயைக் கண்டறிந்து , அதற்கேற்ற மருந்துகள் மற்றும் தடுப்பூசிகள் தயாரிக்கப் பயன்படும் “ என்றும் அவர் தெரிவித்தார் .


    புது தில்லியில் இன்று நடைபெற்ற நிகழ்ச்சியில் , இந்திய அறிவியல் மற்றும் தொழிலக ஆராய்ச்சிக் கவுன்சில் உருவாக்கிய கோவிட் -19 தொடர்பான தொழில்நுட்பம் மற்றும் பிற உற்பத்திப் பொருட்களை டாக்டர் ஹர்ஷ்வர்தன் வெளியிட்டார் . நோய் கண்டறிதல் , மருந்துப் பொருட்கள் , வென்டிலேட்டர்கள் , தனிநபர் உடல் பாதுகாப்பு கவசங்கள் உள்ளிட்ட 100- க்கும் மேற்பட்ட தொழில்நுட்பங்கள் , உட்பட , ஏராளமான தொழில்நுட்பங்கள் மற்றும் பொருட்கள் , இந்த கூட்டு முயற்சியில் அடங்கும் . 93 தொழில் நிறுவன பங்குதாரர்கள் பட்டியல் அறிவிக்கப்பட்டதோடு , 60- க்கும் மேற்பட்ட தொழில்நுட்பங்களும் , தொழிற்சாலைகளுக்குப் பரிமாற்றம் செய்யப்பட்டன .


    இது குறித்து மனநிறைவு தெரிவித்த மத்திய அமைச்சர் “ கோவிட் -19 க்கு எதிரான இந்தியாவின் நடவடிக்கைகளில் , பரிசோதனைத் திறனை அதிகரிப்பது முதல் நோய் கண்டறிதலுக்கான புதிய முறைகள் , மற்றும் குறைந்த விலையிலான மருந்துகள் நோயாளிகளுக்கு கிடைக்கச் செய்வது வரை , பல்வேறு முனைகளிலும் , தொழில் துறையினரின் ஒத்துழைப்புடன் , அறிவியல் மற்றும் தொழிலக ஆராய்ச்சிக் கவுன்சில் மேற்கொண்ட முயற்சி “ பாராட்டத்ததக்கது என்றும் தெரிவித்தார் . “ மேலும் , பெருந்தொற்று பரவத் தொடங்கிய காலத்தில் பற்றாக்குறையில் இருந்த வென்டிலேட்டர்கள் , தனிநபர் உடல் பாதுகாப்பு கவசங்களை உருவாக்கியதன் மூலம் , அறிவியல் மற்றும் தொழிலக ஆராய்ச்சிக் கவுன்சில் மருத்துவமனைகளுக்கு உதவிகரமாக இருந்தது “ என்றும் அவர் குறிப்பிட்டார் . இது தவிர , “ கோவிட் -19 பெருந்தொற்று பரவுவதைக் குறைப்பதற்கான தொழில்நுட்பங்கள் , தயாரிப்புகள் மற்றும் அதுகுறித்த அறிவாற்றலை , அறிவியல் மற்றும் தொழிலக ஆராய்ச்சிக் கவுன்சில் தற்போது தொகுத்துள்ளது “ என்றும் அவர் கூறினார் .


    கோவிட் -19 க்கு எதிரான , சிப்லா நிறுவனத்தின் ஃபேவிபிராவிர் (Favipiravir) போன்ற மறுபயன்பாட்டு மருந்துகளை நோயாளிகளுக்கு விரைவில் கிடைக்கச் செய்ய , தொழில் நிறுவனங்களுடன் இணைந்து அறிவியல் மற்றும் தொழிலக ஆராய்ச்சிக் கவுன்சில் மேற்கொண்ட முயற்சிகளுக்கும் டாக்டர் ஹர்ஷ் வர்தன் பாராட்டுத் தெரிவித்தார் .


    ******

    
    
    (Release ID: 1642546) Visitor Counter : 10
    
    
      Read this release in: English , Urdu , Marathi , Hindi , Manipuri , Punjabi , Telugu