      மத்திய பணியாளர் தேர்வாணையம்

      மத்திய அரசுப்பணியாளர் தேர்வாணையத்தின் குடிமைப்பணி (முதல்நிலை) தேர்வுகள், 2020 மற்றும் இந்திய வனப்பணித் தேர்வுகள், 2020 தேர்வு மையங்கள் பற்றிய விருப்பத்தைத் தெரிவிக்க விண்ணப்பதாரர்களுக்கு அறிவுறுத்தல்
      Posted On: 01 JUL 2020 1:37PM by PIB Chennai


    மத்திய அரசுப்பணியாளர் தேர்வாணையத்தால் நடத்தப்படும் குடிமைப்பணி ( முதல்நிலை ) தேர்வுகள் , 2020 ( இந்திய வனப்பணி ( முதல்நிலை ) தேர்வுகள் , 2020 உட்பட ), 05.06.2020 அன்று வெளியிடப்பட்ட திருத்தப்பட்ட தேர்வுத் திட்டம் / திருத்தப்பட்ட அட்டவணை - யின்படி , 04.10.2020 ( ஞாயிற்றுக்கிழமை ) அன்று நடத்தப்பட உள்ளது .


    குடிமைப்பணி ( முதல்நிலை ) தேர்வுகள் , 2020- ஐ ( இந்திய வனப் பணி ( முதல் நிலை ) தேர்வுகள் , 2020 உட்பட ) எழுதுவோரின் எண்ணிக்கையைக் கருத்தில்கொண்டும் , தேர்வு மையங்களை மாற்ற விரும்புவதாக , விண்ணப்பதாரர்களிடமிருந்து வரப்பெற்ற வேண்டுகோளின் பேரிலும் , தேர்வு மையம் தொடர்பாக , திருத்தப்பட்ட விருப்பத்தைத் தெரிவிக்க , விண்ணப்பதாரர்களுக்கு ஒரு வாய்ப்பு அளிக்க தேர்வாணையம் முடிவு செய்துள்ளது . இந்த வாய்ப்பு தவிர , குடிமைப்பணி ( முதன்மை ) தேர்வுகள் , 2020 மற்றும் இந்திய வனப் பணி ( முதன்மை ) தேர்வுகள் , 2020- க்கான தேர்வு மையங்களை மாற்றிக் கொள்வதற்கான வாய்ப்பும் வழங்கப்பட்டுள்ளது . தேர்வு மையங்கள் மாற்றம் தொடர்பான விண்ணப்பதாரர்களின் கோரிக்கைகள் , அந்த மையங்களின் கூடுதல் / மேம்படுத்தப்பட்ட திறன் அடிப்படையில் பரிசீலிக்கப்பட்டு , கூடுதல் விண்ணப்பதாரர்களுக்கு வாய்ப்பு அளிப்பது பற்றி தெரிவிக்கப்படும் .


    விண்ணப்பதாரர்கள் தங்களது திருத்தப்பட்ட விருப்பத்தைப் பதிவு செய்வதற்காக தேர்வாணையத்தின் இணையதளமான https://upsconline.nic.in., இரண்டு கட்டங்களாக , அதாவது , 7 – 13 ஜுலை ,2020 ( பிற்பகல் 06.00 மணி ) மற்றும் 20 – 24 ஜுலை , 2020 ( பிற்பகல் 06.00 மணி வரை ) செயல்பாட்டில் இருககும் . எனவே , தேர்வு மையத்தை மாற்ற விரும்பும் விண்ணப்பதாரர்கள் , தேர்வுமையம் பற்றிய தங்களது விருப்பத்தை , மேற்குறிப்பிட்ட இணையதளத்தில் பதிவு செய்யுமாறு கேட்டுக் கொள்ளப்படுகிறார்கள் .


    தேர்வு மைய மாற்றம் குறித்த விண்ணப்பதாரர்களின் கோரிக்கைகள் , “ முதலில் விண்ணப்பிப்போருக்கு முதலில் ஒதுக்கீடு ” என்ற அடிப்படையில் பரிசீலிக்கப்படும் , ( தேர்வாணையத்தால் நடத்தப்படும் அனைத்துத் தேர்வுகளுக்கும் இதே நடைமுறை பின்பற்றப்பட்டு வருவதோடு , குடிமைப்பணித் தேர்வுகள் ( முதல்நிலை )2020 மற்றும் இந்திய வனப் பணித் தேர்வுகள் ( முதல்நிலை ) 2020 பற்றிய தேர்வு அறிவிக்கையிலும் குறிப்பிடப்பட்டுள்ளது ) மற்றும் சம்பந்தப்பட்ட தேர்வு மையத்தின் முழு கொள்ளளவை எட்டிவிட்டால் , அந்த மையத்திற்கு மாற்றுவதற்கான வாய்ப்பு நிறுத்தப்படும் . தங்களது விருப்பப்படி தேர்வு மையம் ஒதுக்கீடு பெற முடியாத விண்ணப்பதாரர்கள் , எஞ்சிய தேர்வு மையங்களில் எதாவது ஒன்றைத் தேர்வு செய்ய வேண்டும் .


    குடிமைப் பணித் தேர்வு ( முதல்நிலை )- க்கான தேர்வு அறிவிக்கை எண் .05/2020- சி . எஸ் . பி . நாள் :12/02/ மற்றும் இந்திய வனப் பணித் தேர்வு , 2020- க்கான தேர்வு அறிவிக்கை எண் .06/2020- இ . வ . ப . நாள் : 12/02/20202020 - இல் குறிப்பிடப்பட்டுள்ள அனைத்து நிபந்தனைகள் மற்றும் தகுதிகளில் எந்த மாற்றமும் இல்லை .


    இது தவிர , விண்ணப்பதாரர்கள் தங்களது விண்ணப்பத்தைத் திரும்பப் பெற்றுக் கொள்ளவும் , தேர்வாணைய இணையதளமான website https://upsconline.nic.in 1 – 8 ஆகஸ்ட் , 2020 வரையிலான காலகட்டத்தில் பதிவு செய்யலாம் . குடிமைப் பணித் தேர்வு ( முதல்நிலை ) 2020- க்கான தேர்வு அறிவிக்கை எண் .05/2020- சி . எஸ் . பி . நாள் : 12/02/2020 மற்றும் இந்திய வனப் பணித் தேர்வு 2020- க்கான தேர்வு அறிவிக்கை எண் . 06/2020- இ . வ . ப . நாள் :12/02/2020 ல் குறிப்பிடப்பட்டுள்ள திரும்பப்பெறுதலுக்கான அனைத்து நிபந்தனைகள் மற்றும் விதிமுறைகளிலும் எந்த மாற்றமும் இல்லை . விண்ணப்பதாரர்கள் ஒருமுறை தங்களது விண்ணப்பத்தை திரும்பப் பெற்றுக் கொண்டால் , எதிர்காலத்தில் , எத்தகைய சூழ்நிலையிலும் அதனை புதுப்பிக்க முடியாது .

    
    
    (Release ID: 1635650) Visitor Counter : 31
    
    
      Read this release in: Malayalam , English , Urdu , Marathi , Hindi , Bengali , Manipuri , Punjabi , Punjabi , Odia , Telugu