      விவசாயத்துறை அமைச்சகம்

      குவாலியர் – சம்பல் பிராந்தியத்தில் உள்ள பெருமளவிலான மலைப்பாங்கான நிலங்களை சாகுபடி நிலங்களாக மாற்றுவது குறித்து, மத்திய வேளாண் மற்றும் விவசாயிகள் நலத்துறை அமைச்சர் திரு.நரேந்திர சிங் தோமர், உலக வங்கிப் பிரதிநிதிகளுடன் பேச்சுவார்த்தை நடத்தியுள்ளார்
      Posted On: 26 JUL 2020 10:58AM by PIB Chennai


    மத்தியப்பிரதேச மாநிலம் குவாலியர் – சம்பல் பிராந்தியத்தில் உள்ள பெருமளவிலான மலைப்பாங்கான நிலங்களை , சாகுபடிக்கு உகந்த நிலங்களாக மாற்றுவது குறித்து , மத்திய வேளாண் மற்றும் விவசாயிகள் நலத்துறை அமைச்சர் திரு . நரேந்திர சிங் தோமர் , உலக வங்கிப் பிரதிநிதிகளுடன் 25 ஜுலை , 2020 அன்று காணொளிக் காட்சி மூலம்பேச்சுவார்த்தை நடத்தியுள்ளார் . இந்த பேச்சுவார்த்தையில் , மத்தியப்பிரதேச மாநில வேளாண்துறை உயர் அதிகாரிகள் , குவாலியரில் உள்ள ராஜமாதா விஜயராஜே சிந்தியா வேளாண் பல்கலைக்கழகத் துணைவேந்தர் , விஞ்ஞானிகள் , மற்றும் சம்பந்தப்பட்ட பிற அதிகாரிகளும் பங்கேற்றனர் . இத்திட்டத்தை செயல்படுத்துவதற்கான விரிவான திட்ட அறிக்கையை , உலக வங்கியுடன் இணைந்து தயாரிப்பது என இக்கூட்டத்தில் முடிவு செய்யப்பட்டது . முன்னதாக , இது குறித்து , உலக வங்கிப் பிரதிநிதிகளுடன் நடைபெற்ற பேச்சுவார்த்தையின் போது , முதற்கட்ட திட்ட அறிக்கையை ஒரு மாதத்திற்கள் தயாரிக்கவும் முடிவு செய்யப்பட்டது .


    கூட்டத்தில் பேசிய மத்திய வேளாண் மற்றும் விவசாயிகள் நலத்துறை அமைச்சர் , சுமார் 3 லட்சம் ஹெக்டேர் பரப்பிலான கரடு முரடான நிலங்கள் , எவ்வித சாகுபடியும் செய்ய முடியாமல் இருப்பதாகவும் , இந்த நிலங்களை சீர்படுத்தினால் , குவாலியர் – சம்பல் பிராந்தியத்தின் மலைப்பாங்கான நிலங்களின் ஒருங்கிணைந்த மேம்பாட்டிற்கு உதவிகரமாக இருக்கும் என்றும் தெரிவித்தார் . இத்திட்டத்தின் மூலம் மேற்கொள்ளப்படவுள்ள சீர்திருத்தங்கள் , வேளாண் வளர்ச்சி மற்றும் சுற்றுச்சூழலை மேம்படுத்துவதோடு மட்டுமின்றி , மக்களுக்கு புதிய வேலைவாய்ப்புகளை உருவாக்க உதவுவதுடன் , இப்பகுதியின் விரிவான வளர்ச்சிக்கும் வழிவகுக்கும் என்றார் .


    குவாலியர் – சம்பல் பிராந்தியத்தில் உள்ள மலைப்பாங்கான இடங்களின் மேம்பாட்டிற்கு அதிக வாய்ப்புள்ளதாகவும் திரு . தோமர் தெரிவித்தார் . சம்பல் விரைவுச்சாலை இப்பகுதி வழியாக அமைக்கப்படுவதன் மூலம் , இப்பகுதி ஒட்டுமொத்த வளர்ச்சியை அடைய முடியும் . ஆரம்பகட்ட அறிக்கை தயாரிக்கப்பட்ட பிறகு , மத்தியப்பிரதேச முதலமைச்சருடன் ஆலோசனை நடத்தி , அடுத்தகட்ட நடவடிக்கை பற்றி முடிவு செய்யப்பட உள்ளது .


    

    
    (Release ID: 1641336) Visitor Counter : 17
    
    
      Read this release in: English , Urdu , Hindi , Marathi , Manipuri , Assamese , Punjabi , Telugu