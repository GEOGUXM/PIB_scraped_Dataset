      குடியரசுத் தலைவர் செயலகம்

      உலகம் முழுவதும் மனித உயிர்களையும், பொருளாதாரத்தையும் அழித்துக் கொண்டிருக்கும் பெருந்தொற்றுக்கு இடையே, புத்தரின் போதனைகள் கலங்கரை விளக்கமாகத் திகழ்கிறது என குடியரசு தலைவர் உரை.
      Posted On: 04 JUL 2020 11:43AM by PIB Chennai


    உலகம் முழுவதும் மனித உயிர்களையும் , பொருளாதாரத்தையும் பெருந்தொற்று அழித்துக் கொண்டிருக்கும் நிலையில் , புத்தரின் போதனைகள் கலங்கரை விளக்கமாகத் திகழ்கின்றன என குடியரசு தலைவர் திரு . ராம் நாத் கோவிந்த் கூறியுள்ளார் . மக்கள் மகிழ்ச்சியைக் காண , பேராசை , வெறுப்புணர்வு , வன்முறை , பொறாமை மற்றும் பல தீய குணங்களைக் கைவிட வேண்டும் என்று புத்த பகவான் கேட்டுக்கொண்டார் . இந்த போதனைக்கு மாறாக , கவலை ஏதுமற்ற வேட்டை உணர்வுடன் மனித குலம் அதே பழைய வன்முறையைக் கையாண்டு , இயற்கையை அவமதிக்கிறது . கொரோனா தொற்றின் வீரியம் குறையத் துவங்கும் போது , நம் முன்பு மிகத் தீவிரமான பருவநிலை மாற்றம் என்னும் சவால் இருக்கும் என்பதை நாம் அனைவரும் அறிவோம் .


    இன்று ( ஜூலை 4,2020) தர்ம சக்ரா தினத்தை ஒட்டி , குடியரசுத் தலைவர் மாளிகையில் , சர்வதேச பௌத்தக் கூட்டமைப்பு ஏற்பாடு செய்திருந்த மெய்நிகர் நிகழ்ச்சியில் குடியரசுதலைவர் உரையாற்றினார் .


    இந்தியா தர்மம் தோன்றிய பூமி என்ற பெருமையைக் கொண்டது என குடியரசு தலைவர் கூறினார் . இந்தியாவில் , பௌத்தத்தை கம்பீரமான உண்மையின் புதிய வெளிப்பாடாக நாம் காண்கிறோம் . புத்தபகவான் ஞானம் பெற்ற பின்னர் 40 ஆண்டுகளுக்கு மேலாக , அவர் போதித்த நன்னெறிகள் அனைத்தும் , இந்தியாவின் பாரம்பரியம் , ஆன்மிகப் பன்முகத்தன்மை , தாராள அறிவுமயமாக்கம் ஆகிய வழிகளிலேயே இருந்தது . நவீன யுகத்தில் , மகாத்மா காந்தி , பாபாசாகிப் அம்பேத்கர் ஆகிய இரண்டு மிகச்சிறந்த இந்தியர்கள் , புத்தரின் பொன்மொழிகளால் ஈர்க்கப்பட்டு , நாட்டின் தலைவிதிக்கு வடிவம் கொடுக்கும் பணியில் ஈடுபட்டனர் .


    அவர்களது காலடித் தடத்தில் , உன்னதமான பாதையில் செல்லுமாறு புத்தர் விடுத்த அழைப்பை ஏற்று நாம் அதன்படி நடக்க முயல வேண்டும் என்று குடியரசுத் தலைவர் வலியுறுத்தினார் . குறுகிய காலத்திலும் , நீண்ட நெடுங்காலத்திலும் உலகம் பெரும் பாதிப்பைக் கண்டு வருகிறது . தீவிர அழுத்தம் காரணமாக ஏற்படும் கொடுஞ் செயல்களில் இருந்து தப்பிக்க புத்தபகவானைச் சரணடைந்த ஏராளமான மன்னர்கள் மற்றும் செல்வந்தர்களின் கதைகளை நாம் கேட்டிருக்கிறோம் . புத்தரின் வாழ்க்கையே முந்தைய நம்பிக்கைகளை சவாலாக எடுத்துக் கொண்டதுதான் . ஏனெனில் , இந்த முறையற்ற உலகத்தின் மத்தியில் துன்பங்களிலிருந்து விடுபடும் வழியைக் காண முடியும் என அவர் நம்பினார் .


    குடியரசு தலைவரின் உரைக்கு இங்கே கிளிக் செய்யவும் .


    Click here to read the President’s address

    
    
    (Release ID: 1636373) Visitor Counter : 17
    
    
      Read this release in: English , Urdu , Hindi , Marathi , Bengali , Manipuri , Punjabi , Telugu , Malayalam