      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      2020 –ஆம் ஆண்டின் சிறந்த பொது நிர்வாகத்துக்கான பிரதமர் விருதுகள் புதுப்பிப்புத் திட்டம் மற்றும் www.pmawards.gov.in வலைதளத்தை மத்திய அமைச்சர் டாக்டர் ஜித்தேந்திர சிங் தொடங்கி வைத்தார்.
      Posted On: 17 JUL 2020 6:03PM by PIB Chennai


    2020 – ஆம் ஆண்டின் சிறந்த பொது நிர்வாகத்துக்கான பிரதமர் விருதுகள் புதுப்பிப்புத் திட்டம் மற்றும் www.pmaw ards.gov.in வலைதளத்தை மத்திய வடகிழக்கு பிராந்திய வளர்ச்சி ( தனிப்பொறுப்பு ) பிரதமர் அலுவலகம் , பணியாளர் நலன் , பொதுமக்கள் குறைதீர்வு , ஓய்வூதியம் , அணுசக்தி மற்றும் விண்வெளித்துறை இணை அமைச்சர் டாக்டர். ஜித்தேந்திர சிங் இன்று தொடங்கி வைத்தார் இந்த நிகழ்ச்சியில் , மத்திய அமைச்சகங்கள் மற்றும் மாநிலங்கள் மற்றும் யூனியன் பிரதேசப் பிரதிநிதிகள் இடையே உரையாற்றிய டாக்டர். ஜித்தேந்திர சிங் , மக்களின் பங்கேற்புடன் கூடிய பிரதமர் திரு . நரேந்திர மோடியின் நிர்வாக மாதிரிக்கு ஏற்ப இத்திட்டம் புதுப்பிக்கப்பட்டுள்ளதாக தெரிவித்தார் . ‘ அதிகபட்ச நிர்வாகம் , குறைந்தபட்ச அரசு ’ என்னும் தாரக மந்திரம் மக்களை மையப்படுத்தாமல் , மக்களின் பங்களிப்பு இல்லாமல் முழுமையடையாது என்று அவர் கூறினார் . வெளிப்படைத் தன்மையும் , பொறுப்புடைமையும் அதன் இரட்டை முத்திரை என்று அவர் தெரிவித்தார் .


    பெரிய திட்டங்களில் மக்கள் பங்கேற்க வேண்டும் என்ற பிரதமரின் அழைப்புக்கு மக்கள் பேராதரவு அளித்து வருவதால் , இந்தியாவின் நிர்வாக மாதிரி தற்போது மக்கள் இயக்கமாக மாறியுள்ளது என்று டாக்டர் ஜித்தேந்திர சிங் கூறினார் . 2014 ஆகஸ்ட் 15- ம் தேதி செங்கோட்டை கொத்தளத்தில் இருந்து பிரதமர் திரு . நரேந்திர மோடி விடுத்த அழைப்பை சுட்டிக்காட்டிய அவர் , இந்த அறிவிப்பு வெளியிடப்பட்ட சில வாரங்களுக்குள் , அது மக்கள் இயக்கமாக மாறியதுடன் , திறந்தவெளிக் கழிப்பிடம் இல்லாத நாடு என்ற பெருமையை 2019 அக்டோபர் 2- ம் தேதி இந்தியா அடைந்தது எனக் கூறினார் .


    சிறந்த பொது நிர்வாகத்துக்கு வழங்கப்படும் பிரதமர் விருதுகள் 2020 திட்டம் , செயல்பாட்டுக் குறியீடுகள் , பொருளாதார மேம்பாடு , மக்கள் பங்கேற்பு , பொதுமக்கள் குறை தீர்வு போன்றவற்றில் மாவட்ட ஆட்சியர்களின் செயல்பாடுகளை அங்கீகரிக்கும் வகையில் மாற்றியமைக்கப்பட்டுள்ளது . நான்கு முக்கிய பிரிவுகளில் நியமன விண்ணப்பங்கள் வரவேற்கப்படுகின்றன . இத்திட்டத்தின் புதுமைப் பிரிவு , விரிவான அடிப்படையில் , தேசிய , மாநில , மாவட்ட அளவில் தனி விருதுகளை வழங்கும் வகையில் மாற்றப்பட்டுள்ளது . 2018 ஏப்ரல் 1 முதல் 2020 மார்ச் 31 வரையிலான காலகட்டம் பரிசீலனைக்கு எடுத்துக் கொள்ளப்படுகிறது . 2020- ல் இத்திட்டத்தின் கீழ் மொத்தம் 15 விருதுகள் வழங்கப்படும் .


    2020 ஜூலை 17 முதல் ஆகஸ்ட் 15 வரை ஆன்லைன் விண்ணப்பங்கள் www.pmawards.gov.in வலைதளம் மூலம் வரவேற்கப்படும் .

    
    
    (Release ID: 1639455) Visitor Counter : 13
    
    
      Read this release in: English , Urdu , Hindi , Marathi , Manipuri , Bengali , Punjabi , Telugu