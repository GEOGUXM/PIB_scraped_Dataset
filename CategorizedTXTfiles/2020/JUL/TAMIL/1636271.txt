      விவசாயத்துறை அமைச்சகம்

      ராஜஸ்தான், மத்தியப்பிரதேசம், பஞ்சாப், குஜராத், உத்தரப்பிரதேசம் மற்றும் ஹரியானா மாநிலங்களில் 2 ஜுலை 2020 வரை 1,32,777 ஹெக்டேர் பரப்பளவில், வட்டார வெட்டுக்கிளி அலுவலகங்கள் மூலம் வெட்டுக்கிளி கட்டுப்பாடு நடவடிக்கைகள் மேற்கொள்ளப்பட்டுள்ளன , 1,13,003ஹெக்டேர் பரப்பில் மாநில அரசுகளே கட்டுப்பாட்டு நடவடிக்கைகளை மேற்கொண்டன
      Posted On: 03 JUL 2020 6:40PM by PIB Chennai


    ராஜஸ்தான் , மத்தியப்பிரதேசம் , பஞ்சாப் , குஜராத் , உத்தரப்பிரதேசம் மற்றும் ஹரியானா மாநிலங்களில் , 11 ஏப்ரல் , 2020 தொடங்கி , 2 ஜுலை 2020 வரை , வட்டார வெட்டுக்கிளி அலுவலகங்கள் மூலம் , வெட்டுக்கிளி கட்டுப்பாட்டு நடவடிக்கைகள் மேற்கொள்ளப்பட்டுள்ளன . 2 – 3 ஜுலை , 2020- க்கு இடைப்பட்ட இரவில் மட்டும் , ராஜஸ்தான் மாநிலத்திலுள்ள ஜெய்சால்மர் , பார்மர் , ஜோத்பூர் , நகோர் , சிகார் , ஜெய்ப்பூர் மற்றும் ஆல்வார் ஆகிய 7 மாவட்டங்களுக்குட்பட்ட 19 இடங்களிலும் , மத்தியப்பிரதேசத்தின் திகாம்கர் மாவட்டத்திற்குட்பட்ட 2 இடங்களிலும் , வட்டார வெட்டுக்கிளி அலுவலகங்களால் , இப்பணி மேற்கொள்ளப்பட்டுள்ளது .


    அதே காலகட்டத்தில் , மாநில அரசுகளும் வெட்டுக்கிளிக் கட்டுப்பாட்டு நடவடிக்கைகளை மேற்கொண்டன . ராஜஸ்தான் , மத்தியப்பிரதேசம் , பஞ்சாப் , குஜராத் , உத்தரப்பிரதேசம் , மகாராஷ்டிரா , சத்திஸ்கர் , ஹரியானா மற்றும் பீகார் மாநிலங்களில் , 2 ஜுலை 2020 வரை , 1,13,003 ஹெக்டேர் பரப்பளவில் , மாநில அரசுகளால் இப்பணி மேற்கொள்ளப்பட்டது . 2 – 3 ஜுலை , 2020 க்கு இடைப்பட்ட இரவில் மட்டும் , ராஜஸ்தான் மாநிலம் கரோலி , சவாய் மாதோபூர் , பாலி மற்றும் தோல்பூர் மாவட்டங்களுக்குட்பட்ட 4 இடங்களில் , சிறிய அளவிலான கூட்டங்களாகவும் , ஆங்காங்கேயும் பரவியிருந்த வெட்டுக்கிளிகளைக் கட்டுப்படுத்துவதற்கான நடவடிக்கைகளை அம்மாநில வேளாண்மைத்துறை மேற்கொண்டது .


    ராஜஸ்தான் , குஜராத் , மத்தியப்பிரதேசம் மற்றும் உத்தரப்பிரதேச மாநிலங்களில் தற்போது 60 வெட்டுக்கிளிக் கட்டுப்பாட்டுக் குழுக்கள் , மருந்து தெளிப்பான் இயந்திரங்களுடன் பணியில் ஈடுபடுத்தப்பட்டுள்ளன ; மத்திய அரசுப் பணியாளர்கள் 200- க்கும் மேற்பட்டோர் வெட்டுக்கிளிகளைக் கட்டுப்படுத்தும் பணியில் ஈடுபடுத்தப்பட்டுள்ளனர் . இது தவிர , ராஜஸ்தான் மாநிலம் பார்மர் , ஜெய்சால்மர் , பிகானிர் , நகோர் மற்றும் பலோடி பகுதிகளில் உள்ள உயரமான மரங்கள் மற்றும் பூச்சிக்கொல்லித் தெளிப்பான் கருவிகளை எடுத்துச் செல்ல முடியாத இடங்களில் , 12 டிரோன்களுடன் ( குட்டி விமானங்கள் ) 5 குழுக்கள் ஈடுபட்டுள்ளன .


    குஜராத் , உத்தரப்பிரதேசம் , மத்தியப்பிரதேசம் , மகாராஷ்டிரா , சத்திஸ்கர் , பீகார் மற்றும் ஹரியானாவில் குறிப்பிடத்தக்க அளவிற்கு பயிர் பாதிப்பு இல்லை . எனினும் , ராஜஸ்தான் மாநிலத்தின் சில மாவட்டங்களில் குறைந்த அளவிலான பயிர் பாதிப்பு ஏற்பட்டுள்ளது .


    *****


    

    
    (Release ID: 1636271) Visitor Counter : 16
    
    
      Read this release in: Punjabi , Assamese , English , Hindi , Manipuri