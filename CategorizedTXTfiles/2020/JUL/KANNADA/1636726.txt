      ಪ್ರಧಾನ ಮಂತ್ರಿಯವರ ಕಛೇರಿ

      ಲೇಹ್ ಆಸ್ಪತ್ರೆಯಲ್ಲಿ ಗಾಯಗೊಂಡ ಯೋಧರ ಜೊತೆ ಸಂವಾದ ನಡೆಸಿದ ಪ್ರಧಾನಮಂತ್ರಿಗಳ ಭಾಷಣದ ಪಠ್ಯ
      Posted On: 03 JUL 2020 8:23PM by PIB Bengaluru


    ಲೇಹ್ ಆಸ್ಪತ್ರೆಯಲ್ಲಿ ಗಾಯಗೊಂಡ ಯೋಧರ ಜೊತೆ ಸಂವಾದ ನಡೆಸಿದ ಪ್ರಧಾನಮಂತ್ರಿಗಳ ಭಾಷಣದ ಪಠ್ಯ


    ಗೆಳೆಯರೇ ,


    ನಾನು ಇಂದು ನಿಮಗೆಲ್ಲರಿಗೂ ಗೌರವವಂದನೆ ಸಲ್ಲಿಸಲು ಇಲ್ಲಿ ಬಂದಿದ್ದೇನೆ . ನೀವು ಧೈರ್ಯದಿಂದ ಹೋರಾಡಿದ್ದೀರಿ . ನಾನು ಕೆಲವು ದಿನಗಳ ಹಿಂದೆ ಹೇಳಿದ್ದೇನೆಂದರೆ , ನಮ್ಮನ್ನು ಬಿಟ್ಟು ಹೋಗಿರುವ ಶೌರ್ಯವಂತ ಹೃದಯಗಳು ಯಾವುದೇ ಕಾರಣವಿಲ್ಲದೆ , ನಮ್ಮನ್ನು ಬಿಟ್ಟುಹೋಗಿಲ್ಲ ಎಂದು . ನೀವೆಲ್ಲಾ ತಕ್ಕ ಪ್ರತ್ಯುತ್ತರವನ್ನು ನೀಡಿದ್ದೀರಿ . ನೀವೆಲ್ಲಾ ಆಸ್ಪತ್ರೆಯಲ್ಲಿದ್ದೀರಿ , ನಿಮಗೆಲ್ಲಾ ತಿಳಿದಿರಲಿಕ್ಕಿಲ್ಲ , ದೇಶದ 130 ಕೋಟಿ ಪ್ರಜೆಗಳು ನಿಮ್ಮ ಬಗ್ಗೆ ಎಷ್ಟೊಂದು ಹೆಮ್ಮೆಪಡುತ್ತಿದ್ದಾರೆಂದು , ನಿಮ್ಮ ಧೈರ್ಯ ಮತ್ತು ಸಾಹಸ ಹೊಸ ತಲೆಮಾರಿಗೆ ಸ್ಫೂರ್ತಿಯಾಗಿದೆ . ಆದ್ದರಿಂದ ನಿಮ್ಮ ಶೌರ್ಯ ಮತ್ತು ನಿಮ್ಮ ಸಾಹಸ ದೀರ್ಘಕಾಲ ನಮ್ಮ ದೇಶವಾಸಿಗಳನ್ನು ಮತ್ತು ಯುವಜನತೆಗೆ ನಿರಂತರ ಸ್ಫೂರ್ತಿಯಾಗಿ ಮುಂದುವರಿಯಲಿದೆ . ಜಾಗತಿಕ ಸ್ಥಿತಿಗತಿಯನ್ನು ಪರಿಗಣಿಸಿದರೆ ನಿಮ್ಮಂತಹ ಧೈರ್ಯಶಾಲಿಗಳು ತೋರಿದ ಶೌರ್ಯದ ಸಂದೇಶ ಇಡೀ ಜಗತ್ತಿಗೆ ರವಾನೆಯಾಗಿದೆ . ನೀವು ಹೇಗೆ ಶಕ್ತಿಯನ್ನು ಪಡೆದು ದಿಟ್ಟವಾಗಿ ನಿಂತಿದ್ದೀರಿ , ನಿಮ್ಮಂತಹ ಧೈರ್ಯಶಾಲಿಗಳ ಬಗ್ಗೆ ತಿಳಿಯಲು ಇಡೀ ವಿಶ್ವ ಬಯಸುತ್ತಿದೆ , ನಿಮ್ಮ ತರಬೇತಿ ಎಂತಹುದು ? ನಿಮ್ಮ ಉದಾತ್ತ ತ್ಯಾಗ ಎಂತಹುದು ? ನಿಮ್ಮ ಬದ್ಧತೆ ಎಷ್ಟು ಶ್ಲಾಘನೀಯ ಎಂದು ತಿಳಿಯಲು ಬಯಸುತ್ತಿದೆ ಹಾಗೂ ನಿಮ್ಮ ಶೌರ್ಯವನ್ನು ಇಡೀ ವಿಶ್ವ ವಿಶ್ಲೇಷಿಸುತ್ತಿದೆ .


    ನಾನು ಇಂದು ಇಲ್ಲಿಗೆ ಆಗಮಿಸಿರುವುದು ಕೇವಲ ನಿಮಗೆ ಗೌರವ ವಂದನೆ ಸಲ್ಲಿಸಲೆಂದು . ನಿಮ್ಮನ್ನು ಭೇಟಿ ಮಾಡಿ , ನಿಮ್ಮನ್ನು ಕಂಡು ನಾನು ಶಕ್ತಿವಂತನಾಗಿ , ಸ್ಫೂರ್ತಿಯಿಂದ ಹಿಂತಿರುಗುತ್ತಿದ್ದೇನೆ . ಭಾರತ ಸ್ವಾವಲಂಬಿಯಾಗಲಿ . ರಾಷ್ಟ್ರ ಎಂದಿಗೂ ವಿಶ್ವದ ಯಾವುದೇ ಶಕ್ತಿ ಎದುರು ತಲೆಬಾಗಿಲ್ಲ ಮತ್ತು ಭವಿಷ್ಯದಲ್ಲೂ ಕೂಡ ತಲೆತಗ್ಗಿಸುವುದಿಲ್ಲ !


    ನಾನು ಏಕೆ ಇದನ್ನು ಹೇಳುತ್ತಿದ್ದೇನೆ ಎಂದರೆ , ನಿಮ್ಮಂತಹ ದಿಟ್ಟ ಶೌರ್ಯಶಾಲಿ ಗೆಳೆಯರು ಇರುವುದರಿಂದ . ನಾನು ನಿಮಗೆ ನಮಿಸುತ್ತೇನೆ ಮತ್ತು ಇದೇ ವೇಳೆ ನಿಮ್ಮಂತಹ ವೀರ ಯೋಧರಿಗೆ ಜನ್ಮ ನೀಡಿ , ಬೆಳೆಸಿ ಮತ್ತು ದೇಶಕ್ಕಾಗಿ ಹೋರಾಡಲು ನಿಮ್ಮನ್ನು ಕಳುಹಿಸಿಕೊಟ್ಟ ಶೌರ್ಯವಂತ ತಾಯಂದಿರಿಗೂ ಸಹ ನಮಿಸುತ್ತೇನೆ . ನಾವು ಅವರಿಗೆ ಎಷ್ಟು ಧನ್ಯವಾದ ಹೇಳಿದರೂ ಸಾಲದು .


    ಗೆಳೆಯರೇ , ನೀವು ಅತಿಶೀಘ್ರ ಗುಣಮುಖರಾಗುತ್ತೀರ ಎಂಬ ಭರವಸೆ ನನಗಿದೆ . ನಾವೆಲ್ಲರೂ ಶಿಸ್ತು ಮತ್ತು ಸಹಕಾರದ ಆದರ್ಶದೊಂದಿಗೆ ಒಟ್ಟಾಗಿ ಮುಂದಡಿ ಇಡೋಣ .


    ತುಂಬಾ ಧನ್ಯವಾದಗಳು .


    ***

    
    
    (Release ID: 1636726) Visitor Counter : 15
    
    
      Read this release in: English , Urdu , Hindi , Manipuri , Assamese , Punjabi , Gujarati , Odia , Tamil , Telugu , Malayalam