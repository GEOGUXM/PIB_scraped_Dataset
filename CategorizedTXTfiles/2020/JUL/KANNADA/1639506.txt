      ಪ್ರಧಾನ ಮಂತ್ರಿಯವರ ಕಛೇರಿ

      ವಿಶ್ವಸಂಸ್ಥೆಯ ಆರ್ಥಿಕ ಮತ್ತು ಸಾಮಾಜಿಕ ಮಂಡಳಿಯ (ECOSOC) ಅಧಿವೇಶನದಲ್ಲಿ ಪ್ರದಾನಮಂತ್ರಿಯವರಿಂದ ಪ್ರಧಾನ ಭಾಷಣ
      Posted On: 17 JUL 2020 8:46PM by PIB Bengaluru


    ವಿಶ್ವಸಂಸ್ಥೆಯ ಆರ್ಥಿಕ ಮತ್ತು ಸಾಮಾಜಿಕ ಮಂಡಳಿಯ (ECOSOC) ಅಧಿವೇಶನದಲ್ಲಿ ಪ್ರದಾನಮಂತ್ರಿಯವರಿಂದ ಪ್ರಧಾನ ಭಾಷಣ


    ವಿಶ್ವಸಂಸ್ಥೆಯಲ್ಲಿ ಸುಧಾರಿತ ಬಹುಪಕ್ಷೀಯತೆಗೆ ಪ್ರಧಾನಿ ಕರೆ


    ‘ ಸಬ್ಕಾ ಸಾಥ್ , ಸಬ್ಕಾ ವಿಕಾಸ್ , ಸಬ್ಕಾ ವಿಶ್ವಾಸ್ ’ ಎಂಬ ನಮ್ಮ ಧ್ಯೇಯವಾಕ್ಯವು


    ಯಾರನ್ನೂ ಹಿಂದೆ ಬಿಡದ ಎಸ್ ‌ ಡಿಜಿಯ ಪ್ರಮುಖ ತತ್ವದೊಂದಿಗೆ ಪ್ರತಿಫಲಿಸುತ್ತದೆ : ಪ್ರಧಾನಿ


    ಅಭಿವೃದ್ಧಿಯ ಹಾದಿಯಲ್ಲಿ ಮುನ್ನಡೆಯುವಾಗ , ನಮ್ಮ ಭೂಮಿಯ ಬಗೆಗಿನ ನಮ್ಮ ಹೊಣೆಗಾರಿಕೆಯನ್ನು ನಾವು ಮರೆತಿಲ್ಲ : ಪ್ರಧಾನಿ


    ನಮ್ಮ ತಳಮಟ್ಟದ ಆರೋಗ್ಯ ವ್ಯವಸ್ಥೆಯು


    ಕೋವಿಡ್ ವಿರುದ್ಧದ ಹೋರಾಟದಲ್ಲಿ ವಿಶ್ವದ ಅತ್ಯುತ್ತಮ ಚೇತರಿಕೆ ದರವನ್ನು ಸಾಧಿಸಲು ಭಾರತಕ್ಕೆ ನೆರವಾಗುತ್ತಿದೆ : ಪ್ರಧಾನಿ


    2020 ರ ಜುಲೈ 17 ಶುಕ್ರವಾರದಂದು ನ್ಯೂಯಾರ್ಕ್ ‌ ನಲ್ಲಿ ನಡೆದ ವಿಶ್ವಸಂಸ್ಥೆಯ ಆರ್ಥಿಕ ಮತ್ತು ಸಾಮಾಜಿಕ ಮಂಡಳಿಯ ( ECOSOC ) ಅಧಿವೇಶನದ ಈ ವರ್ಷದ ಉನ್ನತ ಮಟ್ಟದ ವಿಭಾಗದಲ್ಲಿ ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು ವರ್ಚುವಲ್ ಮುಖ್ಯ ಭಾಷಣ ಮಾಡಿದರು .


    2021-22 ರ ಅವಧಿಗೆ ಭದ್ರತಾ ಮಂಡಳಿಯ ಖಾಯಂ ಅಲ್ಲದ ಸದಸ್ಯನಾಗಿ ಜೂನ್ 17 ರಂದು ಭಾರತ ಆಯ್ಕೆಯಾದ ನಂತರ ವಿಶ್ವಸಂಸ್ಥೆಯ ಸದಸ್ಯರನ್ನುದ್ದೇಶಿಸಿ ಪ್ರಧಾನಿಯವರು ಮಾಡಿದ ಮೊದಲ ಭಾಷಣ ಇದು .


    ಈ ವರ್ಷದ ECOSOC ನ ಉನ್ನತ ಮಟ್ಟದ ವಿಭಾಗದ ವಿಷಯ “ ಕೋವಿಡ್ -19 ರ ನಂತರದ ಬಹುಪಕ್ಷೀಯತೆ : 75 ನೇ ವಾರ್ಷಿಕೋತ್ಸವದಲ್ಲಿ ನಮಗೆ ಯಾವ ರೀತಿಯ ವಿಶ್ವಸಂಸ್ಥೆ ಇರಬೇಕು ”.


    ವಿಶ್ವಸಂಸ್ಥೆ ಸ್ಥಾಪನೆಯ 75 ನೇ ವಾರ್ಷಿಕೋತ್ಸವದ ಜೊತೆಯಲ್ಲಿ , ಈ ವಿಷಯವು ಮುಂಬರುವ ವಿಶ್ವಸಂಸ್ಥೆ ಭದ್ರತಾ ಮಂಡಳಿ ಸದಸ್ಯತ್ವದಲ್ಲಿ ಭಾರತದ ಆದ್ಯತೆಯನ್ನು ಪ್ರತಿಫಲಿಸುತ್ತದೆ . ಸಮಕಾಲೀನ ಪ್ರಪಂಚದ ವಾಸ್ತವಗಳನ್ನು ಪ್ರತಿಬಿಂಬಿಸುವ ಕೋವಿಡ್ -19 ರ ನಂತರದ ಜಗತ್ತಿನಲ್ಲಿ ‘ ಸುಧಾರಿತ ಬಹುಪಕ್ಷೀಯತೆ ’ ಗಾಗಿ ಭಾರತದ ಕರೆಯನ್ನು ಪ್ರಧಾನಿ ಪುನರುಚ್ಚರಿಸಿದರು .


    ಸುಸ್ಥಿರ ಅಭಿವೃದ್ಧಿ ಗುರಿಗಳನ್ನು ಒಳಗೊಂಡಂತೆ ECOSOC ಮತ್ತು ವಿಶ್ವಸಂಸ್ಥೆಯ ಅಭಿವೃದ್ಧಿ ಕಾರ್ಯಗಳಲ್ಲಿ ಭಾರತದ ಸುದೀರ್ಘ ಒಡನಾಟವನ್ನು ಪ್ರಧಾನಿಯವರು ತಮ್ಮ ಭಾಷಣದಲ್ಲಿ ಸ್ಮರಿಸಿದರು . ಭಾರತದ ಅಭಿವೃದ್ಧಿಯ ಧ್ಯೇಯವಾಕ್ಯ ‘ ಸಬ್ಕಾ ಸಾಥ್ , ಸಬ್ಕಾ ವಿಕಾಸ್ , ಸಬ್ಕಾ ವಿಶ್ವಾಸ್ ’ ಯಾರನ್ನೂ ಹಿಂದೆ ಬಿಡದ ಎಸ್ ‌ ಡಿಜಿಯ ಪ್ರಮುಖ ತತ್ತ್ವದೊಂದಿಗೆ ಪ್ರತಿಫಲಿಸುತ್ತದೆ ಎಂದು ಅವರು ಹೇಳಿದರು .


    ಭಾರತದ ವ್ಯಾಪಕ ಜನಸಂಖ್ಯೆಯ ಸಾಮಾಜಿಕ - ಆರ್ಥಿಕ ಸೂಚಕಗಳನ್ನು ಸುಧಾರಿಸುವಲ್ಲಿ ಭಾರತದ ಯಶಸ್ಸು ಜಾಗತಿಕ ಎಸ್ ‌ ಡಿಜಿ ಗುರಿಗಳ ಮೇಲೆ ಗಮನಾರ್ಹ ಪರಿಣಾಮ ಬೀರುತ್ತದೆ ಎಂದು ಪ್ರಧಾನಿ ಹೇಳಿದರು . ಇತರ ಅಭಿವೃದ್ಧಿಶೀಲ ರಾಷ್ಟ್ರಗಳು ಅವುಗಳ ಎಸ್ ‌ ಡಿಜಿ ಗುರಿಗಳನ್ನು ಸಾಧಿಸಲು ಸಹಕರಿಸುವ ಭಾರತದ ಬದ್ಧತೆಯ ಬಗ್ಗೆ ಅವರು ಮಾತನಾಡಿದರು .


    " ಸ್ವಚ್ಛ ಭಾರತ ಅಭಿಯಾನ " ದ ಮೂಲಕ ನೈರ್ಮಲ್ಯ ಸುಧಾರಣೆ , ಮಹಿಳೆಯರ ಸಬಲೀಕರಣ , ಆರ್ಥಿಕ ಸೇರ್ಪಡೆ ಖಾತ್ರಿ ಮತ್ತು " ಎಲ್ಲರಿಗೂ ವಸತಿ " ಹಾಗೂ “ ಆಯುಷ್ಮಾನ್ ಭಾರತ ” ಕಾರ್ಯಕ್ರಮಗಳಂತಹ ಪ್ರಮುಖ ಯೋಜನೆಗಳ ಮೂಲಕ ವಸತಿ ಮತ್ತು ಆರೋಗ್ಯದ ಲಭ್ಯತೆಯ ವಿಸ್ತರಣೆ ಸೇರಿದಂತೆ ಭಾರತದ ಪ್ರಸ್ತುತ ಅಭಿವೃದ್ಧಿ ಪ್ರಯತ್ನಗಳ ಕುರಿತು ಅವರು ಮಾತನಾಡಿದರು .


    ಪರಿಸರ ಸುಸ್ಥಿರತೆ ಮತ್ತು ಜೈವಿಕ ವೈವಿಧ್ಯತೆಯ ಸಂರಕ್ಷಣೆಯ ಬಗ್ಗೆ ಭಾರತದ ದೃಷ್ಟಿಯನ್ನು ಪ್ರಧಾನಿಯವರು ಪ್ರಮುಖವಾಗಿ ಪ್ರಸ್ತಾಪಿಸಿದರು . ಅಂತರರಾಷ್ಟ್ರೀಯ ಸೌರ ಒಕ್ಕೂಟ ಮತ್ತು ವಿಪತ್ತು ಸ್ಥಿತಿಸ್ಥಾಪಕ ಮೂಲಸೌಕರ್ಯಗಳ ಒಕ್ಕೂಟ ಸ್ಥಾಪನೆಯಲ್ಲಿ ಭಾರತದ ಪ್ರಮುಖ ಪಾತ್ರವನ್ನು ಸ್ಮರಿಸಿಕೊಂಡರು .


    ತನ್ನ ಪ್ರದೇಶದಲ್ಲಿ ಮೊದಲ ಪ್ರತಿಸ್ಪಂದಕನಾಗಿ ಭಾರತದ ಪಾತ್ರದ ಬಗ್ಗೆ ಮಾತನಾಡಿದ ಪ್ರಧಾನಿ , ವಿವಿಧ ದೇಶಗಳಿಗೆ ಔಷಧಿ ಸರಬರಾಜು ಖಾತ್ರಿಪಡಿಸಿಕೊಳ್ಳಲು ಮತ್ತು ಸಾರ್ಕ್ ದೇಶಗಳಲ್ಲಿ ಜಂಟಿ ಪ್ರತಿಕ್ರಿಯೆ ತಂತ್ರವನ್ನು ಸಂಘಟಿಸಲು ಭಾರತ ಸರ್ಕಾರ ಮತ್ತು ಭಾರತೀಯ ಔಷಧ ಕಂಪನಿಗಳು ನೀಡಿದ ಬೆಂಬಲವನ್ನು ನೆನಪಿಸಿಕೊಂಡರು .


    ECOSOC ಉದ್ದೇಶಿಸಿ ಇದು ಪ್ರಧಾನಿಯವರ ಎರಡನೇ ಭಾಷಣ . ಈ ಹಿಂದೆ ಅವರು 2016 ರ ಜನವರಿಯಲ್ಲಿ ECOSOC ನ 70 ನೇ ವಾರ್ಷಿಕೋತ್ಸವದಲ್ಲಿ ಮುಖ್ಯ ಭಾಷಣ ಮಾಡಿದ್ದರು .


    ***

    
    
    (Release ID: 1639506) Visitor Counter : 42
    
    
      Read this release in: Gujarati , English , Urdu , Hindi , Marathi , Manipuri , Bengali , Assamese , Punjabi , Odia , Tamil , Telugu , Malayalam