      ಪ್ರಧಾನ ಮಂತ್ರಿಯವರ ಕಛೇರಿ

      ಐಬಿಎಂ ಸಿಇಓ ಅರವಿಂದ್ ಕೃಷ್ಣ ಅವರೊಂದಿಗೆ ಪ್ರಧಾನಿ ಸಂವಾದ
      Posted On: 20 JUL 2020 5:42PM by PIB Bengaluru


    ಐಬಿಎಂ ಸಿಇಓ ಅರವಿಂದ್ ಕೃಷ್ಣ ಅವರೊಂದಿಗೆ ಪ್ರಧಾನಿ ಸಂವಾದ


    ಸ್ವಾವಲಂಬಿ ಭಾರತದ ದೃಷ್ಟಿಕೋನ ದಲ್ಲಿ ಮುನ್ನಡೆ ,


    ಜಾಗತಿಕವಾಗಿ ಸಮರ್ಥ ಮತ್ತು ಅಡ್ಡಿ ಆತಂಕಗಳನ್ನು ಮೆಟ್ಟಿ ನಿಲ್ಲುವ ಸ್ಥಳೀಯ ಪೂರೈಕೆ ಸರಪಳಿಯ ಅಭಿವೃದ್ಧಿ : ಪ್ರಧಾನಮಂತ್ರಿ


    ಭಾರತದಲ್ಲಿ ಹೂಡಿಕೆ ಗೆ ಶ್ರೇಷ್ಠ ಸಮಯ : ಪ್ರಧಾನಮಂತ್ರಿ


    ‘ ಮನೆಯಿಂದಲೇ ಕರ್ತವ್ಯ ನಿರ್ವಹಿಸುವಿಕೆ ’ ಯೆಡೆಗೆ ತಂ ತ್ರ ಜ್ಙ ಪರಿವರ್ತನೆಯ ಖಾತ್ರಿ ಪಡಿಸಲು ಸರ್ಕಾರ ಬದ್ಧವಾಗಿದೆ : ಪ್ರಧಾನಮಂತ್ರಿ


    ಕೈಗೆಟಕುವ ಮತ್ತು ಅಡ್ಡಿ ರಹಿತವಾದ ಸಮಗ್ರ ತಂ ತ್ರ ಜ್ಙ ಮತ್ತು ದತ್ತಾಂಶ ಚಾಲಿತ ಆರೋಗ್ಯ ಸೇವೆ ವ್ಯವಸ್ಥೆಯ ಅಭಿವೃದ್ಧಿಯತ್ತ ಭಾರತ ಸಾಗುತ್ತಿದೆ : ಪ್ರಧಾನಮಂತ್ರಿ


    ಆತ್ಮ ನಿರ್ಭರ ಭಾರತ ದೃಷ್ಟಿಕೋನದ ಬಗ್ಗೆ ವಿಶ್ವಾಸ ವ್ಯಕ್ತಪಡಿಸಿದ ಐಬಿಎಂ ಸಿಇಓ : ಐಬಿಎಂನಿಂದ ಭಾರತದಲ್ಲಿ ಬೃಹತ್ ಹೂಡಿಕೆಯ ಕುರಿತಂತೆ ಪ್ರಧಾನಮಂತ್ರಿಯವರಿಗೆ ವಿವರಣೆ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಐಬಿಎಂ ಸಿಇಓ ಶ್ರೀ ಅರವಿಂದ್ ಕೃಷ್ಣ ಅವರೊಂದಿಗೆ ಇಂದು ವಿಡಿಯೋ ಕಾನ್ಫರೆನ್ಸ್ ಮೂಲಕ ಸಂವಾದ ನಡೆಸಿದರು .


    ಈ ವರ್ಷದ ಆರಂಭದಲ್ಲಿ ಐಬಿಎಂನ ಜಾಗತಿಕ ಮುಖ್ಯಸ್ಥರಾಗಿ ನೇಮಕಗೊಂಡ ಶ್ರೀ ಅರವಿಂದ ಕೃಷ್ಣ ಅವರನ್ನು ಪ್ರಧಾನಮಂತ್ರಿ ಅಭಿನಂದಿಸಿದರು . ಭಾರತದೊಂದಿಗೆ ಐಬಿಎಂನ ನಿಕಟ ಸಂಪರ್ಕ ಮತ್ತು 20 ನಗರಗಳಲ್ಲಿ ಒಂದು ಲಕ್ಷಕ್ಕೂ ಅಧಿಕ ಜನರು ಕರ್ತವ್ಯ ನಿರ್ವಹಿಸುತ್ತಿರುವ ಕಂಪನಿಯ ಬೃಹತ್ ಅಸ್ತಿತ್ವವನ್ನು ಪ್ರಧಾನಮಂತ್ರಿಯವರು ಪ್ರಸ್ತಾಪಿಸಿದರು .


    ವಾಣಿಜ್ಯ ಸಂಸ್ಕೃತಿಯ ಮೇಲೆ ಕೋವಿಡ್ ಪ್ರಭಾವದ ಕುರಿತು ಮಾತನಾಡಿದ ಪ್ರಧಾನಿ , ‘ ಮನೆಯಿಂದ ಕರ್ತವ್ಯ ನಿರ್ವಹಿಸುವಿಕೆ ’ ಯನ್ನು ದೊಡ್ಡ ರೀತಿಯಲ್ಲಿ ಅಳವಡಿಸಿಕೊಳ್ಳಲಾಗುತ್ತಿದೆ ಮತ್ತು ಸರ್ಕಾರವು ಈ ಪರಿವರ್ತನೆ ಸುಗಮವಾಗಿ ಸಾಗಿದೆಯೇ ಎಂಬುದನ್ನು ಖಚಿತಪಡಿಸಿಕೊಳ್ಳಲು ಮೂಲಸೌಕರ್ಯ , ಸಂಪರ್ಕ ಮತ್ತು ನಿಯಂತ್ರಕ ವಾತಾವರಣವನ್ನು ಒದಗಿಸುವ ನಿಟ್ಟಿನಲ್ಲಿ ನಿರಂತರವಾಗಿ ಕಾರ್ಯನಿರ್ವಹಿಸುತ್ತಿದೆ ಎಂದು ಹೇಳಿದರು . ಐಬಿಎಂ ತನ್ನ ಶೇ .75 ರಷ್ಟು ಉದ್ಯೋಗಿಗಳನ್ನು ಮನೆಯಿಂದ ಕರ್ತವ್ಯ ನಿರ್ವಹಿಸುವಂತೆ ಮಾಡಲು ಕೈಗೊಂಡ ಇತ್ತೀಚಿನ ನಿರ್ಧಾರಗಳಿಗೆ ಸಂಬಂಧಿಸಿದ ತಂತ್ರಜ್ಞಾನಗಳು ಮತ್ತು ಸವಾಲುಗಳ ಬಗ್ಗೆಯೂ ಅವರು ಚರ್ಚಿಸಿದರು .


    ಸಿಬಿಎಸ್ಇಯೊಂದಿಗಿನ ಸಹಯೋಗದೊಂದಿಗೆ ಎಐ ಪಠ್ಯಕ್ರಮವನ್ನು ಭಾರತದ 200 ಶಾಲೆಗಳಲ್ಲಿ ಆರಂಭಿಸಿರುವ ನಿಟ್ಟಿನಲ್ಲಿ ಐಬಿಎಂನ ಪಾತ್ರವನ್ನು ಪ್ರಧಾನಮಂತ್ರಿಯವರು ಶ್ಲಾಘಿಸಿದರು . ದೇಶದಲ್ಲಿ ತಾಂತ್ರಿಕ ಪ್ರವೃತ್ತಿಯನ್ನು ಹೆಚ್ಚಿಸುವ ನಿಟ್ಟಿನಲ್ಲಿ ಆರಂಭಿಕ ಹಂತದಲ್ಲಿಯೇ ಎ . ಐ . ಕಲಿಕೆ ವ್ಯವಸ್ಥೆಯನ್ನು ಮತ್ತು ವಿಷಯವನ್ನು ವಿದ್ಯಾರ್ಥಿಗಳಿಗೆ ಪರಿಚಯಿಸುವ ನಿಟ್ಟಿನಲ್ಲಿ ಸರ್ಕಾರ ಕಾರ್ಯ ನಿರ್ವಹಿಸುತ್ತಿದೆ ಎಂದರು . ಐಬಿಎಂ ಸಿಇಓ ತಂತ್ರಜ್ಞಾನ ಮತ್ತು ದತ್ತಾಂಶಗಳ ಕುರಿತ ಬೋಧನೆ ಮೂಲಭೂತ ಕೌಶಲ್ಯಗಳಾದ ಬೀಜಗಣಿತದಂಥ ಪ್ರವರ್ಗದಲ್ಲಿರುತ್ತದೆ , ಅದನ್ನು ಉತ್ಸಾಹದೊಂದಿಗೆ ಮತ್ತು ಆರಂಭದಲ್ಲೇ ಪರಿಚಯಿಸಿ ಕಲಿಸುವ ಅಗತ್ಯವನ್ನು ಪ್ರತಿಪಾದಿಸಿದರು .


    ಭಾರತದಲ್ಲಿ ಹೂಡಿಕೆ ಮಾಡಲು ಇದು ಶ್ರೇಷ್ಠ ಸಮಯ ಎಂದು ಪ್ರಧಾನಮಂತ್ರಿ ಒತ್ತಿ ಹೇಳಿದರು . ತಾಂತ್ರಿಕ ಕ್ಷೇತ್ರದಲ್ಲಿ ಆಗುತ್ತಿರುವ ಹೂಡಿಕೆಗಳಿಗೆ ಸರ್ಕಾರ ಬೆಂಬಲ ನೀಡುತ್ತಿದೆ ಮತ್ತು ಸ್ವಾಗತಿಸುತ್ತಿದೆ ಎಂದು ತಿಳಿಸಿದರು . ವಿಶ್ವ ಇಂದು ಆರ್ಥಿಕ ಹಿಂಜರಿತಕ್ಕೆ ಸಾಕ್ಷಿಯಾಗಿರುವಾಗ , ಭಾರತಕ್ಕೆ ಎಫ್ . ಡಿ . ಐ . ಒಳಹರಿವು ಹೆಚ್ಚುತ್ತಿದೆ ಎಂಬುದನ್ನು ಉಲ್ಲೇಖಿಸಿದರು . ಭಾರತ ಸ್ವಾವಲಂಬಿ ಭಾರತದ ನಿಟ್ಟಿನಲ್ಲಿ ಸಾಗಿದೆ , ಹೀಗಾಗಿ ಜಾಗತಿಕವಾಗಿ ಸ್ಪರ್ಧಾತ್ಮಕವಾದ ಮತ್ತು ಅಡೆತಡೆಗಳನ್ನು ತಾಳಿಕೊಳ್ಳುವಂಥ ಪೂರೈಕೆ ಸರಪಣಿಯನ್ನು ಅಭಿವೃದ್ಧಿಪಡಿಸಬೇಕಾಗಿದೆ ಎಂದರು . ಐಬಿಎಂ ಸಿಇಓ , ಭಾರತದಲ್ಲಿ ಐಬಿಎಂನ ಬೃಹತ್ ಹೂಡಿಕೆಯ ಯೋಜನೆಯ ಬಗ್ಗೆ ವಿವರಿಸಿದರು . ಅವರು ಆತ್ಮ ನಿರ್ಭರ ಭಾರತ ದೃಷ್ಟಿಕೋನದ ಬಗ್ಗೆ ವಿಶ್ವಾಸ ವ್ಯಕ್ತಪಡಿಸಿದರು .


    ಜನರಿಗೆ ಕೈಗೆಟಕುವಂತೆ ಉತ್ತಮ ಗುಣಮಟ್ಟದ ಆರೋಗ್ಯ ಆರೈಕೆಯನ್ನು ಖಾತ್ರಿಪಡಿಸಲು ಮತ್ತು ಕ್ಷೇಮವನ್ನು ಉತ್ತೇಜಿಸಲು ಕಳೆದ ಆರು ವರ್ಷಗಳಲ್ಲಿ ಸರ್ಕಾರ ಕೈಗೊಂಡಿರುವ ಪ್ರಯತ್ನಗಳ ಬಗ್ಗೆ ಪ್ರಧಾನಮಂತ್ರಿ ಮಾತನಾಡಿದರು . ರೋಗ ಮುನ್ಸೂಚನೆ ಮತ್ತು ವಿಶ್ಲೇಷಣೆಗಾಗಿ ಭಾರತ ನಿರ್ದಿಷ್ಟವಾದ ಎ . ಐ . ಆಧಾರಿತ ಸಾಧನಗಳನ್ನು ಆರೋಗ್ಯ ವಲಯದಲ್ಲಿ ರೂಪಿಸುವ ಮತ್ತು ಅಭಿವೃದ್ಧಿಪಡಿಸುವ ಸಾಧ್ಯತೆಗಳನ್ನು ಪರಿಶೋಧಿಸುವಂತೆ ಅವರು ತಿಳಿಸಿದರು . ಜನರಿಗೆ ಕೈಗೆಟಕುವಂಥ ಮತ್ತು ಅಡ್ಡಿ ಆತಂಕ ರಹಿತವಾದ ದೇಶವು ಸಮಗ್ರ , ತಾಂತ್ರಿಕ ಮತ್ತು ದತ್ತಾಂಶ ಚಾಲಿತ ಆರೋಗ್ಯ ಆರೈಕೆ ವ್ಯವಸ್ಥೆಯನ್ನು ಅಭಿವೃದ್ಧಿ ಪಡಿಸುವ ನಿಟ್ಟಿನಲ್ಲಿ ಸಾಗಿದೆ ಎಂದು ಅವರು ಒತ್ತಿ ಹೇಳಿದರು . ಐಬಿಎಂ ಆರೋಗ್ಯ ಆರೈಕೆ ದೃಷ್ಟಿಕೋನವನ್ನು ಮುಂದೆವರಿಸುವಲ್ಲಿ ಮಹತ್ವದ ಪಾತ್ರ ವಹಿಸಬಹುದಾಗಿದೆ ಎಂಬುದನ್ನು ಅವರು ಉಲ್ಲೇಖಿಸಿದರು . ಐಬಿಎಂ ಸಿಇಓ ಪ್ರಧಾನಮಂತ್ರಿಯವರ ಆಯುಷ್ಮಾನ್ ಭಾರತ್ ದೃಷ್ಟಿಕೋನವನ್ನು ಪ್ರಶಂಸಿಸಿ , ರೋಗಗಳ ಆರಂಭಿಕ ಪತ್ತೆಗೆ ತಂತ್ರಜ್ಞಾನದ ಬಳಕೆಯ ಕುರಿತಂತೆ ಮಾತನಾಡಿದರು .


    ದತ್ತಾಂಶ ಸುರಕ್ಷತೆ , ಸೈಬರ್ ದಾಳಿ , ಖಾಸಗಿತನದ ಕಾಳಜಿ ಮತ್ತು ಯೋಗದಿಂದ ಆರೋಗ್ಯದ ಮೇಲಿನ ಪ್ರಯೋಜನಗಳ ಚರ್ಚಿತವಾದ ಇತರ ಕ್ಷೇತ್ರಗಳ ವಿಷಯಗಳಾಗಿದ್ದವು .


    ***

    
    
    (Release ID: 1640218) Visitor Counter : 20
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Gujarati , Odia , Tamil , Telugu , Malayalam