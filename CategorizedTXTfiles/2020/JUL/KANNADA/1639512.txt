      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ವಾಸ್ತವವಾಗಿ ದೇಶದಲ್ಲಿ ಕೇವಲ 3.42 ಲಕ್ಷ ಕೋವಿಡ್-19 ರೋಗಿಗಳು
      Posted On: 17 JUL 2020 2:34PM by PIB Bengaluru


    ವಾಸ್ತವವಾಗಿ ದೇಶದಲ್ಲಿ ಕೇವಲ 3.42 ಲಕ್ಷ ಕೋವಿಡ್ - 19 ರೋಗಿಗ ಳು


    ಚೇತರಿ ಕೆ ಪ್ರ ಮಾಣ ಹೆಚ್ಚಿದ್ದು , 6.35 ಲಕ್ಷ ರೋಗಿಗಳು ಗುಣಮುಖರಾಗಿದ್ದಾರೆ


    ವೆಂಟಿಲೇಟರ್ ‌ ಗಳಲ್ಲಿ 1% ಕ್ಕಿಂತ ಕಡಿಮೆ ಪ್ರಕರಣಗಳು , ಐಸಿಯುಗಳಲ್ಲಿ 2% ಕ್ಕಿಂತ ಕಡಿಮೆ ಮತ್ತು ಆಕ್ಸಿಜನ್ ಬೆಡ್ ‌ ಗಳಲ್ಲಿ 3% ಕ್ಕಿಂತ ಕಡಿಮೆ ಪ್ರಕರಣಗಳು


    ವಾಸ್ತವವಾಗಿ ದೇಶದಲ್ಲಿ ಕೋವಿಡ್ -19 ಪ್ರಕರಣಗಳ ಸಂಖ್ಯೆಯು ಕೇವಲ 3,42,756 ಆಗಿದೆ . ಒಟ್ಟು ಪ್ರಕರಣಗಳಲ್ಲಿ 6.35 ಲಕ್ಷಕ್ಕೂ ಹೆಚ್ಚು ( 63.33%) ರೋಗಿಗಳು ಚೇತರಿಸಿಕೊಂಡಿರುವರು .


    1.35 ಶತಕೋಟಿ ಜನರಿರುವ ವಿಶ್ವದ ಎರಡನೇ ಅತಿ ಹೆಚ್ಚು ಜನಸಂಖ್ಯೆ ಹೊಂದಿರುವ ದೇಶವಾದ ಭಾರತವು ಪ್ರತಿ ದಶಲಕ್ಷಕ್ಕೆ 727.4 ಪ್ರಕರಣಗಳನ್ನು ಹೊಂದಿದೆ . ಜಾಗತಿಕ ಮಟ್ಟದಲ್ಲಿ ಹೋಲಿಸಿದರೆ , ಭಾರತದಲ್ಲಿ ಇರುವ ಜನಸಂಖ್ಯೆಯ ಪ್ರತಿ ದಶಲಕ್ಷಕ್ಕೆ ಇರುವ ಪ್ರಕರಣಗಳು ಕೆಲವು ಯುರೋಪಿಯನ್ ರಾಷ್ಟ್ರಗಳಿಗಿಂತ 4 ರಿಂದ 8 ಪಟ್ಟು ಕಡಿಮೆ ಇದೆ .


    ದೇಶದ 18.6 ಸಾವುಗಳು / ಪ್ರತಿ ದಶಲಕ್ಷಕ್ಕೆ ಪ್ರಕರಣಗಳ ಸಾವಿನ ಪ್ರಮಾಣವು ವಿಶ್ವದ ಅತ್ಯಂತ ಕಡಿಮೆ ಪ್ರಮಾಣಗಳಲ್ಲಿ ಒಂದಾಗಿದೆ . ಮನೆ ಮನೆ ಸಮೀಕ್ಷೆಗಳು , ಸಂಪರ್ಕ ಪತ್ತೆಹಚ್ಚುವಿಕೆ , ನಿಯಂತ್ರಣ ಮತ್ತು ಬಫರ್ ವಲಯಗಳ ಕಣ್ಗಾವಲು , ಪರಿಧಿಯ ನಿಯಂತ್ರಣ ಚಟುವಟಿಕೆಗಳು , ಸತತ ಪರೀಕ್ಷೆ ಮತ್ತು ಸಮಯೋಚಿತ ರೋಗನಿರ್ಣಯಕ್ಕಾಗಿ ಎಲ್ಲಾ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಸಹಯೋಗದ ಪ್ರಯತ್ನಗಳು ಸೋಂಕಿತ ವ್ಯಕ್ತಿಗಳ ಆರಂಭಿಕ ಗುರುತಿಸುವಿಕೆಗೆ ಕಾರಣವಾಗಿದೆ . ಇದು ಆರಂಭಿಕ ಚಿಕಿತ್ಸೆಯಲ್ಲಿಯೂ ಸಹಾಯ ಮಾಡಿದೆ .


    ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ( ಎಮ್ ಹೆಚ್ ‌ ಎಫ್ ‌ ಡಬ್ಲ್ಯು ) ಕ್ಲಿನಿಕಲ್ ಮ್ಯಾನೇಜ್ ‌ ಮೆಂಟ್ ಶಿಷ್ಠಚಾರದಲ್ಲಿ ಸ್ಪಷ್ಟವಾಗಿ ರೂಪಿಸಿರುವಂತೆ ಕೋವಿಡ್ - 19 ರೋಗಿಗಳ ವಿಭಿನ್ನ ವರ್ಗೀಕರಣಕ್ಕಾಗಿ ಭಾರತವು ಗುಣಮಟ್ಟದ ಆರೈಕೆಯ ಶಿಷ್ಠಚಾರವನ್ನು ಅನುಸರಿಸಿದೆ . ಪರಿಣಾಮಕಾರಿ ಕ್ಲಿನಿಕಲ್ ನಿರ್ವಹಣಾ ತಂತ್ರಗಳು ಸಕಾರಾತ್ಮಕ ಫಲಿತಾಂಶಗಳನ್ನು ನೀಡುತ್ತವೆ . ರೋಗಲಕ್ಷಣವಿಲ್ಲದ ಮತ್ತು ಸೌಮ್ಯವಾದ ಪ್ರಕರಣಗಳಲ್ಲಿ ಸುಮಾರು 80% ರಷ್ಟು ವೈದ್ಯಕೀಯ ಮೇಲ್ವಿಚಾರಣೆಯಲ್ಲಿ ಮನೆ ಪ್ರತ್ಯೇಕತೆಗೆ ( ಹೋಂ ಕ್ವಾರಂಟೈನ್ ಗೆ ) ಸೂಚಿಸಲಾಗಿದೆ . ಮಧ್ಯಮ ಮತ್ತು ತೀವ್ರ ರೋಗಿಗಳಿಗೆ ಮೀಸಲಾದ ಕೋವಿಡ್ ಆಸ್ಪತ್ರೆಗಳು ಅಥವಾ ಮೀಸಲಾದ ಕೋವಿಡ್ ಆರೋಗ್ಯ ಕೇಂದ್ರಗಳಲ್ಲಿ ಚಿಕಿತ್ಸೆ ನೀಡಲಾಗುತ್ತಿದೆ . ಸೌಮ್ಯ ಮತ್ತು ಲಕ್ಷಣರಹಿತ ರೋಗಿಗಳಿಗೆ ಮನೆ ಪ್ರತ್ಯೇಕತೆಯ ಕಾರ್ಯತಂತ್ರವು ಆಸ್ಪತ್ರೆಗಳಿಗೆ ಹೊರೆಯಾಗದಂತೆ ನೋಡಿಕೊಳ್ಳುವುದನ್ನು ಖಚಿತಪಡಿಸಿದೆ , ಅಲ್ಲಿ ತೀವ್ರವಾದ ಪ್ರಕರಣಗಳ ಚಿಕಿತ್ಸೆ ಮತ್ತು ಮಾರಣಾಂತಿಕತೆಯನ್ನು ಕಡಿಮೆ ಮಾಡುವುದರತ್ತ ಗಮನ ಹರಿಸಲಾಗಿದೆ . 1.94% ಕ್ಕಿಂತ ಕಡಿಮೆ ಪ್ರಕರಣಗಳು ತೀವ್ರ ನಿಗಾ ಘಟಕಗಳಲ್ಲಿವೆ ( ಐಸಿಯು ) , 0.35% ಪ್ರಕರಣಗಳು ವೆಂಟಿಲೇಟರ್ ‌ ಗಳಲ್ಲಿ ಮತ್ತು 2.81% ಪ್ರಕರಣಗಳು ಆಕ್ಸಿಜನ್ ಹಾಸಿಗೆಗಳಲ್ಲಿವೆ ಎಂಬುದು ಗಮನಾರ್ಹವಾಗಿದೆ .


    ದಾಖಲಾದ ರೋಗಿಗಳಿಗೆ ಗುಣಮಟ್ಟದ ಚಿಕಿತ್ಸೆಯನ್ನು ಖಚಿತಪಡಿಸಿಕೊಳ್ಳಲು ವೈದ್ಯಕೀಯ ಮೂಲಸೌಕರ್ಯಗಳನ್ನು ದೇಶಾದ್ಯಂತ ನಿರಂತರವಾಗಿ ಹೆಚ್ಚಿಸಲಾಗುತ್ತಿದೆ . ಸಂಘಟಿತ ಪ್ರಯತ್ನಗಳ ಫಲವಾಗಿ , ಕೋವಿಡ್ - 19 ಕ್ಕೆ ಚಿಕಿತ್ಸೆ ನೀಡಲು ಕೋವಿಡ್ - 19 ಆಸ್ಪತ್ರೆಗಳ ಮೂಲಸೌಕರ್ಯವು ಇಂದು ಪ್ರಬಲವಾಗಿದೆ . ಇದು 1383 ಮೀಸಲಾದ ಕೋವಿಡ್ ಆಸ್ಪತ್ರೆಗಳು , 3107 ಮೀಸಲಾದ ಕೋವಿಡ್ ಆರೋಗ್ಯ ಕೇಂದ್ರಗಳು ಮತ್ತು 10,382 ಕೋವಿಡ್ ಆರೈಕೆ ಕೇಂದ್ರಗಳನ್ನು ಹೊಂದಿದೆ . ಒಟ್ಟಾಗಿ 46,673 ಐಸಿಯು ಹಾಸಿಗೆಗಳನ್ನು ಹೊಂದಿದೆ . ಎಲ್ಲಾ ರಾಜ್ಯ ಮತ್ತು ಕೇಂದ್ರಾಡಳಿತ ಪ್ರದೇಶಗಳಲ್ಲಿನ ಆಸ್ಪತ್ರೆಗಳಲ್ಲಿ 21,848 ವೆಂಟಿಲೇಟರ್ ‌ ಗಳನ್ನು ಇಡಲಾಗಿದೆ . ಎನ್ 95 ಮುಖಗವಸುಗಳು ಮತ್ತು ಪಿಪಿಇ ಕಿಟ್ ‌ ಗಳ ಕೊರತೆಯಿಲ್ಲ . ಕೇಂದ್ರವು ರಾಜ್ಯ ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಸಂಸ್ಥೆಗಳಿಗೆ 235.58 ಲಕ್ಷ ಎನ್ 95 ಮುಖವಾಡಗಳು ಮತ್ತು 124.26 ಲಕ್ಷ ಪಿಪಿಇ ಕಿಟ್ ‌ ಗಳನ್ನು ಪೂರೈಸಿದೆ .


    ಕೋವಿಡ್- 19 ಕ್ಕೆ ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಎಲ್ಲಾ ಅಧಿಕೃತ ಮತ್ತು ಹೊಸ ಮಾಹಿತಿಗಾಗಿ ದಯವಿಟ್ಟು ಇಲಾಖೆಯ ಈ ಜಾಲತಾಣಕ್ಕೆ ನಿಯಮಿತವಾಗಿ ಭೇಟಿ ನೀಡಿರಿ: https://www.mohfw.gov.in ಮತ್ತು @MoHFW_INDIA .


    ಕೋವಿಡ್- 19 ಕ್ಕೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technquery.covid19@gov.in , ಇತರ ಪ್ರಶ್ನೆಗಳನ್ನು ಕೇಳಲು ncov2019@gov.in ಗೆ ಇಮೇಲ್ ಮಾಡಬಹುದು ಮತ್ರು @CovidIndiaSeva ಗೆ ಟ್ವೀಟ್ ಮಾಡಬಹುದು.


    ಕೋವಿಡ್- 19 ಬಗ್ಗೆ ಯಾವುದೇ ಪ್ರಶ್ನೆಗಳಿದ್ದಲ್ಲಿ , ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯ ಸಹಾಯವಾಣಿ ಸಂಖ್ಯೆ.: + 91-11-23978046 ಅಥವಾ 1075 ( ಟೋಲ್-ಫ್ರೀ). ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್- 19 ಕ್ಕೆ ಸಂಬಂಧಿಸಿದ ಸಹಾಯವಾಣಿ ಸಂಖ್ಯೆಗಳ ಪಟ್ಟಿ https://www.mohfw.gov.in/pdf/coronvavirushelplinenumber.pdf ನಲ್ಲಿಯೂ ಲಭ್ಯವಿದೆ.


    ***

    
    
    (Release ID: 1639512) Visitor Counter : 11
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Gujarati , Odia , Tamil , Telugu , Malayalam