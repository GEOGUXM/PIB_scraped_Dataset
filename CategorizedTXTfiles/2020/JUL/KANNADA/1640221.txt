      ಪ್ರಧಾನ ಮಂತ್ರಿಯವರ ಕಛೇರಿ

      ಜುಲೈ 22ರಂದು ಭಾರತದ ಕಲ್ಪನೆಯ ಶೃಂಗಸಭೆಯನ್ನುದ್ದೇಶಿಸಿ ಪ್ರಧಾನ ಭಾಷಣ ಮಾಡಲಿರುವ ಪ್ರಧಾನಮಂತ್ರಿ
      Posted On: 21 JUL 2020 11:35AM by PIB Bengaluru


    ಜುಲೈ 22 ರಂದು ಭಾರತದ ಕಲ್ಪನೆಯ ಶೃಂಗಸಭೆಯನ್ನುದ್ದೇಶಿಸಿ ಪ್ರಧಾನ ಭಾಷಣ ಮಾಡಲಿರುವ ಪ್ರಧಾನಮಂತ್ರಿ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಭಾರತದ ಕಲ್ಪನೆಗಳ ಶೃಂಗಸಭೆ ( India Ideas Summit) ಉದ್ದೇಶಿಸಿ ಜುಲೈ 22 ರಂದು ಪ್ರಧಾನ ಭಾಷಣ ಮಾಡಲಿದ್ದಾರೆ .


    ಅಮೆರಿಕ – ಭಾರತ ವಾಣಿಜ್ಯ ಮಂಡಳಿ ಈ ಶೃಂಗಸಭೆಯನ್ನು ಆಯೋಜಿಸಿದೆ . ಈ ವರ್ಷ ಮಂಡಳಿಯು ತನ್ನ 45 ನೇ ಸಂಸ್ಥಾಪನೆ ವರ್ಷವನ್ನೂ ಆಚರಿಸುತ್ತಿದೆ . ಈ ವರ್ಷದ ಭಾರತದ ಕಲ್ಪನೆಯ ಶೃಂಗಸಭೆಯ ಧ್ಯೆಯವಾಕ್ಯ ‘ ಉತ್ತಮ ಭವಿಷ್ಯ ನಿರ್ಮಾಣ ’ ಎಂಬುದಾಗಿದೆ .


    ಈ ವರ್ಚುವಲ್ ಶೃಂಗಸಭೆಯಲ್ಲಿ ಭಾರತ ಮತ್ತು ಅಮೆರಿಕಾ ಸರ್ಕಾರಗಳ ನೀತಿ ನಿರೂಪಕರ , ರಾಜ್ಯಮಟ್ಟದ ಅಧಿಕಾರಿಗಳ ಮತ್ತು ಸಮಾಜ ಮತ್ತು ವಾಣಿಜ್ಯ ವಲಯದ ಪ್ರಮುಖ ನಾಯಕರು ಭಾಗಿಯಾಗಲಿದ್ದಾರೆ . ಈ ಶೃಂಗಸಭೆಯ ಪ್ರಮುಖ ಭಾಷಣಕಾರರಲ್ಲಿ ವಿದೇಶಾಂಗ ವ್ಯವಹಾರಗಳ ಖಾತೆ ಸಚಿವ ಡಾ . ಎಸ್ . ಜೈಶಂಕರ್ , ಅಮೆರಿಕಾ ವಿದೇಶಾಂಗ ಸಚಿವ ಶ್ರೀ ಮೈಕ್ ಪಾಂಪಿಯೋ , ವರ್ಜೀನಿಯಾ ಸೆನೆಟರ್ ಮತ್ತು ಸೆನೆಟ್ ಇಂಡಿಯಾ ಕಾಕಸ್ ‌ ನ ಸಹ - ಅಧ್ಯಕ್ಷರಾದ ಶ್ರೀ ಮಾರ್ಕ್ ವಾರ್ನರ್ , ವಿಶ್ವಸಂಸ್ಥೆಯ ಮಾಜಿ ಅಮೆರಿಕ ರಾಯಭಾರಿ ಶ್ರೀಮತಿ ನಿಕ್ಕಿ ಹ್ಯಾಲೆ ಮತ್ತಿತರರು ಸೇರಿದ್ದಾರೆ . ಈ ಶೃಂಗಸಭೆಯಲ್ಲಿ ಭಾರತ – ಅಮೆರಿಕ ಸಹಕಾರ ಮತ್ತು ಸಾಂಕ್ರಾಮಿಕೋತ್ತರ ವಿಶ್ವದಲ್ಲಿ ಎರಡೂ ರಾಷ್ಟ್ರಗಳ ನಡುವಿನ ಭವಿಷ್ಯದ ಬಾಂಧವ್ಯ ಕುರಿತಂತೆ ಚರ್ಚೆ ನಡೆಯಲಿದೆ .


    ***

    
    
    (Release ID: 1640221) Visitor Counter : 19
    
    
      Read this release in: Telugu , Assamese , English , Urdu , Marathi , Hindi , Manipuri , Bengali , Punjabi , Gujarati , Odia , Tamil , Malayalam