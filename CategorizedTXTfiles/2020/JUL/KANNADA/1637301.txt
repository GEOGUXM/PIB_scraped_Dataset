      ಗ್ರಾಹಕ ವ್ಯವಹಾರ, ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವಾಲಯ

      ಜುಲೈನಿಂದ ನವೆಂಬರ್ 2020ರ ವರೆಗೆ ಐದು ತಿಂಗಳು ಉಚಿತ ಕಡಲೆಕಾಳು ವಿತರಿಸಲು ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಅನ್ನ ಯೋಜನೆಯ ವಿಸ್ತರಣೆಗೆ ಸಂಪುಟದ ಅನುಮೋದನೆ
      Posted On: 08 JUL 2020 4:26PM by PIB Bengaluru


    ಜುಲೈನಿಂದ ನವೆಂಬರ್ 2020 ರ ವರೆಗೆ ಐದು ತಿಂಗಳು ಉಚಿತ ಕಡಲೆಕಾಳು ವಿತರಿಸಲು


    ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಅನ್ನ ಯೋಜನೆಯ ವಿಸ್ತರಣೆಗೆ ಸಂಪುಟದ ಅನುಮೋದನೆ


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆಯು ಕೋವಿಡ್ -19 ಕ್ಕೆ ಆರ್ಥಿಕ ಸ್ಪಂದನೆಯ ಭಾಗವಾಗಿ ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಅನ್ನ ಯೋಜನೆ ( ಪಿಎಂಜಿಕೆಎ ) ಯನ್ನು 2020 ಜುಲೈನಿಂದ ನವೆಂಬರ್ ವರೆಗೆ ಐದು ತಿಂಗಳ ಕಾಲ ವಿಸ್ತರಿಸಲು ಅನುಮೋದನೆ ನೀಡಿದೆ .


    ಈ ಯೋಜನೆಯಡಿಯಲ್ಲಿ ರಾಷ್ಟ್ರೀಯ ಆಹಾರ ಭದ್ರತಾ ಕಾಯ್ದೆ 2013 ( ಎನ್ ‌ ಎಫ್ ‌ ಎಸ್ ‌ ಎ ) ಅಡಿಯಲ್ಲಿ ಮುಂದಿನ ಐದು ತಿಂಗಳವರೆಗೆ - ಜುಲೈನಿಂದ ನವೆಂಬರ್ - ತಿಂಗಳಿಗೆ 1 ಕಿ . ಗ್ರಾಂ ಉಚಿತವಾಗಿ ಹಂಚಲು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ 9.7 ಲಕ್ಷ ಮೆಟ್ರಿಕ್ ಟನ್ ಕಡಲೆಕಾಳು ವಿತರಿಸಲಾಗುವುದು . ಇದರ ಒಟ್ಟು ಅಂದಾಜು ವೆಚ್ಚ 6,849.24 ಕೋಟಿ ರೂ . ಗಳಾಗಿದೆ .


    ಸುಮಾರು 19.4 ಕೋಟಿ ಕುಟುಂಬಗಳು ಈ ಯೋಜನೆಯ ವ್ಯಾಪ್ತಿಗೆ ಬರುತ್ತವೆ . ವಿಸ್ತರಿತ ಪಿಎಂಜಿಕೆಎಯ ಎಲ್ಲಾ ವೆಚ್ಚಗಳನ್ನು ಕೇಂದ್ರ ಸರ್ಕಾರವೇ ಭರಿಸಲಿದೆ . ಮುಂದಿನ ಐದು ತಿಂಗಳಲ್ಲಿ ಯಾವುದೇ ಅಡಚಣಣೆಗಳಿಂದ ಆಹಾರ ಧಾನ್ಯಗಳು ಲಭ್ಯವಿಲ್ಲದ ಕಾರಣಕ್ಕೆ ಯಾರೂ ಸಹ , ವಿಶೇಷವಾಗಿ ಯಾವುದೇ ಬಡ ಕುಟುಂಬವೂ ತೊಂದರೆಗೊಳಗಾಗದಂತೆ ನೋಡಿಕೊಳ್ಳುವ ಭಾರತ ಸರ್ಕಾರದ ಬದ್ಧತೆಗೆ ಅನುಗುಣವಾಗಿ ಈ ಯೋಜನೆಯನ್ನು ವಿಸ್ತರಿಸಲಾಗಿದೆ . ಕಡಲೆಕಾಳು ಉಚಿತ ವಿತರಣೆಯು ಈ ಐದು ತಿಂಗಳಲ್ಲಿ ಮೇಲೆ ತಿಳಿಸಿದ ಎಲ್ಲರಿಗೂ ಸಾಕಷ್ಟು ಪ್ರೋಟೀನ್ ಲಭ್ಯತೆಯನ್ನು ಖಚಿತಪಡಿಸುತ್ತದೆ .


    ಪ್ಯಾಕೇಜ್ ‌ ನ ದ್ವಿದಳ ಧಾನ್ಯಗಳ ವಿತರಣೆಯು 2015-2016 ರಲ್ಲಿ ಸ್ಥಾಪಿಸಲಾದ ಬಫರ್ ‌ ಸಂಗ್ರಹದ ಲಭ್ಯತೆಯಿಂದ ಹೊರಹೊಮ್ಮಿದೆ ಪಿಎಂಜಿಕೆಎವೈ ವಿಸ್ತೃತ ಅವಧಿಯ ವಿತರಣೆಗಾಗಿ ಭಾರತ ಸರ್ಕಾರವು ಸಾಕಷ್ಟು ಕಡಲೆಕಾಳು ದಾಸ್ತಾನು ಹೊಂದಿದೆ .


    ಪಿಎಂಜಿಕೆಎವೈನ ಮೊದಲ ಹಂತದಲ್ಲಿ ( ಏಪ್ರಿಲ್ ನಿಂದ ಜೂನ್ 2020 ರವರೆಗೆ ) ಈಗಾಗಲೇ 4.63 ಲಕ್ಷ ಮೆಟ್ರಿಕ್ ಟನ್ ದ್ವಿದಳ ಧಾನ್ಯಗಳನ್ನು ವಿತರಿಸಲಾಗಿದ್ದು , ದೇಶಾದ್ಯಂತ 18.2 ಕೋಟಿ ಕುಟುಂಬಗಳು ಇದರ ಪ್ರಯೋಜನ ಪಡೆದಿವೆ .


    ಹಿನ್ನೆಲೆ :


    ಕೊರೊನಾ ವೈರಸ್ ಮತ್ತು ಲಾಕ್ ಡೌನ್ ನಿಂದ ಉಂಟಾದ ಆರ್ಥಿಕ ಅಡಚಣೆಗಳ ಕಾರಣದಿಂದಾಗಿ ದುರ್ಬಲರು ಅಥವಾ ಬಡವರು ಎದುರಿಸುತ್ತಿರುವ ಸಂಕಷ್ಟಗಳನ್ನು ನಿವಾರಿಸಲು ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಪ್ಯಾಕೇಜ್ ಅನ್ನು 2020 ರ ನವೆಂಬರ್ ಅಂತ್ಯದವರೆಗೆ ವಿಸ್ತರಿಸುವುದಾಗಿ ಪ್ರಧಾನಿಯವರು 30.6.2020 ರಂದು ಘೋಷಿಸಿದ್ದರು .


    ***

    
    
    (Release ID: 1637301) Visitor Counter : 9
    
    
      Read this release in: English , Urdu , Hindi , Assamese , Manipuri , Bengali , Punjabi , Gujarati , Odia , Telugu