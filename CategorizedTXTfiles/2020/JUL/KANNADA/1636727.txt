      ಪ್ರಧಾನ ಮಂತ್ರಿಯವರ ಕಛೇರಿ

      ಧರ್ಮಚಕ್ರ ದಿನದ ಸಂದರ್ಭದಲ್ಲಿ ಪ್ರಧಾನಮಂತ್ರಿ ಅವರ ಭಾಷಣದ ಪಠ್ಯ
      Posted On: 04 JUL 2020 10:43AM by PIB Bengaluru


    ಧರ್ಮಚಕ್ರ ದಿನದ ಸಂದರ್ಭದಲ್ಲಿ ಪ್ರಧಾನಮಂತ್ರಿ ಅವರ ಭಾಷಣದ ಪಠ್ಯ


    ಗೌರವಾನ್ವಿತ ರಾಷ್ಟ್ರಪತಿ ಶ್ರೀ ರಾಮನಾಥ ಕೋವಿಂದ್ ಜಿ , ಇತರ ಆದರಣೀಯ ಅತಿಥಿಗಳೇ ನಾನು ಆಷಾಢ ಪೂರ್ಣಿಮೆಯ ಶುಭಾಶಯ ಕೋರುವ ಮೂಲಕ ಮಾತು ಆರಂಭಿಸುತ್ತೇನೆ . ಇದನ್ನು ಗುರು ಪೂರ್ಣಿಮೆ ಎಂದೂ ಸಹ ಕರೆಯುತ್ತಾರೆ . ನಮಗೆ ಜ್ಞಾನವನ್ನು ನೀಡಿದ ಗುರುಗಳನ್ನು ಸ್ಮರಿಸುವ ದಿನವೂ ಸಹ ಆಗಿದೆ . ಆ ಸ್ಫೂರ್ತಿಯೊಂದಿಗೆ ನಾವು ಬುದ್ಧನಿಗೆ ಗೌರವ ನಮನವನ್ನು ಸಲ್ಲಿಸುತ್ತಿದ್ದೇವೆ .


    ಮಂಗೋಲಿಯಾ ಸರ್ಕಾರಕ್ಕೆ ಮಂಗೋಲಿಯನ್ ಕಂಜೂರ್ ನ ( ಬುದ್ಧನ ವಚನಗಳ ) ಪ್ರತಿಗಳನ್ನು ನೀಡುತ್ತಿರುವುದಕ್ಕೆ ನನಗೆ ಸಂತಸವಾಗುತ್ತಿದೆ . ಮಂಗೋಲಿಯನ್ ಕಂಜೂರ್ ಗೆ ಮಂಗೋಲಿಯಾದಲ್ಲಿ ಭಾರೀ ಗೌರವವಿದೆ . ಬಹುತೇಕ ಬೌದ್ಧ ಕೇಂದ್ರಗಳಲ್ಲಿ ಅವುಗಳ ಪ್ರತಿಗಳಿವೆ . ಗೆಳೆಯರೇ , ಬುದ್ಧನ ಎಂಟು ಪಥದ ಮಾರ್ಗಗಳು ಹಲವು ಸಮಾಜ ಮತ್ತು ರಾಷ್ಟ್ರಗಳ ಕಲ್ಯಾಣಕ್ಕೆ ದಾರಿ ತೋರಿವೆ . ಅದರಲ್ಲಿ ಸಹಾನುಭೂತಿ ಮತ್ತು ದಯೆಯ ಪ್ರಾಮುಖ್ಯತೆಯನ್ನು ಒತ್ತಿ ಹೇಳಲಾಗುತ್ತಿದೆ . ಬುದ್ಧನ ಬೋಧನೆಗಳಲ್ಲಿ ಚಿಂತನೆ ಮತ್ತು ಕ್ರಿಯೆ ಎರಡೂ ಸರಳ ರೀತಿಯಲ್ಲಿರುತ್ತವೆ . ಬಡವರಿಗೆ ಗೌರವಿಸುವುದು , ಮಹಿಳೆಯರನ್ನು ಗೌರವಿಸುವುದು , ಶಾಂತಿ ಮತ್ತು ಅಹಿಂಸೆಯನ್ನು ಗೌರವಿಸುವ ಗುಣಗಳಿವೆ . ಆದ್ದರಿಂದ ಬೌದ್ಧ ಧರ್ಮದ ಬೋಧನೆಗಳು ಸುಸ್ಥಿರ ಭೂಮಿಗೆ ಅತ್ಯವಶ್ಯಕವಾಗಿವೆ .


    ಗೆಳೆಯರೇ , ಬುದ್ಧ ಸಾರಾನಾಥದಲ್ಲಿ ತನ್ನ ಮೊದಲ ಉಪದೇಶದಲ್ಲಿ ತಮ್ಮ ಬೋಧನೆಗಳಲ್ಲಿ ಭರವಸೆ ಮತ್ತು ಉದ್ದೇಶ ಎರಡು ವಿಷಯಗಳ ಕುರಿತು ಬುದ್ಧ ಮಾತನಾಡಿದ್ದರು . ಅವೆರಡರ ನಡುವೆ ಭಾರೀ ಸಂಬಂಧವಿರುವುದನ್ನು ಕಂಡಿದ್ದರು . ಭರವಸೆಯಿಂದಾಗಿ ಸ್ಫೂರ್ತಿಯ ಉದ್ದೇಶ ಬರುತ್ತದೆ ಎಂದಿದ್ದರು . ಬುದ್ಧನಿಗೆ ಮಾನವರ ಸಂಕಷ್ಟಗಳನ್ನು ದೂರಮಾಡುವ ಉದ್ದೇಶವಿತ್ತು . ಜನರಲ್ಲಿ ಸಂದರ್ಭಕ್ಕೆ ಅನುಗುಣವಾಗಿ ಭರವಸೆಯನ್ನು ಹೆಚ್ಚಿಸಲು ಏನು ಸಾಧ್ಯವೋ ಅದೆಲ್ಲವನ್ನು ನಾವು ಮಾಡಬೇಕಿದೆ .


    ಗೆಳೆಯರೇ , 21 ನೇ ಶತಮಾನದಲ್ಲಿ ನನಗೆ ಭಾರೀ ಭರವಸೆ ಇದೆ . ಈ ಭರವಸೆ ನಮ್ಮ ಯುವ ಸ್ನೇಹಿತರು - ನಮ್ಮ ಯುವಕರಿಂದ ಬಂದಿದೆ . ಹೇಗೆ ಭರವಸೆ , ಆವಿಷ್ಕಾರ ಮತ್ತು ದಯೆ ಸಮಸ್ಯೆಗಳನ್ನು ತೊಡೆದು ಹಾಕುತ್ತದೆ ಎಂಬುದಕ್ಕೆ ದೊಡ್ಡ ಉದಾಹರಣೆ ಎಂದರೆ ಅದು ನಮ್ಮ ನವೋದ್ಯಮ ವಲಯ . ಯುವ ಕ್ರಿಯಾಶೀಲ ಮನಸ್ಸುಗಳು ಜಾಗತಿಕ ಸಮಸ್ಯೆಗಳಿಗೆ ಪರಿಹಾರಗಳನ್ನು ಕಂಡುಹಿಡಿಯುತ್ತಿವೆ . ಭಾರತದಲ್ಲಿ ಅತಿ ದೊಡ್ಡ ನವೋದ್ಯಮ ವ್ಯವಸ್ಥೆ ಇದೆ .


    ನಾನು ನಮ್ಮ ಯುವ ಮಿತ್ರರಲ್ಲಿ ಆಗ್ರಹಿಸುವುದೆಂದರೆ ಬುದ್ಧನ ಆದರ್ಶಗಳನ್ನು ನಿರಂತರವಾಗಿ ಪಾಲಿಸಿರಿ ಎಂದು . ಅವು ನಿಮ್ಮನ್ನು ಉತ್ತೇಜಿಸುವುದಲ್ಲದೆ , ಭವಿಷ್ಯದ ದಾರಿಯನ್ನೂ ತೋರುತ್ತವೆ . ಇದೇ ವೇಳೆ ಅವು ನಿಮ್ಮಲ್ಲಿ ಸಂಯಮವನ್ನು ಕಲಿಸುತ್ತವೆ ಅಥವಾ ನಿಮ್ಮನ್ನು ಉದ್ದೀಪನಗೊಳಿಸುತ್ತವೆ . ಬುದ್ಧನ ಬೋಧನೆಗಳಲ್ಲಿ अप्प : दीपो भव : ಅಂದರೆ ನಿಮಗೆ ನೀವೇ ದಾರಿದೀಪ . ಇದು ಅತ್ಯುತ್ತಮ ನಿರ್ವಹಣಾ ಪಾಠವಾಗಿದೆ .


    ಗೆಳೆಯರೇ , ಇಂದು ವಿಶ್ವ ಅಸಮಾನ್ಯ ಸವಾಲುಗಳನ್ನು ಎದುರಿಸುತ್ತಿದೆ . ಈ ಸವಾಲುಗಳಿಗೆ ಬುದ್ಧನ ಆದರ್ಶಗಳಿಂದ ಸಮಗ್ರ ಪರಿಹಾರಗಳನ್ನು ಕಂಡುಕೊಳ್ಳಬಹುದಾಗಿದೆ . ಅವರ ಬೋಧನೆಗಳು ಹಿಂದೆಯೂ ಪ್ರಸ್ತುತವಾಗಿದ್ದವು , ಈಗಲೂ ಸಹ ಹೆಚ್ಚು ಪ್ರಸ್ತುತವಾಗಿವೆ ಮತ್ತು ಭವಿಷ್ಯದಲ್ಲೂ ಸಹ ಅವು ಅತ್ಯಂತ ಪ್ರಸ್ತುತವಾಗಿಯೇ ಇರಲಿವೆ .


    ಗೆಳೆಯರೇ , ಬೌದ್ಧರ ಪಾರಂಪರಿಕ ತಾಣಗಳ ಜೊತೆ ಹೆಚ್ಚು ಹೆಚ್ಚು ಜನರನ್ನು ಸಂಪರ್ಕಿಸುವುದು ಇಂದು ಅತ್ಯಗತ್ಯವಾಗಿದೆ . ಭಾರತದಲ್ಲಿ ಅಂತಹ ಹಲವು ತಾಣಗಳಿವೆ . ನಿಮಗೆ ತಿಳಿದಿರಬಹುದು ನನ್ನ ಲೋಕಸಭಾ ಕ್ಷೇತ್ರ ವಾರಾಣಸಿಯನ್ನು ಜನರು ಹೇಗೆ ತಿಳಿದುಕೊಂಡಿದ್ದಾರೆಂಬುದು . ಅದನ್ನು ಸಾರಾನಾಥದ ತವರು ಎಂದು ಕರೆಯಲಾಗುತ್ತದೆ . ಬೌದ್ಧ ಕೇಂದ್ರಗಳ ಜೊತೆ ಸಂಪರ್ಕ ಹೆಚ್ಚಿಸಲು ನಾವು ಹೆಚ್ಚಿನ ಆದ್ಯತೆ ನೀಡುತ್ತಿದ್ದೇವೆ . ಕೆಲವು ದಿನಗಳ ಹಿಂದೆಯಷ್ಟೇ ಭಾರತದ ಸಚಿವ ಸಂಪುಟ ಖುಷಿನಗರ ವಿಮಾನ ನಿಲ್ದಾಣವನ್ನು ಅಂತಾರಾಷ್ಟ್ರೀಯ ವಿಮಾನ ನಿಲ್ದಾಣ ಎಂದು ಘೋಷಿಸಿತು . ಇದರಿಂದ ಇನ್ನೂ ಹೆಚ್ಚಿನ ಜನರೂ , ಯಾತ್ರಾರ್ಥಿಗಳು ಹಾಗೂ ಪ್ರವಾಸಿಗರು ಅಲ್ಲಿಗೆ ಭೇಟಿ ನೀಡುತ್ತಾರೆ . ಇದರಿಂದ ಹಲವರಿಗೆ ಹೆಚ್ಚಿನ ಆರ್ಥಿಕ ಅವಕಾಶಗಳು ಸೃಷ್ಟಿಸುತ್ತವೆ .


    ಭಾರತ ನಿಮಗಾಗಿ ಕಾಯುತ್ತಿದೆ !


    ಗೆಳೆಯರೇ , ಮತ್ತೊಮ್ಮೆ ನಿಮಗೆಲ್ಲರಿಗೂ ನನ್ನ ಶುಭಾಶಯಗಳು . ಬುದ್ಧನ ಚಿಂತನೆಗಳು ಇನ್ನಷ್ಟು ಪ್ರಖರವಾಗಲಿ , ಎಲ್ಲರನ್ನೂ ಒಂದುಗೂಡಿಸಲಿ ಮತ್ತು ಸಹೋದರತ್ವ ಹೆಚ್ಚಿಸಲಿ . ಅವರ ಆಶೀರ್ವಾದದಿಂದ ನಮಗೆ ಇನ್ನಷ್ಟು ಒಳ್ಳೆಯ ಕೆಲಸಗಳನ್ನು ಮಾಡುವ ಸ್ಫೂರ್ತಿ ದೊರಕಲಿ .


    ಧನ್ಯವಾದಗಳು , ತುಂಬಾ ತುಂಬಾ ಧನ್ಯವಾದಗಳು .


    ***

    
    
    (Release ID: 1636727) Visitor Counter : 13
    
    
      Read this release in: Gujarati , English , Urdu , Marathi , Hindi , Bengali , Manipuri , Assamese , Punjabi , Odia , Tamil , Telugu , Malayalam , Malayalam