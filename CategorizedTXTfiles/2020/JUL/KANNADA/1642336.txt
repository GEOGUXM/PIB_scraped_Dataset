      ಪ್ರಧಾನ ಮಂತ್ರಿಯವರ ಕಛೇರಿ

      ಅಂತರರಾಷ್ಟ್ರೀಯ ಥರ್ಮೋನ್ಯೂಕ್ಲಿಯರ್ ಪ್ರಾಯೋಗಿಕ ರಿಯಾಕ್ಟರ್ (ಐಟಿಇಆರ್) ನಲ್ಲಿ ಐಟಿಇಆರ್ ಜೋಡಣೆ ಪ್ರಾರಂಭ: ಪ್ರಧಾನ ಮಂತ್ರಿಯವರ ಸಂದೇಶ
      Posted On: 29 JUL 2020 8:35PM by PIB Bengaluru


    ಅಂತರರಾಷ್ಟ್ರೀಯ ಥರ್ಮೋನ್ಯೂಕ್ಲಿಯರ್ ಪ್ರಾಯೋಗಿಕ ರಿಯಾಕ್ಟರ್ ( ಐಟಿಇಆರ್ ) ಸಂಘಟನೆಯು 2020 ರ ಜುಲೈ 28 ರಂದು ಫ್ರಾನ್ಸ್ ‌ ನ ಸೇಂಟ್ - ಪಾಲ್ - ಲೆಜ್ - ಡ್ಯೂರೆನ್ಸ್ ‌ ನಲ್ಲಿ ಐಟಿಇಆರ್ ಟೋಕಮಾಕ್ ‌ ನ ಜೋಡಣೆಯ ಪ್ರಾರಂಭವನ್ನು ಆಚರಿಸುತ್ತಿದೆ . ಎಲ್ಲಾ ಐಟಿಇಆರ್ ಸದಸ್ಯ ರಾಷ್ಟ್ರಗಳ ಆಹ್ವಾನಿತ ಮುಖ್ಯಸ್ಥರು ವೈಯಕ್ತಿಕವಾಗಿ ಅಥವಾ ವಿದ್ಯುನ್ಮಾನ ವಿಧಾನದ ಮೂಲಕ ಭಾಗವಹಿಸಿ ತಮ್ಮ ಸಂದೇಶವನ್ನು ನೀಡಿದ್ದಾರೆ . ಈ ಆಚರಣೆಯನ್ನು ಫ್ರಾನ್ಸ್ ಅಧ್ಯಕ್ಷ ಮ್ಯಾಕ್ರನ್ ಅವರು ವರ್ಚುವಲ್ ಆಗಿ ಆಯೋಜಿಸಿದ್ದಾರೆ .


    ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು ತಮ್ಮ ಸಂದೇಶದಲ್ಲಿ ಐಟಿಇಆರ್ ಸಂಘಟನೆಯ ಇದುವರೆಗಿನ ಶ್ರಮ ಮತ್ತು ಯಶಸ್ಸನ್ನು ಅಭಿನಂದಿಸಿದ್ದಾರೆ . ವಿಜ್ಞಾನಿಗಳು ಮತ್ತು ಎಂಜಿನಿಯರ್ ‌ ಗಳ ಜಾಗತಿಕ ಭಾಗವಹಿಸುವಿಕೆಯ ಬಗ್ಗೆ ಗಮನ ಸೆಳೆದ ಅವರು , ಐಟಿಇಆರ್ ಭಾರತದ ವಸುದೈವ ಕುಟುಂಬಕಂ ಎನ್ನುವ ಪ್ರಾಚೀನ ನಂಬಿಕೆಯ ಪರಿಪೂರ್ಣ ಉದಾಹರಣೆಯೆಂದು ಹೇಳಿದ್ದಾರೆ . ಇಡೀ ಪ್ರಪಂಚವು ಮನುಕುಲದ ಒಳಿತಿಗಾಗಿ ಒಟ್ಟಾಗಿ ಕೆಲಸ ಮಾಡುತ್ತಿದೆ ಮತ್ತು ಭಾರತವು ತನ್ನ ನ್ಯಾಯಯುತ ಪಾಲಿನೊಂದಿಗೆ ಹೆಮ್ಮೆಪಡುತ್ತದೆ ಎಂದು ಹೇಳಿದ್ದಾರೆ . ಕ್ರಯೋಸ್ಟಾಟ್ , ತಂಪಾಗಿಸುವ ನೀರಿಗೆ ಗಣನೀಯ ಕೊಡುಗೆಗಳು , ಕ್ರಯೋಜೆನಿಕ್ ಮತ್ತು ಕ್ರಯೋ - ವಿತರಣಾ ವ್ಯವಸ್ಥೆಗಳು , ಆರ್ ಎಫ್ ಮತ್ತು ಕಿರಣ ತಂತ್ರಜ್ಞಾನಗಳನ್ನು ಬಳಸುವ ಸಹಾಯಕ ತಾಪನ ಸಾಧನಗಳು , ಬಹು ಮೆಗಾ ವ್ಯಾಟ್ ವಿದ್ಯುತ್ ಸರಬರಾಜು ಮತ್ತು ಐಟಿಇಆರ್ ತನ್ನ ಗುರಿಯನ್ನು ಸಾಧಿಸಲು ಮತ್ತು ಪ್ರದರ್ಶಿಸಲು ಅನೇಕ ರೀತಿಯಲ್ಲಿ ಭಾರತ ನೆರವಾಗಿದೆ ಎಂದರು .


    ಸಮಾರಂಭದಲ್ಲಿ ಪ್ರಧಾನಿ ಶ್ರೀ ನರೇಂದ್ರ ಮೋದಿಯವರ ಸಂದೇಶವನ್ನು ಫ್ರಾನ್ಸ್ ಮತ್ತು ಮೊನಾಕೊದ ಭಾರತದ ರಾಯಭಾರಿ ಶ್ರೀ ಜಾವೇದ್ ಅಶ್ರಫ್ ಅವರು ಪ್ರಸ್ತುತಪಡಿಸಿದರು .


    ಪ್ರಧಾನ ಮಂತ್ರಿಯವರ ಸಂದೇಶದ ಪೂರ್ಣಪಾಠಕ್ಕಾಗಿ ಇಲ್ಲಿ ಕ್ಲಿಕ್ ಮಾಡಿ :


    http://dae.gov.in/writereaddata/iter2020_message_pm_india_shri_narendra_modi.pdf


    ***

    
    
    (Release ID: 1642336) Visitor Counter : 11
    
    
      Read this release in: Gujarati , English , Urdu , Marathi , Hindi , Manipuri , Bengali , Punjabi , Odia , Tamil , Telugu , Malayalam