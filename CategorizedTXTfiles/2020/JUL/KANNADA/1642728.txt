      ಕಲ್ಲಿದ್ದಲು ಸಚಿವಾಲಯ

      ವಾಣಿಜ್ಯ ಕಲ್ಲಿದ್ದಲು ಗಣಿಗಾರಿಕೆ - ಛತ್ತೀಸ್‌ಘಢದಲ್ಲಿ ಬೆಳವಣಿಗೆಯ ಹೊಸ ಯುಗದ ಆರಂಭ: ಕೇಂದ್ರ ಕಲ್ಲಿದ್ದಲು ಮತ್ತು ಗಣಿ ಸಚಿವ ಪ್ರಹ್ಲಾದ್ ಜೋಶಿ
      Posted On: 31 JUL 2020 5:58PM by PIB Bengaluru


    ವಾಣಿಜ್ಯ ಕಲ್ಲಿದ್ದಲು ಹರಾಜಿನಲ್ಲಿ ಇತರ ಮೂರು ಹೊಸ ಗಣಿಗಳನ್ನು ಐದು ಗಣಿಗಳಿಗೆ ಬದಲಾಯಿಸುವಂತೆ ಛತ್ತೀಸ್ ‌ ಘ ಢ ಸರ್ಕಾರ ಮಾಡಿರುವ ಸಲಹೆಯನ್ನು ಕಲ್ಲಿದ್ದಲು ಸಚಿವಾಲಯ ಒಪ್ಪಿಕೊಂಡಿದೆ ಎಂದು ಕೇಂದ್ರ ಕಲ್ಲಿದ್ದಲು ಮತ್ತು ಗಣಿ ಸಚಿವ ಶ್ರೀ ಪ್ರಹ್ಲಾದ್ ಜೋಶಿ ತಿ ಳಿ ಸಿ ದ್ದಾರೆ . ಪ್ರಸ್ತುತ ಛತ್ತೀಸ್ ‌ ಘ ಢದ ಒಂಭತ್ತು ಗಣಿಗಳನ್ನು ವಾಣಿಜ್ಯ ಹರಾಜಿಗೆ ಇಡಲಾಗಿದೆ . ಶ್ರೀ ಜೋಶಿ ಅವರು ರಾಯ್ ‌ ಪುರದಲ್ಲಿ ಮುಖ್ಯಮಂತ್ರಿ ಶ್ರೀ ಭೂಪೇಶ್ ಬಘೇಲ್ ಅವರೊಂದಿಗೆ ನಡೆಸಿದ ಸಭೆಯ ನಂತರ ಮಾಧ್ಯಮಗಳೊಂದಿಗೆ ಮಾತನಾಡುತ್ತಾ ಈ ವಿಷಯ ತಿಳಸಿದರು .


    “ ಸಭೆಯು ಸಕಾರಾತ್ಮಕ , ಪ್ರಗತಿಪರ ಮತ್ತು ಮುಕ್ತ ಮನಸ್ಸಿನದಾಗಿತ್ತು . ರಾಜ್ಯದ ಕಲ್ಲಿದ್ದಲು ಮತ್ತು ಇತರ ಖನಿಜಗಳಿಗೆ ಸಂಬಂಧಿಸಿದ ವಿಷಯಗಳ ಬಗ್ಗೆ ಚರ್ಚಿಸಿದ್ದೇವೆ . ಮುಖ್ಯಮಂತ್ರಿಯವರು ಜಿಲ್ಲಾ ಖನಿಜ ನಿಧಿ ಮತ್ತು ಎನ್ ‌ ಎಂಇಟಿ ಕುರಿತು ಕೆಲವು ಉತ್ತಮ ಸಲಹೆಗಳನ್ನು ನೀಡಿದ್ದಾರೆ , ಅವುಗಳನ್ನು ನಾವು ಸಕಾರಾತ್ಮಕವಾಗಿ ಪರಿಗಣಿಸುತ್ತೇವೆ . ” ಎಂದು ಶ್ರೀ ಜೋಶಿ ಹೇಳಿದರು .


    ಛತ್ತೀಸ್ ‌ ಘ ಢದ ಪೂರ್ವ ರೈಲ್ವೆ ಲಿಮಿಟೆಡ್ ‌ ನ ( ಸಿಇಆರ್ ‌ ಎಲ್ ) ರೈಲ್ವೆ ಮಾರ್ಗವನ್ನು ಸ್ಥಳಾಂತರಿಸಲು ಸಿಐಎಲ್ , ಛತ್ತೀಸ್ ‌ ಘ ಢ ಸರ್ಕಾರ ಮತ್ತು MAHAGENCO ಅಧಿಕಾರಿಗಳನ್ನು ಒಳಗೊಂಡ ಸಮಿತಿಯಿಂದ 15 ದಿನಗಳಲ್ಲಿ ಪ್ರಸ್ತಾವನೆಯನ್ನು ಪಡೆಯಲು ನಿರ್ಧರಿಸಲಾಯಿತು . ಹಾರು ಬೂದಿಯನ್ನು ರಾಶಿ ಹಾಕಲು ಗಣಿಗಾರಿಕೆ ಮಾಡಿರುವ ಭೂಮಿಯನ್ನು ಬಳಸುವುದಕ್ಕಾಗಿ ಸಿಎಂಪಿಡಿಐ ಮತ್ತು ಛತ್ತೀಸ್ ‌ ಗಢ ಸರ್ಕಾರದ ಅಧಿಕಾರಿಗಳು ಒಂದು ತಿಂಗಳಲ್ಲಿ ಪ್ರಸ್ತಾವನೆಯನ್ನು ಸಲ್ಲಿಸಲಿದ್ದಾರೆ . ಕಲ್ಲಿದ್ದಲಿನ ಚಿಲ್ಲರೆ ಗ್ರಾಹಕರಿಗೆ ಕಲ್ಲಿದ್ದಲು ಪೂರೈಕೆಯನ್ನು ಖಚಿತಪಡಿಸಿಕೊಳ್ಳಲು ರಾಜ್ಯವು ನೋಡಲ್ ಏಜೆನ್ಸಿಯನ್ನು ರಚಿಸಲಿದೆ . ರಾಜ್ಯದಲ್ಲಿ ಕಲ್ಲಿದ್ದಲಿಗೆ ಸಂಬಂಧಿಸಿದ ಸಣ್ಣ ಅಪರಾಧಗಳನ್ನು ತಡೆಗಟ್ಟುವ ಬಗ್ಗೆಯೂ ಚರ್ಚಿಸಲಾಯಿತು ಎಂದರು .


    ವಾಣಿಜ್ಯ ಕಲ್ಲಿದ್ದಲು ಗಣಿಗಾರಿಕೆ ಪ್ರಾರಂಭಿಸುವುದರಿಂದ ಛತ್ತೀಸ್ ‌ ಗಢದಲ್ಲಿ ಪ್ರಗತಿ ಮತ್ತು ಅಭಿವೃದ್ಧಿಯ ಹೊಸ ಯುಗ ಆರಂಭವಾಗಲಿದೆ ಎಂದು ಕೇಂದ್ರ ಸಚಿವರು ಹೇಳಿದರು . ವಾಣಿಜ್ಯ ಕಲ್ಲಿದ್ದಲು ಗಣಿಗಾರಿಕೆಯಿಂದ ರಾಜ್ಯವು ಒಂದು ವರ್ಷದಲ್ಲಿ ಕನಿಷ್ಠ 4,400 ಕೋಟಿ ರೂ . ಆದಾಯ ಮತ್ತು ಕನಿಷ್ಠ 2000 ಕೋಟಿ ರೂ . ಹೆಚ್ಚುವರಿ ಪ್ರೀಮಿಯಂ ಗಳಿಸಲಿದೆ . ಇದು ರಾಜ್ಯದ ಜನರಿಗೆ ಸುಮಾರು 60,000 ಹೆಚ್ಚುವರಿ ಉದ್ಯೋಗವನ್ನು ಸೃಷ್ಟಿಸುತ್ತದೆ . ಹೆಚ್ಚುವರಿಯಾಗಿ , ಕಲ್ಲಿದ್ದಲು ಪ್ರದೇಶಗಳ ಸುತ್ತಮುತ್ತಲಿನ ಪ್ರದೇಶಗಳ ಸಮಗ್ರ ಅಭಿವೃದ್ಧಿಗೆ ಬಳಸಬಹುದಾದ ರಾಜ್ಯದ ವಿವಿಧ ಜಿಲ್ಲಾ ಖನಿಜ ಪ್ರತಿಷ್ಠಾನ ( ಡಿಎಂಎಫ್ ) ನಿಧಿಗೆ 25 ಕೋಟಿ ರೂ . ಗಳನ್ನು ವಾಣಿಜ್ಯ ಕಲ್ಲಿದ್ದಲು ಗಣಿಗಾರಿಕೆಯು ನೀಡಲಿದೆ ಎಂದರು .


    ಸಚಿವರು ಎಸ್ ‌ ಇಸಿಎಲ್ ‌ ಕಂಪನಿಯ ಉನ್ನತ ಅಧಿಕಾರಿಗಳೊಂದಿಗೆ ಅದರ ಕಾರ್ಯಕ್ಷಮತೆಯನ್ನು ಪರಿಶೀಲಿಸಿದರು ಮತ್ತು ರೈಲ್ವೆ ಅಧಿಕಾರಿಗಳೊಂದಿಗೆ ಕಲ್ಲಿದ್ದಲು ಸ್ಥಳಾಂತರಿಸುವ ವಿಷಯಗಳ ಬಗ್ಗೆ ಚರ್ಚಿಸಿದರು . ಕಳೆದ ಕೆಲವು ತಿಂಗಳುಗಳಿಂದ ದೇಶವು ಸಾಂಕ್ರಾಮಿಕ ರೋಗದಿಂದ ಬಳಲುತ್ತಿರುವಾಗಲೂ ಕಲ್ಲಿದ್ದಲು ಯೋಧರು ಮಾಡಿದ ಕಠಿಣ ಪರಿಶ್ರಮದ ಬಗ್ಗೆ ಪ್ರಶಂಸೆ ವ್ಯಕ್ತಪಡಿಸಿದರು . ಅಲ್ಲದೆ , ಸಚಿವರು ಮೆದು ಕಬ್ಬಿಣ ಮತ್ತು ಉಕ್ಕಿನ ಉದ್ಯಮದ ಪ್ರತಿನಿಧಿಗಳೊಂದಿಗೆ ಸಂವಾದ ನಡೆಸಿದರು ಮತ್ತು ಆ ಕ್ಷೇತ್ರಕ್ಕೆ ಸಂಬಂಧಿಸಿದ ವಿವಿಧ ವಿಷಯಗಳ ಬಗ್ಗೆ ಅವರ ಅಭಿಪ್ರಾಯಗಳನ್ನು ಪಡೆದುಕೊಂಡರು .


    ಛತ್ತೀಸ್ ‌ ಗಢದಲ್ಲಿ ಕಲ್ಲಿದ್ದಲು ಗಣಿಗಾರಿಕೆಯ ಮಹತ್ವದ ಬಗ್ಗೆ ಮಾತನಾಡಿದ ಅವರು , ರಾಜ್ಯವು ಏಷ್ಯಾದಲ್ಲಿಯೇ ಅತಿದೊಡ್ಡ ಕಲ್ಲಿದ್ದಲು ಗಣಿ ಹೊಂದಿದೆ ಮತ್ತು ಇದು ದೇಶದ ವಿದ್ಯುತ್ ಬೇಡಿಕೆಗಳನ್ನು ಈಡೇರಿಸುವಲ್ಲಿ ನಿರ್ಣಾಯಕ ಪಾತ್ರ ವಹಿಸುತ್ತದೆ ಎಂದರು . ಕಲ್ಲಿದ್ದಲು ಗಣಿಗಾರಿಕೆ ಛತ್ತೀಸ್ ‌ ಗಢದ ಪ್ರಗತಿ ಮತ್ತು ಅಭಿವೃದ್ಧಿಯ ಆಕಾಂಕ್ಷೆಗಳನ್ನು ಈಡೇರಿಸುವಲ್ಲಿ ಸಹಾಯ ಮಾಡುತ್ತದೆ . ಕಳೆದ 4 ವರ್ಷಗಳಲ್ಲಿ ಎಸ್ ‌ ಇಸಿಎಲ್ ‌ ನಿಂದ ರಾಜ್ಯಕ್ಕೆ 13,200 ಕೋಟಿ ರೂ . ತೆರಿಗೆ ನೀಡಿದೆ . ಇದಲ್ಲದೆ , ಕಲ್ಲಿದ್ದಲು ಉತ್ಪಾದನೆಯ ಹೆಚ್ಚಳದೊಂದಿಗೆ , ಎಸ್ ‌ ಇಸಿಎಲ್ ಮುಂದಿನ 4 ವರ್ಷಗಳಲ್ಲಿ ರಾಜ್ಯದ ಬೊಕ್ಕಸಕ್ಕೆ ಸುಮಾರು 22,900 ಕೋಟಿ ರೂ . ತೆರಿಗೆ ಪಾವತಿಸಲಿದೆ . ಎಸ್ ‌ ಇಸಿಎಲ್ ‌ ನ ಹಿಡುವಳಿ ಕಂಪನಿ ಕೋಲ್ ಇಂಡಿಯಾ ಲಿಮಿಟೆಡ್ ( ಸಿಐಎಲ್ ) ಮುಂದಿನ 4 ವರ್ಷಗಳಲ್ಲಿ ಛತ್ತೀಸ್ ‌ ಗಢದಲ್ಲಿ ಮೂಲಸೌಕರ್ಯಗಳನ್ನು ಅಭಿವೃದ್ಧಿಪಡಿಸಲು 26,000 ಕೋಟಿ ರೂ . ಗಳ ಬಂಡವಾಳ ವೆಚ್ಚದ ಯೋಜನೆ ರೂಪಿಸಿದೆ ಎಂದು ಶ್ರೀ ಪ್ರಹ್ಲಾದ್ ಜೋಷಿ ತಿಳಿಸಿದರು .


    ತ್ವರಿತ ಮತ್ತು ಸುಗಮ ಕಲ್ಲಿದ್ದಲು ಸಾಗಾಟಕ್ಕಾಗಿ ಹೊಸ ಮೂಲಸೌಕರ್ಯಗಳನ್ನು ನಿರ್ಮಿಸುವಲ್ಲಿ ಸರ್ಕಾರದ ಪ್ರಯತ್ನಗಳ ಬಗ್ಗೆ ತಿಳಿಸಿದ ಶ್ರೀ ಜೋಶಿ , ಎಸ್ ‌ ಇಸಿಎಲ್ , ಐಆರ್ ‌ ಸಿಒಎನ್ ಮತ್ತು ಸಿಎಸ್ ‌ ಐಡಿಸಿ ಜಂಟಿ ಉದ್ಯಮವಾದ ಛತ್ತೀಸ್ ‌ ಗಢ ಪೂರ್ವ ರೈಲ್ವೆ ಲಿಮಿಟೆಡ್ ( ಸಿಇಆರ್ ‌ ಎಲ್ ) ರೈಲು ಕಾರಿಡಾರ್ ಅನ್ನು ಅಭಿವೃದ್ಧಿಪಡಿಸುತ್ತಿದೆ ಎಂದು ಹೇಳಿದರು .


    ಸಿಇಆರ್ ‌ ಎಲ್ ರೈಲು ಕಾರಿಡಾರ್ ದೇಶದ ಹೆಚ್ಚುತ್ತಿರುವ ಕಲ್ಲಿದ್ದಲು ಅಗತ್ಯತೆಗಳನ್ನು ಪೂರೈಸಲು ಕಲ್ಲಿದ್ದಲು ಸಾಗಾಟಕ್ಕೆ ಎದುರಾಗಿದ್ದ ಲಾಜಿಸ್ಟಿಕ್ ಸವಾಲುಗಳನ್ನು ಎದುರಿಸಲಿದೆ ಮತ್ತು ಈ ಪ್ರದೇಶದಲ್ಲಿ ಪ್ರಯಾಣಿಕರ ರೈಲು ಸಂಪರ್ಕವನ್ನು ಒದಗಿಸಲು ಸಹ ಉದ್ದೇಶಿಸಲಾಗಿದೆ . ಈ ಕಾರಿಡಾರ್ ಒಟ್ಟು 193 ಕಿಲೋಮೀಟರ್ ಉದ್ದವನ್ನು ಹೊಂದಿದೆ ಮತ್ತು ಇದನ್ನು ಎರಡು ಹಂತಗಳಲ್ಲಿ ಅಭಿವೃದ್ಧಿಪಡಿಸಲಾಗುತ್ತಿದೆ . ಮೊದಲ ಹಂತವು ಖಾರ್ಸಿಯಾದಿಂದ ಧರ್ಮಜಯ ಘ ಢದವರೆಗಿನ 131 ಕಿಲೋಮೀಟರ್ ಉದ್ದದ ಮಾರ್ಗವಾಗಿದೆ ಮತ್ತು 62 ಕಿಲೋಮೀಟರ್ ಉದ್ದದ ಎರಡನೇ ಹಂತವು ಕೊರ್ಬಾದೊಂದಿಗೆ ಧರ್ಮಜಯಗಢವನ್ನು ಗಾರೆ - ಪ್ಲಾಮಾ ಕಲ್ಲಿದ್ದಲು ಗಣಿ ನಿಕ್ಷೇಪಕ್ಕೆ ಸಂಪರ್ಕಿಸುತ್ತದೆ . ಮೊದಲ ಹಂತದಲ್ಲಿ , ಖಾರ್ಸಿಯಾದಿಂದ ಕೊರಿಚಾಪರ್ ‌ ವರೆಗಿನ 43 ಕಿಲೋಮೀಟರ್ ಭಾಗದಲ್ಲಿ ಈಗಾಗಲೇ ಸರಕು ಸಾಗಣೆ ಕಾರ್ಯಚರಣೆ ಆರಂಭಿಸಲಾಗಿದೆ .


    ***

    
    
    (Release ID: 1642728) Visitor Counter : 17
    
    
      Read this release in: English , Hindi , Punjabi , Tamil