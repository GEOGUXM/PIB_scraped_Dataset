      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕರ್ನಾಟಕದಲ್ಲಿ ಆಶಾ ಸಾಮಾಜಿಕ ಆರೋಗ್ಯ ಕಾರ್ಯಕರ್ತೆಯರ ಸ್ಫೂರ್ತಿ ದಾಯಕ ಸೇವೆ
      Posted On: 03 JUL 2020 2:08PM by PIB Bengaluru


    ಕರ್ನಾಟಕದಲ್ಲಿ : ಆಶಾ ಸಾಮಾಜಿಕ ಆರೋಗ್ಯ ಕಾರ್ಯಕರ್ತೆಯರ ಸ್ಫೂರ್ತಿ ದಾಯಕ ಸೇವೆ


    42 ಸಾವಿರ ಆಶಾಕಾರ್ಯಕರ್ತೆಯರಿಂದ ಸೂಕ್ಷ್ಮ ಪ್ರದೇಶಗಳ ಗುರುತಿಸುವ ಸಮೀಕ್ಷೆ ,


    1.59 ಕೋಟಿ ಮನೆಗಳಿಗೆ ಭೇಟಿ


    ಅನ್ನಪೂರ್ಣ ಕರ್ನಾಟಕದ ಶಿವ ಮೊಗ್ಗ ಜಿಲ್ಲೆಯ ತುಂಗಾನಗರದಲ್ಲಿ ಕೆಲಸ ಮಾಡುತ್ತಿರುವ ಆಶಾಕಾರ್ಯಕರ್ತೆ , ರಾಷ್ಟ್ರೀಯ ಆರೋಗ್ಯ ಮಿಷನ್ ಭಾಗವಾಗಿ ಪರಿಚಯಿಸಲಾದ ನಗರ ಆಶಾ ಕಾರ್ಯಕರ್ತೆಯಾಗಿ 2015 ರಿಂದೀಚೆಗೆ ಆಕೆ ಕೆಲಸ ಮಾಡುತ್ತಿದ್ದು , ಕೊಳಚೆ ಪ್ರದೇಶದ 3000 ಜನಸಂಖ್ಯೆಯ ಆರೋಗ್ಯ ರಕ್ಷಣೆಯ ಮೇಲ್ವಿಚಾರಣೆ ನೋಡಿಕೊಳ್ಳುವರು . ಕೋವಿಡ್ - 19 ಚಟುವಟಿಕೆಗಳ ಭಾಗವಾಗಿ ಆಕೆಯ ಒಂದು ಪ್ರಮುಖ ಕಾರ್ಯವರೆಂದರೆ ಮನೆ ಮನೆ ಸಮೀಕ್ಷೆ ನಡೆಸುವುದು .


    ಕೋವಿಡ್ - 19 ನಿಯಂತ್ರಣದಲ್ಲಿ ರಾಜ್ಯದ ಯಶಸ್ಸಿನಲ್ಲಿ ಕರ್ನಾಟಕದ 42,000 ಆಶಾ ಕಾರ್ಯಕರ್ತೆಯರು ಅತ್ಯಂತ ಪ್ರಮುಖ ಪಾತ್ರವಹಿಸಿದ್ದು , ಅವರು ಆಧಾರಸ್ಥಂಬವಾಗಿ ಹೊರಹೊಮ್ಮಿದ್ದಾರೆ . ಅವರು ಕೋವಿಡ್ - 19 ಮನೆ ಮನೆ ಸಮೀಕ್ಷೆಯಲ್ಲಿ ಸಕ್ರಿಯವಾಗಿ ಪಾಲ್ಗೊಂಡಿರುವುದೇ ಅಲ್ಲದೆ , ಅಂತರ್ ರಾಜ್ಯ ಪ್ರಯಾಣಿಕರು , ವಲಸೆ ಕಾರ್ಮಿಕರು ಮತ್ತು ಕೋವಿಡ್ - 19 ಸೋಂಕಿರುವ ಸಮುದಾಯದ ಇತರರನ್ನು ತಪಾಸಣೆ ನಡೆಸುವ ಕೆಲಸವನ್ನೂ ಸಹ ಮಾಡುತ್ತಿದ್ದಾರೆ . ಕೋವಿಡ್ - 19 ಕೆಲವೊಂದು ಸೂಕ್ಷ್ಮ ವರ್ಗದ ಜನರಿಗೆ ತಗುಲುವ ಅಪಾಯ ಹೆಚ್ಚಿರುವುದನ್ನು ಪರಿಗಣಿಸಿ , ವೃದ್ಧರು , ಅನಾರೋಗ್ಯಪೀಡಿತರು ಮತ್ತು ನ್ಯೂನ್ಯತೆ ಇರುವಂತಹ ಸಾರ್ವಜನಿಕರು ಸೇರಿ ಸುಮಾರು 1.59 ಕೋಟಿ ಮನೆಗಳಿಗೆ ಭೇಟಿ ನೀಡಿ ಒಂದು ಬಾರಿ ಸಮೀಕ್ಷೆ ನಡೆಸುವ ಕಾರ್ಯ ಮಾಡಿದ್ದಾರೆ . ಆಶಾಕಾರ್ಯಕರ್ತೆಯರು ಆಗಿಂದಾಗ್ಗೆ ತಮ್ಮ ಕಾರ್ಯವ್ಯಾಪ್ತಿಯ ಪ್ರದೇಶದಲ್ಲಿನ ಅಪಾಯ ಎದುರಿಸುತ್ತಿರುವ ವರ್ಗದವರ ಆರೋಗ್ಯದ ಮೇಲೆ ನಿಗಾ ಇರಿಸುತ್ತಾರೆ . ಅವರು ಕೆಲವೊಮ್ಮೆ ನಿರ್ಬಂಧಿತ ವಲಯಗಳಲ್ಲಿ ದಿನಕ್ಕೊಂದು ಬಾರಿ ಮತ್ತು ಇತರೆ ಪ್ರದೇಶಗಳಲ್ಲಿ ಪ್ರತಿ 15 ದಿನಕ್ಕೊಮ್ಮೆ ಮನೆಗಳಿಗೆ ಭೇಟಿ ನೀಡುತ್ತಾರೆ . ಅಲ್ಲದೆ ಅವರು ಐಎಲ್ಐ / ಎಸ್ಎಆರ್ ಐ ( ಸಾರಿ ) ಲಕ್ಷಣಗಳುಳ್ಳ ವ್ಯಕ್ತಿಗಳ ಮನೆಗೆ ಹಾಗೂ ರಾಜ್ಯ ಆರೋಗ್ಯ ಇಲಾಖೆ ಸಹಾಯವಾಣಿ ಸಂಖ್ಯೆಗೆ ಕರೆ ಮಾಡಿರುವ ಹೆಚ್ಚಿನ ಅಪಾಯ ಎದುರಿಸುತ್ತಿರುವಂತಹ ಸಾರ್ವಜನಿಕರ ಮನೆಗಳಿಗೂ ಭೇಟಿ ನೀಡುತ್ತಿದ್ದಾರೆ .


    ಕೋವಿಡ್ - 19 ಮತ್ತು ಕೋವಿಡ್ - 19 ಯೇತರ ಸೇವೆಗಳನ್ನು ನೀಡುವ ಕುರಿತಂತೆ ಗ್ರಾಮ ಪಂಚಾಯಿತಿ ಮಟ್ಟದಲ್ಲಿ ಸಾರ್ವಜನಿಕ ಕುಂದುಕೊರತೆಗಳನ್ನು ನಿವಾರಿಸಲು ಪಂಚಾಯತ್ ಅಭಿವೃದ್ಧಿ ಅಧಿಕಾರಿ ( ಪಿಡಿಒ ) ನೇತೃತ್ವದಲ್ಲಿ ರಚಿಸಲಾಗಿರುವ ಗ್ರಾಮೀಣ ಕಾರ್ಯಪಡೆಯ ಭಾಗವಾಗಿ ಆಶಾ ಕಾರ್ಯಕರ್ತೆಯರು ಕಾರ್ಯನಿರ್ವಹಿಸುತ್ತಿದ್ದಾರೆ . ನಗರ ಪ್ರದೇಶದಲ್ಲಿ ಫೀವರ್ ಕ್ಲಿನಿಕ್ ಮತ್ತು ಗಂಟಲುದ್ರವ ಸಂಗ್ರಹಣಾ ಕೇಂದ್ರದಲ್ಲಿ ನಡೆಸುತ್ತಿರುವ ನಾನಾ ಬಗೆಯ ಜಾಗೃತಿ ಮೂಡಿಸುವ ಕಾರ್ಯದಲ್ಲಿ ನಗರ ಆಶಾ ಕಾರ್ಯಕರ್ತೆಯರು ಮುಂಚೂಣಿಯಲ್ಲಿದ್ದಾರೆ . ಅಲ್ಲದೆ ಅವರು ನಗರ ಪ್ರದೇಶಗಳಲ್ಲಿ ಐಎಲ್ಐ ಮತ್ತು ಎಸ್ಎಆರ್ ಐ ಪ್ರಕರಣಗಳ ಸಕ್ರಿಯ ತಪಾಸಣೆಯನ್ನು ಮಾಡುತ್ತಿದ್ದಾರೆ . ಅವರು ಅಂತರ್ ರಾಜ್ಯ ಮತ್ತು ಅಂತಾರಾಷ್ಟ್ರೀಯ ತಪಾಸಣಾ ಕೇಂದ್ರಗಳಲ್ಲಿ ತಪಾಸಣೆ ನಡೆಸುವ ತಂಡಗಳ ಭಾಗವಾಗಿಯೂ ಕೆಲಸ ಮಾಡುತ್ತಿದ್ದಾರೆ .


    ***

    
    
    (Release ID: 1636131) Visitor Counter : 62
    
    
      Read this release in: English , Urdu , Marathi , Hindi , Manipuri , Assamese , Punjabi , Tamil , Telugu