      PIB Headquarters

      ಕೋವಿಡ್-19 ಪಿ ಐ ಬಿ ದೈನಿಕ ವರದಿ
      Posted On: 10 JUL 2020 6:49PM by PIB Bengaluru


    ಕೋವಿಡ್-19 ಪಿ ಐ ಬಿ ದೈನಿಕ ವರದಿ


    ( ಕಳೆದ 24 ಗಂಟೆಗಳಲ್ಲಿ ಕೋವಿಡ್ -19 ಕ್ಕೆ ಸಂಬಂಧಿಸಿದಂತೆ ಬಿಡುಗಡೆ ಮಾಡಲಾದ ಮಾಧ್ಯಮ ಹೇಳಿಕೆಗಳು ಮತ್ತು


    ಪಿಐಬಿ ವಾಸ್ತವದ ಪರಿಶೀಲನೆ - FACT CHECK- ಯನ್ನು ಒಳಗೊಂಡಿದೆ )


    ಕೋವಿಡ್ -19 ಕ್ಕೆ ಸಂಬಂಧಿಸಿ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯಿಂದ ಅಪ್ಡೇಟ್ : ಗುಣಮುಖ ದರ ಇನ್ನಷ್ಟು ಏರಿಕೆಯಾಗಿ 62.42 % ತಲುಪಿದೆ .; 18 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಗುಣಮುಖದರ ರಾಷ್ಟ್ರೀಯ ಸರಾಸರಿಗಿಂತ ಹೆಚ್ಚು ; ಮೃತ್ಯು ಪ್ರಮಾಣ 2.72% ಗೆ ಇಳಿಕೆ


    ಕೋವಿಡ್ -19 ರೋಗಿಗಳ ಸಂಖ್ಯೆಯಲ್ಲಿ ಸತತ ಹೆಚ್ಚಳ ಮುಂದುವರೆದಿದೆ . ಕಳೆದ 24 ಗಂಟೆಗಳಲ್ಲಿ 19,138 ಕೋವಿಡ್ -19 ರೋಗಿಗಳು ಗುಣಮುಖರಾಗಿದ್ದಾರೆ . ಇದರೊಂದಿಗೆ ಒಟ್ಟು ಗುಣಮುಖರಾದವರ ಸಂಖ್ಯೆ 4,95,515 ಕ್ಕೇರಿದೆ . ಇದರ ಜೊತೆಯಲ್ಲೇ ರಾಷ್ಟ್ರೀಯ ಗುಣಮುಖ ದರ ಇಂದು 62.42 % ಆಗಿದೆ . 2,76,882 ಸಕ್ರಿಯ ಪ್ರಕರಣಗಳಿದ್ದು , ಎಲ್ಲವೂ ವೈದ್ಯಕೀಯ ನಿಗಾದಲ್ಲಿವೆ . ಇಂದಿನವರೆಗೆ ಪ್ರಸ್ತುತ 1218 ಕೋವಿಡ್ ಗಾಗಿಯೇ ಇರುವ ಆಸ್ಪತ್ರೆಗಳು , 2705 ಕೋವಿಡ್ ಗಾಗಿಯೇ ಇರುವ ಕೋವಿಡ್ ಆರೋಗ್ಯ ರಕ್ಷಣಾ ಕೇಂದ್ರಗಳು , 10,301 ಕೋವಿಡ್ ಶುಶ್ರೂಷಾ ಕೇಂದ್ರಗಳಿವೆ . 18 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಗುಣಮುಖದರ ರಾಷ್ಟ್ರೀಯ ದರಕ್ಕಿಂತ ಹೆಚ್ಚಾಗಿದೆ . ರಾಷ್ಟ್ರ ಮಟ್ಟದಲ್ಲಿ ಮೃತ್ಯು ದರ 2.72 % ಗೆ ಇಳಿಕೆಯಾಗಿದೆ . ಇದು ಜಗತ್ತಿನ ಇತರ ಹಲವು ರಾಷ್ಟ್ರಗಳಿಗೆ ಹೋಲಿಸಿದರೆ ಕಡಿಮೆ ಪ್ರಮಾಣದ್ದಾಗಿದೆ . 30 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಮೃತ್ಯು ಪ್ರಮಾಣದರ ರಾಷ್ಟ್ರೀಯ ಸರಾಸರಿಗಿಂತ ಕಡಿಮೆ ಇದೆ . ಪರೀಕ್ಷೆ , ಪತ್ತೆ ಮತ್ತು ಚಿಕಿತ್ಸೆ ತಂತ್ರ ಅನುಷ್ಟಾನ ಖಾತ್ರಿಗೆ ರಾಷ್ಟ್ರ ವ್ಯಾಪ್ತಿಯಲ್ಲಿ ಆದ್ಯತೆ ನೀಡಲಾಗಿದ್ದು , ಇದರಿಂದಾಗಿ 1,10,24,491 ಸ್ಯಾಂಪಲ್ ಗಳನ್ನು ಕೋವಿಡ್ -19 ಪತ್ತೆಗಾಗಿ ನಡೆಸಲಾಗಿದೆ . ದಿನವೊಂದಕ್ಕೆ ನಡೆಸುವ ಪರೀಕ್ಷೆಗಳ ಪ್ರಮಾಣವೂ ಏರಿಕೆಯಾಗುತ್ತಿದೆ . ಕಳೆದ 24 ಗಂಟೆಗಳಲ್ಲಿ 2,83,659 ಸ್ಯಾಂಪಲ್ ಗಳನ್ನು ಪರೀಕ್ಷಿಸಲಾಗಿದೆ . ದೇಶದಲ್ಲಿ ಪರೀಕ್ಷಾ ಪ್ರಯೋಗಾಲಯಗಳ ಜಾಲವನ್ನು ಇನ್ನಷ್ಟು ಬಲಪಡಿಸಲಾಗಿದೆ . ಸರಕಾರಿ ವಲಯದಲ್ಲಿ 835 ಪ್ರಯೋಗಾಲಯಗಳು ಮತ್ತು ಖಾಸಗಿ ವಲಯದಲ್ಲಿ 334 ಪ್ರಯೋಗಾಲಯಗಳು ಕಾರ್ಯಾಚರಿಸುತ್ತಿವೆ . ದೇಶದಲ್ಲಿ ಕಾರ್ಯಾಚರಿಸುತ್ತಿರುವ ಒಟ್ಟು ಪ್ರಯೋಗಾಲಯಗಳ ಸಂಖ್ಯೆ 1169.


    41 ಸಾವಿರಕ್ಕೂ ಅಧಿಕ ಆಯುಷ್ಮಾನ್ ಭಾರತ್ ಆರೋಗ್ಯ ಮತ್ತು ಕ್ಷೇಮ ಕೇಂದ್ರಗಳಿಂದ ( ಎ . ಬಿ .- ಎಚ್ . ಡಬ್ಲ್ಯು . ಸಿ . ಗಳು ) ವಿಶೇಷವಾಗಿ ಕೋವಿಡ್ -19 ಅವಧಿಯಲ್ಲಿ ಸಾರ್ವತ್ರಿಕ ಮತ್ತು ಸಮಗ್ರ ಪ್ರಾಥಮಿಕ ಆರೋಗ್ಯ ರಕ್ಷಣೆ


    ಆರೋಗ್ಯ ಮತ್ತು ಕ್ಷೇಮ ಕೇಂದ್ರಗಳು ( ಎಚ್ . ಡಬ್ಲ್ಯು . ಸಿ . ಗಳು ) ಆಯುಷ್ಮಾನ್ ಭಾರತದ ಪ್ರಮುಖ ಸ್ತಂಭಗಳಾಗಿವೆ . ಇವು 1,50,000 ಉಪ ಆರೋಗ್ಯ ಕೇಂದ್ರಗಳು ಮತ್ತು ಪ್ರಾಥಮಿಕ ಆರೋಗ್ಯ ಕೇಂದ್ರಗಳನ್ನು 2022 ರೊಳಗೆ ಎಚ್ . ಡಬ್ಲ್ಯು . ಸಿ . ಗಳನ್ನಾಗಿ ಪರಿವರ್ತಿಸುವ ಮೂಲಕ ಸಾರ್ವತ್ರಿಕ ಮತ್ತು ಸಮಗ್ರ ಪ್ರಾಥಮಿಕ ಆರೋಗ್ಯ ರಕ್ಷಣಾ ಸೇವೆಯನ್ನು ಒದಗಿಸುವ ಗುರಿಯನ್ನು ಹೊಂದಿವೆ . ಕೋವಿಡ್ -19 ರ ವಿರುದ್ದದ ಹೋರಾಟದಲ್ಲಿ ಎ . ಬಿ .- ಎಚ್ . ಡಬ್ಲ್ಯು . ಸಿ . ಗಳು ಅಸಾಮಾನ್ಯ ಕೊಡುಗೆ ನೀಡಿದ ಹಲವಾರು ಉದಾಹರಣೆಗಳಿವೆ . ಅವುಗಳು ಕೆಲಸ ನಿರ್ವಹಿಸುವ ಸಮುದಾಯಗಳಲ್ಲಿ ತಳಮಟ್ಟದಲ್ಲಿ ಕೆಲಸ ನಿರ್ವಹಿಸಿರುವುದಕ್ಕೆ ಸಾಕ್ಷ್ಯಾಧಾರವಾಗಿ ಈ ವರ್ಷದ ಫೆಬ್ರವರಿ 1 ರಿಂದ ಆರಂಭಗೊಂಡಂತೆ ಐದು ತಿಂಗಳಲ್ಲಿ 8.8 ಕೋಟಿ ಹೆಜ್ಜೆ ಗುರುತುಗಳು ದಾಖಲಾಗಿವೆ . ಇದಲ್ಲದೆ ಕಳೆದ ಐದು ತಿಂಗಳಲ್ಲಿ ಎಚ್ . ಡಬ್ಲ್ಯು . ಸಿ . ಗಳಲ್ಲಿ 1.41 ಕೋಟಿ ಜನರನ್ನು ಹೈಪರ್ ಟೆನ್ಷನ್ ಗಾಗಿ , 1.13 ಕೋಟಿ ಜನರನ್ನು ಮಧುಮೇಹಕ್ಕಾಗಿ ಮತ್ತು 1.34 ಕೋಟಿ ಜನರನ್ನು ಮುಖಾಂಗ , ಸ್ಥನ ಅಥವಾ ಗರ್ಭನಾಳ ಕ್ಯಾನ್ಸರ್ ಗಾಗಿ ತಪಾಸಣೆ ಮಾಡಲಾಗಿದೆ . ಕೋವಿಡ್ -19 ಸವಾಲುಗಳನ್ನು ಎದುರಿಸಿಯೂ ಎಚ್ . ಡಬ್ಲ್ಯು . ಸಿ . ಗಳಲ್ಲಿ ಸುಮಾರು 5.62 ಲಕ್ಷ ಅಧಿಕ ರಕ್ತದೊತ್ತಡ ರೋಗಿಗಳಿಗೆ ಮತ್ತು 3.77 ಲಕ್ಷ ಮಧುಮೇಹಿಗಳಿಗೆ ಜೂನ್ ತಿಂಗಳೊಂದರಲ್ಲಿಯೇ ಔಷಧಿಯನ್ನು ನೀಡಲಾಗಿದೆ . ಕೋವಿಡ್ -19 ಸ್ಪೋಟದ ಬಳಿಕದ ಅವಧಿಯಲ್ಲಿ ಎಚ್ . ಡಬ್ಲ್ಯು . ಸಿ . ಗಳಲ್ಲಿ 6.53 ಲಕ್ಷ ಯೋಗ ಮತ್ತು ಕ್ಷೇಮ ಅಧಿವೇಶನಗಳನ್ನು ನಡೆಸಲಾಗಿದೆ . 2020 ರ ಜನವರಿಯಿಂದ ಜೂನ್ ತಿಂಗಳವರೆಗೆ ಹೆಚ್ಚುವರಿ 12,425 ಎಚ್ . ಡಬ್ಲ್ಯು . ಸಿ . ಗಳನ್ನು ಕಾರ್ಯಾಚರಿಸಲಾಗಿದೆ . ಇದರಿಂದ ಎಚ್ . ಡಬ್ಯ್ಲು . ಸಿ . ಗಳ ಸಂಖ್ಯೆ 29,365 ರಿಂದ 41,790 ಕ್ಕೇರಿದೆ .


    ರೇವಾ ಬೃಹತ್ ಸೌರ ವಿದ್ಯುತ್ ಯೋಜನೆಯನ್ನು ರಾಷ್ಟ್ರಕ್ಕೆ ಸಮರ್ಪಿಸಿದ ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಇಂದು ವೀಡಿಯೋ ಕಾನ್ಫರೆನ್ಸ್ ಮೂಲಕ ರೇವಾ ಅಲ್ಟ್ರಾ ಬೃಹತ್ ಸೌರ ವಿದ್ಯುತ್ ಯೋಜನೆಯನ್ನು ರಾಷ್ಟ್ರಕ್ಕೆ ಸಮರ್ಪಿಸಿದರು . ಇದು ಏಶ್ಯಾದ ಅತ್ಯಂತ ದೊಡ್ಡ ವಿದ್ಯುತ್ ಯೋಜನೆಯಾಗಿದೆ . ಈ ಸಂದರ್ಭದಲ್ಲಿ ಮಾತನಾಡಿದ ಪ್ರಧಾನ ಮಂತ್ರಿ ಅವರು ರೇವಾ ಯೋಜನೆಯು ಈ ದಶಕದಲ್ಲಿ ಇಡೀಯ ವಲಯವನ್ನು ಶುದ್ದ ಮತ್ತು ಸ್ವಚ್ಚ ಇಂಧನ ತಾಣವನ್ನಾಗಿ ಮಾಡಲಿದೆ ಎಂದರು . ಸರಕಾರದ ಎಲ್ಲಾ ಕಾರ್ಯಕ್ರಮಗಳಲ್ಲಿ , ಪರಿಸರ ಸಂರಕ್ಷಣೆಗೆ ಮತ್ತು ಜೀವನಕ್ಕೆ ಅನುಕೂಲರ ವಾತಾವರಣ ಒದಗಿಸಲು ಆದ್ಯತೆ ನೀಡಲಾಗುತ್ತಿದೆ ಎಂದರು . ಸ್ವಚ್ಚ ಭಾರತ್ , ಬಡ ಕುಟುಂಬಗಳಿಗೆ ಎಲ್ . ಪಿ . ಜಿ . ಸಿಲಿಂಡರ್ ಗಳ ಪೂರೈಕೆ , ಸಿ . ಎನ್ . ಜಿ . ಜಾಲದ ಅಭಿವೃದ್ದಿಗಳನ್ನು ಉಲ್ಲೇಖಿಸಿದ ಅವರು ಇವು ಜೀವನಕ್ಕೆ ಅನುಕೂಲಕರ ವಾತಾವರಣ ನಿರ್ಮಾಣಕ್ಕೆ ಅದ್ಯತೆ ನೀಡಿವೆ ಮತ್ತು ಬಡವರು ಹಾಗು ಮಧ್ಯಮವರ್ಗದವರ ಬದುಕನ್ನು ಸುಧಾರಿಸಲು ಆದ್ಯತೆ ನೀಡಿವೆ ಎಂದೂ ಹೇಳಿದರು . ಜಾಗತಿಕ ಸಾಂಕ್ರಾಮಿಕ ಕೋವಿಡ್ -19 ರಿಂದಾಗಿ ಈಗ ಚಾಲ್ತಿಯಲ್ಲಿರುವ ಬಿಕ್ಕಟ್ಟನ್ನು ಪ್ರಸ್ತಾಪಿಸಿದ ಅವರು ಅದು ಸರಕಾರವಿರಲಿ , ಸಮಾಜವಿರಲಿ ಅನುಕಂಪ , ಸಹಾನುಭೂತಿ ಮತ್ತು ಜಾಗೃತಿಗಳು ಈ ಕಠಿಣ ಸವಾಲನ್ನು ನಿಭಾಯಿಸಲು ಬಹು ದೊಡ್ಡ ಪ್ರೇರಕ ಶಕ್ತಿಗಳು ಎಂದರು . ಲಾಕ್ ಡೌನ್ ಆರಂಭದಿಂದ ಸರಕಾರವು ಬಡವರಿಗೆ ಮತ್ತು ಆವಶ್ಯಕತೆ ಉಳ್ಳವರಿಗೆ ಆಹಾರ ಮತ್ತು ಇಂಧನ ಲಭ್ಯವಾಗುವಂತೆ ಖಾತ್ರಿಪಡಿಸಿದೆ . ಅದೇ ಸ್ಪೂರ್ತಿಯಲ್ಲಿ ಸರಕಾರವು ಈ ವರ್ಷದ ನವೆಂಬರ್ ತಿಂಗಳವರೆಗೆ ಅನ್ - ಲಾಕ್ ಡೌನ್ ಅವಧಿಯ ಈ ಹಂತದಲ್ಲಿ ಕೂಡಾ ಉಚಿತ ಆಹಾರ ಮತ್ತು ಎಲ್ . ಪಿ . ಜಿ . ಪೂರೈಕೆಯನ್ನು ಮುಂದುವರೆಸಲು ನಿರ್ಧಾರ ಮಾಡಿದೆ ಎಂದವರು ನುಡಿದರು . ಇದು ಮಾತ್ರವಲ್ಲ ಸರಕಾರವು ಮಿಲಿಯಾಂತರ ಖಾಸಗಿ ರಂಗದ ಉದ್ಯೋಗಿಗಳಿಗೆ ಕೂಡಾ ಇ . ಪಿ . ಎಫ್ . ಖಾತೆಗಳಿಗೆ ಪೂರ್ಣ ದೇಣಿಗೆಯನ್ನು ಪಾವತಿಸುತ್ತಿದೆ , ಅದೇ ರೀತಿ ಪ್ರಧಾನ ಮಂತ್ರಿ ಸ್ವ ನಿಧಿ ಯೋಜನೆ ಅಡಿಯಲ್ಲಿ ವ್ಯವಸ್ಥೆಯ ಕನಿಷ್ಟ ಲಭ್ಯತೆ ಇರುವವರಿಗೂ ಪ್ರಯೋಜನಗಳು ಒದಗುವಂತೆ ಮಾಡಿದೆ ಎಂದರು .


    ವಿವಿಧ ಕ್ಷೇತ್ರಗಳಲ್ಲಿ ಕೌಶಲ್ಯಯುಕ್ತ ಕಾರ್ಮಿಕಶಕ್ತಿಯ ಬೇಡಿಕೆ - ಪೂರೈಕೆ ಅಂತರ ಜೋಡಣೆಗೆ ಕೌಶಲ್ಯ ಅಭಿವೃದ್ದಿ ಮತ್ತು ಉದ್ಯಮಶೀಲತಾ ಸಚಿವಾಲಯದಿಂದ ಕೃತಕ ಬುದ್ಧಿ ಮತ್ತೆ ಆಧಾರಿತ ಅಸೀಮ್ ( ಎ . ಎಸ್ . ಇ . ಇ . ಎಂ .) ಡಿಜಿಟಲ್ ವೇದಿಕೆ ಕಾರ್ಯಾರಂಭ


    ಕೌಶಲ್ಯಯುಕ್ತ ಕಾರ್ಮಿಕ ಶಕ್ತಿಯ ಮಾರುಕಟ್ಟೆಯಲ್ಲಿ ಬೇಡಿಕೆ - ಪೂರೈಕೆ ಅಂತರವನ್ನು ಜೋಡಿಸಲು ಮತ್ತು ಮಾಹಿತಿ ಹರಿವನ್ನು ಸುಧಾರಿಸುವ ಪ್ರಯತ್ನವಾಗಿ ಕೌಶಲ್ಯಾಭಿವೃದ್ಧಿ ಮತ್ತು ಉದ್ಯಮಶೀಲತಾ ಸಚಿವಾಲಯ ಇಂದು “ ಆತ್ಮನಿರ್ಭರ ಕೌಶಲ್ಯಯುತ ಸಿಬ್ಬಂದಿ ಉದ್ಯೋಗದಾತ ಮ್ಯಾಪಿಂಗ್ ( ಅಸೀಮ್ – ಎ . ಎಸ್ . ಇ . ಇ . ಎಂ .) ಪೋರ್ಟಲನ್ನು ಕೌಶಲ್ಯಯುಕ್ತ ಜನರು ತಮ್ಮ ಜೀವನೋಪಾಯವನ್ನು ಹುಡುಕಿಕೊಳ್ಳಲು ಸಹಾಯ ಮಾಡುವುದಕ್ಕಾಗಿ ಆರಂಭಿಸಿದೆ . ಕೌಶಲ್ಯಯುಕ್ತ ಜನರಿಗೆ ಉದ್ಯೋಗ ಒದಗಿಸುವುದಲ್ಲದೆ ಈ ಕೃತಕ ಬುದ್ಧಿಮತ್ತೆ ಆಧಾರಿತ ವೇದಿಕೆಯು ಅವರು ಕೈಗಾರಿಕೆಗಳಿಗೆ ಸೂಕ್ತವಾದ ಕೌಶಲ್ಯಗಳನ್ನು ಪಡೆದುಕೊಳ್ಳುವ ತಮ್ಮ ಪ್ರಯಾಣದಲ್ಲಿ ಅವರ ಔದ್ಯೋಗಿಕ ಹಾದಿಗಳನ್ನು ನಿಭಾಯಿಸುತ್ತದೆಯಲ್ಲದೆ ಕೋವಿಡೋತ್ತರ ಕಾಲದಲ್ಲಿ ಲಭ್ಯವಾಗುವ ಅವಕಾಶಗಳನ್ನೂ ಅನ್ವೇಷಿಸುತ್ತದೆ . ಅಸೀಮ್ ಪೋರ್ಟಲ್ ಕಾರ್ಯಾರಂಭವನ್ನು ಘೋಷಿಸಿದ ಕೌಶಲ್ಯ ಅಭಿವೃದ್ದಿ ಮತ್ತು ಉದ್ಯಮಶೀಲತಾ ಸಚಿವರಾದ ಡಾ . ಮಹೇಂದ್ರ ನಾಥ್ ಪಾಂಡೇ “ ಈ ಉಪಕ್ರಮವು ಕೋವಿಡೋತ್ತರ ಕಾಲದಲ್ಲಿ ಕೌಶಲ್ಯಯುಕ್ತ ಕಾರ್ಮಿಕ ಶಕ್ತಿಯನ್ನು ಮ್ಯಾಪಿಂಗ್ ಮಾಡಿ ಅವರನ್ನು ಅವರ ಸ್ಥಳೀಯ ಸಮುದಾಯದಲ್ಲಿಯೇ ಸೂಕ್ತ ಜೀವನೋಪಾಯ ಅವಕಾಶಗಳಿಗೆ ಸಂಪರ್ಕ ಮಾಡಿಕೊಡುವ ಮೂಲಕ ಭಾರತದ ಪುನಶ್ಚೇತನದ ಪಥಕ್ಕೆ ವೇಗ ದೊರಕಿಸಿಕೊಡುತ್ತದೆ ” ಎಂದರು .


    ಕೊರಿಯಾ ಗಣರಾಜ್ಯದ ರಕ್ಷಣಾ ಸಚಿವರ ಜೊತೆ ರಕ್ಷಣಾ ಸಚಿವ ಶ್ರೀ ರಾಜ್ ನಾಥ್ ಸಿಂಗ್ ದೂರವಾಣಿ ಮಾತುಕತೆ


    ರಕ್ಷಣಾ ಮಂತ್ರಿ ಶ್ರೀ ರಾಜ್ ನಾಥ್ ಸಿಂಗ್ ಅವರು ಇಂದು ಕೊರಿಯಾ ಗಣತಂತ್ರದ ( ಆರ್ . ಒ . ಕೆ .) ರಾಷ್ಟ್ರೀಯ ರಕ್ಷಣಾ ಸಚಿವರಾದ ಶ್ರೀ ಜಿಯಾಂಗ್ ಕಿಯೊಂಗ್ – ಡೂ ಅವರ ಜೊತೆ ದೂರವಾಣಿ ಮೂಲಕ ಮಾತುಕತೆ ನಡೆಸಿದರು . ಇಬ್ಬರು ರಕ್ಷಣಾ ಸಚಿವರೂ ಕೋವಿಡ್ -19 ಜಾಗತಿಕ ಸಾಂಕ್ರಾಮಿಕದ ವಿಷಯಗಳ ಬಗ್ಗೆ ಮಾತುಕತೆ ನಡೆಸಿದರು . ಕೋವಿಡ್ -19 ರ ವಿರುದ್ದದ ಅಂತಾರಾಷ್ಟ್ರೀಯ ಪ್ರಯತ್ನಗಳಿಗೆ ಭಾರತದ ಕೊಡುಗೆಯ ಬಗ್ಗೆ ಶ್ರೀ ರಾಜ್ ನಾಥ್ ಸಿಂಗ್ ಅವರು ಶ್ರೀ ಜಿಯಾಂಗ್ ಕಿಯೊಂಗ್ – ಡೂ ಅವರಿಗೆ ಮಾಹಿತಿ ಒದಗಿಸಿದರಲ್ಲದೆ ಈ ಜಾಗತಿಕ ಸಾಂಕ್ರಾಮಿಕದ ವಿರುದ್ದ ಜಾಗತಿಕ ಹೋರಾಟದಲ್ಲಿ ಪರಸ್ಪರ ಸಹಕಾರ ಕ್ಷೇತ್ರಗಳ ಬಗ್ಗೆ ಚರ್ಚಿಸಿದರು . ಈ ಜಾಗತಿಕ ಸಾಂಕ್ರಾಮಿಕವು ಒಡ್ಡಿರುವ ಸಂಕೀರ್ಣ ಸವಾಲುಗಳ ವಿರುದ್ದ ಒಗ್ಗೂಡಿ ಕೆಲಸ ಮಾಡಲು ಇಬ್ಬರು ಸಚಿವರೂ ಒಪ್ಪಿಕೊಂಡರು . ದೂರವಾಣಿ ಮಾತುಕತೆಯಲ್ಲಿ ವಿವಿಧ ದ್ವಿಪಕ್ಷೀಯ ರಕ್ಷಣಾ ಸಹಕಾರ ಉಪಕ್ರಮಗಳ ಪ್ರಗತಿಯನ್ನು ಪರಾಮರ್ಶಿಸಿದರಲ್ಲದೆ ಸಶಸ್ತ್ರ ಪಡೆಗಳ ನಡುವೆ ರಕ್ಷಣಾ ಸಹಕಾರದ ಕಾರ್ಯಕ್ರಮಗಳನ್ನು ಇನ್ನಷ್ಟು ಉತ್ತೇಜಿಸುವ ಬಗ್ಗೆ ಬದ್ಧತೆಯನ್ನು ವ್ಯಕ್ತಪಡಿಸಿದರು .


    2020 ರ ಮೇ ತಿಂಗಳ ಕೈಗಾರಿಕಾ ಉತ್ಪಾದನಾ ಸೂಚ್ಯಂಕ ಮತ್ತು ಬಳಕೆ - ಆಧಾರಿತ ಸೂಚ್ಯಂಕಗಳ ತ್ವರಿತ ಅಂದಾಜು ( 2011-12 =100 ಆಧಾರದಲ್ಲಿ )


    ಕೈಗಾರಿಕಾ ಉತ್ಪಾದನೆಯ ತ್ವರಿತ ಸೂಚ್ಯಂಕ ಅಂದಾಜು ( ಐ . ಐ . ಪಿ .) ಪ್ರತೀ ತಿಂಗಳ 12 ರಂದು ( 12 ನೇ ತಾರೀಖು ರಜೆ ಇದ್ದರೆ ಅದರ ಮುನ್ನಾ ಕೆಲಸದ ದಿನದಂದು ) ಆರು ವಾರಗಳ ಅವಧಿಗೆ ಅನ್ವಯಿಸಿ ಮತ್ತು ಉತ್ಪಾದನಾ ಕಾರ್ಖಾನೆಗಳು ,/ ಸಂಸ್ಥೆಗಳಿಂದ ಮಾಹಿತಿ ಪಡೆದು ಸಲ್ಲಿಸುವ ಮಾಹಿತಿ ಮೂಲ ಏಜೆನ್ಸಿಗಳಿಂದ ಬಂದ ಮಾಹಿತಿಗಳನ್ನು ಕ್ರೋಢೀಕರಿಸಿ ಬಿಡುಗಡೆ ಮಾಡಲಾಗುತದೆ . ಕೋವಿಡ್ -19 ಜಾಗತಿಕ ಸಾಂಕ್ರಾಮಿಕ ಹರಡುವಿಕೆಯನ್ನು ನಿಯಂತ್ರಿಸಲು ಕೈಗೊಂಡ ಪ್ರತಿಬಂಧಕ ಕ್ರಮಗಳು ಮತ್ತು ರಾಷ್ಟ್ರ ವ್ಯಾಪೀ ಲಾಕ್ ಡೌನ್ ಘೋಷಣೆಯಿಂದಾಗಿ ಬಹುತೇಕ ಕೈಗಾರಿಕಾ ವಲಯದ ಸಂಸ್ಥೆಗಳು 2020 ರ ಮಾರ್ಚ್ ತಿಂಗಳಾಂತ್ಯದಿಂದ ಕಾರ್ಯಾಚರಿಸಿಲ್ಲ . ಇದು ಲಾಕ್ ಡೌನ್ ಅವಧಿಯಲ್ಲಿ ಸಂಸ್ಥೆಗಳು ಉತ್ಪಾದಿಸುವ ಸರಕುಗಳ ಮೇಲೆ ಪರಿಣಾಮ ಉಂಟು ಮಾಡಿತು , ಮತ್ತು ಅದರ ಬಳಿಕ ನಿರ್ಬಂಧಗಳನ್ನು ಶರತ್ತುಬದ್ದವಾಗಿ ಸಡಿಲಿಕೆ ಮಾಡಲಾಯಿತು . 2020 ರ ಏಪ್ರಿಲ್ ತಿಂಗಳ ಸೂಚ್ಯಂಕ 53.6 ಆಗಿದ್ದು , ಅದಕ್ಕೆ ಹೋಲಿಸಿದರೆ ಮೇ ತಿಂಗಳ ಸೂಚ್ಯಂಕ 88.4 ರಲ್ಲಿದೆ . ಇದು ಆರ್ಥಿಕತೆಯಲ್ಲಿ ಹಂತಹಂತವಾಗಿ ಕೈಗಾರಿಕಾ ಚಟುವಟಿಕೆ ಚುರುಕುಗೊಳ್ಳುತ್ತಿರುವುದರ ಸೂಚನೆಯಾಗಿದೆ . ಲಾಕ್ ಡೌನಿನ ಆರಂಭದ ತಿಂಗಳುಗಳಿಗೆ ಹೋಲಿಸಿದರೆ 2020 ರ ಮೇ ತಿಂಗಳಲ್ಲಿ ಪ್ರತಿಕ್ರಿಯಿಸಿದ ಕೈಗಾರಿಕಾ ಘಟಕಗಳ ಸಂಖ್ಯೆಯಲ್ಲಿ ಸುಧಾರಣೆಯಾಗಿದೆ . 2020 ರ ಏಪ್ರಿಲ್ ಕ್ಯೂ . ಇ . ಯಲ್ಲಿ ವೈಟೇಜ್ ಪ್ರತಿಕ್ರಿಯೆ 87 ಶೇಕಡಾದಷ್ಟಿತ್ತು , ಅದೀಗ ಮೊದಲ ಪರಿಷ್ಕರಣೆಯಲ್ಲಿಯೇ 91 ಶೇಕಡಾಕ್ಕೆ ಪರಿಷ್ಕರಣೆಯಾಗಿದೆ .


    ಆತನಿರ್ಭರ ಭಾರತ್ ಯೋಜನೆ ಅಡಿಯಲ್ಲಿ ಒದಗಿಸಲಾದ ಉಳಿಕೆ ಉಚಿತ ಆಹಾರ ಧಾನ್ಯಗಳು ಮತ್ತು ಕಾಳುಗಳ ವಿತರಣೆಯನ್ನು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು 2020 ರ ಆಗಸ್ಟ್ 31 ರೊಳಗೆ ಪೂರ್ಣಗೊಳಿಸಬಹುದು .


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಕೋವಿಡ್ -19 ಜಾಗತಿಕ ಸಾಂಕ್ರಾಮಿಕದ ಅವಧಿಯಲ್ಲಿ ಯಾರೊಬ್ಬರೂ ಹಸಿವೆಯಿಂದ ಕಂಗೆಡಬಾರದು ಎಂಬ ಕಾರಣಕ್ಕಾಗಿ ಎರಡು ಬೃಹತ್ ಆಹಾರ ಧಾನ್ಯ ವಿತರಣಾ ಯೋಜನೆಗಳಾದ – ಪಿ . ಎಂ . ಜಿ . ಕೆ . ಎ . ವೈ . ಮತ್ತು ಎ . ಎನ್ . ಬಿ . ಎ . ಗಳನ್ನು ಬಡವರು ಮತ್ತು ಆವಶ್ಯಕತೆ ಉಳ್ಳ ಜನರಿಗಾಗಿ ಆರಂಭಿಸಿದ್ದಾರೆ ಎಂದು ಕೇಂದ್ರ ಗ್ರಾಹಕ ವ್ಯವಹಾರಗಳು , ಆಹಾರ ಮತ್ತು ಸಾರ್ವಜನಿಕ ವಿತರಣಾ ಖಾತೆ ಸಚಿವರಾದ ಶ್ರೀ ರಾಂ ವಿಲಾಸ್ ಪಾಸ್ವಾನ್ ಹೇಳಿದ್ದಾರೆ . ಆತ್ಮನಿರ್ಭರ ಭಾರತ ಅಭಿಯಾನದಡಿಯಲ್ಲಿ ಫಲಾನುಭವಿಗಳಿಗೆ ಒದಗಿಸಲಾದ ಬಾಕಿ ಇರುವ ಉಚಿತ ಆಹಾರ ಧಾನ್ಯಗಳನ್ನು ವಿತರಿಸಲು ಇನ್ನಷ್ಟು ಕಾಲಾವಕಾಶ ನೀಡುವ ಸಂಪುಟದ ನಿರ್ಣಯವನ್ನು ಮಾಧ್ಯಮಗಳಿಗೆ ತಿಳಿಸಿದ ಸಚಿವ ಶ್ರೀ ಪಾಸ್ವಾನ್ ಅವರು ಆಹಾರ ಧಾನ್ಯಗಳನ್ನು 2020 ರ ಆಗಸ್ಟ್ 31 ರವರೆಗೆ ವಿತರಿಸಬಹುದೆಂದರು . ಈ ಎರಡು ಯೋಜನೆಗಳ ಅನುಷ್ಟಾನವು ದೇಶದಲ್ಲಿ ಕೋವಿಡ್ -19 ಸ್ಪೋಟದಿಂದ ಹದಗೆಟ್ಟಿರುವ , ಆರ್ಥಿಕ ಸ್ಥಿತಿಯಿಂದ ಕಂಗೆಟ್ಟಿರುವ ಬಡವರು ಮತ್ತು ಆವಶ್ಯಕತೆ ಉಳ್ಳ ಜನರ ಕಷ್ಟಗಳನ್ನು ನಿವಾರಣೆ ಮಾಡುತ್ತಿದೆ ಎಂದೂ ಸಚಿವರು ವಿವರಿಸಿದರು . ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಮೇ ತಿಂಗಳಲ್ಲಿ 2.24 ಕೋಟಿ ಫಲಾನುಭವಿಗಳಿಗೆ ಮತ್ತು ಜೂನ್ ತಿಂಗಳಲ್ಲಿ 2.25 ಕೋಟಿ ಜನರಿಗೆ 2,32,433 ಎಂ . ಟಿ . ಆಹಾರ ಧಾನ್ಯಗಳನ್ನು ವಿತರಣೆ ಮಾಡಿವೆ ಎಂದು ತಿಳಿಸಿದ ಸಚಿವರು ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೆಶಗಳಿಗೆ 33,620 ಎಂ . ಟಿ ಕಾಳುಗಳನ್ನು ಕಳುಹಿಸಿಕೊಡಲಾಗಿದೆ ಎಂದರು . ಪಿ . ಎಂ . ಜಿ . ಕೆ . ಎ . ವೈ . -2 ಅಡಿಯಲ್ಲಿ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಿಗೆ 2020 ರ ಜುಲೈಯಿಂದ ನವೆಂಬರ್ ವರೆಗಿನ ಐದು ತಿಂಗಳ ಅವಧಿಗೆ 201.1 ಎಲ್ . ಎಂ . ಟಿ . ಆಹಾರ ಧಾನ್ಯಗಳನ್ನು ಮಂಜೂರು ಮಾಡಲಾಗಿದೆ . ಇದರಲ್ಲಿ 91.14 ಎಲ್ . ಎಂ . ಟಿ . ಗೋಧಿ ಮತ್ತು 109.94 ಎಲ್ . ಎಂ . ಟಿ . ಅಕ್ಕಿಯೂ ಸೇರಿದೆ ಎಂದೂ ಅವರು ತಿಳಿಸಿದರು .


    ಇ . ವಿ . ಪೂರಣ ಘಟಕಗಳು ಮತ್ತು ಇತರ ಪೂರಕ ಮೂಲಸೌಕರ್ಯ ಅಳವಡಿಸಲು ನೊಯ್ಡಾ ಜೊತೆ ಒಪ್ಪಂದಕ್ಕೆ ಇ . ಇ . ಎಸ್ . ಎಲ್ . ಅಂಕಿತ


    ಭಾರತ ಸರಕಾರದ ಇಂಧನ ಸಚಿವಾಲಯದ ಅಡಿಯಲ್ಲಿ ಕಾರ್ಯಾಚರಿಸುವ ಜಂಟಿ ಸಹಯೋಗದ ಉದ್ಯಮವಾದ ಇಂಧನ ದಕ್ಷತೆ ಸೇವಾ ಸಂಸ್ಥೆ ( ಎನರ್ಜಿ ಎಫೀಶಿಯೆನ್ಸಿ ಸರ್ವಿಸಸ್ ಲಿಮಿಟೆಡ್ – ಇ . ಇ . ಎಸ್ . ಎಲ್ .) ಯು ನ್ಯೂ ಓಕ್ಲಾ ಕೈಗಾರಿಕಾ ಅಭಿವೃದ್ದಿ ಪ್ರಾಧಿಕಾರ ( ನೊಯ್ಡಾ ) ಜೊತೆ ವಿದ್ಯುತ್ ಚಾಲಿತ ವಾಹನಗಳನ್ನು ಉತ್ತೇಜಿಸಲು ಮತ್ತು ಸಾರ್ವಜನಿಕ ಇ . ವಿ . ಮರುಪೂರಣ ಕೇಂದ್ರಗಳು ಹಾಗು ಪೂರಕ ಸವಲತ್ತುಗಳನ್ನು ಸ್ಥಾಪಿಸಲು ಒಪ್ಪಂದಕ್ಕೆ ಅಂಕಿತ ಹಾಕಿದೆ . ಕೋವಿಡ್ -19 ಜಾಗತಿಕ ಸಾಂಕ್ರಾಮಿಕದಿಂದ ಹೊರಬರುತ್ತಿರುವ ದೇಶಕ್ಕೆ ಲಾಕ್ಡೌನೋತ್ತರ ಅವಧಿಯಲ್ಲಿ ಈ ಸಹಭಾಗಿತ್ವವು ಇ - ಸಂಚಾರವನ್ನು ಹೆಚ್ಚಿಸಲು ಅವಶ್ಯವಾದ ಮೂಲಸೌಕರ್ಯಗಳನ್ನು ರೂಪಿಸಲು ನೆರವಾಗಲಿದೆ .


    ಭಾರತದ ಕೋವಿಡೋತ್ತರ ಆರ್ಥಿಕತೆಯಲ್ಲಿ ಬಿದಿರು ವಲಯವು ಪ್ರಮುಖ ಘಟಕವಾಗಿರಲಿದೆ : ಡಾ . ಜಿತೇಂದ್ರ ಸಿಂಗ್


    ಭಾರತದ ಕೋವಿಡೋತ್ತರ ಆರ್ಥಿಕತೆಯಲ್ಲಿ ಬಿದಿರು ವಲಯವು ಪ್ರಮುಖ ಘಟಕವಾಗಿರಲಿದೆ ಎಂದು ಕೇಂದ್ರ ಸಹಾಯಕ ಸಚಿವರಾದ ಡಾ . ಜಿತೇಂದ್ರ ಸಿಂಗ್ ಹೇಳಿದ್ದಾರೆ . ಬೆತ್ತ ಮತ್ತು ಬಿದಿರು ತಂತ್ರಜ್ಞಾನ ಕೇಂದ್ರ ( ಸಿ . ಬಿ . ಟಿ . ಸಿ .) ಗಳ ವಿವಿಧ ಗುಚ್ಛಗಳೊಂದಿಗಿನ ಮತ್ತು ಬಿದಿರು ವ್ಯಾಪಾರದೊಂದಿಗೆ ಸಂಬಂಧ ಹೊಂದಿರುವವರನ್ನು ಒಳಗೊಂಡ ವೆಬಿನಾರನ್ನು ಉದ್ದೇಶಿಸಿ ಮಾತನಾಡಿದ ಅವರು ಬಿದಿರು ಈಶಾನ್ಯ ವಲಯದಲ್ಲಿ ಆತ್ಮನಿರ್ಭರ ಭಾರತ್ ಅಭಿಯಾನವನ್ನು ಉತ್ತೇಜಿಸಲಿದೆ , ಮತ್ತು ಅದು ಭಾರತ ಹಾಗು ಈ ಉಪಖಂಡದಲ್ಲಿ ವ್ಯಾಪಾರದ ಪ್ರಮುಖ ವಾಹಕವಾಗಲಿದೆ ಎಂದರು . ಬಿದಿರು ಈಶಾನ್ಯ ಭಾರತದ ಕೋವಿಡೋತ್ತರ ಆರ್ಥಿಕತೆಗೆ ಪ್ರಮುಖ ಮಾತ್ರವಲ್ಲ , ಅದು ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ “ ಸ್ಥಳೀಯರಿಗಾಗಿ ಧ್ವನಿ ” ( ವೋಕಲ್ ಫಾರ್ ಲೋಕಲ್ ) ಕರೆಗೆ ಹೊಸ ವೇಗವನ್ನು ತರಲಿದೆ ಎಂದೂ ಸಚಿವರು ಹೇಳಿದರು .


    ಪಿ ಐ ಬಿ ಕ್ಷೇತ್ರೀಯ ಕಚೇರಿಗಳ ವರದಿ

      * ಚಂಡೀಗಢ : ಕೋವಿಡ್ -19 ರ ಸವಾಲಿನ ಸಮಯದಲ್ಲಿಯೂ ವಿಶ್ವ ಯುವ ಕೌಶಲ್ಯ ದಿನವನ್ನು 2020 ರ ಜುಲೈ 15 ರಂದು ಆಚರಿಸಲಾಗುತ್ತದೆ . ಈ ಜಾಗತಿಕ ಸಾಂಕ್ರಾಮಿಕ ಮತ್ತು ಲಾಕ್ ಡೌನ್ ಕ್ರಮಗಳು ತಾಂತ್ರಿಕ ಶಿಕ್ಷಣ ಸಂಸ್ಥೆಗಳು ಸಹಿತ ವಿಶ್ವವ್ಯಾಪಿಯಾಗಿ ಎಲ್ಲಾ ಚಟುವಟಿಕೆಗಳನ್ನು ಸ್ತಬ್ದಗೊಳಿಸಿವೆ . ಆದಾಗ್ಯೂ ಆರ್ಥಿಕ ಚಟುವಟಿಕೆಗಳ ಮಂದಗತಿಯಲ್ಲಿಯೂ , ಉದ್ಯೊಗ ನಷ್ಟದ ಪರಿಸ್ಥಿತಿಯಲ್ಲಿಯೂ ಕೌಶಲ್ಯ ಅಭಿವೃದ್ದಿ ಆವಶ್ಯಕತೆ ಹೆಚ್ಚಾಗಿದೆ . ಈ ಹಿನ್ನೆಲೆಯಲ್ಲಿ ಚಂಡೀಗಢ ಕೌಶಲ್ಯ ಅಭಿವೃದ್ದಿ ಮಿಶನ್ ಸಂಸ್ಥೆಯು ಇಂಡಿಯಾ ಸ್ಕಿಲ್ಸ್ ಜೊತೆಗೂಡಿ ಈ ದಿನವನ್ನು ಡಿಜಿಟೈಜೇಶನ್ / ಆನ್ ಲೈನ್ ಸಂವಾದ ಮಾದರಿಯಲ್ಲಿ ಆಚರಿಸಲು ನಿರ್ಧರಿಸಿದೆ . ಈ ನಿಟ್ಟಿನಲ್ಲಿ ಚಂಡೀಗಢ ಕೌಶಲ್ಯ ಅಭಿವೃದ್ದಿ ಮಿಶನ್ ( ಸಿ . ಎಸ್ . ಡಿ . ಎಂ .) 2020 ರ ಜುಲೈ 7 ರಿಂದ ಆರಂಭಗೊಂಡು ಸರಣಿ ವೆಬಿನಾರ್ ಗಳನ್ನು ಆಯೋಜಿಸಿದ್ದು , ಅವುಗಳು 2020 ರ ಜುಲೈ 15 ರವರೆಗೆ ಅಂದರೆ ವಿಶ್ವ ಯುವ ಕೌಶಲ್ಯ ದಿನದವರೆಗೆ ಮುಂದುವರೆಯಲಿವೆ . ,
      * ಪಂಜಾಬ್ : ರಾಜ್ಯ ಸರಕಾರವು ತನ್ನ ಪೈಲೆಟ್ ಯೋಜನೆಯಾದ ತ್ವರಿತ ಆಂಟಿಜೆನ್ ಪರೀಕ್ಷಾ ಯೋಜನೆಯನ್ನು ತೀವ್ರವಾಗಿ ಬಾಧಿತವಾಗಿರುವ ಐದು ಜಿಲ್ಲೆಗಳಲ್ಲಿ . ಅನುಷ್ಟಾನಕ್ಕೆ ಮುಂದಡಿ ಇಟ್ಟಿರುವಾಗ ಪಂಜಾಬ್ ಮುಖ್ಯಮಂತ್ರಿ ಅವರು ಕೋವಿಡ್ ಪ್ಲಾಸ್ಮಾ ಚಿಕಿತ್ಸೆಗಾಗಿ ಪ್ಲಾಸ್ಮಾ ಬ್ಯಾಂಕ್ ಸ್ಥಾಪನೆ ನಿಟ್ಟಿನಲ್ಲಿ ಮುಂದುವರಿಯಲು ಅನುಮತಿ ನೀಡಿದ್ದಾರೆ . ಈ ಪ್ಲಾಸ್ಮಾ ಚಿಕಿತ್ಸೆಯನ್ನು ಐ . ಸಿ . ಎಂ . ಆರ್ . ಪ್ರಾಯೋಗಿಕ ಯೋಜನೆಯಾಗಿ ರಾಜ್ಯದಲ್ಲಿಯ ಸರಕಾರಿ ಆಸ್ಪತ್ರೆಗಳಲ್ಲಿ ಜಾರಿಗೆ ತರಲಾಗಿದೆ . ಪ್ಲಾಸ್ಮಾ ಬ್ಯಾಂಕ್ ಗಂಭೀರವಾಗಿ ಅಸ್ವಸ್ಥರಾಗಿರುವ ರೋಗಿಗಳಿಗೆ ತಕ್ಷಣವೇ ಲಭ್ಯವಾಗುವ ಅವಶ್ಯ ಚಿಕಿತ್ಸಾ ಮೂಲವಾಗಿರುತ್ತದೆ ಮತ್ತು ಆ ಮೂಲಕ ಅದು ದಾನಿಯ ಪ್ಲಾಸ್ಮಾದಿಂದ ವಿವಿಧ ವಯೋಮಾನದ ವಯಸ್ಕರನ್ನು ಚಿಕಿತ್ಸೆಗೆ ಒಳಪಡಿಸಲು ಸಾಧ್ಯವಾಗಿಸುತ್ತದೆ .
      * ಹರ್ಯಾಣಾ : ಹರ್ಯಾಣಾ ಮಹಿಳಾ ಮತ್ತು ಮಕ್ಕಳ ಅಭಿವೃದ್ದಿ ಖಾತೆ ಸಹಾಯಕ ಸಚಿವರು ನೊವೆಲ್ ಕೊರೊನಾವೈರಸ್ ಹರಡುವಿಕೆಯಿಂದ ಜನರನ್ನು ರಕ್ಷಿಸಿಕೊಳ್ಳಲು ಅನುಕೂಲವಾಗುವಂತೆ ಹರ್ಯಾಣಾ ರಾಜ್ಯ ಮಹಿಳಾ ಆಯೋಗವು ಆಯೋಜಿಸಿರುವ ಮುಖಗವಸು ಮತ್ತು ಸ್ಯಾನಿಟೈಸರ್ ವಿತರಣಾ ಆಂದೋಲನಕ್ಕೆ ಚಾಲನೆ ನ್ನೀಡಿದರು . ಕೋವಿಡ್ -19 ನಿಯಂತ್ರಿಸಲು ಕೇಂದ್ರ ಮತ್ತು ರಾಜ್ಯ ಸರಕಾರಗಳು ಕಾಲ ಕಾಲಕ್ಕೆ ಹೊರಡಿಸುವ ಮಾರ್ಗದರ್ಶಿಗಳನ್ನು ನಾವು ಕಟ್ಟುನಿಟ್ಟಾಗಿ ಅನುಸರಿಸಬೇಕು ಎಂದವರು ಈ ಸಂದರ್ಭದಲ್ಲಿ ಹೇಳಿದರು . ಇದರ ಜೊತೆಗೆ ಜನರಿಗೆ ಈ ಜಾಗತಿಕ ಸಾಂಕ್ರಾಮಿಕದ ಬಗ್ಗೆ ತಿಳುವಳಿಕೆ ಲಭ್ಯವಾಗುವಂತೆ ಮಾಡಬೇಕು ಮತ್ತು ಆ ಮೂಲಕ ಈ ಜಾಗತಿಕ ಸಾಂಕ್ರಾಮಿಕವನ್ನು ಸಾಧ್ಯವಾದಷ್ಟು ಬೇಗ ತೊಲಗಿಸುವಂತಾಗಬೇಕು ಎಂದೂ ಅವರು ನುಡಿದರು .
      * ಮಹಾರಾಷ್ಟ್ರ : ಕಳೆದ 24 ಗಂಟೆಗಳಲ್ಲಿ 6,875 ಹೊಸ ರೋಗಿಗಳಿಗೆ ಕೋವಿಡ್ -19 ತಗಲಿರುವುದು ಪತ್ತೆಯಾಗಿದೆ . ಇದರೊದಿಗೆ ರಾಜ್ಯದಲ್ಲಿ ಒಟ್ಟು ಕೋವಿಡ್ ಬಾಧಿತರ ಸಂಖ್ಯೆ 2.30 ಲಕ್ಷಕ್ಕೇರಿದೆ . ಒಟ್ಟು 1.27 ಲಕ್ಷ ಮಂದಿ ಗುಣಮುಖರಾಗಿದ್ದಾರೆ , 93,652 ಸಕ್ರಿಯ ಪ್ರಕರಣಗಳಿವೆ . ಮುಂಬಯಿಯಲ್ಲಿ ಕೊರೊನಾವೈರಸ್ ಸೋಂಕಿತ ರೋಗಿಗಳ ಸಂಖ್ಯೆ 88,795 ಕ್ಕೇರಿದೆ . ಈ ಮಧ್ಯೆ ರಾಜ್ಯ ಸರಕಾರವು ಮಹಾರಾಷ್ಟ್ರದಲ್ಲಿ ತ್ವರಿತ ಆಂಟಿಬಾಡಿ ಪರೀಕ್ಷೆಗಳ ದರಕ್ಕೆ ಮಿತಿ ನಿಗದಿ ಮಾಡಲು ಮುಂದಾಗಿದೆ .
      * ಗುಜರಾತ್ : ಗುಜರಾತಿನಲ್ಲಿ ಗುರುವಾರದಂದು ಒಂದೇ ದಿನದಲ್ಲಿ 861 ಹೊಸ ಕೋವಿಡ್ -19 ಪ್ರಕರಣಗಳು ವರದಿಯಾಗಿವೆ . ಇದರೊಂದಿಗೆ ಒಟ್ಟು ಪ್ರಕರಣಗಳ ಸಂಖ್ಯೆ 39,280 ಕ್ಕೇರಿದೆ . ಸೂರತ್ ನಗರ ಮತ್ತು ಸೂರತ್ ಜಿಲ್ಲೆಯೊಂದರಿಂದಲೇ ಗರಿಷ್ಟಸಂಖ್ಯೆಯ ಅಂದರೆ 307 ಹೊಸ ಪ್ರಕರಣಗಳು ವರದಿಯಾಗಿವೆ . ಅಹ್ಮದಾಬಾದ್ ನಗರದಿಂದ 153 ಹೊಸ ಪ್ರಕರಣಗಳು , ವಡೋದರದಿಂದ 43 ಹೊಸ ಪ್ರಕರಣಗಳು ವರದಿಯಾಗಿವೆ . ರಾಜ್ಯದಲ್ಲಿ ಸಕ್ರಿಯ ಪ್ರಕರಣಗಳ ಸಂಖ್ಯೆ 9,528. ಗುಜರಾತಿನ ಆಹಾರ ಮತ್ತು ಔಷಧಿ ನಿಯಂತ್ರಣ ಪ್ರಾಧಿಕಾರವು ಔಷಧಿಗಳಾದ ಟೊಸಿಲಿಜುಮಾಬ್ ಔಷಧಿಯ ಕಾಳ ಸಂತೆ ಜಾಲವನ್ನು ಪತ್ತೆ ಮಾಡಿದೆ . ಈ ಔಷಧಿಯು ಕೋವಿಡ್ -19 ಚಿಕಿತ್ಸೆಯಲ್ಲಿ ಬಹಳ ಪರಿಣಾಮಕಾರಿ ಎಂದು ಹೇಳಲಾಗುತ್ತಿದೆ . ಇದನ್ನು ಈಗ ಸ್ವಿಜರ್ಲ್ಯಾಂಡಿನಿಂದ ಏಕೈಕ ಭಾರತೀಯ ಸಂಸ್ಥೆಯ ಮೂಲಕ ಆಮದು ಮಾಡಿಕೊಳ್ಳಲಾಗುತ್ತಿದೆ . ಪೂರೈಕೆ ಸೀಮಿತ ಪ್ರಮಾಣದಲ್ಲಿದ್ದು , ಇದಕ್ಕೆ ಭಾರೀ ಬೇಡಿಕೆ ಇದೆ . ಇದರಿಂದಾಗಿ ಈ ಔಷಧಿಯನ್ನು ಕಾಳ ಸಂತೆಯಲ್ಲಿ ಮಾರಾಟ ಮಾಡಲಾಗುತ್ತಿದೆ .
      * ರಾಜಸ್ಥಾನ : ಇಂದು ಬೆಳಿಗ್ಗೆ 115 ಹೊಸ ಪ್ರಕರಣಗಳು ವರದಿಯಾಗುವುದರೊಂದಿಗೆ ರಾಜಸ್ಥಾನದಲ್ಲಿ ಒಟ್ಟು ಕೋವಿಡ್ -19 ಪ್ರಕರಣಗಳ ಸಂಖ್ಯೆ 22,678 ಕ್ಕೇರಿದೆ . ಈ ಪ್ರಕರಣಗಳಲ್ಲಿ ಗರಿಷ್ಟ ಸಂಖ್ಯೆಯ ಪ್ರಕರಣಗಳು ವರದಿಯಾಗಿರುವುದು ಪಾಲಿ ಜಿಲ್ಲೆಯಲ್ಲಿ ( 35 ) , ಆ ಬಳಿಕ ಜೈಪುರ (22) ಮತ್ತು ಅಜ್ಮೀರ (10).
      * ಮಧ್ಯಪ್ರದೇಶ : ಗುರುವಾರದಂದು ರಾಜ್ಯದಲ್ಲಿ 305 ಹೊಸ ಪಾಸಿಟಿವ್ ಪ್ರಕರಣಗಳು ವರದಿಯಾಗಿವೆ . ಇದರ ಪರಿಣಾಮವಾಗಿ ರಾಜ್ಯದಲ್ಲಿ ಕೋವಿಡ್ -19 ರೋಗಿಗಳ ಸಂಖ್ಯೆ 16,341 ಕೇರಿದೆ . ಪ್ರಸ್ತುತ 3,475 ಸಕ್ರಿಯ ರೋಗಿಗಳಿದ್ದಾರೆ , ಗುಣಮುಖರಾದವರ ಸಂಖ್ಯೆ 12,232 ಕ್ಕೇರಿದೆ .
      * ಛತ್ತೀಸ್ ಗಢ : 133 ಹೊಸ ಪ್ರಕರಣಗಳು ವರದಿಯಾಗುವುದರೊಂದಿಗೆ ಛತ್ತೀಸ್ ಗಢದಲ್ಲಿ ಕೊರೊನಾ ಸೋಂಕಿನ ಪ್ರಕರಣಗಳ ಸಂಖ್ಯೆ 3,666 ಕ್ಕೇರಿದೆ . ಆದಾಗ್ಯೂ ರಾಜ್ಯದಲ್ಲಿರುವ ಸಕ್ರಿಯ ಪ್ರಕರಣಗಳ ಸಂಖ್ಯೆ 748.
      * ಗೋವಾ : ಗೋವಾದಲ್ಲಿ 112 ಹೊಸ ಸ್ಯಾಂಪಲ್ ಗಳು ಕೋವಿಡ್ 19 ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿವೆ . ಇದರೊಂದಿಗೆ ರಾಜ್ಯದಲ್ಲಿ ಒಟ್ಟು ಸೋಂಕಿತರ ಸಂಖ್ಯೆ 2,151 ಕ್ಕೇರಿದೆ . ಇದರಲ್ಲಿ 896 ಸಕ್ರಿಯ ಪ್ರಕರಣಗಳು .
      * ಅಸ್ಸಾಂ : ಅಸ್ಸಾಂನಲ್ಲಿ ಮತ್ತೆ ನಾಲ್ಕು ಮಂದಿ ಕೋವಿಡ್ -19 ರೋಗಿಗಳನ್ನು ಜಿ . ಎಂ . ಸಿ . ಎಚ್ . ಐ . ಸಿ . ಯು . ಗೆ ಸೇರಿಸಲಾಗಿದ್ದು , ಅವರು ಸೋಂಕಿನಿಂದ ಮೃತಪಟ್ಟಿದ್ದಾರೆ ಎಂದು ಆರೋಗ್ಯ ಸಚಿವರು ಇಂದು ಟ್ವೀಟ್ ಮಾಡಿದ್ದಾರೆ .
      * ಮಣಿಪುರ : ಮಣಿಪುರದ ಚಾಂಡೇಲ್ ಸ್ವಾಯತ್ತ ಜಿಲ್ಲಾ ಮಂಡಳಿಯು ಜಿಲ್ಲಾಡಳಿತಕ್ಕೆ ಕಾಲುಗಳಿಂದ ನಿರ್ವಹಿಸಲಾಗುವ ಮೂರು ಹ್ಯಾಂಡ್ ಸ್ಯಾನಿಟೈಸರ್ ಯಂತ್ರಗಳನ್ನು , ಹ್ಯಾಂಡ್ ಸ್ಯಾನಿಟೈಸರ್ ಗಳು , ಮುಖಗವಸುಗಳು , ಮತ್ತು ಕೋವಿಡ್ -19 ಜಾಗೃತಿ ಮೂಡಿಸುವ ಪೋಸ್ಟರುಗಳನ್ನು ದೇಣಿಗೆಯಾಗಿ ನೀಡಿದೆ . ಜೆ . ಎನ್ . ಐ . ಎಂ . ಎಸ್ . ನ ಓರ್ವ ಮಹಿಳಾ ವೈದ್ಯರು ಕೋವಿಡ್ -19 ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿದ್ದಾರೆ . ಮಣಿಪುರದ ಜಿರಿಬಾಮ್ ಜಿಲ್ಲೆಯಲ್ಲಿ ಒಟ್ಟು ಸೋಂಕಿತರ ಸಂಖ್ಯೆ 51 ಕ್ಕೆ ತಲುಪಿದೆ .
      * ಮೇಘಾಲಯ : ಮೇಘಾಲಯದ ಅಂಪ್ಲಿಂಗ್ ನ 26 ಬಿ . ಎಸ್ . ಎಫ್ . ಸಿಬ್ಬಂದಿ ಕೋವಿಡ್ -19 ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿದ್ದಾರೆ . ರಾಜ್ಯದಲ್ಲಿ ಒಟ್ಟು ಸಕ್ರಿಯ ಪ್ರಕರಣಗಳ ಸಂಖ್ಯೆ 121 ಆಗಿದೆ . ಇದುವರೆಗೆ 45 ಮಂದಿ ಗುಣಮುಖರಾಗಿದ್ದಾರೆ .
      * ಮಿಜೋರಾಂ : ಮಿಜೋರಾಂನಲ್ಲಿಂದು 23 ಹೊಸ ಕೋವಿಡ್ -19 ಪ್ರಕರಣಗಳು ದೃಢಪಟ್ಟಿವೆ . , ಇದರಿಂದ ರಾಜ್ಯದಲ್ಲಿ ಒಟ್ಟು ಕೋವಿಡ್ ಪ್ರಕರಣಗಳ ಸಂಖ್ಯೆ 226 ಕೇರಿದೆ , ಅಲ್ಲಿ ಸಕ್ರಿಯ ಪ್ರಕರಣಗಳ ಸಂಖ್ಯೆ 83.
      * ನಾಗಾಲ್ಯಾಂಡ್ : ನಾಗಾಲ್ಯಾಂಡಿನಲ್ಲಿ ಹೊಸ 36 ಕೋವಿಡ್ -19 ಪಾಸಿಟಿವ್ ಪ್ರಕರಣಗಳು ಪತ್ತೆಯಾಗುವುದರೊಂದಿಗೆ ಒಟ್ಟು ಪಾಸಿಟಿವ್ ಪ್ರಕರಣಗಳ ಸಂಖ್ಯೆ 732 ಕ್ಕೇರಿದೆ . ಅಲ್ಲಿ 428 ಸಕ್ರಿಯ ಪ್ರಕರಣಗಳಿವೆ . 304 ಮಂದಿ ಗುಣಮುಖರಾಗಿದ್ದಾರೆ .
      * ಕೇರಳ : ರಾಜ್ಯ ರಾಜಧಾನಿ ಪೂಂಥುರಾದಲ್ಲಿ ಪರಿಸ್ಥಿತಿ ತೀರಾ ಸಂಕೀರ್ಣವಾಗಿದೆ ಎಂದು ಹೇಳಿರುವ ರಾಜ್ಯ ಆರೋಗ್ಯ ಸಚಿವರಾದ ಕೆ . ಕೆ . ಶೈಲಜಾ ಅವರು ಇತರ ರಾಜ್ಯಗಳಿಂದ ಬಂದಿರುವವರ ಜೊತೆ ಸಂವಾದ ನಡೆಸುವಾಗ ಜಾಗರೂಕರಾಗಿರುವಂತೆ ಜನತೆಯನ್ನು ಎಚ್ಚರಿಸಿದ್ದಾರೆ . ತಮಿಳುನಾಡಿನಾದ್ಯಂತ ಕೋವಿಡ್ -19 ಹರಡಿದೆ ಮತ್ತು ಅಲ್ಲಿಂದ ಹಲವಾರು ಮಂದಿ ವ್ಯಾಪಾರಕ್ಕಾಗಿ ಕೇರಳಕ್ಕೆ ಬರುತಿದ್ದಾರೆ . ಆಂಟಿಜೆನ್ ಪರೀಕ್ಷೆಯ ಬಗ್ಗೆ ಸುಳ್ಳು ಪ್ರಚಾರಕ್ಕೆ ಕಿವಿಗೊಡಬಾರದು ಎಂದು ಸಚಿವರು ಜನತೆಯಲ್ಲಿ ಮನವಿ ಮಾಡಿದ್ದಾರೆ . ಈ ನಡುವೆ ಪೂಂಥುರಾದಲ್ಲಿ ನಿವಾಸಿಗಳು ತ್ರಿವಳಿ ಲಾಕ್ ಡೌನ್ ಹೇರಿಕೆಯನ್ನು ಧಿಕ್ಕರಿಸಿ ಪ್ರತಿಭಟನೆ ನಡೆಸಿದ್ದಾರೆ . ಕೊಲ್ಲಂ ಮತ್ತು ಅಲೆಪ್ಪಿಯಲ್ಲಿ ಮೀನುಗಾರಿಕೆ ಮತ್ತು ಮೀನು ಮಾರಾಟವನ್ನು ನಿಷೇಧಿಸಲಾಗಿದೆ . ರಾಜ್ಯದಲ್ಲಿ ನಿನ್ನೆ 339 ಹೊಸ ಕೋವಿಡ್ -19 ಪ್ರಕರಣಗಳು ವರದಿಯಾಗಿವೆ . ಇದರಲ್ಲಿ 133 ಪ್ರಕರಣಗಳು ಸ್ಥಳಿಯವಾಗಿ ಹರಡಿದಂತಹವು ಮತ್ತು 7 ಪ್ರಕರಣಗಳಲ್ಲಿ ಮೂಲ ಪತ್ತೆಯಾಗಿಲ್ಲ . 2,795 ರೋಗಿಗಳು ಈಗಲೂ ಚಿಕಿತ್ಸೆ ಪಡೆಯುತ್ತಿದ್ದಾರೆ ಮತ್ತು ವಿವಿಧ ಜಿಲ್ಲೆಗಳಲ್ಲಿ 1,85,960 ಮಂದಿ ಕ್ವಾರಂಟೈನಿನಲ್ಲಿದ್ದಾರೆ .
      * ತಮಿಳುನಾಡು : ಕೈ ನೋಡಿ ಜೋತಿಷ್ಯ ಹೇಳುವವರೊಬ್ಬರು ಪುದುಚೇರಿಯ ಕರೈಕಾಲ್ ನಲ್ಲಿ 13 ಜನರಿಗೆ ಸೋಂಕು ಹರಡಿದ್ದಾರೆ . ರೇಶನ್ ಕಾರ್ಡ್ ಹೊಂದಿರುವ ಎಲ್ಲ ಕುಟುಂಬಗಳಿಗೂ ಕೋವಿಡ್ -19 ಪರಿಹಾರ ದೊರೆಯಬೇಕು ಎಂದು ಆಗ್ರಹಿಸಿ ಎ . ಐ . ಎ . ಡಿ . ಎಂ . ಕೆ . ಶಾಸಕರು ಪುದುಚೇರಿ ವಿಧಾನ ಸಭೆಯಲ್ಲಿ ಧರಣಿ ನಡೆಸಿದ್ದಾರೆ . ತಮಿಳುನಾಡು ರಾಜ್ಯ ಸಹಕಾರ ಸಚಿವ ಸೆಲ್ಲೂರು ಕೆ . ರಾಜು ಕೋವಿಡ್ -19 ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿದ್ದಾರೆ . ಈ ಮೊದಲು 11 ಶಾಸಕರ ಜೊತೆ ಇತರ ಇಬ್ಬರು ಸಚಿವರು ಸೋಂಕು ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿದ್ದರು . ತಮಿಳುನಾಡು ಜಿಲ್ಲೆಗಳಲ್ಲಿ ಸೋಂಕು ಹೆಚ್ಚುತ್ತಿದ್ದಂತೆಯೇ ಕೇಂದ್ರೀಯ ತಂಡವು ರಾಜ್ಯಕ್ಕೆ ಭೇಟಿ ನೀಡಿದೆ . ರಾಜ್ಯದಲ್ಲಿ ಕಳೆದ ಎರಡು ದಿನಗಳಲ್ಲಿ ಕೋವಿಡ್ -19 ಸೋಂಕಿನ ಪ್ರಕರಣಗಳ ಸಂಖ್ಯೆಯಲ್ಲಿ ಕುಸಿತವಾಗಿತ್ತಾದರೂ ಗುರುವಾರದಂದು ಏಕಾಏಕಿ 4,231 ಹೊಸ ಪ್ರಕರಣಗಳು ವರದಿಯಾಗಿವೆ . ಇದರಲ್ಲಿ 1,216 ಪ್ರಕರಣಗಳು ಚೆನ್ನೈಯಿಂದಲೇ ವರದಿಯಾಗಿವೆ . ನಿನ್ನೆಯವರೆಗೆ ಒಟ್ಟು ಪ್ರಕರಣಗಳು : 1,26,581, ಸಕ್ರಿಯ ಪ್ರಕರಣಗಳು : 46,652. ಸಾವುಗಳು : 1765. ಚೆನ್ನೈಯಲ್ಲಿ ಸಕ್ರಿಯ ಪ್ರಕರಣಗಳು : 20,271.
      * ಕರ್ನಾಟಕ : ಮೂವರು ಸಿಬ್ಬಂದಿಗಳಲ್ಲಿ ಕೋವಿಡ್ -19 ಪಾಸಿಟಿವ್ ಪತ್ತೆಯಾದ ಬಳಿಕ ಮುಖ್ಯಮಂತ್ರಿಗಳು ಗೃಹ ಕ್ವಾರಂಟೈನ್ ಗೆ ಒಳಗಾಗಿದ್ದಾರೆ . ಕೆಲಸದ ನಿಬಂಧನೆಗಳು ಮತ್ತು ಸಂಭಾವನೆಗೆ ಸಂಬಂಧಿಸಿ ಶುಕ್ರವಾರದಿಂದ ಆಶಾ ಕಾರ್ಯಕರ್ತೆಯರು ರಾಜ್ಯವ್ಯಾಪೀ ಮುಷ್ಕರಕ್ಕಿಳಿಯಲಿದ್ದಾರೆ . ಬೆಂಗಳೂರಿನಲ್ಲಿ ಉಳಿಯಲು ನಿರ್ಧರಿಸಿದ ವಲಸೆ ಕಾರ್ಮಿಕರ ಸ್ಥಿತಿ - ಗತಿಯ ಬಗ್ಗೆ ವರದಿ ಸಲ್ಲಿಸುವಂತೆ ಕರ್ನಾಟಕ ಹೈಕೋರ್ಟು ಸರಕಾರಕ್ಕೆ ನಿರ್ದೇಶನ ನೀಡಿದೆ . 2019-20 ರ ಶೈಕ್ಷಣಿಕ ವರ್ಷದಲ್ಲಿ ಇಂಜಿನಿಯರಿಂಗ್ ಮತ್ತು ಡಿಪ್ಲೊಮಾ ಕೋರ್ಸುಗಳು ಸೇರಿದಂತೆ ಪದವಿ ಮತ್ತು ಸ್ನಾತಕೋತ್ತರ ಪದವಿ ತರಗತಿಗಳ ಮಧ್ಯಂತರ ಸೆಮಿಸ್ಟರ್ ಗಳ ವಿದ್ಯಾರ್ಥಿಗಳನ್ನು ಪರೀಕ್ಷೆ ಇಲ್ಲದೆಯೇ ಉತ್ತೀರ್ಣರೆಂದು ಪ್ರಕಟಿಸಲು ರಾಜ್ಯ ಸರಕಾರ ನಿರ್ಧರಿಸಿದೆ . ನಿನ್ನೆ 2228 ಹೊಸ ಪ್ರಕರಣಗಳು ವರದಿಯಾಗಿವೆ , 957 ಮಂದಿ ಗುಣಮುಖರಾಗಿ ಬಿಡುಗಡೆಯಾಗಿದ್ದಾರೆ , ಮತ್ತು 17 ಮಂದಿ ಮೃತಪಟ್ಟಿದ್ದಾರೆ . ಒಟ್ಟು ಪಾಸಿಟಿವ್ ಪ್ರಕರಣಗಳು : 31,105, ಸಕ್ರಿಯ ಪ್ರಕರಣಗಳು : 17,782, ಸಾವುಗಳು : 486.
      * ಆಂಧ್ರ ಪ್ರದೇಶ : ಪ್ರಯಾಣಿಕರಲ್ಲಿ ನಗದು ರಹಿತ ವರ್ಗಾವಣೆಯನ್ನು ಉತೇಜಿಸಲು ಎ . ಪಿ . ಎಸ್ . ಆರ್ . ಟಿ . ಸಿ . ಯು ಜುಲೈ 20 ರಂದು “ ಪ್ರಥಮ್ ” ಮೊಬೈಲ್ ಅಪ್ಲಿಕೇಶನನ್ನು ಆರಂಭಿಸಲಿದೆ . ಜುಲೈ 31 ರವರೆಗೆ ಶಿಕ್ಷಣ ಸಂಸ್ಥೆಗಳನ್ನು ತೆರೆಯದಂತೆ ಶಾಲಾ ಶಿಕ್ಷಣ ಆಯುಕ್ತರು ಆದೇಶ ಹೊರಡಿಸಿದ್ದಾರೆ . ಎ . ಪಿ . ಇಂಟರ್ ಮೀಡಿಯೇಟ್ ಮಂಡಳಿಯು ದ್ವಿತೀಯ ವರ್ಷದ ಎಲ್ಲಾ ಅನುತ್ತೀರ್ಣ ವಿದ್ಯಾರ್ಥಿಗಳನ್ನು ಉತ್ತೀರ್ಣಗೊಳಿಸಲು ನಿರ್ಧರಿಸಿದೆ . ವಿವಾದದ ಬಳಿಕ ರಾಜ್ಯವು ತಿರುಮಲವನ್ನು ಕಂಟೈನ್ ಮೆಂಟ್ ವಲಯದಿಂದ ಮುಕ್ತಗೊಳಿಸಿದೆ . ಕಳೆದ 24 ಗಂಟೆಗಳಲ್ಲಿ 1608 ಹೊಸ ಪ್ರಕರಣಗಳು , 981 ಗುಣಮುಖರಾಗಿ ಬಿಡುಗಡೆ ಪ್ರಕರಣಗಳು ಮತ್ತು 15 ಸಾವುಗಳು ವರದಿಯಾಗಿವೆ . 21,020 ಸ್ಯಾಂಪಲ್ ಗಳನ್ನು ಈ ಅವಧಿಯಲ್ಲಿ ಪರೀಕ್ಷೆ ಮಾಡಲಾಗಿದೆ . ಒಟ್ಟು ಪ್ರಕರಣಗಳು : 25,422, ಸಕ್ರಿಯ ಪ್ರಕರಣಗಳು : 11,936, ಸಾವುಗಳು :292, ಗುಣಮುಖರಾಗಿ ಬಿಡುಗಡೆಯಾದವರು : 13,194.
      * ತೆಲಂಗಾಣ : ಗುಣಮುಖರಾದ ಕೋವಿಡ್ -19 ರೋಗಿಗಳು ಚಿಕಿತ್ಸೆಯಲ್ಲಿರುವ ರೋಗಿಗಳಿಗೆ ಪ್ಲಾಸ್ಮಾವನ್ನು ದಾನ ಮಾಡಲು ಮುಂದೆ ಬರಬೇಕು ಎಂದು ಆರೋಗ್ಯ ಸಚಿವರಾದ ಎಟಾಲಾ ರಾಜೇಂದರ್ ಮನವಿ ಮಾಡಿದ್ದಾರೆ . ರಾಜ್ಯವೀಗ ದೇಶದಲ್ಲಿಯೇ ಕೋವಿಡ್ -19 ರ ಗರಿಷ್ಟ ಪಾಸಿಟಿವ್ ದರವನ್ನು ಹೊಂದಿದ ರಾಜ್ಯವಾಗಿದೆ . ಕೆಲವು ವಾರಗಳ ಹಿಂದೆ ರಾಜ್ಯವು ಮಹಾರಾಷ್ಟ್ರ ಮತ್ತು ದಿಲ್ಲಿಯ ನಂತರದಲ್ಲಿತ್ತು . ಈಗ ಅದು 21.91 % ನೊಂದಿಗೆ ( ಜುಲೈ 8 ರಲ್ಲಿದ್ದಂತೆ ) ಪಟ್ಟಿಯಲ್ಲಿ ಮೊದಲ ಸ್ಥಾನದಲ್ಲಿದೆ . ಇದು ರಾಷ್ಟ್ರದ ಪಾಸಿಟಿವ್ ದರ 7.14 % ಗೆ ಹೋಲಿಸಿದಾಗ ಮೂರು ಪಟ್ಟಿಗೂ ಹೆಚ್ಚಾಗಿದೆ . ನಿನ್ನೆಯವರೆಗೆ ವರದಿಯಾದ ಒಟ್ಟು ಪ್ರಕರಣಗಳು : 30,946 , ಸಕ್ರಿಯ ಪ್ರಕರಣಗಳು : 12,423, ಸಾವುಗಳು : 331, ಗುಣಮುಖರಾಗಿ ಬಿಡುಗಡೆಯಾದವರು : 18,192.

    ವಾಸ್ತವ ಪರಿಶೀಲನೆ


    ***

    
    
    (Release ID: 1638281) Visitor Counter : 17
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Tamil , Telugu , Malayalam
    
    
    

*