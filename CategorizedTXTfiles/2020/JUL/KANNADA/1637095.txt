      ಹಣಕಾಸು ಸಚಿವಾಲಯ

      ಕೇಂದ್ರ ಹಣಕಾಸು ಸಚಿವರಿಂದ ಆರ್ಥಿಕತೆಯ ವೆಚ್ಚದ ಉತ್ತೇಜನಕ್ಕೆ 23 ಕೇಂದ್ರ ಸಾರ್ವಜನಿಕ ವಲಯದ ಉದ್ಯಮಗಳ ಬಂಡವಾಳ ವೆಚ್ಚ ಕುರಿತ ಪರಿಶೀಲನಾ ಸಭೆ
      Posted On: 07 JUL 2020 7:12PM by PIB Bengaluru


    ಕೇಂದ್ರ ಹಣಕಾಸು ಸಚಿವ ರಿಂದ ಆರ್ಥಿಕತೆಯ ವೆಚ್ಚ ದ ಉತ್ತೇಜನ ಕ್ಕೆ


    23 ಕೇಂದ್ರ ಸಾರ್ವಜನಿಕ ವಲಯದ ಉದ್ಯಮಗಳ ಬಂಡವಾಳ ವೆಚ್ಚ ಕುರಿತ ಪರಿಶೀಲನಾ ಸಭೆ


    ಕೇಂದ್ರ ಹಣಕಾಸು ಮತ್ತು ಸಾಂಸ್ಥಿಕ ವ್ಯವಹಾರಗಳ ಸಚಿವೆ ಶ್ರೀಮತಿ ನಿರ್ಮಲಾ ಸೀತಾರಾಮನ್ ಅವರಿಂದು , ವಿಡಿಯೋ ಕಾನ್ಫರೆನ್ಸ್ ಮೂಲಕ ಪೆಟ್ರೋಲಿಯಂ ಮತ್ತು ನೈಸರ್ಗಿಕ ಅನಿಲ , ಇಂಧನ , ಕಲ್ಲಿದ್ದಲು , ಗಣಿ ಮತ್ತು ಅಣು ಇಂಧನ ಇಲಾಖೆ ಕಾರ್ಯದರ್ಶಿಗಳು ಮತ್ತು ಈ ಸಚಿವಾಲಯಗಳಿಗೆ ಸಂಬಂಧಿಸಿದ 23 ಕೇಂದ್ರ ಸಾರ್ವಜನಿಕ ವಲಯದ ಉದ್ಯಮ ( ಸಿಪಿಎಸ್ . ಇ . ) ಗಳ ಸಿಎಂಡಿಗಳೊಂದಿಗೆ ಸಭೆ ನಡೆಸಿದರು . ಈ ಸಭೆ , ಆರ್ಥಿಕ ಪ್ರಗತಿಯನ್ನು ಹೆಚ್ಚಿಸುವ ನಿಟ್ಟಿನಲ್ಲಿ ವಿವಿಧ ಬಾಧ್ಯಸ್ಥರೊಂದಿಗೆ ಹಣಕಾಸು ಸಚಿವರು ನಡೆಸುತ್ತಿರುವ ಸರಣಿ ಸಭೆಗಳ ಭಾಗವಾಗಿದೆ .


    2019-20 ನೇ ಹಣಕಾಸು ವರ್ಷದಲ್ಲಿ 23 ಸಿಪಿಎಸ್ . ಇ . ಗಳಿಗಾಗಿ 1,64,822 ಕೋಟಿ ರೂ . ಗಳ ಸಿಎಪಿಇಎಕ್ಸ್ ಗುರಿಗೆ ಪ್ರತಿಯಾಗಿ , 1,66,029 ಕೋಟಿ ರೂ . ಗಳ ಅಂದರೆ ಶೇ .101 ಸಾಧನೆ ಮಾಡಲಾಗಿದೆ . ಪ್ರಥಮ ತ್ರೈಮಾಸಿಕ (2019-20 ಹಣಕಾಸು ವರ್ಷ ) ದ ಸಾಧನೆ 26,320 ಕೋಟಿ ರೂ . ಗಳಾಗಿತ್ತು ( ಶೇ .16) ಮತ್ತು ಪ್ರಥಮ ತ್ರೈಮಾಸಿಕದ (2020 —21 ಹಣಕಾಸು ವರ್ಷ ) ಸಾಧನೆ 20,202 ಕೋಟಿ ರೂ . ಗಳಾಗಿದೆ ( ಶೇ .12). 2020-21 ಕ್ಕೆ ಸಿಎಪಿಇಎಕ್ಸ್ ಗುರಿ 1,65,510 ಕೋಟಿ ರೂ . ಗಳು .


    ಭಾರತೀಯ ಆರ್ಥಿಕತೆಯ ವೃದ್ಧಿಗೆ ಉತ್ತೇಜನ ನೀಡುವಲ್ಲಿ ಸಿಪಿಎಸ್ . ಇ . ಗಳ ಪಾತ್ರ ಮಹತ್ವವಾದದ್ದು ಎಂದು ಸಿಪಿಎಸ್ . ಇ . ಗಳ ಪ್ರದರ್ಶನದ ಪರಾಮರ್ಶೆ ನಡೆಸುವ ವೇಳೆ , ಹಣಕಾಸು ಸಚಿವರು ತಿಳಿಸಿದರು . ಗುರಿಯನ್ನು ಸಾಧಿಸಲು ಮತ್ತು 2020-21 ರ ಸಾಲಿನಲ್ಲಿ ಹಂಚಿಕೆ ಮಾಡಲಾಗಿರುವ ಹಣಕಾಸನ್ನು ನಿಗದಿತ ಕಾಲಮಿತಿಯೊಳಗೆ ಸೂಕ್ತವಾಗಿ ವಿನಿಯೋಗಿಸಲು ಇನ್ನೂ ಉತ್ತಮ ಪ್ರದರ್ಶನ ನೀಡುವಂತೆ ಸಿಪಿಎಸ್ . ಇ . ಗಳನ್ನು ಉತ್ತೇಜಿಸಿದರು . ಸಿಪಿಎಸ್ . ಇ . ಗಳ ಉತ್ತಮ ಪ್ರದರ್ಶನವು ಕೋವಿಡ್ -19 ರ ಪರಿಣಾಮಗಳಿಂದ ಚೇತರಿಸಿಕೊಳ್ಳಲು ಆರ್ಥಿಕತೆಗೆ ದೊಡ್ಡ ರೀತಿಯಲ್ಲಿ ನೆರವಾಗುತ್ತದೆ ಎಂದು ತಿಳಿಸಿದರು .


    2020-21 ರ 2 ನೇ ತ್ರೈಮಾಸಿಕದೊಳಗೆ ಹಂಚಿಕೆಯಾದ ಹಣದ ಶೇ .50 ರಷ್ಟು ಬಂಡವಾಳ ವೆಚ್ಚವನ್ನು ಖಾತ್ರಿಪಡಿಸುವ ಸಲುವಾಗಿ ಸಿಪಿಎಸ್ . ಇ . ಗಳ ಪ್ರದರ್ಶನದ ಮೇಲೆ ಆಪ್ತವಾಗಿ ನಿಗಾ ಇಡುವಂತೆ ಮತ್ತು ಯೋಜನೆ ರೂಪಿಸುವಂತೆ ಹಣಕಾಸು ಸಚಿವರು ಕಾರ್ಯದರ್ಶಿಗಳಿಗೆ ಸೂಚಿಸಿದರು . ಬಗೆಹರಿಯದ ಸಮಸ್ಯೆಗಳ ತಕ್ಷಣದ ಪರಿಹಾರಕ್ಕಾಗಿ ಡಿಇಎ / ಡಿಪಿಇಗೆ ತತ್ ಕ್ಷಣವೇ ಫ್ಲ್ಯಾಗ್ ಮಾಡಬೇಕು ಎಂದು ಅವರು ಹೇಳಿದರು .


    ಸಚಿವಾಲಯಗಳು / ಸಿಪಿಎಸ್ . ಇ . ಗಳು ಕೋವಿಡ್ -19 ನಿಂದಾಗಿ ಎದುರಿಸಿದ ಸಮಸ್ಯೆಗಳಾದ ಮಾನವ ಶಕ್ತಿಯ ಅಲಭ್ಯತೆ , ಆಮದಿನಲ್ಲಿನ ವಿಳಂಬ , ಸಿಪಿಎಸ್ . ಇ . ಗಳು ಅಂದರೆ ಎನ್ . ಪಿ . ಸಿಐ . ಎಲ್ ಮತ್ತು ಎನ್ . ಎಲ್ . ಸಿ . ಗಳ ಬಾಕಿಯ ಪಾವತಿಯಲ್ಲಿ ಡಿಸ್ಕಾಂಗಳಿಂದ ವಿಳಂಬ ಇತ್ಯಾದಿಯ ಬಗ್ಗೆ ಚರ್ಚಿಸ ಲಾಯಿತು .


    ಕೇಂದ್ರ ಸಚಿವೆ ಶ್ರೀಮತಿ ನಿರ್ಮಲ ಸೀತಾರಾಮನ್ ಅವರು , ಅಸಾಧಾರಣ ಸನ್ನಿವೇಶದಲ್ಲಿ ಅಸಾಧಾರಣ ಪ್ರಯತ್ನಗಳ ಅಗತ್ಯವಿದ್ದು , ಸಂಘಟಿತ ಪ್ರಯತ್ನಗಳಿಂದ , ನಾವು ಉತ್ತಮ ಪ್ರದರ್ಶನ ನೀಡುವುದಷ್ಟೇ ಅಲ್ಲದೆ , ಭಾರತೀಯ ಆರ್ಥಿಕತೆಯು ಉತ್ತಮ ಫಲಿತಾಂಶದ ಸಾಧನೆ ಮಾಡಲು ನೆರವಾಗುತ್ತದೆ ಎಂದು ಪ್ರತಿಪಾದಿಸಿದರು .


    ***

    
    
    (Release ID: 1637095) Visitor Counter : 20
    
    
      Read this release in: Punjabi , English , Urdu , Marathi , Hindi , Bengali , Assamese , Manipuri , Tamil