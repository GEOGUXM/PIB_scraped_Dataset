      ಪ್ರಧಾನ ಮಂತ್ರಿಯವರ ಕಛೇರಿ

      2020ರ ಜುಲೈ4ರಂದು ಧರ್ಮಚಕ್ರ ದಿನ/ ಆಷಾಢ ಪೂರ್ಣಿಮೆಯ ದಿನ ಆಚರಣೆ ಉದ್ದೇಶಿಸಿ ಪ್ರಧಾನಿ ಭಾಷಣ
      Posted On: 03 JUL 2020 5:09PM by PIB Bengaluru


    2020 ರ ಜುಲೈ 4 ರಂದು ಧರ್ಮಚಕ್ರ ದಿನ / ಆಷಾಢ ಪೂರ್ಣಿಮೆಯ ದಿನ ಆಚರಣೆ ಉದ್ದೇಶಿಸಿ ಪ್ರಧಾನಿ ಭಾಷಣ


    ಅಂತಾರಾಷ್ಟ್ರೀಯ ಬೌದ್ಧರ ಮಹಾಸಂಘ ( ಐಬಿಸಿ ) , ಭಾರತ ಸರ್ಕಾರದ ಸಂಸ್ಕೃತಿ ಸಚಿವಾಲಯದ ಸಹಯೋಗದಲ್ಲಿ 2020 ರ ಜುಲೈ 4 ರ ಆಷಾಢ ಪೂರ್ಣಿಮೆಯನ್ನು ಧರ್ಮ ಚಕ್ರ ದಿನವನ್ನಾಗಿ ಆಚರಿಸುತ್ತಿದೆ . ಇದನ್ನು ಬುದ್ಧ ತನ್ನ ಜ್ಞಾನೋದಯದ ನಂತರ ಮೊದಲ ಉಪದೇಶವನ್ನು ಇದೇ ದಿನ ತನ್ನ ಐವರು ಶಿಷ್ಯರಿಗೆ ಸದ್ಯ ಉತ್ತರ ಪ್ರದೇಶದ ವಾರಾಣಸಿ ಬಳಿ ಇರುವ ರಸಿಪಟ್ಟಣದ ಜಿಂಕೆ ಪಾರ್ಕ್ ನಲ್ಲಿ ನೀಡಿದ್ದರೆನ್ನಲಾಗಿದೆ . ಈ ದಿನವನ್ನು ವಿಶ್ವದಾದ್ಯಂತ ಇರುವ ಎಲ್ಲ ಬೌದ್ಧರು , ಧರ್ಮ ಚಕ್ರ ಪರಿವರ್ತನ ಅಥವಾ “ ಧರ್ಮದ ಚಕ್ರ ಬದಲಾವಣೆ ದಿನ ” ವನ್ನಾಗಿ ಆಚರಿಸುತ್ತಾರೆ . ಈ ದಿನವನ್ನು ಗುರುವಿನ ಸ್ಮರಣೆಯ ದಿನವನ್ನಾಗಿ ಹಿಂದೂಗಳು ಮತ್ತು ಬೌದ್ಧ ಧರ್ಮದವರಿಬ್ಬರೂ ಗುರು ಪೂರ್ಣಿಮೆಯನ್ನಾಗಿ ಆಚರಣೆ ಮಾಡುತ್ತಾರೆ .


    ಬುದ್ಧನ ಜ್ಞಾನೋದಯದ ತಪೂ ಭೂಮಿ , ಆತ ಧರ್ಮದ ಚಕ್ರವನ್ನು ತಿರುಗಿಸಿದ ನೆಲ ಮತ್ತು ಮಹಾಪರಿನಿರ್ವಾಣದ ಹೊಂದಿದ ಭಾರತದ ಐತಿಹಾಸಿಕ ವೈಭವವನ್ನು ಗಮನದಲ್ಲಿರಿಸಿಕೊಂಡು ಆಚರಿಸಲಾಗುತ್ತಿರುವ ಧರ್ಮ ಚಕ್ರ ದಿನ ಕಾರ್ಯಕ್ರಮವನ್ನು ಭಾರತದ ಗೌರವಾನಿತ್ವ ರಾಷ್ಟ್ರಪತಿ ಶ್ರೀ ರಾಮನಾಥ್ ಕೋವಿಂದ್ ಅವರು ರಾಷ್ಟ್ರಪತಿ ಭವನದಲ್ಲಿ ಉದ್ಘಾಟಿಸಲಿದ್ದಾರೆ . ಇದೇ ವೇಳೆ ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ವಿಡಿಯೋ ಮೂಲಕ ಭಾಷಣ ಮಾಡಲಿದ್ದು , ಅವರು ಬದ್ಧನ ಶಾಂತಿ ಮತ್ತು ನ್ಯಾಯದ ಸಂದೇಶಗಳ ಬಗ್ಗೆ ಹಾಗೂ ಆವರು ತೋರಿದ ಎಂಟು ಪಥಗಳ ಮೂಲಕ ಸಮಸ್ಯೆಗಳಿಂದ ಹೊರಬರುವ ಸಂವೇದಕಗಳ ಬಗ್ಗೆ ಒತ್ತು ನೀಡಲಿದ್ದಾರೆ . ಸಂಸ್ಕೃತಿ ಸಚಿವ ಶ್ರೀ ಪ್ರಹ್ಲಾದ್ ಪಟೇಲ್ ಮತ್ತು ಅಲ್ಪ ಸಂಖ್ಯಾತ ವ್ಯವಹಾರಗಳ ಸಚಿವ ಶ್ರೀ ಕಿರೆನ್ ರಿಜಿಜು ಅವರು ಉದ್ಘಾಟನಾ ಸಮಾರಂಭವನ್ನು ಉದ್ದೇಶಿಸಿ ಮಾತನಾಡುವರು . ಮಂಗೋಲಿಯಾ ಅಧ್ಯಕ್ಷರು ವಿಶೇಷ ಭಾಷಣವನ್ನು ಮಾಡಲಿದ್ದಾರೆ ಮತ್ತು ಮಂಗೋಲಿಯಾದಲ್ಲಿ ಶತಮಾನಗಳಿಂದಲೂ ಸಂರಕ್ಷಿಸಿರುವ ಭಾರತೀಯ ಮೂಲದ ಬೌದ್ಧರ ಅತ್ಯಮೂಲ್ಯವಾದ ಹಸ್ತಪ್ರತಿಗಳನ್ನು ಭಾರತದ ಗೌರವಾನ್ವಿತ ರಾಷ್ಟ್ರಪತಿಗಳಿಗೆ ಹಸ್ತಾಂತರಿಸಲಿದ್ದಾರೆ .


    ಉಳಿದಂತೆ ಸಾರಾನಾಥ್ ಮತ್ತು ಬುದ್ಧ ಗಯಾದಿಂದ ಜಗತ್ತಿನ ನಾನಾ ಭಾಗಗಳ ಬೌದ್ಧ ಧಾರ್ಮಿಕ ನಾಯಕರು , ಗುರುಗಳು ಮತ್ತು ವಿದ್ವಾಂಸದರ ಸಂದೇಶಗಳನ್ನು ಪ್ರಸಾರ ಮಾಡಲಾಗುವುದು .


    ಕೋವಿಡ್ - 19 ಸಾಂಕ್ರಾಮಿಕದ ಹಿನ್ನೆಲೆಯಲ್ಲಿ ಈ ವರ್ಷದ ಮೇ 7 ರಂದು ವೈಸಾಖ ( ಬುದ್ಧ ಪೂರ್ಣಿಮೆ ) ಯನ್ನು ಆಚರಿಸಿದಂತೆ , ಇದನ್ನೂ ಸಹ ಈ ಬಾರಿ ವರ್ಚ್ಯುಯಲ್ ಮಾದರಿಯಲ್ಲಿ ಆಚರಿಸಲಾಗುವುದು . ಜುಲೈ 4 ಕಾರ್ಯಕ್ರಮದಲ್ಲಿ ಜಗತ್ತಿನಾದ್ಯಂತ ವೆಬ್ ಕಾಸ್ಟ್ ಮೂಲಕ ಸುಮಾರು 30 ಲಕ್ಷ ಭಕ್ತಾಧಿಗಳು ಸಾಕ್ಷಿಯಾಗಲಿದ್ದಾರೆಂದು ನಿರೀಕ್ಷಿಸಲಾಗುತ್ತಿದೆ .


    ***

    
    
    (Release ID: 1636224) Visitor Counter : 36
    
    
      Read this release in: Malayalam , Marathi , Assamese , English , Urdu , Hindi , Manipuri , Bengali , Punjabi , Gujarati , Odia , Tamil , Telugu