      ಪ್ರಧಾನ ಮಂತ್ರಿಯವರ ಕಛೇರಿ

      ಮಾರಿಷಸ್ ನ ನೂತನ ಸುಪ್ರೀಂ ಕೋರ್ಟ್ ಕಟ್ಟಡ ಉದ್ಘಾಟನೆ ವೇಳೆ ಪ್ರಧಾನಮಂತ್ರಿಯರ ಭಾಷಣದ ಪಠ್ಯ
      Posted On: 30 JUL 2020 1:16PM by PIB Bengaluru


    ಮಾರಿಷಸ್ ಗಣರಾಜ್ಯದ ಪ್ರಧಾನಮಂತ್ರಿ , ಗೌರವಾನ್ವಿತ ಪ್ರವಿಂದ್ ಕುಮಾರ್ ಜುಗ್ನೌತ್ ಅವರೇ , ಹಿರಿಯ ಸಚಿವರೆ ಮತ್ತು ಮಾರಿಷಸ್ ನ ಗಣ್ಯರೇ , ಗೌರವಾನ್ವಿತ ಅತಿಥಿಗಳೇ , ನಮಸ್ಕಾರ , ಬೋಂಜೌರ್ .


    ನಿಮ್ಮೆಲ್ಲರಿಗೂ ನನ್ನ ಆತ್ಮೀಯ ಶುಭಾಶಯಗಳು . ಮೊದಲನೆಯದಾಗಿ , ಜಾಗತಿಕ ಮಹಾಮಾರಿ ಕೋವಿಡ್ - 19 ರ ಸಮರ್ಥ ನಿರ್ವಹಣೆಗಾಗಿ ನಾನು ಮಾರಿಷಸ್ ಸರ್ಕಾರ ಮತ್ತು ಜನತೆಗೆ ಅಭಿನಂದನೆ ಸಲ್ಲಿಸುತ್ತೇನೆ . ಈ ಪ್ರಯತ್ನಕ್ಕೆ ಸಕಾಲದಲ್ಲಿ ಔಷಧಗಳನ್ನು ಪೂರೈಸುವ ಮತ್ತು ಅನುಭವವನ್ನು ಹಂಚಿಕೊಳ್ಳುವ ಮೂಲಕ ಭಾರತ ಬೆಂಬಲ ನೀಡಿತು ಎಂದು ತಿಳಿಸಲು ನಾನು ಹರ್ಷಿಸುತ್ತೇನೆ .


    ಸ್ನೇಹಿತರೆ , ಇಂದು ಭಾರತ ಮತ್ತು ಮಾರಿಷಸ್ ನ ವಿಶೇಷ ಬಾಂಧವ್ಯದಲ್ಲಿ ಹೆಗ್ಗುರುತಿನ ಮತ್ತೊಂದು ಸಂಭ್ರಮ ಆಚರಿಸುತ್ತಿದ್ದೇವೆ . ಪೋರ್ಟ್ ಲೂಯಿಸ್ ನಲ್ಲಿನ ಹೊಸ ಸುಪ್ರೀಂ ಕೋರ್ಟ್ ಕಟ್ಟಡವು ನಮ್ಮ ಸಹಕಾರ ಮತ್ತು ನಮ್ಮ ಹಂಚಿಕೆಯ ಮೌಲ್ಯಗಳ ಸಂಕೇತವಾಗಿದೆ . ಭಾರತ ಮತ್ತು ಮಾರಿಷಸ್ ಎರಡೂ ನಮ್ಮ ಸ್ವತಂತ್ರ ನ್ಯಾಯಾಂಗವನ್ನು ಪ್ರಜಾಪ್ರಭುತ್ವ ವ್ಯವಸ್ಥೆಯ ಮಹತ್ವದ ಆಧಾರ ಸ್ತಂಭಗಳೆಂದು ಗೌರವಿಸುತ್ತವೆ .


    ಈ ಸ್ಫೂರ್ತಿದಾಯಕ ಹೊಸ ಕಟ್ಟಡವು ಆಧುನಿಕ ವಿನ್ಯಾಸ ಮತ್ತು ನಿರ್ಮಾಣದೊಂದಿಗೆ ಗೌರವಕ್ಕೆ ಪಾತ್ರವಾಗಿದೆ . ಈ ಯೋಜನೆಯು ನಿಗದಿತ ಕಾಲಮಿತಿಯೊಳಗೆ ಮತ್ತು ಆರಂಭಿಕ ಅಂದಾಜು ಮೊತ್ತದೊಳಗೆ ಪೂರ್ಣಗೊಂಡಿರುವುದಕ್ಕೆ ನಾನು ಹರ್ಷಿಸುತ್ತೇನೆ .


    ಪ್ರಧಾನಮಂತ್ರಿ ಜುಗ್ನೌತ್ ಅವರೇ , ಕೆಲವೇ ತಿಂಗಳುಗಳ ಹಿಂದೆ , ನಾವಿಬ್ಬರೂ ಹೆಗ್ಗುರುತಿನ ಮೆಟ್ರೋ ಯೋಜನೆ ಮತ್ತು ಹೊಸ ಸುವ್ಯವಸ್ಥಿತ ಆಸ್ಪತ್ರೆಯನ್ನು ಜಂಟಿಯಾಗಿ ಉದ್ಘಾಟಿಸಿದ್ದೆವು . ಈ ಎರಡೂ ಯೋಜನೆಗಳು ಮಾರಿಷಸ್ ನ ಜನರಿಗೆ ಉಪಯುಕ್ತವಾದ ಸೇವೆ ಒದಗಿಸುತ್ತಿವೆ ಎಂದು ತಿಳಿದು ಸಂತೋಷವಾಯಿತು .


    ಸ್ನೇಹಿತರೆ , ನಾನು ಮಾರಿಷಸ್ ನಲ್ಲಿ ಸಾಗರ್ – ವಲಯದ ಎಲ್ಲರ ಪ್ರಗತಿ ಮತ್ತು ಭದ್ರತೆ ಕುರಿತು ಮೊದಲಿಗೆ ಮಾತನಾಡಿದ್ದೆ . ಹಿಂದೂ ಮಹಾಸಾಗರ ವಲಯದ ಭಾರತದ ದೃಷ್ಟಿಕೋನದಲ್ಲಿ ಮಾರಿಷಸ್ ಹೃದಯ ಭಾಗದಲ್ಲಿದೆ ಎಂಬುದು ಇದಕ್ಕೆ ಕಾರಣ . ಭಾರತದ ಅಭಿವೃದ್ಧಿ ಸಹಯೋಗದ ದೃಷ್ಟಿಕೋನದಲ್ಲಿ ಸಹ ಮಾರಿಷಸ್ ಹೃದಯಭಾಗದಲ್ಲಿದೆ ಎಂದು ಇಂದು , ನಾನು ತಿಳಿಸಲು ಬಯಸುತ್ತೇನೆ .


    ಸ್ನೇಹಿತರೆ , ಮಹಾತ್ಮಾ ಗಾಂಧಿ ಅವರು ಸರಿಯಾಗಿಯೇ ಹೇಳಿದ್ದಾರೆ ಅದನ್ನು ನಾನು ಉಲ್ಲೇಖಿಸುತ್ತೇನೆ : ನಾನು ಇಡೀ ಪ್ರಪಂಚದ ದೃಷ್ಟಿಯಿಂದ ಯೋಚಿಸಲು ಬಯಸುತ್ತೇನೆ . ನನ್ನ ದೇಶಪ್ರೇಮವು ಸಾಮಾನ್ಯವಾಗಿ ಮಾನವಕುಲದ ಒಳಿತನ್ನು ಒಳಗೊಂಡಿರುತ್ತದೆ . ಆದ್ದರಿಂದ , ಭಾರತಕ್ಕೆ ನಾನು ಸಲ್ಲಿಸುವ ಸೇವೆಯು , ಮಾನವೀಯತೆಯ ಸೇವೆಯೂ ಆಗಿರುತ್ತದೆ . ಇದು ಭಾರತದ ನಿರ್ದೇಶಕ ತತ್ವವಾಗಿದೆ . ಭಾರತ ಅಭಿವೃದ್ಧಿ ಹೊಂದಲು ಬಯಸುತ್ತದೆ ಮತ್ತು ಇತರರಿಗೂ ಅವರ ಅಭಿವೃದ್ಧಿ ಅಗತ್ಯ ಪೂರೈಸಲು ನೆರವಾಗಲು ಬಯಸುತ್ತದೆ .


    ಸ್ನೇಹಿತರೆ , ಭಾರತದ ಅಭಿವೃದ್ಧಿಯ ದೃಷ್ಟಿಕೋನ ಮುಖ್ಯವಾಗಿ ಮಾನವ ಕೇಂದ್ರಿತವಾಗಿದೆ . ನಾವು ಮಾನವತೆಯ ಕಲ್ಯಾಣಕ್ಕಾಗಿ ಕೆಲಸ ಮಾಡಲು ಇಚ್ಛಿಸುತ್ತೇವೆ . ಅಭಿವೃದ್ಧಿ ಸಹಭಾಗಿತ್ವದ ಹೆಸರಿನಲ್ಲಿ ರಾಷ್ಟ್ರಗಳನ್ನು ಅವಲಂಬನೆ ಸಹಭಾಗಿತ್ವಕ್ಕೆ ಒತ್ತಾಯಿಸಲ್ಪಟ್ಟವು ಎಂಬುದನ್ನು ಇತಿಹಾಸವು ನಮಗೆ ಕಲಿಸಿದೆ . ಇದು ವಸಾಹತುಶಾಹಿ ಮತ್ತು ಸಾಮ್ರಾಜ್ಯಶಾಹಿ ಆಡಳಿತಕ್ಕೆ ನಾಂದಿ ಹಾಡಿತು . ಇದು ಜಾಗತಿಕ ವಿದ್ಯುತ್ ಘಟಕಗಳಿಗೂ ನಾಂದಿ ಹಾಡಿತು . ಮಾನವೀಯತೆ ನರಳುವಂತಾಯಿತು .


    ಸ್ನೇಹಿತರೆ ,


    ಭಾರತವು ಗೌರವ , ವೈವಿಧ್ಯತೆ , ಭವಿಷ್ಯದ ಕಾಳಜಿ ಮತ್ತು ಸುಸ್ಥಿರ ಅಭಿವೃದ್ಧಿಯಿಂದ ಗುರುತಿಸಲ್ಪಟ್ಟ ಅಭಿವೃದ್ಧಿ ಸಹಭಾಗಿತ್ವವನ್ನು ನಿರ್ಮಿಸುತ್ತಿದೆ .


    ಸ್ನೇಹಿತರೆ , ಭಾರತಕ್ಕೆ ಅಭಿವೃದ್ಧಿ ಸಹಕಾರದಲ್ಲಿ ಅತ್ಯಂತ ಮೂಲಭೂತ ತತ್ವವೆಂದರೆ ನಮ್ಮ ಪಾಲುದಾರರನ್ನು ಗೌರವಿಸುವುದಾಗಿದೆ . ಈ ಅಭಿವೃದ್ಧಿ ಪಾಠಗಳ ಹಂಚಿಕೆ ನಮ್ಮ ಏಕೈಕ ಪ್ರೇರಣೆ . ಅದಕ್ಕಾಗಿಯೇ ನಮ್ಮ ಅಭಿವೃದ್ಧಿ ಸಹಕಾರವು ಯಾವುದೇ ಷರತ್ತುಗಳೊಂದಿಗೆ ಇರುವುದಿಲ್ಲ . ಇದು ರಾಜಕೀಯ ಅಥವಾ ವಾಣಿಜ್ಯ ಪರಿಗಣನೆಗಳಿಂದ ಪ್ರಭಾವಿತವಾಗಿರುವುದೂ ಇಲ್ಲ .


    ಸ್ನೇಹಿತರೆ , ಭಾರತದ ಅಭಿವೃದ್ಧಿ ಸಹಭಾಗಿತ್ವವು ವೈವಿಧ್ಯಮಯವಾಗಿದೆ . ವಾಣಿಜ್ಯದಿಂದ ಸಂಸ್ಕೃತಿವರೆಗೆ , ಇಂಧನದಿಂದ ಎಂಜಿನಿಯರಿಂಗ್ ವರೆಗೆ , ಆರೋಗ್ಯದಿಂದ ವಸತಿಯವರೆಗೆ , ಐಟಿಯಿಂದ ಮೂಲಸೌಕರ್ಯದವರೆಗೆ , ಕ್ರೀಡೆಯಿಂದ ವಿಜ್ಞಾನದವರೆಗೆ , ಭಾರತವು ಜಗತ್ತಿನಾದ್ಯಂತದ ರಾಷ್ಟ್ರಗಳೊಂದಿಗೆ ಕೂಡಿ ಶ್ರಮಿಸುತ್ತಿದೆ . ಭಾರತವು ಆಫ್ಘಾನಿಸ್ತಾನದ ಸಂಸತ್ ಭವನಕ್ಕೂ ನೆರವು ನೀಡುವ ಗೌರವ ಪಡೆದಿತ್ತು , ನೈಜರ್ ನಲ್ಲಿ ಮಹಾತ್ಮಾಗಾಂಧಿ ಸಮಾವೇಶ ಕೇಂದ್ರದಲ್ಲೂ ಜೊತೆಗೂಡಿದ್ದಕ್ಕೆ ಭಾರತ ಹೆಮ್ಮೆಪಡುತ್ತದೆ . ತುರ್ತು ಮತ್ತು ಟ್ರಾಮಾ ಆಸ್ಪತ್ರೆ ನಿರ್ಮಾಣದ ಮೂಲಕ ಆರೋಗ್ಯ ಸೇವೆ ಉತ್ತಮಪಡಿಸಲು ನೇಪಾಳಕ್ಕೆ ನೆರವಾಗಿದ್ದಕ್ಕೂ ನಾವು ಸಂತೋಷ ಪಡುತ್ತೇವೆ . ಅದೇ ರೀತಿ ಶ್ರೀಲಂಕಾದ ಎಲ್ಲ 9 ಪ್ರಾಂತಗಳಲ್ಲೂ ತುರ್ತು ಆಂಬುಲೆನ್ಸ್ ಸೇವೆ ಸ್ಥಾಪನೆಗೆ ಬೆಂಬಲ ನೀಡಿರುವುದಕ್ಕೂ ಹೆಮ್ಮೆ ಪಡುತ್ತೇವೆ . ನೇಪಾಳದೊಂದಿಗೆ ನಾವು ಕೈಗೊಂಡಿರುವ ತೈಲ ಕೊಳವೆ ಮಾರ್ಗ ಯೋಜನೆ ಪೆಟ್ರೋಲಿಯಂ ಉತ್ಪನ್ನಗಳ ಲಭ್ಯತೆಯ ಖಾತ್ರಿಗೆ ನೆರವಾಗುತ್ತದೆ . ಅದೇ ರೀತಿ , ಮಾಲ್ಡೀವ್ಸ್ ನ 34 ದ್ವೀಪಗಳಲ್ಲಿ ಕುಡಿಯುವ ನೀರು ಲಭ್ಯತೆ ಮತ್ತು ಒಳಚರಂಡಿಯ ಖಾತ್ರಿಪಡಿಸುವ ನಿಟ್ಟಿನಲ್ಲಿ ಕೊಡುಗೆ ನೀಡುತ್ತಿರುವುದಕ್ಕೆ ಹರ್ಷಿಸುತ್ತೇವೆ . ಆಫ್ಘಾನಿಸ್ತಾನ ಮತ್ತು ಗಯಾನಾದಂಥ ವೈವಿಧ್ಯತೆಯ ರಾಷ್ಟ್ರಗಳಲ್ಲಿ ಕ್ರಿಕೆಟ್ ಅನ್ನು ಜನಪ್ರಿಯಗೊಳಿಸುವ ಪ್ರಯತ್ನದಲ್ಲಿ ಕ್ರೀಡಾಂಗಣ ಮತ್ತು ಇತರ ಸೌಲಭ್ಯ ನಿರ್ಮಾಣಕ್ಕೆ ನೆರವಾಗಿದ್ದೇವೆ .


    ಭಾರತದಲ್ಲಿ ತರಬೇತಿ ಪಡೆದ ಯುವ ಅಫ್ಘನ್ ಕ್ರಿಕೆಟ್ ತಂಡವು ಪರಿಗಣನಾತ್ಮಕ ಶಕ್ತಿಯಾಗಿ ಹೊರಹೊಮ್ಮುವುದನ್ನು ನೋಡಿ ನಾವು ಉತ್ಸುಕರಾಗಿದ್ದೇವೆ . ಮಾಲ್ಡೀವ್ಸ್ ಕ್ರಿಕೆಟ್ ಆಟಗಾರರ ಪ್ರತಿಭೆಯನ್ನು ಬೆಳೆಸಲು ನಾವು ಈಗ ಇದೇ ರೀತಿಯ ಬೆಂಬಲವನ್ನು ನೀಡುತ್ತಿದ್ದೇವೆ . ಶ್ರೀಲಂಕಾದ ಪ್ರಮುಖ ವಸತಿ ಯೋಜನೆಯಲ್ಲಿ ಭಾರತವು ಮುಂಚೂಣಿಯಲ್ಲಿದೆ ಎಂಬುದು ತುಂಬಾ ಹೆಮ್ಮೆಯ ವಿಷಯವೆಂದು ನಾವು ಪರಿಭಾವಿಸುತ್ತೇವೆ . ನಮ್ಮ ಅಭಿವೃದ್ಧಿ ಪಾಲುದಾರಿಕೆಗಳು ನಮ್ಮ ಪಾಲುದಾರ ರಾಷ್ಟ್ರಗಳ ಅಭಿವೃದ್ಧಿ ಆದ್ಯತೆಗಳನ್ನೂ ಪ್ರತಿಬಿಂಬಿಸುತ್ತವೆ .


    ಸ್ನೇಹಿತರೆ , ಭಾರತವು ಕೇವಲ ನಿಮ್ಮ ವರ್ತಮಾನಕ್ಕೆ ನೆರವಾಗಲು ಹೆಮ್ಮೆ ಪಡುವುದಿಲ್ಲ . ನಾವು ನಿಮ್ಮ ಯುವಜನರ ಉತ್ತಮ ಭವಿಷ್ಯದ ನಿರ್ಮಾಣಕ್ಕೆ ನೆರವಾಗುವುದನ್ನು ನಮ್ಮ ಹೆಮ್ಮೆ ಎಂದು ಪರಿಭಾವಿಸುತ್ತೇವೆ . ಹೀಗಾಗಿಯೇ ಕೌಶಲ್ಯ ನಮ್ಮ ಅಭಿವೃದ್ಧಿ ಸಹಕಾರದಲ್ಲಿ ಮಹತ್ವದ ಭಾಗವಾಗಿದೆ . ನಮ್ಮ ಪಾಲುದಾರ ರಾಷ್ಟ್ರಗಳಲ್ಲಿನ ಯುವಕರನ್ನು ಅವರು ಸ್ವಾವಲಂಬಿಗಳನ್ನಾಗಿ ಮಾಡುತ್ತಾರೆ ಮತ್ತು ಭವಿಷ್ಯವನ್ನು ಹೊಸ ಎತ್ತರಕ್ಕೆ ಕೊಂಡೊಯ್ಯಲು ಮಾರ್ಗದರ್ಶನ ಮಾಡುತ್ತಾರೆ .


    ಸ್ನೇಹಿತರೆ , ಭವಿಷ್ಯವು ಸುಸ್ಥಿರ ಅಭಿವೃದ್ಧಿ ಕುರಿತಾದ್ದಾಗಿದೆ . ಮಾನವನ ಅಗತ್ಯತೆಗಳು ಮತ್ತು ಆಕಾಂಕ್ಷೆಗಳು ನಮ್ಮ ನೈಸರ್ಗಿಕ ನೆರೆಹೊರೆಯೊಂದಿಗೆ ಸಂಘರ್ಷಕ್ಕಿಳಿಯಲು ಸಾಧ್ಯವಿಲ್ಲ . ಅದಕ್ಕಾಗಿಯೇ ನಾವು ಮಾನವ ಸಬಲೀಕರಣ ಮತ್ತು ಪರಿಸರದ ಕಾಳಜಿ ಎರಡನ್ನೂ ನಂಬಿಕೆ ಇಟ್ಟಿದ್ದೇವೆ . ಈ ತತ್ವವನ್ನು ಆಧಾರವಾಗಿಟ್ಟುಕೊಂಡು , ಭಾರತವು ಅಂತಾರಾಷ್ಟ್ರೀಯ ಸೌರ ಸಹಯೋಗದಂಥ ಸಂಸ್ಥೆಯನ್ನು ಪೋಷಿಸುವ ಪ್ರಯತ್ನ ಮಾಡಿದೆ . ಮಾನವನ ಪ್ರಗತಿಯ ಪಯಣವನ್ನು ಸೂರ್ಯ ಕಿರಣಗಳು ಮತ್ತಷ್ಟು ಉಜ್ವಲಗೊಳಿಸಲಿ . ನಾವು ವಿಪತ್ತು ತಾಳಿಕೊಳ್ಳುವಂಥ ಮೂಲಸೌಕರ್ಯ ಬಲವಾದ ಮೈತ್ರಿಗೆ ಶ್ರಮಿಸುತ್ತಿದ್ದೇವೆ . ಎರಡೂ ಉಪಕ್ರಮಗಳು ದ್ವೀಪ ರಾಷ್ಟ್ರಗಳಿಗೆ ವಿಶೇಷ ಪ್ರಸ್ತುತತೆ ಹೊಂದಿವೆ . ಜಾಗತಿಕ ಸಮುದಾಯಗಳು ಈ ಪ್ರಯತ್ನಗಳನ್ನು ಬೆಂಬಲಿಸಿದ ರೀತಿ ಹೃದಯಸ್ಪರ್ಶಿಯಾಗಿದೆ .


    ಸ್ನೇಹಿತರೆ , ನಾನು ಮಾತನಾಡಿದ ಈ ಎಲ್ಲಾ ಮೌಲ್ಯಗಳು ಮಾರಿಷಸ್ ‌ ನೊಂದಿಗಿನ ನಮ್ಮ ವಿಶೇಷ ಸಹಭಾಗಿತ್ವದಲ್ಲಿ ಒಟ್ಟಾಗಿ ಸೇರುತ್ತವೆ . ಮಾರಿಷಸ್ ನೊಂದಿಗೆ , ನಾವು ಹಿಂದೂ ಮಹಾಸಾಗರದ ನೀರನ್ನಷ್ಟೇ ಹಂಚಿಕೊಳ್ಳುವುದಿಲ್ಲ , ಜೊತೆಗೆ ರಕ್ತಸಂಬಂಧ , ಸಂಸ್ಕೃತಿ ಮತ್ತು ಭಾಷೆಯ ಸಾಮಾನ್ಯ ಪರಂಪರೆಯನ್ನೂ ಹಂಚಿಕೊಳ್ಳುತ್ತೇವೆ . ನಮ್ಮ ಸ್ನೇಹ ಹಿಂದಿನಿಂದ ಶಕ್ತಿಯನ್ನು ಪಡೆದಿದೆ ಮತ್ತು ಭವಿಷ್ಯದತ್ತಲೂ ಮುಖ ಮಾಡಿದೆ . ಮಾರಿಷಸ್ ‌ ನ ಜನರ ಸಾಧನೆಗೆ ಭಾರತ ಹೆಮ್ಮೆ ಪಡುತ್ತದೆ . ಪವಿತ್ರ ಆಪ್ರವಾಸಿ ಘಾಟ್ ‌ ನ ಕಿರಿದಾದ ಮೆಟ್ಟಿಲುಗಳಿಂದ ಹಿಡಿದು ಈ ಆಧುನಿಕ ಕಟ್ಟಡದವರೆಗೆ ಮಾರಿಷಸ್ ಕಠಿಣ ಪರಿಶ್ರಮ ಮತ್ತು ನಾವೀನ್ಯತೆಗಳ ಮೂಲಕ ತನ್ನ ಯಶಸ್ಸನ್ನು ನಿರ್ಮಿಸಿದೆ . ಮಾರಿಷಸ್ ‌ ನ ಚೈತನ್ಯವು ಸ್ಪೂರ್ತಿದಾಯಕವಾಗಿದೆ . ನಮ್ಮ ಪಾಲುದಾರಿಕೆ ಮುಂಬರುವ ವರ್ಷಗಳಲ್ಲಿ ಇನ್ನೂ ಔನ್ನತ್ಯವನ್ನು ಸಾಧಿಸಲು ಉದ್ದೇಶಿಸಿದೆ .


    विव लामिते एंत्र लांद ए मोरीस


    भारत और मॉरिशस मैत्री अमर रहे।


    ಭಾರತ ಮತ್ತು ಮಾರಿಷಸ್ ಮೈತ್ರಿ ಅಮರವಾಗಲಿ


    ಧನ್ಯವಾದಗಳು


    ***

    
    
    (Release ID: 1642753) Visitor Counter : 15
    
    
      Read this release in: Punjabi , English , Urdu , Marathi , Hindi , Bengali , Manipuri , Gujarati , Odia , Tamil , Telugu , Malayalam