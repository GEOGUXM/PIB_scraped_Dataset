      ಗ್ರಾಹಕ ವ್ಯವಹಾರ, ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವಾಲಯ

      ಜುಲೈನಿಂದ ನವೆಂಬರ್ 2020ರ ವರೆಗೆ ಐದು ತಿಂಗಳ ಕಾಲ ಆಹಾರಧಾನ್ಯ ವಿತರಣೆಗೆ ಹೆಚ್ಚುವರಿ ಹಂಚಿಕೆ ಮಾಡಲು ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ್ ಅನ್ನ ಯೋಜನೆ ವಿಸ್ತರಣೆಗೆ ಕೇಂದ್ರ ಸಂಪುಟ ಅನುಮೋದನೆ
      Posted On: 08 JUL 2020 4:24PM by PIB Bengaluru


    ಜುಲೈನಿಂದ ನವೆಂಬರ್ 2020 ರ ವರೆಗೆ ಐದು ತಿಂಗಳ ಕಾಲ ಆಹಾರಧಾನ್ಯ ವಿತರಣೆಗೆ ಹೆಚ್ಚುವರಿ ಹಂಚಿಕೆ ಮಾಡಲು


    ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ್ ಅನ್ನ ಯೋಜನೆ ವಿಸ್ತರಣೆಗೆ ಕೇಂದ್ರ ಸಂಪುಟ ಅನುಮೋದನೆ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆ , ಕೋವಿಡ್ -19 ನ ಆರ್ಥಿಕ ಪ್ರತಿಸ್ಪಂದನಾ ಭಾಗವಾಗಿ 2020 ರ ಜುಲೈನಿಂದ ನವೆಂಬರ್ ವರೆಗೆ ಐದು ತಿಂಗಳ ಕಾಲ ಹೆಚ್ಚುವರಿ ಆಹಾರಧಾನ್ಯ ವಿತರಣೆಗೆ ಹಂಚಿಕೆ ಮಾಡಲು ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ್ ಅನ್ನ ಯೋಜನೆ ವಿಸ್ತರಣೆಗೆ ಅನುಮೋದನೆ ನೀಡಿತು .


    ದೇಶದಲ್ಲಿ ಕೋವಿಡ್ -19 ನಿಂದಾಗಿ ಆರ್ಥಿಕ ಸಂಕಷ್ಟಕ್ಕೆ ಒಳಗಾದ ಬಡವರ ಕಷ್ಟಗಳನ್ನು ದೂರ ಮಾಡಲು 2020 ರಲ್ಲಿ ಮಾರ್ಚ್ ತಿಂಗಳಲ್ಲಿ , ಭಾರತ ಸರ್ಕಾರ ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ್ ಪ್ಯಾಕೇಜ್ ( ಪಿಎಂಜಿಕೆಪಿ ) ಅನ್ನು ಪ್ರಕಟಿಸಿತ್ತು . ಈ ಪ್ಯಾಕೇಜ್ “ ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ್ ಅನ್ನ ಯೋಜನೆ ( ಪಿಎಂ - ಜೆಕೆಎವೈ ) ಅಡಿಯಲ್ಲಿ ಜಾರಿಗೊಳಿಸಲಾಗುತ್ತಿದ್ದು , ರಾಷ್ಟ್ರೀಯ ಆಹಾರ ಭದ್ರತಾ ಕಾಯಿದೆ 2013 ( ಎನ್ ಎಫ್ ಎಸ್ ಎ ) ವ್ಯಾಪ್ತಿಯಲ್ಲಿ ಸುಮಾರು 81 ಕೋಟಿ ಫಲಾನುಭವಿಗಳಿಗೆ ಪ್ರತಿ ವ್ಯಕ್ತಿಗೆ ಹೆಚ್ಚುವರಿಯಾಗಿ ತಿಂಗಳಿಗೆ ತಲಾ 5 ಕೆಜಿ ( ಅಕ್ಕಿ / ಗೋಧಿ ) ಆಹಾರ ಧಾನ್ಯಗಳನ್ನು ಹೆಚ್ಚುವರಿಯಾಗಿ ವಿತರಿಸಲಾಗುತ್ತಿದೆ . ಆ ಮೂಲಕ ಬಡ ಹಾಗೂ ದುರ್ಬಲ ಕುಟುಂಬಗಳು / ಫಲಾನುಭವಿಗಳು ಯಾವುದೇ ಆರ್ಥಿಕ ಸಂಕಷ್ಟಕ್ಕೆ ಒಳಗಾಗದೆ ಆಹಾರ ಧಾನ್ಯಗಳನ್ನು ಪೂರೈಸಲಾಗುವುದು . ಈ ಕಾರ್ಯಕ್ರಮದಲ್ಲಿ ಆರಂಭಿಕವಾಗಿ , ಮೂರು ತಿಂಗಳ ಅವಧಿಗೆ ಅಂದರೆ ಏಪ್ರಿಲ್ , ಮೇ ಮತ್ತು ಜೂನ್ ತಿಂಗಳಿಗೆ ಉಚಿತ ಆಹಾರ ಧಾನ್ಯಗಳನ್ನು ವಿತರಿಸಲಾಗಿದೆ .


    ಬಡವರು ಮತ್ತು ಅಗತ್ಯವಿರುವರಿಗೆ ನಿರಂತರ ಬೆಂಬಲದ ಅಗತ್ಯತೆಯನ್ನು ಮನಗಂಡು , ಪಿಎಂ - ಜಿಕೆಎವೈ ಯೋಜನೆಯನ್ನು ಮುಂದಿನ ಐದು ತಿಂಗಳ ಕಾಲ ಅಂದರೆ 2020 ರವರೆಗೆ ಜುಲೈ - ನವೆಂಬರ್ ವರೆಗೆ ವಿಸ್ತರಣೆ ಮಾಡಲಾಗಿದೆ .


    ಇದಕ್ಕೂ ಮುನ್ನ , ಪಿಎಂಜಿಕೆಎವೈ ಅಡಿಯಲ್ಲಿ 30/03/2020 ರಂದು ಇಲಾಖೆ (2020 ರ ಏಪ್ರಿಲ್ - ಜೂನ್ ಅವಧಿಗೆ ) ಮೂರು ತಿಂಗಳಲ್ಲಿ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಿಗೆ ವಿತರಿಸಲು ಒಟ್ಟು 120 ಲಕ್ಷ ಮೆಟ್ರಿಕ್ ಟನ್ ( ಎಲ್ ಎಂಟಿ ) ಆಹಾರ ಧಾನ್ಯಗಳನ್ನು ಹಂಚಿಕೆ ಮಾಡಲಾಗಿದೆ . ಅದರಂತೆ , ಎಫ್ ಸಿಐ ಮತ್ತು ಇತರೆ ರಾಜ್ಯದ ಏಜೆನ್ಸಿಗಳು ಎಲ್ಲ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ವಿಶೇಷ ಯೋಜನೆಗಳಡಿಯಲ್ಲಿ ಬಿಡುಗಡೆ ಮಾಡಲಾಗಿದ್ದ 120 ಲಕ್ಷ ಮೆಟ್ರಿಕ್ ಟನ್ ಗಳ ಪೈಕಿ 116.5 ಎಲ್ ಎಂಟಿ ( ಶೇ .97 ರಷ್ಟು ) ಫಲಾನುಭವಿಗಳಿಗೆ ವಿತರಣೆ ಮಾಡಿವೆ .2020 ರ ಏಪ್ರಿಲ್ - ಜೂನ್ ಅವಧಿಯಲ್ಲಿ ಎಲ್ಲ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಸುಮಾರು 107 ಎಲ್ ಎಂಟಿ ( ಹಂಚಿಕೆ ಮಾಡಲಾದ ಶೇ .89 ರಷ್ಟು ಆಹಾರ ಧಾನ್ಯ ) ಯನ್ನು ವಿತರಣೆ ಮಾಡಿವೆ . ಈವರೆಗೆ ಏಪ್ರಿಲ್ ತಿಂಗಳಲ್ಲಿ 74.3 ಕೋಟಿ ಫಲಾನುಭವಿಗಳಿಗೆ ಮತ್ತು ಮೇ ತಿಂಗಳಲ್ಲಿ 74.75 ಕೋಟಿ ಫಲಾನುಭವಿಗಳಿಗೆ ಹಾಗೂ ಜೂನ್ ತಿಂಗಳಲ್ಲಿ 64.72 ಕೋಟಿ ಫಲಾನುಭವಿಗಳಿಗೆ ಹೆಚ್ಚುವರಿ ಉಚಿತ ಆಹಾರ ಧಾನ್ಯ ವಿತರಣೆಯ ಪ್ರಯೋಜನವನ್ನು ಪಡೆದಿದ್ದಾರೆ . ಇದು ಮಾಮೂಲಿಯಾಗಿ ಎನ್ಎಫ್ ಎಸ್ ಎ ಅಡಿಯಲ್ಲಿ ವಿತರಿಸಿದ ಆಹಾರ ಧಾನ್ಯಕ್ಕಿಂತ ಹೆಚ್ಚುವರಿಯಾಗಿ ನೀಡಲಾಗಿದೆ . ಆಹಾರ ಧಾನ್ಯ ವಿತರಣೆ ಮುಂದುವರಿದಿದೆ ಮತ್ತು ವಿತರಣೆ ಪೂರ್ಣಗೊಂಡ ನಂತರ ಅದರ ಅಂಕಿ ಅಂಶಗಳನ್ನು ಅಪ್ ಡೇಟ್ ಮಾಡಲಾಗುವುದು . ಕೆಲವು ರಾಜ್ಯಗಳು ತಮ್ಮ ಅನುಕೂಲಕಕ್ಕೆ ತಕ್ಕಂತೆ ಪಿಎಂ - ಜಿಕೆಎವೈ ಆಹಾರ ಧಾನ್ಯಗಳನ್ನು ಎರಡು ಅಥವಾ ಮೂರು ತಿಂಗಳದ್ದು ಸೇರಿಸಿ ಒಟ್ಟಿಗೆ ವಿತರಿಸಲಾಗಿದೆ .


    2020 ರ ಏಪ್ರಿಲ್ , ಮೇ ಮತ್ತು ಜೂನ್ ತಿಂಗಳಲ್ಲಿ ಮಾಮೂಲಿ ಎನ್ ಎಫ್ ಎಸ್ ಎ ವಿತರಣೆಯಲ್ಲಿ ಸುಮಾರು 252 ಲಕ್ಷ ಮೆಟ್ರಿಕ್ ಟನ್ ಆಹಾರ ಧಾನ್ಯಗಳನ್ನು ವಿತರಿಸಲಾಗಿದೆ ಮತ್ತು ಪಿಎಂ - ಜಿಕೆಎವೈ ಅಡಿಯಲ್ಲಿ ಆಹಾರ ಧಾನ್ಯಗಳನ್ನು ಎಫ್ ಸಿಐ ಮೂಲಕ ದೇಶಾದ್ಯಂತ ಇರುವ ಪೂರೈಕೆ ಜಾಲದಿಂದ ಪೂರೈಸಲಾಗಿದೆ . ದೂರದ ಗುಡ್ಡಗಾಡು ಮತ್ತು ಸಂಪರ್ಕ ರಹಿತ ಪ್ರದೇಶಗಳಿಗೆ ವಾಯು ಮತ್ತು ಜಲ ಮಾರ್ಗದ ಮೂಲಕ ಸಕಾಲಕ್ಕೆ ಆಹಾರ ಧಾನ್ಯಗಳನ್ನು ಫಲಾನುಭವಿಗಳಿಗೆ ಲಭ್ಯವಾಗುವಂತೆ ಮಾಡಲಾಗಿದೆ . ಸಂಪೂರ್ಣ ಲಾಕ್ ಡೌನ್ ಸಮಯದಲ್ಲಿ ಅತ್ಯಂತ ಪರಿಣಾಮಕಾರಿಯಾಗಿ ಪೂರೈಕೆ ಸರಣಿಯನ್ನು ಅತ್ಯಂತ ಪರಿಣಾಮಕಾರಿಯಾಗಿ ಕಾಯ್ದುಕೊಳ್ಳಲಾಯಿತು ಎಂಬುದನ್ನು ಇಲ್ಲಿ ಉಲ್ಲೇಖಿಸಬಹುದಾಗಿದೆ . ಎಫ್ ಸಿಐ ಮತ್ತು ಇತರೆ ಇಲಾಖೆಗಳು ಎನ್ ಎಫ್ ಎಸ್ ಎ ಮತ್ತು ಪಿಎಂ - ಜಿಕೆಎವೈ ಯೋಜನೆಯಡಿ ಫಲಾನುಭವಿಗಳಿಗೆ ಯಾವುದೇ ಅಡೆತಡೆ ಇಲ್ಲದೆ ಆಹಾರ ಧಾನ್ಯಗಳನ್ನು ವಿತರಣೆಯನ್ನು ಖಾತ್ರಿಪಡಿಸಿವೆ . ಅಲ್ಲದೆ , ಐಟಿ ಆಧಾರಿತ ಪಿಡಿಎಸ್ ವ್ಯವಸ್ಥೆ ಅಂದರೆ ಡಿಜಿಟಲ್ ಇಪಿಒಎಸ್ ಯಂತ್ರಗಳ ಜಾಲ ಬಲಿಷ್ಠವಾಗಿದೆ , ಒಟ್ಟು 5.4 ಲಕ್ಷ ನ್ಯಾಯಬೆಲೆ ಅಂಗಡಿಗಳು ( ಎಫ್ ಪಿಎಸ್ ಎಸ್ ) ಗಳಿದ್ದು , ಅವುಗಳಲ್ಲಿ ಸುಮಾರು 4.88 ಲಕ್ಷ ( ಶೇ .90.3) ಡಿಜಿಟಲ್ ಆಗಿವೆ . ಸಾರ್ವಜನಿಕ ಪಡಿತರ ವ್ಯವಸ್ಥೆ ಮೊದಲಿನಿಂದ ಕೊನೆಯವರೆಗೆ ಕಂಪ್ಯೂಟರೀಕರಣ ಮಾಡಲಾಗಿದೆ ಮತ್ತು ಪೂರೈಕೆ ಸರಣಿ ನಿರ್ವಹಣೆಯೂ ಉತ್ತಮವಾಗಿದೆ , ಇದರಿಂದಾಗಿ ಸಂಕಷ್ಟದ ಸಮಯದಲ್ಲಿ ಕೆಲವು ರಾಜ್ಯಗಳಲ್ಲಿ ಬಯೋಮೆಟ್ರಿಕ್ ಸ್ಥಗಿತಗೊಳಿಸಿ ಆಹಾರ ಧಾನ್ಯಗಳನ್ನು ವಿತರಿಸಲಾಗಿದೆ .


    ಕಳೆದ ವರ್ಷ 2019 ರ ಏಪ್ರಿಲ್ - ಮೇ - ಜೂನ್ ತಿಂಗಳಲ್ಲಿ ಇಲಾಖೆ ಎನ್ ಎಫ್ ಎಸ್ ಎ ಅಡಿಯಲ್ಲಿ ಒಟ್ಟು 130.2 ಲಕ್ಷ ಮೆಟ್ರಿಕ್ ಟನ್ ಆಹಾರ ಧಾನ್ಯಗಳನ್ನು ಹಂಚಿಕೆ ಮಾಡಿತ್ತು ,
    ಆ ಪೈಕಿ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಸುಮಾರು 123 ಲಕ್ಷ ಮೆಟ್ರಿಕ್ ಟನ್ ( ಶೇ 95 ರಷ್ಟು ) ಎತ್ತುವಳಿ ಮಾಡಿದ್ದವು . ಆದರೆ 2020 ರ ಏಪ್ರಿಲ್ – ಮೇ – ಜೂನ್ ತಿಂಗಳಲ್ಲಿ ಒಟ್ಟು 252 ಲಕ್ಷ ಮೆಟ್ರಿಕ್ ಟನ್ ಆಹಾರ ಧಾನ್ಯವನ್ನು ಫಲಾನುಭವಿಗಳಿಗೆ ಹಂಚಿಕೆ ಮಾಡಲಾಗಿತ್ತು , ( ಎನ್ ಎಫ್ ಎಸ್ ಎ ಅಡಿಯಲ್ಲಿ 132 ಮತ್ತು ಪಿಎಂಜಿಕೆಎವೈ ಅಡಿಯಲ್ಲಿ 120 ಲಕ್ಷ ಮೆಟ್ರಿಕ್ ಟನ್ ) ಆ ಪೈಕಿ 247 ಲಕ್ಷ ಮೆಟ್ರಿಕ್ ಟನ್ ಅನ್ನು ಎತ್ತುವಳಿ ಮಾಡಲಾಗಿದೆ ಮತ್ತು 226 ಲಕ್ಷ ಮೆಟ್ರಿಕ್ ಟನ್ ಈವರೆಗೆ ವಿತರಿಸಲಾಗಿದೆ . ಕಳೆದ ಮೂರು ತಿಂಗಳಲ್ಲಿ ಜನರಿಗೆ ಅಗತ್ಯಕ್ಕಿಂತ ಹೆಚ್ಚಿನ ಆಹಾರ ಧಾನ್ಯಗಳನ್ನು ವಿತರಿಸಲಾಗಿದೆ .


    ಇದೀಗ ಪಿಎಂಜಿಕೆಎವೈ ಅನ್ನು 2020 ರ ನವೆಂಬರ್ ವರೆಗೆ ವಿಸ್ತರಣೆ ಮಾಡಿರುವುದರಿಂದ ಆಹಾರ ಧಾನ್ಯಗಳನ್ನು ಮೊದಲಿನಂತೆ ಸುಸ್ಥಿರ ಹಾಗೂ ಶೀಘ್ರ ಗತಿಯಲ್ಲಿ ಪೂರೈಕೆ ಮತ್ತು ವಿತರಣೆ ಮಾಡಲಾಗುವುದು . ಇದರಿಂದ ಕೇಂದ್ರ ಸರ್ಕಾರಕ್ಕೆ ಹೆಚ್ಚುವರಿಯಾಗಿ 76,062 ಕೋಟಿ ವೆಚ್ಚ ತಗುಲಲಿದೆ .


    ***

    
    
    (Release ID: 1637307) Visitor Counter : 8
    
    
      Read this release in: English , Urdu , Hindi , Manipuri , Punjabi , Gujarati , Odia , Telugu