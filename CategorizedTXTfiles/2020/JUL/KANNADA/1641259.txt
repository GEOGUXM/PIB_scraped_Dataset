      ಪ್ರಧಾನ ಮಂತ್ರಿಯವರ ಕಛೇರಿ

      ಪ್ರಧಾನಿಯವರಿಂದ ಪಿಎಂ-ಸ್ವನಿಧಿ ಯೋಜನೆ ಅನುಷ್ಠಾನದ ಪರಿಶೀಲನೆ
      Posted On: 25 JUL 2020 6:10PM by PIB Bengaluru


    ಯೋಜನೆಯ ವಿನ್ಯಾಸವು ಬೀದಿ ಬದಿ ಮಾರಾಟಗಾರರಿಗೆ ಡಿಜಿಟಲ್ ವಹಿವಾಟುಗಳನ್ನು ಪ್ರೋತ್ಸಾಹಿಸಬೇಕು : ಪ್ರಧಾನಿ


    ಈ ಯೋಜನೆಯನ್ನು ಕೇವಲ ಸಾಲ ನೀಡುವ ದೃಷ್ಟಿಕೋನದಿಂದ ನೋಡಬಾರದು . ಇದು ಬೀದಿ ಬದಿ ಮಾರಾಟಗಾರರ ಸಮಗ್ರ ಅಭಿವೃದ್ಧಿ ಮತ್ತು ಆರ್ಥಿಕ ಉನ್ನತಿಯ ಭಾಗವಾಗಿದೆ : ಪ್ರಧಾನಿ


    ವಸತಿ ಮತ್ತು ನಗರ ವ್ಯವಹಾರಗಳ ಸಚಿವಾಲಯದ ಪಿಎಂ - ಸ್ವನಿಧಿ ಯೋಜನೆಯ ಅನುಷ್ಠಾನವನ್ನು ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು ಇಂದು ಪರಿಶೀಲಿಸಿದರು .


    ಯೋಜನೆಯಡಿ ಇದುವರೆಗೆ 2.6 ಲಕ್ಷಕ್ಕೂ ಹೆಚ್ಚು ಅರ್ಜಿಗಳನ್ನು ಸ್ವೀಕರಿಸಲಾಗಿದೆ , 64,000 ಕ್ಕೂ ಹೆಚ್ಚು ಮಂಜೂರಾತಿ ನೀಡಲಾಗಿದ್ದು 5,500 ಕ್ಕೂ ಹೆಚ್ಚು ಮಂದಿಗೆ ಸಾಲ ವಿತರಿಸಲಾಗಿದೆ ಎಂದು ಪ್ರಧಾನಿಯವರಿಗೆ ತಿಳಿಸಲಾಯಿತು . ಪಾರದರ್ಶಕತೆ , ಹೊಣೆಗಾರಿಕೆ ಮತ್ತು ವೇಗವನ್ನು ಖಚಿತಪಡಿಸಿಕೊಳ್ಳಲು ಯೋಜನೆಯ ಆಡಳಿತಕ್ಕಾಗಿ ವೆಬ್ - ಪೋರ್ಟಲ್ ಮತ್ತು ಮೊಬೈಲ್ ಅಪ್ಲಿಕೇಶನ್ ಮೂಲಕ ಮಾಹಿತಿ ತಂತ್ರಜ್ಞಾನವನ್ನು ಬಳಸುತ್ತಿರುವ ಬಗ್ಗೆ ಪ್ರಧಾನ ಮಂತ್ರಿಯವರು ತೃಪ್ತಿ ವ್ಯಕ್ತಪಡಿಸಿದರು .


    ವಸತಿ ಮತ್ತು ನಗರ ವ್ಯವಹಾರಗಳ ಸಚಿವಾಲಯವು ಯೋಜನೆಯ ಅಡಚಣೆ ರಹಿತ ಅನುಷ್ಠಾನಕ್ಕಾಗಿ ಮೊಬೈಲ್ ಅಪ್ಲಿಕೇಶನ್ ಸೇರಿದಂತೆ ಸಂಪೂರ್ಣ ಮಾಹಿತಿ ತಂತ್ರಜ್ಞಾನ ಬಳಕೆಯಲ್ಲಿ ಕಾರ್ಯನಿರ್ವಹಿಸುತ್ತಿರುವುದನ್ನು ಗಮನಿಸಿದ ಪ್ರಧಾನಿಯವರು , ಯೋಜನೆಯ ವಿನ್ಯಾಸವು ಬೀದಿ ಬದಿ ವ್ಯಾಪಾರಿಗಳಿಗೆ ಡಿಜಿಟಲ್ ವಹಿವಾಟುಗಳನ್ನು ಉತ್ತೇಜಿಸುವಂತೆ ಮಾಡಬೇಕು ಎಂದು ಹೇಳಿದರು . ಇದು ಅವರ ವ್ಯವಹಾರದ ಸಂಪೂರ್ಣ ಹರವನ್ನು - ಕಚ್ಚಾ ವಸ್ತುಗಳ ಸಂಗ್ರಹದಿಂದ ಮಾರಾಟದವರೆಗೆ - ಒಳಗೊಂಡಿರಬೇಕು . ಈ ಉದ್ದೇಶಕ್ಕಾಗಿ ಸೂಕ್ತ ಪ್ರೋತ್ಸಾಹ ಮತ್ತು ತರಬೇತಿಗಳನ್ನು ನೀಡಬೇಕು . ಡಿಜಿಟಲ್ ಪಾವತಿಗಳ ಬಳಕೆಯು ಬೀದಿ ಬದಿ ವ್ಯಾಪಾರಿಗಳಿಗೆ ಭವಿಷ್ಯದ ಹಣಕಾಸಿನ ಅಗತ್ಯಗಳಿಗೆ ಸಹಾಯ ಮಾಡುವ ಕ್ರೆಡಿಟ್ ಪ್ರೊಫೈಲ್ ನಿರ್ಮಿಸಲು ಸಹಾಯ ಮಾಡುತ್ತದೆ ಎಂದು ಅವರು ಹೇಳಿದರು .


    ಈ ಯೋಜನೆಯನ್ನು ಬೀದಿ ಬದಿ ಮಾರಾಟಗಾರರಿಗೆ ಸಾಲ ನೀಡುವ ದೃಷ್ಟಿಕೋನದಿಂದ ಮಾತ್ರ ನೋಡಬಾರದು ಎಂದು ಪ್ರಧಾನಿ ಹೇಳಿದರು . ಬೀದಿ ಬದಿ ವ್ಯಾಪಾರಿಗಳ ಸಮಗ್ರ ಅಭಿವೃದ್ಧಿ ಮತ್ತು ಆರ್ಥಿಕ ಉನ್ನತಿಯ ಭಾಗವಾಗಿ ಇದನ್ನು ನೋಡಬೇಕು . ಅವರ ಸಂಪೂರ್ಣ ಸಾಮಾಜಿಕ - ಆರ್ಥಿಕ ವಿವರಗಳನ್ನು ಪಡೆಯುವ ಮೂಲಕ ಅಗತ್ಯ ನೀತಿ ರೂಪಿಸಲು ಅನುಕೂಲವಾಗುವ ದಿಕ್ಕಿನಲ್ಲಿ ಇದೊಂದು ಹೆಜ್ಜೆಯಾಗುತ್ತದೆ . ಈ ಡೇಟಾವನ್ನು ಭಾರತ ಸರ್ಕಾರದ ವಿವಿಧ ಸಚಿವಾಲಯಗಳು ಪಿಎಂಎವೈ - ಯು ಅಡಿಯಲ್ಲಿ ವಸತಿ , ಉಜ್ಜಲಾ ಅಡಿಯಲ್ಲಿ ಅಡುಗೆ ಅನಿಲ , ಸೌಭಾಗ್ಯದ ಅಡಿಯಲ್ಲಿ ವಿದ್ಯುತ್ , ಆಯುಷ್ಮಾನ್ ಭಾರತ್ ಅಡಿಯಲ್ಲಿ ಆರೋಗ್ಯ , DAY-NULM ಅಡಿಯಲ್ಲಿ ಕೌಶಲ್ಯ , ಜನ ಧನ ಅಡಿಯಲ್ಲಿ ಬ್ಯಾಂಕ್ ಖಾತೆ ಇತ್ಯಾದಿ ಯೋಜನೆಗಳ ಅಡಿಯಲ್ಲಿ ಸೌಲಭ್ಯ ನೀಡಲು ಬಳಸಬಹುದು ಎಂದು ಪ್ರಧಾನಿ ತಿಳಿಸಿದರು .


    ಹಿನ್ನೆಲೆ


    ಯಾವುದೇ ಮೇಲಾಧಾರವಿಲ್ಲದೇ ಒಂದು ವರ್ಷದವರೆಗೆ . 10,000 ರೂ . ವರೆಗೆ ಮೂಲ ಬಂಡವಾಳ ಸಾಲವನ್ನು , ಸುಮಾರು 50 ಲಕ್ಷ ಬೀದಿ ಬದಿ ವ್ಯಾಪಾರಿಗಳಿಗೆ ಅವರು ತಮ್ಮ ವ್ಯವಹಾರಗಳನ್ನು ಪುನರಾರಂಭಿಸಲು ಅನುಕೂಲವಾಗುವಂತೆ ಪಿಎಂ ಸ್ವನಿಧಿ ಯೋಜನೆಯನ್ನು ಭಾರತ ಸರ್ಕಾರ ಪ್ರಾರಂಭಿಸಿದೆ . ಉತ್ತಮ ಮರುಪಾವತಿ ಮತ್ತು ಡಿಜಿಟಲ್ ವಹಿವಾಟುಗಳನ್ನು ಉತ್ತೇಜಿಸಲು ಬಡ್ಡಿ ಸಹಾಯಧನ ( ವಾರ್ಷಿಕ @ 7%) ಮತ್ತು ಕ್ಯಾಶ್ ಬ್ಯಾಕ್ ( ವಾರ್ಷಿಕ ರೂ .1,200 / - ವರೆಗೆ ) ಪ್ರೋತ್ಸಾಹ ಧನ ನೀಡಲಾಗುತ್ತಿದೆ . 10,000 ರೂ . ಗಳಿಗೆ ಒಟ್ಟಾರೆ ವಾರ್ಷಿಕ ಶೇ . 24 ಬಡ್ಡಿಯ ಮೇಲೆ ಬಡ್ಡಿ ಸಹಾಯಧನವು ಶೇ .30 ರಷ್ಟು ದೊರೆಯುತ್ತದೆ .


    ಆದ್ದರಿಂದ , ಸಮಯಕ್ಕೆ ಸರಿಯಾಗಿ ಮರುಪಾವತಿ ಮಾಡಿದರೆ ಮತ್ತು ಎಲ್ಲಾ ರಸೀದಿಗಳು ಮತ್ತು ಪಾವತಿಗಳಿಗೆ ಡಿಜಿಟಲ್ ವಹಿವಾಟುಗಳನ್ನು ಬಳಸಿದರೆ ಸಾಲದ ಮೊತ್ತಕ್ಕೆ ಸಹಾಯಧನವನ್ನು ಪಡೆಯುವುದರಿಂದ ಮಾರಾಟಗಾರನು ಯಾವುದೇ ಬಡ್ಡಿಯನ್ನು ಪಾವತಿಸಿದಂತಾಗುವುದಿಲ್ಲ , ಆರಂಭಿಕ ಅಥವಾ ಕಾಲೋಚಿತ ಮರುಪಾವತಿಯ ಮೇಲೆ ಈ ಯೋಜನೆಯು ಮುಂದಿನ ಸಾಲದ ಮೊತ್ತವನ್ನು ಸಹ ಹೆಚ್ಚಿಸುತ್ತದೆ . ಈ ಯೋಜನೆಯ ಅನುಷ್ಠಾನ ಸಂಸ್ಥೆಯಾದ ಭಾರತೀಯ ಸಣ್ಣ ಕೈಗಾರಿಕೆಗಳ ಅಭಿವೃದ್ಧಿ ಬ್ಯಾಂಕ್ ( ಎಸ್ ‌ ಐಡಿಬಿಐ ) ನ “ ಪಿಎಂ ಸ್ವನಿಧಿ ” ಎಂಬ ಐಟಿ ಪ್ಲಾಟ್ ‌ ಫಾರ್ಮ್ ಮೂಲಕ 2020 ರ ಜುಲೈ 02 ರಿಂದ ಸಾಲ ನೀಡುವ ಪ್ರಕ್ರಿಯೆ ಪ್ರಾರಂಭವಾಗಿದೆ .


    ***

    
    
    (Release ID: 1641259) Visitor Counter : 30
    
    
      Read this release in: English , Urdu , Hindi , Marathi , Manipuri , Bengali , Punjabi , Gujarati , Odia , Tamil , Telugu