      ಪ್ರಧಾನ ಮಂತ್ರಿಯವರ ಕಛೇರಿ

      ವಿಶ್ವ ಯುವ ಕೌಶಲ್ಯ ದಿನವನ್ನುದ್ದೇಶಿಸಿ ಭಾಷಣ ಮಾಡಲಿರುವ ಪ್ರಧಾನಮಂತ್ರಿ
      Posted On: 14 JUL 2020 9:05PM by PIB Bengaluru


    ವಿಶ್ವ ಯುವ ಕೌಶಲ್ಯ ದಿನವನ್ನುದ್ದೇಶಿಸಿ ಭಾಷಣ ಮಾಡಲಿರುವ ಪ್ರಧಾನಮಂತ್ರಿ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು , ವಿಶ್ವ ಯುವ ಕೌಶಲ್ಯ ದಿನವನ್ನು ಉದ್ದೇಶಿಸಿ ವಿಡಿಯೋ ಕಾನ್ಫರೆನ್ಸ್ ಮೂಲಕ ಭಾಷಣ ಮಾಡಲಿದ್ದಾರೆ . ಯುವ ಭಾರತ ಮಿಷನ್ ಆರಂಭಿಸಿದ ಐದನೇ ವಾರ್ಷಿಕೋತ್ಸವದ ದಿನವಾಗಿ ಇದನ್ನು ಆಚರಿಸಲಾಗುತ್ತಿದೆ . ಈ ಸಂದರ್ಭದ ಅಂಗವಾಗಿ ಕೌಶಲ್ಯ ಅಭಿವೃದ್ಧಿ ಮತ್ತು ಉದ್ಯಮಶೀಲತೆ ಸಚಿವಾಲಯ ಡಿಜಿಟಲ್ ಸಮಾವೇಶವನ್ನು ಆಯೋಜಿಸಿದೆ .


    ಹಿನ್ನಲೆ


    ಭಾರತ ಸರ್ಕಾರ ದೇಶದಲ್ಲಿನ ಯುವಜನರನ್ನು ಕೌಶಲ್ಯ ಮತ್ತು ಉದ್ಯೋಗಕ್ಕೆ ಅರ್ಹವಾದ ಕೌಶಲ್ಯ ಹೊಂದಿದವರನ್ನಾಗಿ ಸಬಲೀಕರಣ ಮಾಡಲು ಮತ್ತು ಅವರನ್ನು ಹೆಚ್ಚು ಉಪಯುಕ್ತವನ್ನಾಗಿ ಮಾಡಲು ಮತ್ತು ದುಡಿಯಲು ಸೂಕ್ತ ವಾತಾವರಣ ನಿರ್ಮಿಸುವ ಉದ್ದೇಶದಿಂದ ಸ್ಕಿಲ್ ಇಂಡಿಯಾ ( ಕೌಶಲ್ಯ ಭಾರತ ) ಕಾರ್ಯಕ್ರಮವನ್ನು ಆರಂಭಿಸಿದೆ . ಸ್ಕಿಲ್ ಇಂಡಿಯಾ ಅಡಿಯಲ್ಲಿ ರಾಷ್ಟ್ರೀಯ ಕೌಶಲ್ಯ ಅರ್ಹತಾ ನೀತಿಗೆ ಅನುಗುಣವಾಗಿ ಉದ್ಯಮ ಮತ್ತು ಸರ್ಕಾರದ ಎರಡೂ ಮಾನದಂಡಗಳನ್ನು ಅನುಸರಿಸಿ ಹಲವು ವಲಯಗಳಲ್ಲಿ ನಾನಾ ಬಗೆಯ ಕೋರ್ಸ್ ಗಳನ್ನು ಆರಂಭಿಸಲಾಗಿದೆ . ಈ ಕೋರ್ಸ್ ಗಳು ವಾಸ್ತವಿಕವಾಗಿ ಕೆಲಸವನ್ನು ಪೂರ್ಣಗೊಳಿಸಲು ವ್ಯಕ್ತಿಗೆ ಹೆಚ್ಚಿನ ಗಮನಹರಿಸಲು ನೆರವಾಗುವುದಲ್ಲದೆ , ಆತನ ತಾಂತ್ರಿಕ ಪರಿಣಿತಿಯನ್ನು ಹೆಚ್ಚಿಸಿಕೊಳ್ಳಲು ಆ ಮೂಲಕ ಆತ ತನ್ನ ಉದ್ಯೋಗಕ್ಕೆ ಅರ್ಹವಾದ ಕೌಶಲ್ಯದೊಂದಿಗೆ ಸಿದ್ಧವಾಗಲು ಸಹಾಯಕವಾಗುತ್ತದೆ ಮತ್ತು ಇದರಿಂದ ಕಂಪನಿಗಳು ಉದ್ಯೋಗಿಗಳ ವೃತ್ತಿ ತರಬೇತಿ ನೀಡಲು ಹೆಚ್ಚಿನ ಹಣ ಹೂಡಿಕೆ ಮಾಡಬೇಕಾಗಿಲ್ಲ .


    ***

    
    
    (Release ID: 1638685) Visitor Counter : 12
    
    
      Read this release in: Punjabi , English , Urdu , Marathi , Hindi , Manipuri , Assamese , Bengali , Gujarati , Odia , Tamil , Telugu , Malayalam