      ಪ್ರಧಾನ ಮಂತ್ರಿಯವರ ಕಛೇರಿ

      ಲಡಾಖ್ ನ ನಿಮುಗೆ ಪ್ರಧಾನಿ ಭೇಟಿ, ಭಾರತೀಯ ಸೇನಾ ಪಡೆಗಳೊಂದಿಗೆ ಸಂವಾದ
      Posted On: 03 JUL 2020 2:59PM by PIB Bengaluru


    ಲಡಾಖ್ ನ ನಿಮುಗೆ ಪ್ರಧಾನಿ ಭೇಟಿ , ಭಾರತೀಯ ಸೇನಾ ಪಡೆಗಳೊಂದಿಗೆ ಸಂವಾದ


    ನಮ್ಮ ಪಡೆಗಳ ಕಿಚ್ಚು ಮತ್ತು ಕೆಚ್ಚನ್ನು ಶತ್ರುಗಳು ಕಂಡಿದ್ದಾರೆ : ಪ್ರಧಾನಿ


    ಇತ್ತೀಚಿನ ವಾರಗಳಲ್ಲಿ ನಮ್ಮ ಸಶಸ್ತ್ರ ಪಡೆಗಳು ತೋರಿದ ಅಸಾಧಾರಣ ಶೌರ್ಯ ,


    ಸಾಹಸದಿಂದ ವಿಶ್ವಕ್ಕೆ ಭಾರತದ ಶಕ್ತಿಯ ದರ್ಶನವಾಗಿದೆ : ಪ್ರಧಾನಿ


    ಭಾರತದ ಶಾಂತಿಯ ಬದ್ಧತೆ , ಭಾರತದ ದೌರ್ಬಲ್ಯವೆಂದು ಪರಿಗಣಿಸಬಾರದು : ಪ್ರಧಾನಿ


    ವಿಸ್ತರಣಾವಾದ ಅಂತ್ಯ , ಇದು ವಿಕಾಸದ ಯುಗ : ಪ್ರಧಾನಿ


    ಗಡಿ ಮೂಲಸೌಕರ್ಯದ ವೆಚ್ಚ ಮೂರು ಪಟ್ಟು ಹೆಚ್ಚಳ : ಪ್ರಧಾನಿ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಇಂದು ಬೆಳಗ್ಗೆ ಲಡಾಖ್ ನ ನಿಮುಗೆ ತೆರಳಿ , ಭಾರತೀಯ ಪಡೆಗಳೊಂದಿಗೆ ಸಂವಾದ ನಡೆಸಿದರು . ಜಂಸ್ಕಾರ್ ಶ್ರೇಣಿಯಿಂದ ಸುತ್ತುವರಿದ ಮತ್ತು ಸಿಂಧು ನದಿ ತಟದಲ್ಲಿ ಈ ನಿಮು ಇದೆ . ಪ್ರಧಾನಮಂತ್ರಿಯವರು ಭಾರತೀಯ ಸೇನಾಪಡೆಯ ಉನ್ನತ ನಾಯಕರುಗಳನ್ನು ಭೇಟಿ ಮಾಡಿದರು ಮತ್ತು ಸೇನೆ , ವಾಯುಪಡೆ ಮತ್ತು ಐಟಿಬಿಪಿಯ ಯೋಧರೊಂದಿಗೆ ಸಂವಾದ ನಡೆಸಿದರು .


    ಶೌರ್ಯಶಾಲಿ ಯೋಧರಿಗೆ ನಮನ


    ಪ್ರಧಾನಮಂತ್ರಿಯವರು ಸಶಸ್ತ್ರ ಪಡೆಗಳ ಶೌರ್ಯಶಾಲಿ ಯೋಧರಿಗೆ ನಮನ ಸಲ್ಲಿಸಿ , ಅವರ ಶೌರ್ಯ ಮತ್ತು ಭಾರತ ಮಾತೆಗೆ ಅವರ ಸಮರ್ಪಣಾಭಾವ ಅನುಪಮವಾದ್ದು ಎಂದರು . ನಮ್ಮ ಸಶಸ್ತ್ರ ಪಡೆಗಳು ಸ್ಥಿರವಾಗಿ ನಿಂತಿದ್ದಾರೆ , ದೇಶವನ್ನು ರಕ್ಷಿಸುತ್ತಿದ್ದಾರೆ ಎಂದು ಭಾರತೀಯರು ನೆಮ್ಮದಿಯ ಜೀವನ ನಡೆಸುತ್ತಿದ್ದಾರೆ ಎಂದರು .


    ಇತ್ತೀಚಿನ ವಾರದಲ್ಲಿ ನಮ್ಮ ಸಶಸ್ತ್ರ ಪಡೆಗಳು ತೋರಿದ ಶೌರ್ಯ ಸಾಹಸ , ಇಡೀ ವಿಶ್ವಕ್ಕೆ ಭಾರತದ ಬಲದ ಪರಿಚಯ ಮಾಡಿಸಿದೆ ಎಂದು ಪ್ರಧಾನಮಂತ್ರಿಯವರು ಹೇಳಿದರು .


    ಗ್ಯಾಲ್ವಾನ್ ಕಣಿವೆಯ ಯೋಧರ ಬಲಿದಾನದ ಸ್ಮರಣೆ


    ಪ್ರಧಾನಮಂತ್ರಿಯವರು ಗ್ಯಾಲ್ವಾನ್ ಕಣಿವೆಯಲ್ಲಿ ಹುತಾತ್ಮರಾದ ಭಾರತ ಮಾತೆಯ ವೀರ ಪುತ್ರರನ್ನು ಸ್ಮರಿಸಿದರು , ಹುತಾತ್ಮರಾದವರು ಭಾರತದ ಎಲ್ಲ ಭಾಗಕ್ಕೂ ಸೇರಿದವರಾಗಿದ್ದು , ನಮ್ಮ ನೆಲದ ಶೌರ್ಯವನ್ನು ಎತ್ತಿ ಹಿಡಿದಿದ್ದಾರೆ ಎಂದರು .


    ಅದು ಲೇಹ್ – ಲಡಾಖ್ ಇರಲಿ , ಕಾರ್ಗಿಲ್ ಅಥವಾ ಸಿಯಾಚಿನ್ ನೀರ್ಗಲ್ಲೇ ಇರಲಿ , ಎತ್ತರದ ಪರ್ವತವೇ ಇರಲಿ ಅಥವಾ ಹಿಮದಿಂದ ಕೂಡಿ ನದಿಯಲ್ಲಿ ಹರಿಯುವ ತಣ್ಣನೆಯ ನೀರೇ ಆಗಿರಲಿ ಇವೆಲ್ಲವೂ ಭಾರತೀಯ ಸಶಸ್ತ್ರ ಪಡೆಗಳ ಶೌರ್ಯಕ್ಕೆ ಸಾಕ್ಷಿಯಾಗಿವೆ ಎಂದರು . ಭಾರತದ ಶತ್ರುಗಳು ನಮ್ಮ ಪಡೆಗಳ ಕಿಚ್ಚು ಮತ್ತು ಕೆಚ್ಚನ್ನು ಕಂಡಿದ್ದಾರೆ ಎಂದು ಪ್ರಧಾನಮಂತ್ರಿ ತಿಳಿಸಿದರು .


    ಪ್ರಧಾನಮಂತ್ರಿಯವರು ಇಬ್ಬರು ಮಾತೆಯರಿಗೆ ನಮನ ಸಲ್ಲಿಸಿದರು : ಮೊದಲನಿಗೆ ಭಾರತ ಮಾತೆಗೆ ಎರಡನೆಯದಾಗಿ ಶೌರ್ಯಶಾಲಿ ಯೋಧರಿಗೆ ಮತ್ತು ಭಾರತದ ಭದ್ರತಾ ಪಡೆಗಳ ಸಿಬ್ಬಂದಿಗೆ ಜನ್ಮ ನೀಡಿದ ವೀರ ಮಾತೆಯರಿಗೆ ನಮಿಸಿದರು .


    ಶಾಂತಿಯ ನಮ್ಮ ಬದ್ಧತೆ ನಮ್ಮ ದೌರ್ಬಲ್ಯವಲ್ಲ


    ಪ್ರಧಾನಮಂತ್ರಿ ಅವರು ಶಾಂತಿ , ಸ್ನೇಹ ಮತ್ತು ಶೌರ್ಯದ ಸ್ವರೂಪದ ಬಗ್ಗೆ ಸುದೀರ್ಘವಾಗಿ ಮಾತನಾಡಿ , ಇದು ಅನಾದಿಕಾಲದಿಂದಲೂ ಭಾರತದ ಸಂಸ್ಕೃತಿಯ ಭಾಗವಾಗಿದೆ ಎಂದರು . ಭಾರತ ಸದಾ ಶಾಂತಿ ಮತ್ತು ಪ್ರಗತಿಯ ವಾತಾವರಣ ಕದಡಲು ಪ್ರಯತ್ನಿಸಿದ ಎಲ್ಲರಿಗೂ ತಕ್ಕ ಉತ್ತರ ನೀಡಿದೆ ಎಂದು ತಿಳಿಸಿದರು .


    ಭಾರತ ಶಾಂತಿ ಮತ್ತು ಸ್ನೇಹಕ್ಕೆ ಬದ್ಧವಾಗಿದೆ ಆದರೆ , ಇದನ್ನು ನಮ್ಮ ದೌರ್ಬಲ್ಯ ಎಂದು ಪರಿಗಣಿಸುವುದು ಸರಿಯಲ್ಲ ಎಂದರು . ಇಂದು ಭಾರತ ಅದು ನೌಕಾ ಶಕ್ತಿ , ವಾಯು ಶಕ್ತಿ , ಬಾಹ್ಯಾಕಾಶ ಶಕ್ತಿ ಮತ್ತು ನಮ್ಮ ಸೈನ್ಯದಲ್ಲಿ ಬಲಿಷ್ಠವಾಗಿದೆ . ಶಸ್ತ್ರಾಸ್ತ್ರಗಳ ಆಧುನೀಕರಣ ಮತ್ತು ಮೂಲಸೌಕರ್ಯಗಳ ಉನ್ನತೀಕರಣವು ನಮ್ಮ ರಕ್ಷಣಾ ಸಾಮರ್ಥ್ಯಗಳನ್ನು ಬಹುಪಟ್ಟು ಹೆಚ್ಚಿಸಿದೆ ಎಂದರು .


    ಎರಡು ವಿಶ್ವಯುದ್ಧವೂ ಸೇರಿದಂತೆ ಜಾಗತಿಕ ಸೇನಾ ಶಕ್ತಿಯ ಕಾರ್ಯಾಚರಣೆಯಲ್ಲಿ ಭಾರತೀಯ ಯೋಧರು ಶೌರ್ಯ ಸಾಹಸಕ್ಕೆ ಸುದೀರ್ಘ ಇತಿಹಾಸ ಹೊಂದಿದ್ದಾರೆ ಎಂದು ಸ್ಮರಿಸಿದರು .


    ಅಭಿವೃದ್ಧಿಯ ಯುಗ


    ಪ್ರಧಾನಮಂತ್ರಿ ಈಗ ವಿಸ್ತರಣಾ ಯುಗ ಮುಗಿದಿದೆ . ಇದು ವಿಕಾಸವಾದದ ಯುಗ ಎಂದು ಹೇಳಿದರು . ವಿಸ್ತರಣಾವಾದ ದೊಡ್ಡ ಹಾನಿ ಮಾಡಿದೆ ಎಂಬುದನ್ನು ಸ್ಮರಿಸಿದರು . ಕಳೆದ ಕೆಲವು ವರ್ಷಗಳಲ್ಲಿ ಭಾರತೀಯ ಪಡೆಗಳ ಕ್ಷೇಮಕ್ಕಾಗಿ ಮತ್ತು ಭಾರತದ ಭದ್ರತೆಯ ಸನ್ನದ್ಧತೆಯನ್ನು ಹೆಚ್ಚಿಸಲು ಹಲವು ಕ್ರಮಗಳನ್ನು ಕೈಗೊಳ್ಳಲಾಗಿದೆ ಎಂದು ಅವರು ಹೇಳಿದರು . ಇಜಕಸ್ಸಿ ಆಧುನಿಕ ಶಸ್ತ್ರಾಸ್ತ್ರಗಳ ಲಭ್ಯತೆ , ಗಡಿ ಮೂಲಸೌಕರ್ಯ ವರ್ಧನೆ , ಗಡಿ ಪ್ರದೇಶಗಳ ಅಭಿವೃದ್ಧಿ ಮತ್ತು ರಸ್ತೆ ಸಂಪರ್ಕ ಜಾಲ ವಿಸ್ತರಣೆ ಸೇರಿದೆ ಎಂದರು . ಗಡಿ ಮೂಲಸೌಕರ್ಯ ವೆಚ್ಚವನ್ನು ಮೂರು ಪಟ್ಟು ಹೆಚ್ಚಿಸಲಾಗಿದೆ ಎಂದೂ ತಿಳಿಸಿದರು .


    ರಾಷ್ಟ್ರೀಯ ಭದ್ರತಾ ಉಪಕರಣವನ್ನು ಬಲಪಡಿಸುವ ಮತ್ತು ನಮ್ಮ ಸಶಸ್ತ್ರ ಪಡೆಗಳ ಯೋಗಕ್ಷೇಮವನ್ನು ಖಾತ್ರಿಪಡಿಸುವ ಪ್ರಯತ್ನಗಳನ್ನೂ ಪ್ರಧಾನಿ ಪ್ರಸ್ತಾಪಿಸಿದರು . ಸಿಡಿಎಸ್ ರಚನೆ , ಭವ್ಯವಾದ ರಾಷ್ಟ್ರೀಯ ಯುದ್ಧ ಸ್ಮಾರಕ ನಿರ್ಮಾಣ , ದಶಕಗಳ ನಂತರ ಒಂದು ಶ್ರೇಣಿ ಒಂದು ಪಿಂಚಣಿಯ ಬೇಡಿಕೆ ಈಡೇರಿಕೆ ಮತ್ತು ಸಶಸ್ತ್ರ ಪಡೆಗಳ ಕುಟುಂಬಗಳ ಯೋಗಕ್ಷೇಮವನ್ನು ಖಚಿತಪಡಿಸಿಕೊಳ್ಳಲು ಕೈಗೊಂಡ ಕ್ರಮಗಳು ಸರ್ಕಾರದ ಇತ್ತೀಚಿನ ಉಪಕ್ರಮಗಳನ್ನು ಅವರು ಒತ್ತಿ ಹೇಳಿದರು .


    ಲಡಾಖ್ ಸಂಸ್ಕೃತಿಗೆ ಗೌರವಾರ್ಪಣೆ


    ತಮ್ಮ ಸಂವಾದದ ವೇಳೆ ಪ್ರಧಾನಮಂತ್ರಿಯವರು ಲಡಾಖ್ ಸಂಸ್ಕೃತಿಯ ಹಿರಿಮೆಯನ್ನು ಮತ್ತು ಕೌಶುಕ್ ಬಕುಲ , ರಿಂಪೋಚೆ ಅವರ ಶ್ರೇಷ್ಠ ಬೋಧನೆ ಸ್ಮರಿಸಿದರು , ಲಡಾಖ್ ತ್ಯಾಗದ ಭೂಮಿ ಎಂದು ಬಣ್ಣಿಸಿದ ಅವರು , ಈ ಭೂಮಿ ಹಲವು ದೇಶಭಕ್ತರಿಗೆ ಜನ್ಮ ನೀಡಿದೆ ಎಂದರು .


    ಪ್ರಧಾನಮಂತ್ರಿಯವರು ಭಾರತದ ಜನರು ಗೌತಮ ಬುದ್ಧರ ಬೋಧನೆಯಿಂದ ಪ್ರೇರಿತರಾಗಿದ್ದಾರೆ , ಅವರಿಗೆ ಧೈರ್ಯ ಎಂಬುದು ಸಂಕಲ್ಪಕ್ಕೆ ಮತ್ತು ಸಹಾನುಭೂತಿಗೆ ಸಂಬಂಧಿಸಿದ್ದಾಗಿದೆ ಎಂದರು ..


    ***

    
    
    (Release ID: 1636182) Visitor Counter : 42
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Gujarati , Odia , Telugu , Malayalam