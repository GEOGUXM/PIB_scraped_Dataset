      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      ಕೇಂದ್ರ ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವರಿಂದ ಪ್ರಾಗ್ಯತಾ ಮಾರ್ಗಸೂಚಿ ಬಿಡುಗಡೆ
      Posted On: 14 JUL 2020 4:50PM by PIB Bengaluru


    ಕೇಂದ್ರ ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವರಿಂದ ವರ್ಚುಯಲ್ ರೂಪದಲ್ಲಿ ಡಿಜಿಟಲ್ ಶಿಕ್ಷಣಕ್ಕೆ ಸಂಬಂಧಿಸಿದ ಪ್ರಾಗ್ಯತಾ ಮಾರ್ಗಸೂಚಿ ಬಿಡುಗಡೆ


    ಡಿಜಿಟಲ್ / ಆನ್ ಲೈನ್ ಶಿಕ್ಷಣದ ಮಾರ್ಗಸೂಚಿ ಉನ್ನತ ಗುಣಮಟ್ಟದೊಂದಿಗೆ ಆನ್ ಲೈನ್ ಶಿಕ್ಷಣ ಮುಂದುವರಿಸಲು ನೀಲನಕ್ಷೆ : ಶ್ರೀ ರಮೇಶ್ ಪೋಖ್ರಿಯಾಲ್ ನಿಶಾಂಕ್


    ಒಂದನೇ ತರಗತಿಯಿಂದ 12 ನೇ ತರಗತಿವರೆಗೆ ವಿದ್ಯಾರ್ಥಿಗಳಿಗೆ ಪ್ರತಿ ದಿನ ತೆಗೆದುಕೊಳ್ಳಬಹುದಾದ ಆನ್ ಲೈನ್ ತರಗತಿ ಮತ್ತು ಅವಧಿಗೆ ಮಾರ್ಗಸೂಚಿಯಲ್ಲಿ ಶಿಫಾರಸ್ಸು


    ಕೇಂದ್ರ ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವ ಶ್ರೀ ರಮೇಶ್ ಪೋಖ್ರಿಯಾಲ್ ನಿಶಾಂಕ್ ಅವರು , ನವದೆಹಲಿಯಲ್ಲಿಂದು ಡಿಜಿಟಲ್ ಶಿಕ್ಷಣದ ಮೂಲಕ ಆನ್ ಲೈನ್ ಮಾಧ್ಯಮದ ಬೋಧನೆ ಕುರಿತಂತೆ ಪ್ರಾಗ್ಯತಾ ಮಾರ್ಗಸೂಚಿಗಳನ್ನು ಬಿಡುಗಡೆ ಮಾಡಿದರು . ಮಾನವ ಸಂಪನ್ಮೂಲ ಅಭಿವೃದ್ಧಿ ಖಾತೆ ರಾಜ್ಯ ಸಚಿವ ಶ್ರೀ ಸಂಜಯ್ ದೋತ್ರೆ ಅವರೂ ಕೂಡ ಆನ್ ಲೈನ್ ಮೂಲಕ ಉಪಸ್ಥಿತರಿದ್ದರು .


    ಈ ಸಂದರ್ಭದಲ್ಲಿ ಮಾತನಾಡಿದ ಶ್ರೀ ರಮೇಶ್ ಪೋಖ್ರಿಯಾಲ್ ನಿಶಾಂಕ್ ಅವರು , ಕೋವಿಡ್ -19 ಸಾಂಕ್ರಾಮಿಕದಿಂದಾಗಿ ಶಾಲೆಗಳು ಮುಚ್ಚಲ್ಪಟ್ಟಿವೆ ಮತ್ತು ದೇಶಾದ್ಯಂತ ಶಾಲೆಗಳಲ್ಲಿ ಓದುತ್ತಿರುವ 240 ಮಿಲಿಯನ್ ಮಕ್ಕಳ ಮೇಲೆ ಪರಿಣಾಮ ಬೀರಿದೆ ಎಂದರು . ಶಾಲಾ ಕಾಲೇಜುಗಳನ್ನು ದೀರ್ಘಕಾಲ ಮುಚ್ಚುವುದರಿಂದ ಕಲಿಕೆಯ ಮೇಲೆ ಪರಿಣಾಮವಾಗಲಿದೆ ಎಂದರು . ಸಾಂಕ್ರಾಮಿಕದಿಂದ ಆಗುವ ಪರಿಣಾಮವನ್ನು ತಗ್ಗಿಸಬೇಕಾಗಿದೆ ಎಂದ ಪೋಖ್ರಿಯಾಲ್ , ಶಾಲೆಗಳು ತಮ್ಮ ಕಲಿಕೆ ಮತ್ತು ಬೋಧನಾ ವಿಧಾನಕ್ಕೆ ಹೊಸ ರೂಪ ನೀಡುವುದು ಮತ್ತು ಮರುವಿನ್ಯಾಸ ಗೊಳಿಸಿಕೊಳ್ಳುವುದಷ್ಟೇ ಅಲ್ಲದೆ ಮನೆಯಲ್ಲಿ ಕಲಿಕೆ ಮತ್ತು ಶಾಲೆಯಲ್ಲಿ ಕಲಿಕೆ ಎರಡನ್ನೂ ಒಟ್ಟಾಗಿ ಸೇರಿಸಿಕೊಂಡು ಗುಣಮಟ್ಟದ ಶಿಕ್ಷಣ ನೀಡಲು ಸೂಕ್ತ ವಿಧಾನವನ್ನು ಪರಿಚಯಿಸುವ ಅಗತ್ಯವಿದೆ ಎಂದರು .


    ಡಿಜಿಟಲ್ ಶಿಕ್ಷಣ #DigitalEducation ಕ್ಕೆ ಸಂಬಂಧಿಸಿದಂತೆ ಶಾಲಾ ಮುಖ್ಯಸ್ಥರು , ಶಿಕ್ಷಕರು , ಪೋಷಕರು ಮತ್ತು ವಿದ್ಯಾರ್ಥಿಗಳಿಗೆ ‘ ಪ್ರಾಗ್ಯತಾ ’ ಮಾರ್ಗಸೂಚಿಗಳನ್ನು ಪರಿಚಯಿಸಲಾಗುತ್ತಿದೆ . ಅದರಲ್ಲಿ ಮಕ್ಕಳು ಪರದೆಯ ಮೇಲೆ ಎಷ್ಟು ಹೊತ್ತು ಕಳೆಯಬಹುದು ಎಂದು ಶಿಫಾರಸ್ಸು ಮಾಡಲಾಗಿದೆ ಮತ್ತು ಡಿಜಿಟಲ್ ಕಲಿಕೆ #DigitalLearning ವೇಳೆ ಆಗುವ ಮಾನಸಿಕ / ದೈಹಿಕ ಒತ್ತಡವನ್ನು ನಿವಾರಿಸುವ ಉಪಾಯಗಳನ್ನು ನೀಡಲಾಗಿದೆ . ಹೆಚ್ಚಿನ ವಿವರಗಳಿಗೆ #PRAGYATA pic.twitter.com/o1BkkhID7j

      * ಡಾ || ರಮೇಶ್ ಪೋಖ್ರಿಯಾಲ್ ನಿಶಾಂಕ್ (@DrRPNishank) ಜುಲೈ 14, 2020

    ಪ್ರಸಕ್ತ ಲಾಕ್ ಡೌನ್ ಹಿನ್ನೆಲೆಯಲ್ಲಿ ಮನೆಗಳಲ್ಲೇ ಉಳಿದಿರುವ ವಿದ್ಯಾರ್ಥಿಗಳಿಗೆ ಡಿಜಿಟಲ್ / ಆನ್ ಲೈನ್ ಮತ್ತು ಅವೆರಡೂ ಸೇರಿಸಿದ ಶಿಕ್ಷಣವನ್ನು ನೀಡಲು ಆದ್ಯತೆ ಕೊಟ್ಟು ಸಂಭಾವ್ಯ ಕಲಿಕಾರ್ಥಿಗಳಿಗಾಗಿ ಪ್ರಾಗ್ಯತಾ ಮಾರ್ಗಸೂಚಿಗಳನ್ನು ಆನ್ ಲೈನ್ ಮಾರ್ಗಸೂಚಿಗಳನ್ನು ಅಭಿವೃದ್ಧಿಗೊಳಿಸಲಾಗಿದೆ ಎಂದು ಸಚಿವರು ಹೇಳಿದರು . ಈ ಡಿಜಿಟಲ್ / ಆನ್ ಲೈನ್ ಶಿಕ್ಷಣ ಮಾರ್ಗಸೂಚಿಗಳು ಆನ್ ಲೈನ್ ಶಿಕ್ಷಣದಲ್ಲಿ ಗುಣಮಟ್ಟದ ಶಿಕ್ಷಣ ನೀಡುವುದನ್ನು ಮುಂದುವರಿಸಲು ನೀಲನಕ್ಷೆ ಒದಗಿಸಲಿದೆ ಎಂದು ಅವರು ಹೇಳಿದರು . ಈ ಮಾರ್ಗಸೂಚಿಗಳು ಶಾಲಾ ಮುಖ್ಯಸ್ಥರು , ಶಿಕ್ಷಕರು , ಪೋಷಕರು , ಶಿಕ್ಷಕರ ಮಾರ್ಗದರ್ಶಕರು ಮತ್ತು ವಿದ್ಯಾರ್ಥಿಗಳು ಸೇರಿದಂತೆ ವಿಭಿನ್ನ ಭಾಗೀದಾರರಿಗೆ ಅತ್ಯಂತ ಉಪಯುಕ್ತ ಮತ್ತು ಪ್ರಸ್ತುತವಾಗಲಿವೆ ಎಂದು ಸಚಿವರು ಹೇಳಿದರು . ಈ ಮಾರ್ಗಸೂಚಿಗಳಲ್ಲಿ ಎನ್ ಸಿ ಇ ಆರ್ ಟಿ ಶೈಕ್ಷಣಿಕ ವೇಳಾಪಟ್ಟಿಯ ಪರ್ಯಾಯ ಬಳಕೆಗೆ ಒತ್ತು ನೀಡಲಾಗಿದೆ . ಕಲಿಕಾರ್ಥಿಗಳು ಡಿಜಿಟಲ್ ಉಪಕರಣಗಳನ್ನು ಬಳಸಲು ಮತ್ತು ಸೀಮಿತ ರೀತಿಯಲ್ಲಿ ಅವುಗಳನ್ನು ಉಪಯೋಗಿಸಲು ನೆರವಾಗಲಿವೆ ಎಂದರು .


    ಪ್ರಾಗ್ಯತಾ ಮಾರ್ಗಸೂಚಿಯಲ್ಲಿ ಆನ್ ಲೈನ್ / ಡಿಜಿಟಲ್ ಕಲಿಕೆಗೆ ಸಂಬಂಧಿಸಿದಂತೆ ಎಂಟು ಹಂತಗಳು ಒಳಗೊಂಡಿವೆ . ಅವುಗಳೆಂದರೆ ಯೋಜನೆ – ಪರಾಮರ್ಶೆ – ವ್ಯವಸ್ಥೆ – ಮಾರ್ಗದರ್ಶನ – ಬೋಧನೆ – ಅಸೈನ್ - ನಿಗಾವಹಿಸುವುದು – ಮೆಚ್ಚುಗೆ ಸೂಚಿಸುವುದು . ಈ ಕ್ರಮಗಳು ಹಂತ ಹಂತವಾಗಿ ಉದಾಹರಣೆಗಳ ಮೂಲಕ ಡಿಜಿಟಲ್ ಶಿಕ್ಷಣದ ಯೋಜನೆ ಮತ್ತು ಅನುಷ್ಠಾನಕ್ಕೆ ಮಾರ್ಗದರ್ಶಿಯಾಗಲಿವೆ .


    ಈ ಸಂದರ್ಭದಲ್ಲಿ ಮಾತನಾಡಿದ ಶ್ರೀ ಧೋತ್ರೆ ಅವರು , ಎಚ್ ಆರ್ ಡಿ ಸಚಿವಾಲಯ ಪ್ರಾಗ್ಯತಾ ಮಾರ್ಗಸೂಚಿಗಳನ್ನು ವಿದ್ಯಾರ್ಥಿಗಳ ಶೈಕ್ಷಣಿಕ ಕಲ್ಯಾಣ ಮತ್ತು ಸುರಕ್ಷತೆಯನ್ನು ಗಮನದಲ್ಲಿಟ್ಟುಕೊಂಡು ಸಿದ್ಧಪಡಿಸಿದೆ . ಆನ್ ಲೈನ್ ಶಿಕ್ಷಣ ಈ ಸಾಂಕ್ರಾಮಿಕದ ವೇಳೆ ಅಂತರವನ್ನು ತುಂಬುವಲ್ಲಿ ಸಹಾಯಕವಾಗಿದೆ . ವಿದ್ಯಾರ್ಥಿಗಳಿಗೆ ಡಿಜಿಟಲ್ ತಂತ್ರಜ್ಞಾನ ಬಳಸಿ , ಶಿಕ್ಷಣ ನೀಡುವಾಗ ಭಾರೀ ಮುನ್ನೆಚ್ಚರಿಕೆಯನ್ನು ಕೈಗೊಳ್ಳಲಾಗುತ್ತಿದೆ ಎಂದರು . ಈ ಮಾರ್ಗಸೂಚಿಗಳು ವಿದ್ಯಾರ್ಥಿಗಳು , ಶಿಕ್ಷಕರು , ಪೋಷಕರು , ಮುಖ್ಯಸ್ಥರು ಸೇರಿದಂತೆ ಸಂಬಂಧಿಸಿದ ಎಲ್ಲರಿಗೂ ಸುರಕ್ಷಿತ ಪದ್ಧತಿಗಳಲ್ಲಿ ಆನ್ ಲೈನ್ ಶಿಕ್ಷಣ ಪಡೆಯಲು ನೆರವಾಗುತ್ತದೆ ಎಂದರು . ಸುರಕ್ಷಿತ ಮತ್ತು ಅತ್ಯಂತ ಜಾಗರೂಕತೆಯಿಂದ ಡಿಜಿಟಲ್ ಕಲಿಕೆಯ ವಾತಾವರಣ ಒದಗಿಸುವ ಪ್ರಾಗ್ಯತಾ ಮಾರ್ಗಸೂಚಿ ಹೊರತಂದಿರುವುದಕ್ಕೆ ಸಚಿವಾಲಯದ ಪ್ರಯತ್ನಗಳ ಬಗ್ಗೆ ಶ್ರೀ ಧೋತ್ರೆ ಅವರು ಮೆಚ್ಚುಗೆ ವ್ಯಕ್ತಪಡಿಸಿದರು .


    ಈ ಮಾರ್ಗಸೂಚಿಗಳಲ್ಲಿ ಶಾಲಾ ಆಡಳಿತಾಗಾರರು , ಶಾಲಾ ಮುಖ್ಯಸ್ಥರು , ಶಿಕ್ಷಕರು , ಪೋಷಕರು ಹಾಗೂ ವಿದ್ಯಾರ್ಥಿಗಳಿಗೆ ಸಲಹೆ ರೂಪದಲ್ಲಿ ನೀಡಲಾಗಿದ್ದು , ಅವುಗಳು ಈ ಕೆಳಗಿನ ವಲಯದಲ್ಲಿ ಸೇರಿವೆ :

      * ಮೌಲ್ಯಾಂಕನ ಅಗತ್ಯತೆ
      * ಆನ್ ಲೈನ್ ಮತ್ತು ಡಿಜಿಟಲ್ ಶಿಕ್ಷಣದ ಯೋಜನೆ ರೂಪಿಸುವಾಗ ಅವಧಿ , ಪರದೆ ನೋಡುವ ಸಮಯ ( ಸ್ಕೀನ್ ನೋಡುವುದು ), ಒಳಗೊಳ್ಳುವಿಕೆ , ಸಮತೋಲಿತ ಆನ್ ಲೈನ್ ಮತ್ತು ಆಫ್ ಲೈನ್ ಚಟುವಟಿಕೆಗಳು ಇತ್ಯಾದಿಗಳ ಬಗ್ಗೆ ಗಮನಹರಿಸಲಾಗಿದೆ .
      * ಸಂಪನ್ಮೂಲ ವ್ಯಕ್ತಿ , ಹಂತವಾರು ಫಲಿತಾಂಶ ಸೇರಿದಂತೆ ಯಾವ ಮಾದರಿಯಲ್ಲಿ ಮಧ್ಯ ಪ್ರವೇಶ ಮಾಡಬಹುದೆಂಬುದು .
      * ಡಿಜಿಟಲ್ ಶಿಕ್ಷಣದ ವೇಳೆ ದೈಹಿಕ , ಮಾನಸಿಕ ಆರೋಗ್ಯ ಮತ್ತು ಸೌಖ್ಯ .
      * ಸೈಬರ್ ಭದ್ರತೆ ಕಾಯ್ದುಕೊಳ್ಳುವ ಕ್ರಮಗಳು ಹಾಗೂ ಸೈಬರ್ ಸುರಕ್ಷತೆ ಮತ್ತು ನೈತಿಕ ಪದ್ಧತಿಗಳ ಮುಂಜಾಗ್ರತಾ ಕ್ರಮಗಳು .
      * ಹಲವು ಉಪಕ್ರಮಗಳ ನಡುವೆ ಸಹಭಾಗಿತ್ವ ಮತ್ತು ಸಮನ್ವಯ .

    ಶಿಫಾರಸ್ಸು ಮಾಡಲಾದ ಪರದೆ ( screen) ನೋಡುವ ಸಮಯ

                                                                                                                                                                                                             
ತರಗತಿ               ಶಿಫಾರಸ್ಸು                                                                                                                                                                                
                                                                                                                                                                                                             
                                                                                                                                                                                                             
                                                                                                                                                                                                             
ಪೂರ್ವ ಪ್ರಾಥಮಿಕ      ನಿಗದಿತ ದಿನ ಪೋಷಕರೊಂದಿಗೆ ಸಂವಾದ ನಡೆಸುವುದು ಮತ್ತು ಮಾರ್ಗದರ್ಶನ ನೀಡುವುದು ಸೇರಿ ಗರಿಷ್ಠ 30 ನಿಮಿಷ ಮೀರಬಾರದು .                                                                                         
                                                                                                                                                                                                             
                                                                                                                                                                                                             
                                                                                                                                                                                                             
1 ರಿಂದ 12 ನೇ ತರಗತಿ  ಎನ್ ಸಿ ಇ ಆರ್ ಟಿಯ ಪರ್ಯಾಯ ಶೈಕ್ಷಣಿಕ ವೇಳಾಪಟ್ಟಿ http://ncert.nic.in/aac.html ಅಳವಡಿಸಿಕೊಳ್ಳಲು ಶಿಫಾರಸ್ಸು                                                                                         
                                                                                                                                                                                                             
                                                                                                                                                                                                             
                                                                                                                                                                                                             
1 ರಿಂದ 8 ನೇ ತರಗತಿ   ಆನ್ ಲೈನ್ ಶಿಕ್ಷಣ ಸೇರಿ ಪ್ರತಿ ದಿನ ಎರಡಕ್ಕಿಂತ ಹೆಚ್ಚಿಲ್ಲದ ಅವಧಿಗೆ 30 ರಿಂದ 45 ನಿಮಿಷಗಳ ಕಾಲ ಬೋಧನೆ ಕುರಿತು ಪ್ರಾಥಮಿಕ ತರಗತಿಗಳಿಗೆ ಆನ್ ಲೈನ್ ಶಿಕ್ಷಣದ ಬಗ್ಗೆ ರಾಜ್ಯಗಳು / ಕೇಂದ್ರಾಳಿತ ಪ್ರದೇಶಗಳು ನಿರ್ಧರಿಸಬಹುದು .
                                                                                                                                                                                                             
                                                                                                                                                                                                             
                                                                                                                                                                                                             
1 ರಿಂದ 12 ನೇ ತರಗತಿ  ಆನ್ ಲೈನ್ ಶಿಕ್ಷಣ , ಪ್ರತಿ ದಿನ ನಾಲ್ಕಕ್ಕಿಂತ ಹೆಚ್ಚಿಲ್ಲದ ಅವಧಿಗೆ 30 ರಿಂದ 45 ನಿಮಿಷಗಳ ಕಾಲ ಬೋಧನೆ ಕುರಿತು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ನಿರ್ಧರಿಸಬಹುದು .                                           
                                                                                                                                                                                                             
                                                                                                                                                                                                             

    ಈ ಮಾರ್ಗಸೂಚಿಗಳಲ್ಲಿ ಸೈಬರ್ ಭದ್ರತೆ ಮತ್ತು ಖಾಸಗಿತನ ಕಾಯ್ದುಕೊಳ್ಳುವ ಹಕ್ಕುಗಳನ್ನು ಖಾತ್ರಿಪಡಿಸುವ ಜೊತೆಗೆ ಡಿಜಿಟಲ್ ಶಿಕ್ಷಣದ ಅನುಷ್ಠಾನದಲ್ಲಿ ಶಾಲಾ ಮುಖ್ಯಸ್ಥರು ಮತ್ತು ಶಿಕ್ಷಕರಿಗೆ ಅಗತ್ಯ ಮೌಲ್ಯಾಂಕನ , ಯೋಜನೆ ಮತ್ತು ಹಂತಗಳನ್ನು ವಿವರಿಸಲಾಗಿದೆ . ಇದರಲ್ಲಿ ವಿಶೇಷವಾಗಿ ಗಮನಹರಿಸಬೇಕಾದ ಮಕ್ಕಳ ಅಗತ್ಯತೆಗಳನ್ನೂ ಸಹ ಪೂರೈಸಲಾಗಿದೆ . ಮುಖ್ಯವಾಗಿ ವಿದ್ಯಾರ್ಥಿಗಳ ಮಟ್ಟಕ್ಕೆ ಅನುಗುಣವಾಗಿ ಅಗತ್ಯ ಪರದೆ ಸಮಯದಲ್ಲಿ ಅಗತ್ಯ ಮಾನದಂಡಗಳನ್ನು ಪಾಲಿಸಿ , ಆನ್ ಲೈನ್ ಮತ್ತು ಆಫ್ ಲೈನ್ ಚಟುವಟಿಕೆಗಳಿಗೆ ಸಮಾನ ಆದ್ಯತೆ ನೀಡಲಾಗಿದೆ .


    ಪೋಷಕರಿಗೆ ಮನೆಗಳಲ್ಲಿರುವ ಮಕ್ಕಳ ಸೈಬರ ಭದ್ರತಾ ಕ್ರಮಗಳ ಜೊತೆಗೆ ಅವರ ದೈಹಿಕ , ಮಾನಸಿಕ ಆರೋಗ್ಯ ಮತ್ತು ಸೌಖ್ಯವನ್ನು ಅರ್ಥಮಾಡಿಕೊಳ್ಳಲು ಈ ಮಾರ್ಗಸೂಚಿಗಳು ಸಹಾಯಕವಾಗಲಿವೆ . ಮಾರ್ಗಸೂಚಿಯುದ್ದಕ್ಕೂ ದೈಹಿಕ ಆರೋಗ್ಯ ಮತ್ತು ಮಾನಸಿಕ ಸೌಖ್ಯ ಕಾಪಾಡಲು ಹೆಚ್ಚಿನ ಒತ್ತು ನೀಡಲಾಗಿದ್ದು , ಎಲ್ಲಾ ಭಾಗಿದಾರರಿಗೆ ಡಿಜಿಟಲ್ ಉಪಕರಣಗಳ ನಿರಂತರ ಬಳಕೆಯಿಂದ ಮಕ್ಕಳ ಮೇಲೆ ಹೆಚ್ಚಾಗಿ ಒತ್ತಡ ಹಾಕದಂತೆ ಅವರ ಮೇಲೆ ನಕಾರಾತ್ಮಕ ಪರಿಣಾಮಗಳು ಬೀರದಂತೆ ( ದೈಹಿಕ ನ್ಯೂನತೆಗಳು , ಕಣ್ಣಿನ ಸಮಸ್ಯೆಗಳು ಮತ್ತು ಇತರೆ ದೈಹಿಕ ತೊಂದರೆಗಳು ) ಕ್ರಮ ಕೈಗೊಳ್ಳಲಾಗಿದೆ . ಸೈಬರ್ ಭದ್ರತೆ ಮತ್ತು ದಕ್ಷತೆಯ ಕುರಿತಂತೆ ಯಾವುದನ್ನು ಮಾಡಬೇಕು , ಯಾವುದನ್ನು ಮಾಡಬಾರದು ಎಂಬ ಅಗತ್ಯ ಮಾಹಿತಿಯನ್ನು ಒದಗಿಸಲಾಗಿದೆ .


    ಮಾರ್ಗಸೂಚಿಯಲ್ಲಿ ದೇಶಾದ್ಯಂತ ಶಾಲೆಗೆ ಹೋಗುವ ಮಕ್ಕಳಿಗೆ ಅನುಕೂಲವಾಗುವಂತೆ ಡಿಜಿಟಲ್ / ಆನ್ ಲೈನ್ / ದೂರ ಶಿಕ್ಷಣ / ರೇಡಿಯೋ ಶಿಕ್ಷಣದ ಎಲ್ಲ ಪ್ರಯತ್ನಗಳನ್ನು ಒಗ್ಗೂಡಿಸಿ ಒತ್ತು ನೀಡಲಾಗಿದೆ . ಈ ಉಪಕ್ರಮಗಳಲ್ಲಿ ದೀಕ್ಷಾ , ಸ್ವಯಂಪ್ರಭಾ , ಸ್ವಯಂ ಮೂಕ್ಸ್ , ರೇಡಿಯೋ ವಾಹಿನಿ , ಶಿಕ್ಷಾ ವಾಹಿನಿ , ವಿಶೇಷಚೇತನ ಮಕ್ಕಳಿಗೆ ವಿಶೇಷ ಪಠ್ಯ ಮತ್ತು ಐಟಿಪಿಎಎಲ್ ಗಳನ್ನು ಒಳಗೊಂಡಿದೆ . ವಿವಿಧತೆಯಲ್ಲಿ ಏಕತೆಯನ್ನು ಹೊಂದಿರುವ ಭಾರತದಂತಹ ರಾಷ್ಟ್ರದಲ್ಲಿ ಶಿಕ್ಷಣದಲ್ಲಿ ಡಿಜಿಟಲ್ ಪದ್ಧತಿಗಳಿಗೆ ವರ್ಗಾವಣೆಗೊಳ್ಳಲು ಹಲವು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಸಹಕಾರ ಅಗತ್ಯವಿದೆ ಮತ್ತು ರಾಷ್ಟ್ರಮಟ್ಟದಲ್ಲಿ ಕೋವಿಡ್ ನಂತರದ ಜಗತ್ತಿನಲ್ಲಿ ಬದಲಾವಣೆಗಳನ್ನು ತರಲು ಎಲ್ಲ ಸಂಸ್ಥೆಗಳು ಕೈಜೋಡಿಸಬೇಕಿದೆ .


    ಮಾರ್ಗಸೂಚಿಗಳಿಗಾಗಿ ಈ ಕೆಳಗಿನ ಲಿಂಕ್ ಕ್ಲಿಕ್ ಮಾಡಿ :


    mhrd.gov.in/sites/upload_files/mhrd/files/pragyata-guidelines_0.pdf


    ***

    
    
    (Release ID: 1638711) Visitor Counter : 17
    
    
      Read this release in: Punjabi , English , Urdu , Marathi , Hindi , Manipuri , Bengali , Assamese , Odia , Tamil , Telugu , Malayalam
    
    
    

  
  
  
  
  
  
  
  
  
  
*