      ಪ್ರಧಾನ ಮಂತ್ರಿಯವರ ಕಛೇರಿ

      ಬ್ಯಾಂಕ್ ಮತ್ತು ಎನ್.ಬಿ.ಎಫ್.ಸಿ.ಗಳ ಬಾಧ್ಯಸ್ಥರೊಂದಿಗೆ ಪ್ರಧಾನಿ ಸಂವಾದ
      Posted On: 29 JUL 2020 10:05PM by PIB Bengaluru


    ಬ್ಯಾಂಕ್ ಮತ್ತು ಎನ್ . ಬಿ . ಎಫ್ . ಸಿ . ಗಳ ಬಾಧ್ಯಸ್ಥರೊಂದಿಗೆ ಪ್ರಧಾನಿ ಸಂವಾದ


    ಭವಿಷ್ಯದ ದೃಷ್ಟಿ ಮತ್ತು ಮಾರ್ಗಸೂಚಿಯ ಕುರಿತು ಚರ್ಚಿಸಲು ಹಾಗೂ ಸಮಾಲೋಚಿಸಲು . ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರಿಂದು ಬ್ಯಾಂಕ್ ಮತ್ತು ಎನ್ . ಬಿ . ಎಫ್ . ಸಿ . ಗಳ ಬಾಧ್ಯಸ್ಥರ ಜೊತೆಗೂಡಿದರು .


    ಪ್ರಗತಿಯನ್ನು ಬೆಂಬಲಿಸುವ ಹಣಕಾಸು ಮತ್ತು ಬ್ಯಾಂಕಿಂಗ್ ವ್ಯವಸ್ಥೆಯ ನಿರ್ಣಾಯಕ ಪಾತ್ರದ ಕುರಿತು ಚರ್ಚಿಸಲಾಯಿತು . ಸಣ್ಣ ಉದ್ಯಮಿಗಳು , ಸ್ವಸಹಾಯ ಸಂಘಗಳು , ರೈತರು ತಮ್ಮ ಸಾಲದ ಅಗತ್ಯಗಳನ್ನು ಪೂರೈಸಿಕೊಳ್ಳಲು ಮತ್ತು ಪ್ರಗತಿಹೊಂದಲು ಸಾಂಸ್ಥಿಕ ಸಾಲವನ್ನು ಬಳಸಲು ಪ್ರೇರೇಪಿಸಬೇಕು ಎಂಬ ಬಗ್ಗೆ ಪ್ರಸ್ತಾಪಿಸಲಾಯಿತು . ಪ್ರತಿಯೊಂದು ಬ್ಯಾಂಕೂ ಸ್ಥಿರವಾದ ಸಾಲದ ವೃದ್ಧಿಯನ್ನು ಖಚಿತಪಡಿಸಿಕೊಳ್ಳಲು ಅದರ ರೂಢಿಗಳ ಆತ್ಮಾವಲೋಕನ ಮಾಡಿಕೊಳ್ಳಬೇಕು . ಬ್ಯಾಂಕ್ ಗಳು ಎಲ್ಲ ಪ್ರಸ್ತಾವನೆಗಳನ್ನೂ ಒಂದೇ ಮಾನದಂಡದಲ್ಲಿ ಅಳೆಯಬಾರದು ಮತ್ತು ಬ್ಯಾಂಕಿಗೆ ಸೂಕ್ತವಾದ ಪ್ರಸ್ತಾಪಗಳನ್ನು ಪ್ರತ್ಯೇಕಿಸಲು ಮತ್ತು ಗುರುತಿಸಲು ಮತ್ತು ಅರ್ಹತೆಗನುಸಾರ ಧನಸಹಾಯವನ್ನು ಪಡೆದುಕೊಳ್ಳುವುದನ್ನು ಖಚಿತಪಡಿಸಿಕೊಳ್ಳಬೇಕು ಮತ್ತು ಹಿಂದಿನ ಎನ್ ‌. ಪಿಎಗಳ ಹೆಸರಿನಲ್ಲಿ ಅವರು ತೊಂದರೆಗೊಳಗಾಗಬಾರದು .


    ಸರ್ಕಾರ ದೃಢವಾಗಿ ಬ್ಯಾಂಕಿಂಗ್ ವ್ಯವಸ್ಥೆಯ ಹಿಂದೆ ನಿಂತಿದೆ ಎಂಬುದನ್ನು ಪ್ರತಿಪಾದಿಸಲಾಯಿತು . ಸರ್ಕಾರ ಅದರ ಪ್ರಗತಿ ಮತ್ತು ಉತ್ತೇಜನಕ್ಕೆ ಬೆಂಬಲ ನೀಡಲು ಅಗತ್ಯವಾದ ಯಾವುದೇ ಕ್ರಮಗಳನ್ನು ತೆಗೆದುಕೊಳ್ಳಲು ಸಿದ್ಧವಾಗಿದೆ .


    ಬ್ಯಾಂಕುಗಳು ಗ್ರಾಹಕರ ಡಿಜಿಟಲ್ ಸ್ವಾಧೀನತೆಯತ್ತ ಸಾಗಲು ಕೇಂದ್ರೀಕೃತ ದತ್ತಾಂಶ ವೇದಿಕೆಗಳು , ಡಿಜಿಟಲ್ ದಸ್ತಾವೇಜೀಕರಣ ಮತ್ತು ಮಾಹಿತಿಯ ಸಹಯೋಗದ ಬಳಕೆಯಂತಹ ಫಿನ್ ‌ ಟೆಕ್ ಅನ್ನು ಅಳವಡಿಸಿಕೊಳ್ಳಬೇಕು . ಇದು ಸಾಲದ ಹರಿವು ಹೆಚ್ಚಿಸಲು , ಗ್ರಾಹಕರಿಗೆ ಸುಗಮ ವ್ಯವಹಾರ ಹೆಚ್ಚಿಸಲು , ಬ್ಯಾಂಕುಗಳಿಗೆ ವೆಚ್ಚವನ್ನು ಇಳಿಸಲು ಮತ್ತು ವಂಚನೆಗಳನ್ನು ತಗ್ಗಿಸಲು ನೆರವಾಗುತ್ತದೆ .


    ಭಾರತವು ದೃಢವಾದ , ಕಡಿಮೆ ವೆಚ್ಚದ ಮೂಲಸೌಕರ್ಯವನ್ನು ನಿರ್ಮಿಸಿದ್ದು , ಇದು ಪ್ರತಿಯೊಬ್ಬ ಭಾರತೀಯರಿಗೆ ಯಾವುದೇ ಪ್ರಮಾಣದ ಡಿಜಿಟಲ್ ವಹಿವಾಟುಗಳನ್ನು ಬಹಳ ಸುಗಮವಾಗಿ ಕೈಗೊಳ್ಳಲು ಅನುವು ಮಾಡಿಕೊಡುತ್ತದೆ . ಬ್ಯಾಂಕ್ ಗಳು ಮತ್ತು ಹಣಕಾಸು ಸಂಸ್ಥೆಗಳು ಗ್ರಾಹಕರ ನಡುವೆ ರುಪೇ ಮತ್ತು ಯುಪಿಐ ಬಳಕೆಗೆ ಪ್ರೋತ್ಸಾಹ ನೀಡಬೇಕು .


    ಎಂಎಸ್ ‌. ಎಂಇಗಾಗಿ ತುರ್ತು ಸಾಲ , ಹೆಚ್ಚುವರಿ ಕೆಸಿಸಿ ಕಾರ್ಡ್ ‌ ಗಳು , ಎನ್ ‌. ಬಿಎಫ್ ‌. ಸಿ ಮತ್ತು ಎಂಎಫ್ ‌. ಐಗಾಗಿ ನಗದು ಗವಾಕ್ಷಿ ಮುಂತಾದ ಯೋಜನೆಗಳ ಪ್ರಗತಿಯನ್ನು ಪರಿಶೀಲಿಸಲಾಯಿತು . ಬಹುತೇಕ ಯೋಜನೆಗಳಲ್ಲಿ ಗಣನೀಯ ಪ್ರಗತಿ ಸಾಧಿಸಲಾಗಿದೆ , ಈ ಬಿಕ್ಕಟ್ಟಿನ ಅವಧಿಯಲ್ಲಿ ಸಾಲದ ಬೆಂಬಲವು ಸಮಯಕ್ಕೆ ಸರಿಯಾಗಿ ತಲುಪುತ್ತಿದೆ ಎಂಬುದನ್ನು ಖಾತ್ರಿಪಡಿಸಿಕೊಳ್ಳಲು ಬ್ಯಾಂಕುಗಳು ಸಕ್ರಿಯವಾಗಿರಬೇಕು ಮತ್ತು ಉದ್ದೇಶಿತ ಫಲಾನುಭವಿಗಳೊಂದಿಗೆ ಸಕ್ರಿಯವಾಗಿ ತೊಡಗಿಸಿಕೊಳ್ಳಬೇಕು ಎಂಬುದನ್ನು ಉಲ್ಲೇಖಿಸಲಾಯಿತು .


    ***

    
    
    (Release ID: 1642315) Visitor Counter : 6
    
    
      Read this release in: English , Urdu , Marathi , Hindi , Bengali , Manipuri , Punjabi , Gujarati , Odia , Tamil , Telugu , Malayalam