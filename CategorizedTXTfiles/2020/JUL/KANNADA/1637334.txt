      ಪೆಟ್ರೋಲಿಯಂ ಮತ್ತು ನೈಸರ್ಗಿಕ ಅನಿಲ ಸಚಿವಾಲಯ

      ಉಜ್ವಲಾ ಫಲಾನುಭವಿಗಳಿಗೆ “ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ ಯೋಜನಾ” ದ ಪ್ರಯೋಜನಗಳನ್ನು ಪಡೆಯಲು ಕಾಲಾವಧಿ 01.07.2020 ರಿಂದ ಜಾರಿಗೆ ಬರುವಂತೆ ಮತ್ತೆ ಮೂರು ತಿಂಗಳು ವಿಸ್ತರಣೆಗೆ ಸಂಪುಟ ಅನುಮೋದನೆ
      Posted On: 08 JUL 2020 4:28PM by PIB Bengaluru


    ಉಜ್ವಲಾ ಫಲಾನುಭವಿಗಳಿ ಗೆ “ ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ ಯೋಜನಾ ” ದ ಪ್ರಯೋಜನಗಳನ್ನು ಪಡೆಯಲು ಕಾಲಾವಧಿ 01.07.2020 ರಿಂದ ಜಾರಿಗೆ ಬರುವಂತೆ ಮತ್ತೆ ಮೂರು ತಿಂಗಳು ವಿಸ್ತರಣೆಗೆ ಸಂಪುಟ ಅನುಮೋದನೆ


    ಪೆಟ್ರೋಲಿಯಂ ಮತ್ತು ನೈಸರ್ಗಿಕ ಅನಿಲ ಸಚಿವಾಲಯವು ಉಜ್ವಲಾ ಫಲಾನುಭವಿಗಳು “ ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ ಯೋಜನಾ ” ದ ಪ್ರಯೋಜನಗಳನ್ನು ಪಡೆಯಲು ಕಾಲಾವಧಿಯನ್ನು 01.07.2020 ರಿಂದ ಜಾರಿಗೆ ಬರುವಂತೆ ಮತ್ತೆ ಮೂರು ತಿಂಗಳು ವಿಸ್ತರಿಸುವಂತೆ ಮಂಡಿಸಿದ ಪ್ರಸ್ತಾಪಕ್ಕೆ ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಂಪುಟ ಸಭೆಯು ತನ್ನ ಅನುಮೋದನೆ ನೀಡಿತು .


    ಜಾಗತಿಕ ಸಾಂಕ್ರಾಮಿಕದ ಕಾರಣದಿಂದ ತೊಂದರೆ ಅನುಭವಿಸುವ ಬಡವರು ಮತ್ತು ಅಪಾಯದಂಚಿನಲ್ಲಿರುವವರಿಗೆ ಸುರಕ್ಷಾ ಜಾಲವನ್ನು ಒದಗಿಸುವ ಉದ್ದೇಶದಿಂದ ಸರಕಾರವು “ ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಯೋಜನಾ ” ಎಂಬ ಪರಿಹಾರ ಪ್ಯಾಕೇಜನ್ನು ಘೋಷಿಸಿತ್ತು . ಈ ಪ್ಯಾಕೇಜ್ ಪಿ . ಎಂ . ಯು . ವೈ . ಅಡಿಯಲ್ಲಿ ಅಡುಗೆ ಅನಿಲ ಸಂಪರ್ಕ ಪಡೆದುಕೊಂಡ ಬಡ ಕುಟುಂಬಗಳಿಗೆ ಪರಿಹಾರವನ್ನು ಒಳಗೊಂಡಿತ್ತು . ಪಿ . ಎಂ . ಜಿ . ಕೆ . ವೈ - ಉಜ್ವಲಾ ಅಡಿಯಲ್ಲಿ ಪಿ . ಎಂ . ಯು . ವೈ . ಬಳಕೆದಾರರಿಗೆ 01.04.2020 ರಿಂದ ಮೂರು ತಿಂಗಳಿಗೆ ಉಚಿತವಾಗಿ ಅಡುಗೆ ಅನಿಲ ಮರುಪೂರಣವನ್ನು ಒದಗಿಸಲು ನಿರ್ಧರಿಸಲಾಗಿತ್ತು .


    ಈ ಯೋಜನೆ ಅಡಿಯಲ್ಲಿ , 2020 ರ ಏಪ್ರಿಲ್ – ಜೂನ್ ತಿಂಗಳ ಅವಧಿಯಲ್ಲಿ ಉಜ್ವಲ ಫಲಾನುಭವಿಗಳ ಬ್ಯಾಂಕ್ ಖಾತೆಗಳಿಗೆ 9709.86 ಕೋ . ರೂ . ಗಳನ್ನು ನೇರ ವರ್ಗಾವಣೆ ಮಾಡಲಾಗಿತ್ತು . ಮತ್ತು 11.97 ಕೋಟಿ ಅನಿಲ ಜಾಡಿಗಳನ್ನು ಪಿ . ಎಂ . ಯು . ವೈ . ಫಲಾನುಭವಿಗಳಿಗೆ ಪೂರೈಸಲಾಗಿತ್ತು . ಈ ಯೋಜನೆಯು ಕೊರೊನಾವೈರಸ್ ಜಾಗತಿಕ ಸಾಂಕ್ರಾಮಿಕ ಉಂಟು ಮಾಡಿದ ಅವ್ಯವಸ್ಥೆ ಮತ್ತು ಬಾಧೆಗಳನ್ನು ನಿವಾರಣೆ ಮಾಡುವಲ್ಲಿ ಬಹಳ ಪ್ರಮುಖ ಪಾತ್ರವನ್ನು ವಹಿಸಿತ್ತು .


    ಯೋಜನೆಯ ಪರಾಮರ್ಶೆ ನಡೆಸಿದಾಗ , ಪಿ . ಎಂ . ಯು . ವೈ . ಯ ಕೆಲವು ವರ್ಗದ ಫಲಾನುಭವಿಗಳು ಯೋಜನೆಯ ಅವಧಿಯಲ್ಲಿ ಅವರ ಖಾತೆಗಳಿಗೆ ಜಮಾ ಮಾಡಿದ ಮುಂಗಡವನ್ನು ಮರುಪೂರಣ ಮಾಡಿದ ಅನಿಲ ಜಾಡಿಗಳನ್ನು ಖರೀದಿಸಲು ಇನ್ನಷ್ಟೇ ಬಳಸಬೇಕಾಗಿರುವುದು ಕಂಡುಬಂದಿದೆ . ಆದುದರಿಂದ ಪೆಟ್ರೋಲಿಯಂ ಮತ್ತು ನೈಸರ್ಗಿಕ ಅನಿಲ ಸಚಿವಾಲಯವು ಅವಧಿಯನ್ನು ಇನ್ನೂ ಮೂರು ತಿಂಗಳು ಕಾಲ ವಿಸ್ತರಿಸುವಂತೆ ಮಾಡಿರುವ ಪ್ರಸ್ತಾಪಕ್ಕೆ ಸಂಪುಟವು ತನ್ನ ಅನುಮೋದನೆ ನೀಡಿದೆ . ಇದರಿಂದ ಅನಿಲ ಜಾಡಿಗಳನ್ನು ಪಡೆಯಲು ಹಣ ಜಮಾ ಆಗಿರುವ ಆದರೆ ಮರುಪೂರಣ ಮಾಡಲಾದ ಅನಿಲ ಜಾಡಿಗಳನ್ನು ಇನ್ನೂ ಪಡೆಯದಿರುವ ಪಿ . ಎಂ . ಯು . ವೈ . ಫಲಾನುಭವಿಗಳಿಗೆ ಪ್ರಯೋಜನವಾಗಲಿದೆ . ಇದರಿಂದ ತಮ್ಮ ಖಾತೆಗಳಿಗೆ ಮುಂಗಡ ವರ್ಗಾವಣೆ ಪಡೆದಿರುವ ಫಲಾನುಭವಿಗಳು ಈಗ ಸೆಪ್ಟೆಂಬರ್ 30 ರವರೆಗೆ ಮರುಪೂರಣ ಮಾಡಲಾದ ಅನಿಲ ಜಾಡಿಗಳನ್ನು ಉಚಿತವಾಗಿ ಪಡೆದುಕೊಳ್ಳಬಹುದು .


    ***

    
    
    (Release ID: 1637334) Visitor Counter : 8
    
    
      Read this release in: Punjabi , Bengali , English , Urdu , Hindi , Manipuri , Gujarati , Odia , Telugu