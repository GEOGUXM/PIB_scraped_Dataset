      ಪ್ರಧಾನ ಮಂತ್ರಿಯವರ ಕಛೇರಿ

      2020ರ ಜುಲೈ 17ರಂದು ಇಕೊಸೊಕ್ ಉನ್ನತ ಮಟ್ಟದ ಸಭೆಯನ್ನುದ್ದೇಶಿಸಿ ಮಾತನಾಡಲಿರುವ ಪ್ರಧಾನಮಂತ್ರಿ
      Posted On: 16 JUL 2020 11:26AM by PIB Bengaluru


    2020 ರ ಜುಲೈ 17 ರಂದು ಇಕೊಸೊಕ್ ಉನ್ನತ ಮಟ್ಟದ ಸಭೆಯನ್ನುದ್ದೇಶಿಸಿ ಮಾ ತನಾ ಡಲಿರುವ ಪ್ರಧಾನಮಂತ್ರಿ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು , 2020 ರ ಜುಲೈ 17 ರಂದು ಬೆಳಗ್ಗೆ 9.30 ರಿಂದ 11.30 ( ಸ್ಥಳೀಯ ಕಾಲಮಾನ ) ನ್ಯೂಯಾರ್ಕ್ ನಲ್ಲಿನ ವಿಶ್ವಸಂಸ್ಥೆಯ ಆರ್ಥಿಕ ಮತ್ತು ಸಾಮಾಜಿಕ ಮಂಡಳಿ ಅಧಿವೇಶನದ ಈ ವರ್ಷದ ಉನ್ನತಮಟ್ಟದ ಸಭೆಯನ್ನುದ್ದೇಶಿಸಿ ವರ್ಚುಯಲ್ ರೂಪದಲ್ಲಿ ಪ್ರಾಸ್ತಾವಿಕ ಭಾಷಣ ಮಾಡಲಿದ್ದಾರೆ . ಪ್ರಧಾನಮಂತ್ರಿ ಅವರು , ನಾರ್ವೆಯ ಪ್ರಧಾನಮಂತ್ರಿ ಮತ್ತು ವಿಶ್ವ ಸಂಸ್ಥೆಯ ಮಹಾಪ್ರಧಾನ ಕಾರ್ಯದರ್ಶಿ ಆಂಟೋನಿಯೋ ಗುಟೆರಸ್ ಅವರೊಂದಿಗೆ ಸಮಾರೋಪ ಅಧಿವೇಶನವನ್ನು ಉದ್ದೇಶಿಸಿ ಮಾತನಾಡುವರು .


    ಈ ವಾರ್ಷಿಕ ಉನ್ನತ ಮಟ್ಟದ ಅಧಿವೇಶನ ಸರ್ಕಾರಿ , ಖಾಸಗಿ ವಲಯ , ನಾಗರಿಕ ಸಮಾಜ ಮತ್ತು ಶೈಕ್ಷಣಿಕ ವಲಯ ಸೇರಿದಂತೆ ವಿಭಿನ್ನ ಗುಂಪುಟಗಳ ಉನ್ನತ ಮಟ್ಟದ ಪ್ರತಿನಿಧಿಗಳನ್ನು ಒಳಗೊಂಡಿದೆ . ಈ ವರ್ಷದ ಉನ್ನತ ಮಟ್ಟದ ಸಭೆಯ ಘೋಷವಾಕ್ಯ “ ಕೋವಿಡ್ ನಂತರದ ಬಹುಮುಖದ ಬದಲಾವಣೆ : 75 ನೇ ವಾರ್ಷಿಕೋತ್ಸವದ ವೇಳೆಗೆ ನಮಗೆ ಎಂತಹ ವಿಶ್ವಸಂಸ್ಥೆ ಬೇಕು ” ಎಂಬುದಾಗಿದೆ .


    ಬದಲಾಗುತ್ತಿರುವ ಅಂತಾರಾಷ್ಟ್ರೀಯ ಪರಿಸರ ಮತ್ತು ಕೋವಿಡ್ -19 ಸಾಂಕ್ರಾಮಿಕ ಹಿನ್ನೆಲೆಯಲ್ಲಿ ಈ ಅಧಿವೇಶನದಲ್ಲಿ ಬಹುವಿಧದ ಮಾರ್ಗದಲ್ಲಿ ಗಂಭೀರ ಶಕ್ತಿಗಳು ರೂಪ ಪಡೆಯುತ್ತಿರುವುದಕ್ಕೆ ಒತ್ತು ನೀಡಲಾಗುವುದು ಮತ್ತು ಬಲಿಷ್ಠ ನಾಯಕತ್ವ , ಪರಿಣಾಮಕಾರಿ ಅಂತಾರಾಷ್ಟ್ರೀಯ ಸಂಸ್ಥೆಗಳು , ಜಾಗತಿಕ ಸಾರ್ವತ್ರಿಕ ಸರಕುಗಳ ಮಹತ್ವವೃದ್ಧಿ ಮತ್ತು ಪಾಲುದಾರಿಕೆ ವಿಸ್ತರಣೆ ಮತ್ತಿತರ ಜಾಗತಿಕ ವಿಷಯಗಳ ಕುರಿತಂತೆ ಚರ್ಚಿಸಲಾಗುವುದು .


    ಕಳೆದ ಜೂನ್ 17 ರಂದು , 2020-22 ನೇ ಸಾಲಿಗೆ ಭಾರತ ಭದ್ರತಾ ಮಂಡಳಿಯ ಕಾಯಂಯೇತರ ಸದಸ್ಯ ರಾಷ್ಟ್ರವಾಗಿ ಭಾರೀ ಬಹುಮತದೊಂದಿಗೆ ಆಯ್ಕೆಯಾದ ನಂತರ ವಿಶ್ವಸಂಸ್ಥೆಯ ಸದಸ್ಯರನ್ನು ಉದ್ದೇಶಿಸಿ ಭಾಷಣ ಮಾಡಲು ಪ್ರಧಾನಮಂತ್ರಿ ಅವರಿಗೆ ದೊರೆತಿರುವ ಮೊದಲ ಅವಕಾಶ ಇದಾಗಿದೆ . ಇಕೊಸೊಕ್ ಉನ್ನತಮಟ್ಟದ ಸಭೆಯಲ್ಲಿ ವಿಶ್ವಸಂಸ್ಥೆಯ 75 ನೇ ವಾರ್ಷಿಕೋತ್ಸವದ ಹಿನ್ನೆಲೆಯಲ್ಲಿ ಭದ್ರತಾ ಮಂಡಳಿಯಲ್ಲಿ ಭಾರತದ ಆದ್ಯತೆಗಳನ್ನು ಮಾರ್ದನಿಗೊಳಿಸಲು ಮತ್ತು ಕೋವಿಡ್ ನಂತರದ ಜಗತ್ತಿನಲ್ಲಿ ಬಹುವಿಧದ ಸುಧಾರಣೆಗಳನ್ನು ಕೈಗೊಗೊಳ್ಳುವುದನ್ನು ಪ್ರಸ್ತಾಪಿಸಬಹುದಾಗಿದೆ . ಅಲ್ಲದೆ ಇದು ಇಕೊಸೊಕ್ ನ ಆರಂಭದಲ್ಲಿ ಅಧ್ಯಕ್ಷೀಯ ಸ್ಥಾನವಹಿಸಿದ್ದ (1946 ರಲ್ಲಿ ಶ್ರೀ ರಾಮಸ್ವಾಮಿ ಮೊದಲಿಯಾರ್ ), ಭಾರತದ ಪಾತ್ರವನ್ನು ಇಲ್ಲಿ ಸ್ಮರಿಸಬಹುದಾಗಿದೆ . ಪ್ರಧಾನಮಂತ್ರಿ ಅವರು ಈ ಮೊದಲು 2016 ರ ಜನವರಿಯಲ್ಲಿ ಇಕೊಸೊಕ್ ನ 70 ನೇ ವಾರ್ಷಿಕೋತ್ಸವದಲ್ಲಿ ವರ್ಚುಯಲ್ ರೂಪದಲ್ಲಿ ಪ್ರಾಸ್ತಾವಿಕ ಭಾಷಣವನ್ನು ಮಾಡಿದ್ದರು .


    ***

    
    
    (Release ID: 1639053) Visitor Counter : 31
    
    
      Read this release in: Punjabi , Odia , Assamese , Malayalam , English , Urdu , Marathi , Hindi , Manipuri , Bengali , Gujarati , Tamil , Telugu