      ಆಯುಷ್

      ಸಾಂಪ್ರದಾಯಿಕ ವೈದ್ಯ ಪದ್ಧತಿ ಮತ್ತು ಹೋಮಿಯೋಪಥಿ ಕ್ಷೇತ್ರದಲ್ಲಿನ ಸಹಕಾರಕ್ಕಾಗಿ ಭಾರತ ಮತ್ತು ಜಿಂಬಾಬ್ವೆ ನಡುವೆ ತಿಳಿವಳಿಕೆ ಒಪ್ಪಂದಕ್ಕೆ ಸಂಪುಟದ ಸಮ್ಮತಿ
      Posted On: 29 JUL 2020 5:24PM by PIB Bengaluru


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆ , ಭಾರತ ಗಣರಾಜ್ಯ ಮತ್ತು ಜಿಂಬಾಬ್ವೆ ಗಣರಾಜ್ಯಗಳ ನಡುವೆ ಸಾಂಪ್ರದಾಯಿಕ ವೈದ್ಯ ಪದ್ಧತಿ ಮತ್ತು ಹೋಮಿಯೋಪಥಿ ಕ್ಷೇತ್ರದಲ್ಲಿನ ಸಹಕಾರಕ್ಕಾಗಿ ಅಂಕಿತ ಹಾಕಲಾಗಿರುವ ತಿಳಿವಳಿಕೆ ಒಪ್ಪಂದಕ್ಕೆ ಪೂರ್ವಾನ್ವಯ ಅನುಮೋದನೆ ನೀಡಿತು . ಈ ಎಂಓಯುಗೆ 2018 ರ ನವೆಂಬರ್ 3 ರಂದು ಅಂಕಿತ ಹಾಕಲಾಗಿತ್ತು .


    ವಿವರಗಳು


    ಇದು ಸಾಂಪ್ರದಾಯಿಕ ವೈದ್ಯ ಪದ್ಧತಿ ಮತ್ತು ಹೋಮಿಯೋಪಥಿ ಉತ್ತೇಜನಕ್ಕಾಗಿ ಎರಡೂ ರಾಷ್ಟ್ರಗಳ ನಡುವಿನ ಸಹಕಾರಕ್ಕೆ ಚೌಕಟ್ಟು ಒದಗಿಸುತ್ತದೆ ಮತ್ತು ಸಾಂಪ್ರದಾಯಿಕ ವೈದ್ಯ ಪದ್ಧತಿಯ ಕ್ಷೇತ್ರದಲ್ಲಿ ಎರಡೂ ದೇಶಗಳಿಗೆ ಪರಸ್ಪರ ಪ್ರಯೋಜನಕಾರಿಯಾಗಲಿದೆ .


    ಉದ್ದೇಶ


    ತಿಳಿವಳಿಕೆ ಒಪ್ಪಂದದ ಮೂಲ ಉದ್ದೇಶವು ಎರಡೂ ದೇಶಗಳ ನಡುವೆ ಸಾಂಪ್ರದಾಯಿಕ ವೈದ್ಯ ಪದ್ಧತಿಯ ಕ್ಷೇತ್ರದಲ್ಲಿ ಸಮಾನತೆ ಮತ್ತು ಪರಸ್ಪರ ಪ್ರಯೋಜನದ ಆಧಾರದಲ್ಲಿ ಸಹಕಾರವನ್ನು ಬಲಪಡಿಸುವ , ಉತ್ತೇಜಿಸುವ ಮತ್ತು ಅಭಿವೃದ್ಧಿಪಡಿಸುವುದಾಗಿದೆ . ಈ ತಿಳಿವಳಿಕೆ ಒಪ್ಪಂದವು ಈ ಕೆಳಗಿನ ಸಹಕಾರ ಕ್ಷೇತ್ರಗಳನ್ನು ಗುರುತಿಸುತ್ತದೆ :


    ಎ .) ಈ ತಿಳಿವಳಿಕೆ ಒಪ್ಪಂದದ ಸ್ವರೂಪವು ಬೋಧನೆ , ಅಭ್ಯಾಸ , ಔಷಧಗಳು ಮತ್ತು ಔಷಧರಹಿತ ಚಿಕಿತ್ಸೆಗಳ ನಿಯಂತ್ರಣದಲ್ಲಿ ಉತ್ತೇಜನವನ್ನು ಒಳಗೊಂಡಿವೆ .


    ಬಿ .) ಒಪ್ಪಂದದ ಚೌಕಟ್ಟಿನೊಳಗೆ ನಿರ್ದಿಷ್ಟಪಡಿಸಿದ ಉದ್ದೇಶಗಳನ್ನು ಸಾಧಿಸುವಲ್ಲಿ ಪ್ರದರ್ಶನ ಮತ್ತು ಉಲ್ಲೇಖಕ್ಕೆ ಅಗತ್ಯವಾದ ಎಲ್ಲಾ ಔಷಧ ಸಾಮಗ್ರಿಗಳ ಮತ್ತು ದಸ್ತಾವೇಜುಗಳ ಪೂರೈಕೆ ;


    ಸಿ ) ವೈದ್ಯಪದ್ಧತಿ ಅಭ್ಯಾಸ ಮಾಡುವವರಿಗೆ , ಅರೆ ವೈದ್ಯಕೀಯ ಸಿಬ್ಬಂದಿಗೆ , ವಿಜ್ಞಾನಿಗಳಿಗೆ , ಬೋಧನಾ ವೃತ್ತಿಪರರಿಗೆ ಮತ್ತು ವಿದ್ಯಾರ್ಥಿಗಳಿಗೆ ತರಬೇತಿ ನೀಡಲು ತಜ್ಞರ ವಿನಿಮಯ ;


    ಡಿ .) ಆಸಕ್ತಿ ಇರುವ ವಿಜ್ಞಾನಿಗಳು , ಅಭ್ಯಾಸಿಗಳು , ಅರೆ ವೈದ್ಯಕೀಯ ಸಿಬ್ಬಂದಿ ಮತ್ತು ವಿದ್ಯಾರ್ಥಿಗಳಿಗೆ ಸಂಶೋಧನೆ , ಶಿಕ್ಷಣ ಮತ್ತು ತರಬೇತಿ ಕಾರ್ಯಕ್ರಮಗಳಲ್ಲಿ ಅವಕಾಶ ಕಲ್ಪಿಸುವುದು ;


    ಇ .) ಔಷಧಕೋಶ ಮತ್ತು ಸಂಗ್ರಹಿತ ಸೂತ್ರಗಳ ಪರಸ್ಪರ ಗುರುತಿಸುವಿಕೆ ;


    ಎಫ್ .) ವ್ಯಕ್ತಿಗಳಿಂದ ಅಧಿಕೃತ ಮಾನ್ಯತೆ ಪಡೆದ ವೈದ್ಯ ಪದ್ಧತಿಗಳಿಗೆ ಪರಸ್ಪರ ಮಾನ್ಯತೆ ;


    ಜಿ ) ಗುರುತಿಸಲಾದ ಸಂಸ್ಥೆಗಳಲ್ಲಿ ಶಿಕ್ಷಣಕ್ಕೆ ವಿದ್ಯಾರ್ಥಿವೇತನದ ಅವಕಾಶ ;


    ಎಚ್ ) ಆಯಾ ದೇಶಗಳ ಅಸ್ತಿತ್ವದಲ್ಲಿರುವ ಕಾನೂನುಗಳ ರೀತ್ಯ ಅರ್ಹ ವೈದ್ಯರಿಂದ ಪರಸ್ಪರ ಆಧಾರದಲ್ಲಿ ಸಾಂಪ್ರದಾಯಿಕ ಸಿದ್ಧತೆಗಳ ಗುರುತಿಸುವಿಕೆ ;


    ಐ ) ಆಯಾ ದೇಶಗಳ ಅಸ್ತಿತ್ವದಲ್ಲಿರುವ ಕಾನೂನುಗಳ ಪ್ರಕಾರ ಅರ್ಹ ವೈದ್ಯರಿಂದ ಪರಸ್ಪರ ಆಧಾರದ ಮೇಲೆ ವೃತ್ತಿ ಅಭ್ಯಾಸ ಮಾಡಲು ಅನುಮತಿ ;


    ಜೆ ) ವ್ಯಕ್ತಿಗಳು ಒಪ್ಪುವಂಥ ಇನ್ನಿತರ ಯಾವುದೇ ಕ್ಷೇತ್ರ ಮತ್ತು / ಅಥವಾ ಪರಸ್ಪರ ಸ್ವರೂಪದ ಸಹಕಾರ


    ***

    
    
    (Release ID: 1642311) Visitor Counter : 13
    
    
      Read this release in: English , Urdu , Hindi , Manipuri , Bengali , Gujarati , Odia , Telugu