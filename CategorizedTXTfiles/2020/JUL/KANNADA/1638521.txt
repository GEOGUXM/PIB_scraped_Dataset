      ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವಾಲಯ

      ಔಷದ ವೈದ್ಯಕೀಯ ಉಪಕರಣ
      Posted On: 13 JUL 2020 5:12PM by PIB Bengaluru


    ಕೇಂದ್ರ ರಾಸಾಯನಿಕ ಮತ್ತು ರಸಗೊಬ್ಬರ ಖಾತೆ ಸಚಿವರನ್ನು ನವದೆಹಲಿಯ ಕಛೇರಿಯಲ್ಲಿ ಭೇಟಿಯಾದ ಪಂಜಾಬ್ ನ ಮಾನ್ಯ ಸಚಿವ ಶ್ರೀ ಮನ್ ಪ್ರೀತ್ ಸಿಂಗ್ ಬಾದಲ್ , ಉದ್ದೇಶಿತ ಔಷಧ ಪಾರ್ಕ್ ಅನ್ನು ಪಂಜಾಬ್ ರಾಜ್ಯದ ಭಟಿಂಡಾದಲ್ಲಿ ಸ್ಥಾಪಿಸುವ ಪ್ರಸ್ತಾಪ ಪರಿಗಣಿಸುವಂತೆ ಕೋರಿ ಮನವಿ ಪತ್ರ ಅರ್ಪಿಸಿದರು . ಭಟಿಂಡಾದಲ್ಲಿನ ಸ್ಥಳ ಉತ್ತಮ ಸಂಪರ್ಕ , ನೀರು ಮತ್ತು ಜಮೀನಿನ ಲಭ್ಯತೆಯನ್ನು ಹೊಂದಿದ್ದು , ರಾಜ್ಯದಲ್ಲಿ ಈಗಾಗಲೇ ಕೆಲವು ದೊಡ್ಡ ಯುಎಸ್ ‌ . ಎಫ್ ‌ . ಡಿಎ ಅನುಮೋದಿತ ಔಷಧೀಯ ಕಂಪನಿಗಳು ಮತ್ತು ಔಷಧ ಸಂಸ್ಥೆಗಳಾದ ಎನ್ . ಐ . ಪಿ . ಇ . ಆರ್ , ಐಐಎಸ್ . ಇಆರ್ , ಏಮ್ಸ್ ಮೊದಲಾದ ಸಂಸ್ಥೆಗಳು ಅಸ್ತಿತ್ವ ಹೊಂದಿವೆ ಎಂದು ತಿಳಿಸಿದರು .


    ಮೂರು ಸಗಟು ಔಷಧ ಪಾರ್ಕ್ ಮತ್ತು ನಾಲ್ಕು ವೈದ್ಯಕೀಯ ಉಪಕರಣಗಳ ಪಾರ್ಕ್ ಸ್ಥಾಪನೆಗೆ ವಸ್ತುನಿಷ್ಠವಾಗಿ ಸ್ಥಳ ಆಯ್ಕೆ ಮಾಡಲು ಮಾರ್ಗಸೂಚಿಗಳನ್ನು ರೂಪಿಸುವ ಪ್ರಕ್ರಿಯೆಯಲ್ಲಿ ಔಷಧ ಇಲಾಖೆ ತೊಡಗಿದೆ ಎಂದು ಶ್ರೀ ಸದಾನಂದ ಗೌಡ ತಿಳಿಸಿದರು . ಪಾರ್ಕ್ ಅಭಿವೃದ್ಧಿಗೆ ಬೆಂಬಲ ಸೂಚಿಸಿ , ಆಸಕ್ತಿ ತೋರಿದ್ದಕ್ಕಾಗಿ ಶ್ರೀ ಬಾದಲ್ ಅವರಿಗೆ ಧನ್ಯವಾದ ಅರ್ಪಿಸಿದರು .


    ಪ್ರಮುಖವಾದ ಎಪಿಐಗಳು / ಕೆಎಸ್ ‌ ಎಂ ಮತ್ತು ವೈದ್ಯಕೀಯ ಉಪಕರಣಗಳ ದೇಶೀಯ ಉತ್ಪಾದನೆಯನ್ನು ಉತ್ತೇಜಿಸುವ ಸಲುವಾಗಿ , ಕೇಂದ್ರ ಸಚಿವ ಸಂಪುಟ 2020 ರ ಮಾರ್ಚ್ 12 ರಂದು ಮೂರು ಬೃಹತ್ ಔಷಧ ಮತ್ತು ನಾಲ್ಕು ವೈದ್ಯಕೀಯ ಉಪಕರಣಗಳ ಪಾರ್ಕ್ ಗಳನ್ನು ಅಭಿವೃದ್ಧಿಪಡಿಸುವ ಯೋಜನೆಗೆ ಅನುಮೋದನೆ ನೀಡಿದೆ , ಇದಕ್ಕಾಗಿ ಭಾರತ ಸರ್ಕಾರ ರಾಜ್ಯಗಳಿಗೆ ಪ್ರತಿ ಸಗಟು ಔಷಧ ಪಾರ್ಕ್ ಗೆ ಗರಿಷ್ಠ 1000 ಕೋಟಿ ರೂ . ಮತ್ತು ವೈದ್ಯಕೀಯ ಸಲಕರಣೆ ಪಾರ್ಕ್ ಗೆ 100 ಕೋಟಿ ರೂ . ಅನುದಾನ ನೀಡಲಿದೆ .


    ಇದರ ಜೊತೆಗೆ ದೇಶಾದ್ಯಂತ ಪ್ರಮುಖ ನಿರ್ಣಾಯಕ ಅಗತ್ಯ ಸಾಮಗ್ರಿ / ಔಷಧ ಮಾಧ್ಯಮಿಕಗಳು ಮತ್ತು ಎಪಿಐಗಳು ಹಾಗೂ ವೈದ್ಯಕೀಯ ಉಪಕರಣಗಳನ್ನು ದೇಶೀಯವಾಗಿ ಉತ್ಪಾದಿಸುವುದನ್ನು ಉತ್ತೇಜಿಸಲು ಭಾರತ ಸರ್ಕಾರ ಉತ್ಪಾದನೆ ಸಂಪರ್ಕಿತ ಪ್ರೋತ್ಸಾಹಕ ಯೋಜನೆ ಪ್ರಕಟಿಸಿದೆ .


    ಈ ಯೋಜನೆಗಳ ಒಟ್ಟು ಆರ್ಥಿಕ ಹೊರೆ 13,760 ಕೋಟಿ ರೂಪಾಯಿಗಳಾಗಿವೆ . ಸಗಟು ಔಷಧ ಪಾರ್ಕ್ ಉತ್ತೇಜನ ಯೋಜನೆಯಿಂದ 46,400 ಕೋಟಿ ರೂ . ಹಂತ ಹಂತದ ಉತ್ಪಾದನೆಯಾಗಲಿದ್ದರೆ , ವೈದ್ಯಕೀಯ ಉಪಕರಣ ಪಾರ್ಕ್ ನಲ್ಲಿ 68,437 ಕೋಟಿ ರೂ . ಉತ್ಪಾದನೆಗೆ ಕಾರಣವಾಗಲಿದೆ . ಈ ಯೋಜನೆಗಳಿಂದ ಗಣನೀಯವಾಗಿ ಉದ್ಯೋಗ ಸೃಷ್ಟಿಯಾಗಲಿದೆ .


    ***

    
    
    (Release ID: 1638521) Visitor Counter : 12
    
    
      Read this release in: English , Urdu , Hindi , Marathi , Bengali , Manipuri , Punjabi , Tamil , Telugu