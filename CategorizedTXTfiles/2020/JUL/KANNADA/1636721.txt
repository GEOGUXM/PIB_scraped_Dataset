      ಪ್ರಧಾನ ಮಂತ್ರಿಯವರ ಕಛೇರಿ

      ಧರ್ಮಚಕ್ರ ದಿನದ ಸಂದರ್ಭದಲ್ಲಿ ಪ್ರಧಾನಿ ಭಾಷಣ
      Posted On: 04 JUL 2020 10:17AM by PIB Bengaluru


    ಧರ್ಮಚಕ್ರ ದಿನದ ಸಂದರ್ಭದಲ್ಲಿ ಪ್ರಧಾ ನಿ ಭಾಷಣ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಇಂದು ಧರ್ಮಚಕ್ರ ದಿನದ ಉದ್ಘಾಟನಾ ಸಮಾರಂಭದ ಸಂದರ್ಭದಲ್ಲಿ ವಿಡಿಯೋ ಕಾನ್ಫರೆನ್ಸ್ ಮೂಲಕ ಭಾಷಣ ಮಾಡಿದರು . ಅಂತಾರಾಷ್ಟ್ರೀಯ ಬೌದ್ಧರ ಒಕ್ಕೂಟ , ಭಾರತ ಸರ್ಕಾರದ ಸಂಸ್ಕೃತಿ ಸಚಿವಾಲಯದ ಸಹಯೋಗದಲ್ಲಿ ಆಷಾಡ ಪೂರ್ಣಿಮೆಯ ದಿನವಾದ 2020 ರ ಜುಲೈ 4 ಅನ್ನು ಧರ್ಮಚಕ್ರ ದಿನವನ್ನಾಗಿ ಆಚರಿಸಿತು . ಬುದ್ಧ ತನ್ನ ಜ್ಞಾನೋದಯದ ನಂತರ ಮೊದಲ ಉಪದೇಶವನ್ನು ಇದೇ ದಿನ ತನ್ನ ಐವರು ಶಿಷ್ಯರಿಗೆ ಸದ್ಯ ಉತ್ತರ ಪ್ರದೇಶದ ವಾರಾಣಸಿ ಬಳಿ ಇರುವ ರಸಿಪಟ್ಟಣದ ಜಿಂಕೆ ಪಾರ್ಕ್ ನಲ್ಲಿ ನೀಡಿದ್ದರೆನ್ನಲಾಗಿದೆ . ಈ ದಿನವನ್ನು ವಿಶ್ವದಾದ್ಯಂತ ಇರುವ ಎಲ್ಲ ಬೌದ್ಧರು , ಧರ್ಮ ಚಕ್ರ ಪರಿವರ್ತನ ಅಥವಾ “ ಧರ್ಮದ ಚಕ್ರ ಬದಲಾವಣೆ ದಿನ ” ವನ್ನಾಗಿ ಆಚರಿಸಲಾಗುತ್ತಿದೆ .


    ಪ್ರಧಾನಮಂತ್ರಿ ಅವರು , ಆಷಾಡ ಪೂರ್ಣಿಮೆಯ ಶುಭಾಶಯಗಳನ್ನು ತಿಳಿಸಿದರು . ಈ ದಿನವನ್ನು ಗುರು ಪೂರ್ಣಿಮೆ ಎಂದೂ ಸಹ ಕರೆಯಲಾಗುತ್ತಿದೆ ಮತ್ತು ಬುದ್ಧನಿಗೂ ಸಹ ಅವರು ಗೌರವ ನಮನ ಸಲ್ಲಿಸಿದರು . ಅವರು ಮಂಗೋಲಿಯಾದ ಕಂಜೂರ್ ಪ್ರತಿಗಳನ್ನು ಮಂಗೋಲಿಯಾ ಸರ್ಕಾರಕ್ಕೆ ನೀಡಿದ್ದಕ್ಕಾಗಿ ಸಂತಸ ವ್ಯಕ್ತಪಡಿಸಿದರು .


    ಪ್ರಧಾನಮಂತ್ರಿಗಳು ಬುದ್ಧನ ಬೋಧನೆಗಳ ಕುರಿತು ಮಾತನಾಡಿದರು ಮತ್ತು ಹಲವು ಸಮಾಜಗಳು ಹಾಗೂ ರಾಷ್ಟ್ರಗಳ ಕಲ್ಯಾಣಕ್ಕಾಗಿ ಬುದ್ಧ ತೋರಿದ ಎಂಟು ಪಥದ ಮಾರ್ಗಗಳ ಬಗ್ಗೆ ತಿಳಿಸಿದರು . ಅವರು ಬೌದ್ಧಧರ್ಮ ಎಲ್ಲಾ ಜನರು , ಮಹಿಳೆಯರು , ಬಡವರಿಗೆ ಗೌರವ ಸಲ್ಲಿಸುವುದನ್ನು ಕಲಿಸುತ್ತದೆ ಮತ್ತು ಅದು ಶಾಂತಿ ಮತ್ತು ಅಹಿಂಸೆಯನ್ನು ಕಲಿಸುತ್ತದೆ ಹಾಗೂ ಈ ಎಲ್ಲಾ ಬೋಧನೆಗಳು ಸುಸ್ಥಿರ ಭೂಮಿಗೆ ಅತ್ಯವಶ್ಯಕ ಎಂದು ಹೇಳಿದರು .


    ಬುದ್ಧ ಭರವಸೆ ಮತ್ತು ಉದ್ದೇಶದ ಬಗ್ಗೆ ಮಾತನಾಡಿದ್ದರು ಎಂದ ಪ್ರಧಾನಿ ಅವರು , ಅವೆರಡರ ನಡುವೆ ಎಷ್ಟು ಬಲಿಷ್ಠ ಸಂಬಂಧ ಇರುವುದನ್ನು ಬುದ್ಧ ತೋರಿಸಿಕೊಟ್ಟಿದ್ದರು . ಬುದ್ಧ 21 ನೇ ಶತಮಾನದ ಬಗ್ಗೆ ಭರವಸೆ ಹೊಂದಿದ್ದರು ಮತ್ತು ಈ ಭರವಸೆ ಯುವಕರಿಂದ ಬರಬೇಕು ಎಂದು ಹೇಳಿದ್ದರು . ಭಾರತ ಅತಿದೊಡ್ಡ ನವೋದ್ಯಮ ವ್ಯವಸ್ಥೆಯನ್ನು ಹೊಂದಿದೆ ಎಂದು ಬಲವಾಗಿ ಪ್ರತಿಪಾದಿಸಿದ ಪ್ರಧಾನಮಂತ್ರಿ , ಯುವ ಕ್ರಿಯಾಶೀಲ ಮನಸ್ಸುಗಳು ಜಾಗತಿಕ ಸಮಸ್ಯೆಗಳಿಗೆ ಪರಿಹಾರಗಳನ್ನು ಕಂಡುಹಿಡಿಯುತ್ತಿವೆ ಎಂದರು .


    ಇಂದು ವಿಶ್ವ ಅಸಮಾನ್ಯ ಸವಾಲುಗಳನ್ನು ಎದುರಿಸುತ್ತಿದೆ ಎಂದ ಪ್ರಧಾನಮಂತ್ರಿ ಅವರು , ಆ ಸಮಸ್ಯೆಗಳಿಗೆ ಬುದ್ಧನ ಆದರ್ಶಗಳಿಂದ ಪರಿಹಾರಗಳು ದೊರಕುತ್ತವೆ ಎಂದರು . ಬೌದ್ಧ ಧರ್ಮದ ಪಾರಂಪರಿಕ ತಾಣಗಳ ಜೊತೆ ಹೆಚ್ಚಿನ ಜನರಿಗೆ ಸಂಪರ್ಕ ಕಲ್ಪಿಸುವ ಅಗತ್ಯವಿದೆ ಎಂದ ಅವರು , ಅಂತಹ ತಾಣಗಳಿಗೆ ಇನ್ನೂ ಹೆಚ್ಚಿನ ಸಂಪರ್ಕ ಕಲ್ಪಿಸುವ ಅಗತ್ಯವಿದೆ ಎಂದರು . ಉತ್ತರಪ್ರದೇಶದ ಖುಷಿನಗರದಲ್ಲಿನ ವಿಮಾನ ನಿಲ್ದಾಣವನ್ನು ಅಂತಾರಾಷ್ಟ್ರೀಯ ವಿಮಾನ ನಿಲ್ದಾಣವನ್ನಾಗಿ ಘೋಷಿಸಲು ಇತ್ತೀಚೆಗೆ ಸಂಪುಟದ ನಿರ್ಧಾರದ ಬಗ್ಗೆ ಉಲ್ಲೇಖಿಸಿದ ಪ್ರಧಾನಮಂತ್ರಿ ಅವರು ಇದರಿಂದ ಪ್ರವಾಸಿಗರು ಮತ್ತು ಯಾತ್ರಾರ್ಥಿಗಳ ಪ್ರಯಾಣಕ್ಕೆ ಅನುಕೂಲವಾಗುವುದಲ್ಲದೆ , ಆ ಪ್ರದೇಶದಲ್ಲಿ ಆರ್ಥಿಕತೆಗೆ ಇನ್ನಷ್ಟು ಉತ್ತೇಜನ ದೊರಕಲಿದೆ ಎಂದರು .


    ***

    
    
    (Release ID: 1636721) Visitor Counter : 11
    
    
      Read this release in: Punjabi , English , Urdu , Marathi , Hindi , Bengali , Manipuri , Assamese , Gujarati , Odia , Tamil , Telugu , Malayalam