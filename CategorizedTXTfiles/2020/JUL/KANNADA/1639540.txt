      ಹಣಕಾಸು ಸಚಿವಾಲಯ

      ಕೋವಿಡ್-19: ಸಿಬಿಡಿಟಿ ಯಿಂದ ತೆರಿಗೆ ಪಾವತಿದಾರರಿಗೆ 71,229 ಕೋಟಿ ರೂ. ಮರು ಪಾವತಿ
      Posted On: 17 JUL 2020 6:00PM by PIB Bengaluru


    ಕೋವಿಡ್-19: ಸಿಬಿಡಿಟಿ ಯಿಂದ ತೆರಿಗೆ ಪಾವತಿದಾರರಿಗೆ 71 , 229 ಕೋಟಿ ರೂ. ಮರು ಪಾವತಿ


    ಕೋವಿಡ್ - 19 ಸಾಂಕ್ರಾಮಿಕದ ವೇಳೆ ತೆರಿಗೆ ಪಾವತಿದಾರರಿಗೆ ನಗದು ಲಭ್ಯವಾಗುವಂತೆ ಸಹಾಯ ಮಾಡಲು ಕೇಂದ್ರೀಯ ಪ್ರತ್ಯಕ್ಷ ತೆರಿಗೆಗಳ ಮಂಡಳಿ ( ಸಿಬಿಡಿಟಿ ) , 2020 ರ ಜುಲೈ 11 ರ ವರೆಗೆ 21.24 ಲಕ್ಷಕ್ಕೂ ಅಧಿಕ ಪ್ರಕರಣಗಳಲ್ಲಿ 71,229 ಕೋಟಿ ರೂ . ಮರು ಪಾವತಿ ಮಾಡಿದೆ . 2020 ರ ಆದಾಯ ತೆರಿಗೆ ಬಾಕಿ ಮರುಪಾವತಿಯನ್ನು ಆದಷ್ಟು ಶೀಘ್ರ ಮಾಡಬೇಕೆಂದು ಏಪ್ರಿಲ್ 8 ರಂದು ಸರ್ಕಾರ ಕೈಗೊಂಡಿದ್ದ ನಿರ್ಧಾರದಂತೆ ಈ ಕ್ರಮ ಕೈಗೊಳ್ಳಲಾಗಿದೆ .


    ಕೋವಿಡ್ - 19 ಸಮಯದಲ್ಲಿ ತೆರಿಗೆ ಪಾವತಿದಾರರಿಗೆ 19.79 ಲಕ್ಷ ಪ್ರಕರಣಗಳಲ್ಲಿ 24,603 ಕೋಟಿ ರೂ . ಗಳ ಆದಾಯ ತೆರಿಗೆ ಮರುಪಾವತಿ ಮಾಡಲಾಗಿದೆ ಹಾಗೂ 1.45 ಲಕ್ಷ ಪ್ರಕರಣಗಳಲ್ಲಿ 46,626 ಕೋಟಿ ರೂ . ಕಾರ್ಪೊರೇಟ್ ತೆರಿಗೆ ಮರುಪಾವತಿಸಲಾಗಿದೆ .


    ಕೋವಿಡ್ - 19 ಸಾಂಕ್ರಾಮಿಕದ ಕಷ್ಟಕರ ಸಂದರ್ಭದಲ್ಲಿ ತೆರಿಗೆ ಸಂಬಂಧಿ ಸೇವೆಗಳಿಂದ ತೆರಿಗೆ ಪಾವತಿದಾರರಿಗೆ ಯಾವುದೇ ರೀತಿಯ ಕಷ್ಟಗಳು ಆಗಬಾರದು ಎಂದು ಸರ್ಕಾರ ಹೆಚ್ಚಿನ ಒತ್ತು ನೀಡಿದ್ದು , ಹಲವು ತೆರಿಗೆ ಪಾವತಿದಾರರು ತಮ್ಮ ತೆರಿಗೆ ಬೇಡಿಕೆಗಾಗಿ ಮತ್ತು ಮರುಪಾವತಿ ಸಾಧ್ಯವಾದಷ್ಟು ಅಂತಿಮ ಹಂತ ಯಾವಾಗ ತಲುಪುತ್ತದೆ ಎಂದು ಕಾತುರದಿಂದ ಕಾಯುತ್ತಿದ್ದಾರೆ .


    ಮರುಪಾವತಿಗೆ ಸಂಬಂಧಿಸಿದಂತೆ ತೆರಿಗೆ ಬೇಡಿಕೆ ಕಡತಗಳನ್ನೆಲ್ಲಾ ವಿಲೇವಾರಿ ಮಾಡುವುದಕ್ಕೆ ಹೆಚ್ಚಿನ ಆದ್ಯತೆ ಮೇಲೆ ಕಾರ್ಯ ಕೈಗೊಂಡಿದ್ದು , ಬಹುತೇಕ ಆ ಕಾರ್ಯ 2020 ರ ಆಗಸ್ಟ್ 31 ರೊಳಗೆ ಮುಕ್ತಾಯವಾಗುವ ಸಾಧ್ಯತೆ ಇದೆ . ಎಲ್ಲಾ ಸರಿಪಡಿಸುವಿಕೆ ( ರೆಕ್ಟಿಫಿಕೇಶನ್ ) ಅರ್ಜಿಗಳನ್ನು ಮತ್ತು ಮೇಲ್ಮನವಿ ಆದೇಶಗಳ ಜಾರಿಯನ್ನು ಐಟಿಬಿಎನಲ್ಲಿ ಅಪ್ ಲೋಡ್ ಮಾಡಲಾಗುತ್ತಿದೆ . ಎಲ್ಲಾ ರೆಕ್ಟಿಫಿಕೇಷನ್ ಮತ್ತು ಮೇಲ್ಮನವಿ ಜಾರಿಯನ್ನು ಐಟಿಬಿಎ ಮೂಲಕವೇ ಮಾಡಲು ನಿರ್ಧರಿಸಲಾಗಿದೆ .


    ತೆರಿಗೆ ಮರುಪಾವತಿಗೆ ಅರ್ಜಿ ಸಲ್ಲಿಸುವ ತೆರಿಗೆದಾರರಿಗೆ ಐಟಿ ಇಲಾಖೆ ಇ - ಮೇಲ್ ಮೂಲಕ ತಕ್ಷಣ ಪ್ರತಿಕ್ರಿಯೆ ಒದಗಿಸಲು ಕ್ರಮ ಕೈಗೊಂಡಿರುವುದನ್ನು ಪುನರುಚ್ಚರಿಸಲಾಗಿದೆ . ತೆರಿಗೆ ಪಾವತಿಯ ಕುರಿತಂತೆ ನೋಡಿಕೊಳ್ಳಲು ಕ್ಷಿಪ್ರ ಪ್ರತಿಸ್ಪಂದನಾ ತಂಡವನ್ನು ರಚಿಸಲಾಗಿದ್ದು , ಅದು ಐಟಿ ಇಲಾಖೆಯೊಂದಿಗೆ ತ್ವರಿತವಾಗಿ ಮರುಪಾವತಿ ಪ್ರಕ್ರಿಯೆ ಕೈಗೊಳ್ಳಲು ನೆರವಾಗುತ್ತಿದೆ . ಹಲವು ತೆರಿಗೆ ಪಾವತಿದಾರರು ರೆಕ್ಟಿಫಿಕೇಷನ್ , ಮೇಲ್ಮನವಿ ಜಾರಿ ಅಥವಾ ತೆರಿಗೆ ಸಾಲಗಳ ಕುರಿತು ವಿದ್ಯುನ್ಮಾನ ರೀತಿಯಲ್ಲಿ ತಮ್ಮ ಪ್ರತಿಕ್ರಿಯೆಗಳನ್ನು ಸಲ್ಲಿಸುತ್ತಿದ್ದಾರೆ . ಇವುಗಳಿಗೆ ಕಾಲಮಿತಿಯಲ್ಲಿ ಸ್ಪಂದಿಸಲಾಗುತ್ತಿದೆ . ಎಲ್ಲಾ ಮರುಪಾವತಿಗಳನ್ನು ಆನ್ ಲೈನ್ ಮೂಲಕವೇ ಮಾಡಲಾಗುತ್ತಿದೆ ಮತ್ತು ನೇರವಾಗಿ ತೆರಿಗೆ ಪಾವತಿದಾರರ ಬ್ಯಾಂಕ್ ಖಾತೆಗೆ ಜಮೆ ಮಾಡಲಾಗುತ್ತಿದೆ .


    ***

    
    
    (Release ID: 1639540) Visitor Counter : 10
    
    
      Read this release in: English , Urdu , Hindi , Marathi , Bengali , Manipuri , Punjabi , Odia , Tamil , Telugu