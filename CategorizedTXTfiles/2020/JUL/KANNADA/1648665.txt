      ಪ್ರಧಾನ ಮಂತ್ರಿಯವರ ಕಛೇರಿ

      750 ಮೆಗಾವ್ಯಾಟ್ ಸಾಮರ್ಥ್ಯದ ರೇವಾ ಸೌರ ಯೋಜನೆಯನ್ನು ರಾಷ್ಟ್ರಕ್ಕೆ ಸಮರ್ಪಿಸುವ ಕಾರ್ಯಕರ್ಮದಲ್ಲಿ ಪ್ರಧಾನಮಂತ್ರಿಯವರ ಭಾಷಣದ ಕನ್ನಡ ಅನುವಾದ
      Posted On: 10 JUL 2020 12:22PM by PIB Bengaluru


    ಮಧ್ಯಪ್ರದೇಶದ ರಾಜ್ಯಪಾಲರಾದ ಶ್ರೀಮತಿ ಆನಂದಿಬೆನ್ ಪಟೇಲ್ ಅವರೇ ; ಮಧ್ಯಪ್ರದೇಶದ ಜನಪ್ರಿಯ ಮುಖ್ಯಮಂತ್ರಿ ಶ್ರೀ ಶಿವರಾಜ್ ಸಿಂಗ್ ಜಿ ; ನನ್ನ ಕ್ಯಾಬಿನೆಟ್ ಸಹೋದ್ಯೋಗಿಗಳಾದ ಶ್ರೀ ಆರ್ . ಕೆ . ಸಿಂಗ್ ಜಿ , ಶ್ರೀ ಥವಾರ್ ಚಂದ್ ಗೆಹ್ಲೋಟ್ ಜಿ , ಶ್ರೀ ನರೇಂದ್ರ ಸಿಂಗ್ ತೋಮರ್ ಜಿ , ಶ್ರೀ ಧರ್ಮೇಂದ್ರ ಪ್ರಧಾನ್ ಜಿ ಮತ್ತು ಶ್ರೀ ಪ್ರಹ್ಲಾದ್ ಸಿಂಗ್ ಪಟೇಲ್ ಜಿ ; ಹಾಗೂ ಮಧ್ಯಪ್ರದೇಶದ ಸಚಿವ ಸಂಪುಟ ಸದಸ್ಯರು , ಸಂಸದರು ಮತ್ತು ಶಾಸಕರೇ !


    ರೇವಾ ಸೇರಿದಂತೆ ಮಧ್ಯಪ್ರದೇಶದ ನನ್ನ ಎಲ್ಲಾ ಪ್ರೀತಿಯ ಸಹೋದರ ಸಹೋದರಿಯರೇ ! ಇಂದು ರೇವಾ ನಿಜವಾಗಿಯೂ ಇತಿಹಾಸ ನಿರ್ಮಿಸಿದೆ . ರೇವಾವನ್ನು ತಾಯಿ ನರ್ಮದಾ ನದಿ ಮತ್ತು ಬಿಳಿ ಹುಲಿಗಳೊಂದಿಗೆ ಸಾಮಾನ್ಯವಾಗಿ ಗುರುತಿಸಲಾಗಿದೆ . ಆದರೆ , ಈಗ ರೇವಾ ಏಷ್ಯಾದ ಅತಿದೊಡ್ಡ ಸೌರ ವಿದ್ಯುತ್ ಯೋಜನೆಯೊಂದಿಗೆ ಸಹ ಸಂಬಂಧ ಜೊತೆಗೂಡಿಸಿದೆ . ನೀವು ವೈಮಾನಿಕ ವಿಡಿಯೊವನ್ನು ನೋಡಿದರೆ , ಸಾವಿರಾರು ಸೌರ ಫಲಕಗಳು ಬೆಳೆಗಳ ಹೊಲಗಳಲ್ಲಿ ತೂಗಾಡುತ್ತಿರುವಂತೆ ತೋರುತ್ತದೆ . ಆಳವಾದ ನೀಲ ಸಮುದ್ರದ ಮೂಲಕ ನಾವು ಹಾದು ಹೋಗುತ್ತಿದ್ದೇವೆಯೋ ಎಂದು ಅನಿಸುತ್ತದೆ . ಇದಕ್ಕಾಗಿ ನಾನು ವಿಶೇಷವಾಗಿ ರೇವಾ ಜನರನ್ನು ಮತ್ತು ಸಾಮಾನ್ಯವಾಗಿ ಮಧ್ಯಪ್ರದೇಶದ ಜನರನ್ನು ಅಭಿನಂದಿಸುತ್ತೇನೆ .


    ರೇವಾದ ಈ ಸೌರ ಸ್ಥಾವರವು , ಈ ದಶಕದಲ್ಲಿ ಈ ಇಡೀ ಪ್ರದೇಶವನ್ನು ಪ್ರಮುಖ ಶಕ್ತಿ ಕೇಂದ್ರವನ್ನಾಗಿ ಮಾಡಲು ಸಹಾಯ ಮಾಡಲಿದೆ . ಈ ಸೌರ ಸ್ಥಾವರದಿಂದ ಮಧ್ಯಪ್ರದೇಶದ ಜನರಿಗೆ ಮತ್ತು ಕೈಗಾರಿಕೆಗಳಿಗೆ ಮಾತ್ರವಲ್ಲ , ದೆಹಲಿಯ ಮೆಟ್ರೋ ರೈಲಿಗೂ ಅನುಕೂಲವಾಗಲಿದೆ . ಜೊತೆಯಲ್ಲಿ , ರೇವಾ ಮಾತ್ರವಲ್ಲದೆ , ಶಾಜಾಪುರ , ನೀಮುಚ್ ಮತ್ತು ಛತರಪುರಗಳಲ್ಲೂ ದೊಡ್ಡ ಸೌರ ವಿದ್ಯುತ್ ಸ್ಥಾವರಗಳ ಕೆಲಸವೂ ಭರದಿಂದ ನಡೆಯುತ್ತಿದೆ . ಓಂಕಾರೇಶ್ವರ ಅಣೆಕಟ್ಟಿನಲ್ಲಿ ತೇಲುವ ಸೌರ ಸ್ಥಾವರವನ್ನು ಸ್ಥಾಪಿಸುವ ಯೋಜನೆ ಇದೆ . ಈ ಎಲ್ಲಾ ಯೋಜನೆಗಳು ಪೂರ್ಣಗೊಂಡಾಗ ಮಧ್ಯಪ್ರದೇಶವು ಖಂಡಿತವಾಗಿಯೂ ಅಗ್ಗದ ಮತ್ತು ಶುದ್ಧ ವಿದ್ಯುತ್ ಕೇಂದ್ರವಾಗಿ ಪರಿಣಮಿಸಲಿದೆ . ಮಧ್ಯಪ್ರದೇಶದ ಬಡ ಮತ್ತು ಮಧ್ಯಮ ವರ್ಗದ ಕುಟುಂಬಗಳು , ರೈತರು ಮತ್ತು ಬುಡಕಟ್ಟು ಸಮುದಾಯಕ್ಕೆ ಹೆಚ್ಚಿನ ಲಾಭವಾಗಲಿದೆ .


    ಸ್ನೇಹಿತರೇ , ನಮ್ಮ ಸಂಪ್ರದಾಯ , ಸಂಸ್ಕೃತಿ ಮತ್ತು ನಮ್ಮ ದೈನಂದಿನ ಜೀವನದಲ್ಲಿ ಸೂರ್ಯನ ಆರಾಧನೆಗೆ ವಿಶೇಷ ಸ್ಥಾನವಿದೆ . पुनातु मां तत्स वितुर् वरेण्यम् ಅಂದರೆ ಸೂರ್ಯ ದೇವರು , ನಮ್ಮನ್ನು ಶುದ್ಧೀಕರಿಸಲಿ . ಅದೇ ಪರಿಶುದ್ಧತೆಯ ಮನೋಭಾವವನ್ನು ಇಂದು ರೇವಾದೆಲ್ಲೆಡೆ ನಾವು ಅನುಭವಿಸಬಹುದು . ಇಂದು ಇಡೀ ರಾಷ್ಟ್ರವು ಸೂರ್ಯ ದೇವರ ಶಕ್ತಿಯನ್ನು ಅನುಭವಿಸಬಹುದು . ಅವರ ಆಶೀರ್ವಾದದಿಂದಾಗಿ , ಸೌರಶಕ್ತಿಯ ವಿಷಯದಲ್ಲಿ ನಾವು ವಿಶ್ವದ ಅಗ್ರ 5 ದೇಶಗಳಲ್ಲಿ ಸ್ಥಾನ ಪಡೆದಿರುತ್ತೇವೆ


    ಸ್ನೇಹಿತರೇ ,


    ಸೌರ ಶಕ್ತಿಯು ಇಂದು ಮಾತ್ರವಲ್ಲ 21 ನೇ ಶತಮಾನದ ಶಕ್ತಿಯ ಅಗತ್ಯಗಳ ಪ್ರಮುಖ ಮೂಲವಾಗಲಿದೆ , ಏಕೆಂದರೆ ಸೌರ ಶಕ್ತಿಯು ಖಚಿತ , ಶುದ್ಧ ಮತ್ತು ಸುರಕ್ಷಿತವಾಗಿದೆ . ಖಚಿತವಾಗಿ , ಏಕೆಂದರೆ ಇತರ ಶಕ್ತಿ ಮತ್ತು ವಿದ್ಯುತ್ ಮೂಲಗಳು ಖಾಲಿಯಾಗಬಹುದು , ಆದರೆ ಸೂರ್ಯನು ಪ್ರಪಂಚದಾದ್ಯಂತ ಸುತ್ತುತ್ತಾ ಶಾಶ್ವತವಾಗಿ ಬೆಳಗುತ್ತಾನೆ . ಇದು ಶುದ್ಧ ಏಕೆಂದರೆ ಪರಿಸರವನ್ನು ಕಲುಷಿತಗೊಳಿಸುವ ಬದಲು ರಕ್ಷಿಸಲು ಇದು ಸಹಾಯ ಮಾಡುತ್ತದೆ . ಸುರಕ್ಷಿತ , ಏಕೆಂದರೆ ಇದು ಸ್ವಾವಲಂಬನೆಯ ದೊಡ್ಡ ಸಂಕೇತ ಮತ್ತು ಸ್ಫೂರ್ತಿ . ಇದು ನಮ್ಮ ಶಕ್ತಿಯ ಅಗತ್ಯಗಳನ್ನು ಸಹ ಭದ್ರಪಡಿಸುತ್ತದೆ . ಭಾರತವು ಅಭಿವೃದ್ಧಿಯ ಹೊಸ ಉತ್ತುಂಗದತ್ತ ಸಾಗುತ್ತಿರುವಾಗ , ನಮ್ಮ ಆಶಯಗಳು ಮತ್ತು ಆಕಾಂಕ್ಷೆಗಳು ಹೆಚ್ಚುತ್ತಿವೆ . ಅದೇ ಸಮಯದಲ್ಲಿ , ನಮ್ಮ ಶಕ್ತಿ ಮತ್ತು ವಿದ್ಯುತ್ ಅಗತ್ಯಗಳೂ ಬೆಳೆಯುತ್ತಿವೆ . ಅಂತಹ ಸನ್ನಿವೇಶದಲ್ಲಿ , ಸ್ವಾವಲಂಬಿ ಭಾರತಕ್ಕೆ ವಿದ್ಯುತ್ ಶಕ್ತಿಯ ಸ್ವಾವಲಂಬನೆ ಬಹಳ ಮುಖ್ಯ . ಇದರಲ್ಲಿ ಸೌರಶಕ್ತಿ , ಸೌರಇಂಧನ ಮತ್ತು ಸರಶಕ್ತಿ ವಿದ್ಯುತ್ ಬಹಳ ದೊಡ್ಡ ಪಾತ್ರ ವಹಿಸಲಿದೆ ಮತ್ತು ನಾವು ಭಾರತದ ಈ ಶಕ್ತಿಯನ್ನು ವಿಸ್ತರಿಸಲು ಪ್ರಯತ್ನಿಸುತ್ತಿದ್ದೇವೆ .


    ಸ್ನೇಹಿತರೇ ,


    ನಾವು ಸ್ವಾವಲಂಬನೆ ಮತ್ತು ಅಭಿವೃದ್ಧಿಯ ಬಗ್ಗೆ ಮಾತನಾಡುವಾಗ ಆರ್ಥಿಕತೆಯು ಒಂದು ಪ್ರಮುಖ ಅಂಶವಾಗಿದೆ . ಪ್ರಪಂಚದಾದ್ಯಂತದ ನೀತಿ ನಿರೂಪಕರು ಆರ್ಥಿಕತೆ ಅಥವಾ ಪರಿಸರವನ್ನು ಆರಿಸಬೇಕೆ ಎಂಬ ಬಗ್ಗೆ ಹಲವಾರು ವರ್ಷಗಳಿಂದ ಸಂದಿಗ್ಧ ಸ್ಥಿತಿಯಲ್ಲಿದ್ದಾರೆ . ಈ ಸನ್ನಿವೇಶದಲ್ಲಿ , ಕೆಲವೊಮ್ಮೆ ನಿರ್ಧಾರಗಳನ್ನು ಪರಿಸರದ ಪರವಾಗಿ ತೆಗೆದುಕೊಳ್ಳಲಾಗುತ್ತದೆ ಮತ್ತು ಕೆಲವೊಮ್ಮೆ ಆರ್ಥಿಕತೆಯ ಪರವಾಗಿ ತೆಗೆದುಕೊಳ್ಳಲಾಗುತ್ತದೆ . ಆದರೆ ಈ ಇರಡೂ ವಿರೋಧಿಗಳಲ್ಲ ಆದರೆ ಪರಸ್ಪರರ ಮಿತ್ರರು ಎಂದು ಭಾರತ ತೋರಿಸಿದೆ . ಅದು ಸ್ವಚ್ಛ ಭಾರತ್ ಅಭಿಯಾನ್ ಆಗಿರಲಿ , ಅಥವಾ ಪ್ರತಿ ಕುಟುಂಬಕ್ಕೆ ಎಲ್ಪಿಜಿ ಮತ್ತು ಪಿಎನ್ಜಿಯಂತಹ ಶುದ್ಧ ಇಂಧನವನ್ನು ಒದಗಿಸುವ ಅಭಿಯಾನವಾಗಲಿ , ಅಥವಾ ದೇಶಾದ್ಯಂತ ಸಿಎನ್ಜಿ ಆಧಾರಿತ ವಾಹನ ವ್ಯವಸ್ಥೆಗಳ ದೊಡ್ಡ ಜಾಲವನ್ನು ನಿರ್ಮಿಸುವ ಅಭಿಯಾನವಾಗಲಿ , ಅಥವಾ ದೇಶದಲ್ಲಿ ವಿದ್ಯುತ್ ಆಧಾರಿತ ಸಾಗಣೆಗೆ ಪ್ರಯತ್ನಗಳಾಗಲಿ - ಅಂತಹ ದೇಶದ ಸಾಮಾನ್ಯರ ಜೀವನವನ್ನು ಉತ್ತಮ ಮತ್ತು ಪರಿಸರ ಸ್ನೇಹಿಯಾಗಿ ಮಾಡಲು ಹಲವಾರು ಪ್ರಯತ್ನಿಸಲಾಗುತ್ತಿದೆ . ಭಾರತಕ್ಕೆ ಸಂಬಂಧಿಸಿದಂತೆ , ಆರ್ಥಿಕತೆ ಮತ್ತು ಪರಿಸರವು ಎರಡು ವ್ಯತಿರಿಕ್ತ ಘಟಕಗಳಲ್ಲ , ಆದರೆ ಪರಸ್ಪರ ಪೂರಕವಾಗಿವೆ


    ಸ್ನೇಹಿತರೇ ,


    ಸರ್ಕಾರಿ ಯೋಜನೆಗಳು ಮತ್ತು ಕಾರ್ಯಕ್ರಮಗಳಲ್ಲಿ ಪರಿಸರ ಸಂರಕ್ಷಣೆ ಮತ್ತು ಸುಲಭ ಜೀವನಕ್ಕೆ ಆದ್ಯತೆ ನೀಡಲಾಗಿದೆಯೆಂದು ಇಂದು ನೀವು ನೋಡುತ್ತಿದ್ದೀರಿ . ನಮಗೆ , ಪರಿಸರದ ರಕ್ಷಣೆ ಕೇವಲ ಕೆಲವು ಯೋಜನೆಗಳಿಗೆ ಸೀಮಿತವಾಗಿಲ್ಲ , ಆದರೆ ಇದು ಜೀವನ ವಿಧಾನವಾಗಿದೆ . ನಾವು ನವೀಕರಿಸಬಹುದಾದ ಶಕ್ತಿ / ಇಂಧನಗಳ ಪ್ರಮುಖ ಯೋಜನೆಗಳನ್ನು ಪ್ರಾರಂಭಿಸುವಾಗ , ಶುದ್ಧ ಶಕ್ತಿಯ ಕಡೆಗೆ ನಮ್ಮ ದೃಢ ನಿಶ್ಚಯವನ್ನು ಜೀವನದ ಪ್ರತಿಯೊಂದು ಅಂಶಗಳಲ್ಲೂ ನೋಡಿಕೊಳ್ಳಲಾಗಿದೆಯೆ ಎಂದು ನಾವು ಖಚಿತಪಡಿಸಿಕೊಳ್ಳುತ್ತಿದ್ದೇವೆ . ಇದರ ಪ್ರಯೋಜನಗಳು ದೇಶದ ಮೂಲೆ ಮೂಲೆಯಲ್ಲಿ , ಸಮಾಜದ ಪ್ರತಿಯೊಂದು ವಿಭಾಗಕ್ಕೆ ಮತ್ತು ಪ್ರತಿಯೊಬ್ಬ ನಾಗರಿಕರಿಗೂ ತಲುಪುವಂತೆ ನಾವು ಪ್ರಯತ್ನಿಸುತ್ತಿದ್ದೇವೆ . ನಾನು ನಿಮಗೆ ಒಂದು ಉದಾಹರಣೆ ನೀಡುತ್ತೇನೆ .


    ಸ್ನೇಹಿತರೇ ,


    ಕಳೆದ 6 ವರ್ಷಗಳಲ್ಲಿ ದೇಶದಲ್ಲಿ ಸುಮಾರು 36 ಕೋಟಿ ಎಲ್ಇಡಿ ಬಲ್ಬ್ ಗಳನ್ನು ವಿತರಿಸಲಾಗಿದೆ . ದೇಶಾದ್ಯಂತ 1 ಕೋಟಿಗೂ ಹೆಚ್ಚು ಎಲ್ಇಡಿ ಬೀದಿ ದೀಪಗಳನ್ನು ಅಳವಡಿಸಲಾಗಿದೆ . ಇದು ತುಂಬಾ ಚಿಕ್ಕದಾಗಿದೆ ಏಕೆಂದರೆ ನಾವು ಸೌಲಭ್ಯವನ್ನು ಪಡೆದಾಗ , ನಾವು ಸಾಮಾನ್ಯವಾಗಿ ಅದರ ಪ್ರಭಾವದ ಬಗ್ಗೆ ಹೆಚ್ಚು ಮಾತನಾಡುವುದಿಲ್ಲ . ನಮ್ಮಲ್ಲಿ ಆ ವಿಷಯವಿಲ್ಲದಿದ್ದಾಗ ಮಾತ್ರ ಈ ರೀತಿಯ ಚರ್ಚೆ ನಡೆಯುತ್ತದೆ .


    ಸ್ನೇಹಿತರೇ ,


    ಈ ಸಣ್ಣ ಎಲ್ಇಡಿ ಬಲ್ಬ್ ಇಲ್ಲದಿದ್ದಾಗ , ಅದರ ಅಗತ್ಯವನ್ನು ನಾವು ಅನುಭವಿಸಿದ್ದೇವೆ , ಆದರೆ ಬೆಲೆ ಜನಸಾಮಾನ್ಯರಿಗೆ ತಲುಪುವಂತಿರಲಿಲ್ಲ . ಇದು ಹೆಚ್ಚು ಮಾರಾಟವಾಗದ ಕಾರಣ , ತಯಾರಕರು ಇರಲಿಲ್ಲ . ಹಾಗಾದರೆ 6 ವರ್ಷಗಳಲ್ಲಿ ಏನು ಬದಲಾಗಿದೆ ? ಎಲ್ಇಡಿ ಬಲ್ಬ್ ಗಳ ಬೆಲೆ ಸುಮಾರು 10 ಪಟ್ಟು ಕಡಿಮೆಯಾಗಿದೆ ಮತ್ತು ಹಲವಾರು ಎಲ್ಇಡಿ ಬಲ್ಬ್ ಉತ್ಪಾದನಾ ಕಂಪನಿಗಳು ಮಾರುಕಟ್ಟೆಗೆ ಬಂದಿವೆ . ಮತ್ತು ನಾವು 100-200 ವ್ಯಾಟ್ ಬಲ್ಬ್ ಗಳಿಂದ ಪಡೆಯುತ್ತಿದ್ದ ಹೊಳಪನ್ನು ಈಗ 9-10 ವ್ಯಾಟ್ ಎಲ್ಇಡಿ ಬಲ್ಬ್ ಗಳಿಂದ ಪಡೆಯಬಹುದು . ಮನೆಗಳು ಮತ್ತು ಬೀದಿಗಳಲ್ಲಿ ಎಲ್ಇಡಿ ಅಳವಡಿಸುವುದರೊಂದಿಗೆ , ವಿದ್ಯುತ್ ಬಳಕೆ ಪ್ರತಿವರ್ಷ ಸುಮಾರು 600 ಬಿಲಿಯನ್ ಯುನಿಟ್ ಗಳಷ್ಟು ಕಡಿಮೆಯಾಗುತ್ತಿದೆ ಮತ್ತು ಜನರು ಉತ್ತಮ ಗುಣಮಟ್ಟದ ಹೊಳಪನ್ನು ಪಡೆಯುತ್ತಿದ್ದಾರೆ . ಇದಲ್ಲದೆ , ದೇಶದ ಜನರು ಪ್ರತಿವರ್ಷ ಸುಮಾರು 24000 ಕೋಟಿ ರೂಪಾಯಿಗಳನ್ನು ವಿದ್ಯುತ್ ಬಿಲ್ ಗಳಲ್ಲಿ ಉಳಿಸುತ್ತಿದ್ದಾರೆ . ಅಂದರೆ , ಎಲ್ಇಡಿ ಬಲ್ಬ್ ವಿದ್ಯುತ್ ಬಿಲ್ ಅನ್ನು ಕಡಿಮೆ ಮಾಡಿದೆ . ಇದು ಮತ್ತೊಂದು ಪ್ರಮುಖ ಅಂಶವನ್ನು ಹೊಂದಿದೆ . ಎಲ್ಇಡಿ ಬಲ್ಬ್ ಗಳಿಂದಾಗಿ ಸುಮಾರು 4.5 ಕೋಟಿ ಟನ್ ಇಂಗಾಲದ ಡೈಆಕ್ಸೈಡ್ ಪರಿಸರಕ್ಕೆ ಬರದಂತೆ ವಾತಾವರಣದಲ್ಲಿ ತಡೆಯಲಾಗಿದೆ . ಅಂದರೆ , ಇದು ಮಾಲಿನ್ಯವನ್ನು ಕಡಿಮೆ ಮಾಡುತ್ತಿದೆ .


    ಸ್ನೇಹಿತರೇ ,


    ವಿದ್ಯುತ್ ಎಲ್ಲರನ್ನೂ ತಲುಪುತ್ತದೆ , ಮತ್ತು ಎಲ್ಲರಿಗೂ ಪೂರೈಸಲು ಸಾಕಷ್ಟು ವಿದ್ಯುತ್ ಲಭ್ಯವಿದೆ , ಮತ್ತು ನಮ್ಮ ಪರಿಸರ , ಗಾಳಿ , ನೀರು ಕೂಡ ಸ್ವಚ್ಛವಾಗಿರಬೇಕು ಎಂಬ ಕಲ್ಪನೆಯ ಮೇಲೆ ನಾವು ನಿರಂತರವಾಗಿ ಕೆಲಸ ಮಾಡುತ್ತಿದ್ದೇವೆ . ಈ ಕಲ್ಪನೆಯು ನಮ್ಮ ನೀತಿ ಮತ್ತು ಸೌರಶಕ್ತಿ ತಂತ್ರದಲ್ಲೂ ಪ್ರತಿಫಲಿಸುತ್ತದೆ . ಸ್ವಲ್ಪ ಊಹಿಸಿ ! 2014 ರಲ್ಲಿ ಸೌರಶಕ್ತಿಯ ಬೆಲೆ ಪ್ರತಿ ಯೂನಿಟ್ ಗೆ ರೂ .7-8. ಇಂದು , ಇದನ್ನು ಪ್ರತಿ ಯೂನಿ ಯೂನಿಟ್ ಗೆ ರೂ . 2.25 ಗೆ ಲಭ್ಯ ರೂ .5 ಇಳಿಸಲಾಗಿದೆ . ಇದರಿಂದ ಉದ್ಯಮಿಗಳು ಕೂಡ ಸಾಕಷ್ಟು ಲಾಭ ಪಡೆಯುತ್ತಿದ್ದಾರೆ . ಅವರು ದೇಶವಾಸಿಗಳಿಗೆ ಉದ್ಯೋಗಾವಕಾಶಗಳನ್ನು ಉತ್ಪಾದಿಸುತ್ತಿದ್ದಾರೆ . ಭಾರತದಲ್ಲಿ ಸೌರಶಕ್ತಿ ಎಷ್ಟು ಅಗ್ಗವಾಗಿದೆ ಎಂದು ದೇಶಾದ್ಯಂತ ಮತ್ತು ಪ್ರಪಂಚದಾದ್ಯಂತ ಜನರು ಈಗ ಚರ್ಚಿಸುತ್ತಿದ್ದಾರೆ ! ಭಾರತದಲ್ಲಿ ಸೌರಶಕ್ತಿಯತ್ತ ಕೆಲಸ ಮಾಡುವ ವಿಧಾನವನ್ನು ಇನ್ನಷ್ಟು ಚರ್ಚಿಸಲಾಗುವುದು . ಇಂತಹ ದೊಡ್ಡ ಹೆಜ್ಜೆಗಳಿಂದಾಗಿ , ಭಾರತವನ್ನು ಶುದ್ಧ ಶಕ್ತಿಯ ಅತ್ಯಂತ ಆಕರ್ಷಕ ಮಾರುಕಟ್ಟೆಯೆಂದು ಜಾಗತಿಕವಾಗಿ ಪರಿಗಣಿಸಲಾಗುತ್ತಿದೆ . ಇಂದು , ನವೀಕರಿಸಬಹುದಾದ ಶಕ್ತಿಯ ಕಡೆಗೆ ಪರಿವರ್ತನೆಯ ಬಗ್ಗೆ ಪ್ರಪಂಚದಾದ್ಯಂತ ಚರ್ಚೆ ಎಲ್ಲಿ ನಡೆದರೂ , ಅಲ್ಲೆಲ್ಲಾ ಭಾರತವನ್ನು ಒಂದು ಮಾದರಿಯಾಗಿ ನೋಡಲಾಗುತ್ತದೆ .


    ಸ್ನೇಹಿತರೇ ,


    ಭಾರತದ ಕುರಿತು ಪ್ರಪಂಚದ ಈ ನಿರೀಕ್ಷೆಯ ದೃಷ್ಟಿಯಿಂದ , ನಾವು ಇಡೀ ಜಗತ್ತನ್ನು ಸಂಪರ್ಕಿಸುವಲ್ಲಿ ನೂತನ ಪ್ರಕ್ರಿಯೆಯಲ್ಲಿ ತೊಡಗಿದ್ದೇವೆ . ಈ ಚಿಂತನೆಯ ಫಲಿತಾಂಶವಾಗಿದೆ ಈ ಅಂತರರಾಷ್ಟ್ರೀಯ ಸೌರ ಒಕ್ಕೂಟ ( ಐಎಸ್ಎ ) ಸ್ಥಾಪನೆ . ಇದು ಒನ್ ವರ್ಲ್ಡ್ , ಒನ್ ಸನ್ ಮತ್ತು ಒನ್ ಗ್ರಿಡ್ ಹಿಂದಿನ ಮುಖ್ಯ ಚೇತನ . ಸೌರಶಕ್ತಿಯ ಉತ್ತಮ ಉತ್ಪಾದನೆ ಮತ್ತು ಬಳಕೆಗಾಗಿ ಇಡೀ ಜಗತ್ತನ್ನು ಒಟ್ಟುಗೂಡಿಸುವ ಪ್ರಯತ್ನ ಇದಾಗಿದ್ದು , ಇದರಿಂದಾಗಿ ನಮ್ಮ ಭೂಮಿಯ ಮುಂದೆ ಇರುವ ಈ ದೊಡ್ಡ ಬಿಕ್ಕಟ್ಟನ್ನು ನಿಭಾಯಿಸಬಹುದು ಮತ್ತು ಸಣ್ಣ ಮತ್ತು ಬಡ ದೇಶಗಳ ತಮ್ಮ ವಿದ್ಯುತ್ ಅಗತ್ಯಗಳನ್ನು ಸಹ ಪೂರೈಸಬಹುದು


    ಸ್ನೇಹಿತರೇ ,


    ಒಂದು ರೀತಿಯಲ್ಲಿ , ಸೌರ ಶಕ್ತಿಯು ಗ್ರಾಹಕರನ್ನು ಉತ್ಪಾದಕರನ್ನಾಗಿ ಮಾಡಿದೆ , ಪವರ್ ಬಟನಿನ ನಿಯಂತ್ರಣವನ್ನು ಅವರಿಗೆ ಸಂಪೂರ್ಣವಾಗಿ ನೀಡುತ್ತದೆ . ಉಳಿದ ರೀತಿಯ ವಿದ್ಯುತ್ ಉತ್ಪಾದನಾ ಮಾಧ್ಯಮಗಳಲ್ಲಿ ನಾಗರಿಕರ ಭಾಗವಹಿಸುವಿಕೆ ನಗಣ್ಯ . ಆದರೆ , ನಾವು ಸೌರಶಕ್ತಿಯನ್ನು ಪರಿಣಾಮಕಾರಿ ಎಂದು ಪರಿಗಣಿಸಿದರೆ , ನಮ್ಮಲ್ಲಿ ಎಲ್ಲಾದರೂ ಸ್ವಲ್ಪ ಜಾಗವಿದ್ದರೆ , ಅದು ಮನೆಯ ಮೇಲ್ಛಾವಣಿಯಾಗಲಿ , ಕಚೇರಿಯ ಮೇಲ್ಛಾವಣಿಯಾಗಲಿ ಅಥವಾ ಕಾರ್ಖಾನೆಯ ಮೇಲ್ಛಾವಣಿಯಾಗಲಿ , ಅಲ್ಲಿ ನಾಗರಿಕರು ತಮಗೆ ಬೇಕಾದ ವಿದ್ಯುತ್ ತಾವೇ ಸ್ವತಃ ಉತ್ಪಾದಿಸಬಹುದು . ಇದಕ್ಕಾಗಿ ಸರ್ಕಾರ ಭಾರಿ ಮೊತ್ತದ ಪ್ರೋತ್ಸಾಹಧನ ನೀಡುತ್ತಿದೆ ಮತ್ತು ಅವರಿಗೆ ಸಹಕರಿಸುತ್ತಿದೆ . ವಿದ್ಯುತ್ ಉತ್ಪಾದನೆಯಲ್ಲಿ ಸ್ವಾವಲಂಬನೆಯ ಈ ಅಭಿಯಾನದಲ್ಲಿ , ಈಗ ನಮ್ಮ ರೈತರು ಅಂದರೆ ದೇಶದ ಆಹಾರ ಉತ್ಪಾದಕರು ಸಹ ಶಕ್ತಿ / ಇಂಧನ ಉತ್ಪಾದಕರಾಗಬಹುದು .


    ಸ್ನೇಹಿತರೇ ,


    ನಮ್ಮ ರೈತ ಇಂದು ಎಷ್ಟು ಸಮರ್ಥನಾಗಿದ್ದಾನೆ , ಎಷ್ಟು ಸಂಪನ್ಮೂಲ ಹೊಂದಿದ್ದಾನೆಂದರೆ , ಇಂದು ಅವನು ದೇಶಕ್ಕೆ ಒಂದಲ್ಲ , ಎರಡು ಬಗೆಯ ಸಸ್ಯಗಳನ್ನು ಸಹಾಯ ಮಾಡುತ್ತಿದ್ದಾನೆ . ಒಂದು ಸಸ್ಯವು ಸಾಂಪ್ರದಾಯಿಕ ಕೃಷಿಯಾಗಿದ್ದು , ನಾವೆಲ್ಲರೂ ಆಹಾರವನ್ನು ಪಡೆಯುತ್ತೇವೆ . ಆದರೆ ಈಗ ನಮ್ಮ ರೈತರು ಇತರ ರೀತಿಯ ಸಸ್ಯಗಳನ್ನು ಸಹ ಸ್ಥಾಪಿಸುತ್ತಿದ್ದಾರೆ , ಇದರಿಂದಾಗಿ ವಿದ್ಯುತ್ ಕೂಡ ತಮ್ಮ ಮನೆಗಳನ್ನು ತಲುಪುತ್ತದೆ . ಸಾಂಪ್ರದಾಯಿಕ ಕೃಷಿಯಾದ ಮೊದಲ ಸಸ್ಯವನ್ನು ನಮ್ಮ ರೈತನು ಫಲವತ್ತಾದ ಅಂತಹ ಭೂಮಿಯಲ್ಲಿ ನೆಡುತ್ತಾನೆ . ಆದರೆ ಇತರ ರೀತಿಯ ಸಸ್ಯವೆಂದರೆ ಸೌರಶಕ್ತಿ ಸ್ಥಾವರ , ಇದು ಫಲವತ್ತಾದ ಅಥವಾ ಬೆಳೆಯುತ್ತಿರುವ ಬೆಳೆಗಳ ದೃಷ್ಟಿಯಿಂದ ಉತ್ತಮವಲ್ಲದ ಅಂತಹ ಬರಡು ಭೂಮಿಯಲ್ಲಿ ಸಹ ಸ್ಥಾಪಿಸಬಹುದಾಗಿದೆ . ಅಂದರೆ , ಬೆಳೆಗಳನ್ನು ಬೆಳೆಯಲು ಸಾಧ್ಯವಾಗದ ರೈತನ ಬಂಜರು ಭೂಮಿಯನ್ನು ಸಹ ಬಳಸಲಾಗುತ್ತದೆ . ಇದು ರೈತನ ಆದಾಯವನ್ನೂ ಹೆಚ್ಚಿಸುತ್ತದೆ .


    ಕುಸುಮ್ ಯೋಜನೆಯ ಮೂಲಕ ಹೆಚ್ಚುವರಿ ಭೂಮಿಯಲ್ಲಿ ಇಂತಹ ಸೌರ ಸ್ಥಾವರಗಳನ್ನು ಸ್ಥಾಪಿಸಲು ಇಂದು ರೈತರಿಗೆ ಸಹಾಯ ಮಾಡಲಾಗುತ್ತಿದೆ . ನಮ್ಮ ರೈತರು ಹೊಲಗಳಲ್ಲಿ ಉತ್ಪತ್ತಿಯಾಗುವ ಶಕ್ತಿಯ ಮೂಲಕ ತಮ್ಮ ವೈಯಕ್ತಿಕ ವಿದ್ಯುತ್ ಅಗತ್ಯಗಳನ್ನು ಪೂರೈಸಲು ಸಾಧ್ಯವಾಗುವುದಿಲ್ಲ ಆದರೆ ಹೆಚ್ಚುವರಿ ಶಕ್ತಿಯನ್ನು ಮಾರಾಟ ಮಾಡಲು ಸಾಧ್ಯವಾಗುತ್ತದೆ . ಮಧ್ಯಪ್ರದೇಶದ ರೈತ ಸ್ನೇಹಿತರು ಈ ಹೆಚ್ಚುವರಿ ಆದಾಯದ ವಿಧಾನವನ್ನು ಅಳವಡಿಸಿಕೊಳ್ಳುವ ಮತ್ತು ಭಾರತವನ್ನು ವಿದ್ಯುತ್ ರಫ್ತುದಾರರನ್ನಾಗಿ ಮಾಡುವ ಈ ಬೃಹತ್ ಅಭಿಯಾನವನ್ನು ಸಹ ಮಾಡುತ್ತಾರೆ ಎಂದು ನನಗೆ ವಿಶ್ವಾಸವಿದೆ . ಈ ನಂಬಿಕೆ ಹೆಚ್ಚು ಏಕೆಂದರೆ ಮಧ್ಯಪ್ರದೇಶದ ರೈತರು ಅದನ್ನು ಸಾಧನೆಯನ್ನಾಗಿ ಪರಿವರ್ತಿಸುವ ಮೂಲಕ ಸಂಕಲ್ಪವನ್ನು ತೋರಿಸಿದ್ದಾರೆ . ನೀವು ಮಾಡಿದ ಕೆಲಸವು ಚರ್ಚೆಯ ವಿಷಯವಾಗಿದೆ . ನೀವು ಗೋಧಿ ಉತ್ಪಾದನೆಯಲ್ಲಿ ದಾಖಲೆಯನ್ನು ಸೃಷ್ಠಿಸಿದ್ದೀರಿ , ಇತರರನ್ನು ಹಿಂದಿಕ್ಕಿದ ರೀತಿ ಶ್ಲಾಘನೀಯ ! ಕೊರೊನ ಸಾಂಕ್ರಾಮಿಕದ ಈ ಕಷ್ಟದ ಸಮಯದಲ್ಲಿ ಮಧ್ಯಪ್ರದೇಶದ ರೈತರು ದಾಖಲಿಸಿದ ಉತ್ಪಾದನೆ ಮತ್ತು ಸರ್ಕಾರವು ಾದನ್ನು ಖರೀದಿಸಿ ಹಿಂದಿನ ದಾಖಲೆಯನ್ನು ಮುರಿದಿರುವುದು ನಿಜವಾಗಿಯೂ ಶ್ಲಾಘನೀಯ . ಆದ್ದರಿಂದ , ವಿದ್ಯುತ್ ಉತ್ಪಾದನೆಯ ದೃಷ್ಟಿಯಿಂದ ಮಧ್ಯಪ್ರದೇಶದ ಶಕ್ತಿಯ ಬಗ್ಗೆ ನನಗೆ ಸಂಪೂರ್ಣ ನಂಬಿಕೆ ಇದೆ . ಕುಸುಮ್ ಯೋಜನೆಯಡಿ ಒಂದು ದಿನ ಮಧ್ಯಪ್ರದೇಶದ ರೈತರು ದಾಖಲೆಯನ್ನು ಸೃಷ್ಟಿಸಲಿದ್ದಾರೆ , ವಿದ್ಯುತ್ ಉತ್ಪಾದಿಸುವ ಸುದ್ದಿಯೂ ಜಾಗತಿಕವಾಗಿ ಬರಲಿದೆ ಎಂದು ನಿರೀಕ್ಷಿಸುತ್ತೇನೆ .


    ಸಹೋದರರು ಮತ್ತು ಸಹೋದರಿಯರು ,


    ನಮ್ಮಲ್ಲಿ ಉತ್ತಮ ಸೌರ ಫಲಕಗಳು , ಉತ್ತಮ ಬ್ಯಾಟರಿಗಳು ಮತ್ತು ಉತ್ತಮ ಗುಣಮಟ್ಟದ ಶೇಖರಣಾ ಸಾಮರ್ಥ್ಯವಿಲ್ಲದಿದ್ದರೆ ನಾವು ಸೌರಶಕ್ತಿಯ ಶಕ್ತಿಯನ್ನು ಸಂಪೂರ್ಣವಾಗಿ ಬಳಸಿಕೊಳ್ಳಲು ಸಾಧ್ಯವಾಗುವುದಿಲ್ಲ . ಈಗ ಕೆಲಸವು ಈ ದಿಕ್ಕಿನಲ್ಲಿ ವೇಗವಾಗಿ ನಡೆಯುತ್ತಿದೆ . ' ಆತ್ಮನಿರ್ಭಾರ ಭಾರತ್ ಅಭಿಯಾನ್ ' ಅಡಿಯಲ್ಲಿ , ಸೌರ ಫಲಕಗಳು ಸೇರಿದಂತೆ ಎಲ್ಲಾ ಸಾಧನಗಳಿಗೆ ಆಮದಿನ ಮೇಲಿನ ಅವಲಂಬನೆಯನ್ನು ತೊಡೆದುಹಾಕಲು ದೇಶವು ಈಗ ಉದ್ದೇಶಿಸಿದೆ . ದೇಶದ ಸೌರ ಪಿವಿ ಮಾಡ್ಯೂಲ್ ಉತ್ಪಾದನಾ ಸಾಮರ್ಥ್ಯವನ್ನು ವೇಗವಾಗಿ ಹೆಚ್ಚಿಸುವುದು ಗುರಿಯಾಗಿದೆ . ಆದ್ದರಿಂದ , ದೇಶೀಯ ಉತ್ಪಾದನೆಯನ್ನು ಉತ್ತೇಜಿಸಲು ಹಲವಾರು ಪ್ರಮುಖ ಕ್ರಮಗಳನ್ನು ತೆಗೆದುಕೊಳ್ಳಲಾಗುತ್ತಿದೆ . ಭಾರತದಲ್ಲಿ , ಕುಸುಮ್ ಯೋಜನೆಯಡಿಯಲ್ಲಿ ಸ್ಥಾಪಿಸಲಾದ ಪಂಪ್ ಗಳಲ್ಲಿ ಮತ್ತು ಮನೆಗಳಲ್ಲಿ ಸ್ಥಾಪಿಸಲಾದ ಛಾವಣಿಯ ಮೇಲ್ಭಾಗದ ಫಲಕಗಳಲ್ಲಿ ಸೌರ ಫೋಟೋ ವೋಲ್ಟಾಯಿಕ್ ಕೋಶಗಳು ಮತ್ತು ಮಾಡ್ಯೂಲ್ಗಳನ್ನು ಕಡ್ಡಾಯಗೊಳಿಸಲಾಗಿದೆ . ಇದಲ್ಲದೆ , ಎಲ್ಲಾ ಸರ್ಕಾರಿ ಇಲಾಖೆಗಳು ಮತ್ತು ಇತರ ಸರ್ಕಾರಿ ಸಂಸ್ಥೆಗಳು ' ಮೇಕ್ ಇನ್ ಇಂಡಿಯಾ ' ಸೌರ ಕೋಶಗಳು ಅಥವಾ ಮಾಡ್ಯೂಲ್ಗಳನ್ನು ಖರೀದಿಸುತ್ತವೆ ಎಂದು ಖಚಿತಪಡಿಸಲಾಗಿದೆ . ಇದಲ್ಲದೆ , ವಿದ್ಯುತ್ ಸ್ಥಾವರಗಳನ್ನು ಸ್ಥಾಪಿಸುವ ಕಂಪನಿಗಳಿಗೆ ಸೌರ ಪಿವಿ ತಯಾರಿಸಲು ಪ್ರೋತ್ಸಾಹಿಸಲಾಗಿದೆ . ಇಂದು , ಈ ಅವಕಾಶದ ಲಾಭವನ್ನು ಯುವಕರು , ಈ ವಲಯಕ್ಕೆ ಸಂಬಂಧಿಸಿದ ಉದ್ಯಮಿಗಳು , ಸ್ಟಾರ್ಟ್ ಅಪ್ ಗಳು , ಎಂಎಸ್ಎಂಇಗಳು ಪಡೆದು ಸದುಪಯೋಗಪಡಿಸಿಕೊಳ್ಳಬೇಕೆಂದು , ಈ ವಲಯದ ಎಲ್ಲರಲ್ಲೂ ಕೋರುತ್ತೇನೆ .


    ಸಹೋದರರೇ , ನಮ್ಮಲ್ಲಿ ವಿಶ್ವಾಸ ಇದ್ದಾಗ ಮಾತ್ರ ಸ್ವಾವಲಂಬನೆ ನಿಜಕ್ಕೂ ಸಾಧ್ಯ . ಇಡೀ ದೇಶ , ಇಡೀ ವ್ಯವಸ್ಥೆಯು ಪ್ರತಿಯೊಬ್ಬ ದೇಶವಾಸಿಗಳನ್ನು ಬೆಂಬಲಿಸಿದಾಗ ಮಾತ್ರ ವಿಶ್ವಾಸ ಬರುತ್ತದೆ . ಕೊರೊನ ಬಿಕ್ಕಟ್ಟಿನಿಂದ ಸೃಷ್ಟಿಯಾದ ಪರಿಸ್ಥಿತಿಗಳ ಮಧ್ಯೆ ಭಾರತವು ಇದನ್ನೇ ಮಾಡುತ್ತಿದೆ . ಸರ್ಕಾರವೇ ವಿಶ್ವಾಸ ಬೆಳೆಸಲು ಪ್ರಯತ್ನಿಸುತ್ತಿದೆ . ಇಂದು , ಸರ್ಕಾರದ ಸಂಪನ್ಮೂಲಗಳು ಮತ್ತು ಸಂವೇದನೆಗಳು ಎರಡೂ ಸರ್ಕಾರಗಳು ಆಗಾಗ್ಗೆ ತಲುಪಲು ಸಾಧ್ಯವಾಗದ ಸಮಾಜದ ವಿಭಾಗಗಳನ್ನು ತಲುಪುತ್ತಿವೆ . ಪ್ರಧಾನ್ ಮಂತ್ರಿ ಗರಿಬ್ ಕಲ್ಯಾಣ್ ಯೋಜನೆಯ ಉದಾಹರಣೆಯನ್ನು ಈಗ ಪರಿಗಣಿಸೋಣ . ಲಾಕ್ ಡೌನ್ ಆದ ಕೂಡಲೇ ತೆಗೆದುಕೊಂಡ ಮೊದಲ ಹೆಜ್ಜೆ , 80 ಕೋಟಿಗೂ ಹೆಚ್ಚು ಬಡ ಭಾರತೀಯರಿಗೆ ಉಚಿತ ಆಹಾರವನ್ನು ತಲುಪಿಸುವುದು ಮತ್ತು ದೈನಂದಿನ ಚಲಾವಣೆಗಾಗಿ ಸ್ವಲ್ಪ ಹಣವನ್ನು ಅವರ ಜೇಬಿಗೆ ಹಾಕುವುದು , ಒಂದು ಮಹತ್ ಕಾರ್ಯವಾಗಿದೆ . ಮತ್ತು ಲಾಕ್ಡೌನ್ ಅನ್ನು ತೆಗೆದುಹಾಕಿದಾಗ , ಮಾನ್ಸೂನ್ ಬರಲಿದೆ ಎಂದು ಸರ್ಕಾರ ಭಾವಿಸಿತು . ಇದಲ್ಲದೆ , ಹಬ್ಬಗಳ ಋತುಮಾನವೂ ಪ್ರಾರಂಭವಾಗಲಿದೆ . ನಮ್ಮಲ್ಲಿ ದೀಪಾವಳಿ ಮತ್ತು ಛಾಟ್ ಪೂಜೆಯವರೆಗೆ ಹಬ್ಬಗಳು ನಡೆಯುತ್ತಿವೆ . ಮತ್ತು ಎಲ್ಲಾ ಪಂಥಗಳು ಮತ್ತು ಧರ್ಮಗಳಲ್ಲೂ ವಿವಿಧ ಹಬ್ಬಗಳು ನಡೆಯಲಿವೆ .


    ಇಂತಹ ಪರಿಸ್ಥಿತಿಯಲ್ಲಿ ಬಡವರಿಗೆ ಈ ರೀತಿಯ ಸಹಾಯ ಸಿಗಬೇಕು . ಆದ್ದರಿಂದ , ಯೋಜನೆಯನ್ನು ಮುಂದುವರಿಸಲಾಯಿತು . ಈಗ ಬಡ ಕುಟುಂಬಗಳಿಗೆ ನವೆಂಬರ್ ವರೆಗೆ ಉಚಿತ ಪಡಿತರ ಸಿಗುತ್ತದೆ . ಇದಲ್ಲದೆ , ಲಕ್ಷಾಂತರ ಖಾಸಗಿ ವಲಯದ ನೌಕರರ ಇಪಿಎಫ್ ಖಾತೆಗಳಿಗೆ ಸರ್ಕಾರ ಸಂಪೂರ್ಣ ಕೊಡುಗೆ ನೀಡುತ್ತಿದೆ . ಅಂತೆಯೇ , ಪಿಎಂ - ಸ್ವನಿಧಿ ಯೋಜನೆಯ ಮೂಲಕ , ವ್ಯವಹಾರಿಕ – ವ್ಯಾಪಾರ ವ್ಯವಸ್ಥೆಗೆ ಕನಿಷ್ಠ ಪ್ರವೇಶವನ್ನು ಹೊಂದಿರುವ ಆ ಸ್ನೇಹಿತರನ್ನು ಸೇರಿಸಿಕೊಳ್ಳಲಾಗಿದೆ . ಇಂದು , ಈ ಯೋಜನೆಯೊಂದಿಗೆ , ಲಕ್ಷಾಂತರ ಮಾರಾಟಗಾರರು ಮತ್ತು ವ್ಯಾಪಾರಿಗಳು ರೂ .10,000 ಗಳವರೆಗೆ ಅಗ್ಗದ ಸಾಲವನ್ನು ಪಡೆಯಲು ಪ್ರಾರಂಭಿಸಿದ್ದಾರೆ . ಅಷ್ಟು ಪ್ರಾಮುಖ್ಯತೆ ಹೊಂದಿರುವ ಮತ್ತು ಅವರ ಸಣ್ಣ ಉದ್ಯಮಗಳನ್ನು ನಮಗಾಗಿ ನಡೆಸುತ್ತಿರುವ ಈ ಸ್ನೇಹಿತರ ಬಗ್ಗೆ ನಾವು ಯಾವಾಗ ಯೋಚಿಸಿದ್ದೇವೆ ? ಅಂದರೆ , ನಾವು ಒಂದು ಕಡೆ ಎಂ . ಎಸ್ . ಎಂ . ಇ . ಗಳು , ಕಾಟೇಜ್ ಕೈಗಾರಿಕೆಗಳು ಮತ್ತು ದೊಡ್ಡ ಕೈಗಾರಿಕೆಗಳನ್ನು ನೋಡಿಕೊಂಡಿದ್ದೇವೆ , ಮತ್ತೊಂದೆಡೆ ನಾವು ಈ ಸಣ್ಣ ಆದರೆ ಉಪಯುಕ್ತ ವ್ಯವಹಾರಗಳ ಬಗ್ಗೆಯೂ ಯೋಚಿಸಿದ್ದೇವೆ .


    ಸ್ನೇಹಿತರೇ ,


    ಸರ್ಕಾರವಾಗಲಿ , ಸಮಾಜವಾಗಲಿ , ಈ ಕಠಿಣ ಸವಾಲನ್ನು ಎದುರಿಸಲು ಸಹಾನುಭೂತಿ ಮತ್ತು ಜಾಗರೂಕತೆಯು ನಮ್ಮ ದೊಡ್ಡ ಪ್ರೇರಣೆಯ ಮೂಲಗಳಾಗಿವೆ . ಇಂದು , ಮಧ್ಯಪ್ರದೇಶ ಮತ್ತು ಇಡೀ ದೇಶವು ಪ್ರಗತಿಗೆ ಸಹಾಯ ಮಾಡಲು ನೀವು ನಿಮ್ಮ ಮನೆಗಳಿಂದ ಹೊರಬರುತ್ತಿರುವಾಗ , ಯಾವಾಗಲೂ ಇನ್ನೊಂದು ವಿಷಯವನ್ನು ನೆನಪಿಡಿ . ನಾವು ಯಾವಾಗಲೂ ' ಡು ಗಾಜ್ ಡೋರ್ ' ಅಥವಾ ಸಾಮಾಜಿಕ ಅಂತರ , ಮುಖದ ಮುಖಗವಸು ಮತ್ತು 20 ಸೆಕೆಂಡುಗಳ ಕಾಲ ಸೋಪಿನಿಂದ ಕೈ ತೊಳೆಯುವುದು ಎಂಬ ನಿಯಮಗಳನ್ನು ಪಾಲಿಸಬೇಕು . ಮತ್ತೊಮ್ಮೆ , ಈ ಸೌರ ವಿದ್ಯುತ್ ಸ್ಥಾವರಕ್ಕಾಗಿ ಮಧ್ಯಪ್ರದೇಶಕ್ಕೆ ಅಭಿನಂದನೆಗಳು .


    ಜಾಗರೂಕರಾಗಿರಿ , ಸುರಕ್ಷಿತವಾಗಿರಿ , ಆರೋಗ್ಯವಾಗಿರಿ !


    ತುಂಬಾ ಧನ್ಯವಾದಗಳು !


    ***

    
    
    (Release ID: 1648665) Visitor Counter : 5
    
    
      Read this release in: Punjabi , Gujarati , Odia , Telugu , Malayalam , Assamese , English , Urdu , Marathi , Hindi , Bengali , Manipuri , Tamil