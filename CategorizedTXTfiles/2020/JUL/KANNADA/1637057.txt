      ವಾರ್ತಾ ಮತ್ತು ಪ್ರಸಾರ ಸಚಿವಾಲಯ

      ಚಲನಚಿತ್ರ ನಿರ್ಮಾಣ ಪುನಾರಂಭಕ್ಕೆ ಸರ್ಕಾರದಿಂದ ಸದ್ಯವೇ ಮಾರ್ಗಸೂಚಿ ಬಿಡುಗಡೆ - ಕೇಂದ್ರ ಸಚಿವ ಪ್ರಕಾಶ್ ಜಾವ್ಡೇಕರ್
      Posted On: 07 JUL 2020 6:05PM by PIB Bengaluru


    ಚಲನಚಿತ್ರ ನಿರ್ಮಾಣ ಪುನಾರಂಭಕ್ಕೆ ಸರ್ಕಾರದಿಂದ ಸದ್ಯವೇ ಮಾರ್ಗಸೂಚಿ ಬಿಡುಗಡೆ - ಕೇಂದ್ರ ಸಚಿವ ಪ್ರಕಾಶ್ ಜಾವ್ಡೇಕರ್


    ಕೋವಿಡ್ -19 ಲಾಕ್ ಡೌನ್ ಸಡಿಲಿಕೆಯ ನಂತರ ಅನ್ ಲಾಕ್ ಹಂತದಲ್ಲಿ ಚಲನಚಿತ್ರ ನಿರ್ಮಾಣ ಚಟುವಟಿಕೆಗಳ ಪುನಾರಂಭಕ್ಕೆ ಸರ್ಕಾರ ಸದ್ಯದಲ್ಲೇ ನಿರ್ದಿಷ್ಠ ಕಾರ್ಯಾಚರಣೆ ವಿಧಾನದ ( ಎಸ್ ಒಪಿ ) ಮಾರ್ಗಸೂಚಿಗಳನ್ನು ಬಿಡುಗಡೆ ಮಾಡಲಾಗುವುದು ಎಂದು ಕೇಂದ್ರ ವಾರ್ತಾ ಮತ್ತು ಪ್ರಸಾರ ಖಾತೆ ಸಚಿವ ಶ್ರೀ ಪ್ರಕಾಶ್ ಜಾವ್ಡೇಕರ್ ತಿಳಿಸಿದ್ದಾರೆ .


    “ ಕೋವಿಡ್ -19 ನಿಂದಾಗಿ ಚಲನಚಿತ್ರ ನಿರ್ಮಾಣ ಕಾರ್ಯ ಸಂಪೂರ್ಣ ಸ್ಥಗಿತಗೊಂಡಿದೆ , ಚಟುವಟಿಕೆಗಳ ಪುನಾರಂಭಕ್ಕೆ ಟಿ . ವಿ , ಧಾರಾವಾಹಿ , ಚಿತ್ರ ನಿರ್ಮಾಣ , ಸಹ ನಿರ್ಮಾಣ , ಅನಿಮೇಷನ್ ಮತ್ತು ಗೇಮಿಂಗ್ ಗಳಿಗೆ ಸ್ವಲ್ಪ ಮಟ್ಟಿನ ಪ್ರೋತ್ಸಾಹಧನ ನೀಡುವಂತಹ ಕ್ರಮಗಳನ್ನು ಸದ್ಯದಲ್ಲೇ ಪ್ರಕಟಿಸಲಿದ್ದೇವೆ ‘’ ಎಂದು ಸಚಿವ ಶ್ರೀ ಪ್ರಕಾಶ್ ಜಾವ್ಡೇಕರ್ ಎಫ್ ಐಸಿಸಿಐನ 21 ನೇ ಫ್ರೇಮ್ಸ್ ಆವೃತ್ತಿಯನ್ನು ಉದ್ದೇಶಿಸಿ ಮಾತನಾಡುತ್ತಾ ತಿಳಿಸಿದರು .


    ಕೋವಿಡ್ -19 ಸಾಂಕ್ರಾಮಿಕದ ಹಿನ್ನೆಲೆಯಲ್ಲಿ ಸಾಮಾನ್ಯವಾಗಿ ಮುಂಬೈನ ಪೊವೈ ಕೆರೆಯ ಬಳಿ ನಡೆಯುತ್ತಿದ್ದ ಮಾಧ್ಯಮ ಮತ್ತು ಮನರಂಜನಾ ಉದ್ಯಮದ 2020 ರ ಈ ವಾರ್ಷಿಕ ಕಾರ್ಯಕ್ರಮ ಈ ಬಾರಿ ವರ್ಚ್ಯುಯಲ್ ರೂಪದಲ್ಲಿ ವಿಡಿಯೋ ಕಾನ್ಫರೆನ್ಸ್ ಮೂಲಕ ನಡೆಯಿತು .


    ಕೋವಿಡ್ -19 ಸಾಂಕ್ರಾಮಿಕ ಜನರಲ್ಲಿ ಸಂವಹನದ ಹೊಸ ವಿಧಾನಗಳ ಬಗ್ಗೆ ಚಿಂತನೆ ನಡೆಸಲು ಪ್ರೇರೇಪಿಸಿದೆ . ವರ್ಚ್ಯುಯಲ್ ರೂಪದಲ್ಲಿ ಒಂದೆಡೆ ಸೇರುವುದು ಈಗ ಮಾಮೂಲಿಯಾಗಿದೆ , ಆದರೆ ಪಾಲುದಾರಿಕೆ ಏರ್ಪಡುತ್ತಿರುವುದು ಸ್ವಾಭಾವಿಕವಾಗಿದೆ . “ ವಿಷಯ ಸೃಷ್ಠಿಯ ವಿಚಾರದಲ್ಲಿ ಭಾರತಕ್ಕೆ ಹೆಚ್ಚಿನ ವೆಚ್ಚದ ಪ್ರಯೋಜನವಿದೆ ಮತ್ತು ಭಾರತೀಯ ವಿಷಯಗಳನ್ನು ಜಗತ್ತಿನಾದ್ಯಂತ 150 ರಾಷ್ಟ್ರಗಳು ನೋಡುತ್ತಿವೆ ’’ ಎಂದು ಸಚಿವರು ಹೇಳಿದರು . ಭಾರತದ ಸಾಫ್ಟ್ ಶಕ್ತಿ - ಮಾಧ್ಯಮ ಮತ್ತು ಮನರಂಜನೆಯನ್ನು ಸಮರ್ಪಕವಾಗಿ ಬಳಸಿಕೊಂಡು ಪ್ರಗತಿ ಸಾಧಿಸಲು ಸಂಬಂಧಿಸಿದ ಎಲ್ಲರೂ ಒಗ್ಗೂಡಿ ಕಾರ್ಯನಿರ್ವಹಿಸಬೇಕು ಎಂದು ಸಚಿವರು ಕರೆ ನೀಡಿದರು .


    ಪ್ರಾಸ್ತಾವಿಕ ಭಾಷಣ ಮಾಡಿದ ಹಣಕಾಸು ಖಾತೆ ರಾಜ್ಯ ಸಚಿವ ಅನುರಾಗ್ ಠಾಕೂರ್ , ಭಾರತವನ್ನು ಜ್ಞಾನಾಧಾರಿತ ಆರ್ಥಿಕತೆಯನ್ನಾಗಿ ಪರಿವರ್ತಿಸುವಲ್ಲಿ ಸೃಜನಶೀಲ ಉದ್ಯಮದ ಮಹತ್ವದ ಪಾತ್ರವಿದೆ . ಗಾತ್ರದಿಂದ ನಾವು ಮೌಲ್ಯ ಸೃಷ್ಟಿಯತ್ತ ಹೆಚ್ಚಿನ ಒತ್ತು ನೀಡಬೇಕಿದೆ ಎಂದರು .


    ವಾರ್ತಾ ಮತ್ತು ಪ್ರಸಾರ ಸಚಿವಾಲಯದ ಕಾರ್ಯದರ್ಶಿ ಅಮಿತ್ ಖರೆ ಅವರು ತಾಂತ್ರಿಕ ಗೋಷ್ಠಿಯಲ್ಲಿ ಮಾತನಾಡಿ , ಚಲನಚಿತ್ರ ನಿರ್ಮಾಣಕ್ಕೆ ಸರ್ಕಾರಗಳ ಪಾತ್ರ , ಅದಕ್ಕೆ ಅಗತ್ಯ ಸೌಕರ್ಯಗಳನ್ನು ಕಲ್ಪಿಸಿಕೊಡಲಾಗುವುದು ಎಂದರು . “ ನಿಯಂತ್ರಣಗಳನ್ನು ಕಡಿಮೆಗೊಳಿಸುವ ನಿಟ್ಟಿನಲ್ಲಿ ವ್ಯವಸ್ಥೆಯಲ್ಲಿ ಹಲವು ಸುಧಾರಣೆಗಳನ್ನು ತರಲಾಗಿದೆ ” ಎಂದರು . ಮಾಧ್ಯಮ ಮತ್ತು ಮನರಂಜನಾ ಉದ್ಯಮಕ್ಕೆ ಮೂಲಸೌಕರ್ಯ ಸ್ಥಾನಮಾನ ನೀಡಲು ಸರ್ಕಾರ ಎಲ್ಲ ರೀತಿಯ ಬೆಂಬಲ ನೀಡಲು ಬದ್ಧವಿದೆ ಮತ್ತು ಕೆಲವೊಂದು ವ್ಯಾಖ್ಯಾನಗಳಿಗೆ ಹೊಸ ರೂಪ ನೀಡಬೇಕಿದೆ ಎಂದರು .


    ನೀತಿ ಆಯೋಗದ ಸಿಇಒ ಅಮಿತಾಬ್ ಕಾಂತ್ , ತಮ್ಮ ಭಾಷಣದಲ್ಲಿ ಪ್ರತಿಯೊಂದು ಬಿಕ್ಕಟ್ಟನ್ನು ನಾವು ಅವಕಾಶವನ್ನಾಗಿ ಮಾಡಿಕೊಳ್ಳಬೇಕು ಮತ್ತು ಭಾರತ 12 ರಿಂದ 13 ಪ್ರಗತಿ ಹೊಂದಲು ಸಾಧ್ಯವಿರುವ ವಲಯಗಳನ್ನು ಗುರುತಿಸಬೇಕು . ಆ ವಲಯಗಳಲ್ಲಿ ಸುಸ್ಥಿರ ಪ್ರಗತಿ ಮತ್ತು ಉದ್ಯೋಗ ಸೃಷ್ಟಿ ಸಾಧನೆಯ ಮೂಲಕ ಜಾಗತಿಕ ಚಾಂಪಿಯನ್ ಗಳಾಗಿ ಹೊರಹೊಮ್ಮಬೇಕು . ಅಂತಹ ವಲಯಗಳಲ್ಲಿ ಮಾಧ್ಯಮ ಮತ್ತು ಮನರಂಜನಾ ಉದ್ಯಮವೂ ಸಹ ಒಂದಾಗಿದೆ ಎಂದು ಅವರು ತಿಳಿಸಿದರು .


    ಸ್ಟಾರ್ ಮತ್ತು ಡಿಸ್ನಿ ಇಂಡಿಯಾದ ಅಧ್ಯಕ್ಷ ಹಾಗೂ ಉದ್ಯಮದ ಪ್ರಮುಖ ಧ್ವನಿಯಾದ ಉದಯಶಂಕರ್ ಅವರು , “ ಮಾಧ್ಯಮ ಮತ್ತು ಮನರಂಜನಾ ಉದ್ಯಮ , ಸೃಜನಶೀಲ ಆರ್ಥಿಕತೆಯ ಅತ್ಯಂತ ಪ್ರಮುಖ ಭಾಗವಾಗಿದೆ ’’ ಎಂದು ಅಭಿಪ್ರಾಯವ್ಯಕ್ತಪಡಿಸಿದರು . ಉದ್ಯೋಗ ಮತ್ತು ವ್ಯಾಪಾರ ಸೃಷ್ಟಿಸುವ ಜೊತೆಗೆ ಭಾರತ ಜಾಗತಿಕ ಮಟ್ಟದಲ್ಲಿ ಪ್ರಕಾಶಿಸುವಂತೆ ಮಾಡಲಿದೆ ” ಎಂದರು . ಆದರೆ ಅವರು ಭಾರತೀಯ ಮಾಧ್ಯಮ ಉದ್ಯಮವು ವಿಶೇಷವಾಗಿ ಮುದ್ರಣ ಮತ್ತು ದೃಶ್ಯ ಹಾಗೂ ಡಿಜಿಟಲ್ ಮಾಧ್ಯಮಗಳು ಹೆಚ್ಚಿಗೆ ಜಾಹೀರಾತು ಆದಾಯವನ್ನೇ ಅವಲಂಬಿಸಿವೆ ಮತ್ತು ಕೋವಿಡ್ -19 ಸಾಂಕ್ರಾಮಿಕ ಅಂತಹ ವ್ಯವಸ್ಥೆ ಅತ್ಯಂತ ಪ್ರಮುಖ ಹಿನ್ನಡೆಗೆ ಕಾರಣ ಎಂಬುದನ್ನು ಸಾಬೀತುಪಡಿಸಿದೆ ಎಂದರು . “ ಉದ್ಯಮ ಬೆಳೆಯಬೇಕಾದರೆ ಅದು ಜಾಹಿರಾತು ಮೇಲಿನ ತನ್ನ ಅವಲಂಬನೆಯಿಂದ ಹೊರಬರುವ ಅಗತ್ಯವಿದೆ ” ಎಂದು ಹೇಳಿದರು .


    ಗೂಗಲ್ ನ ಸಂಜಯ್ ಗುಪ್ತಾ , ಕೋವಿಡ್ ನಿಂದಾಗಿ ದೇಶದಲ್ಲಿ ಮಾಧ್ಯಮ ಮತ್ತು ಮನರಂಜನಾ ಉದ್ಯಮ ಸಂಪೂರ್ಣವಾಗಿ ಸ್ಥಬ್ಧಗೊಂಡಿದೆ . ಈ ವಲಯ 2020-21 ರಲ್ಲಿ 20 ಬಿಲಿಯನ್ ಅಮೆರಿಕನ್ ಡಾಲರ್ ನಿಂದ 15 ಬಿಲಿಯನ್ ಅಮೆರಿಕನ್ ಡಾಲರ್ ಗೆ ಕುಸಿಯಲಿದೆ . ಆದರೆ ಸೃಜನಶೀಲ ಶಕ್ತಿ ಕೇಂದ್ರಗಳ ಮೂಲಕ ಅದು ಗರಿಗೆದರಿ ಮತ್ತೆ ಸಾಮರ್ಥ್ಯವನ್ನು ಸಾಬೀತುಪಡಿಸುವ ಬಲಹೊಂದಿದೆ ಎಂದರು . ತೆರಿಗೆ ನೀತಿಗಳನ್ನು ಸರಳೀಕರಣಗೊಳಿಸಬೇಕು ಮತ್ತು ಉದ್ಯಮ ತನ್ನ ಸಾಮರ್ಥ್ಯವನ್ನು ಬಳಸಿಕೊಂಡು ಸಂಪೂರ್ಣವಾಗಿ ಬೆಳೆಯಲು ಅಗತ್ಯ ನಿಯಂತ್ರಣಗಳಲ್ಲಿ ಬದಲಾವಣೆಗಳನ್ನು ಅಳವಡಿಸಿಕೊಳ್ಳುವ ಅಗತ್ಯವಿದೆ ಎಂದು ಕರೆ ನೀಡಿದರು .


    ಎಫ್ಐಸಿಸಿಐ ಫ್ರೇಮ್ಸ್ ವರ್ಚುಯಲ್ ಸಭೆ ಜುಲೈ 11 ರ ವರೆಗೆ ಮುಂದುವರಿಯಲಿದೆ . ಉದ್ಯಮದ ನುರಿತ ಪರಿಣಿತರು ತಮ್ಮ ಅಭಿಪ್ರಾಯಗಳನ್ನು ವಿನಿಮಯ ಮಾಡಿಕೊಳ್ಳುವರು ಮತ್ತು ಮಾಧ್ಯಮ ಹಾಗೂ ಮನರಂಜನಾ ವಲಯದ ನಾನಾ ಆಯಾಮಗಳ ಬಗ್ಗೆ ಅನಿಸಿಕೆಗಳನ್ನು ಹಂಚಿಕೊಳ್ಳುವರು . 2020 ರ ಎಫ್ಐಸಿಸಿಐ ಫ್ರೇಮ್ಸ್ ಗೆ ಇಟಲಿ ಆದ್ಯತಾ ರಾಷ್ಟ್ರ ( ಫೋಕಸ್ ಸ್ಟೇಟ್ ) ಆಗಿದೆ .


    ***

    
    
    (Release ID: 1637057) Visitor Counter : 24
    
    
      Read this release in: English , Urdu , Marathi , Hindi , Manipuri , Punjabi , Odia , Tamil , Telugu , Malayalam