      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19: ಒಂದೇ ದಿನ ಅತಿ ಹೆಚ್ಚು, 30ಸಾವಿರ ಮಂದಿ ಸೋಂಕಿನಿಂದ ಗುಣಮುಖ
      Posted On: 23 JUL 2020 2:21PM by PIB Bengaluru


    ಕೋವಿಡ್ - 19: ಒಂದೇ ದಿನ ಅತಿ ಹೆಚ್ಚು , 30 ಸಾವಿರ ಮಂದಿ ಸೋಂಕಿನಿಂದ ಗುಣಮುಖ


    ಒಟ್ಟು ಗುಣಮುಖರಾದವರ ಸಂಖ್ಯೆ 7.82 ಲಕ್ಷಕ್ಕೂ ಅಧಿಕ


    ಸತತ ಎರಡನೇ ದಿನ ಗುಣಮುಖರಾದವರ ಸಂಖ್ಯೆಯಲ್ಲಿ ಗಮನಾರ್ಹ ಏರಿಕೆಯಾಗಿದೆ . ಕಳೆದ 24 ಗಂಟೆಗಳಲ್ಲಿ ಅತ್ಯಧಿಕ ಸಂಖ್ಯೆಯಲ್ಲಿ ಅಂದರೆ 29,557 ಸೋಂಕಿತರು ಒಂದೇ ದಿನ ಗುಣಮುಖರಾಗಿ ಆಸ್ಪತ್ರೆಗಳಿಂದ ಬಿಡುಗಡೆಯಾಗಿದ್ದಾರೆ . ಇದರಿಂದಾಗಿ ಒಟ್ಟು ಗುಣಮುಖರಾದವರ ಸಂಖ್ಯೆ 7,82,606 ಕ್ಕೆ ಏರಿಕೆಯಾಗಿದ್ದು , ಇದು ಪ್ರಶಂಸನೀಯ ಬೆಳವಣಿಗೆಯಾಗಿದ್ದು , ಗುಣಮುಖರಾದವರ ಪ್ರಮಾಣ ಶೇ . 63.18 ತಲುಪಿದೆ . ಹೆಚ್ಚಿನ ಸಂಖ್ಯೆಯಲ್ಲಿ ಸೋಂಕಿತರು ಗುಣಮುಖರಾಗಿ , ಬಿಡುಗಡೆಯಾಗುತ್ತಿರುವುದು ಒಟ್ಟು ಸಕ್ರಿಯ ಪ್ರಕರಣಗಳು ಮತ್ತು ಗುಣಮುಖರಾದವರ ನಡುವಿನ ಅಂತರವನ್ನು ಹೆಚ್ಚಿಸಿದೆ . ಇಂದು ಆ ಅಂತರ 3,56,439 ರಷ್ಟು ಹೆಚ್ಚಾಗಿದೆ .


    ಕೇಂದ್ರ ಸರ್ಕಾರದ ನೇತೃತ್ವದಲ್ಲಿ ಕೈಗೊಂಡಿರುವ ಕೋವಿಡ್ -1 9 ನಿಯಂತ್ರಣ ಕಾರ್ಯತಂತ್ರಗಳಿಂದಾಗಿ ಈ ಯಶಸ್ಸು ಸಾಧಿಸಲಾಗಿದೆ . ಕೇಂದ್ರ ಮತ್ತು ರಾಜ್ಯ ಸರ್ಕಾರಗಳ ಸುಸ್ಥಿರ ಪ್ರಯತ್ನಗಳಿಂದಾಗಿ ಹಾಗೂ ಪರಿಣಾಮಕಾರಿ ನಿಯಂತ್ರಣ , ಹೆಚ್ಚಿನ ಪರೀಕ್ಷೆ ಮತ್ತು ಪ್ರಾಮಾಣಿಕ ಹಾಗೂ ದಕ್ಷ ಚಿಕಿತ್ಸಾ ನಿರ್ವಹಣಾ ಕಾರ್ಯತಂತ್ರದಿಂದಾಗಿ ಈ ಫಲಿತಾಂಶ ಕಂಡುಬರುತ್ತಿದೆ . ಇವುಗಳಿಗೆಲ್ಲಾ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ತಜ್ಞರ ತಂಡಗಳು , ಜಂಟಿ ನಿಗಾ ಸಮಿತಿ ( ಜೆಎಂಜಿ ) ಮತ್ತು ನವದೆಹಲಿಯ ಏಮ್ಸ್ ನ ತಾಂತ್ರಿಕ ಪರಿಣಿತರ ಪೂರಕ ನೆರವು , ಹಲವು ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಲ್ಲಿನ ಜೇಷ್ಠತಾ ಕೇಂದ್ರಗಳು , ಐಸಿಎಂಆರ್ ಮತ್ತು ಎನ್ ಸಿಡಿಸಿ ಇವುಗಳ ಸಂಘಟಿತ ಪ್ರಯತ್ನ ಕಾರಣವಾಗಿದೆ . ಕೇಂದ್ರ ಸರ್ಕಾರ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳೊಂದಿಗೆ ನಿರಂತರ ಸಂಪರ್ಕ ಕಾಯ್ದುಕೊಂಡು ಸಮನ್ವಯದಿಂದ ಅಧಿಕ ಪ್ರಕರಣಗಳು ಹೆಚ್ಚಿರುವ ರಾಜ್ಯಗಳಿಗೆ ತಜ್ಞರ ತಂಡಗಳನ್ನು ಕಳುಹಿಸುತ್ತಿದೆ ಮತ್ತು ರಾಜ್ಯಗಳಲ್ಲಿನ ಕೋವಿಡ್ ಆಸ್ಪತ್ರೆಗಳಿಗೆ ನವದೆಹಲಿಯ ಏಮ್ಸ್ ನೇತೃತ್ವದಲ್ಲಿ ಟೆಲಿ ಸಮಾಲೋಚನೆ ಕಾರ್ಯಕ್ರಮಗಳನ್ನು ನಡೆಸುತ್ತಿದೆ . ಈ ಸಂಘಟಿತ ಪ್ರಯತ್ನಗಳ ಪರಿಣಾಮವಾಗಿ ಸೋಂಕಿನಿಂದ ಸಾವನ್ನಪ್ಪುತ್ತಿರುವವರ ಪ್ರಮಾಣ ಅತ್ಯಂತ ಕಡಿಮೆಯಾಗುವ ರೀತಿ ನಿರ್ವಹಿಸಲಾಗುತ್ತಿದೆ . ಸದ್ಯ ಸಾವಿನ ಪ್ರಮಾಣ ಶೇ . 2.41 ರಷ್ಟಿದ್ದು , ಅದು ಕ್ರಮೇಣ ಇನ್ನೂ ಇಳಿಮುಖವಾಗುತ್ತಿದೆ .


    ಇದರಿಂದಾಗಿ ವಾಸ್ತವವಾಗಿ ಕೋವಿಡ್ - 19 ಪ್ರಕರಣಗಳ ಸಂಖ್ಯೆಯೂ ತಗ್ಗುತ್ತಿದೆ . ಸಕ್ರಿಯ ಪ್ರಕರಣಗಳು ಕೇವಲ 4,26,167 ಮಾತ್ರ .


    ಕೋವಿಡ್ - 19 ಕುರಿತಂತೆ ಎಲ್ಲಾ ಅಧಿಕೃತ ಹಾಗೂ ತಾಜಾ ಮಾಹಿತಿಗಾಗಿ ಮತ್ತು ತಾಂತ್ರಿಕ ವಿಷಯಗಳು , ಮಾರ್ಗಸೂಚಿಗಳು ಹಾಗೂ ಸಲಹೆಗಳಿಗಾಗಿ ನಿರಂತರವಾಗಿ ಇಲ್ಲಿ ಭೇಟಿ ನೀಡಿ , ಪರಿಶೀಲಿಸಬಹುದಾಗಿದೆ . visit: https://www.mohfw.gov.in/ ಮತ್ತು @MoHFW_INDIA.


    ಕೋವಿಡ್ - 19 ಕುರಿತ ತಾಂತ್ರಿಕ ಪ್ರಶ್ನೆಗಳನ್ನು ಇಲ್ಲಿಗೆ ಕಳುಹಿಸಬಹುದು technicalquery.covid19@gov.in ಮತ್ತು ಇತರೆ ಪ್ರಶ್ನೆಗಳನ್ನು ncov2019@gov.in ಮತ್ತು @CovidIndiaSeva ಇಲ್ಲಿಗೆ ಕಳುಹಿಸಬಹುದು .


    ಕೋವಿಡ್ - 19 ಕುರಿತ ಯಾವುದೇ ಪ್ರಶ್ನೆಗಳಿಗೆ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಸಹಾಯವಾಣಿ ಸಂಖ್ಯೆ + 91-11-23978046 ಅಥವಾ 1075 ( ಉಚಿತ ಸಹಾಯವಾಣಿ ) ಗೆ ಕರೆ ಮಾಡಬಹದು . ಕೋವಿಡ್ - 19 ಕುರಿತಂತೆ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಸಹಾಯವಾಣಿ ಸಂಖ್ಯೆಗಳು ಇಲ್ಲಿ ಲಭ್ಯ .


    https://www.mohfw.gov.in/pdf/coronvavirushelplinenumber.pdf .


    ***

    
    
    (Release ID: 1641081) Visitor Counter : 7
    
    
      Read this release in: Bengali , Punjabi , Telugu , English , Urdu , Hindi , Marathi , Manipuri , Assamese , Gujarati , Odia , Tamil , Malayalam