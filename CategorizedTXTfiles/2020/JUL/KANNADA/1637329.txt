      ಸಂಪುಟ

      ನಗರ ವಲಸಿಗರು/ ಬಡವರಿಗೆ ಕೈಗೆಟುಕುವ ಬಾಡಿಗೆ ವಸತಿ ಸಂಕೀರ್ಣಗಳ ಅಭಿವೃದ್ಧಿಗೆ ಸಂಪುಟ ಅಂಗೀಕಾರ
      Posted On: 08 JUL 2020 4:27PM by PIB Bengaluru


    ನಗರ ವಲಸಿಗರು / ಬಡವರಿಗೆ ಕೈಗೆಟುಕುವ ಬಾಡಿಗೆ ವಸತಿ ಸಂಕೀರ್ಣಗಳ ಅಭಿವೃದ್ಧಿಗೆ ಸಂಪುಟ ಅಂಗೀಕಾರ


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆಯು ನಗರ ವಲಸಿಗರು / ಬಡವರಿಗೆ ಕೈಗೆಟುಕುವ ಬಾಡಿಗೆ ವಸತಿ ಸಂಕೀರ್ಣಗಳನ್ನು ( ಎಎಚ್ ‌ ಆರ್ ‌ ಸಿ ) ಅಭಿವೃದ್ಧಿಪಡಿಸಲು ಅನುಮೋದನೆ ನೀಡಿದೆ .

     1. ಅಸ್ತಿತ್ವದಲ್ಲಿರುವ ಖಾಲಿ ಇರುವ ಸರ್ಕಾರಿ ಅನುದಾನಿತ ವಸತಿ ಸಂಕೀರ್ಣಗಳನ್ನು ರಿಯಾಯಿತಿ ಒಪ್ಪಂದಗಳ ಮೂಲಕ 25 ವರ್ಷಗಳವರೆಗೆ ಎಆರ್ ‌ ಎಚ್ ‌ ಸಿಗಳಾಗಿ ಪರಿವರ್ತಿಸಲಾಗುತ್ತದೆ . ಕೊಠಡಿಗಳ ದುರಸ್ತಿ / ರೆಟ್ರೊಫಿಟ್ ಮತ್ತು ನಿರ್ವಹಣೆ , ನೀರು , ಒಳಚರಂಡಿ , ನೈರ್ಮಲ್ಯ , ರಸ್ತೆ ಮುಂತಾದ ಮೂಲಸೌಕರ್ಯಗಳನ್ನು ಒದಗಿಸುವ ಮೂಲಕ ಒಪ್ಪಂದ ಮಾಡಿಕೊಂಡವರು ಸಂಕೀರ್ಣಗಳನ್ನು ವಾಸಯೋಗ್ಯವಾಗಿ ಮಾಡುತ್ತಾರೆ . ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಪಾರದರ್ಶಕ ಬಿಡ್ಡಿಂಗ್ ಮೂಲಕ ಒಪ್ಪಂದ ಮಾಡಿಕೊಳ್ಳುವವರನ್ನು ಆಯ್ಕೆ ಮಾಡುತ್ತವೆ . ಮತ್ತೊಂದು ಅವಧಿಗೆ ಮುಂದುವರೆಯಲು ಅಥವಾ ಸ್ವಂತವಾಗಿ ಮುಂದುವರೆಯಲು ಸಂಕೀರ್ಣಗಳು 25 ವರ್ಷಗಳ ನಂತರ ಮತ್ತೆ ಯುಎಲ್ ‌ ಬಿಗಳಾಗಿ ಪರಿವರ್ತಿತವಾಗುತ್ತವೆ .
     2. ಬಳಕೆಯ ಅನುಮತಿ , ಶೇ .50 ಹೆಚ್ಚುವರಿ ಎಫ್ ‌ ಎಆರ್ / ಎಫ್ ‌ ಎಸ್ ‌ ಐ , ಆದ್ಯತೆಯ ವಲಯದ ಸಾಲ ದರದಲ್ಲಿ ರಿಯಾಯಿತಿ ಸಾಲ , ಕೈಗೆಟುಕುವ ವಸತಿಗಳಿಗೆ ಸಮನಾಗಿ ತೆರಿಗೆ ವಿನಾಯಿತಿ ಮುಂತಾದ ವಿಶೇಷ ಪ್ರೋತ್ಸಾಹಗಳನ್ನು ಖಾಸಗಿ / ಸಾರ್ವಜನಿಕ ಸಂಸ್ಥೆಗಳಿಗೆ 25 ವರ್ಷಗಳ ಕಾಲ ತಮ್ಮದೇ ಖಾಲಿ ಭೂಮಿಯಲ್ಲಿ ಎಆರ್ ‌ ಎಚ್ ‌ ಸಿಗಳನ್ನು ಅಭಿವೃದ್ಧಿಪಡಿಸಲು ನೀಡಲಾಗುವುದು .

    ತಯಾರಿಕಾ ಉದ್ಯಮದ ಹೆಚ್ಚಿನ ಸಂಖ್ಯೆಯ ಉದ್ಯೋಗಿಗಳು , ಆತಿಥ್ಯ , ಆರೋಗ್ಯ , ದೇಶೀಯ / ವಾಣಿಜ್ಯ ಸಂಸ್ಥೆಗಳು , ಮತ್ತು ನಿರ್ಮಾಣ ಅಥವಾ ಇತರ ಕ್ಷೇತ್ರಗಳ ಸೇವಾ ಪೂರೈಕೆದಾರರು , ಉತ್ತಮ ಅವಕಾಶಗಳನ್ನು ಅರಸಿ ಗ್ರಾಮೀಣ ಪ್ರದೇಶಗಳಿಂದ ಅಥವಾ ಸಣ್ಣ ಪಟ್ಟಣಗಳಿಂದ ಬರುವ ಕಾರ್ಮಿಕರು , ವಿದ್ಯಾರ್ಥಿಗಳು ಎಆರ್ ‌ ಎಚ್ ‌ ಸಿಗಳ ಫಲಾನುಭವಿಗಳಾಗಿರುತ್ತಾರೆ .


    600 ಕೋಟಿ ರೂ . ಗಳ ವೆಚ್ಚವನ್ನು ತಾಂತ್ರಿಕ ನಾವೀನ್ಯತೆ ಅನುದಾನ ರೂಪದಲ್ಲಿ ಅಂದಾಜಿಸಲಾಗಿದೆ , ಇದನ್ನು ನಿರ್ಮಾಣಕ್ಕೆ ಗುರುತಿಸಲಾದ ನವೀನ ತಂತ್ರಜ್ಞಾನಗಳನ್ನು ಬಳಸುವ ಯೋಜನೆಗಳಿಗೆ ಬಿಡುಗಡೆ ಮಾಡಲಾಗುತ್ತದೆ . ಆರಂಭದಲ್ಲಿ ಸುಮಾರು ಮೂರು ಲಕ್ಷ ಫಲಾನುಭವಿಗಳನ್ನು ಎಆರ್ ‌ ಎಚ್ ‌ ಸಿ ವ್ಯಾಪ್ತಿಗೆ ಒಳಪಡಿಸಲಾಗುತ್ತದೆ .


    ಎಆರ್ ‌ ಎಚ್ ‌ ಸಿಗಳು ನಗರ ಪ್ರದೇಶಗಳಲ್ಲಿ ಹೊಸ ಪರಿಸರ ವ್ಯವಸ್ಥೆಯನ್ನು ನಿರ್ಮಿಸಲಿದ್ದು , ಕೆಲಸದ ಸ್ಥಳಕ್ಕೆ ಹತ್ತಿರವಿರುವ ಕೈಗೆಟುಕುವ ಬಾಡಿಗೆಗೆ ವಸತಿ ಲಭ್ಯವಾಗುವಂತೆ ಮಾಡುತ್ತವೆ . ಎಆರ್ ‌ ಎಚ್ ‌ ಸಿಗಳ ಅಡಿಯಲ್ಲಿ ಹೂಡಿಕೆ ಮಾಡುವುದರಿಂದ ಹೊಸ ಉದ್ಯೋಗಾವಕಾಶಗಳು ಸೃಷ್ಟಿಯಾಗುವ ನಿರೀಕ್ಷೆಯಿದೆ . ಎಆರ್ ‌ ಎಚ್ ‌ ಸಿಗಳು ಅನಗತ್ಯ ಪ್ರಯಾಣ , ಸಂಚಾರ ದಟ್ಟಣೆ ಮತ್ತು ಮಾಲಿನ್ಯವನ್ನು ಕಡಿಮೆಮಾಡುತ್ತವೆ .


    ಸರ್ಕಾರದ ಅನುದಾನಿತ ಖಾಲಿ ವಸತಿಗಳನ್ನು ಆರ್ಥಿಕ ಉತ್ಪಾದನೆಗಾಗಿ ಎಆರ್ ‌ ಎಚ್ ‌ ಸಿಗಳಾಗಿ ಪರಿವರ್ತಿಸಲಾಗುತ್ತದೆ . ಈ ಯೋಜನೆಯು ಸಂಸ್ಥೆಗಳು ತಮ್ಮ ಖಾಲಿ ಭೂಮಿಯಲ್ಲಿ ಎಎಚ್ ‌ ಆರ್ ‌ ಸಿಗಳನ್ನು ಅಭಿವೃದ್ಧಿಪಡಿಸಲು ಅನುಕೂಲಕರ ವಾತಾವರಣವನ್ನು ಸೃಷ್ಟಿಸುತ್ತದೆ , ಇದು ಹೊಸ ಹೂಡಿಕೆ ಅವಕಾಶಗಳನ್ನು ಮತ್ತು ಬಾಡಿಗೆ ವಸತಿ ವಲಯದಲ್ಲಿ ಉದ್ಯಮಶೀಲತೆಯನ್ನು ಉತ್ತೇಜಿಸುತ್ತದೆ .


    ಹಿನ್ನೆಲೆ :


    ವಸತಿ ಮತ್ತು ನಗರ ವ್ಯವಹಾರಗಳ ಸಚಿವಾಲಯವು (MoHUA) ಪ್ರಧಾನ ಮಂತ್ರಿ ಆವಾಸ್ ಯೋಜನೆ ( ನಗರ ) ಅಡಿಯಲ್ಲಿ ಉಪ - ಯೋಜನೆಯಾಗಿ ನಗರ ವಲಸಿಗರು / ಬಡವರಿಗೆ ಕೈಗೆಟುಕುವ ಬಾಡಿಗೆ ವಸತಿ ಸಂಕೀರ್ಣಗಳನ್ನು (ARHC) ಯೋಜಿಸಿದೆ . ಈ ಯೋಜನೆಯನ್ನು ಹಣಕಾಸು ಸಚಿವರು 2020 ರ ಮೇ 14 ರಂದು ಘೋಷಿಸಿದ್ದರು . ಈ ಯೋಜನೆಯು ' ಆತ್ಮನಿರ್ಭರ ಭಾರತ್ ' ನ ದೃಷ್ಟಿಕೋನವನ್ನು ಈಡೇರಿಸಲಿದೆ .


    ಕೋವಿಡ್ -19 ಸಾಂಕ್ರಾಮಿಕ ರೋಗವು , ಗ್ರಾಮೀಣ ಪ್ರದೇಶಗಳಿಂದ ಅಥವಾ ಸಣ್ಣ ಪಟ್ಟಣಗಳಿಂದ ನಗರ ಪ್ರದೇಶಗಳಲ್ಲಿ ಉತ್ತಮ ಉದ್ಯೋಗಾವಕಾಶಗಳನ್ನು ಹುಡುಕಿ ಬಂದ ಕಾರ್ಮಿಕರು / ನಗರ ಬಡವರ ಬೃಹತ್ ಹಿಮ್ಮುಖ ವಲಸೆಗೆ ಕಾರಣವಾಗಿದೆ . ಸಾಮಾನ್ಯವಾಗಿ , ಈ ವಲಸಿಗರು ಕಡಿಮೆ ಬಾಡಿಗೆಗಾಗಿ ಕೊಳೆಗೇರಿಗಳು , ಅನೌಪಚಾರಿಕ / ಅನಧಿಕೃತ ಕಾಲೊನಿಗಳು ಅಥವಾ ನಗರದ ಹೊರ ಪ್ರದೇಶಗಳಲ್ಲಿ ವಾಸಿಸುತ್ತಾರೆ . ಅವರು ತಮ್ಮ ಕೆಲಸದ ಸ್ಥಳಗಳಿಗೆ ನಡೆದು ಅಥವಾ ಸೈಕಲ್ ತುಳಿದು ಹೋಗುವುದರಿಂದ ರಸ್ತೆಗಳಲ್ಲಿಯೇ ಹೆಚ್ಚಿನ ಸಮಯವನ್ನು ಕಳೆಯುತ್ತಾರೆ . ಖರ್ಚುಗಳನ್ನು ಕಡಿಮೆ ಮಾಡಲು ತಮ್ಮ ಪ್ರಾಣವನ್ನೇ ಪಣಕ್ಕಿಡುತ್ತಾರೆ .


    ***

    
    
    (Release ID: 1637329) Visitor Counter : 23
    
    
      Read this release in: English , Urdu , Hindi , Marathi , Manipuri , Assamese , Bengali , Punjabi , Gujarati , Odia , Tamil , Telugu , Malayalam
    
    
    

2.