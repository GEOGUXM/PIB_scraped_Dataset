      വാര്‍ത്താവിതരണ പ്രക്ഷേപണ മന്ത്രാലയം

      കോവിഡ് മുൻകരുതലുകൾ : ഓട്ടോ ടാക്സി ഡ്രൈവർമാർക്കായി ബോധവൽക്കരണം
      Posted On: 29 JUL 2020 3:40PM by PIB Thiruvananthpuram


    

    കേന്ദ്ര ഗവണ്മെൻറിന് കീഴിലുള്ള എറണാകുളം ഫീൽഡ് ഔട്ട് റീച് ബ്യൂറോ , ജില്ലാ ആരോഗ്യ വകുപ്പുമായി സഹകരിച്ച് ഓട്ടോ ടാക്സി ഡ്രൈവർമാർക്കായി കോവിഡ്19 മുൻകരുതലുകളെ കുറിച്ച് ബോധവത്കരണ വെബിനാർ സംഘടിപ്പിച്ചു.


    പൊതു ഗതാഗത സംവിധാനങ്ങളുമായി ബന്ധപെട്ടു പ്രവർത്തിക്കുന്നവരുടെ സുരക്ഷിതത്വവും ആരോഗ്യവും ഉറപ്പുവരുത്തുന്നതിന് ഓരോരുത്തരും സ്വീകരിക്കേണ്ട മുൻകരുതലുകളെ ക്കുറിച്ച് എറണാകുളം ഡെപ്യൂട്ടി ഡി എം ഒ ഡോ സവിത വിശദീകരിച്ചു .കോവിഡ് കാലത്ത് ദിവസവും വണ്ടിയില്‍ കയറുന്ന യാത്രക്കാരുടെ പേരും ഫോണ്‍ നമ്പറും സ്ഥലവും എഴുതിവെയ്ക്കുന്നത് ഓട്ടോ-ടാക്‌സി ഡ്രൈവര്മാ്ര്‍ ശീലമാക്കണമെന്ന് ഡോ.സവിത അഭിപ്രായപ്പെട്ടു.


    വണ്ടിയില്‍ യാത്ര ചെയ്തവര്ക്കോ ഡ്രൈവര്മാ്ര്ക്കോ രോഗബാധ ഉണ്ടായാൽ മറ്റുള്ളവരെ കണ്ടെത്താനും ജാഗ്രതപ്പെടുത്താനും ഈ ശീലം ഉപകരിക്കും. ഇങ്ങനെ, രോഗപ്രതിരോധത്തില്‍ സഹായിക്കാന്‍ ഓട്ടോ-ടാക്‌സി ഡ്രൈവർ മാർക്ക് സാധിക്കും.എല്ലാവർക്കും ബാധകമായ പെരുമാറ്റരീതികള്ക്കു പുറമെ പൊതുഗതാഗത സംവിധാനങ്ങളുമായി ബന്ധപ്പെട്ടു പ്രവർത്തിക്കുന്നവര്‍ കൂടുതല്‍ കരുതലോടെ എസ് എം എസ്, അതായത് സോപ്പ്/സാനിറ്റൈസര്‍, മാസ്‌ക്, സോഷ്യല്‍ ഡിസ്റ്റൻസ് അഥവാ സാമൂഹിക അകലം എന്നിവ ഉറപ്പായും പാലിക്കണം. ദിവസവും രാവിലെ മുതല്‍ രാത്രി വരെ ഒരുപാട് ആളുകളുമായി ഇടപഴകുന്നതിനാല്‍ കൈ എപ്പോഴും കഴുകണം. ഇടയ്ക്കിടെ സാനിറ്റൈസര്‍ ഉപയോഗിക്കണം. കൈ കഴുകുന്നതും സാനിറ്റൈസര്‍ ഉപയോഗിച്ച് കൈ വൃത്തിയാക്കുന്നതുമൊക്കെ ഒരു ശീലമാക്കുന്നതിനു പുറമെ ഭക്ഷണം കഴിക്കുന്നതിനു മുമ്പ് കൈകള്‍ സോപ്പ് ഉപയോഗിച്ച് വൃത്തിയാക്കേണ്ടത് വളരെ അത്യാവശ്യമാണ്. പുറത്തു നിന്നു വരുന്നതിനാല്‍ കുളിച്ചു വൃത്തിയായ ശേഷവും വസ്ത്രങ്ങള്‍ സോപ്പിട്ട് അലക്കിയ ശേഷവും മാത്രമേ വീട്ടിലിരുള്ളവരുമായി ഇടപെടാവൂ.


    ഓരോരുത്തരും രണ്ടോ അതിലധികമോ മാസ്‌കുകള്‍ സൂക്ഷിക്കണം. മൂന്നോ-നാലോ മണിക്കൂര്‍ കഴിയുമ്പോള്‍ ഉപയോഗിച്ച ഓരോ മാസ്‌ക്കും അടച്ചുസൂക്ഷിക്കാന്‍ കഴിയുന്ന ഒരു സഞ്ചിയിലിട്ടു വെച്ച് പിന്നീട് കഴുകി വൃത്തിയാക്കി വേണം ഉപയോഗിക്കാന്‍. മൂക്കും വായും മൂടുന്ന തരത്തില്‍ തന്നെ മാസ്‌ക് ധരിച്ചിരിക്കണം.


    വാഹനത്തിൽ രണ്ടു പേരില്‍ കൂടുതല്‍ യാത്രക്കാരെ കയറ്റാതിരിക്കാനും അവരെ ശാരീരിക അകലത്തില്‍ ഇരുത്താനും ഡ്രൈവര്മാ‍ര്‍ ശ്രദ്ധിക്കണം. വണ്ടി ഓടിക്കുന്ന സമയത്തു പറ്റുമെങ്കില്‍ ഫേസ് ഷീൽഡും (മുഖകവചം) ഉപയോഗിക്കണം. അതുപോലെ തന്നെ പോളി കാര്ബ ണ്‍ ഷീറ്റ് ഉപയോഗിച്ച് യാത്രക്കാരും ഡ്രൈവറും തമ്മില്‍ നേരിട്ട് സമ്പര്ക്കംക വരാത്ത രീതിയില്‍ വണ്ടിക്കുള്ളില്‍ ഒരു മറയുണ്ടാവുന്നതും നല്ലതാണ്. ഈ ഷീറ്റ് ഇടയ്ക്കിടെ അണുവിമുക്തമാക്കുകയും സോപ്പു വെള്ളത്തില്‍ കഴുകി വൃത്തിയാക്കുകയും വേണം. വാഹനം അണുവിമുക്തമാക്കാന്‍ സ്‌പ്രേ രൂപത്തിലുള്ള ധാരാളം അണുനാശിനി കൾ ലഭ്യമാണ്. യാത്രക്കൂലി പരമാവധി ഡിജിറ്റല്‍ രൂപത്തില്‍ വാങ്ങുന്നതും നന്നായിരിക്കും. അല്ലെങ്കില്‍ യാത്രക്കാരില്‍ നിന്നു വാങ്ങുന്ന നോട്ടുകള്‍ പഴ്‌സില്‍ ഇടകലര്ത്തായതെ പ്രത്യേക കവറിലോ മറ്റോ സൂക്ഷിച്ച് അണുമുക്തമാക്കിയ ശേഷമേ ഉപയോഗിക്കാവൂ. ഇങ്ങനെ, പൊതുജനങ്ങളുമായി നിരന്തരസമ്പര്ക്കം പുലര്ത്തുന്ന ഡ്രൈവർമാർ വലിയ തോതിൽ ജാഗ്രത പുലര്ത്ത ണമെന്നും ഡോ.സവിത പറഞ്ഞു.


    
    എറണാകുളം ഫീൽഡ് എക്സിബിഷൻ ഓഫിസര്‍ ശ്രീ. പൊന്നുമോൻ എൽ. സി, പാലക്കാട് ഫീൽഡ് പബ്ലിസിറ്റി ഓഫിസര്‍ ശ്രീ. എം സ്മിതി, എക്സിബിഷൻ അസിസ്റ്റന്റ് ശ്രീമതി രമ്യ രവീന്ദ്രൻ തുടങ്ങിയവര്‍ സംസാരിച്ചു. ഇരുപതിലേറെ ഡ്രൈവർമാർ പരിപാടിയിൽ പങ്കെടുത്തു

    ****

    
    
    (Release ID: 1642017) Visitor Counter : 4