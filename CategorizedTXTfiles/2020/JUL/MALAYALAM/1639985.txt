      സൂക്ഷ്മ, ചെറുകിട, ഇടത്തരം മന്ത്രാലയം

      ഗ്രാമീണ, കാർഷിക, ഗോത്ര മേഖലകളിലെ ചെറു കച്ചവടങ്ങൾക്കായി മൈക്രോ ഫിനാൻസിംഗ് നയം വേണം: ശ്രീ നിതിൻ ഗഡ്കരി
      Posted On: 20 JUL 2020 5:01PM by PIB Thiruvananthpuram


    
    
    ന്യൂഡൽഹി , ജൂലൈ 20, 2020
    
    സൂക്ഷ് ‌ മ ‌/ ചെറുകിട കച്ചവടങ്ങളെയും മത്സ്യത്തൊഴിലാളികൾ , പച്ചക്കറി വിൽപ്പനക്കാർ , സ്വയം സഹായ സംഘങ്ങൾ തുടങ്ങിയവയെ സാമ്പത്തികമായി സഹായിക്കുന്ന ഒരു നയത്തിന്റെ അല്ലെങ്കിൽ മാതൃകയുടെ ആവശ്യകതയെക്കുറിച്ച് സൂക്ഷ് ‌ മ - ചെറുകിട - ഇടത്തരം സംരംഭ – ഉപരിതല ഗതാഗത മന്ത്രി ശ്രീ നിതിൻ ഗഡ്കരി ഊന്നിപ്പറഞ്ഞു . ഇന്നലെ ഒരു വീഡിയോ കോൺഫറൻസിനെ അഭിസംബോധന ചെയ്യുകയായിരുന്നു അദ്ദേഹം .
    
    രാജ്യത്തെ ഭൂരിഭാഗം ജനങ്ങളും മത്സ്യബന്ധനം , തേനീച്ച വളർത്തൽ , മുള ഉൽപാദനം തുടങ്ങിയ ചെറുകിട സംരംഭങ്ങളിൽ പങ്കാളികളാണ് ‌. അവർ സാമ്പത്തികമായും സാമൂഹികമായും പിന്നാക്കക്കാരാണെന്നും അവർക്ക് വേണ്ടത്ര സാമ്പത്തിക പിന്തുണ ലഭിക്കുന്നില്ലെന്നും അദ്ദേഹം പറഞ്ഞു . അവർക്ക് ചെറിയ സാമ്പത്തിക , സാങ്കേതിക , വിപണന പിന്തുണ നൽകിയാൽ അവരുടെ കച്ചവടം വികസിപ്പിക്കാൻ കഴിയും . അത് ഗ്രാമീണ , കാർഷിക , ഗോത്ര മേഖലകളിലെ തൊഴിലവസരങ്ങൾ വർദ്ധിപ്പിക്കുകയും രാജ്യത്തിൻറെ ആഭ്യന്തര ഉൽപാദനത്തെ ശക്തിപ്പെടുത്തുകയും ചെയ്യും , ശ്രീ ഗഡ്കരി ചൂണ്ടിക്കാട്ടി .
    
    സാമൂഹികമായും സാമ്പത്തികമായും വിദ്യാഭ്യാസപരമായും പിന്നാക്കം നിൽക്കുന്ന ഈ സംരംഭകരെ സഹായിക്കാനും ധനസഹായം നൽകാനുമുള്ള മാതൃക വികസിപ്പിക്കാനുള്ള നിർദ്ദേശങ്ങൾ ശ്രീ ഗഡ്കരി ക്ഷണിച്ചു . ഈ മാതൃക സുതാര്യവും, അഴിമതിരഹിതവും, ഐടി അധിഷ്ഠിതവും, നടപടിക്രമങ്ങൾ ലളിതമായതും, കുറച്ച് ‌ അനുമതികൾ മാത്രം ആവശ്യമുള്ളതുമായിരിക്കണം .
    
    ബംഗ്ലാദേശിലെ ഗ്രാമീൺ ബാങ്ക് സ്ഥാപകനും സമാധാന നോബൽ സമ്മാന ജേതാവുമായ പ്രൊഫ . മുഹമ്മദ് യൂനുസ് വീഡിയോ കോൺഫറൻസിലൂടെ തന്റെ കാഴ് ‌ ചപ്പാടുകൾ പങ്കിട്ടു .

    
    
    (Release ID: 1639985) Visitor Counter : 8
    
    
      Read this release in: English , Urdu , Marathi , Hindi , Manipuri , Bengali , Punjabi , Tamil , Telugu