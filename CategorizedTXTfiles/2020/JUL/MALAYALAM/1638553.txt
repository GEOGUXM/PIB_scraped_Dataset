      ഫിഷറീസ്, ആനിമൽ ഹസ്ബൻഡറി & ഡയറി മന്ത്രാലയം

      സ്വച്ഛ്‌ത പക്ക്വാടയുടെ ഭാഗമായി സി എം എൽ ആർ ഇ, എളംകുന്നപ്പുഴ പഞ്ചായത്തിന് കോവിഡ് പ്രതിരോധ സാമഗ്രികൾ കൈമാറി
      Posted On: 14 JUL 2020 5:33PM by PIB Thiruvananthpuram


    കൊച്ചി, ജൂലൈ 14, 2020


    കേന്ദ്ര ഭൗമ ശാസ്ത്ര മന്ത്രാലയത്തിന് കീഴിൽ കൊച്ചിയിലെ പുതു വൈപ്പിനിലുള്ള സെന്റർ ഫോർ മറൈൻ ലിവിങ് റിസോഴ്സ്സ് ആൻഡ് ഇക്കോളജി (CMLRE) 2020 ജൂലൈ ഒന്നുമുതൽ 15 വരെ സ്വച്ഛ്‌ത പക്ക് വാടാ ആചരിക്കുന്നു. പരിപാടിയുടെ ഭാഗമായി കേന്ദ്രത്തിന്റെയും വിവിധ ലബോറട്ടറികളുടെയും പരിസരപ്രദേശങ്ങളുടെയും ശുചീകരണ പ്രവർത്തനങ്ങൾക്കാന് മുൻ‌തൂക്കം നൽകിയത്. പരിപാടിയുടെ ഭാഗമായി എളംകുന്നപ്പുഴ പഞ്ചായത്തിന്റെ കോവിഡ് 19 പ്രതിരോധ പ്രവർത്തനങ്ങൾക്ക് സഹായമായി കോവിഡ് പ്രതിരോധ സാമഗ്രികളായ ഷീൽഡോടുകൂടിയ PPE കിറ്റുകൾ, പാദം കൊണ്ട് പ്രവർത്തിപ്പിക്കാവുന്ന സാനിറ്റേയ്‌സർ, ലിക്വിഡ് ഹാൻഡ് വാഷുകൾ, ശുചീകരണ വസ്തുക്കൾ എന്നിവ പഞ്ചായത്ത് അധികൃതർക്ക് കൈമാറി. ഇവ പഞ്ചായത്തിലെ പ്രാഥമിക ആരോഗ്യ കേന്ദ്രങ്ങൾ, ആഷ വർക്കർമാർ, അഗ്നി ശമന സേന അംഗങ്ങൾ, എന്നിവർക്കായി വിതരണം ചെയ്യും. എളംകുന്നപ്പുഴ പഞ്ചായത്ത് ഓഫീസിൽ നടന്ന ചടങ്ങിൽ CMLRE സീനിയർ സയന്റിസ്റ് ശ്രീ ടെൽസൺ നൊറോണ, പഞ്ചായത്ത് അധ്യക്ഷൻ ശ്രീ ഉണ്ണിക്കൃഷ്ണന് സാമഗ്രികൾ കൈമാറി.

    
    
    (Release ID: 1638553) Visitor Counter : 4