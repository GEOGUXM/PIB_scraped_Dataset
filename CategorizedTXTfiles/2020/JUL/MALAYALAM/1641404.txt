      രാജ്യരക്ഷാ മന്ത്രാലയം

      കാർഗിൽ വിജയ് ദിവസിന്റെ 21 ആം വാർഷികത്തിൽ രാജ്യത്തിനായി ജീവൻ വെടിഞ്ഞ ധീരജവാൻമാർക്ക്, ദേശീയ യുദ്ധ സ്മാരകത്തിൽ, ആദരം അർപ്പിച്ച് രാജ്യരക്ഷാ മന്ത്രി
      Posted On: 26 JUL 2020 3:57PM by PIB Thiruvananthpuram


    
    
    ന്യൂഡൽഹി , ജൂലൈ 26, 2020
    
    കാർഗിൽ വിജയത്തിന്റെ ( ഓപ്പറേഷൻ വിജയ് ) 21 ആം വാർഷികദിനത്തിൽ രാജ്യത്തിനായി ജീവൻ വെടിഞ്ഞ ധീരജവാൻമാർക്ക് , ദേശീയ യുദ്ധ സ്മാരകത്തിൽ രാജ്യരക്ഷാ മന്ത്രി ശ്രീ രാജ് ‌ നാഥ് ‌ സിംഗ്
    ആദരം അർപ്പിച്ചു .
    
    പ്രതിരോധ മന്ത്രാലയത്തിന്റെ ചുമതലയുള്ള സഹമന്ത്രി ശ്രീ ശ്രീപദ് നായിക്ക് , സംയുക്ത സേനാ മേധാവിയും സേന കാര്യ വകുപ്പ് സെക്രട്ടറിയുമായ ജനറൽ ബിപിൻ റാവത്ത് , കരസേന മേധാവി ജനറൽ എം എം നരവനെ , നാവിക സേന മേധാവി അഡ്മിറൽ
    കരംബീർ സിംഗ് , വ്യോമ സേന മേധാവി എയർ ചീഫ് മാർഷൽ ആർ കെ എസ്സ് ബദൗരിയ എന്നിവരും ധീരജവാൻമാർക്ക് ‌ ആദരാഞ്ജലികൾ അർപ്പിച്ചു .
    
    യുദ്ധ സ്മാരകത്തിലെ സന്ദർശക പുസ്തകത്തിൽ രാജ്യരക്ഷാ മന്ത്രി ഇങ്ങനെ കുറിച്ചു: " കാർഗിൽ വിജയ് ദിവസ് ആയ ഇന്ന് ശത്രുക്കളിൽ നിന്നും മാതൃരാജ്യത്തെ സംരക്ഷിക്കുന്നതിനായി ജീവൻ വെടിഞ്ഞ ഇന്ത്യൻ സായുധ സേനയിലെ ധീരജവാന്മാർക്ക് എന്റെ ആദരവും അഭിവാദ്യവും ഞാൻ അർപ്പിക്കുന്നു . യുദ്ധമുഖത്ത് അവർ പ്രകടിപ്പിച്ച ധൈര്യവും , സാമർഥ്യവും , ദൃഡനിശ്ചയവും ഈ രാജ്യം എന്നും ഓർമ്മിക്കും . അവരുടെ പരമോന്നത ജീവത്യാഗത്തിൽനിന്ന് പ്രചോദനം ഉൾക്കൊണ്ടുകൊണ്ട് നാം മുന്നോട്ടു കുതിക്കും” .
    
    രാജ്യരക്ഷാ മന്ത്രാലയത്തിലെ മുതിർന്ന സിവിൽ മിലിറ്ററി ഉദ്യോഗസ്ഥരും ചടങ്ങിൽ പങ്കെടുത്തു.

                    Press Information Bureau,
    
    
    (Release ID: 1641404) Visitor Counter : 7
    
    
      Read this release in: Odia , English , Urdu , Hindi , Marathi , Bengali , Manipuri , Punjabi , Tamil , Telugu