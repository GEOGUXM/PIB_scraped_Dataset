      മാനവവിഭവശേഷി വികസന മന്ത്രാലയം

      മലയാളം ജേര്‍ണലിസം : ഐ.ഐ.എം.സി അപേക്ഷ ക്ഷണിച്ചു
      Posted On: 07 JUL 2020 10:13AM by PIB Thiruvananthpuram


    തിരുവനന്തപുരം : ജൂലൈ 06, 2020


    കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിനു കീഴില്‍ പ്രവര്‍ത്തിക്കുന്ന ഇന്ത്യന്‍ ഇന്‍സ്റ്റിറ്റ്യൂട്ട് ഓഫ് മാസ് കമ്മ്യൂണിക്കേഷന്റെ കോട്ടയത്തെ ദക്ഷിണേന്ത്യന്‍ ക്യാംപസ് നടത്തുന്ന ഒരു വര്‍ഷത്തെ മലയാളം ജേര്‍ണലിസം പി.ജി.ഡിപ്ലോമ കോഴ്‌സിന് അപേക്ഷ ക്ഷണിച്ചു. ഇന്ത്യയിലെ മുന്‍നിര മാധ്യമ പരിശീലന കേന്ദ്രമാണ് ഐഐഎംസി.
    ഏതെങ്കിലും വിഷയത്തില്‍ ബിരുദമുള്ളവരും ബിരുദപരീക്ഷയെഴുതിയിരിക്കുന്നവരുമായ 25 വയസിനു താഴെയുള്ളവര്‍ക്ക് അപേക്ഷിക്കാം. പാമ്പാടി എട്ടാംമൈലിലുള്ള ഐഐഎംസിയുടെ മേഖലാ കേന്ദ്രത്തില്‍ നടത്തുന്ന എഴുത്തു പരീക്ഷയുടെയും തുടര്‍ന്നുള്ള അഭിമുഖത്തിന്റെയും അടിസ്ഥാനത്തിലാണ് പ്രവേശനം. ജനറല്‍വിഭാഗത്തിന് 1000 രൂപയും സംവരണവിഭാഗങ്ങള്‍ക്ക് 750 രൂപയുമാണ് അപേക്ഷാ ഫീസ്. കോവിഡ് നിയന്ത്രണങ്ങളുടെ പശ്ചാത്തലത്തില്‍ ഓണ്‍ലൈനിലൂടെ മാത്രമാണ് അപേക്ഷിക്കേണ്ടത്. ഓഗസ്റ്റ് നാലിനാണ് പ്രവേശനപരീക്ഷ.
    എഡിറ്റിങ് റിപ്പോര്‍ട്ടിങ്, കമ്മ്യൂണിക്കേഷന്‍ തുടങ്ങി ന്യൂമീഡിയ ജേര്‍ണലിസം, മൊബൈല്‍ ജേര്‍ണലിസം, വീഡിയോ-റേഡിയോ പ്രൊഡക്ഷന്‍. പബ്‌ളിക് റിലേഷന്‍സ്, കോര്‍പറേറ്റ് കമ്മ്യൂണിക്കേഷന്‍ എന്നിവയില്‍ വരെ പരിശീലനം നല്‍കുന്ന കോഴ്‌സാണിത്. സ്മാര്‍ട്ട് ക്‌ളാസ്‌റൂം, സൗജന്യ വൈഫൈ, ഹോസ്റ്റല്‍, കംപ്യൂട്ടര്‍ ലാബ്, തുടങ്ങി അത്യാധുനിക സൗകര്യങ്ങളുള്ള പാമ്പാടിയിലെ ഹരിതാഭമായ പുതിയ ക്യാംപസിലാണ് ക്ലാസുകള്‍. അത്യാധുനിക സൗകര്യങ്ങളോടെ ഒരു വീഡിയോ സ്റ്റുഡിയോ ലാബ്, കമ്മ്യൂണിറ്റി റേഡിയോ സ്‌റ്റേഷന്‍ എന്നിവയും ഇവിടെ പൂര്‍ത്തിയായിവരികയാണ്. എതാനും ഫ്രീ/സ്‌കോളര്‍ഷിപ്പുകളും ലഭ്യമാണ്.
    വിശദവിവരങ്ങള്‍ക്ക് www.iimc.gov.in വെബ്‌സൈറ്റ് സന്ദര്‍ശിക്കുക. 0481-2502520, 9496989923, 8547482443 എന്നീ ഫോണ്‍ നമ്പരുകളിലും ബന്ധപ്പെടാം. പൂരിപ്പിച്ച അപേക്ഷകള്‍ ജൂലൈ 27നകം iimckottayam2012@gmail.com എന്ന ഇ-മെയിലില്‍ അയയ്ക്കണം.
    

    
    (Release ID: 1636938) Visitor Counter : 21