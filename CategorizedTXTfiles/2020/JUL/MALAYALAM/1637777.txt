      ഇലക്ട്രോണിക്സ് & ഐ.ടി മന്ത്രാലയം

      കേരള സര്‍ക്കിള്‍ തപാല്‍ അദാലത്ത് ജൂലൈ 29 ന്
      Posted On: 10 JUL 2020 5:16PM by PIB Thiruvananthpuram


    തിരുവനന്തപുരം, 10 ജൂലൈ 2020 കേരള പോസ്റ്റല്‍ സര്‍ക്കിളിന്റെ 103-ാമത് തപാല്‍ അദാലത്ത് 2020 ജൂലൈ 29 ന് രാവിലെ 11.30 മണിക്ക് തിരുവനന്തപുരത്തെ ചീഫ് പോസ്റ്റ്മാസ്റ്റര്‍ ജനറലിന്റെ ഓഫീസില്‍ ഓണ്‍ലൈനിലൂടെ (ഗൂഗിള്‍ മീറ്റ്) നടക്കും.

    കൗണ്ടര്‍ സേവനങ്ങള്‍, സേവിങ്‌സ് ബാങ്ക്, മണിഓര്‍ഡര്‍ എന്നിവ സംബന്ധിച്ച പരാതികള്‍ അദാലത്തില്‍ പരിഗണിക്കും.
    അദാലത്തില്‍ പരാതികള്‍ സമര്‍പ്പിക്കാന്‍ ആഗ്രഹിക്കുന്നവര്‍ തങ്ങളുടെ പരാതികള്‍ 'സര്‍ക്കിള്‍ ഡാക് അദാലത്ത്-ക്യൂ.ഇ. ജൂണ്‍ 2020' എന്ന് സബ്ജക്റ്റ് വച്ച് ശ്രീമതി. ഒ. ആര്‍. ഷീജ, അസിസ്റ്റന്റ് ഡയറക്ടര്‍ (കസ്റ്റമര്‍ സര്‍വ്വീസ്), ഓഫീസ് ഓഫ് ദ ചീഫ് പോസ്റ്റ്മാസ്റ്റര്‍ ജനറല്‍, കേരള സര്‍ക്കിള്‍, തിരുവനന്തപുരം-695033 എന്ന പേരില്‍ മൊബൈല്‍ നമ്പര്‍ സഹിതം 21-07-2020 നോ അതിന് മുമ്പോ aspcsco.keralapost@gmailcom അല്ലെങ്കില്‍ cpmg_ker@indiapost.gov.in എന്ന ഇ-മെയില്‍ വിലാസത്തില്‍ അയയ്ക്കണം.
    മുമ്പ് ഏതെങ്കിലും അദാലത്തുകളില്‍ സമര്‍പ്പിച്ചിട്ടുള്ള പരാതികള്‍ പരിഗണിക്കുന്നതല്ല. മീറ്റിംഗിനായുള്ള ഐ.ഡിയും പാസ് വേര്‍ഡും അപേക്ഷകനെ നേരിട്ട് അറിയിക്കും.
    ***
    

    
    (Release ID: 1637777) Visitor Counter : 3