      പ്രധാനമന്ത്രിയുടെ ഓഫീസ്‌

      പ്രധാനമന്ത്രി നരേന്ദ്ര മോദി ബോർഡ് പരീക്ഷകളിൽ ഉന്നത വിജയം നേടിയ രാജ്യത്തിന്റെ വിവിധ ഭാഗങ്ങളിലുള്ള സമർത്ഥരായ കുട്ടികളുമായി മൻ കീ ബാതിൽ സംവദിച്ചു.
      Posted On: 26 JUL 2020 2:58PM by PIB Thiruvananthpuram


    

    തിരുവനന്തപുരം, 26 ജൂലൈ 2020


    പ്രധാനമന്ത്രി ശ്രീ. നരേന്ദ്ര മോദി 2020 ജൂലൈ 26ന് രാവിലെ 11 മണിയ്ക്ക് ആകാശവാണിയിലൂടെ നടത്തിയ പ്രത്യേക പ്രക്ഷേപണത്തിൽ ഇക്കഴിഞ്ഞ ദിവസങ്ങളിൽ പ്രഖ്യാപിക്കപ്പെട്ട ബോർഡ് പരീക്ഷകളിൽ ഉന്നത വിജയം നേടിയ രാജ്യത്തിന്റെ വിവിധ ഭാഗങ്ങളിലുള്ള സമർത്ഥരായ കുട്ടികളുമായി സംവദിച്ചിരുന്നു. അക്കൂട്ടത്തിൽ കേരളത്തിൽ എറണാകുളം ജില്ലയിൽ നിന്നുള്ള വിനായക് എന്ന വിദ്യാർത്ഥിയുമായും പ്രധാനമന്ത്രി സംസാരിച്ചു. ഹിന്ദിയിലും ഇംഗ്ലീഷിലുമായി നടന്ന സംസാരത്തിന്റെ മലയാളം തർജ്ജമ താഴെക്കൊടുത്തിരിക്കുന്നു.


    " വരൂ. ഇനി നമുക്ക് കേരളത്തിലെ എറണാകുളത്തേക്കു പോകാം. കേരളത്തിലെ യുവാവുമായി സംസാരിക്കാം.


    മോദിജി - ഹലോ


    വിനായക് - ഹലോ സര്‍ , നമസ്‌കാരം.


    മോദിജി - അഭിനന്ദനങ്ങള്‍ വിനായക്.


    വിനായക് - താങ്ക്യൂ സര്‍


    മോദിജി - സബാഷ് വിനായക് സബാഷ്.


    വിനായക് - താങ്ക്യൂ സര്‍.


    മോദിജി - ആവേശം എങ്ങനെയുണ്ട്?


    വിനായക് - വലിയ ആവേശത്തിലാണ് സര്‍.


    മോദിജി - സ്‌പോര്‍ട്‌സില്‍ താൽപര്യമുണ്ടോ?


    വിനായക് - ബാഡ്മിന്റന്‍


    മോദിജി - ബാഡ്മിന്റന്‍?


    വിനായക് - അതെ സർ.


    മോദിജി - സ്കൂളിൽ പരിശീലനത്തിന് ചാൻസ് വല്ലതും ഉണ്ടോ ?


    വിനായക് - ഇല്ല. സ്കൂളിൽ ഞങ്ങൾക്ക് നേരത്തെ തന്നെ അല്പം പരിശീലനം കിട്ടി.


    മോദിജി - ങാഹാ


    വിനായക് - ഞങ്ങളുടെ ടീച്ചേഴ്സ് നിന്നും


    മോദിജി - ങാഹാ


    വിനായക് - ഞങ്ങൾക്ക് പുറത്ത് പങ്കെടുക്കാൻ അവസരം കിട്ടട്ടെ എന്ന് ഉദ്ദേശിച്ചായിരുന്നു.


    മോദിജി - വാഹ്


    വിനായക് - സ്കൂളിൽ നിന്നും തന്നെ


    മോദിജി - എത്ര സംസ്ഥാനങ്ങളിൽ പോയിട്ടുണ്ട് ?


    വിനായക് - ഞാൻ കേരളത്തിലും തമിഴ്നാട്ടിലും മാത്രമേ പോയിട്ടുള്ളൂ.


    മോദിജി - കേരളത്തിലും തമിഴ്നാട്ടിലും മാത്രമോ ?


    വിനായക് - അതേ സർ.


    മോദിജി - ദില്ലിയിൽ വരാൻ താല്പര്യമുണ്ടോ ?


    വിനായക് - ഉവ്വ് സാർ, ഞാൻ ഉന്നതപഠനത്തിന് ദില്ലി യൂണിവേഴ്സിറ്റിയിൽ അപേക്ഷിച്ചിട്ടുണ്ട്.


    മോദിജി - വാഹ് . അതായത് ദില്ലിയിലേക്ക് വരികയാണ്.


    വിനായക് - അതെ.


    മോദിജി - പറയൂ, ഭാവിയിൽ ബോർഡ് എക്സാം എഴുതുന്ന കുട്ടികൾക്ക് എന്തെങ്കിലും സന്ദേശം ഉണ്ടോ നൽകാൻ?


    വിനായക് - കഠിനാധ്വാനവും സമയ സദുപയോഗവും വേണം


    മോദിജി - അതായത് കൃത്യമായ സമയ സദുപയോഗം.


    വിനായക്- അതേ സർ.


    മോദിജി- വിനായക്, എന്തൊക്കെയാണ് നിങ്ങളുടെ ഹോബികൾ ?


    വിനായക് - ബാഡ്മിന്റൺ, പിന്നെ റോവിങ്.


    മോദിജി - സോഷ്യൽ മീഡിയയിൽ സജീവമാണോ?


    വിനായക് - അല്ല സർ. സ്കൂളിൽ ഇലക്ട്രോണിക് ഉപകരണങ്ങൾ ഉപയോഗിക്കാൻ അനുമതി ഇല്ല.


    മോദിജി- ഏതായാലും നിങ്ങള് ഭാഗ്യവാനാണ്.


    വിനായക് - അതേ സർ.


    മോദിജി - നല്ലത്, ഒരിക്കൽ കൂടി അഭിനന്ദനങ്ങൾ വിനായക്.


    വിനായക് - നന്ദി സർ.

    ***

    
    
    (Release ID: 1641357) Visitor Counter : 6