      രാജ്യരക്ഷാ മന്ത്രാലയം

      ലേയിലെ ദിഹാറിൽ ഡിആർഡിഒ കോവിഡ്‌ 19 പരിശോധന സൗകര്യം ആരംഭിച്ചു
      Posted On: 23 JUL 2020 12:59PM by PIB Thiruvananthpuram


    ന്യൂഡൽഹി , ജൂലൈ 23, 2020


    കേന്ദ്രഭരണ പ്രദേശമായ ലഡാക്കിൽ കൊറോണ വൈറസ് പരിശോധനകളുടെ എണ്ണം വർദ്ധിപ്പിക്കുന്നതിനായി ഡിആർഡിഒ, ലേ ആസ്ഥാനമായുള്ള ലബോറട്ടറി, ഡിഫൻസ് ഇൻസ്റ്റിറ്റ്യൂട്ട് ഓഫ് ഹൈ ആൾട്ടിറ്റ്യൂഡ് റിസർച്ചിൽ ( ദിഹാർ ) കോവിഡ് –19 പരിശോധനാ സൗകര്യം ആരംഭിച്ചു . രോഗബാധിതരെ അതിസൂക്ഷ്മമായി നിരീക്ഷിക്കുന്നതിനു പരിശോധന സൗകര്യം സഹായകരമാകും . ഇന്ത്യൻ കൗൺസിൽ ഓഫ് മെഡിക്കൽ റിസർച്ചിന്റെ ( ഐസിഎംആർ ) സുരക്ഷാ മാനദണ്ഡങ്ങളും മാർഗ്ഗനിർദ്ദേശങ്ങളും പാലിച്ചാണ് ‌ സൗകര്യമൊരുക്കിയത് ‌. പരിശോധനാ കേന്ദ്രം 2020 ജൂലൈ 22 ന് ലഡാക്ക് ലെഫ്റ്റനന്റ് ഗവർണർ ശ്രീ ആർ കെ മാഥൂർ ഉദ്ഘാടനം ചെയ്തു .


    ദിനംപ്രതി 50 സാമ്പിളുകൾ പരിശോധിക്കാൻ ദിഹാറിലെ കേന്ദ്രത്തിന് ‌ കഴിയും . കോവിഡ് പരിശോധനയ്ക്കായി പരിശീലനം നൽകാനും ഭാവിയിലുണ്ടാകാവുന്ന ജൈവിക ഭീഷണികൾ നേരിടുന്നതിനും കൃഷിക്കും വളർത്തുമൃഗങ്ങൾക്കുമുണ്ടാകുന്ന രോഗങ്ങളുമായി ബന്ധപ്പെട്ട ഗവേഷണ - വികസന പ്രവർത്തനങ്ങൾക്കും കേന്ദ്രം സഹായകരമാകും.


    

    
    (Release ID: 1640652) Visitor Counter : 10
    
    
      Read this release in: Tamil , English , Urdu , Marathi , Hindi , Manipuri , Bengali , Punjabi , Odia , Telugu