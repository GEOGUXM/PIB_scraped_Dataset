      വാര്‍ത്താവിതരണ പ്രക്ഷേപണ മന്ത്രാലയം

      സൗഖ്യത്തിലേക്കു വായനയിലൂടെ' വെബിനാര്‍ സംഘടിപ്പിച്ചു
      Posted On: 14 JUL 2020 6:36PM by PIB Thiruvananthpuram


    തിരുവനന്തപുരം, 2020 ജൂലൈ 14


    വായനയിലൂടെ ജീവിതത്തെക്കുറിച്ചുള്ള അന്വേഷണം തുടരാനും പുതിയ കാഴ്ചപ്പാടുകളിലേക്ക് എത്താനും സാധിക്കണമെന്ന് ശ്രീ. പെരുമ്പടവം ശ്രീധരന്‍ ആഹ്വാനം ചെയ്തു. കേന്ദ്ര റീജിയണല്‍ ഔട്ട്റീച്ച് ബ്യൂറോ, കേരളാ ഫെഡറേഷന്‍ ഓഫ് ദി ബ്ലൈന്‍ഡിന്റെ സഹകരണത്തോടെ കാഴ്ച പരിമിതര്‍ക്കായി 'സൗഖ്യത്തിലേക്കു വായനയിലൂടെ' എന്ന വിഷയത്തില്‍ നടത്തിയ വെബിനാര്‍ ഉദ്ഘാടനം ചെയ്യുകയായിരുന്നു അദ്ദേഹം.
    കാഴ്ച പരിമിതരുടെ വായന പുതിയ തലങ്ങളിലേക്കു പ്രവേശിക്കുന്ന കാലമാണിതെന്ന് മുഖ്യ പ്രഭാഷണം നടത്തിയ ഡോ. ജോര്‍ജ്ജ് ഓണക്കൂര്‍ ചൂണ്ടിക്കാട്ടി. കേരളാ ഫെഡറേഷന്‍ ഓഫ് ദി ബ്ലൈന്‍ഡ് പ്രസിഡന്റ് കെ.ജെ. വര്‍ഗീസ് അധ്യക്ഷത വഹിച്ചു. റീജിയണല്‍ ഔട്ട്റീച്ച് ബ്യൂറോ ഡെപ്യൂട്ടി ഡയറക്ടര്‍ കെ.എ. ബീന, കേരളാ ഫെഡറേഷന്‍ ഓഫ് ദി ബ്ലൈന്‍ഡ് സംസ്ഥാന സെക്രട്ടറി സി.കെ. അബൂബക്കര്‍ എന്നിവര്‍ സംസാരിച്ചു. പാലക്കാട് ഫീല്‍ഡ് പബ്ലിസിറ്റി ഓഫീസര്‍ എം. സ്മിതി മോഡറേറ്ററായി. കേരളത്തിന്റെ വിവിധ ഭാഗങ്ങളില്‍ നിന്നുള്ള ക്ഷണിക്കപ്പെട്ട എഴുപത്തിയഞ്ചോളം കാഴ്ച പരിമിതരാണ് വെബിനാറില്‍ പങ്കെടുത്തത്.

    
    
    (Release ID: 1638568) Visitor Counter : 2