      വാര്‍ത്താവിതരണ പ്രക്ഷേപണ മന്ത്രാലയം

      കാർഗിൽ വിജയദിനാഘോഷം
      Posted On: 26 JUL 2020 3:06PM by PIB Thiruvananthpuram


    കേന്ദ്ര വാർത്ത വിതരണ പ്രക്ഷേപണ മന്ത്രാലയത്തിന് കീഴിലുള്ള എറണാകുളം ഫീൽഡ് ഔട്ട് റീച് ബ്യൂറോ, തിരുവാങ്കുളം മഹാത്മ മാതൃഭൂമി സ്റ്റഡി സർക്കിൾ, നെഹ്റു യുവ കേന്ദ്ര, തൃപ്പൂണിത്തുറ നഗരസഭ എന്നിവയുടെ ആഭിമുഖ്യത്തിൽ കാർഗിൽ വിജയദിനം ആഘോഷം സംഘടിപ്പിച്ചു.


    തിരുവാങ്കുളം സോണൽ ഓഫീസ് അങ്കണത്തിലുള്ള കാർഗിൽ സ്മൃതിമണ്ഡപത്തിൽ പുഷ്പാർച്ചനയും ഹാരാർപ്പണവും നടത്തി നഗരസഭാ ചെയർപേഴ്സൺ ചന്ദ്രികദേവി ചടങ്ങ് ഉദ്ഘാടനം ചെയ്തു. യൂണിറ്റ് പ്രസിഡന്റ് എം.ആർ.അമൽ അധ്യക്ഷത വഹിച്ചു. ചടങ്ങിൽ മുതിർന്ന സൈനികൻ മേജർ കെ.നാരായണൻ നായരെ നഗരസഭാ ചെയർപേഴ്സൺ ചന്ദ്രികാദേവി ആദരിച്ചു.തൃപ്പൂണിത്തുറ ലായം ഗ്രൗണ്ടിൽ സ്ഥാപിച്ചിരിക്കുന്ന കേണൽ വിശ്വനാഥൻ സ്മൃതിമണ്ഡപത്തിൽ എംഎൽഎ അഡ്വക്കേറ്റ് എം സ്വരാജ് പുഷ്പാർച്ചന നടത്തി. ചടങ്ങിൽ നഗരസഭാ സ്റ്റാൻഡിങ് കമ്മിറ്റി ചെയർമാൻ കെ.വി.സാജു, നഗരസഭാംഗം മഞ്ജു ബിനു, മഹാത്മാ യൂണിറ്റ് സെക്രട്ടറി അഭിരാമി ജയന്ത്, സ്റ്റഡി സർക്കിൾ സംസ്ഥാന ജോയിൻ സെക്രട്ടറി വൈശാഖ് വിജയകുമാർ, കണയന്നൂർ താലൂക്ക് യൂണിയൻ പ്രസിഡൻറ് ബി.ആയുഷ്, ഗൃഹലക്ഷ്മി വേദി പ്രസിഡൻറ് രതി ദേവി ജയന്ത് എന്നിവർ പങ്കെടുത്തു.ഫീൽഡ് ഔട്ട് റീച് ബ്യൂറോ ഫീൽഡ് എക്സിബിഷൻ ഓഫീസർ എൽ. സി. പൊന്നുമോൻ ആശംസയർപ്പിച്ചു.


    

    
    (Release ID: 1641361) Visitor Counter : 3