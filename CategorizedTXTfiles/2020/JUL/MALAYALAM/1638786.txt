      വാണിജ്യ വ്യവസായ മന്ത്രാലയം

      റബ്ബര്‍ കൃഷിയില്‍ പരിശീലനം
      Posted On: 15 JUL 2020 5:20PM by PIB Thiruvananthpuram


    റബ്ബര്‍ കൃഷിയില്‍ റബ്ബര്‍ ബോര്‍ഡ് പരിശീലനം നല്‍കുന്നു. പുതിയ നടീല്‍ വസ്തുക്കള്‍, നടീല്‍ രീതികള്‍, വളപ്രയോഗം, കീടങ്ങളില്‍ നിന്നും രോഗങ്ങളില്‍ നിന്നുമുള്ള പരിരക്ഷ, വിളവെടുപ്പ്, റബ്ബര്‍ പാല്‍ സംസ്‌കരണം തുടങ്ങിയ വിഷയങ്ങള്‍ ഉള്‍ക്കൊള്ളിച്ചു കൊണ്ടുള്ള അഞ്ചു ദിവസത്തെ പരിശീലനം ജൂലൈ 20 മുതല്‍ 24 വരെ കോട്ടയത്തുള്ള റബ്ബര്‍ ട്രെയിനിങ് ഇന്‍സ്റ്റിറ്റ്യൂട്ടില്‍ വെച്ചു നടക്കും. പരിശീലനഫീസ് 2000 രൂപ (18 ശതമാനം ജി.എസ്.ടി. പുറമെ). പട്ടികജാതി-പട്ടികവര്‍ഗ്ഗത്തില്‍ പെട്ടവര്‍ക്ക,് ജാതി സര്‍ട്ടിഫിക്കറ്റ് ഹാജരാക്കുന്ന പക്ഷം, ഫീസില്‍ 50 ശതമാനം ഇളവു ലഭിക്കുന്നതാണ്. റബ്ബറുത്പാദകസംഘങ്ങളില്‍ അംഗങ്ങളായിട്ടുള്ളവര്‍ അംഗത്വസര്‍ട്ടിഫിക്കറ്റ് ഹാജരാക്കിയാല്‍ ഫീസില്‍ 25 ശതമാനം ഇളവ് ലഭിക്കും. താമസസൗകര്യം ആവശ്യമുള്ളവര്‍ ദിനംപ്രതി 300 രൂപ അധികം നല്‍കണം. കൂടുതല്‍ വിവരങ്ങള്‍ക്ക് ബന്ധപ്പെടുക. ഫോണ്‍ : 0481- 2353127, 2351313 ഇമെയില്‍ training@rubberboard.org.in
    കോവിഡ് 19-മായി ബന്ധപ്പെട്ടുള്ള സര്‍ക്കാരിന്റെ എല്ലാ നിബന്ധനകള്‍ക്കും വിധേയമായായിരിക്കും പരിശീലനം നടക്കുക.
    ****
    

    
    (Release ID: 1638786) Visitor Counter : 3