      റെയില്‍വേ മന്ത്രാലയം

      ചരക്കുഗതാഗതം പ്രോത്സാഹിപ്പിക്കാന്‍ 'ബിസിനസ് ഡെവലപ്മെന്റ് യൂണിറ്റു'മായി ദക്ഷിണ റെയില്‍വെ തിരുവനന്തപുരം ഡിവിഷന്‍
      Posted On: 20 JUL 2020 5:48PM by PIB Thiruvananthpuram


    
    ചരക്കു ഗതാഗതം പ്രോത്സാഹിപ്പിക്കല്‍ ലക്ഷ്യമിട്ട് ദക്ഷിണ റെയില്‍വേയുടെ തിരുവനന്തപുരം ഡിവിഷന്‍ 'ബിസിനസ് ഡെവലപ്‌മെന്റ് യൂണിറ്റി'നു രൂപം നല്‍കി. ബിസിനസ് സുഗമമാക്കാനും 2024ഓടെ നിലവിലുള്ള ചരക്കുഗതാഗതം ഇരട്ടിയാക്കാനും ലക്ഷ്യമിട്ട് ആരംഭിച്ച ബിസിനസ് ഡെവലപ്മെന്റ് യൂണിറ്റുകള്‍ റെയില്‍വേയുടെ എല്ലാ സോണുകളിലും ഡിവിഷനുകളിലും പ്രവര്‍ത്തിക്കുന്നുണ്ട്.
    
    സീനിയര്‍ ഡിവിഷണല്‍ ഓപ്പറേഷന്‍സ് മാനേജര്‍ ശ്രീ വൈ. സെല്‍വിന്‍ ഐആര്‍ടിഎസ് കണ്‍വീനറായും സീനിയര്‍ ഡിവിഷണല്‍ കൊമേഴ്‌സ്യല്‍ മാനേജര്‍ ഡോ. രാജേഷ് ചന്ദ്രന്‍ ഐ ആർ ടി എസ് , സീനിയര്‍ ഡിവിഷണല്‍ ഫിനാന്‍സ് മാനേജര്‍ ശ്രീ. എം. റസീം ഐആര്‍എഎസ്, സീനിയര്‍ ഡിവിഷണല്‍ മെക്കാനിക്കല്‍ എന്‍ജിനിയര്‍ ശ്രീ മുഹമ്മദ് ഷമീം എ ഐആര്‍എസ്എംഇ എന്നിവര്‍ അംഗങ്ങളുമായുള്ള യൂണിറ്റിന് തിരുവനന്തപുരം ഡിവിഷന്‍ ഡിവിഷണല്‍ റെയില്‍വേ മാനേജര്‍ ശ്രീ ഷിരീഷ് കുമാര്‍ സിന്‍ഹ ഐആര്‍എസ്ഇഇ അംഗീകാരം നല്‍കി.
    
    റെയില്‍വേ വഴി ചരക്കുകളും കാര്‍ഗോകളും കൊണ്ടുപോകുന്നതിനു വ്യാപാര- വാണിജ്യ മേഖലയില്‍ പ്രവര്‍ത്തിക്കുന്നവരുമായി സമിതി നിരന്തര ആശയവിനിമയം നടത്തും. ഡിവിഷണല്‍, സോണല്‍ തലങ്ങളില്‍ ചരക്കുനീക്കം വേഗത്തിലാക്കുന്നതിനുള്ള നോഡല്‍ പോയിന്റായി ബിഡിയു പ്രവര്‍ത്തിക്കും. ഉപയോക്താക്കളുടെ ആവശ്യമനുസരിച്ചു വിവിധ തരത്തിലുള്ള ചരക്കുനീക്കത്തിന് പ്രത്യേക റിബേറ്റുകളും, വിവിധ കേന്ദ്രങ്ങളില്‍ മിനി റേക്ക് ബുക്കിങ്ങും സജ്ജമാക്കും. വാഗണ്‍ അടിസ്ഥാനപ്പെടുത്തിയും ബുക്കിങ് സൗകര്യം ലഭ്യമാക്കും. സാങ്കേതിക മേഖലയില്‍ ഉപഭോക്തൃ സൗഹൃദ സംരംഭങ്ങളായ ഇലക്ട്രോണിക് റെയില്‍ രസീത് (ഇആര്‍ആര്‍) തുടങ്ങിയ സംവിധാനങ്ങള്‍ റെയില്‍വെ സമയബന്ധിതമായി പൂര്‍ത്തിയാക്കി. കൂടുതല്‍ വിവരങ്ങള്‍ക്ക് താഴെപ്പറയുന്ന നമ്പരുകളിലും ഇമെയില്‍ വിലാസങ്ങളിലും ബന്ധപ്പെടുക.
    
    +919567869378 (ചീഫ് കൊമേഴ്‌സ്യല്‍ സൂപ്രണ്ട്/എഫ്‌ഐഒഎസ്); ഇമെയില്‍: srdcm@tvc.railnet.gov.in.
    
    +919746769907 (ചീഫ് കണ്‍ട്രോളര്‍ /ഫ്രൈറ്റ്); ഇമെയില്‍: srdom@tvc.railnet.gov.in


    ****

    
    
    (Release ID: 1639949) Visitor Counter : 8