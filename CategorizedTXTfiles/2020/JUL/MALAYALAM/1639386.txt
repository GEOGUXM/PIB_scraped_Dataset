      വാര്‍ത്താവിതരണ പ്രക്ഷേപണ മന്ത്രാലയം

      ''ഇന്ത്യൻ ഇൻഫർമേഷൻ സർവീസ്: അവസരങ്ങൾ'' എന്ന വിഷയത്തിൽ വെബിനാർ സംഘടിപ്പിച്ചു
      Posted On: 17 JUL 2020 6:15PM by PIB Thiruvananthpuram


    
    
    ‘ ഇന്ത്യൻ ഇൻഫർമേഷൻ സർവീസ് - അവസരങ്ങൾ ’ എന്ന വിഷയം ആസ് ‌ പദമാക്കി എറണാകുളം സെന്റ് തെരേസാസ് കോളേജിലെ കമ്മ്യൂണിക്കേറ്റീവ് ഇംഗ്ലീഷ് ഡിപ്പാർട്മെന്റ്റും പ്രസ് ഇൻഫർമേഷൻ ബ്യൂറോ, കൊച്ചിയും സംയുക്തമായി ഒരു വെബിനാർ സംഘടിപ്പിച്ചു . മാസ്സ് കമ്മ്യൂണിക്കേഷൻ വിദ്യാർത്ഥികൾക്കിടയിൽ കേന്ദ്ര സിവിൽ സർവീസുകളിലൊന്നായ ഇന്ത്യൻ ഇൻഫർമേഷൻ സർവീസിനെക്കുറിച്ച് (IIS) അവബോധം സൃഷ്ടിക്കുന്നതിനാണ് ഈ വെബിനാർ സംഘടിപ്പിച്ചത് . വിവര വിനിമയം , പ്രക്ഷേപണ രംഗം , സിനിമ തുടങ്ങിയ വിവിധ മേഖലകളിലായി
    IIS തുറന്നു നൽകുന്ന ഒട്ടേറെ അവസരങ്ങളെക്കുറിച്ച് മനസിലാക്കാൻ ഇത് വിദ്യാർത്ഥികളെ സഹായിച്ചു .
    
    വെബിനാറിൽ സംസാരിച്ച പ്രസ് ഇൻഫർമേഷൻ ബ്യൂറോ കൊച്ചി ജോയിന്റ് ഡയറക്ടർ ശ്രീമതി രശ്മി റോജ തുഷാര നായർ , സിവിൽ സർവീസ് പരീക്ഷയേയും ഇൻഫർമേഷൻ സർവീസിനെയും കുറിച്ച് പൊതുവായി അവലോകനം നല് ‍ കി .
    കോവിഡ് മഹാമാരി പോലുള്ള പ്രതിസന്ധി ഘട്ടങ്ങളിൽ ഇന്ത്യൻ ഇൻഫർമേഷൻ സർവീസ് ഉദ്യോഗസ്ഥർ നേരിടുന്ന വെല്ലുവിളികളെക്കുറിച്ചും അവർ വിശദമായി സംസാരിച്ചു .


    സാമൂഹ്യ മാധ്യമങ്ങൾ കൈകാര്യം ചെയ്യുന്നതുമായി ബന്ധപ്പെട്ട് സർക്കാർ ആശയവിനിമയത്തിലുണ്ടായിട്ടുള്ള സമകാലിക സംഭവവികാസങ്ങളെക്കുറിച്ച് ഇന്ത്യൻ ഇൻസ്റ്റിറ്റ്യൂട്ട് ഓഫ് മാസ് കമ്മ്യൂണിക്കേഷൻ ഡെപ്യൂട്ടി ഡയറക്ടർ ശ്രീ രജിത് ചന്ദ്രൻ വിശദീകരിച്ചു . മാസ്സ് കമ്മ്യൂണിക്കേഷൻ രംഗത്തെ ബിരുദാനന്തര ബിരുദ കോഴ് ‌ സുകൾ പഠിക്കാൻ ആഗ്രഹിക്കുന്ന വിദ്യാർത്ഥികൾക്കായി ഇന്ത്യൻ ഇൻസ്റ്റിറ്റ്യൂട്ട് ഓഫ് മാസ് കമ്മ്യൂണിക്കേഷൻ ഒരുക്കുന്ന അവസരങ്ങളെയും സൗകര്യങ്ങളെയും കുറിച്ചും അദ്ദേഹം വ്യക്തമാക്കി .
    
    പ്രസ് ഇൻഫർമേഷൻ ബ്യൂറോയിൽ നിയമിതനാകുന്ന ഒരു ഇന്ത്യൻ ഇൻഫർമേഷൻ സർവീസ് ഉദ്യോഗസ്ഥന്റെ ജോലികൾ സംബന്ധിച്ചും ഗവണ് ‍ മെന്റ് വിവരവിനിമയത്തിലും വ്യാജവാർത്തകൾ പരക്കുന്നത് തടയുന്നതിലും പിഐബിയുടെ പങ്കിനെ സംബന്ധിച്ചുമാണ് പി . ഐ . ബി തിരുവനന്തപുരം ഡെപ്യൂട്ടി ഡയറക്ടർ സൂരജ് . ആർ പ്രതിപാദിച്ചത് .


    വാർത്താവിതരണ പ്രക്ഷേപണ മന്ത്രാലയത്തിന് കീഴിലുള്ള ചലച്ചിത്ര മേഖലയെക്കുറിച്ചും സിനിമകളുടെ സർട്ടിഫിക്കേഷൻ പ്രക്രിയയെക്കുറിച്ചും സെൻട്രൽ ബോർഡ് ഓഫ് ഫിലിം സർട്ടിഫിക്കേഷൻ , തിരുവനന്തപുരം ഡെപ്യൂട്ടി ഡയറക്ടറും റീജിയണൽ ഓഫീറുമായ ശ്രീമതി പാർവതി വി. സംസാരിച്ചു . സർട്ടിഫിക്കേഷൻ ‌ പ്രക്രിയയിൽ ‌ ഒരു ഐ ‌. ഐ ‌. എസ് . ഉദ്യോഗസ്ഥ നേരിടുന്ന വെല്ലുവിളികളെക്കുറിച്ചും നിയമങ്ങൾ ‌ ലംഘിച്ചിട്ടില്ലെന്ന് ഉറപ്പുവരുത്തുന്നതിനൊപ്പം കലാപരമായ സ്വാതന്ത്ര്യത്തെ ഉയർത്തിപ്പിടിക്കുന്നതിനെക്കുറിച്ചും അവർ വിശദമായി പ്രതിപാദിച്ചു .
    
    ഇന്ത്യൻ ഇൻഫർമേഷൻ സർവീസിലെ നാല് ഉദ്യോഗസ്ഥരും സംസാരിച്ച ശേഷം വിദ്യാർത്ഥികളുമായി സംവേദനാത്മക സെഷനും ഉണ്ടായിരുന്നു . സിവിൽ സർവീസ് പരീക്ഷയ്ക്കുവേണ്ടിയുള്ള തയ്യാറെടുപ്പ് , വ്യാജവാർത്തകൾ തടയല് ‍ മുതലായ വിഷയങ്ങൾ വിദ്യാർത്ഥികൾ ഉന്നയിച്ചു . ഐ . ഐ . എസ് ഉദ്യോഗസ്ഥർ വിദ്യാർത്ഥികളുടെ ചോദ്യങ്ങൾക്ക് ഉത്തരങ്ങൾ നൽകി . ശ്രിമതി സൗമ്യ ജോൺ , സെന്റ് തെരേസാസ് കമ്മ്യൂണിക്കേറ്റീവ് ഇംഗ്ലീഷ് വിഭാഗം മേധാവിയും വെബ്ബിനറിൽ പങ്കെടുത്തു. 130 ലധികം വിദ്യാർത്ഥികളുടെ സജീവ പങ്കാളിത്തം വെബിനറിൽ ഉണ്ടായിരുന്നു .
    
    ****

    
    
    (Release ID: 1639386) Visitor Counter : 10