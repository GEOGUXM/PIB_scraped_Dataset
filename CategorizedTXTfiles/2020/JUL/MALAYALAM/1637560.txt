      ആരോഗ്യ, കുടുംബക്ഷേമ മന്ത്രാലയം

      കോവിഡ്-19 സംബന്ധിച്ച ഉന്നതാധികാര മന്ത്രിതല സമിതിയുടെ 18-ാമത് യോഗം ഡോ. ഹർഷ് വർധന്റെ അധ്യക്ഷതയിൽ നടന്നു
      Posted On: 09 JUL 2020 1:41PM by PIB Thiruvananthpuram


    
    
    കോവിഡ് -19 സംബന്ധിച്ച ഉന്നതാധികാര മന്ത്രിതല സമിതിയുടെ 18- ാമത് യോഗം കേന്ദ്ര ആരോഗ്യ , കുടുംബക്ഷേമ മന്ത്രി ഡോ ഹർഷ് വർധന്റെ അധ്യക്ഷതയിൽ വീഡിയോ കോണ് ‍ ഫറന് ‍ സിലൂടെ നടന്നു . കേന്ദ്ര വിദേശകാര്യ മന്ത്രി ഡോ എസ് . ജയ് ‌ ശങ്കർ , കേന്ദ്ര വ്യോമയാന മന്ത്രി ശ്രീ ഹർദീപ് സിംഗ് പുരി , ആരോഗ്യ സഹമന്ത്രി ശ്രീ അശ്വിനി കുമാർ ചൗബെ , രാസവസ്തു , രാസവളം , ഷിപ്പിംഗ് കാര്യ സഹമന്ത്രി ശ്രീ മൻസുഖ് മാണ്ഡവ്യ എന്നിവർ പങ്കെടുത്തു .
    
    രാജ്യത്തെ കോവിഡ് -19 സ്ഥിതിഗതികൾ സംബന്ധിച്ച് യോഗത്തിൽ വിലയിരുത്തൽ നടന്നു . ഏറ്റവും കൂടുതൽ ബാധിക്കപ്പെട്ട അഞ്ച് ലോക രാജ്യങ്ങളുമായി താരതമ്യം ചെയ്യുമ്പോൾ , ഇന്ത്യയിൽ ഒരു ദശലക്ഷത്തിന് 538 ആണ് രോഗ സ്ഥിരീകരണം . ഒരു ദശലക്ഷത്തിൽ 15 പേർ മാത്രമേ മരണത്തിന് കീഴടങ്ങുന്നുള്ളൂ . ആഗോള ശരാശരിയാകട്ടെ രോഗസ്ഥിരീകരണം ദശലക്ഷത്തിന് ‌ 1453 ഉം, മരണം ദശലക്ഷത്തിന് ‌ 68.7 ഉം ആണ് .
    
    മഹാരാഷ്ട്ര , തമിഴ് ‌ നാട് , ഡെൽഹി , കർണാടക , തെലങ്കാന , ആന്ധ്രാപ്രദേശ് , ഉത്തർപ്രദേശ് , ഗുജറാത്ത് എന്നീ എട്ടു സംസ്ഥാനങ്ങളിലാണ് രാജ്യത്തെ 90% രോഗികളും . ജില്ലകളുടെ കണക്കെടുത്താൽ 49 ജില്ലകളിലാണ് 80% രോഗികളും എന്നും വ്യക്തമാകുന്നു . മഹാരാഷ്ട്ര , ഡെൽഹി , ഗുജറാത്ത് , തമിഴ് ‌ നാട് , ഉത്തർപ്രദേശ് , പശ്ചിമ ബംഗാൾ എന്നീ ആറ് സംസ്ഥാനങ്ങളിലാണ് മൊത്തം മരണങ്ങളിൽ 86% സംഭവിക്കുന്നത് . ജില്ലകളുടെ കണക്കെടുത്താൽ 32 ജില്ലകളിലാണ് 80% മരണവും . ഉയർന്ന മരണനിരക്ക് കാണിക്കുന്ന പ്രദേശങ്ങളിൽ പ്രത്യേക പ്രതിരോധ നടപടികൾ സ്വീകരിച്ചതായി യോഗം വ്യക്തമാക്കി .
    
    കോവിഡ് -19 പ്രതിരോധത്തിനായി രാജ്യത്തെ ആരോഗ്യ അടിസ്ഥാനസൗകര്യങ്ങൾ സംബന്ധിച്ചതും വിലയിരുത്തൽ നടന്നു . രാജ്യത്ത് കോവിഡ് -19 പ്രതിരോധത്തിനായി മാത്രം 3,914 പ്രത്യേക സംവിധാനങ്ങൾ തയ്യാറായിക്കഴിഞ്ഞിട്ടുണ്ട് . ആരോഗ്യ ഉപകരണങ്ങളുടെ കാര്യമെടുത്താൽ മൊത്തം 213.55 ലക്ഷം എൻ .95 മാസ്കുകൾ , 120.94 ലക്ഷം പി . പി . ഇ . കിറ്റുകൾ , 612.57 ലക്ഷം ഹൈഡ്രോക്സി ക്ളോറോക്വിൻ ഗുളികകൾ എന്നിവ വിതരണം ചെയ്തു .
    
    അൺലോക്ക് 2.0 കാലയളവിൽ , ആരോഗ്യ മന്ത്രാലയത്തിന്റെ മാർഗ്ഗനിർദ്ദേശങ്ങൾ അനുസരിച്ച് കണ്ടെയ്ൻമെൻറ് സോണുകളുടെ അതിർത്തി നിർണ്ണയിക്കുന്നത് ഉൾപ്പെടെയുള്ള നിയന്ത്രണങ്ങളിലും നിരീക്ഷണത്തിലും ശ്രദ്ധ കേന്ദ്രീകരിക്കും . കർശന പ്രാദേശിക നിയന്ത്രണം , അവശ്യ സേവനങ്ങൾ മാത്രം അനുവദിക്കൽ , സമ്പർക്കപ്പട്ടിക തയ്യാറാക്കൽ , വീടുതോറുമുള്ള നിരീക്ഷണം , പുതിയ കേസുകൾ ‌ തടയുന്നതിനായി കണ്ടെയ് ‌ ൻ ‌ മെൻറ് സോണിന് ചേർന്നുള്ള പ്രദേശങ്ങളെ ബഫർ ‌ സോണുകളാക്കി പ്രഖ്യാപിക്കൽ തുടങ്ങിയ നടപടികൾ കൈക്കൊള്ളും .
    
    കേന്ദ്രവും സംസ്ഥാന - കേന്ദ്ര ഭരണ പ്രദേശങ്ങളും സഹകരിച്ചുള്ള പ്രവർത്തനങ്ങൾ തുടരും . കൂടുതൽ ഫലപ്രദമായ നിയന്ത്രണത്തിന് സംസ്ഥാനങ്ങളെ സഹായിക്കുന്നതിനും പിന്തുണയ്ക്കുന്നതിനുമായി പൊതുജനാരോഗ്യ വിദഗ്ധരുൽപ്പെട്ട കേന്ദ്ര സംഘങ്ങൾ തീവ്രബാധിത സംസ്ഥാനങ്ങളിൽ സന്ദർശനം നടത്തുന്നു . വ്യാപനം തടയുന്നതിനും പരിശോധന വർദ്ധിപ്പിക്കുന്നതിനും മരണനിരക്ക് കുറയ്ക്കുന്നതിനും കാബിനറ്റ് സെക്രട്ടറി അദ്ധ്യക്ഷനും സംസ്ഥാന - കേന്ദ്രഭരണ പ്രദേശങ്ങൾ അംഗങ്ങളുമായി നടന്നു വരുന്ന വീഡിയോ കോൺഫെറെൻസിങ് യോഗങ്ങൾ തുടരും .
    
    എംപവേർഡ് ഗ്രൂപ്പ് -8 ( ഇൻഫർമേഷൻ , കമ്മ്യൂണിക്കേഷൻ , പബ്ലിക് അവയർനെസ് ) ചെയർമാൻ ശ്രീ അമിത് ഖരേ വിവരവിനിമയത്തിലും പൊതുജന അവബോധം വളർത്തുന്നതിലും കൈക്കൊണ്ട പ്രധാന നടപടികളെക്കുറിച്ച് വിശദീകരിച്ചു . 6,755 വ്യാജ വാർത്തകൾ സംബന്ധിച്ച മുന്നറിയിപ്പുകൾ ഗ്രൂപ്പിന്ലഭിച്ചു . അതിൽ 5,890 പേർക്ക് നേരിട്ട് മറുപടി നൽകുകയും 17 വിദേശ മാധ്യമങ്ങളുടെ വാർത്തകളിൽ തെറ്റ് ചൂണ്ടിക്കാട്ടി നിഷേധക്കുറിപ്പുകൾ പ്രസിദ്ധീകരിക്കുകയും ചെയ്തു . 98 പ്രതിദിന കോവിഡ് -19 ബുള്ളറ്റിനുകൾ , 2,482 പത്രക്കുറിപ്പുകൾ എന്നിവ പ്രസിദ്ധീകരിക്കുകയും 92 പത്ര സമ്മേളനങ്ങൾ നടത്തുകയും ചെയ്തു . കോവിഡ് -19 മഹാമാരിയുമായി ബന്ധപ്പെട്ടുയരുന്ന മാനസികാരോഗ്യ പ്രശ്നങ്ങൾ മുന്നോട്ടുള്ള ആശയവിനിമയ പ്രവർത്തനങ്ങളുടെ പ്രധാന ഭാഗമായിരിക്കും .
    
    ***


    

    
    (Release ID: 1637560) Visitor Counter : 11
    
    
      Read this release in: English , Urdu , Hindi , Marathi , Bengali , Manipuri , Odia , Tamil , Telugu