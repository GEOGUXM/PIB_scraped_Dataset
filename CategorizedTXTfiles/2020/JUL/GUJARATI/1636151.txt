      નાણા મંત્રાલય

      આવકવેરા વિભાગે કોવિડ-19 મહામારી વચ્ચે 20 લાખથી વધુ કરદાતાઓને રૂ. 62,361 કરોડના રિફંડની ચુકવણી કરી
      Posted On: 03 JUL 2020 12:42PM by PIB Ahmedabad


    કોવિડ -19 મહામારીની સ્થિતિમાં કરદાતાઓને મદદરૂપ થવા માટે તેમના બાકી રહેલા રિફંડની ચુકવણી કરવા બાબતે સરકાર દ્વારા 8 એપ્રિલ 2020 ના રોજ લેવામાં આવેલા નિર્ણયને અનુલક્ષીને , આવકવેરા વિભાગે 8 એપ્રિલથી 30 જૂન 2020 દરમિયાન દર મિનિટે 76 કેસોની પતાવટ કરવાની ઝડપ સાથે મોટી સંખ્યામાં કરદાતાઓને રિફંડની ચુકવણી કરી છે . માત્ર 56 દિવસના આ સમયગાળામાં , કેન્દ્રીય પ્રત્યક્ષ કરવેરા બોર્ડ (CBDT) દ્વારા 20.44 લાખથી વધુ કેસોમાં રૂ . 62,361 કરોડ રૂપિયાના રિફંડની ચુકવણી કરવામાં આવી છે .


    એવું જણાવવામાં આવ્યું હતું કે , કરદાતાઓ આવકવેરા વિભાગની આ મહત્વપૂર્ણ સુવિધાનો અનુભવ કરી રહ્યા છે જે કરદાતાઓ માટે અનુકૂળ હોવા ઉપરાંત , કોવિડ -19 મહામારીના સમયમાં તેણે વિપુલ પ્રમાણમાં પ્રવાહિતા પ્રદાતા તરીકે પણ સુવિધા કરી આપી છે . આ સમયગાળામાં કરદાતાઓના 19,07,853 કેસોમાં રૂપિયા 23,453.57 નું આવકવેરા રિફંડ અને 1,36,744 કેસોમાં રૂપિયા 38,908.37 કરોડનું કોર્પોરેટ ટેક્સ રિફંડ રિલીઝ કરવામાં આવ્યું છે . આટલી મોટી રકમનું રિફંડ અને આટલી મોટી સંખ્યામાં કેસોની પતાવટ સંપૂર્ણપણે ઇલેક્ટ્રોનિક માધ્યમથી કરવામાં આવી છે અને કરદાતાઓના બેંક ખાતાંમાં સીધી જ રિફંડની રકમ જમા કરાવવામાં આવી છે . થોડા વર્ષો પહેલાં જે પદ્ધતિઓને અનુસરવામાં આવતી હતી તેનાથી વિપરિત , આ રિફંડના કેસોમાં , કોઇ કરદાતાઓને પોતાનું રિફંડ રિલીઝ કરવા માટે વિભાગની કચેરીનો સંપર્ક કરવાની જરૂર પડી નથી . તેમને સીધુ જ પોતાના બેંક ખાતાંમાં રિફંડ પ્રાપ્ત થઇ ગયું છે .


    CBDT એ પુનરોચ્ચાર કરતા કહ્યું હતું કે , કરદાતાઓએ વિભાગના ઇમેલ પર તાત્કાલિક પ્રતિભાવ આપવો જોઇએ જેથી તેમના કિસ્સામાં રિફંડની રકમની પણ પ્રક્રિયા થઇ શકે અને તુરંત તે ઇશ્યુ થઇ શકે . આવકવેરા વિભાગના આવા ઇમેલમાં કરદાતાની બાકી નીકળતી રકમ , તેમના બેંક ખાતાના નંબર અને ખાધ / મિસમેચના સમાધાન માટે રિફંડ ઇશ્યુ કરતા પહેલાં તેમના પુષ્ટિકરણની જરૂર પડે છે . આવા તમામ કિસ્સામાં , કરદાતાઓ તરફથી તાત્કાલિક પ્રતિભાવ આપવામાં આવે તો , આવકવેરા વિભાગ તેમના રિફંડની પ્રક્રિયા ઝડપથી અને ત્વરિત રીતે કરી શકે છે .


    GP/DS

    
    
    (Release ID: 1636151) Visitor Counter : 33
    
    
      Read this release in: Punjabi , Marathi , English , Urdu , Hindi , Manipuri , Bengali , Assamese , Odia , Tamil , Telugu , Kannada , Malayalam