      પ્રધાનમંત્રીનું કાર્યાલય

      ધર્મચક્ર દિવસ પ્રસંગે પ્રધાનમંત્રીશ્રીના સંબોધનનો મૂળ પાઠ
      Posted On: 04 JUL 2020 10:43AM by PIB Ahmedabad


    માનનીય રાષ્ટ્રપતિ શ્રી રામનાથ કોવિંદજી અને અન્ય માનવંતા મહેમાનો . હું મારા પ્રવચનનો પ્રારંભ અષાઢ પૂર્ણિમા પ્રસંગે આપ સૌને અભિનંદન આપવાથી શરૂ કરૂ છું . આ તહેવાર ગુરૂ પૂર્ણિમાં તરીકે પણ જાણીતો છે . આજે આપણને જ્ઞાન આપનારા આપણા ગુરૂઓને યાદ કરવાનો સમય છે . એ ભાવનાથી જ આપણે ભગવાન બુધ્ધને નમન કરીએ છીએ .


    મને એ બાબતનો આનંદ છે કે મોંગોલીયા સરકારને મોંગોલીયાના કંજુરની નકલો ભેટ આપવામાં આવી રહી છે . મોંગોલિયન કંજૂરનુ મોંગોલિયામાં અત્યંત સન્માન કરવામાં આવે છે . ત્યાંના મોટા ભાગના મઠમાં એની નકલ હોય છે .


    મિત્રો ,


    ભગવાનનો અષ્ટમાર્ગી પંથ ઘણા રાષ્ટ્રો અને સમાજના કલ્યાણનો માર્ગ સૂચવે છે . એમાં કરૂણા અને ઉદારતાને મહત્વ આપવામાં આવ્યુ છે . ભગવાન બુધ્ધના ઉપદેશોમાં વિચાર અને કાર્યની સરળતાને મહત્વ આપવામાં આવે છે . બૌધ્ધ ધર્મ આપણને સન્માન આપવાનુ શિખવે છે , લોકો માટે સન્માન , મહિલાઓ ગરીબો માટે સન્માન , ગરીબો માટે સન્માન શાંતિ અને અહિંસા માટે સન્માન . આથી , આનો અર્થ એ થયો કે ભગવાન બુધ્ધનો બોધ આપણને સૃષ્ટિ ટકાવી રાખવાનુ સૂચવે છે .


    મિત્રો ,


    સારનાથમાં તેમના સૌ પ્રથમ ઉપદેશમાં અને તે પછી આપવામાં આવેલા બોધપાઠમાં ભગવાન બુધ્ધે બે બાબતોની વાત કરી છે , અને તે છે , આશા અને ઉદ્દેશ . તેમને આ બંને બાબતો વચ્ચે મજબૂત કડી જણાઈ છે . આશામાંથી ઉદ્દેશની ભાવના આવે છે . ભગવાન બુધ્ધ માનવોની પીડા દૂર કરવામાં માનતા હતા . લોકોમાં આશાની ભાવના જાગૃત થાય તે માટે આપણે પ્રસંગ અનુસાર ઉચ્ચ વર્તન દાખવીને જે કાંઈ કરી શકીએ તેમ હોય તે કરી છૂટવુ જોઈએ .


    મિત્રો ,


    હું 21 મા સદી અંગે ખૂબ જ આશાવાદી છું . મને આ આશા મારા યુવાન મિત્રો તરફથી , આપણા યુવાનો તરફથી મળી છે . આશા , ઈનોવેશન અને અને કરૂણા કેવુ પરિવર્તન લાવી શકે છે તેનુ મોટુ ઉદાહરણ જોવુ હોય તો આપણા સ્ટાર્ટ - અપ સેકટર તરફ જુઓ . તેજસ્વી યુવાન માનસ ધરાવતા યુવાનો વૈશ્વિક સમસ્યાઓના હલ શોધી કાઢે છે . ભારત પાસે દુનિયામાં ઘણી મોટી ગણાય તેવી સ્ટાર્ટ - અપ વ્યવસ્થા છે .


    હુ મારા યુવાન મિત્રોને ભગવાન બુધ્ધના વિચારો સાથે જોડાયેલા રહેવાનો અનુરોધ કરવા જણાવુ છે . આ વિચારો તમને પ્રેરણા આપશે અને ક્યારેક તે તમને શાંત રહેવા જણાવશે તો ક્યારેક તમને આનંદનો ચિત્કાર કરવા જણાવશે . હકિકતમાં ભગવાન બુધ્ધનુ અપ્પઃ દીપો ભવ : સૂત્ર તમને જાતે પોતાનો માર્ગ દર્શાવતો પ્રકાશ બનવા જણાવે છે . તે મેનેજમેન્ટનો એક અદભૂત પાઠ છે .


    મિત્રો


    દુનિયા આજે અસામાન્ય પડકારોનો સામનો કરી રહી છે . આ સમસ્યાઓના દૂરગામી ઉપાયો ભગવાન બુધ્ધના વિચારોમાંથી મળી શકે તેમ છે . તે હાલમાં સુસંગત છે અને ભૂતકાળમાં પણ સુસંગત હતા . તથા ભવિષ્યમાં પણ સુસંગત રહેશે .


    વધુને વધુ લોકો બૌધ્ધ હેરિટેજ સાઈટસ સાથે જોડાય તે સમયની માંગ છે . આપણી પાસે ભારતમાં આવી અનેક સાઈટસ છે . તમને ખબર છે કે લોકો મારા સંસદીય મતવિસ્તાર વારાણસીને સારનાથના ઘર તરીકે અંગે જાણતા હશે ? આપણે બૌધ્ધ સાઈટસ સાથે જોડાણ સ્થાપવા માગીએ છીએ . થોડા દિવસ પહેલાં ભારત સરકારની કેબિનેટે જાહેરાત કરી છે કે ભારતીય વિમાન મથક કુશીનગરને હવે આંતરરાષ્ટ્રય વિમાન મથકનો દરજ્જો મળશે . આનાથી અનેક લોકો , યાત્રિકો અને પ્રવાસીઓનુ આગમન થશે . તેનાથી ઘણા લોકો માટે આર્થિક ઉપાર્જનની તક પ્રાપ્ત થશે . ભારત તમારી પ્રતિક્ષા કરી રહ્યુ છે !


    મિત્રો ,


    વધુ એક વાર હું આપ સૌને શુભેચ્છા પાઠવુ છું . ભગવાન બુધ્ધના વિચારો તમને તેજસ્વીતા , એકતા અને બંધુત્વ આપે , તેમના આશીર્વાદ આપણને સારા બનવાની પ્રેરણા આપે .


    આપનો આભાર , ખૂબ ખૂબ આભાર


    GP/DS


    

    
    (Release ID: 1636419) Visitor Counter : 37
    
    
      Read this release in: English , Urdu , Marathi , Hindi , Bengali , Manipuri , Assamese , Punjabi , Odia , Tamil , Telugu , Kannada , Malayalam , Malayalam