      રેલવે મંત્રાલય

      પશ્ચિમ રેલવેની 408 પાર્સલ વિશેષ ટ્રેનો દ્વારા 79 હજાર ટન આવશ્યક સામગ્રીનું પરિવહન
      Posted On: 20 JUL 2020 8:45PM by PIB Ahmedabad


    કોરોના રોગચાળાને કારણે આંશિક લોકડાઉનનાં હાલનાં વિપરીત સંજોગો હોવા છતાં , પશ્ચિમ રેલવેની પાર્સલ વિશેષ ટ્રેનો અને ગુડઝ ટ્રેનો દેશના વિવિધ ભાગોમાં આવશ્યક ચીજવસ્તુઓની સતત સપ્લાયની ખાતરી આપી રહી છે . આ વિશેષ ટ્રેનોના માધ્યમ દ્વારા દેશના વિવિધ ભાગોમાં દૂધ , દવાઓ અને અન્ય આવશ્યક ઉત્પાદનો સિવાય નાના પાર્સલ ના કદમાં તબીબી ઉપકરણો , અનાજ વગેરે જેવી આવશ્યક ચીજવસ્તુઓ વગેરેની પરિવહન કરવાની જવાબદારી પણ પશ્ચિમ રેલવે દ્વારા ખૂબ સારી રીતે સંભાળવામાં આવી રહી છે . કારણકે તે હંમેશાં તેના ગ્રાહકોની જરૂરિયાતોની શ્રેષ્ઠ શક્ય પરિપૂર્ણતા માટે સંપૂર્ણ પ્રતિબદ્ધ છે .


    પશ્ચિમ રેલવેના મુખ્ય જનસંપર્ક અધિકારી શ્રી સુમિત ઠાકુર દ્વારા જારી કરાયેલ એક અખબારી યાદીમુજબ 23 માર્ચથી 18 જુલાઇ , 2020 સુધી દરમિયાન કોરોના રોગચાળાની ખરાબ અસરો હોવા છતાં . 4 ૦ 8 પાર્સલ વિશેષ ટ્રેનોના માધ્યમથી પશ્ચિમ રેલ્વે દ્વારા 79 હજાર ટનથી વધુ વજનની ચીજવસ્તુઓનું પરિવહન કરવામાં આવ્યું . જેમાં મુખ્યત્વે કૃષિ ઉત્પાદનો , દવાઓ , માછલી , દૂધ વગેરેનો સમાવેશ થાય છે . આ પરિવહન દ્વારા થતી આવક આશરે 25.20 કરોડ રૂપિયા ની આવક થઈ છે . આ સમયગાળા દરમિયાન , પશ્ચિમ રેલ્વે દ્વારા 60 દૂધની વિશેષ ટ્રેનો ચલાવવામાં આવી હતી , જેમાં લગભગ 45 હજાર ટનનો ભાર હતો . અને વેગનના 100% ઉપયોગથી આશરે રૂ . 7.80 કરોડની આવક થઈ છે . તેવી જ રીતે 336 કોવિડ -19 વિશેષ પાર્સલ ટ્રેનો લગભગ 29 હજાર ટન વજનવાળી વિવિધ આવશ્યક ચીજવસ્તુઓના પરિવહન માટે ચલાવવામાં આવી હતી , જેની આવક રૂ .14.82 કરોડ છે . આ સિવાય , 5168 ટન વજનવાળા 12 ઇન્ડેન્ટેડ રેક્સ પણ લગભગ 100% ઉપયોગ સાથે ચલાવવામાં આવ્યા હતા , જેનાથી 2.58 કરોડ રૂપિયાથી વધુની આવક થઈ છે . 22 માર્ચથી 18 જુલાઈ , 2020 સુધીના લોકડાઉન નાં સમયગાળા દરમિયાન , માલ ગાડીઓનો કુલ 9536 રેકનો ઉપયોગ પશ્ચિમ રેલ્વે દ્વારા 19.29 મિલિયન ટન આવશ્યક ચીજવસ્તુઓની સપ્લાય માટે કરવામાં આવ્યો હતો . 18,680 ગુડઝ ટ્રેનોને અન્ય ઝોનલ ટ્રેનો સાથે બદલી કરવામાં આવી હતી , જેમાં 8622 ટ્રેનોને સોંપવામાં આવી હતી અને 8,624 ટ્રેનોને વિવિધ ઇન્ટરચેંજ પોઇન્ટ પર લઈ જવામાં આવી હતી .


    લોકડાઉન અને રિફંડ ચુકવણીને લીધે નુકસાન


    કોરોના વાયરસને કારણે પશ્ચિમ રેલવે પરની કમાણીનું કુલ નુકસાન રૂ . 17 84. કરોડ છે , જેમાં પરા વિસ્તાર માટે રૂ . 263 કરોડ અને બિન - પરા વિસ્તાર માટે આશરે રૂ .1521 કરોડ રૂપિયા નુકસાન શામેલ છે . આ હોવા છતાં , 1 માર્ચ , 2020 થી 18 જુલાઈ , 2020 સુધી ટિકિટ રદ કરવાના પરિણામે , પશ્ચિમ રેલવેએ 398.01 કરોડની રકમ પરત આપવાની ખાતરી છે . નોંધપાત્ર વાત એ છે કે , અત્યાર સુધીમાં , 61.15 લાખ મુસાફરોએ આખી વેસ્ટર્ન રેલવે પર તેમની ટિકિટ રદ કરી છે અને તે મુજબ તેમના રિફંડની રકમ પ્રાપ્ત થઈ છે .

    
    
    (Release ID: 1640032) Visitor Counter : 8