      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અપડેટ્સ
      
      દર્દીઓ સાજા થવાનો દર વધીને 59.43% નોંધાયો

      Posted On: 01 JUL 2020 5:22PM by PIB Ahmedabad

    આજની સ્થિતિ અનુસાર , દેશમાં સાજા થયેલા દર્દીઓની સંખ્યા કોવિડ -19 ના સક્રિય દર્દીઓની સરખામણીએ 1,27,864 વધારે નોંધાઇ છે . આના કારણે દેશમાં કોવિડ -19 ના દર્દીઓ સાજા થવાનો દર વધીને 59.43% સુધી પહોંચી ગયો છે . છેલ્લા 24 કલાકમાં , કોવિડ -19 માંથી કુલ 13,157 દર્દીઓ સાજા થઇ ગયા છે આથી હાલમાં દેશમાં કુલ સાજા થયેલાની સંખ્યા વધીને 3,47,978 થઇ છે .


    હાલમાં સમગ્ર દેશમાં , કોવિડ -19 ના 2,20,114 સક્રિય કેસ છે અને તમામને તબીબી દેખરેખ હેઠળ રાખવામાં આવ્યા છે . ભારતમાં કોવિડના નિદાન માટે લેબોરેટરીના નેટવર્કને સતત મજબૂત કરવામાં આવી રહ્યું છે . ભારતમાં હવે કોવિડ -19 ના પરીક્ષણ માટે સમર્પિત લેબોરેટરીની સંખ્યા વધીને 1056 થઇ ગઇ છે . આમાં 764 લેબોરેટરી સરકારી ક્ષેત્રની છે જ્યારે 292 લેબોરેટરીઓ ખાનગી ક્ષેત્રની છે .


    સેમ્પલના પરીક્ષણમાં દૈનિક ધોરણે એકધારો વધારો થઇ રહ્યો છે ; છેલ્લા 24 કલાકમાં દેશમાં 2,17,931 સેમ્પલનું કોવિ઼ડ -19 માટે પરીક્ષણ કરવામાં આવ્યું હતું . દેશમાં અત્યાર સુધીમાં થયેલા કુલ પરીક્ષણનો આંકડો વધીને 88,26,585 સુધી પહોંચી ગયો છે .


    GP/DS

    
    
    (Release ID: 1635763) Visitor Counter : 17
    
    
      Read this release in: Malayalam , Telugu , English , Urdu , Marathi , Hindi , Manipuri , Bengali , Punjabi , Odia , Tamil