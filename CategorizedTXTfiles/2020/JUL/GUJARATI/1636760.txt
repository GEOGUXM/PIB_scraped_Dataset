      રેલવે મંત્રાલય

      પશ્ચિમ રેલ્વે ની 379 પાર્સલ વિશેષ ટ્રેનો દ્વારા 70 હજાર ટન આવશ્યક સામગ્રી નું પરિવહન
      Posted On: 06 JUL 2020 2:01PM by PIB Ahmedabad


    ફોટો કેપ્શન: પશ્ચિમ રેલ્વેના અમદાવાદ રેલ્વે સ્ટેશન પર પાર્સલ સ્પેશિયલ ટ્રેનોમાં લોડીંગ પ્રવૃત્તિઓ અંગેના જુદા જુદા ચિત્રો.


    ગૌરવની વાત છે કે કોરોનાવાયરસ રોગચાળાને પગલે વર્તમાન રાષ્ટ્રવ્યાપી આંશિક લોકડાઉનનાં સૌથી મુશ્કેલ સમયમાં પશ્ચિમ રેલ્વે સંપૂર્ણ પ્રતિબદ્ધતા સાથે દેશની તમામ શક્ય સેવા કરી રહી છે. પશ્ચિમ રેલ્વેની પાર્સલ સ્પેશિયલ ટ્રેનો દ્વારા દૂધ, દૂધના ઉત્પાદનો, અનાજ, જીવન બચાવવાની દવાઓ, તબીબી સાધનો વગેરે જેવી ઘણી જરૂરી ચીજવસ્તુઓની પરિવહન સુનિશ્ચિત કરવામાં આવી રહી છે. આ જ ક્રમમાં પશ્ચિમ રેલ્વેએ તેની 379 પાર્સલ સ્પેશિયલ ટ્રેનોના દ્વારા 70 હજાર ટન આવશ્યક સામગ્રીની પરિવહનનો બીજો મોટો આંકડો પાર કર્યો છે, જે પશ્ચિમ રેલ્વેના વિવિધ સ્ટેશનોથી દેશના અન્ય ભાગોમાં પરિવહન કરવામાં આવી હતી.


    પશ્ચિમ રેલ્વે દ્વારા જારી કરાયેલ એક અખબારી યાદી મુજબ, 23 માર્ચથી 4 જુલાઈ, 2020 સુધીમાં, પશ્ચિમ રેલ્વેના 379 પાર્સલ ટ્રેનો દ્વારા 70 હજાર ટનથી વધુ વજનની આવશ્યક ચીજવસ્તુઓનું પરિવહન કર્યુ છે. જેમાં દવાઓ, માછલી, દૂધ વગેરેનો સમાવેશ થાય છે. આ પરિવહન દ્વારા આવક આશરે 22.38 કરોડ રૂપિયા છે. આ સમયગાળા દરમિયાન, પશ્ચિમ રેલ્વે દ્વારા 53 દૂધ વિશેષ ટ્રેનો ચલાવવામાં આવી હતી, જેનું વજન આશરે 40 હજાર ટન છે. અને વેગનના 100% વપરાશથી લગભગ 6.86 કરોડની આવક થઈ. તેવી જ રીતે, વિવિધ આવશ્યક ચીજવસ્તુઓના પરિવહન માટે 27 હજાર ટનથી વધુના ભાર સાથે 318 કોવિડ -19 વિશેષ પાર્સલ ટ્રેનો પણ ચલાવવામાં આવી હતી, જેના માટે આવક રૂ .13.77 કરોડ છે. આ સિવાય 3534 ટન વજનના 8 ઇન્ડેન્ટેડ રેક્સ પણ લગભગ 100% ઉપયોગ સાથે ચલાવવામાં આવ્યા હતા, જેનાથી રૂ. 1.76 કરોડની આવક થઈ છે. 22 માર્ચથી 4 જુલાઈ 2020 સુધીના લોકડાઉન દરમિયાન, વેસ્ટર્ન રેલ્વે દ્વારા માલ ગાડીઓના કુલ 8274 રેકનો ઉપયોગ કરવામાં આવ્યો હતો, જેમાં 17.11 મિલિયન ટન આવશ્યક


    ચીજવસ્તુઓ સપ્લાય કરવામાં આવી હતી. 16,245 ટ્રેનો ને અન્ય જોનલ રેલવે સાથે જોડવામાં આવી હતી જેમા 8130 સોંપવામાં આવી અને 8115 ટ્રેનને વિવિધ ઇન્ટરચેંજ પોઇન્ટ પર લઈ જવામાં આવી હતી. દૂધના પાવડર, પ્રવાહી દૂધ અને અન્ય સામાન્ય ગ્રાહક માલ જેવી જરૂરી સામગ્રીની સપ્લાય કરવા માટે પાર્સલ વાન / રેલ્વે દૂધના ટેન્કર (આરએમટી) ના 380 મિલેનિયમ પાર્સલ રેક્સ દેશના વિવિધ ભાગોમાં રવાના કરવામાં આવ્યા હતા. પશ્ચિમ રેલ્વેએ લોકડાઉન સમયગાળા દરમિયાન દેશના વિવિધ ભાગોમાં વિવિધ સમયસભર પાર્સલ સ્પેશિયલ ટ્રેનોનો ચાલુ રાખીછે. આમાંથી એક પાર્સલ વિશેષ ટ્રેન 5 જુલાઈ 2020 ના રોજ પાલનપુર થી કટક માટે રવાના થઈ હતી.


    લોકડાઉન ને કારણે નુકસાન અને રિફંડ ચૂકવણી


    કોરોના વાયરસને કારણે વેસ્ટર્ન રેલ્વે પરની કુલ આવક નું નુકસાન 1595 કરોડ રૂપિયા છે, જેમાં ઉપનગરીય ખંડ માટે 232.35 કરોડ રૂપિયા અને બિન-ઉપનગરીય ખંડ માટે રૂ. 1362.59 કરોડ છે. આમ હોવા છતાં, ટિકિટો રદ કરવાના પરિણામ રૂપે, વેસ્ટર્ન રેલ્વેએ 384.14 કરોડ રૂપિયાનું રિફંડ સુનિશ્ચિત કર્યું છે. અત્યાર સુધીમાં, 58.94 લાખ મુસાફરોએ પશ્ચિમ રેલવે પર તેમની ટિકિટ રદ કરી છે, તે મુજબ તેઓ રિફંડની રકમ પ્રાપ્ત કરી ચુક્યા છે.

    
    
    (Release ID: 1636760) Visitor Counter : 13