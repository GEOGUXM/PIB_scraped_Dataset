      રેલવે મંત્રાલય

      8 અને 12 જુલાઇની ઓખા-ગુવાહાટી પાર્સલ સ્પેશિયલ ટ્રેન ગુવાહાટીને બદલે ચંગસારી સુધી ચલાવવામાં આવશે.
      Posted On: 07 JUL 2020 7:59PM by PIB Ahmedabad


    કોવિડ -19 આપત્તિ દરમિયાન લોકડાઉન સમયગાળા દરમિયાન , દેશના વિવિધ ભાગોમાં દવાઓ , તબીબી ઉપકરણો , તબીબી વસ્તુઓ , ખાદ્ય ચીજો વગેરેની આવશ્યક ચીજવસ્તુઓની સપ્લાય માટે ઓખા - ગુવાહાટીની વચ્ચે 5 ઓગસ્ટ , ૨૦૨૦ સુધી પાર્સલ સ્પેશિયલ ટ્રેન ચલાવવામાં આવી રહી છે .


    કોરોના વાયરસના સંક્રમણને લીધે , કામરૂપ મેટ્રોમાં સંપૂર્ણ લોકડાઉન થઈ ગયું છે , જેના કારણે 8 અને 12 જુલાઈ 2020 ના રોજ ઓખાથી ચાલતી ટ્રેન નંબર 00949 ઓખા - ગુવાહાટી પાર્સલ સ્પેશિયલ ટ્રેન ઓખાથી ઉપડીને ગુવાહાટી બદલે ચંગસારી સ્ટેશન સુધી જશે .


    આજ રીતે 11 અને 15 જુલાઈ 2020 ના રોજ ગુવાહાટીથી ઉપડનારી ટ્રેન નંબર 00950 ગુવાહાટી - ઓખા પાર્સલ સ્પેશિયલ ટ્રેન ગુવાહાટીને બદલે ચંગસારી સ્ટેશનથી શરૂ થઇને ઓખા સુધી જશે . નોંધનીય છે કે ચંગસારી અને ગુવાહાટી સ્ટેશન વચ્ચેનું અંતર 22 ​​ કિલોમીટર છે .


    આ ઉપરાંત આ ટ્રેનોમાં અગાઉ જાહેર કરેલા સ્ટોપેજ ઉપરાંત હવે પાટલીપુત્ર સ્ટેશન પર બંને દિશામાં સ્ટોપેજ પણ આપવામાં આવ્યું છે .

    
    
    (Release ID: 1637055) Visitor Counter : 5