      રેલવે મંત્રાલય

      કોરોના મહામારી હોવા છતાં પશ્ચિમ રેલવેની 395 પાર્સલ વિશેષ ટ્રેનો દ્વારા 75 હજાર ટનથી વધુ આવશ્યક સામગ્રીનું પરિવહન
      Posted On: 14 JUL 2020 4:12PM by PIB Ahmedabad


    રાષ્ટ્ર પ્રત્યે ની પોતાની સંપૂર્ણ પ્રતિબદ્ધતાને પરિપૂર્ણ કરવા માટે, પશ્ચિમ રેલ્વે કોરોના રોગચાળાને કારણે પ્રતિબંધિત ટ્રાફિક પ્રવાહ હોવા છતાં દેશભરમાં આવશ્યક સામગ્રી પ્રદાન કરવામાં આવે તેની ખાતરી કરવામાં કોઈ કસર બાકી નહી રાખે. પશ્ચિમ રેલ્વે દ્વારા દેશના જુદા જુદા ભાગો માટે દોડાવવામાં આવી રહેલ પાર્સલ સ્પેશિયલ ટાઇમ ટેબલ્ડ ટ્રેનોની શ્રેણી ચાલુ રાખવા માટે અત્યાર સુધીમાં કુલ 395 સ્પેશિયલ ટ્રેનો ચલાવવામાં આવી છે. જેમાં 338 પાર્સલ સ્પેશિયલ અને 57 મિલ્ક સ્પેશિયલ ટ્રેનો ચલાવવામાં આવી છે.


    પશ્ચિમ રેલ્વે દ્વારા જારી કરાયેલ એક અખબારી યાદી મુજબ, 23 માર્ચથી 12 જુલાઇ, 2020 દરમિયાન કોરોના રોગચાળાની વિપરીત અસરો હોવા છતાં, 75,000 ટનથી વધુ વજનનો માલ પશ્ચિમ રેલ્વે દ્વારા તેની 395 પાર્સલ દ્વારા દેશના વિવિધ ભાગોમાં લઈ જવામાં આવ્યો હતો. જેમાં મુખ્યત્વે કૃષિ ઉત્પાદનો, દવાઓ, માછલી, દૂધ વગેરે શામેલ છે. આ પરિવહન દ્વારા થતી આવક આશરે 23.88 કરોડ રૂપિયા થઈ છે. આ સમયગાળા દરમિયાન, પશ્ચિમ રેલ્વે દ્વારા 57 દૂધની વિશેષ ટ્રેનો ચલાવવામાં આવી હતી, જેમાં લગભગ 43 હજાર ટન જેટલું ભારણ હતું અને વેગનના 100% ઉપયોગથી રૂ .7.39 કરોડની આવક થઈ હતી. આ જ રીતે 28 હજાર ટન ભાર સાથે 328 કોવિડ -19 વિશેષ પાર્સલ ટ્રેનો વિવિધ આવશ્યક ચીજવસ્તુઓના પરિવહન માટે ચલાવવામાં આવી હતી, જેની આવક રૂ. 14.32 કરોડ છે. આ સિવાય, 4355 ટન વજનવાળા 10 ઇન્ડેન્ટેડ રેક્સ પણ લગભગ 100% ઉપયોગ સાથે ચલાવવામાં આવ્યા હતા, જેનાથી રૂ. 2.16 કરોડથી વધુની આવક થઈ છે. 22 માર્ચથી 12 જુલાઇ, 2020 સુધીના લોકડાઉન સમયગાળા દરમિયાન, વેસ્ટર્ન રેલ્વે દ્વારા માલ ગાડીઓના કુલ 8963 રેકનો ઉપયોગ 18.43 મિલિયન ટન આવશ્યક ચીજવસ્તુઓની સપ્લાય માટે કરવામાં આવ્યો હતો. 17,591 માલગાડીઓ ને અન્ય જોનલ રેલવે સાથે જોડવામાં આવી હતી. જેમાં 8788 ટ્રેનો ને સોંપવામાં આવી હતી અને 8803 ટ્રેનોને વિવિધ ઇન્ટરચેંજ પોઇન્ટ પર લઈ જવામાં આવી હતી. પાર્સલ વાન / રેલ્વે મિલ્ક ટેન્કર (આરએમટી) 397 મિલેનિયમ પાર્સલ રેક્સ દૂધના પાવડર, પ્રવાહી દૂધ અને અન્ય સામાન્ય ગ્રાહક માલ જેવી આવશ્યક સામગ્રીની સપ્લાય માટે દેશના વિવિધ ભાગોમાં રવાના કરવામાં આવી હતી. એક પાર્સલ સ્પેશિયલ ટ્રેન 13 જુલાઈ 2020 ના રોજ પોરબંદર થી શાલીમાર તરફ રવાના થઈ હતી.

    
    
    (Release ID: 1638536) Visitor Counter : 6