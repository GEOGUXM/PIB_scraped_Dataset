      પ્રધાનમંત્રીનું કાર્યાલય

      પ્રધાનમંત્રીએ આત્મનિર્ભર ભારત એપ ઇનોવેશન ચેલેન્જમાં સહભાગી થવા ટેક સમુદાયને અપીલ કરી
      Posted On: 04 JUL 2020 5:20PM by PIB Ahmedabad


    પ્રધાનમંત્રી શ્રી નરેન્દ્ર મોદીએ આત્મનિર્ભર ભારત એપ ઇનોવેશન ચેલેન્જમાં સહભાગી થવા ટેક સમુદાયને અપીલ કરી છે .


    લિન્ક્ડઇન પર પ્રકાશિત એક પોસ્ટમાં પ્રધાનમંત્રીએ ભારતમાં વાઇબ્રન્ટ ટેક અને સ્ટાર્ટ અપ ઇકોસિસ્ટમનો તેમજ યુવાનો કેવી રીતે તમામ ક્ષેત્રોમાં ઉત્કૃષ્ટ ટેક સોલ્યુશન્સ પ્રદાન કરી શકે છે એનો ઉલ્લેખ કર્યો હતો . તેમણે જણાવ્યું હતું કે , સ્વદેશી એપ્સમાં ઇનોવેશન લાવવા , એને વિકસાવવા અને પ્રોત્સાહન આપવા સ્ટાર્ટ - અપ અને ટેક ઇકોસિસ્ટમ વચ્ચે જબરદસ્ત ઉત્સાહ જોવા મળે છે . તેમણે ઉમેર્યું હતું કે , જ્યારે દેશ આત્મનિર્ભર ભારત બનવા કાર્યરત છે , ત્યારે એપ્સમાં પરિવર્તન લાવવા દિશા અને ગતિ આપવાની આ એક સારી તક છે , જે આપણા બજારની માગ પૂર્ણ કરી શકે છે અને દુનિયા સાથે સ્પર્ધા કરી શકે છે .


    આ ઉદ્દેશને ધ્યાનમાં રાખીને અટલ ઇનોવેશન મિશન સાથે ઇલેક્ટ્રોનિક્સ અને ઇન્ફોર્મેશન ટેકનોલોજી મંત્રાલયે આત્મનિર્ભર ભારત એપ ઇનોવેશન ચેલેન્જ શરૂ કરી છે , જે બે ટ્રેક પર ચાલશેઃ હાલની એપ્સને પ્રોત્સાહન આપવું અને નવી એપ્સ વિકસાવવી . આ ચેલેન્જ ટેક સોલ્યુશનોને વધારે સંપૂર્ણ બનાવવા ટેક સમુદાયના સભ્યો અને સરકાર દ્વારા સંયુક્તપણે યોજાશે .


    હાલની એપ્સ અને ઇ - લર્નિંગ , વર્ક - ફ્રોમ - હોમ , ગેમિંગ , બિઝનેસ , મનોરંજન , ઓફિસ યુટિલિટીઝ અને સોશિયલ નેટવર્કિંગની કેટેગરીઓના તમામ પ્લેટફોર્મ્સને પ્રોત્સાહન આપવા માટે સરકાર માર્ગદર્શન , સહાય અને ટેકો પૂરો પાડશે . ટ્રેક -01 લીડર - બોર્ડ માટે સારી ગુણવત્તાયુક્ત એપ્સને ઓળખવા માટે અભિયાનના ધોરણે કામ કરશે તથા એક મહિનાની આસપાસ પૂર્ણ થશે . નવી એપ્સ અને પ્લેટફોર્મ્સને પ્રોત્સાહન આપવા માટે ટ્રેક -02 પહેલ બજારની સુલભતા સાથે આઇડેશન , ઇન્ક્યુબેશન , પ્રોટોટાઇપિંગમાં ટેકો આપવા તથા એને શરૂ કરીને ભારતમાં નવા ચેમ્પિયન્સ ઊભા કરવામાં મદદરૂપ થવા કામ કરશે .


    પ્રધાનમંત્રીએ લખ્યું હતું કે , આ ચેલેન્જનું પરિણામ હાલની એપ્સને તેમના લક્ષ્યાંકો હાંસલ કરવા વધારે વિઝિબિલિટી અને સ્પષ્ટતા આપશે તેમજ માર્ગદર્શન , ટેક સપોર્ટ અને સંપૂર્ણ જીવનચક્ર દરમિયાન માર્ગદર્શનની મદદ સાથે ટેકનોલોજીનો ઉપયોગ કરીને સોલ્યુશન્સ શોધવા ટેકનોલોજી પ્રોડક્ટ્સ ઊભા કરશે .


    પ્રધાનમંત્રીએ પોતાના વિચારો રજુ કરતા કહ્યું અને પૂછ્યું હતું કે , શું ટેકનોલોજી પરંપરાગત ભારતીય રમતોને વધારે લોકપ્રિય બનાવી શકે , લોકોનું પુનર્ગઠન કરવા કે એમને સલાહ આપવા એપ્સ મદદરૂપ થઈ શકે અથવા લર્નિંગ , ગેમિંગ વગેરે માટે ઉચિત વયજૂથના લોકોને લક્ષિત અને સ્માર્ટ સુલભતા માટે એપ્સ વિકસાવી શકાશે . તેમણે આત્મનિર્ભર એપ ઇકોસિસ્ટમમાં સહભાગી થવા અને એને ઊભી કરવામાં મદદરૂપ થવા ટેક સમુદાયને આગળ આવવા અપીલ કરી હતી .


    GP/DS

    
    
    (Release ID: 1636441) Visitor Counter : 50
    
    
      Read this release in: English , Urdu , Marathi , Hindi , Manipuri , Bengali , Punjabi , Odia , Tamil , Telugu , Kannada , Malayalam