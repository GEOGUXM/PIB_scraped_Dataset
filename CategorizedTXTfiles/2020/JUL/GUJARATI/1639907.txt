      સ્વાસ્થ્ય અને પરિવાર કલ્યાણ મંત્રાલય

      દેશમાં કોવિડ-19માંથી 7 લાખ કરતાં વધારે દર્દીઓ સાજા થઇ ગયા
      
      ભારતમાં મૃત્યદર 2.46%, જે દુનિયામાં સૌથી ઓછા મૃત્યુદરમાંથી એક

      Posted On: 20 JUL 2020 2:44PM by PIB Ahmedabad

    દેશમાં કોરોના વાયરસના ચેપથી થતા દર્દીઓના મૃત્યુદરમાં એકધારો ઘટાડો નોંધાઇ રહ્યો છે . આજે દેશમાં કોવિડના કારણે મૃત્યદર ઘટીને 2.46% નોંધાયો છે . દુનિયામાં સૌથી ઓછો મૃત્યદર ધરાવતા દેશોમાંથી એક ભારત છે . મધ્યમ અને ગંભીર લક્ષણો ધરાવતા દર્દીઓના અમલીકૃત દેખરેખના પ્રોટોકલના ધોરણો દ્વારા અસરકારક તબીબી વ્યવસ્થાપનના કારણે દેશમાં કોવિડ -19 ના દર્દીઓ સાજા થવાનો ઊંચો દર સુનિશ્ચિત થઇ શક્યો છે . કોવિડ -19 નો સામનો કરવા માટે કેન્દ્ર સરકાર દ્વારા રાજ્યો / કેન્દ્ર શાસિત પ્રદેશોની સરકારોને પૂરતા પ્રમાણમાં સહકાર આપવામાં આવી રહ્યો છે . આવી જ એક પહેલ નવી દિલ્હી ખાતે એઇમ્સ દ્વારા શરૂ કરવામાં આવેલું e-ICU છે . મૃત્યુદર ઘટાડવાના ઉદ્દેશ સાથે , એઇમ્સ દ્વારા 11 રાજ્યોમાં 43 મોટી હોસ્પિટલોને તેમના અનુભવોનું આદાનપ્રદાન કરીને તેમજ ICU દર્દીઓના તબીબી વ્યવસ્થાપનના નિષ્ણાતો પાસેથી ટેકનિકલ સલાહ પૂરી પાડીને તેમને જરૂરી માર્ગદર્શન અને સહકાર આપવામાં આવ્યો છે . આના કારણે ગંભીર સંભાળની જરૂર હોય તેવા દર્દીઓની સારવાર કરવામાં તેમની ક્ષમતામાં વૃદ્ધિ થઇ છે .


    દેશમાં આજદિન સુધીમાં કોવિડ -19 માંથી 7 લાખ કરતાં વધુ દર્દીઓ સાજા થઇ ગયા છે . આ કારણે હાલમાં કોવિડના સક્રિય દર્દીઓ અને સાજા થઇ ગયેલા લોકોની સંખ્યાનો તફાવત પણ વધ્યો છે . સાજા થઇ ગયેલા દર્દીઓ (7,00,086) ની સંખ્યા હાલમાં સક્રિય દર્દીઓ કરતાં 3,09,627 વધારે છે . છેલ્લા 24 કલાકમાં દેશમાં 22,664 દર્દીઓ કોવિડ -19 માંથી સાજા થઇ ગયા છે . હવે દેશમાં સાજા થવાનો દર 62.62% પર પહોંચી ગયો છે .


    હાલમાં દેશમાં કોરોના વાયરસથી અસરગ્રસ્ત સક્રિય દર્દીઓની સંખ્યા 3,90,459 છે જેમને હોસ્પિટલો અને હોમ આઇસોલેશનમાં તબીબી દેખરેખ હેઠળ રાખવામાં આવ્યા છે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત અને અપડેટેડ માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA.


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    DS/GP/BT

    
    
    (Release ID: 1639907) Visitor Counter : 28
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Odia , Tamil , Telugu , Malayalam