      પર્યાવરણ અને વન મંત્રાલય

      નવી દિલ્હીમાં કમ્પ્ટ્રોલર એન્ડ ઓડિટર જનરલ ઓફ ઇન્ડિયાની કચેરી ખાતે અનોખા ‘શહેરી વન’નું ઉદ્ઘાટન કરવામાં આવ્યું
      
      ‘શહેરી વન’ એ શહેરોના ફેફસાં છે, જે ઓક્સિજન બેંક અને કાર્બન શોષકો તરીકે કામ કરે છે: શ્રી પ્રકાશ જાવડેકર

      Posted On: 02 JUL 2020 2:26PM by PIB Ahmedabad

    વર્ષોવર્ષ દિલ્હીમાં વાયુની ગુણવત્તાનો સૂચકાંક (AQI) એકધારો ચિંતાનો વિષય બની રહ્યો છે . વધુમાં , નવી દિલ્હીનું ITO ક્રોસિંગ ખાસ કરીને વાયુના પ્રદૂષણના સ્તરમાં ખૂબ જ ઊંચુ નોંધાયું છે . આ તમામ બાબતોના પ્રતિભાવરૂપે અને પોતાની સામુદાયિક જવાબદારીને ધ્યાનમાં રાખીને , કમ્પ્ટ્રોલર એન્ડ ઓડિટર જનરલ ઓફ ઇન્ડિયાએ બહાદુરશાહ ઝફર માર્ગ પર આવેલી પોતાની કચેરી ખાતે ઓફિસના પાર્કમાં જ શહેરી વન તૈયાર કરવાનું પગલું લીધું છે .


    મર્યાદિત વિસ્તારને ધ્યાનમાં રાખીને ગીચ વનીકરણ થઇ શકે તે માટે સ્થાનિક સ્તરે ઉપલબ્ધ સામગ્રીનો ઉપયોગ કરવામાં આવ્યો છે . આ જંગલ એવા વૃક્ષોથી તૈયાર કરવામાં આવ્યું છે મૂળભૂત રીતે આ વિસ્તારના છે અને તે ત્રિ - પરિમાણીય , બહુ સ્તરીય વનસ્પતિ સમુદાયના છે જે એકસ્તરીય લોન ( ઘાસનું સ્તર ) ની સરખામણીએ હરિયાળીનો 30 ગણો વધુ સપાટી વિસ્તાર ધરાવે છે . અને કુદરતી આપત્તિઓ સામે રક્ષણ આપવાની તેમજ પર્યાવરણનું રક્ષણ કરવાની 30 ગણી ક્ષમતા ધરાવે છે .


    શહેરી વનનું ઉદ્ઘાટન કરતા કેન્દ્રીય પર્યાવરણ મંત્રી શ્રી પ્રકાશ જાવડેકરે ઘણી ખુશી વ્યક્ત કરી હતી અને જણાવ્યું હતું કે , આના કારણે શહેરી વિસ્તારમાં બહુ સ્તરીય વૃક્ષો સાથે વનની ગીચતા વધશે જેમાં એક વર્ષ અને તેથી પછીના સમયમાં 59 સ્વદેશી પ્રજાતિઓના 12000 જેટલા રોપા હશે .


    શહેરી વનોના મહત્વ પર પ્રકાશ પાડતા શ્રી જાવડેકરે જણાવ્યું હતું કે , આવા જંગલો શહેરોના ફેફસાં છે અને તે ઓક્સિજનની બેંક તેમજ કાર્બનના શોષકો તરીકે કામ કરે છે . પર્યાવરણ મંત્રીએ પ્રશંસા કરતા કહ્યું હતું કે , વનીકરણના સર્જન માટે મિયાવાકી પદ્ધતિ અપનાવવામાં આવી છે તેનાથી તાપમાનમાં લગભગ 14 ડિગ્રી જેટલો ઘટાડો કરવામાં મદદ મળશે અને ભેજનું પ્રમાણ 40% જેટલું વધી જશે .


    https://twitter.com/PrakashJavdekar/status/1278591645936685056?s=20

    
    સિંચન અને નિંદણ જેવી પ્રવૃત્તિઓ સહિત અલગ અલગ કાર્યોમાં ઓછામાં ઓછી જાળવણી સાથે , શહેરી વન ઓક્ટોબર 2021 સુધીમાં સ્વ - ટકાઉક્ષમ થઇ જશે . શહેરી વનમાં એવી ઇકો સિસ્ટમ છે જે પક્ષીઓ , માંખીઓ , પતંગિયા અને માઇક્રોફૌના માટે ફરી વસાહતો સ્થાપવા માટે સક્ષમ છે . પાક અને ફળોના પરાગાધાન માટે તે જરૂરી છે અને તેનાથી ઇકોસિસ્ટમનું સંતુલન જાળવવામાં પણ મદદ મળી રહે છે .


    ગીચ જંગલ ઇકોસિસ્ટમ એવા વિસ્તારમાં તૈયાર કરવામાં આવી જ્યાં ક્ષેત્રફળ માત્ર એક એકર કરતા પણ ઓછા કદનું છે . બહુ સ્તરીય જંગલોમાં ક્ષુપો , નાના અને મધ્યમ કદના વૃક્ષો અને લાંબા વૃક્ષો છે જેને પરીઘીય અને મૂળભૂત છોડ સમુદાયો તરીકે કાળજીપૂર્વક ગોઠવવામાં આવ્યા છે .


    કેટલાક દુર્લભ મૂળ પ્રજાતિના છોડ પણ અહીં ઉછેરવામાં આવ્યા છે જેમાં એનોજેઇસસ પેન્ડુલ ( ધોંક ), ડાયોસ્પાયરોસ કોર્ડિફોલિયા ( બિસ્ટેન્દુ ), એહરેટિયા લાઇવસ ( ચામરોદ ), રિગ્ટિઆ ટિનક્ટોરિઆ ( દુધી ), મિટ્રાગ્યાના પર્વિફોલિઆ ( કૈમ ), બુટિઆ મોનો સ્પેર્મા ( પલાશ ), પ્રોસોપીસ સીનેરારીઆ ( ખેજરી ), ક્લેરોડેન્ડ્રમ ફ્લોમીડિસ ( આર્ની ), ગ્રેવીઆ એસિઆટિકા ( ફાલસા ), ફોનિક્સ સેલ્વેસ્ટ્રિસ ( ખજૂર ) અને હેલિક્ટેરેસ આઇસોરા ( મરુદફળી ) સહિતની પ્રજાતિઓ સમાવવામાં આવી છે . પસંદ કરવામાં આવેલી આ પ્રજાતિઓ દિલ્હીના સંભવિત પ્રાકૃતિક વનસ્પતિકરણનો હિસ્સો છે અને આ ભૌગોલિક પ્રદેશ , આબોહવા તેમજ જમીન માટે સૌથી શ્રેષ્ઠ અનુકૂળ છે .


    શહેરી વનના કારણે જંગલો દ્વારા ગુમાવી દીધેલી પર્યાવરણીય સુરક્ષા પાછી લાવવાનો ક્રિયાલક્ષી સંદેશો લોકોમાં પહોંચ્યો છે . સંભવિત પ્રાકૃતિક વનસ્પતિકરણના ઊંડાણપૂર્વકના સર્વે , ખૂબ સારી રીતે આયોજિત મૂળભૂત પ્રજાતિઓનો પ્રસાર અને આના જેવી પુનઃસ્થાપન પરિયોજનાઓ વર્તમાન સમયની માંગ છે . ભારતના CAG ની કચેરી માને છે કે , આના જેવી પહેલથી રાજ્યને બહેતર પર્યાવરણીય સંતુલનની દિશામાં આગળ વધવામાં ઘણી મદદ મળશે જેમાં ખાસ કરીને શહેરોમાં વધુ મદદ થશે . દિલ્હીની ઇકોસિસ્ટમમાં આ ઘણું નાનું છતાં મહત્વપૂર્ણ યોગદાન છે , આ એવું યોગદાન છે જે લોકોને પોતાની આસપાસની પ્રકૃતિ ફરી વિકસાવવા અને પુનઃસ્થાપિત કરવા માટે પ્રેરણા આપી શકે છે .


    અહીં નોંધવું જરૂરી છે કે , તાજેતરમાં વિશ્વ પર્યાવરણ દિવસ નિમિત્તે સરકારે દેશમાં આગામી પાંચ વર્ષમાં 200 શહેરી વનીકરણના વિકાસની યોજનાની જાહેરાત કરી હતી જેમાં લોકોની સહભાગીતા અને જંગલ વિભાગ , મ્યુનિસિપલ સંગઠનો , વિવિધ NGO, કોર્પોરેટ્સ અને સ્થાનિક લોકોની સહભાગીતા પર નવેસરથી વિશેષ ધ્યાન કેન્દ્રિત કરવામાં આવ્યું છે .


    GP/DS

    
    
    (Release ID: 1635915) Visitor Counter : 53
    
    
      Read this release in: Punjabi , English , Urdu , Hindi , Marathi , Manipuri , Bengali , Odia , Tamil , Telugu , Malayalam