      સ્વાસ્થ્ય અને પરિવાર કલ્યાણ મંત્રાલય

      છેલ્લા 24 કલાકમાં 20,000થી વધુ દર્દીઓ સાજા થયા, સાજા થવાનો દર વધીને 63.24% થયો
      
      સાજા થયેલાની સંખ્યા 6 લાખની નજીક પહોંચી
      
      કોવિડ-19ના વાસ્તવિક કેસ ભારણમાં માત્ર 3,19,840 સક્રિય કેસ
      Posted On: 15 JUL 2020 5:35PM by PIB Ahmedabad


    છેલ્લા 24 કલાકમાં કોવિડ -19 માંથી દર્દીઓ સાજા થવાની સંખ્યામાં ઝડપી વધારો જોવા મળ્યો છે અને કુલ 20,572 દર્દીઓ સાજા થઇ ગયા છે . આથી , દેશમાં આજદિન સુધીમાં કોવિડ -19 માંથી સાજા થયેલા કુલ દર્દીઓની સંખ્યા વધીને 5,92,031 થઇ ગઇ છે . દેશમાં આજે દર્દીઓ સાજા થવાનો દર 63.24% નોંધાયો હતો .


    કોવિડ -19 માંથી દર્દીઓ સાજા થવાની સંખ્યામાં એકધારી વૃદ્ધિ એ સઘન પરીક્ષણ , સમયસર નિદાન અને કોવિડના દર્દીઓના વ્યવસ્થાપન માટે હોમ આઇસોલેશન અથવા હોસ્પિટલમાં તબીબી દેખરેખ હેઠળ સંભાળના કારણે જોવા મળી છે . હાલમાં દેશમાં કોવિડ -19 ના વાસ્તવિક કેસનું ભારણ 3,19,840 સક્રિય કેસ છે . આ તમામ કેસોને તબીબી દેખરેખ હેઠળ રાખવામાં આવ્યા છે . હોમ આઇસોલેશન માટેના માપદંડો અને ધોરણોનું પાલન કરાવવામાં આવે છે અને સાથે-સાથે પલ્સ ઓક્સીમીટરના કારણે પણ લક્ષણો ના ધરાવતા અથવા અંત્યત હળવા લક્ષણો ધરાવતા દર્દીઓને હોસ્પિટલ ઇન્ફ્રાસ્ટ્રક્ચર પર વધુ દબાણ લાવ્યા વગર ઓળખી કાઢવામાં મદદ મળી રહી છે .


    હાલમાં સક્રિય કેસો અને સાજા થઇ ગયેલા કેસોની સંખ્યાનો તફાવત સતત વધી રહ્યો છે . આજે સક્રિય કેસોની સરખામણીએ સાજા થયેલા કેસોની સંખ્યા 2,72,191 વધારે નોંધાઇ હતી . સાજા થયેલા દર્દીઓની સંખ્યા સક્રિય કેસોની સંખ્યા કરતાં 1.85 ગણી વધારે છે .


    ભારતમાં કોવિડ -19 ના દર્દીઓ માટે ઉભા કરવામાં આવેલા તબીબી ઇન્ફ્રાસ્ટ્રક્ચરમાં 1378 સમર્પિત કોવિડ હોસ્પિટલો (DCH), 3077 સમર્પિત કોવિડ આરોગ્ય કેન્દ્રો (DCHC) અને 10351 કોવિડ સંભાળ કેન્દ્રો (CCC) નો સમાવેશ થાય છે . આ તમામ સુવિધાઓમાં કુલ 21,738 વેન્ટિલેટર , 46,487 ICU બેડ અને 1,65,361 ઓક્સીજન સપોર્ટેડ બેડ કોવિડ-19ના દર્દીઓ માટે રાખવામાં આવ્યા છે.


    કેન્દ્ર સરકાર દ્વારા વિવિધ રાજ્યો / કેન્દ્ર શાસિત પ્રદેશો / કેન્દ્રીય સંસ્થાઓને કોવિડ -19 ના દર્દીઓનું અસરકારક તબીબી વ્યવસ્થાપન સુનિશ્ચિત કરવા માટે 230.98 લાખ N95 માસ્ક , 123.56 લાખ PPE અને 11,660 વેન્ટિલેટર આપવામાં આવ્યા છે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત અને અપડેટ માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA.


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    DS/GP/BT


    

    
    (Release ID: 1638799) Visitor Counter : 18
    
    
      Read this release in: Malayalam , English , Urdu , Hindi , Marathi , Bengali , Manipuri , Punjabi , Odia , Tamil , Telugu