      આવાસ અને ગરીબી ઉન્મૂલન મંત્રાલય

      શહેરી શ્રમિકોને આવાસની સુવિધા આપવા સરકારની પહેલ, પ્રવાસી શ્રમિકો અને શહેરી ગરીબો માટે નિર્માણ પામશે વ્યાજબી ભાડા દરનાં રહેણાંક સંકુલો
      
      દેશમાં શહેરી વિસ્થાપિતો અને ગરીબો માટે ભાડાંના આવાસ પરિસરો વિકસાવવાની યોજનાને મળી લીલી ઝંડી, કેન્દ્રીય મંત્રીમંડળની બેઠકમાં આપવામાં આવી મંજૂરી
      Posted On: 21 JUL 2020 2:01PM by PIB Ahmedabad


    કોવિડ -19 મહામારીના કારણે દેશમાં ગામડાઓમાંથી કે નાના નગરોમાંથી રોજગારી માટે પોતાના વતનથી દૂર પોતાના રાજ્યના શહેરી વિસ્તારમાં કે અન્ચ રાજ્ચના શહેરી વિસ્તારમાં રોજગારી માટે આવેલા શ્રમિકોને પોતાના મૂળ વતનમાં પરત ફરવું પડ્યું છે . તેમની સમસ્યાના નિરાકરણ માટે કેન્દ્ર સરકારે અસરકારક પગલાંઓ પણ લીધાં છે . જેના ભાગરુપે રોજગાર અભિયાનની પણ શરુઆત કરવામાં આવી છે . પરંતુ આવા શ્રમિકોની અત્યારની અને હંમેશ માટેની મુખ્ય સમસ્યા આવાસની રહી છે . ઓછી આવકને કારણે વધુ ભાડુ ન ચૂકવી શકવાથી તેઓ મોટે ભાગે ઝૂંપડામાં કે શહેરની આસપાસ બિનઅધિકૃત વસાહતોમાં વસે છે . રહેણાંકની તેમની આ કાયમી સમસ્યાનું નિરાકરણ આવે અને હાલની મહામારીના સમયમાં કે ભવિષ્યમાં પણ કોઇ સંકટ આવે ત્યારે તેઓ તેમના રહેણાંક માટે નિશ્ચિંત રહે તે માટે કેન્દ્ર સરકારે રજૂ કરેલા આર્થિક પેકેજમાં એક વિશેષ આવાસ યોજનાની જાહેરાત કરી હતી . કેન્દ્રીય નાણામંત્રીશ્રીએ 14 મે, 2020 ના રોજ કરેલી જાહેરાતમાં જણાવ્યું હતું કે, આવાસ અને શહેરી બાબતોના મંત્રાલય દ્વારા શહેરી વિસ્થાપિતો માટે પરવડે તેવા ભાડાના આવાસ પરિસરની શરૂઆત પ્રધાનમંત્રી આવાસ યોજના ( શહેરી ) અંતર્ગત પેટા યોજના તરીકે કરવામાં આવશે . આ જાહેરાત બાદ જુલાઇ માસના બીજા સપ્તાહમાં પ્રધાનમંત્રીશ્રીની અધ્યક્ષતામાં મળેલી કેન્દ્રીય મંત્રીમંડળની બેઠકમાં શહેરી વિસ્થાપિતો અને ગરીબો માટે ભાડાંના આવાસ પરિસરો વિકસાવવાની યોજનાને મંજૂરી આપી દેવામાં આવી છે .


    વર્તમાન સમયમાં ખાલી પડેલા સરકારી ભંડોળથી બનેલા આવાસ પરિસરોને 25 વર્ષ માટે રાહત કરારો મારફતે વ્યાજબી ભાડાના આવાસ પરિસરોમાં પરિવર્તિત કરવામાં આવશે . પ્રાપ્ત થતાં પરિસરોનું સમારકામ , જાળવણી , પાણી , ગટર લાઇન , સ્વચ્છતા જેવા માળખાગત આવશ્યક સુધારાઓ કરી પરિસરોને રહેવા લાયક બનાવાશે . 25 વર્ષ બાદ તે પરિસરોને પુનઃ અર્બન લોકલ બોડી - યુએલબીને પરત કરવામા આવશે . આ સિવાય 25 વર્ષ માટે પોતાની ઉપલબ્ધ ખાલી જમીનો પર આવા આવાસો વિકસાવવા માટે જાહેર અને ખાનગી એકમોને પરવડે તેવા આવાસ વગેરેની સમકક્ષ પરવાનગી , 50 ટક વધારાની એફએસઆઇ , રાહત ઋણ કર જેવા વિશેષ પ્રોત્સાહનો આપવામાં આવ શે .


    શ્રી બાબુરાવ


    આ યોજનાનો લાભ ઉત્પાદન ઉદ્યોગ , આરોગ્ય , સ્થાનિક સંસ્થાઓ , બાંધકામક્ષેત્ર , અને અન્ય ક્ષેત્રના શ્રમિકો અને એવા વિદ્યાર્થીઓ કે જે ગ્રામીણ વિસ્તારોમાંથી શહેરોમાં સારી તકો માટે આવ્યાં છે તેમને મળશે . શ્રમિકોને તેમના કામના સ્થળની નજીકમાં પરવડે તેવાં ભાડાના આવાસો ઉપલબ્ધ કરાવાશે . જેનાથી શ્રમિકોની રહેઠાણની સમસ્યા દૂર થવાની સાથે કામના સ્થળ સુધી જવામાં કરવી પડતી મુસાફરી પણ ઓછી થશે જેનાથી તેમનાં સમય અને નાણા બંનેની બચત થશે . એકંદરે આ યોજનાના અમલીકરણથી શ્રમિકોને મુંઝવતી તેમના રહેઠાણની સમસ્યા દૂર થવાની છે જેનાથી શ્રમિકોમાં આનંદ છે . અને શ્રમિકો સરકારના આ નિર્ણયની સરાહના કરી રહ્યાં છે . મહારાષ્ટ્રના નાસિકના મૂળ વતની અને હાલ ભાવનગરમાં રહીને બાંધકામનું કામ કરતાં શ્રમિક બાબુરાવે અમારા પીઆઇબીના પ્રતિનિધિને જણાવ્યું કે, સરકારની શ્રમિકો માટે વ્ચાજબી ભાડામાં આવાસ આપવાની યોજનાની જાહેરાત સાંભળી ઘણી ખુશી થઇ હતી . અને હવે તે દિશામાં કામગીરી પણ શરુ થઇ છે તે જાણી ઘણો જ આનંદ થયો છે . આ યોજનાને લીધે મારા જેવા પરપ્રાંતીય શ્રમિકોને ઘણો જ ફાયદો થશે . વતનથી દૂર આવીએ છીએ ત્યારે રહેઠાણની મોટી સમસ્યા હોય છે જે હવે આ યોજનાના લાભથી દૂર થશે . અમારા જેવા શ્રમિકોનો વિચાર કરવા માટે ભારત સરકારનો ખૂબ-ખૂબ આભાર .


    શ્રી રાકેશભાઇ મિત્તલીયા


    ભાવનગરના ચિત્રા વિસ્તારમાં રહેતા અને બાંધકામના શ્રમિક એવા રાકેશભાઇ મિત્તલીયાએ અમારા પ્રતિનિધિને જણાવ્યું હતું કે, શહેરી વિસ્તારમાં મારા જેવા ઘણા શ્રમિકો કામ માટે આવે છે પરંતુ શહેરમાં રહેઠાણ મળવું બહુ મુશ્કેલ છે અને મળે તો પણ તેનું ભાડુ પોષાય તેવું હોતું નથી . ત્યારે સરકારે આ પરવડે તેવા ભાડામાં શ્રમિકોને આવાસ આપવાની યોજના જાહેર કરી છે તે ખૂબ સારી છે . જે માટે હું ભારત સરકારનો આભાર વ્યક્ત કરું છું .


    શ્રી શત્રુઘ્ન પાસવાન


    આ યોજનાથી પ્રવાસી શ્રમિકોની રહેઠાણની બહુ મોટી સમસ્યા દૂર થવાની છે ત્યારે ભાવનગરના તળાજા તાલુકામાં પુલના બાંધકામ સાથે સંકળાયેલા શ્રમિક શત્રુઘ્ન પાસવાને જણાવ્યું કે તેઓ બિહારના વતની છે અને લોકડાઉન બાદ હવે ફરીથી તેમનું કામ શરુ થયું છે તેનો તેમને આનંદ છે અને સાથે જ સરકારની વ્યાજબી ભાડેથી આવાસ આપવાની યોજનાની પણ જાણ થતાં બહુ ખુશી થઇ છે . જે જગ્ચાએ અમને કામ મળી રહ્યું છે તે વિસ્તારમાં જ જો રહેવાની સગવડ પણ મળી જશે તો અમે અમારા પરિવાર સાથે હસીખુશીથી રહી શકીશું . જે જાણીને આનંદ થઇ રહ્યો છે . જેના માટે અમે સરકારના હંમેશ માટે આભારી રહીશું .


    આ યોજનાના અમલીકરણથી શહેરી વિસ્થાપિતો અને ગરીબોને જરુરી માળખાગત સુવિધાઓ સાથેના રહેઠાણ તો પ્રાપ્ત થશે જ સાથે-સાથે શહેરો વધુ સુવ્યવસ્થિત પણ થશે . શ્રમિકોનો બિનજરૂરી પ્રવાસ ઘટશે . બિનઅધિકૃત વસાહતો કે ઝૂપડપટ્ટીઓથી ઉભી થતી ગંદકી , પ્રદુષણ , અવ્યવસ્થા વગેરે પણ દૂર થશે . જે આ યોજનાનું જમા પાસુ પણ બની રહેશે .


    SD/BT


    

    
    (Release ID: 1640182) Visitor Counter : 31