      સ્વાસ્થ્ય અને પરિવાર કલ્યાણ મંત્રાલય

      કોવિડ-19 પરીક્ષણની સંખ્યા 1 કરોડને આંબી ગઈ.
      
      કોવિડના પરીક્ષણની કુલ લેબોરેટરીની સંખ્યા 1100 કરતાં વધી ગઇ;
      
      સાજા થયેલા દર્દીઓની સંખ્યા 4.24 લાખ કરતાં વધારે નોંધાઇ,
      
      સક્રિય કેસની સરખામણીએ સાજા થયેલાની સંખ્યા 1.7 લાખ વધુ;
      
      સાજા થવાનો રાષ્ટ્રીય સરેરાશ દર વધીને 60.86% થયો
      Posted On: 06 JUL 2020 6:01PM by PIB Ahmedabad


    દેશમાં અત્યાર સુધીમાં કોવિડ -19 માટે કરવામાં આવેલા પરીક્ષણોનો આંકડો 10 મિલિયન (1 કરોડ ) ના સીમાચિહ્નથી આગળ વધી ગયો છે . આ બાબત બીમારીને નિયંત્રણમાં લાવવા માટે વ્યાપાક પ્રમાણમાં પરીક્ષણને આપવામાં આવેલું મહત્વ અને કેન્દ્રિત “ ટેસ્ટ , ટ્રેસ , ટ્રીટ ” વ્યૂહનીતિની સાથે સાથે રાજ્યો / કેન્દ્ર શાસિત પ્રદેશોની સરકારો સાથે મળીને કેન્દ્ર સરકાર દ્વારા હાથ ધરવામાં આવેલા ફોલોઅપના માપદંડો અને પ્રયાસો સૂચવે છે .


    છેલ્લા 24 કલાક દરમિયાન દેશમાં કુલ 3,46,459 સેમ્પલનું કોવિડ માટે પરીક્ષણ કરવામાં આવ્યું છે . આ સાથે આજદિન સુધીમાં દેશમાં કોવિડ -19 માટે કુલ 1 , 01 , 35 , 525 સેમ્પલનું પરીક્ષણ કરવામાં આવ્યું છે . હાલમાં દેશમાં કુલ 1100 કરતા વધારે લેબોરેટરીમાં કોવિડ માટે પરીક્ષણ થઇ રહ્યું છે .


    ભારત સરકાર દ્વારા કોવિડ -19 ના નિયંત્રણ અને વ્યવસ્થાપન માટે રાજ્યો / કેન્દ્ર શાસિત પ્રદેશો સાથે મળીને હાથ ધરવામાં આવેલા સંકલિત પ્રયાસોના કારણે કોવિડ -19 બીમારીમાંથી સાજા થયેલા લોકોની સંખ્યા આજે 4,24,432 સુધી પહોંચી ગઇ છે .


    છેલ્લા 24 કલાકમાં દેશમાં કોવિડ -19 માંથી કુલ 15,350 દર્દીઓ સાજા થઇ ગયા છે . અત્યાર સુધીની સ્થિતિ અનુસાર કોવિડ -19 ના સક્રિય કેસોની સરખામણીએ સાજા થયેલા લોકોની સંખ્યા 1,71,145 વધારે નોંધાઇ છે .


    આ સાથે દેશમાં કોવિડ -19 માંથી દર્દીઓ સાજા થવાનો રાષ્ટ્રીય સરેરાશ દર પણ વધીને 60.86% થઇ ગયો છે . હાલમાં સમગ્ર દેશમાં , કોવિડ -19 ના 2,53,287 સક્રિય કેસ છે અને તમામને તબીબી દેખરેખ હેઠળ રાખવામાં આવ્યા છે .


    GP/DS

    
    
    (Release ID: 1636890) Visitor Counter : 19
    
    
      Read this release in: Bengali , English , Urdu , Hindi , Marathi , Manipuri , Punjabi , Odia , Tamil , Telugu , Malayalam