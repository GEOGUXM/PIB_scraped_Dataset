      રેલવે મંત્રાલય

      મુશ્કેલ પરિસ્થિતિ હોવા છતાં કોરોના લોકડાઉન દરમિયાન પશ્ચિમ રેલ્વે એ માલ ગાડીઓના 10 હજાર
      Posted On: 26 JUL 2020 5:41PM by PIB Ahmedabad


    રેકનો મોટો આંકડો પાર કર્યો


    22 માર્ચ 2020 થી સંપૂર્ણ લોકડાઉન અને વર્તમાનના આંશિક લોકડાઉન દરમિયાન કઠિન પરિસ્થિતિઓ અને ભયંકર પડકારો હોવા છતાં , પશ્ચિમ રેલ્વે એ 24 જુલાઇ 2020 સુધીમાં 10,112 રેક લોડ કરીને પ્રશંસનીય કામગીરી કરી છે . વિવિધ સ્ટેશનો પર શ્રમિકોની અછત હોવા છતાં , પશ્ચિમ રેલ્વે દ્વારા પોતાની ગુડ્ઝ ટ્રેનો દ્વારા દેશભરમાં જરૂરી સામગ્રીની પરિવહન સુનિશ્ચિત કરી રહી છે . આમાં પીઓએલના 1090, ખાતરોના 1681, મીઠાના 553, અનાજના 103, સિમેન્ટના 774, કોલસાના 405, કન્ટેનરના 4804 અને સામાન્ય માલ 48 રેકો સહિત કુલ 20.56 મિલિયન ટન ભાર વાળી વિવિધ માલ ગાડીઓને ઉત્તર પૂર્વીય પ્રદેશો સહિત દેશના જુદા જુદા રાજ્યોમાં મોંકલવામાં આવી . પરિણામે , કોરોના રોગચાળા અને દેશવ્યાપી લોકડાઉનનાં મુશ્કેલ સંજોગો છતાં , પશ્ચિમ રેલ્વે 22 માર્ચથી 24 જુલાઈ 2020 સુધીના સમયગાળા દરમ્યાન ગુડ્ઝ ટ્રેનો ના 10,000 રેકો ના લોડ નો મોટો આંકડો પાર કરી લીધો છે


    આ પ્રશંસાપાત્ર ગુડ્ઝ ટ્રાફિકથી પશ્ચિમ રેલ્વેએ 2612.89 કરોડ રૂપિયાની નોંધપાત્ર આવક મેળવી છે . આ સિવાય , મિલેનિયમ પાર્સલ વાન અને મિલ્ક ટેન્ક વેગનનાં વિવિધ રેક્સ , દવાઓ , તબીબી કીટ , સ્થિર ખોરાક , દૂધ પાવડર અને પ્રવાહી દૂધ જેવી વિવિધ આવશ્યક ચીજો ને માંગ અનુસાર પુરી પાડવા માટે ઉત્તર અને ઉત્તર પૂર્વી પ્રદેશોમાં રવાના કરવામાં આવ્યા હતા . કુલ 19,758 ગુડ્ઝ ટ્રેનોને અન્ય ઝોનલ ટ્રેનો સાથે બદલી કરવામાં આવી હતી , જેમાં 9876 ટ્રેનોને સોંપવામાં આવી હતી અને 9882 ટ્રેનોને પશ્ચિમ રેલ્વેના વિવિધ ઇન્ટરચેંજ પોઇન્ટ પર લઈ જવામાં આવી હતી . આ સમયગાળા દરમિયાન જમ્બોના 1314 રેક , BOXN ના 674 રેક અને BTPN ના 566 રેક સહિત વિવિધ મહત્વપૂર્ણ આવનારા રેકોની અનલોડિંગપશ્ચિમ રેલ્વેના વિવિધ સ્ટેશનો પર મજૂરોની અછત હોવા છતાં પૂર્ણ કરવામાં આવી હતી .


    પશ્ચિમ રેલ્વેના મુખ્ય જનસંપર્ક અધિકારી શ્રી સુમિત ઠાકુર દ્વારા જારી કરાયેલ એક અખબારી યાદી મુજબ , 23 માર્ચ , 2020 થી 24 જુલાઈ , 2020 સુધીમાં લગભગ 84 હજાર ટન વજન વાળી આવશ્યક સામગ્રીનું પરિવહન પશ્ચિમ રેલ્વે દ્વારા તેની 421 પાર્સલ વિશેષ ટ્રેનો દ્વારા કરવામાં આવ્યું છે , જેમાં મુખ્યત્વે કૃષિ ઉત્પાદનો , દવાઓ , માછલી , દૂધ વગેરે શામેલ છે . આ પરિવહન દ્વારા થતી આવક 26.61 કરોડ રૂપિયા રહી છે . આ સમયગાળા દરમિયાન , 63 દૂધની વિશેષ ટ્રેનો પશ્ચિમ રેલ્વે દ્વારા ચલાવવામાં આવી હતી , જેનું વજન 47,600 ટનથી વધુ હતું અને વેગનના 100% ઉપયોગથી લગભગ 8.20 કરોડની આવક થઈ છે . આવી જ રીતે , 30 હજાર ટનથી વધુ વજન ધરાવતી 344 કોવિડ - 19 વિશેષ પાર્સલ ટ્રેનો પણ વિવિધ આવશ્યક ચીજવસ્તુઓના પરિવહન માટે ચલાવવામાં આવી હતી , જેના દ્વારા પ્રાપ્ત થયેલ આવક 15.32 કરોડ રૂપિયા થી વધુ રહી . આ સિવાય , 6099 ટન વજનવાળા 14 ઇન્ડેન્ટેડ રેક્સ પણ લગભગ 100% ઉપયોગ સાથે ચલાવવામાં આવ્યા હતા , જેનાથી 3.09 કરોડ રૂપિયાથી વધુની આવક થઈ છે . પશ્ચિમ રેલ્વે એ દેશના જુદા જુદા ભાગોમાં સમયસર પાર્સલ સ્પેશિયલ ટ્રેનો ને ચલાવવાનું ક્રમબદ્ધ સતત ચાલુ રાખવામાં આવી છે . આમાંની એક ઇન્ડેન્ટેડ પાર્સલ સ્પેશિયલ ટ્રેન પશ્ચિમ રેલ્વેથી 25 જુલાઈ 2020 ના રોજ કરમબલીથી ન્યુ ગુવાહાટી માટે રવાના થઈ હતી .

    
    
    (Release ID: 1641405) Visitor Counter : 9