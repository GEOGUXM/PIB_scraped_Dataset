      પ્રધાનમંત્રીનું કાર્યાલય

      પ્રધાનમંત્રી 27 જુલાઇના રોજ મોટાપાયે કોવિડ-19નું પરીક્ષણ થઇ શકે તેવી સુવિધાઓનો પ્રારંભ કરશે
      Posted On: 26 JUL 2020 1:42PM by PIB Ahmedabad


    પ્રધાનમંત્રી શ્રી નરેન્દ્ર મોદી 27 જુલાઇના રોજ વીડિયો કોન્ફરન્સિંગના માધ્યમથી ખૂબ જ મોટી સંખ્યા ( હાઇ થ્રૂપુટ ) માં કોવિડ -19 ના પરીક્ષણો થઇ શકે તેવી સુવિધાઓનો પ્રારંભ કરશે . આ સુવિધાઓની મદદથી દેશમાં કોવિડના પરીક્ષણોની સંખ્યામાં નોંધપાત્ર પ્રમાણમાં વૃદ્ધિ થઇ શકશે અને તેના કારણે કોવિડથી ચેપગ્રસ્ત લોકોનું વહેલું નિદાન તેમજ સારવાર થઇ શકશે . આ પ્રકારે , દેશમાં આ મહામારીના ફેલાવાને નિયંત્રણમાં લાવવામાં મદદ મળી રહેશે .


    આ મોટાપાયે પરીક્ષણ ક્ષમતા ધરાવતી સુવિધાઓ ICMR- રાષ્ટ્રીય કેન્સર નિવારણ અને સંશોધન સંસ્થા , નોઇડા ; ICMR- રાષ્ટ્રીય પ્રજોત્પતિ આરોગ્ય સંશોધન સંસ્થા , મુંબઇ ; અને ICMR- રાષ્ટ્રીય કોલેરા અને આંતરડા રોગ સંસ્થા , કોલકાતા ખાતે ઉભી કરવામાં આવી છે અને તેની મદદથી રોજના 10,000 સેમ્પલનું કોવિડ માટે પરીક્ષણ થઇ શકશે . આ લેબોરેટરીઓના કારણે પરીક્ષણ માટેના સમયમાં ઘટાડો થશે અને લેબોરેટરીમાં કામ કરતા કર્મચારીઓનો ચેપી તબીબી સામગ્રી સાથે પ્રત્યક્ષ સંપર્ક પણ ઘટી જશે . આ લેબોરેટરીઓ કોવિડ સિવાયની બીમારીઓના પરીક્ષણ માટે પણ સક્ષમ છે જેથી આ મહામારી પછી પણ ત્યાં હિપેટાઇટિસ બી અને સી , HIV, માઇકોબેક્ટેરિયમ ટ્યુબેરક્યૂલોસિસ , સાઇટોમેટગાલો વાયરસ , ક્લેમીડિયા , નેઇસેરિયાસ , ડેગ્યૂ વગેરેના પરીક્ષણો થઇ શકશે .


    કેન્દ્રીય આરોગ્ય અને પરિવાર કલ્યાણ તેમજ વિજ્ઞાન અને ટેકનોલોજી મંત્રી તેમજ મહારાષ્ટ્ર , પશ્ચિમ બંગાળ અને ઉત્તરપ્રદેશના મુખ્યમંત્રી આ કાર્યક્રમમાં ઉપસ્થિત રહેશે .


    DS/GP/BT


    

    
    (Release ID: 1641389) Visitor Counter : 43
    
    
      Read this release in: Punjabi , Assamese , English , Urdu , Marathi , Hindi , Manipuri , Bengali , Odia , Tamil , Telugu , Kannada , Malayalam