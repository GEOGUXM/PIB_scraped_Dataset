      સ્વાસ્થ્ય અને પરિવાર કલ્યાણ મંત્રાલય

      કુલ સાજા થયેલાની સંખ્યા 7.2 લાખ કરતા વધુ થઇ
      
      દર્દીઓ સાજા થવાનો રાષ્ટ્રીય દર વધીને 62.72% થયો
      
      કોવિડના કારણે મૃત્યુદર વધુ ઘટીને 2.43% નોંધાયો
      Posted On: 21 JUL 2020 7:41PM by PIB Ahmedabad


    છેલ્લા 24 કલાકમાં 24,491 દર્દીઓ કોવિડ -19 ની બીમારીમાંથી સાજા થઇ ગયા છે . આ કારણે દેશમાં અત્યાર સુધીમાં કોવિડ -19 માંથી સાજા થયેલા કુલ દર્દીઓની સંખ્યા વધીને 7,24,577 સુધી પહોંચી ગઇ છે . દર્દીઓનો સાજા થવાનો રાષ્ટ્રીય સરેરાશ દર વધીને 62.72 % થઇ ગયો છે . સમગ્ર દુનિયામાં સૌથી ઓછો મૃત્યુદર ધરાવતા દેશોમાં ભારતની ગણના થાય છે .


    હાલમાં ભારતમાં કોવિડના કારણે મૃત્યુદર વધુ ધટીને 2.43 % નોંધાયો છે અને તેમાં એકધારો ઘટાડો નોંધાઇ રહ્યો છે . હાલમાં સાજા થયેલા લોકો અને સક્રિય દર્દીઓ વચ્ચેનો તફાવત સતત વધી રહ્યો છે અને હાલમાં તે 3,22,048 થઇ ગયો છે . વર્તમાન સ્થિતિ અનુસાર , દેશમાં અત્યારે સક્રિય કેસોની સંખ્યા 4,02,529 છે અને તમામ દર્દીઓને તબીબી દેખરેખ હેઠળ રાખવામાં આવ્યા છે .


    છેલ્લા 24 કલાકમાં દેશમાં કુલ 3,33,395 સેમ્પલનું કોવિડ માટે પરીક્ષણ કરવામાં આવ્યું છે . આજદિન સુધીમાં દેશમાં કુલ 1,43,81,303 સેમ્પલનું પરીક્ષણ કરવામાં આવ્યું છે . હાલમાં દેશમાં કોવિડના પરીક્ષણની લેબોરેટરીની સંખ્યામાં સતત વધારો કરવામાં આવી રહ્યો છે અને દેશમાં પરીક્ષણની લેબોરેટરીની સંખ્યા વધીને 1274 થઇ ગઇ છે .


    DS/BT


    

    
    (Release ID: 1640320) Visitor Counter : 7
    
    
      Read this release in: Telugu , English , Urdu , Hindi , Bengali , Manipuri , Assamese , Punjabi , Odia , Tamil , Malayalam