      માહિતી અને પ્રસારણ મંત્રાલય

      એન્યુઅલ સ્ટેટમેન્ટ 2019-20ના ઈ-ફાઈલિંગ માટે RNI પોર્ટલ શરુ કરવામાં આવ્યું
      
      પ્રકાશકો એન્યુઅલ સ્ટેટમેન્ટ 31મી ઓગસ્ટ, 2020 સુધી ભરી શકશે

      Posted On: 22 JUL 2020 5:47PM by PIB Ahmedabad

    નાણાંકીય વર્ષ 2019-20 માટે એન્યુઅલ સ્ટેટમેન્ટ ફાઈલ કરવા માટે રજીસ્ટર ઓફ ન્યુઝપેપર ફોર ઇન્ડિયા ( RNI ) દ્વારા એની વેબસાઈટ http://rniefiling.gov.in પર ઓનલાઈન પોર્ટલ ખોલવામાં આવ્યું છે. એન્યુઅલ સ્ટેટમેન્ટ ફાઈલ કરવાની છેલ્લી તારીખ 31મી ઓગસ્ટ, 2020 છે.


    માહિતી અને પ્રસારણ મંત્રાલય અંતર્ગત RNI નું કાર્યાલય એક મીડિયા યુનિટ છે જે પ્રેસ એન્ડ રજીસ્ટ્રેશન ઓફ બૂક્સ એક્ટ ( PRB Act), 1867 હેઠળ આવેલ છે. પીઆરબી એક્ટ 1867ની ધારા 19D હેઠળ ‘....દરેક સમાચાર પત્રના દરેક પ્રકાશકનું એ કર્તવ્ય છે કે... એમના પ્રકાશનોનું એન્યુઅલ સ્ટેટમેન્ટ તેઓ પ્રેસ રજીસ્ટ્રારને પ્રસ્તુત કરે.’ એન્યુઅલ સ્ટેટમેન્ટની નોંધણી નહી કરાવવી તે ઉપર જણાવેલ ધારાનું ઉલ્લંઘન ગણવામાં આવશે.


    એન્યુઅલ સ્ટેટમેન્ટ 2019-20ને ફાઈલ કરવા સંબંધિત કોઈપણ પ્રશ્ન હોય તો પ્રકાશક annualstatement.rni@gmail.com પર મેઈલ કરી શકે છે. એન્યુઅલ સ્ટેટમેન્ટ ફાઈલ કરવાની સૂચનાઓ RNI ની વેબસાઈટ ( http://rni.nic.in/) પર ઉપલબ્ધ છે.

    
    
    (Release ID: 1640445) Visitor Counter : 32