      મંત્રીમંડળ

      મંત્રીમંડળે પ્રધાનમંત્રી ગરીબ કલ્યાણ પેકેજ – પ્રધાનમંત્રી ગરીબ કલ્યાણ અન્ન યોજનાને લંબાવવાની મંજૂરી આપી – જુલાઈથી નવેમ્બર, 2020 સુધી પાંચ મહિના માટે આખા ચણાનું નિઃશુલ્ક વિતરણ થશે
      Posted On: 08 JUL 2020 4:25PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મળેલી મંત્રીમંડળની બેઠકમાં કોવિડ -19 ના આર્થિક પ્રતિસાદના ભાગરૂપે પ્રધાનમંત્રી ગરીબ કલ્યાણ અન્ન યોજના ( પીએમજીકેએવાય ) ને વધુ પાંચ મહિના જુલાઈથી નવેમ્બર , 2020 સુધી લંબાવવાની મંજૂરી આપવામાં આવી છે .


    આ યોજના અંતર્ગત રાષ્ટ્રીય ખાદ્ય સુરક્ષા ધારા , 2013 ( એનએફએસએ ) હેઠળ તમામ લાભાર્થી કુટુંબોને વિતરણ માટે રાજ્યો / કેન્દ્રશાસિત પ્રદેશોને 9.7 લાખ મેટ્રિક ટન આખા ચણાનું વિતરણ કરવાની દરખાસ્ત રજૂ કરવામાં આવી છે . દરેક લાભાર્થી કુટુંબને આગામી પાંચ મહિના એટલે કે જુલાઈથી નવેમ્બર , 2020 સુધી દર મહિને 1 કિલોગ્રામ ચણા નિઃશુલ્ક આપવામાં આવશે . આ યોજનાનો કુલ અંદાજિત ખર્ચ રૂ . 6,849.24 કરોડ છે .


    આ યોજના અંતર્ગત આશરે 19.4 કુટુંબોને આવરી લેવામાં આવ્યાં છે . પીએમજીકેએવાય લંબાવવાના તમામ ખર્ચનું વહન કેન્દ્ર સરકાર કરશે . યોજનાને લંબાવવી એ ભારત સરકારની આગામી પાંચ મહિના દરમિયાન કોવિડથી પેદા થયેલા વિક્ષેપને કારણે ખાદ્યાન્નની અનુપલબ્ધતાને લીધે કોઈ પણ વ્યક્તિ , ખાસ કરીને કોઈ પણ ગરીબ કુટુંબને ભૂખ્યા ન રહેવું પડે એવી કટિબદ્ધતાને અનુરૂપ કામગીરી છે . આખા ચણાનું નિઃશુલ્ક વિતરણ આ પાંચ મહિના દરમિયાન ઉપર ઉલ્લેખિત તમામ વ્યક્તિઓને પ્રોટિનની પર્યાપ્ત ઉપલબ્ધતા પણ સુનિશ્ચિત કરશે .


    આ પેકેજ માટે કઠોળનું વિતરણ એના બફર સ્ટોકની જંગી ઉપલબ્ધતામાંથી કરવામાં આવશે , જેની સ્થાપના 2015-16 માં થઈ હતી . ભારત સરકાર પીએમજીકેએવાયના વધારાના ગાળા માટે વિતરણ કરવા ચણાનો પર્યાપ્ત જથ્થો ધરાવે છે .


    પીએમજીકેએવાય ( એપ્રિલથી જૂન , 2020 સુધી ) ના પ્રથમ તબક્કામાં 4.63 લાખ મેટ્રિક ટન કઠોળનું વિતરણ થઈ ગયું છે , જેનાથી દેશમાં 18.2 કરોડ કુટુંબોને લાભ થયો છે .


    પૃષ્ઠભૂમિ :


    પ્રધાનમંત્રીએ 30.06.2020 ના રોજ નવેમ્બર , 2020 સુધી પ્રધાનમંત્રી ગરીબ કલ્યાણ પેકેજ લંબાવવાની જાહેરાત કરી હતી . એનો ઉદ્દેશ કોરોનાવાયરસ અને એનાથી પ્રેરિત લોકડાઉન દ્વારા આર્થિક પ્રવૃત્તિઓમાં ઊભા થયેલા વિક્ષેપને કારણે વંચિતો કે ગરીબોને પડતી હાડમારીઓ ઘટાડવાનો છે .


    GP/DS


    

    
    (Release ID: 1637255) Visitor Counter : 36
    
    
      Read this release in: English , Urdu , Hindi , Marathi , Manipuri , Bengali , Assamese , Punjabi , Odia , Tamil , Telugu , Kannada , Malayalam