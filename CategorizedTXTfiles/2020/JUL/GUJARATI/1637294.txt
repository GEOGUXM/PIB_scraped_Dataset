      મંત્રીમંડળ

      મંત્રીમંડળે ‘એગ્રીકલ્ચર ઇન્ફ્રાસ્ટ્રક્ચર ફંડ’ હેઠળ કેન્દ્રિય ક્ષેત્રની યોજનામાં ધિરાણની સુવિધાને મંજૂરી આપી
      Posted On: 08 JUL 2020 4:30PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતા હેઠળ મળેલી મંત્રીમંડળની બેઠકે એક નવી દેશ વ્યાપી સેન્ટ્રલ સેક્ટરની યોજના - ‘ એગ્રીકલ્ચર ઈન્ફ્રાસ્ટ્રક્ચર ભંડોળ ’ ને મંજૂરી આપી છે . આ યોજનામાં અર્થક્ષમ યોજનાઓને પોસ્ટ - હાર્વેસ્ટ મેનેજમેન્ટ ઈન્ફ્રાસ્ટ્રક્ચર અને કોમ્યુનિટીવ ફાર્મીંગ એસેટસ માટે વ્યાજમાં રાહત અને નાણાંકિય સહયોગ મારફતે ડેબ્ટ ફાયનાન્સીંગ કરવામાં આવશે .


    આ યોજના હેઠળ બેંકો અને નાણાંકિય સંસ્થાઓ મારફતે પ્રાથમિક કૃષિ ધિરાણ મંડળીઓ ( પીએસીએસ ), માર્કેટીંગ કો - ઓપરેટીવ સોસાયટીઓ , ફાર્મર પ્રોડ્યુસર્સ ઓર્ગેનાઈઝેશન્સ ( એફપીઓ ), સ્વસહાય જૂથો ( એસએસજી ), ખેડૂતોના જોઈન્ટ લાયાબિલીટી ગ્રુપ ( જેએલજી ), મલ્ટી પર્પઝ કો - ઓપરેટીવ સોસાયટીઓ , કૃષિ ઉદ્યોગસાહસિકો , સ્ટાર્ટઅપ્સ , એગ્રીગેશન ઈન્ફ્રાસ્ટ્રક્ચર પ્રોવાઈડર્સ અને કેન્દ્ર / રાજ્ય સરકારની એજન્સીઓ અથવા સ્થાનિક સ્વરાજની સંસ્થાઓ દ્વારા પ્રોત્સાહિત પબ્લિક પ્રાઈવેટ પાર્ટનરશીપ યોજનાઓને રૂ .1 લાખ કરોડ પૂરા પાડવામાં આવશે .


    ચાલુ વર્ષે રૂ .10 હજાર કરોડની મંજૂરીથી શરૂઆત કરીને ધિરાણોની ચૂકવણી 4 વર્ષના ગાળામાં કરવામાં આવશે અને આગામી 3 નાણાંકિય વર્ષમાં રૂ .30 હજાર કરોડ આપવામાં આવશે .


    આ નાણાંકિય સુવિધા હેઠળના તમામ ધિરાણોમાં વાર્ષિક 3 ટકા વ્યાજ સહાય આપવામાં આવશે , જે રૂ .2 કરોડ સુધી મર્યાદિત રહેશે . આ સહાય મહત્તમ 7 વર્ષના ગાળા માટે ઉપલબ્ધ રહેશે . માન્ય ધિરાણ લેનારાઓને આ નાણાંકિય સુવિધામાં માઈક્રો અને સ્મોલ એન્ટરપ્રાઈઝ માટેના ક્રેડિટ ગેરંટી ફંડ ટ્રસ્ટ ( સીજીટીએમએસઈ ) સ્કીમ હેઠળ રૂ .2 કરોડ સુધીના ધિરાણ માટે ઉપલબ્ધ રહેશે . આ કવરેજ માટેની ફી સરકાર ચૂકવશે અને એફપીઓના કિસ્સામાં કૃષિ , સહકાર અને ખેડૂત કલ્યાણ વિભાગ ( ડીએસીએફડબલ્યુ ) ની એફપીઓ પ્રમોશન યોજના હેઠળ ગેરંટી ઉપલબ્ધ કરવામાં આવશે .


    ભારત સરકાર તરફથી અંદાજપત્રીય સહાયની કુલ રકમ રૂ .10,736 કરોડ થશે .


    આ નાણાંકિય સુવિધાની ચૂકવણી માટે મોરેટોરિયમમાં ઓછામાં ઓછા 6 માસ અને મહત્તમ બે વર્ષ સુધીનો તફાવત રહેશે .


    આ પ્રોજેક્ટ ખેતી અને ખેતી આધારિત પ્રોસેસીંગ પ્રવૃત્તિઓને ઔપચારિક ધિરાણની સુવિધા પૂરી પાડવા માટે છે અને અપેક્ષા છે કે તેનાથી ગ્રામ વિસ્તારોમાં વિવિધ રોજગારનું નિર્માણ થશે .


    એગ્રી ઈન્ફ્રાફંડનુ વ્યવસ્થાપન અને મોનીટરીંગ ઓનલાઈન મેનેજમેન્ટ ઈન્ફોર્મેશન સિસ્ટમ ( એમઆઈએસ ) પ્લેટફોર્મ મારફતે થશે . આ ફંડ હેઠળ તમામ માન્ય સંસ્થાઓ ધિરાણ માટે અરજી કરી શકશે . ઓનલાઈન પ્લેટફોર્મમાં વિવિધ બેંકો દ્વારા વ્યાજના દર અંગે પારદર્શકતા , વ્યાજ સહાય સહિત યોજનાની વિગતો અને ઓફર કરવામાં આવેલી ક્રેડિટ ગેરંટી , ઓછામાં ઓછુ દસ્તાવેજીકરણ , મંજૂરીની ઝડપી પ્રક્રિયા ઉપરાંત અન્ય યોજનાના લાભ સાથે સંકલનની સુવિધા રહેશે .


    રાષ્ટ્રીય , રાજ્ય અને જીલ્લા સ્તરની મોનીટરીંગ કમિટીઓની સ્થાપના કરવામાં આવશે કે જેથી રિયલ ટાઈમ મોનીટરીંગ થઈ શકે અને અસરકારક ફીડબેક મળી શકે .


    આ યોજનાનો ગાળો નાણાંકિય વર્ષ 2020 થી નાણાંકિય વર્ષ 2029 (10 વર્ષ ) સુધીનો રહેશે .


    GP/DS

    
    
    (Release ID: 1637294) Visitor Counter : 44
    
    
      Read this release in: Kannada , Telugu , Manipuri , English , Urdu , Marathi , Hindi , Assamese , Bengali , Punjabi , Odia , Tamil , Malayalam