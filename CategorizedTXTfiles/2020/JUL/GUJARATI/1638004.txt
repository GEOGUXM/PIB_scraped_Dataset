      પ્રધાનમંત્રીનું કાર્યાલય

      પ્રધાનમંત્રીની અધ્યક્ષતામાં કોવિડ-19 મહામારી સંબંધિત તૈયારીઓની સમીક્ષા માટે બેઠક યોજાઇ
      Posted On: 11 JUL 2020 1:33PM by PIB Ahmedabad


    માનનીય પ્રધાનમંત્રી શ્રી નરેન્દ્ર મોદીએ આજે દેશમાં કોવિડ -19 મહામારીની સ્થિતિની સમીક્ષા કરી હતી . આ સમીક્ષા બેઠકમાં અન્ય લોકો ઉપરાંત , માનનીય કેન્દ્રીય ગૃહમંત્રી શ્રી અમિત શાહ , કેન્દ્રીય આરોગ્ય અને પરિવાર કલ્યાણમંત્રી ડૉ . હર્ષવર્ધન , નીતિ આયોગના સભ્ય , કેબિનેટ સચિવ અને ભારત સરકારના અન્ય વરિષ્ઠ અધિકારીઓ ઉપસ્થિત રહ્યા હતા .


    પ્રધાનમંત્રીએ દેશના વિવિધ ભાગોમાં કોવિડ -19 મહામારીની સ્થિતિ જાણી હતી અને વિવિધ રાજ્યો દ્વારા કરવામાં આવેલી તૈયારીઓની પણ માહિતી મેળવી હતી . પ્રધાનમંત્રીએ નિર્દેશો આપ્યા હતા કે , આપણે ચોક્કસપણે વ્યક્તિગત સ્વચ્છતા અને સાર્વજનિક સ્થળોએ સામાજિક શિસ્તનું પાલન કરવાની જરૂરિયાતોનું વારંવાર પુનરાવર્તન કરવું જોઇએ . કોવિડ અંગે લોકોમાં જાગૃતિનો વ્યાપકરૂપે પ્રચાર કરવો જોઇએ અને સંક્રમણને ફેલાતું રોકવા માટે સતત પ્રયાસો ચાલુ રાખવા જોઇએ . તેમણે એમ પણ કહ્યું હતું કે , આ સંબંધે કોઇપણ પ્રકારની આળસને કોઇ જ અવકાશ નથી .


    પ્રધાનમંત્રીએ દિલ્હીમાં આ મહામારીની સ્થિતિને નિયંત્રણમાં લાવવા માટે કેન્દ્ર અને રાજ્ય તેમજ સ્થાનિક પ્રશાસને કરેલા પ્રયાસોની પ્રશંસા કરી હતી . તેમણે એવા પણ નિર્દેશો આપ્યા હતા કે સમગ્ર NCR વિસ્તારમાં કોવિડ -19 મહામારીને નિયંત્રણમાં લાવવા માટે અન્ય રાજ્ય સરકારોએ પણ આ પ્રકારના દૃષ્ટિકોણને અનુસરવો જોઇએ .


    અમદાવાદમાં શરૂ કરવામાં આવેલા ' ધનવંતરી રથ ’ દ્વારા સર્વેલન્સ અને ઘર આધારિત સંભાળના સફળ ઉદાહરણનો તેમણે ખાસ ઉલ્લેખ કર્યો હતો અને નિર્દેશો આપ્યા હતા કે , અન્ય વિસ્તારોમાં પણ આવી કામગીરીનું અનુસરણ કરી શકાય . પ્રધાનમંત્રીએ એવા પણ નિર્દેશો આપ્યા હતા કે , તમામ અસરગ્રસ્ત રાજ્યો તેમજ ઉચ્ચ ટેસ્ટ પોઝિટીવિટી વાળા સ્થળોને વાસ્તવિક સમયમાં રાષ્ટ્રીય સ્તરે દેખરેખ અને દિશાનિર્દેશ ઉપલબ્ધ કરાવવા જોઇએ .


    DS/BT

    
    
    (Release ID: 1638004) Visitor Counter : 42
    
    
      Read this release in: English , Urdu , Marathi , Hindi , Bengali , Manipuri , Assamese , Punjabi , Odia , Tamil , Telugu , Kannada , Malayalam