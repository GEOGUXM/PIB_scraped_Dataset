      સ્વાસ્થ્ય અને પરિવાર કલ્યાણ મંત્રાલય

      એક જ દિવસમાં સૌથી વધુ લગભગ 30,000 સાજા થયેલા દર્દીઓ સાથે દેશમાં કુલ સાજા થયેલા દર્દીની સંખ્યા 7.82 લાખ કરતાં વધુ નોંધાઇ
      Posted On: 23 JUL 2020 2:21PM by PIB Ahmedabad


    સતત બીજા દિવસે , એક જ દિવસમાં સૌથી વધુ સાજા થયેલા દર્દીઓની સંખ્યા નોંધાઇ હોવાથી કોવિડ -19 માંથી સાજા થયેલા દર્દીઓમાં નોંધપાત્ર વધારો થયો છે . છેલ્લા 24 કલાકમાં અત્યાર સુધીમાં એક દિવસમાં સૌથી વધુ એટલે કે , 29, 557 દર્દી સાજા થતા તેમને રજા આપવામાં આવી છે, જ્યારે સાજા થયેલા કુલ કેસોની સંખ્યા વધીને 7,82,606 સુધી પહોંચી ગઇ છે . આથી , દર્દીઓ સાજા થવાના દરમાં પણ પ્રશંનીય વૃદ્ધિ સાથે છેલ્લે 63.18% નોંધાયો છે . મોટી સંખ્યામાં દર્દીઓ સાજા થઇ રહ્યા હોવાથી અને હોસ્પિટલમાંથી રજા આપવામાં આવતી હોવાથી કોવિડ -19 ના સક્રિય દર્દીઓ અને સાજા થયેલા દર્દીઓની સંખ્યા વચ્ચેનો તફાવત સતત વધી રહ્યો છે અને આજે સાજા થયેલા દર્દીઓની કુલ સંખ્યા સક્રિય દર્દીઓ કરતાં 3,56,439 વધુ નોંધાઇ હતી .


    કેન્દ્ર સરકારના નેતૃત્વમાં કોવિડ -19 ના વ્યવસ્થાપન માટે અપનાવવામાં આવેલી વ્યૂહનીતિના કારણે આ શક્ય બન્યું છે . કેન્દ્ર અને રાજ્યો / કેન્દ્ર શાસિત પ્રદેશોના એકધારા પ્રયાસોના પરિણામે વધુ અસરકારક કન્ટેઇન્મેન્ટ , સઘન પરીક્ષણ અને ચેપગ્રસ્ત દર્દીઓને તાત્કાલિક તેમજ કાર્યક્ષમ તબીબી સારવારની વ્યૂહનીતિનો અમલ કરવાનું શક્ય થયું છે . આ તમામ પ્રયાસો આરોગ્ય અને પરિવાર કલ્યાણ મંત્રાલયની જે - તે ક્ષેત્રોમાં નિષ્ણાતોની ટીમ જેમ કે સંયુક્ત દેખરેખ સમૂહ (JMG) ના માર્ગદર્શન હેઠળ થઇ રહ્યું છે અને નવી દિલ્હી સ્થિત એઇમ્સ , વિવિધ રાજ્યો / કેન્દ્ર શાસિત પ્રદેશોમાં આવેલા ઉત્કૃષ્ટતા કેન્દ્રો અને NCDC દ્વારા સમર્થ પૂરક પ્રયાસો કરવામાં આવી રહ્યા છે . કેન્દ્ર સરકાર સતત જ્યાં કોવિડના કેસોનું ભારણ વધારે હોય તેવા વિસ્તારોમાં કેન્દ્રની નિષ્ણાંતોની ટીમો મોકલીને અને રાજ્યોમાં આવેલી કોવિડ હોસ્પિટલોને નવી દિલ્હી સ્થિત એઇમ્સના નેતૃત્વમાં શરૂ કરવામાં આવેલા ટેલિ - કન્સલ્ટેશનના માધ્યમથી સતત રાજ્યો / કેન્દ્ર શાસિત પ્રદેશો સાથે સંકલનમાં રહે છે . આ સંયુક્ત પ્રયાસોના પરિણામે કોવિડના કારણે મૃત્યુદરને નોંધપાત્ર પ્રમાણમાં નીચા સ્તરે લાવી શકાયો છે . દર્દીઓનો મૃત્યુદર આજે 2.41% નોંધાયો હતો અને તેમાં સતત ઘટાડો થઇ રહ્યો છે .


    આના કારણે કોવિડ -19 ના વાસ્તવિક કેસોના ભારણમાં ઘટાડો કરવામાં પણ મદદ મળી છે અને હાલમાં સક્રિય કેસોની સંખ્યા માત્ર 4,26,167 છે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત અને અપડેટેડ માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA .


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    SD/GP/DS/BT

    
    
    (Release ID: 1640640) Visitor Counter : 17
    
    
      Read this release in: Bengali , Punjabi , Telugu , English , Urdu , Hindi , Marathi , Manipuri , Assamese , Odia , Tamil , Kannada , Malayalam