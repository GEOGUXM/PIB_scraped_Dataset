      સ્વાસ્થ્ય અને પરિવાર કલ્યાણ મંત્રાલય

      કોવિડ-19માંથી સાજા થવાના રાષ્ટ્રીય સરેરાશ દરમાં ઝડપી સુધારો આવ્યો; 61.53% સુધી આ દર પહોંચ્યો
      
      સક્રિય કેસોની સરખામણીએ સાજા થયેલા કેસોની સંખ્યા 2 લાખ જેટલી વધારે
      
      છેલ્લા 24 કલાકમાં 2.6 લાખથી વધુ સેમ્પલનું પરીક્ષણ કરવામાં આવ્યું
      Posted On: 08 JUL 2020 4:48PM by PIB Ahmedabad


    દેશમાં કોવિડ -19 ના નિદાન માટે સેમ્પલના પરીક્ષણો કરવાની સંખ્યામાં એકધારો વધારો થઇ રહ્યો છે . છેલ્લા 24 કલાક દરમિયાન દેશમાં 2,62,679 સેમ્પલનું કોવિડ -19 માટે પરીક્ષણ કરવામાં આવ્યું હતું જેમાંથી 53000 થી વધુ સેમ્પલનું પરીક્ષણ ખાનગી લેબોરેટરીઓમાં કરવામાં આવ્યું છે . આ સાથે , દેશમાં અત્યાર સુધીમાં થયેલા કુલ પરીક્ષણનો આંકડો વધીને 1,04,73,771 સુધી પહોંચી ગયો છે . આના પરિણામે આજે , પ્રત્યેક દસ લાખની વસ્તીએ પરીક્ષણની સંખ્યા 7180 થઇ ગઇ છે . કેન્દ્ર સરકાર દ્વારા રાજ્યો / કેન્દ્ર શાસિત પ્રદેશો સાથે મળીને “ ટેસ્ટ , ટ્રેસ , ટ્રીટ ” વ્યૂહનીતિ સાથે હાથ ધરવામાં આવેલા કેન્દ્રિત પ્રયાસોના કારણે આ શક્ય બન્યું છે .


    કોવિડ -19 ના પરીક્ષણોની સંખ્યામાં નોંધપાત્ર વધારો થવામાં મહત્વપૂર્ણ ઘટક કોવિડના નિદાન માટે દેશમાં સતત વધી રહેલી નિદાનની લેબોરેટરીઓની સંખ્યા છે . ભારતમાં અત્યારે સરકારી ક્ષેત્રની 795 લેબોરેટરી અને ખાનગી ક્ષેત્રની 324 લેબોરેટરીઓ સાથે કોવિડ -19 ના પરીક્ષણ માટે કુલ 1119 લેબોરેટરીઓ ઉપલબ્ધ છે . તેની વિગતો આ પ્રમાણે છે :


    • વાસ્તવિક સમયમાં RT PCR આધારિત પરીક્ષણની લેબોરેટરી : 600 ( સરકારી : 372 + ખાનગી : 228)


    • TrueNat આધારિત પરીક્ષણની લેબોરેટરી : 426 ( સરકારી : 390 + ખાનગી : 36)


    • CBNAAT આધારિત પરીક્ષણની લેબોરેટરી : 93 ( સરકારી : 33 + ખાનગી : 61)


    ICU અને ઓક્સિજન સપોર્ટેડ બેડ , વેન્ટિલેટર અને અન્ય ઉપકરણો સહિતની કોવિડના દર્દીઓની સારવાર કરવા માટે વધી રહેલા આરોગ્ય સંભાળ ઇન્ફ્રાસ્ટ્રક્ચર અને વિવિધ પ્રકારની સુવિધાઓના કારણે હાલમાં દેશમાં સમયસર કોવિડ -19 ના પોઝિટીવ કેસનું નિદાન અને અસરકારક તબીબી વ્યવસ્થાપન થઇ શકે છે . વધુ સંખ્યામાં કોવિડ -19 ના દર્દીઓ સાજા થઇ રહ્યા હોવાથી હાલમાં દેશમાં સક્રિય કેસની સંખ્યાની સરખામણીએ સાજા થયેલા કેસોની સંખ્યાનો તફાવત 1,91,886 થઇ ગયો છે .


    છેલ્લા 24 કલાકમાં કુલ 16,883 દર્દીઓ કોવિડ -19 માંથી સાજા થઇ ગયા છે . આથી દેશમાં અત્યાર સુધીમાં કુલ 4,56,830 દર્દીઓ કોવિડ -19 ની બીમારીમાંથી સાજા થઇ ગયા હોવાનું નોંધાયું છે .


    હાલમાં દેશમાં કોવિડ -19 માંથી દર્દીઓ સાજા થવાના દરમાં એકધારો સુધારો જોવા મળી રહ્યો છે અને અત્યારે આ દર વધીને 61.53% થઇ ગયો છે .


    હાલમાં સમગ્ર દેશમાં , કોવિડ -19 ના 2,64,944 સક્રિય કેસ છે અને તમામને તબીબી દેખરેખ હેઠળ રાખવામાં આવ્યા છે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત અને અપડેટ માહિતી માટે


    કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA.


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો


    ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો .


    કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી


    https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP /DS

    
    
    (Release ID: 1637290) Visitor Counter : 23
    
    
      Read this release in: English , Urdu , Hindi , Marathi , Bengali , Manipuri , Punjabi , Tamil , Telugu , Malayalam