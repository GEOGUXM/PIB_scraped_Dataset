      મંત્રીમંડળ

      મંત્રીમંડળે શહેરી વિસ્થાપિતો/ ગરીબો માટે પરવડે તેવા ભાડાંના આવાસ પરિસરો વિકસાવવાની મંજૂરી આપી
      Posted On: 08 JUL 2020 4:27PM by PIB Ahmedabad


    પ્રધાનમંત્રી નરેન્દ્ર મોદીની અધ્યક્ષતામાં મળેલી મંત્રીમંડળની બેઠકમાં પ્રધાનમંત્રી આવાસ યોજના – શહેરી (PMAY – U) અંતર્ગત પેટા - યોજના તરીકે શહેરી સ્થળાંતરિતો / ગરીબો માટે પરવડે તેવા ભાડાંના આવાસ પરિસરો (AHRCs) વિકસાવવાની મંજૂરી આપવામાં આવી છે .

     1. પ્રવર્તમાન ખાલી પડેલા સરકારી ભંડોળથી બનેલા આવાસ પરિસરોને 25 વર્ષો માટે રાહત કરારો મારફતે ARHC માં પરિવર્તિત કરવામાં આવશે . રાહત પ્રાપ્તકર્તા પરિસરોને મરામત / સુધારા - વધારા અને ઓરડાઓની જાળવણી દ્વારા અને પાણી , ગટરલાઇન , સ્વચ્છતા , રસ્તા વગેરે જેવા માળખાકીય અંતરને દૂર કરીને પરિસરોને રહેવાલાયક બનાવશે . રાજ્યો / કેન્દ્ર શાસિત પ્રદેશો રાહત પ્રાપ્તકર્તાની પસંદગી પારદર્શી નિવિદા મંગાવીને કરશે . સમય કરતાં પહેલા અથવા પોતાની રીતે ચલાવવા આગામી ચક્રને ફરી શરૂ કરવા માટે 25 વર્ષો બાદ પરિસરોનેફરીથી ULB માં પરિવર્તિત કરવામાં આવશે .

     1. 25 વર્ષો માટે પોતાની ઉપલબ્ધ ખાલી જમીનો ઉપર ARHC વિકસાવવા માટે જાહેર / ખાનગી એકમોને પરવડે તેવા આવાસ વગેરેની સમકક્ષ જ વપરાશ પરવનાગી , 50% વધારાની FAR/ FSI, પ્રાથમિક ક્ષેત્ર ધિરાણ દરે રાહત ઋણ , કર રાહતો જેવા વિશેષ પ્રોત્સાહનો પૂરા પાડવામાં આવશે .


    ઉત્પાદન ઉદ્યોગ , આતિથ્ય , આરોગ્ય , સ્થાનિક / વાણિજ્યિક સંસ્થાઓ અને બાંધકામ અથવા અન્ય ક્ષેત્રોમાં માનવશ્રમ પૂરો પાડતાં મોટાભાગના લોકો શ્રમિકો , વિદ્યાર્થીઓ છે જે ગ્રામીણ વિસ્તારો અથવા નાના નગરોમાંથી વધુ સારી તકોની શોધ માટે શહેરોમાં આવીને વસે છે તેઓ ARHC અંતર્ગત લક્ષિત લાભાર્થીઓ હશે .


    ટેકનોલોજી નવાચાર અનુદાનના સ્વરૂપમાં રૂ . 600 કરોડના ખર્ચનો અંદાજ રાખવામાં આવ્યો છે જેની ફાળવણી બાંધકામ માટે ઓળખવામાં આવેલી નવીન ટેકનોલોજીનો ઉપયોગ કરી રહેલા પ્રોજેક્ટ્સ માટે કરવામાં આવશે .


    ARHC કામના સ્થળની નજીકમાં પરવડે તેવા ભાડાંના આવાસો ઉપલબ્ધ કરાવીને શહેરી વિસ્તારોમાં નવી પારિસ્થિતિક તંત્રની રચના કરશે . ARHC અંતર્ગત કરાતું રોકાણ રોજગારીના નવા અવસરોનું નિર્માણ કરે તેવી ધારણાં છે . ARHC બિનજરૂરી પ્રવાસ , ગીચતા અને પ્રદૂષણમાં ઘટાડો કરશે .


    સરકારી ભંડોળથી બનેલા ખાલી આવાસોનો આર્થિક રીતે ઉત્પાદકીય વપરાશ માટે ARHC માં પરિવર્તિત કરવામાં આવશે . આ યોજના એકમોને પોતાની ખાલી પડેલી જમીન ઉપર AHRC વિકસાવવા માટે એકમો માટે અનુકૂળ વાતાવરણનું નિર્માણ કરશે , જે નવી રોકાણની તકો શક્ય બનાવશે અને ભાડાકીય આવાસ ક્ષેત્રમાં ઉદ્યોગ સાહસિકતાને પ્રોત્સાહન આપશે .


    પૃષ્ઠભૂમિ :


    આવાસ અને શહેરી બાબતોના મંત્રાલય (MoHUA) દ્વારા શહેરી વિસ્થાપિતો / ગરીબો માટે પરવડે તેવા ભાડાંના આવાસ પરિસર (ARCH) ની શરૂઆત પ્રધાનમંત્રી આવાસ યોજના ( શહેરી ) અંતર્ગત પેટા યોજના તરીકે શરૂ કરવામાં આવી છે . આ યોજનાની જાહેરાત આદરણીય નાણામંત્રીએ 14 મે 2020 ના રોજ કરી હતી . આ યોજનાનો ઉદ્દેશ ‘ આત્મનિર્ભર ભારત ’ ની દૂરંદેશી પૂર્ણ કરવામાં યોગદાન આપવાનો છે .


    કોવિડ -19 મહામારીના પરિણામે દેશમાં ગ્રામીણ વિસ્તારો અથવા નાના નગરોમાંથી શહેરોમાં રોજગારીની તકો માટે આવતા કામદારો / શહેરોમાં વસતા ગરીબોએ ખૂબ જ મોટાપાયે તેમના વતનમાં પરત વિસ્થાપન કર્યું છે . સામાન્યપણે આવા વિસ્થાપિતો ભાડું બચાવવા માટે ઝૂંપડા , અનૌપચારિક / બિન અધિકૃત વસાહતોમાં અથવા શહેરોની આસપાસના વિસ્તારોમાં રહેતા હોય છે . કાર્યસ્થળે પહોંચવા માટે રસ્તા પર ચાલવામાં / સાઇકલ ચલાવવામાં તેમનો ખૂબ જ સમય ખર્ચાઇ જાય છે અને તેમને ખર્ચા ઘટાડવા જતા જીવનું જોખમ પણ ઉભું થાય છે .


    GP/DS


    

    
    (Release ID: 1637276) Visitor Counter : 31
    
    
      Read this release in: English , Urdu , Hindi , Marathi , Manipuri , Assamese , Bengali , Punjabi , Odia , Tamil , Telugu , Kannada , Malayalam
    
    
    

1.