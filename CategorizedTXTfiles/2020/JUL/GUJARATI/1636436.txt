      પ્રધાનમંત્રીનું કાર્યાલય

      લેહની હોસ્પિટલમાં ઇજાગ્રસ્ત જવાનો સાથે પ્રધાનમંત્રીના વાર્તાલાપનો મૂળપાઠ
      Posted On: 03 JUL 2020 8:23PM by PIB Ahmedabad


    સાથીઓ ,


    હું આજે આપ સૌને વંદન કરવા માટે અહીં આવ્યો છુ . તમે ખૂબ જ બહાદુરીપૂર્વક લડાઇ લડ્યા હોવાથી , મેં થોડા દિવસ પહેલાં પણ કહ્યું હતું કે , જે વીર જવાનો આપણને છોડીને ચાલ્યા ગયા છે તેઓ પણ આમ જ નથી ગયા . તમે સૌએ મળીને જડબાતોડ જવાબ પણ આપ્યો છે . કદાચ તમે ઇજાગ્રસ્ત છો , હોસ્પિટલમાં છો , તેથી કદાચ તમને અંદાજો નહીં હોય . પરંતુ 130 કરોડ દેશવાસીઓ આપ સૌના પ્રત્યે ખૂબ જ ગૌરવ અનુભવી રહ્યા છે . તમારું આ સાહસ , શૌર્ય સમગ્ર નવી પેઢી માટે પ્રેરણારૂપ છે અને આથી જ તમારું આ પરાક્રમ , તમારું આ શૌર્ય અને તમે જે કર્યું છે તે આપણી યુવા પેઢીને , આપણા દેશવાસીઓને આવનારા લાંબા સમય સુધી પ્રેરણા આપશે . અને આજે દુનિયાની જે સ્થિતિ છે , ત્યાં જ્યારે એવો સંદેશો જાય કે ભારતના વીર જવાનોએ આ પરાક્રમ કરી બતાવે છે , એવી એવી શક્તિઓની સામે કરી બતાવે છે , ત્યારે તો દુનિયા પણ જાણવા માટે ઘણી ઉત્સુક થઇ જાય છે કે આ નવજવાનો કોણ છે . તેમને કેવી તાલીમ મળી હશે , તેમનો ત્યાગ કેટલો ઊંચો છે . તેમની પ્રતિબદ્ધતા કેટલી ઉત્તમ છે . આજે આખી દુનિયા તમારા પરાક્રમનું વિશ્લેષણ કરી રહી છે .


    હું આજે માત્રને માત્ર આપને વંદન કરવા આવ્યો છુ . તમને સ્પર્શીને , તમને જોઇને એક ઉર્જા લઇને જઉં છુ , એક પ્રેરણા લઇને જઉં છુ . અને આપણું ભારત આત્મનિર્ભર બને , દુનિયાની કોઇપણ તાકાતની સામે ક્યારેય નથી ઝુક્યા અને ક્યારેય ઝુકીશું પણ નહીં .


    આ વાત હું તમારા જેવા વીર પરાક્રમી સાથીઓના કારણે બોલી શકુ છુ . હું આપને વંદન કરુ છુ , આપને જન્મ આપનારી વીર માતાઓને પણ વંદન કરુ છુ . શત્ શત્ નમન કરુ છુ એ માતાઓને જેમણે આપના જેવા વીર યોદ્ધાઓને જન્મ આપ્યો છે , ઉછેર્યા છે , પાલન - પોષણ કર્યું છે અને દેશ માટે સોંપી દીધા છે . એ માતાઓનું જેટલું ગૌરવ કરીએ , તેમની સમક્ષ જેટલું માથુ ઝુંકાવીએ એટલું ઓછું પડે .


    ફરી એકવાર સાથીઓ , આપ સૌ ખૂબ જલદીથી સાજા થઇ જાવ , તંદુરસ્ત થઇ જાવ અને ફરી સંયમ , ફરી સહયોગ એ જ વિચાર સાથે આવો આપણે સૌ સાથે મળીને આગળ વધીએ .


    આભાર મિત્રો .


    GP/DS


    

    
    (Release ID: 1636436) Visitor Counter : 7
    
    
      Read this release in: English , Urdu , Hindi , Manipuri , Assamese , Punjabi , Odia , Tamil , Telugu , Kannada , Malayalam