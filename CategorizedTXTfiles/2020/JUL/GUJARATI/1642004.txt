      રેલવે મંત્રાલય

      પશ્ચિમ રેલવેની 426 પાર્સલ વિશેષ ટ્રેનો દ્વારા 85 હજાર ટનથી વધુ અત્યાવશક સામગ્રીનું પરિવહન
      Posted On: 29 JUL 2020 2:16PM by PIB Ahmedabad


    પશ્ચિમ રેલવે એ રાષ્ટ્ર પ્રત્યે પોતાની સંપૂર્ણ પ્રતિબધ્ધતા સાથે કોરોના મહામારીના મુશ્કેલ સમયમાં પશ્ચિમી રેલવે દ્વારા દૂધ, દવાઓ, અનાજ અને તબીબી ઉપકરણો સહિત જરૂરી વસ્તુઓની સપ્લાય કરીને રાષ્ટ્રની સેવા કરવામાં અગ્રણી રહી છે. પશ્ચિમ રેલવે દેશના વિવિધ ભાગોમાં લોકડાઉન સમયગાળા દરમિયાન પાર્સલ વિશેષ ટ્રેનો ચલાવવાનું ચાલુ રાખ્યું છે. 28 જુલાઇના રોજ કુલ ત્રણ પાર્સલ સ્પેશિયલ ટ્રેનો બાંદ્રા ટર્મિનસ-જમ્મુ તાવી અને દેવાસ-નાગપુર ટ્રેનો સહિત જ્યારે દૂધની વિશેષ ટ્રેન પાલનપુરથી હિંદ ટર્મિનલ માટે ચાલી હતી.


    પશ્ચિમ રેલવેના મુખ્ય જન સંપર્ક અધિકારી શ્રી સુમિત ઠાકુર દ્વારા જારી કરાયેલા પ્રેસ રિલીઝ મુજબ, 23 માર્ચ, 2020થી 27 જુલાઈ, 2020 સુધી લગભગ 85 હજાર ટનની સામગ્રીનું પરિવહન તેની 426 પાર્સલ સ્પેશિયલ ટ્રેનો દ્વારા કરવામાં આવ્યુ હતું. આ પરિવહન દ્વારા આવક રૂ. 27.17 કરોડ છે. આ સમયગાળા દરમિયાન, પશ્ચિમ રેલવે દ્વારા 64 દૂધની ટ્રેનો ચલાવવામાં આવી હતી, જેમાં 48,000 ટનથી વધુનો ભાર હતો અને 100% વેગનને 8.33 કરોડની આવક મળી હતી. એ જ રીતે 347 કોવિડ -19 સ્પેશિયલ પાર્સલ ટ્રેનો પણ વિવિધ આવશ્યક વસ્તુઓના પરિવહન માટે 30,600થી વધુ ના ભાર સાથે ચલાવવામાં આવી હતી. જેની આવક રૂ. 15.51 કરોડ, થી વધુ છે. આ ઉપરાંત, 15 ઇન્ડેન્ટ રેક્સ પણ 6493 ટન વજન સાથે ચલાવવાંમાં આવ્યા હતા. જેના થી રૂ. 3.33 કરોડ આવક પ્રાપ્ત થઈ. 22 માર્ચથી 27મી જુલાઈ, 2020 સુધી લોકડાઉન સમયગાળા દરમિયાન, કુલ 10,379 રેકોનો ઉપયોગ પશ્ચિમ રેલવે દ્વારા 21.17 મિલિયન તન આવશ્યક સામગ્રી ના પરિવહન માટે કરવામાં આવ્યો હતો. 20.380 માલવાહક ટ્રેનોને અન્ય ક્ષેત્રો સાથે જોડવામાં આવી. જેમાં 10,181 ટ્રેનો સોંપવામાં આવી હતી અને 10,199 ટ્રેનો વિવિધ અલગ-અલગ ઇન્ટરચેન્જ પોઇન્ટ પર લઈ જવામાં આવી હતી.

    
    
    (Release ID: 1642004) Visitor Counter : 8