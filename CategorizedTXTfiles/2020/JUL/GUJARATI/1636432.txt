      પ્રધાનમંત્રીનું કાર્યાલય

      ધર્મચક્ર દિવસ પ્રસંગે પ્રધાનમંત્રીનુ સંબોધન
      Posted On: 04 JUL 2020 10:17AM by PIB Ahmedabad


    પ્રધાનમંત્રી શ્રી નરેન્દ્ર મોદીએ આજે ધર્મ ચક્ર દિવસની ઉજવણીના પ્રારંભ પ્રસંગે એક એક વીડિયોના માધ્યમથી સંબોધન કર્યું હતું . ભારત સરકારના સાંસ્કૃતિક મંત્રાલયના નેજા હેઠળ ઈન્ટરનેશનલ બુધ્ધિસ્ટ ફેડરેશન તા . 4 જુલાઈ , 2020 ના રોજ ધર્મચક્ર દિવસ ઉજવી રહ્યુ છે . આ દિવસ ભગવાન ગૌતમ બુધ્ધે બનારસ જિલ્લાના રીસીપત્તન જે હાલમાં સારનાથના નામે ઓળખાય છે ત્યાં તેમના પાંચ ચુસ્ત શિષ્યોને આપેલા પ્રથમ પ્રવચનની યાદમાં મનાવવામાં આવે છે . આ દિવસને દુનિયાભરના બૌધ્ધો પણ ધર્મ ચક્ર પ્રવર્તના અથવા તો “ ધર્મનુ ચક્ર ચલાવવાની ” યાદમાં ઉજવે છે .


    પ્રધાનમંત્રીએ અષાઢ પૂર્ણિમા એટલેક ગુરૂ પૂર્ણિમા તરીકે પણ જાણીતા આ પ્રસંગે તેમના તરફથી શુભેચ્છાઓ પાઠવી હતી અને ભગવાન બુધ્ધની પ્રાર્થના કરી હતી . તેમણે એ બાબતે આનંદ વ્યક્ત કર્યો હતો કે મોંગોલીયન કંજુરની નકલો મોંગોલીયન સરકારને ભેટ આપવામાં આવી રહી છે .


    પ્રધાનમંત્રીએ ભગવાન બુધ્ધના બોધ અંગે તથા માનવ જાતના અને ઘણા સમાજોના કલ્યાણનો માર્ગ બતાવતા અષ્ટાપથ અંગે વાત કરી હતી . તેમણે એ બાબતની નોંધ લીધી હતી કે બૌધ્ધ ધર્મ , લોકો , ગરીબો , શાંતિ અને અહિંસા માટે સન્માનની લાગણી દર્શાવે છે . ભગવાન બુધ્ધનો આ બોધ પૃથ્વીને લાંબા સમય સુધી ટકાવવા માટેનાં સાધન ગણવામાં આવે છે .


    પ્રધાનમંત્રીએ જણાવ્યુ હતું કે ભગવાન બુધ્ધે આશા અને ઉદ્દેશ અંગે વાત કરી હતી અને બંને વચ્ચે મજબૂત કડી હોવાનુ જણાવ્યુ હતું . પ્રધાનમંત્રીએ પોતાના પ્રવચનમાં જમાવ્યુ હતું કે શા માટે 21 મી સદીના યુવાનો અંગે આશાવાદી છે . તેમણે કહ્યુ કે તેમની આશા યુવાનોમાંથી પ્રગટે છે . તેમણે ભારપૂર્વક જણાવ્યુ હતુ કે ભારત સૌથી મોટી સ્ટાર્ટ - અપ વ્યવસ્થા ધરાવે છે અને તેમાં તેજસ્વી યુવા માનસ ધરાવનારા લોકો વિશ્વની સમસ્યાઓના ઉપાયો શોધી રહ્યા છે .


    પ્રધાનમંત્રીએ જણાવ્યુ હતું કે આજે વિશ્વ એક અસામાન્ય પ્રકારના પડકારોનો સામનો કરી રહ્યુ છે . આ પડકારોના દૂરગામી ઉપાયો ભગવાન બુધ્ધના આદર્શોમાંથી પ્રાપ્ત થઈ શકે તેમ છે . તેમણે કહ્યું કે વધુમાં વધુ લોકોને બુધ્ધિસ્ટ મથકો સાથે જોડવાની જરૂર છે અને એની મારફતે આ મથકો સાથેની કનેક્ટિવિટી વધારવાની જરૂર છે . તેમણે તાજેતરમા ઉત્તર પ્રદેશના કુશીનગર વિમાન મથકને આંતરરાષ્ટ્રીય વિમાન મથકનો દરજ્જો આપવા માટે કેબિનેટે લીધેલા એક નિર્ણયનો ઉલ્લેખ કરતા જણાવ્યુ હતું કે આ નિર્ણયને કારણે યાત્રાળુ અને પ્રવાસીઓને આ સ્થળની મુલાકાત લેવામાં સુગમતા રહેશે અને સાથે સાથે પ્રવાસન પ્રવૃત્તિને પણ વેગ મળશે .


    GP/DS

    
    
    (Release ID: 1636432) Visitor Counter : 21
    
    
      Read this release in: Punjabi , English , Urdu , Marathi , Hindi , Bengali , Manipuri , Assamese , Odia , Tamil , Telugu , Kannada , Malayalam