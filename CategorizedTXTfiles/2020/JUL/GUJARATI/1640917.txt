      સ્વાસ્થ્ય અને પરિવાર કલ્યાણ મંત્રાલય

      'ટેસ્ટ, ટ્રેક અને ટ્રીટ' વ્યૂહનીતિ અનુસાર આગળ વધવા માટે લેબોરેટરીઓના ઇન્ફ્રાસ્ટ્રક્ચરમાં સતત વધારો થઇ રહ્યો છે
      
      આજદિન સુધીમાં 1.5 કરોડથી વધુ સેમ્પલનું કોવિડ-19 માટે પરીક્ષણ કરવામાં આવ્યું

      Posted On: 24 JUL 2020 3:22PM by PIB Ahmedabad

    દેશમાં આજદિન સુધીમાં 1.5 કરોડથી વધારે સેમ્પલ (1,54,28,170) નું કોવિડ -19 માટે પરીક્ષણ કરવામાં આવ્યું છે . છેલ્લા 24 કલાકમાં દેશમાં કુલ 3,52,801 સેમ્પલનું કોવિડ -19 ના નિદાન માટે પરીક્ષણ કરવામાં આવ્યું છે .


    આ રીતે જોવામાં આવે તો , ભારતમાં પ્રત્યેક દસ લાખની વસ્તીએ પરીક્ષણ (TPM) ની સંખ્યા સરેરાશ 11179.83 થઇ ગઇ છે અને જ્યારથી આ નીતિઓનો અમલ કરવામાં આવ્યો છે ત્યારથી તેમાં એકધારો વધારો નોંધાઇ રહ્યો છે .


    કોવિડના પરીક્ષણ માટે લેબોરેટરીઓની સંખ્યામાં એકધારી વૃદ્ધિ ( આજદિન સુધીમાં 1290 લેબ શરૂ થઇ ) અને કેન્દ્ર તેમજ રાજ્ય / કેન્દ્ર શાસિત પ્રદેશોની સરકારો દ્વારા પરીક્ષણની વિવિધ પદ્ધતિઓ દ્વારા વ્યાપક સંખ્યામાં પરીક્ષણો કરવા માટે થઇ રહેલા સઘન પ્રયાસોના પરિણામે TPM માં વૃદ્ધિ હાંસલ થઇ શકી છે .


    RT-PCR લેબોરેટરીઓ ICMR દ્વારા સૂચિત કરવામાં આવેલી અદ્યતન પરીક્ષણની વ્યૂહનીતિ માટે કરોડરજ્જૂ સમાન છે . જાહેર ક્ષેત્ર અને ખાનગી ક્ષેત્રમાં પરીક્ષણ માટે લેબોરેટરીઓની સંખ્યામાં પ્રગતિપૂર્ણ વધારો થઇ રહ્યો છે . હાલમાં દેશમાં 897 સરકારી લેબોરેટરી અને 393 ખાનગી લેબોરેટરી ઉપલબ્ધ છે . તેની વિગતો નીચે દર્શાવ્યા અનુસાર છે :


    • રીઅલ - ટાઇમ RT PCR આધારિત પરીક્ષણની લેબ : 653 ( સરકારી : 399 + ખાનગી : 254)


    • TrueNat આધારિત પરીક્ષણની લેબ : 530 ( સરકારી : 466 + ખાનગી : 64)


    • CBNAAT આધારિત પરીક્ષણની લેબ : 107 ( સરકારી : 32 + ખાનગી : 75)


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત અને અપડેટેડ માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA.


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    SD/GP/DS/BT

    
    
    (Release ID: 1640917) Visitor Counter : 21
    
    
      Read this release in: Marathi , Assamese , Malayalam , English , Urdu , Hindi , Bengali , Manipuri , Punjabi , Odia , Tamil , Telugu