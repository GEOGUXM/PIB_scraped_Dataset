      પ્રધાનમંત્રીનું કાર્યાલય

      પ્રધાનમંત્રી શ્રી 22 જુલાઇના રોજ ઇન્ડિયા આઈડિયાઝ શિખર સંમેલનને સંબોધિત કરશે.
      Posted On: 21 JUL 2020 11:35AM by PIB Ahmedabad


    પ્રધાનમંત્રી શ્રી નરેન્દ્ર મોદી 22 જુલાઇના રોજ ઇન્ડિયા આઈડિયાઝ શિખર સંમેલનમાં મુખ્ય સંબોધન આપશે.


    આ શિખર સંમેલનનું આયોજન અમેરિકા-ભારત બિઝનેસ કાઉન્સિલ દ્વારા કરવામાં આવી રહ્યું છે. આ વર્ષે કાઉન્સિલની રચનાની 45 મી વર્ષગાંઠ છે. આ વર્ષની ઇન્ડિયા આઈડિયાઝ શિખર સંમેલનની થીમ છે - ‘એક વધુ સારા ભવિષ્યનું નિર્માણ’.


    વર્ચુઅલ શિખર સંમેલનમાં ભારતીય અને અમેરિકી સરકારના નીતિ નિર્માતાઓ , રાજ્ય-કક્ષાના અધિકારીઓ , અને વ્યવસાય અને સમાજનાં વિચારક નેતાઓની ઉચ્ચસ્તરીય ઉપસ્થિતિ રહેશે. શિખર સંમેલનના અન્ય મુખ્ય વક્તાઓમાં વિદેશમંત્રી ડૉ. એસ. જયશંકર , અમેરિકાના વિદેશમંત્રી શ્રી માઇક પોમ્પીયો , વર્જિનિયાના સેનેટર અને સેનેટ ઈન્ડિયા કોકસના સહ અધ્યક્ષ શ્રી માર્ક વોર્નર , અન્ય લોકોમાં સંયુક્ત રાષ્ટ્રમાં અમેરિકાની ભૂતપૂર્વ રાજદૂત સુશ્રી નિક્કી હેલી પણ સામેલ છે. આ શિખર સંમેલન ભારત-અમેરિકા સહયોગ અને રોગચાળા પછીના વિશ્વમાં બંને દેશો વચ્ચેના સંબંધના ભાવિ સહિતના ક્ષેત્રો પરની ચર્ચાનું સાક્ષી બનશે.


    DS/GP/BT

    
    
    (Release ID: 1640163) Visitor Counter : 33
    
    
      Read this release in: Telugu , Assamese , English , Urdu , Marathi , Hindi , Manipuri , Bengali , Punjabi , Odia , Tamil , Kannada , Malayalam