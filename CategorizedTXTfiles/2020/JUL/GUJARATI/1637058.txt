      રેલવે મંત્રાલય

      અમદાવાદ - હાવડા સ્પેશિયલ હવે સાપ્તાહિક ચાલશે
      Posted On: 07 JUL 2020 8:03PM by PIB Ahmedabad


    કોવિડ -19 ના વધી રહેલા સંક્રમણ અને પશ્ચિમ બંગાળ સરકારની વિશેષ અનુરોધ પર ટ્રેન નંબર 02834/02833 અમદાવાદ - હાવડા સ્પેશિયલ ને , 10 જુલાઈથી સાપ્તાહિક કરવામાં આવી રહી છે . નોંધનીય છે કે , 1 જૂનથી 2020 આ ટ્રેન નિયમિત રીતે ચલાવવામાં આવતી હતી .


    મંડળ રેલ્વે મેનેજર શ્રી દિપકકુમાર ઝાએ માહિતી આપી હતી તે મુજબ ટ્રેન નંબર 02834 હાવડા - અમદાવાદ સ્પેશિયલ તા . 10 જુલાઈ 2020 ( દર શુક્રવારે ) હાવડાથી રાત્રે 23.55 વાગ્યે ઉપડીને દર રવિવારે બપોરે 13.25 વાગ્યે અમદાવાદ પહોંચશે , પરતમાં ટ્રેન નંબર 02833 અમદાવાદ - હાવડા સ્પેશિયલ અમદાવાદથી દર સોમવારે રાત્રે 00.15 વાગ્યે ઉપડશે અને મંગળવારે બપોરે 13.30 વાગ્યે હાવડા પહોંચશે .


    આ સાપ્તાહિક વિશેષ ટ્રેનમાં સેકન્ડ ક્લાસ ( રિઝર્વ ), સ્લીપર , થર્ડ એસી અને સેકન્ડ એસી કોચ ઉપલબ્ધ છે .

    
    
    (Release ID: 1637058) Visitor Counter : 15