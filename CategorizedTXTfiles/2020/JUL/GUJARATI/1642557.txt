      પ્રધાનમંત્રીનું કાર્યાલય

      પ્રધાનમંત્રી સ્માર્ટ ઇન્ડિયા હેકાથોન 2020ના ગ્રાન્ડ ફિનાલેને સંબોધિત કરશે
      Posted On: 31 JUL 2020 1:04PM by PIB Ahmedabad


    પ્રધાનમંત્રી શ્રી નરેન્દ્ર મોદી 1 લી ઓગસ્ટે વીડિયો કોન્ફરન્સના માધ્યમથી સ્માર્ટ ઇન્ડિયા હેકાથોન 2020 ના ગ્રાન્ડ ફિનાલેને સંબોધિત કરશે. આ પ્રસંગે તેઓ વિદ્યાર્થીઓ સાથે વાતચીત પણ કરશે.


    સ્માર્ટ ઇન્ડિયા હેકાથોન એ વિદ્યાર્થીઓને આપણા રોજિંદા જીવનમાં આવતી કેટલીક ત્વરિત નિવારી શકાય તેવી સમસ્યાઓ હલ કરવા માટે એક મંચ પ્રદાન કરવા માટેની એક રાષ્ટ્રવ્યાપી પહેલ છે અને આ રીતે ઉત્પાદન નવીનતાની સંસ્કૃતિ અને સમસ્યાનું નિરાકરણ લાવવાની માનસિકતા વિકસિત કરે છે. તે યુવાન મનને સમજીને અદ્યતન(આઉટ ઓફ ધ બોક્ષ) વિચારસરણીને પ્રોત્સાહિત કરવામાં અત્યંત સફળ સાબિત થયું છે.


    સ્માર્ટ ઇન્ડિયા હેકાથોન 2017 ની પ્રથમ આવૃત્તિમાં 42000 વિદ્યાર્થીઓએ ભાગ લીધો હતો , જે 2018 માં વધીને 1 લાખ અને 2019 માં 2 લાખ થયા છે. સ્માર્ટ ઇન્ડિયા હેકાથોન 2020 ના પહેલા રાઉન્ડમાં 4.5 લાખથી વધુ વિદ્યાર્થીઓએ ભાગ લીધો હતો. આ વર્ષે સોફ્ટવેર એડિશનના ગ્રાન્ડ ફિનાલેનું ઓનલાઇન આયોજન કરવામાં આવ્યું છે, જેમાં ખાસ તૈયાર કરવામાં આવેલ મંચ પર દેશભરના તમામ ભાગ લેનારાઓને એક સાથે જોડવામાં આવશે. કેન્દ્ર સરકારના 37 વિભાગ , 17 રાજ્ય સરકારો અને 20 ઉદ્યોગોના 243 સમસ્યા નિવેદનો હલ કરવા 10,000 થી વધુ વિદ્યાર્થીઓ ભાગ લેશે.


    SD/GP/BT


    

    
    (Release ID: 1642557) Visitor Counter : 37
    
    
      Read this release in: Malayalam , Bengali , English , Urdu , Marathi , Hindi , Manipuri , Punjabi , Odia , Tamil , Telugu , Kannada