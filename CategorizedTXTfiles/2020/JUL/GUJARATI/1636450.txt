      પ્રધાનમંત્રીનું કાર્યાલય

      ચાલો ‘આત્મનિર્ભર ભારત’ માટે ‘કોડિંગ’ કરીએ: પ્રધાનમંત્રીશ્રી નરેન્દ્ર મોદી
      Posted On: 04 JUL 2020 6:02PM by PIB Ahmedabad


    ભારતમાં ખૂબ જ ધબકતી ટેક અને સ્ટાર્ટઅપ ઇકો - સિસ્ટમ છે જેણે ભારતને રાષ્ટ્રીય તેમજ વૈશ્વિક સ્તરે ગૌરવ અપાવ્યું છે . આપણા યુવાનોએ તમામ ક્ષેત્રોમાં ટેક ઉકેલો પૂરાં પાડવામાં નિપુણતા પ્રાપ્ત કરી છે . કોવિડ -19 મહામારી પણ ખૂબ મોટો વિક્ષેપ લઇને આવી જેનો સામનો ટેકનોલોજીના ઉપયોગ દ્વારા કરવામાં આવી રહ્યો છે જેથી આપણા દૈનિક જીવનમાં મદદ મળી છે .


    આપણે સૌ આપણા બજારોમાં રહેલી વિશાળ સંભાવનાઓથી વાકેફ છીએ અને તે દરજ્જા સુધી ઉત્પાદનો ત્યારે જ પહોંચી શકે જ્યારે તે બજારની માંગ સંતોષી શકે . વર્તમાન દિવસોમાં , ઘરઆંગણે તૈયાર થયેલી એપ્લિકેશનો શોધવા , વિકસાવવા અને તેને પ્રોત્સાહન આપવા માટે સ્ટાર્ટ - અપ અને ટેક ઇકોસિસ્ટમ્સમાં ભારે રુચિ અને ઉત્સાહ હોવાનું આપણને સૌને જોવા મળી રહ્યું છે .


    આજે જ્યારે , સમગ્ર દેશ આત્મનિર્ભર ભારતનું નિર્માણ કરવા તરફ કામ કરી રહ્યો છે ત્યારે , તેમના પ્રયાસોને દિશા આપવા માટે , તેમના સખત પરિશ્રમને ગતિ આપવા માટે અને તેમના કૌશલ્યને માર્ગદર્શન આપવા માટે એકદમ યોગ્ય સમય છે જેથી એવી એપ્લિકેશનો તૈયાર થઇ શકે જે આપણા બજાર તેમજ સમગ્ર દુનિયાના બજારોની જરૂરિયાતો સંતોષી શકે


    આપણા સ્ટાર્ટ - અપ અને ટેક ઇકોસિસ્ટમ્સને આ લક્ષ્ય પ્રાપ્ત કરવામાં મદદરૂપ થવા માટે , ઇલેક્ટ્રોનિક્સ અને ઇન્ફોર્મેશન ટેકનોલોજી મંત્રાલય અને અટલ ઇનોવેશન મિશન સાથે મળીને આત્મનિર્ભર ભારત ઇનોવેશન ચેલેન્જ લઇને આવ્યા છે . આ ચેલેન્જ બે ટ્રેક પર ચાલશે : હાલમાં અસ્તિત્વમાં હોય તેવી એપ્લિકેશનોને પ્રોત્સાહન અને નવી એપ્લિકેશનોનો વિકાસ .


    હાલમાં અસ્તિત્વમાં હોય તેવી એપ્લિકેશનો અને પ્લેટફોર્મ્સને ઇ - લર્નિંગ , વર્ક ફ્રોમ હોમ , ગેમિંગ , બિઝનેસ , મનોરંજન , ઓફિસ યુટિલિટી અને સોશિયલ નેટવર્કિંગ સહિત તમામ શ્રેણીઓમાં પ્રોત્સાહન આપવા માટે , સરકાર માર્ગદર્શન , હેન્ડ - હોલ્ડિંગ અને સહકાર પૂરો પાડશે . ટ્રેક -01 માં લીડર - બોર્ડ માટે સારી ગુણવત્તાની એપ્લિકેશનો ઓળખી કાઢવા માટે મિશન મોડ પર કામ કરવામાં આવશે અને અંદાજે એક મહિનામાં પૂરી થશે .


    નવી એપ્લિકેશનો અને પ્લેટફોર્મ્સના ઇન્ક્યુબેશન માટે ટ્રેક -02 પહેલ અંતર્ગત આઇડિએશન , ઇન્ક્યુબેશન , પ્રોટોટાઇપિંગમાં સહકાર પૂરો પાડીને ભારતમાં નવા ચેમ્પિયન્સનું નિર્માણ કરવાની દિશામાં મદદરૂપ થવા માટે કામ કરવામાં આવશે અને બજારના ઍક્સેસ સાથે તેને બહાર લાવવામાં આવશે .


    આ ચેલેન્જના પરિણામો હાલમાં અસ્તિત્વમાં રહેલી એપ્લિકેશનોને તેમના લક્ષ્યો પ્રાપ્ત કરવા માટે અને તેની સમગ્ર લાઇફ - સાઇકલ દરમિયાન માર્ગદર્શન , ટેકનિકલ સહકાર અને દિશાસૂચનોની મદદથી ટેકનોલોજીના કોયડાનો ઉકેલ શોધવા માટે ટેક ઉત્પાદનોનું સર્જન કરવા માટે બહેતર દૂરંદેશી અને સ્પષ્ટતા આપશે .


    આ ક્ષેત્રોમાં નવી એપ્લિકેશનો કે જે ભારત અને દુનિયા માટે ચોક્કસ સમસ્યાઓ ઉકેલે છે તેમના માટે ખૂબ જ વિપુલ પ્રમાણમાં તકો સમાયેલી છે . શું આપણે એપ્લિકેશનોના માધ્યમથી ભારતની પરંપરાગત રમતોને વધુ લોકપ્રિય બનાવવાનો વિચાર કરી શકીએ ? શું આપણે એક યોગ્ય વય જૂથના લોકોને અભ્યાસ , ગેમિંગ વગેરે માટે લક્ષિત અને સ્માર્ટ ઍક્સેસ સાથે એપ્લિકેશનો તૈયારી કરી શકીએ ? શું આપણે પુનર્વસનમાં રહેલા લોકો માટે અથવા સલાહસૂચન મેળવી રહેલા લોકોને તેમની સફરમાં મદદરૂપ થવા માટે ગેમિંગની એપ્લિકેશનો તૈયાર કરી શકીએ ? આવા તો બીજા ઘણા સવાલો થઇ શકે છે અને માત્ર ટેકનોલોજી જ સર્જનાત્મક રીતે તેનો જવાબ આપી શકે છે .


    આ ચેલેન્જને વધુ સર્વગ્રાહી બનાવવા માટે ભારત સરકાર અને ટેક સમુદાયના સભ્યો દ્વારા સંયુક્ત રીતે સંચાલિત કરવામાં આવશે .


    જો તમારી પાસે આવું કોઇ કામ કરતું ઉત્પાદન હોય અથવા જો તમને લાગતુ હોય કે , તમારી પાસે આવા કોઇ ઉત્પાદનો તૈયાર કરવાની દૂરંદેશી અને નિપુણતા છે તો આ ચેલેન્જ તમારા માટે જ છે . ટેક સમુદાયમાં રહેલા મારા તમામ મિત્રોને હું વિનંતી કરું છુ કે , તેઓ આમાં ભાગ લે અને આત્મનિર્ભર એપ ઇકોસિસ્ટમનું નિર્માણ કરવામાં મદદરૂપ થાય . કોને ખબર , કદાચ તમારા દ્વારા જ તૈયાર કરવામાં આવેલી કેટલીક એપ્લિકેશનનો હું ઉપયોગ કરતો હોઉ :)


    ચાલો આત્મનિર્ભર ભારત માટે ‘ કોડિંગ ’ કરીએ !


    GP/DS

    
    
    (Release ID: 1636450) Visitor Counter : 60