      રેલવે મંત્રાલય

      પશ્ચિમ રેલ્વે ની 8,168 માલગાડીઓ દ્વારા 16.87 મિલિયન ટન માલનું પરિવહન
      Posted On: 05 JUL 2020 5:18PM by PIB Ahmedabad


    22 માર્ચ, 2020 થી સંપૂર્ણ રીતે જાહેર કરાયેલા લોકડાઉન અને હાલમાં આંશિક લોકડાઉન કરવાના મુશ્કેલ પડકારો હોવા છતાં, વેસ્ટર્ન રેલ્વે એ 3 જુલાઈ, 2020 સુધીમાં 8,168 રેક લોડ કરીને પ્રશંસનીય કામગીરી કરી છે, જેમાં પીઓએલના 893, ખાતરના 1259, મીઠાના 458, અનાજના 87, સિમેન્ટના 548, કોલસાના 318, કન્ટેનરના 4064 અને જનરલ ગુડ્સના 39 રેકનો સમાવેશ થાય છે. કુલ 16.87 મિલિયન ટન ભાર સાથે આ નૂર ટ્રેનોને ઉત્તર પૂર્વ ક્ષેત્ર સહિત દેશના વિવિધ રાજ્યોમાં મોકલવામાં આવી છે આ ઉપરાંત, મિલેનિયમ પાર્સલ વાન અને દૂધ ના વેગનનાં 378 રેકસને દવાઓ, તબીબી કીટ, સ્થિર ખોરાક, દૂધ પાવડર અને પ્રવાહી દૂધ સહિત વિવિધ આવશ્યક ચીજો પૂરા પાડવા માટે ઉત્તર અને પૂર્વ પૂર્વી પ્રદેશમાં મોકલવામાં આવ્યા હતા. કુલ 15,328 નૂર ટ્રેનોને અન્ય રેલવે સાથે જોડવામાં આવી હતી,જેમાં 8040 સોંપવામાં આવી હતી અને 8014 ને પશ્ચિમ રેલ્વેના જુદા જુદા ઇન્ટરચેંજ પોઇન્ટ પર લઈ જવામાં આવી હતી. આ સમયગાળા દરમિયાન, મજૂરની અછત હોવા છતાં, પશ્ચિમ રેલવેના વિવિધ સ્ટેશનો પર જમ્બોના 1075 રેક, BOXN નાં 581 રેક અને BTPN ના 470 રેક જેવા મહત્વપૂર્ણ આવકના રેક્સ અનલોડ કરવામાં આવ્યાં હતાં.


    પશ્ચિમ રેલ્વે દ્વારા જારી કરાયેલ એક અખબારી યાદી મુજબ, 23 માર્ચથી 3 જુલાઈ, 2020 સુધીમાં, પશ્ચિમ રેલ્વેએ તેની 377 પાર્સલ વિશેષ ટ્રેનો દ્વારા 69,600 ટન થી વધુ વજન વાળી વસ્તુઓ નું પરિવહન કરવામાં આવ્યું. જેમાં ખાસ કરીને કૃષિ ઉત્પાદનો, દવાઓ, માછલી, દૂધ વગેરેનો સમાવેશ કરવામાં આવ્યો હતો. આ પરિવહન દ્વારા આવક લગભગ 22.22 કરોડ રૂપિયા છે. આ સમયગાળા દરમિયાન, વેસ્ટર્ન રેલ્વે દ્વારા 52 દૂધ વિશેષ ટ્રેનો ચલાવવામાં આવી હતી, જે 39 હજાર ટનથી વધુનો ભાર વહન કરતી હતી અને વેગનના 100% ઉપયોગથી આશરે 6.72 કરોડની આવક મેળવી હતી. તેવી જ રીતે, આશરે 27 હજાર ટન લોડવાળી 317 કોવિડ -19 વિશેષ


    પાર્સલ ટ્રેનો વિવિધ આવશ્યક ચીજવસ્તુઓ માટે પરિવહન કરવામાં આવી હતી, જેના માટેની આવક રૂ .13.75 કરોડ છે. આ સિવાય, 3534 ટન વજનવાળા 8 ઇન્ડેન્ટેડ રેક્સ પણ લગભગ 100% ઉપયોગ સાથે ચલાવવામાં આવ્યા હતા, જેનાથી રૂ. 1.76 કરોડની આવક થઈ છે. પશ્ચિમ રેલ્વે દેશના વિવિધ ભાગોમાં સમયસર પાર્સલ વિશેષ ટ્રેનો ચલાવતું રહે છે, જેમાં 4 જુલાઈ, 2020 ના રોજ બાન્દ્રા ટર્મિનસ થી લુધિયાણા સુધી પાર્સલ સ્પેશિયલ ટ્રેન અને પાલનપુર થી હિન્દ ટર્મિનલ માટે એક મિલ્ક રેક રવાના થઈ હતી.

    
    
    (Release ID: 1636654) Visitor Counter : 18