      સંચાર અને સુચના પ્રૌદ્યોગિકી મંત્રાલય

      ગુજરાત પોસ્ટલ સર્કલ દ્વારા ગુજરાત રાજ્યના 10 શહેરોમાં બુકિંગ કરાવેલા પાર્સલની 24 કલાકની અંદર ડિલિવરી માટે ઓવરનાઈટ પાર્સલ સેવા
      Posted On: 25 JUL 2020 6:30PM by PIB Ahmedabad


    ગુજરાત પોસ્ટલ સર્કલ ગુજરાત રાજ્યના 10 શહેરો અમદાવાદ , ગાંધીનગર , મહેસાણા , પાલનપુર , પાટણ , હિંમતનગર , ભુજ , ભાવનગર , વડોદરા અને સુરત માં કટ ઑફ ટાઈમ 16:00 કલાક સુધી બુકિંગ કરાવેલા પાર્સલની 24 કલાકની અંદર (રવિવાર અને જાહેર રજાઓ સિવાય) ડિલિવરી માટે ઓવરનાઈટ પાર્સલ સેવા શરુ કરી રહ્યું છે.


    આ સેવા નાના વેપારીઓ અને ઉદ્યોગપતિઓ કે જેઓ કુરીયર અને નાના લોજિસ્ટિક્સ કંપનીઓના સંચાલન ન કરવાને કારણે મુશ્કેલીઓનો સામનો કરી રહ્યા છે , તેમને ખૂબ મદદ કરશે. આ સેવા ખૂબ જ અસરકારક છે કે જે એમ.એસ.એમ.ઇ એકમોને લોજિસ્ટિક્સ અને પરિવહનના ઓછામાં ઓછા ખર્ચ સાથે તેમનો વ્યવસાય ચલાવવામાં મદદ કરશે.


    ઉપરોક્ત જણાવેલ શહેરોના ફક્ત મ્યુનિસિપલ/નગરપાલિકા અધિકારક્ષેત્રમાં પાર્સલ મોકલવા માટે , ઉપરોક્ત નવ શહેરોની મુખ્ય પોસ્ટ ઓફિસો અને અમદાવાદ શહેર માટે સ્પીડ પોસ્ટ ભવન સબ પોસ્ટ ઓફિસ , ખાતે પાર્સલ બુક કરાવી શકે છે.


    પાર્સલ બુકિંગ માટે વજનની મર્યાદા 4 કિલોગ્રામ પ્રતિ પાર્સલ છે અને આ સેવા અંતર્ગત સામાન્ય પાર્સલનો દર લાગુ પડશે.


    કોઈપણ વધારાની માહિતી અથવા પ્રશ્ન માટે , શ્રી એમ ડી દાનાણીનો ફોન નંબર: 079-25505386 અને dymanagerbd@gmail.com પર સંપર્ક કરવો.


    આ સેવા 27 જુલાઈ , 2020 થી ગ્રાહકો માટે શરુ કરવામાં આવશે.


    

    
    (Release ID: 1641234) Visitor Counter : 14