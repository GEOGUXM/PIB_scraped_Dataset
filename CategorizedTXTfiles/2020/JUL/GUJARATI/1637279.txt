      શ્રમ અને રોજગાર મંત્રાલય

      મંત્રીમંડળે પ્રધાનમંત્રી ગરીબ કલ્યાણ યોજના/ આત્મનિર્ભર ભારત હેઠળ જૂનથી ઓગસ્ટ, 2020 સુધી સુધીના વધુ ત્રણ માસ માટે ઈપીએફનો ફાળો 24 ટકા સુધી એટલે કે ( 12 ટકા કર્મચારીનો હિસ્સો તથા 12 ટકા માલિકનો હિસ્સો) વિસ્તારવાની દરખાસ્તને મંજૂરી આપી
      Posted On: 08 JUL 2020 4:31PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મળેલી મંત્રીમંડળની બેઠકે કોરોના વાયરસ મહામારીના સંદર્ભમાં સરકારે જાહેર કરેલી પ્રધાનમંત્રી ગરીબ કલ્યાણ યોજના (PMGKY) / આત્મ નિર્ભર ભારત હેઠળ એમ્પલોઈઝ પ્રોવિડન્ટ ફંડમાં કર્મચારીઓના હિસ્સાનુ 12 ટકા અને માલિકના હિસ્સાના 12 ટકા યોગદાન રાખવા માટેની દરખાસ્તને મંજૂરી આપી છે , જે વધુ 3 માસ એટલે કે જૂનથી ઓગસ્ટ 2020 સુધી અમલમાં રહેશે .


    આ મંજૂરી તા . 15 -04-2000 ના રોજ મંજૂર કરવામાં આવેલી માર્ચથી મે 2020 સુધીની હાલની યોજના ઉપરાંતની રહેશે . આ યોજનાનો કુલ અંદાજીત ખર્ચ રૂ . 4860 કરોડ થશે . 3.67 લાખ એકમોમાં 72 લાખથી વધુ કર્મચારીઓને આ યોજનાનો લાભ મળશે .


    યોજનાનાં વિવિધ પાસાં :


    આ દરખાસ્તનાં વિવિધ પાસાં નીચે મુજબ છે . :


     1. જુન , જુલાઈ અને ઓગસ્ટ , 2020 ના વેતન માસ માટે આ યોજનામાં 100 થી વધુ કર્મચારીઓ ધરાવતાં તમામ એકમોને તથા દર મહિને 15,000 થી ઓછુ વેતન ધરાવતા કર્મચારીઓને આવરી લેવામાં આવશે .


     1. આ દરખાસ્તથી 3.67 લાખ એકમોમાં કામ કરતા આશરે 72.22 લાખ કામદારોને લાભ થશે અને તે અવરોધો છતાં તેમના પગાર પત્રકમાં ચાલુ રહી શકશે .


     1. આ હેતુથી સરકાર નાણાંકિય વર્ષ 2020-21 માટે રૂ . 4800 કરોડની અંદાજપત્રીય સહાય પૂરી પાડશે .


     1. પ્રધાનમંત્રી રોજગાર પ્રોત્સાહન યોજના (PMRPY) હેઠળ કર્મચારીઓ જૂનથી ઓગસ્ટ , 2020 સુધી માલિકોનુ 12 ટકા ભંડોળ મેળવવાને પાત્ર રહેશે અને લાભનુ અતિક્રમણ થતુ રોકવામાંથી તેમને બાકાત રાખવામાં આવશે .


     1. લૉકડાઉન લાંબો સમય ચાલવાને કારણે એવુ લાગતુ હતુ કે કામદારો નોકરી ઉપર પાછા જશે ત્યારે વિવિધ વેપારને નાણાંકિય કટોકટીનો અનુભવ કરવાનુ ચાલુ રહેશે . આથી માનનીય નાણાં મંત્રીએ આત્મનિર્ભર ભારત યોજનાના હિસ્સા તરીકે તા . 13-05 -2020 ના રોજ જાહેરાત કરી હતી કે વિવિધ બિઝનેસ અને કામદારોને ઈપીએફ સપોર્ટ વધુ 3 માસ માટે એટલે કે જુન જુલાઈ અને ઓગસ્ટ , 2020 ના વેતન માસ માટે ચાલુ રાખવામાં આવશે


    સરકારે સમયાંતરે જે પગલાં લીધાં છે તેને કારણે ઓછુ વેતન ધરાવતા કામદારોની હાલાકી ઓછી થશે . આ યોજનાને સહયોગીઓએ સારી રીતે સ્વીકારી છે .


    GP/DS

    
    
    (Release ID: 1637279) Visitor Counter : 10
    
    
      Read this release in: English , Urdu , Hindi , Manipuri , Punjabi , Odia , Telugu , Kannada
    
    
    

1.