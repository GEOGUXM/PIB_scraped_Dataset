      સ્વાસ્થ્ય અને પરિવાર કલ્યાણ મંત્રાલય

      છેલ્લા 24 કલાકમાં સૌથી વધુ સંખ્યામાં દર્દીઓ સાજા થયા; 28,472 દર્દીઓને રજા આપવામાં આવી
      
      આજદિન સુધીમાં દેશમાં કોવિડના 7.5 લાખથી વધુ દર્દી સાજા થયા
      
      સાજા થવાનો દર 63% કરતાં વધુ નોંધાયો
      
      19 રાજ્યો/ કેન્દ્ર શાસિત પ્રદેશોમાં સાજા થવાનો દર રાષ્ટ્રીય સરેરાશ 63.13% કરતાં વધારે
      Posted On: 22 JUL 2020 12:34PM by PIB Ahmedabad


    દેશમાં એક જ દિવસમાં અત્યાર સુધીમાં સૌથી વધુ એટલે કે , 28,472 દર્દી કોરોનામાંથી સાજા થઇ ગયા છે . છેલ્લા 24 કલાકમાં કોવિડ -19 ના સાજા થયેલા / રજા આપવામાં આવેલા દર્દીઓની અત્યાર સુધીની સર્વાધિક સંખ્યા નોંધાઇ છે . કુલ સાજા થયેલા દર્દીઓની સંખ્યામાં આ આંકડો ઉમેરાતા આજદિન સુધીમાં દેશમાં કોવિડમાંથી સાજા થયેલા દર્દીઓની સંખ્યા વધીને 7,53,049 સુધી પહોંચી ગઇ છે . આના કારણે કોવિડ -19 ના દર્દીઓનો સાજા થવાનો દર પણ તીવ્ર વૃદ્ધિ સાથે 63.13% સુધી પહોંચી ગયો છે .


    કોરોના વાયરસથી અસરગ્રસ્ત દર્દીઓ સાજા થવાની સંખ્યામાં એકધારો વધારો થઇ રહ્યો હોવાથી સક્રિય કેસો ( આજે 4,11,133) ની સરખામણીએ સાજા થયેલા દર્દીઓનો તફાવત વધીને 3,41,916 થઇ ગયો છે . આ તફાવતમાં સતત પ્રગતિકારક વૃદ્ધિનો ટ્રેન્ડ જોવા મળી રહ્યો છે .


    એક તરફ દર્દીઓ સાજા થવાનો રાષ્ટ્રીય દર સતત વધી રહ્યો છે ત્યારે , 19 રાજ્યો અને કેન્દ્ર શાસિત પ્રદેશોમાં કોવિડમાંથી દર્દીઓ સાજા થવાનો દર રાષ્ટ્રીય સરેરાશ કરતા પણ વધારે નોંધાયો છે .

                                                  
રાજ્ય / કેન્દ્ર શાસિત પ્રદેશનું નામ  સાજા થવાનો દર
                                                  
                                                  
                                                  
દિલ્હી                               84.83%       
                                                  
                                                  
                                                  
લદ્દાખ ( કેન્દ્ર શાસિત પ્રદેશ )      84.31%       
                                                  
                                                  
                                                  
તેલંગાણા                             78.37%       
                                                  
                                                  
                                                  
હરિયાણા                              76.29%       
                                                  
                                                  
                                                  
આંદામાન અને નિકોબાર ટાપુઓ            75.00%       
                                                  
                                                  
                                                  
રાજસ્થાન                             72.50%       
                                                  
                                                  
                                                  
ગુજરાત                               72.30%       
                                                  
                                                  
                                                  
છત્તીસગઢ                             71.81%       
                                                  
                                                  
                                                  
આસામ                                 71.05%       
                                                  
                                                  
                                                  
ઓડિશા                                70.96%       
                                                  
                                                  
                                                  
તામિલનાડુ                            70.12%       
                                                  
                                                  
                                                  
મણિપુર                               69.48%       
                                                  
                                                  
                                                  
ચંદીગઢ                               68.97%       
                                                  
                                                  
                                                  
ઉત્તરાખંડ                            67.99%       
                                                  
                                                  
                                                  
પંજાબ                                67.86%       
                                                  
                                                  
                                                  
મધ્યપ્રદેશ                           67.47%       
                                                  
                                                  
                                                  
દાદરા અને નગર હવેલી , દમણ અને દીવ    65.67%       
                                                  
                                                  
                                                  
હિમાચલ પ્રદેશ                        64.72%       
                                                  
                                                  
                                                  
બિહાર                                63.95%       
                                                  
                                                  

    સાજા થઇ રહેલા દર્દીઓની સંખ્યામાં સતત જોવા મળી રહેલી વૃદ્ધિ અને સક્રિય કેસો તેમજ સાજા થયેલા લોકો વચ્ચેના તફાવતમાં એકધારી વૃદ્ધિ , કેન્દ્ર દ્વારા અપનાવવામાં આવેલી અને રાજ્યો / કેન્દ્ર શાસિત પ્રદેશોની સરકાર દ્વારા અમલમાં મુકવામાં આવેલી વ્યૂહરચનાનો પૂરાવો છે અને તેના કારણે ઇચ્છિત પરિણામો સામે આવી રહ્યાં છે . પ્રાથમિકરૂપે , ઘરે ઘરે સર્વે , સર્વેલન્સ , સંપર્કોનું ટ્રેસિંગ , અસરકારક કન્ટેઇન્મેન્ટ આયોજન , વધુ સંવેદનશીલ વસ્તીનું સ્ક્રીનિંગ અને વ્યાપક પ્રમાણમાં પરીક્ષણ દ્વારા અસરગ્રસ્ત દર્દીઓના વહેલાં નિદાન પર ધ્યાન કેન્દ્રિત કરવામાં આવી રહ્યું છે . ત્રિ - સ્તરીય આરોગ્ય ઇન્ફ્રાસ્ટ્રક્ચરમાં વૃદ્ધિ અને સારી રીતે અમલમાં મુકવામાં આવેલા સંભાળ પ્રોટોકોલના ધોરણોના કારણે હોસ્પિટલોમાં તેમજ હોમ આઇસોલેશનમાં રાખવામાં આવેલા દર્દીઓની અસરકારક રીતે સારવાર કરવામાં મદદ મળી રહી છે .


    નવી દિલ્હી સ્થિત એઇમ્સ અને રાજ્યો / કેન્દ્ર શાસિત પ્રદેશોમાં આવેલા ઉત્કૃષ્ટતા કેન્દ્રો દ્વારા ICU માં રાખવામાં આવેલા ગંભીર દર્દીઓની તબીબી સારવારમાં વધુ મદદ કરવામાં આવી રહી છે જેના પરિણામે , ભારતમાં કોવિડના કારણે મૃત્યુદર ઘટાડવામાં નોંધાપાત્ર સફળતા મળી છે . નવી દિલ્હી સ્થિત એઇમ્સ દ્વારા શરૂ કરવામાં આવેલા e-ICU કાર્યક્રમ કેન્દ્ર અને રાજ્યો વચ્ચે સંકલન અને સહકાર માટેનું વધુ એક એવું પરિ ણામ છે જેનો ઉદ્દેશ મૃત્યદર ઘટાડવાનો છે . એક અઠવાડિયામાં બે વખત યોજાતા આ ટેલિ કન્સલ્ટેશન સત્રના કારણે રાજ્યોમાં કોવિડ -19 ની મોટી હોસ્પિટલોને અનુભવોના આદાનપ્રદાન અને ICU દર્દીઓના તબીબી વ્યવસ્થાપનમાં આ ક્ષેત્રના નિષ્ણાતો દ્વારા આપવામાં આવતી ટેકનિકલ સલાહના કારણે ખૂબ જ સારું માર્ગદર્શન અને સહકાર મળી રહ્યા છે . આરોગ્ય સંભાળ કર્મચારીઓના સમર્પિત પ્રયાસોના કારણે કોવિડના દર્દીઓ સાજા થવાની સંખ્યામાં સતત વધારો થઇ રહ્યો છે અને મૃત્યુદર સતત નીચે જઇ રહ્યો છે . હાલમાં દેશમાં કોવિડના કારણે સરેરાશ મૃત્યુદર ઘટીને 2.41% સુધી પહોંચી ગયો છે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત અને અપડેટ માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA.


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    SD/GP/BT


    

    
    (Release ID: 1640367) Visitor Counter : 23
    
    
      Read this release in: Punjabi , Marathi , English , Urdu , Hindi , Bengali , Assamese , Manipuri , Odia , Tamil , Telugu , Malayalam