      પ્રધાનમંત્રીનું કાર્યાલય

      તા.4 જુલાઈના રોજ ધર્મચક્ર દિવસ / અષાઢ પૂર્ણિમાની ઉજવણી પ્રસંગે આયોજિત સમારંભને પ્રધાનમંત્રીશ્રી સંબોધિત કરશે
      Posted On: 03 JUL 2020 5:09PM by PIB Ahmedabad


    ભારત સરકારના સંસ્કૃતિ મંત્રાલયના નેજા હેઠળ ઈન્ટરનેશનલ બુધ્ધિસ્ટ કોન્ફેડરેશન ( આઈબીસી ) તા .4 જુલાઈ , 2020 ના રોજ અષાઢ પૂર્ણિમાની ધર્મ ચક્ર દિન તરીકે ઉજવણી કરી રહ્યું છે . આ દિવસ ઋષિપટનમાં આવેલા હરણપાર્કમાં પોતાના પ્રથમ પાંચ તપસ્વી શિષ્યોને હાલના દિવસોમાં ઉત્તરપ્રદેશના વારાણસી નજીક સારનાથ તરીકે ઓળખાતા સ્થળે આપેલા પ્રવચનની યાદમાં મનાવવામાં આવે છે . આ દિવસ દુનિયાભરના બૌધ્ધ અનુયાયીઓ ધર્મ ચક્ર પ્રવર્તના અથવા તો “ ધર્મનું ચક્ર ફેરવવાની કામગીરી ” તરીકે ઓળખવામાં આવે છે . આ દિવસને વ્યાપક રીતે બૌધ્ધ ધર્મના અનુયાયીઓ અને હિંદુઓ પોતાના ગુરૂના સન્માનમાં ગુરૂ પૂર્ણિમા તરીકે પણ ઉજવે છે .


    આ દિવસને બુધ્ધ દ્વારા ધર્મ ચક્ર ફેરવવાના અને તે પછી તેમના પ્રવચન તથા તેમના મહાપરિનિર્વાણ બાબતે ભારતના ઐતિહાસિક વારસાને જાળવી રાખવા માટે તેમની યાદમાં મનાવવામાં આવે છે . ભારતના માનનિય રાષ્ટ્રપતિ શ્રી રામનાથ કોવિંદ રાષ્ટ્રપતિ ભવન ખાતેથી ધર્મ ચક્ર દિનની ઉજવણીનું ઉદ્દઘાટન કરશે . પ્રધાન મંત્રી શ્રી નરેન્દ્ર મોદી ભગવાન બુધ્ધના શાંતિ અને ન્યાયના બોધને તથા માનવજાતની વેદનાઓમાંથી પાર ઉતરવા દર્શાવેલા અષ્ટમાર્ગ પથને યાદ કરતું એક વીડિયો પ્રવચન રજૂ કરશે . સાંસ્કૃતિક વિભાગના મંત્રી શ્રી પ્રહલાદ પટેલ અને લઘુમતિ બાબતોના રાજ્યકક્ષાના મંત્રી શ્રી કિરેન રિજિજુ પણ આ પ્રારંભિક સમારંભમાં પ્રવચન આપશે . મોંગોલિયાના રાષ્ટ્રપતિનું ખાસ પ્રવચન તથા મોંગોલિયામાં સદીઓથી જાળવવામાં આવેલી મૂળ ભારતીય બુધ્ધિસ્ટ હસ્તપ્રતનું પણ વાંચન કરવામાં આવશે . આ પ્રત ભારતના માનનીય રાષ્ટ્રપતિને ભેટ આપવામાં આવશે .


    આ દિવસે યોજાનારા અન્ય સમારંભોમાં ટોચના બૌધ્ધ ધાર્મિક નેતાઓના સંદેશા વિશ્વના અલગ અલગ ભાગમાંથી માસ્ટર્સ અને સ્કોલર્સના સંદેશા સારનાથ અને બોધગયામાં રજૂ કરવામાં આવશે .


    કોરોના વાયરસ મહામારીને કારણે આ સમગ્ર કાર્યક્રમનું આયોજન તા .7 મે ના રોજ ખૂબ જ સફળતાપૂર્વક મનાવાયેલા વૈશાખ ( બુધ્ધ પૂર્ણિમા ) ની જેમ વર્ચ્યુઅલી કરવામાં આવ્યું છે . તા .4 જુલાઈનો સમારંભ દુનિયાભરમાં લાઈવ વેબકાસ્ટ દ્વારા 30 લાખ કરતાં વધુ અનુયાયીઓ દ્વારા નિહાળવામાં આવશે તેવી અપેક્ષા રાખવામાં આવે છે .


    GP/DS


    

    
    (Release ID: 1636262) Visitor Counter : 40
    
    
      Read this release in: Malayalam , Kannada , Marathi , Assamese , English , Urdu , Hindi , Manipuri , Bengali , Punjabi , Odia , Tamil , Telugu