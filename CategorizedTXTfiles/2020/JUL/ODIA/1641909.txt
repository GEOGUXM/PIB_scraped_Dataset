      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କ୍ରମାଗତ ଦ୍ୱିତୀୟ ଦିନ ପାଇଁ ଭାରତରେ ଦୈନିକ 5 ଲକ୍ଷରୁ ଅଧିକ ପରୀକ୍ଷଣ
      • ଆଜିସୁଦ୍ଧା 1.73 କୋଟିରୁ ଅଧିକ ନମୁନା ପରୀକ୍ଷା
      • ପ୍ରତି 10 ଲକ୍ଷରେ ପରୀକ୍ଷଣ ସଂଖ୍ୟା 12,562ରୁ ଅଧିକ
      Posted On: 28 JUL 2020 5:28PM by PIB Bhubaneshwar


    “ ପରୀକ୍ଷା , ଚିହ୍ନଟ , ଚିକିତ୍ସା ” କୁ ଆଧାର କରି କ୍ରମାଗତ ଭାବେ ଦୁଇ ଦିନରେ ଦିନ ପିଛା 5 ଲକ୍ଷରୁ ଅଧିକ କୋଭିଡ-19 ପରୀକ୍ଷଣ କରାଯିବା ଦ୍ଵାରା ଏହା ଏକ ନୂତନ ଶିଖରରେ ପହଞ୍ଚିଛି । କୋଭିଡ-19 ସକ୍ରିୟ ମାମଲାଗୁଡ଼ିକୁ ଶୀଘ୍ର ଚିହ୍ନଟ ଏବଂ ପୃଥକ କରିବାରେ ଗୁରୁତ୍ୱପୂର୍ଣ୍ଣ ପଦକ୍ଷେପ ଭାବରେ ଆକ୍ରମଣାତ୍ମକ ପରୀକ୍ଷଣ ଉପରେ ଜୋର ଦିଆଯାଇଛି । କେନ୍ଦ୍ର , ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ ସରକାରଙ୍କ ମିଳିତ ତଥା ସମନ୍ଵିତ ପ୍ରୟାସ ଦ୍ଵାରା ଏହି ସଫଳତା ହାସଲ ହୋଇଛି । 26 ଜୁଲାଇରେ ଦେଶରେ ସମୁଦାୟ 5 , 15 , 000 ନମୁନା ପରୀକ୍ଷା କରାଯାଇଥିବା ବେଳେ 27 ଜୁଲାଇରେ ମୋଟ 5 , 28 , 000 ନମୁନା ପରୀକ୍ଷା କରାଯାଇଛି ।


    ପରୀକ୍ଷାଗାରର ସଂପ୍ରସାରଣ ଯୋଗୁଁ ମୋଟ ପରୀକ୍ଷଣ ସଂଖ୍ୟା 1.73 କୋଟି ଅତିକ୍ରମ କରିଛି । ପ୍ରତି 10 ଲକ୍ଷ ଜନସଂଖ୍ୟା ପିଛା ପରୀକ୍ଷଣରେ ଅଭିବୃଦ୍ଧି ଘଟି ଏହା 12,562 ଅତିକ୍ରମ କରିଛି । ଦେଶର ନୋଏଡା, ମୁମ୍ବାଇ ଏବଂ କୋଲକାତାରେ ତିନୋଟି ଉଚ୍ଚକ୍ଷମତା ସମ୍ପନ୍ନ ପରୀକ୍ଷାଗାରର ସ୍ଥାପନା ଯୋଗୁଁ ଦେଶରେ ମୋଟ ପରୀକ୍ଷଣ ସାମର୍ଥ୍ୟ ବୃଦ୍ଧି ପାଇଛି । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଗତକାଲି ଏହି ପରୀକ୍ଷାଗାରଗୁଡିକର ଭର୍ଚୁଆଲ ଉଦ୍ଘାଟନ କରିଥିଲେ । 905ଟି ସରକାରୀ ଓ 405ଟି ବେସରକାରୀ ଏହିପରି ମୋଟ 1310ଟି ପରୀକ୍ଷାଗାରରେ ପରୀକ୍ଷା କରାଯାଉଛି ।


    କୋଭିଡ-19 ସମ୍ବନ୍ଧୀୟ ବୈଷୟିକ ତଥ୍ୟ , ମାର୍ଗଦର୍ଶିକା ଓ ନିୟମାବଳୀର ସୂଚନା ପାଇଁ ନିୟମିତ ପରିଦର୍ଶନ କରନ୍ତୁ: https://www.mohfw.gov.in/ ଏବଂ @MoHFW_INDIA ।


    ଏ ସମ୍ପର୍କିତ ବୈଷୟିକ ପ୍ରଶ୍ନାବଳୀ technicalquery.covid 19 @gov.in ଏବଂ ncov 2019 @gov.in ଏବଂ @CovidIndiaSeva କୁ ପଠାଇ ପାରିବେ ।


    କୋଭିଡ-19 ଜନିତ କୌଣସି ସୂଚନା ପାଇଁ ଦୟାକରି ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟର ହେଲ୍ପଲାଇନ ନଂ : + 91-11-23978046 କିମ୍ବା 1075 (ଦେୟ ମୁକ୍ତ)ରେ ସମ୍ପର୍କ କରିପାରନ୍ତି । ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର କୋଭିଡ-19 ହେଲ୍ପଲାଇନ ନମ୍ବରଗୁଡ଼ିକର ତାଲିକା ନିମ୍ନ ୱେବସାଇଟରେ ଉପଲବ୍ଧ ।


    https://www.mohfw.gov.in/pdf/coronvavirushelplinenumber.pdf


    **********

    
    
    (Release ID: 1641909) Visitor Counter : 8
    
    
      Read this release in: English , Hindi , Marathi , Bengali , Manipuri , Punjabi , Gujarati , Tamil , Telugu , Malayalam