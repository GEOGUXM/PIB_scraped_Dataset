      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବାରାଣସୀସ୍ଥିତ ଏନଜିଓ ପ୍ରତିନିଧିମାନଙ୍କ ସହିତ ପ୍ରଧାନମନ୍ତ୍ରୀଙ୍କ ଭାବବିନିମୟ
      Posted On: 09 JUL 2020 1:25PM by PIB Bhubaneshwar


    ହର ହର ମହାଦେବ ,


    କାଶୀର ପୁଣ୍ୟ ଧରଣୀରେ ରହିଥିବା ଆପଣ ସମସ୍ତ ପୁଣ୍ୟାତ୍ମା ଲୋକମାନଙ୍କୁ ପ୍ରଣାମ । ଶ୍ରାବଣ ମାସ ଚାଲୁଛି । ଏଭଳି ସ୍ଥିତିରେ ବାବାଙ୍କ ଚରଣକୁ ଆସିବାର ମନ ସମସ୍ତଙ୍କର ହୋଇଥାଏ । କିନ୍ତୁ ଯେତେବେଳେ ବାବାଙ୍କ ନଗରୀର ଲୋକମାନଙ୍କ ସହିତ ଦେଖା ସାକ୍ଷାତ କରିବାର ସୁଯୋଗ ମିଳିଲା ତ ଏଭଳି ଲାଗୁଛି କି ଆଜି ମୋ ପାଇଁ ଏକ ଦର୍ଶନ କରିବାର ସୌଭାଗ୍ୟ ପ୍ରାପ୍ତ ହୋଇଛି । ସର୍ବ ପ୍ରଥମେ ତ ଆପଣ ସମସ୍ତଙ୍କୁ ଭଗବାନ ଭୋଳାନାଥଙ୍କ ଏହି ପ୍ରିୟ ମାସ ପାଇଁ ବହୁତ - ବହୁତ ଶୁଭକାମନା ।


    ଏହା ଭଗବାନ ଭୋଳାନାଥଙ୍କର ହିଁ ହେଉଛି ଆଶୀର୍ବାଦ କି କରୋନାର ଏହି ସଙ୍କଟକାଳରେ ମଧ୍ୟ ଆମର କାଶୀ ଆଶାରେ ଭରି ରହିଛି , ଉତ୍ସାହରେ ଭରି ରହିଛି । ଏହା ହେଉଛି ଠିକ୍ ଯେ ଏହି ଦିନମାନଙ୍କରେ ବାବା ବିଶ୍ୱନାଥଙ୍କ ଧାମକୁ ଯାଇ ପାରୁ ନାହାଁନ୍ତି ଆଉ ତାହା ମଧ୍ୟ ଶ୍ରାବଣ ମାସରେ ନ ଯାଇ ପାରିବା , ତ ଆପଣମାନଙ୍କର କଷ୍ଟ ମୁଁ ବୁଝି ପାରୁଛି । ଏହା ମଧ୍ୟ ଠିକ୍ ଯେ ମାନସ ମନ୍ଦିର ହେଉ , ଦୁର୍ଗା କୁଣ୍ଡ ହେଉ , ସଙ୍କଟମୋଚନରେ ଶ୍ରାବଣର ମେଳା , ସବୁକିଛି ସ୍ଥଗିତ ହୋଇ ଯାଇଛି , ଆୟୋଜନ କରାଯାଇ ନାହିଁ ।


    କିନ୍ତୁ ଏହା ମଧ୍ୟ ଠିକ ଯେ ଏହି ଅଦ୍ଭୁତପୂର୍ବ ସଙ୍କଟ ସମୟରେ ଆଉ ମୋର କାଶୀ , ଆମର କାଶୀ , ଏହି ଅଦ୍ଭୁତପୂର୍ବ ସଙ୍କଟର ମୁକାବିଲା ଦୃଢ଼ତାର ସହିତ କରିଛନ୍ତି । ଆଜିକାର ଏହି କାର୍ଯ୍ୟକ୍ରମ ମଧ୍ୟ ତ ଏହାର ହେଉଛି ଗୋଟିଏ ଶୃଙ୍ଖଳ । ସଙ୍କଟ କେତେ ବଡ଼ ମଧ୍ୟ ହେଉ ନା କାହିଁକି , କେହି ମଧ୍ୟ କାଶୀର ଲୋକମାନଙ୍କ ସାହସ ସହିତ କୌଣସି ମୁକାବିଲା କରି ପାରିବେ ନାହିଁ । ଯେଉଁ ସହର ଦୁନିଆକୁ ଗତି ଦେଇଥାଏ , ତା ’ ସମ୍ମୁଖରେ କରୋନା ଅବା କେଉଁ ବଡ଼ କଥା , ଏହା ଆପଣମାନେ ଦେଖାଇ ଦେଇଛନ୍ତି ।


    ମୋତେ ଅବଗତ କରାଯାଇଛି କି କରୋନାରେ .... କାଶୀର ଯେଉଁ ସବୁ ବିଶେଷତ୍ୱ ରହିଛି , ଏହି କରୋନା କାରଣରୁ କାଶୀରେ ରହିଥିବା ଯେଉଁ ସବୁ ଛୋଟ ଛୋଟ ଚା ’ ଦୋକାନ , ତାହା ମଧ୍ୟ ଶୁନଶାନ ହୋଇ ଯାଇଛି ତ ଏବେ ଡିଜିଟାଲ ଅଡ଼ିୟାଁ ଆରମ୍ଭ ହୋଇ ଯାଇଛି । ଭିନ୍ନ - ଭିନ୍ନ ଅଂଚଳର ବିଭୁତିମାନେ ଅଡ଼ି ପରମ୍ପରାକୁ ତ ଜୀବିତ କରିଛନ୍ତି । ଏଠାକାର ଯେଉଁ ସଙ୍ଗୀତ ପରମ୍ପରାକୁ ବିସମିଲ୍ଲା ଖାଁ ମହାଶୟ , ଗିରିଜା ଦେବୀ ମହାଶୟା , ହିରାଲାଲ ଯାଦବ ମହାଶୟଙ୍କ ଭଳି ମହାନ ସାଧକମାନେ ସମୃଦ୍ଧ କରିଛନ୍ତି , ତାହାକୁ ଆଜି କାଶୀର ସମ୍ମାନିତ କଳାକାର , ନୂତନ ପିଢିର କଳାକାର ଆଗକୁ ବଢ଼ାଉଛନ୍ତି । ଏହି ପ୍ରକାରର ଅନେକ କାର୍ଯ୍ୟ ବିଗତ ତିନି - ଚାରି ମାସରେ କାଶୀରେ ନିରନ୍ତର ଭାବେ ହେଉଛି ।


    ଏହି ସମୟରେ ମଧ୍ୟ ମୁଁ ଲଗାତାର ଭାବେ ଯୋଗୀ ମହାଶୟଙ୍କ ସହିତ ଯୋଗାଯୋଗରେ ରହିଥିଲି , ସରକାରଙ୍କର ଭିନ୍ନ - ଭିନ୍ନ ଲୋକମାନଙ୍କ ସମ୍ପର୍କରେ ରହିଥିଲି । କାଶୀରୁ ଯେଉଁସବୁ ଖବର ମୋ ପାଖକୁ ଆସୁଥିଲା , ସେ ସବୁ ପାଇଁ କ ’ ଣ କରିବାକୁ ହେବ , କ ’ ଣ କରିବାକୁ ନ ହେବ , କ୍ରମାଗତ ଭାବେ ସେମାନଙ୍କ ସହିତ କଥାବାର୍ତ୍ତା କରୁଥିଲି । ଆଉ ଆପଣମାନଙ୍କ ମଧ୍ୟରୁ କେତେକ ଲୋକ ଅଛନ୍ତି , ବନାରସରେ ଥିବା କେତେ ଲୋକମାନଙ୍କ ସହିତ ମୁଁ ଲଗାତାର ଫୋନରେ କଥାବାର୍ତ୍ତା ହେଉଥିଲି , ସୁଖ - ଦୁଃଖ ପଚାରୁଥିଲି , ଖବର ନେଉଥିଲି , ମତାମତ ନେଉଥିଲି । ଆଉ ମୋର ପୂର୍ଣ୍ଣ ବିଶ୍ୱାସ ରହଛି ସେମାନଙ୍କ ମଧ୍ୟରୁ କେତେଜଣ ଏଠାରେ ଏହି କାର୍ଯ୍ୟକ୍ରମରେ ବସିଥିବେ , ଯେଉଁମାନଙ୍କ ସହିତ ପୂର୍ବରୁ ଫୋନ ଯୋଗେ ମୋର ବାର୍ତ୍ତାଳାପ ହୋଇଥିବ ।


    ସଂକ୍ରମଣକୁ ରୋକିବା ପାଇଁ କିଏ କେଉଁ ପଦକ୍ଷେପ ଗ୍ରହଣ କରୁଛନ୍ତି , ହସ୍ପିଟାଲର ସ୍ଥିତି ସବୁ କେମିତି ରହିଛି , ଏଠାରେ କେଉଁ ପ୍ରକାରର ବ୍ୟବସ୍ଥା କରାଯାଉଛି , କ୍ୱାରେଣ୍ଟିନକୁ ନେଇ କ ’ ଣ ସବୁ ହେଉଛି , ବାହାରୁ ଆସିଥିବା ଶ୍ରମିକ ସାଥୀମାନଙ୍କ ପାଇଁ ଆମେ କେତେ ସବୁ ବ୍ୟବସ୍ଥା କରି ପାରୁଛୁ , ଏ ସମସ୍ତ ତଥ୍ୟ ମୁଁ ଲଗାତାର ଭାବେ ସଂଗ୍ରହ କରୁଛି ।


    ସାଥୀଗଣ , ଆମ କାଶୀରେ ବାବା ବିଶ୍ୱନାଥ ଏବଂ ମାଆ ଅନ୍ନପୂର୍ଣ୍ଣା , ଦୁଇଜଣ ବିରାଜମାନ ଅଛନ୍ତି । ଆଉ ପୁରୁଣା ମାନ୍ୟତା ରହିଛି କି ଗୋଟିଏ ସମୟରେ ମହାଦେବ ନିଜେ ମାତା ଅନ୍ନପୂର୍ଣ୍ଣାଙ୍କ ଠାରୁ ଭିକ୍ଷା ମାଗିଥିଲେ । ସେତେବେଳ ଠାରୁ କାଶୀ ଉପରେ ଏକ ବିଶେଷ ଆଶୀର୍ବାଦ ରହି ଆସିଛି କି ଏଠାରେ କେବେ ହେଲେ କେହି ଭୋକରେ ଶୋଇବେ ନାହିଁ , ମାତା ଅନ୍ନପୂର୍ଣ୍ଣା ଏବଂ ବାବା ବିଶ୍ୱନାଥ , ସମସ୍ତଙ୍କ ପାଇଁ ଖାଦ୍ୟର ବନ୍ଦୋବସ୍ତ କରିଦେବେ ।


    ଆପଣ ସମସ୍ତଙ୍କ ପାଇଁ , ସମସ୍ତ ସଂଗଠନଙ୍କ ପାଇଁ , ଆମ ସମସ୍ତଙ୍କ ପାଇଁ ଏହା ହେଉଛି ଖୁବ ସୌଭାଗ୍ୟର ବିଷୟ କି ଏଥର ଗରିବଙ୍କ ସେବାର ମାଧ୍ୟମ ଭଗବାନ ଆମ ସମସ୍ତଙ୍କୁ କରିଛନ୍ତି , ବିଶେଷ ଭାବେ ଆପଣମାନଙ୍କୁ ସମସ୍ତଙ୍କୁ କରିଛନ୍ତି । ଗୋଟିଏ ପ୍ରକାରରେ ଆପଣମାନେ ସମସ୍ତେ ମାତା ଅନ୍ନପୂର୍ଣ୍ଣା ଏବଂ ବାବା ବିଶ୍ୱନାଥଙ୍କ ଦୂତ ଭାବେ ପ୍ରତ୍ୟେକ ଅଭାବୀ ଲୋକଙ୍କ ପାଖରେ ପହଂଚିଛନ୍ତି ।


    ଏତେ କମ୍ ସମୟ ମଧ୍ୟରେ ଫୁଡ଼ ହେଲ୍ପଲାଇନ ହେଉ , ଗୋଷ୍ଠୀ ଭୋଜନର ବ୍ୟାପକ ନେଟୱର୍କ ପ୍ରସ୍ତୁତ କରିବା , ହେଲ୍ପଲାଇନ ବିକଶିତ କରିବା , ଡାଟା ସାଇନ୍ସର ଆଧୁନିକ ବିଜ୍ଞାନ ଟେକ୍ନୋଲୋଜିର ସାହାଯ୍ୟ ନେବା , ବାରାଣସୀ ସ୍ମାର୍ଟ ସିଟିର କଂଟ୍ରୋଲ ଏବଂ କମାଣ୍ଡ ସେଂଟରର ଏହି ସେବା କାର୍ଯ୍ୟରେ ଭରପୂର ବ୍ୟବହାର କରିବା , ଅର୍ଥାତ ପ୍ରତ୍ୟେକ ସ୍ତରରେ ସମସ୍ତେ ଗରିବଙ୍କୁ ସାହାଯ୍ୟ କରିବା ପାଇଁ ସଂପୂର୍ଣ୍ଣ କ୍ଷମତାର ସହିତ କାର୍ଯ୍ୟ କଲେ । ଆଉ ମୁଁ ଏହା ମଧ୍ୟ କହିଦିଏ , ଆମ ଦେଶରେ କୌଣସି ସେବାର ଭାବନା , ଏହା କୌଣସି ନୂତନ କଥା ନୁହେଁ , ଆମ ସଂସ୍କାରରେ ରହି ଆସିଛି । କିନ୍ତୁ ଏ ଥରର ଯେଉଁ ସେବା କାର୍ଯ୍ୟ ରହିଛି , ତାହା କୌଣସି ସାଧାରଣ ସେବା କାର୍ଯ୍ୟ ନୁହେଁ । ଏଠାରେ କେବଳ କୌଣସି ଦୁଃଖୀ ଲୋକର ଲୁହ ପୋଛିବା , କୌଣସି ଗରିବଙ୍କୁ ଖାଦ୍ୟ ଦେବା , ଏତିକି ନ ଥିଲା , ଏଥିରେ ଗୋଟିଏ ପ୍ରକାରରେ କରୋନା ଭଳି ରୋଗକୁ ଆଲିଙ୍ଗନ କରିବା ଭଳି ଭୟ ମଧ୍ୟ ଥିଲା , ଯଦି କରୋନା ଆମକୁ କବଳିତ କରିନେବ ତ । ଆଉ ଏଥିପାଇଁ ସେବା ଭାବନା ସହିତ ତ୍ୟାଗ ଏବଂ ବଳିଦାନର ପ୍ରସ୍ତୁତିର ଭାବ ମଧ୍ୟ ରହିଥିଲା । ଆଉ ଏଥିପାଇଁ ହିନ୍ଦୁସ୍ତାନର ପ୍ରତ୍ୟେକ କୋଣ ଅନୁକୋଣରେ ଯେଉଁ - ଯେଉଁ ଲୋକମାନେ ଏହି କରୋନାର ସଙ୍କଟ ସମୟ ମଧ୍ୟରେ କାର୍ଯ୍ୟ କରିଛନ୍ତି ତାହା କୌଣସି ସାଧାରଣ କାର୍ଯ୍ୟ ନୁହେଁ । କେବଳ ନିଜର ଦାୟିତ୍ୱ ତୁଲାଇଲେ , ଏଭଳି ନୁହେଁ , ଏକ ଭୟ ରହିଥିଲା , ଏକ ଡର ଥିଲା , ସଙ୍କଟ ସାମ୍ନାରେ ଥିଲା ଆଉ ସାମ୍ନାକୁ ଯିବା , ସ୍ୱେଚ୍ଛାକୃତ ଭାବେ ଯିବା , ଏହା ହେଉଛି ସେବାର ଏକ ନୂତନ ରୂପ ।


    ଆଉ ମୋତେ ଅବଗତ କରାଯାଇଛି କି ଯେତେବେଳେ ଜିଲ୍ଲା ପ୍ରଶାସନ ପାଖରେ ଭୋଜନ ବାଣ୍ଟିବା ପାଇଁ ନିଜର ଗାଡି ସଂଖ୍ୟା କମ୍ ହୋଇଗଲା , ତ ଡାକ ବିଭାଗ ନିଜର ଖାଲି ପଡ଼ିଥିବା ପୋଷ୍ଟାଲ ଭ୍ୟାନଗୁଡ଼ିକୁ କାର୍ଯ୍ୟରେ ଲଗାଇ ଦେଲେ । ଚିନ୍ତା କରନ୍ତୁ , ସରକାରଙ୍କର , ପ୍ରଶାସନର ଏହି ଛବି ତ ରହି ଆସିଛି କି ପ୍ରଥମେ ସବୁ କାମକୁ ମନା କରି ଦିଆ ଯାଇଥାଏ । ଏହା ତ ହେଉଛି ମୋର ବିଭାଗ , ତୁମକୁ କାହିଁକି ଦେବି , ମୋତେ ତ ଏହା କରିବାର ଅଛି , ତୁମେ କିଏ , ଏହା ହେଉଥିଲା । କିନ୍ତୁ ଆମେ ଏଠାରେ ଦେଖିଲୁ କି ଆଗକୁ ବଢ଼ି ଜଣେ ଅନ୍ୟଜଣଙ୍କୁ ସାହାଯ୍ୟ ସହଯୋଗ କରି ଚାଲିଲେ । ଏହି ଏକଜୁଟତା , ଏହି ସାମୁହିକତା ଆମର କାଶୀକୁ ଆହୁରି ଭବ୍ୟ କରିଦେଇଛି । ଏଭଳି ମାନବୀୟ ବ୍ୟବସ୍ଥା ପାଇଁ ଏଠାକାର ପ୍ରଶାସନ ହେଉ , ଗାୟତ୍ରୀ ପରିବାର ରଚନାତ୍ମକ ଟ୍ରଷ୍ଟ ହେଉ , ରାଷ୍ଟ୍ରୀୟ ରୋଟୀ ବ୍ୟାଙ୍କ ହେଉ , ଭାରତ ସେବାଶ୍ରମ ସଂଘ ହେଉ , ଆମର ସିନ୍ଧି ସମାଜର ଭାଇ - ଭଉଣୀ ହୁଅନ୍ତୁ , ଭଗବାନ ଅବଧୂତ ରାମ କୁଷ୍ଠ ସେବା ଆଶ୍ରମ ସର୍ବେଶ୍ୱରୀ ସମୂହ ହେଉ , ବ୍ୟାଙ୍କ ସହିତ ଜଡ଼ିତ ଲୋକ ହୁଅନ୍ତୁ , କୋର୍ଟ - ପ୍ୟାଣ୍ଟ - ଟାଇ ଛାଡ଼ିକରି ଗଳିକନ୍ଦିରେ ଗରିବଙ୍କ ଦୁଆର ଆଗରେ ଯାଇ ଠିଆ ହୋଇଯିବେ , ସମସ୍ତ ବ୍ୟବସାୟୀ ସଂଗଠନ ହୁଅନ୍ତୁ , ଆଉ ଆମର ଅନୱର ଅହମ୍ମଦ ମହାଶୟ କେତେ ଭଲ ଭାବେ ଜଣାଇ କହିଲେ , ଏଭଳି କେତେ ଅଗଣିତ ଲୋକ ଆଉ ମୁଁ ତ ଏବେ କେବଳ ପାଂଚ - ସାତ ଲୋକଙ୍କ ସହିତ କଥାବାର୍ତ୍ତା ହୋଇ ପାରିଛି , କିନ୍ତୁ ଏଭଳି ହଜାର ହଜାର ଲୋକମାନେ କାଶୀର ଗୌରବ ବୃଦ୍ଧି କରିଛନ୍ତି । ଶହ ଶହ ସଂସ୍ଥାନଗୁଡ଼ିକ ନିଜକୁ ନିଜେ ନିୟୋଜିତ କରିଛନ୍ତି । ସମସ୍ତଙ୍କ ସହିତ ମୁଁ କଥାବାର୍ତ୍ତା କରି ପାରି ନାହିଁ , କିନ୍ତୁ ମୁଁ ଆଜି ପ୍ରତ୍ୟେକଙ୍କ କାର୍ଯ୍ୟକୁ ପ୍ରଣାମ କରୁଛି । ଏହି କାର୍ଯ୍ୟରେ ଜଡ଼ିତ ଥିବା ପ୍ରତ୍ୟେକ ବ୍ୟକ୍ତିଙ୍କୁ ମୁଁ ପ୍ରଣାମ କରୁଛି । ଆଉ ମୁଁ ଆଜି ଯେତେବେଳେ ଆପଣଙ୍କ ସହିତ କଥାବାର୍ତ୍ତା ହେଉଛି ସେତେବେଳେ କେବଳ ତଥ୍ୟ ସଂଗ୍ରହ କରୁ ନାହିଁ , ମୁଁ ଆପଣମାନଙ୍କଠାରୁ ପ୍ରେରଣା ନେଉଛି । ଅଧିକ କାର୍ଯ୍ୟ କରିବା ପାଇଁ ଆପଣଙ୍କ ଭଳି ଲୋକମାନେ ଏହି ସଙ୍କଟ ସମୟରେ କାର୍ଯ୍ୟ କରିଛନ୍ତି , ସେମାନଙ୍କର ଆଶୀର୍ବାଦ ଗ୍ରହଣ କରୁଛି । ଆଉ ମୋର ପ୍ରାର୍ଥନା ହେଉଛି କି ବାବା ଏବଂ ମାତା ଅନ୍ନପୂର୍ଣ୍ଣା ଆପଣମାନଙ୍କୁ ସାମର୍ଥ୍ୟ ଦିଅନ୍ତୁ , ଆହୁରି ଶକ୍ତି ପ୍ରଦାନ କରନ୍ତୁ ।


    ସାଥୀଗଣ , କରୋନାର ଏହି ସଙ୍କଟ ସମୟରେ ଦୁନିଆକୁ ଚିନ୍ତା କରିବା , ବୁଝିବା , କାର୍ଯ୍ୟ କରିବା , ଖାଇବା - ପିଇବା , ସମସ୍ତଙ୍କର ରହଣୀ ସହଣୀ ସଂପୂର୍ଣ୍ଣ ରୂପେ ବଦଳାଇ ଦେଇଛି । ଆଉ ଯେଉଁ ଭଳି ଭାବେ ଆପଣମାନେ ସେବା କଲେ , ଆଉ ଏହି ସେବାର ସାମାଜିକ ଜୀବନ ଉପରେ ବଡ଼ ପ୍ରଭାବ ପଡ଼ିଥାଏ । ମୁଁ ପିଲାଦିନେ ଶୁଣୁଥିଲି , କି ଜଣେ ବଣିଆ , ତାହାର ଛୋଟମୋଟ ନିଜର ଘରେ କାମ କରୁଥିଲେ ଆଉ କିଛି ପରିବାରଙ୍କ ପାଇଁ ସୁନାର ଜିନିଷ ଆଦି ଗଢ଼ାଇବା କାର୍ଯ୍ୟ ଚାଲୁ ରହିଥିଲା । କିନ୍ତୁ ସେହି ମହାଶୟଙ୍କର ଗୋଟିଏ ଅଭ୍ୟାସ ଥିଲା , ସେ ବଜାରରୁ ଦାନ୍ତକାଠି କିଣୁଥିଲେ । ଆଜି ଆମେ ଯେଉଁ ବ୍ରଶ ବ୍ୟବହାର କରୁଛେ , ଆଗକାଳରେ ସକାଳେ ଦାନ୍ତ ଘଷିବା ପାଇଁ ଦାନ୍ତକାଠି ବ୍ୟବହାର କରୁଥିଲେ । ଆଉ ସେ ହସ୍ପିଟାଲକୁ ଯାଇ ସେଠାରେ ଯେଉଁ ରୋଗୀ ରହୁଥିଲେ , ସେମାନଙ୍କର ଯେଉଁସବୁ ସମ୍ପର୍କିୟ ରହୁଥିଲେ , ସେତିକି ସଂଖ୍ୟା ଗଣିକରି ପ୍ରତିଦିନ ସଂନ୍ଧ୍ୟାରେ ଦାନ୍ତକାଠି ଦେଇ ଆସୁଥିଲେ , ଏହି କାର୍ଯ୍ୟ କରୁଥିଲେ ଆଉ ଦିନ ସାରା ନିଜର ବଣିଆ କାର୍ଯ୍ୟ କରୁଥିଲେ । ଆପଣ ଆଶ୍ଚର୍ଯ୍ୟ ହୋଇଯିବେ ଜଣେ ବଣିଆ ଭାବେ ନିଜ କାର୍ଯ୍ୟ ସହିତ ଏହି ଦାନ୍ତକାଠି ଦେବା କାର୍ଯ୍ୟ ଲୋକଙ୍କୁ ସାହାଯ୍ୟ କରିବାର କାର୍ଯ୍ୟ ଏହି ଛୋଟିଆ କାର୍ଯ୍ୟକୁ ନିଜର ଅଭ୍ୟାସ କରି ଦେଇଥିଲେ , ସେହି ସମଗ୍ର ଅଂଚଳରେ ତାଙ୍କର ଏତିକି ଛବି ଥିଲା , ତାଙ୍କର ସେବାଭାବର ଏତେ ଚର୍ଚ୍ଚା ଥିଲା କି ସୁନାର କାମ କରିବା ପାଇଁ ଲୋକ କହୁଥିଲେ କି ଆରେ ଭାଇ , ଏ ତ ହେଉଛନ୍ତି ସେବା ଭାବନାଯୁକ୍ତ ଲୋକ , ତାଙ୍କ ପାଖରେ ହିଁ ସୁନାର କାମ କରାଇବା । ଅର୍ଥାତ ସେ ସେବା କାର୍ଯ୍ୟ ତ କରୁଥିଲେ , କିନ୍ତୁ ଆପଣାଛାଏଁ ଗୋଟିଏ ବିଶ୍ୱସନୀୟତା ସୃଷ୍ଟି ହୋଇ ଯାଇଥିଲା , ତାଙ୍କର ନିଜର ସୁନା କାମ କରି ପ୍ରତ୍ୟେକ ପରିବବାରଙ୍କ ପାଇଁ ବିଶ୍ୱାସର ପାତ୍ର ହୋଇ ଯାଇଥିଲେ । ଅର୍ଥାତ ଆମର ସମାଜ ହେଉଛି ଏପରି ଯେ ସେବା ଭାବ କିଛି ପାଇବା ପରେ , କିଛି ମିଳିଲା ପରେ , ସେତିକିରେ ନୁହେଁ , ତା ’ ଠାରୁ ମଧ୍ୟ ବହୁ ଅଧିକ ଭାବନାର ସହିତ ଦେଖିଥାଏ । ଆଉ ଯିଏ ସେବା ନେଇଥାଏ , ସେ ମଧ୍ୟ ମନରେ ଏକ ଦୃଢ଼ ଧାରଣା କରି ନେଇଥାଏ , କି ଯେତେବେଳେ ମଧ୍ୟ ସୁଯୋଗ ମିଳିବ ସେ ମଧ୍ୟ କାହା ପାଇଁ କିଛି ସାହାଯ୍ୟ କରିବ , ଏହି ଚକ୍ର ଚାଲିଥାଏ । ଏହା ହିଁ ତ ସମାଜକୁ ପ୍ରେରଣା ଦେଇଥାଏ ।


    ଆପଣମାନେ ଶୁଣିଥିବେ ଶହେ ବର୍ଷ ପୂର୍ବେ ଏହିଭଳି ହିଁ ଭୟାନକ ମହାମାରୀ ହୋଇଥିଲା , ଏବେ ଶହେ ବର୍ଷ ପରେ ଏହା ହୋଇଛି । ଆଉ କୁହନ୍ତି କି ସେତେବେଳେ ଭାରତରେ ଜନସଂଖ୍ୟା ଏତେ ନଥିଲା , କମ୍ ଲୋକ ଥିଲେ । କିନ୍ତୁ ସେହି ସମୟରେ ମଧ୍ୟ ସେହି ମହାମାରୀ ସମୟରେ ଦୁନିଆରେ ସବୁଠାରୁ ଅଧିକ ଲୋକ ଯେଉଁଠାରେ ମୃତ୍ୟୁବରଣ କରିଥିଲେ , ସେଥିରେ ଆମ ହିନ୍ଦୁସ୍ତାନ ମଧ୍ୟ ଥିଲା । କୋଟି କୋଟି ଲୋକ ମରି ଯାଇଥିଲେ । ଆଉ ତେଣୁକରି ଏଥର ଯେଉଁ ମହାମାରୀ ଆସିଲା , ତ ସମଗ୍ର ଦୁନିଆ , ଭାରତର ନାଁ ଧରୁ ଧରୁ ସେମାନଙ୍କୁ ଡର ଲାଗୁଥିଲା । ଲାଗୁଥିଲା କି ଭାଇ ଶହେ ବର୍ଷ ପୂର୍ବେ ଭାରତ କାରଣରୁ ଏତେ ସବୁ କ୍ଷତି ହୋଇଥିଲା , ଭାରତରେ ଏତେ ଲୋକ ମରି ଯାଇଥିଲେ ଆଉ ଆଜି ଭାରତର ଏତେ ବିଶାଳ ଜନସଂଖ୍ୟା , ଏତେସବୁ ଆହ୍ୱାନ , ବଡ଼ ବଡ଼ ବିଶେଷଜ୍ଞମାନେ ଏହାସବୁ କହୁଥିଲେ ଆଉ ଭାରତ ଉପରେ ପ୍ରଶ୍ନଚିହ୍ନ ଲଗାଇବାକୁ ଲାଗିଥିଲେ କି ଏଥର ମଧ୍ୟ ଭାରତର ସ୍ଥିତି ବିଗିଡ଼ିଯିବ । କିନ୍ତୁ କ ’ ଣ ସ୍ଥିତି ହେଲା । ଆପଣମାନେ ଦେଖିଥିବେ 23-24 କୋଟି ଜନସଂଖ୍ୟା ଥିବା ଆମର ଉତ୍ତରପ୍ରଦେଶ , ଆଉ ସେଥିପାଇଁ ତ ଲୋକମାନଙ୍କ ମନରେ ବହୁ ଶଙ୍କା - କୁଶଙ୍କା ମଧ୍ୟ ରହିଥିଲା , ଏମାନେ କିପରି ବଂଚିବେ । କେହି କହୁଥିଲେ କି ଆଉ କେହି କହୁଥିଲେ , କି ୟୁପିରେ ଗରିବୀ ବହୁତ ରହିଛି , ଏଠାରେ ବାହାରକୁ କାମ କରିବାକୁ ଯାଇଥିବା ଶ୍ରମିକ , ମୁଲିଆ ସାଥୀ ହେଉଛନ୍ତି ବହୁତ , ସେମାନେ ଦୁଇ ଗଜର ଦୂରତାକୁ କିପରି ପାଳନ କରି ପାରିବେ ? ସେମାନେ କରୋନାରେ ନ ହେଲେ ତ ଭୋକରେ ମରିଯିବେ । କିନ୍ତୁ ଆପଣଙ୍କ ସହଯୋଗ ଫଳରେ , ଉତ୍ତରପ୍ରଦେଶର ଲୋକମାନଙ୍କର ପରିଶ୍ରମ ଫଳରେ , ପରାକ୍ରମ ଫଳରେ ସମସ୍ତ ଆଶଙ୍କାକୁ ଧ୍ୱସ୍ତ କରି ଦେଲା ।


    ସାଥୀଗଣ , ବ୍ରାଜିଲ ଭଳି ବଡ଼ ଦେଶରେ , ଯାହାର ଜନସଂଖ୍ୟା ହେଉଛି ପ୍ରାୟ 24 କୋଟି , ସେଠାରେ କରୋନାରେ 65 ହଜାରରୁ ଅଧିକ ଲୋକଙ୍କର ଦୁଃଖଦ ମୃତ୍ୟୁ ହୋଇଛି । କିନ୍ତୁ ସେତିକି ହିଁ ଜନସଂଖ୍ୟା ଥିବା ଆମର ୟୁପିରେ ପ୍ରାୟ - ପ୍ରାୟ 800 ଲୋକଙ୍କର ମୃତ୍ୟୁ କରୋନା ଫଳରେ ହୋଇଛି । ଅର୍ଥାତ ୟୁପିରେ କରୋନା ଫଳରେ ହଜାର ହଜାର ଜୀବନ , ଯାହାଙ୍କର ମୃତ୍ୟୁ ହେବାର ସମ୍ଭାବନା ଦେଖା ଯାଉଥିଲା , ସେମାନଙ୍କୁ ସବୁ ବଂଚାଇ ଦିଆଯାଇଛି । ଆଜିକାର ସ୍ଥିତି ହେଉଛି ଏହିଭଳି କି ଉତ୍ତରପ୍ରଦେଶ ନା କେବଳ ସଂକ୍ରମଣର ଗତିକୁ କାବୁ କରି ପାରିଛି ବରଂ ଯେଉଁମାନଙ୍କୁ କରୋନା ହୋଇଛି , ସେମାନେ ମଧ୍ୟ ଦ୍ରୁତ ଗତିରେ ସୁସ୍ଥ ହେଉଛନ୍ତି । ଆଉ ଏହାର ଏକ ବହୁତ ବଡ଼ କାରଣ ହେଉଛି ଆପଣଙ୍କ ଭଳି ଅନେକ ମହାନୁଭବଙ୍କ ସଚେତନତା , ସେବାଭାବ , ସକ୍ରିୟତା । ଆପଣଙ୍କ ଭଳି ସାମାଜିକ , ଧାର୍ମିକ ଏବଂ ପରୋପକାରୀ ସଂଗଠନମାନଙ୍କର ଏହି ଯେଉଁ ସ୍ୱଭାବ ରହିଛି , ଆପଣଙ୍କର ଯେଉଁ ସଂକଳ୍ପ ରହିଛି , ଆପଣଙ୍କର ସଂସ୍କାର ରହିଛି , ଯିଏ ଏହି କଠିନ ସମୟରେ , କଷ୍ଟରୁ , କଷ୍ଟରୁ ଅତି କଷ୍ଟ ପରିସ୍ଥିତି ମଧ୍ୟରେ ସମାଜର ପ୍ରତ୍ୟେକ ବ୍ୟକ୍ତିଙ୍କୁ କରୋନା ବିରୁଦ୍ଧରେ ଲଢ଼େଇରେ ଲଢ଼ିବାକୁ ଶକ୍ତି ପ୍ରଦାନ କରିଛି , ସେ ବହୁତ ବଡ଼ ସାହାଯ୍ୟ କରିଛି ।


    ସାଥୀଗଣ , ଆମେ ତ ହେଉଛୁ କାଶୀବାସୀ । ଆଉ କବୀର ଦାସ ମହାଶୟ କହିଛନ୍ତି -


    ସେବକ ଫଲ ମାଙ୍ଗେ ନହିଁ , ସେବ କରେ ଦିନ ରାତ


    ସେବା କରିବା ବାଲା ସେବାର ଫଳ ମାଗି ନ ଥାଆନ୍ତି , ଦିନ ରାତି ନିଃସ୍ୱାର୍ଥପର ଭାବେ ସେବା କରିଥାଆନ୍ତି । ଅନ୍ୟମାନଙ୍କ ପ୍ରତି ନିଃସ୍ୱାର୍ଥ ସେବାର ଭାବନା ଯାହା ଆମ ସଂସ୍କାରରେ ରହିଛି , ଯାହା ଏହି କଠିନ ସମୟରେ ଦେଶବାସୀଙ୍କ କାମରେ ଆସୁଛି । ଏହି ଭାବନାର ସହିତ କେନ୍ଦ୍ର ସରକାର ମଧ୍ୟ ନିରନ୍ତର ଭାବେ ପ୍ରୟାସ କରିଛନ୍ତି , ଯେ କରୋନାର ଏହି ସମୟ ମଧ୍ୟରେ ସାଧାରଣ ଜନତାଙ୍କର କଷ୍ଟକୁ ବାଣ୍ଟିବା , ତାହାକୁ କମ୍ କରିବା ପାଇଁ କ୍ରମାଗତ ଭାବେ ଚେଷ୍ଟା କରାଯାଉଛି । ଗରିବଙ୍କୁ ରାସନ ମିଳୁ , ସେମାନଙ୍କ ପକେଟରେ କିଛି ପଇସା ରହୁ , ସେମାନଙ୍କ ପାଖରେ ରୋଜଗାର ରହୁ ଆଉ ସେମାନେ ସେମାନଙ୍କ କାମ ପାଇଁ ଋଣ ନେଇ ପାରନ୍ତୁ । ଏହିସବୁ ବିଷୟ ଉପରେ ଧ୍ୟାନ ଦେଇଛୁ ।


    ସାଥୀଗଣ , ଆଜି ଭାରତରେ 80 କୋଟିରୁ ଅଧିକ ଲୋକଙ୍କୁ ମାଗଣା ରାସନ ଯୋଗାଇ ଦିଆଯାଉଛି । ଏହାର ବହୁତ ବଡ଼ ଲାଭ ବନାରସର ଗରିବ ଲୋକଙ୍କୁ , ଶ୍ରମିକଙ୍କୁ ହେଉଛି । ଆପଣମାନେ କଳ୍ପନା କରି ପାରିବେ କି ଭାରତ , ଆମେରିକାରୁ ମଧ୍ୟ ଦୁଇଗୁଣ ଜନସଂଖ୍ୟା ବିଶିଷ୍ଟ , ଗୋଟିଏ ପଇସା ନ ନେଇ ସେମାନଙ୍କର ଭରଣ ପୋଷଣ କରୁଛି । ଆଉ ଏବେ ତ ଏହି ଯୋଜନାକୁ ନଭେମ୍ବର ଶେଷ ପର୍ଯ୍ୟନ୍ତ , ଅର୍ଥାତ ଦୀପାବଳୀ ଏବଂ ଛଠ୍ ପୂଜା , ଅର୍ଥାତ 30 ନଭେମ୍ବର ପର୍ଯ୍ୟନ୍ତ ଏହାକୁ ବଢ଼ାଇ ଦିଆଯାଇଛି । ଆମର ଏହି ଚେଷ୍ଟା ରହିଛି କି କୌଣସି ଗରିବଙ୍କୁ ପର୍ବ ସମୟରେ ଖାଦ୍ୟପେୟର କୌଣସି ଊଣା ନ ରହୁ । ଖାଦ୍ୟ ସହିତ ହିଁ , ଲକଡାଉନ୍ ସମୟରେ ଗରିବମାନଙ୍କୁ ଖାଦ୍ୟ ରୋଷେଇ କରିବାରେ କୌଣସି ଅସୁବିଧାର ସମ୍ମୁଖୀନ ହେବାକୁ ନପଡ଼ୁ , ଏଥିପାଇଁ ଉଜ୍ଜ୍ୱଳା ଯୋଜନାର ହିତାଧିକାରୀଙ୍କୁ ବିଗତ ତିନି ମାସ ଧରି ମାଗଣା ସିଲିଣ୍ଡର ଦିଆଯାଉଛି ।


    ସାଥୀଗଣ , ଗରିବଙ୍କର ଜନଧନ ଖାତାରେ ହଜାର ହଜାର କୋଟି ଟଙ୍କା ଜମା କରିବା ହେଉ କିମ୍ବା ଗରିବଙ୍କ , ଶ୍ରମିକଙ୍କର ରୋଜଗାରର ଚିନ୍ତା , ଛୋଟ ଛୋଟ ଉଦ୍ୟୋଗ ଗୁଡ଼ିକୁ , ଉଠା ଦେକାନୀ - ଠେଲା ଲଗାଇବା ବାଲାଙ୍କୁ , ସହଜ ଋଣ ଉପଲବ୍ଧ କରାଇବା ହେଉ କିମ୍ବା କୃଷି , ପଶୁପାଳନ , ମତ୍ସ୍ୟପାଳନ ଏବଂ ଅନ୍ୟାନ୍ୟ କାର୍ଯ୍ୟ ପାଇଁ ଐତିହାସିକ ନିଷ୍ପତି ଏବଂ ସରକାର କ୍ରମାଗତ ଭାବେ କାର୍ଯ୍ୟ କରୁଛନ୍ତି ।


    କିଛି ଦିନ ପୂର୍ବରୁ ହିଁ 20 ହଜାର କୋଟି ଟଙ୍କାର ମତ୍ସ୍ୟସମ୍ପଦ ଯୋଜନାକୁ ମଞ୍ଜୁରି ଦିଆଯାଇଛି । ଏହାର ଲାଭ ମଧ୍ୟ ଏହି କ୍ଷେତ୍ରର ମତ୍ସ୍ୟପାଳକଙ୍କୁ ହେବ । ଏହା ବ୍ୟତୀତ ଏଠାରେ ୟୁପିରେ କିଛି ଦିନ ପୂର୍ବେ ହିଁ ରୋଜଗାର ଏବଂ ସ୍ୱରୋଜଗାର ପାଇଁ ଆଉ ଏକ ବିଶେଷ ଅଭିଯାନ ଆରମ୍ଭ କରାଯାଇଛି । ଏହା ମାଧ୍ୟମରେ ଆମର ଯେଉଁ ହସ୍ତଶିଳ୍ପୀ ରହିଛନ୍ତି , ବୁଣାକାର ରହିଛନ୍ତି , ଅନ୍ୟାନ୍ୟ କାରିଗର ଅଛନ୍ତି କିମ୍ବା ପୁଣି ଅନ୍ୟାନ୍ୟ ରାଜ୍ୟରୁ ଯେଉଁ ଶ୍ରମିକ ସାଥୀ ଗାଁକୁ ଫେରି ଆସିଛନ୍ତି , ଏଭଳି ଲକ୍ଷ - ଲକ୍ଷ କାମ କରୁଥିବା ଲୋକମାନଙ୍କ ପାଇଁ ରୋଜଗାରର ବ୍ୟବସ୍ଥା କରାଯାଇଛି ।


    ସାଥୀଗଣ , କରୋନାର ଏହି ବିପଦ ହେଉଛି ଏତେ ବଡ଼ କି ଏହା ସହିତ ଲଢ଼େଇ କରିବା ପାଇଁ କ୍ରମାଗତ ଭାବେ କାର୍ଯ୍ୟ କରିବାକୁ ହିଁ ପଡ଼ିବ । ଆମେ ସନ୍ତୋଷ ଅନୁଭବ କରି ଚୁପ ହୋଇ ବସି ପାରିବା ନାହିଁ । ଆମର ବୁଣାକାର ଭାଇ - ଭଉଣୀ ହୁଅନ୍ତୁ , ନୌକା ଚଳାଉଥିବା ଆମର ସାଥୀ ହୁଅନ୍ତୁ , ବ୍ୟବସାୟୀ - କାରବାରୀ ହୁଅନ୍ତୁ , ସମସ୍ତଙ୍କୁ ମୁଁ ଆଶ୍ୱସ୍ତ କରାଇବାକୁ ଚାହୁଁଛି କି , ଆମର ନିରନ୍ତର ପ୍ରୟାସ ରହିଛି କି ସମସ୍ତଙ୍କୁ କମରୁ ଅତି କମ୍ ଅସୁବିଧାର ସମ୍ମୁଖୀନ ହେବାକୁ ପଡ଼ୁ ଆଉ ବନାରସ ମଧ୍ୟ ଆଗକୁ ବଢ଼ି ଚାଲୁ । ମୁଁ କିଛି ଦିନ ପୂର୍ବରୁ ହିଁ ବନାରସର ବିକାଶ କାର୍ଯ୍ୟକୁ ନେଇ ପ୍ରଶାସନ ସହିତ , ସହରର ଆମ ବିଧାୟକମାନଙ୍କ ସହିତ ମଧ୍ୟ ଟେକ୍ନୋଲୋଜି ମାଧ୍ୟମରେ ଦୀର୍ଘ ସମୟ ଧରି ଆଲୋଚନା କରିଥିଲି , ଖୁବ୍ ବିସ୍ତୃତ ଭାବେ କଥା ହୋଇଥିଲି , ପ୍ରତିଟି ଜିନିଷକୁ ମୁଁ ଟେକ୍ନୋଲୋଜି ଏବଂ ଡ୍ରୋନ ପଦ୍ଧତି ମାଧ୍ୟମରେ ଅନୁଧ୍ୟାନ କରିଥିଲେ । ଏଥିରେ ସଡ଼କ , ବିଜୁଳି , ପାଣି ଭଳି ତମାମ ପ୍ରକଳ୍ପ ସହିତ ବାବା ବିଶ୍ୱନାଥ ଧାମ ପ୍ରକଳ୍ପର ସ୍ଥିତିକୁ ନେଇ ମଧ୍ୟ ବିସ୍ତୃତ ସୂଚନା ମୋତେ ଦିଆ ଯାଇଥିଲା । ମୁଁ ମଧ୍ୟ ଆବଶ୍ୟକ ସୂଚନା ମଧ୍ୟ ଦେଇଥିଲି । କିଛି ଅସୁବିଧା ମଧ୍ୟ ହୋଇଥାଏ ତ ସେଗୁଡ଼ିକୁ ଦୂର କରିବା ପାଇଁ ଯେଉଁଠି - ଯେଉଁଠି ଯାହା କିଛି କହିବାକୁ ପଡ଼ିବ କହିଥିଲି ।


    ଏହି ସମୟରେ କାଶୀରେ ହିଁ ପ୍ରାୟ 8 ହଜାର କୋଟି ଟଙ୍କାର ଭିନ୍ନ ଭିନ୍ନ ପ୍ରକଳ୍ପ ଉପରେ କାର୍ଯ୍ୟ ଦ୍ରୁତ ଗତିରେ ଚାଲୁ ରହିଛି । 8 ହଜାର କୋଟି ଟଙ୍କାର କାର୍ଯ୍ୟ , ଅର୍ଥାତ ଅନେକ ଲୋକଙ୍କୁ ଜୀବିକା ମିଳିବ । ଯେତେବେଳେ ପରିସ୍ଥିତି ସାଧାରଣ ହେବ ତ କାଶୀରେ ପୁରୁଣା ସୌନ୍ଦର୍ଯ୍ୟ ମଧ୍ୟ ସେତିକି ହିଁ ଦ୍ରୁତ ଗତିରେ ଫେରି ଆସିବ ।


    ଏଥିପାଇଁ ଆମକୁ ଏବେଠାରୁ ପ୍ରସ୍ତୁତି ମଧ୍ୟ କରିବାକୁ ହେବ ଆଉ ଏଥିପାଇଁ ପର୍ଯ୍ୟଟନ ସହିତ ଜଡ଼ିତ ସମସ୍ତ ପ୍ରକଳ୍ପ , ଯେପରି କ୍ରୁଜ ଟୁରିଜିମ , ଆଲୋକ ଏବଂ ଶ୍ରାବ୍ୟ ଶୋ ’, ଦଶାଶ୍ୱମେଧ ଘାଟର ପୁନରୁଦ୍ଧାର , ଗଙ୍ଗା ଆରତୀ ପାଇଁ ଅଡିଓ ଭିଡିଓ ସ୍କ୍ରିନ ଲଗାଇବାର କାର୍ଯ୍ୟ , ଘାଟରେ ଆହୁରି ମଧ୍ୟ ପରିଚାଳନା ବ୍ୟବସ୍ଥାର କାର୍ଯ୍ୟ , ଏଭଳି ପ୍ରତ୍ୟେକ ପ୍ରକଳ୍ପକୁ ଦ୍ରୁତ ଗତିରେ ସମ୍ପୂର୍ଣ୍ଣ କରିବା ଉପରେ ଧ୍ୟାନ ଦିଆ ଯାଉଛି ।


    ସାଥୀଗଣ , ଆଗାମୀ ସମୟରେ କାଶୀକୁ ଆତ୍ମନିର୍ଭର ଭାରତ ଅଭିଯାନର ଏକ ବଡ଼ କେନ୍ଦ୍ର ଭାବେ ଗଢ଼ିକରି ଆମେ ସମସ୍ତେ ଦେଖିବାକୁ ଚାହୁଁଛୁ ଆଉ ଏହା ହେଉଛି ମଧ୍ୟ ଆମ ସମସ୍ତଙ୍କର ଦାୟିତ୍ୱ । ସରକାର ନିକଟରେ ନେଇଥିବା ନିଷ୍ପତି ପରେ ଏଠାକାର ଶାଢ଼ୀ , ଏଠାକାର ଅନ୍ୟାନ୍ୟ ହସ୍ତଶିଳ୍ପ ପାଇଁ , ଏଠାକାର ଡାଏରୀ , ମତ୍ସ୍ୟପାଳନ ଏବଂ ମହୁମାଛି ପାଳନର ବ୍ୟବସାୟ ପାଇଁ ନୂତନ ସମ୍ଭାବନାର ଦ୍ୱାର ଖୋଲିବ । ମହୁମାଛି - ମହମର ବହୁତ ଅଧିକ ଚାହିଦା ରହିଛି ଦୁନିଆରେ । ଏହାକୁ ପୂରଣ କରିବାର ପ୍ରୟାସ ଆମେ କରି ପାରିବା ।


    ମୁଁ କୃଷକଙ୍କୁ , ଯୁବ ସାଥୀଙ୍କୁ ମଧ୍ୟ ଏହା ଅନୁରୋଧ କରିବାକୁ ଚାହିଁବି କି ଏହି ପ୍ରକାରର ବ୍ୟବସାୟରେ ସଂପୂର୍ଣ୍ଣ ରୂପେ ଭାଗୀଦାରୀ ସୁନିଶ୍ଚିତ କରନ୍ତୁ । ଆମ ସମସ୍ତଙ୍କର ପ୍ରୟାସ ଫଳରେ ଆମ କାଶୀ ଭାରତର ଏକ ବଡ଼ ରପ୍ତାନୀ କେନ୍ଦ୍ର ରୂପେ ବିକଶିତ ହୋଇ ପାରିବ ଆଉ ଆମକୁ କରିବାକୁ ହେବ । କାଶୀକୁ ଆମେ ଆତ୍ମନିର୍ଭର ଭାରତ ଅଭିଯାନର ପ୍ରେରକ ସ୍ଥଳୀ ଭାବେ ବିକଶିତ କରିବା , ସ୍ଥାପିତ କରିବା ।


    ସାଥୀଗଣ , ମୋତେ ଭଲ ଲାଗିଲା , ଆଜି ଆପଣମାନଙ୍କର ସମସ୍ତଙ୍କର ଦର୍ଶନ କରିବାର ସୌଭାଗ୍ୟ ମିଳିଲା ଏବଂ କାଶୀବାସୀଙ୍କର ଶ୍ରାବଣ ମାସରେ ଦର୍ଶନ ଲାଭ ହେବା ଏହା ହେଉଛି ନିଜକୁ ନିଜ ମଧ୍ୟରେ ଏକ ସୌଭାଗ୍ୟର ବିଷୟ । ଆଉ ଆପଣମାନେ ଯେଉଁ ସେବା ଭାବନାର ସହିତ କାର୍ଯ୍ୟ କରିଛନ୍ତି , ଏବେ ମଧ୍ୟ ଯେଉଁ ମନୋଭାବର ସହିତ ଆପଣମାନେ କରୁଛନ୍ତି , ମୁଁ ଆଉ ଥରେ ପୁଣି ଆପଣ ସମସ୍ତଙ୍କୁ ବହୁତ - ବହୁତ କୃତଜ୍ଞତା ବ୍ୟକ୍ତ କରୁଛି ।


    ପରୋପକାରର , ସେବା ଭାବନା ଆପଣମାନଙ୍କର କାର୍ଯ୍ୟରେ ଆପଣମାନେ ସମସ୍ତଙ୍କୁ ପ୍ରେରଣା ଦେଇଛନ୍ତି , ଆଗକୁ ମଧ୍ୟ ପ୍ରେରଣା ଦେଇ ଚାଲିବେ । କିନ୍ତୁ ହଁ , ଗୋଟିଏ କଥାକୁ ଆମକୁ ବାରମ୍ବାର କରିବାକୁ ପଡ଼ିବ , ପ୍ରତ୍ୟେକଙ୍କୁ କରିବାକୁ ପଡ଼ିବ , ନିଜକୁ ମଧ୍ୟ କରିବାକୁ ପଡ଼ିବ । ଆମେ ଥରେ ବ୍ୟବହାର ଯୋଗ୍ୟ ପ୍ଲାଷ୍ଟିକରୁ ମୁକ୍ତି ପାଇବାକୁ ଚାହୁଁଛୁ , ତାହାକୁ ଛାଡ଼ିବା ନାହିଁ । ଏବେ ରାସ୍ତା ଉପରେ ଛେପ ପକାଇବା ଆଉ ସେଥିରେ ଆମର ବନାରସୀ ପାନ , ଆମକୁ ଆମର ଅଭ୍ୟାସକୁ ବଦଳାଇବାକୁ ପଡ଼ିବ । ଦ୍ୱିତୀୟଟି , ଦୁଇ ଗଜର ଦୂରତା , ଗାମୁଛା କିମ୍ବା ଫେସ ମାସ୍କ ଏବଂ ହାତ ଧୋଇବାର ଅଭ୍ୟାସ ନା ଆମେ ଛାଡ଼ିବା ନା ଆଉ କାହାକୁ ଛାଡ଼ିବାକୁ ଦେବା । ଏବେ ଏହାକୁ ଆମର ସଂସ୍କାର ଭାବେ କରି ନେବାକୁ ହେବ , ସ୍ୱଭାବ ଭାବେ ଆପଣେଇବାକୁ ପଡ଼ିବ ।


    ବାବା ବିଶ୍ୱନାଥ ଏବଂ ଗଙ୍ଗା ମାତାଙ୍କ ଆଶୀର୍ବାଦ ଆପଣମାନଙ୍କ ଉପରେ ସର୍ବଦା ରହୁ , ଏହି କାମନା ସହିତ ମୁଁ ମୋର ବାଣୀକୁ ବିରାମ ଦେଉଛି ଆଉ ପୁଣି ଥରେ ଆପଣଙ୍କର ଏହି ମହାନ କାର୍ଯ୍ୟକୁ ପ୍ରଣାମ କରୁଛି ।


    ବହୁତ - ବହୁତ ଧନ୍ୟବାଦ ! ହର ହର ମହାଦେବ !!!


    ************

    
    
    (Release ID: 1637716) Visitor Counter : 12
    
    
      Read this release in: Punjabi , English , Urdu , Hindi , Marathi , Manipuri , Bengali , Assamese , Gujarati , Tamil , Telugu , Kannada , Malayalam