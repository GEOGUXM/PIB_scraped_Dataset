      ଅର୍ଥ ମନ୍ତ୍ରଣାଳୟ

      ଆଲ୍‌କୋହଲ୍‌ ଭିତ୍ତିକ ହ୍ୟାଣ୍ଡ ସାନିଟାଇଜର ଉପରେ ଜିଏସ୍‌ଟି ହାର ପ୍ରସଙ୍ଗରେ ସ୍ପଷ୍ଟୀକରଣ
      Posted On: 15 JUL 2020 4:46PM by PIB Bhubaneshwar


    କେତେକ ଗଣମାଧ୍ୟମରେ ଆଲ୍‌କୋହଲ ଭିତ୍ତିକ ହ୍ୟାଣ୍ଡ ସାନିଟାଇଜର ଉପରେ ଜିଏସ୍‌ଟି ହାର ନିର୍ଦ୍ଧାରଣ ଘେନି କିଛି ଖବର ପ୍ରକାଶ ପାଇଛି । ଏ ସଂପର୍କରେ ସରକାରଙ୍କ ପକ୍ଷରୁ ଏକ ସ୍ପଷ୍ଟୀକରଣରେ କୁହାଯାଇଛି ଯେ ଏହି ହ୍ୟାଣ୍ଡ ସାନିଟାଇଜର ଉପରେ 18 ଶତାଂଶ ଜିଏସ୍‌ଟି ଲାଗୁ କରାଯାଇଛି । ସାନିଟାଇଜର , ସାବୁନ , ଜୀବାଣୁ ନିରୋଧୀ ତରଳ ପଦାର୍ଥ ଓ ଡେଟଲ ଆଦି ବିଶୋଧକ ବର୍ଗର ସାମଗ୍ରୀ ହୋଇଥିବାରୁ ଏହା ଉପରେ ଜିଏସ୍‌ଟି ବ୍ୟବସ୍ଥାରେ 18 ଶତାଂଶ ଷ୍ଟାଣ୍ଡାର୍ଡ ଟିକସ ହାର ଲାଗୁ କରାଯାଇଛି । ବିଭିନ୍ନ ସାମଗ୍ରୀ ଉପରେ ଟିକସ ହାର କେତେ ରହିବ ତାହା ଜିଏସ୍‌ଟି ପରିଷଦ ସ୍ଥିର କରିଥାଏ । କେନ୍ଦ୍ର ସରକାର ଏବଂ ରାଜ୍ୟ ସରକାରମାନେ ଏକାଠି ବସି ଏ ସଂପର୍କରେ ବିଚାର ଆଲୋଚନା କରି ଜିଏସ୍‌ଟି ହାର ନିର୍ଦ୍ଧାରଣ କରିଥାନ୍ତି ।


    ସ୍ପଷ୍ଟୀକରଣରେ ଆହୁରି ମଧ୍ୟ କୁହାଯାଇଛି ଯେ ସାନିଟାଇଜର ପ୍ରସ୍ତୁତିରେ ବ୍ୟବହାର କରାଯାଉଥିବା ରାସାୟନିକ ପଦାର୍ଥ , ପ୍ୟାକିଂ ସାମଗ୍ରୀ , ଇନ୍‌ପୁଟ ସର୍ଭିସ ଆଦି ଉପରେ 18 ଶତାଂଶ ଜିଏସ୍‌ଟି ଲାଗୁ ହୋଇଛି । ଏଭଳି ସ୍ଥିତିରେ ସାନିଟାଇଜର ଏବଂ ସେହିଭଳି ଅନ୍ୟାନ୍ୟ ସାମଗ୍ରୀ ଉପରୁ ଯଦି ଜିଏସ୍‌ଟି ହାର ହ୍ରାସ କରାଯାଏ ତାହାଦ୍ୱାରା ଶୁଳ୍କ ଢାଞ୍ଚା ଓଲଟପାଲଟ ହୋଇଯିବ । ଏହା ଫଳରେ ଘରୋଇ ଉତ୍ପାଦନକାରୀ ଏବଂ ଆମଦାନୀକାରୀମାନେ ଅସୁବିଧାର ସମ୍ମୁଖୀନ ହେବେ । କମ୍‌ ଜିଏସ୍‌ଟି ହାର ଯୋଗୁଁ ଆମଦାନୀ ବଢିଥାଏ ଏବଂ ଏହାଦ୍ୱାରା ବିଦେଶୀ ସାମଗ୍ରୀ ଦେଶରେ ଅଧିକ ଶସ୍ତାରେ ବିକ୍ରି ହୁଏ । ଏହା ଆତ୍ମନିର୍ଭର ଭାରତ ନୀତିର ପରିପନ୍ଥୀ । ଯଦି ଜିଏସ୍‌ଟି ହାର ହ୍ରାସ ପାଏ ଏବଂ ଘରୋଇ ଉତ୍ପାଦନକାରୀ କ୍ଷତିଗ୍ରସ୍ତ ହୁଅନ୍ତି , ତାହାହେଲେ ଏହିସବୁ ସାମଗ୍ରୀ ବ୍ୟବହାରରେ ଖାଉଟି ବିଶେଷ ଉପକୃତ ହେବେ ନାହିଁ ।


    **********


    

    
    (Release ID: 1638861) Visitor Counter : 12
    
    
      Read this release in: English , Urdu , Hindi , Bengali , Punjabi , Tamil , Telugu