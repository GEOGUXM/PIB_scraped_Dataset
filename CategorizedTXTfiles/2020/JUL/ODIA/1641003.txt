      ରେଳ ମନ୍ତ୍ରଣାଳୟ

      2022 ଡିସେମ୍ବର ସୁଦ୍ଧା ଭାରତୀୟ ରେଳବାଇ ସବୁ ୱାଗନକୁ ଆରଏଫ୍‌ଆଇଡି ଦ୍ୱାରା ଟ୍ୟାଗ କରିବ
      • ଏ ପର୍ଯ୍ୟନ୍ତ 23 ହଜାର ୱାଗନ ଆରଏଫ୍‌ଆଇଡି ବ୍ୟବସ୍ଥାରେ ଅନ୍ତର୍ଭୁକ୍ତ ହୋଇଛି

      Posted On: 24 JUL 2020 2:55PM by PIB Bhubaneshwar

    ଭାରତୀୟ ରେଳବାଇ ଦେଶର ସବୁ ରେଳ ୱାଗନକୁ 2022 ସୁଦ୍ଧା ରେଡିଓ ଫ୍ରିକ୍ୱେନ୍ସି ଆଇଡେଣ୍ଟିଫିକେସନ (ଆରଏଫ୍‌ଆଇଡି ଟ୍ୟାଗ) ବ୍ୟବସ୍ଥାରେ ଅନ୍ତର୍ଭୁକ୍ତ କରିବାରେ ଲକ୍ଷ୍ୟ ରଖିଛି । ଏହି ସମୟ ସୁଦ୍ଧା ସବୁ ରେଳ ୱାଗନରେ ରେଡିଓ ଫ୍ରିକ୍ୱେନ୍ସି ବ୍ୟବସ୍ଥା ଖଞ୍ଜାଯାଇ ସହଜରେ ଏହାର ସ୍ଥିତି ନିର୍ଦ୍ଧାରଣ କରିହେବ । ରେଳବାଇର ଏକ ବିରାଟ ଓ ବ୍ୟାପକ ବ୍ୟବସ୍ଥାରେ କେଉଁ ୱାଗନ କେଉଁଠି ରହିଲା ତାହାକୁ ଠାବ କରିବାରେ ଏହି ପଦ୍ଧତି ବିଶେଷ ସହାୟକ ହେବ । ବର୍ତ୍ତମାନ ସୁଦ୍ଧା 23 ହଜାର ୱାଗନ ଆରଏଫ୍‌ଆଇଡି ବ୍ୟବସ୍ଥାରେ ଅନ୍ତର୍ଭୁକ୍ତ ହୋଇଛି । ଏବେ ଏହି କାର୍ଯ୍ୟ ମଧ୍ୟ ଜାରି ରହିଛି ; କିନ୍ତୁ କରୋନା ମହାମାରୀ ଯୋଗୁଁ କାମ ଶିଥିଳ ହୋଇପଡିଛି । 2022 ସୁଦ୍ଧା ଦେଶର ସବୁ ରେଳ ୱାଗନରେ ଆରଏଫ୍‌ଆଇଡି ଲଗାଯାଇ ତାକୁ ଟ୍ୟାଗିଂ କରାଯିବ ।


    ଏବେ ଭାରତୀୟ ରେଳବାଇ ୱାଗନ ଚିହ୍ନଟ ଓ ଗଣତି କାର୍ଯ୍ୟ ମଣିଷଙ୍କ ଦ୍ୱାରା କରାଯାଉଛି । ମଣିଷ ଏହି କାର୍ଯ୍ୟ କରୁଥିବାରୁ ଏଥିରେ ଭୁଲ ହେବାର ସମ୍ଭାବନା ରହିଛି । ଆରଏଫ୍‌ଆଇଡି ବ୍ୟବସ୍ଥା ଉପଯୋଗ କରାଗଲେ ପ୍ରତ୍ୟେକ ୱାଗନ , ଇଞ୍ଜିନ , କୋଚ୍‌ କେଉଁଠି କିଭଳି ଅବସ୍ଥାରେ ଅଛି ତାହା ନିର୍ଭୁଲଭାବେ ଜଣାପଡିବ । ଇଞ୍ଜିନଗୁଡିକରେ ମଧ୍ୟ ଆରଏଫ୍‌ଆଇଡି ଟ୍ୟାଗ ଲଗାଯିବ । ବିଭିନ୍ନ ଷ୍ଟେସନ ଏବଂ ରେଳପଥ ପାଶ୍ୱର୍ରେ ଟ୍ରାକ୍‌ ସାଇଡ୍‌ ରିଡ୍‌ର ଲଗାଯିବ । ଏହି ରିଡ୍‌ର ଦୁଇ ମିଟର ଦୂରରୁ ଇଞ୍ଜିନ , ଡବା ଓ କୋଚ୍‌ରେ ଖଞ୍ଜାଯାଇଥିବା ଟ୍ୟାଗରୁ ତଥ୍ୟ ସଂଗ୍ରହ କରି ତାହାକୁ କେନ୍ଦ୍ରୀୟ କମ୍ପ୍ୟୁଟରକୁ ପଠାଇବ । ଏହା ଫଳରେ ସବୁ ଚଳନଶୀଳ ଟ୍ରେନର ଇଞ୍ଜିନ ଓ ବଗିର ଗତିବିଧିକୁ ମଧ୍ୟ ଠାବ କରାଯାଇପାରିବ ।


    ଆରଏଫ୍‌ଆଇଡିର ପ୍ରଚଳନ ପରେ ୱାଗନ , ଇଞ୍ଜିନ ଏବଂ କୋଚର ବାସ୍ତବ ସଂଖ୍ୟା ସେସବୁ ଅଭାବ ଓ ଅନ୍ୟାନ୍ୟ ପ୍ରସଙ୍ଗଗୁଡିକୁ ଠିକ୍‌ଭାବେ ଅନୁଧ୍ୟାନ କରି ସମାଧାନ କରାଯାଇପାରିବ । ଏହା ମଧ୍ୟ ତ୍ରୁଟିଶୂନ୍ୟ ଭାବେ ଶୀଘ୍ର କାର୍ଯ୍ୟକାରୀ ହୋଇପାରିବ ।


    **********

    
    
    (Release ID: 1641003) Visitor Counter : 8
    
    
      Read this release in: Urdu , Malayalam , English , Hindi , Marathi , Manipuri , Bengali , Punjabi , Tamil , Telugu