      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଆରୋଗ୍ୟ ହାର 62.42 ପ୍ରତିଶତକୁ ବୃଦ୍ଧି
      • 18 ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର ଆରୋଗ୍ୟ ହାର ଜାତୀୟ ହାରଠାରୁ ଅଧିକ
      • ମୃତ୍ୟୁ ହାର 2.72କୁ ଖସିଲା
      • 30 ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳରେ ମୃତ୍ୟୁ ହାର ଜାତୀୟ ହାରଠାରୁ କମ
      Posted On: 10 JUL 2020 2:53PM by PIB Bhubaneshwar


    ଦେଶରେ କୋଭିଡ-19 ସଂକ୍ରମିତ ରୋଗୀଙ୍କ ଆରୋଗ୍ୟ ହାର କ୍ରମାଗତ ଭାବେ ବୃଦ୍ଧି ପାଉଛି । ଗତ 24 ଘଣ୍ଟା ମଧ୍ୟରେ 19,138 ଜଣ ରୋଗୀ ଆରୋଗ୍ୟ ଲାଭ କରିଥିବା ବେଳେ ଦେଶରେ ମୋଟ ସୁସ୍ଥ ରୋଗୀଙ୍କ ସଂଖ୍ୟା 4,95,515କୁ ବୃଦ୍ଧି ପାଇଛି । ଆଜି ଜାତୀୟ ଆରୋଗ୍ୟ ହାର ଶତକଡା 62.42ରେ ପହଞ୍ଚିଛି । 2,76,882 ଜଣ ସକ୍ରିୟ ରୋଗୀ ବର୍ତ୍ତମାନ ଚିକିତ୍ସାଧୀନ ଅଛନ୍ତି । କେନ୍ଦ୍ର ଓ ରାଜ୍ୟ ସରକାରଙ୍କ ମିଳିତ ଉଦ୍ୟମ ଓ ସ୍ଵାସ୍ଥ୍ୟଗତ ପରିଚାଳନା ଯୋଗୁଁ ଆରୋଗ୍ୟ ହାରରେ ଉନ୍ନତି ପରିଲକ୍ଷିତ ହୋଇଛି । ଆଗୁଆ ରୋଗ ନିରୂପଣ ନିମନ୍ତେ ଅଧିକରୁ ଅଧିକ ନମୁନା ପରୀକ୍ଷା, କମ ଲକ୍ଷଣ ଥିବା ରୋଗୀମାନଙ୍କ ଗୃହ ସଙ୍ଗରୋଧ ଏବଂ ଜଟିଳ ରୋଗୀମାନଙ୍କ ହସ୍ପିଟାଲ ଚିକିତ୍ସା ଯୋଗୁଁ ଦେଶରେ ଏହି ଆରୋଗ୍ୟ ହାର ବୃଦ୍ଧି ସମ୍ଭବ ହୋଇଛି । ଅଦ୍ୟାବଧି ଦେଶରେ 1218ଟି ଉତ୍ସର୍ଗୀକୃତ କୋଭିଡ ହସ୍ପିଟାଲ, 2705ଟି କୋଭିଡ ସ୍ୱାସ୍ଥ୍ୟ କେନ୍ଦ୍ର ଓ 10,301ଟି କୋଭିଡ ଗୃହ ରହିଛି ।


    ଦେଶରେ ଆରୋଗ୍ୟ ହାର ଉତ୍ସାହଜନକ ଥିବା ବେଳେ 18ଟି ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳରେ ଆରୋଗ୍ୟ ହାର ଜାତୀୟ ହାରଠାରୁ ଅଧିକ ରହିଛି ।

                                                                          
ରାଜ୍ୟ/କେନ୍ଦ୍ରଶାସିତ ଅଞ୍ଚଳ  ଆରୋଗ୍ୟ ହାର  ରାଜ୍ୟ/କେନ୍ଦ୍ରଶାସିତ ଅଞ୍ଚଳ  ଆରୋଗ୍ୟ ହାର
                                                                          
                                                                          
                                                                          
ପଶ୍ଚିମବଙ୍ଗ                64.94%      ମଧ୍ୟ ପ୍ରଦେଶ               74.85%    
                                                                          
                                                                          
                                                                          
ଉତ୍ତର ପ୍ରଦେଶ              65.28%      ହରିୟାଣା                   74.91%    
                                                                          
                                                                          
                                                                          
ଓଡିଶା                     66.13%      ତ୍ରିପୁରା                  75.34%    
                                                                          
                                                                          
                                                                          
ମିଜୋରାମ                   67.51%      ରାଜସ୍ଥାନ                  75.65%    
                                                                          
                                                                          
                                                                          
ଝାଡଖଣ୍ଡ                   68.02%      ଦିଲ୍ଲୀ                    76.81%    
                                                                          
                                                                          
                                                                          
ପଞ୍ଜାବ                    69.26%      ଚଣ୍ଡିଗଡ                   77.06%    
                                                                          
                                                                          
                                                                          
ବିହାର                     70.40%      ଛତିଶଗଡ                    78.99%    
                                                                          
                                                                          
                                                                          
ଗୁଜରାଟ                    70.72%      ଉତ୍ତରାଖଣ୍ଡ                80.85%    
                                                                          
                                                                          
                                                                          
ହିମାଚଳ ପ୍ରଦେଶ             74.21%      ଲଦାଖ(କେନ୍ଦ୍ରଶାସିତ)        86.73%    
                                                                          
                                                                          

    ଜାତୀୟ ସ୍ତରରେ କରୋନା ମୃତ୍ୟୁ ହାର 2.72କୁ ହ୍ରାସ ପାଇଛି । ଏହା ବିଶ୍ଵର ଅନ୍ୟାନ୍ୟ ଦେଶର ଜାତୀୟ ହାର ତୁଳନାରେ ଯଥେଷ୍ଟ କମ । ରୋଗ ପରିଚାଳନାରେ ଉନ୍ନତି ଯୋଗୁଁ ଏହି ହାର ହ୍ରାସ ପାଇଛି । କେନ୍ଦ୍ର ସରକାରଙ୍କ ମାର୍ଗଦର୍ଶୀକାକୁ ଅନୁସରଣ କରି ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳଗୁଡିକ ବିହିତ ପଦକ୍ଷେପ ନେଉଥିବାରୁ ଏହି ହାର ହ୍ରାସ ପାଇଛି । ତା’ଛଡା କରୋନା ରୋଗୀମାନଙ୍କର ସ୍ୱାସ୍ଥ୍ୟ ସେବାର ଗୁଣାତ୍ମକ ପରିବର୍ତ୍ତନ ମଧ୍ୟ ଘଟିଛି । ଦେଶବ୍ୟାପୀ ଆଶା ଓ ଏଏନଏମମାନଙ୍କର ବିଶାଳ ନେଟୱର୍କ ସହ ଆୟୁଷ୍ମାନ ଭାରତ ସ୍ଵାସ୍ଥ୍ୟସେବା ଏବଂ ଆଗୁଆ ରୋଗୀ ଚିହ୍ନଟ ଯୋଗୁଁ ଏହା ସମ୍ଭବ ହୋଇଛି । ଏହାଫଳରେ 30ଟି ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳରେ ଆରୋଗ୍ୟ ହାର ଜାତୀୟ ଆରୋଗ୍ୟ ହାର ତୁଳନାରେ ନିମ୍ନରେ ରହିଛି ।

                                                                               
ରାଜ୍ୟ/କେନ୍ଦ୍ରଶାସିତ ଅଞ୍ଚଳ       ମୃତ୍ୟୁ ହାର  ରାଜ୍ୟ/କେନ୍ଦ୍ରଶାସିତ ଅଞ୍ଚଳ  ମୃତ୍ୟୁ ହାର
                                                                               
                                                                               
                                                                               
ମଣିପୁର                         0%          ବିହାର                     0.82%     
                                                                               
                                                                               
                                                                               
ନାଗାଲାଣ୍ଡ                      0%          ହିମାଚଳ ପ୍ରଦେଶ             0.96%     
                                                                               
                                                                               
                                                                               
ଦାଦ୍ରା ନଗର ହାଭେଳୀ ଓ ଡାମନ ଡ୍ୟୁ  0%          ତେଲଙ୍ଗାନା                 1.07%     
                                                                               
                                                                               
                                                                               
ମିଜୋରାମ                        0%          ଆନ୍ଧ୍ରପ୍ରଦେଶ              1.16%     
                                                                               
                                                                               
                                                                               
ଆଣ୍ଡାମାନ ଓ ନିକୋବର ଦ୍ବୀପ ସମୂହ   0%          ପୁଡୁଚେରୀ                  1.22%     
                                                                               
                                                                               
                                                                               
ସିକିମ                          0%          ଚଣ୍ଡିଗଡ଼                   1.34%     
                                                                               
                                                                               
                                                                               
ତ୍ରିପୁରା                       0.06%       ତାମିଲନାଡ଼ୁ                 1.39%     
                                                                               
                                                                               
                                                                               
ଲଦାଖ (କେନ୍ଦ୍ରଶାସିତ ପ୍ରଦେଶ)     0.09%       ଉତ୍ତରାଖଣ୍ଡ                1.39%     
                                                                               
                                                                               
                                                                               
ଆସାମ                           0.16%       ହରିୟାଣା                   1.48%     
                                                                               
                                                                               
                                                                               
କେରଳ                           0.41%       କର୍ଣ୍ଣାଟକ                 1.56%     
                                                                               
                                                                               
                                                                               
ଛତିଶଗଡ                         0.41%       ଜମ୍ମୁ ଓ କଶ୍ମୀର            1.62%     
                                                                               
                                                                               
                                                                               
ଗୋଆ                            0.42%       ମେଘାଳୟ                    1.77%     
                                                                               
                                                                               
                                                                               
ଓଡିଶା                          0.46%       ରାଜସ୍ଥାନ                  2.18%     
                                                                               
                                                                               
                                                                               
ଅରୁଣାଚଳ ପ୍ରଦେଶ                 0.66%       ପଞ୍ଜାବ                    2.56%     
                                                                               
                                                                               
                                                                               
ଝାଡଖଣ୍ଡ                        0.71%       ଉତ୍ତର ପ୍ରଦେଶ              2.66%     
                                                                               
                                                                               

    ଦେଶବ୍ୟାପୀ ପରୀକ୍ଷା, ଚିହ୍ନଟ ଓ ଉପଚାର ଅଭିଯାନ ପାଇଁ 1,10,24,491ଟି ନମୁନା ପରୀକ୍ଷା କରାଯାଇଛି । କେବଳ ଗତ 24 ଘଣ୍ଟା ମଧ୍ୟରେ 2,83,659ଟି ନମୁନା ପରୀକ୍ଷା ହୋଇଛି । ଦେଶରେ ପରୀକ୍ଷାଗାରର ଭିତ୍ତିଭୂମି ମଧ୍ୟ ମଜଭୁତ ହୋଇ 835ଟି ସରକାରୀ ଓ 334ଟି ଘରୋଇ ଏହିପରି ମୋଟ ପରୀକ୍ଷାଗାର ସଂଖ୍ୟା 1169କୁ ବୃଦ୍ଧି ପାଇଛି ।


    କୋଭିଡ-19 ସମ୍ବନ୍ଧୀୟ ବୈଷୟିକ ତଥ୍ୟ , ମାର୍ଗଦର୍ଶିକା ଓ ନିୟମାବଳୀର ସୂଚନା ପାଇଁ ନିୟମିତ ପରିଦର୍ଶନ କରନ୍ତୁ: https://www.mohfw.gov.in/ ଏବଂ @MoHFW_INDIA ।


    ଏ ସମ୍ପର୍କିତ ବୈଷୟିକ ପ୍ରଶ୍ନାବଳୀ technicalquery.covid 19 @gov.in ଏବଂ ncov 2019 @gov.in ଏବଂ @CovidIndiaSeva କୁ ପଠାଇ ପାରିବେ ।


    କୋଭିଡ-19 ଜନିତ କୌଣସି ଜିଜ୍ଞାସା ପାଇଁ ଦୟାକରି ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟର ହେଲ୍ପଲାଇନ ନଂ : + 91-11-23978046 କିମ୍ବା 1075 (ଦେୟ ମୁକ୍ତ)ରେ ସମ୍ପର୍କ କରିପାରନ୍ତି । ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର କୋଭିଡ-19 ହେଲ୍ପଲାଇନ ନମ୍ବରଗୁଡ଼ିକର ତାଲିକା ନିମ୍ନ ୱେବସାଇଟ ରେ ଉପଲବ୍ଧ ।


    https://www.mohfw.gov.in/pdf/coronvavirushelplinenumber.pdf


    **********


    

    
    (Release ID: 1637859) Visitor Counter : 10
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Gujarati , Tamil , Telugu , Malayalam