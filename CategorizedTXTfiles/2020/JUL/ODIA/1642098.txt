      କ୍ୟାବିନେଟ

      ହୋମିଓପ୍ୟାଥିକ୍‌ ଓ ପାରମ୍ପରିକ ଔଷଧ କ୍ଷେତ୍ରରେ ସହଯୋଗ ପାଇଁ ଜିମ୍ବାୱେ ସହ ସ୍ୱାକ୍ଷରିତ ବୁଝାଣାପତ୍ରକୁ କେନ୍ଦ୍ର କ୍ୟାବିନେଟର ଅନୁମୋଦନ
      Posted On: 29 JUL 2020 5:21PM by PIB Bhubaneshwar


    ହୋମିଓପ୍ୟାଥିକ୍‌ ଓ ପାରମ୍ପରିକ ଔଷଧପତ୍ର କ୍ଷେତ୍ରରେ ସହଯୋଗ ପାଇଁ ଭାରତ ଏବଂ ଜିମ୍ବାୱେ ମଧ୍ୟରେ ସ୍ୱାକ୍ଷରିତ ଏକ ବୁଝମଣାପତ୍ରକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟ ବୈଠକରେ ଆଜି ପିଛିଲାଭାବେ ଅନୁମୋଦନ କରାଯାଇଛି । ଏହି ବୁଝାମଣାପତ୍ର 2018 ନଭେମ୍ବର 3ରେ ଦୁଇ ଦେଶ ମଧ୍ୟରେ ସ୍ୱାକ୍ଷରିତ ହୋଇଥିଲା ।


    ଏହି ବୁଝାମଣାପତ୍ର ଅନୁସାରେ ହୋମିଓପ୍ୟାଥିକ୍‌ ଓ ଅନ୍ୟାନ୍ୟ ପାରମ୍ପରିକ ଚିକିତ୍ସା କ୍ଷେତ୍ରରେ ସହଯୋଗ କରିବା ପାଇଁ ଉଭୟ ଦେଶ ସମାନ ନୀତି ଓ ପାରସ୍ପରିକ ଲାଭ ଭିତ୍ତିରେ କାର୍ଯ୍ୟ କରିବେ ।


    ବୁଝମଣାପତ୍ରର ଉ ଦ୍ଦେ ଶ୍ୟ


    ଏହି ବୁଝମଣାପତ୍ରର ମୁଖ୍ୟ ଉଦ୍ଦେଶ୍ୟ ନିମ୍ନମତେ ପ୍ରଦାନ କରାଯାଇଛି


    1. ସଂପୃକ୍ତ ଚିକିତ୍ସା ପଦ୍ଧତିର ଶିକ୍ଷା , ଚିକିତ୍ସା , ଔଷଧ ଏବଂ ଔଷଧହୀନ ଉପଚାର ଆଦିକୁ ପ୍ରୋତ୍ସାହିତ ଓ ନିୟନ୍ତ୍ରିତ କରିବା ପାଇଁ ଦୁଇଦେଶ ବୁଝାମଣାପତ୍ର ଅନୁସାରେ କାର୍ଯ୍ୟ କରିବେ ।


    2. ବୁଝାମଣାପତ୍ର ଅନୁସାରେ ଆବଶ୍ୟକ ପଡିଲେ ଔଷଧୀୟ ଦ୍ରବ୍ୟ ଓ ନଥିପତ୍ର ଯୋଗାଣ ସହିତ ଅନ୍ୟାନ୍ୟ କ୍ଷେତ୍ରରେ ପରସ୍ପରକୁ ସାହାଯ୍ୟ କରିବେ ।


    3. ଏହି ବିଦ୍ୟାର ଛାତ୍ରଛାତ୍ରୀ ଏବଂ ଚିକିତ୍ସକଙ୍କ ପାଇଁ ପାଠପଢା ଓ ତାଲିମ ନିମନ୍ତେ ବିଶେଷଜ୍ଞ ବିନିମୟ କରାଯିବ ।


    4. ଆଗ୍ରହୀ ବୈଜ୍ଞାନିକ , ଚିକିତ୍ସକ , ପାରାମେଡିକ୍ସ ଏବଂ ଛାତ୍ରଛାତ୍ରୀଙ୍କୁ ଗବେଷଣା , ଶୈକ୍ଷିକ ତାଲିମ ଆଦି କ୍ଷେତ୍ରରେ ଦୁଇଦେଶ ନିଜର ଶିକ୍ଷାନୁଷ୍ଠାନରେ ରହିବାର ସୁଯୋଗ ଦେବେ ।


    5. ଫାର୍ମାକୋପିଆ (ଔଷଧଗ୍ରନ୍ଥ) ଏବଂ ଫର୍ମୁଲା (ସୂତ୍ର) ଆଦି କ୍ଷେତ୍ରରେ ପାରସ୍ପରିକ ସ୍ୱୀକୃତି ବ୍ୟବସ୍ଥା ରହିବ । ବୁଝାମଣା ଅନୁସାରେ ଯେଉଁସବୁ ଚିକିତ୍ସା ପଦ୍ଧତିକୁ ଦୁଇପକ୍ଷ ସ୍ୱୀକୃତି ଦେଇଥିବେ ତାହାକୁ ସରକାରୀସ୍ତରରେ ପାଳନ କରାଯିବ ।


    6. ଉଭୟ ଦେଶରେ ଏହି ଚିକିତ୍ସା ବ୍ୟବସ୍ଥାରେ ପାଠପଢି ଡିଗ୍ରୀ ଓ ଡିପ୍ଲୋମା ହାସଲ କରିଥିବା ଛାତ୍ରଛାତ୍ରୀଙ୍କ ଶିକ୍ଷାଗତ ଯୋଗ୍ୟତାକୁ ଉଭୟ ପକ୍ଷ ମାନ୍ୟତା ପ୍ରଦାନ କରିବେ ।


    7. ପ୍ରତିଷ୍ଠିତ ଶିକ୍ଷାନୁଷ୍ଠାନଗୁଡିକରେ ଏ କ୍ଷେତ୍ରରେ ଛାତ୍ରଛାତ୍ରୀଙ୍କ ପାଇଁ ବୃତ୍ତିର ବ୍ୟବସ୍ଥା କରାଯିବ ।


    8. ଦୁଇଦେଶ ବର୍ତ୍ତମାନର ଆଇନ ଅନୁସାରେ ଯୋଗ୍ୟ ଚିକିତ୍ସକମାନଙ୍କ ଦ୍ୱାରା ପ୍ରସ୍ତୁତ ପାରମ୍ପରିକ ଔଷଧ ଓ ସୂତ୍ରକୁ ଉଭୟ ପକ୍ଷ ସ୍ୱୀକୃତି ପ୍ରଦାନ କରିବେ ।


    9. ଦୁଇଦେଶରେ ଏହି ବିଦ୍ୟାର ଚିକିତ୍ସକମାନେ ନିଜର ଇଛା ଅନୁସାରେ ଉଭୟ ଦେଶରେ ଚିକିତ୍ସା କରିବାର ସୁବିଧା ସୁଯୋଗ ପାଇବେ ।


    10. ପରବର୍ତ୍ତୀ ସମୟରେ ଆବଶ୍ୟକ ପଡିଲେ ଦ୍ୱିପାକ୍ଷିକ ସହଯୋଗ ବୃଦ୍ଧି ପାଇଁ ଏହି ବୁଝାମଣାପତ୍ରର ପରିସରକୁ ସମ୍ମତି ଭିତ୍ତିରେ ବୃଦ୍ଧି କରାଯାଇପାରିବ ।


    **********


    

    
    (Release ID: 1642098) Visitor Counter : 7
    
    
      Read this release in: English , Urdu , Hindi , Marathi , Manipuri , Bengali , Punjabi , Gujarati , Tamil , Telugu , Kannada , Malayalam