      ରସାୟନ ଓ ସାର ମନ୍ତ୍ରଣାଳୟ

      ଦେଶରେ ଯଥେଷ୍ଟ ପରିମାଣରେ ସାର ମହଜୁଦ ଅଛି : ଗୌଡା
      • ରାଜ୍ୟରେ ୟୁରିଆ ଉପଲବ୍ଧତା ନେଇ ଶ୍ରୀ ଗୌଡାଙ୍କୁ ସାକ୍ଷାତ କଲେ ତେଲଙ୍ଗାନା କୃଷି ମନ୍ତ୍ରୀ ଶ୍ରୀ ସିଙ୍ଗିରେଡ୍ଡୀ ନିରଞ୍ଜନ ରେଡ୍ଡୀ

      Posted On: 20 JUL 2020 4:19PM by PIB Bhubaneshwar

    କେନ୍ଦ୍ର ରସାୟନ ଓ ସାର ମନ୍ତ୍ରୀ ଶ୍ରୀ ଡି ଭି ସଦାନନ୍ଦ ଗୌଡା କହିଛନ୍ତି ଯେ , ଖରିଫ ଋତୁ ଯୋଗୁଁ ସାରା ଦେଶରେ ସାରର ଚାହିଦା ବୃଦ୍ଧି ପାଇବାରେ ଲାଗିଛି । ଏହି ଆବଶ୍ୟକତା ପୂରଣ କରିବା ପାଇଁ ଶ୍ରୀ ଗୌଡା କହିଛନ୍ତି ଯେ , ଉତ୍ପାଦନକାରୀ ଏବଂ ରାଜ୍ୟ ସରକାରଙ୍କ ସହିତ କେନ୍ଦ୍ର ସରକାର ସମନ୍ୱୟ ରକ୍ଷା କରି କାର୍ଯ୍ୟ କରୁଛନ୍ତି ।


    କେନ୍ଦ୍ର ମନ୍ତ୍ରୀ କହିଛନ୍ତି ଯେ , ଏହାବ୍ୟତୀତ ଆମଦାନୀକୁ କମ କରାଯାଇ ଚାହିଦା ଅନୁଯାୟୀ ଯୋଗାଣ ବୃଦ୍ଧି କରାଯାଇଛି ।


    ତେଲଙ୍ଗାନା କୃଷି ମନ୍ତ୍ରୀ ଶ୍ରୀ ସିଙ୍ଗିରେଡ୍ଡୀ ନିରଞ୍ଜନ ରେଡ୍ଡୀ ଆଜି ଶ୍ରୀ ଗୌଡାଙ୍କୁ ତାଙ୍କ କାର୍ଯ୍ୟାଳୟରେ ସାକ୍ଷାତ କରି ରାଜ୍ୟରେ ୟୁରିଆର ଚାହିଦା ସମ୍ପର୍କରେ ଅବଗତ କରାଇଛନ୍ତି । ସେ ଆହୁରି ମଧ୍ୟ କହିଛନ୍ତି ଯେ , ଆଶାନୁରୂପ ମୌସୁମୀ ଯୋଗୁଁ କୃଷକମାନଙ୍କ ପକ୍ଷରୁ ଚାଷ ଜମିରେ ୟୁରିଆର ଚାହିଦା ଏବଂ ଉପଯୋଗ ଗତ ଖରିଫ ତୁଳନାରେ ଚଳିତ ବର୍ଷ ବୃଦ୍ଧି ପାଇଥିବା ପରିଲକ୍ଷିତ ହୋଇଛି । ତେଲଙ୍ଗାନା ପାଇଁ ୟୁରିଆର ପର୍ଯ୍ୟାପ୍ତ ଯୋଗାଣକୁ ସୁନିଶ୍ଚିତ କରିବା ପାଇଁ ସେ କେନ୍ଦ୍ର ମନ୍ତ୍ରୀଙ୍କୁ ଅନୁରୋଧ କରିଥିଲେ ।


    ଶ୍ରୀ ଗୌଡା କହିଥିଲେ ଯେ , ବର୍ତ୍ତମାନ ସାରା ଦେଶରେ ଯଥେଷ୍ଟ ପରିମାଣର ସାର ଉପଲବ୍ଧ ରହିଛି ଏବଂ ରାଜ୍ୟଗୁଡିକରେ ପର୍ଯ୍ୟାପ୍ତ ପରିମାଣର ସାର ମହଜୁଦ ରହିଛି । କିନ୍ତୁ ବର୍ତ୍ତମାନ ବିହନ ବୁଣିବା ସମୟରେ ଯଦି ସାରର ଚାହିଦା ବୃଦ୍ଧି ପାଏ ତା’ହେଲେ ଯୋଗାଣକୁ ବୃଦ୍ଧି କରାଯିବ ଏବଂ ଚାଷୀଙ୍କୁ ଠିକ ସମୟରେ ୟୁରିଆ ଯୋଗାଇ ଦିଆଯିବ ।


    **********

    
    
    (Release ID: 1640065) Visitor Counter : 7
    
    
      Read this release in: English , Urdu , Hindi , Marathi , Bengali , Manipuri , Assamese , Punjabi , Tamil , Telugu , Malayalam