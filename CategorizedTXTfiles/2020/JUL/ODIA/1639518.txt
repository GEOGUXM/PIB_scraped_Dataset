      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଭାରତ-ଆମେରିକା ଦ୍ୱିତୀୟ ମନ୍ତ୍ରୀସ୍ତରୀୟ ଋଣନୈତିକ ଉର୍ଜା ସହଯୋଗ ବୈଠକ ଅନୁଷ୍ଠିତ
      • ଦ୍ୱିପାକ୍ଷିକ ଉର୍ଜା ସମ୍ପର୍କ ଭାରତକୁ ଏକବିଂଶ ଶତାବ୍ଦୀରେ ବିଶ୍ୱ ଉର୍ଜା ଉତ୍ପାଦନର ପେଣ୍ଠସ୍ଥଳି କରିବ - ଧର୍ମେନ୍ଦ୍ର ପ୍ରଧାନ
      • ଦୁଇ ଦେଶ ମଧ୍ୟରେ ସଂଖ୍ୟାଧିକ ଏମଓୟୁ ଘୋଷଣା
      • ଉର୍ଜା କ୍ଷେତ୍ରରେ ମହିଳାଙ୍କୁ ସଶକ୍ତ କରିବା ନେଇ ଘୋଷଣା
      • ଭାରତ-ଆମେରିକା ଉର୍ଜା ସମ୍ପର୍କ ଆଗାମୀ ଦିନରେ ଅଧିକ ନିବିଡ ହେବ
      • ଆମେରିକାର ସହଯୋଗ ଭାରତକୁ ଗ୍ୟାସ ଆଧାରିତ ଅର୍ଥନୀତି କରିବା ଲକ୍ଷ୍ୟକୁ ତ୍ୱରାନ୍ୱିତ କରିବ
      • ଆମେରିକାର କମ୍ପାନୀଗୁଡିକୁ ଆତ୍ମନିର୍ଭର ଭାରତ ମିଶନରେ ସାମିଲ ହେବା ପାଇଁ ଆହ୍ୱାନ
      Posted On: 17 JUL 2020 9:33PM by PIB Bhubaneshwar


    ନୂଆଦିଲ୍ଲୀରୁ ଭିଡିଓ କନଫରେନ୍ସିଂ ମାଧ୍ୟମରେ କେନ୍ଦ୍ରମନ୍ତ୍ରୀ ଧର୍ମେନ୍ଦ୍ର ପ୍ରଧାନଙ୍କ ଯୁଗ୍ମ-ଅଧ୍ୟକ୍ଷତାରେ ଆମେରିକାର ଉର୍ଜା ସଚିବ ଡାନ୍ ବ୍ରୌଲିଟିଙ୍କ ସହ ଭାରତ-ଆମେରିକା ଦ୍ୱିତୀୟ ମନ୍ତ୍ରୀସ୍ତରୀୟ ଋଣନୈତିକ ଉର୍ଜା ସହଯୋଗ(ଏସଇପି) ବୈଠକ ଆଜି (17.07.2020) ଅନୁଷ୍ଠିତ ହୋଇଯାଇଛି । ଏହି ମନ୍ତ୍ରୀସ୍ତରୀୟ ବୈଠକ ଭାରତ ଓ ଆମେରିକା ମଧ୍ୟରେ ଦ୍ୱିପାକ୍ଷିକ ଉର୍ଜା ସମ୍ପର୍କ ଭାରତକୁ ଏକବିଂଶ ଶତାବ୍ଦୀରେ ବିଶ୍ୱ ଉର୍ଜା ଉତ୍ପାଦନର ପେଣ୍ଠସ୍ଥଳି କରିବ ବୋଲି ଶ୍ରୀ ପ୍ରଧାନ କହିଛନ୍ତି ।


    ଶ୍ରୀ ପ୍ରଧାନ କହିଛନ୍ତି ଆମେରିକାର ସହଯୋଗ ଭାରତକୁ ଗ୍ୟାସ ଅଧାରିତ ଅର୍ଥନୀତି କରିବା ଲକ୍ଷ୍ୟକୁ ତ୍ୱରାନ୍ୱିତ କରିବ । ଏହାସହ ଉର୍ଜା କ୍ଷେତ୍ରରେ ମଧ୍ୟ ଅଭିବୃଦ୍ଧି ଘଟିବ । ଏହି ଅବସରରେ ଶ୍ରୀ ପ୍ରଧାନ ଆମେରିକା ସରକାର ଏବଂ ଆମେରିକାର କମ୍ପାନୀ ଗୁଡିକୁ ଆତ୍ମନିର୍ଭର ଭାରତ ମିଶନରେ ସାମିଲ ହେବା ପାଇଁ ଆହ୍ୱାନ କରିଥିଲେ । ଆମେରିକା ଓ ଭାରତ ଉର୍ଜା ସମ୍ପର୍କ ଭାରତକୁ ଏକବଂଶ ଶତାବ୍ଦୀରେ ବିଶ୍ୱ ଉତ୍ପାଦନର ବିଶେଷ ଭାବରେ ଉର୍ଜା ଭିତ୍ତିଭୂମିର ପେଣ୍ଠସ୍ଥଳି କରିବ ବୋଲି ଶ୍ରୀ ପ୍ରଧାନ କହିଛନ୍ତି ।


    ଆଜିର ବୈଠକରେ ଉର୍ଜା ସୁରକ୍ଷା ଏବଂ ଉର୍ଜା ଉପଲବ୍ଧି ଉପରେ ଆମେରିକା ଏବଂ ଭାରତ ମଧ୍ୟରେ ଗୁରୁତ୍ୱ ଦିଆଯାଇଥିଲା । ଭାରତ-ଆମେରିକା ଋଣନୈତିକ ଉର୍ଜା ସହଯୋଗ ଏସଇପିର ଚାରୋଟି ପ୍ରାଥମିକ ସ୍ତମ୍ଭ ଶକ୍ତି ଏବଂ ଶକ୍ତି ଦକ୍ଷତା , ତୈଳ ଏବଂ ଗ୍ୟାସ୍ , ଅକ୍ଷୟ ଉର୍ଜା ଏବଂ ସ୍ଥାୟୀ ଅଭିବୃଦ୍ଧି ଉପରେ ଆଲୋଚନା ହୋଇଥିଲା । ଏହି ସ୍ତମ୍ଭଗୁଡିକ ମାଧ୍ୟମରେ ଆମେରିକା ଏବଂ ଭାରତ ସ୍ୱଚ୍ଛ , ସୁଲଭ ଏବଂ ନିର୍ଭରଯୋଗ୍ୟ ଉର୍ଜା ଉପଲବ୍ଧି ପାଇଁ ଅନେକ କାର୍ଯ୍ୟ କରାଯାଉଛି ।


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ ଭାରତ ଏବଂ ଆମେରିକାର ରାଷ୍ଟ୍ରପତି ଡୋନାଲ୍ଡ ଟ୍ରମ୍ପଙ୍କ ନେତୃତ୍ୱରେ ଦୁଇ ଦେଶର ଦ୍ୱିପାକ୍ଷିକ ସମ୍ପର୍କ ମଜବୁତ୍ ହୋଇଥିବାବେଳେ ଆଜିର ବୈଠକ ଭାରତ-ଆମେରିକା ଉର୍ଜା ସମ୍ପର୍କକୁ ଆଗାମୀ ଦିନରେ ଅଧିକ ନିବିଡ କରିବ ବୋଲି ଶ୍ରୀ ପ୍ରଧାନ କହିଛନ୍ତି ।


    ଉଲ୍ଲେଖନୀୟ ଯେ , ବୈଠକରେ ଏହି ଏସଇପି ଅଧୀନରେ ଥିବା କାର୍ଯ୍ୟକ୍ରମ ଏବଂ ନୂଆ କାର୍ଯ୍ୟ ଘୋଷଣା ହୋଇଥିଲା । ଉର୍ଜା ସୁରକ୍ଷାକୁ ପ୍ରୋତ୍ସାହନ ଦେବା , ନବସୃଜନ , ଶକ୍ତି କାର୍ଯ୍ୟର ଆଧୁନିକୀରଣ , ଉର୍ଜା ଦକ୍ଷତା , ସଂରକ୍ଷଣ ବୃଦ୍ଧି , ଉର୍ଜା ବାଣିଜ୍ୟ ଏବଂ ପୁଞ୍ଜିନିବେଶର ଅଭିବୃଦ୍ଧିକୁ ପ୍ରୋତ୍ସାହନ , ସ୍ଥାୟୀ ଅର୍ଥନୀତି ଅଭିବୃଦ୍ଧିକୁ ପ୍ରୋତ୍ସାହନ ଏବଂ ଉର୍ଜା କ୍ଷେତ୍ରରେ ମହିଳାଙ୍କୁ ସଶକ୍ତ କରିବା ଦିଗରେ ଭାରତ-ଆମେରିକା ସମ୍ପର୍କକୁ ତ୍ୱରାନ୍ୱିତ କରିବା ନେଇ ଆଲୋଚନା ହୋଇଥିଲା ।


    ସେହିପରି ଉଭୟ ଦେଶର ରଣନୈତିକ ଏବଂ ଅର୍ଥନୈତିକ ସ୍ୱାର୍ଥକୁ ଆଗକୁ ବଢାଇବା ପାଇଁ ଭାରତ-ଆମେରିକା ଋଣନୈତିକ ଉର୍ଜା ସହଯୋଗ(ଏସଇପି) ଅଧୀନରେ ସଂଖ୍ୟାଧିକ ଚୁକ୍ତିନାମା(ଏମଓୟୁ) ଓ ଅନେକ ଦୁଇ ଦେଶର କମ୍ପାନୀମାନଙ୍କ ମଧ୍ୟରେ ବିଭିନ୍ନ ସହଯୋଗ ନେଇ ନେଇ ମଧ୍ୟ ଘୋଷଣା ହୋଇଥିଲା । ଏଗୁଡିକ ମଧ୍ୟରୁ ପ୍ରମୁଖ ହେଲା ଋଣନୈତିକ ପେଟ୍ରୋଲିୟମ ଭଣ୍ଡାର ପାଇଁ ଆମେରିକାର ଉର୍ଜା ବିଭାଗ ଏବଂ ଭାରତୀୟ ପେଟ୍ରୋଲିୟମ ଏବଂ ପ୍ରାକୃତିକ ଗ୍ୟାସ ମଧ୍ୟରେ ଏମଓୟୁ , ଆମେରିକାର ୟୁଏସଏଆଇଡି ଏବଂ ଭାରତର ଆଇଏସଏଚଆରଏଇ ମଧ୍ୟରେ ଏମଓୟୁ ଓ ଇଇଏସଏଲ , ଏନଟିପିସି ଏବଂ ୟୁଏସଏଆଇଡି ମଧ୍ୟରେ ଚୁକ୍ତିନାମା ସ୍ୱାକ୍ଷର ହୋଇଥିଲା । ଏହାବ୍ୟତିତ ଆମେରିକାର ଫେଡେରାଲ ଏନର୍ଜି ରେଗୁଲେଟରି କମିଶନ ଏବଂ ଭାରତ ସେଂଟରାଲ ରେଗୁଲେଟୋରି କମିଶନ ମଧ୍ୟ ମିଳିତ ଭାବେ କାର୍ଯ୍ୟ କରିବା ନେଇ ଉଭୟ ପକ୍ଷରୁ ଘୋଷଣା ହୋଇଥିଲା ।


    ସେହିପରି ଭାରତ-ଆମେରିକା ଗ୍ୟାସ ଟ୍ୟାସ୍କ ଫୋର୍ସ ଅଧୀନରେ ମଧ୍ୟ ଦେଶର ପାଇପଲାଇନ ପ୍ରକଳ୍ପକୁ ଆଗେଇ ନେବା ପାଇଁ ଆମେରିକାର ଗ୍ୟାସ ୱେ ଏବଂ ଇନ୍ଦ୍ରପ୍ରସ୍ଥ ଗ୍ୟାସ ଲିମିଟେଡ୍(ଆଇଜିଏଲ୍) ମଧ୍ୟରେ ଏମଓୟୁ ସ୍ୱାକ୍ଷରିତ ହୋଇଥିଲା । ଏହାସହ ବ୍ଲୁମ ଏନର୍ଜି ଓ ଇଣ୍ଡିଆନ ଅଏଲ , ଫେଡେରାଲ ରେଗୁଲେଟରି କମିଶନ (ଏଫଇଆରସି) ଏବଂ ପେଟ୍ରୋଲିୟମ ପ୍ରାକୃତିକ ଗ୍ୟାସ ରେଗୁଲୋଟରି ବୋର୍ଡ(ପିଏନଜିଆରବି) ସମେତ ଅନେକ ପୃଥକ ପୃଥକ ଏମଓୟୁ ସ୍ୱାକ୍ଷର ହୋଇଥିଲା ।


    **********


    

    
    (Release ID: 1639518) Visitor Counter : 7
    
    
      Read this release in: English , Urdu , Hindi , Tamil , Telugu