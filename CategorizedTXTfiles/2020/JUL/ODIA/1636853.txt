      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କୋଭିଡ-19 ସଂକ୍ରାନ୍ତରେ ସବିଶେଷ ସୂଚନା
      • ଜାତୀୟ କରୋନା ସଂକ୍ରମଣ ହାର ଶତକଡା 6.73; ଅନେକ ରାଜ୍ୟରେ ଜାତୀୟ ହାର ଠାରୁ କମ ସଂକ୍ରମଣ
      • କେନ୍ଦ୍ର ସରକାରଙ୍କ ଉଦ୍ୟମ ଯୋଗୁଁ ପରୀକ୍ଷଣ ସଂଖ୍ୟା ବୃଦ୍ଧି ଓ ସଂକ୍ରମଣ ହାର ହ୍ରାସ
      Posted On: 06 JUL 2020 2:53PM by PIB Bhubaneshwar


    ଦେଶରେ କୋଭିଡ-19 ମହାମାରୀକୁ ରୋକିବା ପାଇଁ କେନ୍ଦ୍ର ଓ ରାଜ୍ୟ ସରକାରଗୁଡିକ ନିରନ୍ତର ଉଦ୍ୟମ ଜାରି ରଖିଛନ୍ତି ।


    ସେଥିପାଇଁ କେନ୍ଦ୍ର ସରକାର ଅଧିକ ପରୀକ୍ଷଣ, ଦ୍ରୁତ ଚିହ୍ନଟିକରଣ ଏବଂ ସମୟୋଚିତ ଉପଚାର ଉପରେ ଗୁରୁତ୍ଵ ଦେଉଛନ୍ତି । ଏଥିଯୋଗୁଁ ରାଜ୍ୟ ସରକାରଗୁଡ଼ିକ ମଧ୍ୟ ସେମାନଙ୍କ ପରୀକ୍ଷଣ ସାମର୍ଥ୍ୟକୁ ବୃଦ୍ଧି କରିଛନ୍ତି । ଏହି ସମନ୍ଵିତ ପଦକ୍ଷେପ ଯୋଗୁଁ ଆଜି ଦେଶରେ ସଂକ୍ରମଣ ହାର ଶତକତା 6.73 ରହିଛି । ଏ ପର୍ଯ୍ୟନ୍ତ ଯେଉଁ ରାଜ୍ୟଗୁଡିକ ଜାତୀୟ ହାର ଠାରୁ ନିମ୍ନରେ ଅଛନ୍ତି ତାହା ନିମ୍ନରେ ଦିଆଯାଇଛି ।

                                                                         
କ୍ରମିକ ସଂଖ୍ୟା  ରାଜ୍ୟ        ସଂକ୍ରମଣ ହାର (ଶତକଡାରେ)  ପ୍ରତି ମିଲିୟନରେ ପରୀକ୍ଷଣ
                                                                         
                                                                         
                                                                         
1              ଭାରତ(ଜାତୀୟ)  6.73                   6,859                 
                                                                         
                                                                         
                                                                         
2              ପୁଡୁଚେରୀ     5.55                   12,592                
                                                                         
                                                                         
                                                                         
3              ଚଣ୍ଡିଗଡ      4.36                   9,090                 
                                                                         
                                                                         
                                                                         
4              ଆସାମ         2.84                   9,987                 
                                                                         
                                                                         
                                                                         
5              ତ୍ରିପୁରା     2.72                   10,941                
                                                                         
                                                                         
                                                                         
6              କର୍ଣ୍ଣାଟକ    2.64                   9,803                 
                                                                         
                                                                         
                                                                         
7              ରାଜସ୍ଥାନ     2.51                   10,445                
                                                                         
                                                                         
                                                                         
8              ଗୋଆ          2.5                    44,129                
                                                                         
                                                                         
                                                                         
9              ପଞ୍ଜାବ       1.92                   10,257                
                                                                         
                                                                         

    କେନ୍ଦ୍ର ସରକାରଙ୍କ ସମୁଚିତ ପଦକ୍ଷେପ ଯୋଗୁଁ ଦିଲ୍ଲୀରେ ପରୀକ୍ଷା ହାରରେ ଯଥେଷ୍ଟ ଉନ୍ନତି ଘଟିଛି । ଅଧିକରୁ ଅଧିକ ଆରଟିପିସିଆର ପରୀକ୍ଷା ହେବା ସହ ନୂତନ ରାପିଡ଼ ଆଣ୍ଟିଜେନ ପଏଣ୍ଟ ଅଫ କେର ଯୋଗୁଁ ମାତ୍ର ଅଧଘଣ୍ଟା ମଧ୍ୟରେ ଫଳାଫଳ ଜଣା ପଡୁଛି । ଭାରତ ସରକାରଙ୍କ ଏହି ତ୍ଵରିତ ପଦକ୍ଷେପ ଯୋଗୁଁ ନମୁନା ପରୀକ୍ଷଣ ଆଶାତୀତ ବୃଦ୍ଧି ପାଇଛି । ଜୁନ 1 ରୁ 5 ତାରିଖ ମଧ୍ୟରେ ଦିନକୁ 5,481ଟି ନମୁନା ପରୀକ୍ଷା ହେଉଥିବା ବେଳେ ଏହି ସଂଖ୍ୟା ଜୁଲାଇ 1 ରୁ 5 ତାରିଖ ମଧ୍ୟରେ ହାରାହାରି 18,766ରେ ପହଞ୍ଚିଛି । ଦିଲ୍ଲୀରେ ନମୁନା ପରୀକ୍ଷଣ ବୃଦ୍ଧି ଯୋଗୁଁ ସଂକ୍ରମଣ ହାର ଗତ ତିନି ସପ୍ତାହ ମଧ୍ୟରେ ଶତକଡା 30 ରୁ 10କୁ ହ୍ରାସ ପାଇଛି ।


    **********

    
    
    (Release ID: 1636853) Visitor Counter : 8
    
    
      Read this release in: Gujarati , English , Urdu , Marathi , Hindi , Assamese , Manipuri , Bengali , Punjabi , Tamil , Telugu , Malayalam