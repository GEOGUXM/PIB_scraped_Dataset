      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଆରୋଗ୍ୟଙ୍କ ସଂଖ୍ୟା 5 ଲକ୍ଷ ଟପିଲା
      • ସକ୍ରିୟ ସଂକ୍ରମିତଙ୍କ ଠାରୁ ଆରୋଗ୍ୟଙ୍କ ସଂଖ୍ୟା 2.31ଲକ୍ଷ ଅଧିକ
      • ସୁସ୍ଥତା ହାର ପାଖାପାଖି 63 ପ୍ରତିଶତରେ ପହଞ୍ଚିଲା
      Posted On: 11 JUL 2020 4:37PM by PIB Bhubaneshwar


    କୋଭିଡ - 19କୁ ରୋକିବା ପାଇଁ କେନ୍ଦ୍ର ଏବଂ ରାଜ୍ୟ ସରକାରଙ୍କ ମଧ୍ୟରେ ସମନ୍ଵୟ ରକ୍ଷାକରି ବିଭିନ୍ନ ପ୍ରକାରର ପଦକ୍ଷେପ ଗ୍ରହଣ କରାଯାଉଛି । ଆବଦ୍ଧାଞ୍ଚଳରେ ଦୃଢ କାର୍ଯ୍ୟାନୁଷ୍ଠାନ , ନୀରିକ୍ଷଣ କାର୍ଯ୍ୟକଳାପ , ଠିକ ସମୟରେ ରୋଗୀ ଚିହ୍ନଟ ଏବଂ କରୋନାର ପ୍ରଭାବଶାଳୀ ଚିକିତ୍ସା ପରିଚାଳନା ଦ୍ଵାରା ସମୁଦାୟ ଆରୋଗ୍ୟଙ୍କ ସଂଖ୍ୟା ଆଜି 5 ଲକ୍ଷ ଅତିକ୍ରମ କରିଛି । 5 , 15 , 385 କୋଭିଡ - 19 ରୋଗୀ ଏପର୍ଯ୍ୟନ୍ତ ଆରୋଗ୍ୟ ହୋଇ ଘରକୁ ଫେରିଛନ୍ତି । ସକ୍ରିୟ ମାମଲା ତୁଳନାରେ ସୁସ୍ଥ ହୋଇଥିବା ମାମଲା ସଂଖ୍ୟା 2 , 31 , 978 ଅଧିକ ।


    ଏହି ବିସ୍ତାରିତ ବ୍ୟବଧାନ ଦ୍ଵାରା ଆରୋଗ୍ୟ ହାର 62.78%ରେ ପହଞ୍ଚିଛି । ଗତ 24 ଘଣ୍ଟା ମଧ୍ୟରେ, 19,870 କରୋନା ରୋଗୀ ଆରୋଗ୍ୟ ହୋଇ ଘରକୁ ଫେରିଛନ୍ତି ।


    ଏବେ ଦେଶରେ ମୋଟ 2,83,407 ସକ୍ରିୟ ରୋଗୀ ଚିକିତ୍ସାଧୀନ ଅଛନ୍ତି । ଅତ୍ୟଧିକ ଲକ୍ଷଣ ଥିବା ରୋଗୀ ରାଜ୍ୟ ଓ କେନ୍ଦ୍ର ସରକାରଙ୍କ ଚିକିତ୍ସାଳୟଗୁଡ଼ିକରେ ଚିକିତ୍ସିତ ହେଉଥିବା ବେଳେ ପ୍ରାକଲକ୍ଷଣ ରୋଗୀ ଏବଂ ସ୍ୱଳ୍ପ ଲକ୍ଷଣ ଦେଖାଉଥିବା ବ୍ୟକ୍ତି ଘରୋଇ ସଙ୍ଗରୋଧରେ ଅଛନ୍ତି ।


    ନିକଟରେ ସମସ୍ତ ପଞ୍ଜିକୃତ ପରୀକ୍ଷାଗାରଗୁଡ଼ିକୁ କୋଭିଡ ପରୀକ୍ଷା ପାଇଁ ଅନୁମତି ଦେବା ଏବଂ ରାପିଡ଼ ଆଣ୍ଟିଜେନ ଟେଷ୍ଟ ଯୋଗୁଁ ଦେଶରେ ନମୁନା ପରୀକ୍ଷା ହାର ଯଥେଷ୍ଟ ବୃଦ୍ଧି ପାଇଛି । ଏପର୍ଯ୍ୟନ୍ତ 1,13,07,002ଟି ନମୁନା ପରୀକ୍ଷା କରାଯାଇଛି । ଦେଶରେ 841ଟି ସରକାରୀ ଓ 339ଟି ଘରୋଇ ଏହିପରି ମୋଟ 1180ଟି ପରୀକ୍ଷାଗାରରେ ନମୁନା ପରୀକ୍ଷଣ କରାଯାଉଛି । ଗତକାଲି ଗୋଟିଏ ଦିନରେ 2,82,581ଟି ନମୁନା ପରୀକ୍ଷା କରାଯାଇଛି । ବର୍ତ୍ତମାନ ଦେଶରେ 10 ଲକ୍ଷ୍ୟ ଜନସଂଖ୍ୟାରେ 8,193ଟି ନମୁନା ପରୀକ୍ଷା କରାଯାଉଥିବା ଜଣାଯାଉଛି ।

      * ରିଅଲ - ଟାଇମ ଆରଟି ପିସିଆର ଆଧାରିତ ପରୀକ୍ଷାଗାର : 620 ( ସରକାରୀ : 386 + ଘରୋଇ : 234)
      * ଟ୍ରୁ ନ୍ୟାଟ ଆଧାରିତ ପରୀକ୍ଷାଗାର : 463 ( ସରକାରୀ : 420 + ଘରୋଇ : 43)
      * ସିବିନ୍ୟାଟ ଆଧାରିତ ପରୀକ୍ଷାଗାର : 97 ( ସରକାରୀ : 35 + ଘରୋଇ : 62)

    କୋଭିଡ-19 ସମ୍ବନ୍ଧୀୟ ବୈଷୟିକ ତଥ୍ୟ , ମାର୍ଗଦର୍ଶିକା ଓ ନିୟମାବଳୀର ସୂଚନା ପାଇଁ ନିୟମିତ ପରିଦର୍ଶନ କରନ୍ତୁ: https://www.mohfw.gov.in/ ଏବଂ @MoHFW_INDIA ।


    ଏ ସମ୍ପର୍କିତ ବୈଷୟିକ ପ୍ରଶ୍ନାବଳୀ technicalquery.covid 19 @gov.in ଏବଂ ncov 2019 @gov.in ଏବଂ @CovidIndiaSeva କୁ ପଠାଇ ପାରିବେ ।


    କୋଭିଡ-19 ଜନିତ କୌଣସି ଜିଜ୍ଞାସା ପାଇଁ ଦୟାକରି ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟର ହେଲ୍ପଲାଇନ ନଂ : + 91-11-23978046 କିମ୍ବା 1075 (ଦେୟ ମୁକ୍ତ)ରେ ସମ୍ପର୍କ କରିପାରନ୍ତି । ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର କୋଭିଡ-19 ହେଲ୍ପଲାଇନ ନମ୍ବରଗୁଡ଼ିକର ତାଲିକା ନିମ୍ନ ୱେବସାଇଟ ରେ ଉପଲବ୍ଧ ।


    https://www.mohfw.gov.in/pdf/coronvavirushelplinenumber.pdf


    **********


    

    
    (Release ID: 1638069) Visitor Counter : 7
    
    
      Read this release in: Bengali , English , Urdu , Marathi , Hindi , Manipuri , Punjabi , Gujarati , Tamil , Telugu , Malayalam
    
    
    

*