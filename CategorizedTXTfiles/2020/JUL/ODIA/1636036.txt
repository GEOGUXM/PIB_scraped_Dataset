      ରସାୟନ ଓ ସାର ମନ୍ତ୍ରଣାଳୟ

      ଜୁନ 30, 2020ରେ ଗୋଟିଏ ଦିନରେ ରେକର୍ଡ ସଂଖ୍ୟକ 73 ରେକ ସାର ପଠାଯାଇଛି
      • ଉଲ୍ଲେଖନୀୟ ସଫଳତା ପାଇଁ ସାର ବିଭାଗକୁ ଅଭିନନ୍ଦନ ଜଣାଇବା ସହ ରେଳବାଇକୁ ପ୍ରଶଂସା କରିଛନ୍ତି ଶ୍ରୀ ଗୌଡା

      Posted On: 02 JUL 2020 4:12PM by PIB Bhubaneshwar

    କେନ୍ଦ୍ର ରସାୟନ ଓ ସାର ମନ୍ତ୍ରୀ ଶ୍ରୀ ଡି.ଭି. ସଦାନନ୍ଦ ଗୌଡା ଆଜି ସାର ବିଭାଗର ଅଧିକାରୀମାନଙ୍କୁ ଅଭିନନ୍ଦନ ଜଣାଇବା ସହ ଜୁନ 30 , 2020ରେ ଗୋଟିଏ ଦିନରେ 73 ରେକ ସାର ପଠାଇବାରେ ସାହାଯ୍ୟ କରିଥିବାରୁ ରେଳ ମନ୍ତ୍ରଣାଳୟକୁ କୃତଜ୍ଞତା ଜଣାଇଛନ୍ତି । ଆଜିସୁଦ୍ଧା, ଗୋଟିଏ ଦିନରେ ଏତେ ସଂଖ୍ୟକ ସାର ରେକ ପଠାଯିବାର ଏହା ଏକ ରେକର୍ଡ ବୋଲି ସେ ପ୍ରକାଶ କରିଛନ୍ତି ।


    ଚଳିତ ବର୍ଷ ଜୁନ ମାସ ମଧ୍ୟରେ , ଦିନକୁ ହାରାହାରି 56.5 ରେକ ସାର ପଠାଯାଉଥିଲା । ଏହା ମଧ୍ୟ ଏକ ଐତିହାସିକ ରେକର୍ଡ । କୌଣସି ଜୁନ ମାସରେ ଏତେ ସଂଖ୍ୟକ ସାର ରେକ ପଠାଯାଇନଥିଲା ।


    ସେ ଆହୁରି ମଧ୍ୟ କହିଛନ୍ତି ଯେ , ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ ସରକାର ଚାଷୀଙ୍କୁ ଉପଯୁକ୍ତ ସମୟରେ ସାର ଉପଲବ୍ଧ କରିବାକୁ ପ୍ରତିଶ୍ରୁତିବଦ୍ଧ । ଚଳିତ ଖରିଫ ଋତୁ ପାଇଁ ଏପର୍ଯ୍ୟନ୍ତ କେନ୍ଦ୍ର ସରକାର ରାଜ୍ୟ ସରକାରମାନଙ୍କ ସହ ନିବିଡ ଭାବେ ସମନ୍ୱୟ ରକ୍ଷା କରି ସାରା ଦେଶରେ ଚାଷୀଙ୍କୁ ପର୍ଯ୍ୟାପ୍ତ ପରିମାଣର ସାର ଯୋଗାଣକୁ ସୁନିଶ୍ଚିତ କରିଛନ୍ତି ।


    **********


    

    
    (Release ID: 1636036) Visitor Counter : 7
    
    
      Read this release in: Hindi , Marathi , Punjabi , Urdu , Bengali , English , Manipuri , Tamil , Kannada , Malayalam