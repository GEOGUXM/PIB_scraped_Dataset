      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜୁଲାଇ 22ରେ ଇଣ୍ଡିଆ ଆଇଡିଆଜ ସମ୍ମିଳନୀରେ ଉଦବୋଧନ ଦେବେ ପ୍ରଧାନମନ୍ତ୍ରୀ
      Posted On: 21 JUL 2020 11:35AM by PIB Bhubaneshwar


    ଜୁଲାଇ 22ରେ ହେବାକୁ ଥିବା ‘ ଇଣ୍ଡିଆ ଆଇଡିଆଜ ସମ୍ମିଳନୀ ’ ରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଉଦବୋଧନ ଦେବେ ।


    ଏହି ସମ୍ମିଳନୀ ଆମେରିକା - ଭାରତ ବାଣିଜ୍ୟ ପରିଷଦ ଦ୍ୱାରା ଆୟୋଜିତ ହେଉଛି । ଚଳିତ ବର୍ଷ ପରିଷଦ ଗଠନର 45ତମ ବାର୍ଷିକୀ ପାଳିତ ହେଉଛି । ଚଳିତ ବର୍ଷର ଇଣ୍ଡିଆ ଆଇଡିଆଜ ସମ୍ମିଳନୀର ବିଷୟବସ୍ତୁ ରହିଛି ‘ ଉନ୍ନତ ଭବିଷ୍ୟତ ନିର୍ମାଣ ’ ।


    ଏହି ଭର୍ଚୁଆଲ ସମ୍ମିଳନୀରେ ଭାରତ ଓ ଆମେରିକା ସରକାରଙ୍କ ନୀତିନିର୍ମାତା , ବରିଷ୍ଠ ଅଧିକାରୀ , ବିଶିଷ୍ଟ ଉଦ୍ୟୋଗପତି ଓ ସମାଜର ବୁଦ୍ଧିଜୀବୀ ଓ ବିଶିଷ୍ଟ ବ୍ୟକ୍ତିବିଶେଷ ଭାଗ ନେବେ । ଅନ୍ୟ ପ୍ରମୁଖ ବକ୍ତାଙ୍କ ମଧ୍ୟରେ ଭାରତର ବୈଦେଶିକ ବ୍ୟାପାର ମନ୍ତ୍ରୀ ଡଃ ଏସ ଜୟଶଙ୍କର , ଆମେରିକାର ବୈଦେଶିକ ମନ୍ତ୍ରୀ ମାଇକ ପମ୍ପିଓ , ଭର୍ଜିନିଆ ସିନେଟର ତଥା ସିନେଟ ଇଣ୍ଡିଆ କକସର ସହ - ଅଧ୍ୟକ୍ଷ ମାର୍କ ୱାର୍ଣ୍ଣର , ଜାତିସଂଘରେ ପୂର୍ବତନ ଆମେରିକୀୟ ରାଷ୍ଟ୍ରଦୂତ ନିକ୍କି ହାଲେ ପ୍ରମୁଖ ଭାଗ ନେବେ । ସମ୍ମିଳନୀରେ ମହାମାରୀ ପରବର୍ତ୍ତୀ ବିଶ୍ୱରେ ଭାରତ ଓ ଆମେରିକା ସହଯୋଗ ଓ ଭବିଷ୍ୟତ ସମ୍ପର୍କ ଆଦି ବିଭିନ୍ନ ବିଷୟରେ ଗୁରୁତ୍ୱପୂର୍ଣ୍ଣ ଆଲୋଚନା ହେବ ।


    **********

    
    
    (Release ID: 1640229) Visitor Counter : 11
    
    
      Read this release in: Telugu , Assamese , English , Urdu , Marathi , Hindi , Manipuri , Bengali , Punjabi , Gujarati , Tamil , Kannada , Malayalam