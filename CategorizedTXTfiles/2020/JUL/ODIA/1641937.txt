      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଭାରତରେ ମୃତ୍ୟୁହାର ଆହୁରି ସୁଧାର ସହିତ 2.25%ରେ ପହଞ୍ଚିଲା
      • ମୋଟ ଆରୋଗ୍ୟଙ୍କ ସଂଖ୍ୟା ବୃଦ୍ଧି ଅବ୍ୟାହତ : 9.5 ଲକ୍ଷ ଟପିଲା
      • ଗତକାଲି 35,000ରୁ ଅଧିକ ରୋଗୀ ଆରୋଗ୍ୟ
      Posted On: 28 JUL 2020 3:01PM by PIB Bhubaneshwar


    ଭାରତର ମୃତ୍ୟୁ ହାର ଧୀରେ ଧୀରେ ହ୍ରାସ ପାଇ ବର୍ତ୍ତମାନ ଏହା ମାତ୍ର 2.25 ପ୍ରତିଶତରେ ପହଞ୍ଚିଛି । ବିଶ୍ୱରେ କୋଭିଡ ଜନିତ ସର୍ବନିମ୍ନ ମୃତ୍ୟୁ ହାର ଥିବା ଦେଶ ଭାବରେ ଭାରତର ଯାତ୍ରା ଅବ୍ୟାହତ ରହିଛି । ଘରକୁ ଘର ସର୍ବେକ୍ଷଣ , ତତ୍ପରତା ସହିତ ପରୀକ୍ଷଣ ଏବଂ ମାନକ ଚିକିତ୍ସା ପରିଚାଳନା ନିୟମାବଳୀ ସହିତ କଣ୍ଟେନମେଣ୍ଟକୁ କାର୍ଯ୍ୟକାରୀ କରିବା ଫଳରେ ଡାକ୍ତରଖାନା ଉପରେ ଚାପ ପଡ଼ିନାହିଁ । ଲକ୍ଷଣହୀନ ରୋଗୀଙ୍କୁ ଘରୋଇ ଏକାନ୍ତବାସ ରଖାଯାଇପାରିବା ଯୋଗୁ କୋଭିଡ ପରିଚାଳନାରେ ଏପରି ସଫଳତା ମିଳିପାରିଛି ।


    କେନ୍ଦ୍ର ସରକାରଙ୍କ ମାର୍ଗଦର୍ଶନରେ, ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳଗୁଡିକ ଗୁରୁତର ମାମଲାଗୁଡିକୁ ସଫଳ ପରିଚାଳନା କରିବାରେ ସଫଳ ହୋଇଛନ୍ତି । ଆଞ୍ଚଳିକ ସ୍ୱାସ୍ଥ୍ୟ ସେବା କର୍ମଚାରୀଙ୍କୁ ବ୍ୟବହାର କରି ଅଧିକ ବିପଦ ଥିବା ଲୋକଙ୍କ ଯତ୍ନ ନେବା ଦିଗରେ ପଦକ୍ଷେପ ଗ୍ରହଣ କରାଯାଇଛି । ଯାହାଦ୍ୱାରା ମୃତ୍ୟୁହାର କମି ପାରୁଛି । ଜୁନ ମଧ୍ୟଭାଗରେ ମୃତ୍ୟୁହାର ପ୍ରାୟ 3.33% ଥିବା ବେଳେ ଆଜି ଏହା 2.25%କୁ ହ୍ରାସ ପାଇଛି ।


    ତ୍ରିସ୍ତରୀୟ ହସ୍ପିଟାଲ ଭିତ୍ତିଭୂମି ସହିତ ତ୍ୱରିତ ଏବଂ ନିରବଚ୍ଛିନ୍ନ ରୋଗୀଙ୍କୁ ଚିକିତ୍ସା ଯୋଗାଇ ଦେବା ଫଳରେ ସୁସ୍ଥତା ସଂଖ୍ୟାରେ କ୍ରମାଗତ ବୃଦ୍ଧି ପାଇବାରେ ସାହାଯ୍ୟ କରିଛି । କ୍ରମାଗତ ପଞ୍ଚମ ଦିନ ପାଇଁ ଭାରତରେ ଦୈନିକ 30,000ରୁ ଅଧିକ ରୋଗୀ ଆରୋଗ୍ୟ ହୋଇଥିବା ଦେଖିବାକୁ ମିଳିଛି ।


    ଶୀଘ୍ର ଚିହ୍ନଟ ଏବଂ ଏକାନ୍ତବାସ ଉପରେ କେନ୍ଦ୍ର ଏବଂ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ ସରକାରଙ୍କ ପ୍ରୟାସ, ହସ୍ପିଟାଲରେ ଚିକିତ୍ସିତ ହେଉଥିବା ରୋଗୀଙ୍କୁ ପ୍ରଭାବୀ ଚିକିତ୍ସା, କେନ୍ଦ୍ରୀୟ ଦଳର ପର୍ଯ୍ୟାୟକ୍ରମେ ପରିଦର୍ଶନ ଏବଂ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ ଡାକ୍ତରଙ୍କ ସହିତ ନୂଆଦିଲ୍ଲୀ ଏମ୍ସ ବିଶେଷଜ୍ଞମାନଙ୍କ ପରାମର୍ଶ ଫଳରେ ଆରୋଗ୍ୟ ହାରରେ କ୍ରମାଗତ ଭାବରେ ଉନ୍ନତି ହେଉଛି ।


    ଜୁନ ମଧ୍ୟଭାଗରେ ଆରୋଗ୍ୟ ହାର ପ୍ରାୟ 53% ଥିବାବେଳେ ଆଜି ଏହି ହାର 64%ରୁ ଅଧିକକୁ ବୃଦ୍ଧି ପାଇଛି । ଗତ 24 ଘଣ୍ଟା ମଧ୍ୟରେ 35,176 ରୋଗୀ ସୁସ୍ଥ ହୋଇ ଘରକୁ ଫେରିଥିବା ବେଳେ ମୋଟ ସୁସ୍ଥ ସଂଖ୍ୟା 9,52,743 ରେ ପହଞ୍ଚିଛି ।


    ପ୍ରତିଦିନ ଆରୋଗ୍ୟଙ୍କ ସଂଖ୍ୟା ବଢ଼ିବା ସହିତ ସୁସ୍ଥ ଏବଂ ସକ୍ରିୟ ମାମଲା ମଧ୍ୟରେ ବ୍ୟବଧାନ ମଧ୍ୟ କ୍ରମାଗତ ଭାବରେ ବୃଦ୍ଧି ପାଉଛି । ବର୍ତ୍ତମାନ , ଏହି ସଂଖ୍ୟା 4 , 55 , 755 ରହିଛି । ବର୍ତ୍ତମାନ ଦେଶରେ ପ୍ରକୃତ ସକ୍ରିୟ ରୋଗୀ ସଂଖ୍ୟା 4,96,988 ରହିଛି ଏବଂ ସମସ୍ତେ ଡାକ୍ତରୀ ତତ୍ତ୍ଵାବଧାନରେ ଅଛନ୍ତି ।


    କୋଭିଡ-19 ସମ୍ବନ୍ଧୀୟ ବୈଷୟିକ ତଥ୍ୟ , ମାର୍ଗଦର୍ଶିକା ଓ ନିୟମାବଳୀର ସୂଚନା ପାଇଁ ନିୟମିତ ପରିଦର୍ଶନ କରନ୍ତୁ: https://www.mohfw.gov.in/ ଏବଂ @MoHFW_INDIA ।


    ଏ ସମ୍ପର୍କିତ ବୈଷୟିକ ପ୍ରଶ୍ନାବଳୀ technicalquery.covid 19 @gov.in ଏବଂ ncov 2019 @gov.in ଏବଂ @CovidIndiaSeva କୁ ପଠାଇ ପାରିବେ ।


    କୋଭିଡ-19 ଜନିତ କୌଣସି ଜିଜ୍ଞାସା ପାଇଁ ଦୟାକରି ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟର ହେଲ୍ପଲାଇନ ନଂ : + 91-11-23978046 କିମ୍ବା 1075 (ଦେୟ ମୁକ୍ତ)ରେ ସମ୍ପର୍କ କରିପାରନ୍ତି । ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର କୋଭିଡ-19 ହେଲ୍ପଲାଇନ ନମ୍ବରଗୁଡ଼ିକର ତାଲିକା ନିମ୍ନ ୱେବସାଇଟରେ ଉପଲବ୍ଧ ।


    https://www.mohfw.gov.in/pdf/coronvavirushelplinenumber.pdf


    **********


    

    
    (Release ID: 1641937) Visitor Counter : 3
    
    
      Read this release in: English , Urdu , Hindi , Marathi , Bengali , Manipuri , Assamese , Gujarati , Tamil , Telugu , Malayalam