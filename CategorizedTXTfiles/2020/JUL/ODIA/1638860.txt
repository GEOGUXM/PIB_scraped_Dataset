      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      କତା ଓ କତା ଜାତୀୟ ସାମଗ୍ରୀ ରପ୍ତାନୀ କ୍ଷେତ୍ରରେ ଭାରତର ସର୍ବକାଳୀନ ରେକର୍ଡ
      Posted On: 15 JUL 2020 3:25PM by PIB Bhubaneshwar


    ଭାରତ 2019-20 ଆର୍ଥିକ ବର୍ଷରେ 2757.90 କୋଟି ଟଙ୍କାର କତା ଓ ଅନ୍ୟାନ୍ୟ କତା ଜାତୀୟ ସାମଗ୍ରୀ ରପ୍ତାନୀ କରି ଏକ ସର୍ବକାଳୀନ ରେକର୍ଡ ପ୍ରତିଷ୍ଠା କରିଛି । 2018-19 ବର୍ଷ ତୁଳନାରେ ଏହି ରପ୍ତାନୀ ପରିମାଣ 30 କୋଟି ଟଙ୍କା ଅଧିକ । 2019-20ରେ ଭାରତ 9 , 88 , 996 ମେଟ୍ରିକ ଟନ କତା ଓ କତା ଜାତୀୟ ସାମଗ୍ରୀ ରପ୍ତାନୀ କରିଥିବାବେଳେ ପୂର୍ବବର୍ଷ ଏହି ରପ୍ତାନୀ ପରିମାଣ ଥିଲା 9 , 64 , 046 ମେଟ୍ରିକ ଟନ । ଏହି ରପ୍ତାନୀ ସାମଗ୍ରୀ ମଧ୍ୟରେ କତାଗୁଣ୍ଡ , କତା ଗାଲିଚା , କତାରେ ତିଆରି ଜିଓ ଟେକ୍ସଟାଇଲ , ଦଉଡି , ପାୱାରଲୁମ୍‌ , ହ୍ୟାଣ୍ଡଲୁମ୍‌ ମ୍ୟାଟ୍‌ ଓ ପା ’ ପୋଛ ଆଦି ଅନ୍ତର୍ଭୁକ୍ତ । ଏହି ରପ୍ତାନୀ ଉଭୟ ପରିମାଣ ଓ ମୂଲ୍ୟ ଦୃଷ୍ଟିରୁ ରେକର୍ଡ ଛୁଇଁଛି ଏବଂ ଏଥିରେ ଭଲ ଅଭିବୃଦ୍ଧି ପରିଲକ୍ଷିତ ହୋଇଛି । ତେବେ ହ୍ୟାଣ୍ଡଲୁମ୍‌ ମ୍ୟାଟ , କତା ଦଉଡି , ରବର ମିଶ୍ରିତ କତାଗୁଣ୍ଡ ଏବଂ ପାୱାରଲୁମ୍‌ ମ୍ୟାଟ୍‌ ଆଦିର ରପ୍ତାନୀ ପରିମାଣ କମିଥିଲେ ମଧ୍ୟ ମୂଲ୍ୟ ଦୃଷ୍ଟିରୁ ଏ ବାବଦ ଆୟ ବଢିଛି ।

      * କେବଳ କତା ଗୁଣ୍ଡରୁ 1349.63 କୋଟି ଟଙ୍କା ଆୟ ହୋଇଥିବାବେଳେ ଏହା ମୋଟ କତା ଜାତୀୟ ସାମଗ୍ରୀ ରପ୍ତାନୀର 49 ଭାଗ ।
      * କତା ତନ୍ତୁର ରପ୍ତାନୀ ପରିମାଣ ମୋଟ ରପ୍ତାନୀର 18 ଶତାଂଶ ହୋଇଥିବାବେଳେ ଏ ବାବଦରେ ଆୟ ହୋଇଛି 498.43 କୋଟି ଟଙ୍କା ।
      * ଏହି ରପ୍ତାନୀରେ ମୂଲ୍ୟ ମିଶ୍ରିତ ସାମଗ୍ରୀର ଅଂଶ ମୋଟ ରପ୍ତାନୀର 33 ଭାଗ ।
      * ମୂଲ୍ୟ ମିଶ୍ରିତ ସାମଗ୍ରୀ ମଧ୍ୟରେ ଟପ୍‌ଟେଡ ମ୍ୟାଟ୍‌ର ରପ୍ତାନୀ ସର୍ବାଧିକ ହୋଇଥିବାବେଳେ ଆୟ ଅନୁସାରେ ଏହା 20 ଶତାଂଶ ।
      * ଏହି ଏକ ବର୍ଷ ମଧ୍ୟରେ କତା ଓ କତା ଜାତୀୟ ସାମଗ୍ରୀରେ ରପ୍ତାନୀରେ କୌଣସି ହ୍ରାସ ଘଟିନାହିଁ । ଏହାର ଅର୍ଥ ଏସବୁ ସାମଗ୍ରୀର ବିଦେଶୀ ବଜାର ଠିକ୍‌ଠାକ୍‌ ଅଛି ଏବଂ ଭାରତୀୟ ରପ୍ତାନୀକାରୀ ଓ ଉଦ୍ୟୋଗୀ ଏଥିପାଇଁ ବ୍ୟସ୍ତ ହେବାର କୌଣସି କାରଣ ନାହିଁ ।
      * କତା ଓ କତା ଜାତୀୟ ଦ୍ରବ୍ୟର ଘରୋଇ ବଜାର ମଧ୍ୟ ଭଲ ରହିଛି ଏବଂ ଏହା କ୍ରମଶଃ ବଢୁଛି ।
      * ଦେଶର ବିଭିନ୍ନ ବନ୍ଦର ମାଧ୍ୟମରେ ଏସବୁ ସାମଗ୍ରୀର 99 ଶତାଂଶ ରପ୍ତାନୀ କରାଯାଇଛି । ଅଧିକାଂଶ ରପ୍ତାନୀ ଟୁଟିକୋରିନ୍‌ , କୋଚିନ ଓ ଚେନ୍ନଇ ବନ୍ଦର ଦେଇ ହୋଇଛି । ଏହାଛଡା ବିଶାଖାପାଟଣା , ମୁମ୍ବଇ , କଲକାତା ବନ୍ଦର ଦେଇ ମଧ୍ୟ ଏହିସବୁ ସାମଗ୍ରୀ ରପ୍ତାନୀ କରାଯାଉଛି । କିଛି କତା ଓ କତା ଜାତୀୟ ସାମଗ୍ରୀ ମଧ୍ୟ କନ୍ନୁର , କୋଏମ୍ବାଟୁର ଏବଂ ରେକ୍‌ସୁଆଲରୁ ସଡକପଥରେ କେତେକ ପଡୋଶୀ ଦେଶକୁ ପଠାଯାଉଛି ।
      * କେଉଁ ବନ୍ଦରରୁ କେତେ କତା ଜାତୀୟ ସାମଗ୍ରୀ ରପ୍ତାନୀ କରାଯାଇଛି ତାହାର ସବିଶେଷ ବିବରଣୀ ନିମ୍ନରେ ପ୍ରଦତ୍ତ ଟେବୁଲରେ ଉଲ୍ଲେଖ କରାଯାଇଛି ।
                                                 
Port-wise Export (2019-20)                       
                                                 
                                                 
                          
                                                                        
Sl. No.                     Port/ Place of Export  Qty.    Value        
                                                                        
                                                                        
                                                   (MT)    (Rs. Lakhs)  
                                                                        
                                                                        
                                                                        
1                           Tuticorin              519144  122910.39    
                                                                        
                                                                        
                                                                        
2                           Cochin                 217930  107023.69    
                                                                        
                                                                        
                                                                        
3                           Chennai                238970  43159.93     
                                                                        
                                                                        
                                                                        
4                           Vishakapatanam         11578   1871.26      
                                                                        
                                                                        
                                                                        
5                           Mumbai                 1145    596.15       
                                                                        
                                                                        
                                                                        
6                           Kolkata                113     131.89       
                                                                        
                                                                        
                                                                        
7                           Bangalore              41      58.19        
                                                                        
                                                                        
                                                                        
8                           Others (By Road)       75      38.63        
                                                                        
                                                                        
                                                                        
                            Total                  988996  275790.13    
                                                                        
                                                                        

    **********


    

    
    (Release ID: 1638860) Visitor Counter : 9
    
    
      Read this release in: English , Urdu , Hindi , Assamese , Bengali , Punjabi , Tamil , Telugu , Malayalam
    
    
    

        
        
        
        
        
        
        
        
        
        
        
        
        
        
        
        
        
        
        
        
        
        
        
*