      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କୋଭିଡ-19 ସମୟରେ ଦେଶରେ 41 ହଜାରରୁ ଊର୍ଦ୍ଧ୍ଵ ଆୟୁଷ୍ମାନ ଭାରତ-ସ୍ଵାସ୍ଥ୍ୟ ଏବଂ ଆରୋଗ୍ୟ କେନ୍ଦ୍ର ଜରିଆରେ ସାର୍ବଜନୀନ ଓ ବିସ୍ତୃତ ପ୍ରାଥମିକ ଚିକିତ୍ସା ସେବା ପ୍ରଦାନ
      • ବିଗତ 5 ମାସ ମଧ୍ୟରେ 8.8 କୋଟି ହିତାଧିକାରୀ ଉପକୃତ

      Posted On: 10 JUL 2020 12:32PM by PIB Bhubaneshwar

    ଆୟୁଷ୍ମାନ ଭାରତର ମୁଖ୍ୟ ଅବଲମ୍ବନ ଭାବେ ପରିଚିତ ସ୍ୱାସ୍ଥ୍ୟ ଓ ଆରୋଗ୍ୟ କେନ୍ଦ୍ର ସାର୍ବଜନୀନ ପ୍ରାଥମିକ ସ୍ଵାସ୍ଥ୍ୟସେବା ପ୍ରଦାନ କରାଯାଉଛି । 2022 ସୁଦ୍ଧା 1.5 ଲକ୍ଷ ଉପସ୍ୱାସ୍ଥ୍ୟ କେନ୍ଦ୍ର ଓ ପ୍ରାଥମିକ ସ୍ୱାସ୍ଥ୍ୟ କେନ୍ଦ୍ରକୁ ସ୍ୱାସ୍ଥ୍ୟ ଓ ଆରୋଗ୍ୟ କେନ୍ଦ୍ର (ଏଚଡବ୍ଲୁସି)ରେ ପରିଣତ କରିବା ଲାଗି ଲକ୍ଷ୍ୟ ରଖାଯାଇଛି ।


    କରୋନା ସଂକ୍ରମଣ ଦେଶରେ ଏଚଡବ୍ଲୁସିଗୁଡିକ ପର୍ଯ୍ୟାପ୍ତ ସ୍ଵାସ୍ଥ୍ୟସେବା ଯୋଗାଇ ଦେବାର ଉଦାହରଣ ପରିଲକ୍ଷିତ ହୋଇଛି । ଝାଡଖଣ୍ଡରେ ଜନସ୍ୱାସ୍ଥ୍ୟ ସର୍ଭେ ସପ୍ତାହ କାଳରେ ଏଚଡବ୍ଲୁସିର ସଦସ୍ୟମାନେ ସର୍ଦ୍ଦି, ଜ୍ଵର, ଶ୍ଵାସକ୍ରିୟା ଜନିତ ରୋଗର ଲକ୍ଷଣ ଥିବା ଲୋକମାନଙ୍କର କରୋନା ସଂକ୍ରମଣ ପରୀକ୍ଷା କରାଇଛନ୍ତି । ଓଡିଶାର ସୁବଳୟାଠାରେ ଏଚଡବ୍ଲୁସିର ସଦସ୍ୟମାନେ ଲୋକମାନଙ୍କର ସ୍ୱାସ୍ଥ୍ୟ ପରୀକ୍ଷା କରିବା ସହ କରୋନା ସଂକ୍ରମଣ କାଳରେ ପ୍ରତିଷେଧକମୂଳକ ବ୍ୟବସ୍ଥା ଗ୍ରହଣ ସମ୍ପର୍କରେ ଜନସଚେତନତା ସୃଷ୍ଟି କରିଛନ୍ତି । ଏଗୁଡିକ ମଧ୍ୟରେ ସାବୁନରେ ବାରମ୍ବାର ହାତ ଧୋଇବା, ବାହାରକୁ ଯିବାବେଳେ ମାସ୍କ ପରିଧାନ, ସାମାଜିକ ଦୂରତା ରକ୍ଷା ଇତ୍ୟାଦି ଅନ୍ତର୍ଭୁକ୍ତ । ଏହାଛଡା ସେମାନେ ପ୍ରବାସୀ ମାନଙ୍କ ପାଇଁ ସୁସ୍ଥତାର ଅଧିବେଶନମାନ ଆୟୋଜନ କରିଛନ୍ତି । ରାଜସ୍ଥାନର ଗ୍ରାନ୍ଧିଠାରେ ଏଚଡବ୍ଲୁସି ଟିମ ସ୍ଥାନୀୟ ଜିଲ୍ଲା ପ୍ରଶାସନକୁ ବିକାନୀର, ଯୋଧପୁର ସୀମା ତନଖି ଫାଟକ ନିକଟରେ ଆସୁଥିବା ବ୍ୟକ୍ତିମାନଙ୍କର ସମ୍ଭାବ୍ୟ କରୋନା ପରୀକ୍ଷାରେ ସାହାଯ୍ୟ କରିଛନ୍ତି । ସେହିପରି ମେଘାଳୟଠାରେ ସେମାନେ ବିଭିନ୍ନ ଗୋଷ୍ଠୀ ମୁଖିଆ ଓ ବିଦ୍ୟାଳୟ ଶିକ୍ଷକମାନଙ୍କୁ କରୋନା ସଂକ୍ରମଣ ନେଇ ପ୍ରତିଷେଧକ ବ୍ୟବସ୍ଥା ବିଷୟରେ ବୁଝାଇଛନ୍ତି ।


    ଗତ ଫେବୃଆରୀ ପହିଲାରୁ ଆଜି ପର୍ଯ୍ୟନ୍ତ 5 ମାସ ମଧ୍ୟରେ ପ୍ରାୟ 8.8 କୋଟି ହିତାଧିକାରୀ ଉପକୃତ ହୋଇଛନ୍ତି । ଏହା ଗତ ଏପ୍ରିଲ 2018ରୁ ଜାନୁଆରୀ 31, 2020ର ଅବଧି ଅର୍ଥାତ 21 ମାସ ମଧ୍ୟରେ ହୋଇଥିବା ଉପଚାର ସହ ସମାନ । ଲକଡାଉନ କାଳରେ ବିଭିନ୍ନ ପ୍ରତିବନ୍ଧକ ସତ୍ଵେ ଏଭଳି ପଦକ୍ଷେପ ନିଆଯାଇଛି । ଏହାଛଡା ଗତ 5 ମାସ ମଧ୍ୟରେ ଏଚଡବ୍ଲୁସି ପକ୍ଷରୁ 1.41 କୋଟି ଲୋକଙ୍କ ଉଚ୍ଚ ରକ୍ତଚାପ, 1.13 କୋଟି ଲୋକଙ୍କ ମଧୁମେହ, 1.34 କୋଟି ଲୋକଙ୍କ ମୁଖଗହ୍ଵର, ସ୍ତନ ଓ ଗ୍ରୀବା ରୋଗର ଲକ୍ଷଣ ପରୀକ୍ଷା କରାଯାଇଛି । ଏଚଡବ୍ଲୁସି ପକ୍ଷରୁ 5.62 ଲକ୍ଷ ଉଚ୍ଚ ରକ୍ତଚାପ ରୋଗୀ ଓ 3.77 ଲକ୍ଷ ମଧୁମେହ ରୋଗୀଙ୍କୁ କେବଳ ଜୁନ ମାସରେ ଔଷଧ ପ୍ରଦାନ କରାଯାଇଛି । 6.53 ଲକ୍ଷ ରୋଗ ଓ ସୁସ୍ଥତା କାର୍ଯ୍ୟକ୍ରମ ଦେଶବ୍ୟାପୀ କରୋନା ଆରମ୍ଭ କାଳରୁ ଏଚଡବ୍ଲୁସି ପକ୍ଷରୁ କରାଯାଇଛି ।


    କୋଭିଡ-19 ବୈଶ୍ଵିକ ମହାମାରୀ କାଳରେ କରୋନା ସଂକ୍ରମଣ ସହ ଅନ୍ୟାନ୍ୟ ରୋଗ ପାଇଁ ମଧ୍ୟ ଏଚଡବ୍ଲୁସି ପକ୍ଷରୁ କାର୍ଯ୍ୟ କରାଯାଇଛି । ଗତ ଜାନୁଆରୀରୁ ଜୁନ ମାସ ମଧ୍ୟରେ 12,425 ଏଚଡବ୍ଲୁସି କାର୍ଯ୍ୟକ୍ଷମ ହେବା ଫଳରେ ମୋଟ ଏଚଡବ୍ଲୁସି ସଂଖ୍ୟା 29,365ରୁ 41,790କୁ ବୃଦ୍ଧି ପାଇଛି । କୋଭିଡ ବ୍ୟତୀତ ଅନ୍ୟାନ୍ୟ ରୋଗ ପାଇଁ ମଧ୍ୟ ଯେପରି ସାହାଯ୍ୟ ସହଯୋଗ କରାଯିବ ସେଥିପ୍ରତି ସିଡବ୍ଲୁସିର ସଦସ୍ୟମାନେ କଡା ନଜର ରଖିଛନ୍ତି । ଏଚଡବ୍ଲୁସି ଟିମ ମଧ୍ୟ ଅଣସଂକ୍ରମିତ ରୋଗୀମାନଙ୍କର ତାଲିକା ପ୍ରସ୍ତୁତ କରିବା ସହ ଯେଉଁମାନେ ଅନ୍ୟାନ୍ୟ ଜଟିଳ ରୋଗର ଶିକାର ହୋଇଛନ୍ତି ସେମାନେ ଯେପରି ସଂକ୍ରମଣର ଶିକାର ନହୁଅନ୍ତି ସେଥିପାଇଁ ପରାମର୍ଶ ଦେଇଛନ୍ତି । ଏଚଡବ୍ଲୁସି ପକ୍ଷରୁ ଟୀକାକରଣ କାର୍ଯ୍ୟକ୍ରମ ମଧ୍ୟ ହାତକୁ ନିଆଯାଇଛି । ରାଜଯକ୍ଷ୍ମା, କୁଷ୍ଠ, ଉଚ୍ଚ ରକ୍ତଚାପ ଓ ମଧୁମେହ ରୋଗୀଙ୍କ ପାଇଁ ଏଚଡବ୍ଲୁସି ଟିମ ପକ୍ଷରୁ ଔଷଧ ମଧ୍ୟ ବିତରଣ କରାଯାଇଛି । ସ୍ୱାସ୍ଥ୍ୟ ଓ ସୁସ୍ଥତା କେନ୍ଦ୍ର ପକ୍ଷରୁ ସମାଜରେ ପ୍ରାଥମିକ ସ୍ୱାସ୍ଥ୍ୟ ସେବାର ସୁବିଧା କରାଯିବା ସହ ବୈଶ୍ଵିକ ମହାମାରୀ ପାଇଁ ମଧ୍ୟ ସିଡବ୍ଲୁସି କାର୍ଯ୍ୟ କରୁଛି ।


    ***********


    

    
    (Release ID: 1637860) Visitor Counter : 9
    
    
      Read this release in: Hindi , Marathi , Punjabi , Telugu , Malayalam , English , Urdu , Manipuri , Bengali , Tamil