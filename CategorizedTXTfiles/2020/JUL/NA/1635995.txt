      रक्षा मंत्रालय

      भारतीय वायु सेना का ‘एसएएसओ’ सम्मेलन
      Posted On: 02 JUL 2020 7:51PM by PIB Delhi


    भारतीय वायु सेना के वरिष्ठ वायु सेना अधिकारी (एसएएसओ ) सम्मेलन का उद्घाटन 02 जुलाई , 2020 को वायु सेना प्रमुखएयर चीफ मार्शल आर. के. एस. भदौरिया पीवीएसएम एवीएसएम वीएम एडीसी ने किया। मौजूदा सुरक्षा वातावरण और कोविड-19 महामारी को देखते हुए सम्मेलन का आयोजन पहली बार वीडियो कॉन्फ्रेंसिंग के माध्यम से किया गया।


    वायु सेना प्रमुख ने आईएएफ कमान और अधीनस्थ संगठनों की परिचालन तैयारी की सराहना की। उन्होंने वर्तमान और भविष्य की परिचालन आवश्यकताओं को पूरा करने के लिए सभी वायु योद्धाओं के एकीकृत प्रशिक्षण की दिशा में किए गए प्रयास की सराहना की। एसएएसओ को संबोधित करते हुए वायु सेना प्रमुख ने मिशन की महत्वपूर्ण प्रणालियों की सेवा क्षमता में सुधार के साथ-साथ हमारी परिचालन क्षमताओं को बढ़ाने की आवश्यकता पर जोर दिया। उन्होंने भारतीय वायुसेना को किसी से युद्ध की स्थिति में दुर्जेयबल बनाने के लिए मौजूदा बेड़े सहित इसमें शामिल नई ताकतों को अधिकतम परिचालन योग्य बनाने की तैयारी पर जोर दिया।


    साल में दो बार आयोजित होने वाला वायु सेना का यह एसएएसओ सम्मेलन आज 02 जुलाई को शुरू होकर कल 03 जुलाई 2020 तक चलेगा जिसमें वायु सेना की परिचालन क्षमता बढ़ाने और इ सकी उपलब्ध परिसंपत्तियों और स्वचालन प्रयासों के साथ समकालीन चुनौतियों से निपटने के लिए केंद्रित प्रशिक्षण पर विशेष चर्चा होगी।


    *****


    एसजी/एएम/एके / डीए

    
    
    (Release ID: 1635995) Visitor Counter : 242
    
    
      Read this release in: English , Urdu , Marathi , Manipuri , Punjabi , Tamil