      कंपनी व्यवहार मंत्रालय

      भारतीय स्पर्धा आयोग-सीसीआयने इरोस पीएलसी, एसटीएक्स आणि मार्को यांच्या प्रस्तावित संयोजनास मान्यता दिली
      Posted On: 08 JUL 2020 11:34PM by PIB Mumbai


    नवी दिल्ली , 8 जुलै 2020


    भारतीय स्पर्धा आयोगाने (सीसीआय) इरोस इंटरनॅशनल पीएलसी (इरोस पीएलसी) , एसटीएक्स फिल्मवर्क्स इंक ( “ एसटीएक्स ” ) आणि मार्को अलायन्स लिमिटेड (मार्को) यांच्या प्रस्तावित संयोजनास मान्यता दिली आहे.


    इरोस पीएलसी ही ' आयल ऑफ मॅन ' मध्ये समाविष्ट असलेली कंपनी आहे , ज्याचे शेअर्स न्यूयॉर्क स्टॉक एक्सचेंजमध्ये आहेत. ही एक जागतिक भारतीय मनोरंजन कंपनी आहे , जी चित्रपट , दूरचित्रवणी आणि डिजिटल अशा नवीन माध्यमांसारख्या सर्व स्वरूपांमध्ये चित्रपट (हिंदी , तामिळ आणि इतर भारतीय प्रादेशिक भाषेच्या चित्रपटांसह) मिळवते , त्याचे उत्पादन आणि वितरण करते. ‘ईरोज नाऊ’ ही देखील इरॉस पीएलसीच्या मालकीची आहे.


    एसटीएक्स एक पूर्ण-एकात्मिक जागतिक मीडिया कंपनी आहे , जी प्रतिभा-चालित मोशन पिक्चर्स , दूरचित्रवणी आणि मल्टीमीडिया सामग्रीचे उत्पादन , विपणन आणि वितरण यामध्ये विशेषज्ञ आहे. भारतीय वितरकांना काही चित्रपटांचे परवाना देण्याच्या मार्गाने एसटीएक्सची अप्रत्यक्ष उपस्थिती भारतात आहे. मार्को ही ब्रिटीश व्हर्जिन बेटांच्या कायद्यानुसार संघटित व विद्यमान कंपनी आहे आणि ही गुंतवणूक धारक कंपनी आहे. मार्को हेनीकॅपिटल द्वारे नियंत्रित आहे , ही गुंतवणूक व्यवस्थापन संस्था आहे , जी खासगी इक्विटी बायआउटमध्ये निपुण आहे आणि बांधकाम क्षेत्र , हेज फंड , म्युच्युअल फंड , तसेच इनोव्हेशन गुंतवणूकीसह इतर क्षेत्रात तिचा विस्तार आहे.


    दोन-टप्प्यातील व्यवहारात , असे प्रस्तावित आहे की इरोस पीएलसीची अप्रत्यक्षपणे पूर्णपणे मालकीची सहाय्यक कंपनी एसटीएक्समध्ये विलीन होईल आणि एसटीएक्सचे अस्तित्व तसेच राहील. दुसऱ्या टप्प्यात एसटीएक्समध्ये विद्यमान गुंतवणूकदार ' मार्को मार्गे होनी ' समूह विलीन झालेल्या घटकाच्या काही समभागांची सदस्यता घेईल.


    व्यवहार पूर्ण झाल्यावर , अशी अपेक्षा आहे की इरोस , एसटीएक्स आणि मार्को एकत्रितरित्या काही विशिष्ट अधिकारांसह प्रत्यक्ष किंवा अप्रत्यक्षरित्या आर्थिक आणि मतदानाचे अधिकार मिळवतील.


    सीसीआयच्या तपशीलवार आदेशाचे अनुसरण केले जाईल.


    S.Pophale /V.Joshi/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1637434) Visitor Counter : 15
    
    
      Read this release in: English , Urdu , Hindi , Manipuri , Tamil