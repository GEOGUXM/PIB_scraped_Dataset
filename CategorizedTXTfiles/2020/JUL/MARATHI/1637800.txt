      ऊर्जा मंत्रालय

      ‘पीएम-कुसुम’ योजनेअंतर्गत नोंदणी करण्यास सांगणाऱ्या फसव्या संकेतस्थळांविरुध्द ‘एमएनआरई’ने नवीन मार्गदर्शक नियमावली जारी केली
      Posted On: 10 JUL 2020 6:25PM by PIB Mumbai


      नवीन व नवीकरणीय ऊर्जा मंत्रालयाने (एमएनआरई) आज ‘प्रधानमंत्री किसान ऊर्जा एवं उत्थान महाअभियान-(पीएम-कुसुम)’ योजने अंतर्गत नोंदणीचा दावा करणाऱ्या फसव्या संकेतस्थळांविरुध्द नवीन नियमावली जारी केली. दोन नवीन संकेतस्थळांनी ‘पीएम-कुसुम’ योजनेसाठी नोंदणी पोर्टलचा बेकायदेशीरपणे दावा केल्याचे अलिकडेच लक्षात आले आहे.


      या संकेतस्थळांचे ‘वेब ऍड्रेस’ पुढीप्रमाणे आहेत-


      https://kusum-yojana.co.in/ आणि https://www.onlinekusumyojana.co.in/


      या संकेतस्थळांमागील उपद्रवी लोक सर्वसामान्यांना फसवत आहेत व या बनावट पोर्टलद्वारे हस्तगत केलेल्या माहितीचा गैरवापर करत आहेत. ‘एमएनआरई’ या संकेतस्थळांमागील उपद्रवी लोकांविरोधात कारवाई करत आहे. मंत्रालयाने सर्व संभाव्य लाभार्थ्यांना , तसेच सर्वसामान्य लोकांना याची माहिती द्यावी व या संकेतस्थळांवर पैसे किंवा माहिती जमा करणे टाळावे , अशी सूचना करण्यात आली आहे.


      तसेच , ‘ न्यूज पोर्टल’ना देखील सूचना करण्यात आली आहे कि , त्यांनी डिजिटल किंवा प्रिंट प्लॅटफॉर्मवर सरकारी योजनांसंबंधी माहिती प्रकाशित करण्यापूर्वी सरकारी योजनांसाठी नोंदणी पोर्टल असल्याचा दावा करणाऱ्या संकेतस्थळांची सत्यता तपासून पहावी.


      पीएम-कुसुम योजनेला 8 मार्च 2019 रोजी ‘एमएनआरई’ने प्रशासकीय मान्यता जारी केली. 22 जुलै 2019 रोजी योजनेच्या अंमलबजावणीसाठी मार्गदर्शक तत्त्वे जारी करण्यात आली. या योजनेत सौर पंप बसविणे , विद्यमान ग्रीड-संलग्न कृषी पंपांचे सोलराइझेशन , तसेच ग्रीड संलग्न केलेल्या नवीकरणीय उर्जा प्रकल्पांची तरतूद आहे. ही योजना सुरू झाल्यानंतर असे लक्षात आले की , पंतप्रधान-कुसुम योजनेसाठी नोंदणी पोर्टल असल्याचा दावा करणारी काही संकेतस्थळे निर्माण झाली आहेत. सर्वसामान्यांचे नुकसान होऊ नये म्हणून , ‘ एमएनआरई’ने यापूर्वी 18 मार्च 2019 व 3 मार्च 2020, रोजी नियमावली जारी केली होती ; लाभार्थी तसेच सर्वसामान्य जनतेला कोणतेही नोंदणी शुल्क जमा न करण्याची व अशा संकेतस्थळांवर त्यांची माहिती सामायिक न करण्याची सूचना केली होती.


      मंत्रालयाद्वारे सर्व हितधारकांना असे कळविण्यात आले आहे की , पंतप्रधान-कुसुम योजना संबंधित राज्यात अंमलबजावणी संस्थांमार्फत राबविली जात आहे. अशा संस्थांचा तपशील एमएनआरईच्या www.mnre.gov.in संकेतस्थळावर उपलब्ध आहे. ‘एमएनआरई’ आपल्या कोणत्याही संकेतस्थळाद्वारे या योजने अंतर्गत लाभार्थ्यांची नोंदणी करत नाही ; म्हणूनच या योजनेसाठी ‘एमएनआरई’चे नोंदणी पोर्टल असल्याचा दावा करणारे कोणतेही पोर्टल दिशाभूल करणारे व बनावट आहे. कोणतेही संशयित संकेतस्थळ कुणाला आढळले तर त्याची माहिती ‘एमएनआरई’कडे कळवू शकता.


      योजनेतील सहभागासाठी पात्रता व अंमलबजावणी प्रक्रियेची माहिती ‘एमएनआरई’च्या www.mnre.gov.in सांकेतस्थळावर उपलब्ध आहे. इच्छुक लोक ‘एमएनआरई’ संकेतस्थळाला भेट देऊ शकतात किंवा टोल फ्री हेल्प लाईन क्रमांक 1800-180-3333 वर फोन करू शकतात.


      *****


      S.Pophale/S.Kane/P.Kor


      ***


      सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1637800) Visitor Counter : 21
    
    
      Read this release in: Punjabi , English , Urdu , Hindi , Manipuri , Bengali , Odia , Tamil , Telugu , Malayalam