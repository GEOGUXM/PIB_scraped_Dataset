      संरक्षण मंत्रालय

      भारतीय वायुदलाने आपल्या तयारीचा आढावा घेतला आणि येत्या दशकातील रणनितीचाही केला विचार
      Posted On: 24 JUL 2020 9:54PM by PIB Mumbai


      भारतीय वायुदलाने तीन दिवसांच्या वायुदल कमांडर्स परीषदेमध्ये ( AFCC) वायुदलाच्या कार्यसिध्दतेच्या तयारीचा आढावा घेतला , तसेच देशाच्या सुरक्षेला असलेल्या संभाव्य धोक्यांचा अंदाज घेऊन , त्यांचा प्रतिकार करण्याबाबतच्या रणनीतीबद्दलही चर्चा करण्यात आली. यावेळी त्यांनी सध्याची परिस्थिती आणि येत्या दहा वर्षांतील भारतीय वायुदलाच्या ‘रोड मॅप’ चा समग्र आढावा घेतला.


      चीफ ऑफ डिफेंस स्टफ ( CDS) जनरल बिपिन रावत , भारतीय नौदलप्रमुख , अँडमिरल करमबीर सिंग , भारतीय लष्करप्रमुख जनरल एम.एम.नरवणे , यांनी या परिषदेला संबोधित केले आणि कमांडर्स तसेच सर्व प्रमुख अधिका-यांसोबत चर्चा केली. भारतीय वायुदलप्रमुखांनी यावेळी सद्यस्थितीचा आढावा घेतला.


      आपल्या समारोपाच्या भाषणात , भारतीय वायुदलप्रमुखांनी , येत्या दशकात भारतीय वायुदलाचा कायापालट करण्यासाठी तयार केलेल्या व्हिजन 2030, याबद्दलची आपली भूमिका स्पष्ट केली.या वेगाने बदलणाऱ्या काळात निर्माण होणारे संभाव्य धोके आणि त्यांचे स्वरूप ओळखणे , हे अतिशय महत्वाचे आहे , असे वायुदल प्रमुख यावेळी म्हणाले. वेगवान क्षमता बांधणी , सर्व मालमत्तांची सेवायोग्यता वाढविणे , आणि थोडक्या वेळात नवे तंत्रज्ञान आत्मसात करून एकात्मिक परीणामकारकता साधून कार्य करण्यावर आपले लक्ष्य असायला हवे , यावर त्यांनी भर दिला.भारतीय वायुदलाला आपली उद्दिष्ट साध्य करण्यासाठी विशिष्ट तंत्रज्ञान आत्मसात करून स्वदेशी वापर करण्याच्या क्षमतेचा विकास करणे आवश्यक आहे त्यांनी सांगितले . सक्षम मनुष्यबळ हा वायुदलाचा मौल्यवान हिस्सा असल्यामुळे भरतीप्रक्रिया , प्रशिक्षण आणि प्रेरणादायक रणनीतीचा वापर करण्यासाठी बदलत्या काळानुसार पावले उचलायला हवी आहेत , असेही मत भारतीय वायुदलप्रमुखांनी यावेळी व्यक्त केले.


      ***


      M.Iyangar/S.Patgoankar/P.Kor


      ***


      सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1641193) Visitor Counter : 8
    
    
      Read this release in: English , Urdu , Hindi , Manipuri , Punjabi , Tamil , Telugu