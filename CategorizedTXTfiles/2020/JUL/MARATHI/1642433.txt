      उपराष्ट्रपती कार्यालय

      केंद्रीय शिक्षणमंत्र्यांनी उपराष्ट्रपतींची भेट घेऊन नवीन शैक्षणिक धोरण-2020 सुपूर्द केले
      
      नवीन धोरण सर्वांगीण आणि विद्यार्थी-केंद्रित असल्याबद्दल उपराष्ट्रपतींकडून कौतुक
      
      प्राथमिक स्तरावर मातृभाषेला महत्त्व दिल्याबद्दल आनंद व्यक्त केला

      Posted On: 30 JUL 2020 8:42PM by PIB Mumbai

    नवी दिल्‍ली, 30 जुलै 2020


    केंद्रीय शिक्षणमंत्री, रमेश पोखरीयाल ‘निशंक’ यांनी उपराष्ट्रपती एम वेंकैया नायडू यांची उपराष्ट्रपती निवासात भेट घेतली आणि काल सरकारने जाहीर केलेल्या ‘नवीन शैक्षणिक धोरण-2020’ बद्दल माहिती दिली.


    मंत्र्यांनी यावेळी उपराष्ट्रपतींना नवीन धोरणाची प्रत आणि एनईपी-2020 ची ठळक वैशिष्ट्ये अधोरेखीत केलेले टिपण सुपूर्द केले.


    उपराष्ट्रपतींनी या दूरदर्शी धोरणाबद्दल आनंद व्यक्त केला आणि सर्व बालकांना आणि तरूणांना दर्जेदार शिक्षण उपलब्ध करुन देण्यासाठी हे एक मोठे पाऊल असल्याचे म्हटले आहे.


    भारताचे उत्साही ज्ञान समुदायात रुपांतर करण्यासाठीच्या सर्वांगीण, विद्यार्थी-केंद्री, लवचिक व्यवस्थेचे स्वागत करताना उपराष्ट्रपती नायडू म्हणाले, यात भारताचे मूळ आणि गौरव यांचा योग्य समतोल साधला आहे तसेच जगातील उत्तम कल्पना आणि उत्तम विचारांचा स्वीकार करत असल्याचे ते म्हणाले.


    प्राथमिक स्तरावर मातृभाषेला महत्त्व देण्यात आल्याबद्दल त्यांनी आनंद व्यक्त केला.


    “विविधता आणि स्थानिकतेचा आदर तसेच भारताच्या अभिजात भाषेचे महत्त्व ओळखून निःसंशयपणे विद्यार्थ्यांना एक संपूर्ण विश्वदृष्टी मिळेल”,असे नायडू म्हणाले.


    एनईपी-2020 मध्ये नीतिशास्त्र आणि मानवी आणि घटनात्मक मुल्यांवर भर दिला आहे, आपल्या लोकशाहीची मुळे रुजवण्यासाठी आवश्यक असे ज्ञानी नागरिकत्व निर्माण करण्याचा मार्ग निर्माण झाला आहे, असे उपराष्ट्रपती म्हणाले.


    एनईपी-2020 चे व्हिजन खरोखरच जागतिक आणि मुळाशी भारतीय आहे, असे सांगताना उपराष्ट्रपती नायडू म्हणाले, जगातील उदात्त विचार स्वीकारण्याचे भारताचे शाश्वत प्रयत्न यातून दिसून येतात.


    नवीन धोरणात कोणत्याही भाषेची सक्ती करायची नाही आणि कोणत्याही भाषेला विरोध करायचा नाही, हा त्यांचा विचार प्रतिबिंबित झाल्याबद्दल उपराष्ट्रपतींनी आनंद व्यक्त केला.


    * * *


    M.Chopade/S.Thakur/D.Rane


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1642433) Visitor Counter : 20
    
    
      Read this release in: English , Urdu , Manipuri , Bengali , Punjabi , Tamil , Telugu