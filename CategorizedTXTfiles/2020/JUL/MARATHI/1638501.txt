      अर्थ मंत्रालय

      अर्थमंत्री निर्मला सीतारामन यांच्याकडून प्रधानमंत्री फसल बिमा योजनेचा आढावा
      
      जनजागृती मोहिमा राबविण्यावर भर देत विमा दावे लवकर निकाली काढण्यासाठी अनुदानाची रक्कम लवकर देण्याच्या राज्यांना सूचना

      Posted On: 13 JUL 2020 6:52PM by PIB Mumbai

    नवी दिल्ली , 13 जुलै 2020


    केंद्रीय अर्थमंत्री निर्मला सीतारामन यांनी आज व्हिडीओ कॉन्फरन्सच्या माध्यमातून प्रधानमंत्री फसल बिमा योजनेचा आढावा घेतला. वित्तीय सेवा सचिव देवाशिष पांडा , कृषी , सहकार व शेतकरी कल्याण विभागाचे सचिव संजय अग्रवाल ; याशिवाय वित्त सेवा ; कृषी , सहकार व शेतकरी कल्याण विभागाचे आणि PMFBY योजना राबविणाऱ्या सामान्य विमा कंपन्यांचे , तसेच शेड्युल्ड व्यावसायिक बँकांचे वरिष्ठ अधिकारी या बैठकीत सहभागी झाले होते.


    यावेळी कृषी विभागाकडून देण्यात आलेल्या सादरीकरणात , PMFBY च्या खरीप 2016 हंगामापासूनच्या प्रवासाची माहिती , योजना राबवताना येणारी आव्हाने आणि खरीप 2020च्या चालू हंगामासाठीच्या योजनेची अंमलबजावणी , यावर माहिती देण्यात आली. त्याआधी , या योजनेच्या आजवरच्या प्रगतीचा आढावा घेण्यात आला.


    यावेळी अर्थमंत्र्यांनी या योजनेबाबत अधिक जनजागृती करण्याची गरज असल्यावर भर दिला. या योजनेची माहिती सर्व शेतकऱ्यांपर्यंत पोहचेल , याची काळजी घेतली जावी , जेणेकरुन सर्व शेतकरी स्वयंस्फूर्तीने योजनेचा लाभ घेतील. तसेच विम्याचे दावे लवकरात लवकर निकाली काढण्यासाठी राज्य सरकारांनी हप्त्यांवरच्या अनुदानाची रक्कम त्वरित द्यावी , अशी सूचनाही त्यांनी दिली. जिथे अनुदानाची रक्कम प्रलंबित आहे , अशा राज्यात योजनेचा कठोर पाठपुरावा केला जावा , विशेषतः अशी राज्ये जिथे चालू खरीप हंगामात योजनेची अंमलबजावणी केली जात नाही , तिथे लक्ष दिले जावे , ज्यामुळे शेतकऱ्यांना त्यांच्या दाव्यांच्या प्रलंबित रकमा लवकरात लवकर मिळतील.


    कृषी विभागाच्या सचिवांनी सांगितले , की नव्या स्वरूपातील PMFBY योजनेची अंमलबजावणी करतांना तंत्रज्ञानाचा फायदा घेण्यावर आमच्या विभागाचा भर होता. आमचा विभाग या तंत्रज्ञानाच्या मूल्यांकनावर काम करत असून , त्याचे परिणाम 2023 नंतर दिसू शकतील. यंदाच्या रब्बी हंगामात PMFBY योजनेचा प्रभाव किती झाला , हे बघण्यासाठी एक सर्वेक्षण केले जाईल , असेही त्यांनी सांगितले.


    S.Pophale/R.Aghor/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1638501) Visitor Counter : 15
    
    
      Read this release in: Urdu , English , Hindi , Bengali , Manipuri , Punjabi , Gujarati , Odia , Tamil , Telugu