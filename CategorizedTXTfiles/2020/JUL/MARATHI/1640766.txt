      अर्थ मंत्रालय

      केंद्रीय अर्थमंत्र्यांनी हवाई वाहतूक, पोलाद मंत्रालय, रेल्वे मंडळ आणि सात सार्वजनिक उद्यमांसोबत घेतली दुसरी आढावा बैठक
      Posted On: 23 JUL 2020 9:05PM by PIB Mumbai


    नवी दिल्ली , 23 जुलै 2020


    केंद्रीय अर्थ आणि कंपनी व्यवहार मंत्री निर्मला सीतारामन यांनी आज व्हिडीओ कॉन्फरन्सच्या माध्यमातून हवाई वाहतूक , पोलाद मंत्रालय आणि रेल्वे बोर्डाचे अध्यक्ष, यांच्यासह या मंत्रालयांशी संबंधित सात सार्वजनिक उद्यमांच्या व्यवस्थापकीय संचालकांसोबत चालू आर्थिक वर्षातील भांडवली खर्चाबाबत बैठक घेतली. कोविड-19 संक्रमणाच्या पार्श्वभूमीवर अर्थव्यवस्थेला चालना देण्यासंदर्भातील विविध भागधारकांशी बैठकांचे सत्र सुरु आहे, त्यातील ही दुसरी बैठक होती.


    सार्वजनिक क्षेत्रातील सात उद्यमांसाठी 2020-21 साठी एकत्रित लक्ष्य 24,663 कोटी रुपये आहे. 2019-20 या आर्थिक वर्षात सात सीपीएसईंसाठी 30,420 कोटी रुपयांचे लक्ष्य होते , त्यापैकी 2019-20 च्या पहिल्या तिमाहीत 25,974 कोटी रुपये म्हणजेच 85 %, तर 3,878 कोटी रुपये (13%) आणि 2020-21 आर्थिक वर्षाच्या पहिल्या तिमाहीत 3,557 कोटी रुपये (14%) साध्य झाले.


    सीपीएसईंचे भारतीय अर्थव्यवस्थेतील महत्त्व विशद करताना , अर्थमंत्र्यांनी सीपीएसईंना उत्तम कामगिरीसाठी प्रोत्साहित केले, आणि 2020-21 आर्थिक वर्षासाठीचे भांडवली खर्च लक्ष्य व्यवस्थित आराखडा करुन पूर्ण करावे, असे सांगितले. सीतारामन म्हणाल्या, कोविड-19 प्रभावातून अर्थव्यवस्था सुरळीत करण्यासाठी सार्वजनिक क्षेत्रातील उद्यमांची चांगली कामगिरी हा मोठा मार्ग आहे.


    अर्थमंत्र्यांनी संबंधित मंत्रालयांचे सचिव आणि रेल्वे बोर्डाचे अध्यक्ष यांना सीपीएसईच्या खर्चाचे निरीक्षण करुन आणि 2020-21 च्या दुसऱ्या तिमाहीत व्यवस्थित नियोजन करुन 50% भांडवली खर्च निश्चित करावा , असे सांगितले. सीपीएसईच्या काही समस्या प्रलंबित असतील तर तातडीने डीईए/डीपीई/डीआयपीएम यांच्यासमोर मांडून निराकरण करण्यास अर्थमंत्र्यांनी सांगितले. अशाप्रकारची आढावा बैठक दर महिन्याला घेणार असल्याचे अर्थमंत्री म्हणाल्या.


    कोविड-19 संक्रमण परिस्थितीमुळे निर्माण झालेल्या परिस्थिती आणि त्यामुळे उ द्‌भ वलेल्या अडचणी सीपीएसईंनी मांडल्या. त्यावर अर्थमंत्री म्हणाल्या , असाधारण परिस्थितीत तेवढेच असाधारण प्रयत्नांसह सामुहिक प्रयत्नांची आवश्यकता असते, आपण केवळ चांगली कामगिरी करु असे नाही तर भारतीय अर्थव्यवस्थेला उत्तम निकाल प्राप्त करुन देऊ.


    B.Gokhale /S.Thakur/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1640766) Visitor Counter : 17
    
    
      Read this release in: English , Urdu , Hindi , Bengali , Manipuri , Punjabi , Odia , Tamil , Telugu