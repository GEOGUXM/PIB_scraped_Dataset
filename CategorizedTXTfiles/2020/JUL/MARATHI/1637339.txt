      रस्ते वाहतूक आणि महामार्ग मंत्रालय

      ई-ऑफिसद्वारे शुल्क सूचना प्रकाशित करण्याविषयीची प्रक्रिया व अनिवार्य नमुना यादी भरण्याविषयी मानक कार्यप्रणाली-'एसओपी' बाबतची अधिसूचना रस्ते वाहतूक मंत्रालयाने केली जारी
      Posted On: 08 JUL 2020 7:22PM by PIB Mumbai


    नवी दिल्ली , 8 जुलै 2020


    रस्ते वाहतूक मंत्रालयाने , ई-ऑफिसद्वारे शुल्क सूचना प्रकाशित करण्याविषयीची प्रक्रिया व अनिवार्य नमुना यादी भरण्याविषयी मानक कार्यप्रणाली- ' एसओपी ' बाबतची अधिसूचना आज जारी केली आहे.


    ही प्रक्रिया आजपासून त्वरीत व परिणामकारक पध्दतीने लागू होईल. बांधा , वापरा व हस्तांतरित करा ( BOT), तसेच अभियांत्रिकी संपादन व बांधकाम ( EPC) यातील प्रकल्पांसाठीची नमुना यादी देखील यात उपलब्ध आहे.


    शुल्क भरण्यासाठी सर्वत्र समानता प्रस्थापित व्हावी , हा या योजनेचा उद्देश आहे. मंत्रालयाच्या टोल विभागाने ई-ऑफिसद्वारे एकत्रित स्वरुपाची समग्र नमुना यादी तयार केली असून शुल्काबद्दल अधिसूचना आणि प्रत्येक महत्त्वाची , तपशीलवार माहिती यात दिली आहे ; असे सर्व प्रस्ताव आता अनिवार्य नमुना यादीनुसार ई-ऑफिस द्वारे , सादर करणे आता बंधनकारक असेल. अर्धवट भरलेल्या बांधकाम प्रकल्प तपशिलामुळे लागणारा कालावधी यामुळे कमी होऊन टोल फी बाबतच्या अधिसूचना त्वरेने जारी करता येतील.


    S.Pophale/S.Patgaonkar/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1637339) Visitor Counter : 19
    
    
      Read this release in: English , Urdu , Hindi , Manipuri , Punjabi , Tamil