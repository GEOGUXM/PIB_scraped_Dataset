      पंतप्रधान कार्यालय

      पंतप्रधान 17 जुलै 2020 रोजी इकोसॉकच्या उच्च-स्तरीय विभागाला संबोधित करणार
      Posted On: 16 JUL 2020 1:05PM by PIB Mumbai


      पंतप्रधान नरेंद्र मोदी शुक्रवारी , 17 जुलै 2020 रोजी न्युयॉर्क येथे होणाऱ्या संयुक्त राष्ट्रांच्या आर्थिक आणि सामाजिक परिषदेच्या या वर्षीच्या उच्च-स्तरीय विभागाला सकाळी 9.30 ते 11.30 ( स्थानिक वेळ) या वेळात आभासी माध्यमातून संबोधित करणार आहेत. पंतप्रधान नॉर्वेचे पंतप्रधान आणि संयुक्त राष्ट्रसंघाचे सरचिटणीस अँटोनियो गुटेरेस यांच्यासह समारोप सत्राला देखील संबोधित करणार आहेत.


      वार्षिक उच्च-स्तरीय विभागामध्ये सरकार , खाजगी क्षेत्र , नागरी संस्था आणि शैक्षणिक संस्थांकडून उच्चस्तरीय प्रतिनिधींचे विविध गट सहभागी झाले आहेत. या वर्षाच्या उच्च-स्तरीय सत्राची संकल्पना आहे "कोविड- 19 नंतर बहुपक्षीयवाद : 75 व्या वर्धापनदिनी आम्हाला कोणत्या प्रकारचे संयुक्त राष्ट्र आवश्यक आहे".


      बदलते आंतरराष्ट्रीय वातावरण आणि कोविड- 19 साथीच्या आजारानुसार आयोजित केलेले हे सत्र बहुपक्षीयतेला आकार देणाऱ्या महत्वपूर्ण शक्तींवर लक्ष केंद्रित करून मजबूत नेतृत्वाच्या माध्यमातून जागतिक अजेंड्याला पाठबळ देण्यासाठी मार्ग शोधणे , प्रभावी आंतरराष्ट्रीय संस्था , भागीदारीचे विस्तृतीकरण जागतिक सार्वजनिक वस्तूंचे महत्व वर्धित करण्यावर लक्ष केंद्रित करेल.


      2021-22 या कालावधीसाठी 17 जून रोजी सुरक्षा मंडळाच्या अस्थायी सदस्य म्हणून भारताने केलेल्या जबरदस्त निवडणुकीनंतर , संयुक्त राष्ट्रांच्या व्यापक सभासदांना संबोधित करण्याची पंतप्रधानांची ही पहिली संधी असेल. संयुक्त राष्ट्रसंघाच्या स्थापनेच्या 75 व्या वर्धापनदिनानिमित्त इकोसॉकच्या उच्च-स्तरीय विभागाची संकल्पना देखील भारतीय सुरक्षा परिषदेच्या प्राधान्याने दिसून येते , ज्यात आम्ही कोविड- 19 नंतरच्या जगात ' बहुपक्षीय सुधारणा ' करण्याचे आवाहन केले आहे. ईकोसॉकचे उद्घाटन अध्यक्ष म्हणून भारताच्या भूमिकेची ( 1946 मधील सर रामास्वामी मुदालियार) पुनरावृत्ती आहे. पंतप्रधानांनी यापूर्वी जानेवारी 2016 मध्ये इकोसॉकच्या 70 व्या वर्धापन दिनानिमित्त मुख्य भाषण दिले होते.


      ***


      B.Gokhale/S.Mhatre/P.Kor


      ***


      सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1639015) Visitor Counter : 38
    
    
      Read this release in: Punjabi , Odia , Assamese , Malayalam , Kannada , English , Urdu , Hindi , Manipuri , Bengali , Gujarati , Tamil , Telugu