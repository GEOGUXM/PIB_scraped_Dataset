      ऊर्जा मंत्रालय

      राष्ट्रीय जलविद्युत निगमने (NHPC) आयोजित केले रक्तदान शिबीर
      Posted On: 13 JUL 2020 7:01PM by PIB Mumbai


      ऊर्जा मंत्रालयाच्या अखत्यारीतील , प्रथम श्रेणीची जलविद्युत कंपनी आणि सार्वजनिक क्षेत्रातील उपक्रम मिनि रत्न- I या प्रकारातील , जलविद्युत कंपनी , एनएचपीसी ( NHPC Limited) म्हणजे राष्ट्रीय जलविद्युत निगम यांनी फरीदाबाद येथील ' रोटरी क्लब ऑफ फरिदाबाद मिडटाऊन ' यांच्या सहकार्याने 12 जुलै 2020 रोजी ' एनएचपीसी ' च्या रहिवासी वसाहतीत रक्तदान शिबिर आयोजित केले होते.


      ' एनएचपीसी ' चे अध्यक्ष आणि व्यवस्थापकीय संचालक ए. के. सिंग आणि त्यांची पत्नी सुधा सिंग यांनी , ' एनएचपीसी ' चे संचालक एन. के. जैन आणि ' एनएचपीसी ' चे वरीष्ठ अधिकारी तसेच रोटरी क्लबचे सदस्य , यांच्या उपस्थितीत या शिबिराचे उद्घाटन केले. यावेळी बोलताना ए. के. सिंग म्हणाले , कोविड- 19 च्या अभूतपूर्व संकटाने जगाला ग्रासले असून , रुग्णालयांमध्ये रक्ताचा तुटवडा भासत आहे आणि म्हणूनच रक्तपेढ्यांना मदत करण्यासाठी ' एनएचपीसी ' ने हे रक्तदान शिबीर आयोजित केले आहे. या उपक्रमाची प्रशंसा करत , त्यांनी ' एनएचपीसी ' च्या कर्मचाऱ्यांनी आणि त्यांच्या कुटुंबियांनी या चांगल्या कार्यासाठी पुढे यावे , असे आवाहन यावेळी केले. या रक्तदान शिबिराला उत्तम प्रतिसाद लाभला आणि एकूण 75 युनिट्स (बाटल्या) रक्त जमा झाले.


      या प्रसंगी ' रोटरी क्लब ऑफ फरिदाबाद मिडटाऊन ' चे अध्यक्ष पंकज गर्ग , सचिव डॉ. आशिष वर्मा आणि कोषाध्यक्ष सचिन खोसला यांनी ' एनएचपीसी ' ने या उपक्रमात पुढाकार घेऊन , या शिबिराची व्यवस्था करून , हा कार्यक्रम यशस्वी केल्याबद्दल ' एनएचपीसी ' चे आभार मानले.


      देशभरातील ' एनएचपीसी ' च्या कार्यालयांनी , कोविड- 19 चा प्रतिबंध करण्यासाठी , पीपीई कीट्स , मास्क , जंतुनाशक द्रव्ये यांचे वाटप , निर्जंतुकीकरण अभियान , विलगीकरणाच्या सुविधा , रुग्णांची जलद ने-आण करणाऱ्या गाड्या , अतिदक्षता कक्षासाठी पोर्टेबल व्हेंटिलेटर , आपत्कालीन स्थितीनंतर रूग्णांना पूर्वपदावर आणण्यासाठी लागणाऱ्या ट्रॉली , रक्तचाचण्यांची सोय , अल्ट्रा साऊंड मशिन्स , ॲनेस्थेशिया देण्यासाठी लागणारी उपकरणे , अशा अनेक प्रकारांनी मदत केली आहे. एनएचपीसीच्या , समर्पित डॉक्टरांच्या पथकांनी , या महामारीच्या काळात त्यांच्या अखत्यारीतील रुग्णालय प्रकल्प आणि दवाखान्यांतून 24×7 वैद्यकीय सेवा उपलब्ध केली आहे.


      *****


      S.Pophale/S.Patgoankar/P.Kor


      ***


      सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1638456) Visitor Counter : 9
    
    
      Read this release in: English , Urdu , Hindi , Manipuri , Punjabi , Tamil , Telugu