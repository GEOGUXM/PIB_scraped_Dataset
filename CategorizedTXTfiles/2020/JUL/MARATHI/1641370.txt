      कृषी मंत्रालय

      ग्वाल्हेर-चंबळ भागातील मोठे डोंगराळ क्षेत्र शेतीखाली आणण्यासाठी केंद्रीय कृषी आणि शेतकरी कल्याण मंत्री नरेंद्र सिंह तोमर यांची जागतिक बँकेच्या प्रतिनिधींशी बैठक
      Posted On: 26 JUL 2020 3:24AM by PIB Mumbai


    नवी दिल्ली , 26 जुलै 2020


    कें द्री य कृषी , आणि शेतकरी कल्याण , ग्रामीण विकास आणि पंचायत राज मंत्री नरेंद्र सिंह तोमर यांनी जागतिक बँकेच्या प्रतिनिधींशी चर्चा करण्यासाठी 25 जुलै 2020 रोजी व्हिडिओ कॉन्फरन्सिंगद्वारे बैठक घेतली. यामध्ये मध्यप्रदेशच्या कृषी विभागाचे वरिष्ठ अधिकारी , शास्त्रज्ञ , ग्वाल्हेर येथील राजमाता विजयाराजे सिंधिया कृषी विश्व विद्यालयाचे कुलगुरू , आणि अन्य भागधारक सहभागी झाले होते. ग्वाल्हेर - चंबळ प्रांतातील मोठा डोंगराळ भाग कृषी क्षेत्राखाली आणण्यासाठी ही बैठक घेण्यात आली. हा महत्त्वाचा प्रकल्प जागतिक बँकेच्या सहयोग आणि पाठिंब्याने पूर्ण करण्यात येईल , असे या बैठकीदरम्यान ठरविण्यात आले. या संदर्भात यापूर्वी जागतिक बँकेच्या प्रतिनिधींसमवेत बैठकही घेण्यात आली असून , एका महिन्यात प्राथमिक प्रकल्प अहवाल तयार करण्याचा निर्णय घेण्यात आला आहे.


    या प्रसंगी बोलताना केंद्रीय कृषी व शेतकरी कल्याण मंत्री यांनी सांगितले की , तीन लाख हेक्टर पेक्षा जास्त खडबडीत असलेली जमीन शेतीयोग्य नाही आणि जर क्षेत्रामध्ये सुधारणा झाली तर यामुळे ग्वाल्हेर - चंबळ प्रांतातील डोंगराळ परिसराचा एकात्मिक विकास होण्यास मदत होऊ शकेल. त्यांनी पुढे नमूद केले की , या प्रकल्पातील प्रस्तावित सुधारणेमुळे केवळ शेतीचा विकास आणि पर्यावरण सुधारण्यास मदत होणार नाही तर स्थानिक लोकांसाठी रोजगाराच्या संधी देखील निर्माण होतील आणि या क्षेत्राचा भरीव विकास होईल.


    तोमर म्हणाले की ग्वाल्हेर - चंबळ प्रांतातील डोंगराळ क्षेत्राचा विकास करण्यासाठी मोठी संधी आहे. चंबळ द्रुतगतीमार्ग बांधला जाईल आणि याच परिसरातून तो जाईल , ज्यामुळे या प्रदेशाचा सर्वांगिण विकास होणे शक्य होईल. प्राथमिक अहवाल तयार केल्यानंतर पुढील कार्यवाहीसाठी मध्यप्रदेशच्या मुख्यमंत्र्यांसह त्यानंतरच्या बैठका घेतल्या जातील.


    M.Chopade /S.Shaikh/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1641370) Visitor Counter : 37
    
    
      Read this release in: English , Urdu , Hindi , Manipuri , Assamese , Punjabi , Tamil , Telugu