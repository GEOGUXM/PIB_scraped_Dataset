      ऊर्जा मंत्रालय

      स्मार्ट ग्रिड तंत्रज्ञानामध्ये प्रशिक्षण, संशोधन आणि उद्योजकता यांचा विकास करण्यासाठी पीएफसी अर्थात पॉवर फायनान्स कॉर्पोरेशनने आयआयटी-कानपूरबरोबर केला करार
      Posted On: 29 JUL 2020 7:38PM by PIB Mumbai


    नवी दिल्ली , 29 जुलै 2020


    स्मार्ट ग्रिड तंत्रज्ञानामध्ये प्रशिक्षण , संशोधन आणि उद्योजकता यांचा विकास करण्यासाठी पीएफसी अर्थात पॉवर फायनान्स कॉर्पोरेशनने आयआयटी-कानपूरबरोबर सामंजस्य करारावर स्वाक्षरी केली आहे. या सामंजस्य करारा अंतर्गत पीएफसी सीएसआर उपक्रमांतर्गत आयआयटी-कानपूरला 2,38,97,000 रुपयांची आर्थिक मदत करेल.


    स्मार्ट ग्रिड तंत्रज्ञानावर संशोधन आणि विकासासाठी पायाभूत सुविधा विकसित करण्यासाठी आयआयटी-कानपूरला मदत करणे हा कराराचा उद्देश आहे , असे पीएफसीचे कार्यकारी संचालक (सीएसआर अँड एसडी) आर. मुरहरी यांनी सांगितले. प्रकल्पाचा एक भाग म्हणून आयआयटी-कानपूर 90 सहभागींना स्मार्ट ग्रिड तंत्रज्ञानाचे प्रशिक्षण देईल आणि निवडक 9 उमेदवारांना ग्रिड तंत्रज्ञानावरील कल्पनांच्या विकासासाठी फेलोशिप प्रदान करेल. आयआयटी-कानपूरच्या स्टार्ट-अप इनोव्हेशन अँड इनक्युबेशन सेंटर (एसआयआयसी) कडून सहाय्य केले जाईल आणि उद्योजक उपक्रम राबवण्यासाठी प्रोत्साहित केले जाईल.


    G.Chippalkatti /S.Tupe/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1642122) Visitor Counter : 11
    
    
      Read this release in: English , Urdu , Hindi , Manipuri , Punjabi , Tamil