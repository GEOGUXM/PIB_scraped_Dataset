      सुक्ष्म, लघु आणि मध्यम उदयोग मंत्रालय

      ग्रामीण, कृषी आणि आदिवासी क्षेत्रांतील सूक्ष्म उद्योगांसाठी सुक्ष्म पतपुरवठ्याचे धोरण ही काळाची गरज- नितीन गडकरी
      Posted On: 20 JUL 2020 6:54PM by PIB Mumbai


    नवी दिल्ली , 20 जुलै 2020


    केंद्रीय सुक्ष्म , लघु आणि मध्य उद्योग आणि रस्ते व वाहतूक खात्याचे मंत्री नितीन गडकरी यांनी सुक्ष्म/लहान उद्योग जसे मच्छीमार , फेरीवाले , रिक्षा चालक , भाजी विक्रेते , गरीब , बचतगट यांच्यासाठी आर्थिक योजना किंवा प्रारुप असावे यावर भर दिला. त्यांनी काल ‘पॅन आयआयटी ग्लोबल ई-कॉन्क्लेव , एमएसएमई आणि उपजीविकेबाबत फेरविचार’ या परिषदेला व्हिडीओ कॉन्फरन्सच्या माध्यमातून संबोधित केले.


    ते म्हणाले , देशातील मोठी लोकसंख्या मासेमारी , मधमाशी पालन , बांबू उत्पादन यासारख्या छोट्या व्यवसायांमध्ये कार्यरत आहे , हा आर्थिक आणि सामाजिकदृष्ट्या मागास वर्ग उचित अर्थपुरवठ्यापासून वंचित आहे. हे व्यावसायिक काबाड कष्ट करणारे , कुशल , हुशार आणि प्रामाणिक आहेत परंतु अर्थसहाय्य नसल्यामुळे ते त्यांच्या व्यवसायात / कामांमध्ये कोणतेही मूल्यवर्धन करु शकत नाहीत. थोड्याशा आर्थिक , तांत्रिक आणि विपणन पाठिंब्यावर ते आपल्या व्यवसायाचा विस्तार करु शकतील तसेच यामुळे ग्रामीण , कृषी आणि आदिवासी क्षेत्रात रोजगारनिर्मितालाही चालना मिळेल तसेच जीडीपीलाही बळकटी मिळेल.


    गडकरी यांनी सामाजिक , आर्थिक आणि शैक्षणिकदृष्ट्या मागास उद्योजकांना मदत आणि वित्तपुरवठा करण्यासाठी एक मॉडेल विकसित करण्याच्या सूचना आमंत्रित केल्या. हे प्रारुप पारदर्शी , भ्रष्टाचारमुक्त , माहिती तंत्रज्ञानावर आधारीत , कमी प्रक्रियांचे आणि कमीत कमी परवानगीची आवश्यकता लागेल असे असावे , असे गडकरी म्हणाले. नीती आयोग , अर्थ मंत्रालयाकडून या प्रारुपाला मान्यता मिळाल्यानंतर बांबू , मध उत्पादन , पर्यायी इंधन आणि इतर क्षेत्रातील जास्तीत जास्त उद्योजकांना पाठबळ मिळेल. नोबेल पारितोषक विजेते आणि ग्रामीण बँक-बांग्लादेशचे संस्थापक प्रो. मुहम्मद युनुस यांनीही याप्रसंगी आपले विचार व्यक्त केले.


    M.Chopade /S.Thakur/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1639977) Visitor Counter : 23
    
    
      Read this release in: English , Urdu , Hindi , Manipuri , Bengali , Punjabi , Tamil , Telugu , Malayalam