      ऊर्जा मंत्रालय

      केंद्रीय ऊर्जामंत्र्यांच्या हस्ते 800 मेगावॅट क्षमतेचे तीन पवनऊर्जा प्रकल्प राष्ट्राला समर्पित
      
      या प्रकल्पांमधून निर्माण होणाऱ्या ऊर्जेमुळे 600,000 घरांना प्रकाश मिळणार आणि कार्बन उत्सर्जनात प्रतिवर्ष 2 दशलक्ष टनाची कपात होणार

      Posted On: 29 JUL 2020 5:55PM by PIB Mumbai

    नवी दिल्ली , 29 जुलै 2020


    केंद्रीय ऊर्जा आणि नवीन आणि नवीकरणीय ऊर्जा राज्यमंत्री (स्वतंत्र प्रभार) राज कुमार सिंग यांच्या हस्ते सेम्बकॉर्पच्या ( Sembcorp) एसईसीआय 1 , 2 आणि 3 हे अत्याधुनिक प्रकल्प राष्ट्रास समर्पित करण्यात आले. नवीन आणि नवीकरणीय ऊर्जा खात्याचे सहसचिव भानू प्रताप यादव , यांच्यासह सेम्बकॉर्पचे समुह अध्यक्ष आणि मुख्य कार्यकारी अधिकारी वोन्ग किम यीन सिंगापूरहून आणि सेम्बकॉर्पचे भारतातील व्यवस्थापकीय संचालक विपुल टुली या कार्यक्रमात सहभागी झाले होते.


    सेम्बकॉर्प एनर्जी इंडिया लिमिटेड (एसईआयएल) , ही सेम्बकॉर्प उद्योगसंचलित उपकंपनी आहे. कंपनीने आज 800 मेगावॅट क्षमतेचे पवन ऊर्जा प्रकल्प पूर्ण झाल्याचे जाहीर केल्याचे यामुळे भारताची नवीकरणीय ऊर्जा क्षमता 1730 मेगावॅटपर्यंत पोहचली आहे. 300 मेगावॅट क्षमतेचे SECI 3 पवनऊर्जा प्रकल्प पूर्ण करणारी सेम्बकॉर्प ही भारतीय सौर ऊर्जा महामंडळाने घेतलेल्या लिलावप्रक्रियेतील पहिली स्वतंत्र ऊर्जा कंपनी ठरली आहे. एकत्रितपणे , यामुळे 600,000 घरांना प्रकाश मिळणार आहे आणि कार्बन उत्सर्जनात प्रतिवर्ष 2 दशलक्ष टनांची कपात होणार आहे. एसईसीआय लिलावप्रक्रियेतील ही सर्वात मोठी कार्यक्षम पवनऊर्जा आहे.


    सिंग यांनी नवीकरणीय उर्जा क्षेत्रातील कामाच्या वचनबद्धतेबद्दल एसईएल आणि सिंगापूर सरकारचे अभिनंदन केले. ते म्हणाले , ऊर्जा क्षेत्रात पारदर्शकता , प्रामाणिकपणा आणि सर्वांना समान संधी देऊन ऊर्जा परिवर्तन घडवून आणण्यासाठी दृढनिश्चयी आहोत. ते पुढे म्हणाले , 2020 पर्यंत नवीकरणीय ऊर्जेचे 175 गिगावॅटचे उद्दिष्ट साध्य करण्यासाठी आणि पंतप्रधानांचे 2030 पर्यंत 450 गिगावॅट नवीकरणीय ऊर्जेचे स्वप्न साकार करण्यासाठी आम्ही कटीबद्ध आहोत.


    सेम्बकॉर्पचे समुह अध्यक्ष आणि सीईओ , वोन्ग किम यीन याप्रसंगी म्हणाले , सेम्बकॉर्पच्या ऊर्जा व्यवहारातील भारत प्रमुख बाजारपेठ आहे. आमच्यावर दाखवलेल्या विश्वासाठी भारत सरकारचे आभारी आहोत आणि आम्ही यापुढेही भारतातील नागरीकरण , विद्युतीकरण आणि डिकार्बनायजेशनसाठी पाठिंबा देऊ.


    G.Chippalkatti /S.Thakur/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1642174) Visitor Counter : 15
    
    
      Read this release in: Tamil , English , Urdu , Hindi , Bengali , Manipuri , Punjabi