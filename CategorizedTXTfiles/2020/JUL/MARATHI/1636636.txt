      आरोग्य आणि कुटुंब कल्याण मंत्रालय

      कोविड 19 सद्यस्थिती
      
      बरे झालेल्यांची संख्या 4 लाखांहून अधिक
      बरे झालेल्यांची संख्या सक्रिय रुग्णांपेक्षा जवळपास 1.65 लाखांनी अधिक
      Posted On: 05 JUL 2020 4:07PM by PIB Mumbai


    नवी दिल्ली , 5 जुलै 2020


    कोविड - 19 च्या नियंत्रण आणि व्यवस्थापनासाठी भारत सरकारसह राज्ये / केंद्रशासित प्रदेशांनी केलेल्या समन्वित आणि केंद्रीभूत प्रयत्नांमुळे कोविड - 19 रूग्ण बरे झालेल्यांची संख्या 4,09,082 वर पोहोचली आहे. गेल्या 24 तासांत एकूण 14,856 कोविड- 19 रुग्ण बरे झाले आहेत.


    आत्तापर्यंत , कोविड- 19 रुग्ण बरे झालेल्यांची संख्या सक्रिय रुग्णांपेक्षा 1,64,268 ने जास्त आहे. यामुळे कोविड- 19 रुग्ण बरे झालेल्यांचे देशातील प्रमाण 60.77% वर पोहोचले आहे.


    सध्या 2,44,814 सक्रिय रुग्ण असून ते सर्व वैद्यकीय देखरेखीखाली आहेत.


    रुग्ण बरे झालेल्यांचे प्रमाण राष्ट्रीय सरासरीपेक्षा अधिक असलेली 21 राज्ये / केंद्रशासित प्रदेश आहेत. त्यांची यादी खालीलप्रमाणे आहेः

                                                                  
अनुक्रमांक  राज्य/केंद्रशासित प्रदेश  रुग्ण बरे झालेल्यांचे प्रमाण
                                                                  
                                                                  
                                                                  
1           चंदिगढ                    85.9%                       
                                                                  
                                                                  
                                                                  
2           लडाख                      82.2%                       
                                                                  
                                                                  
                                                                  
3           उत्तराखंड                 80.9%                       
                                                                  
                                                                  
                                                                  
4           छत्तीसगढ                  80.6%                       
                                                                  
                                                                  
                                                                  
5           राजस्थान                  80.1%                       
                                                                  
                                                                  
                                                                  
6           मिझोराम                   79.3%                       
                                                                  
                                                                  
                                                                  
7           त्रिपुरा                  77.7%                       
                                                                  
                                                                  
                                                                  
8           मध्य प्रदेश               76.9%                       
                                                                  
                                                                  
                                                                  
9           झारखंड                    74.3%                       
                                                                  
                                                                  
                                                                  
10          बिहार                     74.2%                       
                                                                  
                                                                  
                                                                  
11          हरियाणा                   74.1%                       
                                                                  
                                                                  
                                                                  
12          गुजरात                    71.9%                       
                                                                  
                                                                  
                                                                  
13          पंजाब                     70.5%                       
                                                                  
                                                                  
                                                                  
14          दिल्ली                    70.2%                       
                                                                  
                                                                  
                                                                  
15          मेघालय                    69.4%                       
                                                                  
                                                                  
                                                                  
16          ओदिशा                     69.0%                       
                                                                  
                                                                  
                                                                  
17          उत्तर प्रदेश              68.4%                       
                                                                  
                                                                  
                                                                  
18          हिमाचल प्रदेश             67.3%                       
                                                                  
                                                                  
                                                                  
19          पश्चिम बंगाल              66.7%                       
                                                                  
                                                                  
                                                                  
20          आसाम                      62.4%                       
                                                                  
                                                                  
                                                                  
21          जम्मू आणि कश्मीर          62.4%                       
                                                                  
                                                                  

    देशातील चाचणी प्रयोगशाळांची संख्या सातत्याने वाढत आहे. शासकीय प्रयोगशाळांची संख्या 786 पर्यंत तर खाजगी प्रयोगशाळांची संख्या 314 पर्यंत वाढली आहे ज्यामुळे देशात एकूण 1100 प्रयोगशाळा झाल्या आहेत . वर्गवारी खालीलप्रमाणे :


    जलद आरटी पीसीआर आधारित चाचणी प्रयोगशाळा : 591 ( शासकीय : 368 + खाजगी : 223)


    ट्रू नॅट आधारित चाचणी प्रयोगशाळा : 417 ( शासकीय : 385 + खाजगी : 32)


    सीबीएनएएटी आधारित चाचणी प्रयोगशाळा : 92 ( शासकीय : 33 + खाजगी : 59)


    कोविड -19 चाचणीतील सर्व अडथळे दूर करण्यासाठी राबविण्यात आलेले “ चाचणी , रुग्णशोध , उपचार ” धोरण आणि व्यापक चाचणीची सोय करण्यासाठी अलीकडेच झालेल्या विविध उपाययोजनांमुळे दररोज चाचणी घेतल्या गेलेल्या नमुन्यांमध्ये निरंतर वाढ झाली आहे . गेल्या 24 तासांत 2,48,934 नमुन्यांची चाचणी घेण्यात आली . आतापर्यंत चाचणी केलेल्या नमुन्यांची एकूण संख्या 97,89,066 आहे .


    आरोग्य आणि कुटुंब कल्याण मंत्रालयाने ‘ जनरल मेडिकल अ‍ॅण्ड स्पेशलाइज्ड मेंटल हेल्थ केअर सेटिंग्झस ’ साठी (सर्वसाधारण वैद्यकीय आणि मानसिक आरोग्य विशेष सेवा) 'मार्गदर्शक पुस्तिका ' जारी केली आहे. ती https://www.mohfw.gov.in/pdf/MentalHealthIssuesCOVID19NIMHANS.pdf यावर उपलब्ध आहे.


    कोविड -19 शी संबंधित सर्व तांत्रिक मुद्यांविषयी , मार्गदर्शक तत्वांविषयी आणि सल्ल्यासंबंधी अधिकृत व अद्ययावत माहितीसाठी कृपया येथे नियमितपणे भेट द्या- https://www.mohfw.gov.in/ आणि @MOHFW_INDIA.


    कोविड -19 शी संबंधित तांत्रिक प्रश्न technicalquery.covid19@gov.in यावर तर इतर प्रश्न ncov2019@gov.in and @CovidIndiaSeva यावर पाठवू शकता .


    कोविड -19 वर काही प्रश्न असल्यास कृपया आरोग्य व कुटुंब कल्याण मंत्रालयाशी संपर्क साधा : + 91-11-23978046 या हेल्पलाइनवर किंवा 1075 ( टोल फ्री ) क्रमांकावर . कोविड -19 वरील राज्ये / केंद्रशासित प्रदेशांच्या हेल्पलाइन क्रमांकाची यादी देखील https://www.mohfw.gov.in/pdf/coronvavirushelplinenumber.pdf यावर उपलब्ध आहे .


    

    

    M.Chopade/V.Joshi/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1636636) Visitor Counter : 19
    
    
      Read this release in: English , Urdu , Hindi , Assamese , Manipuri , Bengali , Punjabi , Gujarati , Odia , Tamil , Telugu , Malayalam