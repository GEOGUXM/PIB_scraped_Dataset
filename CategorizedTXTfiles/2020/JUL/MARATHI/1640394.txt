      नौवहन मंत्रालय

      व्यापारी व मासेमारी करणाऱ्या जहाजांसाठी देशाच्या दक्षिण-पश्चिम भागातील जलमार्ग यंत्रणा करण्यात आली वेगळी
      
      हा निर्णय भारतीय जलमार्गात सुलभ वाहतूकीची खात्री देण्याची आमची बांधिलकी दर्शवितो: मनसुख मांडवीय

      Posted On: 21 JUL 2020 10:04PM by PIB Mumbai

    प्रदीर्घ काळ प्रलंबित असलेल्या मागणीची पूर्तता करुन , नौवहन मंत्रालयाने जलवाहतूकीची सुरक्षा व कार्यक्षमता लक्षात घेऊन , दक्षिण-पश्चिम भारतीय जलमार्गातील व्यापारी व मासेमारी करणाऱ्या जहाजांचे कार्यान्वित मार्ग वेगळे केले आहेत. नवीन मार्ग 1 ऑगस्ट 2020 पासून कार्यान्वित होतील.


    भारताच्या दक्षिण-पश्चिम किनाऱ्याभोवती असलेला अरबी समुद्र हा एक व्यस्त समुद्री मार्ग असून या ठिकाणी मोठ्या संख्येने व्यापारी जहाजे ये-जा करीत असतात , तसेच मासेमारी करणारी जहाजे काम करीत असतात. यामुळे काहीवेळा तेथे अपघात घडतो ; परिणामी मालमत्तेचे नुकसान आणि पर्यावरणीय प्रदूषण होते ; तसेच बर्‍याच घटनांमध्ये जीवितहानी देखील होते.


    हा निर्णय भारतीय भागातील जलवाहतूक सुलभ करण्याच्या आमच्या वचनबद्धतेला प्रतिबिंबित करतो. धडक होण्यापासून बचाव , समुद्रावरील जीवनाच्या सुरक्षेसह वाहतूकीचा प्रवाह सुलभ करणे , तसेच सागरी वातावरणाचे संरक्षण वाढविणे , हे देखील यामुळे सुनिश्चित होईल. नौवहन महासंचलनालयांचे हे एक अतिशय सक्रिय व सकारात्मक पाऊल आहे ; जे या प्रदेशातील नौवहनाचे कार्यक्षमतेने नियमन करेल , असे केंद्रीय नौवहन राज्यमंत्री (स्वतंत्र प्रभार) मनसुख मांडवीय याप्रसंगी म्हणाले.


    *****


    B.Gokhale/S.Pophale/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1640394) Visitor Counter : 7
    
    
      Read this release in: English , Urdu , Hindi , Manipuri , Bengali , Punjabi , Gujarati , Tamil , Telugu , Malayalam