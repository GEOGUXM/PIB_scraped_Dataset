      ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਮੰਤਰਾਲਾ

      ਆਤਮ ਨਿਰਭਰ ਭਾਰਤ ਐਪ ਇਨੋਵੇਸ਼ਨ ਚੈਲੈਂਜ ਲਈ 6940 ਐਂਟਰੀਆਂ ਮਿਲੀਆਂ
      Posted On: 27 JUL 2020 7:15PM by PIB Chandigarh


    ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਵਲੋਂ 4 ਜੁਲਾਈ ਨੂੰ ਸ਼ੁਰੂ ਕੀਤੇ ਗਏ ਆਤਮ ਨਿਰਭਰ ਭਾਰਤ ਐਪ ਇਨੋਵੇਸ਼ਨ ਚੈਲੈਂਜ ਨੂੰ ਦੇਸ਼ ਭਰ ਵਿਚ ਕਾਫੀ ਭਰਵਾਂ ਹੁੰਗਾਰਾ ਟੈੱਕ ਉੱਦਮੀਆਂ ਅਤੇ ਸਟਾਰਟ ਅੱਪਸ ਤੋਂ ਹਾਸਿਲ ਹੋਇਆ ਹੈ । ਐਂਟਰੀਆਂ ਭੇਜਣ ਦੀ ਆਖਰੀ ਤਰੀਕ 26 ਜੁਲਾਈ ਸੀ ਅਤੇ 8 ਵਰਗਾਂ ਵਿਚ 6940 ਐਂਟਰੀਆਂ ਹਾਸਿਲ ਹੋਈਆਂ ਹਨ । ਇਨ੍ਹਾਂ ਵਿਚੋਂ 3939 ਨਿੱਜੀ ਵਿਅਕਤੀਆਂ ਅਤੇ 3001 ਐਂਟਰੀਆਂ ਸੰਗਠਨਾਂ ਅਤੇ ਕੰਪਨੀਆਂ ਤੋਂ ਹਾਸਿਲ ਹੋਈਆਂ ਹਨ । ਨਿੱਜੀ ਵਿਅਕਤੀਆਂ ਤੋਂ ਜੋ ਐਂਟਰੀਆਂ ਮਿਲੀਆਂ ਹਨ ਉਨ੍ਹਾਂ ਵਿਚੋਂ 1757 ਅਰਜ਼ੀਆਂ ਵਰਤਣ ਲਈ ਤਿਆਰ ਹਨ ਜਦਕਿ ਬਾਕੀ 2182 ਅਵਿਕਸਤ ਹਨ । ਸੰਗਠਨਾਂ ਵਲੋਂ ਭੇਜੇ ਗਏ ਐਪਸ ਵਿਚੋਂ 1742 ਐਪਸ ਤਾਇਨਾਤ ਕਰ ਦਿੱਤੇ ਗਏ ਹਨ ਅਤੇ ਬਾਕੀ 1259 ਵਿਕਸਤ ਹੋਣ ਵਾਲੇ ਹਨ । ਐਪਸ ਦੇ ਵਰਗੀਕਰਣ ਅਨੁਸਾਰ 1142 ਬਿਜ਼ਨੈੱਸ. 902 ਸਿਹਤ ਅਤੇ ਵੈਲਨੈੱਸ , 1062 ਈ-ਲਰਨਿੰਗ, 1155 ਸੋਸ਼ਲ ਨੈੱਟ ਵਰਕਿੰਗ, 326 ਖੇਡਾਂ, 662 ਦਫਤਰ ਅਤੇ ਘਰੋਂ ਕੰਮ, 237 ਖਬਰਾਂ ਅਤੇ 320 ਮਨੋਰੰਜਨ ਦੇ ਖੇਤਰ ਤੋਂ ਹਨ । ਤਕਰੀਬਨ 1135 ਐਪਸ ਹੋਰ ਵਰਗਾਂ ਤੋਂ ਲਏ ਗਏ ਹਨ । ਇਨ੍ਹਾਂ ਵਿਚੋਂ ਤਕਰੀਬਨ 271 ਐਪਸ 1 ,00,000 ਡਾਊਨਲੋਡਜ਼ ਵਾਲੇ ਹਨ ਜਦਕਿ 89 ਐਪਸ ਮਿਲੀਅਨ ਪਲੱਸ ਡਾਊਨਲੋਡਜ਼ ਵਾਲੇ ਹਨ । ਆਵੇਦਕ ਦੇਸ਼ ਭਰ ਤੋਂ ਹਨ ਜਿਨ੍ਹਾਂ ਵਿਚੋਂ ਕੁਝ ਦੂਰ ਦੁਰਾਡੇ ਖੇਤਰਾਂ ਵਾਲੇ ਅਤੇ ਛੋਟੇ ਕਸਬਿਆਂ ਤੋਂ ਵੀ ਹਨ ।


    ਇਸ ਤੋਂ ਪਤਾ ਲਗਦਾ ਹੈ ਕਿ ਹੁਨਰ ਦੇਸ਼ ਭਰ ਵਿਚ ਮੌਜੂਦ ਹੈ ਅਤੇ ਇਹ ਐਪ ਇਨੋਵੇਸ਼ਨ ਚੈਲੈਂਜ ਭਾਰਤੀ ਟੈੱਕ ਡਿਵੈਲਪਰਾਂ ਲਈ ਇਕ ਸਹੀ ਮੌਕਾ ਹੈ । ਉੱਦਮੀ ਅਤੇ ਕੰਪਨੀਆਂ ਭਾਰਤ ਲਈ ਇਕ ਅਜਿਹੇ ਪੱਧਰ ਉੱਤੇ ਵਿਕਸਤ ਹੋਣ ਦੀਆਂ ਚਾਹਵਾਨ ਹਨ ਜਿਸ ਦਾ ਦੁਨੀਆ ਵਿਚ ਕੋਈ ਸਾਨੀ ਨਾ ਹੋਵੇ । ਅਸਲ ਚੁਣੌਤੀ ਉਨ੍ਹਾਂ ਐਪਸ ਦੀ ਪਛਾਣ ਕਰਨ ਦੀ ਹੋਵੇਗੀ ਜੋ ਕਿ ਮਜ਼ਬੂਤ , ਪਹੁੰਚਯੋਗ, ਸੁਰੱਖਿਅਤ ਅਤੇ ਵਰਤੋਂ ਵਿਚ ਆਸਾਨ ਅਤੇ ਵਰਤੋਂਕਾਰਾਂ ਨੂੰ ਉਹ ਤਜਰਬਾ ਦੇਣ ਵਾਲੇ ਹੋਣਗੇ ਜੋ ਕਿ ਉਨ੍ਹਾਂ ਨੂੰ ਇਸ ਐਪ ਤੱਕ ਵਾਪਸ ਲਿਆਵੇਗਾ । ਛਾਣਬੀਣ ਕਮੇਟੀਆਂ ਨੇ ਵੱਖ-ਵੱਖ ਪੈਮਾਨਿਆਂ ਉੱਤੇ ਐਪਸ ਦੀ ਸਕ੍ਰੀਨਿੰਗ ਸ਼ੁਰੂ ਕਰ ਦਿੱਤੀ ਹੈ ।


    ਆਤਮ ਨਿਰਭਰ ਭਾਰਤ ਐਪ ਈਕੋਸਿਸਟਮ ਵਿਚ ਸਮਰੱਥਾ ਹੈ ਕਿ ਉਹ ਇੰਡੀਅਨ ਟੈੱਕ ਸਟਾਰਟ ਅੱਪਸ ਨੂੰ ਅਨਲਾਕ ਕਰ ਸਕੇ ਅਤੇ ਉਨ੍ਹਾਂ ਨੂੰ ਮਲਟੀ-ਟ੍ਰਿਲੀਅਨ ਡਾਲਰ ਆਰਥਿਕਤਾ ਤੋਂ ਹਿੱਸਾ ਲੈਣ ਦੇ ਯੋਗ ਬਣਾ ਸਕੇ । ਸਿਰਫ 3 ਉੱਚ ਕੰਪਨੀਆਂ , ਜਿਨ੍ਹਾਂ ਦੀ ਐਪਸ ਨੂੰ ਡਾਊਨਲੋਡ ਕਰਨ ਦੀ ਸਮਰੱਥਾ ਬਹੁਤ ਜ਼ਿਆਦਾ ਹੈ, ਨੇ ਇਸ ਸਾਲ 2 ਟ੍ਰਿਲੀਅਨ ਡਾਲਰ ਦਾ ਮਾਰਕੀਟ ਹਿੱਸਾ ਹਾਸਿਲ ਕੀਤਾ ਹੈ ਅਤੇ ਹੋਰ ਵੀ ਤੇਜ਼ੀ ਨਾਲ ਅੱਗੇ ਵਧ ਰਹੀਆਂ ਹਨ ।


    ਆਰਸੀਜੇ ਐਮ


    

    
    (Release ID: 1641702) Visitor Counter : 2
    
    
      Read this release in: Marathi , English , Urdu , Urdu , Manipuri , Tamil , Telugu