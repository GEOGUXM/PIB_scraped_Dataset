      ਖੇਤੀਬਾੜੀ ਮੰਤਰਾਲਾ

      ਰਾਜਸਥਾਨ, ਮੱਧ ਪ੍ਰਦੇਸ਼, ਪੰਜਾਬ, ਗੁਜਰਾਤ, ਉੱਤਰ ਪ੍ਰਦੇਸ਼ ਅਤੇ ਹਰਿਆਣਾ ਦੇ ਟਿੱਡੀ ਦਲ ਸਰਕਲ ਦਫ਼ਤਰਾਂ ਨੇ 2 ਜੁਲਾਈ, 2020 ਤੱਕ 132777 ਹੈਕਟੇਅਰ ਰਕਬੇ ਵਿੱਚ ਚਲਾਇਆ ਟਿੱਡੀ ਕੰਟਰੋਲ ਅਭਿਆਨ; ਰਾਜ ਸਰਕਾਰਾਂ ਨੇ 1,13,003 ਹੈਕਟੇਅਰ ਰਕਬੇ ਵਿੱਚ ਚਲਾਇਆ ਕੰਟਰੋਲ ਅਭਿਆਨ
      ਫ਼ਸਲਾਂ ਨੂੰ ਨਹੀਂ ਹੋਇਆ ਖ਼ਾਸ ਨੁਕਸਾਨ; ਰਾਜਸਥਾਨ ਦੇ ਕੁਝ ਜ਼ਿਲ੍ਹਿਆਂ ਵਿੱਚ ਫ਼ਸਲਾਂ ਨੂੰ ਹੋਇਆ ਭਾਰੀ ਨੁਕਸਾਨ

      Posted On: 03 JUL 2020 6:40PM by PIB Chandigarh

    ਟਿੱਡੀ ਦਲ ਸਰਕਲ ਦਫ਼ਤਰਾਂ (ਐੱਲਸੀਓ) ਨੇ 11 ਅਪ੍ਰੈਲ , 2020 ਤੋਂ 2 ਜੁਲਾਈ , 2020 ਤੱਕ ਰਾਜਸਥਾਨ , ਮੱਧ ਪ੍ਰਦੇਸ਼ , ਪੰਜਾਬ , ਗੁਜਰਾਤ , ਉੱਤਰ ਪ੍ਰਦੇਸ਼ ਅਤੇ ਹਰਿਆਣਾ ਰਾਜਾਂ ਦੇ ਵਿੱਚ 132777 ਹੈਕਟੇਅਰ ਰਕਬੇ ਵਿੱਚ ਟਿੱਡੀ ਕੰਟਰੋਲ ਅਭਿਆਨ ਚਲਾਇਆ ਗਿਆ ਹੈ । ਐੱਲਸੀਓ ਦੁਆਰਾ 2-3 ਜੁਲਾਈ , 2020 ਦੀ ਰਾਤ ਵਿੱਚ ਰਾਜਸਥਾਨ ਦੇ 7 ਜ਼ਿਲ੍ਹਿਆਂ ਜੈਸਲਮੇਰ , ਬਾੜਮੇਰ , ਜੋਧਪੁਰ , ਨਾਗੌਰ , ਸੀਕਰ , ਜੈਪੁਰ ਅਤੇ ਅਲਵਰ ਦੇ 19 ਥਾਵਾਂ ’ ਤੇ ਅਤੇ ਮੱਧ ਪ੍ਰਦੇਸ਼ ਦੇ ਟੀਕਮਗੜ੍ਹ ਜ਼ਿਲ੍ਹੇ ਵਿੱਚ 2 ਸਥਾਨਾਂ ’ ਤੇ ਕੰਟਰੋਲ ਅਭਿਆਨ ਚਲਾਇਆ ਗਿਆ ਹੈ ।


    ਰਾਜ ਸਰਕਾਰਾਂ ਵੀ ਇਸ ਲੜੀ ਵਿੱਚ ਟਿੱਡੀਆਂ ਦੇ ਕੰਟਰੋਲ ਅਭਿਆਨ ਚਲਾ ਰਹੀਆਂ ਹਨ । ਰਾਜ ਸਰਕਾਰਾਂ ਦੁਆਰਾ 2 ਜੁਲਾਈ , 2020 ਤੱਕ ਰਾਜਸਥਾਨ , ਮੱਧ ਪ੍ਰਦੇਸ਼ , ਪੰਜਾਬ , ਗੁਜਰਾਤ , ਉੱਤਰ ਪ੍ਰਦੇਸ਼ , ਮਹਾਰਾਸ਼ਟਰ , ਛੱਤੀਸਗੜ , ਹਰਿਆਣਾ ਅਤੇ ਬਿਹਾਰ ਰਾਜਾਂ ਵਿੱਚ 1,13,003 ਹੈਕਟੇਅਰ ਰਕਬੇ ਵਿੱਚ ਕੰਟਰੋਲ ਅਭਿਆਨ ਚਲਾਏ ਜਾ ਚੁੱਕੇ ਹਨ । ਰਾਜਸਥਾਨ ਦੇ ਖੇਤੀਬਾੜੀ ਵਿਭਾਗ ਨੇ 2-3 ਜੁਲਾਈ , 2020 ਦੀ ਰਾਤ ਨੂੰ ਕਰੌਲੀ , ਸਵਾਈ ਮਾਧੋਪੁਰ , ਪਾਲੀ ਅਤੇ ਧੌਲਪੁਰ ਜ਼ਿਲ੍ਹਿਆਂ ਦੀਆਂ 4 ਥਾਵਾਂ ’ ਤੇ ਟਿੱਡੀਆਂ ਦੇ ਛੋਟੇ ਸਮੂਹਾਂ ਅਤੇ ਬਿਖਰੀ ਹੋਈ ਆਬਾਦੀ ’ ਤੇ ਕੰਟਰੋਲ ਅਭਿਆਨ ਦੀ ਕਾਰਵਾਈ ਕੀਤੀ ।


    ਦੇਚੂ-ਜੋਧਪੁਰ , ਰਾਜਸਥਾਨ ਵਿੱਚ ਟਿੱਡੀ ਕੰਟਰੋਲ ਅਭਿਆਨ


    ਸ਼ੇਰਗੜ - ਜੋਧਪੁਰ , ਰਾਜਸਥਾਨ ਵਿਖੇ ਇੱਕ ਡਰੋਨ ਅਭਿਆਨ


    ਇਸ ਵੇਲੇ ਸਪਰੇਅ ਵਾਹਨਾਂ ਦੇ ਨਾਲ 60 ਕੰਟਰੋਲ ਟੀਮਾਂ ਰਾਜਸਥਾਨ , ਗੁਜਰਾਤ , ਮੱਧ ਪ੍ਰਦੇਸ਼ ਅਤੇ ਉੱਤਰ ਪ੍ਰਦੇਸ਼ ਵਿੱਚ ਤੈਨਾਤ ਕੀਤੀਆਂ ਗਈਆਂ ਹਨ ; ਟਿੱਡੀ ਕੰਟਰੋਲ ਅਭਿਆਨ ਵਿੱਚ ਕੇਂਦਰ ਸਰਕਾਰ ਦੇ 200 ਤੋਂ ਵੱਧ ਕਰਮਚਾਰੀ ਲੱਗੇ ਹੋਏ ਹਨ। ਇਸ ਤੋਂ ਇਲਾਵਾ , ਰਾਜਸਥਾਨ ਦੇ ਬਾੜਮੇਰ , ਜੈਸਲਮੇਰ , ਬੀਕਾਨੇਰ , ਨਾਗੌਰ ਅਤੇ ਫਲੋਦੀ ਵਿੱਚ ਉੱਚੇ ਦਰਖਤਾਂ ਅਤੇ ਦੁਰਗਮ ਖੇਤਰਾਂ ਵਿੱਚ ਕੀਟਨਾਸ਼ਕਾਂ ਦੇ ਛਿੜਕਾਅ ਨਾਲ ਟਿੱਡੀ ਦਲ ’ ਤੇ ਪ੍ਰਭਾਵਸ਼ਾਲੀ ਕੰਟਰੋਲ ਦੇ ਲਈ 12 ਡਰੋਨ ਦੇ ਨਾਲ 5 ਕੰਪਨੀਆਂ ਨੂੰ ਤੈਨਾਤ ਕਰ ਦਿੱਤਾ ਗਿਆ ਹੈ।


    ਗੁਜਰਾਤ , ਉੱਤਰ ਪ੍ਰਦੇਸ਼ , ਮੱਧ ਪ੍ਰਦੇਸ਼ , ਮਹਾਰਾਸ਼ਟਰ , ਛੱਤੀਸਗੜ , ਬਿਹਾਰ ਅਤੇ ਹਰਿਆਣਾ ਰਾਜਾਂ ਵਿੱਚ ਫ਼ਸਲਾਂ ਨੂੰ ਕੋਈ ਖ਼ਾਸ ਨੁਕਸਾਨ ਨਹੀਂ ਹੋਇਆ ਹੈ। ਹਾਲਾਂਕਿ ਰਾਜਸਥਾਨ ਦੇ ਕੁਝ ਜ਼ਿਲ੍ਹਿਆਂ ਵਿੱਚ ਕੁਝ ਮਾਮੂਲੀ ਨੁਕਸਾਨ ਦਰਜ ਕੀਤਾ ਗਿਆ ਹੈ।


    ਅੱਜ ( 03.07.2020) ਨੂੰ ਰਾਜਸਥਾਨ ਦੇ ਜੈਸਲਮੇਰ , ਬਾੜਮੇਰ , ਜੋਧਪੁਰ , ਨਾਗੌਰ , ਸੀਕਰ , ਜੈਪੁਰ ਅਤੇ ਅਲਵਰ ਵਿੱਚ ਅਤੇ ਮੱਧ ਪ੍ਰਦੇਸ਼ ਦੇ ਟੀਕਮਗੜ੍ਹ ਰਕਬੇ ਵਿੱਚ ਛੋਟੀ ਗੁਲਾਬੀ ਟਿੱਡੀਆਂ ਅਤੇ ਬਾਲਗ ਪੀਲੀਆਂ ਟਿੱਡੀਆਂ ਦੇ ਝੁੰਡ ਸਰਗਰਮ ਹਨ ।


    ਖਾਦ ਅਤੇ ਖੇਤੀਬਾੜੀ ਸੰਗਠਨ ਦੇ 27.06.2020 ਦੇ ਟਿੱਡੀ ਸਟੇਟਸ ਅਪਡੇਟ ਦੇ ਅਨੁਸਾਰ , ਉੱਤਰੀ ਸੋਮਾਲੀਆ ਵਿੱਚ ਜਮਾਂ ਝੁੰਡਾਂ ਦੇ ਭਾਰਤ-ਪਾਕਿਸਤਾਨ ਸਰਹੱਦ ਦੇ ਨਾਲ ਲਗਦੇ ਗਰਮੀਆਂ ਦੇ ਪ੍ਰਜਨਨ ਵਾਲੇ ਖੇਤਰਾਂ ਵਿੱਚ ਪਰਵਾਸ ਕਰਨ ਦੀ ਸੰਭਾਵਨਾ ਹੈ । ਪਾਕਿਸਤਾਨ ਵਿੱਚ ਭਾਰਤੀ ਸਰਹੱਦ ਦੇ ਨੇੜੇ ਦੱਖਣੀ-ਪੂਰਬ ਸਿੰਧ ਖੇਤਰ ਵਿੱਚ ਇਹ ਝੁੰਡ ਅੰਡੇ ਦੇਣਾ ਸ਼ੁਰੂ ਕਰ ਚੁੱਕੇ ਹਨ , ਉੱਥੇ ਹੀ ਖੈਬਰ ਪਖਤੂਨਵਾ ਵਿੱਚ ਕੁਝ ਫੁਦਕਣ ਵਾਲੇ ਝੁੰਡ ਤਿਆਰ ਹੋ ਰਹੇ ਹਨ। ਭਾਰਤ ਵਿੱਚ , ਕੁਝ ਬਾਲਗਾਂ ਦੇ ਛੋਟੇ ਸਮੂਹ ਉੱਤਰ ਪ੍ਰਦੇਸ਼ ਦੇ ਪੂਰਬੀ ਹਿੱਸਿਆਂ ਵਿੱਚ ਚਲੇ ਗਏ ਹਨ ਅਤੇ ਉਨ੍ਹਾਂ ਦੁਆਰਾ ਜ਼ਿਆਦਾ ਨੁਕਸਾਨ ਪਹੁੰਚਾਏ ਬਿਨਾ ਅੱਗੇ ਵਧਣ ਦੀ ਸੰਭਾਵਨਾ ਹੈ ।


    ਐੱਫ਼ਏਓ ਦੁਆਰਾ ਦੱਖਣੀ-ਪੱਛਮੀ ਏਸ਼ੀਆਈ ਦੇਸ਼ਾਂ (ਅਫ਼ਗਾਨਿਸਤਾਨ , ਭਾਰਤ , ਈਰਾਨ ਅਤੇ ਪਾਕਿਸਤਾਨ) ਦੇ ਤਕਨੀਕ ਅਧਿਕਾਰੀਆਂ ਦੀ ਵਰਚੁਅਲ ਮੀਟਿੰਗਾਂ ਹਫ਼ਤਾਵਾਰੀ ਆਧਾਰ ’ ਤੇ ਆਯੋਜਿਤ ਕੀਤੀਆਂ ਜਾ ਰਹੀਆਂ ਹਨ । ਦੱਖਣੀ ਪੱਛਮੀ ਏਸ਼ੀਆਈ ਦੇਸ਼ਾਂ ਦੇ ਤਕਨੀਕੀ ਅਧਿਕਾਰੀਆਂ ਦੀਆਂ ਹੁਣ ਤੱਕ 15 ਵਰਚੁਅਲ ਮੀਟਿੰਗਾਂ ਹੋ ਚੁੱਕੀਆਂ ਹਨ।


    ****


    ਏਪੀਐੱਸ / ਐੱਸਜੀ

    
    
    (Release ID: 1636304) Visitor Counter : 4
    
    
      Read this release in: Assamese , English , Hindi , Manipuri , Tamil