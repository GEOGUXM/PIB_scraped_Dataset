      ਰੱਖਿਆ ਮੰਤਰਾਲਾ

      ਸਾਬਕਾ ਰਾਸ਼ਟਰਪਤੀ ਡਾ. ਏ ਪੀ ਜੇ ਅਬਦੁਲ ਕਲਾਮ ਦੀ 5ਵੀਂ ਬਰਸੀ ਮੌਕੇ ਡੀਆਰਡੀਓ ਨੇ ਕਾਢਕਾਰਾਂ ਅਤੇ ਉੱਦਮਾਂ ਲਈ ‘ਡੇਅਰ ਟੂ ਡ੍ਰੀਮ 2.0’ ਪ੍ਰਤੀਯੋਗਤਾ ਦੀ ਸ਼ੁਰੂਆਤ ਕੀਤੀ।
      Posted On: 27 JUL 2020 8:59PM by PIB Chandigarh


    ਰੱਖਿਆ ਖੋਜ ਅਤੇ ਵਿਕਾਸ ਸੰਗਠਨ ( ਡੀਆਰਡੀਓ ) ਨੇ ਸਾਬਕਾ ਰਾਸ਼ਟਰਪਤੀ ਅਤੇ ਉੱਘੇ ਵਿਗਿਆਨੀ ਡਾ . ਏ ਪੀ ਜੇ ਅਬਦੁਲ ਕਲਾਮ ਦੀ 5 ਵੀਂ ਬਰਸੀ ਮੌਕੇ ਅੱਜ ਨਵੀਨਤਾ ਮੁਕਾਬਲੇ ‘ ਡੇਅਰ ਟੂ ਡ੍ਰੀਮ 2.0’ ਦੀ ਸ਼ੁਰੂਆਤ ਕੀਤੀ । ਮਿਸਾਇਲ ਮੈਨ ਵਜੋਂ ਜਾਣੇ ਜਾਂਦੇ ਡਾਕਟਰ ਕਲਾਮ ਆਤਮ - ਨਿਰਭਰਤਾ ਦਾ ਦ੍ਰਿਸ਼ਟੀਕੋਣ ਰੱਖਦੇ ਸਨ । ਇਹ ਸਕੀਮ ਪ੍ਰਧਾਨ ਮੰਤਰੀ ਸ੍ਰੀ ਨਰੇਂਦਰ ਮੋਦੀ ਵੱਲੋਂ ਦਿੱਤੇ ਗਏ ‘ ਆਤਮ ਨਿਰਭਰ ਭਾਰਤ ’ ਦੇ ਸੱਦੇ ਤੋਂ ਬਾਅਦ ਦੇਸ਼ ਵਿੱਚ ਰੱਖਿਆ ਅਤੇ ਹਵਾਬਾਜ਼ੀ ਤਕਨਾਲੋਜੀ ਵਿੱਚ ਨਵੀਨਤਾ ਲਈ ਵਿਅਕਤੀਆਂ ਅਤੇ ਉੱਦਮਾਂ ਲਈ ਉੱਭਰ ਰਹੀ ਤਕਨਾਲੋਜੀ ਲਈ ਲਾਂਚ ਕੀਤੀ ਜਾ ਰਹੀ ਹੈ ।


    ‘ ਡੇਅਰ ਟੂ ਡ੍ਰੀਮ 2.0.’ ਪ੍ਰਤੀਯੋਗਤਾ ਦੇਸ਼ ਦੇ ਕਾਢਕਾਰਾਂ ਅਤੇ ਉੱਦਮਾਂ ਨੂੰ ਉਤਸ਼ਾਹਤ ਕਰਨ ਲਈ ਇੱਕ ਖੁੱਲੀ ਚੁਣੌਤੀ ਹੈ । ਜੇਤੂਆਂ ਦਾ ਫੈਸਲਾ ਮਾਹਿਰਾਂ ਦੀ ਕਮੇਟੀ ਵਲੋਂ ਨਿਰਧਾਰਤ ਮੁਲਾਂਕਣ ਤੋਂ ਬਾਅਦ ਕੀਤਾ ਜਾਵੇਗਾ । ਜੇਤੂ ਉੱਦਮਾਂ ਨੂੰ 10 ਲੱਖ ਰੁਪਏ ਅਤੇ ਵਿਅਕਤੀਗਤ ਸ਼੍ਰੇਣੀ ਵਿੱਚ ਪੰਜ ਲੱਖ ਰੁਪਏ ਦੀ ਇਨਾਮੀ ਰਾਸ਼ੀ ਦਿੱਤੀ ਜਾਵੇਗੀ ।


    ਰੱਖਿਆ ਮੰਤਰੀ ਸ਼੍ਰੀ ਰਾਜਨਾਥ ਸਿੰਘ ਨੇ ਕਾਢਕਾਰਾਂ ਅਤੇ ਉੱਦਮਾਂ ਦੇ ‘ ਉਤਸੁਕ ਦਿਮਾਗਾਂ ’ (Ignited Minds) ਲਈ ਮੁਕਾਬਲੇ ਦਾ ਐਲਾਨ ਕਰਦਿਆਂ ਖੁਸ਼ੀ ਜ਼ਾਹਰ ਕੀਤੀ । ਹੋਰ ਵਧੇਰੇ ਜਾਣਕਾਰੀ ਜਲਦ ਹੀ ਡੀਆਰਡੀਓ ਦੀ ਵੈਬਸਾਈਟ www.drdo.gov.in ' ਤੇ ਉਪਲਬਧ ਹੋਵੇਗੀ ।


    ******


    ABB/Nampi/KA/DK/Savvy/ADA

    
    
    (Release ID: 1641750) Visitor Counter : 2
    
    
      Read this release in: English , Urdu , Hindi , Marathi , Manipuri , Tamil , Telugu