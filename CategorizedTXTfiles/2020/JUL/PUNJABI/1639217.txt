      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਟ੍ਰਾਂਸਪੋਰਟ ਮੰਤਰਾਲੇ ਨੇ ਵਾਹਨਾਂ ਦੀਆਂ ਰਜਿਸਟ੍ਰੇਸ਼ਨ ਪਲੇਟਾਂ ਦੇ ਅਲਫ਼ਾ ਅੰਕਾਂ ਦੇ ਰੰਗ ਅਤੇ ਬੈਕ-ਗ੍ਰਾਊਂਡ ਨੂੰ ਸਪਸ਼ਟ ਤੌਰ ʼਤੇ ਦਰਸਾਉਣ ਲਈ ਨੋਟੀਫਿਕੇਸ਼ਨ ਜਾਰੀ ਕੀਤੀ
      Posted On: 16 JUL 2020 3:53PM by PIB Chandigarh


    ਰੋਡ ਟ੍ਰਾਂਸਪੋਰਟ ਅਤੇ ਰਾਜਮਾਰਗ ਮੰਤਰਾਲੇ ਨੇ ' ਵੱਖ ਵੱਖ ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਵਾਹਨਾਂ ਉੱਤੇ ਰਜਿਸਟ੍ਰੇਸ਼ਨ ਚਿੰਨ੍ਹ ਦੀ ਅਸਾਈਨਮੈਂਟ , ਇੱਕ ਝਾਤ ' ਸਬੰਧੀ ਅਧਿਆਇ ਵਿੱਚ ਅਸੰਗਤੀਆਂ ਨੂੰ ਸੁਧਾਰਨ ਲਈ 14 ਜੁਲਾਈ , 2020 ਨੂੰ , ਐੱਸਓ 2339 ( ਈ) ਨੂੰ ਮੱਦਾਂ ਦੇ ਸਾਰਣੀਕਰਣ ਰਾਹੀਂ ਨੋਟੀਫਾਈ ਕੀਤਾ ਹੈ ਤਾਕਿ ਇਹ ਵੱਖ-ਵੱਖ ਵਰਗਾਂ ਅਤੇ ਸ਼੍ਰੇਣੀਆਂ ਦੇ ਵਾਹਨਾਂ ਦੀ ਰਜਿਸਟ੍ਰੇਸ਼ਨ ਪਲੇਟ ਉੱਤੇ ਅਲਫ਼ਾ ਅੰਕਾਂ ਦੇ ਰੰਗ ਅਤੇ ਬੈਕ-ਗ੍ਰਾਊਂਡ ਨੂੰ ਸਪਸ਼ਟ ਰੂਪ ਵਿੱਚ ਦਰਸਾਏ। ਇਹ ਨੋਟੀਫਿਕੇਸ਼ਨ ਸਿਰਫ ਸਪਸ਼ਟਤਾ ਨੂੰ ਸੁਨਿਸ਼ਚਿਤ ਕਰਨ ਲਈ ਜਾਰੀ ਕੀਤੀ ਗਈ ਹੈ , ਅਤੇ ਪਲੇਟਾਂ ਲਈ ਕੋਈ ਵੀ ਨਵਾਂ ਨਿਰਦੇਸ਼ ਨਹੀਂ ਦਿੱਤਾ ਗਿਆ ਹੈ।


    ਇਸ ਤੋਂ ਪਹਿਲਾਂ , ਮੰਤਰਾਲੇ ਨੇ ਮੋਟਰ ਵਾਹਨ ਐਕਟ , 1988 (1988 ਦਾ 59) ਦੀ ਧਾਰਾ 41 ਦੀ ਉਪ-ਧਾਰਾ ( 6) ਦੇ ਤਹਿਤ ਐੱਸ.ਓ. 444( ਈ) ਮਿਤੀ 12 ਜੂਨ , 1989 ਦੇ ਰਾਹੀਂ ਵੱਖ-ਵੱਖ ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਵਾਹਨਾਂ ਲਈ ਵੱਖਰਾ ਵੱਖਰਾ ਰਜਿਸਟ੍ਰੇਸ਼ਨ ਚਿੰਨ੍ਹ ਨਿਰਧਾਰਿਤ ਕੀਤਾ ਸੀ। ਬਾਅਦ ਵਿੱਚ ਮੰਤਰਾਲੇ ਨੇ ਐੱਸ.ਓ. 827 ( ਈ) , ਮਿਤੀ 11 ਨਵੰਬਰ , 1992 ਦੇ ਰਾਹੀਂ ਵੱਖ-ਵੱਖ ਵਰਗਾਂ ਅਤੇ ਸ਼੍ਰੇਣੀਆਂ ਦੇ ਵਾਹਨਾਂ ਲਈ ਰਜਿਸਟ੍ਰੇਸ਼ਨ ਪਲੇਟ ਦੇ ਅਲਫਾ ਅੰਕਾਂ ਦੇ ਰੰਗ ਅਤੇ ਬੈਕ-ਗ੍ਰਾਊਂਡ ਨਿਰਧਾਰਿਤ ਕਰਨ ਲਈ ਐੱਸ.ਓ. 444 ( ਈ) , ਮਿਤੀ 12 ਜੂਨ , 1989 ਵਿੱਚ ਸੋਧ ਕੀਤੀ। ਇਸ ਤੋਂ ਇਲਾਵਾ , ਮੰਤਰਾਲੇ ਨੇ ਜੀਐੱਸਆਰ 901 ( ਈ) ਮਿਤੀ 13/12/2001 ਦੇ ਰਾਹੀਂ ਵਾਹਨਾਂ ਦੇ ਟ੍ਰਾਂਸਪੋਰਟ ਅਤੇ ਨੌਨ-ਟ੍ਰਾਂਸਪੋਰਟ ਵਰਗ ਲਈ ਰਜਿਸਟ੍ਰੇਸ਼ਨ ਪਲੇਟ ਦਾ ਰੰਗ ਨਿਰਧਾਰਿਤ ਕੀਤਾ।


    ਮੰਤਰਾਲੇ ਦੇ ਧਿਆਨ ਵਿੱਚ ਆਇਆ ਕਿ ਅਧਿਆਇ ' ਵੱਖ-ਵੱਖ ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਵਾਹਨਾਂ ' ਤੇ ਰਜਿਸਟ੍ਰੇਸ਼ਨ ਚਿੰਨ੍ਹ ਦੀ ਅਸਾਈਨਮੈਂਟ- ਇੱਕ ਝਾਤ ' ਵਿੱਚ ਸੋਧ , ਜੋ ਕਿ ਐੱਸਓ 444( ਈ) ਮਿਤੀ 12 ਜੂਨ , 1989 ਵਿੱਚ ਸ਼ਾਮਲ ਕੀਤੀ ਜਾਣੀ ਸੀ , ਨੂੰ ਛੱਡ ਦਿੱਤਾ ਗਿਆ , ਜਿਸਦੇ ਕਾਰਨ ਕੁਝ ਅਸਪਸ਼ਟਤਾਵਾਂ ਨਜ਼ਰ ਆਈਆਂ। ਇਸ ਲਈ , ਇਹ ਨੋਟੀਫਿਕੇਸ਼ਨ ਸਪਸ਼ਟਤਾ ਨੂੰ ਸੁਨਿਸ਼ਚਿਤ ਕਰਨ ਲਈ ਜਾਰੀ ਕੀਤੀ ਗਈ ਹੈ।


    ***


    ਆਰਸੀਜੇ/ਐੱਮਐੱਸ

    
    
    (Release ID: 1639217) Visitor Counter : 1
    
    
      Read this release in: English , Urdu , Hindi , Marathi , Manipuri , Bengali , Tamil , Telugu