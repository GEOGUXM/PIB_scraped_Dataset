      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਰੋਡ ਟ੍ਰਾਂਸਪੋਰਟ ਮੰਤਰਾਲੇ ਨੇ ਅੰਤਰਰਾਸ਼ਟਰੀ ਕਸੌਟੀਆਂ ‘ਤੇ ਮਿਆਰੀ ਟ੍ਰਾਂਸਪੋਰਟ ਵਾਹਨ ਆਯਾਮਾਂ ਨੂੰ ਅਧਿਸੂਚਿਤ ਕੀਤਾ
      Posted On: 01 JUL 2020 5:29PM by PIB Chandigarh


    ਰੋਡ ਟ੍ਰਾਂਸਪੋਰਟ ਅਤੇ ਰਾਜਮਾਰਗ ਮੰਤਰਾਲੇ ਨੇ 26 ਜੂਨ , 2020 ਦੀ ਜੀਐੱਸਆਰ ਨੰਬਰ 414 ( ਈ) ਦੇ ਜ਼ਰੀਏ ਕੇਂਦਰੀ ਮੋਟਰ ਵਾਹਨ ਨਿਯਮ 1989 ਦੇ ਤਹਿਤ ਮੋਟਰ ਵਾਹਨਾਂ ਦੇ ਆਯਾਮਾਂ ਨਾਲ ਸਬੰਧਤ ਨਿਯਮ - 93 ਨੂੰ ਸੰਸ਼ੋਧਿਤ ਕਰਨ ਲਈ ਇੱਕ ਅਧਿਸੂਚਨਾ ਪ੍ਰਕਾਸ਼ਿਤ ਕੀਤੀ ਹੈ।


    ਇਹ ਸੰਸ਼ੋਧਨ ਮੋਟਰ ਵਾਹਨਾਂ ਦੇ ਆਯਾਮਾਂ ਵਿੱਚ ਮਿਆਰੀਕਰਨ ਪ੍ਰਦਾਨ ਕਰਨਗੇ ਜੋ ਅੰਤਰਰਾਸ਼ਟਰੀ ਮਾਨਦੰਡਾਂ ਦੇ ਅਨੁਰੂਪ ਹੋਣਗੇ ਅਤੇ ਇਹ ਮੰਤਰਾਲੇ ਦੁਆਰਾ ਦੇਸ਼ ਵਿੱਚ ਲੌਜਿਸਟਿਕਸ ਦਕਸ਼ਤਾ ਵਿੱਚ ਸੁਧਾਰ ਲਿਆਉਣ ਦੀ ਦਿਸ਼ਾ ਵਿੱਚ ਇੱਕ ਹੋਰ ਕਦਮ ਹੋਵੇਗਾ ਕਿਉਂਕਿ ਸਵੰਧਿਤ ਆਯਾਮ ਅਨੁਸ਼ੰਸਿਤ ਭਾਰ ਦੇ ਅੰਦਰ ਅਤਿਰਿਕਤ ਯਾਤਰੀ ਜਾਂ ਅਤਿਰਿਕਤ ਢੋਣ ਦੀ ਸਮਰੱਥਾ ਵਿੱਚ ਵਾਧਾ ਕਰਨਗੇ।


    ਇਨ੍ਹਾਂ ਸੰਸ਼ੋਧਨਾਂ ਵਿੱਚ ਹੋਰ ਗੱਲ ਦੇ ਇਲਾਵਾ , ਦੁਪਹਿਆ ਵਾਹਨਾਂ ( ਐੱਲ 1 ਅਤੇ ਐੱਲ 2 ) ਦੇ ਸਬੰਧ ਵਿੱਚ ਆਯਾਮ ਸਬੰਧੀ ਵਿਵਰਣ ਸ਼ਾਮਲ ਰਹਿਣਗੇ ਜੋ ਹੁਣ ਤੱਕ ਨਿਰਧਾਰਿਤ ਨਹੀਂ ਸਨ ਲੇਕਿਨ ਹੁਣ ਉਨ੍ਹਾਂ ਨੂੰ ਨਿਰਧਾਰਿਤ ਕਰ ਦਿੱਤਾ ਗਿਆ ਹੈ। ਈਯੂ ਦੇ ਨਿਯਮਾਂ ਦੇ ਅਨੁਰੂਪ ਐੱਲ 2 ਤੋਂ ਅਧਿਤਮ 4 ਮੀਟਰ ਦੀ ਲੰਬਾਈ , 2. 5 ਮੀਟਰ ਦੀ ਉਚਾਈ , ਤੀਪਹਿਆ ( ਐੱਲ 5 ਐੱਮ / ਐੱਲ 5 ਐੱਨ) ਦੀ ਉਚਾਈ ਨੂੰ 2.2 ਮੀਟਰ ਤੋਂ ਵਧਾ ਕੇ 2.5 ਮੀਟਰ ਕਰ ਦਿੱਤਾ ਗਿਆ ਹੈ ਅਤੇ ਇਸ ਅਧਿਸੂਚਨਾ ਦੇ ਜ਼ਰੀਏ ਨਿਊਮੈਟਿਕ ਟ੍ਰੇਲਰ ਨੂੰ ਮੋਡੁਲਰ ਟ੍ਰੇਲੀ ਦੇ ਬਰਾਬਰ ਕਰ ਦਿੱਤਾ ਗਿਆ ਹੈ ਅਤੇ ਇਹ ਅਸਧਾਰਣ ਲੰਬਾਈ ਦੀਆਂ ਵਸਤਾਂ ਦੇ ਟ੍ਰਾਂਸਪੋਰਟ ਨੂੰ ਅਸਾਨ ਬਣਾਉਣ ਲਈ ਭਾਰ ਵਿੱਚ ਬਿਨਾ ਵਧਾ ਕੀਤੇ 50 ਮੀਟਰ ਤੱਕ ਵਾਧੇ ਯੋਗ ਹੈ।


    ਚੋਣਵੇਂ ਮਾਰਗਾਂ ‘ ਤੇ ਈਯੂ ਦੇ ਬਰਾਬਰ 25.25 ਮੀਟਰ ਤੱਕ ਦੀ ਲੰਬਾਈ ਵਾਲੀ ਰੋਡ ਟ੍ਰੇਨ ਨੂੰ ਸ਼ਾਮਲ ਕਰਨ ਦਾ ਪ੍ਰਸਤਾਵ ਰੱਖਿਆ ਗਿਆ ਹੈ।


    ਕੰਟੇਨਰੀਕ੍ਰਿਤ ਟ੍ਰਾਂਸਪੋਰਟ ਨੂੰ ਪ੍ਰੋਤਸਾਹਿਤ ਕਰਨ ਲਈ ਵਿਸ਼ੇਸ਼ ਰੂਪ ਤੋਂ ਐੱਨ ਵਰਗ ਦੇ ਵਾਹਨਾਂ (ਵਸਤੂ ਵਾਹਨ) ਦੀ ਉਚਾਈ ਵਿੱਚ ਸੰਸ਼ੋਧਨ ਕੀਤਾ ਗਿਆ ਹੈ।


    ਅੰਤਰਰਾਸ਼ਟਰੀ ਯੂਐੱਨਈਸੀਈ ਮਿਆਰਾਂ ਦੀ ਤਰਜ ‘ ਤੇ ਹਵਾਈ ਅੱਡਾ ਯਾਤਰੀ ਬੱਸ (ਜਿਨ੍ਹਾਂ ਨੂੰ 3.8 ਮੀਟਰ ‘ ਤੇ ਬਰਕਰਾਰ ਰੱਖਿਆ ਗਿਆ) ਦੇ ਮਾਮਲੇ ਨੂੰ ਛੱਡ ਕੇ ਵਿਸ਼ੇਸ਼ ਰੂਪ ਤੋਂ ਐੱਮ ਵਰਗ ਦੇ ਵਾਹਨਾਂ ਦੇ ਆਯਾਮ ਨੂੰ 3.8 ਮੀਟਰ ਤੋਂ 4.0 ਮੀਟਰ ਵਿੱਚ ਆਯਾਮਾਂ ਨੂੰ ਸੰਸ਼ੋਧਿਤ ਕਰ ਦਿੱਤਾ ਗਿਆ ਹੈ।


    ਦੋ ਐਕਸਲ ਦੇ ਨਾਲ ਐੱਮ 3 ( ਬੱਸਾਂ ) ਨੂੰ 12 ਮੀਟਰ ਤੋਂ ਸੰਸ਼ੋਧਿਤ ਕਰਕੇ 13.5 ਮੀਟਰ ਕਰ ਦਿੱਤਾ ਗਿਆ ਹੈ।


    ਵਸਤੂ ਵਾਹਨਾਂ ਦੇ ਐੱਨ ਵਰਗ ਦੇ ਮਾਮਲੇ ਵਿੱਚ , ਵਾਹਨਾਂ ਦੇ ਐੱਨ 1 ਵਰਗ (ਐੱਨ 13.5 ਟਨ ਤੱਕ ਦੇ ਜੀਵੀਡਬਲਿਊ ਦੇ ਨਾਲ ਯੂਟੀਲਿਟੀ ਵਾਹਨ ਹੁੰਦੇ ਹਨ) ਜਿੱਥੇ ਉਚਾਈ ਨੂੰ 3.0 ਮੀਟਰ ਤੱਕ ਸੀਮਿਤ ਕਰ ਦਿੱਤਾ ਗਿਆ ਹੈ , ਦੇ ਮਾਮਲੇ ਨੂੰ ਛੱਡ ਕੇ , ਉਚਾਈ ਨੂੰ 3.8 ਮੀਟਰ ਤੋਂ ਸੰਸ਼ੋਧਿਤ ਕਰਕੇ 4 ਮੀਟਰ ਕਰ ਦਿੱਤਾ ਗਿਆ ਹੈ।


    45 ਫੀਟ ਦੇ ਆਈਐੱਸਓ ਮਾਣਕ ਕੰਟੇਨਰਾਂ ਨੂੰ ਸਮਾਂ ਆਯੋਜਿਤ ਕਰਨ ਲਈ ਟ੍ਰੇਲਰਾਂ (ਟੀ ਵਰਗ) ਦੀ ਲੰਬਾਈ ਨੂੰ 18.0 ਮੀਟਰ ਤੋਂ ਸੰਸ਼ੋਧਿਤ ਕਰਕੇ 18.75 ਮੀਟਰ ਕਰ ਦਿੱਤਾ ਗਿਆ ਹੈ। ਟ੍ਰੇਲਰ ਦੀ ਉਚਾਈ ਕੁੱਝ ਵਿਸ਼ੇਸ਼ ਅਪਵਾਦਾਂ ਨੂੰ ਛੱਡ ਕੇ 3.8 ਮੀਟਰ ਤੋਂ ਸੰਸ਼ੋਧਿਤ ਕਰਕੇ 4 ਮੀਟਰ ਕਰ ਦਿੱਤੀ ਗਈ ਹੈ।


    ਆਈਐੱਸਓ ਸੀਰੀਜ਼ / ਮਾਲ ਕੰਟੇਨਰ ਨੂੰ ਢੋਣ ਵਾਲੇ ਸੈਮੀ ਕੰਟੇਨਰ ਜਾਂ ਕੰਟੇਨਰੀਕ੍ਰਿਤ ਬਾਡੀ ਦੇ ਨਾਲ ਫੈਬ੍ਰੀਕੇਟੇਡ / ਰੇਫ੍ਰਿਜਰੇਟੇਡ ਕੰਟੇਨਰ 4.52 ਮੀਟਰ ਤੋਂ ਅਧਿਕ ਨਹੀਂ ਹੋਣਗੇ।


    ਆਟੋ ਮੈਨੂਫੈਕਚਰਸ ਦੁਆਰਾ ਮੋਟਰ ਵਾਹਨਾਂ / ਨਿਰਮਾਣ ਉਪਕਰਣ ਮੋਟਰ ਵਾਹਨ / ਪਸ਼ੂਧਨ/ ਕਲੋਜਡ ਬਾਡੀ ਦੇ ਨਾਲ ਵਾਇਟ ਗੁਡਸ ਜਾਂ ਅਨਡਿਵੀਜਬਲ ਲੋਡ ਢੋਣ ਲਈ ਕੰਮ ਵਿੱਚ ਲਿਆਏ ਜਾਣ ਵਾਲੇ ਟਰੱਕ - ਟ੍ਰੇਲਰ / ਟ੍ਰੈਕਟਰ ਟ੍ਰੇਲਰ ਦੇ ਮਾਮਲੇ ਵਿੱਚ , ਮੋਟਰ ਵਾਹਨ ਦੀ ਸਾਰੀ ਉਚਾਈ 4.75 ਮੀਟਰ ਤੋਂ ਅਧਿਕ ਨਹੀਂ ਹੋਵੇਗੀ।


    ਅਦ੍ਰਿਸ਼ ਬੋਝ ਦੇ ਮਾਮਲੇ ਵਿੱਚ ਆਯਾਮਾਂ ਨਾਲ ਸਬੰਧਿਤ ਨਿਮਨਲਿਖਿਤ ਰਿਆਇਤਾਂ ਕੀਤੀਆਂ ਜਾਂਦੀਆਂ ਹਨ ਜਿਨ੍ਹਾਂ ਵਿੱਚ ਨਾਮ ਹਨ :


    - ਅਗਰ ਮੋਟਰ ਵਾਹਨ ਦੀ ਅਸਲੀ ਚੋੜਾਈ 2.6 ਮੀਟਰ ਹੈ ਤਾਂ ਅਜਿਹੇ ਮਾਮਲੇ ਵਿੱਚ ਆਗਿਆ ਯੋਗ ਹਰੇਕ ਲੇਟਰਲ ਸਾਇਡ ਵਿੱਚ 200 ਐੱਮਐੱਮ ਪ੍ਰੋਜੈਕਸ਼ਨ ਜੋ ਕਿ ਕੁਝ ਖਾਸ ਸ਼ਰਤਾਂ ਵਿੱਚ 4.75 ਮੀਟਰ ਤੱਕ ਦੀ ਉਚਾਈ ਦੇ ਅਧੀਨ ਹੋਵੇਗੀ।


    - ਅਸਧਾਰਣ ਲੰਬਾਈ (ਜਿਵੇਂ ਵਿੰਡ ਮਿੱਲ ਦੇ ਬਲੇਡ) ਦੀਆਂ ਵਸਤਾਂ ਨੂੰ ਢੋਣ ਵਾਲੇ ਮੈਕੇਨਿਕਲ ਟ੍ਰੇਲਰਾਂ ਦੇ ਮਾਮਲੇ ਵਿੱਚ , ਐਕਸਟੈਂਡੇਬਲ ਲੰਬਾਈ ਵਾਲੇ ਟ੍ਰੇਲਰਾਂ ਨੂੰ ਸ਼ਾਮਲ ਕਰਨ ਦਾ ਪ੍ਰਸਤਾਵ ਹੈ।


    ***


    ਆਰਸੀਜੇ/ਐੱਮਐੱਸ

    
    
    (Release ID: 1635795) Visitor Counter : 3
    
    
      Read this release in: English , Marathi , Hindi , Manipuri , Bengali , Tamil