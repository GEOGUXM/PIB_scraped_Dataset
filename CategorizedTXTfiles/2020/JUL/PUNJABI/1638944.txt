      ਮਾਈਕਰੋ , ਸਮਾਲ ਅਤੇ ਮੀਡੀਅਮ ਉੱਦਮ ਮੰਤਰਾਲਾ

      ਭਾਰਤ ਨੇ ਨਾਰੀਅਲ ਰੇਸ਼ੇ ਯਾਨੀ ਕੌਇਰ ਅਤੇ ਉਸ ਤੋਂ ਬਣੇ ਉਤਪਾਦਾਂ ਦੀ ਬਰਾਮਦ ਵਿੱਚ ਸਭ ਤੋਂ ਵੱਧ ਵਾਧਾ ਦਰਜ ਕੀਤਾ
      Posted On: 15 JUL 2020 3:25PM by PIB Chandigarh


    ਭਾਰਤ ਤੋਂ ਨਾਰੀਅਲ ਰੇਸ਼ੇ ਅਤੇ ਉਸ ਤੋਂ ਬਣੇ ਉਤਪਾਦਾਂ ਦੀ ਸਾਲ 2019-20 ਵਿੱਚ 2757.90 ਕਰੋੜ ਰੁਪਏ ਦੀ ਰਿਕਾਰਡ ਬਰਾਮਦ ਹੋਈ ਜਦਕਿ ਸਾਲ 2018-19 ਵਿੱਚ ਇਹ ਬਰਾਮਦ 2728.04 ਕਰੋੜ ਰੁਪਏ ਦੀ ਸੀ ਯਾਨੀ ਕਿ ਪਿਛਲੇ ਸਾਲ ਦੇ ਮੁਕਾਬਲੇ ਇਸ ਵਾਰੀ ਲਗਪਗ 30 ਕਰੋੜ ਰੁਪਏ ਦੀ ਵੱਧ ਬਰਾਮਦ ਹੋਈ । ਸਾਲ 2019-20 ਦੌਰਾਨ ਦੇਸ਼ ਤੋਂ ਨਾਰੀਅਲ ਰੇਸ਼ੇ ਅਤੇ ਉਸ ਤੋਂ ਬਣੇ ਉਤਪਾਦਾਂ ਦੀ 9,88,996 ਮੀਟ੍ਰਿਕ ਟਨ ਬਰਾਮਦ ਕੀਤੀ ਗਈ ਜਦਕਿ ਪਿਛਲੇ ਸਾਲ ਇਹ ਬਰਾਮਦ 9,64,046 ਮੀਟ੍ਰਿਕ ਟਨ ਸੀ । ਨਾਰੀਅਲ ਰੇਸ਼ੇ ਤੋਂ ਬਣੇ ਉਤਪਾਦ , ਜਿਵੇਂ ਕੌਇਰ ਪਿਥ, ਟਫਡ ਮੈਟਸ, ਕੌਇਰ ਜੀਓ ਟੈਕਸਟਾਈਲਸ, ਰਗਜ਼ ਅਤੇ ਕਾਲੀਨ ਅਤੇ ਰੱਸੀ ਅਤੇ ਪਾਵਰ-ਲੂਮ ਮੈਟ ਦੀ ਬਰਾਮਦ ਮਾਤਰਾ ਅਤੇ ਕੀਮਤ ਦੋਹਾਂ ਦੇ ਸੰਦਰਭ ਵਿੱਚ ਵਾਧਾ ਦਰਜ ਕੀਤਾ ਗਿਆ ਹੈ । ਹੈਂਡ-ਲੂਮ ਮੈਟਸ , ਕੌਇਰ ਯਾਰਨ, ਰਬਰਾਈਜ਼ਡ ਕੌਇਰ ਅਤੇ ਪਾਵਰਲੂਮ ਮੈਟਿੰਗ ਵਰਗੇ ਉਤਪਾਦਾਂ ਵਿੱਚ ਮਾਤਰਾ ਦੇ ਸੰਦਰਭ ਵਿੱਚ ਗਿਰਾਵਟ ਅਤੇ ਕੀਮਤ ਦੇ ਸੰਦਰਭ ਵਿੱਚ ਵਾਧਾ ਵੇਖਿਆ ਗਿਆ ਹੈ ।


    • ਦੇਸ਼ ਤੋਂ ਬਰਾਮਦ ਕੀਤੇ ਗਏ ਕੁਲ ਨਾਰੀਅਲ ਰੇਸ਼ਾ ਉਤਪਾਦਾਂ ਵਿੱਚੋਂ ਕੌਇਰ ਪਿਥ ਦੀ 1349.63 ਕਰੋੜ ਰੁਪਏ ਦੀ ਬਰਾਮਦ ਹੋਈ ਜੋ ਕੁਲ ਕੌਇਰ ਬਰਾਮਦ ਦੀ ਕਮਾਈ ਦਾ 49% ਰਹੀ ।


    • ਕੁਲ ਕੌਇਰ ਬਰਾਮਦ ਵਿੱਚੋਂ ਕੌਇਰ ਫਾਈਬਰ ਦੀ ਬਰਾਮਦ ਦੀ ਹਿੱਸੇਦਾਰੀ 18% ਨਾਲ 498.43 ਕਰੋੜ ਰੁਪਏ ਦੀ ਰਹੀ ।


    • ਕੌਇਰ ਦੇ ਵੈਲਿਊ ਐਡਿਡ ਉਤਪਾਦਾਂ ਦੀ ਬਰਾਮਦ ਕੁਲ ਕੌਇਰ ਬਰਾਮਦ ਦਾ 33% ਰਹੀ ।


    • ਵੈਲਿਊ ਐਡਿਡ ਉਤਪਾਦਾਂ ਵਿੱਚੋਂ 20% ਹਿੱਸੇਦਾਰੀ ਨਾਲ ਟਫਡ ਮੈਟਸ ਸਭ ਤੋਂ ਚੋਟੀ ਤੇ ਰਹੇ ।


    • ਕੌਇਰ ਅਤੇ ਕੌਇਰ ਉਤਪਾਦਾਂ ਦੀ ਬਰਾਮਦ ਇਸ ਮਿਆਦ ਦੌਰਾਨ ਕਦੇ ਵੀ ਘੱਟ ਨਹੀਂ ਰਹੀ ਜਿਸ ਨਾਲ ਕੌਇਰ ਉੱਦਮੀਆਂ ਲਈ ਵਿਵਸਾਏ ਦੀ ਚਿੰਤਾ ਕਰਨ ਦੀ ਕੋਈ ਲੋੜ ਨਹੀਂ ਹੈ ।


    • ਘਰੇਲੂ ਬਜ਼ਾਰ ਵਿੱਚ ਵੀ ਕੌਇਰ ਅਤੇ ਉਸ ਤੋਂ ਬਣੇ ਉਤਪਾਦਾਂ ਦੀ ਵਿੱਕਰੀ ਵਿੱਚ ਤੇਜ਼ੀ ਬਣੀ ਰਹੀ ।


    • ਕੌਇਰ ਅਤੇ ਉਸ ਦੇ ਉਤਪਾਦਾਂ ਦੀ ਬਰਾਮਦ ਸਮੁੰਦਰੀ ਮਾਰਗ ਰਾਹੀਂ ਭਾਰਤੀ ਬੰਦਰਗਾਹਾਂ ਦੇ ਜ਼ਰੀਏ ਕੀਤੀ ਜਾਂਦੀ ਹੈ । ਇਨ੍ਹਾਂ ਵਿੱਚੋਂ 99% ਬਰਾਮਦ ਤੂਤੀਕੋਰਿਨ, ਚੇਨਈ ਅਤੇ ਕੋਚੀ ਦੀਆਂ ਬੰਦਰਗਾਹਾਂ ਰਾਹੀਂ ਹੁੰਦੀ ਹੈ ।


    • ਹੋਰ ਬੰਦਰਗਾਹਾਂ ਜਿਥੋਂ ਇਨ੍ਹਾਂ ਵਸਤਾਂ ਦੀ ਬਰਾਮਦ ਕੀਤੀ ਜਾਂਦੀ ਹੈ ਉਨ੍ਹਾਂ ਵਿੱਚ ਵਿਸ਼ਾਖਾਪਟਨਮ, ਮੁੰਬਈ ਅਤੇ ਕੋਲਕਾਤਾ ਆਦਿ ਸ਼ਾਮਲ ਹਨ । ਇਨ੍ਹਾਂ ਉਤਪਾਦਾਂ ਦੀ ਥੋੜੀ ਮਾਤਰਾ ਵਿੱਚ ਬਰਾਮਦ ਕੰਨੂਰ , ਕੋਇੰਬਟੂਰ ਅਤੇ ਰਕਸੌਲ ਦੇ ਜ਼ਰੀਏ ਸੜਕ ਦੇ ਰਸਤੇ ਵੀ ਹੁੰਦੀ ਹੈ ।


    ਬੰਦਰਗਾਹ ਵਾਰ ਬਰਾਮਦਾਂ ਦਾ ਵੇਰਵਾ ਇਸ ਤਰ੍ਹਾਂ ਹੈ –

                                                      
ਬੰਦਰਗਾਹ ਵਾਰ ਬਰਾਮਦਾਂ (2019-20)                         
                                                      
                                                      
                             
                                                                                 
ਲੜੀ ਨੰਬਰ                       ਬੰਦਰਗਾਹ / ਬਰਾਮਦ ਦਾ ਸਥਾਨ  ਮਾਤਰਾ   ਕੀਮਤ             
                                                                                 
                                                                                 
                                                        (ਐਮਟੀ)  (ਲੱਖ ਰੁਪਏ ਵਿੱਚ)  
                                                                                 
                                                                                 
                                                                                 
1                              ਤੂਤੀਕੋਰਿਨ                519144  122910.39        
                                                                                 
                                                                                 
                                                                                 
2                              ਕੋਚੀਨ                    217930  107023.69        
                                                                                 
                                                                                 
                                                                                 
3                              ਚੇਨਈ                     238970  43159.93         
                                                                                 
                                                                                 
                                                                                 
4                              ਵਿਸ਼ਾਖਾਪਟਨਮ               11578   1871.26          
                                                                                 
                                                                                 
                                                                                 
5                              ਮੁੰਬਈ                    1145    596.15           
                                                                                 
                                                                                 
                                                                                 
6                              ਕੋਲਕਾਤਾ                  113     131.89           
                                                                                 
                                                                                 
                                                                                 
7                              ਬੰਗਲੌਰ                   41      58.19            
                                                                                 
                                                                                 
                                                                                 
8                              ਹੋਰ (ਸੜਕੀ ਰਸਤੇ)          75      38.63            
                                                                                 
                                                                                 
                                                                                 
                               ਕੁੱਲ                     988996  275790.13        
                                                                                 
                                                                                 
                                                                               
                                                                               
                                                                               

    *****


    ਆਰਸੀਜੇ / ਐੱਸਕੇਪੀ / ਆਈਏ

    

    
    (Release ID: 1638944) Visitor Counter : 3
    
    
      Read this release in: English , Urdu , Hindi , Assamese , Bengali , Odia , Tamil , Telugu , Malayalam