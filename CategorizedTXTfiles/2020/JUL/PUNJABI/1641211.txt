      ਰੱਖਿਆ ਮੰਤਰਾਲਾ

      ਭਾਰਤੀ ਵਾਯੂ ਸੈਨਾ ਨੇ ਅਗਲੇ ਦਹਾਕੇ ਲਈ ਆਪਣੀ ਮਿਲਟਰੀ ਤਿਆਰੀਆਂ ਅਤੇ ਰੋਡ-ਮੈਪ ਦੀ ਸਮੀਖਿਆ ਕੀਤੀ
      Posted On: 24 JUL 2020 5:54PM by PIB Chandigarh


    ਭਾਰਤੀ ਵਾਯੂ ਸੈਨਾ ਨੇ ਆਪਣੇ ਪੂਰੇ ਖੇਤਰ ’ ਚ ਸੰਭਾਵਿਤ ਸੁਰੱਖਿਆਤਮਕ ਖਤਰਿਆਂ ਨਾਲ ਨਜਿੱਠਣ ਲਈ , ਮਿਲਟਰੀ ਤਿਆਰੀਆਂ ਅਤੇ ਰਣਨੀਤੀਆਂ ’ ਤੇ ਚਰਚਾ ਅਤੇ ਸਮੀਖਿਆ ਤੋਂ ਬਾਅਦ ਆਪਣਾ ਤਿੰਨ ਦਿਨਾ ਵਾਯੂ ਸੈਨਾ ਕਮਾਂਡਰ ਸੰਮੇਲਨ (ਏਐੱਫਸੀਸੀ) ਸੰਪੰਨ ਕੀਤਾ। ਉਨ੍ਹਾਂ ਦੁਆਰਾ , ਵਰਤਮਾਨ ਸਥਿਤੀ ’ ਤੇ ਚਰਚਾ ਕੀਤੀ ਗਈ ਅਤੇ ਭਾਰਤੀ ਵਾਯੂ ਸੈਨਾ ਦੇ ਸੰਦਰਭ ’ ਚ ਅਗਲੇ ਦਹਾਕੇ ’ ਚ ਹੋਣ ਵਾਲੇ ਪਰਿਵਰਤਨਕਾਰੀ ਰੋਡਮੈਪ ਲਈ ਵਿਸਤ੍ਰਿਤ ਰੂਪ ਨਾਲ ਸਮੀਖਿਆ ਕੀਤੀ ਗਈ।


    ਸੰਯੁਕਤ ਅਤੇ ਏਕੀਕ੍ਰਿਤ ਰੂਪ ਨਾਲ ਲੜਾਈ ਲੜਨ ਦੇ ਵਿਸ਼ੇ ’ ਤੇ , ਚੀਫ ਆਵ੍ ਡਿਫੈਂਸ ਸਟਾਫ (ਸੀਡੀਐੱਸ) ਜਨਰਲ ਬਿਪਿਨ ਰਾਵਤ , ਜਲ ਸੈਨਾ ਮੁਖੀ (ਸੀਐੱਨਐੱਸ) ਐਡਮਿਰਲ ਕਰਮਬੀਰ ਸਿੰਘ ਅਤੇ ਥਲ ਸੈਨਾ ਮੁਖੀ (ਸੀਓਏਐੱਸ) , ਜਨਰਲ ਐੱਮ. ਐੱਮ. ਨਰਵਣੇ ਨੇ ਇਸ ਸੰਮੇਲਨ ਨੂੰ ਸੰਬੋਧਨ ਕੀਤਾ ਅਤੇ ਕਮਾਂਡਰਾਂ ਦੇ ਨਾਲ-ਨਾਲ ਵਾਯੂ ਸੈਨਾ ਦੇ ਮੁੱਖ ਅਧਿਕਾਰੀਆਂ ਨਾਲ ਗੱਲਬਾਤ ਕੀਤੀ। ਵਾਯੂ ਸੈਨਾ ਮੁਖੀ ਨੇ ਸਾਰੇ ਕਮਾਂਡਰਾਂ ਦੇ ਨਾਲ-ਨਾਲ ਵਾਯੂ ਸੈਨਾ ਹੈੱਡਕੁਆਰਟਰ ਦੀਆਂ ਵੱਖ-ਵੱਖ ਸ਼ਾਖਾਵਾਂ ਨਾਲ ਸਬੰਧਿਤ ਸਥਿਤੀਆਂ ਅਤੇ ਮੁੱਦਿਆਂ ਦੀ ਸਮੀਖਿਆ ਕੀਤੀ।


    ਆਪਣੇ ਸਮਾਪਨ ਭਾਸ਼ਣ ’ ਚ ਵਾਯੂ ਸੈਨਾ ਦੇ ਮੁਖੀ ਨੇ ਵਿਜ਼ਨ 2030 ਨੂੰ ਆਗਾਮੀ ਦਹਾਕੇ ’ ਚ ਭਾਰਤੀ ਵਾਯੂ ਸੈਨਾ ਦੀ ਤਬਦੀਲੀ ਲਈ ਮੀਲ ਦੇ ਪੱਥਰ ਦੇ ਰੂਪ ’ ਚ ਵਿਅਕਤ ਕੀਤਾ। ਉਨ੍ਹਾਂ ਨੇ ਕਿਹਾ ਕਿ ਤੇਜ਼ੀ ਦੇ ਨਾਲ ਬਦਲਦੀ ਹੋਈ ਦੁਨੀਆ ’ ਚ , ਉੱਭਰਦੇ ਹੋਏ ਖਤਰਿਆਂ ਦੀ ਪ੍ਰਕਿਰਤੀ ਦੀ ਪਹਿਚਾਣ ਕਰਨਾ ਬਹੁਤ ਹੀ ਮਹੱਤਵਪੂਰਨ ਹੈ। ਉਨ੍ਹਾਂ ਨੇ ਤੇਜ਼ੀ ਨਾਲ ਸਮਰੱਥਾ ਨਿਰਮਾਣ ਅਤੇ ਘੱਟ ਤੋਂ ਘੱਟ ਸਮਾਂ-ਸੀਮਾ ਦੇ ਤਹਿਤ ਨਵੀਆਂ ਤਕਨੀਕਾਂ ਦੇ ਪ੍ਰਭਾਵੀ ਏਕੀਕਰਣ ਦੀ ਦਿਸ਼ਾ ’ ਚ ਸਮਰਪਿਤ ਰੂਪ ਨਾਲ ਕਾਰਜ ਕਰਨ ਦੀ ਜ਼ਰੂਰਤ ’ ਤੇ ਵੀ ਜ਼ੋਰ ਦਿੱਤਾ। ਉਨ੍ਹਾਂ ਨੇ ਕਿਹਾ ਕਿ ਭਾਰਤੀ ਵਾਯੂ ਸੈਨਾ ਲਈ ਆਪਣੇ ਦੀਰਘਕਾਲੀ ਟੀਚਿਆਂ ਦੀ ਪ੍ਰਾਪਤੀ ਲਈ , ਸਥਿਰ ਸਮਰੱਥਾ ਦਾ ਨਿਰਮਾਣ ਕਰਨਾ , ਉੱਤਮ ਤਕਨੀਕਾਂ ਨੂੰ ਅਧਿਗ੍ਰਹਿਣ ਕਰਨ , ਰੋਜ਼ਗਾਰ ਦਾ ਸਿਰਜਣ ਕਰਨ ਅਤੇ ਸਵਦੇਸ਼ੀ ਪਲੈਟਫਾਰਮਾਂ ਅਤੇ ਹਥਿਆਰਾਂ ਦਾ ਵਿਕਾਸ ਕਰਨਾ ਲਾਜ਼ਮੀ ਹੈ। ਵਾਯੂ ਸੈਨਾ ਮੁਖੀ ਨੇ ਕਿਹਾ ਕਿ ਕਿਉਂਕਿ ਮਾਨਵ ਸੰਸਾਧਨ , ਭਾਰਤੀ ਵਾਯੂ ਸੈਨਾ ਦੀ ਸਭ ਤੋਂ ਵਡਮੁੱਲੀ ਸੰਪਤੀ ਹੈ ਇਸ ਲਈ ਭਰਤੀ , ਸਿਖਲਾਈ ਅਤੇ ਪ੍ਰੇਰਨਾਦਾਇਕ ਰਣਨੀਤੀਆਂ ਨੂੰ ਬਦਲਦੇ ਹੋਏ ਸਮੇਂ ਦੇ ਨਾਲ ਤਾਲਮੇਲ ਰੱਖਣਾ ਚਾਹੀਦਾ ਹੈ।


    ***


    ਆਈਐੱਨ/ਬੀਐੱਸਕੇ

    
    
    (Release ID: 1641211) Visitor Counter : 3
    
    
      Read this release in: English , Urdu , Marathi , Hindi , Manipuri , Tamil , Telugu