      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਐਜੂਕੇਅਰ ਐਪ – ਔਖੇ ਸਮਿਆਂ ’ਚ ਸਮੁੱਚੇ ਭਾਰਤ ਦੇ ਵਿਦਿਆਰਥੀਆਂ ਲਈ ਇੱਕ ਵਰਦਾਨ
      Posted On: 23 JUL 2020 6:55PM by PIB Chandigarh


    ਜਲੰਧਰ, 23 ਜੁਲਾਈ, 2020


    ਭਾਵੇਂ ਕੋਵਿਡ–19 ਮਹਾਮਾਰੀ ਨੇ ਸਮੁੱਚੇ ਸਮਾਜ ਨੂੰ ਪ੍ਰਭਾਵਿਤ ਕੀਤਾ ਹੈ ਪਰ ਇਹ ਪੰਜਾਬ ਦੇ ਅਧਿਆਪਕਾਂ ਦੀਆਂ ਭਾਵਨਾਵਾਂ ਨੂੰ ਨਿਉਤਸ਼ਾਹਿਤ ਨਹੀਂ ਕਰ ਸਕੀ। ਮੌਜੂਦਾ ਸਥਿਤੀ ਵਿੱਚ ਵਿਦਿਆਰਥੀਆਂ ਨੂੰ ਪੜ੍ਹਾਉਣ ਦੀ ਚੁਣੌਤੀ ਦਾ ਟਾਕਰਾ ਕਰਨ ਲਈ ਜਲੰਧਰ ਸਥਿਤ ਸਰਕਾਰੀ ਸਕੂਲ ਦੇ ਅਧਿਆਪਕਾਂ ਨੇ ਇੱਕ ਮੋਬਾਈਲ ਐਪਲੀਕੇਸ਼ਨ ‘ਐਜੂਕੇਅਰ ਐਪ’ ਵਿਕਸਿਤ ਕੀਤੀ ਹੈ, ਜਿਸ ਨੂੰ ਪੰਜਾਬ ਸਰਕਾਰ ਨੇ ਬੀਤੇ ਦਿਨੀਂ ਲਾਂਚ ਕੀਤਾ ਹੈ। ਇਹ ਐਪ ਨਾ ਸਿਰਫ਼ ਪੰਜਾਬ ਬਲਕਿ ਹੋਰ ਰਾਜਾਂ ਦੇ ਵਿਦਿਆਰਥੀਆਂ ਲਈ ਵੀ ਇੱਕ ਵਰਦਾਨ ਸਿੱਧ ਹੋਈ ਹੈ, ਕਿਉਂਕਿ ਇਸ ਤੱਕ ਪਹੁੰਚ ਤੇ ਇਸ ਦੀ ਹੈਂਡਲਿੰਗ ਅਸਾਨ ਹੈ। ਇਹ ਐਪ ਪ੍ਰੀ–ਪ੍ਰਾਇਮਰੀ ਤੋਂ 12ਵੀਂ ਜਮਾਤ ਤੱਕ ਦੀਆਂ ਆਰਟਸ, ਸਾਇੰਸ ਤੇ ਕਮਰਸ ਸਟ੍ਰੀਮਾਂ ਦੀ ਅਧਿਐਨ–ਸਮੱਗਰੀ ਮੁਹੱਈਆ ਕਰਵਾ ਰਹੀ ਹੈ। ਇਹ ਇੰਨੀ ਮਕਬੂਲ ਹੋ ਚੁੱਕੀ ਹੈ ਕਿ ਇਸ ਨੂੰ ਹੁਣ ਤੱਕ 3 ਕਰੋੜ ਵਿਅਕਤੀ ਦੇਖ ਚੁੱਕੇ ਹਨ।


    ਜਲੰਧਰ ਦੇ ਸਰਕਾਰੀ ਮਾਡਲ ਸਹਿ–ਸਿੱਖਿਆ ਸੀਨੀਅਰ ਸੈਕੰਡਰੀ ਸਕੂਲ ਦੀ 10ਵੀਂ ਜਮਾਤ ਦੀ ਵਿਦਿਆਰਥਣ ਰੀਆ ਇਸ ਐਪਲੀਕੇਸ਼ਨ ਦੀ ਵਰਤੋਂ ਕਰ ਕੇ ਖ਼ੁਸ਼ ਹੈ। ਉਹ ਦੱਸਦੀ ਹੈ ਕਿ ਉਹ ਅਤੇ ਉਸ ਦਾ ਛੋਟਾ ਭਰਾ ਘਰ ਵਿੱਚ ਹੋਰ ਗਤੀਵਿਧੀਆਂ ਦਾ ਆਨੰਦ ਮਾਣਦੇ ਹੋਏ ਐਜੂਕੇਅਰ ਦੀ ਮਦਦ ਨਾਲ ਪੜ੍ਹਾਈ ਕਰ ਰਹੇ ਹਨ। ਉਹ ਦੱਸਦੀ ਹੈ,‘ਇਸ ਐਪ ਦੀ ਸਭ ਤੋਂ ਵਧੀਆ ਗੱਲ ਇਹ ਹੈ ਕਿ ਇਸ ਵੇਲੇ ਅੱਪਲੋਡ ਕੀਤੇ ਵਿਸ਼ਿਆਂ ਦੇ ਲੈਕਚਰ ਤੇ ਵੀਡੀਓ ਹਰ ਵੇਲੇ ਇਸ ਉੱਤੇ ਉਪਲਬਧ ਹਨ। ਇਸੇ ਲਈ ਜੇ ਕੋਈ ਰੋਜ਼ਾਨਾ ਦੀਆਂ ਅਸਾਈਨਮੈਂਟਾਂ ਖੁੰਝਾ ਵੀ ਦਿੰਦਾ ਹੈ, ਤਾਂ ਉਹ ਕਿਸੇ ਵੀ ਸਮੇਂ ਪੜ੍ਹਾਈ ਕਰ ਸਕਦਾ ਹੈ।’ ਸਰਹੱਦੀ ਸ਼ਹਿਰ ਅੰਮ੍ਰਿਤਸਰ ਦੇ ਸਰਕਾਰੀ ਸੀਨੀਅਰ ਸੈਕੰਡਰੀ ਸਕੂਲ, ਛੇਹਰਟਾ ਦੀਆਂ 10+2 ਦੀਆਂ ਵਿਦਿਆਰਥਣਾਂ ਪਲਕਦੀਪ ਕੌਰ ਅਤੇ ਸੁਖਮਿੰਦਰ ਕੌਰ ਨੇ ਵੀ ਕਿਹਾ ਕਿ ਹੁਣ ਜਦੋਂ ਇਹ ਸਪਸ਼ਟ ਨਹੀਂ ਹੈ ਕਿ ਸਕੂਲ ਕਦੋਂ ਖੁੱਲ੍ਹਣਗੇ, ਅਜਿਹੇ ਸਮੇਂ ਇਸ ਐਪ ਨਾਲ ਪੜ੍ਹਨਾ ਅਸਾਨ ਹੋ ਗਿਆ ਹੈ।


    

    
    

    (ਰੀਆ, ਸਕੂਲੀ ਵਿਦਿਆਰਥਣ)


    https://twitter.com/PIBChandigarh/status/1286254679404326912 (ਰੀਆ, ਸਕੂਲੀ ਵਿਦਿਆਰਥਣ)


    ਸਰਕਾਰੀ ਮਿਡਲ ਸਕੂਲ, ਪਿੰਡ ਕੰਗਨੀਵਾਲ, ਜਲੰਧਰ ਦੀ ਸਾਇੰਸ ਅਧਿਆਪਕਾ ਕੰਚਨ ਸ਼ਰਮਾ ਨੇ ਕਿਹਾ ਕਿ ਇਹ ਐਪ ਸਕੂਲ ਦਾ ਇੱਕ ਬਸਤਾ ਖੋਲ੍ਹਣ ਵਾਂਗ ਹੈ। ਸਾਰੀ ਸਮੱਗਰੀ ਈ–ਕਿਤਾਬਾਂ ਅਤੇ ਵੀਡੀਓਜ਼ ਦੇ ਰੂਪ ਵਿੱਚ ਉਪਲਬਧ ਹੈ। ਬਾਰਵੀਂ ਜਮਾਤ ਤੱਕ ਦਾ ਕੋਈ ਵੀ ਵਿਦਿਆਰਥੀ ਸਾਰੀਆਂ ਜਮਾਤਾਂ ਦੇ ਸਾਰੇ ਵਿਸ਼ਿਆਂ ਨੂੰ ਖੋਲ੍ਹੇ ਬਗ਼ੈਰ ਆਪਣੀ ਕਲਾਸ ਦੀ ਅਕਾਦਮਿਕ ਸਮੱਗਰੀ ਤੱਕ ਸਿੱਧਾ ਪਹੁੰਚ ਕਾਇਮ ਕਰ ਸਕਦਾ ਹੈ। ਉਨ੍ਹਾਂ ਦੱਸਿਆ ਕਿ ਦੂਰਦਰਸ਼ਨ ਉੱਤੇ ਪ੍ਰਸਾਰਿਤ ਹੋਏ ਲੈਕਚਰ ਵੀ ਉਨ੍ਹਾਂ ਵਿਦਿਆਰਥੀਆਂ ਲਈ ਇਸ ਐਪ ਉੱਤੇ ਅੱਪਲੋਡ ਕੀਤੇ ਜਾ ਰਹੇ ਹਨ, ਜਿਨ੍ਹਾਂ ਨੇ ਟੈਲੀਵਿਜ਼ਨ ਉੱਤੇ ਕਲਾਸਾਂ ਨਹੀਂ ਲਾਈਆਂ ਸਨ। ਉਨ੍ਹਾਂ ਦੱਸਿਆ ਕਿ ਹੁਣ ਤੱਕ ਸੁਵਿਧਾਵਾਂ ਤੱਕ ਘੱਟ ਪਹੁੰਚ ਵਾਲੇ ਬਣੇ ਰਹੇ ਵਿਦਿਆਰਥੀ ਇਸ ਨਵੀਨ ਸੌਫ਼ਟਵੇਅਰ ਤੋਂ ਬਹੁਤ ਖ਼ੁਸ਼ ਹਨ।


    


    (ਕੰਚਨ ਸ਼ਰਮਾ, ਸਾਇੰਸ ਅਧਿਆਪਕਾ, ਜਲੰਧਰ)


    https://twitter.com/PIBChandigarh/status/1286258668573356032


    (ਕੰਚਨ ਸ਼ਰਮਾ, ਸਾਇੰਸ ਅਧਿਆਪਕਾ, ਜਲੰਧਰ)


    ਪੰਜਾਬ ਦੇ ਸਿੱਖਿਆ ਸਕੱਤਰ, ਸ਼੍ਰੀ ਕ੍ਰਿਸ਼ਨ ਕੁਮਾਰ ਨੇ ਦੱਸਿਆ ਕਿ ਇਸ ਐਪ ਨੂੰ ਗੂਗਲ–ਐਪ ਸਟੋਰ ਤੋਂ ਪਹਿਲਾਂ ਹੀ ‘ਸਿਰਫ਼ ਪੰਜਾਬ ਦੇ ਹੀ ਨਹੀਂ, ਬਲਕਿ ਉੱਤਰ ਪ੍ਰਦੇਸ਼, ਬਿਹਾਰ, ਰਾਜਸਥਾਨ, ਹਰਿਆਣਾ, ਹਿਮਾਚਲ ਪ੍ਰਦੇਸ਼, ਦਿੱਲੀ, ਉੱਤਰਾਖੰਡ ਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਜੰਮੂ ਅਤੇ ਕਸ਼ਮੀਰ ਦੇ ਲਗਭਗ 3,00,000 ਵਿਦਿਆਰਥੀ ਡਾਊਨਲੋਡ ਕਰ ਚੁੱਕੇ ਹਨ।’ ਉਨ੍ਹਾਂ ਦੱਸਿਆ ਕਿ ਐੱਨਸੀਈਆਰਟੀ (NCERT) ਅਤੇ ਪੰਜਾਬ ਤੇ ਕੁਝ ਹੋਰ ਰਾਜਾਂ ਦਾ ਸਿਲੇਬਸ ਕਿਉਂਕਿ ਸਾਂਝਾ ਹੈ, ਇਸ ਲਈ ਉਹ ਵੀ ਇਸ ਦਾ ਲਾਹਾ ਲੈ ਰਹੇ ਹਨ। ਸ਼੍ਰੀ ਕੁਮਾਰ ਨੇ ਦੱਸਿਆ ਕਿ ਬਿਹਾਰ ਦੇ ਜਿਹੜੇ ਵਿਦਿਆਰਥੀ ਲੌਕਡਾਊਨ ਕਾਰਨ ਆਪੋ–ਆਪਣੇ ਜੱਦੀ ਸਥਾਨਾਂ ਨੂੰ ਪਰਤ ਗਏ ਹਨ, ਉਹ ਵੀ ਆਪਣੀ ਪੜ੍ਹਾਈ ਜਾਰੀ ਰੱਖਣ ਲਈ ਇਸ ਦੀ ਮਦਦ ਲੈ ਰਹੇ ਹਨ, ਤਾਂ ਜੋ ਉਹ ਪੰਜਾਬ ਵਿੱਚ ਹੋ ਰਹੀ ਪੜ੍ਹਾਈ ’ਚ ਕਿਤੇ ਪਿੱਛੇ ਨਾ ਰਹਿ ਜਾਣ।


    

    

    (ਸ਼੍ਰੀ ਕ੍ਰਿਸ਼ਨ ਕੁਮਾਰ, ਸਿੱਖਿਆ ਸਕੱਤਰ, ਪੰਜਾਬ)


    https://twitter.com/PIBChandigarh/status/1286261651138736129


    (ਸ਼੍ਰੀ ਕ੍ਰਿਸ਼ਨ ਕੁਮਾਰ, ਸਿੱਖਿਆ ਸਕੱਤਰ, ਪੰਜਾਬ)


    ਜਲੰਧਰ ਸਥਿਤ ਸਰਕਾਰੀ ਸਕੂਲ ਅਧਿਆਪਕਾਂ ਚੰਦਰ ਸ਼ੇਖਰ, ਜਸਵਿੰਦਰ ਸਿੰਘ, ਦੀਪਕ ਕੁਮਾਰ ਤੇ ਹਰਜੀਤ ਬਾਜਵਾ ਦੁਆਰਾ ‘ਪੜ੍ਹੋ ਪੰਜਾਬ–ਪੜ੍ਹਾਓ ਪੰਜਾਬ’ ਐਪ ਵਜੋਂ ਵਿਕਸਿਤ ਇਸ ਐਪ ਨੇ ਪੰਜਾਬ ਦੇ ਸਿੱਖਿਆ ਸਕੱਤਰ ਦਾ ਧਿਆਨ ਖਿੱਚਿਆ ਸੀ ਤੇ ਉਨ੍ਹਾਂ ਨੇ ਹੀ ਇਨ੍ਹਾਂ ਅਧਿਆਪਕਾਂ ਨੂੰ ਇਹ ਐਪ ਰਾਜ–ਪੱਧਰੀ ਬਣਾਉਣ ਲਈ ਕਿਹਾ ਸੀ। ਦੀਪਕ ਕੁਮਾਰ ਨੇ ਦੱਸਿਆ ਕਿ ਜਿਹੜੀ ਵੀ ਲਿਖਤੀ ਸਮੱਗਰੀ ਅਤੇ ਵੀਡੀਓਜ਼ ਇਸ ਐਪ ਉੱਤੇ ਅੱਪਲੋਡ ਕੀਤੀਆਂ ਗਈਆਂ ਹਨ, ਉਹ ਸਭ ਐੱਨਸੀਈਆਰਟੀ ਤੋਂ ਮਾਨਤਾ–ਪ੍ਰਾਪਤ ਹਨ। ਉਨ੍ਹਾਂ ਦੱਸਿਆ,‘ਇਸ ਟੀਮ ਦਾ ਮੁੱਖ ਆਦਰਸ਼–ਵਾਕ ਮਹਾਮਾਰੀ ਦੇ ਮੌਜੂਦਾ ਸਮੇਂ ਦੌਰਾਨ ਬਿਹਤਰ ਸਿੱਖਿਆ ਲਈ ਆਪਸੀ ਸਮਝ ਪੈਦਾ ਕਰਨ ਲਈ ਅਧਿਆਪਕਾਂ ਤੇ ਵਿਦਿਆਰਥੀਆਂ ਨੂੰ ਇੱਕ ਮੰਚ ਉੱਤੇ ਲਿਆਉਣਾ ਹੈ।’


    *****


    ਡੀਐੱਸ/ਪੀਐੱਸ/ਆਰਬੀ/ਐੱਚਆਰ

    
    
    (Release ID: 1640756) Visitor Counter : 3
    
    
      Read this release in: English