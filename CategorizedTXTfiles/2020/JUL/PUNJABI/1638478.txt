      ਵਿੱਤ ਮੰਤਰਾਲਾ

      ਇਨਕਮ ਟੈਕਸ ਵਿਭਾਗ ਨੇ ਰਾਜਸਥਾਨ, ਦਿੱਲੀ ਅਤੇ ਮੁੰਬਈ ਵਿੱਚ ਭਾਲ ਅਤੇ ਸਰਵੇਖਣ ਅਭਿਆਨ ਚਲਾਏ
      Posted On: 13 JUL 2020 10:40PM by PIB Chandigarh


    ਇਨਕਮ ਟੈਕਸ ਵਿਭਾਗ ਨੇ 13.07.2020 ਨੂੰ ਤਿੰਨ ਸਮੂਹਾਂ ਰਾਹੀਂ ਭਾਲ ਅਤੇ ਸਰਵੇਖਣ ਕੀਤਾ। ਇਹ ਅਪ੍ਰੇਸ਼ਨ ਜੈਪੁਰ ਦੇ 20, ਕੋਟਾ ਵਿੱਚ 6, ਦਿੱਲੀ ਵਿੱਚ 8 ਅਤੇ ਮੁੰਬਈ ਵਿੱਚ 9 ਜਗ੍ਹਾ ' ਤੇ ਚਲ ਰਹੇ ਹਨ।


    ਇੱਕ ਸਮੂਹ ਜਿਸ ਦੀ ਜਾਂਚ ਕੀਤੀ ਜਾ ਰਹੀ ਹੈ , ਉਹ ਕਾਰੋਬਾਰੀ ਗਤੀਵਿਧੀਆਂ ਜਿਵੇਂ ਕਿ ਹੋਟਲ , ਪਣ-ਬਿਜਲੀ ਪ੍ਰੋਜੈਕਟ , ਧਾਤੂ ਅਤੇ ਆਟੋ ਸੈਕਟਰ ਸ਼ਾਮਲ ਹੈ। ਇੱਥੇ ਇਹ ਸ਼ੱਕ ਹੈ ਕਿ ਇਨ੍ਹਾਂ ਗਤੀਵਿਧੀਆਂ ਤੋਂ ਪ੍ਰਾਪਤ ਹੋਈ ਅਣਗਿਣਤ ਆਮਦਨ ਨੂੰ ਰੀਅਲ ਇਸਟੇਟ ਵਿੱਚ ਨਿਵੇਸ਼ ਕੀਤਾ ਗਿਆ ਹੈ।


    ਦੂਜਾ ਸਮੂਹ ਚਾਂਦੀ / ਸੋਨੇ ਦੇ ਗਹਿਣਿਆਂ ਅਤੇ ਪੁਰਾਣੀ ਚਾਂਦੀ ਦੇ ਸਮਾਨ ਦੇ ਕਾਰੋਬਾਰ ਨਾਲ ਜੁੜਿਆ ਹੋਇਆ ਹੈ ਅਤੇ ਇਸ ਦੇ ਕਈ ਹੋਰ ਦੇਸ਼ਾਂ ਜਿਵੇਂ ਕਿ ਯੂਕੇ , ਯੂਐੱਸਏ ਆਦਿ ਵਿੱਚ ਸਹਿਯੋਗੀ ਉੱਦਮਾਂ ਦੇ ਨਾਲ-ਨਾਲ ਇਨ੍ਹਾਂ ਦੇਸ਼ਾਂ ਵਿੱਚ ਜਾਇਦਾਦ ਅਤੇ ਬੈਂਕ ਖਾਤੇ ਹਨ। ਸਮੂਹ ਖ਼ਿਲਾਫ਼ ਮੁੱਖ ਇਲਜ਼ਾਮ ਇਹ ਹੈ ਕਿ ਇਸ ਦੇ ਚਾਂਦੀ ਦੇ ਗਹਿਣਿਆਂ ਦੇ ਕਾਰੋਬਾਰ ਦੇ ਕਾਫ਼ੀ ਹਿੱਸੇ ਦਾ ਹਿਸਾਬ ਕਿਤਾਬ ਬਹੀ-ਖਾਤਿਆਂ ਦੇ ਬਾਹਰ ਕੀਤਾ ਜਾਂਦਾ ਹੈ।


    ਤੀਜਾ ਸਮੂਹ ਹੋਟਲ ਦੇ ਕਾਰੋਬਾਰ ਵਿੱਚ ਸ਼ਾਮਲ ਹੈ। ਉਸੇ ਵਿੱਚ ਨਿਵੇਸ਼ ਦੇ ਸਰੋਤ ਦੀ ਪੁਸ਼ਟੀ ਕੀਤੀ ਜਾਣੀ ਬਾਕੀ ਹੈ।


    ਖੁੱਲ੍ਹੇ ਕਾਗਜ਼ਾਂ / ਡਾਇਰੀਆਂ / ਡਿਜੀਟਲ ਜਾਣਕਾਰੀ ਦੇ ਰੂਪ ਵਿੱਚ ਕਈ ਉਲੰਘਣਾਤਮਕ ਸਬੂਤ ਮਿਲੇ ਹਨ ਜੋ ਕਿ ਨਕਦੀ ਵਿੱਚ ਸਰਾਫਾ ਵਪਾਰ , ਜਾਇਦਾਦਾਂ ਵਿੱਚ ਨਕਦੀ ਦਾ ਨਿਵੇਸ਼ ਆਦਿ ਦਰਸਾਉਂਦੇ ਹਨ। ਅਗਲੇਰੀ ਜਾਂਚ ਪ੍ਰਕਿਰਿਆ ਅਧੀਨ ਹੈ।


    ****


    ਆਰਐੱਮ / ਕੇਐੱਮਐੱਨ

    
    
    (Release ID: 1638478) Visitor Counter : 4
    
    
      Read this release in: English , Urdu , Hindi , Marathi , Bengali , Manipuri , Tamil , Telugu