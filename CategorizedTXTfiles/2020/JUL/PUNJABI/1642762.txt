      ਉਪ ਰਾਸ਼ਟਰਪਤੀ ਸਕੱਤਰੇਤ

      ਉਪ ਰਾਸ਼ਟਰਪਤੀ ਨੇ ਰਾਸ਼ਟਰ ਨੂੰ ਈਦ-ਉਲ-ਜ਼ੁਹਾ ਦੇ ਸ਼ੁਭ ਅਵਸਰ ’ਤੇ ਵਧਾਈਆਂ ਦਿੱਤੀਆਂ
      Posted On: 31 JUL 2020 6:12PM by PIB Chandigarh


    ਭਾਰਤ ਦੇ ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਨੇ ਈਦ-ਉਲ-ਜ਼ੁਹਾ ਦੇ ਸ਼ੁਭ ਅਵਸਰ ’ ਤੇ ਲੋਕਾਂ ਨੂੰ ਵਧਾਈਆਂ ਦਿੱਤੀਆਂ ਹਨ।


    ਸੰਦੇਸ਼ ਦਾ ਮੂਲ ਪਾਠ ਨਿਮਨਲਿਖਤ ਹੈ-


    ‘‘ ਮੈਂ ਈਦ-ਉਲ-ਜ਼ੁਹਾ ਦੇ ਸ਼ੁਭ ਅਵਸਰ ’ ਤੇ ਆਪਣੇ ਦੇਸ਼ ਦੇ ਲੋਕਾਂ ਨੂੰ ਤਹਿ ਦਿਲੋਂ ਵਧਾਈਆਂ ਅਤੇ ਸ਼ੁਭਕਾਮਨਾਵਾਂ ਦਿੰਦਾ ਹਾਂ।


    ਈਦ-ਉਲ-ਜ਼ੁਹਾ ਈਸ਼ਵਰ ਪ੍ਰਤੀ ਅਟੁੱਟ ਸ਼ਰਧਾ ਅਤੇ ਸਰਬਸ਼ਕਤੀਮਾਨ ਨੂੰ ਉਸ ਦੀ ਸਿਰਜਣਾ ਅਤੇ ਅਸੀਮ ਕਰੁਣਾ ਪ੍ਰਤੀ ਪਿਆਰ ਦਾ ਜਸ਼ਨ ਹੈ।


    ਤਿਓਹਾਰ ਸਾਨੂੰ ਹਮਦਰਦੀ ਪੈਦਾ ਕਰਨ , ਬਲੀਦਾਨ ਦੇਣ ਅਤੇ ਸ਼ਾਂਤੀ ਅਤੇ ਸਰਬਵਿਆਪੀ ਭਾਈਚਾਰੇ ਨੂੰ ਪ੍ਰੋਤਸਾਹਨ ਦੇਣ ਲਈ ਪ੍ਰੇਰਿਤ ਕਰਦੇ ਹਨ।


    ਜਿਵੇਂ ਕਿ ਭਾਰਤ ਅਤੇ ਦੁਨੀਆ ਨੇ ਕੋਵਿਡ- 19 ਮਹਾਮਾਰੀ ਦੇ ਪਸਾਰ ਖ਼ਿਲਾਫ਼ ਇੱਕ ਅਣਥੱਕ ਲੜਾਈ ਜਾਰੀ ਰੱਖੀ ਹੋਈ ਹੈ , ਸਾਨੂੰ ਆਪਣੇ ਲਗਭਗ ਸਾਰੇ ਰਵਾਇਤੀ ਤਿਓਹਾਰਾਂ ਨੂੰ ਘਰਾਂ ਵਿੱਚ ਹੀ ਮਨਾਉਣ ਲਈ ਮਜਬੂਰ ਕੀਤਾ ਗਿਆ ਹੈ ਜੋ ਪਹਿਲਾਂ ਬਹੁਤ ਵਿਸ਼ਾਲਤਾ ਨਾਲ ਮਨਾਏ ਜਾਂਦੇ ਸਨ।


    ਇਨ੍ਹਾਂ ਸਥਿਤੀਆਂ ਵਿੱਚ ਸਾਨੂੰ ਇੱਕ ਮਾਮੂਲੀ ਉਤਸਵ ਨਾਲ ਸੰਤੁਸ਼ਟ ਹੋਣਾ ਹੋਵੇਗਾ ਅਤੇ ਮਾਸਕ ਪਹਿਨਣ ਦੇ ਸੁਰੱਖਿਆ ਪ੍ਰੋਟੋਕੌਲ ਦਾ ਸਖ਼ਤੀ ਨਾਲ ਪਾਲਣ ਕਰਨਾ ਹੋਵੇਗਾ , ਸਾਨੂੰ ਸਾਰੇ ਸਮਾਗਮਾਂ ਦੌਰਾਨ ਸਰੀਰਿਕ ਦੂਰੀ ਅਤੇ ਵਿਅਕਤੀਗਤ ਸਵੱਛਤਾ ਦਾ ਅਭਿਆਸ ਕਰਨਾ ਹੋਵੇਗਾ।


    ਇਹ ਈਦ-ਉਲ-ਜ਼ੁਹਾ ਸਾਡੇ ਜੀਵਨ , ਦੇਸ਼ ਅਤੇ ਦੁਨੀਆ ਵਿੱਚ ਸ਼ਾਂਤੀ , ਸਦਭਾਵਨਾ ਅਤੇ ਖੁਸ਼ਹਾਲੀ ਲਿਆਵੇ। ’’


    ****


    ਵੀਆਰਆਰਕੇ / ਐੱਮਐੱਸ / ਐੱਮਐੱਸਵਾਈ / ਡੀਪੀ

    
    
    (Release ID: 1642762) Visitor Counter : 2
    
    
      Read this release in: English , Urdu , Marathi , Manipuri , Telugu