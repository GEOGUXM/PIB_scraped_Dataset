      ਵਿਗਿਆਨ ਤੇ ਤਕਨਾਲੋਜੀ ਮੰਤਰਾਲਾ

      ਜੇਐੱਨਸੀਏਐੱਸਆਰ ਦੀ ਸਹਾਇਕ ਕੰਪਨੀ(ਸਪਿੱਨ ਔਫ) ਨੇ ਕੋਵਿਡ-19 ਟੈਸਟ ਕਿੱਟਾਂ ਵਿੱਚ ਵਰਤੇ ਜਾਣ ਵਾਲੇ ਮੌਲਿਕਿਊਲਰ ਪ੍ਰੋਬਸ ਲਾਂਚ ਕੀਤੇ
      Posted On: 12 JUL 2020 1:39PM by PIB Chandigarh


    ਭਾਰਤ ਸਰਕਾਰ ਦੇ ਵਿਗਿਆਨ ਅਤੇ ਟੈਕਨੋਲੋਜੀ ਵਿਭਾਗ ਦੇ ਇੱਕ ਖੁਦਮੁਖਤਿਆਰ ਸੰਸਥਾਨ ਜਵਾਹਰ ਲਾਲ ਨਹਿਰੂ ਸੈਂਟਰ ਫਾਰ ਅਡਵਾਂਸਡ ਸਾਇੰਟਫਿਕ ਰਿਸਰਚ (ਜੇਐੱਨਸੀਏਐੱਸਆਰ) ਦੀ ਸਹਾਇਕ ਕੰਪਨੀ(ਸਪਿੱਨ ਔਫ)ਵੀਐੱਨਆਈਆਰ ਬਾਇਓਟੈਕਨੋਲੋਜੀ ਪ੍ਰਾਈਵੇਟ ਲਿਮਿਟਿਡ ਨੇ ਰਿਵਰਸ ਟ੍ਰਾਂਸਕ੍ਰਿਪਸ਼ਨ ਪੋਲੀਮੇਰੇਸ ਚੇਨ ਪ੍ਰਤੀਕ੍ਰਿਆ (ਆਰਟੀ-ਪੀਸੀਆਰ) ਜਾਂਚ ਲਈ ਸਵਦੇਸ਼ੀ ਫਲੋਰੇਸੈਂਸ ਪ੍ਰੋਬਸ ਅਤੇ ਪੌਲੀਮਰੇਜ਼ ਚੇਨ ਰਿਐਕਸ਼ਨ (ਪੀਸੀਆਰ) ਦਾ ਮਿਸ਼ਰਣਲਾਂਚ ਕੀਤਾ, ਜੋ ਕੋਵਿਡ- 19 ਟੈਸਟ ਕਿੱਟ ਵਿੱਚ ਇਸਤੇਮਾਲ ਹੋਣ ਵਾਲੇਮੌਲਿਕਿਊਲਰ ਪ੍ਰੋਬਸ ਹਨ । ਵੀਐੱਨਆਈਆਰ ਬਾਇਓਟੈਕਨੋਲੋਜੀ ਪ੍ਰਾਈਵੇਟ ਲਿਮਿਟਿਡ , ਕਰਨਾਟਕ ਸਰਕਾਰ ਦੇ ਬੰਗਲੌਰ ਬਾਇਓ-ਇਨੋਵੇਸ਼ਨ ਸੈਂਟਰ (ਬੀਬੀਸੀ) ਵਿਖੇ ਲਗਾਈ ਗਈ ਹੈ।


    ਵੀਐੱਨਐੱਨਆਈਆਰ ਦੇ ਸਹਿ-ਸੰਸਥਾਪਕਾਂ ਪ੍ਰੋ ਟੀ. ਗੋਵਿੰਦਰਾਜੂ ਅਤੇ ਡਾ. ਮੇਹਰ ਪ੍ਰਕਾਸ਼ ਨੇ ਆਰਟੀਪੀਸੀਆਰ ਖੋਜ ਲਈ ਫਲੋਰਸੈਂਸ ਜਾਂਚ ਅਤੇ ਪੀਸੀਆਰ ਮਿਸ਼ਰਣ ਵਿਕਸਿਤ ਕੀਤੇ ਹਨ। ਇਹ ਅਣੂ ਪੜਤਾਲ ਕੋਵਿਡ - 19 ਟੈਸਟ ਕਿੱਟਾਂ ਵਿੱਚ ਵਰਤੀ ਜਾਂਦੀ ਹੈ।ਇੱਕ ਆਮ ਪੀਸੀਆਰ ਅਧਾਰਿਤ ਟੈਸਟ ਕਿੱਟ ਦੇ ਤਿੰਨ ਮੁੱਖ ਹਿੱਸੇ(ਔਲੀਗੌਸ , ਐੱਨਜ਼ਾਈਮਜ਼ , ਅਣੂ ਜਾਂਚ) ਹੁੰਦੇ ਹਨ। ਪਹਿਲੇ ਦੋ ਅੰਸ਼ਕ ਤੌਰ ‘ ਤੇ ਭਾਰਤ ਵਿੱਚ ਉਪਲਬਧ ਹਨ ਅਤੇ ਅੰਸ਼ਕ ਤੌਰ ‘ ਤੇ ਆਯਾਤ ਕੀਤੇ ਗਏ ਹਨ ਜਦੋਂ ਕਿ ਕੋਵਿਡ- 19 ਟੈਸਟਾਂ ਵਿੱਚ ਵਰਤੀ ਗਈ ਅਣੂ ਜਾਂਚ ਸਿਰਫ ਆਯਾਤ ਕੀਤੀ ਜਾਂਦੀ ਹੈ। ਅਣੂ ਜਾਂਚ ਪ੍ਰਕਿਰਿਆ ਦੀ ਵਰਤੋਂ ਪੀਸੀਆਰ ਵਿੱਚ ਪ੍ਰਸਾਰ ਨੂੰ ਮਾਪਣ ਲਈ ਕੀਤੀ ਜਾਂਦੀ ਹੈ। ਮੌਜੂਦਾ ਸਮੇਂ ਉਨ੍ਹਾਂ ਦੀ ਵਰਤੋਂ ਕੋਵਿਡ- 19 ਜਾਂਚ ਲਈ ਹੈ , ਪਰ ਆਮ ਤੌਰ ‘ ਤੇ ਇਹ ਕਈ ਬਿਮਾਰੀਆਂ ਦੀ ਅਣੂ ਜਾਂਚ ਵਿੱਚ ਉਪਕਰਣ ਵਜੋਂ ਵਰਤੇ ਜਾਂਦੇ ਹਨ।


    ਵੀਐੱਨਐੱਨਆਈਆਰ ਨੇ ਅਣੂ ਜਾਂਚ ਦੇ ਰਚਨਾਤਮਕ ਸਮੂਹ ਲਈ ਸਿੰਥੇਸਿਸ ਪ੍ਰੋਟੋਕੋਲ ਤਿਆਰ ਕੀਤੇ ਹਨ , ਜੋ ਪੀਸੀਆਰ ਅਧਾਰਿਤ ਕੋਵਿਡ- 19 ਟੈਸਟਿੰਗ ਲਈ ਲਾਭਦਾਇਕ ਹੋਣਗੇ। ਵੀਐੱਨਐੱਨਆਈਆਰ ਨਵੀਨਤਾ ਪ੍ਰਕਿਰਿਆ ਦੀ ਸੁਰੱਖਿਆ ਲਈ ਇਸ ਨੂੰ ਨੱਥੀ ਕਰੇਗਾ।


    ਅਣੂ ਪੜਤਾਲ ਟੈਸਟ , ਖੋਜ ਪ੍ਰਯੋਗਸ਼ਾਲਾਵਾਂ ਜਾਂ ਸੀਮਿਤ ਕਾਰਜਾਂ ਲਈ ਸੀਮਿਤ ਹੋਣ ਲਈ ਵਰਤੇ ਜਾਂਦੇ ਹਨ। ਕੋਵਿਡ - 19 ਨੇ ਇਕ ਵਿਲੱਖਣ ਸਮੱਸਿਆ ਪੇਸ਼ ਕੀਤੀ ਹੈ ਕਿ ਅਣੂ ਜਾਂਚ ਦਾ ਬਿਹਤਰ ਪੱਧਰ ਲਗਭਗ ਸੰਪੂਰਨ ਆਬਾਦੀ ਦੇ ਪੱਧਰ ' ਤੇ ਜ਼ਰੂਰਤ ਪੈਣ ' ਤੇ ਕਰਨਾ ਚਾਹੀਦਾ ਹੈ। ਕੋਵਿਡ- 19 ਲਈ ਲੋੜੀਂਦੇ ਟੈਸਟਾਂ ਦੇ ਮਾਪਦੰਡਾਂ ਨੂੰ ਦੇਖਦਿਆਂ , ਟੈਸਟ ਕਿੱਟ ਦੇ ਮੁੱਖ ਭਾਗਾਂ ਨਾਲ ਸਵੈ-ਨਿਰਭਰ ਹੋਣਾ ਬਹੁਤ ਜ਼ਰੂਰੀ ਹੈ। ਐੱਨਜ਼ਾਈਮ ਅਤੇ ਓਲੀਗੋ ਦੀਆਂ ਲੋੜਾਂ ਅੰਸ਼ਿਕ ਤੌਰ ‘ ਤੇ ਭਾਰਤੀ ਨਿਰਮਾਤਾਵਾਂ ਦੁਆਰਾ ਪੂਰੀਆਂ ਕੀਤੀਆਂ ਜਾਂਦੀਆਂ ਹਨ ਅਤੇ ਵੀਐੱਨਐੱਨਆਈਆਰ ਨੇ ਤੀਜੇ ਮੁੱਖ ਹਿੱਸੇ ਦੀ ਸਮੱਸਿਆ ਨੂੰ ਹੱਲ ਕਰਨ ਦੀ ਯੋਜਨਾ ਬਣਾਈ ਹੈ , ਜੋ ਕਿ ਅਣੂ ਜਾਂਚ ਹੈ।


    ਡੀਐੱਸਟੀ ਦੇ ਸਕੱਤਰ ਪ੍ਰੋ. ਆਸ਼ੂਤੋਸ਼ ਸ਼ਰਮਾ ਨੇ ਕਿਹਾ , “ ਆਰਟੀ-ਪੀਸੀਆਰ ਅਧਾਰਿਤ ਕੋਵਿਡ - 19 ਟੈਸਟਾਂ ਦੀ ਪੜਤਾਲ ਪ੍ਰਮੁੱਖ ਨਵੇਂ ਉਤਪਾਦਾਂ ਦੇ ਵਿਕਾਸ ਲਈ ਮੁੱਢਲੇ ਵਿਗਿਆਨ ਗਿਆਨ ਦਾ ਲਾਭ ਉਠਾਉਣ ਦੀ ਇੱਕ ਉੱਤਮ ਉਦਾਹਰਣ ਹੈ , ਜੋ ਹੁਣ ਤੱਕ ਆਯਾਤ ਕੀਤੀ ਜਾ ਰਹੀ ਹੈ। ਇਹ ਜਾਣਕਾਰੀ ਇਕ ਖ਼ਾਸ ਵਿਸ਼ਾਣੂ ਤਕ ਸੀਮਿਤ ਨਹੀਂ ਹੈ , ਬਲਕਿ ਭਵਿੱਖ ਵਿੱਚ ਹੋਰ ਵਿਸ਼ਾਣੂਆਂ ਲਈ ਵੀ ਸਾਨੂੰ ਅਣੂ ਜਾਂਚ ਵਿੱਚ ਤੇਜ਼ੀ ਨਾਲ ਵਿਕਾਸ ਕਰਨ ਵਿੱਚ ਮਦਦ ਮਿਲੇਗੀ।


    ਅਣੂਵੰਸ਼ਕ ਜਾਂਚ ਦਾ ਵਿਕਾਸ ਸਿੰਥੈਟਿਕ ਜੈਵਿਕ ਰਸਾਇਣ ਦਾ ਨਤੀਜਾ ਹੈ , ਜੋ ਕਿ ਇਸਦੇ ਕਈ ਪਹਿਲੂਆਂ-ਅਣੂ , ਇਸਦਾ ਉਦੇਸ਼ , ਰਸਾਇਣਾਂ ਦੀ ਉਪਲਬਧਤਾ ਅਤੇ ਪ੍ਰੋਟੋਕੋਲ ਦੀ ਇੱਕ ਨਿਰਣਾਯੋਗ ਚੋਣ ਰਾਹੀਂ ਸੰਸਲੇਸ਼ਣ ਦੇ ਹਰੇਕ ਪੜਾਅ ਨੂੰ ਅਨੁਕੂਲ ਬਣਾਉਣ , ਨੂੰ ਸਮਝਣ ਤੋਂ ਬਾਅਦ ਹਾਸਿਲ ਹੁੰਦਾ ਹੈ। ਵੀਐੱਨਐੱਨਆਈਆਰ ਨੇ ਨੋਵਲ ਸਿੰਥੈਟਿਕ ਮਾਰਗਾਂ ਦੀ ਵਰਤੋਂ ਕਰਦਿਆਂ ਅਣੂ ਪੜਤਾਲਾਂ ਨੂੰ ਵਿਕਸਿਤ ਕਰਨ ਲਈ ਅਣੂ ਜਾਂਚ ਦੇ ਵਿਕਾਸ ਵਿੱਚ ਆਪਣੀਆਂ ਮੁੱਖ ਸ਼ਕਤੀਆਂ ਦੀ ਵਰਤੋਂ ਕੀਤੀ ਹੈ।


    ਮਾਰਚ , 2020 ਵਿੱਚ ਪੂਰੇ ਵਿਸ਼ਵ ਨਾਲ , ਵੀਐੱਨਆਈਆਰ ਵਿੱਚ ਵੀ ਥੋੜ੍ਹੇ ਸਮੇਂ ਲਈ ਰੁਕਾਵਟ ਆਈ ਸੀ। ਵੀਐੱਨਐੱਨਆਈਆਰ ਦੀ ਟੀਮ ਨੇ ਕੋਵਿਡ- 19 ਦੀ ਸਮੱਸਿਆ ਦੇ ਹੱਲ ਲਈ ਯੋਗਦਾਨ ਪਾਉਣ ਲਈ ਘਰ ਰਹਿਣ ਦੇ ਮੌਕੇ ਦੀ ਵਰਤੋਂ ਕੀਤੀ।


    ਪ੍ਰੋ. ਟੀ. ਗੋਵਿੰਦਰਾਜੂ ਨੇ ਕਿਹਾ ,“ ਨਵੇਂ ਖੋਜ ਤੇ ਵਿਕਾਸ (ਆਰ ਐਂਡ ਡੀ) ਵਿੱਚ ਨਿਵੇਸ਼ ਕਰਨਾ , ਅਤੇ ਇੱਕ ਨਵੇਂ ਉੱਦਮ ਦੇ ਤੌਰ ਜਾਰੀ ਰਵਾਇਤਾਂ ਤੋਂ ਇਲਾਵਾ ਸਾਡੇ ਲਈ ਇਹ ਮੁਸ਼ਕਿਲ ਕੰਮ ਸੀ। ਹਾਲਾਂਕਿ , ਅਸੀਂ ਜੋਖਮ ਅਤੇ ਚੁਣੌਤੀ ਨੂੰ ਸਵੀਕਾਰ ਕੀਤਾ। ਸਾਡੀ ਟੀਮ ਡਰਾਇੰਗ ਬੋਰਡ ਤੇ ਵਾਪਸ ਗਈ ਅਤੇ ਕੋਵਿਡ- 19 ਟੈਸਟਾਂ ਲਈ ਬਹੁਤ ਲੋੜੀਂਦੀਆਂ ਪੜਤਾਲਾਂ ਦੇ ਸੰਸਲੇਸ਼ਣ ਦੀ ਯੋਜਨਾ ਬਣਾਈ। ਭਾਰਤ ਸਰਕਾਰ ਦੇ ਮੇਕ-ਇਨ-ਇੰਡੀਆ ਅਤੇ ਆਤਮਨਿਰਭਰ ਭਾਰਤ ਮਿਸ਼ਨਾਂ ਦੇ ਅਨੁਸਾਰ ਵੀਐੱਨਐੱਨਆਈਆਰ ਦੀ ਖੋਜ ਅਤੇ ਵਿਕਾਸ ਦੀ ਕੋਸ਼ਿਸ਼ ਕੋਵਿਡ - 19 ਟੈਸਟਿੰਗ ਵਿੱਚਆਤਮਨਿਰਭਰਤਾ ਵਿੱਚ ਯੋਗਦਾਨ ਪਾਉਣ ਲਈ ਹੈ। ਉਨ੍ਹਾਂ ਕਿਹਾ ਕਿ ਸਾਡੀ ਜਾਣਕਾਰੀ ਅਨੁਸਾਰ ਇੱਥੇ ਕੋਈ ਵੀ ਭਾਰਤੀ ਕੰਪਨੀ ਨਹੀਂ ਹੈ ਜੋ ਅਣੂ ਜਾਂਚ ਕਰਦੀ ਹੋਵੇ। ”


    ******


    ਐੱਨਬੀ/ਕੇਜੀਐੱਸ/(ਡੀਐੱਸਟੀ ਮੀਡੀਆ ਸੈੱਲ)

    
    
    (Release ID: 1638207) Visitor Counter : 7
    
    
      Read this release in: English , Urdu , Hindi , Marathi , Manipuri , Bengali , Tamil , Telugu