      ਪ੍ਰਿਥਵੀ ਵਿਗਿਆਨ ਮੰਤਰਾਲਾ

      ਧਰਤੀ ਵਿਗਿਆਨ ਮੰਤਰਾਲਾ- ਧਰਤੀ ਵਿਗਿਆਨ ਮੰਤਰਾਲਾ ਦੇ ਸਥਾਪਨਾ ਦਿਵਸ ਤੇ ਗਿਆਨ ਸਰੋਤ ਕੇਂਦਰ ਨੈਟਵਰਕ (ਕੇਆਰਸੀਨੇਟ) ਸ਼ੁਰੂ ਕੀਤਾ ਗਿਆ
      Posted On: 27 JUL 2020 4:33PM by PIB Chandigarh


    ਭਾਰਤ ਸਰਕਾਰ ਦੀ ਡਿਜੀਟਲ ਇੰਡੀਆ ਪਹਿਲ ਅਧੀਨ , ਧਰਤੀ ਵਿਗਿਆਨ ਮੰਤਰਾਲਾ (ਐਮਓਈਐਸ) ਦਾ ਉਦੇਸ਼ ਵਿਸ਼ਵ ਪੱਧਰੀ ਗਿਆਨ ਸਰੋਤ ਕੇਂਦਰ ਨੈਟਵਰਕ (ਕੇਆਰਸੀਨੇਟ) ਵਿਕਸਤ ਕਰਨਾ ਹੈ। ਸੂਚਨਾ ਤਕਨਾਲੋਜੀ ਵਿੱਚ ਸ਼ਾਨਦਾਰ ਵਿਕਾਸ ਨੂੰ ਧਿਆਨ ਵਿੱਚ ਰੱਖਦਿਆਂ , ਧਰਤੀ ਵਿਗਿਆਨ ਮੰਤਰਾਲਾ ਪ੍ਰਣਾਲੀ ਦੀਆਂ ਰਵਾਇਤੀ ਲਾਇਬ੍ਰੇਰੀਆਂ ਨੂੰ ਉੱਚ ਪੱਧਰੀ ਗਿਆਨ ਸਰੋਤ


    ਕੇਂਦਰਾਂ (ਕੇਆਰਸੀ) ਵਿੱਚ ਅਪਗ੍ਰੇਡ ਕੀਤਾ ਜਾਵੇਗਾ । ਗਿਆਨ ਸਰੋਤ ਕੇਂਦਰ ਇਕ ਦੂਜੇ ਨਾਲ ਜੁੜੇ ਹੋਣਗੇ ਅਤੇ ਕੇਆਰਸੀਨੇਟ ਪੋਰਟਲ ਵਿਚ ਏਕੀਕ੍ਰਿਤ ਹੋਣਗੇ । ਇਹ ਮੰਤਰਾਲੇ ਦੇ ਬੌਧਿਕ ਸੰਸਾਰ ਵਿਚ ਇਕ ਸਿੰਗਲ ਪੁਆਇੰਟ ਪ੍ਰਵੇਸ਼ ਹੋਵੇਗਾ


    ਧਰਤੀ ਵਿਗਿਆਨ ਮੰਤਰਾਲਾ ਪ੍ਰਣਾਲੀ ਦੇ ਸਰੋਤ ਅਤੇ ਸੇਵਾਵਾਂ ਇਕ ਪੁਆਇੰਟ ਡਾਇਨਾਮਿਕ , ਅਪਡੇਟਿਡ ਅਤੇ ਏਕੀਕ੍ਰਿਤ ਕੇਆਰਸੀਨੇਟ ਪੋਰਟਲ ਦੁਆਰਾ ਹਫਤੇ ਦੇ ਸਾਰੇ ਸੱਤ ਦਿਨਾਂ ਲਈ 24 ਘੰਟੇ ( 24X7 ) ਪਹੁੰਚ ਯੋਗ ਹੋਣਗੀਆਂ । ਧਰਤੀ ਵਿਗਿਆਨ ਮੰਤਰਾਲਾ ਦੇ ਮੁੱਖ ਦਫ਼ਤਰ (ਹੈੱਡਕੁਆਰਟਰ) ਵਿਖੇ ਇਕ ਪਾਇਲਟ ਪ੍ਰਾਜੈਕਟ ਵਿਕਸਤ ਕੀਤਾ ਗਿਆ ਹੈ ਜਿਸਨੂੰ ਮੰਤਰਾਲਾ ਦੀਆਂ ਹੋਰ ਸੰਸਥਾਵਾਂ ਨਾਲ ਏਕੀਕ੍ਰਿਤ ਕੀਤਾ ਜਾਵੇਗਾ ।


    ਕੇਆਰਸੀਨੇਟ ਦੇ ਪ੍ਰਮੁੱਖ ਉਦੇਸ਼:


    * ਧਰਤੀ ਵਿਗਿਆਨ ਮੰਤਰਾਲਾ ਦੇ ਸਰੋਤਾਂ ਦੇ ਦਸਤਾਵੇਜ਼ਾਂ , ਇਸਦੇ ਰੱਖ-ਰਖਾਅ , ਸੁਖਾਲੀ ਪ੍ਰਾਪਤੀ ਅਤੇ ਪ੍ਰਸਾਰ ਲਈ ਆਈਐਸਓ ਸਰਟੀਫਿਕੇਟ ਪ੍ਰਾਪਤ ਕਰਕੇ ਕੁੱਲ ਕੁਆਲਿਟੀ ਮੈਨੇਜਮੈਂਟ (ਟੀਕਿਯੂਐਮ) ਪ੍ਰਣਾਲੀ ਦੀ ਸਥਾਪਨਾ ਕਰਨਾ।


    * ਮੰਤਰਾਲਾ ਦੇ ਮੁੱਖ ਦਫ਼ਤਰ ਅਤੇ ਇਸ ਦੀਆਂ ਸੰਸਥਾਵਾਂ ਵਿੱਚ ਉਪਲਬਧ ਬੌਧਿਕ ਸਰੋਤਾਂ , ਉਤਪਾਦਾਂ ਅਤੇ ਪ੍ਰੋਜੈਕਟ ਦੀਆਂ ਪ੍ਰਾਪਤੀਆਂ (ਆਉਟਪੁੱਟ) ਨੂੰ ਇਕੱਤਰ ਕਰਨਾ , ਉਨਾਂ ਦੀ ਜਾਂਚ , ਵਿਸ਼ਲੇਸ਼ਣ ਅਤੇ ਇੰਡੇਕਸ ਤਿਆਰ ਕਰਨਾ ਅਤੇ ਉਨਾਂ ਨੂੰ ਸਟੋਰ ਤੇ ਪ੍ਰਸਾਰਿਤ ਕਰਨਾ।


    * ਧਰਤੀ ਵਿਗਿਆਨ ਮੰਤਰਾਲਾ ਦੇ ਮੁੱਖ ਦਫ਼ਤਰ ਅਤੇ ਸੇਵਾਵਾਂ ਸਮੇਤ ਮੰਤਰਾਲਾ ਦੀਆਂ ਸੰਸਥਾਵਾਂ ਵਿੱਚ ਉਪਲਬਧ ਪ੍ਰਿੰਟ ਅਤੇ ਡਿਜੀਟਲ ਸਰੋਤਾਂ ਦਾ ਇੱਕ ਆਧੁਨਿਕ ਮੇਟਾ - ਡਾਟਾ ਵਿਕਸਤ ਕਰਨਾ ਤੇ ਉਸਦੀ ਸਾਂਭ-ਸੰਭਾਲ ਕਰਨੀ ।


    * ਕੇਆਰਸੀਨੇਟ ਪੋਰਟਲ ਰਾਹੀਂ ਹਾਸਿਲ ਕੀਤੀ ਗਈ (ਸਬਸਕ੍ਰਾਈਬਡ) ਗਿਆਨ ਸਮੱਗਰੀ ਤੱਕ ਹਫਤੇ ਦੇ ਸਾਰੇ ਸੱਤ ਦਿਨ 24 ਘੰਟੇ ( 24X7 ) ਪਹੁੰਚ ਉਪਲਬੱਧ ਕਰਾਉਣੀ।


    *ਨੀਤੀ ਨਿਰਮਾਣ , ਰਿਪੋਰਟ ਤਿਆਰ ਕਰਨ ਅਤੇ ਸੂਚਨਾ ਦੇ ਪ੍ਰਸਾਰ ਲਈ ਬਿਬਲੀਓਮੈਟ੍ਰਿਕਸ , ਸਾਈਂਟੋਮੇਟਰਿਕਸ , ਵੱਡੇ-ਅੰਕੜਿਆਂ ਦੇ ਵਿਸ਼ਲੇਸ਼ਣ , ਸੋਸ਼ਲ ਮੀਡੀਆ ਵਿਸ਼ਲੇਸ਼ਣ ਵਰਗੇ ਸੂਚਨਾ ਵਿਸ਼ਲੇਸ਼ਣ ਸਾਧਨਾਂ ਅਤੇ ਤਕਨੀਕਾਂ ਆਦਿ ਦੀ ਵਰਤੋਂ।


    *ਸਮੇਂ-ਸਮੇਂ ਤੇ ਇਲੈਕਟ੍ਰਾਨਿਕ ਰਸਾਲਿਆਂ , ਡਾਟਾਬੇਸਾਂ , ਡਿਜੀਟਲ ਉਤਪਾਦਾਂ , ਡਾਟਾ ਵਿਸ਼ਲੇਸ਼ਣ ਆਦਿ ਦੀ ਵਰਤੋਂ ਨੂੰ ਲੋਕਪ੍ਰਿਅ ਬਣਾਉਣ ਲਈ ਸਿਖਲਾਈ ਵਰਕਸ਼ਾਪਾਂ ਦਾ ਆਯੋਜਨ ਕਰਨਾ ।


    ******************


    ਐੱਨਬੀ/ਕੇਜੀਐੱਸ

    
    
    (Release ID: 1641700) Visitor Counter : 1
    
    
      Read this release in: Bengali , English , Urdu , Hindi , Marathi , Manipuri , Tamil , Telugu