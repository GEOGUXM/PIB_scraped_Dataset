      ਖੇਤੀਬਾੜੀ ਮੰਤਰਾਲਾ

      ਖਰੀਫ ਫਸਲਾਂ ਦੇ ਬਿਜਾਈ ਖੇਤਰ ਕਵਰੇਜ ਵਿੱਚ ਤਸੱਲੀਬਖਸ਼ ਪ੍ਰਗਤੀ; ਚਾਵਲ, ਦਾਲ਼ਾਂ, ਮੋਟੇ ਅਨਾਜ ਅਤੇ ਤੇਲ ਬੀਜਾਂ ਦਾ ਰਕਬਾ ਪਿਛਲੇ ਸਾਲ ਦੇ ਮੁਕਾਬਲੇ ਵਧਿਆ
      ਭਾਰਤੀ ਖੁਰਾਕ ਨਿਗਮ ਨੇ ਰਬੀ ਮਾਰਕਿਟਿੰਗ ਸੀਜ਼ਨ 2020-21 ਵਿੱਚ 389.75 ਲੱਖ ਮੀਟ੍ਰਿਕ ਟਨ ਕਣਕ ਦੀ ਖਰੀਦ ਕੀਤੀ

      Posted On: 24 JUL 2020 5:56PM by PIB Chandigarh

    ਭਾਰਤ ਸਰਕਾਰ ਦੇ ਖੇਤੀਬਾੜੀ , ਸਹਿਕਾਰਤਾ ਅਤੇ ਕਿਸਾਨ ਭਲਾਈ ਵਿਭਾਗ , ਕੋਵਿਡ- 19 ਮਹਾਮਾਰੀ ਦੇ ਦੌਰਾਨ ਫੀਲਡ ਪੱਧਰ ' ਤੇ ਕਿਸਾਨਾਂ ਦੇ ਨਾਲ-ਨਾਲ ਖੇਤੀਬਾੜੀ ਸੁਵਿਧਾ ਲਈ ਕਈ ਉਪਾਅ ਕਰ ਰਿਹਾ ਹੈ । ਖਰੀਫ ਫਸਲਾਂ ਦੀ ਬਿਜਾਈ ਖੇਤਰ ਕਵਰੇਜ ਦੀ ਤਸੱਲੀਬਖਸ਼ ਪ੍ਰਗਤੀ ਹੋਈ ਹੈ , ਜਿਸ ਦੀ ਤਾਜ਼ਾ ਸਥਿਤੀ ਨਿਮਨ ਅਨੁਸਾਰ ਹੈ:


    ਖਰੀਫ ਫਸਲਾਂ ਦੀ ਬਿਜਾਈ ਖੇਤਰ ਕਵਰੇਜ:


    ਚਾਵਲ: ਝੋਨੇ ਦਾ ਰਕਬਾ (ਬਿਜਾਈ ਖੇਤਰ) ਲਗਭਗ 220.24 ਲੱਖ ਹੈਕਟੇਅਰ, ਜਦਕਿ ਪਿਛਲੇ ਸਾਲ ਇਸੇ ਅਵਧੀ ਦੌਰਾਨ 187.70 ਲੱਖ ਹੈਕਟੇਅਰ ਹੀ ਸੀ ।


    ਦਾਲ਼ਾਂ: ਦਾਲ਼ਾਂ ਦੀ ਬਿਜਾਈ ਖੇਤਰ ਲਗਭਗ 99.71 ਲੱਖ ਹੈਕਟੇਅਰ ਹੈ , ਜਦਕਿ ਪਿਛਲੇ ਸਾਲ ਦੀ ਇਸੇ ਮਿਆਦ ਵਿੱਚ ਇਹ 79.30 ਲੱਖ ਹੈਕਟੇਅਰ ਸੀ ।


    ਮੋਟੇ ਅਨਾਜ: ਮੋਟੇ ਅਨਾਜ ਤਹਿਤ ਬਿਜਾਈ ਖੇਤਰ ਕਵਰੇਜ ਲਗਭਗ 137.13 ਲੱਖ ਹੈਕਟੇਅਰ , ਜਦਕਿ ਪਿਛਲੇ ਸਾਲ ਇਸੇ ਮਿਆਦ ਵਿੱਚ 120.30 ਲੱਖ ਹੈਕਟੇਅਰ ਹੀ ਸੀ ।


    ਤੇਲ ਬੀਜ: ਤੇਲ ਬੀਜਾਂ ਦੇ ਅਧੀਨ ਬਿਜਾਈ ਖੇਤਰ ਕਵਰੇਜ ਲਗਭਗ 166.36 ਲੱਖ ਹੈਕਟੇਅਰ , ਜਦਕਿ ਪਿਛਲੇ ਸਾਲ ਇਸੇ ਮਿਆਦ ਦੌਰਾਨ ਇਹ 133.56 ਲੱਖ ਹੈਕਟੇਅਰ ਸੀ ।


    ਗੰਨਾ: ਗੰਨੇ ਦਾ ਰਕਬਾ ਲਗਭਗ 51.54 ਲੱਖ ਹੈਕਟੇਅਰ ਹੈ , ਜਦਕਿ ਪਿਛਲੇ ਸਾਲ ਇਸੇ ਮਿਆਦ ਦੌਰਾਨ 51.02 ਲੱਖ ਹੈਕਟੇਅਰ ਸੀ ।


    ਜੂਟ ਅਤੇ ਮੇਸਤਾ: ਜੂਟ ਅਤੇ ਮੇਸਤਾ ਤਹਿਤ ਬਿਜਾਈ ਖੇਤਰ ਕਵਰੇਜ ਲਗਭਗ 6.94 ਲੱਖ ਹੈਕਟੇਅਰ ਹੈ , ਜਦਕਿ ਪਿਛਲੇ ਸਾਲ ਇਸੇ ਮਿਆਦ ਦੌਰਾਨ 6.84 ਲੱਖ ਹੈਕਟੇਅਰ ਸੀ ।


    ਕਪਾਹ: ਕਪਾਹ ਤਹਿਤ ਬਿਜਾਈ ਖੇਤਰ ਕਵਰੇਜ ਲਗਭਗ 118.03 ਲੱਖ ਹੈਕਟੇਅਰ ਹੈ , ਜਦਕਿ ਪਿਛਲੇ ਸਾਲ ਇਸੇ ਮਿਆਦ ਦੌਰਾਨ ਇਹ 96.35 ਲੱਖ ਹੈਕਟੇਅਰ ਸੀ ।


    ਕੇਂਦਰੀ ਜਲ ਕਮਿਸ਼ਨ (ਸੀਡਬਲਿਊਸੀ) ਨੇ ਦੱਸਿਆ ਹੈ ਕਿ ਦੇਸ਼ ਦੇ ਵੱਖ-ਵੱਖ ਹਿੱਸਿਆਂ ਵਿੱਚ ਸਥਿਤ 123 ਜਲ ਭੰਡਾਰਾਂ ਵਿੱਚ ਜਲ ਭੰਡਾਰਨ ਪਿਛਲੇ ਸਾਲ ਦੀ ਇਸੇ ਮਿਆਦ ਵਿੱਚ ਦਰਜ ਕੀਤੇ ਗਏ ਜਲ ਭੰਡਾਰਨ ਦਾ 155% ਆਂਕਿਆ ਗਿਆ ਹੈ ।


    ਰਬੀ ਮਾਰਕਿਟਿੰਗ ਸੀਜ਼ਨ (ਆਰਐੱਮਐੱਸ) 2020-21 ਵਿੱਚ ਕੁੱਲ 420.90 ਲੱਖ ਮੀਟ੍ਰਿਕ ਟਨ ਕਣਕ ਭਾਰਤੀ ਖੁਰਾਕ ਨਿਗਮ ਵਿੱਚ ਆਈ ਹੈ , ਜਿਸ ਵਿੱਚੋਂ 389.75 ਲੱਖ ਮੀਟ੍ਰਿਕ ਟਨ ਖਰੀਦੀ ਗਈ ਹੈ ।


    ਵਧੇਰੇ ਜਾਣਕਾਰੀ ਲਈ ਇੱਥੇ ਕਲਿੱਕ ਕਰੋ


    Click here for more details


    ****


    ਏਪੀਐੱਸ / ਐੱਸਜੀ / ਐੱਮਐੱਸ

    
    
    (Release ID: 1641213) Visitor Counter : 4
    
    
      Read this release in: English , Urdu , Marathi , Hindi , Manipuri , Odia , Tamil , Telugu