      ਮਾਈਕਰੋ , ਸਮਾਲ ਅਤੇ ਮੀਡੀਅਮ ਉੱਦਮ ਮੰਤਰਾਲਾ

      ਕੇਵੀਆਈਸੀ ਨੇ ਖੋਲ੍ਹਿਆ ਚਮੜਾ ਕਾਰੀਗਰਾਂ ਲਈ ਅਤਿ-ਆਧੁਨਿਕ ਫੁੱਟਵਿਅਰ ਟ੍ਰੇਨਿੰਗ ਸੈਂਟਰ ਖੋਲ੍ਹਿਆ
      Posted On: 16 JUL 2020 5:38PM by PIB Chandigarh


    ਖਾਦੀ ਅਤੇ ਗ੍ਰਾਮ ਉਦਯੋਗ ਕਮਿਸ਼ਨ ( ਕੇਵੀਆਈਸੀ ) ਨੇ ਅੱਜ ਚਮੜੇ ਕਾਰੀਗਰਾਂ ਦੇ ਹਾਸ਼ੀਏ ' ਤੇ ਚਲ ਰਹੇ ਭਾਈਚਾਰੇ ਨੂੰ ਸਿਖਲਾਈ ਦੇਣ ਲਈ ਇਸ ਤਰ੍ਹਾਂ ਦੇ ਫੁੱਟਵਿਅਰ ਟ੍ਰੇਨਿੰਗ ਸੈਂਟਰ ਦਾ ਉਦਘਾਟਨ ਕੀਤਾ । ਸੈਂਟਰ ਦੀ ਸਥਾਪਨਾ ਕੇਂਦਰੀ ਫੁੱਟਵਿਅਰ ਟ੍ਰੇਨਿੰਗ ਇੰਸਟੀਚਿਊਟ ( ਸੀਐੱਫਟੀਆਈ ), ਆਗਰਾ , ਸੂਖਮ, ਲਘੂ ਤੇ ਦਰਮਿਆਨੇ ਉੱਦਮ ( ਐੱਮਐੱਸਐੱਮਈ) ਮੰਤਰਾਲੇ ਦੀ ਇਕਾਈ , ਦੇ ਤਕਨੀਕੀ ਗਿਆਨ ਨਾਲ ਕੀਤੀ ਗਈ ਹੈ । ਰਾਜਘਾਟ ਵਿਖੇ ਗਾਂਧੀ ਦਰਸ਼ਨ ਵਿਖੇ ਸਥਿਤ “ ਕੇਵੀਆਈਸੀ - ਸੀਐੱਫਟੀਆਈ ਦੇ ਚੇਅਰਮੈਨ ਸ਼੍ਰੀ ਵੀਕੇ ਸਕਸੈਨਾ ਨੇ ਸੈਂਟਰ ਦਾ ਉਦਘਾਟਨ ਕਰਦਿਆਂ ਚਮੜੇ ਦੇ ਕਾਰੀਗਰਾਂ ਨੂੰ “ ਚਰਮ ਚਿਕਿਤਸਕ ” ( ਚਮੜੇ ਦੇ ਡਾਕਟਰ ) ਕਰਾਰ ਦਿੱਤਾ । ਸਿਖਲਾਈ ਕੇਂਦਰ ਸਿਖਲਾਈ ਪ੍ਰਾਪਤ ਕਾਰੀਗਰਾਂ ਨੂੰ ਦੋ ਮਹੀਨੇ ਦੀ ਸਿਖਲਾਈ ਸਫਲਤਾਪੂਰਵਕ ਮੁਕੰਮਲ ਹੋਣ ਤੋਂ ਬਾਅਦ , ਆਪਣੇ ਜੁੱਤੇ ਬਣਾਉਣ ਦੇ ਕਾਰੋਬਾਰ ਨੂੰ ਸ਼ੁਰੂ ਕਰਨ ਵਿੱਚ ਸਹਾਇਤਾ ਵੀ ਪ੍ਰਦਾਨ ਕਰੇਗਾ । ਕਾਰੀਗਰਾਂ ਨੂੰ ਭਵਿੱਖ ਵਿੱਚ ਆਪਣੀਆਂ ਗਤੀਵਿਧੀਆਂ ਕਰਨ ਲਈ 5000 ਰੁਪਏ ਦੀ ਟੂਲ ਕਿੱਟ ਵੀ ਪ੍ਰਦਾਨ ਕੀਤੀ ਜਾਵੇਗੀ ।


    ਅਡਵਾਂਸਡ ਟੂਲ ਕਿੱਟਾਂ ਅਤੇ ਮਸ਼ੀਨਰੀ ਨਾਲ ਲੈਸ ਕੇਵੀਆਈਸੀ - ਸੀਐੱਫਟੀਆਈ ਫੁੱਟਵੇਅਰ ਟ੍ਰੇਨਿੰਗ ਤੇ ਪ੍ਰੋਡਕਸ਼ਨ ਸੈਂਟਰ ਦੋ ਮਹੀਨਿਆਂ ਤੋਂ ਵੀ ਘੱਟ ਸਮੇਂ ਦੇ ਰਿਕਾਰਡ ਸਮੇਂ ਵਿੱਚ ਸਥਾਪਿਤ ਕੀਤਾ ਗਿਆ ਹੈ । ਉਦਘਾਟਨ ਹਾਲਾਂਕਿ , ਲੌਕਡਾਊਨ ਕਾਰਨ ਦੇਰੀ ਨਾਲ ਹੋਇਆ ਸੀ । ਸ਼ੁਰੂ ਵਿੱਚ ਸਿਖਲਾਈ ਪ੍ਰੋਗਰਾਮ 40 ਚਮੜੇ ਦੇ ਕਾਰੀਗਰਾਂ ਦੇ ਸਮੂਹ ਲਈ ਤਿਆਰ ਕੀਤੇ ਗਏ ਸਨ ਪਰ ਕੋਰੋਨਾ ਬਿਮਾਰੀ ਦੇ ਮੱਦੇਨਜ਼ਰ ਸਮਾਜਿਕ ਦੂਰੀ ਦੇ ਨਿਯਮਾਂ ਨੂੰ ਧਿਆਨ ਵਿੱਚ ਰੱਖਦੇ ਹੋਏ , ਇਹ ਗਿਣਤੀ 20 ਕਾਰੀਗਰਾਂ ਦੇ ਸਮੂਹ ਵਿੱਚ ਘਟਾ ਦਿੱਤੀ ਗਈ ਹੈ । ਵਾਰਾਣਸੀ ਵਿੱਚ ਵੀ ਕੇਵੀਆਈਸੀ ਅਜਿਹਾ ਹੀ ਫੁੱਟਵੀਅਰ ਟ੍ਰੇਨਿੰਗ ਸੈਂਟਰ ਸਥਾਪਿਤ ਕਰ ਰਿਹਾ ਹੈ ।


    ਕੇਵੀਆਈਸੀ ਦੇ ਚੇਅਰਮੈਨ ਨੇ ਕਿਹਾ ਕਿ ਚਮੜੇ ਦੇ ਕਾਰੀਗਰਾਂ ਦੀ ਸਿਖਲਾਈ ਅਤੇ “ ਚਰਮ ਚਿਕਿਤਸਕ ” ਯੋਜਨਾ ਪ੍ਰਧਾਨ ਮੰਤਰੀ ਦੇ " ਸਬਕਾ ਸਾਥ , ਸਬਕਾ ਵਿਕਾਸ " ਦੇ ਦਰਸ਼ਨ ਨਾਲ ਮੇਲ ਖਾਂਦੀ ਹੈ ।


    ਕੇਵੀਆਈਸੀ ਦੇ ਚੇਅਰਮੈਨ ਨੇ ਕਿਹਾ ਕਿ ਫੁੱਟਵੀਅਰ ਫੈਸ਼ਨ ਦਾ ਇੱਕ ਅਨਿੱਖੜਵਾਂ ਅੰਗ ਬਣ ਗਏ ਹਨ ਅਤੇ ਜੁੱਤੀਆਂ ਬਣਾਉਣ ਦਾ ਕੰਮ ਹੁਣ ਮਾਮੂਲੀ ਜਿਹਾ ਕੰਮ ਨਹੀਂ ਰਿਹਾ । ਇਸ ਸਿਖਲਾਈ ਕੇਂਦਰ ਰਾਹੀਂ ਅਸੀਂ ਜੁੱਤੀਆਂ ਬਣਾਉਣ ਵਾਲੀਆਂ ਗਤੀਵਿਧੀਆਂ ਵਾਲੇ ਵੱਧ ਤੋਂ ਵੱਧ ਲੋਕਾਂ ਨੂੰ ਜੋੜਨ ਦੀ ਕੋਸ਼ਿਸ਼ ਕਰ ਰਹੇ ਹਾਂ । ਪ੍ਰੋਗਰਾਮ ਨੂੰ ਇਸ ਤਰ੍ਹਾਂ ਡਿਜ਼ਾਈਨ ਕੀਤਾ ਗਿਆ ਹੈ ਕਿ ਸਿਰਫ ਦੋ ਮਹੀਨਿਆਂ ਦੇ ਸਮੇਂ ਵਿੱਚ , ਕਾਰੀਗਰ ਹਰ ਕਿਸਮ ਦੇ ਫੁੱਟਵੀਅਰ ਤਿਆਰ ਕਰ ਸਕਣਗੇ । ਇਸ ਨਾਲ ਉਨ੍ਹਾਂ ਦੀ ਆਮਦਨੀ ਕਈ ਗੁਣਾ ਵਧ ਜਾਵੇਗੀ ।


    *****


    ਆਰਸੀਜੇ / ਐੱਸਕੇਪੀ / ਆਈਏ

    
    
    (Release ID: 1639222) Visitor Counter : 3
    
    
      Read this release in: English , Urdu , Hindi , Bengali , Assamese , Manipuri , Tamil , Telugu