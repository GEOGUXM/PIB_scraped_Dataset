      ਉਪ ਰਾਸ਼ਟਰਪਤੀ ਸਕੱਤਰੇਤ

      ਕੇਂਦਰੀ ਸਿੱਖਿਆ ਮੰਤਰੀ ਨੇ ਉਪ ਰਾਸ਼ਟਰਪਤੀ ਨਾਲ ਮੁਲਾਕਾਤ ਕਰ ਕੇ ਨਵੀਂ ਸਿੱਖਿਆ ਨੀਤੀ – 2020 ਸੌਂਪੀ
      ਉਪ ਰਾਸ਼ਟਰਪਤੀ ਨੇ ਨਵੀਂ ਨੀਤੀ ਨੂੰ ਸਮੂਹਕ ਤੇ ਸਿੱਖਿਆਰਥੀ ’ਤੇ ਕੇਂਦ੍ਰਿਤ ਆਖ ਕੇ ਕੀਤੀ ਸ਼ਲਾਘਾ
      
      
      ਪ੍ਰਾਇਮਰੀ ਸਿੱਖਿਆ ਦੇ ਪੱਧਰ ਉੱਤੇ ਮਾਂ–ਬੋਲੀ ਨੂੰ ਮਹੱਤਵ ਦੇਣ ’ਤੇ ਪ੍ਰਗਟਾਈ ਖ਼ੁਸ਼ੀ
      
      Posted On: 30 JUL 2020 6:31PM by PIB Chandigarh


    ਕੇਂਦਰੀ ਸਿੱਖਿਆ ਮੰਤਰੀ , ਸ਼੍ਰੀ ਰਮੇਸ਼ ਪੋਖਰਿਯਾਲ ‘ ਨਿਸ਼ੰਕ ’ ਨੇ ਅੱਜ ਉਪ ਰਾਸ਼ਟਰਪਤੀ ਨਿਵਾਸ ’ ਚ ਉਪ ਰਾਸ਼ਟਰਪਤੀ , ਸ਼੍ਰੀ ਐੱਮ. ਵੈਂਕੱਈਆ ਨਾਇਡੂ ਨਾਲ ਮੁਲਾਕਾਤ ਕਰ ਕੇ ਉਨ੍ਹਾਂ ਨੂੰ ਕੱਲ੍ਹ ਸਰਕਾਰ ਦੁਆਰਾ ਐਲਾਨੀ ਨਵੀਂ ਰਾਸ਼ਟਰੀ ਸਿੱਖਿਆ ਨੀਤੀ (ਐੱਨਈਪੀ – NEP) – 2020 ਤੋਂ ਜਾਣੂ ਕਰਵਾਇਆ। ਮੰਤਰੀ ਨੇ ਉਪ ਰਾਸ਼ਟਰਪਤੀ ਨੂੰ ਇਸ ਨੀਤੀ ਦੀ ਇੱਕ ਕਾਪੀ ਸੌਂਪੀ ਤੇ ਇਸ ਦੀਆਂ ਪ੍ਰਮੁੱਖ ਵਿਸ਼ੇਸ਼ਤਾਵਾਂ ਨੂੰ ਉਜਾਗਰ ਕਰਨ ਵਾਲਾ ਇੱਕ ਨੋਟ ਵੀ ਦਿੱਤਾ।


    ਉਪ ਰਾਸ਼ਟਰਪਤੀ ਨੇ ਇਸ ਦੂਰ – ਦ੍ਰਿਸ਼ਟੀ ਭਰਪੂਰ ਨੀਤੀ ਉੱਤੇ ਖ਼ੁਸ਼ੀ ਦਾ ਇਜ਼ਹਾਰ ਕਰਦਿਆਂ ਇਸ ਨੂੰ ਸਾਡੇ ਸਾਰੇ ਬੱਚਿਆਂ ਤੇ ਨੌਜਵਾਨਾਂ ਲਈ ਮਿਆਰੀ ਸਿੱਖਿਆ ਤੱਕ ਪਹੁੰਚ ਵਿੱਚ ਵਾਧੇ ਦਾ ਇੱਕ ਪ੍ਰਮੁੱਖ ਕਦਮ ਕਰਾਰ ਦਿੱਤਾ।


    ਸ਼੍ਰੀ ਨਾਇਡੂ ਨੇ ਇੱਕ ਸਮੂਹਕ , ਸਿੱਖਿਆਰਥੀ ਉੱਤੇ ਕੇਂਦ੍ਰਿਤ , ਲਚਕਦਾਰ ਪ੍ਰਣਾਲੀ ਉੱਤੇ ਜ਼ੋਰ ਦਿੱਤੇ ਜਾਣ ਦਾ ਸੁਆਗਤ ਕਰਦਿਆਂ ਕਿਹਾ ਕਿ ਇਹ ਨੀਤੀ ਭਾਰਤ ਨੂੰ ਇੱਕ ਜੀਵੰਤ ਗਿਆਨ ਸਮਾਜ ਵਿੱਚ ਬਦਲਣਾ ਚਾਹੁੰਦੀ ਹੈ ਅਤੇ ਇਹ ਬਿਲਕੁਲ ਸਹੀ ਢੰਗ ਨਾਲ ਭਾਰਤ ਦੀਆਂ ਰਵਾਇਤਾਂ ਤੇ ਮਾਣ ਅਤੇ ਦੁਨੀਆ ਦੇ ਸਮੁੱਚੇ ਸਿੱਖਿਆ – ਸੰਸਾਰ ਦੇ ਸਰਬਉੱਤਮ ਵਿਚਾਰਾਂ ਤੇ ਪਿਰਤਾਂ ਦੀ ਪ੍ਰਵਾਨਗੀ ਵਿਚਾਲੇ ਸੰਤੁਲਨ ਹੈ।


    ਉਨ੍ਹਾਂ ਇਸ ਨੀਤੀ ਵਿੱਚ ਪ੍ਰਾਇਮਰੀ ਸਿੱਖਿਆ ਦੇ ਪੱਧਰ ਉੱਤੇ ਮਾਂ – ਬੋਲੀ ਨੂੰ ਮਹੱਤਵ ਦਿੱਤੇ ਜਾਣ ’ ਤੇ ਖ਼ੁਸ਼ੀ ਪ੍ਰਗਟਾਈ।


    ਸ਼੍ਰੀ ਨਾਇਡੂ ਨੇ ਆਪਣਾ ਵਿਚਾਰ ਰੱਖਦਿਆਂ ਕਿਹਾ ,‘ ਸਥਾਨਕ ਸੰਦਰਭ ਲਈ ਵਿਭਿੰਨਤਾ ਤੇ ਸਤਿਕਾਰ ਦੇ ਨਾਲ – ਨਾਲ ਭਾਰਤ ਦੀਆਂ ਪੁਰਾਤਨ ਭਾਸ਼ਾਵਾਂ ਦੇ ਮਹੱਤਵ ਨਾਲ ਬੇਸ਼ੱਕ ਸਿੱਖਿਆਰਥੀ ਨੂੰ ਇੱਕ ਸਮੂਹਕ ਵਿਸ਼ਵ – ਦ੍ਰਿਸ਼ ਮਿਲੇਗਾ। ’


    ਉਪ ਰਾਸ਼ਟਰਪਤੀ ਨੇ ਇਹ ਵੀ ਕਿਹਾ ਕਿ ਰਾਸ਼ਟਰੀ ਸਿੱਖਿਆ ਨੀਤੀ – 2020 ਦਾ ਧਿਆਨ ਨੈਤਿਕ , ਮਨੁੱਖੀ ਅਤੇ ਸੰਵਿਧਾਨਕ ਕਦਰਾਂ – ਕੀਮਤਾਂ ਉੱਤੇ ਕੇਂਦ੍ਰਿਤ ਹੈ ਤੇ ਇਹ ਸਾਡੀਆਂ ਜਮਹੂਰੀ ਜੜ੍ਹਾਂ ਨੂੰ ਡੂੰਘਾ ਕਰਨ ਲਈ ਜ਼ਰੂਰੀ ਇੱਕ ਜਾਗਰੂਕ ਨਾਗਰਿਕਤਾ ਦੀ ਸਿਰਜਣਾ ਹਿਤ ਲੰਬਾ ਸਮਾਂ ਨਿਭੇਗੀ।


    ਸ਼੍ਰੀ ਨਾਇਡੂ ਨੇ ਰਾਸ਼ਟਰੀ ਸਿੱਖਿਆ ਨੀਤੀ – 2020 ਦੀ ਦੂਰ – ਦ੍ਰਿਸ਼ਟੀ ਨੂੰ ਸੱਚਮੁਚ ਵਿਸ਼ਵ – ਪੱਧਰੀ ਤੇ ਲਾਜ਼ਮੀ ਤੌਰ ’ ਤੇ ਭਾਰਤੀ ਕਰਾਰ ਦਿੰਦਿਆਂ ਕਿਹਾ ਕਿ ਇਹ ਸਮੁੱਚੇ ਵਿਸ਼ਵ ਦੇ ਚੰਗੇ ਵਿਚਾਰਾਂ ਦਾ ਸੁਆਗਤ ਕਰਨ ਲਈ ਭਾਰਤ ਦੀ ਅਕਾਲ ਖੋਜ ਦੀ ਇੱਕ ਮਿਸਾਲ ਹੈ।


    ਉਪ ਰਾਸ਼ਟਰਪਤੀ ਨੇ ਆਪਣੀ ਸੰਤੁਸ਼ਟੀ ਦਾ ਇਜ਼ਹਾਰ ਕਰਦਿਆਂ ਕਿਹਾ ਕਿ ਨਵੀਂ ਨੀਤੀ ਉਨ੍ਹਾਂ ਦੀ ਉਸ ਦ੍ਰਿੜ੍ਹ ਧਾਰਨਾ ਨੂੰ ਪ੍ਰਤੀਬਿੰਬਤ ਕਰਦੀ ਹੈ ਕਿ ਕਿਸੇ ਉੱਤੇ ਕੋਈ ਭਾਸ਼ਾ ਥੋਪੀ ਨਹੀਂ ਜਾਣੀ ਚਾਹੀਦੀ ਤੇ ਨਾ ਹੀ ਕਿਸੇ ਭਾਸ਼ਾ ਦਾ ਵਿਰੋਧ ਹੋਣਾ ਚਾਹੀਦਾ ਹੈ।


    ****


    ਵੀਆਰਆਰਕੇ/ਐੱਮਐੱਸ/ਐੱਮਐੱਸਵਾਈ/ਡੀਪੀ

    
    
    (Release ID: 1642486) Visitor Counter : 2
    
    
      Read this release in: English , Urdu , Marathi , Manipuri , Bengali , Tamil , Telugu