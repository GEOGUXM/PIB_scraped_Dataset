      ਰੱਖਿਆ ਮੰਤਰਾਲਾ

      ਜਲ ਸੈਨਾ ਦੇ ਸਭ ਤੋਂ ਵੱਡੇ ਸੌਰ ਊਰਜਾ ਪਲਾਂਟ ਦੀ ਸ਼ੁਰੂਆਤ
      Posted On: 23 JUL 2020 5:03PM by PIB Chandigarh


    ਵਾਇਸ ਐਡਮਿਰਲ ਅਨਿਲ ਕੁਮਾਰ ਚਾਵਲਾ , ਪੀਵੀਐੱਸਐੱਮ , ਏਵੀਐੱਸਐੱਮ , ਐੱਨਐੱਮ , ਵੀਐੱਸਐੱਮ , ਏਡੀਸੀ ਫਲੈਗ ਅਫਸਰ ਕਮਾਂਡਿੰਗ - ਇਨ - ਚੀਫ਼ , ਦੱਖਣੀ ਜਲ ਸੈਨਾ ਕਮਾਂਡ ਨੇ 22 ਜੁਲਾਈ 2020 ਨੂੰ ਵਰਚੁਅਲ ਕਾਨਫਰੰਸਿੰਗ ਦੇ ਜ਼ਰੀਏ ਇੰਡੀਅਨ ਨੇਵਲ ਅਕਾਦਮੀ , ਏਜ਼ੀਮਾਲਾ ( Ezhimala) ਵਿੱਚ 3 ਮੈਗਾਵਾਟ ਦੇ ਸੌਰ ਊਰਜਾ ਪਲਾਂਟ ਦੀ ਸ਼ੁਰੂਆਤ ਕੀਤੀ। ਇਹ , 2022 ਤੱਕ 100 ਗੀਗਾਵਾਟ ਸੌਰ ਊਰਜਾ ਦਾ ਟੀਚਾ ਪ੍ਰਾਪਤ ਕਰਨ ਨਾਲ ਸੰਬਧਿਤ ਭਾਰਤ ਸਰਕਾਰ ਦੇ ‘ ਨੈਸ਼ਨਲ ਸੋਲਰ ਮਿਸ਼ਨ ’ ਪਹਿਲ ਦੇ ਅਨੁਰੂਪ ਹੈ।


    ਇਹ ਪਲਾਂਟ , ਭਾਰਤੀ ਜਲ ਸੈਨਾ ਦਾ ਸਭ ਤੋਂ ਵੱਡਾ ਸੌਰ ਪਲਾਂਟ ਹੈ ਅਤੇ ਇਸ ਦਾ ਅਨੁਮਾਨਿਤ ਜੀਵਨ-ਕਾਲ 25 ਸਾਲ ਹੈ। ਸਾਰੇ ਉਪਕਰਣਾਂ ਦੀ ਸਪਲਾਈ ਸਥਾਨਕ ਪੱਧਰ ‘ ਤੇ ਹੋਈ ਹੈ , ਜਿਸ ਵਿੱਚ ਨਵੀਨਤਮ ਤਕਨੀਕ ‘ ਤੇ ਅਧਾਰਿਤ 9180 ਅਤਿਅਧਿਕ ਕੁਸ਼ਲ ਮੋਨੋਕ੍ਰਿਸਟਲਾਈਨ ਸੌਰ ਪੈਨਲ ਵੀ ਹਨ। ਕੇਰਲ ਰਾਜ ਇਲੈਕਟ੍ਰੌਨਿਕਸ ਵਿਕਾਸ ਨਿਗਮ ਲਿਮਿਟਿਡ (ਕੇਈਐੱਲਟੀਆਰਓਐੱਨ) ਦੁਆਰਾ ਇਸ ਪ੍ਰੋਜੈਕਟ ਨੂੰ ਲਾਗੂ ਕੀਤਾ ਗਿਆ ਹੈ।


    ਭਾਰੀ ਮਾਨਸੂਨ ਅਤੇ ਕੋਵਿਡ-19 ਪ੍ਰਤੀਬੰਧਾਂ ਦੇ ਬਾਵਜੂਦ , ਕੇਰਲ ਰਾਜ ਬਿਜਲੀ ਬੋਰਡ (ਕੇਐੱਸਈਬੀ) ਸਮੇਤ ਸਾਰੀਆਂ ਸਬੰਧਤ ਏਜੰਸੀਆਂ ਨੇ ਕੋਵਿਡ-19 ਦੇ ਸਾਰੇ ਦਿਸ਼ਾ ਨਿਰਦੇਸ਼ਾਂ/ਪ੍ਰੋਟੋਕਾਲ ਦਾ ਪਾਲਣ ਕਰਦੇ ਹੋਏ ਪ੍ਰੋਜੈਕਟ ‘ ਤੇ ਕੰਮ ਜਾਰੀ ਰੱਖਿਆ ਅਤੇ ਸਮਾਂਬੱਧ ਤਰੀਕੇ ਨਾਲ ਕਾਰਜ ਨੂੰ ਪੂਰਾ ਕੀਤਾ ।


    ਸੌਰ ਊਰਜਾ ਪਲਾਂਟ ਪ੍ਰੋਜੈਕਟ ਕਾਰਬਨ ਫੁਟਪ੍ਰਿੰਟ ਨੂੰ ਘੱਟ ਕਰਨ ਵਿੱਚ ਜਲ ਸੈਨਾ ਸਟੇਸ਼ਨ ਏਜ਼ੀਮਾਲਾ ( Ezhimala) ਦੀ ਮਦਦ ਕਰੇਗੀ। ਇਹ ਆਈਐੱਨਏ ਦੁਆਰਾ ਸਵੱਛ ਅਤੇ ਹਰੇ ਵਾਤਾਵਰਣ ਦੀ ਦਿਸ਼ਾ ਵਿੱਚ ਕੀਤੀਆਂ ਗਈਆਂ ਕਈ ਪਹਿਲਾਂ ਵਿੱਚੋਂ ਇੱਕ ਹੈ। ਉਤਪਾਦਿਤ ਅਤਿਰਿਕਤ ਬਿਜਲੀ ਨੂੰ ਕੇਐੱਸਈਬੀ ਬਿਜਲੀ ਗ੍ਰਿੱਡ ਵਿੱਚ ਦੇ ਦਿੱਤੀ ਜਾਵੇਗੀ।


    *******


    ਵੀਐੱਮ/ਏਐੱਨ/ਐੱਮਐੱਸ

    
    
    (Release ID: 1640783) Visitor Counter : 2
    
    
      Read this release in: Telugu , English , Urdu , Marathi , Hindi , Manipuri , Bengali , Tamil , Malayalam