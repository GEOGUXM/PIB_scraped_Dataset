      অর্থমন্ত্রক

      ২০২০-২১ অর্থবর্ষে কেন্দ্র জুন মাস পর্যন্ত অ্যাকাউন্টের মাসিক পর্যালোচনা করেছে
      Posted On: 31 JUL 2020 4:41PM by PIB Kolkata


    নয়াদিল্লি , ৩১ জুলাই , ২০২০


    কেন্দ্র ২০২০ - র জুন পর্যন্ত মাসিক অ্যাকাউন্টের সংক্ষেপিত প্রতিবেদন প্রকাশ করেছে। এই প্রতিবেদনের উল্লেখযোগ্য দিকগুলি হল :


    কেন্দ্র জুন মাস পর্যন্ত ১ , ৫৩ , ৫৮১ কোটি টাকা ( ২০২০ - ২১ অর্থবর্ষের মোট বাজেট বরাদ্দের ৬ . ৮৪ শতাংশ ) পেয়েছে। এর মধ্যে কর বাবদ ১ , ৩৪ , ৮২২ কোটি টাকার রাজস্ব আদায় হয়েছে। কর বহির্ভূত রাজস্ব ১৫ , ১৮৬ কোটি টাকা এবং ঋণ বহির্ভূত মূলধন ৩ , ৫৭৩ কোটি টাকা পাওয়া গেছে।


    রাজ্য সরকারগুলিকে করের ভাগ হিসেবে কেন্দ্র এই সময়ের মধ্যে ১ , ৩৪ , ০৪৩ কোটি টাকা হস্তান্তরিত করেছে যা গত বছরের তুলনায় ১৪ , ৫৮৮ কোটি টাকা কম।


    কেন্দ্র এই সময়ের মধ্যে ৮ , ১৫ , ৯৪৪ কোটি টাকা ( ২০২০ - ২১ অর্থবর্ষে মোট বাজেট বরাদ্দের হিসেবে ২৬ . ৮২ শতাংশ ) খরচ করেছে। এর মধ্যে ৭ , ২৭ , ৬৭১ কোটি টাকা রাজস্ব খাতে এবং ৮৮ , ২৭৩ কোটি টাকা মূলধন হিসেবে খরচ করা হয়েছে। মোট রাজস্ব বাবদ যে ব্যয় হয়েছে তার মধ্যে ১ , ৬০ , ৪৯৩ কোটি টাকা সুদ দেওয়ার জন্য এবং ৭৮ , ৯৬৪ কোটি টাকা প্রধান প্রধান ভর্তুকির ক্ষেত্রে ব্যয় করা হয়েছে।


    CG/CB/DM

    
    
    (Release ID: 1642744) Visitor Counter : 5
    
    
      Read this release in: Tamil , English , Marathi , Hindi , Manipuri , Punjabi