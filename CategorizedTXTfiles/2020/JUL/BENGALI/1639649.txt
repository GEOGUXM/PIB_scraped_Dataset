      ক্রেতা, খাদ্যএবংগণবন্টনমন্ত্রক

      ২০টি রাজ্য/কেন্দ্রশাসিত অঞ্চলে চালু হওয়া ‘এক দেশ, এক রেশন কার্ড’ কর্মসূচির আওতায় জাতীয় খাদ্য সুরক্ষা আইন অনুযায়ী সমস্ত প্রবাসী সুফলভোগীদের ভর্তুকি মূল্যে হয়রানি ছাড়াই খাদ্যশস্য বন্টন
      Posted On: 18 JUL 2020 12:28PM by PIB Kolkata


    নয়াদিল্লি, ১৮ জুলাই, ২০২০


    

    ‘এক দেশ, এক রেশন কার্ড’ ব্যবস্থা রেশন কার্ডের আন্তঃরাজ্য পরিষেবা গ্রহণের লক্ষ্যে ২০১৯-এর আগস্ট মাস থেকে ৪টি রাজ্যে চালু হয়। এরপর থেকে এখনও পর্যন্ত ২০টি রাজ্য/কেন্দ্রশাসিত অঞ্চলে রেশন গ্রহণের ক্ষেত্রে এই সুবিধা চালু হয়েছে। জাতীয় খাদ্য সুরক্ষা আইনের সমস্ত কার্ডধারীরা এখন ‘এক দেশ, এক রেশন কার্ড’ ব্যবস্থার আওতায় দেশের যে কোনও জায়গায় রেশন সামগ্রী সংগ্রহ করতে পারেন। যে ২০টি রাজ্য/কেন্দ্রশাসিত অঞ্চলে রেশন পরিষেবা গ্রহণের ক্ষেত্রে এই সুবিধা চালু হয়েছে, সেগুলি হ’ল – অন্ধ্রপ্রদেশ, হরিয়ানা, কর্ণাটক, মহারাষ্ট্র, ওডিশা, সিকিম, মিজোরাম, ত্রিপুরা, বিহার, গুজরাট, ঝাড়খন্ড প্রভৃতি।


    
    ৪টি রাজ্য/কেন্দ্রশাসিত অঞ্চলে ‘এক দেশ, এক রেশন কার্ড’ ব্যবস্থার আওতায় বিভিন্ন সুযোগ-সুবিধাগুলি প্রদানের প্রক্রিয়া সদ্য শেষ হয়েছে। এমনকি, এই ৪টি রাজ্য/কেন্দ্রশাসিত অঞ্চলে আন্তঃরাজ্য লেনদেনের ক্ষেত্রে প্রয়োজনীয় ঐ পরিষেবা এবং সেন্ট্রাল ড্যাশবোর্ডের মাধ্যমে সুবিধাভোগীদের প্রদেয় পরিষেবার ওপর নজর রাখার পদ্ধতি শুরু হয়েছে। দেশের বাকি রাজ্য/কেন্দ্রশাসিত অঞ্চলগুলিতে আগামী বছরের মার্চ মাসের মধ্যে ‘এক দেশ, এক রেশন কার্ড’ ব্যবস্থা কার্যকর করার পরিকল্পনা রয়েছে।


    
    ২০১৩’র জাতীয় খাদ্য সুরক্ষা আইনের আওতায় সমস্ত সুফলভোগীর কাছে প্রাপ্য খাদ্যশস্য ভর্তুকি মূল্যে সময় মতো পৌঁছে দিতে খাদ্য ও গণবন্টন মন্ত্রকের একটি উচ্চাকাঙ্খী পরিকল্পনার অঙ্গ হিসাবে ‘এক দেশ, এক রেশন কার্ড’ ব্যবস্থা চালু করা হয়। এই ব্যবস্থার ফলে একজন সুফলভোগী দেশের যে কোনও প্রান্তে (যদি সেখানে পরিষেবা চালু হয়ে থাকে তবেই) ‘এক দেশ, এক রেশন কার্ড’ পরিষেবা গ্রহণ করতে পারবেন। সমস্ত রাজ্য ও কেন্দ্রশাসিত অঞ্চলের সহযোগিতায় গণবন্টন ব্যবস্থার সুসংহত পরিচালনা সংক্রান্ত কেন্দ্রীয় স্তরের এই কর্মসূচিটি রূপায়িত হচ্ছে।


    

    CG/BD/SB

    
    
    (Release ID: 1639649) Visitor Counter : 18
    
    
      Read this release in: Telugu , Assamese , Punjabi , Odia , English , Urdu , Hindi , Marathi , Manipuri , Tamil , Malayalam