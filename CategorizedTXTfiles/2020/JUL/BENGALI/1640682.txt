      স্বাস্থ্যওপরিবারকল্যাণমন্ত্রক

      একদিনে ৩০,০০০ রোগী আরোগ্য লাভ করেছেন, এ পর্যন্ত যার পরিমাণ সর্বোচ্চ
      
      মোট সুস্থ হয়ে উঠেছেন ৭ লক্ষ ৮২ হাজারের বেশি

      Posted On: 23 JUL 2020 2:21PM by PIB Kolkata

    নয়াদিল্লী, ২৩ জুলাই, ২০২০


    

    পর পর দুদিন কোভিড সংক্রমিতদের সুস্থ হয়ে ওঠার সংখ্যা উর্দ্ধমুখী। গত ২৪ ঘন্টার হিসেবে একদিনে সবথেকে বেশি সংক্রমিত আরোগ্য লাভ করেছেন- ২৯,৫৫৭ জন। এরফলে এ পর্যন্ত মোট সুস্থ হয়ে উঠেছেন ৭,৮২,৬০৬ জন। আরোগ্য লাভের হার ৬৩.১৮ শতাংশ। দেশে বেশি সংখ্যায় সংক্রমিতরা সুস্থ হয়ে উঠছেন এবং চিকিৎসাধীন ব্যক্তিদের থেকে সংক্রমিতদের সুস্থ হয়ে ওঠার সংখ্যা বৃদ্ধি পেয়ে হয়েছে ৩,৬৬,৪৩৯ জন।


    
    কেন্দ্র কোভিড-১৯ মহামারীর মোকাবিলায় যেসব কৌশল অবলম্বন করেছে, রাজ্য ও কেন্দ্রশাসিত অঞ্চলগুলি সেগুলি যথাযথভাবে পালন করছে। এরমধ্যে রয়েছে প্রচুর পরিমাণে নমুনা পরীক্ষা, দ্রুত সংক্রমিতদের চিকিৎসার ব্যবস্থা করা। কেন্দ্রীয় স্বাস্থ্য ও পরিবার কল্যাণ মন্ত্রকের উদ্যোগে যুগ্ম নজরদারী গোষ্ঠী পুরো ব্যবস্থাকে পরিচালনা করছে। নতুন দিল্লীর এইমস এবং বিভিন্ন রাজ্য ও কেন্দ্রশাসিত অঞ্চলের উৎকর্ষ চিকিৎসা কেন্দ্রগুলির পরামর্শের পাশাপাশি আইসিএমআর এবং এনসিডিসি-র বিশেষজ্ঞরা নানা পরামর্শ দিচ্ছেন। বিভিন্ন রাজ্য নতুন দিল্লীর এইমস-এ টেলিফোনের মাধ্যমে পরামর্শমূলক কর্মসূচিতে যুক্ত হয়েছে। যেসব রাজ্য বা কেন্দ্রশাসিত অঞ্চলে সংক্রমনের ঘটনা বৃদ্ধি পেয়েছে সেখানে কেন্দ্রীয় বিশেষজ্ঞ দল পাঠানো হয়েছে। এই সমন্বিত উদ্যোগে ফলে দেশে সংক্রমিতদের মৃত্যুর হার ক্রমশ কমছে। আজকের হিসেবে যা ২.৪১ শতাংশ।


    
    এরফলে বর্তমানে চিকিৎসাধীন সংক্রমিতের সংখ্যা মাত্র ৪,২৬,১৬৯ জন।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।


    
    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB/NS

    
    
    (Release ID: 1640682) Visitor Counter : 15
    
    
      Read this release in: Punjabi , Telugu , English , Urdu , Hindi , Marathi , Manipuri , Assamese , Gujarati , Odia , Tamil , Kannada , Malayalam