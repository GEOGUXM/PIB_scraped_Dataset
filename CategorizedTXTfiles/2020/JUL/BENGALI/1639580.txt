      পর্যটনমন্ত্রক

      কেন্দ্রীয় পর্যটন মন্ত্রক দেখো আপনা দেশ প্রচারাভিযানের আওতায় আয়োজিত “ভারতের মহিলা-পরিবর্তনের গতি” শীর্ষক ৪০তম ওয়েবিনার
      Posted On: 06 JUL 2020 4:12PM by PIB Kolkata

      নয়াদিল্লী, ৬ জুলাই, ২০২০
      কেন্দ্রীয় পর্যটন মন্ত্রক দেখো আপনা দেশ ওয়েবিনার সিরিজের আওতায় “ভারতের মহিলা-পরিবর্তনের গতি” শীর্ষক ৪০ তম ওয়েবিনারের আয়োজন করেছিল। এই ওয়েবিনারের মাধ্যমে মহিলাদের বাইক চালানোর রোমাঞ্চকর অভিজ্ঞতার কথা তুলে ধরা হয়েছিল। ভারতের দু-জন উৎসাহী মহিলা বাইক চালিকা ,যাঁরা ভ্রমণ বিষয়ে অভিজ্ঞতার কথা ব্যক্ত করেন এই ওয়েবিনারে।
      কেন্দ্রীয় পর্যটন মন্ত্রকের অতিরিক্ত মহানির্দেশক রুপিন্দর ব্রার ভারতের মহিলা বাইক চালকদের সুরক্ষা, মোটর বাইকের মাধ্যমে ভারতে বহু প্রাকৃতিক দৃশ্য অনুসন্ধান, ভ্রমণ এবং কোনো বাধা ছাড়াই দেশে নারীদের বাইক চালানোর বিষয়ে উৎসাহী করে তোলার ক্ষেত্রে বক্তব্য রাখেন। দেখো আপনা দেশ ওয়েবিনার সিরিজে 'এক ভারত শ্রেষ্ঠ ভারতে'র অধীনে ভারতের সমৃদ্ধশালী বৈচিত্র্যকে তুলে ধরতেই এই উদ্যোগ নেওয়া হয়েছিল।
      অধিবেশনের শুরুতে ভারতে মহিলা বাইক চালিকা হিসেবে পরিচিত ব্যক্তিত্বরা তাঁদের বাইক ভ্রমণের অভিজ্ঞতার কথা তুলে ধরেন। তাদের এক জন হলেন জয় ভারতী ,যিনি তেলেঙ্গানা রাজ্যের বাসিন্দা। তিনি পেশায় একজন স্থপতিকার। এখন মুভিং উইম্যান নামে একটি অলাভজনক সংস্থা পরিচালনার কাজ করেন। সেখানে মহিলাদের বাইক চালানো শেখানো হয়। তিনি এই ওয়েবিনারে মহিলাদের বাইক চালানোর অভিজ্ঞতার কথা তুলে ধরেন। জয় ভারতী দেশের সীমানা পেরিয়ে বাইকে করে মার্কিন যুক্তরাষ্ট্র ও থাইল্যান্ড ভ্রমণের কথাও অনুষ্ঠানে জানান। হায়দ্রাবাদের আরেক বাইক চালিকা ক্যান্ডিডা লুইস জানিয়েছেন ২০১৫ সালে বাইকে চেপে ৩২ হাজার কিলোমিটার পাড়ি দিয়েছিলেন এবং ৭ মাসে ২২টি রাজ্য ভ্রমণ করেছিলেন। জয় ভারতী এবং ক্যান্ডিডা উভয়ে দেশ ও বিদেশে রোমাঞ্চকর দুঃসাহিক ভ্রমণের কথা ওয়েবিনার তুলে ধরেন। এর পাশাপাশি বাইক ভ্রণমের সময় সুরক্ষা সরঞ্জাম সঙ্গে রাখার পরামর্শ দেন তাঁরা। ট্রাফিকের নিয়ম মেনে চলা উচিত বলেও তাঁরা জানান। মহিলাদের ঘরে আবদ্ধ না থেকে নিজের দেশের সৌন্দর্য্য উপভোগ করার জন্য বাইকে চেপে ভ্রমণ করার পরামর্শ দেন তাঁরা।
      এখন থেকে ওয়েবিনারগুলি দেখা যাবে পর্যটন মন্ত্রকের নিম্নলিখিত মাধ্যমে।সে গুলি হল-
      https://www.youtube.com/channel/UCbzIbBmMvtvH7d6Zo_ZEHDA/featured
      http://tourism.gov.in/dekho-apna-desh-webinar-ministry-tourism
      https://www.incredibleindia.org/content/incredible-india-v2/en/events/dekho-apna-desh.html
      আগামী ১১ই জুলাই শনিবার "উত্তরাখন্ড যোগের গন্তব্য হিসেবে পরিচিত" শীর্ষক পরবর্তী ওয়েবিনারের আয়োজন করা হয়েছে।
      CG/SS/NS
    
    
    (Release ID: 1639580) Visitor Counter : 6
    
    
      Read this release in: Tamil , English , Urdu , Hindi , Marathi , Manipuri , Punjabi , Malayalam