      রেলমন্ত্রক

      বেসরকারী ট্রেন প্রকল্পে ট্রেন পরিচালনা ক্ষেত্রে প্রাক আবেদনপর্ব বৈঠক
      Posted On: 21 JUL 2020 6:26PM by PIB Kolkata


    নয়াদিল্লী, ২১ জুলাই, ২০২০


    

    রেল মন্ত্রক আজ বেসরকারী ট্রেন প্রকল্প নিয় প্রাক আবেদনপর্ব এক বৈঠকের আয়োজন করে। ১৬ জন সম্ভাব্য আবেদনকারীর উপস্থিতিতে এই বৈঠকে সকলের বিশেষ উৎসাহ লক্ষ্য করা যায়।


    
    রেল মন্ত্রক বেশ কয়েকটি রুটে বেসরকারি বেসরকারীভাবে ট্রেন চালানোর উদ্যোগ নিয়েছে। এছাড়াও, অন্যান্য ১০৯টি লাইনে ১৫১টি অত্যাধুনিক ট্রেন পরিষেবায় বেসরকারীকরণের চেষ্টা করছে। এ ক্ষেত্রে রেলমন্ত্রক ১২ জন আবেদনকারীর যোগ্যতা বিবেচনা করেছে। তারা ট্রেন পরিষেবায় অংশগ্রহণ করতে আগ্রহী।


    
    ভারতীয় রেল এই প্রথমবার যাত্রী পরিবহনে বেসরকারী উদ্যোগ গ্রহণ করেছে। এই প্রকল্পের মাধ্যমে ভারতীয় রেলে প্রায় ৩০ হাজার কোটি টাকা বিনিয়োগ হবে বলে আশা করা হচ্ছে। এই উদ্যোগের উদ্দেশ্য হল দেশের জনগণকে আরও উন্নত রেল পরিষেবার সুবিধা প্রদান করা। প্রকল্পটিতে অত্যাধুনিক প্রযুক্তি, রেল কোচ এবং ইঞ্জিনের সংস্থান থাকবে। এর মূল লক্ষ্যই হ'ল ট্রেন ভ্রমণের ক্ষেত্রে যাত্রীদের আরো উচ্চমানের পরিষেবা প্রদানের মাধ্যমে ভ্রমণকে আরও উপভোগ্য করে তোলা। এখানে ট্রেন পরিচালনায় একাধিক পরিচালনকারী সংস্থার মধ্যে প্রতিযোগিতা থাকবে। এতে পরিষেবার মান উন্নত হবে। একইসঙ্গে যাত্রী পরিবহন ক্ষেত্রে যে চাহিদা রয়েছে তাও হ্রাস পাবে।


    
    প্রস্তাবিত এই কাজের জন্য বেসরকারী সংস্থাগুলির যোগ্যতা বিচার করে দেখা হবে। এর জন্য রেল মন্ত্রক একটি দ্বি-স্তরীয় নিলাম প্রক্রিয়ার আয়োজন করেছে। এই নিলাম প্রক্রিয়ায় অংশ নেওয়ার অঙ্গ হিসেবে এদিন বেসরকারী ট্রেন প্রকল্পে ট্রেন পরিচালনা ক্ষেত্রে প্রাক আবেদনকারীদের নিয়ে বৈঠক আয়োজন করা হয়। এই বৈঠকে সম্ভাব্য আবেদনকারীদের উত্থাপিত বিষয় ও প্রশ্ন গুলি নিয়ে আলোচনা করা হয়। রেল মন্ত্রক এবং নীতি আয়োগ নিলাম প্রক্রিয়ার পদ্ধতি,নিলামে অংশ নেওয়ার নিয়ম, আবেদনকারীদের যোগ্যতা, ট্রেন ক্রয় এবং সংগ্রহ, ট্রেনের পরিচালনা এবং ট্রেনটি কোন লাইনে চলবে তা সম্পর্কে সম্ভাব্য আবেদনকারীদের বিভিন্ন প্রশ্নের উত্তর প্রদান করেন।


    
    মন্ত্রক স্পষ্ট জানিয়েছে যে এই বেসরকারী ট্রেন প্রকল্পের আওতায় পরিচালিত ট্রেনগুলি আবেদনকারী কিনেও নিতে পারে বা লিজ হিসেবেও গ্রহণ করতে পারে। মন্ত্রক এও স্পষ্ট করে দিয়েছে যে ট্রেন চলাচল সংক্রান্ত ঝুঁকি এবং সম্ভাব্য ক্ষতির পরিমাণ আনুপাতিক ভিত্তিতে সংশ্লিষ্ট বেসরকারী ক্ষেত্র এবং রেল সমানভাবে বহন করবে।


    
    আগামী ৩১ জুলাইয়ের মধ্যে সম্ভাব্য আবেদনকারীদের কাছ থেকে প্রাপ্ত সমস্ত প্রশ্নের লিখিত জবাব দেবে রেলপথ মন্ত্রক। পরবর্তী বৈঠকটি আগামী ১২ই আগস্ট অনুষ্ঠিত হবে।

    

    CG/SS/NS

    
    
    (Release ID: 1640299) Visitor Counter : 12
    
    
      Read this release in: English , Urdu , Marathi , Hindi , Manipuri , Assamese , Punjabi , Odia , Tamil , Telugu