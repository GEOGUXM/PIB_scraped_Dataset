      স্বাস্থ্যওপরিবারকল্যাণমন্ত্রক

      দেশে কোভিড-১৯-এ সংক্রমিতদের সংখ্যা ১০ লক্ষ ছাড়িয়েছে
      
      পরপর সাতদিন ৩০ হাজারের বেশি আরোগ্য লাভ করেছেন
      
      ১৬টি রাজ্য এবং কেন্দ্রশাসিত অঞ্চল জাতীয় আরোগ্য লাভের হার ৬৪.৪৪ শতাংশকে অতিক্রম করেছে
      
      ২৪টি রাজ্য এবং কেন্দ্রশাসিত অঞ্চলে সংক্রমিতদের মৃত্যুর হার জাতীয় হার ২.২১ শতাংশের থেকে কম

      Posted On: 30 JUL 2020 6:15PM by PIB Kolkata

    নয়াদিল্লি, ৩০ জুলাই, ২০২০


    

    
    কোভিড-১৯-এ সংক্রমিতদের মধ্যে দেশে ১০ লক্ষের বেশি সংক্রমিত আরোগ্য লাভ করেছেন। চিকিৎসক, নার্স এবং সামনের সারির কোভিড যোদ্ধাদের নিরলস কর্তব্য পালন এবং স্বার্থহীনভাবে কাজ করার ফলে এই সাফল্য পাওয়া গেছে। রাজ্য এবং কেন্দ্রশাসিত অঞ্চলগুলি কেন্দ্রের সঙ্গে কোভিড-১৯-এর ব্যবস্থাপনার ক্ষেত্রে সমন্বিত কৌশল একযোগে গ্রহণ করায় জুন মাসের শুরু থেকে সুস্থ হয়ে ওঠার হার ঊর্ধ্বমুখী - এর ফলে আজ ১০ লক্ষের বেশি মানুষ আরোগ্য লাভ করেছেন।
    
    সংক্রমণ প্রতিহত করার কৌশল, নমুনা পরীক্ষার পরিমাণ বৃদ্ধি এবং চিকিৎসা ব্যবস্থার বিভিন্ন নিয়ম যথাযথভাবে পালন করায় পরপর সাতদিন ৩০ হাজারের বেশি সংক্রমিত আরোগ্য লাভ করেছেন। জুলাই মাসের প্রথম সপ্তাহে যেখানে ১৫ হাজার সংক্রমিত আরোগ্য লাভ করেছিলেন, সেখানে মাসের শেষে এই সংখ্যা ৩৫ হাজারের কাছাকাছি পৌঁছেছে।
    
    গত ২৪ ঘন্টায় ৩২,৫৫৩ জন সুস্থ হয়ে বাড়ি ফেরায় মোট ১০,২০,৫৮২ জন আরোগ্য লাভ করেছেন। সুস্থ হয়ে ওঠার হার ৬৪.৪৪ শতাংশ। চিকিৎসাধীন সংক্রমিতদের থেকে সুস্থ হয়ে ওঠার সংখ্যার মধ্যে ব্যবধান বর্তমানে ৪,৯২,৩৪০। এর ফলে, চিকিৎসাধীন সংক্রমিতদের থেকে ১.৯ গুণ বেশি সুস্থ হয়ে উঠেছেন। বর্তমানে ৫,২৮,২৪২ জন সংক্রমিত চিকিৎসাধীন রয়েছেন।
    
    রাজ্য এবং কেন্দ্রশাসিত অঞ্চলগুলি তৃণমূলস্তরে বিভিন্ন পদক্ষেপ গ্রহণ করেছে, হাসপাতালের পরিকাঠামো বৃদ্ধি করেছে। এর ফলে, ১৬টি রাজ্য এবং কেন্দ্রশাসিত অঞ্চলে সুস্থ হয়ে ওঠার হার জাতীয় হারের থেকে বেশি।
    
    কোভিড-১৯-এ সংক্রমিতদের চিকিৎসার জন্য দ্রুত শনাক্তকরণ এবং নমুনা পরীক্ষার পরিমাণ বৃদ্ধির পাশাপাশি, সরকারি এবং বেসরকারি হাসপাতালগুলির পরিকাঠামোর উন্নয়ন ঘটানো হয়েছে। এর ফলে, মৃত্যুর হার হ্রাস পেয়েছে। যাঁদের মধ্যে সংক্রমণের ঝুঁকি বেশি এবং যাঁরা অন্যান্য জটিল অসুখে ভুগছেন, তাঁদের প্রতি বেশি গুরুত্ব দেওয়া হচ্ছে। সারা বিশ্বে যেখানে ৪ শতাংশ সংক্রমিত মারা যাচ্ছেন, সেখানে ভারতে এই হার ২.২১ শতাংশ। ২৪টি রাজ্য এবং কেন্দ্রশাসিত অঞ্চলে এই হার জাতীয় হারের থেকে কম। আটটি রাজ্য এবং কেন্দ্রশাসিত অঞ্চলে মোট সংক্রমিতের ১ শতাংশের কম মারা গেছেন।
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।
    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB/DM

    
    
    (Release ID: 1642455) Visitor Counter : 5
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Tamil , Telugu , Malayalam