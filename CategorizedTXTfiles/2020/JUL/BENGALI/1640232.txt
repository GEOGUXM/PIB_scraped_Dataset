      অর্থমন্ত্রক

      সুষ্ঠুভাবে দ্বিপাক্ষিক তথ্য বিনিময়ের জন্য সিবিআইসি এবং সিবিডিটি-র মধ্যে সমঝোতা স্বাক্ষর
      Posted On: 21 JUL 2020 12:40PM by PIB Kolkata


    নয়াদিল্লি, ২১ জুলাই, ২০২০


    

    কেন্দ্রীয় প্রত্যক্ষ কর পর্ষদ (সিবিডিটি) এবং কেন্দ্রীয় পরোক্ষ কর ও শুল্ক পর্ষদ (সিবিআইসি)-রর মধ্যে আজ সমঝোতাপত্র স্বাক্ষরিত হয়েছে। কর সংক্রান্ত এই প্রতিষ্ঠানের মধ্যে এ ধরনের চুক্তি স্বাক্ষরের উদ্দেশ্য হ’ল - পারস্পরিক তথ্য বিনিময়। সমঝোতাপত্রে স্বাক্ষর করেন সিবিডিটি-র চেয়ারম্যান শ্রী প্রমোদ চন্দ্র মোদী এবং সিবিআইসি-র চেয়ারম্যান শ্রী এম অজিত কুমার। স্বাক্ষরদান অনুষ্ঠানে দুই প্রতিষ্ঠানের উচ্চপদস্থ আধিকারিকরা উপস্থিত ছিলেন।


    
    উল্লেখ করা যেতে পারে, ২০১৫ সালে সিবিডিটি এবং তৎকালীন কেন্দ্রীয় আফগারি শুল্ক পর্ষদের মধ্যে যে চুক্তি স্বাক্ষরিত হয়েছিল, আজ স্বাক্ষরিত সমঝোতাপত্রের ফলে সেটি বাতিল হ’ল। ২০১৫’য় স্বাক্ষরিত সমঝোতাপত্রের পর থেকে কর ক্ষেত্রে একাধিক সংস্কার করা হয়েছে। এর মধ্যে রয়েছে – জিএসটি চালু করা, জিএসটিএন – এর অন্তর্ভুক্তি তথা কেন্দ্রীয় শুল্ক ও আবগারি পর্ষদের নাম পাল্টে কেন্দ্রীয় পরোক্ষ কর ও শুল্ক পর্ষদ গঠন করা। পরিবর্তিত পরিস্থিতিতে আজ স্বাক্ষরিত সমঝোতাপত্রে প্রযুক্তি ক্ষেত্রে অগ্রগতিগুলিকেও অন্তর্ভুক্ত করা হয়েছে।


    
    আজ স্বাক্ষরিত সমঝোতাপত্রের ফলে সিবিডিটি এবং সিবিআইসি-র মধ্যে নিয়মিত ভিত্তিতে পারস্পরিক তথ্যের আদন-প্রদান সম্ভব হবে। নিয়মিতভাবে তথ্যের আদান-প্রদান সহ সিবিডিটি এবং সিবিআইসি একে অপরের সঙ্গে অনুরোধের ভিত্তিতেও প্রাপ্ত তথ্য নিজেদের ডেটাবেস থেকে পরস্পরকে বিনিময় করবে। এর ফলে, অন্যান্য প্রতিষ্ঠানগুলিও লাভবান হবে।


    
    স্বাক্ষরের দিন থেকেই সমঝোতাপত্রটি কার্যকর হচ্ছে। ইতিমধ্যেই সিবিডিটি এবং সিবিআইসি বর্তমানে চালু একাধিক কর ব্যবস্থার মাধ্যমে পরস্পরকে সহযোগিতা করছে। এই দুই প্রতিষ্ঠানের মধ্যে সহযোগিতার অঙ্গ হিসাবে তথ্য বিনিময় সংক্রান্ত একটি স্টিয়ারিং গোষ্ঠী গঠন করা হয়েছে। এই গোষ্ঠী নির্দিষ্ট সময় অন্তর বৈঠকে বসে পারস্পরিক তথ্য আদান-প্রদান ব্যবস্থার পর্যালোচনা করবে। সেই সঙ্গে, তথ্য আদান-প্রদান ব্যবস্থায় কিভাবে আরও অগ্রগতি করা যায়, সে সম্পর্কে প্রয়োজনীয় পদক্ষেপ নেবে।


    
    এই দুই প্রতিষ্ঠানের মধ্যে আজ স্বাক্ষরিত সমঝোতাপত্রটি দ্বিপাক্ষিক সহযোগিতা ও সমন্বয়ের ক্ষেত্রে এক নতুন যুগের সূচনা করবে।


    

    CG/BD/SB

    
    
    (Release ID: 1640232) Visitor Counter : 10
    
    
      Read this release in: English , Urdu , Hindi , Marathi , Manipuri , Punjabi , Odia , Tamil , Telugu , Malayalam