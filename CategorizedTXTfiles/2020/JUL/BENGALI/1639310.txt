      বিজ্ঞানওপ্রযুক্তিমন্ত্রক

      কোভিড-১৯ এর টীকা, চিকিৎসা ও রোগ নির্ণয়ের জন্য জৈব প্রযুক্তি দপ্তর ও তার গবেষণা প্রতিষ্ঠানগুলি সক্রিয় হয়েছে
      Posted On: 16 JUL 2020 7:47PM by PIB Kolkata


    নতুনদিল্লি, ১৭ই জুলাই, ২০২০


    

    
    • স্বল্পমূল্যের পরীক্ষার কিট, আর এন এ নিষ্কাশন যন্ত্র
    • মানুষের শরীরে টীকার প্রয়োগের পরীক্ষার আগে প্রানীদেহে প্রয়োগের ব্যবস্থাপনা
    জৈব প্রযুক্তি দপ্তর এবং তার ১৬টি গবেষণা প্রতিষ্ঠান কোভিড-১৯ এর মোকাবিলা করার জন্য বিভিন্ন গবেষণা ও উদ্ভাবনের কাজ করছে। দপ্তরের গবেষণার মূল উদ্যোগ স্বল্পমূল্যে নমুনা পরীক্ষার কিট তৈরি করা। দেশীয় প্রযুক্তিতে কীট তৈরির ফলে আত্মনির্ভরতা বাড়বে।


    
    জৈব প্রযুক্তি দপ্তরের টিএইচএসটিআই সার্স-কোভ-২ অ্যান্টিজেন পদ্ধতিতে সংক্রমণ পরীক্ষার একটি পদ্ধতির প্রযুক্তি জেনাই ও মোলবায়ো ডায়গোনিস্টিক প্রাইভেট লিমিটেডকে হস্তান্তরিত করেছে। আইজিজি এলাইজা পদ্ধতিতে সংক্রমণ পরীক্ষার আরেকটি পদ্ধতির প্রযুক্তি এক্সসাইটোন ডায়গোনিস্টিক প্রাইভেট লিমিটেডকে হস্তান্তরিত করা হয়েছে।


    
    দপ্তরের আরজিসিবি, নতুনদিল্লি ভিত্তিক পিওসিটি সার্ভিসকে নমুনা পরিবহণের জন্য দেশীয় প্রযুক্তিতে উদ্ভাবিত একটি প্রযুক্তি হস্তান্তরিত করেছে। এই ভাবে কোভিড চিকিৎসার জন্য নানা পদ্ধতি এবং করোনা ভাইরাসের জন্য টীকা আবিষ্কারের কাজও অত্যন্ত তৎপরতার সঙ্গে করা হচ্ছে। বিভিন্ন উদভাবনের প্রয়োগের জন্য শিল্প সংস্থা, নতুন উদ্যোগ বা স্টার্ট আপ ও শিক্ষা প্রতিষ্ঠানগুলির সঙ্গে সমন্বয় রাখা হচ্ছে।


    
    জৈব প্রযুক্তি দপ্তরের এএলএস সংস্থা আরটিপিসিআর অ্যান্টিবডি ও অ্যান্টিজেন পরীক্ষার জন্য কিট তৈরিতে বিভিন্ন সংস্থাকে তাদের উদ্ভাবিত প্রযুক্তি আরো পরীক্ষা নিরীক্ষার জন্য পাঠিয়েছে।


    
    কোভিডের ওষুধ এবং টীকার জন্য টিএইচএসটিআই ফরিদাবাদ এবং আই এল এস ভুবনেশ্বর বিভিন্ন গবেষণামূলক কাজ চালাচ্ছে। কিছু টীকা ও ওষুধ মানব দেহে প্রয়োগের আগে অন্যান্য প্রানীদের মধ্যে প্রয়োগ করে তার প্রভাব নিয়ে পরীক্ষা নিরীক্ষার প্রস্তুতি শেষ হয়েছে। এই ভাবে #DBT-India Fights COVID এর মাধ্যমে আত্মনির্ভর ভারত গড়ার লক্ষ্যে নানা উদ্যোগ নিয়েছে।


    

    CG/CB

    
    
    (Release ID: 1639310) Visitor Counter : 9
    
    
      Read this release in: English , Urdu , Marathi , Punjabi , Tamil , Telugu