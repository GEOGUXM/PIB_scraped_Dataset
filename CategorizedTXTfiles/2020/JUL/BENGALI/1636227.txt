      স্বাস্থ্যওপরিবারকল্যাণমন্ত্রক

      কোভিড-১৯ এর বিষয়ে সর্বশেষ তথ্য
      
      আরোগ্যের হার দ্রুত বৃদ্ধি পেয়ে ৬০%-র বেশি হয়েছে
      
      সুস্থ হয়ে ওঠার হার বৃদ্ধি পাচ্ছেঃ গত ২৪ ঘন্টায় ২০,০৩৩ জন সুস্থ হয়েছেন
      
      চিকিৎসাধীন সংক্রমিতদের থেকে দেড় লক্ষ জন বেশি মানুষ সুস্থ হয়ে উঠেছেন
      
      ‘টেস্ট ট্রেস, ট্রিট’ কৌশল নেওয়ায় গত ২৪ ঘন্টায় ২.৪ লক্ষ নমুনা পরীক্ষা করা হয়েছে
      
      Posted On: 03 JUL 2020 4:34PM by PIB Kolkata


    নতুনদিল্লী, ৩ জুলাই, ২০২০


    ক্যাবিনেট সচিব আজ কোভিড-১৯এর প্রস্তুতির বিষয়ে সব রাজ্য ও কেন্দ্রশাসিত অঞ্চলের সঙ্গে একটি উচ্চপর্যায়ের পর্যালোচনা বৈঠক করেছেন।


    দেশে কোভিড-১৯ এ সংক্রমিতদের সুস্থ হয়ে ওঠার হার আজকের হিসেবে ৬০ শতাংশের বেশী౼৬০.৭৩%।


    দ্রুত সনাক্তকরণ ও যথাযথ সময়ে চিকিৎসার জন্য কোভিড-১৯ এ সংক্রমিতদের সুস্থ হয়ে ওঠার সংখ্যা ক্রমশ বৃদ্ধি পাচ্ছে। গত ২৪ ঘন্টায় ২০,০৩৩জন সুস্থ হয়েছেন। কোভিড সংক্রমিতদের সুস্থ হয়ে ওঠার হার ৬০.৭৩ শতাংশ। দেশে মোট ৩,৭৯,৮৯১ জন সুস্থ হয়েছেন।


    চিকিৎসাধীন সংক্রমিতদের থেকে ১,৫২,৪৫২ জন বেশী সুস্থ হয়ে উঠেছেন। সময়োপযোগী যথাযথ ব্যবস্থা গ্রহণের ফলে প্রতিদিন ১০ হাজারের বেশী সংক্রমিত সুস্থ হচ্ছেন। বর্তমানে ২,২৭,৪৩৯ জন কোভিড-১৯এ সংক্রমিত রোগী চিকিৎসকদের তত্ত্বাবধানে রয়েছেন।


    ‘টেস্ট-ট্রেস-ট্রিট’ কৌশল অবলম্বন করে প্রতিদিন নমুনা পরীক্ষা বাড়ানো হচ্ছে। গত ২৪ ঘন্টায় ২,৪১,৫৭৬ টি নমুনা পরীক্ষা হয়েছে, যার পরিমাণ দৈনিক হিসেবে সর্বোচ্চ। এ পর্যন্ত দেশে প্রায় ৯৩লক্ষ বা মোট ৯২,৯৭,৭৪৯টি নমুনার পরীক্ষা হয়েছে।


    নমুনা পরীক্ষা করার জন্য দেশে পরীক্ষাগারের সংখ্যা বৃদ্ধি করার উদ্যোগ অব্যাহত। সরকারী পরীক্ষাগার ৭৭৫টি ও বেসরকারি পরীক্ষাগার ২৯৯টি ౼অর্থাৎ মোট ১০৭৪টি পরীক্ষাগার এই মুহূর্তে দেশের নানা প্রান্তে রয়েছে। এর মধ্যে ৩৬৬টি সরকারী ও ২১৩টি বেসরকারী পরীক্ষাগারে (মোট ৫৭৯ টি) রিয়েল টাইম পিসিআরের মাধ্যমে, ৩৭৬টি সরকারি ও ২৯টি বেসরকারী পরীক্ষাগারে (মোট ৪০৫টি) ট্রুন্যাটের মাধ্যমে এবং ৩৩টি সরকারি ও ৫৭টি বেসরকারী পরীক্ষাগারে (মোট ৯০টি) সিবিন্যাটের মাধ্যমে নমুনা পরীক্ষা করা হচ্ছে।


    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -


    https://www.mohfw.gov.in/pdf/coronvavirushelplinenumber.pdf


    CG/CB

    
    
    (Release ID: 1636227) Visitor Counter : 23
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Malayalam