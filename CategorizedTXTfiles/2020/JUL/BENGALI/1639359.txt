      রেলমন্ত্রক

      রাজস্ব বৃদ্ধি, খরচ কমানো, পরিষেবায় নিরাপত্তা বৃদ্ধি এবং কর্মীদের কল্যাণে রেলের আরও বেশি নজর দেওয়া প্রয়োজন : শ্রী পীযূষ গোয়েল
      Posted On: 16 JUL 2020 5:27PM by PIB Kolkata


    নয়াদিল্লি, ১৬ জুলাই, ২০২০


    

    দেশের একাধিক রেলওয়েজ ওয়ার্কার্স ইউনিয়নের প্রতিনিধিদের জন্য রেল মন্ত্রকের পক্ষ থেকে প্রথমবার অনলাইন ‘কর্মী সংগোষ্ঠী’ কর্মসূচির আয়োজন করে। এই কর্মসূচিতে রেল মন্ত্রী শ্রী পীযূষ গোয়েল, বিভাগীয় প্রতিমন্ত্রী শ্রী সুরেশ সি অঙ্গাদি, রেল বোর্ডের চেয়ারম্যান শ্রী পি কে যাদব সহ উচ্চ পদস্থ আধিকারিকরা অংশ নেন। এই উপলক্ষে শ্রী গোয়েল লকডাউনের সময় রেল কর্মীদের কর্তব্য পালনে নিষ্ঠার প্রশংসা করেন। তিনি আরও বলেন, লকডাউনের সময় রেলের সব স্তরের কর্মীরাই আন্তরিকতার সঙ্গে নিজেদের দায়িত্ব ও কর্তব্য পালন করেছেন। বর্তমানে ভারতীয় রেল মহামারীর দরুণ কঠিন সময়ের মধ্য দিয়ে চলছে। এই প্রেক্ষিতে তিনি ওয়ার্কার্স ইউনিয়নের প্রতিনিধিদের রেল কিভাবে এই সমস্যার মোকাবিলা করতে পারে, সে সম্পর্কে মতামত ও পরামর্শ আহ্বান করেন। তিনি আরও বলেন, রেল কর্মীদের সুরক্ষা ও কল্যাণের পাশাপাশি, রেলের আধিকারিক, বিভিন্ন সংগঠন এবং কর্মীদের সমবেত প্রয়াস গ্রহণ জরুরি। শ্রী গোয়েল রেলের জেনারেল ম্যানেজার ও ডিভিশনাল ম্যানেজারদের নির্দেশ দিয়ে বলেন, কর্মচারীদের কাছ থেকে পাওয়া বিভিন্ন মতামত দ্রুত মন্ত্রকের কাছে বিবেচনার জন্য পাঠাতে, যাতে রেলের সার্বিক অগ্রগতিতে প্রয়োজনীয় পদক্ষেপ নেওয়া যায়।


    
    রেল ইউনিয়নগুলির প্রতিনিধিরাও জানান, তাঁদের সংগঠনের সঙ্গে যুক্ত কর্মীরা রেলের উন্নয়নের প্রচেষ্টায় সর্বদাই পাশে রয়েছেন। রেলের সুদীর্ঘ আর্থিক স্বাস্থ্য কেবল কর্মচারীদের কাছেই নয়, বরং সমগ্র দেশের কাছেই গুরুত্বপূর্ণ বিষয়। তাই, রেল কর্মীরা রেল ও দেশের স্বার্থ বজায় রেখে যে কোনও দায়িত্ব গ্রহণে প্রস্তুত রয়েছে।


    

    
    CG/BD/SB

    
    
    (Release ID: 1639359) Visitor Counter : 6
    
    
      Read this release in: English , Urdu , Hindi , Marathi , Manipuri , Assamese , Punjabi , Tamil , Telugu