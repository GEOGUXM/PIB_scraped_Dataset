      সড়কপরিবহণওমহাসড়কমন্ত্রক

      চারধামে সব আবহাওয়ার অনুকূল সড়ক প্রকল্পের উপর বৈঠকের পৌরহিত্য করলেন শ্রী নীতীন গড়করি
      Posted On: 17 JUL 2020 6:05PM by PIB Kolkata


    নয়াদিল্লী, ১৮ জুলাই, ২০২০


    

    কেন্দ্রীয় সড়ক পরিবহন ও মহাসড়ক এবং অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রী শ্রী নীতীন গড়করি শুক্রবার ভিডিও কনফারেন্সের মাধ্যমে চারধাম সড়ক প্রকল্পের পর্যালোচনা করেছেন। এই বৈঠকে পরিবেশ, বন ও জলবায়ু পরিবর্তন, তথ্য ও সম্প্রচার এবং ভারী শিল্প ও রাষ্ট্রায়ত্ত্ব মন্ত্রী শ্রী প্রকাশ জাভড়েকর, উত্তরাখন্ডের মুখ্যমন্ত্রী শ্রী ত্রিবেন্দ্র সিং রাওয়াত, সড়ক পরিবহন ও মহাসড়ক প্রতিমন্ত্রী অবসরপ্রাপ্ত জেনারেল ভি কে সিং, রাজ্যের পরিবেশ ও বন মন্ত্রী, পূর্ত মন্ত্রী সহ সড়ক পরিবহন ও মহাসড়ক, পরিবেশ ও বন দপ্তরের সচিবরা এবং সড়ক দপ্তরের মহানির্দেশক ও সীমান্ত সড়ক সংগঠনের মহানির্দেশক উপস্থিত ছিলেন।


    
    শ্রী গড়করি, বৈঠকে জমি অধিগ্রহণ সংক্রান্ত সমস্ত সমস্যা সহ বিভিন্ন বকেয়া বিষয়গুলির দ্রুত নিষ্পত্তির আহ্বান জানিয়েছেন। তিনি বলেন, এই প্রকল্পের প্রচুর জাতীয় গুরুত্ব রয়েছে। উত্তরখন্ডের মুখ্যমন্ত্রীকে শ্রী গড়করি বকেয়া সমস্ত সমস্যার দ্রুত সমাধানের জন্য ব্যক্তিগতভাবে উদ্যোগী হতে অনুরোধ করেছেন౼ এরমধ্যে পরিবেশ, জমি অধিগ্রহণের মতো বিষয়গুলিও রয়েছে। মন্ত্রী কোনো কাজের অহেতুক বিলম্ব হলে তার জন্য কঠোর ব্যবস্থা গ্রহণেরও নির্দেশ দিয়েছেন।


    
    কেন্দ্রীয় পরিবেশ মন্ত্রী শ্রী প্রকাশ জাভড়েকর এই বৈঠকে বলেন, সড়ক পরিবহন ও মহাসড়ক মন্ত্রকের যেকোন প্রকল্প উচ্চ ক্ষমতা সম্পন্ন কমিটির সুপারিশ অনুযায়ী বাস্তবায়িত হওয়া প্রয়োজন। তিনি তাঁর মন্ত্রকের পক্ষ থেকে সম্ভাব্য সবরকমের সহযোগিতার আশ্বাস দিয়েছেন। শ্রী জাভড়েকর জানিয়েছেন, ভাগীরথি ভূ-সংবেদী অঞ্চলের জন্য উত্তরাখন্ড সরকার যে জোনাল মাস্টার প্ল্যান তৈরি করেছে সেই পরিকল্পনাটি জলশক্তি মন্ত্রককে জানানো হয়েছে এবং এটিকে ১৬ই জুলাই অনুমোদন দেওয়া হয়েছে। বনাঞ্চল ও বন্যপ্রাণী, নদীর অববাহিকা, সেচ, বিদ্যুৎ, পর্যটন, জনস্বাস্থ্য ও পয়ঃপ্রণালী এবং সড়ক পরিকাঠামোর মতো গুরুত্বপূর্ণ প্রকল্পগুলি এই জোনাল মাস্টার প্ল্যানের আওতাভুক্ত।


    
    বৈঠকে সিদ্ধান্ত হয়েছে পরিবেশ ও বন সংক্রান্ত সমস্ত ছাড়পত্র দেওয়ার বিষয়টি দপ্তরের সচিব, সড়ক পরিবহন এবং রাজ্য সরকারের সঙ্গে সমন্বয় রেখে পর্যালোচনা করবেন।


    
    উত্তরাখন্ডের মুখ্যমন্ত্রী শ্রী গড়করিকে আশ্বস্ত করে জানিয়েছেন, রাজ্যস্তরে বকেয়া সমস্ত বিষয়গুলি দ্রুত সমাধানের জন্য তিনি ব্যক্তিগত পর্যায়ে উদ্যোগী হবেন౼ যারমধ্যে দ্রুত জমি অধিগ্রহণের বিষয়টিও রয়েছে। শ্রী রাওয়াত, শ্রী গড়করিকে অনুরোধ করেছেন, উত্তরাখন্ডের গ্রীষ্ণকালীন রাজধানী গেরসেইনের সঙ্গে জাতীয় সড়কের যোগাযোগের জন্য রাজ্যসরকার যে বিস্তারিত পরিকল্পনা প্রতিবেদন তৈরি করেছে সেটি কেন্দ্রীয় সড়ক পরিবহন দপ্তর যেন বিবেচনা করে। শ্রী গড়করি মুখ্যমন্ত্রীকে আশ্বস্ত করে জানিয়েছেন, এই প্রতিবেদনটি তার দপ্তরের কাছে এসেছে এবং দ্রুত এ বিষয়ে ব্যবস্থা নেওয়া হবে।


    
    যমুনোত্রী, গঙ্গোত্রী, বদ্রীনাথ এবং কেদারনাথের মধ্যে সংযোগ রক্ষাকারী চারধাম প্রকল্পটি উত্তরাখন্ডে। চারধাম যাত্রা এই পথ দিয়েই করা হয়। সব আবহাওয়ার অনুকূল চারধাম সড়ক প্রকল্পটি ৮২৬ কিলোমিটার দীর্ঘ। এই প্রকল্পের জন্য মোট ব্যয় হবে ১২ হাজার কোটি টাকা।


    

    
    CG/CB/NS

    
    
    (Release ID: 1639618) Visitor Counter : 6
    
    
      Read this release in: Telugu , English , Urdu , Hindi , Manipuri , Punjabi , Tamil