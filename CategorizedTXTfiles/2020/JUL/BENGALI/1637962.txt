      প্রধানমন্ত্রীরদপ্তর

      কোভিড-১৯ মহামারী মোকাবিলায় প্রধানমন্ত্রীর পৌরহিত্যে পর্যালোচনা বৈঠক
      Posted On: 11 JUL 2020 1:33PM by PIB Kolkata


    নয়াদিল্লী, ১১ জুলাই, ২০২০


    প্রধানমন্ত্রী শ্রী নরেন্দ্র মোদী আজ দেশে কোভিড-১৯ পরিস্থিতি নিয়ে একটি পর্যালোচনা বৈঠক করেছেন। এই বৈঠকে কেন্দ্রীয় স্বরাষ্ট্র মন্ত্রী শ্রী অমিত শাহ, কেন্দ্রীয় স্বাস্থ্য মন্ত্রী ডঃ হর্ষ বর্ধন, নীতি আয়োগের সদস্যরা, ক্যাবিনেট সচিব সহ কেন্দ্রের পদস্থ আধিকারিকরা উপস্থিত ছিলেন।


    প্রধানমন্ত্রী দেশের বিভিন্ন প্রান্তের পরিস্থিতির পর্যালোচনা করে রাজ্যগুলি কি কি ব্যবস্থা নিয়েছে তা নিয়ে আলোচনা করেছেন। ব্যক্তিগত জনস্বাস্থ্যবিধি ও সর্বসাধারণের জন্য প্রকাশ্য স্থানে সামাজিক শৃঙ্খলা বজায় রাখার ওপর তিনি গুরুত্ব দিয়েছেন। কোভিডের বিষয়ে সচেতনতা গড়ে তুলে এই সংক্রমণকে আটকাতে বিভিন্ন ব্যবস্থা কার্যকর করার ওপরও তিনি গুরুত্ব দেন। তিনি বলেন, এই বিষয়ে শৈথিল্যের কোনো অবকাশ নেই।


    দিল্লীতে মহামারীর পরিস্থিতির মোকাবিলায় কেন্দ্র, রাজ্য সরকার ও স্থানীয় প্রশাসন সংস্থাগুলির একযোগে কাজ করায় প্রধানমন্ত্রী তার প্রশংসা করেন। জাতীয় রাজধানী অঞ্চলে অন্যান্য রাজ্য সরকারগুলির সঙ্গে একই ভাবে কোভিড-১৯ মহামারীর মোকাবিলায় তিনি কাজ করার নির্দেশ দিয়েছেন।


    আমেদাবাদে ‘ধনবন্ত্রী রথ’এর মাধ্যমে সফলভাবে নজরদারি চালানো এবং বাড়িতে আক্রান্ত কোভিড সংক্রমিতদের যত্নের বিষয়টি প্রশংসা করা হয়। এই পদ্ধতি অন্য জায়গাতেও প্রয়োগ করার নির্দেশ দেওয়া হয়েছে। প্রধানমন্ত্রী জাতীয় স্তরে নজরদারি অব্যাহত রাখতে এবং সংক্রমিত রাজ্যগুলি ও যেসব এলাকায় সংক্রমণের হার বেশি সেখানে প্রয়োজনীয় সব রকমের সহায়তার নির্দেশ দিয়েছেন।


    CG/CB/NS

    
    
    (Release ID: 1637962) Visitor Counter : 21
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam