      সড়কপরিবহণওমহাসড়কমন্ত্রক

      শ্রী নীতিন গড়করি হরিয়ানায় ২০ হাজার কোটি টাকা মূল্যের নতুন অর্থনৈতিক করিডরের একাধিক প্রকল্পের ভিত্তি প্রস্তর স্থাপন করবেন
      Posted On: 13 JUL 2020 5:04PM by PIB Kolkata


    নয়াদিল্লী, ১৩ জুলাই, ২০২০


    

    কেন্দ্রীয় সড়ক পরিবহন, মহাসড়ক, অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রী শ্রী নীতিন গড়করি আগামীকাল হরিয়ানায় ২০ হাজার কোটি টাকা ব্যয়ে নতুন অর্থনৈতিক করিডরের অঙ্গ হিসেবে বিভিন্ন মহাসড়ক প্রকল্পের উদ্বোধন এবং ভিত্তিপ্রস্তর স্থাপন করবেন। ওয়েব ভিত্তিক এই উদ্বোধন অনুষ্ঠানে উপস্থিত থাকবেন হরিয়ানার মুখ্যমন্ত্রী শ্রী মনোহর লাল।


    
    যে প্রকল্পগুলির উদ্বোধন করা হবে তার মধ্যে রয়েছে ৩৩৪এর বি জাতীয় সড়কে ১ হাজার ১৮৩ কোটি টাকা ব্যয়ে নির্মিত রোহনা/হাসানগড় থেকে ঝাঁঝড়ের মধ্যে ৩৩.৪৫ কিলোমিটার দীর্ঘ ৪ লেনের সড়ক, ৮৫৭ কোটি টাকা ব্যয়ে ৭১ নম্বর জাতীয় সড়কে পাঞ্জাব/হরিয়ানা সীমান্ত থেকে ঝিন্দ পর্যন্ত ৭০ কিলোমিটার দীর্ঘ সড়ক এবং ২০০ কোটি টাকা ব্যয়ে ৭০৯ নম্বর জাতীয় সড়কের ঝিন্দ-কর্ণাল মহাসড়কের মধ্যে ৮৫.৩৬ কিলোমিটার দীর্ঘ দু-লেনের সড়ক।


    
    যে প্রকল্পগুলির ভিত্তিপ্রস্তর স্থাপন করা হবে সেগুলির মধ্যে হল- ৮ হাজার ৬৫০ কোটি টাকা ব্যয়ে ১৫২ নম্বর ডি জাতীয় সড়কের ইসমাইলপুর থেকে নার্নুল পর্যন্ত ৬ লেনের বিশেষ সুবিধাযুক্ত গ্রিন ফিল্ড এক্সপ্রেসওয়ে, ১ হাজার ৫২৪ কোটি টাকা ব্যয়ে ৩৫২ ডাব্লু জাতীয় সড়কের গুরুগ্রাম পাতৌধি-রেওয়ারির মধ্যে ৪ লেনের ৪৬ কিলোমিটার দীর্ঘ সড়ক, ৯২৮ কোটি টাকা ব্যয়ে ১৪.৪ কিলোমিটার দীর্ঘ ৪ লেনের রেওয়ারি বাইপাস, ১ হাজার ৫৭ কোটি টাকা ব্যয়ে ১১ নম্বর জাতীয় সড়কে রেওয়ারি-আটেলি মান্ডির মধ্যে ৩০.৪৫ কিলোমিটার দীর্ঘ ৪ লেনের সড়ক, ১৪৮এর বি জাতীয় সড়কে ৪০.৮ কিলোমিটার দীর্ঘ ৬ লেনের নার্নুল বাইপাস সহ একাধিক প্রকল্প।


    
    এই প্রকল্পগুলি সম্পূর্ণ হলে হরিয়ানার মানুষরা উপকৃত হবেন এবং সেই রাজ্য থেকে পাঞ্জাব, রাজস্থান, দিল্লী, উত্তরপ্রদেশের মতো অন্যান্য রাজ্যগুলির সাথে মসৃণ সড়ক যোগাযোগ ব্যবস্থা গড়ে উঠবে। এই প্রকল্পগুলি বাস্তবায়িত হলে যাত্রীদের যেমন সময় বাঁচবে তেমনি তেল ও খরচও বাঁচবে। একইসঙ্গে রাজ্যের পিছিয়ে পড়া অঞ্চলগুলিতে উন্নয়নে গতি আসবে।


    

    
    CG/SS/NS

    
    
    (Release ID: 1638342) Visitor Counter : 10
    
    
      Read this release in: Punjabi , English , Urdu , Marathi , Hindi , Manipuri , Tamil , Telugu