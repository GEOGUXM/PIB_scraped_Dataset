      অর্থমন্ত্রক

      কোভিড-১৯ মহামারীর সময় করদাতাদের সুবিধার্থে সিবিডিটি এখনও পর্যন্ত ৭১ হাজার ২২৯ কোটি টাকা রিফান্ড বাবদ মিটিয়েছে
      Posted On: 17 JUL 2020 6:00PM by PIB Kolkata


    নয়াদিল্লি, ১৭ জুলাই, ২০২০


    

    কেন্দ্রীয় প্রত্যক্ষ কর পর্ষদ (সিবিডিটি) গত ১১ই জুলাই পর্যন্ত ২১ লক্ষ ২৪ হাজারেরও আবেদনের ক্ষেত্রে রিফান্ড বাবদ করদাতাদের ৭১ হাজার ২২৯ কোটি টাকা মিটিয়ে দিয়েছে। কোভিড-১৯ মহামারীর সময় করদাতাদের নগদের যোগান সুনিশ্চিত করতেই এই ব্যবস্থা। উল্লেখ করা যেতে পারে, সরকার গত ৮ই এপ্রিল বকেয়া আয়কর রিফান্ড দ্রুত মিটিয়ে দেওয়ার সিদ্ধান্ত নেয়।


    
    আয়কর বিভাগ কোভিড-১৯ এর সময় করদাতাদের ১৯ লক্ষ ৭৯ হাজার আবেদনের ক্ষেত্রে রিফান্ড বাবদ ২৪ হাজার ৬০৩ কোটি টাকা এবং কর্পোরেট কর ক্ষেত্রে ১ লক্ষ ৮৫ হাজার আবেদনে রিফান্ড বাবদ ৪৬ হাজার ৬২৬ কোটি টাকা মিটিয়ে দিয়েছে।


    
    উল্লেখ করা যেতে পারে, কেন্দ্রীয় সরকার কোনও রকম সমস্যা ছাড়াই করদাতাদের কর সংক্রান্ত যাবতীয় পরিষেবা প্রদানে সর্বোচ্চ অগ্রাধিকার দিয়েছে। এমনকি, সরকার কোভিড মহামারীর মতো জটিল সময়ে করদাতাদের নগদের বিষয়টিতেও সচেতন রয়েছে। আয়কর বিভাগের পক্ষ থেকে আগামী ৩১শে আগস্টের মধ্যে অগ্রাধিকারের ভিত্তিতে যাবতীয় কর বাবদ রিটার্ন মেটানোর সিদ্ধান্ত নিয়েছে। বিভাগের পক্ষ থেকে করদাতাদের উদ্দেশে পুনরায় বলা হয়েছে, তাঁরা যেন বিভাগের পক্ষ থেকে প্রেরিত ই-মেলগুলির দ্রুত জবাব দেন, যাতে তাঁদের প্রাপ্য রিফান্ড দ্রুত মিটিয়ে দেওয়া যায়। করদাতাদের পক্ষ থেকে দ্রুত জবাব বা প্রতিক্রিয়া পাওয়া গেলে রিফান্ড সংক্রান্ত বিষয়গুলি দ্রুত মিটিয়ে ফেলা সম্ভব হয়। বহু করদাতা বৈদ্যুতিন পদ্ধতিতে তাঁদের রিফান্ড যাচাই করার জন্য আবেদন দাখিল করেছেন। রিফান্ড সংক্রান্ত এই আবেদনগুলি সময়সীমা মেনে যাচাই করে দেখা হয়। এমনকি, সমস্ত রিফান্ড অনলাইনে মেটানো হয়ে থাকে এবং তা সরাসরি করদাতার অ্যাকাউন্টে জমা পড়ে।


    

    CG/BD/SB

    
    
    (Release ID: 1639491) Visitor Counter : 8
    
    
      Read this release in: English , Urdu , Hindi , Marathi , Manipuri , Punjabi , Odia , Tamil , Telugu , Kannada