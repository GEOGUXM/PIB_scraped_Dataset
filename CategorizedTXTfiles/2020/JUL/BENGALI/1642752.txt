      কর্মী, জন-অভিযোগএবংপেনশনমন্ত্রক

      ডঃ জিতেন্দ্র সিং অনলাইনের মাধ্যমে জম্মু ও কাশ্মীর -তে পিএমজিএসওয়াই -২ এর আওতায় বিভিন্ন কাজের জন্য ভিত্তি প্রস্তর স্থাপন করেছেন
      Posted On: 31 JUL 2020 4:31PM by PIB Kolkata


    নতুন দিল্লি, ৩১ জুলাই, ২০২০


    

    
    কেন্দ্রীয় উত্তর-পূর্বাঞ্চলীয় প্রতিমন্ত্রী ডঃ জিতেন্দ্র সিং আজ অনলাইনের মাধ্যমে জম্মু ও কাশ্মীরে প্রধানমন্ত্রী গ্রাম সড়ক যোজনা -২ (পিএমজিএসওয়াই)এর আওতায় বিভিন্ন উন্নয়ন প্রকল্পের ভিত্তি প্রস্তর স্থাপন করেছেন। পিএমজিএসওয়াই-২ এর আওতায় জম্মু ও কাশ্মীরে ১৭৫ কোটি টাকা ব্যয়ে ২৮টি সড়ক নির্মাণ করা হবে। চান্নুনতা খাস থেকে ভুক্তিরিয়ান খাস, ফালতা থেকে বৈখান গাল,আরনস থেকে ঠাক্রকোট, রামনগর থেকে ডুডু, পাওনি থেকে কুন্ড পর্যন্ত এই সড়ক গুলি নির্মাণ করা হবে।
    
    এই প্রকল্পগুলির উদ্বোধন করে ডঃ জিতেন্দ্র সিং বলেন যে, পিএমজিএসওয়াই-২-প্রকল্পতে হিমাচল প্রদেশের পরে জম্মু ও কাশ্মীর দ্বিতীয় স্থান অর্জন করেছে। তিনি বলেন এই সড়কগুলি উন্নয়নশীল দেশে জীবনদায়ী হিসেবে কাজ করবে। তিনি আরও বলেন সড়কগুলি নির্মাণ হলে শিক্ষা, স্বাস্থ্য, কৃষিপণ্যের বিপণন এবং অন্যান্য অনেক সামাজিক ক্ষেত্রে সুবিধা মিলবে।
    
    ডঃ জিতেন্দ্র সিং উল্লেখ করেন যে ,প্রধানমন্ত্রী নরেন্দ্র মোদী আনুষ্ঠানিক উদ্বোধনের অপেক্ষা না করেই দেশের জনগণের স্বার্থে এই উন্নয়ন প্রকল্পগুলি উৎসর্গ করার উপর জোর দিয়েছেন। তিনি বলেন, মানুষের চাহিদা পূরণ করার ক্ষেত্রে সবসময় সরকার অগ্রাধিকার দিয়েছে। একই সঙ্গে বিভিন্ন উন্নয়ন প্রকল্পের আনুষ্ঠানিক উদ্বোধনের কারণে জনগণকে যাতে দুর্ভোগ পোহাতে না হয়, তাও নজরে রেখেছে সরকার।
    
    তিনি বলেন সকল স্তরেই স্বচ্ছতা আনার প্রয়াস চালানো হচ্ছে। শ্রী সিং বলেন, গত ছয় বছরে চালু হওয়া প্রকল্প গুলির কাজ কোভিড -১৯ এর মতো বিভিন্ন অসুবিধা পেরিয়ে সময় মতো শেষ করার জন্য সরকার প্রতিশ্রুতিবদ্ধ।
    
    জম্মু ও কাশ্মীর এবং লাদাখকে কেন্দ্রশাসিত অঞ্চল হিসাবে গঠনের প্রথম বর্ষ পূর্তির প্রাক্কালে ডঃ সিংহ বলেন যে, গত এক বছরে এই অঞ্চলের বিভিন্ন প্রান্তে উন্নয়নমূলক কাজ করা হয়েছে।
    
    কেন্দ্রীয় সরকারের সঙ্গে সমন্বয় বজায় রেখে জম্মু ও কাশ্মীর কেন্দ্রশাসিত অঞ্চল কাজ করে চলেছে বলেও তিনি জানান। তিনি আশ্বাস দেন যে, কোনও সমস্যা হলে কেন্দ্রীয় সরকার ওই কেন্দ্রশাসিত অঞ্চলের প্রশাসনকে পুরোপুরি সাহায্য করবে।
    
    ভিডিও কনফারেন্সের মাধ্যমে এ দিনের উদ্বোধন অনুষ্ঠানে জম্মু ও কাশ্মীর প্রশাসনের প্রধান সচিব সহ বিশিষ্ট ব্যক্তিবর্গ উপস্থিত ছিলেন।


    

    CG/SS

    
    
    (Release ID: 1642752) Visitor Counter : 5
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu