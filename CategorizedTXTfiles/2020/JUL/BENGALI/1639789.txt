      অর্থমন্ত্রক

      ২০১৮-১৯ অর্থবর্ষে স্বেচ্ছায় আয়কর সংক্রান্ত তথ্য প্রকাশের বিষয়ে কেন্দ্রীয় প্রত্যক্ষ্য কর পর্ষদ ২০শে জুলাই থেকে ই-প্রচারাভিযান শুরু করছে
      Posted On: 18 JUL 2020 6:23PM by PIB Kolkata


    নয়াদিল্লী, ১৮ জুলাই, ২০২০


    

    আয়কর দপ্তর আয়কর দাতাদের সুবিধার্থে ২০১৮-১৯ অর্থবর্ষে স্বেচ্ছায় আয়কর সংক্রান্ত তথ্য প্রকাশের বিষয়ে ২০শে জুলাই থেকে ই-প্রচারাভিযান শুরু করছে। ১১ দিন ধরে অর্থাৎ ৩১শে জুলাই পর্যন্ত এই প্রচারাভিযান চলবে। করদাতাদের আয়কর দাখিল সম্পর্কিত বিষয়ে সচেতন করে তুলতে এই উদ্যোগ নেওয়া হয়েছে। যেসব ব্যক্তি ২০১৮-১৯ অর্থবর্ষে এখনো আয়কর দাখিল করেননি বা যাদের দাখিলের সময় ত্রুটি অথবা আয়কর সংক্রান্ত কোন তথ্য দেওয়া নেই এই ই-প্রচারাভিযানের মাধ্যমে তারা সেই তথ্য জমা দিতে পারবেন। তবে শুধু মাত্র ২০১৮-১৯ অর্থবর্ষের জন্যই এই সুবিধা চালু করা হচ্ছে।


    
    এই ই-প্রচারের উদ্দেশ্য হ'ল করদাতাদের, বিশেষত ২০১৮-১৯ অর্থবর্ষে, আই-টি বিভাগ থেকে প্রাপ্ত তাদের কর / আর্থিক লেনদেনের তথ্য যাচাইকরণের সুবিধা প্রদান এবং স্বেচ্ছায় আয়কর সংক্রান্ত তথ্য প্রকাশের বিষয়ে প্রচার চালানো। এতে করদাতারা কোন নোটিশ পাবেন না এবং তাদের কোন তদন্ত প্রক্রিয়ার মধ্য দিয়ে যেতে হবে না।


    
    
    এই ই-প্রচারাভিযানটি করদাতাদের সুবিধার্থেই পরিচালিত হচ্ছে। এই ই-প্রচারাভিযানের আওতায় আয়কর বিভাগ সুনির্দিষ্ট করদাতাদের কাছ থেকে আর্থিক লেনদেন সংক্রান্ত তথ্য, আর্থিক বিবরণী, কর ছাড়ের উৎস, বিদেশ থেক প্রাপ্ত অর্থ ইত্যাদি বিষয়ে তথ্য জানতে চাইবে। তবে এই তথ্য যাচাই এর জন্য ইমেল অথবা এসএমএস পাঠানো হবে। একইসঙ্গে আয়কর দপ্তর পণ্য পরিষেবা কর, আমদানি-রপ্তানী, মিউচুয়াল ফান্ড সম্পর্কিত তথ্যও সংগ্রহ করবে।


    
    তবে এটি উল্লেখযোগ্য যে তথ্য বিশ্লষণ করে দেখা গেছে ২০১৮-১৯ আর্থ বর্ষ সম্পর্কিত উচ্চমূল্যের লেনদেনের ক্ষেত্রে বেশ কিছু আয়করদাতা ২০১৯-২০ অর্থবর্ষে এখনও আয়কর দাখিল করেননি। সেইসব নির্দিষ্ট করদাতাদের চিহ্নিত করা হয়েছে।


    
    ই-প্রচারের আওতায় করদাতারা নির্দিষ্ট পোর্টালে উচ্চমূল্যের লেনদেন সম্পর্কিত তথ্য জমা দিতে পারবেন। তারা এই বিকল্পগুলির মধ্যে যে কোনও একটি নির্বাচন করে অনলাইনে প্রতিক্রিয়াও নিবন্ধভুক্ত করতে পারেন: সেগুলি হল-(১) তথ্য সঠিক, (২) তথ্য সম্পূর্ণ সঠিক নয়, (৩) তথ্যটি অন্য ব্যক্তির / বছরের সাথে সম্পর্কিত, (৪) তথ্যটি নকল / অন্যান্য প্রদর্শিত তথ্যের মধ্যে রয়েছে, এবং (৫) তথ্য নিষ্ক্রিয়। অনলাইনে তারা সব কাজ করতে পারবেন। এর জন্য কোনওভাবেই আয়কর অফিসে যাওয়ার দরকার নেই।


    
    
    এটা উল্লেখযোগ্যভাবে যে ২০১৯-২০ অর্থবর্ষের জন্য আয়কর দাখিল ও সংশোধন করার সময়সীমা ৩১শে জুলাই পর্যন্ত করা হয়েছে। আয়কর বিভাগ করদাতাদের এই ই-প্রচারাভিযানে অংশ নেওয়ার জন্য আহ্বান জানিয়েছে।


    

    CG/SS/NS

    
    
    (Release ID: 1639789) Visitor Counter : 5
    
    
      Read this release in: Tamil , English , Urdu , Marathi , Hindi , Manipuri , Punjabi , Odia , Telugu