      প্রতিরক্ষামন্ত্রক

      লেহ-র জেনারেল হাসপাতালের সুযোগ – সুবিধের বিষয়ে বিস্তারিত জানালো ভারতীয় সেনাবাহিনী
      Posted On: 04 JUL 2020 1:47PM by PIB Kolkata


    নতুন দিল্লি, ০৪ঠা জুলাই, ২০২০


    

    
    প্রধানমন্ত্রী শ্রী নরেন্দ্র মোদী, তেসরা জুলাই লেহ-র যে জেনারেল হাসপাতালটিতে আহত সৈনিকদের দেখতে গিয়েছিলেন, সেখানকার সুযোগ সুবিধের বিষয়ে কোনো কোনো মহল থেকে দূর্ভাগ্যজনকভাবে কিছু ভিত্তিহীন অভিযোগ করা হয়েছে।


    
    আমাদের সশস্ত্র সেনাবাহিনীর সাহসী সৈন্যদের চিকিৎসার বিষয়ে সংশয় প্রকাশ করা অত্যন্ত দূর্ভাগ্যজনক। সশস্ত্র বাহিনী, তাঁর সদস্যদের চিকিৎসার জন্য সেরা ব্যবস্থা করে থাকে।


    
    এবিষয়ে স্পষ্ট করে জানানো ভালো যে, জেনারেল হাসপাতাল চত্বরে বিপর্যয় ব্যবস্থাপনার মোকাবিলা করার জন্য ১০০টি অতিরিক্ত শয্যার ব্যবস্থা করা হয়েছে। ঐ জেনারেল হাসপাতালের কোনো কোনো ওয়ার্ডে কোভিড – ১৯ এর নিয়ম মেনে আইসোলেশনের ব্যবস্থা করা হয়েছে।


    
    এই হাসপাতালটিকে কোভিড – ১৯ চিকিৎসার হাসপাতাল হিসেবে পরিবর্তন করার পর, এর হলটিকে একটি ওয়ার্ডে রূপান্তরিত করা হয়েছে। অন্য সময়ে এই হলে প্রশিক্ষণের ব্যবস্থা করা হয়। তাই সেখানে অডিও – ভিডিওর ব্যবস্থা রয়েছে।


    
    গালোয়ান থেকে আমাদের বীর যোদ্ধারা আসার পর তাদের কোভিড-এর জন্য কোয়ারান্টাইনে রাখা হয়েছে। সেনাপ্রধান জেনারেল এমএম নারাভানে এবং সেনাবাহিনীর কমান্ডাররা ঐ একই জায়গায় আমাদের বীর সৈন্যদের সঙ্গে দেখা করেছেন।


    

    
    CG/CB/SFS

    
    
    (Release ID: 1636500) Visitor Counter : 16
    
    
      Read this release in: English , Urdu , Hindi , Marathi , Manipuri , Assamese , Punjabi , Odia , Tamil , Telugu , Malayalam