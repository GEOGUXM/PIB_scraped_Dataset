      প্রধানমন্ত্রীরদপ্তর

      শ্রী নরেন্দ্র মোদী এবং শ্রী প্রবীন্দ জুগনাউথ মরিশাস সুপ্রিম কোর্টের নতুন ভবন যৌথভাবে উদ্বোধন করেছেন
      Posted On: 30 JUL 2020 1:14PM by PIB Kolkata


    নয়াদিল্লি, ৩০ জুলাই, ২০২০


    

    প্রধানমন্ত্রী শ্রী নরেন্দ্র মোদী এবং মরিশাসের প্রধানমন্ত্রী শ্রী প্রবীন্দ জুগনাউথ আজ মরিশাস সুপ্রিম কোর্টের নতুন ভবনের ভিডিও কনফারেন্সের মাধ্যমে যৌথভাবে উদ্বোধন করেছেন। রাজধানী পোর্ট ল্যুই-এ কোভিড মহামারীর পর ভারতের সহযোগিতায় এটি প্রথম পরিকাঠামো উন্নয়ন কর্মসূচির আওতায় উদ্বোধন। ভারত সরকারের অর্থানুকূল্যে ২ কোটি ৮১ লক্ষ ২০ হাজার মার্কিন ডলারের সমতুল অর্থে এই ভবনটি নির্মিত হয়েছে। প্রধানমন্ত্রী শ্রী মোদী এই উপলক্ষে আয়োজিত অনুষ্ঠানে জানিয়েছেন, ভারতের উন্নয়নমূলক সহযোগিতার মূল দর্শন হ’ল, মানব-কেন্দ্রিক উদ্যোগ। ভারত এবং মরিশাসের মধ্যে মানব-কেন্দ্রিক উন্নয়নমূলক প্রকল্পগুলি দুটি দেশের নিবিড় সম্পর্কে আরও মজবুত করেছে। প্রধানমন্ত্রী জানিয়েছেন, মরিশাসের নতুন এই সুপ্রিম কোর্ট ভবনটি আধুনিক নক্শায় নির্মিত। মরিশাসের বিচার-ব্যবস্থার সঙ্গে সাযুজ্য রেখে এখানে সবধরনের অত্যাধুনিক ব্যবস্থার সংস্থান রয়েছে। দুটি দেশের মূল্যবোধের প্রতিফলন হ’ল এই ভবন। এ প্রসঙ্গে তিনি জানিয়েছেন, নির্দিষ্ট সময়ের মধ্যে নির্ধারিত খরচের তুলনায় কম খরচে এই ভবনটি নির্মিত হয়েছে। শ্রী মোদী বলেছেন, সহযোগিতামূলক অংশীদারিত্বের যে উদ্যোগ ভারত নিয়েছে, তার মূলে রয়েছে মরিশাসের সঙ্গে উন্নয়নমূলক সহযোগিতা। তিনি জোর দিয়ে বলেছেন, সহযোগিতামূলক উন্নয়নে ভারত কখনই রাজনৈতিক বা বাণিজ্যিক দিক বিবেচনা করে কোনও শর্ত আরোপ করে না। ভারতের সহযোগিতামূলক উন্নয়নের মূল নীতি হ’ল – আমাদের অংশীদারিত্বকে সম্মান দেওয়া এবং বিভিন্ন উন্নয়নমূলক কাজকর্ম থেকে যে শিক্ষা আমরা পাই, তা সকলের মধ্যে ভাগ করে নিই। এই প্রসঙ্গে তিনি জোর দিয়ে বলেন, ভারতে উন্নয়নমূলক সহযোগিতা ‘সম্মান’, ‘বৈচিত্র্য’, ‘ভবিষ্যতের প্রতি যত্নবান হওয়া’ এবং ‘স্থিতিশীল উন্নয়ন’ – এর উপর দাঁড়িয়ে রয়েছে।


    
    মরিশাসের জনগণের সাফল্যে ভারত গর্ববোধ করে বলে প্রধানমন্ত্রী জানিয়েছেন। দুটি দেশের মধ্যে সহযোগিতা আগামী দিনে আরও এক নতুন উচ্চতায় পৌঁছবে বলে তিনি দৃঢ় প্রত্যয় ব্যক্ত করেছেন।


    
    মরিশাসের প্রধানমন্ত্রী শ্রী জুগনাউথ এই প্রকল্পে ভারতের সহযোগিতার জন্য ধন্যবাদ জানিয়েছেন। এর মধ্য দিয়ে দুটি দেশের সৌহার্দ্য ও সহযোগিতা প্রতিফলিত হয়েছে। ভারতের সহযোগিতায় সুপ্রিম কোর্ট ভবনের নির্মাণ একটি যুগের সূচনা করেছে। মরিশাসে পরিকাঠামোগত আধুনিকীকরণ এর মধ্য দিয়ে প্রতিফলিত হচ্ছে। এর ফলে, মরিশাসের বিচার-ব্যবস্থা আরও দক্ষ, আয়ত্বাধীন এবং সমন্বিত হয়ে উঠবে।
    
    এই অঞ্চলের সকলের জন্য নিরাপত্তা ও উন্নয়ন – সিউরিটি অ্যাট গ্রোথ ফর অল ইন দ্য রিজিয়ন অর্থাৎ ‘সাগর’ প্রকল্পের মাধ্যমে সুপ্রিম কোর্টের নতুন ভবন নির্মিত হয়েছে। ভবিষ্যতে মরিশাস ও ভারতের মধ্যে সহযোগিতা আরও দৃঢ় করার জন্য এবং ভারত মহাসাগরীয় অঞ্চলের প্রতি ভারতের অঙ্গীকারের প্রতিফলন এই ‘সাগর’ কর্মসূচি।


    

    
    CG/CB/SB

    
    
    (Release ID: 1642409) Visitor Counter : 10
    
    
      Read this release in: English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Kannada , Malayalam