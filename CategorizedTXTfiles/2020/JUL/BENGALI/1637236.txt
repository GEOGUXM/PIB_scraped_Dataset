      ক্ষুদ্র, অতিক্ষুদ্রওমাঝারিশিল্পমন্ত্রক

      অনলাইনে খাদি ফেস মাস্ক বিক্রি শুরু করল কেভিআইসি
      Posted On: 08 JUL 2020 3:14PM by PIB Kolkata


    নয়াদিল্লী, ৮ জুলাই, ২০২০


    

    বিপুল জনপ্রিয় খাদি ফেসমাস্ক এখন থেকে অনলাইনেও কেনাকাটা করা যাবে। এই উদ্যোগের ফলে দেশের প্রত্যন্ত অঞ্চলের মানুষ বিশেষ করে যারা সচরাচর বাড়ির বাইরে আসতে পারেন না অথবা বিভিন্ন সমস্যার কারণে খাদি ইন্ডিয়া বিক্রয় কেন্দ্রে যেতে পারেন না, তারা বেশি উপকৃত হবেন। https://www.kviconline.gov.in/khadimask/- এই লিঙ্কে ক্লিক করে খাদি নির্মিত মাস্কের অর্ডার দেওয়া যেতে পারে।


    
    খাদি গ্রামোদ্যোগ কমিশন (কেভিআইসি)দুই ধরণের- খাদি কটন এবং রেশম নির্মিত মাস্ক বিক্রি করছে। তুলো দিয়ে বানানো প্রতিটি মাস্কের ন্যূনতম দাম ৩০ টাকা এবং রেশম নির্মিত প্রতিটি মাস্কের দাম ১০০ টাকা। যেকোন ব্যক্তি ৫০০ টাকা পর্যন্ত মাস্কের অর্ডার দিতে পারেন। একজন ক্রেতা চার ধরণের মাস্ক সংগ্রহ করতে পারবেন। অনলাইনে মাস্ক ক্রয় করার ৫ দিনের মধ্যে কমিশন তা প্রাপকের উল্লিখিত ঠিকানায় বিনামূল্যে পৌঁছে দেবে। বর্তমানে খাদি নির্মিত এই মাস্কের কেনাকাটা দেশের মধ্যেই সীমাবদ্ধ থাকছে।


    
    কমিশনের চেয়ারম্যান শ্রী বিনয় কুমার সাক্সেনা বলেছেন, খাদি ফেস মাস্কের অনলাইন কেনাকাটা চালু করার উদ্দেশ্য হল, সংগ্রহকারীদের প্রকৃত খাদি ফেসমাস্ক পৌঁছে দেওয়া। গ্রাহকদের যেকোন ধরণের প্রতারণা থেকে সুরক্ষা দিতেই অনলাইনে খাদি মাস্ক বিক্রির উদ্যোগ নেওয়া হয়েছে বলে শ্রী সাক্সেনা জানান। একাধিক অনলাইন পোর্টালে খাদি নাম ব্যবহার করে মাস্ক বিক্রি হচ্ছে। এগুলি আদৌও খাদি ফেব্রিক বা হস্ত নির্মিত সামগ্রী নয়। বহু মানুষ এ ধরণের বিভ্রান্তিকর বিজ্ঞাপনের ফাঁদে পা দিয়েছেন।
    উল্লেখ করা যেতে পারে, খাদি কটন নির্মিত ফেস মাস্ক ১০০ শতাংশ তুলো দিয়ে বানানো হয়েছে। দু-স্তর বিশিষ্ট এই মাস্কগুলি ৩টি আকারে পাওয়া যাচ্ছে। এগুলি হল- ছোট, মাঝারি ও বড়। সিল্ক মাস্ক তৈরি করা হয়েছে ১০০ শতাংশ খাদি কটন থেকে, যারমধ্যে দুটি ইনার লেয়ার রয়েছে। এ ধরণের মাস্কগুলি বিভিন্ন রঙের পাওয়া যাচ্ছে।


    

    
    CG/BD/NS

    
    
    (Release ID: 1637236) Visitor Counter : 15
    
    
      Read this release in: English , Urdu , Marathi , Hindi , Manipuri , Punjabi , Odia , Tamil , Telugu , Malayalam