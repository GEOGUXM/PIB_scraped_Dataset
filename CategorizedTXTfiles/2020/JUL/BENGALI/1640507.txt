      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 22 JUL 2020 6:21PM by PIB Kolkata


    নয়াদিল্লি, ২২ জুলাই ২০২০


    দেশে গত ২৪ ঘন্টায় সুস্থতার হার সর্বোচ্চ; ২৮,৪৭২ জন সুস্থ হয়েছেন; ৭ লক্ষ ৫০ হাজারের বেশি কোভিড আক্রান্ত রোগী এখনও পর্যন্ত সুস্থ হয়েছেন; সুস্থতার হার বেড়ে ৬৩ শতাংশ ছাড়িয়েছে, ১৯টি রাজ্য / কেন্দ্রশাসিত অঞ্চলে সুস্থতার হার বেড়ে ৬৩.১৩ শতাংশ।

    দেশে এযাবৎ একদিনেই সবথেকে বেশি ২৮,৪৭২ জন করোনা আক্রান্ত ব্যক্তি সুস্থ হয়েছে। গত ২৪ ঘন্টায় সুস্থতার সংখ্যার দিক থেকে এটিই সর্বাধিক। এর ফলে দেশে ৭ লক্ষ ৫৩ হাজার ৪৯ জন আরোগ্য লাভ করেছেন। একইভাবে, সুস্থতার হার বেড়ে হয়েছে ৬৩.১৩ শতাংশ। করোনা আক্রান্ত রোগীদের সুস্থতার সংখ্যা বৃদ্ধি পাওয়ার ফলে চিকিৎসাধীন রোগীর সংখ্যা (বর্তমানে ৪ লক্ষ ১১ হাজার ১৩০ জন) আক্রান্তের তুলনায় বেড়ে হয়েছে ৩ লক্ষ ৪১ হাজার ৯৬১। আক্রান্ত ও সুস্থতার মধ্যে ফারাক ক্রমশ বাড়ছে। ১৯টি রাজ্য ও কেন্দ্রশাসিত অঞ্চলে সুস্থতার হার জাতীয় গড়ের তুলনায় বৃদ্ধি পেয়েছে। দিল্লিতে সুস্থতার হার সর্বাধিক ৮৪.৮৩ শতাংশ। এরপরেই রয়েছে লাদাখ, সেখানে সুস্থতার হার ৮৪.৩১ শতাংশ। নতুন দিল্লির এইমস-এ বৈদ্যুতিন উপায়ে আইসিইউ-এ থাকা রোগীদের চিকিৎসা পরিষেবা দেওয়া সহ কেন্দ্র-রাজ্য সহযোগিতার মাধ্যমে একাধিক উদ্যোগের ফলে আক্রান্তদের উপযুক্ত চিকিৎসা পরিষেবা দেওয়ার দরুণ মৃত্যুর হার ক্রমশ কমছে। বর্তমানে এই হার ২.৪১ শতাংশ।
    বিস্তারিত বিবরণ - https://pib.gov.in/PressReleasePage.aspx?PRID=1640356
    
    সিঙ্গাপুরের তেমাসেক ফাউন্ডেশনের কাছ থেকে প্রথম পর্যায়ে ৪,৪৭৫টি অক্সিজেন কনসেনট্রেটর গ্রহণ করলেন শ্রী অশ্বিনী কুমার চৌবে
    কেন্দ্রীয় স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে আজ সিঙ্গাপুরের তেমাসেক ফাউন্ডেশনের কাছ থেকে প্রথম পর্যায়ে ৪,৪৭৫টি অক্সিজেন কনসেনট্রেটর আজ গ্রহণ করেছেন। উল্লেখ করা যেতে পারে, সিঙ্গাপুর-ভিত্তিক এই ফাউন্ডেশনটি ভারতকে মোট ২০ হাজার অক্সিজেন কনসেনট্রেটর দান করার সিদ্ধান্ত নিয়েছে। বাকি কনসেনট্রেটরগুলি আগামী মাসে পাওয়া যাবে বলে মনে করা হচ্ছে। কোভিড-১৯ চিকিৎসার কাজে এই কনসেনট্রেটরগুলি বিভিন্ন রাজ্য ও কেন্দ্রশাসিত অঞ্চলকে পাঠানো হবে। এ প্রসঙ্গে শ্রী চৌবে সিঙ্গাপুরের এই প্রতিষ্ঠানটির উদারতার প্রশংসা করে বলেন, ভারতে কোভিড-১৯-এর বিরুদ্ধে লড়াইয়ে অক্সিজেন কনসেনট্রেটরগুলি গুরুত্বপূর্ণ ভূমিকা নেবে।
    বিস্তারিত বিবরণ - https://pib.gov.in/PressReleasePage.aspx?PRID=1640426
    
    কোভিড-১৯-এর মোকাবিলায় এসএনবিএনসিবিএস-এর নিঃশ্বাস-প্রশ্বাস শোধক মাস্ক ও ন্যানো-স্যানিটাইজারগুলি সাহায্য করবে
    কোভিড-১৯ মহামারী দৈনন্দিন জীবনযাপনে ফেস মাস্কের ব্যবহারকে অপরিহার্য করে তুলেছে। সাধারণ মানুষ ধীরে ধীরে অপরিহার্য এই বস্তুটির ব্যবহারে ক্রমশ সড়গড় হয়ে উঠছেন। তথাপি, ভাইরাস সংক্রমণ আটকাতে অনেকের কাছেই এই মাস্ক অস্বস্তির সৃষ্টি করছে। মাস্ক পরিহিত অবস্থায় প্রশ্বাস থেকে নির্গত কার্বন ডাইঅক্সাইড পুনরায় নিঃশ্বাসের সঙ্গে শরীরে প্রবেশ করছে। এর ফলে, শ্বাস-প্রশ্বাস ও দৈহিক নানা সমস্যা দেখা দেয়। এমনকি, বেশি সময় মাস্ক ব্যবহার করলে মস্তিষ্কে অক্সিজেনের ঘাটতি হয়। নিঃশ্বাসের সঙ্গে নির্গত জলীয় কণা বাতাসের সংস্পর্শে এসে বাষ্পীভূত হয়ে চশমা ব্যবহারকারীদের কাঁচকে ঝাপসা করে দেয়, চোখের অংশে ঘাম হয় এবং গরম পরিবেশে দীর্ঘক্ষণ মাস্কের ব্যবহার অস্বস্তির কারণ হয়ে ওঠে। এমনকি, মাস্ক ব্যবহারের সময় কথা বললে তা অন্যদের বুঝতেও অসুবিধা হয়।
    বিস্তারিত বিবরণ - https://pib.gov.in/PressReleseDetail.aspx?PRID=1640358
    
    জল জীবন মিশন : সাফল্যের নিরিখে রাজ্যগুলি একে অপরকে ছাপিয়ে যাচ্ছে
    ২০১৯-২০ অর্থবর্ষে জল জীবন মিশনের সূচনা হয়েছিল। আগস্ট মাসে এই কর্মসূচির সূচনার পর সাত মাসের মধ্যেই প্রায় ৮৫ লক্ষ গ্রামীণ পরিবারকে পাইপ বাহিত জলের সংযোগ দেওয়া হয়েছে। এমনকি, কোভিড-১৯ মহামারীর সময় প্রথম পর্যায়ের আনলক থেকে চলতি অর্থবর্ষে প্রায় ৫৫ লক্ষ জলের সংযোগ দেওয়া হয়েছে। প্রতিদিনই গড়ে ১ লক্ষ পরিবারকে পাইপবাহিত জলের সংযোগ দেওয়া হচ্ছে। সাতটি রাজ্যে নির্ধারিত সময়ের আগেই ১০ শতাংশ বেশি পরিবারকে জলের সংযোগ দেওয়া হয়েছে। কর্ণাটক, ওড়িশা, তামিলনাড়ুর মতো রাজ্যগুলিতে আলোচ্য সময়ে জল সংযোগ দেওয়ার কর্মকাণ্ডে লক্ষ্যণীয় অগ্রগতি হয়েছে। জল জীবন মিশনের আওতায় গ্রামীণ পরিবারগুলিকে মৌলিক পরিষেবা পৌঁছে দিতেই এই উদ্যোগ গ্রহণ করা হয়েছে। উল্লেখ করা যেতে পারে, দেশের ১৮ কোটি ৯৩ লক্ষ গ্রামীণ পরিবারের মধ্যে ৪ কোটি ৬৩ লক্ষ পরিবারকে ইতিমধ্যেই পাইপবাহিত জলের সংযোগ দেওয়া হয়েছে।
    বিস্তারিত বিবরণ - https://www.pib.gov.in/PressReleseDetail.aspx?PRID=1640244
    
    দেশে আনলক প্রক্রিয়া শুরু হওয়ায় জীবন-জীবিকায় ভারসাম্য বজায় রাখার আহ্বান জানালেন শ্রী ধর্মেন্দ্র প্রধান
    কেন্দ্রীয় পেট্রোলিয়াম ও প্রাকৃতিক গ্যাস তথা ইস্পাত মন্ত্রী শ্রী ধর্মেন্দ্র প্রধান আজ ইস্পাত মন্ত্রক আয়োজিত 'ওয়ার্কিং ইন কোভিড-১৯ টাইমস' শীর্ষক এক ওয়েবিনারে অংশ নিয়ে বলেন, আনলক পর্ব শুরু হওয়ার সঙ্গে সঙ্গেই সকলে কাজ ফিরছেন। কিন্তু, সমস্ত কিছুর মধ্যেও আমাদের সতর্ক থাকতে হবে এই ভেবে যে ভাইরাস ভীতি এখনও দূর হয়নি। গত কয়েক মাসে কোভিড-১৯-এর মোকাবিলার জন্য আমরা বেশ কিছু অভ্যাস আত্মস্থ করেছি। এর মধ্যে রয়েছে মাস্কের ব্যবহার, নিয়মিত হাত ধোয়া, শারীরিক ব্যবধান বজায় রাখা প্রভৃতি। তাই জীবন-জীবিকার সঙ্গে ভারসাম্য বজায় রেখে দৈনন্দিন জীবনে এই অভ্যাসগুলি আগামীদিনেও মেনে চলতে হবে। এরকম নিত্যনৈমিত্তিক অভ্যাস গ্রহণের মাধ্যমেই আমরা ভাইরাসকে পরাজিত করতে পারব।
    বিস্তারিত বিবরণ - https://www.pib.gov.in/PressReleseDetail.aspx?PRID=1640243
    
    
    
    
    পিআইবি-র আঞ্চলিক কার্যালয়গুলি থেকে প্রাপ্ত তথ্য
    
    • হরিয়ানা : রাজ্য সরকার একটি কেন্দ্রীয় কারাগার ও তিনটি জেলা কারাগারকে বিশেষ সংশোধনাগার হিসেবে বর্তমানে বিচার বিভাগীয় হেফাজতে পুরুষ বন্দীদের কোভিড-১৯ রিপোর্ট না আসা পর্যন্ত সেখানে রাখা হবে।
    • হিমাচল প্রদেশ : রাজ্যপাল বলেছেন, মহামারীর সময় কৃষিকাজের ওপর বিশেষ গুরুত্ব দেওয়া প্রয়োজন। অন্যান্য রাজ্য থেকে যে হিমাচলীরা রাজ্যে ফিরেছেন, তাঁরা গ্রামে ফিরে কৃষিকাজে যুক্ত হতে পারেন। এই কাজে জেলা প্রশাসনগুলি তাঁদেরকে সাহায্য করবে।
    
    • কেরল : করোনায় আক্রান্তের সংখ্যা বৃদ্ধি পাওয়া আলুভা পুর এলাকা ও সাতটি গ্রাম পঞ্চায়েতে আজ মধ্যরাত থেকে কার্ফু বলবৎ করা হচ্ছে। রাজ্যে আজ আরও চারজনের করোনায় মৃত্যুর খবর মেলায় মৃতের সংখ্যা বেড়ে হয়েছে ৪৮। এদিকে মুখ্যমন্ত্রী রাজ্যের সর্বশেষ পরিস্থিতি নিয়ে আলোচনার জন্য শুক্রবার সর্বদলীয় বৈঠক ডেকেছেন। রাজ্যে গতকাল আরও ৭২০ জনের সংক্রমণের খবর মেলায় আক্রান্তের সংখ্যা বেড়ে হয়েছে ৮,০৫৬।
    
    • তামিলনাড়ু : বাস অ্যান্ড কার অপারেটর্স কনফেডারেশন অফ ইন্ডিয়া এবং তামিলনাড়ু ওমনি বাস ওনার্স অ্যাসোসিয়েশনের পক্ষ থেকে কোভিড-১৯ লকডাউনের সময় কর্মীদের উপার্জনে যে ক্ষতি হয়েছে তা অবিলম্বে ত্রাণ সহায়তাবাবদ মিটিয়ে দেওয়ার জন্য রাজ্য সরকারের কাছে আহ্বান জানানো হয়েছে। এদিকে রাজ্যের আরও একজন বিধায়ক কোভিড-১৯-এ আক্রান্ত হয়ে মাদুরাই-এর এক বেসরকারি হাসপাতালে ভর্তি হয়েছেন। রাজ্যে করোনায় আক্রান্তের সংখ্যা ১ লক্ষ ৮০ হাজার ছাড়িয়েছে। নিশ্চিতভাবে করোনায় আক্রান্তের সংখ্যা ৫১,৩৪৪। এখনও পর্যন্ত মৃত্যু হয়েছে ২,৬২৬ জনের।
    
    • কর্ণাটক : কোভিড টাস্ক ফোর্স কমিটির গতকালের বৈঠকে রাজ্যে নমুনা পরীক্ষার হার বাড়ানোর জন্য আরও ৪ লক্ষ অ্যান্টিজেন টেস্ট কিট এবং ৫ লক্ষ সোয়াব টেস্ট কিট সংগ্রহের সিদ্ধান্ত নেওয়া হয়েছে। রাজ্য সরকার বেসরকারি হাসপাতালগুলিতে কোভিড নমুনা পরীক্ষার খরচ বেঁধে দিয়েছে। এদিকে রাজ্যে গতকাল আরও ৬১ জনের মৃত্যুর খবর মিলেছে। রাজ্যে নিশ্চিতভাবে করোনায় আক্রান্তের সংখ্যা ৪৪,১৪০।
    
    • অন্ধ্রপ্রদেশ : রাজ্যপাল আধিকারিকদের নির্দেশ দিয়ে বলেছেন, বিভিন্ন কোভিড-১৯ হাসপাতালে রোগী শয্যা সম্পর্কিত তথ্য অনলাইনে দেওয়ার প্রয়োজনীয় ব্যবস্থা চালু করতে যাতে দরিদ্র মানুষরা বিশেষ লাভবান হন। বিশাখাপত্তনমে ব্যবসায়িক সংগঠনগুলি করোনায় আক্রান্তের সংখ্যা বৃদ্ধি পাওয়ার দরুণ স্বঘোষিত লকডাউন কার্যকর করার সিদ্ধান্ত নিয়েছে। এদিকে রাজ্যে গতকাল আরও ৬২ জনের মৃত্যুর খবর মেলায় করোনায় মৃতের সংখ্যা বেড়ে হয়েছে ৭৫৮। আক্রান্তের সংখ্যা ৫৮,৬৬৮।
    
    • তেলেঙ্গানা : ইন্স্যুরেন্স রেগুলেটরি অ্যান্ড ডেভেলপমেন্ট অথরিটির পক্ষ থেকে হায়দরাবাদে বেসরকারি হাসপাতালগুলিতে কোভিড-১৯ রোগীদের ক্যাশলেস চিকিৎসা পরিষেবা দেওয়ার ক্ষেত্রে অবজ্ঞা করলে কড়া ব্যবস্থা গ্রহণ করা হবে বলে জানানো হয়েছে। এদিকে রাজ্যে গতকাল আরও সাতজনের মৃত্যুর খবর মেলায় করোনায় মৃতের সংখ্যা বেড়ে হয়েছে ৪২৯। আক্রান্তের সংখ্যা ৪৭,৭০৫।
    
    • মহারাষ্ট্র : রাজ্য মন্ত্রিসভার আরও এক সদস্যের কোভিড-১৯-এ আক্রান্ত হওয়ার খবর মিলেছে। এদিকে রাজ্যসভার এক সদস্যেরও করোনা ধরা পড়েছে। রাজ্যে করোনায় আক্রান্তের সংখ্যা ৩ লক্ষ ২৭ হাজার ছাড়িয়েছে। নিশ্চিতভাবে করোনায় আক্রান্তের সংখ্যা ১ লক্ষ ৩২ হাজারের বেশি।
    
    • গুজরাট : রাজ্যে করোনায় আক্রান্তের সংখ্যা ৫০ হাজার ছাড়িয়েছে। গত ২৪ ঘন্টায় আরও ১,০২৬ জন আক্রান্ত হয়েছেন, যা এযাবৎ একদিনে সর্বোচ্চ। মঙ্গলবার করোনায় আরও ৩৪ জনের মৃত্যুর খবর মিলেছে। এর ফলে, মৃতের সংখ্যা বেড়ে হয়েছে ২,২০১।
    
    • রাজস্থান : রাজ্যে আজ সকাল পর্যন্ত আরও ২২৬ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৩১,৫৯৯। নিশ্চিতভাবে করোনায় আক্রান্তের সংখ্যা ৮,১২৯। সুস্থ হয়েছেন ২২,৮৮৯ জন এবং মৃত্যু হয়েছে ৫৮১ জনের।
    
    • মধ্যপ্রদেশ : রাজ্যে আরও ৭৮৫ জনের আক্রান্তের খবর মেলায় করোনা সংক্রমিত ব্যক্তির সংখ্যা দাঁড়িয়েছে ২৪,০৯৫। এখনও পর্যন্ত সুস্থ হয়েছেন ১৬,২৫৭ জন।
    
    • ছত্তিশগড় : রাইপুর, সুরগুজা, রায়পুর জেলায় সাতদিনের লকডাউন কার্যকর করা হয়েছে। একই ধরনের নিষেধাজ্ঞা আজ মধ্যরাত থেকে বিলাসপুর, কোরবা ও দুর্গ জেলায় কার্যকর হচ্ছে। রাজ্যে নিশ্চিতভাবে করোনায় আক্রান্তের সংখ্যা ১,৫৮৮।
    
    • গোয়া : কোভিড-১৯-এ আক্রান্তের সংখ্যা ক্রমাগত বৃদ্ধি পাওয়া রাজ্যের মুখ্যমন্ত্রী বুধবার বলেছেন, রাজ্য সরকার স্বল্প উপসর্গ বিশিষ্ট রোগীদের হোম আইসোলেশনের অনুমতি দেবে। রাজ্যে আজ পর্যন্ত আক্রান্তের সংখ্যা ১,৫৫২। গত ২৪ ঘন্টায় আরও ১৭৪ জনের আক্রান্তের খবর মিলেছে।
    
    • অরুণাচল প্রদেশ : রাজ্যের স্বাস্থ্য সচিব বলেছেন, পাপুমপারেতে আরও একটি কোভিড হাসপাতাল এ মাসের শেষ নাগাদ চালু করা হবে।
    
    • মেঘালয় : রাজ্য সরকার স্বাস্থ্য পরিকাঠামো ব্যবস্থার উন্নয়নে ১৮৬টি প্রাথমিক স্বাস্থ্যকেন্দ্র এবং কমিউনিটি স্বাস্থ্যকেন্দ্রে ৭৫ কোটি টাকা বিনিয়োগের সিদ্ধান্ত নিয়েছে।
    
    • মণিপুর : কোভিড ত্রাণ কমিটির সদস্যরা একাধিক কোভিড কেয়ার সেন্টার পরিদর্শন করে জেলা হাসপাতাল থেকে কোভিড কেয়ার সেন্টারগুলিকে সরানোর পরামর্শ দিয়েছে। এদিকে ইম্ফলের রিজিওনাল ইনস্টিটিউট অফ মেডিকেল সায়েন্সেস তার সমস্ত কর্মীকে যাঁদের জ্বর ও কাশির উপসর্গ দেখা দিয়েছে, তাঁদের কার্যালয়ে না আসার নির্দেশ জারি করেছে।
    
    • মিজোরাম : নিরাপত্তা বাহিনীর সদস্যদের মধ্যে কোভিড-১৯ সংক্রমণ এড়াতে লুঙ্গলেই জেলা প্রশাসন এক বৈঠকে আদর্শ কার্যপ্রণালী বিধি কার্যকর করার সিদ্ধান্ত নিয়েছে।
    
    • নাগাল্যান্ড : মন জেলা প্রশাসন আগত ব্যক্তি ও অতিথিদের যে কোন ধরনের সমাবেশ সামিল হওয়ার ক্ষেত্রে রেজিস্টার মেন্টেন করার জন্য বিজ্ঞপ্তি জারি করেছে। উদ্দেশ্য হল, প্রয়োজনের ভিত্তিতে কোভিড-১৯ আক্রান্ত ব্যক্তিদের সংস্পর্শে আসা অন্যান্য ব্যক্তিদের সহজেই খুঁজে বের করা।


    CG/BD/SB

    
    
    (Release ID: 1640507) Visitor Counter : 12
    
    
      Read this release in: Punjabi , English , Urdu , Hindi , Marathi , Assamese , Manipuri , Gujarati , Telugu , Malayalam