      পেট্রোলিয়ামওপ্রাকৃতিকগ্যাসমন্ত্রক

      রাষ্ট্রায়ত্ত ইন্ডিয়ান অয়েল কর্পোরেশনের চেয়ারম্যান হিসাবে দায়িত্ব গ্রহণ করলেন শ্রীকান্ত মাধব বৈদ্য
      Posted On: 01 JUL 2020 1:06PM by PIB Kolkata


    কলকাতা, ০১ জুলাই, ২০২০


    

    রাষ্ট্রায়ত্ত ইন্ডিয়ান অয়েল কর্পোরেশন লিমিটেডের চেয়ারম্যান হিসাবে শ্রী শ্রীকান্ত মাধব বৈদ্য আজ দায়িত্ব গ্রহণ করেছেন। একই সঙ্গে, তিনি ইন্ডিয়ান অয়েলের সহযোগী তৈল শোধনাগার সংস্থা চেন্নাই পেট্রোলিয়াম কর্পোরেশনেরও চেয়ারম্যান হিসাবে দায়িত্ব গ্রহণ করলেন। এর আগে শ্রী বৈদ্য রত্নগিরি রিফাইনারি অ্যান্ড পেট্রো কেমিকেলস্ লিমিটেডের বোর্ড সদস্য ছিলেন। এখন থেকে তিনি এই বোর্ডের এবং পেট্রোনেট এলএনজি লিমিটেড-এর পরিচালন পর্ষদের নির্দেশক হিসাবে দায়িত্ব পালন করবেন। রাষ্ট্রায়ত্ত ইন্ডিয়ান অয়েল পরিচালন পর্ষদের তৈল শোধনাগার বিভাগের নির্দেশক হিসাবে শ্রী বৈদ্য ২০১৯ সালের অক্টোবর মাস থেকে দায়িত্ব পালন করছিলেন। শ্রী বৈদ্য ইন্ডিয়ান অয়েলের বিদায়ী চেয়ারম্যান শ্রী সঞ্জীব সিং – এর স্থলাভিষিক্ত হলেন। উল্লেখ করা যেতে পারে, শ্রী সিং গতকাল চেয়ারম্যান পদ থেকে অবসর গ্রহণ করেছেন।


    
    রাউরকেল্লা ন্যাশনাল ইন্সটিটিউট অফ টেকনোলজি প্রতিষ্ঠান থেকে কেমিকেল ইঞ্জিনিয়ারিং শাখার ডিগ্রিধারী শ্রী বৈদ্য তৈল পরিশোধন ও পেট্রো রসায়ন ক্ষেত্রের কাজকর্ম পরিচালনায় সুদীর্ঘ ৩৪ বছরের অভিজ্ঞতা রয়েছে। ইন্ডিয়ান অয়েলের পেট্রো রসায়ন বিপণনের এক প্রধান চালিকাশক্তি হিসাবে পানিপথের ন্যাপথা ক্র্যাকার কমপ্লেক্সের সঙ্গেও তিনি দীর্ঘদিন যুক্ত ছিলেন। এছাড়াও, শ্রী বৈদ্য ইন্ডিয়ান অয়েলের উৎপাদিত বিভিন্ন পণ্য সামগ্রীর সুষ্ঠু সরবরাহ, পণ্যের বাণিজ্যিক লেনদেন এবং তৈল শোধনাগারগুলির মানোন্নয়নের কাজে গুরুত্বপূর্ণ ভূমিকা নিয়েছে। দেশে ভারত স্টেজ-৬ গ্রেডের জ্বালানী বিপণন শুরু করার ক্ষেত্রে তাঁর গুরুত্বপূর্ণ ভূমিকা রয়েছে। হিমালয়ের উচ্চ পার্বত্য এলাকাগুলিতে বিশেষ ধরনের উইন্টার গ্রেড ডিজেল প্রচলনের ক্ষেত্রেও শ্রী বৈদ্য গুরুত্বপূর্ণ ভূমিকা পালন করেন।


    

    CG/BD/SB

    
    
    (Release ID: 1635638) Visitor Counter : 15
    
    
      Read this release in: English