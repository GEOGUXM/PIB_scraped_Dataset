      স্বাস্থ্যওপরিবারকল্যাণমন্ত্রক

      ডাঃ হর্ষ বর্ধন জাতীয় পরীক্ষা বোর্ডের (এনবিই) আন্তর্জাতিক শিক্ষার্থী ফেলোশিপ কর্মসূচির জন্য ভালো ক্লিনিক্যাল অনুশীলন নির্দেশিকা হ্যান্ডবুক এবং প্রসপেক্টাস প্রকাশ করেছেন
      Posted On: 01 JUL 2020 5:06PM by PIB Kolkata


    নয়াদিল্লী, ২ জুলাই, ২০২০


    

    কেন্দ্রীয় স্বাস্থ্য ও পরিবার কল্যাণ মন্ত্রী ডাঃ হর্ষ বর্ধন বুধবার (১জুলাই) জাতীয় পরীক্ষা বোর্ডের (এনবিই) আন্তর্জাতিক শিক্ষার্থী ফেলোশিপ কর্মসূচির জন্য ভালো ক্লিনিক্যাল অনুশীলন নির্দেশিকা সম্বলিত হ্যান্ডবুক এবং প্রসপেক্টাস প্রকাশ করেছেন। এই অনুষ্ঠানে উপস্থিত ছিলেন কেন্দ্রীয় সাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে।


    
    ওয়েব প্ল্যাটফর্মের মাধ্যমে বই প্রকাশ করে ডাঃ হর্ষ বর্ধন চিকিৎসকদের আরো দায়িত্বের সঙ্গে কাজ করার আহ্বান জানান। তিনি বলেন, ক্লিনিক্যাল অনুশীলন নির্দেশিকা সম্বলিত হ্যান্ডবুকটি হল একটি জাতীয় কূটনীতিক বোর্ডের আবাসিক চিকিৎসকদের পেশাদারিত্বের সঙ্গে প্রত্যাশিত নৈতিককতা ও পেশাদারি আচরণ নীতিগুলি শেখার জন্য সুনির্দিষ্ট নির্দেশিকা। এখানে চিকিৎসক ও রোগীদের সুরক্ষার বিষয়টিকে গুরুত্ব দেওয়া হয়েছে। তিনি চিকিৎসকদের ভূমিকা ও দায়িত্বের ওপর গুরুত্ব আরোপ করেন।


    
    ডাঃ হর্ষ বর্ধন বৈদ্যুতিন উপায়ে আন্তর্জাতিক শিক্ষার্থীদের ফেলোশিপ কর্মসূচির সূচনা করেন। ৪২টি উৎকৃষ্টমানের চিকিৎসা প্রতিষ্ঠানে ১১টি বিশেষ বিষয়ে এই ফেলোশিপ কর্মসূচিটি চলবে। কেন্দ্রীয় মন্ত্রী বলেন, এই প্রথম সার্ক গোষ্ঠীভুক্ত দেশগুলি থেকে আন্তর্জাতিকস্তরে শিক্ষার্থীদের জন্য এ ধরণের ফেলোশিপ কর্মসূচির সূচনা করা হয়েছে। এখানে চিকিৎসা ক্ষেত্রে ডক্টর অফ মেডিসিন (এমডি), মাস্টার অফ সার্জারি (এমএস) পর্যায়ে ফেলোশিপ করার সুযোগ থাকছে। কমন ফেলোশিপ এন্ট্রার্নস টেস্টের মাধ্যমে এই কর্মসূচিতে অংশ নেওয়া যাবে। আন্তর্জাতিক চিকিৎসা ক্ষেত্রে দেশের সুনাম বৃদ্ধি করার সুযোগ থাকছে মেডিক্যাল ছাত্রছাত্রীদের কাছে। তিনি আরও বলেন,সরকারি ও বেসরকারী হাসপাতালগুলিতে বর্তমান পরিকাঠামো এবং চিকিৎসা ব্যবস্থার উন্নতিসাধন করে স্নাতকোত্তরে আসন সংখ্যা বাড়িয়ে এই কার্যক্রম চালু করা হবে।


    
    পয়লা জুলাই জাতীয় চিকিৎসক দিবসে চিকিৎসকদের অভিনন্দন জানন ডাঃ হর্ষ বর্ধন। তিনি বলেন, সারা দেশজুড়ে ডাঃ বিধান চন্দ্র রায়ের সম্মানে এই দিনটি জাতীয় চিকিৎসক দিবস হিসেবে উদযাপন করা হয়ে থাকে। তিনি বলেন, ভারতরত্ন ডাঃ বিধান চন্দ্র রায় শুধুমাত্র একজন চিকিৎসকই ছিলেন না, তিনি সমাজসেবী, শিক্ষাবিদ, সমাজকর্মী এবং জাতীয়তাবাদী ,স্বাধীনতা সংগ্রামীও ছিলেন। প্রচুর প্রতিকূলতাকে কাটিয়ে তিনি রয়্যাল কলেজ অফ ফিজিশিয়ানস এবং রয়্যাল কলেজ অফ সার্জেন্স উভয়ের থেকেই বিরল গৌরব অর্জন করেছিলেন। ডাঃ হর্ষ বর্ধন বলেন, কোভিড মহামারীর মধ্যে চিকিৎসকরা নিঃস্বার্থভাবে সেবার কাজ করে চলেছেন। সেই কারণে তাদের প্রতি গভীর কৃতজ্ঞতা প্রকাশ করেন কেন্দ্রীয় মন্ত্রী। তিনি বলেন, চিকিৎসকরাই আমাদের আসল নায়ক।


    
    অনুষ্ঠানে কেন্দ্রীয় স্বাস্থ্য ও পরিবার কল্যাণ প্রতিমন্ত্রী জাতীয় চিকিৎসক দিবসে চিকিৎসকদের প্রতি শুভেচ্ছা জানান এবং চিকিৎসক ও রোগীদের মধ্যে আস্থার সম্পর্ক গড়ে তোলার ওপর জোর দেন। অনুষ্ঠানে কেন্দ্রীয় স্বাস্থ্য সচিব শ্রীমতি প্রীতি সুদান সহ মন্ত্রকের বিশিষ্ট ব্যক্তিরা উপস্থিত ছিলেন।


    

    CG/SS/NS

    
    
    (Release ID: 1635842) Visitor Counter : 9
    
    
      Read this release in: Telugu , English , Urdu , Hindi , Marathi , Manipuri , Punjabi , Tamil