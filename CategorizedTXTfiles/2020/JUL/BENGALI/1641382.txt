      প্রধানমন্ত্রীরদপ্তর

      প্রধানমন্ত্রী শ্রী নরেন্দ্র মোদী আগামীকাল উন্নতমানের কোভিড-১৯-এর নমুনা পরীক্ষা ব্যবস্থাপনার সূচনা করবেন
      Posted On: 26 JUL 2020 1:42PM by PIB Kolkata


    নতুনদিল্লি, ২৬শে জুলাই, ২০২০


    

    প্রধানমন্ত্রী শ্রী নরেন্দ্র মোদী আগামীকাল ভিডিও কনফারেন্সের মাধ্যমে উন্নতমানের কোভিড-১৯ নমুনা পরীক্ষার ব্যবস্থাপনার সূচনা করবেন। এর ফলে দেশে নমুনা পরীক্ষার ক্ষমতা বৃদ্ধি পাবে, সংক্রমণ দ্রুত শনাক্ত করে, চিকিৎসা শুরু করা যাবে এবং মহামারীকে নিয়ন্ত্রণ করা সম্ভব হবে।


    
    নয়ডার আইসিএমআর –ন্যাশনাল ইন্সটিটিউট অফ ক্যান্সার প্রিভেনশন অ্যান্ড রিসার্চ, মুম্বাই-এর আইসিএমআর –ন্যাশনাল ইন্সটিটিউট ফর রিসার্চ ইন রিপ্রোডাকটিভ হেলথ, এবং কলকাতার আইসিএম আর –ন্যাশনাল ইন্সটিটিউট অফ কলেরা এন্ড এন্টারিক ডিজিজে এই ব্যবস্থাপনাগুলি শুরু করা হবে। কৌশলগত দিক থেকে এই প্রতিষ্ঠানগুলি গুরুত্বপূর্ণ। এখানে দৈনিক ১০হাজার নমুনার পরীক্ষা করা যাবে। এই ব্যবস্থার ফলে, সংক্রমিত নমুনাগুলি যারা পরীক্ষা করে দেখবেন, তাঁদের স্পর্শ করতে হবে না। পরীক্ষার ফলও দ্রুত জানা যাবে। এই পরীক্ষাগারগুলি থেকে কোভিড ছাড়া অন্য অসুখের নমুনাও পরীক্ষা করা যাবে। ফলে মহামারীর পরবর্তী সময়ে এই পরীক্ষাগারগুলি থেকে হেপাটাইটিস বি ও সি, এইচআইভি, মাইকোব্যাকটেরিয়াম টিউবারকিউলিসিস, সাইটোমেগালোভাইরাস, ক্ল্যামাইডিয়া, নাইসেরিয়া, ডেঙ্গুর মত অসুখের পরীক্ষাও এখানে করা যাবে।
    
    কেন্দ্রীয় স্বাস্থ্য ও পরিবার কল্যাণ এবং বিজ্ঞান ও প্রযুক্তি মন্ত্রী, ছাড়াও এই অনুষ্ঠানে মহারাষ্ট্র, পশ্চিমবঙ্গ এবং উত্তর প্রদেশের মুখ্যমন্ত্রীরা উপস্থিত থাকবেন।


    

    CG/CB

    
    
    (Release ID: 1641382) Visitor Counter : 16
    
    
      Read this release in: Punjabi , Assamese , English , Urdu , Marathi , Hindi , Manipuri , Gujarati , Odia , Tamil , Telugu , Kannada , Malayalam