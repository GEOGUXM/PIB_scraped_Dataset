      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 28 JUL 2020 6:38PM by PIB Kolkata


    নয়াদিল্লি, ২৮ জুলাই, ২০২০


    করোনায় ভারতে মৃত্যু হার আরও কমে দাঁড়িয়েছে ২.২৫ শতাংশ; সুস্থতার হার ঊর্ধ্বমুখী, আজ ৯.৫ লক্ষ ছাড়িয়েছে; গতকাল ৩৫ হাজারেরও বেশি রোগী সুস্থ হয়েছেন

    করোনায় ভারতে মৃত্যু হার নিরন্তর কমছে। বর্তমানে এই হার ২.২৫ শতাংশ। বিশ্বের অন্যান্য দেশের তুলনায় ভারতে মৃত্যু হার তুলনামূলক কম। জুন মাসের মাঝামাঝি সময়ে করোনায় মৃত্যু হার ৩.৩৩ শতাংশ থেকে কমে আজ দাঁড়িয়েছে ২.২৫ শতাংশে। আজ নিয়ে পর পর ৫ দিন ভারতে দৈনিক ৩০ হাজারেরও বেশি রোগী সুস্থ হয়েছেন।
    দেশে সুস্থতার হার জুনের মাঝামাঝি সময়ে প্রায় ৫৩ শতাংশ থেকে নিরন্তর বেড়ে আজ ৬৪ শতাংশের বেশি হয়েছে। গত ২৪ ঘন্টায় ৩৫ হাজার ১৭৬ জন রোগী সুস্থ হয়েছেন। মোট সুস্থ হয়েছেন ৯ লক্ষ ৫২ হাজার ৭৪৩ জন। সুস্থতার সংখ্যা দৈনিক বৃদ্ধি পাওয়ার ফলে সুস্থতা ও আক্রান্তের মধ্যে ফারাক ক্রমশ ক্রমশ বাড়ছে। বর্তমানে সুস্থতার সংখ্যা আক্রান্তের সংখ্যার তুলনায় বেড়ে হয়েছে ৪ লক্ষ ৫৫ হাজার ৭৫৫। এর ফলে, বর্তমানে নিশ্চিতভাবে করোনায় আক্রান্তের সংখ্যা ৪ লক্ষ ৯৬ হাজার ৯৮৮। এরা সকলেই চিকিৎসাধীন রয়েছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1641785 – এই লিঙ্কে ক্লিক করুন।
    
    ভারতে পর পর দু’দিন দৈনিক ৫ লক্ষেরও বেশি নমুনা পরীক্ষা হয়েছে; আজ পর্যন্ত নমুনা পরীক্ষার সংখ্যা ১ কোটি ৭৩ লক্ষ ছাড়িয়েছে
    দেশে পর পর দু’দিন দৈনিক ৫ লক্ষেরও বেশি কোভিড-১৯ নমুনা পরীক্ষা হয়েছে। ২৬শে জুলাই নমুনা পরীক্ষার সংখ্যা ৫ লক্ষ ১৫ হাজার এবং ২৭শে জুলাই এই সংখ্যা বেড়ে হয়েছে ৫ লক্ষ ২৮ হাজার। দেশে এখনও পর্যন্ত মোট নমুনা পরীক্ষার সংখ্যা ১ কোটি ৭৩ লক্ষ ছাড়িয়েছে। প্রতি ১০ লক্ষ জনসংখ্যায় নমুনা পরীক্ষার হার বেড়ে হয়েছে ১২ হাজার ৫৬২। দেশে সরকারি ও বেসরকারি মিলিয়ে নমুনা পরীক্ষাগারের সংখ্যা ১ হাজার ৩১০। এর মধ্যে সরকারি নমুনা পরীক্ষাগারের সংখ্যা ৯০৫ এবং বেসরকারি নমুনা পরীক্ষাগারের সংখ্যা ৪০৫।
    বিস্তারিত বিবরণের জন্য https://pib.gov.in/PressReleasePage.aspx?PRID=1641827 – এই লিঙ্কে ক্লিক করুন।
    
    কলকাতা, মুম্বাই এবং নয়ডায় উন্নতমানের কোভিডের নমুনা পরীক্ষার ব্যবস্থাপনা চালু করলেন প্রধানমন্ত্রী
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে উন্নতমানের কোভিড-১৯ নমুনা পরীক্ষার তিনটি ব্যবস্থাপনার সূচনা করেছেন। ভারতীয় চিকিৎসা গবেষণা পরিষদের কলকাতা, মুম্বাই এবং নয়ডায় এই ব্যবস্থাপনাগুলি চালু হয়েছে।
    প্রধানমন্ত্রী জানিয়েছেন, উন্নতমানের এই ব্যবস্থাপনার ফলে এই তিন শহরের প্রত্যেকটিতে, দৈনিক প্রায় ১০ লক্ষ নমুনা পরীক্ষা করা সম্ভব হবে। যত বেশি নমুনা পরীক্ষা করা হবে, তত বেশি সংক্রমিতদের শনাক্ত করে চিকিৎসা শুরু করা সম্ভব। এর ফলে এই ভাইরাসকে নিয়ন্ত্রণ করতে সুবিধা হবে। শ্রী মোদী জানিয়েছেন, এই পরীক্ষাগারগুলির সাহায্যে শুধুমাত্র কোভিডের নমুনার পরীক্ষা করার পাশাপাশি, ভবিষ্যতে হেপাটাটিস ‘বি’ ও ‘সি’, এইচআইভি, ডেঙ্গু সহ বেশ কিছু অসুখের নমুনা পরীক্ষা করা যাবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1641550 – এই লিঙ্কে ক্লিক করুন।
    
    আইসিএমআর-এর তিনটি ল্যাবরেটরিতে হাই থ্রুপুট কোভিড-১৯ টেস্টিং পরিষেবা উদ্বোধনের পর প্রধানমন্ত্রীর ভাষণের ইংরাজি অনুবাদ
    বিস্তারিত বিবরণের জন্য https://pib.gov.in/PressReleasePage.aspx?PRID=1641551 – এই লিঙ্কে ক্লিক করুন।
    
    সাংসদদের মধ্যে সচেতনতা গড়ে তুলতে বিশ্ব হেপাটাইটিস দিবসে দ্বিতীয় এমপ্যাথি ই-কনক্লেভে অংশ নিয়েছেন ডঃ হর্ষ বর্ধন
    বিশ্ব হেপাটাইটিস দিবসে দ্বিতীয় এমপ্যাথি ই-কনক্লেভের আয়োজন করলো ইন্সটিটিউট অফ লিভার অ্যান্ড বাইলিয়ারি সায়েন্সেস (আইএলবিএস)। এই অনুষ্ঠানে প্রধান অতিথি হিসাবে উপস্থিত ছিলেন লোকসভার অধ্যক্ষ শ্রী ওম বিড়লা। আইন ও বিচার মন্ত্রী শ্রী রবিশঙ্কর প্রসাদ অনুষ্ঠানে ডিজিটাল মাধ্যমে অংশগ্রহণ করেছেন। কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন অনুষ্ঠানে সাম্মানিক অতিথি হিসাবে উপস্থিত ছিলেন। সাংসদদের মধ্যে হেপাটাইটিসের বিষয়ে সচেতনতা গড়ে তুলতে ভারতীয় বিমানবন্দর কর্তৃপক্ষের সঙ্গে যৌথ উদ্যোগে এই অনুষ্ঠানের আয়োজন করা হয়েছে। আইএলবিএস – এর নির্দেশক ডঃ এস কে সারি অনুষ্ঠানে স্বাস্থ্যকর যকৃৎ এবং হেপাটাইটিসের বিরুদ্ধে মানুষকে সচেতন করে তোলার জন্য বেশ কিছু তথ্য উপস্থাপন করেছেন। এই অনুষ্ঠানের মূল ভাবনা ছিল – “এমপাওয়ারিং পিউপল ইন হেপাটাইটিস : দ্য এমপ্যাথি ক্যাম্পেন”।
    বিস্তারিত বিবরণের জন্য https://pib.gov.in/PressReleasePage.aspx?PRID=1641742 – এই লিঙ্কে ক্লিক করুন।
    
    কোভিড-১৯ সংক্রান্ত চ্যালেঞ্জ সত্ত্বেও ভারতীয় রেল মিশন মোড-ভিত্তিতে গতবারের তুলনায় এবার অনেক বেশি পণ্যবাহী ট্রেন পরিষেবা দিয়েছে
    কোভিড-১৯ সংক্রান্ত চ্যালেঞ্জ সত্ত্বেও ভারতীয় রেল পণ্যবাহী ট্রেন পরিষেবার ক্ষেত্রে গতবারের তুলনায় এবার বড় সাফল্য পেয়েছে। ২৭শে জুলাই পর্যন্ত পণ্যবাহী ট্রেনগুলিতে ৩.১৩ মিলিয়ন টন পণ্য পরিবহণ করেছে। করোনার সময় ভারতীয় রেল প্রায় ২০০টি পরিকাঠামো উন্নয়নের কাজ সমাপ্ত করেছে। গত ২৭শে জুলাই পর্যন্ত পণ্যবাহী ট্রেনগুলির গড় গতবেগ ছিল ঘন্টায় ৪৬.১৬ কিলোমিটার, যা গত বছরের ঐ একই দিনের গড় গতিবেগ ঘন্টায় ২২.৫২ কিলোমিটারের তুলনায় দ্বিগুণেরও বেশি। ২৭শে জুলাই পর্যন্ত ভারতীয় রেল ১ হাজার ৩৯টি পণ্যবাহী রেক – এ করে বিভিন্ন সামগ্রী সরবরাহ করেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1641826 – এই লিঙ্কে ক্লিক করুন।
    
    কোভিড-১৯-এ সংক্রমিতদের শনাক্তকরণ এবং ঝুঁকির সম্ভাবনা খতিয়ে দেখতে বেঙ্গালুরু-ভিত্তিক স্টার্ট-আপ সংস্থার মোবাইল অ্যাপ
    কোভিড-১৯ মহামারীর বিরুদ্ধে লড়াইয়ে দ্রুত শনাক্তকরণ এবং সংক্রমিত জনগোষ্ঠীর ঝুঁকির সম্ভাবনার মূল্যায়নের জন্য নতুন নতুন পন্থাপদ্ধতি নিয়ে কাজ করা হচ্ছে। স্বাস্থ্যকর্মীদের ঝুঁকি কমাতে প্রযুক্তির ব্যবহারের ওপর গুরুত্ব দেওয়া হচ্ছে। বিজ্ঞান ও প্রযুক্তি দপ্তরের দ্য সেন্টার ফর অগমেন্টিং ওয়ার উইথ কোভিড নাইন্টিন হেলথ ক্রাইসিস (কবচ)-এর উদ্যোগে বেঙ্গালুরু-ভিত্তিক একটি স্টার্ট-আপ সংস্থা অ্যাকুলি ল্যাবসকে কোভিডের ঝুঁকির মূল্যায়ন করার জন্য একটি ব্যবস্থার উদ্ভাবনের দায়িত্ব দেওয়া হয়েছে - যেটি লাইফাস কোভিড স্কোর হিসেবে পরিচিত। ডিজিটাল পদ্ধতিতে দ্রুত শনাক্তকরণ, সংক্রমণের মূল কারণ, ঝুঁকির মূল্যায়ন এবং বাড়িতে সংক্রমিতের নজরদারির মতো বিষয়গুলি লাইফাস-এর মাধ্যমে করা হবে। যাঁরা উপসর্গহীন, অনেক সময় দেখা যায় তাঁদের নমুনা পরীক্ষা করার সময় অন্য কেউ আক্রান্ত হয়ে পড়েন। লাইফাস-এর মাধ্যমে এঁদের আগে থেকেই শনাক্ত করলে এই ঝুঁকির সম্ভাবনা হ্রাস পায়। বিজ্ঞান ও প্রযুক্তি দপ্তর লাইফাসকে ব্যবহারযোগ্য করে তোলার জন্য অ্যাকুলি ল্যাবকে ৩০ লক্ষ টাকা অনুদান দিয়েছে। আইআইটি ম্যাড্রাসের হেলথ কেয়ার টেকনলজি ইনোভেশন সেন্টার – মেডটেক ইনকিউবেটর এই প্রকল্পে সাহায্য করছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1641755 – এই লিঙ্কে ক্লিক করুন।
    
    কোভিড মহামারীর সময়ে যেসব সরকারি কর্মী অবসর নিয়েছেন তাঁদের নিয়মিত পেনশনের পেমেন্ট অর্ডার না হওয়া পর্যন্ত 'প্রভিশনাল' পেনশনের ব্যবস্থা করা হবে : ডঃ জিতেন্দ্র সিং
    কোভিড-১৯ মহামারীর সময় যে সমস্ত সরকারি কর্মী অবসর নিচ্ছেন, তাঁদের নিয়মিত পেনশন পেমেন্ট অর্ডার (পিপিও) ইস্যু এবং দপ্তরের অন্যান্য নিয়মবিধি সম্পূর্ণ না হওয়া পর্যন্ত তাঁরা ‘প্রভিশনাল’ পেনশন পাবেন। কেন্দ্রীয় কর্মী, জন-অভিযোগ ও পেনশন দপ্তরের প্রতিমন্ত্রী ডঃ জিতেন্দ্র সিং জানিয়েছেন, মোদী সরকার ক্ষমতায় আসার পর পেনশন দপ্তরের আধুনিকীকরণের কাজ করা হয়েছে। কর্মীরা যেন তাঁদের অবসর গ্রহণের পর কোন বিলম্ব ছাড়াই পেনশন পান, তা নিশ্চিত করতে পিপিও দেওয়ার জন্য প্রয়োজনীয় পরিকাঠামো তৈরি করা হয়েছে। প্রধানমন্ত্রী ডিজিটাইজেশনের ওপর গুরুত্ব দেওয়ায় পেনশন দপ্তর একটি পোর্টাল তৈরি করেছে। এর ফলে, যে সমস্ত সরকারি কর্মচারীদের অবসরের সময়সীমা এগিয়ে আসছে, তাঁরা তাঁদের পেনশনের কাগজের বিষয়ে যাবতীয় তথ্য এই পোর্টাল থেকে জানতে পারবেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1641560 – এই লিঙ্কে ক্লিক করুন।
    
    উপভোক্তা সুরক্ষা (ই-বাণিজ্য)আইন ২০২০ সহ উপভোক্তা সুরক্ষা আইন ২০১৯এর সমস্ত নিয়মকানুন ২৪শে জুলাই থেকে কার্যকর হয়েছে- শ্রী রামবিলাস পাসওয়ান
    উপভোক্তা সুরক্ষা (ই-বাণিজ্য)আইন ২০২০ সহ উপভোক্তা সুরক্ষা আইন ২০১৯এর সমস্ত নিয়মকানুন ২৪শে জুলাই থেকে কার্যকর হয়েছে জানালেন কেন্দ্রীয় উপভোক্তা বিষয়ক, খাদ্য ও গণবন্টন মন্ত্রী শ্রী রামবিলাস পাসওয়ান। কেন্দ্রীয় মন্ত্রী আজ ব্যুরো অফ ইন্ডিয়ান স্ট্যান্ডর্ডের মোবাইল অ্যাপ ‘বিআইএস-কেয়ার’ এবং মান নির্ধারণ, তুল্যতা নির্ধারণ এবং প্রশিক্ষণের জন্য- 'ই-বিআইএস'-এর তিনটি পোর্টালের সূচনা করেছেন। এই মোবাইল অ্যাপটি গুগল প্লে স্টোর থেকে যেকোন অ্যান্ড্রয়েড ফোনে ডাউনলোড করা যাবে। অ্যাপটি আপাতত ইংরাজি ও হিন্দি ভাষাতে রয়েছে। এখান থেকে গ্রাহকরা ইন্ডিয়ান স্ট্যান্ডার্ড ইন্সটিটিউশন(আইএসআই) চিহ্ন ও হলমার্ক যুক্ত পণ্য যাচাই করতে পারবে। এমনকি এই অ্যাপের মাধ্যমে অভিযোগও দায়ের করা যাবে। কেন্দ্রীয় মন্ত্রী বলেন, সরকার উপভোক্তাদের স্বার্থ রক্ষায় বিভিন্ন পদক্ষেপ গ্রহণ করেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1641559 – এই লিঙ্কে ক্লিক করুন।
    
    শিল্প সংক্রান্ত ছাড়পত্র অনুমোদনের জন্য শীঘ্রই একক জানালা ব্যবস্থা চালু করা হবে : শ্রী পী্যূষ গোয়েল
    কেন্দ্রীয় সরকার দেশে শিল্প ক্ষেত্রের ছাড়পত্র ও অনুমোদনের জন্য শীঘ্রই একক জানালা ব্যবস্থা চালু করতে চলেছে। সার্বভৌম সম্পদ, তহবিল বৈদেশিক পেনশন তহবিল এবং সহজে ব্যবসা-বাণিজ্য তথা পরিকাঠামো ক্ষেত্রে বিনিয়োগ সম্পর্কে কেন্দ্রীয় শিল্প ও বাণিজ্য মন্ত্রী শ্রী পীযূষ গোয়েল বলেন, শিল্প সংক্রান্ত ছাড়পত্র অনুমোদনের ক্ষেত্রে একক জানালা ব্যবস্থা প্রকৃত পক্ষেই অনুমোদনের ক্ষেত্রে কার্যকর ব্যবস্থা হয়ে উঠবে। এমনকি, অনুমোদন ব্যবস্থায় সংশ্লিষ্ট সমস্ত রাজ্য সরকার ও কেন্দ্রীয় মন্ত্রকগুলিকেও সামিল করা হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1641556 – এই লিঙ্কে ক্লিক করুন।

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : মিশন ফতেহ-র আওতায় কোভিড-১৯ মোকাবিলায় নিরন্তর অভিযান চালানো হচ্ছে। রাজ্য সরকার সরকারি প্লাজমা ব্যাঙ্কগুলি থেকে যুক্তিগ্রাহ্য মূল্যে বেসরকারি হাসপাতালগুলিতে প্লাজমা সরবরাহের সিদ্ধান্ত নিয়েছে।
    
    • হরিয়ানা : রাজ্যের স্বাস্থ্য মন্ত্রী কোভিড-১৯ এ আক্রান্ত হওয়ার পর যাঁরা সম্পূর্ণ আরোগ্য লাভ করেছেন, তাঁদেরকে স্বেচ্ছায় প্লাজমা দান করার জন্য এগিয়ে আসার আহ্বান জানিয়েছেন।
    
    • মহারাষ্ট্র : রাজ্যে গত সপ্তাহে রেকর্ড সংখ্যক সংক্রমণ ও মৃত্যুর ঘটনার পর সমগ্র রাজ্যে গতকাল আক্রান্ত ও মৃতের সংখ্যা উল্লেখযোগ্য হারে কমে এসেছে। রাজ্যে সোমবার আরও ৭ হাজার ৯২৪ জনের সংক্রমণের খবর মিলেছে। এর ফলে, রাজ্যে করোনায় আক্রান্তের সংখ্যা বেড়ে হয়েছে ৩ লক্ষ ৮৩ হাজার। এর মধ্যে নিশ্চিতভাবে করোনায় আক্রান্ত হয়েছেন ১ লক্ষ ৪৭ হাজার। এদিকে প্রধানমন্ত্রী গতকাল আইসিএমআর – এর ন্যাশনাল ইন্সটিটিউট ফর রিসার্চ ইন রিপ্রোডাক্টিভ হেলথ প্রতিষ্ঠানে একটি আধুনিক ও উচ্চ ক্ষমতাসম্পন্ন নমুনা পরীক্ষাগারের সূচনা করেছেন।
    
    • গুজরাট : রাজ্যে করোনায় আক্রান্তের সংখ্যা বেড়ে ৫৬ হাজার ছাড়িয়েছে। এখনও পর্যন্ত ৬ লক্ষ ৬৭ হাজারেরও বেশি নমুনা পরীক্ষা হয়েছে। গতকাল আরও ২২ জনের মৃত্যুর খবর মিলেছে।
    
    • রাজস্থান : রাজ্যে নিশ্চিতভাবে করোনায় আক্রান্তের সংখ্যা এই প্রথমবার ১০ হাজার ছাড়িয়েছে। মোট আক্রান্তের সংখ্যা ৩৭ হাজার ৫৬৪। করোনায় আক্রান্তের সংখ্যা বৃদ্ধি পাওয়ার ফলে রাজ্য সরকার বুন্দি জেলায় ৭ দিনের লকডাউন ঘোষণা করেছে।
    
    • মধ্যপ্রদেশ : রাজ্যে সোমবার আরও ৭৮৯ জনের সংক্রমণের খবর মেলায় করোনায় আক্রান্তের সংখ্যা ২৮ হাজার ছাড়িয়েছে। নিশ্চিতভাবে করোনায় আক্রান্তের সংখ্যা ৭ হাজার ৯৭৮। গতকাল আরও ৬৫৯ জন সুস্থ হয়েছেন।
    
    • ছত্তিশগড় : রাজ্যে সোমবার আরও ৩৬২ জনের সংক্রমণের খবর মেলায় করোনায় আক্রান্তের সংখ্যা ৭ হাজার ৯০০ ছাড়িয়েছে। নিশ্চিতভাবে করোনায় আক্রান্ত হয়েছেন ২ হাজার ৭৬৩ জন।
    
    • কেরল : রাজধানী জেলা তিরুবনন্তপুরমের উপকূল এলাকাগুলিতে সংক্রমণ ক্রমাগত বৃদ্ধি পাওয়ায় লকডাউন অব্যাহত রাখার বিষয়ে আজ সন্ধ্যায় সিদ্ধান্ত হতে চলেছে। এদিকে কোট্টায়ম জেলায় উচ্চ সতর্কতা জারি করা হয়েছে। রাজ্যে মৃত্যু হয়েছে ৬৩ জনের। বর্তমানে ৯ হাজার ৬০৯ জন রোগী বিভিন্ন হাসপাতালে চিকিৎসাধীন।
    
    • তামিলনাডু : পন্ডিচেরীর এক প্রাক্তন বিধায়ক কোভিড-১৯ এ আক্রান্ত হয়েছে প্রয়াত হয়েছেন। কেন্দ্রশাসিত পন্ডিচেরীর মুখ্যমন্ত্রী, বিধানসভার অধ্যক্ষ ও আরও কয়েকজন মন্ত্রীর নমুনা পরীক্ষার রিপোর্ট নেগেটিভ এসেছে। এদিকে তামিলনাডুর মুখ্যমন্ত্রী বিনামূল্যে ফেসমাস্ক বিতরণ কর্মসূচির সূচনা করেছেন। ২ কোটিরও বেশি পরিবারের ৬ কোটি ৭৪ লক্ষ সদস্যকে বিনামূল্যে মাস্ক দেওয়া হবে। এদিকে রাজ্যে করোনায় আক্রান্তের সংখ্যা ২ লক্ষ ২০ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৫৪ হাজার ৮৯৬ জন। মৃত্যু হয়েছে ৩ হাজার ৫৭১ জনের।
    
    • কর্ণাটক : রাজ্যে গতকাল আরও ৭৫ জনের মৃত্যুর খবর মেলায় করোনায় মৃতের সংখ্যা বেড়ে হয়েছে ১ হাজার ৯৫৩। রাজ্যে আক্রান্তের সংখ্যা ১ লক্ষ ১ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৬১ হাজার ৮১৯ জন।
    
    • অন্ধ্রপ্রদেশ : রাজ্যের মুখ্যমন্ত্রী আধিকারিকদের নির্দেশ দিয়ে বলেছেন, কোভিড-১৯ রোগীদের ভর্তি প্রক্রিয়া ৩০ মিনিটের মধ্যে শেষ করতে হবে। তিনি জেলা হাসপাতাল ও রাজ্যস্তরীয় ১০টি কোভিড হাসপাতালে খালি শয্যার ব্যাপারে তথ্য প্রচার করার নির্দেশ দিয়েছেন। এদিকে রাজ্যে গতকাল আরও ৪৯ জনের মৃত্যুর খবর মেলায় করোনায় মৃতের সংখ্যা বেড়ে হয়েছে ১ হাজার ৯০। রাজ্যে আক্রান্তের সংখ্যা ১ লক্ষ ২ হাজার ছাড়িয়েছে। নিশ্চিতভাবে করোনায় আক্রান্তের সংখ্যা ৫১ হাজারেরও বেশি।
    
    • তেলেঙ্গানা : রাজ্য সরকারের পক্ষ থেকে জানানো হয়েছে, কোভিড-১৯ চিকিৎসার জন্য বেসরকারি হাসপাতালগুলিতে ১ হাজার ৪৬৫টি শয্যা এবং সরকারি হাসপাতালগুলিতে ৬ হাজার ২০৪টি শয্যা রয়েছে। রাজ্যে আক্রান্তের সংখ্যা বেড়ে হয়েছে ৫৭ হাজার ১৪২। নিশ্চিতভাবে করোনায় আক্রান্ত হয়েছেন ১৩ হাজার ৭৫৩ জন। মৃত্যু হয়েছে ৪৮০ জনের।
    
    • অরুণাচল প্রদেশ : রাজধানী অঞ্চল ইটানগরে গত দু’দিনে ৩ হাজার ১২৬টি অ্যান্টিজেন নমুনা পরীক্ষা হয়েছে এবং ৭২ জনের নমুনায় ভাইরাসের উপস্থিতির প্রমাণ মিলেছে।
    
    • আসাম : রাজ্যের স্বাস্থ্য মন্ত্রী জানিয়েছেন, আজ পর্যন্ত সারা রাজ্যে ৮ লক্ষ কোভিড-১৯ নমুনা পরীক্ষা হয়েছে।
    
    • মণিপুর : রাজ্যে আরও একটি ৩০০ শয্যাবিশিষ্ট কোভিড কেয়ার সেন্টার আগামী ৩ দিনের মধ্যে চালু হতে চলেছে।
    
    • মিজোরাম : রাজ্যে নিশ্চিতভাবে করোনায় আক্রান্তের সংখ্যা ১৮৬। মোট আক্রান্তের সংখ্যা ৩৮৪ এবং সুস্থ হয়েছেন ১৯৮ জন।
    
    • নাগাল্যান্ড : রাজ্যে নতুন করে ৭৫ জনের সংক্রমণের খবর মেলায় করোনায় আক্রান্তের সংখ্যা বেড়ে ১ হাজার ৪৫৯ হয়েছে। এর মধ্যে নিশ্চিতভাবে করোনায় আক্রান্ত হয়েছেন ৮৮৫ জন এবং সুস্থ হয়েছেন ৫৬৯ জন।


    CG/BD/SB

    
    
    (Release ID: 1641923) Visitor Counter : 6
    
    
      Read this release in: Punjabi , English , Hindi , Marathi , Assamese , Manipuri , Gujarati , Tamil , Telugu , Malayalam