      স্বাস্থ্যওপরিবারকল্যাণমন্ত্রক

      বর্তমানে দেশে ৩,৫৮,৬৯২ জন কোভিড-১৯ সংক্রমিত চিকিৎসাধীন রয়েছেন
      
      আরোগ্য লাভ করেছেন ৬,৫৩,৭৫০ জন এবং এই সংখ্যা বৃদ্ধি পাচ্ছে
      
      বিহারে কেন্দ্রীয় দল পাঠানো হচ্ছে

      Posted On: 18 JUL 2020 2:18PM by PIB Kolkata

    নতুনদিল্লি, ১৮ই জুলাই, ২০২০


    

    
    যথোচিত সময়োপযোগী ব্যবস্থাগ্রহনের কৌশল অবলম্বনের ফলে দেশে কোভিড-১৯ মহামারী নিয়ন্ত্রনে রাখা গেছে। কেন্দ্রের বিভিন্ন উদ্যোগ রাজ্যগুলি বাস্তবায়িত করার ফলে পরিস্থিতি এখন আয়ত্তের মধ্যে রয়েছে। দেশে বর্তমানে কোভিড-১৯-এ চিকিৎসাধীন সংক্রমিতের সংখ্যা ৩,৫৮,৬৯২ জন। ৬,৫৩,৭৫০ জন সংক্রমিত সুস্থ হয়ে উঠেছেন। আরোগ্য লাভ করা আর চিকিৎসাধীন সংক্রমিতদের মধ্যে পার্থক্যর পরিমাণ এখন ২,৯৫,০৫৮। যাঁদের সংক্রমণ বেশী তাঁদের হাসপাতালে চিকিৎসা চলছে। আর যাঁদের সংক্রমণ কম তাঁরা হোম আইসোলেশনে রয়েছেন।


    
    
    সার্বিক ভাবে কোভিড মহামারীর ব্যবস্থাপনায় রাজ্যসরকার ও কেন্দ্রশাসিত অঞ্চল প্রশাসনগুলির সঙ্গে কেন্দ্র সমন্বয় বজায় রেখে চলেছে। যেখানে সংক্রমণের হার বেশী সেখানে কেন্দ্রীয় দল সংশ্লিষ্ট স্থানীয় প্রশাসনকে সাহায্য করছে। স্বাস্থ্য ও পরিবার কল্যাণ মন্ত্রকের জন স্বাস্থ্য বিভাগের যুগ্ম সচিব শ্রী লব আগরওয়াল, এনসিডিসি-র নির্দেশক ডঃ এস কে সিং ও নতুনদিল্লির এইমসের মেডিসিন বিভাগের অ্যাসোসিয়েট প্রফেসর ডঃ নীরজ নিশ্চলকে নিয়ে একটি কেন্দ্রীয় প্রতিনিধি দল আগামীকাল বিহার পৌঁছাবে।


    
    
    বাড়ি বাড়ি সমীক্ষা, সংক্রমিতের সংস্পর্শে যাঁরা এসেছেন তাঁদের শনাক্তকরণ, কন্টেনমেন্ট এবং বাফার এলাকায় নজরদারি ও নমুনা পরীক্ষার পরিমাণ বাড়ানোর ফলে যথাযথ সময়ে রোগ শনাক্তকরণ সম্ভব হচ্ছে। স্বাস্থ্য পরিকাঠামো বাড়ানোর ফলে সুস্থ হয়ে ওঠার সংখ্যা বৃদ্ধি পাচ্ছে।


    
    
    গত ২৪ ঘন্টায় ১৭,৯৯৪ জন সুস্থ হয়ে বাড়ি ফিরেছেন। মোট সংক্রমিতের ৬৩ শতাংশ আরোগ্য লাভ করেছেন।


    
    ভারতীয় চিকিৎসা গবেষণা পরিষদ (ইন্ডিয়ান কাউন্সিল অফ মেডিক্যাল রিসার্চ౼আইসিএমআর)-এর নির্দেশিকা মেনে সব নিবন্ধীকৃত চিকিৎসকরাই এখন নমুনা পরীক্ষার সুপারিশ করতে পারছেন। কোভিড-১৯ এর পরীক্ষার জন্য আরটি-পিসিআর সবথেকে নির্ভরযোগ্য পরীক্ষা। এর সঙ্গে র্র্যা্পিড আন্টিজেন পয়েন্ট অফ কেয়ার (পি-ওসি), ট্রুন্যাট বা সিবিন্যাটের মাধ্যমে নমুনা পরীক্ষা করায়, পরীক্ষার পরিমাণও বেড়ে গেছে। গত ২৪ ঘন্টায় ৩,৬১,০২৪টি নমুনা পরীক্ষা করা হয়েছে। এরফলে এ পর্যন্ত ১,৩৪,৩৩,৭৪২টি নমুনা পরীক্ষা করা হয়েছে। ভারতে প্রতি ১০ লক্ষ জনের মধ্যে ৯৭৩৪.৬ জনের নমুনা পরীক্ষা করা হয়েছে।


    
    যে সব আবাসনের চত্বরে আবাসিক কল্যাণ সংগঠন বা সোসাইটি কিংবা কোন অসরকারি সংগঠন কোভিড কেয়ার কেন্দ্র গড়ে তুলতে উৎসাহী, স্বাস্থ্য ও পরিবার কল্যাণ মন্ত্রক তাদের জন্য একটি নির্দেশিকা প্রকাশ করেছে। এই নির্দেশিকাটি দেখতে নীচের লিঙ্কে ক্লিক করুনঃ-
    https://www.mohfw.gov.in/pdf/CovidCareFacilityinGatedcomplexes.pdf


    
    মন্ত্রক কোভিড-১৯ এর মোকাবিলা করার জন্য আবাসনগুলির উদ্দেশে একটি নির্দেশিকা জারী করেছে। এটি দেখতে হলে নীচের লিঙ্কে ক্লিক করুনঃ-
    https://www.mohfw.gov.in/pdf/AdvisoryforRWAsonCOVID19.pdf


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA. -এর সাহায্য নিতে পারেন।

    

    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।


    
    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    CG/CB

    
    
    (Release ID: 1639647) Visitor Counter : 12
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Malayalam