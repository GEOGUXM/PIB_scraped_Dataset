      ভূ-বিজ্ঞানমন্ত্রক

      পূর্ব-মধ্য ও সন্নিহিত দক্ষিণ-পূর্ব আরব সাগরে সৃষ্ট প্রবল ঘূর্ণিঝড় ‘নিসর্গ সম্পর্কে ভারতীয় আবহাওয়া দপ্তরের প্রাথমিক প্রতিবেদন
      Posted On: 05 JUL 2020 4:24PM by PIB Kolkata


    নয়াদিল্লি, ০৫ জুলাই, ২০২০


    

    ভারতীয় আবহাওয়া দপ্তর আরব সাগরে সৃষ্ট ১-৪ঠা জুন পর্যন্ত সময়ে প্রবল সামুদ্রিক ঘূর্ণিঝড় ‘নিসর্গ সম্পর্কে প্রাথমিক প্রতিবেদন প্রকাশ করেছে। দপ্তরের প্রকাশিত প্রতিবেদনে জানানো হয়েছে, গত ৩১শে মে খুব সকালের দিকে দক্ষিণ-পূর্ব ও সংলগ্ন পূর্ব-মধ্য আরব সাগর ও লাক্ষাদ্বীপের কাছে একটি লো-প্রেসার এরিয়া বা বায়ুমণ্ডলীয় নিম্নচাপ থেকে ঘূর্ণিঝড় নিসর্গের উৎপত্তি হয়। দোসরা জুন দুপুর নাগাদ ঐ বায়ুমণ্ডলীয় নিম্নচাপ এলাকাটি পূর্ব-মধ্য আরব সাগরের ওপর ঘণিভূত হয়ে গভীর নিম্নচাপের আকার নেয় এবং পরবর্তী সময়ে তা ঘূর্ণিঝড় নিসর্গ নাম নিয়ে উপকূলের দিকে অগ্রসর হতে থাকে।


    
    ঘূর্ণিঝড় নিসর্গ উত্তর-পূর্ব অভিমুখে অগ্রসর হয়ে প্রবল ঘূর্ণিঝড়ের আকারে মহারাষ্ট্র উপকূলের দক্ষিণ আলিবাগ অঞ্চল অতিক্রম করে গত তেসরা জুন সকাল ৭টা থেকে ৯টার মধ্যে স্থলভূমিতে আছড়ে পড়ার সময় এই ঘূর্ণিঝড়ের ঘন্টায় গতিবেগ ছিল ১১০-১২০ কিলোমিটার। এর পর, ঘূর্ণিঝড়টি উত্তর-পূর্ব অভিমুখে অগ্রসর হতে হতে দুর্বল হয়ে উত্তর-মধ্য মহারাষ্ট্রের ওপর ঘূর্ণিঝড়ের আকার নেয় এবং মধ্যরাত্রি নাগাদ তা গভীর নিম্নচাপে পরিণত হয়। গত ৫ই জুন বিকেল নাগাদ এই নিম্নচাপ উত্তর প্রদেশের দক্ষিণ-পূর্ব দিকে এবং সংলগ্ন বিহারের ওপর লো-প্রেসার এরিয়া তৈরি করে।


    
    ভারতীয় আবহাওয়া দপ্তর গত ২১শে মে থেকে ঘূর্ণিঝড় নিসর্গের উৎপত্তির সময় থেকেই নজর রাখতে শুরু করে। গত ৩১শে মে পূর্ব-মধ্য আরব সাগর এবং লাক্ষাদ্বীপের ওপর একটি লো-প্রেসার এরিয়া তৈরি হয়। পরবর্তীকালে এটি প্রবল ঘূর্ণিঝড় নিসর্গের রূপ নেয়। আবহাওয়া দপ্তর একাধিক উপগ্রহের মাধ্যমে পরিস্থিতির ওপর নজর রাখতে শুরু করে। এছাড়াও, গোয়া ও মুম্বাই থেকে ডপলার ওয়েদার র্যা ডার ব্যবস্থার মাধ্যমে নজরদারি চালানো হয়। এর পাশাপাশি, আবহাওয়া দপ্তর গত ২৯শে মে থেকেই মহারাষ্ট্র উপকূলে এই ঘূর্ণিঝড় আছড়ে পড়ার পূর্বাভাস দেয়। এই পূর্বাভাস মতোই গত তেসরা জুন উত্তর মহারাষ্ট্র এবং দক্ষিণ গুজরাট উপকূল এলাকায় আছড়ে পড়ার কথা বলা হয়।


    

    
    CG/BD/SB

    
    
    (Release ID: 1636719) Visitor Counter : 16
    
    
      Read this release in: English , Urdu , Hindi , Manipuri , Punjabi , Tamil