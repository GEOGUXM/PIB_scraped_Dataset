      সারওরসায়নমন্ত্রক

      তিনটি বড় ওষুধ তৈরির পার্ক এবং চারটি চিকিৎসা সরঞ্জাম তৈরির পার্কের স্থান নির্বাচনের প্রয়োজনীয় নির্দেশিকা চূড়ান্ত করছে ফার্মাসিউটিক্যালস দপ্তর : শ্রী ডি ভি সদানন্দ গৌড়া
      Posted On: 13 JUL 2020 5:12PM by PIB Kolkata


    নয়াদিল্লি , ১৩ জুলাই , ২০২০


    কেন্দ্রীয় রসায়ন ও সার মন্ত্রী শ্রী ডি ভি সদানন্দ গৌড়া জানিয়েছেন , তিনটি বড় ওষুধ নির্মাণের পার্ক এবং চারটি চিকিৎসা সরঞ্জাম তৈরির পার্কের স্থান নির্বাচনের জন্য ফার্মাসিউটিক্যালস দপ্তর নীতি-নির্দেশিকা চূড়ান্ত করতে চলেছে।


    পাঞ্জাবের অর্থমন্ত্রী শ্রী মনপ্রীত সিং বাদল নতুন দিল্লিতে আজ শ্রী গৌড়ার সঙ্গে সাক্ষাৎ করেছেন। তিনি একটি ওষুধ নির্মাণ পার্ক পাঞ্জাবের ভাতিন্ডায় করার জন্য প্রস্তাব দিয়েছেন। শ্রী গৌড়া পাঞ্জাবের এই উৎসাহ প্রদর্শনে ধন্যবাদ জানিয়েছেন।


    শ্রী বাদল জানিয়েছেন , জল এবং সড়ক পথে ভাতিন্ডার সঙ্গে দেশের অন্যত্র খুব ভালো যোগাযোগ ব্যবস্থা রয়েছে। নাইপার , আইআইএসইআর , এইমস-এর মতো বিভিন্ন প্রতিষ্ঠানের কারখানা এই রাজ্যে রয়েছে।


    দেশে চিকিৎসা সরঞ্জাম তৈরিতে উৎসাহ দেওয়ার জন্য কেন্দ্রীয় মন্ত্রিসভা ১২ই মার্চ একটি প্রস্তাব অনুমোদন করে। এই প্রস্তাব অনুযায়ী , দেশে তিনটি বড় ওষুধ নির্মাণ পার্ক এবং চারটি চিকিৎসা সরঞ্জাম তৈরি পার্ক গড়ে তোলা হবে। কেন্দ্র ওষুধ তৈরির পার্কগুলির জন্য প্রতিটি পার্কে ১ হাজার কোটি টাকা এবং চিকিৎসা সরঞ্জাম তৈরির পার্কগুলির জন্য প্রতিটি পার্কে ১০০ কোটি টাকা আর্থিক সাহায্য বাবদ রাজ্যগুলিকে দেবে। এছাড়াও , বিভিন্ন জটিল অসুখের ওষুধ নির্মাণে উৎসাহদানের জন্য বিশেষ ছাড়ের প্রস্তাবও করা হয়েছে। এর ফলে , মোট ১৩ , ৭৬০ কোটি টাকার এই প্রকল্পগুলিতে দেশে ৪৬ , ৪০০ কোটি টাকার ওষুধ তৈরি হবে এবং ৬৮ , ৪৩৭ কোটি টাকার চিকিৎসা সরঞ্জাম তৈরি হবে ౼ যার মাধ্যমে প্রচুর কর্মসংস্থানের সুযোগ সৃষ্টি হবে।


    CG/CB/DM

    
    
    (Release ID: 1638461) Visitor Counter : 12
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu , Kannada