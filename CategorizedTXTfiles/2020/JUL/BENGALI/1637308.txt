      কেন্দ্রীয়মন্ত্রিসভা

      প্রধানমন্ত্রী গরিব কল্যাণ যোজনা/আত্মনির্ভর ভারত কর্মসূচির আওতায় চলতি বছরের জুন থেকে আগস্ট পর্যন্ত আরও তিন মাস ২৪ শতাংশ হারে (১২ শতাংশ নিয়োগকর্তাদের অংশ এবং ১২ শতাংশ কর্মচারীদের অংশ হিসাবে) ইপিএফ কন্ট্রিবিউশন দেওয়ার প্রস্তাব মন্ত্রিসভায় অনুমোদিত
      Posted On: 08 JUL 2020 4:29PM by PIB Kolkata


    নয়াদিল্লি, ০৮ জুলাই, ২০২০


    

    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে প্রধানমন্ত্রী গরিব কল্যাণ যোজনা/আত্মনির্ভর ভারত কর্মসূচির আওতায় চলতি বছরের জুন থেকে আগস্ট পর্যন্ত আরও তিন মাস ২৪ শতাংশ হারে (১২ শতাংশ নিয়োগকর্তাদের অংশ এবং ১২ শতাংশ কর্মচারীদের অংশ হিসাবে) ইপিএফ কন্ট্রিবিউশন দেওয়ার প্রস্তাব অনুমোদিত হয়েছে। কোভিড-১৯ মহামারীর বিষয়টিকে বিবেচনায় রেখে মন্ত্রিসভার এই সিদ্ধান্ত।


    
    মন্ত্রিসভার আজকের এই সিদ্ধান্তের ফলে মার্চ থেকে মে মাস পর্যন্ত সরকারের পক্ষ থেকে যে ইপিএফ অংশ জমা করা হচ্ছে এটি তার অতিরিক্ত। এই সিদ্ধান্তের ফলে ৩ লক্ষ ৬৭ হাজার প্রতিষ্ঠানে ৭২ লক্ষেরও বেশি কর্মচারী উপকৃত হবেন। সরকারের এই খাতে ব্যয় ধরা হয়েছে ৪ হাজার ৮০৭ কোটি টাকা।


    
    চলতি বছরের জুন, জুলাই ও আগস্ট মাসের বেতনের ক্ষেত্রে ইপিএফ কন্ট্রিবিউশন প্রযোজ্য হবে। সেই সমস্ত সংস্থার কর্মীরাই এই সুবিধা পাবেন, যেখানে ১০০ জন পর্যন্ত কর্মচারী রয়েছেন এবং ৯০ শতাংশ কর্মচারীর মাসিক আয় ১৫ হাজার টাকার কম। ২০২০-২১ অর্থবর্ষে সরকারের পক্ষ থেকে ২৪ শতাংশ হারে ইপিএফ কন্ট্রিবিউশন বাবদ ৪ হাজার ৮০০ কোটি টাকা বাজেট সহায়তা দেওয়া হবে।


    
    স্বল্প বেতনের কর্মীরা বর্তমান জটিল পরিস্থিতিতে যে সমস্ত সমস্যার সম্মুখীন হচ্ছেন, তা দূর করতে সরকারের নেওয়া বিভিন্ন সময়ের উদ্যোগগুলি সংশ্লিষ্ট সকলের কাছে গ্রহণযোগ্য হবে বলে মনে করা হচ্ছে।


    

    CG/BD/SB

    
    
    (Release ID: 1637308) Visitor Counter : 15
    
    
      Read this release in: Tamil , English , Urdu , Hindi , Marathi , Assamese , Manipuri , Punjabi , Gujarati , Odia , Telugu , Kannada , Malayalam