      পর্যটনমন্ত্রক

      পর্যটন মন্ত্রক দেখো আপনা দেশ সিরিজের আওতায় ৪২তম ওয়েবিনার, পৌরাণিক ত্রিকোণ – মহেশ্বর, মান্ডু এবং ওমকারেশ্বর শীর্ষক বিষয়কে তুলে ধরেছে
      Posted On: 20 JUL 2020 12:56PM by PIB Kolkata


    নয়াদিল্লি, ২০ জুলাই, ২০২০


    

    কেন্দ্রীয় পর্যটন মন্ত্রক দেখো আপনা দেশ ওয়েবিনার সিরিজের ৪২তম পর্বে গত ১৮ই জুলাই সম্প্রচারিত অনুষ্ঠান ছিল মহেশ্বর, মান্ডু এবং ওমকারেশ্বরকে নিয়ে গঠিত পৌরাণিক ত্রিকোণ।


    
    ইন্দোর আয়কর বিভাগের কমিশনার শ্রী অসীমা গুপ্তা এবং সিঙ্গাপুর-ভিত্তিক বিপণন ক্ষেত্রের সঙ্গে যুক্ত সরিতা আলুরকর এই ওয়েবিনার সঞ্চালনা করেন। ওয়েবিনারের ৪২তম পর্বে ভারতে পৌরাণিক ত্রিকোণ মহেশ্বর, মান্ডু ও ওমকারেশ্বরে বিভিন্ন তথ্য ও বৈশিষ্ট্যগুলি তুলে ধরা হয়। প্রাচীনকালে মনে করা হ’ত এই ত্রিকোণ-ই ছিল মধ্যপ্রদেশের প্রবেশদ্বার। উল্লেখ করা যেতে পারে, ‘এক ভারত’ শ্রেষ্ঠ ভারত’ – এর আওতায় ভারতের সমৃদ্ধ বিবিধতাকে তুলে ধরতে পর্যটন মন্ত্রক দেখো আপনা দেশ ওয়েবিনার সিরিজ শুরু করেছে।


    
    ইন্দোর শহর থেকে ৯০ কিলোমিটার দূরে মধ্যপ্রদেশের পৌরাণিক ত্রিভূজাকৃতির স্থানটির ঐতিহাসিক তাৎপর্য রয়েছে। ভগবান শিবের নামানুসারে মহেশ্বর শহরের নামকরণ করা হয়। প্রাচীন রামায়ণ ও মহাভারতেও মহেশ্বরের কথা উল্লেখ রয়েছে। নর্মদা নদীর উত্তর পার বরাবর এই শহরটি গড়ে ওঠে।


    
    নর্মদা নদীর তীরে গড়ে ওঠা মহেশ্বরের ঘাটগুলি থেকে সূর্যোদয় ও সূর্যাস্তের অনুপম শোভা প্রত্যক্ষ করা যায়। অষ্টাদশ শতাব্দীতে তৃতীয় মালহার রাও হোলকার রাজমাতা অহল্যা দেবী হোলকারের নামে নর্মদা নদীর তীরে অহেশ্বর মন্দির ও ঘাট নির্মাণ করেন। যে কোনও ব্যক্তি যিনি পরিবেশের শোভায় মুগ্ধ হন, তিনি সন্ধ্যের পর নৌকায় করে অহল্যাঘাট থেকে নর্মদা নদীর অপরূপ শোভা, আলোকোজ্জ্বল মন্দির ও নদীর ঘাটগুলিতেই সন্ধ্যারতির প্রদীপ প্রত্যক্ষ করতে পারেন।


    
    ওমকারেশ্বর শহরটিও নর্মদা নদীর উত্তর পারে গড়ে উঠেছিল। ইন্দোর শহর থেকে ৭৮ কিলোমিটার দূরে গড়ে ওঠা মধ্যপ্রদেশের এই আধ্যাত্মিক শহরটিতে ১০৮টি অনুপম শিবলিঙ্গের নিদর্শন রয়েছে। মনে করা হয়, ভগবান শিব এখানে এসে বিশ্রাম নিতেন এবং এখান থেকেই সন্ধ্যায় ধ্যানে মগ্ন হতেন।


    
    মধ্যপ্রদেশের ধর জেলায় মান্ডু শহর গড়ে ওঠে। এই শহরটি মান্ডবগড় হিসাবেও পরিচিত। ইন্দোর থেকে প্রায় ৯৮ কিলোমিটার দূরে গড়ে ওঠা এই শহরটিতে সেই সময় যে কেল্লা গড়ে তোলা হয়েছিল, তার এলাকা ছিল ৪৭ বর্গকিলোমিটার। স্বাতন্ত্র্যের দিক থেকে এই কেল্লার বৈশিষ্ট্য হ’ল ৬৪ কিলোমিটার এলাকা জুড়ে কেল্লার দেওয়াল বিস্তৃত হয়। মোগল সৈন্যবাহিনী যখন কেল্লা দখলের অভিমুখে রওনা হয়, তখন সেখানকার রানী রূপবতী নিজেকে সৈন্য দলের হাতে বন্দী করার আগে বিষ খেতে আত্মহত্যা করেন।
    
    দেখো আপনা দেশ সিরিজের ওয়েবইনারগুলি নিম্নলিখিত লিঙ্কে দেখা যাবে :
    
    https://www.youtube.com/channel/UCbzIbBmMvtvH7d6Zo_ZEHDA/featured
    http://tourism.gov.in/dekho-apna-desh-webinar-ministry-tourism
    https://www.incredibleindia.org/content/incredible-india-v2/en/events/dekho-apna-desh.html


    
    এছাড়াও, পর্যটন মন্ত্রকের সমস্ত সোশ্যাল মিডিয়া অ্যাকাউন্টে ওয়েবইনারগুলি পাওয়া যাবে। মন্ত্রকের পরবর্তী ওয়েবইনারের বিষয় হ’ল – এক্সপ্লোরিং ভাইজ্যাগ, অনুষ্ঠানটি আগামী ২৫শে জুলাই সকাল ১১টায় সম্প্রচারিত হবে।


    

    CG/BD/SB

    
    
    (Release ID: 1639917) Visitor Counter : 11
    
    
      Read this release in: English , Urdu , Hindi , Manipuri , Punjabi , Gujarati , Tamil , Telugu