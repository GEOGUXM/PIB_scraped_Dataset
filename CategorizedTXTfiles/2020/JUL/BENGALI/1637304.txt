      কেন্দ্রীয়মন্ত্রিসভা

      রাষ্ট্রায়ত্ত তিনটি জেনারেল ইন্স্যুরেন্স সংস্থায় মূলধন যোগানোর প্রস্তাবে মন্ত্রিসভার সায়
      Posted On: 08 JUL 2020 4:25PM by PIB Kolkata


    নয়াদিল্লি, ০৮ জুলাই, ২০২০


    

    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার বৈঠকে রাষ্ট্রায়ত্ত তিনটি জেনারেল ইন্স্যুরেন্স সংস্থায় ১২ হাজার ৪৫০ কোটি টাকা (২০১৯-২০ অর্থবর্ষে ২ হাজার ৫০০ কোটি টাকা সহ) মূলধন যোগানোর প্রস্তাব অনুমোদিত হয়েছে। যে তিনটি রাষ্ট্রায়ত্ত সাধারণ বিমা সংস্থায় এই মূলধনী অর্থ যোগান দেওয়া হবে, সেগুলি হ’ল – ওরিয়েন্টাল ইন্স্যুরেন্স কোম্পানি লিমিটেড, ন্যাশনাল ইন্স্যুরেন্স কোম্পানি লিমিটেড এবং ইউনাইটেড ইন্ডিয়া ইন্স্যুরেন্স কোম্পানি লিমিটেড। রাষ্ট্রায়ত্ত এই তিনটি বিমা সংস্থায় ১২ হাজার ৪৫০ কোটি টাকার মূলধন যোগানোর অঙ্গ হিসাবে অবিলম্বে ৩ হাজার ৪৭৫ কোটি টাকা দেওয়া হবে। মূলধন বাবদ বাকি ৬ হাজার ৪৭৫ কোটি টাকা পরে দেওয়া হবে। মন্ত্রিসভা একই সঙ্গে ন্যাশনাল ইন্স্যুরেন্স কোম্পানি লিমিটেডের স্বীকৃত শেয়ার মূলধনের পরিমাণ বাড়িয়ে ৭ হাজার ৫০০ কোটি টাকা সহ ইউনাইটেড ইন্ডিয়া ইন্স্যুরেন্স কোম্পানি লিমিটেড এবং ওরিয়েন্টাল ইন্স্যুরেন্স কোম্পানি লিমিটেডের জন্য স্বীকৃত শেয়ার মূলধনের পরিমাণ ৫ হাজার কোটি টাকায় বাড়ানোর সিদ্ধান্ত নিয়েছে। এর ফলে, ঐ তিনটি বিমা সংস্থায় মূলধন যোগানোর পথ সুগম হবে। এছাড়াও, এই তিনটি সংস্থার সংযুক্তিকরণের প্রক্রিয়া বর্তমান পরিস্থিতি বিবেচনা করে বন্ধ রাখা হয়েছে। পরিবর্তে গুরুত্ব দেওয়া হচ্ছে, সংস্থা তিনটির মুনাফা বৃদ্ধির ওপর।


    
    প্রথম পর্যায়ে চলতি অর্থবর্ষে ঐ তিনটি বিমা সংস্থায় ৩ হাজার ৪৭৫ কোটি টাকা মূলধন যোগানো হবে। অবশিষ্ট মূলধন এক বা একাধিক কিস্তিতে যোগানোর সিদ্ধান্ত হয়েছে। মন্ত্রিসভার এই সিদ্ধান্তের ফলে, ঐ ৩টি বিমা সংস্থার আর্থিক অবস্থায় উন্নতি ঘটবে এবং ধীরে ধীরে তারা ঋণ পরিশোধের ক্ষমতা অর্জন করবে। একই সঙ্গে, আর্থিক অগ্রগতির ক্ষেত্রে বিমার চাহিদা মেটাবে। এর ফলে, এই বিমা সংস্থা ৩টির সম্পদ সৃষ্টির ক্ষমতা যেমন বাড়বে, তেমনই ঝুঁকি নেওয়ার ক্ষেত্রেও অবস্থায় উন্নতি ঘটবে।

    

    CG/BD/SB

    
    
    (Release ID: 1637304) Visitor Counter : 11
    
    
      Read this release in: Punjabi , Malayalam , English , Urdu , Hindi , Marathi , Assamese , Manipuri , Gujarati , Odia , Tamil , Telugu , Kannada