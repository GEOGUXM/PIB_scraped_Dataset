      স্বাস্থ্যওপরিবারকল্যাণমন্ত্রক

      কোভিড-১৯ এর বিষয়ে সর্বশেষ তথ্য
      
      চিকিৎসাধীন সংক্রমিতদের থেকে ১.৭৫ গুণ বেশি সুস্থ হয়ে উঠেছেন
      
      সংক্রমিত এবং সুস্থ হয়ে ওঠার মধ্যে পার্থক্য ২ লক্ষেরও বেশী
      
      জাতীয় আরোগ্য লাভের হার ৬২.০৯ শতাংশ

      Posted On: 09 JUL 2020 6:20PM by PIB Kolkata

    নতুনদিল্লি, ৯ই জুলাই, ২০২০


    

    
    কোভিড মহামারীর মোকাবিলায় তাৎপর্যপূর্ণভাবে আজকের হিসেবে চিকিৎসাধীন সংক্রমিতদের থেকে ২,০৬,৫৮৮ জন বেশি সুস্থ হয়ে উঠেছেন౼ অর্থাৎ ১.৭৫গুন (প্রায় দ্বিগুণ বলা চলে) বেশী আরোগ্য লাভ করেছেন। গত চব্বিশ ঘন্টায় সুস্থ হয়ে উঠেছেন ১৯,৫৪৭ জন। আজ পর্যন্ত হিসেবে মোট সুস্থ হয়ে উঠেছেন ৪,৭৬,৩৭৭জন।


    
    কোভিড-১৯ এ সংক্রমিতদের দ্রুত শনাক্তকরণ এবং সঠিক সময়ে চিকিৎসার ব্যবস্থা করায় প্রতিদিন সুস্থ হয়ে ওঠার সংখ্যা বৃদ্ধি পাচ্ছে।


    
    বর্তমানে ২,৬৯,৭৮৯ জন সংক্রমিত চিকিৎসকদের তত্ত্বাবধানে রয়েছেন। সারা দেশে সুস্থ হয়ে ওঠার হার দ্রুত বৃদ্ধি পাচ্ছে। এই হার বর্তমানে ৬২.০৯%।
    
    সংখ্যার বিচারে ভারতের সঙ্গে অন্য দেশের তুলনা করাটা খুব একটা যুক্তিযুক্ত হবে না। প্রতি ১০ লক্ষ জনের হিসেবে ভারতে ১৯৫.৫ জন সংক্রমিত হয়েছেন। সারা বিশ্বের নিরিখে যা সর্বনিম্ন। কন্টেনমেন্ট ও বাফার এলাকা চিহ্নিত করা, যথাযথ চিকিৎসার ব্যবস্থা করার মধ্য দিয়ে ভারতে সংক্রমিতের মারা যাওয়ার সংখ্যাও সবথেকে কম। প্রতি দশ লক্ষ জনের হিসেবে মৃত্যুর সংখ্যা ১৫.৩১। যেখানে সারা বিশ্বের হিসেবে এই সংখ্যা ৬৮.৭। ভারতে সংক্রমিতদের মধ্যে ২.৭৫% মারা যাচ্ছেন।


    
    গত ২৪ ঘন্টায় দেশে ২,৬৭,০৬১ টি নমুনা পরীক্ষা হয়েছে। এ পর্যন্ত দেশে মোট ১,০৭,৪০,৮৩২টি নমুনার পরীক্ষা হয়েছে।


    
    নমুনা পরীক্ষা করার জন্য দেশে পরীক্ষাগারের সংখ্যা বৃদ্ধি করার উদ্যোগ অব্যাহত। দেশের নানা প্রান্তে সরকারী পরীক্ষাগার ৮০৫টি ও বেসরকারি পরীক্ষাগার ৩২৭টি ౼ অর্থাৎ মোট ১১৩২টি পরীক্ষাগারে এই মুহূর্তে নমুনা পরীক্ষা করা হচ্ছে। এর মধ্যে ৩৭৩টি সরকারী ও ২৩০টি বেসরকারী পরীক্ষাগারে ( মোট ৬০৩ টি) রিয়েল টাইম পিসিআরের মাধ্যমে , ৪০০টি সরকারি ও ৩৫টি বেসরকারী পরীক্ষাগারে (মোট ৪৩৫টি) ট্রুন্যাটের মাধ্যমে এবং ৩৩টি সরকারি ও ৬১টি বেসরকারী পরীক্ষাগারে (মোট ৯৪টি) সিবিন্যাটের মাধ্যমে নমুনা পরীক্ষা করা হচ্ছে।
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।


    
    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB

    
    
    (Release ID: 1637636) Visitor Counter : 15
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Malayalam