      অর্থমন্ত্রক

      জিএসটিআর-থ্রি বি রিটার্নের ক্ষেত্রে লেট ফির সর্বোচ্চ সীমা ৫০০ টাকা করা হ’ল
      Posted On: 03 JUL 2020 6:21PM by PIB Kolkata


    নয়াদিল্লি, ০৩ জুলাই, ২০২০


    

    জিএসটি করদাতাদের স্বস্তি দিতে ২০১৭’র জুলাই থেকে ২০২০’রত জুলাই পর্যন্ত কর রিটার্নের ক্ষেত্রে কেন্দ্রীয় সরকার ফর্ম জিএসটিআর থ্রি বি দাখিল বাবদ লেট ফির ঊর্ধ্বসীমা ৫০০ টাকা স্থির করেছে। অবশ্য, আগামী ৩০শে সেপ্টেম্বর পর্যন্ত রিটার্ন দাখিলের ক্ষেত্রে এই সুবিধা মিলবে।


    
    কেন্দ্রীয় পরোক্ষ কর পর্ষদের পক্ষ থেকে জানানো হয়েছে, যে কর দাতাদের রিটার্ন দাখিলের প্রয়োজন নেই, তাঁদের কোনও রকম লেট ফি দিতে হবে না। তবে, যে সমস্ত করদাতাদের রিটার্ন দাখিল করা প্রয়োজন তাঁদের জিএসটিআর থ্রি বি বাবদ লেট ফির পরিমাণ ৫০০ টাকা স্থির করা হয়েছে।


    
    পর্ষদের পক্ষ থেকে আরও জানানো হয়েছে, গত মে থেকে জুলাই মাস পর্যন্ত করের ক্ষেত্রে এই সুবিধা দেওয়া হচ্ছে। অবশ্য, গত ফেব্রুয়ারি থেকে এপ্রিল মাস পর্যন্ত সময়ে ঘোষিত কর ছাড়ের যে সুবিধা দেওয়া হয়েছিল, এটি তার অতিরিক্ত। একটি অভিন্ন ও সরল লেট ফি ব্যবস্থা কার্যকর করা অভিন্ন পদ্ধতি মেনে করদাতাদের সুবিধার্থে গ্রহণ করা জরুরি হয়ে উঠেছিল। তাই, করদাতাদের সুবিধার্থে ৩০শে সেপ্টেম্বরের মধ্যে বকেয়া মিটিয়ে দেওয়া হলে লেট ফির সর্বোচ্চ সীমা ৫০০ টাকাতেই স্থির থাকবে বলে পর্ষদের পক্ষ থেকে জানানো হয়েছে।


    

    CG/BD/SB

    
    
    (Release ID: 1636499) Visitor Counter : 7
    
    
      Read this release in: English , Marathi