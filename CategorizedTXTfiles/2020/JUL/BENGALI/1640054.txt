      অর্থমন্ত্রক

      সিবিডিটি ও অতি ক্ষুদ্র, ক্ষুদ্র ও মাঝারী শিল্পোদ্যোগ মন্ত্রকের মধ্যে সমঝোতাপত্র
      Posted On: 20 JUL 2020 6:55PM by PIB Kolkata


    নতুনদিল্লি, ২০শে জুলাই, ২০২০


    

    
    কেন্দ্রীয় প্রত্যক্ষ কর পর্ষদ (সেন্ট্রাল বোর্ড অফ ডিরেক্ট ট্যাক্স౼সিবিডিটি) ও কেন্দ্রীয় অতি ক্ষুদ্র, ক্ষুদ্র ও মাঝারী শিল্পোদ্যোগ মন্ত্রক আজ একটি সমঝোতা পত্রে স্বাক্ষর করেছে। এই চুক্তি অনুযায়ী সিবিডিটি, অতি ক্ষুদ্র, ক্ষুদ্র ও মাঝারী শিল্পোদ্যোগ মন্ত্রককে নানা তথ্য সরবরাহ করবে। সিবিডিটির আয়কর দপ্তরের (সিস্টেমস) মুখ্য মহা নির্দেশক শ্রীমতী অনু জে সিং এবং অতি ক্ষুদ্র, ক্ষুদ্র ও মাঝারী শিল্পোদ্যোগ মন্ত্রকের অতিরিক্ত সচিব ও ডেভেলপমেন্ট কমিশনার শ্রী দেবেন্দ্র কুমার সিং এই চুক্তিতে স্বাক্ষর করেন।
    
    এই চুক্তির ফলে আয়কর দপ্তর, আয়কর দাখিল সংক্রান্ত কিছু তথ্য অতি ক্ষুদ্র, ক্ষুদ্র ও মাঝারী শিল্পোদ্যোগ মন্ত্রককে সরবরাহ করবে। এর ফলে মন্ত্রকের ২৬ জুন S.O. 2119(E) নম্বর বিজ্ঞপ্তি অনুসারে অতি ক্ষুদ্র, ক্ষুদ্র ও মাঝারী শিল্পোদ্যোগের শ্রেণীবিন্যাস করতে সুবিধে হবে।
    
    
    আজ থেকেই এই চুক্তি কার্যকর হয়েছে। তথ্য বিনিময়ের জন্য উভয় সংস্থাই নোডাল অফিসার নিয়োগ করবে। এই চুক্তির ফলে সিবিডিটি ও কেন্দ্রীয় অতি ক্ষুদ্র, ক্ষুদ্র ও মাঝারী শিল্পোদ্যোগ মন্ত্রকের মধ্যে সহযোগিতা ও সমন্বয়ের নতুন এক যুগের সূচনা হল।


    

    CG/CB

    
    
    (Release ID: 1640054) Visitor Counter : 8
    
    
      Read this release in: English , Urdu , Marathi , Hindi , Manipuri , Punjabi , Odia , Tamil , Telugu