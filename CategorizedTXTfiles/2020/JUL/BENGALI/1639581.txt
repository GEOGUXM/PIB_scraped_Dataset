      ভারীশিল্পএবংরাষ্ট্রায়ত্তসংস্থাবিষয়কমন্ত্রক

      ইন্টারন্যাশনাল সেন্টার অফ অটোমোটিভ টেকনোলজি (আইসিএটি) থেকে গাড়ি প্রযুক্তির ই-পোর্টাল
      Posted On: 17 JUL 2020 6:43PM by PIB Kolkata


    নয়াদিল্লী, ১৭ জুলাই, ২০২০


    

    
    কেন্দ্রীয় সরকারের ভারী শিল্প দপ্তর দেশে বিভিন্ন ক্ষেত্রে উদ্ভাবন, গবেষণা ও উন্নয়ন এবং পণ্যের বিকাশের লক্ষ্যে কাজ শুরু করেছে। এই লক্ষ্যপূরণে ক্ষেত্রে একটি অন্যতম বড় পদক্ষেপ হল প্রযুক্তি নির্ভর প্ল্যাটফর্ম 'ই-পোর্টাল' তৈরি করা। এর ফলে প্রযুক্তি উন্নয়ন, তথ্যের আদান-প্রদান এবং উদ্ভাবনকে সহজ হবে। বিভিন্ন সংস্থা ইতিমধ্যেই ৫টি পোর্টাল তৈরি করেছে। যেমন- বিদ্যুৎ সরঞ্জাম ক্ষেত্রে ভেল, যন্ত্রাংশের জন্য এইচএমটি, উৎপাদন প্রযুক্তির জন্য সিএমএফটিআই এবং গাড়ি শিল্পের ক্ষেত্রে ইন্টারন্যাশনাল সেন্টার অফ অটোমোটিভ টেকনোলজি (আইসিএটি) ও অটোমোটিভ রিসার্চ অ্যাসোসিয়েশান অফ ইন্ডিয়া (এআরএআই) এই পোর্টালগুলি তৈরি করেছে ।


    
    এই পোর্টালগুলি তৈরি করার উদ্দেশ্যই হল এমন এক ইকো-সিস্টেম তৈরি করা যেখানে সমস্যার সৃষ্টি হলে অনুসন্ধানকারী এবং সমস্যার সমাধানকারী এক জায়গায় আসতে পারে। এর সঙ্গে যুক্ত করা হয়েছে শিল্প,শিক্ষা সংস্থা, গবেষণা প্রতিষ্ঠান, স্টার্ট-আপ এবং পেশাদার বিশেষজ্ঞদের। আইসিএটি হল গাড়ি শিল্পের জন্য প্রযুক্তি উন্নয়ন ভিত্তিক একটি প্ল্যাটফর্ম। মূলত এটি হল গাড়ি প্রযুক্তি ক্ষেত্রে সমস্যার সমাধানে শিল্প, গবেষণা এবং শিক্ষা মূলক একটি পোর্টাল।


    
    এই পোর্টালের মূল উদ্দেশ্যই হল গাড়ি সম্পর্কিত সংশ্লিষ্ট সকল পক্ষকে একত্রিত করে বিশ্বমানের প্রযুক্তি উদ্ভাবন ও তা গ্রহণের মাধ্যমে ভারতীয় গাড়ি নির্মাণ শিল্পকে স্বাবলম্বী করে তোলা। এক্ষেত্রে গবেষণা ও উন্নয়ন, পণ্য প্রযুক্তির বিকাশ, প্রযুক্তিগত উদ্ভাবন, শিল্পের জন্য প্রযুক্তিগত ও গুণগত সমস্যার সমাধান, উৎপাদন, প্রযুক্তি বিকাশের পথে সমস্যার সমাধান এবং ভারতের গাড়ি শিল্পের গতি প্রকৃতি নির্ধারণ ও প্রযুক্তি সম্পর্কে পর্যবেক্ষণ চালানো হয়।


    
    এই ই-পোর্টাল একটি প্রযুক্তিভিত্তিক প্ল্যাটফর্ম সরবরাহকারী ওয়ান স্টপ সলিউশন হিসেবে কাজ করে, যা ভারতীয় গাড়ি শিল্প থেকে সংশ্লিষ্ট সব পক্ষকেই একত্রিত করে তুলতে সাহায্য করে। এই প্ল্যাটফর্ম শিল্পের প্রয়োজনীয়তার সঙ্গে সামঞ্জস্য রেখে যেকোন বড় ধরণের সমস্যার মোকাবিলা করতে পারবে। এই পোর্টালটি তৈরি করছে আইসিএটি এবং এর প্রথম সংস্করণটি গত ১৫ই জুলাই সূচনা হয়। পোর্টালের দ্বিতীয় সংস্করণটি আশা করা যাচ্ছে চলতি বছরের ১৫ই আগস্টের মধ্যে তৈরি করা সম্ভব হবে। আশা করা যাচ্ছে এ বছরের ১৫ই সেপ্টেম্বরের মধ্যে পোর্টালটি পুরোপুরি কার্যকর হবে। এই ব্যবস্থাপনাগুলি ভারতে গাড়ি শিল্পকে আরও শক্তিশালী ও স্বনির্ভর করে তুলবে। এর ফলে ভারত সরকারের 'মেক ইন ইন্ডিয়া' এবং 'আত্মনির্ভরতা'র দৃষ্টিভঙ্গির সঙ্গে সামঞ্জস্য বজায় রেখে আগামীদিনে এগিয়ে চলার পথ সুগম হবে।


    

    
    CG/SS/NS

    
    
    (Release ID: 1639581) Visitor Counter : 4
    
    
      Read this release in: English , Urdu , Hindi , Manipuri , Punjabi , Tamil , Telugu