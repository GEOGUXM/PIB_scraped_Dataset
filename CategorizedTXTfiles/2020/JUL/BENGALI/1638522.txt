      শিল্পওবাণিজ্যমন্ত্রক

      দেশে জুন মাসের পাইকারি মূল্য সূচক
      Posted On: 14 JUL 2020 12:00PM by PIB Kolkata


    নয়াদিল্লি, ১৪ জুলাই, ২০২০


    

    কেন্দ্রীয় শিল্প ও অভ্যন্তরীণ বাণিজ্য প্রসার দপ্তরের অর্থনৈতিক উপদেষ্টার কার্যালয় থেকে জুন মাসের পাইকারি মূল্য সূচক (প্রাথমিক) এবং এপ্রিল মাসের সূচক (চূড়ান্ত) প্রকাশ করা হয়েছে। উল্লেখ করা যেতে পারে, দেশের নির্দিষ্ট কয়েকটি উৎপাদন ইউনিট এবং প্রতিষ্ঠানের কাছ থেকে প্রাপ্ত তথ্য একত্রিত করে প্রতি মাসের ১৪ তারিখ (অথবা পরবর্তী কাজের দিনে) পাইকারি মূল্য সূচক প্রকাশ করা হয়ে থাকে।


    
    মাসিক পাইকারি মূল্য সূচকের ওপর ভিত্তি করে জুন মাসে মুদ্রাস্ফীতি গত বছরের ঐ একই মাসের তুলনায় ১.৮১ শতাংশ হ্রাস পেয়েছে। গত বছরের জুন মাসে পাইকারি মূল্য সূচকের মুদ্রাস্ফীতির হার ছিল ২.০২ শতাংশ।


    
    প্রাথমিক দ্রব্য সামগ্রীগুলির সূচক জুন মাসে ১৩৯.৩ পয়েন্ট বেড়ে হয়েছে ২.২৮ শতাংশ। মূলত অশোধিত পেট্রোলিয়াম ও প্রাকৃতিক গ্যাস, খাদ্য সামগ্রী এবং খাদ্য বহির্ভূত অন্যান্য সামগ্রীর দাম বৃদ্ধি পাওয়ায় সূচকে এই বৃদ্ধি। একইভাবে, জ্বালানি ও শক্তি ক্ষেত্রে জুন মাসের সূচক পূর্ববর্তী মাসের তুলনায় ৫.৫০ শতাংশ বেড়ে হয়েছে ৮৮.৩ পয়েন্ট। প্রধাণত, খনিজ তেলের দাম বৃদ্ধি পাওয়ায় সূচক ঊর্ধ্বমুখী হয়েছে। তবে, কয়লা ও বিদ্যুতের মূল্য অপরিবর্তিত রয়েছে।


    
    উৎপাদিত সামগ্রীর সূচক জুন মাসে পূর্ববর্তী মাসের তুলনায় ০.৪২ শতাংশ বেড়ে ১১৮.৬ হয়েছে। প্রধাণত, খাদ্য সামগ্রী, রাসায়নিক পদার্থ, ফার্মাসিউটিকাল, রাবার, প্লাস্টিক, ধাতুহীন খনিজ পদার্থ প্রভৃতির দাম বৃদ্ধি পাওয়ায় সূচক বেড়েছে। তবে, পানীয় সামগ্রী, তামাক, বস্ত্র, চর্মজাত সামগ্রী, কাগজ প্রভৃতির দাম জুন মাসে কমেছে।


    
    ২০১১-১২’কে ১০০ হিসাবে ভিত্তি করে সমস্ত পণ্য সামগ্রীর এপ্রিল মাসের পাইকারি মূল্য সূচক দাঁড়িয়েছে ১১৯.২ পয়েন্টে। একইভাবে, মুদ্রাস্ফীতির হার গত বছরের ঐ একই মাসের তুলনায় ১.৫৭ শতাংশ হ্রাস পেয়েছে।


    

    
    CG/BD/SB

    
    
    (Release ID: 1638522) Visitor Counter : 8
    
    
      Read this release in: Manipuri , English , Urdu , Marathi , Hindi , Assamese , Tamil