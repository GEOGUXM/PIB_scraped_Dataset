      মানবসম্পদবিকাশমন্ত্রক

      দেশে বিদ্যালয় শিক্ষায় ও উচ্চশিক্ষায় ২০২০-র জাতীয় শিক্ষানীতি যুগান্তকারী সংস্কার নিয়ে আসবে౼ মানবসম্পদ উন্নয়ন মন্ত্রী
      Posted On: 29 JUL 2020 8:40PM by PIB Kolkata


    নয়াদিল্লি, ২৯ জুলাই, ২০২০


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ জানিয়েছেন, দেশে বিদ্যালয় শিক্ষা এবং উচ্চশিক্ষা ব্যবস্থায় ২০২০-র জাতীয় শিক্ষানীতি যুগান্তকারী পরিবর্তন নিয়ে আসবে। কেন্দ্রীয় মন্ত্রিসভা আজ এই শিক্ষানীতিতে অনুমোদন দেওয়ার পর সাংবাদিকদের সঙ্গে কথা বলার সময় মন্ত্রী জানান, দেশে এযাবৎকালে সবথেকে বেশি আলাপ-আলোচনা ও পরামর্শ গ্রহণের পর এই শিক্ষানীতি তৈরি করা হয়েছে। জনসাধারণের কাছ থেকে পরামর্শ চাওয়ার পর এই ড্রাফটের বিষয়ে ২ লক্ষ ২৫ হাজার পরামর্শ জমা পড়ে। প্রধানমন্ত্রী শ্রী নরেন্দ্র মোদী এবং কেন্দ্রীয় মন্ত্রিসভা এই শিক্ষানীতির অনুমোদন দেওয়ায় তিনি তাঁদের প্রতি কৃতজ্ঞতা প্রকাশ করেছেন। নতুন ভারত গঠনে এই নীতি গুরুত্বপূর্ণ ভূমিকা পালন করবে। শ্রী পোখরিয়াল নতুন শিক্ষানীতির জন্য সমস্ত ছাত্রছাত্রী, শিক্ষক-শিক্ষিকা, অভিভাবক-অভিভাবিকা এবং শিক্ষা জগতের সঙ্গে যুক্ত সকলকে অভিনন্দন জানিয়েছেন।


    দপ্তরের প্রতিমন্ত্রী শ্রী সঞ্জয় ধোতরে বলেছেন, এই শিক্ষানীতি একটি সর্বাত্মক এবং ভবিষ্যৎমুখী শিক্ষা ব্যবস্থা গড়ে তুলবে। এই শিক্ষানীতির ফলে ৩ থেকে ৫ বছর বয়সী শিশুরা শিক্ষা ব্যবস্থা যুক্ত হতে পারবে। বিভিন্ন জটিল বিষয় নিয়ে চিন্তাভাবনা করার ক্ষমতা, পরীক্ষামূলক বিভিন্ন উদ্যোগ গ্রহণ এবং প্রয়োগের মাধ্যমে শিক্ষালাভের মতো গুরুত্বপূর্ণ বিষয়গুলি এই শিক্ষানীতির মাধ্যমে ছাত্রছাত্রীদের মধ্যে সঞ্চারিত হবে । এর মাধ্যমে ২ লক্ষ স্কুলছুট ছাত্রছাত্রীকে আবার ফিরিয়ে আনা সম্ভব হবে এবং দেশে একটি সর্বজনীন শিক্ষা ব্যবস্থা গড়ে তোলা হবে। অ্যাকাডেমিক ব্যাঙ্ক অফ ক্রেডিট, ন্যাশনাল রিসার্চ ফাউন্ডেশন এবং ন্যাশনাল মিশন অন ফান্ডামেন্টাল লিটারেসি অ্যান্ড নিউম্যারেসির মতো বেশ কিছু যুগান্তকারী পদক্ষেপ এই ব্যবস্থায় গ্রহণ করা হবে।


    CG/CB/DM

    
    
    (Release ID: 1642213) Visitor Counter : 27
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu , Kannada