      গ্রামোন্নয়নমন্ত্রক

      "গ্রামোন্নয়ন কর্মসূচির ঝুঁকি ভিত্তিক অভ্যন্তরীণ হিসাবনিকাশ জোরদার করা" শীর্ষক ভিডিও কনফারেন্স কেন্দ্রীয় গ্রামোন্নয়ন এবং পঞ্চায়েতী রাজ মন্ত্রী শ্রী নরেন্দ্র সিং তোমর "গ্রামোন্নয়ন কর্মসূচির জন্য আর্থিক পরিচালন সূচক" প্রকাশ করেছেন
      Posted On: 25 JUL 2020 3:22PM by PIB Kolkata


    নয়াদিল্লী, ২৫ জুলাই, ২০২০


    

    
    কেন্দ্রীয় গ্রামোন্নয়ন ও পঞ্চায়েতী রাজ এবং কৃষি ও কৃষক কল্যাণ মন্ত্রী শ্রী নরেন্দ্র সিং তোমর শুক্রবার (২৪ জুলাই) ভিডিও কনফারেন্সের মাধ্যমে ‘গ্রামোন্নয়ন কর্মসূচির ঝুঁকি ভিত্তিক অভ্যন্তরীণ হিসাবনিকাশ জোরদার করা" শীর্ষক এক কর্মসূচির সূচনা করেছেন। অনুষ্ঠানে গ্রামোন্নয়ন প্রতিমন্ত্রী সাধ্বী নিরঞ্জন জ্যোতি, মন্ত্রকের সচিব শ্রী এন এন সিনহা এবং অন্যান্য শীর্ষ আধিকারিকরা উপস্থিত ছিলেন। এছাড়াও এদিনের এই কর্মসূচিতে যোগ দেন অসম, বিহার, হিমাচলপ্রদেশ, কর্ণাটক, মধ্যপ্রদেশ, ওড়িশা, রাজস্থান, তেলেঙ্গানা, উত্তরপ্রদেশ এবং পশ্চিমবঙ্গ- এই ১০টি রাজ্যের অতিরিক্ত মুখ্যসচিব, প্রধান সচিব ও গ্রামোন্নয়ন মন্ত্রকের শীর্ষ আধিকারিকরা।


    
    উদ্বোধনী ভাষণে কেন্দ্রীয় মন্ত্রী জানান, গ্রামোন্নয়ন মন্ত্রক রাজ্যগুলির সঙ্গে ঘনিষ্ট সহযোগিতা বজায় রেখে দেশের গ্রামাঞ্চলে আর্থিক ও সামাজিক বিকাশের একাধিক উন্নয়নমূলক কর্মসূচি ও পরিকল্পনা গ্রহণ করেছে। মন্ত্রক এই কর্মসূচিগুলির মাধ্যমে দেশের গ্রামের মানুষের সুস্থায়ী ও আর্থিক অন্তর্ভুক্তিমূলক বৃদ্ধির প্রয়াস চালিয়ে যাচ্ছে। এর মূল লক্ষ্যই হল মজুরি ও স্ব-কর্মসংস্থানের মাধ্যমে জীবিকার সুযোগ-সুবিধা বৃদ্ধি, গ্রামীণ আবাসন, সড়ক পরিকাঠামো, নির্মাণ, সামাজিক সুরক্ষা এবং পানীয় জল সরবরাহের মতো বহুমাত্রিক কৌশল গ্রহণ করা। এজন্য ২০২০-২১ অর্থবর্ষের কেন্দ্রীয় বাজেটে ১ লক্ষ ২০ হাজার কোটি টাকা অর্থ করা হয়েছে। কোভিড-১৯ মহামারী জেরে উদ্ভুত পরিস্থিতির পরিপ্রেক্ষিতে এই আর্থিক বছরে মহাত্মা গান্ধী জাতীয় গ্রামীণ কর্ম নিশ্চয়তা প্রকল্পের জন্য অতিরিক্ত ৪০ হাজার কোটি টাকা বরাদ্দ করা হয়েছে। গ্রামোন্নয়ন মন্ত্রক গ্রামাঞ্চলের উন্নয়ন ও গ্রামের মানুষের কল্যাণে ২ লক্ষ কোটি টাকা খরচ করেছে। ইতিমধ্যে চলতি আর্থিক বছরে রাজ্য/কেন্দ্রশাসিত অঞ্চলগুলির জন্য ৯০ হাজার কোটি টাকারও বেশি অর্থ মঞ্জুর করেছে মন্ত্রক।


    
    অনুষ্ঠানে শ্রী নরেন্দ্র সিং তোমর ‘গ্রামোন্নয়ন কর্মসূচির জন্য আর্থিক পরিচালন সূচক’ প্রকাশ করেছেন। মূলত যে মাপকাঠির ভিত্তিতে রাজ্যগুলির কার্যকারিতা বিচার করা হবে সেগুলি হল-
    
    বার্ষিক পরিকল্পনা প্রণয়ন, অর্থবর্ষের জন্য তহবিলের প্রয়োজনীয়তা উপস্থাপন, সময়মতো তহবিলের ব্যবহার এবং তার শংসাপত্র জমা দেওয়া।
    
    পাবলিক ফিনান্সিয়াল ম্যানেজমেন্ট সিস্টেম (পিএফএমএস)এর সর্বোত্তম বাস্তবায়ন এবং সুবিধাগুলি সরাসরি সুবিধাভোগীদের হস্তান্তর।
    
    অভ্যন্তরীণ হিসাবনিকাশ"
    
    সামাজিক নিরীক্ষা
    
    শ্রী তোমর বলেন, এই সূচকের পরিমিতিগুলিতে রাজ্যগুলির মধ্যে প্রতিযোগিতামূলক কর্মদক্ষতা, সমবায় সংস্থাগুলির মধ্যে উৎসাহ বৃদ্ধি পাবে। তিনি রাজ্যগুলিকে তহবিলের সর্বোত্তম ব্যবহার সুনিশ্চিত করার জন্য পরামর্শ দিয়েছেন। মহাত্মা গান্ধী জাতীয় গ্রামীণ কর্ম নিশ্চয়তা প্রকল্প, দীনদয়াল অন্তদ্যোয় যোজনা- জাতীয় গ্রামীণ জীবন জীবিকা মিশন, প্রধানমন্ত্রী আবাস যোজনা- গ্রামীণ এবং প্রধানমন্ত্রী গ্রাম-সড়ক যোজনা-এর মতো প্রকল্পগুলি দ্রুত বাস্তবায়নের ক্ষেত্রে রাজ্য সরকারগুলিকে এগিয়ে আসার আহ্বান জানান।


    
    কেন্দ্রীয় মন্ত্রী বলেন, গ্রামোন্নয়ন কর্মসূচির মাধ্যমে গ্রাম পঞ্চায়েতগুলিকে যে পরিমাণ অর্থ দেওয়া হয় তা গ্রামাঞ্চলের উন্নয়নের কাজে কার্যকরভাবে ব্যবহৃত হচ্ছে কি না তা নিশ্চিত করতে হবে রাজ্যগুলিকে। এর পাশাপাশি রাজ্যগুলিকে গ্রামোন্নয়নের ক্ষেত্রে অর্থ ব্যয়ের অভ্যন্তরীণ হিসাবনিকাশ করার প্রক্রিয়াটি সুনিশ্চিত করা প্রয়োজন বলেও কেন্দ্রীয় মন্ত্রী জানান। তিনি বলেন, কেন্দ্রীয় সরকার গ্রামোন্নয়নমূলক কর্মসূচি বাস্তবায়নের জন্য স্বচ্ছতার সঙ্গে সবরকম প্রয়াস চালিয়ে যাচ্ছে।


    

    
    CG/SS/NS

    
    
    (Release ID: 1641243) Visitor Counter : 10
    
    
      Read this release in: Manipuri , Hindi , Telugu , Urdu , Punjabi , English , Marathi , Tamil , Malayalam