      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 12 JUL 2020 6:30PM by PIB Kolkata


    নয়াদিল্লি, ১২ জুলাই, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; কোভিড-১৯ থেকে ৫ লক্ষ ৩০ হাজারেরও বেশি সুস্থ হয়েছেন; নিশ্চিতভাবে আক্রান্তের সংখ্যা ২ লক্ষ ৯০ হাজার; সুস্থতার সংখ্যা আক্রান্তের তুলনায় বেড়ে ২ লক্ষ ৪০ হাজার; গত ২৪ ঘন্টায় ১৯ হাজারেরও বেশি মানুষ সুস্থ; প্রতি ১০ লক্ষে নমুনা পরীক্ষার হার বেড়ে ৮ হাজার ৩৯৬.৪


    দেশে গত ২৪ ঘন্টায় ১৯ হাজার ২৩৫ জন সুস্থ হয়েছেন। এর ফলে, আজ পর্যন্ত সুস্থ হওয়া ব্যক্তির সংখ্যা দাঁড়িয়েছে ৫ লক্ষ ৩৪ হাজার ৬২০। সুস্থতার হার বেড়ে ৬২.৯৩ শতাংশ। সর্বাত্মক প্রয়াসের ফলে সুস্থতার সংখ্যা ক্রমাগত বাড়ছে। এর ফলে, সুস্থ হওয়া ব্যক্তির সংখ্যা দাঁড়িয়েছে ২ লক্ষ ৪২ হাজার ৩৬২। নিশ্চিতভাবে করোনায় আক্রান্ত ২ লক্ষ ৯২ হাজারেরও বেশি রোগীকে চিকিৎসা পরিষেবা দেওয়া হচ্ছে। গত ২৪ ঘন্টায় ২ লক্ষ ৮০ হাজারেরও বেশি নমুনা পরীক্ষা হয়েছে। দেশে মোট নমুনা পরীক্ষার সংখ্যা ১ কোটি ১৫ লক্ষ ৮৭ হাজার ১৫৩। প্রতি ১০ লক্ষ জনসংখ্যায় নমুনা পরীক্ষার হার দাঁড়িয়েছে ৮৩৯৬.৪। দেশে নমুনা পরীক্ষাগারের সংখ্যা ১ হাজার ১৯৪।


    বিস্তারিত বিবরণের জন্য https://pib.gov.in/PressReleasePage.aspx?PRID=1638133 – এই লিঙ্কে ক্লিক করুন।


    ডঃ হর্ষ বর্ধন দিল্লিতে সর্দার প্যাটেল কোভিড কেয়ার সেন্টার ও হাসপাতাল পরিদর্শন করলেন


    কেন্দ্রীয় ও স্বাস্থ্য পরিবার কল্যাণ মন্ত্রী ডঃ হর্ষ বর্ধন আজ দিল্লির ছত্তরপুর এলাকায় সর্দার প্যাটেল কোভিড কেয়ার সেন্টার পরিদর্শন করে সেখানকার কোভিড-১৯ চিকিৎসা পরিষেবা ব্যবস্থা পর্যালোচনা করেছেন। ১০ হাজার ২০০ শয্যাবিশিষ্ট এই কোভিড কেয়ার সেন্টারটি রাধা সোমানী সৎসঙ্গ বিয়াস গড়ে তুলেছে। বর্তমানে এই সেন্টারে ১২৩ জন রোগী ভর্তি রয়েছেন, যার মধ্যে ৫ জন রোগীর অন্যান্য উপসর্গ দেখা দেওয়ায় হাসপাতালে স্থানান্তরিত করা হয়েছে।


    বিস্তারিত বিবরণের জন্য https://pib.gov.in/PressReleasePage.aspx?PRID=1638162 – এই লিঙ্কে ক্লিক করুন।


    আত্মনির্ভর প্যাকেজ – এ যাবৎ অগ্রগতি; অর্থমন্ত্রী শ্রীমতী নির্মলা সীতারমন অর্থ ও কর্পোরেট বিষয়ক মন্ত্রকের সঙ্গে যুক্ত আত্মনির্ভর ভারত প্যাকেজের রূপায়ণের অগ্রগতি পর্যালোচনা করেছেন


    ভারতে কোভিড-১৯ মোকাবিলায় প্রধানমন্ত্রী শ্রী নরেন্দ্র মোদী গত ১২ই মে ২০ লক্ষ কোটি টাকার এক বিশেষ আর্থিক ও সুসংবদ্ধ প্যাকেজের কথা ঘোষণা করেন। প্যাকেজের এই পরিমাণ ভারতের জিডিপি-র প্রায় ১০ শতাংশ। শ্রী মোদী এই প্যাকেজ ঘোষণা করে আত্মনির্ভর ভারত গড়ে তোলার জন্য আন্তরিক আহ্বান জানিয়েছিলেন। আত্মনির্ভর ভারত গড়ে তোলার জন্য তিনি পাঁচটি স্তম্ভের কথা উল্লেখ করেন। এগুলি হল – অর্থনীতি, পরিকাঠামো, সার্বিক ব্যবস্থা, প্রাণবন্ত জনসংখ্যার বৈশিষ্ট্য এবং চাহিদা।


    প্রধানমন্ত্রীর এই আহ্বানের প্রেক্ষিতে কেন্দ্রীয় অর্থ ও কর্পোরেট বিষয়ক মন্ত্রী শ্রীমতী নির্মলা সীতারমন গত ১৩-১৭ই মে একগুচ্ছ সাংবাদিক সম্মেলনে আত্মনির্ভর প্যাকেজের বিস্তারিত খতিয়ান প্রকাশ করেন।


    বিস্তারিত বিবরণের জন্য https://pib.gov.in/PressReleasePage.aspx?PRID=1638112 – এই লিঙ্কে ক্লিক করুন।


    উপ-রাষ্ট্রপতি করোনার সময় জীবন থেকে পাওয়া আদর্শ শিক্ষা আত্মঅনুবিক্ষণের জন্য সাধারণ মানুষের প্রতি আহ্বান জানালেন


    কোভিড-১৯ মহামারীর প্রেক্ষিতে সাধারণ মানুষের সঙ্গে যুক্ত হতে চেয়ে শ্রী নাইডু আজ এক ফেসবুক বার্তায় বলেছেন, জীবন থেকে শিক্ষা নিয়ে আত্মঅনুবিক্ষণ করার প্রয়োজনীয়তা রয়েছে। তিনি ঐ পোস্টে ১০টি প্রশ্নের কথা উল্লেখ করেন, যেগুলির জবাব গত ৪ মাসে অর্জিত বিভিন্ন শিক্ষার মমার্থ খুঁজে বের করতে সাহায্য করবে।


    বিস্তারিত বিবরণের জন্য https://pib.gov.in/PressReleasePage.aspx?PRID=1638108 – এই লিঙ্কে ক্লিক করুন।


    বণিকসভা ফিকি ফ্রেম – এর সমাপ্তি অধিবেশনে ভাষণ দিলেন শ্রী পীযূষ গোয়েল


    কেন্দ্রীয় মন্ত্রী শ্রী পীযূষ গোয়েল বলেছেন, বিশ্বে অগ্রণী ভূমিকা নেওয়ার ক্ষেত্রে ভারতীয় চলচ্চিত্র ও বিজ্ঞাপন শিল্পে সম্ভাবনা ও মেধা দুটিই রয়েছে। এই শিল্প দুটি আরও বেশি বিনিয়োগ ও মূলধন আকৃষ্ট করতে সক্ষম। তিনি চলচ্চিত্র ও বিজ্ঞাপন শিল্পের সঙ্গে যুক্ত ব্যক্তিদের দেশের সীমানা ছাড়িয়ে আন্তর্জাতিক স্তরে আরও বেশি সক্রিয় ভূমিকা গ্রহণের আহ্বান জানিয়েছেন। শ্রী গোয়েল বলেন, করোনা সঙ্কট আমাদের সামনে অতীতের আর ৫টা সঙ্কটের মতো। তাই, অতিরিক্ত সতর্কতা অবলম্বন জরুরি, অযথা ভীত হওয়া নয়।


    বিস্তারিত বিবরণের জন্য https://pib.gov.in/PressReleasePage.aspx?PRID=1638044 – এই লিঙ্কে ক্লিক করুন।


    বিশ্ব জনসংখ্যা দিবস উপলক্ষে মানবাধিকারের বিষয় হিসাবে পরিবার পরিকল্পনার ওপর জোর দিলেন ডঃ হর্ষ বর্ধন


    কেন্দ্রীয় স্বাস্থ্য ও পরিবার কল্যাণ মন্ত্রী বিশ্ব জনসংখ্যা দিবস উপলক্ষে গতকাল এক ভার্চ্যুয়াল বৈঠকে পৌরহিত্য করে বলেন, বিশ্ব জনসংখ্যা দিবস উদযাপনের তাৎপর্য নিহিত রয়েছে জনসংখ্যায় স্থিতিশীলতা এবং ভবিষ্যতে জনগণের গুরুত্বপূর্ণ ভূমিকা পালনের ওপর। কোভিড-১৯ মহামারীর দরুণ যে চ্যালেঞ্জ দেখা দিয়েছে, তার প্রেক্ষিতে প্রজননগত স্বাস্থ্য পরিষেবার গুরুত্বপূর্ণ ভূমিকা সকলকেই স্বীকার করতে হবে।


    বিস্তারিত বিবরণের জন্য https://pib.gov.in/PressReleasePage.aspx?PRID=1638029 – এই লিঙ্কে ক্লিক করুন।


    বিশ্বের অগ্রণী বিশ্ববিদ্যালয়গুলিতে অধ্যয়নরত ভারতীয় ছাত্রছাত্রীদের দেশে ফিরে এসে উদ্ভাবনের আহ্বান জানালেন শ্রী ধর্মেন্দ্র প্রধান


    কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান বিশ্বের অগ্রণী বিশ্ববিদ্যালয়গুলির ভারতীয় ছাত্রছাত্রীদের কাছে আহ্বান জানিয়ে বলেছেন, দেশে ফিরে এসে এখানে সুযোগ-সুবিধার নানা দিক খুঁজে বের করতে। শ্রী প্রধান গতকাল প্রবাসী ভারতীয় স্কলার ছাত্রছাত্রীদের সঙ্গে এক মতবিনিময় সভায় যোগ দিয়ে এই আহ্বান জানান। বর্তমান মহামারী সম্পর্কে শ্রী প্রধান বলেন, আমরা এখন কোভিড-১৯ মহামারীর ঠিক মধ্যস্থলে রয়েছি এবং মহামারীজনিত চ্যালেঞ্জগুলি আমাদের জীবনের মৌলিক কর্মকান্ডে বিরূপ প্রভাব ফেলেছে।


    বিস্তারিত বিবরণের জন্য https://pib.gov.in/PressReleasePage.aspx?PRID=1638110 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    • পাঞ্জাব : রাজ্যের মুখ্যমন্ত্রী চিঠি দিয়ে প্রধানমন্ত্রীর কাছে বিশ্ববিদ্যালয় ও কলেজের পরীক্ষা বাতিল সংক্রান্ত গত তেসরা জুলাইয়ের সিদ্ধান্তের বিষয়টি বিবেচনার আর্জি জানিয়েছেন। মুখ্যমন্ত্রী ঐ চিঠিতে বিশ্ববিদ্যালয় মঞ্জুরি কমিশনকে তার সিদ্ধান্ত পুনর্বিবেচনার আর্জি জানিয়ে আগামী সেপ্টেম্বর নাগাদ চূড়ান্ত পর্যায়ের পরীক্ষা আয়োজনের বিষয়টি ভেবে দেখার আহ্বান জানিয়েছেন।


    • হিমাচল প্রদেশ : রাজ্যে পর্যটকদের আগমনে অনুমতি দেওয়ার পর পর্যটন দপ্তর পর্যটন ইউনিটগুলি চালু করার ক্ষেত্রে আদর্শ কার্যপরিচালন বিধি জারি করেছে। ঐ বিধিতে বলা হয়েছে, আগত সমস্ত পর্যটককে আইসিএমআর স্বীকৃত নমুনা পরীক্ষাগারে কোভিড পরীক্ষা-নিরীক্ষা সংক্রান্ত শংসাপত্র নিয়ে আসতে হবে। অবশ্য, ঐ শংসাপত্রে নমুনা পরীক্ষার রিপোর্ট নেগেটিভ উল্লেখ থাকতে হবে এবং শংসাপত্রটি ৭২ ঘন্টার বেশি পুরনো হবে না।


    • কেরল : রাজ্যে গতকাল আরও ৪৮৮ জনের করোনায় সংক্রমণের খবর মিলেছে। বর্তমানে রাজ্যে ৩ হাজার ৪৪২ জনের চিকিৎসা চলছে। ১ লক্ষ ৮২ হাজারেরও বেশি ব্যক্তি বিভিন্ন জেলায় নজরদারির আওতায় রয়েছেন।


    • তামিলনাডু : কেন্দ্রশাসিত পন্ডিচেরীতে আরও ৮১ জনের সংক্রমণের খবর মেলায় আক্রান্তের সংখ্যা বেড়ে হয়েছে ১ হাজার ৪১৮। এদিকে তামিলনাডু সরকার ছাত্রছাত্রীদের পাঠ্যপুস্তক বিতরণের ক্ষেত্রে আদর্শ কার্যপরিচালন বিধি জারি করেছে। রাজ্যে গতকাল আরও ৬৯ জনের করোনায় মৃত্যু হয়েছে। আক্রান্তের সংখ্যা বেড়ে হয়েছে ১ লক্ষ ৩৪ হাজার ২২৬। মৃত্যু হয়েছে ১ হাজার ৮৯৮ জনের।


    • কর্ণাটক : রবিবারের লকডাউন সারা রাজ্যে আজ কার্যকর হয়েছে। রাজ্য সরকার ১৪ থেকে ২২শে জুলাই পর্যন্ত ব্যাঙ্গালোর আর্বান ও ব্যাঙ্গালোর রুরাল জেলায় লকডাউন কার্যকর করার সিদ্ধান্ত নিয়েছে। রাজ্যের পর্যটন মন্ত্রী কোভিড-১৯ এ আক্রান্ত হয়েছেন। গতকাল পর্যন্ত রাজ্যে করোনায় আক্রান্তের সংখ্যা ৩২ হাজার ২১৬। এদের মধ্যে মৃত্যু হয়েছে ৬১৩ জনের।


    • অন্ধ্রপ্রদেশ : রাজ্য সরকারের পক্ষ থেকে জানানো হয়েছে কলেজগুলি আগামী তেসরা আগস্ট থেকে খুলতে পারে। এদিকে রাজ্যে গত ২৪ ঘন্টায় আরও ১৯ জনের মৃত্যুর খবর মিলেছে। করোনায় আক্রান্তের সংখ্যা বেড়ে হয়েছে ২৯ হাজার ১৬৮। নিশ্চিতভাবে করোনায় আক্রান্তের সংখ্যা ১৩ হাজার ৪২৮। এখনও পর্যন্ত মৃত্যু হয়েছে ৩২৮ জনের।


    • তেলেঙ্গানা : কেন্দ্রীয় মন্ত্রী শ্রী জি কিষাণ রেড্ডি আজ কোভিড-১৯ গান্ধী হাসপাতাল ঘুরে দেখে সেখানকার সর্বশেষ পরিস্থিতি খতিয়ে দেখেছেন। চিকিৎসক ও অন্যান্যদের আশ্বাস দিয়ে তিনি বলেছেন, মহামারী থেকে সুরক্ষায় তাদের কেন্দ্রের পক্ষ থেকে সবরকম সহায়তা দেওয়া হবে। এদিকে রাজ্যে গতকাল পর্যন্ত করোনায় আক্রান্তের সংখ্যা বেড়ে হয়েছে ৩৩ হাজার ৪০২। নিশ্চিতভাবে করোনায় আক্রান্তের সংখ্যা ১২ হাজার ১৩৫। মৃত্যু হয়েছে ৩৪৮ জনের।


    • অরুণাচল প্রদেশ : ইটানগর রাজধানী কমপ্লেক্সে ২০শে জুলাই পর্যন্ত নীতি-নির্দেশিকা জারি করা হয়েছে। পরবর্তী নির্দেশ না আসা পর্যন্ত সমস্ত ধর্মীয় প্রতিষ্ঠান ও জমায়েত আগামী ২০শে জুলাই পর্যন্ত নিষিদ্ধ করা হয়েছে।


    • আসাম : গুয়াহাটির জিএমসিএইচ হাসপাতালে ভর্তি ৩ জন কোভিড-১৯ আক্রান্ত রোগী আজ আইসিইউ-তে মারা গেছেন।


    • মণিপুর : রাজ্যের থৌবালে ১০০ শয্যাবিশিষ্ট কোভিড কেয়ার সেন্টারের উদ্বোধন হয়েছে।


    • মেঘালয় : রাজ্যে করোনায় আক্রান্তের সংখ্যা ২৪৮। এদের মধ্যে ১৭৮ জন বিএসএফ – এর। সুস্থ হয়েছেন ৪৫ জন।


    • মিজোরাম : রাজ্যপাল ১ লক্ষ ৫ হাজার টাকা (জুন মাসের বেতনের ৩০ শতাংশ) মুখ্যমন্ত্রীর ত্রাণ তহবিলে দান করেছেন।


    • মহারাষ্ট্র : রাজ্যে গত ২৫ দিনে কোভিড-১৯ এ আক্রান্ত ব্যক্তির মৃত্যুর সংখ্যা প্রতি ৫ দিনে ১ হাজার করে বেড়েছে। রাজ্যে গত ২৪ ঘন্টায় আরও ৮ হাজার ১৩৯ জনের সংক্রমণের খবর মেলায় আক্রান্তের সংখ্যা বেড়ে হয়েছে ২ লক্ষ ৪৬ হাজার ৬০০। মৃত্যু হয়েছে ১০ হাজার ১১৬ জনের, যা বহু দেশের মৃত্যু সংখ্যার তুলনায় অনেক বেশি।


    • গুজরাট : রাজ্যে করোনায় আক্রান্তের সংখ্যা ৪১ হাজার ২৭। নিশ্চিতভাবে করোনায় আক্রান্ত হয়েছেন ১০ হাজার ৩০৮ জন। সুস্থ হওয়া ব্যক্তির সংখ্যা এবং মৃতের সংখ্যার হার বেড়ে হয়েছে যথাক্রমে ৭০ শতাংশ ও ৫ শতাংশ।


    • রাজস্থান : রাজ্যে আজ আরও ১৫৩ জনের সংক্রমণের খবর মেলায় আক্রান্তের সংখ্যা বেড়ে হয়েছে ২৩ হাজার ৯০১। নিশ্চিতভাবে করোনায় আক্রান্তের সংখ্যা ৫ হাজার ৪৯২। মৃত্যু হয়েছে ৫০৭ জনের।


    • মধ্যপ্রদেশ : রাজ্যে গতকাল ১ দিনে এ যাবৎ সর্বোচ্চ ৫৪৪ জনের করোনায় সংক্রমণের খবর মিলেছে। এর ফলে, আক্রান্তের সংখ্যা বেড়ে হয়েছে ১৭ হাজার ২০১। নিশ্চিতভাবে করোনায় আক্রান্তের সংখ্যা ৩ হাজার ৮৭৮। সুস্থ হয়েছেন ১২ হাজার ৬০০-রও বেশি।


    • ছত্তিশগড় : রাজ্যে আরও ৬৫ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৩ হাজার ৮৯৭। নিশ্চিতভাবে করোনায় আক্রান্তের সংখ্যা ৮১০।


    • গোয়া : রাজ্যে আরও ১১৭ জনের সংক্রমণের খবর মেলায় সংক্রমিত ব্যক্তির সংখ্যা দাঁড়িয়েছে ২ হাজার ৩৬৮। এখনও পর্যন্ত মৃত্যু হয়েছে ১২ জনের। নিশ্চিতভাবে করোনায় আক্রান্তের সংখ্যা ৯২৮।


    CG/BD/SB

    
    
    (Release ID: 1638223) Visitor Counter : 13
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam