      বৈদ্যুতিন ও তথ্যপ্রযুক্তি মন্ত্রক

      আত্মনির্ভর অ্যাপ উদ্ভাবনী প্রতিযোগিতায় অংশগ্রহণের তারিখ বৃদ্ধি সরকারের
      Posted On: 17 JUL 2020 5:48PM by PIB Kolkata


    নয়াদিল্লী, ১৭ জুলাই, ২০২০


    

    আত্মনির্ভর ভারত অ্যাপ উদ্ভাবনী প্রতিযোগিতায় উল্লেখযোগ্য সাড়া মেলায় সরকার এই প্রতিযোগিতায় অংশগ্রহণের শেষ তারিখ ২৬শে জুলাই পর্যন্ত বাড়ানোর সিদ্ধান্ত নিয়েছে। এই চ্যালেঞ্জটি মাই গভের উদ্ভাবনী পোর্টালে আয়োজন করা হয়েছে। পোর্টালটি হল- https://innovate.mygov.in/app-challenge/


    
    প্রধানমন্ত্রী নরেন্দ্র মোদী গত চৌঠা জুলাই আত্মনির্ভর ভারত অ্যাপ উদ্ভাবনী প্রতিযোগিতার সূচনা করেছিলেন। এখনও পর্যন্ত সারা দেশর প্রযুক্তি বিশারদ এবং স্টার্ট-আপগুলির পক্ষ থেকে খুব ভালো সাড়া পাওয়া গেছে। এ পর্যন্ত এই চ্যালেঞ্জের ৮টি বিভাগে ২ হাজার ৩৫৩টি আবেদন জমা পড়েছে। এরমধ্যে ১ হাজার ৪৯৬টি আবেদন এসেছে ব্যক্তিগত স্তরে। বাকি ৮৫৭টি আবেদন জমা পড়েছে বিভিন্ন সংস্থা এবং কোম্পানীর কাছ থেকে। ব্যক্তিগত ভাবে যারা আবেদন জমা করেছেন তাদের মধ্যে ৭৮৮ জন আবেদনকারীর অ্যাপ্লিকেশন/অ্যাপ ব্যবহারের জন্য প্রস্তুত। বাকি ৭০৮ জনের অ্যাপগুলি প্রস্তুতির পর্যায়ে রয়েছে। সংস্থাগুলির পক্ষ থেকে যেসব অ্যাপস জমা পরেছে তার মধ্যে ৬৩৬টি অ্যাপস ইতিমধ্যেই প্রস্তুত করা হয়েছে। বাকি ২২১টি বিকাশের পর্যায়ে রয়েছে। বিভাগভিত্তিক পর্যায়ে যেসব অ্যাপ জমা পড়েছে তারমধ্যে বাণিজ্যিক ভাগে ৩৮০টি অ্যাপস রয়েছে। স্বাস্থ্য এবং সুস্বাস্হ্যের জন্য ২৮৬টি, ই-শিক্ষার জন্য ৩৩৯টি, সোশ্যাল নেটওর্য়াকের জন্য ৪১৪, গেমসের জন্য ১৩৬, বাড়ি থেকে অফিসের কাজ করার জন্য ২৩৮টি, খবরের জন্য ৭৫টি এবং বিনোদনের জন্য ৯৬টি অ্যাপ রয়েছে। ৩৮৯টি অ্যাপস জমা পরেছে অন্যান্য বিভাগে। প্রত্যন্ত অঞ্চল এবং ছোট শহর সহ দেশের বিভিন্ন প্রান্ত থেকে এই আবেদন জমা পড়েছে। এর থেকেই বোঝা যাচ্ছে দেশে প্রতিভা সর্বত্র ছড়িয়ে রয়েছে। এই অ্যাপ উদ্ভাবনী প্রতিযোগিতার মাধ্যমে ভারতবর্ষকে বিশ্বের দরবারে পৌঁছে দেওয়ার জন্য ভারতীয় প্রযুক্তি উন্নয়নকারী সংস্থা এবং কোম্পানীগুলির কাছে এক বিশেষ সুযোগ রয়েছে। তবে আসল প্রতিযোগিতার জায়গাটি হল অ্যাপ্লিকেশনগুলিকে আরো বেশি শক্তিশালী করা এবং সহজে ব্যবহারের সঙ্গে সঙ্গে সুরক্ষিত রাখা। এমনভাবে এই অ্যাপ্লিকেশন তৈরি করতে হবে যাতে ব্যবহারকারীরা ভালো অভিজ্ঞতা নিয়ে তা ব্যবহার করতে পারেন। আত্মনির্ভর ভারত অ্যাপ ইকো-সিস্টেমটি ভারতে প্রযুক্তি নির্ভর স্টার্ট-আপসের কাছে এক বিশেষ সুযোগ এনে দিয়েছে।


    

    CG/SS/NS

    
    
    (Release ID: 1639508) Visitor Counter : 12
    
    
      Read this release in: Telugu , English , Urdu , Marathi , Hindi , Punjabi , Odia , Tamil