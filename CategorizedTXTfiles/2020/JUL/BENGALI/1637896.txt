      সারওরসায়নমন্ত্রক

      কৃষকদের প্রয়োজনীয় ফসলের সার সরবরাহের জন্য ত্রিভাঙ্কর সার ও রসায়ন লিমিটেড (এফএসিটি) তিনটি সারের জাহাজ আমদানির জন্য বরাত দিয়েছে
      Posted On: 10 JUL 2020 3:04PM by PIB Kolkata


    নয়াদিল্লী, ১০ জুলাই, ২০২০


    

    কেন্দ্রীয় সার ও রসায়ন মন্ত্রকের আওতাধীন রাষ্ট্রায়ত্ত্ব সংস্থা ত্রিভাঙ্কর সার ও রসায়ন লিমিটেড (এফএসিটি) ২০২০-২১ অর্থবর্ষের প্রথম তিন মাসের মধ্যে উৎপাদন এবং বিপণনের ক্ষেত্রে উল্লেখযোগ্য সাফল্য লাভ করেছে।


    
    সংস্থাটি সার ব্যবসার মাধ্যমে উন্নতি লাভ করার পরিকল্পনা গ্রহণ করেছে। এ পর্যন্ত সংস্থাটি তিনটি সারের জাহাজ আমদানির জন্য বরাত দিয়েছে। এরমধ্যে দুটি সারের জাহাজ ইতিমধ্যেই পৌঁছে গেছে। এর একটিতে রয়েছে ২৭ হাজার ৫০০ মেট্রিক টন মুরিয়াত অফ পটাস(এমওপি)। অন্যটিতে রয়েছে ২৭ হাজার ৫০০ মেট্রিক টন যৌগিক সার। আশা করা যাচ্ছে তৃতীয় জাহাজটি আগস্টের মধ্যে পৌঁছে যাবে।


    
    সংস্থাটি ২০২০-২১ অর্থবর্ষে ক্যাপ্রোল্যাক্টাম কার্যক্রম পুনরায় চালু করার পরিকল্পনা করেছে। চলতি বছরে সংস্থাটি ২ হাজার ৭৭০ কোটি টাকার লেনদেন করেছে। এতে চলতি অর্থবর্ষে ৯৭৬ কোটি টাকা লাভ হয়েছে। এই সংস্থায় ২.২১ লক্ষ মেট্রিক টন অ্যামোনিয়াম সালফেট উৎপাদন হয়েছে যা বিগত ১৯ বছরের তুলনায় সর্বাধিক। পশ্চিমবঙ্গ, ওড়িশা, মহারাষ্ট্র এবং গুজরাটে এই সংস্থাটি বিপণন নেটওয়ার্ক সম্প্রসারণ করেছে।এমনকি সারা দেশ জুড়ে এই সংস্থাটি ব্যবসার প্রসার ঘটিয়েছে। মহারাষ্ট্র ও পশ্চিমবঙ্গে সংস্থাটি অ্যামোনিয়াম সালফেটের বিপণন শুরু করেছে।


    

    
    CG/SS/NS

    
    
    (Release ID: 1637896) Visitor Counter : 8
    
    
      Read this release in: Punjabi , English , Urdu , Marathi , Hindi , Manipuri , Tamil , Telugu