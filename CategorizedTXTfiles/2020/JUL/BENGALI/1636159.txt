      বিজ্ঞানওপ্রযুক্তিমন্ত্রক

      আইআইটি হায়দরাবাদ জৈব জ্বালানি সরবরাহ শৃঙ্খল ব্যবস্থাপনা গবেষণার জন্য কৃত্রিম বুদ্ধিমত্তা ব্যবহার করে থাকে
      Posted On: 03 JUL 2020 2:11PM by PIB Kolkata


    নয়াদিল্লি, ৩ জুলাই, ২০২০


    

    জৈব-জ্বালানি বিশ্ব জুড়ে বিজ্ঞানীদের মধ্যে ব্যাপক সাড়া ফেলেছে। জীবাশ্ম জ্বালানি ব্যবহারের সঙ্গে জড়িয়ে রয়েছে কার্বন নিঃসরণ। এই কার্বন নিঃসরণ হ্রাস করার জন্য বিশ্ব জুড়ে সব দেশই এগিয়ে এসেছে। এক্ষেত্রে বিকল্প হিসেবে জৈব-জ্বালানির গুরুত্ব বেড়েছে। ভারতেও জৈব-জ্বালানির বিষয়ে গবেষণার কাজ শুরু হয়েছে।


    
    
    ইন্ডিয়ান ইনস্টিটিউট অফ টেকনলজি (আইআইটি) হায়দরাবাদের গবেষকরা দেশে জ্বালানি ক্ষেত্রে জৈব জ্বালানির সহজ উপায় এবং প্রতিবন্ধকতা - এই দুটিই বোঝার জন্য বিভিন্ন দিক নিয়ে গবেষণার কাজ শুরু করেছে। জৈব-জ্বালানির ফলে গ্রিন হাউজ গ্যাস নিঃসরণ যেমন কমাবে, তেমনই মানুষের জীবন রক্ষাতেও সাহায্য করবে।

    

    হায়দরাবাদ আইআইটি-র কেমিক্যাল ইঞ্জিনিয়ারিং বিভাগের গবেষক ডঃ কিশলয় মিত্র জানিয়েছেন, খাদ্য নয় এমন সামগ্রী থেকে জৈব-জ্বালানি উৎপাদনে বিশেষ গুরুত্ব দিতে হবে। খড়, কাঠ, কৃষিজ বর্জ্য সহ অন্যান্য সামগ্রী থেকে জৈব-জ্বালানি উৎপাদন করতে হবে। তবে, কার্বন নিঃসরণের বিষয়টিও মাথায় রাখা প্রয়োজন বলে তিনি জানান। দেশের বেশ কয়েকটি অঞ্চলে জৈব বিদ্যুৎ উৎপাদনের জন্য একাধিক প্রযুক্তি কাজে লাগানো হয়েছে। এক্ষেত্রে ভারত সরকার যথাযথ সহায়তা করছে। জৈব-জ্বালানির কাজে কৃত্রিম বুদ্ধিমত্তাকে কাজে লাগানোর বিষয়েও গুরুত্ব আরোপ করেছেন আইআইটি হায়দরাবাদের বিশিষ্ট গবেষক কপিল গুমতে। জৈব-জ্বালানি উৎপাদনের ক্ষেত্রে তিনি সরবরাহ শৃঙ্খল ব্যবস্থাপনার ওপর জোর দেন। তিনি বলেন, এমনভাবে প্রযুক্তির ব্যবহার করতে হবে যাতে পরিবেশ ও আর্থিক বিষয় – উভয় ক্ষেত্রেই লাভবান হওয়া যায়।


    

    
    CG/SS/DM

    
    
    (Release ID: 1636159) Visitor Counter : 12
    
    
      Read this release in: Punjabi , English , Urdu , Hindi , Manipuri , Tamil