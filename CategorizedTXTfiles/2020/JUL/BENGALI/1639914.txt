      স্বাস্থ্যওপরিবারকল্যাণমন্ত্রক

      কোভিড-১৯ থেকে ৭ লক্ষের-ও বেশি মানুষ সুস্থ হয়ে উঠেছেন
      Posted On: 20 JUL 2020 2:44PM by PIB Kolkata


    নয়াদিল্লী, ২০ জুলাই, ২০২০


    

    দেশে করোনায় সুস্থতার হার ক্রমশই বাড়ছে। অন্যদিকে মৃত্যুর হার ক্রমশ কমছে। আজ পর্যন্ত দেশে করোনায় মৃত্যুর হার নেমে দাঁড়িয়েছে ২.৪৬ শতাংশে। বিশ্বের মধ্যে ভারতে কোভিড-১৯এ মৃত্যুর হার সবচেয়ে কম। কার্যকরীভাবে চিকিৎসা পদ্ধতি পরিচালনা করায় কোভিড-১৯ রোগীদের সুস্থতার হার বেড়েছে। কেন্দ্র এবং রাজ্য সরকার যৌথভাবে কোভিড-১৯এর বিরুদ্ধে লড়াই চালিয়ে যাচ্ছে। এ ক্ষেত্রে রাজ্য/কেন্দ্রশাসিত অঞ্চলগুলিকে যথাযথ সাহায্যও করা হচ্ছে। এরই অঙ্গ হিসেবে নতুন দিল্লীতে এইমস হাসপাতালে ই-আইসিইউ কর্মসূচির উদ্যোগ নেওয়া হয়েছে। দেশে কোভিডে মৃত্যুর হার লাঘব করতেই এই উদ্যোগ নেওয়া হয়েছে। এইমস এই ই-আইসিইউ কর্মসূচি পরিচালনা করবে এবং ১১টি রাজ্যের ৪৩টি বড় হাসপাতালে আইসিইউতে থাকা রোগীদের চিকিৎসা পরিষেবা ক্ষেত্রে অভিজ্ঞতা ভাগ করে নেবে ও প্রযুক্তিগতভাবে সহায়তা দান করবে। এই ধরণের ব্যবস্থা গ্রহণের ফলে সঙ্কটজনক অবস্থায় থাকা রোগীদের চিকিৎসা ক্ষেত্রে সক্ষমতা বৃদ্ধি পাবে।


    
    এ পর্যন্ত ৭ লক্ষেরও বেশি মানুষ কোভিড-১৯ থেকে সুস্থ হয়ে উঠেছেন এবং ছাড়া পেয়েছেন। গত ২৪ ঘন্টায় কোভিড-১৯ থেকে আরোগ্য লাভ করেছেন ২২ হাজার ৬২৪ জন রোগী। এ নিয়ে বর্তমানে দেশে কোভিড-১৯এ আরোগ্যের হার দাঁড়িয়েছে ৬২.৬২ শতাংশ। হাসপাতাল ও গৃহ পর্যবেক্ষণে থাকা ৩ লক্ষ ৯০ হাজার ৪৫৯ জন সক্রিয় রোগী এখন সবরকম চিকিৎসা নজরদারির মধ্যে রয়েছে।


    
    কোভিড-১৯ সংক্রান্ত সর্বশেষ তথ্য জানতে, নির্দেশিকা এবং উপদেশগুলির ওপর নজর রাখতে চোখ রাখুন https://www.mohfw.gov.in/ এবং @MoHFW_INDIA।


    
    প্রযুক্তিগত সহায়তার জন্য কোন প্রশ্ন থাকলে তা পাঠানো যেতে পারে covid19@gov.in এবং ncov2019@gov.in এবং @CovidIndiaSeva।


    
    কোভিড-১৯ সংক্রান্ত কোন কিছু জানার থাকলে ফোন করা যেতে পারে কেন্দ্রীয় স্বাস্থ্য ও পরিবার কল্যাণ মন্ত্রকের +91-11-23978046 অথবা 1075 টোলফ্রি নম্বরে। রাজ্য অথবা কেন্দ্রশাসিত অঞ্চলগুলির হেল্প লাইন নম্বর পাওয়া যাবে- https://www.mohfw.gov.in/pdf/coronvavirushelplinenumber.pdf ।


    

    CG/SS/NS

    
    
    (Release ID: 1639914) Visitor Counter : 12
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Malayalam