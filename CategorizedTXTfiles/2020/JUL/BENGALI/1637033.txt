      সড়কপরিবহণওমহাসড়কমন্ত্রক

      পরিকাঠামো গোষ্ঠীর বৈঠকে পৌরহিত্য করলেন নিতিন গড়করি
      Posted On: 07 JUL 2020 4:45PM by PIB Kolkata


    নয়াদিল্লী, ৭ জুলাই, ২০২০


    

    কেন্দ্রীয় সড়ক পরিবহন, মহাসড়ক এবং অতিক্ষুদ্র, ক্ষুদ্র এবং মাঝারি শিল্পোদ্যোগ মন্ত্রী শ্রী নীতিন গড়করি আজ ভিডিও কনফারেন্সের মাধ্যমে পরিকাঠামো গোষ্ঠীর বৈঠকে পৌরহিত্য করেছেন। কেন্দ্রীয় রেল এবং বাণিজ্য মন্ত্রী শ্রী পীযুষ গোয়েল বন, পরিবেশ এবং জলবায়ু পরিবর্তন ও তথ্য সম্প্রচার, ভারি শিল্পমন্ত্রী শ্রী প্রকাশ জাওড়েকর এবং সড়ক পরিবহন ও মহাসড়ক প্রতিমন্ত্রী অবসরপ্রাপ্ত জেনারেল ভি কে সিং এই বৈঠকে যোগ দিয়েছিলেন। এর পাশাপাশি সড়ক পরিবহন ও মহাসড়ক, রেল বিদ্যুৎ, পরিবেশ, বন মন্ত্রক, রেল বোর্ড এবং জাতীয় সড়ক কর্তৃপক্ষের আধিকারিক ও মহারাষ্ট্র, গুজরাট, তামিলনাড়ু, কেরালা রাজ্য সরকারের প্রতিনিধিরা এতে যোগ দেন।


    
    এদিনের বৈঠকে পরিকাঠামো প্রকল্পের বিষয়ে আলোচনা করা হয়। এছাড়াও অনেক প্রকল্পের কাজের জন্য বন দপ্তরের ছাড়ও মিলেছে। জাতীয় মহাসড়কের ওপর লেভেল ক্রসিংগুলি ঠিক করার বিষয়ে বৈঠকে আলোচনা হয়। এর কারণে অনেক সময়ে এ জন্য বড় দূর্ঘটনা ঘটে যাচ্ছে। এর পাশাপাশি রেলের সঙ্গে যৌথভাবে ৩০টি সড়ক প্রকল্পের কাজ বাকি রয়েছে। সেই কাজ দ্রুত সম্পন্ন করার বিষয়ে বৈঠকে আলোচনা হয়। আগামী দুদিনের মধ্যে এই আটকে থাকা সড়ক প্রকল্পের কাজের জটিলতা কেটে যাবে বলে রেলমন্ত্রী বৈঠকে আশ্বাস দিয়েছেন। এমনকি ১৮৭টি জায়গায় সড়ক প্রকল্পের কাজ অনুমোদিত হয়ে রয়েছে। সেগুলি দ্রুত সম্পন্ন করার বিষয়ে বৈঠকে আলোচনা হয়। একইসঙ্গে সড়ক প্রকল্পের কাজে অনেক ক্ষেত্রেই গাছ কাটার প্রয়োজন হয়ে পড়ছে। এ বিষয়ে বন দপ্তরের সঙ্গে আলোচনা করে উপযুক্ত সমাধানের পথ বার করার বিষয়ে আলোচনা হয় বৈঠকে।


    
    শ্রী নিতিন গড়করি বিভিন্ন মন্ত্রকের আধিকারিকদের মধ্যে বৈঠকের মাধ্যমে সমন্বয় বজায় রেখে কাজ এগিয়ে নিয়ে যাওয়ার বিষয়ের ওপর জোর দেন। তিনি রেল বোর্ডের চেয়ারম্যান এবং সড়ক পরিবহন ও মহাসড়ক মন্ত্রকের আধিকারিকদের মধ্যে প্রতি মাসে একটি করে বৈঠকে বসার আহ্বান জানান। কেন্দ্রীয় মন্ত্রী বলেন, এর ফলে রেল এবং সড়ক মন্ত্রকের মধ্যে যে সমস্যা রয়েছে তা দ্রুত সমাধান হবে। পরিবেশ মন্ত্রী শ্রী জাওড়েকর সড়ক প্রকল্পের কাজে সংশ্লিষ্ট মন্ত্রকের আধিকারিকদের সঙ্গে সমন্বয় বজায় রেখে কাজ করার আহ্বান জানান। এতে সময় ও অর্থ দুটিই সাশ্রয় হবে বলে তিনি মন্তব্য করেন। বৈঠকে উপস্থিত কেন্দ্রীয় মন্ত্রী পীযূষ গোয়েল বলেন, শ্রী গড়করি পরিকাঠামো ক্ষেত্রে উন্নয়নের জন্য যে উদ্যোগ গ্রহণ করেছেন তা প্রশংসনীয়। বৈঠকে কেন্দ্রীয় সড়ক পরিবহন ও মহাসড়ক প্রতিমন্ত্রী অবসরপ্রাপ্ত জেনারেল ভি কে সিং এই বৈঠক ফলপ্রসূ হয়েছে বলে জানান।


    

    CG/SS/NS

    
    
    (Release ID: 1637033) Visitor Counter : 19
    
    
      Read this release in: English , Urdu , Hindi , Marathi , Manipuri , Punjabi , Tamil , Malayalam