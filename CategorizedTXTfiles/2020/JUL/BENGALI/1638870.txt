      অসামরিকবিমানপরিবহণমন্ত্রক

      রাজীব গান্ধী জাতীয় বিমান পরিচালনা প্রশিক্ষণ বিশ্ববিদ্যালয় অগ্নি নির্বাপণ ক্ষেত্রে স্বল্পমেয়াদী পাঠক্রমের জন্য ভর্তি প্রক্রিয়া শুরু করেছে
      Posted On: 15 JUL 2020 1:10PM by PIB Kolkata


    নয়াদিল্লী, ১৫ জুলাই, ২০২০


    

    ভারতের একমাত্র বিমান চালনা প্রশিক্ষণ বিশ্ববিদ্যালয় উত্তরপ্রদেশের আমেঠির 'রাজীব গান্ধী জাতীয় বিমান পরিচালনা প্রশিক্ষণ বিশ্ববিদ্যালয় অগ্নি নির্বাপণ ক্ষেত্রে স্বল্পমেয়াদী পাঠক্রমের জন্য ভর্তি প্রক্রিয়া শুরু করেছে। আগ্রহী শিক্ষার্থীরা gmraa.contact@gmrgroup.in-তে মেল করে এই কর্মসূচিতে নাম নথিভুক্ত করতে পারেন।


    
    এই বিশ্ববিদ্যালয়ের ভারপ্রাপ্ত উপাচার্য অম্বর দুবে জানিয়েছেন দমকল বাহিনী বিমান চলাচলের একটি গুরুত্বপূর্ণ অঙ্গ। সারা দেশে বিমানবন্দর সম্প্রসারণের সঙ্গে সঙ্গে প্রশিক্ষিত পেশাদার দমকলকর্মীদের চাহিদা ক্রমশই বাড়ছে। এই পাঠক্রমের মাধ্যমে ভবিষ্যতের চাহিদা মেটাতে ও আগ্রহী শিক্ষার্থীদের দক্ষ পেশাদার দমকলকর্মী হিসেবে প্রস্তুত করে তুলতে এই উদ্যোগ নেওয়া হয়েছে। দমকল কর্মী হিসেবে যেসব শিক্ষার্থীরা তাদের জীবন গড়ে তুলতে চান, সেইসব আগ্রহী শিক্ষার্থীদের অগ্নিনির্বাপণ পাঠক্রম কর্মসূচির আওতায় ৬ মাসের শংসাপত্র প্রদান করা হবে। জিএমআর অ্যাভিয়েশন অ্যাকাডেমির সহযোগিতায় এই পাঠক্রমটি পরিচালিত হবে।


    
    এই পাঠক্রমে প্রশিক্ষণ নিতে আসা শিক্ষার্থীদের জন্য বিশ্বমানের প্রশিক্ষণ কেন্দ্র রয়েছে বিশ্ব বিদ্যালয়ে। এখানে শীততাপ নিয়ন্ত্রিত শ্রেণী কক্ষ, পাঠাগার এবং হোস্টেলেরও ব্যবস্থা রয়েছে। প্রশিক্ষণের সময় ছাত্রছাত্রীদের সরাসরি আগুন নেভানোর কাজ কিভাবে পরিচালিত হয় তা হাতে-কলমে শেখানো হবে। এতে শিক্ষার্থীরা বাস্তব অভিজ্ঞতা সঞ্চয় করতে পারবেন। এর পাশাপাশি বিমান চালক এবং বিমানবন্দরের কাজের সঙ্গে যুক্ত বিশেষজ্ঞদের সাথে আলাপচারিতায় অংশ নিতে পারবেন তারা। এমনকি সেখানে কিভাবে কাজ পরিচালিত হয় তাও হাতে-কলমে শিখতে পারবেন। এখান থেকে ক্যাম্পাসিংএর মাধ্যমে সরাসরি বিমানবন্দরে কাজ পাওয়ার সুযোগ রয়েছে।


    
    ১৮ বছরের ওপরে পুরুষ বা মহিলা প্রার্থী শারীরিক এবং চিকিৎসাক্ষেত্রে সক্ষম হলে এই পাঠক্রমে আবেদনযোগ্য। তবে প্রার্থীকে উচ্চমাধ্যমিক পরীক্ষায় উত্তীর্ণ হতে হবে, তবেই এই ভর্তি প্রক্রিয়ায় আবেদন করতে পারবেন। মহিলা প্রার্থীদের জন্য ১৫৭ সেন্টিমিটার বা তার বেশি এবং পুরুষ প্রার্থীদের জন্য ১৬৫ সেন্টিমিটার বা তার বেশি উচ্চতার প্রয়োজন। প্রার্থীদের অবশ্যই ইংরাজি সম্পর্কে ভালো জ্ঞান থাকতে হবে এবং ভারী অথবা হালকা যান চালানোর (এলএমভ/এইচএমভি) লাইসেন্স থাকতে হবে।


    
    আগামী ১৭ই আগস্ট থেকে শুরু হচ্ছে এই পাঠক্রম। চলবে ২০২১ সালের ১৪ ফব্রুয়ারী পর্যন্ত।


    
    রাজীব গান্ধী জাতীয় বিমান পরিচালনা প্রশিক্ষণ বিশ্ববিদ্যালয় দেশের মধ্যে প্রথম এবং একমাত্র বিমান চালনা বিশ্ববিদ্যালয়। ২০১৩ সালে 'রাজীব গান্ধী জাতীয় বিমান চালনা বিশ্ববিদ্যালয় আইন'এর আওতায় উত্তরপ্রদেশের আমেঠিতে এই বিশ্ববিদ্যালয় গড়ে উঠে। এই বিশ্ববিদ্যালয় স্থাপনের মূল উদ্দেশ্যই হল বিমান চলাচল বিষয়ে পঠনপাঠন, শিক্ষাদান, প্রশিক্ষণ এবং গবেষণা ক্ষেত্রে উৎসাহদান। ভারতীয় বিমান চলাচল ক্ষেত্রে দক্ষতা বৃদ্ধির জন্য এই বিশ্ববিদ্যালয় বিশেষ গুরুত্বপূর্ণ ভূমিকা পালন করে চলেছে। বর্তমানে এই বিশ্ববিদ্যালয় তিনটি পাঠক্রমের ব্যবস্থা রয়েছে- একটি স্নাতক স্তরের পাঠক্রম, দ্বিতীয়টি স্নাতকোত্তর স্তরের পাঠক্রম এবং তৃতীয়টি হল শংসাপত্র পাঠক্রম। মূলত এই শংসাপত্র পাঠক্রমের আওতায় অগ্নি নির্বাপণ ব্যবস্থাপনা সম্পর্কে প্রশিক্ষণ দেওয়া হয়ে থাকে। এই বিশ্ববিদ্যালয় সম্পর্কে আরও তথ্য জানতে নিম্নলিখিত ওয়েবসাইটে ক্লিক করুন- www.rgnau.ac.in ।

    

    
    CG/SS/NS

    
    
    (Release ID: 1638870) Visitor Counter : 7
    
    
      Read this release in: English , Urdu , Hindi , Manipuri , Assamese , Punjabi , Tamil , Telugu