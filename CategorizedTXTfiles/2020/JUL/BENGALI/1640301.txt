      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 21 JUL 2020 8:04PM by PIB Kolkata


    নয়াদিল্লি, ২১ জুলাই, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; সুস্থতার সংখ্যা বেড়ে ৭ লক্ষ ২০ হাজার; জাতীয় স্তরে সুস্থতার হার বেড়ে ৬২.৭২ শতাংশ; মৃত্যু হার ক্রমশ কমে ২.৪৩ শতাংশ

    দেশে গত ২৪ ঘন্টায় ২৪ হাজার ৪৯১ জন কোভিড-১৯ আক্রান্ত রোগী সুস্থ হয়েছেন। এর ফলে, সুস্থতার সংখ্যা আজ পর্যন্ত বেড়ে হয়েছে ৭ লক্ষ ২৪ হাজার ৫৭৭। সুস্থতার হার আরও বেড়ে হয়েছে ৬২.৭২ শতাংশ। করোনায় ভারতে মৃত্যু হার ২.৪৩ শতাংশ, যা অন্যান্য দেশের তুলনায় কম এবং এই হার ক্রমশ নিম্নমুখী হচ্ছে। সুস্থতার সংখ্যা ও আক্রান্তের মধ্যে ফারাক বেড়ে হয়েছে ৩ লক্ষ ২২ হাজার ৪৮। বর্তমানে ৪ লক্ষ ২ হাজার ৫২৯ জন রোগীর চিকিৎসা চলছে। গত ২৪ ঘন্টায় ৩ লক্ষ ৩৩ হাজারেরও বেশি নমুনা পরীক্ষা হয়েছে। দেশে এখনও পর্যন্ত নমুনা পরীক্ষার সংখ্যা ১ কোটি ৪৩ লক্ষ ৮১ হাজার ৩০৩। নমুনা পরীক্ষাগারের সংখ্যা বেড়ে হয়েছে ১ হাজার ২৭৪।
    বিস্তারিত বিবরণের জন্য https://pib.gov.in/PressReleasePage.aspx?PRID=1640254 – এই লিঙ্কে ক্লিক করুন।
    
    বিশ্ব স্বাস্থ্য সংস্থার পরামর্শ অনুযায়ী দেশের ১৯টি রাজ্য/কেন্দ্রশাসিত অঞ্চলে দৈনিক প্রতি ১০ লক্ষ জনসংখ্যায় ১৪০টিরও বেশি নমুনা পরীক্ষা হচ্ছে; ভারতে বর্তমানে নিশ্চিতভাবে করোনায় আক্রান্তের হার ৮.০৭ শতাংশ; ৩০টি রাজ্য/কেন্দ্রশাসিত অঞ্চলে নিশ্চিতভাবে করোনায় আক্রান্তের হার জাতীয় গড়ের তুলনায় কম
    আজ পর্যন্ত জাতীয় স্তরে দৈনিক প্রতি ১০ লক্ষ জনসংখ্যায় নমুনা পরীক্ষার হার বেড়ে ১৮০ হয়েছে। বিশ্ব স্বাস্থ্য সংস্থা কোভিড-১৯ এর প্রেক্ষিতে জনস্বাস্থ্য ক্ষেত্রে সামাজিক ব্যবস্থার অঙ্গ হিসাবে যে নীতি-নির্দেশিকা জারি করেছে, তাতে দৈনিক প্রতি ১০ লক্ষ জনসংখ্যায় ১৪০টি করে নমুনা পরীক্ষার পরামর্শ দেওয়া হয়েছিল। বর্তমানে ভারতে ১৯টি রাজ্য/কেন্দ্রশাসিত অঞ্চলে দৈনিক প্রতি ১০ লক্ষ জনসংখ্যায় ১৪০টিরও বেশি নমুনা পরীক্ষা হচ্ছে। দেশে রাজ্যগুলির মধ্যে দৈনিক নমুনা পরীক্ষার সংখ্যা সবচেয়ে বেশি গোয়ায়। এই রাজ্যে দৈনিক প্রতি ১০ লক্ষ জনসংখ্যায় ১ হাজার ৩৩৩টি করে নমুনা পরীক্ষা করা হচ্ছে।
    ভারতে নিশ্চিতভাবে করোনায় আক্রান্তের সংখ্যা ধারাবাহিকভাবে কমছে এবং বর্তমানে এই হার দাঁড়িয়েছে ৮.০৭ শতাংশ। ৩০টি রাজ্য/কেন্দ্রশাসিত অঞ্চলে এই হার জাতীয় গড়ের তুলনায় কম।
    বিস্তারিত বিবরণের জন্য https://pib.gov.in/PressReleasePage.aspx?PRID=1640137 – এই লিঙ্কে ক্লিক করুন।
    
    দিল্লিতে জুন মাসে কেন্দ্রীয় স্বাস্থ্য ও পরিবার কল্যাণ মন্ত্রকের ন্যাশনাল সেন্টার ফর ডিজিড কন্ট্রোল (এনসিডিসি) সেরো-প্রিভ্যালেন্স সমীক্ষা চালিয়েছে
    কেন্দ্রীয় স্বাস্থ্য ও পরিবার কল্যাণ মন্ত্রক দিল্লীতে একটি সেরো-প্রিভ্যালেন্স সমীক্ষা চালিয়েছে। ন্যাশনাল সেন্টার ফর ডিজিড কন্ট্রোল (এনসিডিসি), জাতীয় রাজধানী অঞ্চল কর্তৃপক্ষের সহযোগিতায় এই সমীক্ষা করেছে। বিভিন্ন পর্যায়ে নমুনা সংগ্রহ করে সেগুলিকে পরীক্ষা করা হয়েছে। ২৭ জুন থেকে ১০ জুলাই পর্যন্ত পুরো প্রক্রিয়াটি চালানো হয়।
    দিল্লিতে ১১টি জেলায় সমীক্ষক দল গঠন করা হয়েছিল যাঁরা এই সমীক্ষায় অংশগ্রহণ করতে উৎসাহী হয়েছিলেন তাঁদের থেকে লিখিত অনুমতি নিয়ে রক্তের নমুনা সংগ্রহ করা হয়। ভারতীয় চিকিৎসা গবেষণা পরিষদ দ্বারা স্বীকৃত কোভিড কবচ অ্যালাইজা ব্যবহার করে নমুনাগুলির সেরা পরীক্ষা করে দেখা হয়, সেখানে আইজিজি অ্যান্টিবডি এবং সংক্রমণের কোনো লক্ষণ আছে কিনা। অ্যালাইজা পদ্ধতিতে দেশে এটি সর্ববৃহৎ সেরো-প্রিভ্যালেন্স সমীক্ষা।
    গবেষণাগারের পরীক্ষার নিয়ম মেনে ২১,৩৮৭টি নমুনা সংগ্রহ করা হয়েছিল। সাধারণ ভাবে মোট জনসংখ্যার কতজনের শরীরে অ্যান্টিবডি রয়েছে , তা এই সমীক্ষা থেকে শনাক্ত করা গেছে। এই পরীক্ষার উদ্দেশ্য ছিল সার্স-কোভ-২ এর সংক্রমণ কতজনের মধ্যে ছড়িয়েছে সেটি সম্পর্কে ধারণা পাওয়া౼ কেউ সংক্রমিত হয়েছেন কিনা তা নিশ্চিত করা নয়।
    সমীক্ষার অঙ্গ হিসেবে বিভিন্ন সময়ে সেরো-প্রিভ্যালেন্স-এর মত অ্যান্টিবডি টেস্ট করা হয়েছে। এর ফলে সংক্রমণ কতটা ছড়িয়েছে, সে বিষয়ে গুরুত্বপূর্ণ তথ্যপ্রমাণ পাওয়া গেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1630137 – এই লিঙ্কে ক্লিক করুন।
    
    মানবসম্পদ উন্নয়ন মন্ত্রী ছাত্রছাত্রীদের মানসিক স্বাস্থ্য ও সার্বিক কল্যাণের জন্য মনস্তাত্বিক সহায়তা দিতে মনোদর্পণ উদ্যোগের সূচনা করলেন
    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ ছাত্রছাত্রীদের মানসিক স্বাস্থ্য এবং সার্বিক কল্যাণের জন্য মনস্তাত্বিক দিক থেকে উদ্বুদ্ধ করতে আজ মনোদর্পণ উদ্যোগের সূচনা করেছেন। এই উপলক্ষে শ্রী নিশাঙ্ক বলেন, কোভিড-১৯ নিঃসন্দেহে বিশ্বের সকলের কাছেই বড় চ্যালেঞ্জ ছূঁড়ে দিয়েছে। এর প্রেক্ষিতে তাঁর মন্ত্রক ছাত্রছাত্রীদের মানসিক স্বাস্থ্যের বিষয়টিকে স্বীকার করে নিয়ে পঠন-পাঠন প্রক্রিয়া চালিয়ে যাওয়ার ব্যাপারেও সমান অগ্রাধিকার দিচ্ছে। এই উদ্যোগকে সামনে রেখেই মন্ত্রক ছাত্রছাত্রীদের মানসিক স্বাস্থ্য ও সার্বিক কল্যাণের জন্য কোভিড পরবর্তী সময়েও মনস্তাত্বিক দিক থেকে উদ্বুদ্ধ করতে মনোদর্পণ উদ্যোগ চালু করার সিদ্ধান্ত নেয়। তিনি আরও জানান, ছাত্রছাত্রীদের মানসিক স্বাস্থ্য ও তাদের উদ্বেগের বিষয়গুলি দূর করার জন্য মন্ত্রক একটি কর্মী গোষ্ঠী গঠন করেছে। এই গোষ্ঠীতে শিক্ষা, মানসিক স্বাস্থ্য ও মনস্তাত্বিক ক্ষেত্রের বিশেষজ্ঞরা রয়েছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1640208 – এই লিঙ্কে ক্লিক করুন।
    
    ইন্ডিয়া আইডিয়াস সামিট প্রধানমন্ত্রী মূল ভাষণ দেবেন
    প্রধানমন্ত্রী শ্রী নরেন্দ্র মোদী আগামীকাল ইন্ডিয়া আইডিয়াস সামিটে মূল ভাষণ দেবেন। মার্কিন যুক্তরাষ্ট্র – ভারত বাণিজ্যিক পর্ষদের পক্ষ থেকে এই শিখর সম্মেলনের আয়োজন করা হচ্ছে। উল্লেখ করা যেতে পারে, এ বছর এই পর্ষদের ৪৫তম প্রতিষ্ঠা বার্ষিকী। এবারের শিখর সম্মেলনের মূল বিষয় হ’ল – উজ্জ্বল ভবিষ্যৎ গঠন।
    বিস্তারিত বিবরণের জন্য https://pib.gov.in/PressReleasePage.aspx?PRID=1630126 – এই লিঙ্কে ক্লিক করুন।


    
    আত্মনির্ভর ভারত অভিযানের উদ্দেশ্য পূরণে ১ কোটি যুবাকে স্বেচ্ছাসেবক হিসাবে সামিল করতে যুব বিষয়ক ও ক্রীড়া মন্ত্রক ইউনিসেফের সঙ্গে অংশীদারিত্ব গড়ে তুলেছে
    প্রধানমন্ত্রীর আত্মনির্ভর ভারত অভিযানের অঙ্গ হিসাবে এবং দেশে ১ কোটি যুবাকে এই অভিযানে স্বেচ্ছায় সামিল করার জন্য কেন্দ্রীয় যুব বিষয়ক ও ক্রীড়া মন্ত্রক ইউনিসেফের একটি বহুপাক্ষিক প্ল্যাটফর্ম ইউওয়াহ’র সঙ্গে সমঝোতা স্বাক্ষর করেছে। এই সমঝোতা স্বাক্ষরের উদ্দেশ্য হ’ল দেশে যুবসম্প্রদায়ের মধ্যে স্বেচ্ছায় শ্রমদানের মানসিকতার প্রসার ঘটানো। সেই সঙ্গে, একজন সক্রিয় নাগরিক হয়ে উঠতে মানসিকতায় পরিবর্তন নিয়ে আসা। মন্ত্রক ও ইউনিসেফের মধ্যে এই অভিযানের সূচনা করেন, যুব বিষয়ক দপ্তরের সচিব শ্রীমতী ঊষা শর্মা এবং ভারতে ইউনিসেফের প্রতিনিধি ডঃ ইয়াসমিন আলি হক। যুব বিষয়ক ও ক্রীড়া মন্ত্রী শ্রী কিরেণ রিজিজু এই অনুষ্ঠানে উপস্থিত ছিলেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1639995 – এই লিঙ্কে ক্লিক করুন।


    
    কেন্দ্রীয় শক্তি মন্ত্রী দেশের প্রথম বৈদ্যুতিন গাড়ির চার্জিং প্লাজার উদ্বোধন করলেন
    শক্তি ক্ষেত্রে আরও দক্ষতা অর্জন এবং ই-গতিময়তার প্রসারে কেন্দ্রীয় শক্তি ও পুনর্নবীকরণযোগ্য শক্তি মন্ত্রী শ্রী আর কে সিং ভারতের প্রথম সরকারি উদ্যোগে গড়ে ওঠা বৈদ্যুতিন যানবাহনের চার্জিং প্লাজার সূচনা করেছেন। এই উপলক্ষে শ্রী সিং বলেন, এ ধরনের চার্জিং স্টেশন দেশে ই-গতিময়তার প্রসারে গুরুত্বপূর্ণ ভূমিকা নিয়েছে। এ ধরনের উদ্ভাবনমূলক প্রয়াস দেশে ই-গতিময়তার লক্ষ্যে এক অনুকূল বাতাবরণ গড়ে তোলার জন্য অত্যন্ত জরুরি। তিনি আরও বলেন, বায়ুর গুণমান হ্রাস পাওয়ার বিষয়টি দেশে উদ্বেগের কারণ হয়ে উঠেছে। কোভিড মহামারীর সময় বায়ু দূষণের বিষয়টি আরও বেশি তাৎপর্যপূর্ণ হয়ে উঠেছে। তাই, বায়ু দূষণ নিয়ন্ত্রণে বৈদ্যুতিন যানবাহন গুরুত্বপূর্ণ ভূমিকা নিতে পারে।
    বিস্তারিত বিবরণের জন্য https://pib.gov.in/PressReleasePage.aspx?PRID=1639976 – এই লিঙ্কে ক্লিক করুন।
    
    

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কেন্দ্রশাসিত অঞ্চলের প্রশাসক জোর দিয়ে বলেছেন, প্রকাশ্য স্থানে সাধারণ মানুষের মধ্যে মাস্কের ব্যবহার ও সামাজিক দূরত্ব বজায় রাখার বিষয়ে আরও কড়া পদক্ষেপ গ্রহণ করতে হবে। তিনি বলেছেন, কোভিড-১৯ সম্পর্কে সাধারণ মানুষকে সচেতন করে তুলতে এবং স্বাস্থ্যকর জীবনযাপন সম্পর্কে সচেতনতা গড়ে তুলতে প্রয়োজনীয় প্রচারাভিযান চালাতে হবে।
    
    • পাঞ্জাব : রাজ্যের কারা দপ্তর সংশোধনাগারগুলিতে কোভিড-১৯ মোকাবিলায় ত্রিমুখী কৌশল গ্রহণ করেছে। কারা কর্মীরা দৈনন্দিন কাজকর্মের ক্ষেত্রে যে সমস্ত সমস্যার সম্মুখীন হচ্ছেন, তা দূর করার জন্য রাজ্য ও জেলাস্তরে নজরদারি দল গঠন করা হচ্ছে।
    
    • হরিয়ানা : রাজ্যের স্বাস্থ্য মন্ত্রী জানিয়েছেন, কোভিড-১৯ এ সুস্থতার হার বেড়ে হয়েছে ৭৫ শতাংশ। আক্রান্তের সংখ্যা দ্বিগুণ হওয়ার সময় বেড়ে দাঁড়িয়েছে ২২-২৩ দিন। তিনি জানান, রাজ্যে গোষ্ঠী সংক্রমণের কোনও খবর নেই।
    
    • হিমাচল প্রদেশ : রাজ্য মন্ত্রিসভা জাতীয় অ্যাম্বুলেন্স পরিষেবার আওতায় ৩৮টি অ্যাম্বুলেন্স পাল্টে ফেকার একটি প্রস্তাব অনুমোদন করেছে। কোভিড-১৯ মহামারীর দরুণ তহবিল সঙ্কোচনের বিষয়টিকে বিবেচনায় রেখে রাজ্য মন্ত্রিসভা বাস ভাড়া বাড়ানোর সিদ্ধান্ত নিয়েছে।
    
    • কেরল : রাজ্যে আজ ইদুক্কি জেলায় ৭৫ বছর বয়সী আরও এক ব্যক্তির করোনায় মৃত্যু হওয়ায় মৃতের সংখ্যা বেড়ে হয়েছে ৪৪। রাজ্য শিক্ষা দপ্তরের পক্ষ থেকে জানানো হয়েছে, আগস্ট মাসে কোভিড-১৯ পরিস্থিতি খতিয়ে দেখে বিদ্যালয়গুলি পুনরায় খোলার ব্যাপারে সিদ্ধান্ত নেওয়া হয়। এদিকে রাজ্যে গতকাল আরও ৭৯৪ জনের সংক্রমণের খবর মেলায় বর্তমানে ৭ হাজার ৬১১ জন করোনা রোগী চিকিৎসাধীন রয়েছেন।
    
    • তামিলনাডু : কেন্দ্রশাসিত পন্ডিচেরীরে আজ আরও ১ জনের মৃত্যুর খবর মেলায় মৃতের সংখ্যা বেড়ে হয়েছে ৩০। আক্রান্তের সংখ্যা বেড়ে হয়েছে ২ হাজার ১৭৯। এদিকে তামিলনাডুতে আক্রান্তের সংখ্যা বেড়ে হয়েছে ১ লক্ষ ৭৫ হাজার ৬৭৮। নিশ্চিতভাবে করোনায় আক্রান্তের সংখ্যা ৫১ হাজার ৩৪৮। মৃত্যু হয়েছে ২ হাজার ৫৫১ জনের।
    
    • কর্ণাটক : ব্যাঙ্গালোর আর্বান ও রুরাল জেলায় এক সপ্তাহব্যাপী লকডাউন আগামীকাল সকালে শেষ হচ্ছে। অবশ্য, রাজ্য সরকার লকডাউনের মেয়াদ বাড়ানোর ব্যাপারে কোনও সিদ্ধান্ত নেয়নি। রাজ্যে গতকাল আরও ৭২ জনের মৃত্যুর খবর মেলায় করোনায় মৃতের সংখ্যা বেড়ে হয়েছে ১ হাজার ৪০৩। নিশ্চিতভাবে করোনায় আক্রান্ত হয়েছেন ৪২ হাজার ২১৬ জন।
    
    • অন্ধ্রপ্রদেশ : কোভিড রোগীদের চিকিৎসা খরচের ব্যাপারে বেসরকারি হাসপাতালগুলির মাশুল সীমা বেঁধে দেওয়া হয়েছে। এ ব্যাপারে রাজ্য সরকারের পক্ষ থেকে নির্দেশ জারি হয়েছে। রাজ্যে গতকাল আরও ৫৪ জনের মৃত্যুর খবর মেলায় মৃতের সংখ্যা বেড়ে হয়েছে ৫৯৬। আক্রান্তের সংখ্যা ৫৩ হাজার ৭২৪।
    
    • তেলেঙ্গানা : রাজ্যে করোনায় সুস্থতার হার বেড়ে হয়েছে ৭২ শতাংশ। এদিকে রাজ্যে গতকাল আরও ৭ জনের মৃত্যুর খবর মেলায় করোনায় মৃতের সংখ্যা বেড়ে হয়েছে ৪২২। আক্রান্তের সংখ্যা ৪৬ হাজার ২৭৪। নিশ্চিতভাবে করোনায় আক্রান্ত হয়েছেন ১১ হাজার ৫৩০ জন।
    
    • মহারাষ্ট্র : মুম্বাই পুর নিগম এলাকায় করোনায় আক্রান্তের সংখ্যা সোমবার ২ লক্ষ ছাড়িয়েছে। রাজ্যে আক্রান্তের সংখ্যা ৩ হাজার ১৮ হাজারেরও বেশি। পুণে-ভিত্তিক সিরাম ইন্সটিটিউট অফ ইন্ডিয়া অক্সফোর্ড বিশ্ববিদ্যালয়ের উদ্ভাবিত টিকা উৎপাদন করবে।
    
    • গুজরাট : রাজ্যে কোভিড-১৯ নমুনা পরীক্ষার হার দ্বিগুণ হয়েছে। রাজ্যে করোনায় মৃত্যু হার ৪.৫ শতাংশ। করোনায় আক্রান্তের সংখ্যা ৪৯ হাজার ৩৫৩। নিশ্চিতভাবে করোনায় আক্রান্ত হয়েছেন ১১ হাজার ৫১৩ জন।
    
    • রাজস্থান : কেন্দ্রের ফ্ল্যাগশিপ কর্মসূচি প্রধানমন্ত্রী গরিব কল্যাণ রোজগার অভিযানের আওতায় রাজ্যে প্রথম মাসেই সর্বাধিক কর্মসংস্থান হয়েছে। সরকারি তথ্য অনুযায়ী, এই কর্মসূচি শুরু হওয়ার এক মাসের মধ্যেই ৪ কোটি ১০ লক্ষ কর্মদিবস তৈরি হয়েছে।
    
    • ছত্তিশগড় : করোনায় আক্রান্তের সংখ্যা ক্রমশ বৃদ্ধি পাওয়ার দরুণ আজ মধ্যরাত থেকেই রাইপুর ও বীরগাঁও পুর এলাকায় নতুন করে সপ্তাহব্যাপী লকডাউন কার্যকর হচ্ছে। এই প্রেক্ষিতে সরকারি পরিবহণ ব্যবস্থা বন্ধ থাকছে।
    
    • অরুণাচল প্রদেশ : রাজ্যে কোভিড সংক্রান্ত নোডাল অফিসার জানিয়েছেন, কোভিড-১৯ নমুনা পরীক্ষার জন্য দেড় লক্ষ র্যা পিড ডায়াগনস্টিক কিট রয়েছে। এই কিটগুলি শীঘ্রই সমস্ত জেলায় পাঠানো হবে।
    
    • আসাম : রাজ্যের মুখ্যমন্ত্রী বন্যা বিধ্বস্ত বঙ্গাইগাঁও জেলার পরিস্থিতি পরিদর্শন করেছেন এবং বন্যা দুর্গত মানুষের সঙ্গে কথা বলেছেন।
    
    • মণিপুর : রাজ্যের মুখ্যমন্ত্রী কোভিড-১৯ আক্রান্ত রোগীদের সুস্থতার ক্ষেত্রে ১০০ শতাংশ সাফল্য অর্জনের জন্য বিভিন্ন দপ্তরের করোনা সেনানীদের অভিনন্দন জানিয়েছেন। ধৌবাল জেলার সমস্ত বাজার ও ধর্মীয় স্থান আজ থেকে বন্ধ করে দেওয়া হয়েছে।
    
    • মিজোরাম : রাজ্যের ১০টি জেলার জন্য ট্র্যুন্যাট যন্ত্র ক্রয় করতে মুখ্যমন্ত্রীর ত্রাণ তহবিল থেকে ১ কোটি ১৮ লক্ষ টাকা বরাদ্দ করা হয়েছে।
    
    • নাগাল্যান্ড : রাজ্যে আরও ৯ জনের করোনায় সংক্রমণের খবর মিলেছে। এর ফলে, আক্রান্তের সংখ্যা বেড়ে হয়েছে ১ হাজার ৩০। এর মধ্যে নিশ্চিতভাবে করোনায় আক্রান্ত হয়েছেন ৫৪৬ জন এবং সুস্থ হয়েছেন ৪৮৪ জন।


    CG/BD/SB

    
    
    (Release ID: 1640301) Visitor Counter : 16
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam