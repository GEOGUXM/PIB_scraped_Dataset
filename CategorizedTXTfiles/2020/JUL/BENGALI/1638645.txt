      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 14 JUL 2020 7:14PM by PIB Kolkata


    নয়াদিল্লি, ১৪ জুলাই, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য

    দেশে আজ পর্যন্ত ৮৫৩টি সরকারি এবং ৩৫৩টি বেসরকারি মিলিয়ে মোট নমুনা পরীক্ষাগারের সংখ্যা ১ হাজার ২০৬। গত ২৪ ঘন্টায় ২ লক্ষ ৮৬ হাজার ২৪৭টি নমুনা পরীক্ষা হয়েছে। এখনও পর্যন্ত নমুনা পরীক্ষার সংখ্যা ১ কোটি ২০ লক্ষ ৯২ হাজার ৫০৩। দেশে প্রতি ১০ লক্ষ জনসংখ্যায় নমুনা পরীক্ষার হার ক্রমশ বাড়ছে। আজ পর্যন্ত নমুনা পরীক্ষার সংখ্যা প্রতি ১০ লক্ষে ৮৭৬২.৭। গত ২৪ ঘন্টায় ১৭ হাজার ৯৮৯ জন সুস্থ হয়েছেন। এর ফলে, করোনায় সুস্থ হওয়া ব্যক্তির সংখ্যা দাঁড়িয়েছে ৫ লক্ষ ৭১ হাজার ৪৫৯। সুস্থতার হার বেড়ে হয়েছে ৬৩.০২ শতাংশ। বর্তমানে ৩ লক্ষ ১১ হাজার ৫৬৫ জন আক্রান্ত ব্যক্তি চিকিৎসাধীন, হোম আইসোলেশন বা হাসপাতালে পরিচর্যার আওতায় রয়েছেন। সুস্থতার সংখ্যা আক্রান্তের তুলনায় বেড়ে হয়েছে ২ লক্ষ ৫৯ হাজার ৮৯৪। কোভিড-১৯ আক্রান্ত রোগীদের যথাসময়ে চিকিৎসা পরিষেবা দেওয়ার ফলে দেশে মৃত্যু হার কমে হয়েছে ২.৬২ শতাংশ।
    বিস্তারিত বিবরণের জন্য https://pib.gov.in/PressReleasePage.aspx?PRID= – এই লিঙ্কে ক্লিক করুন।
    
    সঙ্কটকে সুযোগে পরিণত করা ౼ কোভিড-১৯-এর ব্যবস্থাপনা সহ দ্বিপাক্ষিক স্বাস্থ্য সহযোগিতার বিষয় নিয়ে অস্ট্রেলিয়ার স্বাস্থ্যমন্ত্রীর সঙ্গে ডঃ হর্ষ বর্ধনের আলোচনা
    কেন্দ্রীয় স্বাস্থ্য ও পরিবারকল্যাণ মন্ত্রী ডঃ হর্ষ বর্ধন আজ ভিডিও কনফারেন্সের মাধ্যমে অস্ট্রেলিয়ার স্বাস্থ্য মন্ত্রী মিঃ গ্রেগরি অ্যান্ড্রু হান্ট-এর সঙ্গে বৈঠক করেছেন। বৈঠকে দুটি দেশের স্বাস্থ্য পরিষেবা ক্ষেত্রে সহযোগিতার বিষয় নিয়ে আলোচনা হয়েছে। ভারত এবং অস্ট্রেলিয়া স্বাস্থ্য ও ওষুধের বিষয়ে ২০১৭-র ১০ই এপ্রিল একটি সমঝোতাপত্রে স্বাক্ষর করেছিল। ম্যালেরিয়া এবং যক্ষ্মার মতো সংক্রমিত ব্যাধি, মানসিক স্বাস্থ্য, সংক্রমিত নয় এরকম অসুখ, জীবাণুনাশক প্রতিরোধী সমস্যা, ওষুধ নির্মাণ সংক্রান্ত নিয়ম-কানুন, টিকা, চিকিৎসা সরঞ্জাম সহ স্বাস্থ্য সংক্রান্ত বিভিন্ন পারস্পরিক স্বার্থ-সংশ্লিষ্ট বিষয় এই চুক্তিতে স্থান পেয়েছে। কোভিড মহামারীর মতো জনস্বাস্থ্যের জরুরি পরিস্থিতি দেখা দিলে কি করণীয়, ওই সমঝোতাপত্রটিতে সেই বিষয়টিও উল্লেখ করা আছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1638517 – এই লিঙ্কে ক্লিক করুন।


    
    ভারেতীয় রেল আরও নিরাপদ সফর সুনিশ্চিত করতে পোস্ট কোভিড কোচ তৈরি করলো
    কোভিড-১৯ ভাইরাস সংক্রমণ প্রতিরোধে ভারতীয় রেল একাধিক কার্যকর পদক্ষেপ নিয়েছে। কোভিড-১৯ এর বিরুদ্ধে অদম্য লড়াই চালিয়ে যেতে ভারতীয় রেলের কাপুরথালা রেল কোচ ফ্যাক্টরি কোভিড-১৯ এর মোকাবিলায় পোস্ট কোভিড কোচ তৈরি করেছে। বিশেষ ধরনের এই কোচগুলি এমনভাবে তৈরি করা হয়েছে, যেখানে হ্যান্ডসফ্রি ব্যবস্থা ও সুবিধা, তামার প্রলেপযুক্ত হ্যান্ডরেল ও ছিটকিনি, প্লাজমা এয়ার পিউরিফিকেশন এবং টাইটানিয়াম ডাই-অক্সাইড আবরণ ব্যবহার করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1638516 – এই লিঙ্কে ক্লিক করুন।
    
    কেন্দ্রীয় মানবসম্পদ উন্নয়ন মন্ত্রী ডিজিটাল শিক্ষার ক্ষেত্রে ‘প্রাজ্ঞতা’ নীতি-নির্দেশিকা ভার্চ্যুয়ালি প্রকাশ করলেন
    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ আজ নতুন দিল্লিতে এক অনুষ্ঠানে ডিজিটাল শিক্ষা সম্পর্কিত ‘প্রাজ্ঞতা’ নীতি-নির্দেশিকা অনলাইনে প্রকাশ করেছেন। এই নীতি-নির্দেশিকায় অনলাইন/ডিজিটাল পঠন-পাঠনের ৮টি পদক্ষেপের কথা বলা হয়েছে। এই উপলক্ষে শ্রী নিশাঙ্ক বলেন, কোভিড-১৯ মহামারীর দরুণ এক প্রকার বাধ্য হয়েই বিদ্যালয়গুলিকে বন্ধ করে দিতে হয়েছে এবং এই মহামারীর প্রভাব পড়েছে ২৪ কোটি ছাত্রছাত্রীর ওপর। এই প্রেক্ষিতে মহামারীর প্রভাব ও মোকাবিলায় অনলাইন/ডিজিটাল শিক্ষা পদ্ধতির প্রসার ও প্রয়োগ অত্যন্ত জরুরি হয়ে উঠেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1638541 – এই লিঙ্কে ক্লিক করুন।
    
    প্রধানমন্ত্রী গরিব কল্যাণ প্যাকেজের আওতায় কোভিড-১৯ লড়াইয়ের সঙ্গে যুক্ত স্বাস্থ্য কর্মীদের জন্য ঘোষিত বিমা কর্মসূচির রূপায়ণের অগ্রগতি পর্যালোচনায় অর্থমন্ত্রী
    প্রধানমন্ত্রী গরিব কল্যাণ প্যাকেজের আওতায় কোভিড-১৯ লড়াইয়ের সঙ্গে যুক্ত স্বাস্থ্য কর্মীদের জন্য ঘোষিত বিমা কর্মসূচির রূপায়ণের অগ্রগতি পর্যালোচনা করেছেন কেন্দ্রীয় অর্থ ও কর্পোরেট বিষয়ক মন্ত্রী শ্রীমতী নির্মলা সীতারমন। শ্রীমতী সীতারমন গতকাল এক বৈঠকে এই বিমা প্রকল্পের আওতায় সুফলভোগীদের কাছে বিভিন্ন সুযোগ-সুবিধা দ্রুত পৌঁছে দেওয়ার জন্য দাবি-দাওয়ার দ্রুত নিষ্পত্তির ওপর জোর দেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1638348 – এই লিঙ্কে ক্লিক করুন।
    
    প্রধানমন্ত্রী ফসল বিমা যোজনার পর্যালোচনায় অর্থমন্ত্রী শ্রীমতী নির্মলা সীতারমন
    কেন্দ্রীয় অর্থ ও কর্পোরেট বিষয়ক মন্ত্রী শ্রীমতী নির্মলা সীতারমন গতকাল প্রধানমন্ত্রী ফসল বিমা যোজনার রূপায়ণে অগ্রগতি পর্যালোচনায় এক বৈঠকে পৌরহিত্য করেন। অর্থমন্ত্রী এই কর্মসূচি সম্পর্কে কৃষকদের সচেতন করে তোলার পাশাপাশি, কর্মসূচি সম্পর্কিত তথ্য আরও বেশি ছড়িয়ে দেওয়ার ওপর গুরুত্ব দেন। তিনি বলেন, কৃষকদের দাবি-দাওয়াগুলি সময় মতো নিরসনে রাজ্যগুলিকে বিমা বাবদ প্রিমিয়াম ভর্তুকি সময় মতো দেওয়া প্রয়োজন।
    বিস্তারিত বিবরণের জন্য https://pib.gov.in/PressReleasePage.aspx?PRID=1638347 – এই লিঙ্কে ক্লিক করুন।
    
    সিবিএসই-র দ্বাদশ শ্রেণীর ফল প্রকাশ; ত্রিবান্দ্রম অঞ্চলে রেকর্ড সংখ্যক পাশের হার
    সেন্ট্রাল বোর্ড অফ সেকেন্ডারি এডুকেশন (সিবিএসই) আজ দ্বাদশ শ্রেণীর ফল প্রকাশ করেছে। দেশের সমস্ত অঞ্চলের মধ্যে ত্রিবান্দ্রমে রেকর্ড সংখ্যক পাশের হার লক্ষ্য করা গেছে। এই অঞ্চলে পাশের হার ৯৭.৬৭ শতাংশ। এরপরেই রয়েছে বেঙ্গালুরু। সেখানে পাশের হার ৯৭.০৫ শতাংশ। তৃতীয় স্থানে রয়েছে চেন্নাই। এখানে পাশের হার ৯৬.১৭ শতাংশ। এবারের সিবিএসই পরীক্ষায় ১১ লক্ষ ৯২ হাজার ৯৬১ জন পরীক্ষার্থী ছিল। এর মধ্যে পাশ করেছে ১০ লক্ষ ৫৯ হাজার ৮০ জন ছাত্রছাত্রী। এ বছরে মোট পাশের হার ৮৮.৭৮ শতাংশ যা গতবারের তুলনায় ৫.৩৮ শতাংশ বেশি। এ বছর সিবিএসই-র দ্বাদশ শ্রেণীর পরীক্ষা শুরু হয় ১৫ই ফেব্রুয়ারি থেকে। নির্ধারিত ছিল ৩০শে মার্চ পর্যন্ত। কিন্তু কোভিড-১৯ মহামারীর কারণে ১৯শে মার্চ থেকে ৩০শে মার্চ পর্যন্ত নির্ধারিত সিবিএসই-র পরীক্ষা বাতিল করতে হয়।
    বিস্তারিত বিবরণের জন্য https://pib.gov.in/PressReleasePage.aspx?PRID=1638385 – এই লিঙ্কে ক্লিক করুন।
    

    

    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : কোভিড – এর বিরুদ্ধে লড়াই আরও জোরদার করতে রাজ্য সরকার সবধরনের জমায়েতের ওপর সম্পূর্ণ নিষেধাজ্ঞা আরোপ করেছে। সামাজিক জমায়েতের ক্ষেত্রে ৫ জনের বেশি একত্রিত হওয়ার অনুমতি নেই। অন্যদিকে, বিবাহ ও অন্যান্য সামাজিক অনুষ্ঠানে ৫০ জনের পরিবর্তে ৩০ জনের একত্রিত হওয়ার অনুমতি দেওয়া হয়েছে।
    
    • অরুণাচল প্রদেশ : রাজভবনে কোভিড-১৯ পরীক্ষা করা হয়েছে। রাজ্যপাল, তাঁর পরিবার, আধিকারিক ও অন্যান্য কর্মীদের নমুনা পরীক্ষা করা হয়।
    
    • আসাম : রাজ্যের মুখ্যমন্ত্রী কয়েকটি এলাকায় বন্যা ও ভূমিক্ষয়ের দরুণ চালু প্রকল্পগুলির অগ্রগতি পর্যালোচনা করেছেন।
    
    • মণিপুর : রাজ্য পুলিশ দপ্তর মাস্ক না ব্যবহার করা এবং সামাজিক দূরত্ববিধি লঙ্ঘনের ব্যাপারে বিশেষ অভিযান শুরু করেছে। বিধি লঙ্ঘনকারীদের কাছ থেকে ৬০ হাজার টাকারও বেশি জরিমানা হিসাবে সংগ্রহ করা হয়েছে।
    
    • মিজোরাম : রাজ্যে আজ আরও ৮ জন সুস্থ হয়ে উঠেছেন। নিশ্চিতভাবে করোনায় আক্রান্তের সংখ্যা ৭৪ এবং এখনও পর্যন্ত সুস্থ হয়েছেন ১৫৯ জন।
    
    • নাগাল্যান্ড : কোহিমা জেলা প্রশাসন কোভিড-১৯ সংক্রমণ-শৃঙ্খল রুখতে নজরদারি ব্যবস্থা আরও জোরদার করেছে।
    
    • সিকিম : রাজ্যের মুখ্যমন্ত্রী রঙ্গলি মহকুমায় করোনায় আক্রান্তের সংখ্যা বৃদ্ধি পাওয়ায় আজ রাজ্য টাস্কফোর্সের জরুরি বৈঠক আহ্বান করেন। রাজ্যের জিম ও পানশালাগুলি বন্ধ রাখার সিদ্ধান্ত হয়েছে। আন্তঃজেলা ও জেলার বাইরে সমস্ত বেসরকারি যানবাহনের যাতায়াত নিষিদ্ধ করা হয়েছে। আগামী ৩১শে জুলাই পর্যন্ত এই নিষেধাজ্ঞা বলবৎ থাকছে।
    
    • মহারাষ্ট্র : রাজ্যে গত ২৪ ঘন্টায় আরও প্রায় ৬ হাজার ৫০০ জনের করোনায় সংক্রমণের খবর মেলায় আক্রান্তের সংখ্যা বেড়ে হয়েছে ২ লক্ষ ৬০ হাজার ৯২৪। রাজ্যে এখনও পর্যন্ত মৃত্যু হয়েছে ১০ হাজার ৪৮২ জনের।
    
    • গুজরাট : রাজ্যে গত ২৪ ঘন্টায় আরও ৯০২ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৪২ হাজার ৮০৮। এদের মধ্যে ৭৪ জন রোগীর শারীরিক অবস্থা অত্যন্ত সঙ্কটজনক এবং এদেরকে ভেন্টিলেটরে রাখা হয়েছে।
    
    • রাজস্থান : রাজ্যে আজ সকাল পর্যন্ত করোনায় আক্রান্তের সংখ্যা ২৫ হাজার ৩৪। নিশ্চিতভাবে করোনায় আক্রান্ত হয়েছেন ৫ হাজার ৮০০ জন।
    
    • মধ্যপ্রদেশ : রাজ্যে গতকাল আরও ৫৭৫ জনের সংক্রমণের খবর মেলায় আক্রান্তের সংখ্যা বেড়ে হয়েছে ১৮ হাজার ২০৭। নিশ্চিতভাবে করোনায় আক্রান্তের সংখ্যা ৪ হাজার ৩৩৬। সুস্থ হয়েছেন ১৩ হাজার ২০৮ জন।
    
    • ছত্তিশগড় : রাজ্যে এ যাবৎ ১ দিনেই গতকাল সর্বাধিক ১৮৪ জনের করোনায় সংক্রমণের খবর মেলায় আক্রান্তের সংখ্যা বেড়ে দাঁড়িয়েছে ৪ হাজার ২৬৫। নিশ্চিতভাবে করোনায় আক্রান্ত হয়েছেন ১ হাজার ৪৪ জন।
    
    • গোয়া : রাজ্যে আরও ১৩০ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ২ হাজার ৫৮৩। বর্তমানে রাজ্যে নিশ্চিতভাবে করোনায় আক্রান্তের সংখ্যা ১ হাজার ২৬।
    
    • কেরল : আলাপুজাহ্ মেডিকেল কলেজ ও হাসপাতালে করোনায় আরও ১ জনের মৃত্যুর খবর মিলেছে। এর ফলে, রাজ্যে মৃতের সংখ্যা বেড়ে হয়েছে ৩৪। এদিকে কেরল হাইকোর্টে কোভিড-১৯ মহামারীর সময় প্রতিবাদ নিষিদ্ধ করতে চেয়ে একটি পিটিশন দাখিল করা হয়েছে। রাজ্যে নিশ্চিতভাবে করোনায় আক্রান্তের সংখ্যা ৪ হাজার ২৮।
    
    • তামিলনাডু : কেন্দ্রশাসিত পন্ডিচেরীতে আক্রান্তের সংখ্যা বেড়ে হয়েছে ১ হাজার ৫৩১। আজ আরও ৬৩ জনের সংক্রমণের খবর মিলেছে। এদিকে তামিলনাডুর মুখ্যমন্ত্রীর কার্যালয়ের কর্মীদের নমুনা পরীক্ষার পরিণাম নেগেটিভ এসেছে। সম্প্রতি রাজ্যের ৩ জন মন্ত্রী এবং মুখ্যমন্ত্রীর কার্যালয়ের কয়েকজন কর্মীর নমুনা পরীক্ষায় ভাইরাসের উপস্থিতির প্রমাণ পাওয়া গিয়েছিল। রাজ্যে করোনায় আক্রান্তের সংখ্যা ১ লক্ষ ৪২ হাজার ছাড়িয়েছে। নিশ্চিতভাবে করোনায় আক্রান্তের সংখ্যা ৪৮ হাজারেরও বেশি, মৃত্যু হয়েছে ২ হাজার ৩২ জনের।
    
    • কর্ণাটক : বেঙ্গালুরু আর্বান ও রুরাল জেলায় আজ রাত্রি ৮টা থেকে লকডাউন কার্যকর হয়েছে। রাজ্যে সমস্ত গন-উৎসব বাতিল করা হয়েছে। কোভিড-১৯ আক্রান্ত রোগীদের চিকিৎসা পরিষেবা দিতে অরাজি হলে বেসরকারি হাসপাতালগুলির বিরুদ্ধে ফৌজদারি ব্যবস্থা গ্রহণ করা হবে সতর্ক করে দেওয়া হয়েছে। এদিকে রাজ্যে করোনায় আক্রান্তের সংখ্যা ৪১ হাজার ৫১৮। নিশ্চিতভাবে করোনায় আক্রান্ত হয়েছেন ২৪ হাজার ৫০০-রও বেশি। এখনও পর্যন্ত মৃত্যু হয়েছে ৭৫৭ জনের।
    
    • অন্ধ্রপ্রদেশ : দেশ-বিদেশের বিভিন্ন জায়গা থেকে আগত ব্যক্তিদের কোয়ারেন্টাইন সংক্রান্ত নতুন নির্দেশাবলী জারি করা হয়েছে। সেই সঙ্গে, ১৪ দিন হোম কোয়ারেন্টাইনে থাকার পরামর্শ দেওয়া হচ্ছে। রাজ্যে গত ২৪ ঘন্টায় ১ হাজার ৯০০ জনেরও বেশি মানুষের সংক্রমণের খবর মেলায় আক্রান্তের সংখ্যা বেড়ে হয়েছে ৩৩ হাজার ১৯। নিশ্চিতভাবে করোনায় আক্রান্তের সংখ্যা ১৫ হাজার ১৪৪। এখনও পর্যন্ত মৃত্যু হয়েছে ৪০৮ এবং সুস্থ হয়েছেন ১৭ হাজার ৪৬৭ জন।
    
    • তেলেঙ্গানা : তেলেঙ্গানা হাইকোর্ট ব্যাপকভাবে জনসাধরণের মধ্যে কোভিড-১৯ নমুনা পরীক্ষা না করার জন্য রাজ্য সরকারের সমালোচনা করেছে। সেই সঙ্গে, এ সম্পর্কে ব্যাখ্যা দেওয়ার জন্য রাজ্যের স্বাস্থ্য নির্দেশককে সমন জারি করে আদালতে উপস্থিত হওয়ার নির্দেশ দেওয়া হয়েছে। দেরীতে হলেও রাজ্যে র্যা পিড অ্যান্টিজেন নমুনা পরীক্ষা পদ্ধতি শুরু হয়েছে। এদিকে রাজ্যে গতকাল পর্যন্ত করোনায় আক্রান্তের সংখ্যা ৩৬ হাজার ২২১। নিশ্চিতভাবে করোনায় আক্রান্ত হয়েছেন ১২ হাজার ১৭৮ জন। মৃত্যু হয়েছে ৩৬৫ জনের এবং সুস্থ হয়েছেন ২৩ হাজার ৬৭৯ জন।


    CG/BD/SB

    
    
    (Release ID: 1638645) Visitor Counter : 13
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada