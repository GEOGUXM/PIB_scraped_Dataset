      বৈদ্যুতিন ও তথ্যপ্রযুক্তি মন্ত্রক

      ব্যক্তিগত নয় এধরণের তথ্য নিয়ন্ত্রণের বিষয়ে বিশেষজ্ঞ কমিটি জনসাধারণের মতামত আহ্বান করছে
      Posted On: 23 JUL 2020 5:50PM by PIB Kolkata


    নতুনদিল্লি, ২৩শে জুলাই, ২০২০


    

    
    ব্যক্তিগত নয় , এমন তথ্য নিয়ন্ত্রণের বিভিন্ন দিক নিয়ে সংশ্লিষ্ট বিষয়ের উপর বিশেষজ্ঞ কমিটি আজ ভিভিও কনফারেন্সের মাধ্যমে সাংবাদিক বৈঠক করেছে। শ্রী কৃষ গোপালাকৃষ্ণনের পৌরোহিত্যে কমিটির এই বৈঠক অনুষ্ঠিত হয়। কমিটির সদস্যরা ব্যক্তিগত নয় এ ধরণের তথ্যর বিষয়ে নিজেদের মধ্যে মত বিনিময় করেছেন। এর মধ্যে রয়েছে এই বিশেষ তথ্যের সংজ্ঞা কি হবে তা নির্ধারণ করা, সম্প্রদায়গত তথ্যর বিষয়ে ধারণা, এই তথ্যের অধিকার, তথ্য বাণিজ্যের সংজ্ঞা নিয়ে আলোচনা, সর্বসাধারণের জন্য তথ্য, সম্প্রদায়গত তথ্য ও ব্যক্তিগত তথ্যের মধ্যে শ্রেণীবিন্যাস, মেটা ডেটা রেজিস্ট্রারের ব্যবহার, অজ্ঞাত সুত্র থেকে পাওয়া তথ্য ব্যবহারের স্বীকৃতি, ব্যক্তিগত নয় এ রকম তথ্যের সংবেদনশীলতা, সার্বভৌমত্ব, জন সাধারণের স্বার্থ এবং আর্থিক বিষয় সম্বলিত তথ্যর ব্যবহার।
    
    ভারতীয় জনসাধারণ ও সমাজের জন্য ব্যক্তিগত নয় এরকম তথ্য ব্যবহারের জন্য ডিজিট্যাল পদ্ধতিতে নিয়ন্ত্রণের আইনি নানা দিক, তথ্যের আর্থিক মূল্যকে কাজে লাগানো, ব্যক্তিগত নয় এমন তথ্যের নিয়ন্ত্রণের নানা দিক এবং মূল তথ্য ও উদ্ভূত তথ্যের ব্যবহার নিয়ে কমিটির সদস্যরা সাংবাদিকদের বিভিন্ন প্রশ্নের উত্তর দিয়েছে।
    
    এ বিষয়ে যে খসড়া প্রতিবেদন তৈরি করা হচ্ছে সেখানে সংশ্লিষ্ট সকলে যেন তাঁদের মতামত জানান, সংবাদ মাধ্যমকে তার জন্য উৎসাহিত করতে বিশেষজ্ঞ কমিটি অনুরোধ করেছে। মতামত জানানোর পোর্টালটি হল -
    https://www.mygov.in/task/share-your-inputs-draft-non-personal-data-governance-framework/
    আগামী ১৩ই আগস্টের মধ্যে এই মতামত জানানো যাবে।


    

    CG/CB

    
    
    (Release ID: 1640732) Visitor Counter : 7
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu