      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 26 JUL 2020 6:31PM by PIB Kolkata


    নয়াদিল্লি, ২৬ জুলাই, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; এ যাবৎ একদিনেই সুস্থতার হারে সর্বাধিক বৃদ্ধি; ৩৬ হাজারেরও বেশি রোগী আরোগ্যলাভ করেছেন; সুস্থতার সংখ্যা আক্রান্তের সংখ্যার তুলনায় ৪ লক্ষ ছাড়িয়েছে; সুস্থতার হার আজ সর্বাধিক বেড়ে হয়েছে ৬৪ শতাংশ

    দেশে গতকাল এ যাবৎ একদিনেই সর্বাধিক রোগী সুস্থ হয়ে উঠেছেন। গত ২৪ ঘন্টায় কোভিড-১৯ আক্রান্ত ৩৬ হাজার ১৪৫ জন আরোগ্য লাভ করে ছাড়া পেয়েছেন। এর ফলে, সুস্থতার সংখ্যা বেড়ে হয়েছে ৮ লক্ষ ৮৫ হাজার ৫৭৬। সুস্থতার হার এ যাবৎ সর্বাধিক বেড়ে প্রায় ৬৪ শতাংশে পৌঁছেছে। দ্রুতগতিতে সুস্থতার হার বেড়ে ৬৩.৯২ শতাংশ হয়েছে। সুস্থতার সংখ্যায় ক্রমাগত বৃদ্ধির অর্থই হ’ল – আক্রান্তের সংখ্যার তুলনায় সুস্থতার সংখ্যা ক্রমাগত বাড়ছে। বর্তমানে এই ফারাক দাঁড়িয়েছে ৪ লক্ষ ১৭ হাজার ৬৯৪। সুস্থতার সংখ্যা মোট আক্রান্তের সংখ্যা ৪ লক্ষ ৭৬ হাজার ৮৮২-র তুলনায় ১.৮৯ গুণ বেশি। কেন্দ্রীয় সরকার সমস্ত রাজ্য ও কেন্দ্রশাসিত অঞ্চলকে ‘টেস্ট, ট্র্যাক ও ট্রিট’ কৌশল কার্যকরভাবে রূপায়ণ করার পরামর্শ দিয়েছে। এই প্রথমবার একদিনেই রেকর্ড সংখ্যক ৪ লক্ষ ৪০ হাজারেরও বেশি নমুনা পরীক্ষা হয়েছে। গত ২৪ ঘন্টায় নমুনা পরীক্ষা হয়েছে ৪ লক্ষ ৪২ হাজার ২৬৩। এর ফলে, প্রতি ১০ লক্ষ জনসংখ্যায় নমুনা পরীক্ষার হার আরও বেড়ে হয়েছে হয়েছে ১১ হাজার ৮০৫। এখনও পর্যন্ত নমুনা পরীক্ষা হয়েছে ১ কোটি ৬২ লক্ষ ৯১ হাজার ৩৩৫টি। এই প্রথমবার বেসরকারি পরীক্ষাগারগুলিতে একদিনে এ যাবৎ সর্বাধিক ৭৯ হাজার ৮৭৮টি নমুনা পরীক্ষা হয়েছে। ব্যাপক হারে নমুনা পরীক্ষা সহ সরকারি ও বেসরকারি ক্ষেত্রে যৌথভাবে মিলিত প্রয়াসের দরুণ হাসপাতাল পরিকাঠামোয় উন্নতি এবং আগাম আক্রান্তদের চিহ্নিতকরণ ও তাঁদের যথাযথ চিকিৎসাদানের ফলে মৃত্যু হার ক্রমশ কমছে। এই প্রয়াসের ফলে মৃত্যু হার বর্তমানে দাঁড়িয়েছে ২.৩১ শতাংশে। বিশ্বের বহু দেশের তুলনায় ভারতে মৃত্যু হার তুলনামূলক কম।
    বিস্তারিত বিবরণের জন্য https://pib.gov.in/PressReleasePage.aspx?PRID=1641349 – এই লিঙ্কে ক্লিক করুন।
    
    প্রধানমন্ত্রী আগামীকাল আধুনিক ও উচ্চ ক্ষমতাসম্পন্ন কয়েকটি কোভিড-১৯ নমুনা পরীক্ষা কেন্দ্রের সূচনা করবেন
    প্রধানমন্ত্রী শ্রী নরেন্দ্র মোদী আগামীকাল ভিডিও কনফারেন্সের মাধ্যমে উচ্চ ক্ষমতাসম্পন্ন কোভিড-১৯ নমুনা পরীক্ষাগারের সূচনা করবেন। এর ফলে, দেশে নমুনা পরীক্ষার ক্ষমতা বৃদ্ধি পাবে, সংক্রমণ দ্রুত শনাক্ত করে, চিকিৎসা শুরু করা যাবে এবং মহামারীকে নিয়ন্ত্রণ করা সম্ভব হবে। নয়ডার আইসিএমআর –ন্যাশনাল ইন্সটিটিউট অফ ক্যান্সার প্রিভেনশন অ্যান্ড রিসার্চ , মুম্বাই-এর আইসিএমআর –ন্যাশনাল ইন্সটিটিউট ফর রিসার্চ ইন রিপ্রোডাকটিভ হেলথ, এবং কলকাতার আইসিএম আর –ন্যাশনাল ইন্সটিটিউট অফ কলেরা এন্ড এন্টারিক ডিজিজে এই ব্যবস্থাপনাগুলি শুরু করা হবে। কৌশলগত দিক থেকে এই প্রতিষ্ঠানগুলি গুরুত্বপূর্ণ। এখানে দৈনিক ১০হাজার নমুনার পরীক্ষা করা যাবে। এই ব্যবস্থার ফলে, সংক্রমিত নমুনাগুলি যারা পরীক্ষা করে দেখবেন, তাঁদের স্পর্শ করতে হবে না। পরীক্ষার ফলও দ্রুত জানা যাবে। এই পরীক্ষাগারগুলি থেকে কোভিড ছাড়া অন্য অসুখের নমুনাও পরীক্ষা করা যাবে। ফলে মহামারীর পরবর্তী সময়ে এই পরীক্ষাগারগুলি থেকে হেপাটাইটিস বি ও সি, এইচআইভি , মাইকোব্যাকটেরিয়াম টিউবারকিউলিসিস, সাইটোমেগালোভাইরাস, ক্ল্যামাইডিয়া, নাইসেরিয়া, ডেঙ্গুর মত অসুখের পরীক্ষাও এখানে করা যাবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1631340 – এই লিঙ্কে ক্লিক করুন।
    
    ২৬শে জুলাই মন কি বাত ২.০-এর চতুর্দশ পর্বে প্রধানমন্ত্রীর ভাষণের ইংরাজি অনুবাদ
    আমার প্রিয় দেশবাসী, নমস্কার। আজ ২৬শে জুলাই এক বিশেষ দিন …. আজ কার্গিল বিজয় দিবস। ২১ বছর আগে আজকের দিনে আমাদের সেনাবাহিনী কার্গিল যুদ্ধে বিজয়ধ্বজা উড়িয়েছিলেন ………
    গত কয়েক মাস যাবৎ গোটা দেশ এক জোট হয়ে যেভাবে করোনার সঙ্গে লড়াই চালাচ্ছে, তাতে অনেক আশংকাকে ভুল প্রমাণ করে দিয়েছে| আজ আমাদের দেশে সুস্থ হওয়ার হার অন্য দেশের তুলনায় অনেক ভালো| এর সঙ্গে আমাদের দেশ করোনাতে মৃত্যু হারও পৃথিবীর বেশির ভাগ দেশের তুলনায় অনেক কম| একজন ব্যক্তিকে হারানোও নিশ্চিতই খুব দুঃখের| কিন্তু ভারত নিজের লক্ষ লক্ষ দেশবাসীর জীবন রক্ষায় সফলও হয়েছে| কিন্তু বন্ধুগণ, করোনার বিপদ দূরে সরে যায়নি| অনেক জায়গায় তা খুব দ্রুততার সঙ্গে বেড়ে চলেছে| আমাদের খুবই বেশি মাত্রায় সতর্ক থাকা প্রয়োজন| আমাদের এটা মনে রাখতে হবে, করোনা আজও সমান মারাত্মক, যেমনটা শুরুতে ছিলো| সেজন্যই আমাদের পরিপূর্ণ সাবধানতা বজায় রাখতে হবে মুখে মাস্ক বা গামছা ব্যবহার করা, দু’গজের দূরত্ব মেনে চলা, ক্রমাগত হাত ধোয়া, যেখানে সেখানে থুথু না ফেলা, পরিস্কার পরিচ্ছন্নতার ব্যাপারে সবসময় সজাগ থাকা––এগুলিই আমাদের করোনা থেকে সুরক্ষার হাতিয়ার| কখনো কখনো মাস্কের জন্য আমাদের অসুবিধে হয়, ইচ্ছে করে খুলে টুলে ফেলে দিই| কথা বলতে শুরু করি| যখন সবচেয়ে বেশি মাস্ক পরা জরুরি তখনই তা খুলে ফেলি....
    বিস্তারিত বিবরণের জন্য https://pib.gov.in/PressReleasePage.aspx?PRID=1631316 – এই লিঙ্কে ক্লিক করুন।
    
    করোনা আক্রান্ত রোগীদের সামাজিক কলঙ্কিতকরণ এবং কোভিড-১৯ এ মৃত ব্যক্তিদের অন্তিম যাত্রায় বিরূপ আচরণের বিরুদ্ধে হতাশা প্রকাশ করলেন উপ-রাষ্ট্রপতি
    উপ-রাষ্ট্রপতি শ্রী এম ভেঙ্কাইয়া নাইডু আজ করোনায় আক্রান্ত ব্যক্তিদের প্রতি বৈষম্যের ঘটনা এবং সংক্রমিত ব্যক্তির মৃত্যুর সময় শ্রদ্ধার সঙ্গে শেষকৃত্য না করতে দেওয়ায় গভীর দুঃখ প্রকাশ করেছেন। তিনি এ ধরনের ঘটনাগুলিকে অত্যন্ত দুর্ভাগ্যজনক বলে বর্ণনা করেছেন এবং এই ধরনের ঘটনা বন্ধের জন্য স্থানীয় মানুষও বৃহত্তর সমাজকে এগিয়ে আসার আহ্বান জানিয়েছেন। এক ফেসবুক পোস্টে শ্রী নাইডু বলেছেন, এই ধরনের ভ্রান্তমূলক ঘটনা রোধ করা উচিৎ। তিনি বলেন, করোনা আক্রান্ত ব্যক্তিদের যথাযথ সাহায্য করা দরকার। এই সংক্রমণ থেকে কেউ সম্পূর্ণ রূপে প্রতিরোধী নয়। এই অদৃশ্য ভাইরাস যে কোনও ব্যক্তিকেই সংক্রমিত করতে পারে।
    বিস্তারিত বিবরণের জন্য https://pib.gov.in/PressReleasePage.aspx?PRID=1641323 – এই লিঙ্কে ক্লিক করুন।

    

    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • অরুণাচল প্রদেশ : ইটানগর রাজধানী অঞ্চলে অ্যান্টিজেন নমুনা পরীক্ষার পর র্যা পিড রেসপন্স দলগুলি ৩৫ জন ব্যক্তির নমুনা পরীক্ষায় করোনার উপস্থিতির প্রমাণ পেয়েছে। রাজ্যের মুখ্যমন্ত্রীর পৌরহিত্যে কোভিড-১৯ রাজ্য পরামর্শদাতা কমিটির বৈঠক অনুষ্ঠিত হয়েছে। বৈঠকে চলতি লকডাউন আরও কঠোর করার সিদ্ধান্ত হয়েছে। যাঁরা কোয়ারেন্টাইন নীতি-নির্দেশিকা লঙ্ঘন করবেন, তাঁদের ১ হাজার টাকা জরিমানা হবে।
    
    • মিজোরাম : রাজ্যের কোভিড-১৯ আক্রান্ত আরও ১০ জন আজ সুস্থ হয়েছেন। রাজ্যে আক্রান্তের সংখ্যা ৩৬১। নিশ্চিতভাবে করোনায় আক্রান্ত হয়েছেন ১৬৮ জন। মৃত্যু হয়েছে ১৯৩ জনের।
    
    • নাগাল্যান্ড : রাজ্যে কোভিড-১৯ এ আরও ৫০ জনের আক্রান্তের খবর মিলেছে। এর ফলে, করোনায় আক্রান্তের সংখ্যা বেড়ে হয়েছে ১ হাজার ৩৩৯। নিশ্চিতভাবে করোনায় আক্রান্ত হয়েছেন ৭৯৪ জন এবং সুস্থ হয়েছেন ৫৪১ জন।
    
    • সিকিম : রাজ্যে করোনায় আক্রান্তের সংখ্যা বৃদ্ধি পাওয়ার দরুণ লকডাউনের মেয়াদ পয়লা আগস্ট পর্যন্ত বাড়ানোর নির্দেশিকা জারি হয়েছে।
    
    • কেরল : রাজ্যে আজ আরও ৫ জনের মৃত্যুর খবর মেলায় করোনায় মৃতের সংখ্যা বেড়ে হয়েছে ৬৪। কোজিকোড় জেলা প্রশাসন রবিবারগুলিতে সম্পূর্ণ লকডাউনের নির্দেশিকা জারি করেছে। রাজ্যে গতকাল এ যাবৎ ১ দিনেই সর্বাধিক ১ হাজার ১০৩ জনের করোনায় আক্রান্ত হওয়ার খবর মিলেছে। বর্তমানে ৯ হাজার ৪২০ জন রোগী চিকিৎসাধীন রয়েছেন/
    
    • তামিলনাডু : পন্ডিচেরী কেন্দ্রশাসিত অঞ্চলের স্বাস্থ্য মন্ত্রী বলেছেন, কোভিড-১৯ এ আক্রান্তের সংখ্যা আগস্টের শেষ নাগাদ বেড়ে ৬ হাজার হতে পারে। এজন্য আরও বেশি রোগী শয্যার প্রয়োজন। এদিকে তামিলনাডু’তে গতকাল আরও ৮৯ জনের মৃত্যুর খবর মেলায় করোনায় মৃতের সংখ্যা বেড়ে হয়েছে ৩ হাজার ৪০৯। আক্রান্তের সংখ্যা ২ লক্ষ ৬ হাজার ছাড়িয়েছে।
    
    • কর্ণাটক : বেঙ্গালুরুতে ৩৬ জন রেল সুরক্ষা কর্মী করোনায় আক্রান্ত হয়েছেন। রাজ্যে বন্যা পরিস্থিতি কোভিড সঙ্কটের সঙ্গে একত্রিত হয়ে প্রতিকূল হয়ে উঠেছে। রাজ্যের আক্রান্তের সংখ্যা ৯০ হাজার ছাড়িয়েছে। নিশ্চিতভাবে করোনায় আক্রান্তের সংখ্যা ৫৫ হাজার ৩৮৮। এখনও পর্যন্ত মৃত্যু হয়েছে ১ হাজার ৭৯৬ জনের।
    
    • অন্ধ্রপ্রদেশ : কোভিড-১৯ এর বিরুদ্ধে লড়াইয়ে অত্যাবশ্যকীয় স্বাস্থ্য পরিষেবার সঙ্গে নিজেদেরকে সামিল করতে রাজ্য সরকার সাধারণ মানুষকে কোভিড-১৯ অন্ধ্রপ্রদেশ স্মার্ট ফোন অ্যাপ ব্যবহারের অনুরোধ জানিয়েছে। রাজ্যে ২০২০-২১ এর শিক্ষাবর্ষ পঞ্জী প্রকাশিত হয়েছে। বিদ্যালয়গুলিতে ভর্তি প্রক্রিয়া আগামীকাল থেকে শুরু হচ্ছে। এদিকে গতকাল পর্যন্ত করোনায় আক্রান্তের সংখ্যা বেড়ে হয়েছে ৮৮ হাজার ৬৭১। নিশ্চিতভাবে করোনায় আক্রান্ত হয়েছেন ৪৪ হাজার ৪৩১ জন। মৃত্যু হয়েছে ৯৮৫ জনের।
    
    • তেলেঙ্গানা : চিকিৎসকরা নতুন ওসমানিয়া হাসপাতাল ভবনের নির্মাণ কাজ দ্রুত শেষ করার জন্য মুখ্যমন্ত্রীর কাছে আবেদন জানিয়েছেন। এদিকে রাজ্যে গতকাল আরও ৮ জনের মৃত্যুর খবর মেলায় করোনায় মৃতের সংখ্যা বেড়ে হয়েছে ৪৬৩। আক্রান্তের সংখ্যা ৫৪ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ১২ হাজার ২৬৪ জন। সুস্থ হয়েছেন ৪১ হাজার ৩৩২ জন।
    
    • পাঞ্জাব : কোভিড-১৯ সঙ্কটের প্রেক্ষিতে ২০২০-২১ শিক্ষাবর্ষে ছাত্রছাত্রীদের কাছ থেকে সরকারি বিদ্যালয়গুলিতে কোনও অ্যাডমিশন মাশুল, রি-অ্যাডমিশন এবং টিউশন ফি নেওয়া হবে না বলে মুখ্যমন্ত্রী ঘোষণা করেছেন।
    
    • হরিয়ানা : কেন্দ্রীয় ক্রীড়া মন্ত্রী চতুর্থ খেলো ইন্ডিয়া ইয়ুথ গেমস্ – ২০২১ হরিয়ানার পঞ্চকুলায় আয়োজিত হবে বলে ঘোষণা করেছেন। তিনি আরও বলেন, কোভিড সঙ্কটের প্রেক্ষিতে ২০২০-র ইয়ুথ গেমস্ আয়োজন করা হচ্ছে না।
    
    • হিমাচল প্রদেশ : রাজ্যে কোভিড-১৯ পরিস্থিতি সম্পর্কে আলোচনা করতে রাজ্যপাল ভিডিও কনফারেন্সের মাধ্যমে চন্ডীগড়ের পিজিআইএমইআর – এর অধিকর্তার সঙ্গে বৈঠক করেছেন। রাজ্যপাল বলেছেন, হিমাচল প্রদেশে কোভিড-১৯ সংক্রমণ বৃদ্ধি পাওয়ায় চন্ডীগড়ের এই প্রতিষ্ঠানটিকে পরিস্থিতি খতিয়ে দেখার জন্য একটি দল পাঠানোর পরামর্শ দিয়েছেন।
    
    • মহারাষ্ট্র : রাজ্যে করোনা আক্রান্তের সংখ্যা ক্রমাগত বেড়ে চলেছে। গত ২৪ ঘন্টায় আরও ৯ হাজার ২৫১ জনের সংক্রমণের খবর মেলায় আক্রান্তের সংখ্যা বেড়ে ৩ লক্ষ ৬৬ হাজার ছাড়িয়েছে। রাজ্যে এ যাবৎ একদিনেই সর্বাধিক ৯ হাজার জনের বেশি মানুষের সংক্রমণের খবর মিলেছে।
    
    • গুজরাট : রাজ্যে গতকাল এ যাবৎ একদিনেই সর্বাধিক ১ হাজার ৮১ জনের সংক্রমণের খবর মেলায় আক্রান্তের সংখ্যা বেড়ে হয়েছে ৫৪ হাজার ৭১২। গত ২৪ ঘন্টায় আরও ২২ জনের মৃত্যুর খবর মেলায় মৃতের সংখ্যা বেড়ে হয়েছে ২ হাজার ৩০৫। সুস্থ হয়েছেন ৩৯ হাজার ৬১২ জন।
    
    • রাজস্থান : রাজ্য সরকার কোভিড-১৯ নমুনা পরীক্ষা সম্পর্কিত নতুন নীতি-নির্দেশিকা জারি করেছে। নতুন এই নির্দেশিকা অনুযায়ী ২৪ ঘন্টার মধ্যেই পরীক্ষাগারগুলিকে কোভিড-১৯ পরীক্ষার পরিণাম জানানো বাধ্যতামূলক করা হয়েছে। রাজ্যে দৈনিক ৪০ হাজারেরও বেশি নমুনা পরীক্ষা করার ব্যবস্থা গড়ে তোলা হচ্ছে।


    CG/BD/SB

    
    
    (Release ID: 1641440) Visitor Counter : 7
    
    
      Read this release in: English , Hindi , Marathi , Assamese , Manipuri , Punjabi , Gujarati , Telugu , Malayalam