      বিজ্ঞানওপ্রযুক্তিমন্ত্রক

      জেএনসিএএসআর-এর কোভিড-১৯এর নমুনা পরীক্ষার জন্য আণবিক পদ্ধতির কিট উদ্ভাবন
      Posted On: 12 JUL 2020 1:39PM by PIB Kolkata


    নয়াদিল্লী, ১২ জুলাই, ২০২০


    

    বিজ্ঞান ও প্রযুক্তি দপ্তরের স্বায়ত্ত্ব শাসিত সংস্থা জওহরলাল নেহরু সেন্টার ফর অ্যাডভান্সড সায়েন্টিফিক রিসার্চ (জেএনসিএএসআর) দেশীয় পদ্ধতিতে ফ্লুরোসেন্স পরীক্ষা এবং পলিমার্স শৃঙ্খল বিক্রিয়ার সঙ্গে যুগ্মভাবে বিপরীত অনুকরণীয় পলিমার্স শৃঙ্খল বিক্রিয়ার মাধ্যমে ভাইরাস শনাক্তকরণের জন্য একটি কিট তৈরি করেছে- আণবিক প্রক্রিয়ার মাধ্যমে যার ফলে কোভিড-১৯এর নমুনা পরীক্ষা করা যাবে। ভিএনআইআর বায়োটেকনোলজিস প্রাইভেট লিমিটেডকে এই কিট তৈরির দায়িত্ব দেওয়া হয়েছে। কর্ণাটক সরকারের ব্যাঙ্গালোর বায়ো-ইনোভেশন সেন্টার (বিবিসি) এই সংস্থাটিকে সাহায্য করছে।


    
    বিপরীত অনুকরণীয় পলিমার্স শৃঙ্খল বিক্রিয়া (রিভার্সড ট্রান্সক্রিপশন পলিমার্স চেন রিয়্যাকশন౼ আরটি-পিসিআর)এর মাধ্যমে শনাক্তকরণের জন্য ফ্লুরোসেন্স পরীক্ষা ও পলিমার্স শৃঙ্খল বিক্রিয়ার মিশ্রণ ঘটানো হয়েছে। কোভিড-১৯এর সংক্রমণ পরীক্ষার কিটে আণবিক প্রক্রিয়ায় নমুনা বিশ্লেষণ করার জন্য এই ব্যবস্থা নেওয়া হয়েছে। সাধারণত পিসিআর ভিত্তিক টেস্ট কিটগুলিতে তিন রকমের উপাদান থাকে- ওলিগো, উসেচক এবং আণবিক পদ্ধতি। ওলিকো এবং উৎসেচকের মাধ্যমে পরীক্ষা করার কিছু উপাদান দেশেই পাওয়া যায়। আর বাকিগুলি বিদেশ থেকে আমদানি করতে হয়। কিন্তু আণবিক প্রক্রিয়ায় যে পরীক্ষা করা হয় তার সমস্ত উপাদানই বিদেশ থেকে আমদানি করতে হত। পিসিআর-এ সম্প্রসারণের জন্য আণবিক পদ্ধতি ব্যবহার করা হয়। তবে কোভিড-১৯এর নমুনা পরীক্ষার জন্য যে পদ্ধতি ব্যবহার করা হয় তা অন্য অনেক ভাইরাস শনাক্তকরণের জন্যও ব্যবহৃত হয়।


    
    ভিএনআইআর আণবিক পদ্ধতির মাধ্যমে পরীক্ষা করার জন্য সংশ্লেষণের যে প্রক্রিয়া তৈরি করেছে সেটি পিসিআর ভিত্তিক কোভিড-১৯এর শনাক্তকরণে যথেষ্ট কার্যকরী। ভিএনআইআর এখন এই উদ্ভাবনের স্বীকৃতি পাওয়ার আবেদনের প্রক্রিয়া শুরু করেছে।


    
    আণবিক পদ্ধতিতে নমুনা পরীক্ষার সুযোগ এতদিন গবেষণাগারগুলির মধ্যেই সীমাবদ্ধ ছিল। কিন্তু কোভিড-১৯এর ফলে উদ্ভুত পরিস্থিতিতে এই পরীক্ষা আরও ব্যাপকভাবে করার প্রয়োজন দেখা দিচ্ছে। আত্মনির্ভরতার জন্য দেশে এই ধরণের কিট তৈরির প্রয়োজন। উৎসেচক ও ওলিগোর মাধ্যমে যে পরীক্ষা করা হত সেই কিটের আংশিক উপাদন ভারতে তৈরি হয়। এখন ভিএনআইআর আণবিক পদ্ধতিতে পরীক্ষা করার দেশীয় উপাদান উদ্ভাবন করল।


    
    জৈব রসায়ন বিদ্যায় সংশ্লেষের মাধ্যমে আণবিক প্রক্রিয়ায় নমুনার পরীক্ষা করা হয়ে থাকে। ভিএনআইআর-এর উদ্ভাবনের ফলে দেশেই এই প্রক্রিয়ার উপাদান তৈরি করা সম্ভব। গত মার্চ মাসে কোভিড মহামারীর জন্য সারা বিশ্ব যখন স্তব্ধ হয়ে গিয়েছিল ভিএনআইআর-এর গবেষণকরা সেইসময় বাড়িতে থেকে এই উদ্ভাবন নিয়ে কাজ করেছেন। মেক ইন ইন্ডিয়া ও আত্মনির্ভর ভারতের সঙ্গে সাযুজ্য রেখে দেশে কোভিড-১৯এর টেস্টিং কিট তৈরি জন্য ভিএনআইআর-এর গবেষণা ও উন্নয়ন বিভাগ অভূতপূর্ব এই সাফল্য লাভ করেছে।


    

    CG/CB/NS

    
    
    (Release ID: 1638210) Visitor Counter : 14
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu