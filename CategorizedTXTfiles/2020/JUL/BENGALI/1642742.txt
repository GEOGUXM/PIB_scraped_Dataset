      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 31 JUL 2020 6:27PM by PIB Kolkata


    নয়াদিল্লি, ৩১ জুলাই, ২০২০


    ডঃ হর্ষ বর্ধন কোভিড - ১৯ সংক্রান্ত মন্ত্রী গোষ্ঠীর ১৯তম বৈঠকে পৌরহিত্য করলেন ; দেশে গত ২৪ ঘন্টায় রেকর্ড সংখ্যক ৬ লক্ষ ৪২ হাজার ৫৮৮টি নমুনা পরীক্ষা হয়েছে

    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন আজ ভিডিও কনফারেন্সে কোভিড - ১৯ সংক্রান্ত উচ্চ স্তরীয় মন্ত্রী গোষ্ঠীর ১৯তম বৈঠকে পৌরহিত্য করেন । বৈঠকে তিনি জানান , ভারত করোনায় সুস্থতার দিক থেকে ১০ লক্ষের মাইল ফলক অতিক্রম করেছে । এর ফলে , সুস্থতার হার বেড়ে হয়েছে ৬৪ . ৫৪ শতাংশ । সুস্থতার হার ক্রমাগত বৃদ্ধি পাওয়ায় চিকিৎসাধীন রোগীর সংখ্যা ৩৩ . ২৭ শতাংশ বা নিশ্চিতভাবে করোনায় আক্রান্তদের প্রায় এক - তৃতীয়াংশ । ভারতে করোনায় মৃত্যু হার নিরন্তর কমছে । বর্তমানে এই হার ২ . ১৮ শতাংশ , যা বিশ্বের মধ্যে তুলনামূলকভাবে কম । ডঃ হর্ষ বর্ধন আরও জানান , নিশ্চিতভাবে করোনায় আক্রান্তদের মধ্যে মাত্র ০ . ২৮ শতাংশ রোগী ভেন্টিলেটরে , ১ . ৬১ শতাংশ রোগী আইসিইউ - তে এবং ২ . ৩২ শতাংশ রোগী অক্সিজেন সাপোর্টে রয়েছেন । দেশে সরকারি ও বেসরকারি মিলিয়ে আজ পর্যন্ত নমুনা পরীক্ষাগারের সংখ্যা ১ হাজার ৩৩১ । দেশে গত ২৪ ঘন্টায় রেকর্ড সংখ্যক ৬ লক্ষ ৪২ হাজার ৫৮৮টি নমুনা পরীক্ষা হয়েছে । এর ফলে , নমুনা পরীক্ষার সংখ্যা বেড়ে ১ কোটি ৮৮ লক্ষ ছাড়িয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642567 – এই লিঙ্কে ক্লিক করুন ।
    
    শিল্পের প্রয়োজনে ঋণ সহায়তা ব্যবস্থায় পুনর্গঠনের জন্য আরবিআই - এর সঙ্গে সরকার নিরন্তর কাজ করে চলেছে : অর্থমন্ত্রী শ্রীমতী নির্মলা সীতারমন
    কেন্দ্রীয় অর্থ তথা কর্পোরেট বিষয়ক মন্ত্রী শ্রীমতী নির্মলা সীতারমন আজ বলেছেন , কোভিড - ১৯ - এর দরুণ সমস্ত ক্ষেত্রে যে বিরূপ প্রভাব পড়েছে তার প্রেক্ষিতে শিল্পের প্রয়োজনে ঋণ পুনর্গঠনের বিষয়টিতে সরকার রিজার্ভ ব্যাঙ্ক ( আরবিআই )- এর সঙ্গে নিরন্তর যোগাযোগ বজায় রেখে চলেছে । বণিকসভা ফিকির জাতীয় কার্যনির্বাহী কমিটি বৈঠকে ভাষণ দিতে গিয়ে শ্রীমতী সীতারমন বলেন , “ ঋণ সহায়তা ব্যবস্থার পুনর্গঠনে সর্বাধিক গুরুত্ব দেওয়া হচ্ছে । অর্থ মন্ত্রক এই বিষয়টিতে আরবিআই - এর সঙ্গে সক্রিয় যোগাযোগ বজায় রেখে চলেছে । নৈতিকভাবে শিল্পের প্রয়োজনে ঋণ সহায়তার পুনর্গঠনে আশু ব্যবস্থা গ্রহণ করা হচ্ছে । ”
    বিস্তারিত বিবরণের জন্য https://pib.gov.in/PressReleasePage.aspx?PRID=1642579 – এই লিঙ্কে ক্লিক করুন ।
    
    কোভিড - ১৯ এ কোল ইন্ডিয়া সংস্থার কোনও কর্মীর মৃত্যু হলে তাকে দুর্ঘটনাবশত বলে গণ্য করা হবে : শ্রী প্রহ্লাদ যোশী
    রাষ্ট্রায়ত্ত কোল ইন্ডিয়ার কোনও কর্মীর করোনা মহামারীর কারণে মৃত্যু হলে , তাকে দুর্ঘটনাবশত মৃত্যু হিসাবে গণ্য করা হবে । এমনকি , কর্তব্যরত অবস্থায় কোনও কর্মীর মৃত্যু হলে , সংশ্লিষ্ট কর্মী দুর্ঘটনাবশত মৃত্যুর কারণে যে সমস্ত আর্থিক সুযোগ - সুবিধা পেয়ে থাকেন , তা তাঁর নিকট একজনকে দেওয়া হবে । ঝাড়খন্ডে একদিনের সফরে গিয়ে সংবাদমাধ্যমের সঙ্গে কথা বলার সময় কেন্দ্রীয় কয়লা শ্রী প্রহ্লাদ যোশী একথা জানান ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642415 – এই লিঙ্কে ক্লিক করুন ।
    
    এমইআইএস সংক্রান্ত বিষয়গুলির দ্রুত নিষ্পত্তিতে বাণিজ্য মন্ত্রক নিরন্তর কাজ করে চলেছে : শ্রী গোয়েল
    আত্মনির্ভর ভারত গঠনের জন্য সহজে ব্যবসা - বাণিজ্যের অনুকূল পরিবেশ গড়ে তোলা নিয়ে ভারতীয় শিল্প মহাসংঘ সিআইআই - এর জাতীয় স্তরের ডিজিটাল সম্মেলনের উদ্বোধন করে মন্ত্রী জানান , নতুন শিল্প গঠনের ক্ষেত্রে ছাড়পত্র সংগ্রহের জন্য এক জানালা ব্যবস্থা শীঘ্রই কার্যকর করা হবে । তিনি শিল্প সংস্থা ও সরকারকে অংশীদার হিসাবে কাজ করার আহ্বান জানিয়ে কর প্রতারক এবং কর বিধিভঙ্গকারীদের চিহ্নিতকরণের জন্য সরকারকে সাহায্য করতে শিল্প সংস্থাগুলিকে আরও সক্রিয় ভূমিকা পালনের আহ্বান জানান । কোভিড সঙ্কটের সময় দেশের পরিষেবা ক্ষেত্র সারা বিশ্ব জুড়ে গ্রাহকদের পরিষেবা পৌঁছে দিয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642353 – এই লিঙ্কে ক্লিক করুন ।
    
    সিএসআইআর – এর উদ্ভাবিত কোভিড - ১৯ সংক্রান্ত প্রযুক্তি ও সামগ্রীর বিবরণ সম্বলিত ছোট পুস্তিকা প্রকাশ করলেন ডঃ হর্ষ বর্ধন
    কেন্দ্রীয় বিজ্ঞান ও প্রযুক্তি তথা ভূ - বিজ্ঞান মন্ত্রী ডঃ হর্ষ বর্ধন জানিয়েছেন , জৈব প্রযুক্তি দপ্তর এবং সিএসআইআর – এর বিজ্ঞানীরা ১ হাজারেরও বেশি সার্স - কভ - ২ ভাইরাল জেনোমস্ – এর মধ্যে সংযোগসূত্র স্থাপন করেছেন । বিজ্ঞানীদের এই প্রয়াস ভাইরাস উপাদানগুলির জিনগত বৈশিষ্ট্যের সঙ্গে অন্য ভাইরাসের জিনগত বৈশিষ্ট্যের মধ্যে সংযোগ স্থাপনের এই প্রয়াস দেশের মধ্যে সবচেয়ে বড় প্রচেষ্টা হয়ে উঠেছে । বিজ্ঞানীদের এই প্রয়াস ভাইরাস ঘটিত অসুখের উপযুক্ত চিকিৎসা , প্রয়োজনীয় ওষুধ ও টিকা উদ্ভাবনে সাহায্য করবে । ডঃ হর্ষ বর্ধন সিএসআইআর – এর উদ্ভাবিত কোভিড - ১৯ সংক্রান্ত প্রযুক্তি ও সামগ্রীর বিবরণ সম্বলিত এক পুস্তিকা প্রকাশ করে ভাষণ দিচ্ছিলেন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642423 – এই লিঙ্কে ক্লিক করুন ।
    
    খরিফ শস্য চাষের এলাকা গত বছরের তুলনায় ১৩ . ৯২ শতাংশ বেড়েছে
    কোভিড - ১৯ মহামারীর সময় তৃণমূল স্তরে কৃষক ও কৃষি কাজে সহায়তার জন্য কেন্দ্রীয় কৃষি , সহযোগিতা ও কৃষক কল্যাণ দপ্তর একাধিক উদ্যোগ নিচ্ছে । খরিফ শস্য চাষাবাদের ক্ষেত্রে এ বছর লক্ষ্যণীয় অগ্রগতি ঘটেছে । আজ পর্যন্ত খরিফ শস্য চাষের এলাকা দাঁড়িয়েছে ৮ কোটি ৮২ লক্ষ ১৮ হাজার হেক্টর , যা গত বছরের ৭ কোটি ৭৪ লক্ষ ৩৮ হাজার হেক্টরের তুলনায় ১৩ . ৯২ শতাংশ বেশি । খরিফ শস্য চাষের ক্ষেত্রে সারা দেশে কোভিড - ১৯ এর কোনও প্রভাব পড়েনি বলে জানা গেছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642607 – এই লিঙ্কে ক্লিক করুন ।
    
    কোভিড - ১৯ - এর বিরুদ্ধে লড়াইয়ে কেরল সরকারকে সাহায্য করছে ফার্টিলাইজার্স অ্যান্ড কেমিক্যালস ত্রিভাঙ্কোড় লিমিটেড
    কেন্দ্রীয় রসায়ন ও সার মন্ত্রকের অধীন রাষ্ট্রায়ত্ত সংস্থা ফার্টিলাইজার্স অ্যান্ড কেমিল্যাস ত্রিভাঙ্কোড় লিমিটেড ( ফ্যাক্ট ) কোভিড - ১৯ - এর বিরুদ্ধে লড়াইয়ে কেরল সরকারকে সাহায্য করছে । রাষ্ট্রায়ত্ত এই সংস্থাটির পক্ষ থেকে ইলোরে যে অডিটরিয়াম হলটি রয়েছে সেটিকে ১০০ শয্যার কোভিড ফার্স্ট - লাইন চিকিৎসাকেন্দ্র হিসেবে ব্যবহারের জন্য ইলোর পুরসভাকে হস্তান্তরিত করেছে । এছাড়াও সংস্থাটির পক্ষ থেকে কর্পোরেট সামাজিক দায়বদ্ধতার অঙ্গ হিসেবে ওই কোভিড চিকিৎসার কেন্দ্রের জন্য রোগীশয্যা , গদিবিশিষ্ট শয়নসামগ্রী প্রভৃতি সরবরাহ করেছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1642570 – এই লিঙ্কে ক্লিক করুন ।
    
    
    
    
    
    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • কেরল : রাজ্য সরকার বেসরকারি হাসপাতালগুলিতে কোভিড চিকিৎসার নীতি - নির্দেশিকা জারি করেছে । যে সমস্ত ব্যক্তি রাজ্যের করুণা কর্মসূচির সদস্য নন , বা অন্য কোনও স্বাস্থ্য বিমার সুফলভোগী নন , তাঁদের কোভিড চিকিৎসার জন্য পুরো খরচ নিজের পকেট থেকেই বহন করতে হবে । রাজ্যে আজ আরও ২ জনের করোনায় মৃত্যুর খবর মিলেছে । গতকাল আরও ৫০৬ জনের সংক্রমণের খবর মেলায় রাজ্যে ১০ হাজার ৫৬ জন রোগী চিকিৎসাধীন রয়েছেন ।
    
    • তামিলনাডু : রাজ্যে লকডাউনের মেয়াদ আগামী ৩০শে অগাস্ট পর্যন্ত বাড়ানো হলেও কিছু কিছু ক্ষেত্রে নিষেধাজ্ঞা শিথিল করা হয়েছে । এদিকে রাজ্যে গতকাল আরও ৯৭ জনের মৃত্যুর খবর মেলায় করোনায় মৃতের সংখ্যা বেড়ে হয়েছে ৩ হাজার ৮৩৮ । আক্রান্তের সংখ্যা প্রায় ২ লক্ষ ৪০ হাজার । নিশ্চিতভাবে করোনায় আক্রান্ত হয়েছে ৫৭ হাজার ৯৬২ জন ।
    
    • কর্ণাটক : রাজ্যের মুখ্যমন্ত্রী ও স্বরাষ্ট্র মন্ত্রী কোভিড - ১৯ পরিস্থিতি নিয়ে আলোচনার জন্য রাজ্যপালের সঙ্গে বৈঠক করেন । বৈঠকে করোনা সংক্রমণ নিয়ন্ত্রণে যে সমস্ত পদক্ষেপ গ্রহণ করা হয়েছে । সে সম্পর্কে রাজ্যপালকে জানানো হয় । এই প্রেক্ষিতে রাজ্যপাল নমুনা পরীক্ষার হার বাড়ানোর জন্য মুখ্যমন্ত্রীকে পরামর্শ দিয়েছেন । তৃতীয় পর্যায়ের আনলক সংক্রান্ত নীতি - নির্দেশিকাগুলি আগামীকাল থেকে রাজ্যে কার্যকর হছে । এদিকে গতকাল আরও ৮২ জনের মৃত্যুর খবর মেলায় করোনায় মৃতের সংখ্যা বেড়ে ২ হাজার ২৩০ হয়েছে । আক্রান্তের সংখ্যা ১ লক্ষ ১৮ হাজার ছাড়িয়েছে । নিশ্চিতভাবে করোনায় আক্রান্তের সংখ্যা ৬৯ হাজার ৭০০ জন ।
    
    • অন্ধ্রপ্রদেশ : রাজ্যে ১০৮ জন অ্যাম্বুলেন্স কর্মীর মধ্যে ৬১ জনের নমুনা পরীক্ষায় ভাইরাসের উপস্থিতির প্রমাণ মিলেছে । রাজ্যে করোনায় আক্রান্তের সংখ্যা ১ লক্ষ ৩০ হাজার ছাড়িয়েছে । নিশ্চিতভাবে করোনায় আক্রান্ত হয়েছেন ৬৯ হাজার ২৫২ জন । মৃত্যু হয়েছে ১ হাজার ২৮১ জনের ।
    
    • তেলেঙ্গানা : রাজ্যে গত ২৪ ঘন্টায় আরও ১৪ জনের মৃত্যুর খবর মেলায় করোনায় মৃতের সংখ্যা বেড়ে ৫১৯ হয়েছে । এখনও পর্যন্ত আক্রান্তের সংখ্যা ৬২ হাজার ৭০৩ । নিশ্চিতভাবে করোনায় আক্রান্ত হয়েছেন ১৬ হাজার ৭৯৬ ।
    
    • পাঞ্জাব : রাজ্যে ক্রমবর্ধমান সংক্রমণ ও মৃত্যুর মধ্যে রাজ্যের মুখ্যমন্ত্রী জানিয়েছেন , যাঁদের প্লাজমার প্রয়োজন রয়েছে , তাঁদের সম্পূর্ণ নিখরচায় রাজ্যের পক্ষ থেকে প্লাজমা সরবরাহ করা হবে । স্বাস্থ্য দপ্তরকে নির্দেশ দিয়ে মুখ্যমন্ত্রী বলেছেন , প্লাজমা থেরাপির জন্য যেন কোনও রকম মাশুল ধার্য করা না হয় এবং কোনও ব্যক্তিকেই যেন প্লাজমা ক্রয় বা বিক্রয় করতে না হয় ।
    
    • হরিয়ানা : কোভিড - ১৯ সংক্রমণের বিষয়টি বিবেচনায় রেখে রাজ্য নারী ও শিশু কল্যাণ দপ্তর অস্থায়ী আবাসগুলিতে আশ্রয় নেওয়া ফেরৎ প্রবাসী শ্রমিকদের জন্য নিয়মিত প্রাণয়ম ও যোগ কর্মসূচির আয়োজন করা হচ্ছে । এমনকি , প্রবাসী শ্রমিক ও শিশুদের বিনামূল্যে মাস্ক , কাগজের ন্যাপকিন , স্যানিটাইজার , সাবান প্রভৃতি সরবরাহ করা হচ্ছে ।
    
    • মহারাষ্ট্র : রাজ্যে বৃহস্পতিবার আরও ১১ হাজার ১৪৭ জনের সংক্রমণের খবর মেলায় করোনায় আক্রান্তের সংখ্যা ৪ লক্ষ ১১ হাজার ছাড়িয়েছে । নিশ্চিতভাবে করোনায় আক্রান্ত হয়েছেন ১ লক্ষ ৪৮ হাজার । গত ২৪ ঘন্টায় সুস্থ হয়েছেন ৮ হাজার ৮৬০ জন । মহানগরী মুম্বাইতে নিশ্চিতভাবে করোনায় আক্রান্তের সংখ্যা ২০ হাজার ১৫৮ ।
    
    • গুজরাট : রাজ্যে গত ২৪ ঘন্টায় আরও ১ হাজার ১৫৯ জনের আক্রান্তের খবর মেলায় সংক্রমিত ব্যক্তির সংখ্যা ৬০ হাজার ছাড়িয়েছে । সুস্থ হয়েছেন ৪৪ হাজার ৭৪ জন । নিশ্চিতভাবে করোনায় আক্রান্তের সংখ্যা ১৩ হাজার ৭৯৩ । সুস্থতার হার বেড়ে দাঁড়িয়েছে ৭৩ . ১১ শতাংশ ।
    
    • রাজস্থান : রাজ্যের মুখ্যমন্ত্রী জানিয়েছেন , আগামীকাল থেকে সমস্ত ধর্মীয় স্থান খুলে দেওয়া হবে । এই মর্মে স্বরাষ্ট্র দপ্তরের পক্ষ থেকে প্রয়োজনীয় নীতি - নির্দেশিকা জারি করা হবে । রাজ্যে নিশ্চিতভাবে করোনায় আক্রান্তের সংখ্যা ১১ হাজার ৩১৯ ।
    
    • মধ্যপ্রদেশ : রাজ্যে গতকাল আরও ৮৩৪ জনের সংক্রমণের খবর মেলায় আক্রান্তের সংখ্যা বেড়ে ৩০ হাজার ৯৬৮ হয়েছে ।
    
    • ছত্তিশগড় : রাজ্যে আরও ২৫৬ জনের সংক্রমণের খবর মেলায় করোনায় আক্রান্তের সংখ্যা বেড়ে ৮ হাজার ৮৫৬ হয়েছে । নিশ্চিতভাবে করোনায় আক্রান্তের সংখ্যা ২ হাজার ৮৮৪ জন ।


    CG/BD/SB

    
    
    (Release ID: 1642742) Visitor Counter : 8
    
    
      Read this release in: Punjabi , Malayalam , English , Hindi , Marathi , Assamese , Manipuri , Gujarati , Tamil , Telugu