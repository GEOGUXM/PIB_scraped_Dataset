      প্রধানমন্ত্রীরদপ্তর

      প্রধানমন্ত্রী ৭৫০ মেগাওয়াট রেওয়া সৌর প্রকল্পটি জাতির উদ্দেশে উৎসর্গ করবেন
      
      রেওয়া প্রকল্পটি প্রতি বছর ১৫ লক্ষ টন কার্বন ডাই অক্সাইড কম নিঃসরণে সাহায্য করবে
      Posted On: 09 JUL 2020 4:11PM by PIB Kolkata


    নতুন দিল্লী, ৯ জুলাই, ২০২০


    

    
    প্রধানমন্ত্রী শ্রী নরেন্দ্র মোদী ১০ই জুলাই মধ্য প্রদেশের রেওয়ায় নির্মিত ৭৫০ মেগাওয়াট সৌর প্রকল্পটি জাতির উদ্দেশে উৎসর্গ করবেন।


    
    ১৫০০ হেক্টর এলাকায় গড়ে ওঠা সৌর পার্কের মধ্যে ৫০০ হেক্টর জমিতে এই প্রকল্পটি গড়ে উঠেছে। এখানে তিনটি আড়াইশো মেগাওয়াট সৌর বিদ্যুৎ উৎপাদনকারী ইউনিট তৈরি করা হয়েছে। রেওয়া উর্জা মেগা সোলার লিমিটেড (আরইউএমএসএল) এই সৌর পার্কটি তৈরি করেছে। মধ্যপ্রদেশ উর্জা বিকাশ নিগম লিমিটেড (এমপিইউভিএন) এবং সোলার এনার্জি কর্পোরেশন অফ্ ইন্ডিয়া (এসইসিআই) যৌথভাবে এই সৌর পার্ক নির্মাণে সাহায্য করেছে। এসইসিআই একটি কেন্দ্রীয় রাষ্ট্রায়ত্ত্ব সংস্থা। আরইউএমএসএল-কে কেন্দ্র ১৩৮ কোটি টাকা অর্থ সাহায্য করেছে। যার মাধ্যমে এই সৌর পার্কটি তৈরি করা হয়েছে। মাহিন্দ্রা রিনিউয়েবেল প্রাইভেট লিমিটেড, এসিএমই জয়পুর সোলার পাওয়ার প্রাইভেট লিমিটেড এবং আরিনসুন ক্লিন এনার্জি প্রাইভেট লিমিটেড এই প্রকল্পটির তিনটি ইউনিট তৈরির কাজের বরাত পেয়েছিল। কেন্দ্র এবং রাজ্যের মধ্যে নিবিড় সহযোগিতার একটি আদর্শ উদাহরণ এই সৌর প্রকল্প।


    
    রেওয়া সৌর প্রকল্প দেশের মধ্যে প্রথম সৌর প্রকল্প যেটি গ্রিডের সমতা বজায় রাখতে পেরেছে। ২০১৭ সালে প্রতি ইউনিট সৌর বিদ্যুতে যেখানে মাশুল ছিল ৪ টাকা ৫০ পয়সা সেখানে রেওয়া প্রকল্পটি একটি ঐতিহাসিক সিদ্ধান্ত নিয়েছে। এই প্রকল্পে উৎপাদিত বিদ্যুতের মাশুল প্রথম বছর ২ টাকা ৯৭ পয়সা। এর পরের ১৫ বছর প্রতি বছর ৫ পয়সা করে বিদ্যুতের দাম বাড়ানো হবে। ২৫ বছরের মাথায় এই দাম পৌঁছবে ইউনিট পিছু ৩ টাকা ৩০ পয়সা। এই প্রকল্প বছরে ১৫ লক্ষ টন কার্বনডাউ অক্সাইড কম কম নিঃসরণে সাহায্য করবে।


    
    দেশ বিদেশে এই বিরাট প্রকল্পর উদ্ভাবনের দিকটি স্বীকৃতি পেয়েছে। এর বিদ্যুৎ মাশুল সংক্রান্ত নিরাপত্তা ব্যবস্থা অন্যান্য রাজ্যের বিদ্যুৎ উৎপাদকদের কাছে আদর্শ হয়ে উঠেছে। প্রকল্পটি বিশ্ব ব্যাঙ্কের উদ্ভাবন ও উৎকর্ষ পুরস্কার পেয়েছে এবং প্রধানমন্ত্রীর “আ বুক অফ্ ইনোভেশন : নিউ বিগিনিংস্” বইটিতেও এই প্রকল্পটির কথা উল্লেখ রয়েছে। রেওয়া সৌর প্রকল্পর উৎপাদিত বিদ্যুৎ রাজ্যের বাইরে পাঠানো হবে। কোনো অপ্রচলিত শক্তি প্রকল্প থেকে অন্য রাজ্যে বিদ্যুৎ সরবরাহ এর আগে হয় নি। দিল্লী মেট্রো এই প্রকল্পের ২৪ শতাংশ বিদ্যুৎ পাবে। বাকি ৭৬ শতাংশ বিদ্যুৎ মধ্যপ্রদেশের বিদ্যুৎ বন্টন সংস্থাগুলি নেবে।


    
    ২০২২ সালের মধ্যে ১৭৫ গিগাওয়াট পুনর্নবিকরণযোগ্য শক্তি থেকে বিদ্যুৎ উৎপাদনের যে অঙ্গীকার ভারত করেছে, রেওয়া প্রকল্প তার উদাহরণ হয়ে উঠেছে। ভারত ২০২২ সালের মধ্যে ১০০ গিগাওয়াট সৌর শক্তি উৎপাদনের পরিকল্পনা নিয়েছে।


    

    CG/CB/SKD

    
    
    (Release ID: 1637634) Visitor Counter : 21
    
    
      Read this release in: Tamil , Telugu , Kannada , Malayalam , English , Urdu , Marathi , Hindi , Manipuri , Punjabi , Gujarati , Odia