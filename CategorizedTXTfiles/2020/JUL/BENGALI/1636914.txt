      স্বাস্থ্যওপরিবারকল্যাণমন্ত্রক

      ১ কোটির বেশী কোভিডের নমুনা পরীক্ষা করা হয়েছে
      
      দেশে কোভিডের নমুনা পরীক্ষার কেন্দ্র ১১০০ পেরিয়ে গেছে
      
      ৪ লক্ষ ২৪ হাজার সংক্রমিতের আরোগ্য লাভ, চিকিৎসাধীন সংক্রমিতদের থেকে এক লক্ষ ৭০ হাজার জন বেশি মানুষ সুস্থ হয়ে উঠেছেন
      
      জাতীয় স্তরে সুস্থ হয়ে ওঠার হার বৃদ্ধি পেয়ে হয়েছে ৬০.৮৬%

      Posted On: 06 JUL 2020 6:01PM by PIB Kolkata

    নতুনদিল্লী, ৬ জুলাই, ২০২০


    

    দেশে মোট এক কোটির বেশী কোভিডের নমুনা পরীক্ষা করা হয়েছে, যা অত্যন্ত তাৎপর্যপূর্ণ।
    
    ‘টেস্ট-ট্রেস-ট্রিট’ কৌশল অবলম্বন করে বিভিন্ন বাধা দূর করে প্রতিদিন নমুনা পরীক্ষার পরিমাণ বাড়ানো হচ্ছে। এছাড়াও কেন্দ্র ও রাজ্য সরকারগুলি এবং কেন্দ্রশাসিত অঞ্চলের প্রশাসন সংক্রমন আটকাতে নিরন্তর নানা ব্যবস্থা নিয়ে চলেছে।


    
    গত ২৪ ঘন্টায় ৩,৪৬,৪৫৯টি নমুনা পরীক্ষা হয়েছে, যার পরিমাণ দৈনিক হিসেবে সর্বোচ্চ। এ পর্যন্ত দেশে মোট ১,০১,৩৫,৫২৫টি নমুনার পরীক্ষা হয়েছে।


    
    নমুনা পরীক্ষা করার জন্য দেশে পরীক্ষাগারের সংখ্যা বৃদ্ধি করার উদ্যোগ অব্যাহত। দেশের নানা প্রান্তে সরকারী পরীক্ষাগার ৭৮৮টি ও বেসরকারি পরীক্ষাগার ৩১৭টি ౼অর্থাৎ মোট ১১০৫টি পরীক্ষাগারে এই মুহূর্তে নমুনা পরীক্ষা করা হচ্ছে। এর মধ্যে ৩৬৮টি সরকারী ও ২২৪টি বেসরকারী পরীক্ষাগারে (মোট ৫৯২টি) রিয়েল টাইম পিসিআরের মাধ্যমে, ৩৮৭টি সরকারি ও ৩৪টি বেসরকারী পরীক্ষাগারে (মোট ৪২১টি) ট্রুন্যাটের মাধ্যমে এবং ৩৩টি সরকারি ও ৫৯টি বেসরকারী পরীক্ষাগারে (মোট ৯২টি) সিবিন্যাটের মাধ্যমে নমুনা পরীক্ষা করা হচ্ছে।


    
    কেন্দ্র, রাজ্য ও কেন্দ্র শাসিত অঞ্চলগুলির সঙ্গে সমন্বিত ভাবে কোভিড-১৯ এর মোকাবিলা করার উদ্যোগ নেওয়ায় দেশে মোট সুস্থ হয়ে উঠেছেন ৪,২৪,৪৩২জন। গত চব্বিশ ঘন্টায় সুস্থ হয়ে উঠেছেন ১৫,৩৫০ জন।
    
    এ পর্যন্ত চিকিৎসাধীন সংক্রমিতদের থেকে ১,৭১,১৪৫ জন বেশি সুস্থ হয়ে উঠেছেন। সারা দেশে সুস্থ হয়ে ওঠার হার ৬০.৮৬%।
    বর্তমানে ২,৫৩,২৮৭জন সংক্রমিত চিকিৎসকদের তত্ত্বাবধানে রয়েছেন।
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB

    
    
    (Release ID: 1636914) Visitor Counter : 11
    
    
      Read this release in: English , Urdu , Hindi , Marathi , Manipuri , Punjabi , Gujarati , Odia , Tamil , Telugu , Malayalam