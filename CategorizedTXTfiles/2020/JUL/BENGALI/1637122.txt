      স্বাস্থ্যওপরিবারকল্যাণমন্ত্রক

      কোভিড – ১৯ এর বিষয়ে সর্বশেষ তথ্য
      
      প্রতি ১০ লক্ষে সুস্থ হয়ে ওঠার হার বৃদ্ধি পাচ্ছে এবং চিকিৎসাধীন রোগীর সংখ্যা হ্রাস পাচ্ছে

      Posted On: 07 JUL 2020 6:53PM by PIB Kolkata

    নতুন দিল্লি, ০৭ই জুলাই, ২০২০


    

    
    ‘টেস্ট – ট্রেস – ট্রিট’ নীতি মেনে কেন্দ্র এবং রাজ্য সরকার ও কেন্দ্রশাসিত অঞ্চলের প্রশাসনগুলি কোভিড – ১৯ মহামারীর মোকাবিলা করছে।


    
    ভারতে যে সব রাজ্য এবং কেন্দ্রশাসিত অঞ্চলে কোভিড – ১৯ এর সংক্রমিতের সংখ্যা বেশি, তারা দ্রুত সংক্রমিতদের চিহ্নিত করে তাদের যথাযথ চিকিৎসার ব্যবস্থা করছে। এর ফলে প্রতি ১০ লক্ষের হিসেবে সুস্থ হয়ে ওঠার সংখ্যা চিকিৎসাধীনের থেকে বেশি হচ্ছে। এর থেকে এটি স্পষ্ট যে সংক্রমিতের মোট সংখ্যা বেশি হলেও সুস্থ হয়ে ওঠার সংখ্যাটিও দ্রুত বৃদ্ধি পাচ্ছে। যে কারণে চিকিৎসাধীন সংক্রমিতের সংখ্যা কম। এর মাধ্যমে কোভিড স্বাস্থ্য পরিষেবা ব্যবস্থাপনা সঙ্কটের মুখোমুখি হচ্ছে না।


    
    ভারতে প্রতি ১০ লক্ষ জনের হিসেবে সুস্থ হয়ে ওঠার হার ৩১৫.৮। চিকিৎসাধীন সংক্রমিত প্রতি ১০ লক্ষের হিসেবে ১৮৬.৩ জন।


    
    রাজ্য এবং কেন্দ্রশাসিত অঞ্চলগুলি কেন্দ্রীয় স্বাস্থ্য ও পরিবার কল্যাণ মন্ত্রকের নির্দেশিকা মেনে আরটি-পিসিআর টেস্ট, র্যা পিড অ্যান্টিজেন টেস্টের মাধ্যমে সংক্রমিতদের দ্রুত শনাক্ত করছে। স্বাস্থ্য পরিকাঠামো বৃদ্ধি করার ফলে রাজ্যগুলি বিভিন্ন কোভিড হাসপাতাল, কোভিড স্বাস্থ্য কেন্দ্র এবং কোভিড কেন্দ্রগুলিতে সংক্রমিতদের পাঠাতে পারছে౼যার ফলে সংক্রমিতরা যথাযথ চিকিৎসা পাচ্ছেন এবং মৃত্যুর ঘটনাও কম ঘটছে।


    
    নমুনা পরীক্ষার পাশাপাশি সংক্রমিতদের শনাক্তকরণ এবং কনটেনমেন্ট এলাকায় বাড়ি বাড়ি সমীক্ষা চালানোর কাজ বাড়ানো হচ্ছে। রাজ্যগুলিকে পরামর্শ দেওয়া হয়েছে, তারা যেন নতুন সংক্রমিতদের সংস্পর্শে আসা কমপক্ষে ৮০ শতাংশ এধরণের মানুষকে দ্রুত শনাক্ত করে ৭২ ঘন্টার মধ্যে কোয়ারাইন্টাইনে পাঠাতে পারে। প্রবীণ নাগরিক, যারা জটিল অসুখে ভুগছেন, গর্ভবতী মহিলা এবং শিশু সহ যাদের এই ভাইরাসে সংক্রমণের ঝুঁকি বেশি, তাদের জন্য বিভিন্ন রাজ্য নানা রকমের মোবাইল অ্যাপ চালু করেছে। এলাকভিত্তিক নজরদারী ছাড়া আশা ও এএনএম কর্মীদের মাধ্যমেও নজরদারী চালানো হচ্ছে।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB/SFS

    
    
    (Release ID: 1637122) Visitor Counter : 16
    
    
      Read this release in: English , Marathi , Hindi , Manipuri , Punjabi , Tamil , Telugu , Malayalam