      জাহাজচলাচলমন্ত্রক

      ভারতে বাতিঘর বা লাইট হাউস ভিত্তিক পর্যটন বিকাশের আহ্বান শ্রী মনসুখ মান্ডভ্য’র
      Posted On: 07 JUL 2020 12:55PM by PIB Kolkata


    নয়াদিল্লী, ৭ জুলাই, ২০২০


    

    কেন্দ্রীয় জাহাজ চলাচল মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী মনসুখ মান্ডভ্য আজ ভারতবর্ষের প্রায় ১৯৪টি লাইট হাউস বা বাতিঘরকে ঘিরে পর্যটনের বিশেষ আকর্ষণ কেন্দ্র হিসাবে গড়ে তোলার জন্য একটি উচ্চ পর্যায়ের বৈঠক করেছেন। শ্রী মান্ডভ্য বলেছিলেন, এই উদ্যোগ গ্রহণ করা হলে বাতিঘরগুলির আশপাশ অঞ্চলের পর্যটনের বিকাশ ঘটবে এবং বাতিঘরগুলির সমৃদ্ধ ইতিহাস সম্পর্কে জানার সুযোগ তৈরি হবে।


    
    বৈঠকে উপস্থিত কর্মকর্তারা বাতিঘরগুলিকে কেন্দ্র করে পর্যটন স্থল হিসাবে গড়ে তোলার জন্য একটি বিস্তৃত কর্ম-পরিকল্পনা উপস্থাপন করেন। শ্রী মান্ডভ্য কর্মকর্তাদের ১০০ বছরের বেশি পুরানো বাতিঘরগুলি চিহ্নিত করার পরামর্শ দিয়েছেন। বাতিঘরগুলির ইতিহাস, বাতিঘরের কাজ এবং বাতিঘর পরিচালনায় ব্যবহৃত সরঞ্জাম ইত্যাদি প্রদর্শনের জন্য জাদুঘর তৈরির উপর জোর দেন তিনি।


    
    বাতিঘরগুলির মূল উন্নয়নমূলক পরিকল্পনা অনুসারে, কয়েকটি মূল আকর্ষণীয় বিষয় থাকছে, সেগুলি হল জাদুঘর, অ্যাকোয়ারিয়াম, শিশুদের খেলার উপকরণ ও উদ্যান এবং জলাশয়।


    
    কেন্দ্রীয় মন্ত্রী দ্বারকার গোপীনাথ এবং গুজরাটের ভেরাওয়াল বাতিঘরগুলিতে পর্যটক বিকাশের কাজের অগ্রগতি নিয়েও পর্যালোচনা করেছেন।


    
    মন্ত্রী আধিকারিকদের দ্রুত এই প্রকল্পের বিষয়ে একটি বিশদ বিবরণ প্রস্তুত করার নির্দেশ দেন। বৈঠকে মন্ত্রকের সচিব সহ অন্যান্য আধিকারিকরা উপস্থিত ছিলেন।


    

    
    CG/SS/NS

    
    
    (Release ID: 1636968) Visitor Counter : 23
    
    
      Read this release in: English , Urdu , Marathi , Hindi , Manipuri , Punjabi , Gujarati , Odia , Tamil , Malayalam