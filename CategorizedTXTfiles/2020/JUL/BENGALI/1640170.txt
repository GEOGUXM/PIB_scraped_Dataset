      মানবসম্পদবিকাশমন্ত্রক

      ছাত্রছাত্রীদের মনস্তাত্বিক দিক থেকে উদ্বুদ্ধ করতে আত্মনির্ভর ভারত অভিযানের আওতায় মানবসম্পদ উন্নয়ন মন্ত্রী মনোদর্পণ অভিযানের সূচনা করবেন
      Posted On: 20 JUL 2020 8:07PM by PIB Kolkata


    নয়াদিল্লি, ২০ জুলাই, ২০২০


    

    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ আগামীকাল সকাল ১১টায় মন্ত্রকের মনোদর্পণ অভিযানের ভার্চ্যুয়ালি সূচনা করবেন। এই অনুষ্ঠানে বিভাগীয় প্রতিমন্ত্রী শ্রী সঞ্জয় ধোত্রে, উচ্চ শিক্ষা দপ্তরের সচিব শ্রী অমিত খারে, বিদ্যালয় শিক্ষা ও স্বাক্ষরতা দপ্তরের সচিব শ্রীমতী অনিতা গারওয়াল সহ মন্ত্রকের উচ্চ পদস্থ আধিকারিকরা উপস্থিত থাকবেন। এই উপলক্ষে ভিডিও ট্যুইটে শ্রী পোখরিয়াল জানান, কোভিড মহামারীর সময় মন্ত্রক পঠন-পাঠন অব্যাহত রাখার ওপর যেমন গুরুত্ব দিয়েছে, তেমনই ছাত্রছাত্রীদের মানসিক স্বাস্থ্যের বিষয়টিতেও অগ্রাধিকার দেওয়া হয়েছে। তাই, কোভিড মহামারী ও পরবর্তী সময়ে ছাত্রছাত্রীদের মানসিক স্বাস্থ্য ও কল্যাণে মনস্তাত্বিক প্রেরণা যোগাতে মন্ত্রক মনোদর্পণ অভিযান গ্রহণ করেছে।


    
    মন্ত্রী আরও জানান, কোভিড পরবর্তী সময়ে দেশে অর্থনীতির পুনরুজ্জীবনে প্রধানমন্ত্রী শ্রী নরেন্দ্র মোদী গত ১২ই মে আত্মনির্ভর ভারত অভিযানের সূচনা করেন। এই অভিযানের অঙ্গ হিসাবে শিক্ষা ক্ষেত্রে প্রয়োজনীয় সংস্কার ও উদ্যোগ গ্রহণের বিষয়টিকেও সামিল করা হয়।


    
    শ্রী পোখরিয়াল স্বাস্থ্যকর এবং চাপমুক্ত জীবনের জন্য এই উদ্যোগে সামিল হতে সমস্ত ছাত্রছাত্রী, শিক্ষক-শিক্ষিকা ও অভিভাবকদের প্রতি আহ্বান জানিয়েছেন। অনুষ্ঠানটি সরাসরি দেখা যাবে http://webcast.gov.in/mhrd পোর্টালে।


    

    CG/BD/SB

    
    
    (Release ID: 1640170) Visitor Counter : 8
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu