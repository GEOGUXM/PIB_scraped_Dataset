      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 25 JUL 2020 6:48PM by PIB Kolkata


    নয়াদিল্লি, ২৫ জুলাই, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; দেশে একদিনে সর্বাধিক ৪.২ লক্ষর বেশী কোভিড নমুনা পরীক্ষা হয়েছে ; এ পর্যন্ত প্রায় ১.৬ কোটি নমুনা পরীক্ষা হয়েছে; সংক্রমিতদের মৃত্যুর হার কমে ২.৩৫ শতাংশ

    প্রথমবারের মতো একদিনে রেকর্ড সংখ্যক কোভিডের নমুনা পরীক্ষা করা হয়েছে- ৪,২০,৮৯৮। এরফলে গত সপ্তাহে এই একই দিনে ৩,৫০,০০০টি নমুনা পরীক্ষা করে যে রেকর্ড তৈরি করা হয়েছিল সেই রেকর্ডটিকে অতিক্রম করা হল। দেশে মোট নমুনা পরীক্ষা হয়েছে ১,৫৮,৪৯,০৬৮। এরফলে প্রতি ১০ লক্ষ জনের হিসেবে ১১,৪৮৫টি নমুনা পরীক্ষা হয়েছে। জানুয়ারী মাসে যেখানে মাত্র ১টি পরীক্ষাগারে নমুনা পরীক্ষা করা হত সেখানে আজ ১৩০১টি পরীক্ষাগারে নমুনা পরীক্ষা হচ্ছে। এরমধ্যে ৯০২টি সরকারি এবং ৩৯৯টি বেসরকারী পরীক্ষাগার। দেশে পরীক্ষাগারের সংখ্যা বৃ্দ্ধির ফলে নমুনা পরীক্ষার সংখ্যা বাড়ছে। আইসিএমআর নমুনা পরীক্ষার পরিবর্তিত নির্দেশিকা জারি করেছে। সরকার বিভিন্ন উদ্যোগ গ্রহণের ফলে ব্যাপক হারে নমুনা পরীক্ষা সম্ভব হচ্ছে। কেন্দ্র ‘টেস্ট ট্র্যাক ও ট্রিট’ কৌশল অবলম্বন করে সব রাজ্য এবং কেন্দ্রশাসিত অঞ্চলকে পরামর্শ দিয়েছে তারা যেন সংক্রমিতদের দ্রুত চিহ্নিত করতে পারে। এরফলে প্রতিদিন সংক্রমিতের সংখ্যা বৃদ্ধি পেলেও ধীরে ধীরে তা কমে যাবে। জাতীয় রাজধানী অঞ্চল দিল্লীতে কেন্দ্র এই নীতিই গ্রহণ করেছিল। সর্বাত্মক যত্নের উদ্যোগ নেওয়ার ফলে বর্তমানে সংক্রমিতদের মৃত্যুর হার কমছে। এর থেকে এটা প্রতিফলিত হয় যে কেন্দ্র ও রাজ্য এবং কেন্দ্রশাসিত অঞ্চলগুলির সমন্বিত উদ্যোগের সুফল পাওয়া যাচ্ছে। আজকের হিসেবে মৃত্যুর হার ২.৩৫ শতাংশ। বিশ্বের মধ্যে সবথেকে কম মৃত্যুর হার ভারতে। গত ২৪ ঘন্টায় সুস্থ হয়ে উঠেছেন ৩২,২২৩ জন। এরফলে দেশে মোট ৮,৪৯,৮৩১ জন আরোগ্য লাভ করলেন। সুস্থ হয়ে ওঠার হার বৃদ্ধি পেয়ে হয়েছে ৬৩.৫৪ শতাংশ। বর্তমানে চিকিৎসাধীন সংক্রমিতদের থেকে ৩,৯৩,৩৬০ জন বেশি সুস্থ হয়ে উঠেছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1641158 – এই লিঙ্কে ক্লিক করুন।
    
    নয়টি রাজ্যে কোভিড-১৯-এ সংক্রমণের হার বৃদ্ধি পাওয়ায় পরিস্থিতির পর্যালোচনা করলেন ক্যাবিনেট সচিব
    কেন্দ্র এবং রাজ্যগুলির মধ্যে নিয়ন্ত্রিত, সক্রিয় এবং সমন্বিত কৌশল গ্রহণের ফলে দেশ জুড়ে কোভিড-১৯-এ সংক্রমিতদের সুস্থ হয়ে ওঠার পরিমাণ বৃদ্ধি পাচ্ছে। একইসঙ্গে, কোভিড সংক্রমণে মৃত্যুর হারও কমছে। তবে, সম্প্রতি কয়েকটি রাজ্যে দৈনিক সংক্রমণের হার বৃদ্ধির খবর পাওয়া গেছে যা কোভিড সংক্রমণের প্রতিরোধের ক্ষেত্রে যথেষ্ট উদ্বেগজনক।
    কেন্দ্র ও রাজ্যগুলির মধ্যে সমন্বিত উদ্যোগের অংশ হিসেবে কোভিড-১৯ মহামারীর মোকাবিলায় একটি উচ্চপর্যায়ের বৈঠক অনুষ্ঠিত হয়েছে। নয়টি রাজ্যের মুখ্যসচিব ও স্বাস্থ্য সচিবদের সঙ্গে এই বৈঠকে পৌরোহিত্য করেন কেন্দ্রের ক্যাবিনেট সচিব। এই নয়টি রাজ্য হল – অন্ধ্রপ্রদেশ, বিহার, তেলেঙ্গানা, ওড়িশা, পশ্চিমবঙ্গ, অসম, কর্ণাটক, ঝাড়খণ্ড এবং উত্তরপ্রদেশ। দেশে বর্তমানে এই রাজ্যগুলিতে কোভিড সংক্রমণের খবর বেশি আসছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1641039 – এই লিঙ্কে ক্লিক করুন।


    
    সাধারণ মানুষের কাছে জবাবদিহি হয়ে ওঠার জন্য আয়কর বিভাগের প্রশংসা করলেন অর্থমন্ত্রী
    কেন্দ্রীয় প্রত্যক্ষ কর পর্ষদ (সেন্ট্রাল বোর্ড অফ ডিরেক্ট ট্যাক্স- সিবিডিটি)এবং তার শাখা দপ্তরগুলি দেশজুড়ে আজ ১৬০তম আয়কর দিবস উদযাপন করেছে।
    ১৬০ তম আয়কর দিবস উপলক্ষ্যে কেন্দ্রীয় অর্থ ও কর্পোরেট বিষয়ক মন্ত্রী শ্রীমতি নির্মলা সীতারমন আয়কর দপ্তরের বিভিন্ন উদ্যোগের প্রশংসা করেছেন। কর প্রশাসনকে করদাতা-বান্ধব, স্বচ্ছ এবং স্বেচ্ছায় বিভিন্ন নিয়ম মানার ক্ষেত্রে করদাতাদের উদ্বুদ্ধ করার উদ্যোগের জন্য তিনি দপ্তরের প্রশংসা করেছেন। মন্ত্রী আয়কর দপ্তরের সাম্প্রতিক বছরগুলিতে ভূমিকার পরিবর্তনের বিষয়টিরও উল্লেখ করেছেন। বর্তমানে আয়কর দপ্তর একটি রাজস্ব আদায়ের প্রতিষ্ঠান থেকে আরও বেশি নাগরিক কেন্দ্রিক প্রতিষ্ঠান হয়ে উঠছে। নতুন সহজ কর ব্যবস্থা, কর্পোরেট করের পরিমাণ হ্রাস এবং দেশে উৎপাদনকারী সংস্থাগুলির জন্য বিশেষ ছাড়ের মতো বিভিন্ন সংস্কারমুখী উদ্যোগের কথা মন্ত্রী উল্লেখ করেন। এর মাধ্যমে প্রধানমন্ত্রী শ্রী নরেন্দ্র মোদী যে আত্মনির্ভর ভারত গড়ার ডাক দিয়েছেন, সেই লক্ষ্যে এগোনো সম্ভব।
    অর্থমন্ত্রী মহামারীর এই সময়ে করদাতাদের প্রয়োজনের কথা উপলব্ধি করে আয়কর দপ্তরের ভূমিকার প্রশংসা করেছেন। আয়কর দপ্তর এইসময়ে বিভিন্ন নিয়ম-কানুন শিথিল করেছে এবং করদাতাদের মূলধন যোগানোর ক্ষেত্রে গুরুত্বপূর্ণ ভূমিকা পালন করেছে। শ্রীমতি সীতারমন আশা করেছেন দপ্তর দেশের উন্নয়নে গুরুত্বপূর্ণ ভূমিকা রাখার পাশাপাশি তার কাজের ধারার উন্নতি ঘটাবে এবং পেশাদারিত্বে নতুন এক উচ্চতায় পৌঁছাবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1640966 – এই লিঙ্কে ক্লিক করুন।


    
    ভারত-ব্রিটেন এক অভিন্ন মুক্ত বাণিজ্য চুক্তির ব্যাপারে অঙ্গীকার ব্যক্ত করে পর্যায়ক্রমে এই চুক্তি কার্যকর করতে একমত হয়েছে
    ভারত ও ব্রিটেনের মধ্যে গতকাল চতুর্দশ যৌথ অর্থনৈতিক এবং বাণিজ্য কমিটির ভার্চ্যুয়াল বৈঠক অনুষ্ঠিত হয়। বৈঠকে যুগ্মভাবে সভাপতিত্ব করেন কেন্দ্রীয় শিল্প ও বাণিজ্য মন্ত্রী শ্রী পীযূষ গোয়েল এবং ব্রিটেনের আন্তর্জাতিক বাণিজ্য বিষয়ক সচিব মিসেস এলিজাবেথ ট্রাস। এই বৈঠকে বাণিজ্য ও শিল্প প্রতিমন্ত্রী শ্রী হরদীপ সিং পুরী ও সেদেশের আন্তর্জাতিক বাণিজ্য বিষয়ক দপ্তরের সহ-সচিব মিঃ রনীল জয়বর্ধনে উপস্থিত ছিলেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1641126 – এই লিঙ্কে ক্লিক করুন।


    
    কোভিড-১৯এর জন্য দ্রুত নিয়ন্ত্রক কাঠামো
    সিভিয়ার অ্যাকিউট রেসপিরেটরি সিনড্রম করোনা ভাইরাস-২ (সার্স-কোভ-২)সাধারণভাবে ২০১৯ নোভেল করোনা ভাইরাস হিসেবে পরিচিত। ২০১৯এর ডিসেম্বরে চীনের ইউহানে প্রথম এই ভাইরাসের সংক্রমণের খবর পাওয়া যায়। এর প্রভাব মারাত্মকভাবে সারা বিশ্বে ছড়িয়ে পরে। ২০২০র জানুয়ারির মধ্যে বিশ্ব স্বাস্থ্য সংস্থা (হু) একে আন্তর্জাতিক স্তরে জনস্বার্থ সংক্রান্ত বিপদ (পাবলিক হেল্থ ইমার্জেন্সি অফ ইন্টারন্যাশনাল কনসার্ন- পিএইচইআইসি)বলে ঘোষণা করে। কিন্তু এই ভাইরাসের সংক্রমণ এত দ্রুত গতিতে হচ্ছিল যে বিশ্ব স্বাস্থ্য সংস্থা মার্চ মাসে এটিকে মহামারী বলে ঘোষণা করে। বিজ্ঞান ও প্রযুক্তি মন্ত্রকের অধীনস্থ সংস্থা জৈব প্রযুক্তি দপ্তর (ডিপার্টমেন্ট অফ বায়ো টেকনোলজি-ডিবিটি) কোভিড-১৯ এর ফলে স্বাস্থ্য ক্ষেত্রে যে সংকট দেখা দেয় তা মোকাবিলা করার জন্য এই ভাইরাসের সংক্রমণের কারণ নির্ণয়, একে প্রতিরোধের জন্য চিকিৎসা সংক্রান্ত ব্যবস্থাপনা, ওষুধ এবং টিকা তৈরির বিষয়ে উদ্যোগী হয়। ডিবিটি দ্রুত গতিতে বিভিন্ন গবেষণা এবং প্রযুক্তিগত হস্তক্ষেপের বিষয়ে পদক্ষেপ গ্রহণ করেছে। কোভিড-১৯কে মোকাবিলা করতে সর্বোচ্চ স্তরে গবেষণা এবং উদ্ভাবনী কাজকর্মকে সাহায্য করার জন্য ডিবিটি একটি দ্রুত ব্যবস্থা গ্রহণ নিয়ন্ত্রণ কাঠামো গড়ে তোলে।
    বিস্তারিত বিবরণের জন্য https://pib.gov.in/PressReleasePage.aspx?PRID=1641140 – এই লিঙ্কে ক্লিক করুন।
    
    
    
    
    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কেন্দ্রশাসিত অঞ্চলের প্রশাসক পুলিশ প্রশাসন, রাজস্ব বিভাগ ও পুর আধিকারিকদের সামাজিক বিধি মেনে চলা এবং মাস্ক ব্যবহারের বিষয়ে সরেজমিনে পরিস্থিতির ওপর নজর রাখতে নির্দেশ দিয়েছেন। তিনি পুর নিগমের কমিশনার ও ডেপুটি কমিশনারদের নির্দেশ দিয়ে বলেছেন, বাজারগুলিতে আচমকাই হানা দিতে, যাতে সেখানে করোনা সম্পর্কিত নির্দেশিকা মেনে চলা হচ্ছে কিনা, তা নজর রাখা যায়।
    
    • পাঞ্জাব : রাজ্য সরকার ৬০ বছরের কম বয়সী স্বল্প উপসর্গবিশিষ্ট রোগীদের জন্য কোভিড চিকিৎসা পরিষেবা আরও সম্প্রসারিত করেছে। এই লক্ষ্যে ১০টি জেলায় সাড়ে সাত হাজার রোগী শয্যাসম্পন্ন নতুন লেভেল-১ কোভিড কেয়ার সেন্টার চালু করেছে। বাকি ১২টি জেলাতেও শীঘ্রই এই পরিষেবা চালু হবে।
    
    • হরিয়ানা : রাজ্যের স্বরাষ্ট্র ও স্বাস্থ্য মন্ত্রী রোহতক – এর পণ্ডিত ভগবত দয়াল শর্মা পোস্ট গেজেট ইন্সটিটিউট অফ মেডিকেল সায়েন্সেসে প্লাজমা ব্যাঙ্কের সূচনা করেছে। রাজ্য সরকার এ ধরনের আরও একাধিক ব্যাঙ্ক চালু করার পরিকল্পনা করছে বলেও তিনি জানান। কোভিড-১৯ সংক্রমণ থেকে আক্রান্ত ব্যক্তিদের তিনি স্বেচ্ছায় প্লাজমা দান করার অনুরোধ জানান। রাজ্যে এখনও পর্যন্ত ২৮ হাজার করোনায় আক্রান্ত হয়েছেন এবং সুস্থ হয়েছেন ২১ হাজারেরও বেশি।
    
    • হিমাচল প্রদেশ : রাজ্যের মুখ্যমন্ত্রী কোভিড-১৯ কেয়ার সেন্টারগুলিতে চিকিৎসাধীন রোগীদের স্বাস্থ্য পরীক্ষা সহ সুষম আহার প্রদানের জন্য প্রয়োজনীয় ব্যবস্থা গ্রহণ করতে সংশ্লিষ্ট কর্তৃপক্ষকে নির্দেশ দিয়েছেন।
    
    • মধ্যপ্রদেশ : রাজ্যের মুখ্যমন্ত্রী করোনায় আক্রান্ত হয়েছেন। তিনি বলেছেন, সেলফ কোয়ারান্টাইনে থাকার পাশাপাশি, সরকারি বিধি মেনেই তাঁর চিকিৎসা হবে। এদিকে রাজ্যে আরও ৭৩৬ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ২৬ হাজার ২১০। নিশ্চিতভাবে করোনায় আক্রান্ত হয়েছেন ৭ হাজার ৫৫৩ জন।
    
    • মহারাষ্ট্র : রাজ্যের মুখ্যমন্ত্রী বলেছেন, কেবল আর্থিক বিষয়গুলির কথা ভেবেই তিনি কোভিড সম্পর্কিত লকডাউন প্রত্যাহারের ব্যাপারে একমত নন। এ প্রসঙ্গে তিনি বলেন, স্বাস্থ্য ও অর্থনীতির মধ্যে সামঞ্জস্য বজায় রেখে মহামারীজনিত সমস্যাগুলির মোকাবিলা করতে হবে। এদিকে রাজ্যে করোনায় আক্রান্তের সংখ্যা ৩ লক্ষ ৫৭ হাজার হয়েছে। নিশ্চিতভাবে করোনায় আক্রান্ত হয়েছেন ১ লক্ষ ৪৩ হাজার।


    
    • গুজরাট : রাজ্যে গতকাল আরও ২৬ জনের মৃত্যুর খবর মেলায় করোনায় আক্রান্তের সংখ্যা বেড়ে ৫৩ হাজার ছাড়িয়েছে। মৃত্যু হয়েছে ২ হাজার ২৮৩ জনের। নিশ্চিতভাবে করোনায় আক্রান্ত হয়েছেন ১২ হাজার ৫১৮ জন।
    
    • রাজস্থান : রাজ্যে আজ সকাল পর্যন্ত আরও ৫৫৭ জনের নতুন করে সংক্রমণের খবর মেলায় করোনায় সংক্রমিত ব্যক্তির সংখ্যা ৩৪ হাজার ৭০০ ছাড়িয়েছে। নিশ্চিতভাবে করোনায় আক্রান্ত হয়েছেন ৯ হাজার ২৯ জন। সুস্থ হয়েছেন ২৪ হাজার ৬০০-রও বেশি। মৃত্যু হয়েছে ৬০৮ জনের।
    
    • ছত্তিশগড় : রাজ্যে শুক্রবার রেকর্ড ৪২৬ জনের সংক্রমণের খবর মেলায় করোনায় আক্রান্তের সংখ্যা বেড়ে ৬ হাজার ৮১৯ হয়েছে। নিশ্চিতভাবে করোনায় আক্রান্ত হয়েছেন ২ হাজার ২১৬ জন।
    
    • গোয়া : রাজ্যে শুক্রবার নতুন করে আরও ১৯০ জনের সংক্রমণের খবর মেলায় করোনায় আক্রান্তের সংখ্যা বেড়ে ৪ হাজার ৫৪০ হয়েছে। নিশ্চিতভাবে করোনায় আক্রান্তের সংখ্যা ১ হাজার ৬৭৫। শুক্রবার আরও ২১০ জন সুস্থ হয়েছেন।
    
    • অরুণাচল প্রদেশ : কোভিড-১৯ সংক্রমণ নিয়ন্ত্রণে কুরুমকুমে জেলার ডেপুটি কমিশনার সমস্ত সরকারি কার্যালয়ে পা দিয়ে চালানোর উপযোগী স্যানিটাইজিং মেশিন বিতরণ করবেন।
    
    • মণিপুর : রাজ্যের থৌবাল জেলায় স্বাস্থ্য কর্তৃপক্ষ বাড়ি বাড়ি গিয়ে সন্দেহজনক ব্যক্তিদের খুঁজে বের করে তাঁদের র্যা পিড অ্যান্টিজেন টেস্ট করবে।
    
    • নাগাল্যান্ড : ডিমাপুর জেলা প্রশাসন কোভিড-১৯ সংক্রমণ প্রতিরোধে এনএসটি ডিমাপুরের জেনারেল ম্যানেজারের কার্যালয় সীল করে দেওয়ার নির্দেশ দিয়েছেন। এছাড়াও, রেলের পার্সেল কার্যালয় বন্ধ করে দেওয়ার নির্দেশ দেওয়া হয়েছে।
    
    • সিকিম : রাজ্যের এসটিএনএম হাসপাতালের এক চিকিৎসকের নমুনা পরীক্ষায় করোনার উপস্থিতির প্রমাণ মিলেছে। হাসপাতালের জরুরি পরিষেবা বিভাগের সঙ্গে যুক্ত ঐ চিকিৎসক করোনায় সংক্রমিত হওয়ায় এই ওয়ার্ডটি এক সপ্তাহের জন্য বন্ধ করে দেওয়া হয়েছে।
    
    • কেরল : রাজ্যে মৃত ৪ জনের নমুনা পরীক্ষায় করোনার উপস্থিতির প্রমাণ পাওয়া গেছে। এর ফলে, রাজ্যে মৃতের সংখ্যা বেড়ে হয়েছে ৫৮। রাজ্যে গতকাল আরও ৮৮৫ জনের সংক্রমণের খবর মিলেছে। বর্তমানে ৯ হাজার ৩৭১ জন আক্রান্ত ব্যক্তির চিকিৎসা চলছে।
    
    • তামিলনাডু : কেন্দ্রশাসিত পন্ডিচেরীতে আরও ১৩৯ জনের সংক্রমণের খবর মেলায় করোনায় আক্রান্তের সংখ্যা বেড়ে ২ হাজার ৬৫৪ হয়েছে। এদের মধ্যে নিশ্চিতভাবে করোনায় আক্রান্ত হয়েছেন ২ হাজার ৫৫ জন। মৃত্যু হয়েছে ৩৮ জনের। কেন্দ্রশাসিত এই অঞ্চলের বিধানসভার অধিবেশন খোলা জায়গায় অনুষ্ঠিত হবে। ১ জন বিধায়কের সংক্রমণের খবর মেলায় এই সিদ্ধান্ত নেওয়া হয়েছে। এদিকে তামিলনাডু’তে গতকাল আরও ৮৮ জনের মৃত্যু হওয়ায় করোনায় মৃতের সংখ্যা বেড়ে হয়েছে ৩ হাজার ৩২০। রাজ্যে গতকাল পর্যন্ত করোনায় আক্রান্তের সংখ্যা ১ লক্ষ ৯৯ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ৫৩ হাজার ১৩২ জন।
    
    • কর্ণাটক : কেন্দ্রীয় সরকার কর্ণাটক সহ ৮টি রাজ্যকে নমুনা পরীক্ষার হার বাড়ানোর পরামর্শ দিয়েছে। রাজ্যে নমুনা পরীক্ষার জন্য অপর্যাপ্ত কর্মীর চাহিদা মেটাতে চিকিৎসা শিক্ষা মন্ত্রী নার্সিং পঠন-পাঠনরত চূড়ান্ত বর্ষের ছাত্রীদের কাজে লাগানোর নির্দেশ দিয়েছেন। গতকাল আরও ১১০ জনের মৃত্যুর খবর মেলায় করোনায় মৃতের সংখ্যা বেড়ে হয়েছে ১ হাজার ৭২৪। রাজ্যে আক্রান্তের সংখ্যা ৮৫ হাজার ৮৭০। নিশ্চিতভাবে করোনায় আক্রান্ত হয়েছেন ৫২ হাজার ৭৯১ জন।
    
    • অন্ধ্রপ্রদেশ : ইলুরু সিআরআর কোভিড কেয়ার সেন্টারে কোভিড-১৯ আক্রান্ত চিকিৎসাধীন দুই বন্দী আজ ভোরের দিকে সেখান থেকে পালিয়েছে। জানা গেছে, পশ্চিম গোদাবরী সংশোধনাগারের আরও ১৩ জন বন্দী মারণ কোভিড-১৯ এ সংক্রমিত হয়েছেন। স্টেট বোর্ড অফ ইন্টারমিডিয়েট এডুকেশন বিদ্যালয় চালু করা এবং পাঠ্যসূচি হ্রাস করার ব্যাপারে অভিভাবক, শিক্ষক-শিক্ষিকা, ছাত্রছাত্রী ও শিক্ষাবিদদের কাছ থেকে মতামত আহ্বান করেছে। রাজ্যে গতকাল আরও ৪৯ জনের মৃত্যুর খবর মেলায় করোনায় মৃতের সংখ্যা বেড়ে হয়েছে ৯৩৩। রাজ্যে গতকাল পর্যন্ত আক্রান্তের সংখ্যা ৮০ হাজার ৮৫৮। নিশ্চিতভাবে করোনায় আক্রান্ত হয়েছেন প্রায় ৪০ হাজার জন।
    
    • তেলেঙ্গানা : রাজ্যের তথ্য প্রযুক্তি ও শিল্প মন্ত্রী জানিয়েছেন, তেলেঙ্গানা-ভিত্তিক ফার্মাসিউটিক্যাল সংস্থাগুলি কোভিড-১৯ মোকাবিলায় নিরন্তর প্রয়াস চালিয়ে যাচ্ছে। এজন্য রেমডেজেভির এবং ফ্যাভিপিরাভির সহ বেশ কয়েকটি সংস্থা জীবনদায়ী প্রতিষেধক উদ্ভাবনের পর তার কার্যকারিতা প্রমানের চেষ্টা চালিয়ে যাচ্ছে। এদিকে রাজ্যে গতকাল আরও ৮ জনের মৃত্যুর খবর মেলায় করোনায় মৃতের সংখ্যা বেড়ে হয়েছে ৪৫৫। আক্রান্তের সংখ্যা ৫২ হাজার ৪৬৬। নিশ্চিতভাবে করোনায় আক্রান্ত হয়েছেন ১১ হাজার ৬৭৭ জন। এখনও পর্যন্ত সুস্থ হয়েছেন ৪০ হাজার ৩৩৪ জন।


    CG/BD/SB

    
    
    (Release ID: 1641303) Visitor Counter : 5
    
    
      Read this release in: English , Hindi , Marathi , Assamese , Manipuri , Gujarati , Tamil , Telugu , Malayalam