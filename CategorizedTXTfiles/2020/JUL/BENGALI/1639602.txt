      বিজ্ঞানওপ্রযুক্তিমন্ত্রক

      শক্তি ক্ষেত্রে কৌশলগত অংশীদারিত্ব নিয়ে ভারত-মার্কিন মন্ত্রী পর্যায়ের বৈঠক
      Posted On: 18 JUL 2020 11:42AM by PIB Kolkata


    নয়াদিল্লি, ১৮ জুলাই, ২০২০


    

    
    সুপার ক্রিটিকাল CO2 পাওয়ার সাইকেল এবং আধুনিক কয়লা প্রযুক্তি সহ কার্বন নিয়ন্ত্রণ, কার্বনের সদ্ব্যবহার এবং কার্বন সঞ্চয়ের পদ্ধতির ওপর ভিত্তি করে বিকল্প শক্তি উৎপাদনের বিভিন্ন দিক নিয়ে গবেষণার লক্ষ্যে ভারত ও মার্কিন যুক্তরাষ্ট্র সহযোগিতা গড়ে তোলার কথা ঘোষণা করেছে।


    
    শক্তি ক্ষেত্রে কৌশলগত সহযোগিতার লক্ষ্যে গতকাল ভারত-মার্কিন মন্ত্রী পর্যায়ের ভার্চ্যুয়াল বৈঠকে বিকল্প শক্তি উৎপাদনের ক্ষেত্রে গবেষণামূলক অংশীদারিত্বের বিষয়ে পারস্পরিক সহযোগিতার কথা ঘোষণা করা হয়। এই বৈঠকে মার্কিন যুক্তরাষ্ট্রের শক্তি বিষয়ক সচিব ড্যান ব্রুইলেট এবং কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান যৌথভাবে পৌরহিত্য করেন।


    
    এই বৈঠকে যে সমস্ত বিষয় নিয়ে আলোচনা হয়েছে, তার মধ্যে রয়েছে - সুপার ক্রিটিকাল CO2 পাওয়ার সাইকেল এবং আধুনিক কয়লা প্রযুক্তি সহ কার্বন নিয়ন্ত্রণ, কার্বনের সদ্ব্যবহার এবং কার্বন সঞ্চয়ের পদ্ধতির ওপর ভিত্তি করে বিকল্প শক্তি উৎপাদনের বিভিন্ন দিক নিয়ে গবেষণা। ৩০টি ভারতীয় ও মার্কিন সংস্থাকে নিয়ে গঠিত কনসোর্টিয়ামের মাধ্যমে স্মার্ট গ্রিড ও এনার্জি স্টোরেজ কর্মসূচি রূপায়িত হচ্ছে। স্মার্ট গ্রিড সম্পর্কে স্বচ্ছ ধারণা গড়ে তুলতে নীতি-নির্ধারণ, শক্তি সম্পদ বিতরণ এবং শক্তি ক্ষেত্রের সঙ্গে যুক্ত সংস্থাগুলির ভূমিকার বিষয় নিয়েও বৈঠকে আলোচনা হয়েছে।


    
    এই উপলক্ষে কেন্দ্রীয় বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা বলেন, ভারত ও মার্কিন যুক্তরাষ্ট্রের মধ্যে ঘনিষ্ঠ সহযোগিতা ত্বরান্বিত দূষণ মুক্ত শক্তি ক্ষেত্রে সহযোগিতার মাধ্যমে গড়ে উঠেছে। বর্তমানে ৩০টি ভারতীয় ও মার্কিন সংস্থার কনসোর্টিয়ামের মাধ্যমে যে স্মার্ট গ্রিড ও এনার্জি স্টোরেজ কর্মসূচিটি রূপায়িত হচ্ছে, তার জন্য উভয় দেশের পক্ষ থেকে ৭.৫ মিলিয়ন মার্কিন ডলার করে লগ্নি করা হচ্ছে। এই কর্মসূচি স্মার্ট গ্রিড সম্পর্কিত ধারণার বাস্তবায়নে গুরুত্বপূর্ণ ভূমিকা নেবে বলেও অধ্যাপক শর্মা অভিমত প্রকাশ করেন।


    

    
    CG/BD/SB

    
    
    (Release ID: 1639602) Visitor Counter : 11
    
    
      Read this release in: Punjabi , English , Urdu , Marathi , Hindi , Assamese , Manipuri , Tamil , Telugu