      প্রতিরক্ষামন্ত্রক

      কার্গিল বিজয় দিবসের ২১তম বার্ষিকীতে জাতীয় যুদ্ধস্মারকে শহীদ সেনানীদের প্রতি শ্রদ্ধা জানালেন প্রতিরক্ষা মন্ত্রী শ্রী রাজনাথ সিং
      Posted On: 26 JUL 2020 3:57PM by PIB Kolkata


    নয়াদিল্লি, ২৬ জুলাই, ২০২০


    

    প্রতিরক্ষা মন্ত্রী শ্রী রাজনাথ সিং, বিভাগীয় প্রতিমন্ত্রী শ্রী শ্রীপাদ নায়েক, চিফ অফ ডিফেন্স স্টাফ এবং সামরিক দপ্তরের সচিব জেনারেল বিপিন রাওয়াত, সেনা প্রধান শ্রী এম এম নারভানে, নৌ-সেনা প্রধান অ্যাডমিরাল করমবীর সিং এবং বায়ুসেনা প্রধান এয়ার চিফ মার্শাল আর কে এস ভাদৌড়িয়া আজ নতুন দিল্লিতে জাতীয় যুদ্ধস্মারকে কার্গিল যুদ্ধে (অপারেশন বিজয়) ভারতের জয়ের ২১তম বার্ষিকীতে শহীদ সেনানীদের প্রতি শ্রদ্ধা জানান। ১৯৯৯ সালের ২৬শে জুলাই কার্গিলে ভারতীয় সেনাবাহিনীর বিজয়গাঁথা এক সুদৃঢ় রাজনৈতিক, সামরিক ও কূটনৈতিক পরিকল্পনার ফসল। সমগ্র জাতি এই দিনটি গর্ব, সম্মান ও অনুপ্রেরিত হয়ে উদযাপন করে থাকে।


    
    জাতীয় যুদ্ধ স্মারকের ভিজিটর্স বুকে প্রতিরক্ষা মন্ত্রী লিখেছেন, “আজ কার্গিল বিজয় দিবস উপলক্ষে শত্রুর হাত থেকে মাতৃভূমির সুরক্ষায় ভারতীয় সেনাবাহিনীর যে সাহসী সৈনিকরা জীবন বিসর্জন দিয়েছিলেন, তাঁদেরকে আমার বিনম্র শ্রদ্ধা ও অভিবাদন। দেশ সর্বাদাই আমাদের শহীদ সেনানীদের সাহসিকতার শৌর্য, সংযম ও অদম্য জেদের কথা সর্বদাই স্মরণে রাখবে। শহীদ সেনানীদের সর্বোচ্চ আত্মত্যাগ থেকে অনুপ্রাণিত হয়ে আমাদের এগিয়ে চলা অব্যাহত থাকবে”। তিনি আরও বলেন, কার্গিল বিজয় দিবস সাধারণ কোনও একটি দিন নয়, বরং এই দেশের সেনাদের সাহসিকতা ও বীরত্ব প্রদর্শনের উদযাপনের দিন।


    
    ভারতীয় সেনাবাহিনীর নির্ভীক সৈনিকরা অপ্রতিরোধ্য প্রতিকূলতা, বিরূপ ভৌগোলিক পরিবেশ, চরম প্রতিকূল আবহাওয়া এবং শত্রু পক্ষের পর্বত শিখরে বলপূর্বক অবস্থান সত্ত্বেও ভারতীয় বিমানবাহিনীর সহায়তায় সেনাবাহিনী কার্গিল যুদ্ধ জয়ে সক্ষম হয়েছিল। তাই, গর্বিত জাতি কৃতজ্ঞচিত্তে সেনানীদের স্মৃতিতে দিনটি উদযাপন করছে।


    
    এই উপলক্ষে প্রতিরক্ষা সচিব শ্রী অজয় কুমার সহ প্রতিরক্ষা মন্ত্রকের অসামরিক ও সামরিক বিভাগের উচ্চ পদস্থ আধিকারিকরা উপস্থিত ছিলেন।


    

    
    CG/BD/SB

    
    
    (Release ID: 1641420) Visitor Counter : 13
    
    
      Read this release in: Odia , English , Urdu , Hindi , Marathi , Manipuri , Punjabi , Tamil , Telugu , Malayalam