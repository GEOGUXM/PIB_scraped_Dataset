      সড়কপরিবহণওমহাসড়কমন্ত্রক

      নতুন গাড়ি নিবন্ধীকরণের আগে এবং যেসব গাড়ির জাতীয় স্তরে পারমিট আছে তাদের ফিটনেস সার্টিফিকেট দেওয়ার সময় ফ্যাস্ট্যাগ-এর বিষয়ে তথ্য নেবার জন্য এনআইসি-কে নির্দেশ দিল সড়ক পরিবহন ও মহাসড়ক মন্ত্রক
      Posted On: 12 JUL 2020 10:12AM by PIB Kolkata


    নয়াদিল্লী, ১২ জুলাই, ২০২০


    

    
    কেন্দ্রীয় সড়ক পরিবহন ও মহাসড়ক মন্ত্রক দেশজুড়ে যানবাহনের নিবন্ধীকরণ বা সেগুলির ফিটনেস সার্টিফিকেট দেওয়ার সময় ফ্যাস্ট্যাগ-এর বিষয়ে তথ্য সংগ্রহের সিদ্ধান্ত নিয়েছে। এনআইসি-কে লেখা এক চিঠিতে মন্ত্রক জানিয়েছে ‘বাহন’ পোর্টালের সঙ্গে ন্যাশনাল ইলেক্ট্রনিক টোল কালেকশন (এনইটিসি)কে সংযুক্তিকরণের জন্য বলা হয়েছে। এপিআই-এর সঙ্গে গত ১৪ই মে এই প্রক্রিয়াটি সম্পন্ন করা হয়েছে। এনআইসি-কে পাঠানো ওই চিঠির কপি সমস্ত রাজ্য ও কেন্দ্রশাসিত অঞ্চলকে পাঠানো হয়েছে। বাহন পোর্টাল ব্যবস্থায় এখন থেকে ভিআইএন অথবা ভিআরএন-এর মাধ্যমে ফ্যাস্ট্যাগ-এর বিষয়ে সমস্ত তথ্য পাওয়া যাবে।


    
    মন্ত্রক নতুন যানবাহনের নিবন্ধীকরণের ক্ষেত্রে এবং জাতীয় স্তরের পারমিটযুক্ত যানবাহনগুলির ফিটনেস সার্টিফিকেট দেওয়ার সময় ফ্যাস্ট্যাগ-এর বিষয়ে সমস্ত তথ্য সংগ্রহের নির্দেশ দিয়েছে।


    
    এম এবং এন শ্রেণীর যানবাহন বিক্রি করার সময় সেগুলিতে ফ্যাস্ট্যাগ লাগানো বাধ্যতামূলক করা হয়েছে। ২০১৭ সাল থেকে এই নিয়ম কার্যকর হলেও নাগরিকরা ব্যাঙ্ক অ্যাকাউন্টের সাথে সেগুলিকে যুক্ত করার ক্ষেত্রে অনীহা দেখিয়েছেন। জাতীয় সড়কে টোলপ্লাজাগুলিতে ফ্যাস্ট্যাগ-এর মাধ্যমে বৈদ্যুতিন পদ্ধতিতে ফি সংগ্রহ করাকে নিশ্চিত করা হয়েছে যাতে নগদ লেনদেন এড়ানো যায়। জাতীয় সড়কের টোল প্লাজাগুলিতে কোভিড-১৯ সংক্রমণ এড়াতেও এই ব্যবস্থা কার্যকর করার ওপর জোর দেওয়া হয়েছে। ২০১৭ সালের নভেম্বর মাসে মন্ত্রক যে গেজেট বিজ্ঞপ্ততিটি প্রকাশ করেছিল তার ওপর ভিত্তি করেই এই নির্দেশিকা এনআইসি-কে পাঠানো হয়েছে।


    

    
    CG/CB/NS

    
    
    (Release ID: 1638179) Visitor Counter : 14
    
    
      Read this release in: English , Urdu , Marathi , Hindi , Manipuri , Punjabi , Odia , Tamil , Telugu , Malayalam