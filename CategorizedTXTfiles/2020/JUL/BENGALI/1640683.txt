      প্রতিরক্ষামন্ত্রক

      লেহ্ -এর দিহারে ডিআরডিও-র কোভিড-১৯ নমুনা পরীক্ষা কেন্দ্র স্থাপন
      Posted On: 23 JUL 2020 12:59PM by PIB Kolkata


    নয়াদিল্লি, ২৩ জুলাই, ২০২০


    

    প্রতিরক্ষা গবেষণা ও উন্নয়ন সংস্থা (ডিআরডিও) লেহ্-ভিত্তিক ডিফেন্স ইন্সটিটিউট পফ হাই অলটিটিউট রিসার্চ প্রতিষ্ঠানে একটি কোভিড-১৯ নমুনা পরীক্ষা কেন্দ্র গড়ে তুলেছে। কেন্দ্রশাসিত লাদাখে চিহ্নিত করোনা আক্রান্ত ব্যক্তিদের নমুনা পরীক্ষার হার বাড়াতে এই কেন্দ্রটি সাহায্য করবে। এছাড়াও, সংক্রমিত ব্যক্তিদের ওপর তীক্ষ্ণ নজর রাখার ক্ষেত্রেও এই কেন্দ্রটি গুরুত্বপূর্ণ ভূমিকা নেবে। ভারতীয় চিকিৎসা গবেষণা পরিষদে সুরক্ষা মান ও নীতি-নির্দেশিকা মেনে এই নমুনা পরীক্ষা কেন্দ্রটি গড়ে তোলা হয়েছে। লাদাখের উপ-রাজ্যপাল শ্রী আর কে মাথুর গতকাল এই কেন্দ্রটি উদ্বোধন করেন।


    
    দিহারের এই নমুনা পরীক্ষাগারে দৈনিক ৫০টি কোভিড-১৯ নমুনা পরীক্ষা করা সম্ভব। এছাড়াও, এই নমুনা পরীক্ষাগারকে কোভিড নমুনা পরীক্ষার জন্য প্রশিক্ষণ দেওয়ার কাজেও ব্যবহার করা যেতে পারে।


    
    দিহারে এই কেন্দ্রটির উদ্বোধন উপলক্ষে উপ-রাজ্যপাল শ্রী মাথুর কোভিড-১৯ এর বিরুদ্ধে লড়াইয়ে ডিআরডিও-র প্রয়াসগুলির প্রশংসা করে প্রতিরক্ষা গবেষণা ও উন্নয়ন দপ্তরের সচিব ডঃ জি সতীশ রেড্ডি’কে ধন্যবাদ জানান। তিনি আশা প্রকাশ করেন, এই কেন্দ্রটি সংক্রমিত ব্যক্তিদের চিকিৎসায় গুরুত্বপূর্ণ ভূমিকা নেবে।


    
    এরপর, উপ-রাজ্যপাল নমুনা পরীক্ষাগারটি ঘুরে দেখেন এবং এই নমুনা পরীক্ষাগারের বিভিন্ন ব্যবস্থা ও সুযোগ-সুবিধা সম্পর্কে তাঁকে অবহিত করা হয়।


    
    দিহারের এই গবেষণাগারটি শৈত শুষ্ক কৃষি-প্রাণী সংক্রান্ত প্রযুক্তি পরিচালিত ডিআরডিও-র অন্যতম একটি জীব বিজ্ঞান গবেষণাগার।


    

    CG/BD/SB

    
    
    (Release ID: 1640683) Visitor Counter : 12
    
    
      Read this release in: Tamil , English , Urdu , Marathi , Hindi , Manipuri , Punjabi , Odia , Telugu , Malayalam