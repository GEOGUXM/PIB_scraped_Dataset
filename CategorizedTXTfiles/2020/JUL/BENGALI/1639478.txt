      স্বাস্থ্যওপরিবারকল্যাণমন্ত্রক

      কোভিড-১৯-এর বিষয়ে সর্বশেষ তথ্য
      
      ৬ লক্ষ ৩৫ হাজারের বেশি সংক্রমিত আরোগ্য লাভ করেছেন, সুস্থ হয়ে ওঠার হার ৬৩.৩৩ শতাংশ
      
      গত ২৪ ঘন্টায় প্রায় ২৩ হাজার জন সুস্থ হয়েছেন

      Posted On: 17 JUL 2020 6:11PM by PIB Kolkata

    নয়াদিল্লি, ১৭ জুলাই, ২০২০


    

    
    ‘টেস্ট, ট্র্যাক ও ট্রিট’ কৌশল গ্রহণ করা সহ রাজ্য ও কেন্দ্রশাসিত অঞ্চলগুলি নানা ব্যবস্থা নেওয়ায় কোভিড-১৯-এর মোকাবিলায় সুফল পাওয়া যাচ্ছে। ভারতে সুস্থ হয়ে ওঠার সংখ্যা এর ফলে ক্রমশ বৃদ্ধি পাচ্ছে। গত ২৪ ঘন্টায় ২২,৯৪২ জন সুস্থ হয়ে বাড়ি ফিরেছেন। মোট সংক্রমিতের ৬৬.৩৩ শতাংশ আরোগ্য লাভ করেছেন। আজ পর্যন্ত মোট ৬,৩৫,৭৫৬ জন সুস্থ হয়ে উঠেছেন।
    
    বাড়ি বাড়ি সমীক্ষা, সংক্রমিতের সংস্পর্শে যাঁরা এসেছেন তাঁদের শনাক্তকরণ, কন্টেনমেন্ট এবং বাফার এলাকায় নজরদারি, নমুনা পরীক্ষার পরিমাণ বাড়ানো এবং যথাযথ সময়ে রোগ শনাক্তকরণের ফলে সংক্রমণের হার দেশে বেশ কম। সারি ও আইএলআই রোগী সহ প্রবীণ নাগরিক এবং যাঁরা অন্যান্য জটিল অসুখে ভুগছেন, তাঁদের প্রতি নজর রাখা হচ্ছে। এর ফলে, সংক্রমিতদের দ্রুত চিকিৎসা শুরু করা সম্ভব হয়েছে। সংক্রমণের তীব্রতা অনুসারে কাউকে বাড়িতে অথবা হাসপাতালে চিকিৎসা হচ্ছে।
    
    প্রতিদিন ৩ লক্ষেরও বেশি নমুনা পরীক্ষা করা হচ্ছে। গত ২৪ ঘন্টায় এই পরিমাণ ৩,৩৩,২২৮। দেশে মোট ১,৩০,৭২,৭১৮টি নমুনা পরীক্ষা করা হয়েছে - প্রতি ১০ লক্ষ জনপিছু ৯,৪৭৩টি নমুনা পরীক্ষা করা হয়েছে।
    
    জানুয়ারি মাসে যেখানে সারা দেশে একটিমাত্র পরীক্ষাগারে কোভিড পরীক্ষা করা যেত আজ সেই সংখ্যা বৃদ্ধি পেয়ে ১,২৪৪ হয়েছে। এর মধ্যে সরকারি পরীক্ষাগার ৮৮০ এবং বেসরকারি পরীক্ষাগার ৩৬৪। রিয়েল টাইম আরটি-পিসিআর পদ্ধতিতে ৩৯২টি সরকারি পরীক্ষাগারে এবং ২৪৬টি বেসরকারি পরীক্ষাগারে অর্থাৎ মোট ৬৩৮টি পরীক্ষাগারে , ৪৫২টি সরকারি পরীক্ষাগার এবং ৫২টি বেসরকারি পরীক্ষাগার অর্থাৎ মোট ৫০৪টি পরীক্ষাগারে ট্রুন্যাট-এর মাধ্যমে এবং ৩৬টি সরকারি ও ৬৬টি বেসরকারি পরীক্ষাগারে অর্থাৎ মোট ১০২টি পরীক্ষাগারে সিবিন্যাট-এর মাধ্যমে নমুনা পরীক্ষা করা হচ্ছে।
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।
    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB/DM

    
    
    (Release ID: 1639478) Visitor Counter : 9
    
    
      Read this release in: English , Urdu , Hindi , Manipuri , Punjabi , Tamil , Telugu , Malayalam