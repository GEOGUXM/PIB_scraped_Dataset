      প্রতিরক্ষামন্ত্রক

      অবিবাহিত ভিন্নভাবে সক্ষম ছেলেরা ২৫ বছর বয়সের পরেও ইসিএইচএস-এর সুবিধে পাবেন
      Posted On: 08 JUL 2020 12:52PM by PIB Kolkata


    নতুন দিল্লী, ৮ জুলাই, ২০২০


    

    
    এতদিন পর্যন্ত ইসিএইচএস প্রকল্পের সুবিধেভোগীদের অবিবাহিত, সম্পূর্ণ ভিন্নভাবে সক্ষম এবং আর্থিকভাবে নির্ভরশীল ছেলেরা এক্স সার্ভিস-মেন কন্ট্রিবিউটরি হেলথ স্কিম (ইসিএইচএস)-এর সুবিধে ২৫ বছর বয়স পর্যন্ত পেতেন। সেন্ট্রাল গভর্মেন্ট হেলথ স্কিম (সিজিএইচএস)-এর নিয়ম অনুযায়ী ইসিএইচএস-এর নিয়মটি মানা হতো। কিন্তু পয়লা জানুয়ারি ২০২০-র একটি নির্দেশনামা অনুসারে সিজিএইচএস ঘোষণা করেছে যে তাদের যেসব সুবিধেভোগীর ছেলেরা ভিন্নভাবে সক্ষম, অবিবাহিত এবং আর্থিকভাবে নির্ভরশীল সেইসমস্ত ছেলেরা ২৫ বছরের পরও সেই সুবিধে পাবেন। এ বিষয়ে No 4-24/96-C&P/CGHS(P)/EHS সরকারি নির্দেশে বলা হয়েছে স্বাস্থ্য এবং পরিবারকল্যাণ মন্ত্রকের নির্দিষ্ট নিয়ম অনুযায়ী ২৫ বছরের পরেও এইসব ছেলেরা ওই প্রকল্পের সুবিধাটি পাবেন।


    
    প্রতিরক্ষা মন্ত্রকের প্রাক্তন সেনাকর্মী কল্যাণ দপ্তর সিদ্ধান্ত নিয়েছে ইসিএইচএস-এর সুবিধেভোগীদের অবিবাহিত, সম্পূর্ণ ভিন্নভাবে সক্ষম এবং আর্থিকভাবে নির্ভর পুত্র সন্তানরাও ২৫ বছর বয়সের পরেও সিজিএইচএস-এর মতই এই প্রকল্পের সুবিধে পাবেন। স্বাস্থ ও পরিবার কল্যাণ মন্ত্রকের নির্দিষ্ট নিয়ম অনুযায়ী এই ব্যবস্থা কার্যকর হবে।

    

    CG/CB/SKD

    
    
    (Release ID: 1637268) Visitor Counter : 15
    
    
      Read this release in: Punjabi , Hindi , Assamese , English , Urdu , Marathi , Manipuri , Tamil , Telugu