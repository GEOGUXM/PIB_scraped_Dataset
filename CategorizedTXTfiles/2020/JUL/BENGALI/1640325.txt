      ইস্পাতমন্ত্রক

      দেশে আনলক শুরু হওয়ায় জীবন ও জীবিকার মধ্যে ভারসাম্য বজায় রাখার আহ্বান জানালেন শ্রী ধর্মেন্দ্র প্রধান
      Posted On: 21 JUL 2020 6:45PM by PIB Kolkata


    নতুনদিল্লি, ২১শে জুলাই, ২০২০


    

    
    ইস্পাত এবং পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান আজ ইস্পাত মন্ত্রক আয়োজিত “ওয়ার্কিং ইন কোভিড-১৯ টাইমস” শীর্ষক এক ওয়েবিনারে বক্তব্য রেখেছেন। শ্রী প্রধান বলেছেন, আনলক পর্ব শুরু হয়েছে, সকলে কাজে যাচ্ছেন। কিন্তু এর মধ্যে আমাদের খেয়াল রাখতে হবে ভাইরাস কিন্তু দূর হয় নি। তাই আমাদের সব রকমের সতর্কতা নিয়ে চলতে হবে। গত কয়েক মাসে কোভিড-১৯ এর মোকাবিলা করার জন্য আমরা বেশ কিছু অভ্যাস রপ্ত করেছি౼মাস্ক পরা, নিয়মিত হাত ধোয়া, শারীরিক দূরত্ব বজায় রাখা। আমাদের জীবন ও জীবিকার সঙ্গে ভারসাম্য বজায় রেখে এগুলি ভবিষ্যতেও মেনে চলতে হবে, তাহলেই আমরা এই ভাইরাসের হাত থেকে বাঁচতে পারব।


    
    দপ্তরের প্রতিমন্ত্রী শ্রী ফাগগন সিং কুলস্তে এই মহামারীর মোকাবিলায় রাষ্ট্রায়ত্ত্ব ইস্পাত প্রতিষ্ঠানগুলির ভূমিকার কথা উল্লেখ করেছেন। তিনি ভারতে সংক্রমিতদের বেশী সংখ্যায় সুস্থ হয়ে ওঠা, সরকারের আর্থিক প্যাকেজ সহ স্বাস্থকর জীবনযাত্রা বজায় রাখার বিষয় নিয়ে আলোচনা করেছেন। মন্ত্রী জানিয়েছেন, গ্রামাঞ্চল ও উপজাতি অধ্যুষিত এলাকায় মানুষরা জীবনশৈলি, খাদ্যাভ্যাস ও প্রকৃতির কাছাকাছি থাকায়, তাঁরা শহরাঞ্চলের মানুষদের থেকে এই ভাইরাসের কবলে অনেক কম পড়ছেন।


    
    দিল্লির এইমস-এর নির্দেশক ডঃ রনদীপ গুলেরিয়া জানিয়েছেন, কাজ শুরু করার সময় সংক্রমণের থেকে রক্ষা পেতে হলে মাস্ক পরতে হবে, শারীরিক দূরত্ব বজায় রাখতে হবে, প্রত্যেকের নিজের খেয়াল রাখতে হবে, ঘন ঘন হাত ধুতে হবে এবং কোন সংক্রমিতের সংস্পর্শে এলে যথাযথ ব্যবস্থা গ্রহণ করতে হবে।
    
    ওয়য়েবিনারে রোগ প্রতিরোধ ক্ষমতা বাড়াতে এবং সুস্থ থাকার জন্য আয়ুশ মন্ত্রকের এমডিএনআইওয়াই-এর নির্দেশক ডঃ ঈশ্বর ভি বাসবরেড্ডি বেশ কিছু যোগাসন দেখিয়েছেন।


    
    ইস্পাত মন্ত্রক ও মন্ত্রকের অধীনস্থ কেন্দ্রীয় রাষ্ট্রায়ত্ত্ব সংস্থার আধিকারিকরা এই ওয়েবিনারে উপস্থিত ছিলেন।


    

    CG/CB

    
    
    (Release ID: 1640325) Visitor Counter : 6
    
    
      Read this release in: English , Urdu , Hindi , Manipuri , Punjabi , Odia , Tamil , Telugu