      জাহাজচলাচলমন্ত্রক

      কোচিন শিপইয়ার্ড লিমিটেড নরওয়ের এএসকেও মেরিটাইম এএস-এর স্বয়ংক্রিয় বৈদ্যুতিক জাহাজ নির্মাণের চুক্তি স্বাক্ষর করেছে
      Posted On: 16 JUL 2020 4:42PM by PIB Kolkata


    নয়াদিল্লী, ১৭ জুলাই, ২০২০


    

    
    কোচির কোচিন শিপইয়ার্ড লিমিটেড স্বয়ংক্রিয় দুটি বৈদ্যুতিক জাহাজ এবং দুটি অনুরূপ ছোট নৌকা নির্মাণ ও সরবরাহের জন্য নরওয়ের এএসকেও মেরিটাইম এএস-এর সঙ্গে একটি চুক্তি স্বাক্ষর করেছে।


    
    কেন্দ্রীয় জাহাজ চলাচল মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী মনসুখ মান্ডব্য বিশ্বের প্রথম সম্পূর্ণ স্বয়ংক্রিয় বৈদ্যুতিক জাহাজ নির্মাণের এই চুক্তির জন্য কোচিন শিপইয়ার্ড লিমিটেডকে ধন্যবাদ জানিয়েছেন। তিনি বলেছেন, জাহাজ নির্মাণ শিল্পে এ এক ঐতিহাসিক পদক্ষেপ। এরজন্য তিনি কোচিন শিপইয়ার্ড লিমিটেডের উচ্ছ্বসিত প্রশংসাও করেছেন। কেন্দ্রীয় মন্ত্রী বলেন এই বরাতের জন্য কোচিন শিপইয়ার্ড বিশ্বব্যাপি বিভিন্ন শিপইয়ার্ড সংস্থার সঙ্গে প্রতিযোগিতা চালিয়ে ছিল। কিন্তু শেষ পর্যন্ত কোচিন শিপইয়ার্ড লিমিটেডের নির্ভরযোগ্যতা এবং অতীত ইতিহাসের ওপর ভিত্তি করে নরওয়ের এএসকেও মেরিটাইম এই চুক্তি স্বাক্ষর করে।


    
    কোচিন শিপইয়ার্ড লিমিটেড হল ভারতের বৃহত্তম জাহাজ নির্মান সংস্থা। সংস্থাটি নরওয়ের এএসকো মেরিটাইম এএস-এর কাছ থেকে যে জাহাজ রপ্তানীর বরাত পেয়েছে তা অত্যন্ত সম্মানের বিষয়।


    
    এই বৈদ্যুতিক জাহাজ নির্মাণ প্রকল্পটিতে আংশিকভাবে অর্থ দেবে সেদেশের সরকার। এই জাহাজটি থেকে কোন কার্বন নিঃসরণ হবে না। জাহাজ চলাচল ক্ষেত্রে বাণিজ্যিক পণ্য পরিবহণে এ এক নতুন দৃষ্টান্ত স্থাপন করবে।


    
    মহামারী জনিত বর্তমান পরিস্থিতির প্রতিবন্ধকতা সত্ত্বেও কোচিন শিপইয়ার্ড লিমিডেটর এই চুক্তি স্বাক্ষর অত্যন্ত গুরুত্বপূর্ণ। ইতিমধ্যেই এই সংস্থাটি কোচি জলপথ পরিবহনে ২৩টি উন্নতমানের বৈদ্যুতিক নৌকা তৈরি করেছে। নরওয়ের এই প্রকল্পটি বাস্তবায়িত হলে কোচিন শিপইয়ার্ড লিমিটেড আগামীদিনে জাহাজ নির্মাণ ক্ষেত্রে বিশ্বব্যাপি পরিচিতি লাভ করবে।


    

    
    CG/SS/NS

    
    
    (Release ID: 1639295) Visitor Counter : 5
    
    
      Read this release in: English , Urdu , Hindi , Marathi , Manipuri , Punjabi , Gujarati , Tamil , Telugu , Malayalam