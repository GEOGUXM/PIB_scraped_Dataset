      প্রতিরক্ষামন্ত্রক

      প্রতিরক্ষা প্রতিমন্ত্রী শ্রী শ্রীপাদ নায়েক অ্যারোস্পেস এবং প্রতিরক্ষা উৎপাদন প্রযুক্তি সংক্রান্ত সম্মেলনের উদ্বোধন করলেন
      Posted On: 15 JUL 2020 8:25PM by PIB Kolkata


    নয়াদিল্লি, ১৫ জুলাই, ২০২০


    

    ‘মেক ইন ইন্ডিয়া’র প্রসারে এবং আত্মনির্ভর ভারত অভিযানের অঙ্গ হিসাবে কেন্দ্রীয় সরকারের গৃহীত একাধিক উদ্যোগের আওতায় আজ ভারতীয় প্রতিরক্ষা ও অ্যারোস্পেস শিল্প এক যুগান্তকারী পরিবর্তনের সামনে দাঁড়িয়ে রয়েছে বলে অভিমত প্রকাশ করলেন প্রতিরক্ষা প্রতিমন্ত্রী শ্রী শ্রীপাদ নায়েক। শ্রী নায়েক আজ এখানে অ্যারোস্পেস ও প্রতিরক্ষা উৎপাদন প্রযুক্তি সংক্রান্ত পঞ্চম সম্মেলনে ভাষণ দিচ্ছিলেন। এবারের সম্মেলনের মূল বিষয় আত্মনির্ভর ভারত মিশনের সঙ্গে সঙ্গে ভারতের ক্ষমতায়ন।


    
    শ্রী নায়েক ভারতীয় অ্যারোস্পেস ও প্রতিরক্ষা শিল্প ক্ষেত্রের ভূমিকার প্রশংসা করে বলেন, প্রতিরক্ষা উৎপাদন ক্ষেত্রে দেশকে স্বনির্ভর করে তুলতে এই দুটি ক্ষেত্রের ওপর গুরু দায়িত্ব রয়েছে। প্রতিরক্ষা উৎপাদন ক্ষেত্রে ২০২৫ সাল নাগাদ দেশীয় উৎপাদন ২৬ বিলিয়ন মার্কিন ডলারে নিয়ে যেতে প্রতিরক্ষা উৎপাদন নীতি কার্যকর করা হয়েছে।


    
    কোভিড-১৯ উদ্ভূত চ্যালেঞ্জগুলি সম্পর্কে প্রতিরক্ষা প্রতিমন্ত্রী বলেন, ভয়াবহ এই মহামারী সারা বিশ্ব জুড়ে আর্থ-সামাজিক ক্ষেত্রে ব্যাপক চ্যালেঞ্জ ছুঁড়ে দিয়েছে .... আমাদের দেশেও বিগত ৪ মাসে জাতীয় স্তরে এই চ্যালেঞ্জ মোকাবিলায় একাধিক পদক্ষেপ নেওয়া হয়েছে। তিনি আশা প্রকাশ করেন, শীঘ্রই শিল্প ও অর্থনীতিতে কোভিড পূর্ববর্তী বিকাশের গতিতে স্বাভাবিক ছন্দ ফিরে আসবে।


    
    সাম্প্রতিক বছরগুলিতে প্রতিরক্ষা ক্ষেত্রে লক্ষ্যণীয় অগ্রগতি ঘটেছে। প্রতিরক্ষা সরঞ্জাম উৎপাদনের পরিমান ২০১৭-১৮’তে ৪২.৮৩ বিলিয়ন মার্কিন ডলারে পৌঁছেছে। ২০৩০ সাল নাগাদ ভারতীয় প্রতিরক্ষা ও অ্যারোস্পেস ক্ষেত্রের বাজার ৭০ বিলিয়ন ডলারে পৌঁছবে বলে মনে করা হচ্ছে। একইভাবে, ভারতীয় অসামরিক বিমান পরিবহণ বাজার ব্যবস্থাতেও লক্ষ্যণীয় অগ্রগতি হয়েছে। তিনি জানান, ভারতে প্রতি বছর ২০ শতাংশ হারে পর্যটক আগমনের সংখ্যা বৃদ্ধি পাচ্ছে। বিমানবন্দর পরিকাঠামোর মানোন্নয়নের জন্য ২০২৬ সালের মধ্যে যে ১.৮৩ বিলিয়ন মার্কিন ডলার লগ্নির পরিকল্পনা রয়েছে, তার ফলে পর্যটক আগমনের সংখ্যা আরও বাড়বে বলে মনে করা হচ্ছে।


    
    প্রতিরক্ষা মন্ত্রকের গত কয়েক বছরের প্রয়াস সম্পর্কে শ্রী নায়েক বলেন, অর্ডন্যান্স ফ্যাক্টরি, রাষ্ট্রায়ত্ত প্রতিরক্ষা সংস্থা এবং বেসরকারি শিল্প সংস্থাগুলিকে প্রতিরক্ষা শিল্পে অংশগ্রহণে উৎসাহ দানের দরুণ প্রতিরক্ষা উৎপাদন দপ্তর বিভিন্ন ধরনের প্রতিরক্ষা সরঞ্জাম উৎপাদনের ক্ষেত্রে এক সুবিন্যস্ত নীতি গ্রহণ করেছে। যৌথভাবে এই ওয়েবইনারের আয়োজক তামিলনাডু টেকনোলজি ডেভেলপমেন্ট অ্যান্ড প্রোমোশন সেন্টার, সোস্যাইটি অফ ইন্ডিয়ান ডিফেন্স ম্যানুফ্যাকচারার্স এবং ভারতীয় শিল্প মহাসঙ্ঘ সিআইআই।


    

    CG/BD/SB

    
    
    (Release ID: 1639039) Visitor Counter : 2
    
    
      Read this release in: English , Urdu , Hindi , Manipuri , Tamil , Telugu