      বিদ্যুৎমন্ত্রক

      ভারতে ব্যবসা-বাণিজ্যের সম্ভাবনাকে যাচাই করার জন্য এনটিপিসি এনআইআইএফ-এর সাথে চুক্তিবদ্ধ হয়েছে
      Posted On: 16 JUL 2020 5:23PM by PIB Kolkata


    নয়াদিল্লী, ১৭ জুলাই, ২০২০


    

    কেন্দ্রীয় বিদ্যুৎ মন্ত্রকের রাষ্ট্রায়ত্ত্ব সংস্থা এনটিপিসি লিমিটেড বৃহস্পতিবার ন্যাশনাল ইনভেস্টমেন্ট অ্যান্ড ইনফ্রাসট্রাকচার (এনআইআইএফ)-এর সঙ্গে একটি সমঝোতাপত্র স্বাক্ষর করেছে। এরফলে ন্যাশনাল ইনভেস্টমেন্ট অ্যান্ড ইনফ্রাসট্রাকচার ফান্ড লিমিটেড ভারতে পুনর্নবীকরণযোগ্য জ্বালানী, বিদ্যুৎ বন্টন সহ বিভিন্ন ক্ষেত্রে ব্যবসা-বাণিজ্যের সম্ভাবনার দিকটি খতিয়ে দেখবে।


    
    দেশে স্থিতিশীল এবং বিস্তৃত বিদ্যুৎ বন্টন পরিকাঠামো গড়ে তোলার জন্য এনটিপিসি ও এনআইআইএফ-এর এই সমঝোতায় নতুন দিগন্তের সূচনা হবে। প্রযুক্তিগত দিকে এনটিপিসি-র অভিজ্ঞতা এবং এনআইআইএফ-এর মূলধন সংগ্রহ করার ক্ষমতা একত্রিত হওয়ার ফলে ভারতে আন্তর্জাতিক মানের ব্যবস্থাপনা গড়ে তোলা সম্ভব হবে।


    
    এনটিপিসি ৭০টি বিদ্যুৎ কেন্দ্র থেকে ৬২১১০ মেগাওয়াট বিদ্যুৎ উৎপাদন করতে পারে। এই কেন্দ্রগুলির মধ্যে ২৪টি কয়লা থেকে উৎপাদিত বিদ্যুৎ কেন্দ্র, ৭টি গ্যাস এবং তরল জ্বালানীর মাধ্যমে উপাদিত বিদ্যুৎ কেন্দ্র, একটি জল বিদ্যুৎ কেন্দ্র, ১৩টি পুনর্নবীকরণযোগ্য জ্বালানীর মাধ্যমে উপাদিত বিদ্যুৎ কেন্দ্র এবং ২৫টি যৌথ উদ্যোগ অথবা সহায়ক বিদ্যুৎ কেন্দ্র রয়েছে। ২০৩২ সালের মধ্যে ৩০ গিগাওয়াট পুনর্নবীকরণযোগ্য জ্বালানীর মাধ্যমে বিদ্যুৎ উপাদনের পরিকল্পনা করেছে এনটিপিসি।


    
    এনআইআইএফ লিমিটেড মাস্টার ফান্ড, ফান্ড অফ ফান্ডস এবং স্ট্র্যাটেজিক অপর্চুনিটিজ ফান্ড- এই তিনটি ফান্ডের মাধ্যমে ৪৩০ কোটি মার্কিন ডলার মূলধনের ব্যবস্থা করেছে। কেন্দ্রের পরিচালনায় দেশী-বিদেশী বিনিয়োগকারীরা এখানে মূলধন যোগান দেন। এনআইআইএফ লিমিটেড ভারতে পরিকাঠামো, বেসরকারী অংশীদারিত্ব সহ বিভিন্ন ক্ষেত্রে বিনিয়োগে করে থাকে। এনআইআইএফ মাস্টার ফান্ড মূলত দেশের পরিবহন ও জ্বালানী ক্ষেত্রে মূলধনের ব্যবস্থা করে থাকে।


    

    CG/CB/NS

    
    
    (Release ID: 1639309) Visitor Counter : 3
    
    
      Read this release in: English , Urdu , Hindi , Punjabi , Tamil , Telugu