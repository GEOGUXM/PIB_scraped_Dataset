      বিদ্যুৎমন্ত্রক

      আত্মনির্ভর ভারত অভিযান বিদ্যুৎ ক্ষেত্রে গতি আনবে আমদানির ওপর গুরুত্ব কমবে : শ্রী আর কে সিং
      Posted On: 03 JUL 2020 5:20PM by PIB Kolkata

      নয়াদিল্লী, ৫ জুলাই, ২০২০
      কেন্দ্রীয় বিদুৎ, নতুন, পুনর্নবীকরণ শক্তি এবং দক্ষতা উন্নয়ন, শিল্পোদ্যোগ মন্ত্রকের স্বাধীন দায়িত্বপ্রাপ্ত মন্ত্রী শ্রী আর কে সিং বিদ্যুৎ ক্ষেত্রে আত্ননির্ভর ভারত অভিযানের গুরুত্বের কথা তুলে ধরেছেন। তিনি আজ ভিডিও কনফারেন্সের মাধ্যমে বিভিন্ন রাজ্য ও কেন্দ্রশাসিত অঞ্চলের বিদ্যুৎ মন্ত্রীদের সঙ্গে বৈঠক করেন। বৈঠকে কেন্দ্রীয় মন্ত্রী বলেন, ২০১৮-১৯ অর্থবর্ষে বিদ্যুৎ মন্ত্রক যেখানে ৭১ হাজার কোটি টাকার বিদ্যুতিক সরঞ্জাম আমদানি করেছিল বর্তমানে এখন বিদ্যুৎ ক্ষেত্রে চাহিদামত সরঞ্জামগুলি উৎপাদন করা হচ্ছে। বিদ্যুৎ ক্ষেত্রে তিনি কৌশলগত গুরুত্বের কথা তুলে ধরেন। কেন্দ্রীয় মন্ত্রী বলেন, বিদ্যুতের, প্রয়োজনীয় সরঞ্জামগুলি ঠিক মতো পরীক্ষা করার প্রয়োজন। তবে বিদেশ থেকে আমদানি না করে দেশের অভ্যন্তরে এই ধরণের সরঞ্জাম উৎপাদনে আরও বেশি জোর দেওয়া প্রয়োজন বলে মন্তব্য করেন তিনি।
      শ্রী সিং বলেন, ২০১৪ সাল থেকে প্রত্যেক বছর বিদ্যুৎ ক্ষেত্রে ১৫ হাজার মেগাওয়াট ক্ষমতা সংযোজন হয়ে চলেছে এবং লে ও লাদাখের মতো প্রত্যন্ত অঞ্চল সহ পুরো দেশকে এক বিদ্যুৎ ব্যবস্থা বা গ্রিডের সঙ্গে সংযুক্ত করার লক্ষ্য অর্জন সম্ভব হয়েছে। ভারতের গ্রিড ব্যবস্থাপনা বিশ্বের অন্যতম শ্রেষ্ঠ গ্রিড ব্যবস্থাপনা বলেও তিনি জানান। দেশের বিদ্যুৎ বন্টন ব্যবস্থাপনাকে ঢেলে সাজানো হচ্ছে বলেও তিনি মন্তব্য করেন। অনুষ্ঠানের ভাষণে কেন্দ্রীয় মন্ত্রী আরও বলেন, বিভিন্ন রাজ্য ও কেন্দ্রশাসিত অঞ্চলগুলির চলতি বছরের জুন পর্যন্ত বিদ্যুৎ ক্ষেত্রে ক্ষয়ক্ষতির পরিমাণ মেটাতে কেন্দ্রীয় সরকারের আর্থিক প্যাকেজের পরিমাণ বাড়ানোর জন্য অনুরোধ করা হয়েছিল। বিষয়টি বিবেচনার সঙ্গে দেখা হবে বলেও তিনি জানান। মন্ত্রী দীনদয়াল উপাধ্যায় গ্রাম জ্যোতি যোজনা এবং ইন্টগ্রিটেড পাওয়ার ডেভেলপমেন্ট স্কিম শীঘ্রই সংযুক্ত করে একটি নতুন প্রকল্পের কথা ঘোষণা করা হবে বলেও জানান। যেসব রাজ্য বা কেন্দ্রশাসিত অঞ্চলগুলিতে বিদ্যুৎ বন্টন সংস্থাগুলি আর্থিক সমস্যার জেরে ক্ষয় ক্ষতির মধ্যে রয়েছে তাদের সমস্যার সমাধানে সরকার তৎপর বলেও মন্তব্য করেন তিনি। বিদ্যুৎ ক্ষেত্রে পরিকাঠামোগত উন্নয়নে প্রতি ৩-৪ বছর অন্তর ১.৫ কোটি টাকা খরচ করে হয়ে থাকে। এর পাশাপাশি কেন্দ্রীয় সরকার অন্যান্য দেশেও বিদ্যুৎ সরবরাহের কাজ করে চলেছে। কোভিড-১৯এর জেরে লকডাউনের মধ্যে বিদ্যুৎ ক্ষেত্র প্রশংশনীয় কাজ চালিয়েছে। লকডাউনের মধ্যেও ৩.৭ লক্ষ মেগাওয়াট বিদ্যুৎ উৎপাদনের লক্ষ্য মাত্রায় পৌঁছানো সম্ভব হয়েছে। ভিডিও কনফারেন্সে উপস্থিত সমস্ত রাজ্যের বিদ্যুৎ মন্ত্রী সহ অন্যান্য আধিকারিকদের ধন্যবাদও জানান কেন্দ্রীয় মন্ত্রী। তাঁদের কাছ থেকে মূল্যবান পরামর্শ গ্রহণ করেন। কেন্দ্রীয় মন্ত্রী বলেন, প্রস্তাবিত বিদ্যুৎ সংশোধনী বিল ২০২০ সম্পর্কে সমস্ত রাজ্য ও কেন্দ্রশাসিত অঞ্চল এবং অন্যান্য সংশ্লিষ্ট পক্ষের মতামত ও পরামর্শ গ্রহণ করা হচ্ছে। কোনো সমস্যা বা ভুল বোঝাবুঝি থাকলে তা নিরসনের চেষ্টা চালানো হবে বলেও তিনি জানান।
      CG/SS/NS
    
    
    (Release ID: 1639579) Visitor Counter : 1
    
    
      Read this release in: Punjabi , English , Hindi , Marathi , Manipuri , Tamil