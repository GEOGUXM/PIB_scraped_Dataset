      সংখ্যালঘুবিষয়কমন্ত্রক

      মুখতার আব্বাস নাকভি : “সংস্কার কেবলমাত্র কিছু নিয়মাবলী নয়”, দেশ ও মানুষের কল্যাণসাধনে “সংস্কার হ’ল সংকল্পগ্রহণ”
      Posted On: 20 JUL 2020 1:17PM by PIB Kolkata


    নয়াদিল্লি, ২০ জুলাই, ২০২০


    

    কেন্দ্রীয় সংখ্যালঘু বিষয়ক মন্ত্রী শ্রী মুখতার আব্বাস নাকভি বলেছেন, “সংস্কার কেবলমাত্র কিছু নিয়মাবলী নয়” দেশ ও মানুষের কল্যাণসাধনে ‘সংস্কার হল সংকল্পগ্রহণ”। দিল্লি বিশ্ববিদ্যালয়ের সেন্টার ফর ভোকেশনাল ডেভেলপমেন্ট ইন হায়ার এডুকেশন শীর্ষক অনুষ্ঠানের উদ্বোধনী সভায় জাতি ও পরবর্তী প্রজন্ম গঠনে সাংবাদিকতা, গনমাধ্যম ও সিনেমার ভূমিকা সম্পর্কে শ্রী নাকভি ভাষণ দিচ্ছিলেন। সভায় শ্রী নাকভি আরও বলেন, সরকার, রাজনীতি, সিনেমা ও গনমাধ্যম একে অপরের সঙ্গে যুক্ত। সমাজের সংবেদনশীল এই দিকগুলি পারস্পরিক সম্পর্ককে নিবিড় করতে গুরুত্বপূর্ণ মঞ্চ হিসাবে কাজ করে।


    
    শ্রী নাকভি আরও বলেন, সঙ্কটের এই সময় সরকার, সমাজ, সিনেমা ও গনমাধ্যম – ৪টি দেহের ১টি আত্মা হিসাবে নিরন্তর কাজ করে চলেছে। ইতিহাসে বারবার প্রমাণিত হয়েছে, দেশ যখনই সঙ্কটে পড়েছে – এই ৪টি স্তম্ভ একজোট হয়ে পরিস্থিতির মোকাবিলা করেছে। এমনকি, ৪টি স্তম্ভের এই লড়াই জাতীয় স্বার্থ ও মানুষের কল্যাণে সম্পূর্ণ সততা বজায় রেখে পরিচালিত হয়েছে। সমগ্র বিশ্ব যখন কয়েক দশক পর করোনা মহামারীর মতো সঙ্কটের মোকাবিলা করছে, তখন এমন অনেক প্রজন্ম যাঁদের আর অস্তিত্বই নেই, তাঁরা এ ধরনের চ্যালেঞ্জের সম্ভবত কখনই সম্মুখীন হননি। অবশ্য, আমরা সমাজ, সরকার, সিনেমা ও গনমাধ্যমের পক্ষ থেকে বর্তমান পরিস্থিতি মোকাবিলায় কোনও রকম কার্পন্য করছি না। স্বাভাবিকভাবেই এই ৪টি স্তম্ভ সমস্যা নিরসনের অঙ্গ হয়ে উঠেছে। আজ করোনা মহামারীর সময় সমাজের প্রতিটি শ্রেণী কর্মসংস্কৃতি ও জীবনশৈলীতে এক আমূল পরিবর্তন লক্ষ্য করছে।


    
    শ্রী নাকভি বলেন, করোনা মহামারী ও লকডাউনের সময় মানুষের খবরের কাগজ পড়ার অভ্যাস যেমন অব্যাহত থেকেছে, তেমনই তাঁরা সিনেমাকেও জীবন থেকে সরিয়ে রাখেননি। বর্তমান পরিস্থিতি বৈদ্যুতিন মিডিয়া ও ডিজিটাল প্যাটফর্মে বড় প্রভাব না ফেললেও নিউজ চ্যানেলগুলিতে এর প্রভাব লক্ষ্য করা যাচ্ছে। ভারতীয় গনমাধ্যম ও সিনেমা, সঙ্কটের সময় বারবার যে গঠনমূলক ভূমিকা পালন করেছে, তার উল্লেখ ইতিহাসে রয়েছে। বর্তমানে বৈদ্যুতিন, মুদ্রণ ও ডিজিটাল মিডিয়া দেশের প্রায় ৮০ শতাংশ মানুষের কাছে নিজেদের উপস্থিতি প্রমাণ করতে পেরেছে। তাই, খবরের কাগজ, টেলিভিশন, বেতার ও ডিজিটাল প্ল্যাটফর্মগুলি শহর থেকে প্রত্যন্ত গ্রামে প্রায় প্রতিটি কোণায় তথ্য ছড়িয়ে দেওয়ার ক্ষেত্রে গুরুত্বপূর্ণ ভূমিকা পালন করেছে। এমনকি, ডিজিটাল মিডিয়া আমাদের জীবনের একটি অঙ্গ হয়ে উঠেছে। এই মাধ্যমগুলি গঠনমূলক সমালোচনার মাধ্যমে সরকারি ব্যবস্থাকে সদা জাগ্রত রেখেছে বলেও শ্রী নাকভি অভিমত প্রকাশ করেন।


    

    CG/BD/SB

    
    
    (Release ID: 1639916) Visitor Counter : 9
    
    
      Read this release in: Telugu , Marathi , English , Urdu , Hindi , Manipuri , Assamese , Punjabi , Tamil , Malayalam