      জলশক্তি মন্ত্রক

      নমামি গঙ্গে কর্মসূচি স্থানীয় অর্থনীতির বিকাশ ঘটাবে; ২০২০’র গণপ্রশাসন ক্ষেত্রে উৎকর্ষতার স্বীকৃতি-স্বরূপ মর্যাদাপূর্ণ প্রধানমন্ত্রীর পুরস্কারে নমামি গঙ্গে অন্তর্ভুক্ত হয়েছে
      Posted On: 29 JUL 2020 6:43PM by PIB Kolkata


    নয়াদিল্লি, ২৯ জুলাই, ২০২০


    

    এ বছর নমামি গঙ্গে কর্মসূচিকে ২০২০-র গণপ্রশাসন ক্ষেত্রে উৎকর্ষতার স্বীকৃতি-স্বরূপ প্রধানমন্ত্রীর পুরস্কারের জন্য অন্তর্ভুক্ত করা হয়েছে। উত্তর প্রদেশের জেলাশাসক এবং জেলা গঙ্গা কমিটির আধিকারিকদের সঙ্গে ভিডিও কনফারেন্সের মাধ্যমে এক বৈঠকে জাতীয় পরিচ্ছন্ন গঙ্গা মিশনের মহানির্দেশক শ্রী রাজীব রঞ্জন মিশ্র, গণপ্রশাসন ক্ষেত্রে উৎকর্ষতার স্বীকৃতি-স্বরূপ প্রধানমন্ত্রীর নামাঙ্কিত পুরস্কারের জন্য মনোনয়ন জমা দিতে জেলাশাসক ও জেলা কমিটির আধিকারিকদের নির্দেশ দেন। এ প্রসঙ্গে শ্রী মিশ্র বলেন, এ বছর গঙ্গা পুনরুজ্জীবন তথা পরিচ্ছন্নতার কর্মকান্ডে অর্জিত সাফল্যগুলিকে তুলে ব্যাপক ধরার সুযোগ রয়েছে। দেশের বাকি অংশেও নদ-নদীগুলির সংস্কারে এ ধরনের উদ্যোগ অন্যদের উৎসাহিত করবে বলে শ্রী মিশ্র অভিমত প্রকাশ করেন। তিনি বলেন, গঙ্গা পুনরুজ্জীবনের লক্ষ্যে গৃহীত প্রয়াসগুলির ফলে উত্তর প্রদেশের ২৬টি জেলার অর্থনৈতিক কর্মকান্ডেও অগ্রগতি হয়েছে। জেলাস্তরীয় কমিটিগুলি গঙ্গা পুনরুজ্জীবন ও দূষণমুক্ত করার কাজে স্থানীয় মানুষকেও সামিল করেছে।


    
    দেশ জুড়ে লকডাউনের সময় নমামি গঙ্গের অধীন বিভিন্ন কর্মকান্ড আগের মতোই রূপায়িত হয়েছে। বিভিন্ন কর্মসূচির রূপায়ণ অব্যাহত থাকার ফলে এ বছর গঙ্গা পুনরুজ্জীবনের ক্ষেত্রে বড় সাফল্য আসবে বলেও তিনি অভিমত প্রকাশ করেন। অতীতে গঙ্গা যাত্রা এবং গঙ্গা আমন্ত্রণ অভিযানের ফলে সচেতনতা গড়ে তোলার পাশাপাশি, গঙ্গার পুনরুজ্জীবন সম্পর্কে মানুষকে সংবেদনশীল করে তোলা গেছে বলে জানিয়ে শ্রী মিশ্র বলেন, এমজিএনআরইজিএ – এর আওতায় নদী লাগোয়া খাল, নালা ও পুকুরগুলির সংস্কার করা হয়েছে। উদ্দেশ্য, এ ধরনের জলাধারগুলি থেকে নির্গত জল সরাসরি যাতে গঙ্গায় না মেশে তা বন্ধ করা। সাধারণ মানুষকে সামিল করে গৃহীট উদ্যোগগুলির পাশাপাশি, আইআইটি কানপুরের সঙ্গে সহযোগিতায় মোরাদাবাদে গঙ্গা নদীতে জীব বৈচিত্র্যপূর্ণ গড়ে তোলা হচ্ছে। এই কাজে বিশ্ব বন্যপ্রাণ তহবিল বা ডব্লিউডব্লিউএফ সহযোগিতা করছে। গঙ্গা নদী পারের সৌন্দর্যায়নে কাসগঞ্জে সাড়ে তিন লক্ষ চারাগাছ রোপণ করা হয়েছে।


    
    উল্লেখ করা যেতে পারে, গণপ্রশাসন ক্ষেত্রে উল্লেখযোগ্য কাজের স্বীকৃতি-স্বরূপ প্রধানমন্ত্রীর পুরস্কারের জন্য আবেদনপত্র পাঠানোর শেষ তারিখ আগামী ১৫ই আগস্ট। সিভিল সার্ভিসেস দিবস উদযাপনের দিন বিজয়ীদের হাতে পুরস্কার তুলে দেওয়া হবে।


    

    CG/BD/SB

    
    
    (Release ID: 1642314) Visitor Counter : 4
    
    
      Read this release in: Urdu , Hindi , English , Manipuri , Punjabi , Tamil