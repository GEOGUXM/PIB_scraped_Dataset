      কৃষিমন্ত্রক

      চলতি বছরের ২১ জুলাই পর্যন্ত রাজস্থান, মধ্য প্রদেশ, পাঞ্জাব, গুজরাত, উত্তরপ্রদেশ, মহারাষ্ট্র, ছত্তিশগড়, হরিয়ানা, উত্তরাখণ্ড ও বিহারের ৩,৮৩,৬৩১ হেক্টর জমিতে পঙ্গপাল নিয়ন্ত্রণ কাজ পরিচালিত হয়েছে
      Posted On: 22 JUL 2020 5:20PM by PIB Kolkata


    নতুন দিল্লি, ২২ জুলাই, ২০২০


    

    ১১ এপ্রিল থেকে ২১ জুলাই পর্যন্ত রাজস্থান, মধ্যপ্রদেশ, পাঞ্জাব, গুজরাত, উত্তরপ্রদেশ এবং হরিয়ানায় ১ লক্ষ ৯৫ হাজার ৪৫০ হেক্টর জমিতে পঙ্গপাল নিয়ন্ত্রণ অভিযান চালিয়েছে পঙ্গপাল নিয়ন্ত্রণ আঞ্চলিক কার্যালয়। ২১ জুলাই পর্যন্ত রাজস্থান, মধ্যপ্রদেশ, পাঞ্জাব, গুজরাত, উত্তরপ্রদেশ, মহারাষ্ট্র, ছত্তিশগড়, হরিয়ানা,উওরাখন্ড এবং বিহারে ১ লক্ষ ৮৮ হাজর ১৮১ হেক্টর জমিতে পঙ্গপাল নিয়ন্ত্রণের কাজ পরিচালনা করেছে সংশ্লিষ্ট রাজ্য সরকারগুলি।


    
    মূলত ২১-২২ জুলাই মধ্য রাতে রাজস্থানের জয়সলমির, হনুমানগড়, বারমের, যোধপুর, বিকানের, নাগৌড়, চুরু, জয়পুর, সিকার, ঝালোর এবং শ্রীগঙ্গানগর এই ১১টি জেলায় ২৯টি জায়গায় পঙ্গপাল নিয়ন্ত্রণ অভিযান চালানো হয়। এর পাশাপাশি, রাজস্থান রাজ্য কৃষি বিভাগ ২১ -২২ জুলাই মধ্য রাতে দাউসা জেলার দুটি জায়গায় নিয়ন্ত্রণ অভিযান পরিচালনা করে।


    
    
    বর্তমানে, স্প্রে যানবাহন সহ ১০৪টি পঙ্গপাল নিয়ন্ত্রণকারি দল রাজস্থান এবং গুজরাত রাজ্যে নিযুক্ত / মোতায়েন করা হয়েছে এবং ২০০ জনেরও বেশি কেন্দ্রীয় সরকারের কর্মী পঙ্গপাল নিয়ন্ত্রণের কাজে নিযুক্ত রয়েছেন। এছাড়াও, কীটনাশক স্প্রে করার মাধ্যমে লম্বা গাছে এবং দুর্গম অঞ্চলে পঙ্গপাল নিয়ন্ত্রণের কাজ পরিচালিত হচ্ছে। এর জন্য ১৫ টি ড্রোন সহ ৫ টি সংস্থা রাজস্থানের বারমের, জয়সালমির, বিকানের, নাগৌর এবং ফলৌদিতে মোতায়েন করা হয়েছে। প্রয়োজন অনুসারে মরুভূমি অঞ্চলে ব্যবহারের জন্য একটি হেলিকপ্টার রাজস্থানে মোতায়েন করা হয়েছে। ভারতীয় বিমানবাহিনী এমআই -১৭ হেলিকপ্টার ব্যবহার করে পঙ্গপাল বিরোধী অভিযানের কাজ পরীক্ষামূলক ভাবে চালানো হয়েছে, এর ফলাফল যথেষ্টই উৎসাহজনক।
    
    
    গুজরাত, উত্তরপ্রদেশ, মধ্য প্রদেশ, মহারাষ্ট্র, ছত্তিশগড়, বিহার এবং হরিয়ানা রাজ্যে কোনও গুরুত্বপূর্ণ ফসলের ক্ষয়ক্ষতির খবর পাওয়া যায়নি। তবে রাজস্থানের কয়েকটি জেলায় সামান্য ফসলের ক্ষয়ক্ষতির খবর পাওয়া গেছে।


    
    
    ২১ জুলাই পর্যন্ত রাজস্থানের জয়সলমির, হনুমানগড়, বারমের, যোধপুর, বিকানের, নাগৌড়, চুরু, জয়পুর, সিকার, ঝালোর, দাউসা এবং শ্রীগঙ্গানগর জেলায় অপরিণত গোলাপী এবং প্রাপ্তবয়স্ক হলুদ পঙ্গপাল সক্রিয় ছিল।


    

    CG/SS

    
    
    (Release ID: 1640516) Visitor Counter : 10
    
    
      Read this release in: Hindi , Punjabi , Urdu , Assamese , Tamil , English , Marathi , Manipuri