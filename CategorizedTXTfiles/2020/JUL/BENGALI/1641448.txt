      মানবসম্পদবিকাশমন্ত্রক

      দ্বাদশ শ্রেণীর উত্তীর্ণ ছাত্রছাত্রীদের জন্য ইগনু-র একগুচ্ছ পাঠক্রম
      Posted On: 26 JUL 2020 10:35PM by PIB Kolkata


    কলকাতা, ২৬শে জুলাই,২০২০


    

    
    দ্বাদশ শ্রেণীর উত্তীর্ণ ছাত্রছাত্রীদের জন্য ইন্দিরা গান্ধী রাষ্ট্রীয় মুক্ত বিশ্ববিদ্যালয়ের (ইগনু) একগুচ্ছ পাঠক্রম রয়েছে। মুক্ত এবং দূরশিক্ষার মাধ্যমে ইগনুর ছাত্রছাত্রীরা পড়াশোনা করেন। জুলাই মাস থেকে স্নাতক স্তরের যে সব পাঠক্রম শুরু হবে সেগুলি চয়েজ বেসড ক্রেডিট সিস্টেম (সিবিসিএস)-এর মাধ্যমে ছাত্রছাত্রীরা পড়ার সুযোগ পাবেন। ছাত্রছাত্রীরা বিভিন্ন বিষয়ে সাম্মানিক স্নাতক স্তরেও ভর্তি হতে পারেন।


    
    স্নাতক, স্নাতকোত্তর, পিজি ডিপ্লোমা, পিজি সার্টিফিকেট কোর্স ছাড়াও বিভিন্ন সার্টিফিকেট পাঠক্রম ও অ্যাপ্রিসিয়েশন পাঠক্রম পড়ানোর ব্যবস্থাও এই বিশ্ববিদ্যালয়ের রয়েছে। যোগ্য প্রার্থীরা www.ignou.ac.in ওয়েবসাইটে গিয়ে অ্যাডমিশন পোর্টালে ভর্তি সংক্রান্ত আবেদন করতে পারেন।


    
    মুক্ত ও দূরশিক্ষা ব্যবস্থার মাধ্যমে ছাত্রছাত্রীরা তাঁদের সুবিধে মত সময়ে পড়াশোনা করার সুযোগ পান। এ বিষয়ে সেলফ লার্নিং ম্যাটেরিয়ালের ব্যবস্থা রয়েছে। যেহেতু ভর্তির জন্য বয়সের কোন উর্ধসীমা নেই, এবং ইগনু একটি রাষ্ট্রীয় বিশ্ববিদ্যালয়, তাই দেশের যে কোন প্রান্তে সুবিধে মত সময়ে ছাত্রছাত্রীরা তাঁদের পছন্দমত পাঠক্রমে ভর্তি হতে পারেন। অত্যাধুনিক তথ্য প্রযুক্তি ব্যবহার করে তাঁরা ক্লাস করার সুযোগ পান। এই বছর বিশ্ববিদ্যালয় মঞ্জুরি কমিশন পূর্ণ সময়ের পাঠক্রমের পাশাপাশি ছাত্রছাত্রীদের জন্য দূর শিক্ষার সুযোগ দেওয়ায় আরো বেশী সংখ্যক ছাত্রছাত্রী ভর্তি হবেন বলে আশা করা হচ্ছে।


    
    বর্তমান সেশনে ভর্তির জন্য আগামী ৩১ তারিখ পর্যন্ত আবেদন করা যাবে। এ বিষয়ে বিস্তারিত তথ্যের জন্য www.ignou.ac.in ছাড়াও কলকাতা আঞ্চলিক কেন্দ্রের ওয়েবসাইট www.rckolkatta.ignou.ac.in দেখতে পারেন। ইমেলে প্রশ্ন পাঠাবার ঠিকানা rckolkata@ignou.ac.in ।


    

    
    CG/CB

    
    
    (Release ID: 1641448) Visitor Counter : 9