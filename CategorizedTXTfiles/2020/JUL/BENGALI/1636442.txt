      স্বাস্থ্যওপরিবারকল্যাণমন্ত্রক

      ধন্বন্তরী রথ : আমেদাবাদে কোভিড ছাড়া অন্যান্যৌ স্বাস্থ্য পরিষেবা মানুষের দোরগোড়ায়
      Posted On: 04 JUL 2020 2:07PM by PIB Kolkata


    নয়াদিল্লি, ০৪ জুলাই, ২০২০


    

    কোভিড-১৯ মহামারীর সময় কোভিড সংক্রান্ত স্বাস্থ্য পরিষেবাকে যখন সর্বোচ্চ অগ্রাধিকার দেওয়া হচ্ছে, ঠিক সেই সময় সমস্ত রাজ্য/কেন্দ্রশাসিত অঞ্চলে কোভিড ছাড়া অন্যান্য জরুরি চিকিৎসা পরিষেবা পৌঁছে দেওয়ার বিষয়টিকেও সমান গুরুত্ব দেওয়া হচ্ছে। আমেদাবাদ পুর নিগম শহরের মানুষের বাড়ির দোরগোড়ায় কোভিড ছাড়া অন্যান্য স্বাস্থ্য পরিষেবা পৌঁছে দিতে এক অভিনব ও উদ্ভাবনী প্রয়াস গ্রহণ করেছে। এই প্রয়াসের অঙ্গ হিসাবে পুর নিগম ধন্বন্তরী রথ নামে ভ্রাম্যমাণ চিকিৎসা পরিষেবা যানের সূচনা করেছে। কোভিড-১৯ চিকিৎসার জন্য শহরের অধিকাংশ হাসপাতালকে কোভিড-১৯ হাসপাতালে রূপান্তরিত করার ফলে অন্যান্য উপসর্গ ও ব্যাধি রয়েছে, এমন রোগীদের যাতে চিকিৎসা পরিষেবার জন্য কোনও রকম সমস্যার সম্মুখীন না হতে হয়, তার জন্যই ভ্রাম্যমাণ এই চিকিৎসা যানের সূচনা করা হয়েছে।


    
    কোভিড ছাড়া অন্যান্য রোগের চিকিৎসা পরিষেবা পৌঁছে দেওয়ার জন্য আমেদাবাদ পুর নিগম ধন্বন্তরী রথ নামে একাধিক ভ্রাম্যমাণ চিকিৎসা পরিষেবা যান চালু করেছে। প্রত্যেকটি চিকিৎসা যানে একজন আয়ুষ চিকিৎসক, চিকিৎসা কর্মী এবং নার্সিং কর্মীরা ছাড়াও শহরাঞ্চলীয় স্বাস্থ্য কেন্দ্রগুলির স্থানীয় চিকিৎসকরাও রয়েছেন। ধন্বন্তরী রথ নামে এই চিকিৎসা পরিষেবা যানগুলি সারা শহরে মানুষের কাছে গিয়ে কোভিড ছাড়া অন্যান্য একাধিক রোগের চিকিৎসা পরিষেবা দেবার ব্যবস্থা করেছে।


    
    আমেদাবাদ পুর নিগমের পক্ষ থেকে ইতিমধ্যেই ১২০টি ধন্বন্তরী রথ নামে ভ্রাম্যমাণ চিকিৎসা পরিষেবা যান চালু করা হয়েছে। ভ্রাম্যমাণ এই চিকিৎসা পরিষেবা যানগুলির সাহায্যে ৪ লক্ষ ২৭ হাজারেরও বেশি ক্ষেত্রে প্রয়োজনীয় চিকিৎসা পরামর্শ দেওয়া হয়েছে। এমনকি, এই ধরনের চিকিৎসা পরিষেবা দেবার ফলে কোভিড-১৯এর অপ্রকাশিত ঘটনাগুলিও সামনে এসেছে। এই চিকিৎসা যানগুলির সাহায্যে সাধারণ রোগের চিকিৎসা পরামর্শ দেওয়ার পাশাপাশি, ম্যালেরিয়া ও ডেঙ্গুর নমুনা পরীক্ষাও করা হচ্ছে।


    

    
    CG/BD/SB

    
    
    (Release ID: 1636442) Visitor Counter : 9
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu