      ক্রেতা, খাদ্যএবংগণবন্টনমন্ত্রক

      উপভোক্তা সুরক্ষা (ই-বাণিজ্য)আইন ২০২০ সহ উপভোক্তা সুরক্ষা আইন ২০১৯এর সমস্ত নিয়মকানুন ২৪শে জুলাই থেকে কার্যকর হয়েছে- শ্রী রামবিলাস পাসওয়ান
      Posted On: 27 JUL 2020 6:30PM by PIB Kolkata


    নয়াদিল্লী, ২৭ জুলাই, ২০২০


    

    
    উপভোক্তা সুরক্ষা (ই-বাণিজ্য)আইন ২০২০ সহ উপভোক্তা সুরক্ষা আইন ২০১৯এর সমস্ত নিয়মকানুন ২৪শে জুলাই থেকে কার্যকর হয়েছে জানালেন কেন্দ্রীয় উপভোক্তা বিষয়ক, খাদ্য ও গণবন্টন মন্ত্রী শ্রী রামবিলাস পাসওয়ান। কেন্দ্রীয় মন্ত্রী আজ ব্যুরো অফ ইন্ডিয়ান স্ট্যান্ডর্ডের মোবাইল অ্যাপ ‘বিআইএস-কেয়ার’ এবং মান নির্ধারণ, তুল্যতা নির্ধারণ এবং প্রশিক্ষণের জন্য- 'ই-বিআইএস'-এর তিনটি পোর্টালের সূচনা করেছেন। এই মোবাইল অ্যাপটি গুগল প্লে স্টোর থেকে যেকোন অ্যান্ড্রয়েড ফোনে ডাউনলোড করা যাবে। অ্যাপটি আপাতত ইংরাজি ও হিন্দি ভাষাতে রয়েছে। এখান থেকে গ্রাহকরা ইন্ডিয়ান স্ট্যান্ডার্ড ইন্সটিটিউশন(আইএসআই) চিহ্ন ও হলমার্ক যুক্ত পণ্য যাচাই করতে পারবে। এমনকি এই অ্যাপের মাধ্যমে অভিযোগও দায়ের করা যাবে। কেন্দ্রীয় মন্ত্রী বলেন, সরকার উপভোক্তাদের স্বার্থ রক্ষায় বিভিন্ন পদক্ষেপ গ্রহণ করেছে।


    
    কেন্দ্রীয় মন্ত্রী আরও জানান ই-বিআইএস পোর্টাল বাস্তবায়নের মাধ্যমে বিভিন্ন ক্ষেত্রে নজরাদারি চালানো সম্ভব হবে। এতে গ্রাহকরা গুণমান সম্পন্ন পণ্য সম্পর্কে সচেতন হবেন, তেমনি নিম্নমানের পণ্য সরবরাহ হ্রাস পাবে। শ্রী পাসওয়ান 'এক দেশ এক গুণমান' বাস্তবায়নের পরিকল্পনার কথাও তুলে ধরেন। তিনি পণ্য রপ্তানী এবং আমদানি ক্ষেত্রে সরকার বিশেষ গুরুত্ব আরোপ করেছে বলেও জানান। তবে পণ্যের গুণমান মেনে চলা বাধ্যতামূলক। শ্রী পাসওয়ান বলেন, আত্মনির্ভর ভারত অভিযানের লক্ষ্য অর্জনে এবং গ্রাহকদের স্বার্থ রক্ষায় বিশেষ গুরুত্ব দেওয়া হয়েছে। অতিক্ষুদ্র, ক্ষুদ্র ও মাঝারি শিল্পোদ্যোগ সংস্থাগুলিকে কোভিড-১৯এর সমস্যা মোকাবিলায় বিশেষ ছাড় দেওয়া হয়েছে। বর্তমান পরিস্থিতিতে এন৯৫ মাস্ক, সার্জিক্যাল মাস্ক, ভেন্টিলেটরস ইত্যাদি তৈরি করার ক্ষেত্রে গুণগত মানগুলি বিচার করে দেখা হবে। তিনি বলেন দেশে আইএসআই চিহ্নিতযুক্ত পিপিই সামগ্রীগুলির উপাদন বৃদ্ধি পেয়েছে।এখন দেশে দৈনিক ৪ লক্ষ আইএসআই চিহ্নিতযুক্ত এন৯৫ মাস্ক উৎপাদন হচ্ছে। বিআইএস গুণমান ভিত্তিক ল্যাবগুলি সম্প্রসারণ ও আধুনিকীকরণের ওপর বিশেষ জোর দেওয়া হয়েছে। নয়ডায় ন্যাশনাল ইন্সটিটিউট অফ স্ট্যান্ডার্ডাইজেশনে সংশ্লিষ্ট সকল পক্ষকে প্রশিক্ষণের ব্যবস্থা করা হয়েছে। দেশে পেশাগত শিক্ষা পাঠক্রমগুলির মানোন্নয়নে সরকার যে উদ্যোগ নিয়েছে সে প্রসঙ্গও তুলে ধরেন শ্রী পাসওয়ান।


    

    CG/SS/NS

    
    
    (Release ID: 1641678) Visitor Counter : 7
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu