      স্বাস্থ্যওপরিবারকল্যাণমন্ত্রক

      ডাঃ হর্ষ বর্ধন সর্দার প্যাটেল কোভিড কেয়ার সেন্টার অ্যান্ড হসপিটাল পরিদর্শন করেছেন
      Posted On: 12 JUL 2020 5:08PM by PIB Kolkata


    নয়াদিল্লী, ১২ জুলাই, ২০২০


    

    কেন্দ্রীয় স্বাস্থ্য ও পরিবার কল্যাণ মন্ত্রী ডাঃ হর্ষ বর্ধন আজ নতুন দিল্লীত ছত্তরপুরে সর্দার প্যাটেল কোভিড কেয়ার সেন্টার অ্যান্ড হসপিটাল পরিদর্শন করেছেন এবং এই কেন্দ্রে কোভিড-১৯ পরিচালন ব্যবস্থাপনা নিয়ে পর্যালোচনাও করেন। কেন্দ্র এবং দিল্লী সরকার সম্মিলিতভাবে কোভিড-১৯ নিয়ন্ত্রণে কাজ করে চলেছে। এরই অঙ্গ হিসেবে ছত্তরপুরের রাধাস্বামী সৎসঙ্গ বিয়াস (আরএসএসবি)-তে একটি ১০ হাজার ২০০ শয্যা বিশিষ্ট সর্দার প্যাটেল কোভিড কেয়ার সেন্টার তৈরি করা হয়েছে।


    
    ডাঃ হর্ষ বর্ধন এই পরিদর্শনকালে আরএসএসবি-র রান্নাঘর এবং স্টোর রুম পরিদর্শন করেন। এই স্বাস্থ্যসেবা কেন্দ্রে রোগীদের রোগ প্রতিরোধ ক্ষমতা বাড়ানোর জন্য প্রাকৃতিক ও আর্য়ুবেদিক চিকিৎসা ব্যবস্থা রয়েছে। এখানে রোগীদের ডায়েটিশিয়ানের পরামর্শ অনুযায়ী খাবার দেওয়া হয়। স্বাস্থ্যমন্ত্রী এদিন ১২ জন রোগীর সাথে কথাও বলেন। তাদের প্রাপ্ত সুযোগ-সুবিধা এবং স্বাস্থ্য পরিষেবার বিষয়ে খোঁজ নেন। এর পাশাপাশি তিনি রোগীদের ব্যবহৃত শৌচালয়গুলিও স্বাস্থ্যকর রয়েছে কিনা সে সম্পর্কেও খোঁজখবর নেন। এই স্বাস্থ্যকেন্দ্র পরিদর্শনের সময় ডাঃ হর্ষ বর্ধন চিকিৎসক, নার্সিং কর্মীদের সাথে কথা বলেন এবং তাদের কাজে উচ্ছ্বসিত প্রশংসা করেন।


    
    ডাঃ হর্ষ বর্ধন এদিন ৩০ জন কোভিড স্বচ্ছাসেবীদের সাথেও কথা বলেন। এরা সংক্রমণ থেকে সেরে উঠে এই কেন্দ্রে স্বেচ্ছায় পরিষেবা প্রদান করছেন। তাদেরকে কোভিড যোদ্ধা হিসেবে অভিহিত করেন তিনি। এই কেন্দ্র পরিচালার কাজে যারা প্রতিদিন যুক্ত রয়েছেন তাদের প্রতিও ধন্যবাদ জ্ঞাপন করেন কেন্দ্রীয় স্বাস্থ্যমন্ত্রী। ডাঃ হর্ষ বর্ধনকে এই স্বাস্থ্যকেন্দ্রের পরিষেবার বিষয়ে বিস্তারিত জানানো হয়। পরে শ্রী হর্ষবর্ধন কোভিড-১৯ চিকিৎসা কেন্দ্র হিসেবে আরএসএসবি-র প্রতি সন্তোষ ব্যক্ত করেন। তিনি বলেন, প্রধানমন্ত্রী শ্রী নরেন্দ্র মোদী কোভিড-১৯ লড়াইয়ে সারা দেশে স্বাস্থ্য পরিকাঠামো ক্ষেত্রে উন্নতিসাধনে প্রয়াস চালিয়ে যাচ্ছেন। তিনি বলেন, দিল্লী প্রশাসন এবং আইটিবিপি জওয়ানদের যৌথ প্রয়াসে ১০ দিনের মধ্যে এই সুবিধাকেন্দ্রটি তৈরি করা সম্ভব হয়েছে। আইটিবিপি এবং বিএসএফ-এর চিকিৎসকরা নিঃস্বার্থভাবে কাজ করে চলেছেন বলেও তিনি জানান।


    
    পরে সংবাদ মাধ্যমকে দেওয়া এক বিবৃতিতে ডাঃ হর্ষ বর্ধন বলেন, ভারতে করোনা মোকাবিলায় ব্যাপকহারে পরীক্ষা, নজরদারি চালানো হচ্ছে। এরফলে দেশে মৃত্যু হার ২.৬৬ শতাংশের নিচে রয়েছে। করোনা থেকে আরোগ্যের হার উল্লেখযোগ্যভাবে বেড়েছে বলেও তিনি জানান। আনলক দ্বিতীয় পর্বে এখন সামাজিক প্রতিষেধক হিসেবে ২ গজের দূরত্ব মেনে চলার পরামর্শ দেন তিনি। সর্দার প্যাটেল কোভিড কেয়ার সেন্টার পরিদর্শনের সময় ডাঃ হর্ষ বর্ধনের সাথে উপস্থিত ছিলেন দক্ষিণ দিল্লীর ডঃ বি এম মিশ্র, আইটিবিপি-র আইজি আনন্দ স্বরূপ সহ বিশিষ্টজনেরা।


    

    
    CG/SS/NS

    
    
    (Release ID: 1638240) Visitor Counter : 13
    
    
      Read this release in: English , Urdu , Hindi , Marathi , Assamese , Manipuri , Punjabi , Tamil , Telugu