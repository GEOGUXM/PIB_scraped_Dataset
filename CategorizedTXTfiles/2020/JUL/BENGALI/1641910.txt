      আদিবাসীবিষয়কমন্ত্রক

      আদিবাসী বিষয়ক মন্ত্রকের অধীন ট্রাইফেড আদিবাসী বাণিজ্য প্রসারে সার্বিক ডিজিটাইজেশন অভিযান শুরু করেছে
      Posted On: 28 JUL 2020 12:31PM by PIB Kolkata


    নয়া দিল্লী, ২৮ জুলাই, ২০২০


    

    
    আদিবাসী বিষয়ক মন্ত্রকের অধীন ট্রাইফেড সার্বিক ডিজিটাইজেশন অভিযান শুরু করেছে শুধুমাত্র আদিবাসী বাণিজ্য প্রসারে, এমন একটা সময়ে যখন জীবনের সব কিছুই হচ্ছে অনলাইনে।এই অভিযানে মানচিত্র তৈরি হবে এবং গ্রামীণ আদিবাসী উৎপাদক ও শিল্পীদের জাতীয় ও আন্তর্জাতিক বাজারের সঙ্গে যুক্ত করা হবে।এর জন্য আন্তর্জাতিক মানের অত্যাধুনিক ই-প্ল্যাটফর্ম তৈরি করা হয়েছে।এই কৌশলের লক্ষ্য কার্যকরীভাবে আদিবাসী বাণিজ্যের প্রসার ঘটানো।


    
    বন ধন যোজনার সঙ্গে যুক্ত বনবাসী,গ্রামীণ হাট এবং তাদের গুদাম সম্পর্কে সব তথ্য ডিজিটাইজ করার প্রক্রিয়া চালাচ্ছে ট্রাইফেড।এই ডিজিটাইজেশনে সব আদিবাসী গোষ্ঠীকে চিহ্নিত করা হবে এবং জিআইএস প্রযুক্তি ব্যবহার করে মানচিত্র তৈরি হবে যাতে প্রধানমন্ত্রীর আত্মনির্ভর অভিযান-এর আহবানের সুবিধা এইসব মানুষের কাছে পৌঁছয়।


    
    এই দুঃসময়ে গো ভোকাল ফর লোকাল মন্ত্রকে 'গো ভোকাল ফর লোকাল গো ট্রাইবাল মেরা বন মেরা ধন মেরা উদ্যম'-এ পরিণত করে আদিবাসী বিষয়ক মন্ত্রকের ট্রাইফেড বেশ কিছু নজির ভাঙা উদ্যোগ নিয়েছে পূর্বের ফ্ল্যাগশিপ কর্মসূচি ও রূপায়ণের পাশাপাশি যেগুলি এইরকম সময়ে দুঃস্থ আদিবাসীদের জন্য সর্বরোগহর হিসেবে প্রমাণিত হয়েছে।সাম্প্রতিক মাসগুলিতে ট্রাইফেডের মূল্যবান উদ্যোগের সাহায্যে এই দুঃসময়ে আদিবাসী মানুষরা কর্মসংস্থান ও জীবিকা নির্বাহে সহায়তা পেয়েছে।


    
    অতিমারির আকস্মিকতা এবং লকডাউনের জেরে আদিবাসী শিল্পীদের তৈরি ১০০ কোটি টাকার পণ্য অবিক্রীত পড়ে রয়েছে।এই পণ্য যাতে বিক্রি হয় এবং বিক্রয়মূল্য দুর্গত আদিবাসী পরিবারে পৌঁছয় তাই জন্য ট্রাইফেড ১ লক্ষের বেশি জিনিস কিনেছে এবং যথেষ্ট ছাড় দিয়ে অনলাইনে বিক্রি করার বড়সড় উদ্যোগ নিয়েছে তাদের ট্রাইবস ইন্ডিয়া ওয়েবসাইট এবং অন্যান্য আমাজন, ফ্লিপকার্ট এবং জিইএম-এর মতো খুচরো প্ল্যাটফর্মের মাধ্যমে। ট্রাইফেড যোদ্ধাদের দল ৫০০০এর বেশি আদিবাসী শিল্পীদের পরিবারকে বিনামূল্যে খাবার ও রেশন দিতে আর্ট অব লিভিং ফাউন্ডেশনের সংগে হাত মিলিয়েছে।


    
    চারমাস হয়ে গেল দেশজুড়ে মানুষের জীবনে অতিমারি কোভিড ১৯এর প্রাদুর্ভাব শুরু হয়েছে এবং এখনও চলছে।মানুষ যখন জীবন ও জীবিকা স্বাভাবিক করার চেষ্টা চালিয়ে যাচ্ছে, তখন ট্রাইফেড যোদ্ধাদের দল আদিবাসী মানুষকে মূলস্রোতের উন্নয়নে শামিল করতে তাদের উদ্যোগকে এগিয়ে নিয়ে যাচ্ছে।


    

    CB/AP

    
    
    (Release ID: 1641910) Visitor Counter : 11
    
    
      Read this release in: Marathi , English , Hindi , Manipuri , Odia , Tamil , Telugu , Malayalam