      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 09 JUL 2020 6:30PM by PIB Kolkata


    নয়াদিল্লি, ০৯ জুলাই, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; সুস্থতার সংখ্যা আক্রান্তের তুলনায় বেড়ে ১.৭৫ গুণ ; সুস্থতার সংখ্যা ও আক্রান্তের মধ্যে ফারাক ২ লক্ষ ছাড়িয়েছে; জাতীয় স্তরে সুস্থতার হার বেড়ে ৬২.০৯ শতাংশ

    এক উল্লেখযোগ্য সাফল্য হিসাবে করোনায় সুস্থতার সংখ্যা আক্রান্তের সংখ্যার তুলনায় ২ লক্ষ ৬ হাজার ৫৮৮ ছাড়িয়ে গেছে। আক্রান্তের সংখ্যার তুলনায় সুস্থতার সংখ্যা ১.৭৫ গুণ বেশি। গত ২৪ ঘন্টায় সুস্থ হয়েছেন ১৯ হাজার ৫৪৭ জন। আজ পর্যন্ত সুস্থ হওয়া ব্যক্তির সংখ্যা ৪ লক্ষ ৭৬ হাজার ৩৭৭। বাড়ি বাড়ি গিয়ে সমীক্ষা, আক্রান্তদের খুঁজে বের করা, আগাম চিহ্নিতকরণ এবং আইসোলেশন সহ সময় মতো তথা কার্যকর চিকিৎসা পরিষেবা প্রদানের ফলে এই সাফল্য অর্জিত হয়েছে। বর্তমানে ২ লক্ষ ৬৯ হাজার ৭৮৯ জন রোগী চিকিৎসাধীন রয়েছেন। ভারতের কোভিড-১৯ এ সুস্থতার হার দ্রুত বাড়ছে। আক্রান্তদের মধ্যে সুস্থতার হার আজ পর্যন্ত বেড়ে হয়েছে ৬২.০৯ শতাংশ।
    বিস্তারিত বিবরণের জন্য https://pib.gov.in/PressReleasePage.aspx?PRID=1637583 – এই লিঙ্কে ক্লিক করুন।
    
    কোভিড-১৯ সংক্রান্ত মন্ত্রিগোষ্ঠীর অষ্টাদশ বৈঠকে পৌরহিত্য করলেন ডঃ হর্ষ বর্ধন
    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধনের পৌরহিত্যে আজ ভিডিও কনফারেন্সের মাধ্যমে উচ্চস্তরীয় মন্ত্রিগোষ্ঠীর অষ্টাদশ বৈঠক অনুষ্ঠিত হয়। ভিডিও কনফারেন্সের মাধ্যমে এই বৈঠকে বিভাগীয় প্রতিমন্ত্রী শ্রী অশ্বিনী কুমার চৌবে, বিদেশ মন্ত্রী ডঃ এস জয়শঙ্কর, অসামরিক বিমান পরিবহন মন্ত্রী শ্রী হরদীপ সিং পুরী, নীতি আয়োগের স্বাস্থ্য বিষয়ক সদস্য ডঃ বিনোদ পল প্রমুখ যোগ দেন।
    বৈঠকে মন্ত্রিগোষ্ঠীকে ভারতে কোভিড-১৯এর বর্তমান পরিস্থিতি সম্পর্কে অবহিত করা হয়। বিশ্বের সর্বাধিক ক্ষতিগ্রস্থ ৫টি দেশের সাথে তুলনামূলক পরিসংখ্যান পেশ করে জানানো হয় বিশ্বে প্রতি ১০ লক্ষ জনসংখ্যায় আক্রান্তের সংখ্যা যেখানে ১ হাজার ৪৫৩, ভারতে এই সংখ্যা ৫৩৮। একইভাবে বিশ্বে প্রতি ১০ লক্ষ জনসংখ্যায় মৃত্যুহার যেখানে ৬৮.৭, ভারতে এই হার কেবলমাত্র ১৫। দেশের ৮টি রাজ্যে আক্রান্তের সংখ্যা ৯০ শতাংশের বেশি এবং আজ পর্যন্ত ৪৯ জেলায় আক্রান্তের সংখ্যা ৮০ শতাংশ। এমনকি পশ্চিমবঙ্গ সহ ৬টি রাজ্যে দেশে মোট মৃত্যুর মধ্যে ৮৬ শতাংশই হয়েছে। উচ্চ মৃত্যুহার কমাতে গৃহীত পদক্ষেপগুলি সম্পর্কে মন্ত্রিগোষ্ঠীকে অবহিত করা হয়েছে।
    দেশে কোভিড-১৯ স্বাস্থ্য পরিকাঠামো সম্পর্কে মন্ত্রিগোষ্ঠীকে জানানো হয়েছে যে, ৩ হাজার ৯১৪টি স্বাস্থ্যকেন্দ্রে চিকিসা পরিষেবা প্রদান করা হচ্ছে। এই স্বাস্থ্য কেন্দ্রগুলিতে আইসোলেশন বেড, আইসিইউ বেড এবং অক্সিজেন সাপোর্টেড বেড রয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637517 – এই লিঙ্কে ক্লিক করুন।
    
    ইন্ডিয়ান গ্লোবাল উইক অধিবেশনের সূচনায় প্রধানমন্ত্রীর ভাষণ; বিশ্ব পুনরুজ্জীবনে ভারত অগ্রণী ভূমিকা পালন করছে : প্রধানমন্ত্রী
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে ইন্ডিয়ান গ্লোবাল উইক অধিবেশনের সূচনায় উদ্বোধনী ভাষণ দিয়েছেন। সংকটের বর্তমান সময়ের কথা উল্লেখ করে প্রধানমন্ত্রী বলেন, বিশ্ব পুনরুজ্জীবনে ভারত অগ্রণী ভূমিকা পালন করবে। তিনি বলেন, এটি দুটি কারণের সাথে ঘনিষ্ঠভাবে সম্পর্কযুক্ত। প্রথমটি হল, ভারতীয় প্রতিভা এবং দ্বিতীয়টি হল, সংস্কার ও পুনরুজ্জীবিত করার ক্ষেত্রে ভারতের ক্ষমতা। তিনি ব্যাখ্যা করে বলেন যে সমগ্র বিশ্বে ভারতের মেধা-বল, বিশেষত ভারতীয় প্রযুক্তি, শিল্প ও প্রযুক্তি পেশাদারদের অবদানকে স্বীকৃতি দেওয়া হয়েছে। তিনি ভারতকে এমন একটি প্রতিভাশালী শক্তিধর দেশ হিসেবে বর্ণনা করেছেন যা সবসময় বিশেষ ভূমিকা রাখতে আগ্রহী। তিনি আরও বলেছেন যে ভারতীয়রা সহজাত সংস্কারক এবং ইতিহাসই তা প্রমাণ করেছে ভারতে সামাজিক বা অর্থনৈতিক যে সমস্যাই আসুক না কেন ,প্রতিটিই কাটিয়ে উঠতে পারে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637541 – এই লিঙ্কে ক্লিক করুন।
    
    ইন্ডিয়া গ্লোবাল উইক ২০২০-তে প্রধানমন্ত্রীর উদ্বোধনী ভাষণের মূল অংশ
    বিস্তারিত বিবরণের জন্য https://pib.gov.in/PressReleasePage.aspx?PRID=1637541 – এই লিঙ্কে ক্লিক করুন।
    
    বারাণসী ভিত্তিক অসরকারী সংগঠনগুলির প্রতিনিধিদের সঙ্গে প্রধানমন্ত্রীর বৈঠক
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে বারাণসীর বিভিন্ন অসরকারী সংগঠনের প্রতিনিধিদের সঙ্গে বৈঠক করেছেন। এইসব সংগঠনগুলি কোভিড-১৯ মহামারীর সময় ত্রাণের কাজে যুক্ত রয়েছে।
    পবিত্র বারাণসী শহরের জনসাধারণের আশা ও উদ্দীপনার মধ্য দিয়ে করোনা ভাইরাস মোকাবিলার উদ্যোগের প্রধানমন্ত্রী প্রশংসা করেন।
    শ্রী মোদী বলেন, কিভাবে দরিদ্র মানুষদের সেবার মানসিকতা নিয়ে সাহসের সঙ্গে নিরন্তরভাবে বারাণসীর জনসাধারণ সাহায্য করছেন, সেই তথ্য সবসময়ই তাঁর কাছে পৌঁছচ্ছে। সংক্রমণ প্রতিরোধ, বিভিন্ন হাসপাতালের অবস্থা, কোয়ারেন্টাইনের ব্যবস্থাপনা এবং পরিযায়ী শ্রমিকদের কল্যাণে নানা পদক্ষেপের বিষয়ে তাঁকে সবসময়ই অবহিত করা হচ্ছে।
    প্রধানমন্ত্রী বলেন, কাশীতে কেউই খালিপেটে ঘুমোয় না এই সংস্কারটি রয়েছে। কারণ মা অন্নপূর্ণা এবং বাবা বিশ্বনাথের এই শহরের উপর আশীর্বাদ রয়েছে। তিনি বলেন, দরিদ্রদের জন্য সেবা করার একটি দারুণ সুযোগ ঈশ্বর আমাদেরকে দিয়েছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1637518 – এই লিঙ্কে ক্লিক করুন।
    
    বারাণসী-ভিত্তিক এনজিও-গুলির প্রতিনিধিদের সঙ্গে প্রধানমন্ত্রীর মতবিনিময়ের মূল অংশ
    বিস্তারিত বিবরণের জন্য https://pib.gov.in/PressReleasePage.aspx?PRID=1637514 – এই লিঙ্কে ক্লিক করুন।
    
    কেন্দ্রীয় স্বরাষ্ট্র মন্ত্রী শ্রী অমিত শাহ কেন্দ্রীয় মন্ত্রিসভার গৃহীত গুরুত্বপূর্ণ সিদ্ধান্তগুলির প্রশংসা করে প্রধানমন্ত্রী শ্রী নরেন্দ্র মোদীর প্রতি তাঁর কৃতজ্ঞতা প্রকাশ করেছেন
    কেন্দ্রীয় স্বরাষ্ট্র মন্ত্রী শ্রী অমিত শাহ করোনা বিপর্যয়ের সময় কোনও ব্যক্তি যাতে ক্ষুধার্ত না থাকেন, তা সুনিশ্চিত করতে প্রধানমন্ত্রী শ্রী নরেন্দ্র মোদীর দৃঢ় সংকল্পের উচ্ছ্বসিত প্রশংসা করেছেন। এক ট্যুইটে শ্রী শাহ প্রধানমন্ত্রীর প্রতি কৃতজ্ঞতা প্রকাশ করে কোটি কোটি দরিদ্র মানুষের স্বার্থে বিনামূল্যে রেশন বন্টনের জন্য প্রধানমন্ত্রী গরিব কল্যাণ অন্ন যোজনার মেয়াদ নভেম্বর পর্যন্ত বাড়ানোর ব্যাপারে মন্ত্রিসভার গৃহীত সিদ্ধান্তের জন্য তাঁকে ধন্যবাদ জানিয়েছেন। এ প্রসঙ্গে শ্রী শাহ আরও বলেন, কর্মসূচির মেয়াদ সম্প্রসারণের ফলে উজ্জ্বলা যোজনার দরিদ্র মহিলা সুফলভোগীরা আরও ৩ মাস বিনামূল্যে রান্নার গ্যাসের সিলিন্ডার পাবেন। এর ফলে, ৭ কোটি ৪০ লক্ষ মহিলা উপকৃত হবেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1637365 – এই লিঙ্কে ক্লিক করুন।
    
    তিনটি দেশের রাষ্ট্রদূতেরা ভিডিও কনফারেন্সের মাধ্যমে তাঁদের পরিচয়পত্র পেশ করেছেন
    ভারতের রাষ্ট্রপতি শ্রী রাম নাথ কোবিন্দ নিউজিল্যান্ড, গ্রেট ব্রিটেন ও উজবেকিস্তানের দূতাবাসের প্রধানদের থেকে পরিচয়পত্র গ্রহণ করেছেন। কোভিড-১৯ মহামারীর প্রেক্ষিতে এ নিয়ে দ্বিতীয়বার ভিডিও কনফারেন্সের মাধ্যমে রাষ্ট্রদূতেরা তাঁদের পরিচয়পত্র রাষ্ট্রপতি ভবনে পেশ করলেন। এ প্রসঙ্গে রাষ্ট্রপতি বলেন, কোভিড-১৯ মহামারী কার্যকরভাবে মোকাবিলার জন্য বিশ্ব সহযোগিতা আরও বাড়ানো প্রয়োজন। মহামারী দমনে চলতি আন্তর্জাতিক প্রয়াসগুলিতে ভারত অগ্রভাগে রয়েছে বলেও শ্রী কোবিন্দ জানান।
    বিস্তারিত বিবরণের জন্য https://pib.gov.in/PressReleasePage.aspx?PRID=1637225 – এই লিঙ্কে ক্লিক করুন।
    
    ভারতীয় নৌ-বাহিনী সমুদ্র সেতু অভিযান সম্পূর্ণ করেছে
    কোভিড-১৯ মহামারী চলাকালীন বিদেশ থেকে ভারতীয় নাগরিকদের দেশে ফিরিয়ে আনার অঙ্গ হিসেবে ভারতীয় নৌবাহিনী ৫ই মে থেকে সমুদ্র সেতু অভিযান সূচনা করেছিল। এই অভিযানে ৩ হাজার ৯৯২ জন ভারতীয় নাগরিককে সাফল্যের সঙ্গে দেশে ফিরিয়ে আনা হয়েছে। এর পরই ভারতীয় নৌবাহিনী সমুদ্র সেতু অভিযান শেষ করেছে। এই ৫৫ দিনে ভারতীয় নৌবাহিনী ২৩ হাজার কিলোমিটারেরও বেশি যাত্রা করেছে। এই অভিযানে ভারতীয় নৌবাহিনীর জলস্বা, ঐরাবত, শার্দুল এবং মগর্ নামে চারটি জাহাজ যুক্ত ছিল। ভারতীয় নৌবাহিনী এর আগে ২০০৬ সালে বেইরুট থেকে ভারতীয় নাগরিকদের উদ্ধারের জন্য ‘সকুন্’ এবং ২০১৫ সালে ইয়েমেন থেকে ভারতীয়দের উদ্ধারের জন্য ‘রাহাত’ অভিযান পরিচালনা করে ছিল।
    বিস্তারিত বিবরণের জন্য https://pib.gov.in/PressReleasePage.aspx?PRID=1637314 – এই লিঙ্কে ক্লিক করুন।
    

    

    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • কেরল : তিরুবনন্তপুরম শহরে ত্রিপল লকডাউন আজ চতুর্থ দিনে পৌঁছেছে। মৎস্যজীবীদের গ্রামগুলিতে কর্তৃপক্ষ সংক্রমণ প্রতিরোধে প্রয়োজনীয় ব্যবস্থা নিচ্ছে। গতকাল রাজ্যে আরও ৩০১ জনের করোনায় সংক্রমণের খবর মিলেছে, যা এ যাবৎ ১ দিনে সর্বোচ্চ।


    
    • তামিলনাডু : রাজ্যের মুখ্যমন্ত্রী আগামী পয়লা আগস্ট থেকে কেরলে মৎস্য শিকারে তামিলনাডুর মৎস্যজীবীদের অনুমতি দেওয়ার জন্য কেরলের মুখ্যমন্ত্রীর কাছে আবেদন জানিয়েছেন। রাজ্যে গতকাল আরও ৩ হাজার ৭৫৬ জনের সংক্রমণের খবর মিলেছে। গতকাল আরও ৬৪ জনের মৃত্যু হয়েছে। রাজ্যে করোনায় আক্রান্তের সংখ্যা ১ লক্ষ ২ হাজারেরও বেশি। নিশ্চিতভাবে করোনায় আক্রান্ত হয়েছেন ৪৬ হাজার ৪৮০ জন। মৃত্যু হয়েছে ১ হাজার ৭০০ জনের। কেবল চেন্নাইয়েই আক্রান্তের সংখ্যা ২১ হাজার ৭০০-রও বেশি।
    
    • কর্ণাটক : রাজ্যে কোভিড-১৯ সংক্রমণের ঘটনা ক্রমাগত বৃদ্ধি পাওয়ার দরুণ রাজ্য মন্ত্রিসভা সমস্ত জেলা ও তালুক হাসপাতালে অবিলম্বে হাই-ফ্লো অক্সিজেন ব্যবস্থা ও শয্যা সংখ্যা বাড়ানোর জন্য ২০৭ কোটি টাকা মঞ্জুর করেছে। রাজ্যে গতকাল আরও ৫৪ জনের করোনায় মৃত্যু হয়েছে। আক্রান্তের সংখ্যা বেড়ে হয়েছে ২৮ হাজার ৮৭৭। নিশ্চিতভাবে করোনায় আক্রান্তের সংখ্যা ১৫ হাজার ৫২৭। এখনও পর্যন্ত মৃত্যু হয়েছে ৪৭০ জনের।
    
    • অন্ধ্রপ্রদেশ : রাজ্য সরকার হাসপাতালগুলিতে কোভিড-১৯ চিকিৎসা বাবদ খরচের ঊর্ধ্বসীমা বেঁধে দিয়েছে। বেসরকারি হাসপাতালগুলিকে তিনটি শ্রেণীতে ভাগ করা হয়েছে। রাজ্যের শিক্ষা দপ্তর প্রথম থেকে দশম শ্রেণী পর্যন্ত পঠন-পাঠনের নতুন পাঠ্যসূচি প্রকাশ করেছে। দূরদর্শনে এই পঠন-পাঠন কর্মসূচি ১৩-৩১ জুলাই পর্যন্ত চলবে। এদিকে রাজ্যে গত ২৪ ঘন্টায় আরও ১৩ জনের মৃত্যু হয়েছে। আক্রান্তের সংখ্যা বেড়ে হয়েছে ২৩ হাজার ৮১৪। নিশ্চিতভাবে করোনায় আক্রান্তের সংখ্যা ১১ হাজার ৩০০-রও বেশি। এখনও পর্যন্ত মৃত্যু হয়েছে ২৭৭ জনের।
    
    • তেলেঙ্গানা : রাজ্যের পুর প্রশাসন দপ্তরের মন্ত্রী বলেছেন, দেশের মানুষের জন্য দীর্ঘমেয়াদী লকডাউন উপযুক্ত নয়। এদিকে রাজ্যে করোনায় আক্রান্তের সংখ্যা বেড়ে হয়েছে ২৯ হাজার ৫৩৬। নিশ্চিতভাবে করোনায় আক্রান্তের সংখ্যা প্রায় ১২ হাজার। মৃত্যু হয়েছে ৩২৪ জনের।
    
    • চন্ডীগড় : কেন্দ্রশাসিত এই অঞ্চলের প্রশাসক মুখ্য স্বাস্থ্য সচিবকে নির্দেশ দিয়ে বলেছেন, বায়ো মেডিকেল বর্জ্য পদার্থগুলি যেন বিজ্ঞানসম্মত উপায়ে বিনাশ করা হয়। এছাড়াও, তিনি স্বাস্থ্য আধিকারিকদের স্বাস্থ্য পরীক্ষা করার সময় অক্সিমিটার সঙ্গে নিয়ে যাওয়ার কথাও বলেছেন।
    
    • পাঞ্জাব : কোভিড-১৯ মহামারী জনিত বিপদ বিবেচনায় রেখে রাজ্য সরকার ই-সঞ্জিবনী ওপিডি-র সময়সীমা বাড়িয়ে সকাল ৮টা থেকে বেলা ২টো পর্যন্ত করেছে। সোম থেকে শনিবার পর্যন্ত এই সুবিধা মিলবে।
    
    • হরিয়ানা : রাজ্যের মুখ্যসচিব বলেছেন, করোনা ভাইরাস সংক্রমণ প্রতিরোধে প্রয়োজনীয় রণকৌশল গ্রহণ করা হচ্ছে। সংক্রমিত এলাকাগুলির প্রবেশ ও প্রস্থান-পথে নজরদারি আরও জোরদার করার জন্য পুলিশ প্রশাসনকে নির্দেশ দেওয়া হয়েছে।
    
    • হিমাচল প্রদেশ : রাজ্যের মুখ্যমন্ত্রী বলেছেন, কোভিড-১৯ মহামারী স্বতন্ত্র চিন্তাভাবনার পাশাপাশি, সেই অনুযায়ী কাজ করার ব্যাপারে এক প্রকার সকলকে বাধ্য করেছে। তিনি কঠিন এই সময়ে অঙ্গনওয়াড়ি কর্মীদের সংক্রমণ রোখার কাজের প্রশংসা করেছেন।
    
    • মহারাষ্ট্র : রাজ্যে আরও ৬ হাজার ৬০৩ জনের সংক্রমণের খবর মেলায় আক্রান্তের সংখ্যা বেড়ে হয়েছে ২ লক্ষ ২৩ হাজার ৭২৪। এখনও পর্যন্ত সুস্থ হয়েছেন ১ লক্ষ ২৩ হাজার ১৯২ জন। নিশ্চিতভাবে করোনায় আক্রান্তের সংখ্যা ৯১ হাজার ৬৫।
    
    • গুজরাট : রাজ্যে গত ২৪ ঘন্টায় আরও ৭৮৩ জনের সংক্রমণের খবর মেলায় আক্রান্তের সংখ্যা বেড়ে হয়েছে ৩৮ হাজার ৪১৯। এখনও পর্যন্ত মৃত্যু হয়েছে ১ হাজার ৯৯৫ জনের। আজ পর্যন্ত ৪ লক্ষ ৩৩ হাজারেরও বেশি নমুনা পরীক্ষা করা হয়েছে।
    
    • রাজস্থান : রাজ্যে করোনায় আক্রান্তের সংখ্যা বেড়ে হয়েছে ২২ হাজার ২১২। আজ সকাল পর্যন্ত আরও ১৪৯ জনের সংক্রমণের খবর মিলেছে।
    
    • মধ্যপ্রদেশ : রাজ্যে গতকাল আরও ৪০৯ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ১৬ হাজার ৩৬। নিশ্চিতভাবে করোনায় আক্রান্তের সংখ্যা ৩ হাজার ৪২০। সুস্থ হয়েছেন প[রায় ১২ হাজার। মৃত্যু হয়েছে ৬২৯ জনের।
    
    • ছত্তিশগড় : রাজ্যে আরও ১০০ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৩ হাজার ৫২৬। নিশ্চিতভাবে করোনায় আক্রান্তের সংখ্যা ৬৭৭।
    
    • গোয়া : রাজ্যে গতকাল আরও ১৩৬ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ২ হাজার ৩৯। নিশ্চিতভাবে করোনায় আক্রান্তের সংখ্যা ৮২৪।


    CG/BD/SB

    
    
    (Release ID: 1637642) Visitor Counter : 22
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam