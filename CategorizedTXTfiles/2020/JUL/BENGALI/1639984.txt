      ক্ষুদ্র, অতিক্ষুদ্রওমাঝারিশিল্পমন্ত্রক

      গ্রামীণ, কৃষি ও উপজাতি ক্ষেত্রে ক্ষুদ্র ব্যবসায় ক্ষুদ্র আর্থিকপ্রতিষ্ঠানে অর্থের যোগানোর জন্য একটি নীতির প্রয়োজন : শ্রী নীতিন গড়করি
      Posted On: 20 JUL 2020 5:01PM by PIB Kolkata


    নয়াদিল্লী, ২০ জুলাই, ২০২০


    

    কেন্দ্রীয় অতিক্ষুদ্র, ক্ষুদ্র ও মাঝারি শিল্পোদ্যোগ এবং সড়ক ও পরিবহণ মন্ত্রী শ্রী নীতিন গড়করি জানিয়েছেন মৎস্যজীবি, ফেরিওয়ালা, রিকশাচালক, সব্জি বিক্রেতা, গরিব, স্বনির্ভর গোষ্ঠী ইত্যাদি শ্রেণীর মানুষদের আর্থিকভাবে স্বাবলম্বী করে তুলতে একটি নীতি বা মডেলের প্রয়োজন রয়েছে । রবিবার ভিডিও কনফারেন্সের মাধ্যমে তিনি ‘অতিক্ষুদ্র, ক্ষুদ্র ও মাঝারি শিল্পোদ্যোগ এবং জীবিকা নির্বাহের বিষয়ে সারা ভারত আইআইটি বিশ্ব সম্মেলন’-এ ভাষণ দিতে গিয়ে একথা জানান তিনি।


    
    তিনি বলেছেন, দেশের বেশিরভাগ জনগোষ্ঠী মৎস্য চাষ, মৌমাছি পালন, বাঁশ উপাদন ইত্যাদি ক্ষেত্রের সাথে যুক্ত এবং আর্থিক ও সামাজিকভাবে তারা পিছিয়ে রয়েছেন। তাদের জন্য পর্যাপ্ত আর্থিক সহায়তার প্রয়োজন রয়েছে বলেও তিনি জানান। কেন্দ্রীয় মন্ত্রী বলেন, তারা কঠোর পরিশ্রমী, দক্ষ, মেধাবী এবং সৎ । কিন্তু অর্থের অভাবে তারা তাদের ব্যবসায় বা কাজে কোন উন্নতি করতে পারছেন না। সামান্য আর্থিক, প্রযুক্তিগত এবং বিপণন সহায়তা পেলে তারা তাদের ব্যবসা বা কাজের উন্নতি করতে পারেন। এতে গ্রামাঞ্চল, কৃষি ও উপজাতি অঞ্চেল কর্মসংস্থানের সুযোগ বৃদ্ধি পাবে এবং গড় অভ্যন্তরীণ উপাদনে(জিডিপি) শক্তি যোগাবে।


    
    সামাজিক, অর্থনৈতিক ও শিক্ষাগতভাবে পিছিয়ে পরা উদ্যোক্তাদের সহায়তার জন্য এবং আর্থিক সহায়তা দানে একটি মডেল তৈরি করার বিষয়ে মতামত প্রদানের জন্য আহ্বান জানান শ্রী গড়করি। তিনি বলেন, এই মডেলটি স্বচ্ছ, দূর্ণীতিমুক্ত হতে হবে। এমনকি প্রযুক্তি নির্ভরভাবে পরিচালিত হতে হবে। নীতি আয়োগ এই মডেলটিকে অনুমোদন প্রদান করবে বলেও আশাপ্রকাশ করেন তিনি। এই মডেলটি অনুমোদিত হলে অর্থমন্ত্রক বাঁশ, মধু চাষ, বিকল্প জ্বালানী এবং অন্যান্য ক্ষেত্রের সঙ্গে জড়িত উদ্যোগগুলিকে সমর্থন যোগাতে পারে। নোবেল পুরস্কার বিজয়ী অধ্যাপক মহম্মদ ইউনূস প্রতিষ্ঠিত- বাংলাদেশের গ্রামীণ ব্যাঙ্ক যেভাবে কাজ করেছিল, আলোচনায় সেই প্রসঙ্গ তুলে ধরেন কেন্দ্রীয় মন্ত্রী।


    

    CG/SS/NS

    
    
    (Release ID: 1639984) Visitor Counter : 13
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu , Malayalam