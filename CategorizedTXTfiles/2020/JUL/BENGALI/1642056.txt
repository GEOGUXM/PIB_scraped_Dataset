      ভূ-বিজ্ঞানমন্ত্রক

      ভূ-বিজ্ঞান মন্ত্রকের আর্থ সিস্টেম সায়েন্স ক্ষেত্রে উৎকর্ষতার স্বীকৃতি-স্বরূপ জাতীয় পুরস্কারের কথা ঘোষণা
      Posted On: 29 JUL 2020 11:40AM by PIB Kolkata


    নয়াদিল্লি, ২৯ জুলাই, ২০২০


    

    কেন্দ্রীয় ভূ-বিজ্ঞান মন্ত্রক সম্ভাব্য সঠিক আবহাওয়া, জলবায়ু, সামুদ্রিক, উপকূল সংক্রান্ত এবং প্রাকৃতিক বিপর্যয় সম্পর্কিত তথ্য বা পূর্বাভাস দেশবাসীর কাছে পৌঁছে দিয়ে থাকে। সাধারণ মানুষের সুরক্ষা এবং আর্থ-সামাজিক দিকগুলির কথা বিবেচনায় রেখেই মন্ত্রকের পক্ষ থেকে এ ধরনের পূর্বাভাস বা তথ্য দেওয়া হয়। এছাড়াও, মন্ত্রক জীবিত অথবা জীবনহীন সামুদ্রিক সম্পদের অনুসন্ধান ও সেগুলির সংরক্ষণের স্বার্থে গুরুত্বপূর্ণ ভূমিকা পালন করে।


    
    মন্ত্রক আর্থ সিস্টেম সায়েন্স বা ভূ-ব্যবস্থা সংক্রান্ত বিজ্ঞানের ক্ষেত্রে উল্লেখযোগ্য অবদানের স্বীকৃতি প্রদান করতে বিশিষ্ট বিজ্ঞানী/ইঞ্জিনিয়ারদের সম্মান জানিয়ে থাকে এবং ভূ-ব্যবস্থা সংক্রান্ত বিজ্ঞানের মূল শাখার সঙ্গে মহিলা ও তরুণ গবেষকদের সক্রিয়ভাবে সামিল হতে উৎসাহ যোগায়। মন্ত্রক ভূ-বিজ্ঞান ব্যবস্থায় উল্লেখযোগ্য অবদানের স্বীকৃতি-স্বরূপ লাইফ টাইম এক্সেলেন্স পুরস্কার, বায়ু মন্ডলীয় বিজ্ঞান ও প্রযুক্তি; সামুদ্রিক বিজ্ঞান; ভূ-বিজ্ঞান ও প্রযুক্তি তথা মেরু প্রদেশীয় বিজ্ঞানের ক্ষেত্রে উল্লেখযোগ্য অবদানের স্বীকৃত-স্বরূপ জাতীয় পুরস্কার দিয়ে থাকে। মহিলা বিজ্ঞানীদের অবদানের স্বীকৃতি-স্বরূপ ডঃ আন্না মানি জাতীয় পুরস্কার দেওয়া হয়।


    
    এ বছর লাইফ টাইম এক্সেলেন্স অ্যাওয়ার্ড পাচ্ছেন অধ্যাপক অশোক সাহানী। ভূ-বিদ্যা এবং বায়ো ট্রাটিগ্রাফির ক্ষেত্রে সারা জীবনের অবদানের স্বীকৃতি-স্বরূপ অধ্যাপক সাহানীকে এই পুরস্কারের জন্য মনোনীত করা হয়েছে। সামুদ্রিক বিজ্ঞান ও প্রযুক্তি ক্ষেত্রে জাতীয় পুরস্কার পাচ্ছেন সিএসআইআর – এর বিশাখাপত্তনমের ন্যাশনাল ইন্সটিটিউট অফ ওশানোগ্রাফির সিনিয়র প্রিন্সিপল সায়েন্টিস্ট ডঃ ভি ভি এস এস শর্মা এবং গোয়ার ন্যাশনাল সেন্টার ফর পোলার অ্যান্ড ওশন রিসার্চের অধিকর্তা ডঃ রবি চন্দ্রণ।


    
    বায়ু মন্ডলীয় বিজ্ঞান ও প্রযুক্তি ক্ষেত্রে এ বছরের জাতীয় পুরস্কারের জন্য মনোনীত হয়েছেন তিরুবনন্তপুরমের ভিএসএসসি প্রতিষ্ঠানের বিজ্ঞানী ডঃ এস সুরেশ বাবু। ভূ-বিজ্ঞান ও প্রযুক্তি ক্ষেত্রে জাতীয় পুরস্কার পাচ্ছেন বেনারস হিন্দু বিশ্ববিদ্যালয়ের ভূ-বিদ্যা দপ্তরের অধ্যাপক এন ভি চলপতি রাও। সামুদ্রিক বিজ্ঞানের ক্ষেত্রে জাতীয় পুরস্কারের জন্য মনোনীত হয়েছেন চেন্নাইয়ের ন্যাশনাল ইন্সটিটিউট ফর ওশান টেকনোলজির অধিকর্তা ডঃ এম এ আত্মনন্দ। ডঃ আন্নামনি নামাঙ্কিত মহিলা বিজ্ঞানী বিভাগে জাতীয় পুরস্কারের জন্য মনোনীত হয়েছেন গোয়ার ন্যাশনাল ইন্সটিটিউট অফ ওশানোগ্রাফির প্রবীণ বিজ্ঞানী ডঃ লিদিতা ডি এস খন্দেপার্কার।


    
    তরুণ গবেষক হিসাবে অসামান্য অবদানের স্বীকৃতি-স্বরূপ পুরস্কারের জন্য মনোনীত হয়েছেন কানপুর আইআইটি-র ডঃ ইন্দ্রশেখর সেন এবং আমেদাবাদের ফিজিক্যাল রিসার্চ ল্যাবরেটরির ডঃ অরবিন্দ সিং।


    

    CG/BD/SB

    
    
    (Release ID: 1642056) Visitor Counter : 10
    
    
      Read this release in: Punjabi , English , Urdu , Hindi , Marathi , Manipuri , Assamese , Tamil , Malayalam