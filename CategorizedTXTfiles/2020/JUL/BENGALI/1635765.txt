      পেট্রোলিয়ামওপ্রাকৃতিকগ্যাসমন্ত্রক

      উজ্জ্বলা যোজনা রূপায়ণে ভারতের অভিজ্ঞতা বাংলাদেশে সামাজিক পরিবর্তন আনতে বড় ভূমিকা নেবে : পেট্রোলিয়াম মন্ত্রী শ্রী ধর্মেন্দ্র প্রধান
      Posted On: 01 JUL 2020 10:48AM by PIB Kolkata

      নয়াদিল্লি, ০১ জুলাই, ২০২০
      কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান আজ দুবাই-ভিত্তিক ইন্ডিয়ান অয়েলের সহযোগী শাখা সংস্থা আইওসি মিডিলিস্ট এবং আরআর হোল্ডিংস লিমিটেড অফ মেক্সিমকো গ্রুপ – এর মধ্যে যৌথ উদ্যোগ গড়ে তোলার জন্য চুক্তি স্বাক্ষর অনুষ্ঠানে উপস্থিত ছিলেন। এই অনুষ্ঠানে বাংলাদেশের প্রধানমন্ত্রীর উপদেষ্টা সলমন ফজলুর রহমন সেদেশের বিদ্যুৎ ও শক্তি প্রতিমন্ত্রী নসরুল হামিদ প্রমুখ উপস্থিত ছিলেন। দুই সংস্থার মধ্যে এই যৌথ উদ্যোগের ফলে বাংলাদেশ ও অন্যান্য দেশগুলিতে তেল ও প্রাকৃতিক গ্যাসের ব্যবসা সম্প্রসারণের সহায়ক হবে।
      এই উপলক্ষে শ্রী প্রধান ভারত ও বাংলাদেশের মধ্যে সুদীর্ঘ দ্বিপাক্ষিক সম্পর্কের কথা উল্লেখ করে বলেন, আজকের এই যৌথ উদ্যোগের ফলে প্রধানমন্ত্রী শ্রী নরেন্দ্র মোদী প্রতিবেশী দেশগুলির মধ্যে শক্তি সম্পদের যোগানে যে সেতু গড়ে তোলার পরিকল্পনা নিয়েছেন, তার বাস্তবায়নের পথ আরও সুগম হবে। শ্রী প্রধান আরও বলেন, বিগত কয়েক বছরে ভারত ও বাংলাদেশের মধ্যে শক্তি ক্ষেত্রে সহযোগিতায় লক্ষ্যণীয় অগ্রগতি ঘটেছে।
      যৌথ উদ্যোগ প্রসঙ্গে শ্রী প্রধান বলেন, বাংলাদেশের সঙ্গে শক্তি ক্ষেত্রে দ্বিপাক্ষিক সহযোগিতা সম্প্রসারণের লক্ষ্যে এটি আরও একটি গুরুত্বপূর্ণ পদক্ষেপ। ভারতে দূষণমুক্ত রান্নার জ্বালানি হিসাবে গ্রামাঞ্চলে রানার গ্যাসের সংযোগ বাড়াতে প্রধানমন্ত্রী উজ্জ্বলা যোজনা নামে যে কর্মসূচি রূপায়ণ করা হচ্ছে, তা থেকে অভিজ্ঞতা সঞ্চয় করে বাংলাদেশেও রান্নার গ্যাসের ব্যবহারের প্রসার ঘটানো যেতে পারে। দুই সংস্থার মধ্যে আজ স্বাক্ষরিত যৌথ উদ্যোগ গড়ে তোলার ফলে বাংলাদেশে দূষণমুক্ত রান্নার জ্বালানির সুবিধা পৌঁছে দেওয়ার মাধ্যমে আর্থ-সামাজিক পরিবর্তন নিয়ে আসা আরও ত্বরান্বিত হবে।
      সদেশের প্রধানমন্ত্রীর উপদেষ্টা সলমন ফজলুর রহমন বলেন, এই যৌথ উদ্যোগ বাংলাদেশে বিনিয়োগের বিপুল সম্ভাবনাকে প্রতিফলিত করে। সমগ্র বিশ্ব যখন কোভিড-১৯ মহামারীর দরুণ ব্যাপক আর্থিক মন্দার সম্মুখীন, ঠিক সেই সময় বাংলাদেশে প্রাকৃতিক গ্যাস ক্ষেত্রে এই বিনিয়োগ দু’দেশের মধ্যে সুপ্রাচীন বন্ধুত্ব এবং পারস্পরিক আস্থার দিকগুলিকেই প্রতিফলিত করে। আজকের অনুষ্ঠানে ইন্ডিয়ান অয়েলের চেয়ারম্যান শ্রী সঞ্জীব সিং এবং আরআর হোল্ডিংস লিমিটেড – এর চেয়ারম্যান মিঃ সায়ন এফ রহমন প্রমুখ উপস্থিত ছিলেন।
      CG/BD/SB
    
    
    (Release ID: 1635765) Visitor Counter : 8
    
    
      Read this release in: English , Urdu , Hindi , Manipuri , Punjabi , Tamil , Malayalam