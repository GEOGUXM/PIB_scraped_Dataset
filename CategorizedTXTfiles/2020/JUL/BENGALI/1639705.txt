      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 18 JUL 2020 6:11PM by PIB Kolkata


    নয়াদিল্লি, ১৮ জুলাই, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড - ১৯ সংক্রান্ত সর্বশেষ তথ্য ; দেশে প্রকৃত কোভিড আক্রান্তের সংখ্যা কেবল ৩ লক্ষ ৫৮ হাজার ৬৯২ ; সুস্থতার সংখ্যা বেড়ে ৬ লক্ষ ৫৩ হাজার ৭৫০

    যথোচিত সময়োপযোগী ব্যবস্থাগ্রহনের কৌশল অবলম্বনের ফলে দেশে কোভিড - ১৯ মহামারী নিয়ন্ত্রনে রাখা গেছে । কেন্দ্রের বিভিন্ন উদ্যোগ রাজ্যগুলি বাস্তবায়িত করার ফলে পরিস্থিতি এখন আয়ত্তের মধ্যে রয়েছে । দেশে বর্তমানে কোভিড - ১৯ - এ চিকিৎসাধীন সংক্রমিতের সংখ্যা ৩ , ৫৮ , ৬৯২ জন । ৬ , ৫৩ , ৭৫০ জন সংক্রমিত সুস্থ হয়ে উঠেছেন । আরোগ্য লাভ করা আর চিকিৎসাধীন সংক্রমিতদের মধ্যে পার্থক্যর পরিমাণ এখন ২ , ৯৫ , ০৫৮ । যাঁদের সংক্রমণ বেশী তাঁদের হাসপাতালে চিকিৎসা চলছে । আর যাঁদের সংক্রমণ কম তাঁরা হোম আইসোলেশনে রয়েছেন । সার্বিক ভাবে কোভিড মহামারীর ব্যবস্থাপনায় রাজ্যসরকার ও কেন্দ্রশাসিত অঞ্চল প্রশাসনগুলির সঙ্গে কেন্দ্র সমন্বয় বজায় রেখে চলেছে । যেখানে সংক্রমণের হার বেশী সেখানে কেন্দ্রীয় দল সংশ্লিষ্ট স্থানীয় প্রশাসনকে সাহায্য করছে । স্বাস্থ্য ও পরিবার কল্যাণ মন্ত্রকের জন স্বাস্থ্য বিভাগের যুগ্ম সচিব শ্রী লব আগরওয়াল , এনসিডিসি - র নির্দেশক ডঃ এস কে সিং ও নতুনদিল্লির এইমসের মেডিসিন বিভাগের অ্যাসোসিয়েট প্রফেসর ডঃ নীরজ নিশ্চলকে নিয়ে একটি কেন্দ্রীয় প্রতিনিধি দল আগামীকাল বিহার পৌঁছাবে ।
    বাড়ি বাড়ি সমীক্ষা , সংক্রমিতের সংস্পর্শে যাঁরা এসেছেন তাঁদের শনাক্তকরণ , কন্টেনমেন্ট এবং বাফার এলাকায় নজরদারি ও নমুনা পরীক্ষার পরিমাণ বাড়ানোর ফলে যথাযথ সময়ে রোগ শনাক্তকরণ সম্ভব হচ্ছে । স্বাস্থ্য পরিকাঠামো বাড়ানোর ফলে সুস্থ হয়ে ওঠার সংখ্যা বৃদ্ধি পাচ্ছে । গত ২৪ ঘন্টায় ১৭ , ৯৯৪ জন সুস্থ হয়ে বাড়ি ফিরেছেন । মোট সংক্রমিতের ৬৩ শতাংশ আরোগ্য লাভ করেছেন । ভারতীয় চিকিৎসা গবেষণা পরিষদ ( ইন্ডিয়ান কাউন্সিল অফ মেডিক্যাল রিসার্চ ౼ আইসিএমআর )- এর নির্দেশিকা মেনে সব নিবন্ধীকৃত চিকিৎসকরাই এখন নমুনা পরীক্ষার সুপারিশ করতে পারছেন । কোভিড - ১৯ এর পরীক্ষার জন্য আরটি - পিসিআর সবথেকে নির্ভরযোগ্য পরীক্ষা । এর সঙ্গে র্র্যা্পিড আন্টিজেন পয়েন্ট অফ কেয়ার ( পি - ওসি ), ট্রুন্যাট বা সিবিন্যাটের মাধ্যমে নমুনা পরীক্ষা করায় , পরীক্ষার পরিমাণও বেড়ে গেছে । গত ২৪ ঘন্টায় ৩ , ৬১ , ০২৪টি নমুনা পরীক্ষা করা হয়েছে । এরফলে এ পর্যন্ত ১ , ৩৪ , ৩৩ , ৭৪২টি নমুনা পরীক্ষা করা হয়েছে । ভারতে প্রতি ১০ লক্ষ জনের মধ্যে ৯৭৩৪ . ৬ জনের নমুনা পরীক্ষা করা হয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639598 – এই লিঙ্কে ক্লিক করুন ।
    
    রাষ্ট্রসঙ্ঘের অর্থনৈতিক ও সামাজিক পরিষদের সভায় উচ্চস্তরীয় অধিবেশনে প্রধানমন্ত্রীর মূল ভাষণ
    প্রধানমন্ত্রী শ্রী নরেন্দ্র মোদী আজ নিউইয়র্কে রাষ্ট্রসঙ্ঘের অর্থনৈতিক ও সামাজিক পরিষদ ( ইকোসক ) এর সভায় এ বছরের উচ্চস্তরীয় অধিবেশনে মূল ভাষণ দিয়েছেন ।
    ২০২১ - ২২ পর্যন্ত নিরাপত্তা পরিষদের অস্থায়ী সদস্য হিসাবে গত ১৭ই জুন ভারতের প্রতি বিপুল সমর্থনের প্রেক্ষিতে রাষ্ট্রসঙ্ঘের বৃহত্তর সদস্য দেশগুলির উদ্দেশে এই প্রথমবার ভাষণ দিলেন প্রধানমন্ত্রী । এবছর ইকোসকের উচ্চস্তরীয় সভার মূল ভাবনা হ ’ ল – " কোভিড - ১৯ এর পর বহুপাক্ষিকতা : ৭৫তম বার্ষিকীতে আমাদের কেমন রাষ্ট্রসঙ্ঘের প্রয়োজন " ।
    রাষ্ট্রসঙ্ঘের প্রতিষ্ঠার ৭৫তম বার্ষিকীতে উচ্চস্তরীয় ইকোসক অধিবেশনের মূল ভাবনার সঙ্গে রাষ্ট্রসঙ্ঘের নিরাপত্তা পরিষদে ভারতের অগ্রাধিকারের বিষয়গুলি প্রতিফলিত হয় । প্রধানমন্ত্রী কোভিড - ১৯ পরবর্তী বিশ্বে ' বহুপাক্ষিক সংস্কার ' এর পক্ষে পুনরায় ভারতের আহ্বানের কথা তুলে ধরেন যা , সমসাময়িক বিশ্বের বাস্তবতাকে প্রতিফলিত করে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639467 – এই লিঙ্কে ক্লিক করুন ।


    
    রাষ্ট্রসঙ্ঘের ৭৫তম বর্ষ পূর্তিতে ইসিওএসওসি - র স্মৃতি রক্ষায় প্রধানমন্ত্রীর ভাষণ
    বিস্তারিত বিবরণের জন্য https://pib.gov.in/PressReleasePage.aspx?PRID=1639468 – এই লিঙ্কে ক্লিক করুন ।


    
    কোভিড - ১৯ মহামারীর সময় করদাতাদের সুবিধার্থে সিবিডিটি এখনও পর্যন্ত ৭১ হাজার ২২৯ কোটি টাকা রিফান্ড বাবদ মিটিয়েছে
    কেন্দ্রীয় প্রত্যক্ষ কর পর্ষদ ( সিবিডিটি ) গত ১১ই জুলাই পর্যন্ত ২১ লক্ষ ২৪ হাজারেরও আবেদনের ক্ষেত্রে রিফান্ড বাবদ করদাতাদের ৭১ হাজার ২২৯ কোটি টাকা মিটিয়ে দিয়েছে । কোভিড - ১৯ মহামারীর সময় করদাতাদের নগদের যোগান সুনিশ্চিত করতেই এই ব্যবস্থা । উল্লেখ করা যেতে পারে , সরকার গত ৮ই এপ্রিল বকেয়া আয়কর রিফান্ড দ্রুত মিটিয়ে দেওয়ার সিদ্ধান্ত নেয় । আয়কর বিভাগ কোভিড - ১৯ এর সময় করদাতাদের ১৯ লক্ষ ৭৯ হাজার আবেদনের ক্ষেত্রে রিফান্ড বাবদ ২৪ হাজার ৬০৩ কোটি টাকা এবং কর্পোরেট কর ক্ষেত্রে ১ লক্ষ ৮৫ হাজার আবেদনে রিফান্ড বাবদ ৪৬ হাজার ৬২৬ কোটি টাকা মিটিয়ে দিয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639373 – এই লিঙ্কে ক্লিক করুন ।


    
    কোভিড মহামারীর সময় মধুমেহ রোগীদের শর্করা জাতীয় খাবারে নিয়ন্ত্রণ জরুরি : ডঃ জিতেন্দ্র সিং
    কেন্দ্রীয় মন্ত্রী ডঃ জিতেন্দ্র সিং বলেছেন , কোভিড মহামারীর সময় মধুমেহ রোগীদের শর্করা জাতীয় খাবার নিয়ন্ত্রণ করা জরুরি । ডঃ সিং গতকাল এক অনুষ্ঠানে বলেন , কোভিড সত্ত্বেও ভারতে মহামারীর সময় বিভিন্ন কর্মকান্ড ও শিক্ষা প্রতিষ্ঠানগুলির পঠন - পাঠন অব্যাহত রয়েছে । কোভিড আমাদের প্রতিকূলতার বিরুদ্ধে নতুন অনুশাসন খুঁজে বের করতে উদ্বুদ্ধ করেছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639482 – এই লিঙ্কে ক্লিক করুন ।
    
    কৌশলগত শক্তি ক্ষেত্রে ভারত - মার্কিন অংশীদারিত্ব সংক্রান্ত যৌথ বিবৃতি
    সুপার ক্রিটিকাল CO2 পাওয়ার সাইকেল এবং আধুনিক কয়লা প্রযুক্তি সহ কার্বন নিয়ন্ত্রণ , কার্বনের সদ্ব্যবহার এবং কার্বন সঞ্চয়ের পদ্ধতির ওপর ভিত্তি করে বিকল্প শক্তি উৎপাদনের বিভিন্ন দিক নিয়ে গবেষণার লক্ষ্যে ভারত ও মার্কিন যুক্তরাষ্ট্র সহযোগিতা গড়ে তোলার কথা ঘোষণা করেছে । শক্তি ক্ষেত্রে কৌশলগত সহযোগিতার লক্ষ্যে গতকাল ইন্দো - মার্কিন মন্ত্রী পর্যায়ের ভার্চ্যুয়াল বৈঠকে বিকল্প শক্তি উৎপাদনের ক্ষেত্রে গবেষণামূলক অংশীদারিত্বের বিষয়ে পারস্পরিক সহযোগিতার কথা ঘোষণা করা হয় । এই বৈঠকে মার্কিন যুক্তরাষ্ট্রের শক্তি বিষয়ক সচিব ড্যান ব্রুইলেট এবং কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান যৌথভাবে পৌরহিত্য করেন ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639421 – এই লিঙ্কে ক্লিক করুন ।
    
    
    
    
    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : রাজ্যে করোনায় আক্রান্তের সংখ্যা এবং মৃত্যু হার ক্রমাগত বৃদ্ধি পাওয়ায় উদ্বেগ প্রকাশ করে মুখ্যমন্ত্রী পুলিশের মহানির্দেশককে জরুরি নয় , এমন কর্তব্য থেকে পুলিশ কর্মীদের সরিয়ে নিয়ে এসে বিশেষ কোভিড রিজার্ভ টিম গঠনের নির্দেশ দিয়েছেন । রাজ্যের পুলিশ মহানির্দেশককে তিনি বলেছেন , নিরাপত্তা বিধি লঙ্ঘনকারীদের বিরুদ্ধে আরও কড়া ব্যবস্থা গ্রহণ করতে ।
    
    • হরিয়ানা : রাজ্যের মুখ্যমন্ত্রী কোভিড - ১৯ সংক্রমণ প্রতিহত করার জন্য সাধারণ মানুষকে ফেস মাস্ক ব্যবহারে উৎসাহিত করতে বিশেষ অভিযান চালানোর জন্য আধিকারিকদের নির্দেশ দিয়েছেন ।
    
    • হিমাচল প্রদেশ : রাজ্যপাল শ্রী বঙ্গারু দত্তাত্রেয় এ বছর স্বাধীনতা দিবস উপলক্ষে রাজভবনে ‘ অ্যাট হোম ’ অনুষ্ঠান আয়োজন বাতিল করেছেন । তিনি বলেছেন , করোনা মহামারীর প্রেক্ষিতেই এই সিদ্ধান্ত নেওয়া হয়েছে ।
    
    • মহারাষ্ট্র : রাজ্যে এ যাবৎ একদিনেই সর্বাধিক ৮ হাজার ৩০৮ জনের নতুন করে করোনায় আক্রান্তের খবর মেলায় শুক্রবার সংক্রমিত ব্যক্তির সংখ্যা বেড়ে ২ লক্ষ ৯২ হাজার ছাড়িয়েছে । এ নিয়ে পরপর তিন বার একদিনেই আক্রান্তের সংখ্যা ৮ হাজার ছাড়ালো । রাজ্যে গতকাল ২৫৮ জনের মৃত্যু হওয়ায় করোনায় মৃতের সংখ্যা হয়েছে ১১ হাজার ৪৫২ ।
    
    • গুজরাট : রাজ্যে গতকাল প্রায় ৯৫০ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৪৬ হাজার ৪৪৯ । গত ২৪ ঘন্টায় ১২ হাজার ৮০০টি নমুনা সংগ্রহ করা হয়েছে ।
    
    • রাজস্থান : রাজ্যে করোনা থেকে সুস্থ হওয়ার সংখ্যা ২০ হাজার ছাড়িয়েছে । গতকাল পর্যন্ত আক্রান্তের সংখ্যা ২৭ হাজার ৭৮৬ । মৃত্যু হয়েছে ৫৪৬ জনের ।
    
    • ছত্তিশগড় : প্রকাশ্য - স্থানে থুথু ফেললে , হোম কোয়ারেন্টাইন বিধি লঙ্ঘন করলে এবং সামাজিক দূরত্ব মেনে না চললে ১০০ - ১০০০ টাকা পর্যন্ত জরিমানা আরোপ করা হবে । বাণিজ্যিক প্রতিষ্ঠান ও দোকানগুলিতে সামাজিক দূরত্ববিধি লঙ্ঘিত হলে ২০০ টাকা জরিমানা করা হবে । বর্তমানে রাজ্যে নিশ্চিতভাবে করোনায় আক্রান্তের সংখ্যা ১ হাজার ৪২৯ ।
    
    • কেরল : রাজ্যের স্বাস্থ্য মন্ত্রী জানিয়েছেন , নতুন করে কোভিড - ১৯ সংক্রমণের প্রেক্ষিতে রাজ্য সরকার সংক্রমণ প্রতিরোধে প্রয়োজনীয় সবরকম পদক্ষেপ গ্রহণ করেছে । বেসরকারি হাসপাতালগুলির সঙ্গে আলোচনা করে নমুনা পরীক্ষা ও চিকিৎসা খরচ বেঁধে দেওয়া হয়েছে । এদিকে তিরুবনন্তপুরমে সমগ্র উপকূলবর্তী এলাকায় আজ থেকে লকডাউন কার্যকর হয়েছে । রাজ্যে করোনায় আক্রান্তের সংখ্যা ১১ হাজার ৬৬ । বর্তমানে ৬ হাজার ২৯ জনের চিকিৎসা চলছে ।
    
    • তামিলনাডু : পন্ডিচেরীতে করোনায় মৃতের সংখ্যা বেড়ে হয়েছে ২৮ । বর্তমানে ৮০৪ জন রোগীর চিকিৎসা চলছে । এদিকে তামিলনাডুতে গতকাল আরও ৭৯ জনের মৃত্যুর খবর মেলায় করোনায় মৃতের সংখ্যা বেড়ে হয়েছে ২ হাজার ৩১৫ । রাজ্যে আক্রান্তের সংখ্যা ১ লক্ষ ৬১ হাজার । নিশ্চিতভাবে করোনায় আক্রান্ত হয়েছেন ৪৭ হাজার ৭৮২ জন ।
    
    • কর্ণাটক : ব্যাঙ্গালোর ও অন্যান্য জেলায় কোভিড - ১৯ সংক্রমণের ঘটনা বৃদ্ধি পাওয়ায় রাজ্যের স্বাস্থ্য ও পরিবার কল্যাণ কমিশনার হাসপাতালগুলিতে রোগী শয্যার পূর্ণ সদ্ব্যবহারের ব্যাপারে নির্দেশিকা জারি করেছে । এদিকে হাইকোর্ট কোভিড - ১৯ সংক্রান্ত স্বাস্থ্যবিধি লঙ্ঘনের দায়ে অভিযুক্ত রাজনৈতিক নেতৃবৃন্দ ও অন্যান্যদের বিরুদ্ধে রাজ্য সরকারকে অবিলম্বে কঠোর পদক্ষেপ গ্রহণের নির্দেশ দিয়েছে । রাজ্যে করোনায় আক্রান্তের সংখ্যা ৫৫ হাজারেরও বেশি । নিশ্চিতভাবে করোনায় আক্রান্ত হয়েছেন ৩৩ হাজার ২০৫ জন । এখনও পর্যন্ত মৃত্যু হয়েছে ১ হাজার ১৪৭ জনের ।
    
    • অন্ধ্রপ্রদেশ : রাজ্যে কোভিড - ১৯ আক্রান্তের ঘটনা গত এক সপ্তাহে ৯ শতাংশ হারে বেড়েছে । গত ৬ই জুলাই থেকে দৈনিক ১ হাজার জনের সংক্রমণের এবং ২ হাজার জন ব্যক্তির নিশ্চিত আক্রান্ত হওয়ার প্রমাণ মিলেছে গত তিন দিনে । এদিকে রাজ্যে গত ২৪ ঘন্টায় আরও ৫২ জনের মৃত্যু হয়েছে । এর ফলে , রাজ্যে করোনায় মৃতের সংখ্যা ৫৮৬ । আক্রান্তের সংখ্যা ৪৪ হাজার ৬০০ - রও বেশি । সুস্থ হয়েছেন ২১ হাজার ৭৬৩ জন ।
    
    • তেলেঙ্গানা : রাজ্য সরকার নমুনা পরীক্ষার হার আরও বাড়াতে চলেছে । আগামী কয়েক দিনে র্যা পিড অ্যান্টিজেন কিট ব্যবহার করে ৫ লক্ষ নমুনা পরীক্ষার লক্ষ্যমাত্রা স্থির হয়েছে । রাজ্যের মুখ্যমন্ত্রী কোভিড - ১৯ আপৎকালীন তহবিলে ১০০ কোটি টাকা বরাদ্দ করেছে । এদিকে রাজ্যে গতকাল আরও ৭ জনের করোনায় মৃত্যু হয়েছে । আক্রান্তের সংখ্যা বেড়ে হয়েছে ৪২ হাজার ৪৯৬ । মৃত্যু হয়েছে ৪০৩ জনের । সুস্থ হয়েছেন ২৮ হাজার ৭০৫ জন ।
    
    • অরুণাচল প্রদেশ : রাজ্যে এখনও পর্যন্ত ১৬ হাজারেরও বেশি ব্যক্তি বাইরে থেকে ফিরেছেন । কোভিড - ১৯ পরীক্ষার জন্য ৩৫ হাজারেরও বেশি নমুনা সংগ্রহ করা হয়েছে । রাজ্যের স্বাস্থ্য মন্ত্রী জানিয়েছেন , কোভিড - ১৯ চিকিৎসার জন্য অত্যাবশ্যক জীবনদায়ী ড্রাগ সংগ্রহ করা হচ্ছে এবং ২০টি নতুন অ্যাম্বুলেন্স ক্রয় করা হয়েছে ।
    
    • আসাম : কোভিড - ১৯ আক্রান্ত ১০ জন মহিলা ৪ জন কন্যাশিশু এবং ৬ জন শিশুপুত্রের জন্ম দিয়েছেন । রাজ্যের স্বাস্থ্য মন্ত্রী ট্যুইটে একথা জানিয়েছেন ।
    
    • মণিপুর : রাজ্যে আরআইএমএস প্রতিষ্ঠানের সাইকোলজি ও বায়োকেমিস্ট্রি বিভাগ বন্ধ করে দেওয়া হয়েছে । স্নাতকোত্তর বিভাগের চূড়ান্ত বর্ষের ১ জন চিকিৎসকের নমুনা পরীক্ষায় কোভিড - ১৯ এর প্রমাণ মেলায় এই সিদ্ধান্ত নেওয়া হয়েছে ।
    
    • মিজোরাম : রাজ্যে আজ আরও ১ জন রোগী সুস্থ হয়েছেন । করোনায় আক্রান্তের সংখ্যা ২৮২ । নিশ্চিতভাবে করোনায় আক্রান্ত হয়েছেন ১২১ জন এবং সুস্থ হয়েছেন ১৬১ জন ।
    
    • নাগাল্যান্ড : রাজ্যে আরও ২২ জনের নমুনা পরীক্ষায় করোনার উপস্থিতির প্রমাণ মিলেছে । এর ফলে , আক্রান্তের সংখ্যা বেড়ে হয়েছে ৯৭৮ । নিশ্চিতভাবে করোনায় আক্রান্তের সংখ্যা ৫৭৩ এবং সুস্থ হয়েছেন ৪০৫ জন ।
    
    • সিকিম : রাজ্যের মুখ্যমন্ত্রী সিকিম পূর্ব জেলার রঙ্গলি ও প্যাকইয়ং মহকুমায় কোভিড - ১৯ এ আক্রান্তের সংখ্যা সম্প্রতি বৃদ্ধি পাওয়ার ফলে আজ সম্মান ভবনে বিষয়টি নিয়ে আধিকারিকদের সঙ্গে পর্যালোচনা বৈঠকে বসেন ।


    CG/BD/SB

    
    
    (Release ID: 1639705) Visitor Counter : 14
    
    
      Read this release in: Punjabi , English , Urdu , Hindi , Marathi , Assamese , Manipuri , Gujarati , Tamil , Telugu , Kannada , Malayalam