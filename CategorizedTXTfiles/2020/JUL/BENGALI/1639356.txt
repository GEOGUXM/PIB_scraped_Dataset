      ক্ষুদ্র, অতিক্ষুদ্রওমাঝারিশিল্পমন্ত্রক

      কেভিআইসি দিল্লিতে চর্ম শিল্পীদের জন্য অত্যাধুনিক ফুটওয়্যার প্রশিক্ষণ কেন্দ্র চালু করেছে
      Posted On: 16 JUL 2020 5:38PM by PIB Kolkata


    নয়াদিল্লি, ১৬ জুলাই, ২০২০


    

    খাদি ও গ্রামোদ্যোগ কমিশন (কেভিআইসি) – এর পক্ষ থেকে আজ প্রান্তিক সম্প্রদায়ের চর্ম শিল্পীদের প্রশিক্ষণ দেবার জন্য দিল্লিতে একটি অত্যাধুনিক ফুটওয়্যার প্রশিক্ষণ কেন্দ্র চালু করা হয়েছে। কেন্দ্রীয় অতিক্ষুদ্র, ছোট ও মাঝারি শিল্পোদ্যোগ মন্ত্রকের অধীন সেন্ট্রাল ফুটওয়্যার ট্রেনিং ইন্সটিটিউটের কারিগরি সহায়তায় এই প্রশিক্ষণ কেন্দ্রটি গড়ে তোলা হয়েছে। উচ্চ গুণমানবিশিষ্ট জুতো তৈরির জন্য চর্মকারদের এই প্রশিক্ষণ কেন্দ্রে দু’মাস প্রশিক্ষণ দেওয়া হবে।


    
    কেভিআইসি-র চেয়ারম্যান শ্রী ভি কে সাক্সেনা চর্মকারদের ‘চর্ম চিকিৎসক’ হিসাবে বর্ণনা করে বলেন, এই প্রশিক্ষণ কেন্দ্রের মাধ্যমে চর্ম শিল্পীদের নিজস্ব জুতো তৈরির ব্যবসা শুরু করতে সহায়তা দেবে। দু’মাসের প্রশিক্ষণ শেষে চর্ম শিল্পীরা এই সুবিধা পাবেন। এছাড়াও, চর্ম শিল্পীদের ভবিষ্যৎ কর্মসূচী চালিয়ে যাওয়ার জন্য ৫ হাজার টাকার সহায়ক সরঞ্জাম দেওয়া হবে। শ্রী সাক্সেনা জানান, প্রধানমন্ত্রীর ‘সবকা সাথ, সবকা বিকাশ’ – এর মন্ত্রকে সামনে রেখে চর্ম শিল্পীদের জন্য এই প্রশিক্ষণ কর্মসূচির আয়োজন করা হয়েছে। তিনি আরও জানান, জুতো জীবনশৈলীর এক অবিচ্ছেদ্য অঙ্গ হয়ে উঠেছে। তাই, বর্তমান সময়ে জুতো তৈরি আর কোনোভাবেই নগণ্য কাজ নয়। এই কেন্দ্র থেকে প্রশিক্ষণ লাভের পর চর্ম শিল্পীরা তাঁদের আয় কয়েক গুণ বাড়াতে পারবেন বলেও শ্রী সাক্সেনা অভিমত প্রকাশ করেন।

    

    CG/BD/SB

    
    
    (Release ID: 1639356) Visitor Counter : 3
    
    
      Read this release in: English , Urdu , Hindi , Assamese , Manipuri , Punjabi , Tamil , Telugu