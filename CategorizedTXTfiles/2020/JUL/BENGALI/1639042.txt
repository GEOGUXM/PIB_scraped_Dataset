      যুবওক্রীড়াবিষয়কমন্ত্রক

      কোভিড-১৯ এর বিরুদ্ধে ভারতের লড়াইয়ে সাহায্য করার জন্য ১ কোটি স্বেচ্ছাসেবককে সামিল করতে কেন্দ্র ও রাজ্যগুলিকে একযোগে কাজ করতে হবে : শ্রী কিরেণ রিজিজু
      Posted On: 15 JUL 2020 6:41PM by PIB Kolkata


    নয়াদিল্লি, ১৫ জুলাই, ২০২০


    

    কোভিড-১৯ এর বিরুদ্ধে ভারতের লড়াইকে আরও জোরদার করতে যুব বিষয়ক ও ক্রীড়া মন্ত্রকের ফ্ল্যাগশিল্প কর্মসূচিগুলির অঙ্গ হিসাবে ১ কোটি স্বেচ্ছাসেবককে সামিল করার জন্য রাজ্য ও কেন্দ্রশাসিত অঞ্চলগুলির প্রতি আহ্বান জানালেন কেন্দ্রীয় যুব বিষয়ক ও ক্রীড়া মন্ত্রী শ্রী কিরেণ রিজিজু। ক্রীড়া ও যুব বিষয়ক বিভিন্ন বিষয় নিয়ে এক সমন্বয়মূলক রূপরেখা তৈরির জন্য রাজ্য ও কেন্দ্রশাসিত অঞ্চলগুলিকে নিয়ে আয়োজিত দু’দিনের এক সম্মেলনে শ্রী রিজিজু ভিডিও কনফারেন্সে ভাষণ দিচ্ছিলেন। দেশে স্বেচ্ছাসেবকদের সংখ্যা বাড়ানোর ওপর জোর দিয়ে শ্রী রিজিজু বলেন, কোভিড – এর বিরুদ্ধে লড়াইয়ে অগ্রভাগে থাকা নেহরু যুব কেন্দ্র ও ন্যাশনাল সার্ভিস স্কিমের ৬০ লক্ষেরও বেশি স্বেচ্ছাসেবক মহামারীর সময় সচেতনতা প্রচার, মাস্ক বিতরণ এমনকি নাগরিকদের সহায়তায় নিরন্তর কাজ করেছে। এই স্বেচ্ছাসেবকদের অবদানের ভিডিও কনফারেন্সে যোগ দেওয়া রাজ্যগুলির প্রতিনিধিরা ভুয়সী প্রশংসা করেন। প্রধানমন্ত্রীর আত্মনির্ভর ভারত গঠনের স্বপ্ন পূরণের লক্ষ্যে এই স্বেচ্ছাসেবকরা কোভিড-১৯ এর বিরুদ্ধে লড়াই চালিয়ে যাবেন বলেও শ্রী রিজিজু জানান।


    
    প্রথমবার লকডাউন ঘোষণার অব্যবহিত পরই নেহরু যুব কেন্দ্র সংগঠন এবং ন্যাশনাল সার্ভিস স্কিমের ৪০ লক্ষেরও বেশি স্বেচ্ছাসেবককে কাজে লাগানো হয়। কোভিড-১৯ এর বিরুদ্ধে লড়াইয়ে বিভিন্ন কর্মকান্ডে সহায়তার জন্য ৬০ লক্ষেরও বেশি স্বেচ্ছাসেবককে প্রশিক্ষিত করা হয়েছে বলেও মন্ত্রী জানান।


    
    রাজ্য ও কেন্দ্রশাসিত অঞ্চলগুলির দু’দিনের এই সম্মেলনে একাধিক রাজ্যের পক্ষ থেকে খেলাধূলা পুনরায় শুরু করার ব্যাপারে প্রস্তাব দেওয়া হয়। দিল্লি, সিকিম, চন্ডীগড়, গোয়া প্রভৃতি রাজ্য ও কেন্দ্রশাসিত অঞ্চলের পক্ষ থেকে টেবিল টেনিস, ব্যাডমিন্টন, তিরন্দাজ প্রভৃতি ক্রীড়া, যেখানে একাধিক খেলোয়াড়ের সংস্পর্শে আসার সম্ভাবনা নেই, এমন খেলাধূলা শুরু করার ব্যাপারে প্রস্তাব দেওয়া হয়। এই প্রেক্ষিতে শ্রী রিজিজু বলেন, পরিস্থিতির ওপর নির্ভর করে ২-৩ মাস পর কিছু কিছু ক্ষেত্রে খেলাধূলা পুনরায় শুরু করার জন্য রাজ্য ও কেন্দ্রশাসিত অঞ্চলগুলির প্রতি আহ্বান জানান।


    

    CG/BD/SB

    
    
    (Release ID: 1639042) Visitor Counter : 5
    
    
      Read this release in: Punjabi , English , Urdu , Hindi , Tamil , Telugu