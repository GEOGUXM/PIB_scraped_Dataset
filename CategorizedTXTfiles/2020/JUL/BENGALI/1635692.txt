      কেন্দ্রীয়লোকসেবাআয়োগ

      ইউপিএসসি সিভিল সার্ভিসেস (প্রিলিমিনারি) পরীক্ষা ২০২০ এবং ইন্ডিয়ান ফরেস্ট সার্ভিস(প্রিলিমিনারি) ২০২০-এর পরীক্ষার্থীদের পছন্দ অনুযায়ী পরীক্ষা কেন্দ্রের ব্যাপারে ইউপিএসসি-র বিজ্ঞপ্তি
      Posted On: 01 JUL 2020 1:37PM by PIB Kolkata


    নয়াদিল্লী, ১ জুলাই, ২০২০


    

    ইউনিয়ন পাবলিক সার্ভিস কমিশন (ইউপিএসসি) গত ৫ই জুন প্রকাশিত সংশোধিত পরীক্ষা কর্মসূচির অঙ্গ হিসেবে আগামী চৌঠা অক্টোবর (রবিবার) সিভিল সার্ভিসেস (প্রিলিমিনারি) পরীক্ষা ২০২০ এবং ইন্ডিয়ান ফরেস্ট সার্ভিস (প্রিলিমিনারি) পরীক্ষা গ্রহণ করবে।


    
    সিভিল সার্ভিসেস (প্রিলিমিনারি) পরীক্ষা ২০২০ এবং ইন্ডিয়ান ফরেস্ট সার্ভিস পরীক্ষা (প্রিলিমিনারি) ২০২০ প্রেক্ষিতে পরীক্ষার্থীর বিপুল সংখ্যার বিষয়টিকে বিবেচনায় রেখে এবং পছন্দমত পরীক্ষা কেন্দ্রের ব্যাপারে এদের কাছ থেকে অসংখ্য অনুরোধ আসায় ইউপিএসসি এব্যাপারে পরীক্ষার্থীদের সুবিধা দেবার সিদ্ধান্ত নিয়েছে। উপরোক্ত দুটি প্রিলিমিনারি পরীক্ষা ছাড়াও সিভিল সার্ভিসেস (মেন) এবং ইন্ডিয়ান ফরেস্ট সার্ভিস (মেন) পরীক্ষার ক্ষেত্রেও প্রার্থীদেরকে পছন্দমত পরীক্ষা কেন্দ্রের সুবিধা দেওয়ার সিদ্ধান্ত হয়েছে। অবশ্য পরীক্ষার্থীদের পছন্দসই পরীক্ষা কেন্দ্রের বিষয়টি নির্ভর করছে যে কেন্দ্রে পরীক্ষা গ্রহণ করা হবে সেখানে পর্যাপ্ত সংখ্যায় পরীক্ষার্থীর বসার অতিরিক্ত ব্যবস্থা রয়েছে কি না তার ওপর।


    
    পরীক্ষা কেন্দ্র পরিবর্তনের ব্যাপারে পরীক্ষার্থীদের ৭-১৩ই জুলাই (সন্ধ্যে ৬টা পর্যন্ত) এবং ২০-২৪শে জুলাই (সন্ধ্যে ৬টা পর্যন্ত)সময় দেওয়া হয়েছে। কমিশনের ওয়েবসাইটে গিয়ে ইচ্ছুক পরীক্ষার্থীরা তাদের পরীক্ষা কেন্দ্র পরিবর্তনের ব্যাপারে আবেদন করতে পারবেন। শুরুর দিকেই জমা পরা আবেদনগুলিকে প্রাথমিক প্রাধান্য দেওয়া হবে। কমিশনের পক্ষ থেকে আরও জানানো হয়েছে যখন একটি পরীক্ষা কেন্দ্রে পরীক্ষার্থীদের বসার সিট পূরণ হয়ে যাবে তখন ওই পরীক্ষা কেন্দ্রে নতুন কোনো পরীক্ষার্থীর আবেদন গ্রাহ্য হবেনা। এই পরিস্থিতিতে যখন একজন পরীক্ষার্থী তার পছন্দসই পরীক্ষা কেন্দ্রে বসার সুযোগ পাবেন না, তখন তাকে বাকি পরীক্ষা কেন্দ্রগুলিতে পরীক্ষায় বসার জন্য আবেদন করতে হবে।


    
    পরীক্ষা কেন্দ্রের স্থান পরিবর্তনের ক্ষেত্রে পরীক্ষার্থীদের সুযোগ দেওয়া হলেও কোনো পরীক্ষার নিয়ম ও শর্তাবলীতে কোনোরকম পরিবর্তন হচ্ছেনা। তবে কোনো পরীক্ষার্থী চাইলে তার পছন্দসই পরীক্ষা কেন্দ্রের জমা দেওয়া আবেদন প্রত্যাহার করতে পারেন। পরীক্ষার্থীরা এই সুযোগ ১-৮ই আগস্ট পর্যন্ত পাবেন। অবশ্য কোন পরীক্ষার্থী যদি পছন্দসই পরীক্ষা কেন্দ্রের ব্যাপারে জমা করা আবেদন প্রত্যাহার করে নেন তাহলে তা আর কোনোভাবেই পুনরায় আবেদনের জন্য বিবেচিত হবেনা।


    

    CG/BD/NS

    
    
    (Release ID: 1635692) Visitor Counter : 22
    
    
      Read this release in: Malayalam , English , Urdu , Marathi , Hindi , Manipuri , Punjabi , Punjabi , Odia , Tamil , Telugu