      রেলমন্ত্রক

      দক্ষিণ-পূর্ব রেলের নতুন প্রধান মুখ্য পরিচালন প্রবন্ধক
      Posted On: 28 JUL 2020 5:21PM by PIB Kolkata


    কলকাতা, ২৮ জুলাই, ২০২০


    দক্ষিণ-পূর্ব রেলের প্রধান মুখ্য পরিচালন প্রবন্ধকের দায়িত্ব গ্রহণ করলেন শ্রী প্রভাস দানসানা। এর আগে তিনি পূর্ব রেলের শিয়ালদহ ডিভিশনের ডিভিশনাল রেলওয়ে ম্যানেজারের দায়িত্ব সামলেছেন।


    শ্রী দানসানা ১৯৮৯ ব্যাচের আইআরটিএস আধিকারিক। তিনি ভারতীয় রেলে ১৯৯১-এ যোগ দেন। ১৯৯৩ পর্যন্ত তিনি দক্ষিণ-পূর্ব রেলের চক্রধরপুর শাখার অ্যাসিস্ট্যান্ট কমার্শিয়াল ম্যানেজারের দায়িত্ব পালন করেছেন। সেই সময় রেল পরিচালনার বিষয়ে তিনি যথেষ্ট অভিজ্ঞতা সঞ্চয় করেন। পরবর্তীতে তিনি চক্রধরপুরে সিনিয়র ডিভিশনাল সেফটি অফিসার, নাগপুর এবং ওয়াল্টিয়ারের সিনিয়র ডিভিশনাল অপারেশনস ম্যানেজার এবং ভুবনেশ্বরে পণ্য পরিবহণ শাখার ডেপুটি চিফ অপারেশনস ম্যানেজারের দায়িত্ব সামলেছেন।


    শ্রী দানসানা ২০০৭-২০১১ সাল পর্যন্ত কঙ্কর-এ কর্মরত ছিলেন। তিনি কলকাতা মেট্রো রেলের চিফ ট্র্যাফিক ম্যানেজার, দক্ষিণ-পূর্ব রেলের চিফ ফ্রেট ট্রান্সপোর্টেশন ম্যানেজার এবং রেল বোর্ডের একজিকিউটিভ ডিরেক্টরের দায়িত্বও সামলেছেন।


    কলকাতা মেট্রোয় তিনি স্বয়ংক্রিয় টিকিট ব্যবস্থা চালু করেছিলেন। শিয়ালদহে ডিভিশনাল রেলওয়ে ম্যানেজার হিসেবে থাকার সময় শহরতলীর ট্রেন চলাচল ব্যবস্থায় উন্নতির জন্য বেশ কিছু পদক্ষেপ গ্রহণ করেন।


    শ্রী দানসানা জাতীয় এবং আন্তর্জাতিক স্তরে বিভিন্ন প্রশিক্ষণ কর্মসূচিতে যোগ দিয়েছেন। মিষ্টভাষী এই আধিকারিকের খেলাধূলো এবং সামাজিক কাজকর্মে-ও উৎসাহ আছে।


    SSS/CB/DM

    
    
    (Release ID: 1642050) Visitor Counter : 2
    
    
      Read this release in: English