      আয়ুষ

      জাতীয় আয়ুষ মিশন এবং আয়ুষ স্বাস্থ্য ও কল্যাণ কেন্দ্রগুলির কার্যক্রম পর্যালোচনা কেন্দ্রীয় আয়ুষ মন্ত্রী'র
      Posted On: 30 JUL 2020 7:12PM by PIB Kolkata


    নয়াদিল্লী, ৩১ জুলাই, ২০২০


    

    কেন্দ্রীয় আয়ুষ মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী শ্রীপাদ ইয়েস নায়েক বৃহস্পতিবার (৩০ জুলাই) কেন্দ্রীয় আয়ুষ মন্ত্রকের আওতাধীন জাতীয় আয়ুষ মিশন এবং আয়ুষ স্বাস্থ্য ও কল্যাণ কেন্দ্রগুলির কাজের অগ্রগতি পর্যালোচনা করেছেন।


    
    এই উপলক্ষ্যে শ্রী নায়েক জাতীয় আয়ুষ মিশনের একটি ওয়েব পোর্টালও চালু করেছেন। এই ওয়েব পোর্টালের মাধ্যমে রাজ্যের আয়ুষ বিষয়ে বার্ষিক পরিকল্পনা, কত টাকা খরচ হয়েছে তার শংসাপত্র, কাজের অগ্রগতির বিষয়ে প্রতিবেদন ইত্যাদি অনলাইন মোডে মন্ত্রকের কাছে জমা দেওয়া যাবে। এতে কাজের ক্ষেত্রে স্বচ্ছতা যেমন আসবে তেমনি অগ্রগতিও সম্ভবপর হবে। এদিন কেন্দ্রীয় মন্ত্রী আয়ুষ স্বাস্থ্য ও কল্যাণ কেন্দ্র প্রতিষ্ঠার জন্য একটি কার্যনির্বাহী নির্দেশিকা সহ ৪টি বইও প্রকাশ করেন।


    
    ওয়েবিনারের মাধ্যমে ১৫টি রাজ্যের স্বাস্থ্য/আয়ুষ মন্ত্রীরা সংশ্লিষ্ট রাজ্যের আয়ুষ স্বাস্থ্য কল্যাণ কেন্দ্রগুলির কাজের অগ্রগতির বিষয়ে বিভিন্ন মতামত ভাগ করে নেন কেন্দ্রীয় মন্ত্রীর সঙ্গে। জাতীয় আয়ুষ মিশনের আওতায় অনুমোদিত কর্মকান্ডের অগ্রগতির বিষয়ে যথাযথ সাহায্য করার পাশাপাশি আয়ুষ স্বাস্থ্য ও কল্যাণ কেন্দ্র চালু করার বিষয়ে সাহায্য করা হবে বলে কেন্দ্রীয় মন্ত্রীকে আশ্বাসও দেন রাজ্যে স্বাস্থ্য/আয়ুষ মন্ত্রীরা।


    
    অনুষ্ঠানে কেন্দ্রীয় মন্ত্রী এই আয়ুষ স্বাস্থ্য ও কল্যাণ ও কেন্দ্রগুলির প্রতিষ্ঠা করা এবং প্রাথমিক স্বাস্থ্য পরিষেবাকে আরও দৃঢ় করার আহ্বান জানিয়েছেন। তিনি জাতীয় আয়ুষ মিশন এবং আয়ুষ স্বাস্থ্য ও কল্যাণ কেন্দ্রগুলির আওতায় অনুমোদিত কাজের অগ্রগতির বিষয়ে গুরুত্ব আরোপ করেন। কেন্দ্রীয় মন্ত্রী বলেন, সাধারণ মানুষের কাছে এই পরিষেবা আরও পৌঁছে দেওয়ার প্রয়োজন রয়েছে। অনুষ্ঠানে বিভিন্ন রাজ্য ও কেন্দ্রশাসিত অঞ্চলের স্বাস্থ্য/আয়ুষ মন্ত্রীরা ছাড়াও মন্ত্রকের প্রধান সচিব/সচিবরাও যোগ দিয়েছিলেন। কেন্দ্রীয় আয়ুষ মন্ত্রকের সচিব রাজেশ কোটিচা জানিয়েছেন, আয়ুষ স্বাস্থ্য ও কল্যাণ কেন্দ্রগুলির জন্য সংশ্লিষ্ট রাজ্য ও কেন্দ্রশাসিত অঞ্চলগুলিতে যে অর্থ বরাদ্দ করা হয়েছে তা সময়মতো সদ্ব্যবহার করা প্রয়োজন। জনস্বাস্থ্য পরিষেবা ক্ষেত্রে এই আয়ুষ স্বাস্থ্য ও কল্যাণ কেন্দ্রগুলির ওপর আরও জোর দেওয়া প্রয়োজন বলেও তিনি জানান।


    

    CG/SS/NS

    
    
    (Release ID: 1642640) Visitor Counter : 3
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu