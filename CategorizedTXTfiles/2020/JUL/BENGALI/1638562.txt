      কৃষিমন্ত্রক

      রাজস্থান, মধ্যপ্রদেশ, পাঞ্জাব, গুজরাট, উত্তরপ্রদেশ, মহারাষ্ট্র, ছত্তিশগড়, হরিয়ানা এবং বিহারের প্রায় ৩ লক্ষ হেক্টর জমিতে পঙ্গপাল নিয়ন্ত্রণের কাজ চালানো হয়েছে
      Posted On: 14 JUL 2020 2:15PM by PIB Kolkata


    নয়াদিল্লী, ১৪ জুলাই, ২০২০


    

    
    ১১ই এপ্রিল থেকে ১২ জুলাই পর্যন্ত রাজস্থান, মধ্যপ্রদেশ, পাঞ্জাব, গুজরাট, উত্তরপ্রদেশ এবং হরিয়ানায় ১ লক্ষ ৬০ হাজার ৬৫৮ হেক্টর জমিতে পঙ্গপাল নিয়ন্ত্রণের কাজ চালিয়েছে পঙ্গপাল নিয়ন্ত্রণ দপ্তর। ১২ জুলাই পর্যন্ত রাজস্থান, মধ্যপ্রদেশ, পাঞ্জাব, গুজরাট, উত্তরপ্রদেশ, মহারাষ্ট্র, ছত্তিশগড়, হরিয়ানা এবং বিহারে ১ লক্ষ ৩৬ হাজার ৭৮১ হেক্টর জমিতে এই পঙ্গপাল নিয়ন্ত্রণের কাজ সংশ্লিষ্ট রাজ্য সরকার পরিচালিত করেছে।


    
    ১২ এবং ১৩ জুলাই রাতে রাজস্থানের বারমের, জয়সলমীর, যোধপুর, বিকানের, শ্রীগঙ্গানগর, চুরু, ঝুনঝুন এবং আলোয়ার এই ৭টি জেলায় ২৬টি জায়গায় পঙ্গপাল নিয়ন্ত্রণের কাজ পরিচালনা করা হয়। এই একই সময়ে উত্তরপ্রদেশের গোন্ডা জেলায় একটি জায়গায় এবং হরিয়ানায় মহেন্দ্রগড় ও ভোওয়ানি জেলায় দুটি জায়গায় পঙ্গপাল নিয়ন্ত্রণ অভিযান চালানো হয়। এই কাজ পরিচালনা করে সংশ্লিষ্ট রাজ্যের পঙ্গপাল নিয়ন্ত্রণ দপ্তর। এর পাশাপাশি সংশ্লিষ্ট রাজ্যের কৃষি দপ্তরও হরিয়ানা, উত্তরপ্রদেশে ১২ এবং ১৩ জুলাই রাতে পঙ্গপাল নিয়ন্ত্রণের কাজ পরিচালনা করে।


    
    বর্তমানে স্প্রে-যান সহ ৬০টি পঙ্গপাল নিয়ন্ত্রণকারী দল রাজস্থান, গুজরাট, মধ্যপ্রদেশ ও উত্তরপ্রদেশে নিযুক্ত রয়েছে। ২০০রও বেশি কেন্দ্রীয় সরকারি কর্মচারী এই পঙ্গপাল নিয়ন্ত্রণের কাজে যুক্ত রয়েছেন। এছাড়াও ২০টি স্প্রে সরঞ্জামকেও এই পঙ্গপাল নিয়ন্ত্রণের কাজে লাগানো হয়েছে। পঙ্গপাল নিয়ন্ত্রণের কাজ জোরদার করে তুলতে ৫৫টি অতিরিক্ত স্প্রে-যান কেনা হয়েছে এবং সেগুলিকেও কাজে লাগানো হয়েছে।


    
    এছাড়াও বড় গাছ এবং দুর্গম অঞ্চলে কীটনাশক স্প্রে করার মাধ্যমে পঙ্গপাল নিয়ন্ত্রণের কাজ পরিচালনার জন্য ১৫ টি ড্রোণ কাজে লাগানো হচ্ছে। মূলত এগুলি রাজস্থান, বারমের, জয়সলমীর, নাগৌর অঞ্চলে মোতায়েন করা হয়েছে। ভারতীয় বায়ুসেনাও এমআই-১৭ হেলিকপ্টার ব্যবহার করে পরীক্ষামূলকভাবে পঙ্গপাল নিয়ন্ত্রণ অভিযানের কাজ চালিয়েছে।


    
    গুজরাট, উত্তরপ্রদেশ, মধ্যপ্রদেশ, মহারাষ্ট্র, ছত্তিশড়, বিহার এবং হরিয়ানায় কোন গুরুত্বপূর্ণ ফসলের ক্ষয়ক্ষতির খবর পাওয়া যায়নি। তবে রাজস্থানের কয়েকটি জেলা ফসলের সামান্য ক্ষয়ক্ষতির খবর পাওয়া গেছে।


    
    অপরিণত গোলাপী রঙের পঙ্গপালের ঝাঁক এবং প্রাপ্ত বয়স্ক হলুদ পঙ্গপাল রাজস্থানের বারমের, জয়সলমীর, যোধপুর, বিকানের, ঝুনঝুন, শ্রীগঙ্গানগর, আলোয়ার, চুরু, এবং হরিয়ানার মহেন্দ্রগড় ও উত্তরপ্রদেশের সীতাপুর, গোন্ডা জেলায় বেশ কিছুদিন ধরে সক্রিয় ছিল।


    

    
    CG/SS/NS

    
    
    (Release ID: 1638562) Visitor Counter : 12
    
    
      Read this release in: English , Urdu , Hindi , Marathi , Manipuri , Assamese , Punjabi , Tamil , Telugu