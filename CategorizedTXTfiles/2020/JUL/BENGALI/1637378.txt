      কেন্দ্রীয়মন্ত্রিসভা

      প্রধানমন্ত্রী গরিব কল্যাণ অন্ন যোজনার সময়সীমা বৃদ্ধিতে অনুমোদন মন্ত্রীসভার- জুলাই থেকে নভেম্বর পর্যন্ত ৫ মাস অতিরিক্ত খাদ্যশস্য বরাদ্দ করা হয়েছে
      Posted On: 08 JUL 2020 4:21PM by PIB Kolkata


    নয়াদিল্লী, ৮ জুলাই, ২০২০


    

    
    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রীসভা আজ চলতি বছরের জুলাই থেকে নভেম্বর পর্যন্ত আগামী ৫ মাস আর্থিকভাবে কোভিড-১৯এর বিরুদ্ধে লড়াইয়ের অঙ্গ হিসেবে প্রধানমন্ত্রী গরিব কল্যাণ অন্ন যোজনা (পিএমজিকেএওয়াই)-এর সময়সীমা বৃদ্ধিতে অনুমোদন দিয়েছে।


    
    দেশে কোভিড-১৯এর কারণে উদ্ভূত অর্থনৈতিক বিপর্যয়ের ফলে দরিদ্র মানুষেরা যে সমস্যার মুখোমুখি হয়েছেন তার মোকাবিলায় ভারত সরকার চলতি বছরের মার্চ মাসে ‘প্রধানমন্ত্রী গরিব কল্যাণ প্যাকেজ’এর কথা ঘোষণা করে। এই প্যাকেজের মধ্যে অন্যতম বিষয় হল ‘প্রধানমন্ত্রী গরিব কল্যাণ অন্ন যোজনার (পিএমজিকেওয়াই) বাস্তবায়ন। ২০১৩ সালের জাতীয় খাদ্য সুরক্ষা আইনের আওতায় প্রায় ৮১ কোটি সুবিধাভোগীকে ব্যক্তি পিছু ৫ কেজি করে বিনামূল্যে চাল ও গম বিতরণ করা হয়েছিল। দরিদ্র এবং প্রান্তিক পরিবার/সুবিধাভোগীরা যাতে আর্থিক সংকটের মুখোমুখি না হয়েই সহজেই খাদ্যশস্য পেতে পারেন সেই কারণেই এই উদ্যোগ নেওয়া হয়। এই কর্মসূচির আওতায় প্রাথমিকভাবে এপ্রিল, মে, জুন এই তিন মাস খাদ্যশস্য সরবরাহ করা হয়।


    
    তবে দরিদ্র এবং অভাবী মানুষদের অবিচ্ছিন্নভাবে সহায়তার কথা মাথায় রেখে পিএমজেকেওয়াই প্রকল্পের মেয়াদ জুলাই থেকে নভেম্বর পর্যন্ত আগামী ৫ মাস বাড়ানো হয়েছে।


    
    এর আগে পিএমজেকেওয়াই-এর আওতায় এপ্রিল থেকে জুন এই তিন মাস পর্যন্ত রাজ্য/কেন্দ্রশাসিত অঞ্চলগুলিকে খাদ্যশস্য বিতরণের জন্য গত ৩০ মার্চ ১২০ লক্ষ মেট্রিক টন খাদ্যশস্য বরাদ্দ করা হয়। তদনুসারে, এফসিআই এবং অন্যান্য রাজ্য সংস্থাগুলি এই বিশেষ প্রকল্পের অধীনে মোট ১২০ লক্ষ মেট্রিক টনের মধ্যে ১১৬.৫ লক্ষ মেট্রিক টন খাদ্যশস্য সরবরাহ করেছে। এ পর্যন্ত সমস্ত রাজ্য/কেন্দ্রশাসিত অঞ্চল এপ্রিল থেকে জুন মাসের মধ্যে বরাদ্দকৃত খাদ্যশস্যের ৮৯ শতাংশ অর্থ প্রায় ১০৭ লক্ষ মেট্রিক টন খাদ্যশস্য বিতরণ করেছে। এখনও পর্যন্ত এপ্রিল মাসে ৭৪.৩ কোটি, মে মাসে ৭৪.৭৫ কোটি এবং জুন মাসে ৬৪.৭২ কোটি সুবিধাভোগী এই প্রকল্পের আওতায় এসেছেন এবং জাতীয় খাদ্য সুরক্ষা আইনের আওতায় তাদের নিয়মিত খাদ্যশস্য প্রদান করা হয়েছে। অনেক জায়গায় তা বিতরণের কাজ চলছে এবং বিতরণের পরিসংখ্যান আপডেট করা হচ্ছে । কয়েকটি রাজ্য অবশ্য পরিবহন সংক্রান্ত বিভিন্ন কারণে পিএমজেকেওয়াই-এর আওতাধীন দু-তিন মাসের খাদ্যশস্য একবারেই বিতরণ করেছে।


    
    জাতীয় খাদ্য সুরক্ষা আইনের আওতায় এপ্রিল, মে ও জুন মাসে ২৫২ লক্ষ মেট্রিক টন খাদ্য শস্য বিতরণ করা হয়েছে। এফসিআই সারা দেশজুড়ে তার সরবরাহ শৃঙ্খলার মাধ্যমে 'প্রধানমন্ত্রী গবির কল্যাণ অন্ন যোজনা'র আওতায় খাদ্যশস্য সরবরাহ করেছে। সুবিধাভোগীদের কাছে যাতে সময়মতো খাদ্যশস্য সরবরাহ নিশ্চিত করার জন্য জল ও আকাশ পথের মাধ্যমে দূর্গম ও প্রান্তিক স্থানে প্রতি নিয়ত খাদ্য সরবরাহ করা হয়েছে। এটি লক্ষ্যণীয় যে এফসিআই এবং তার আওতাধীন দপ্তর লকডাউনের মধ্যেও সুবিধাভোগীদের নিরবচ্ছিন্নভাবে খাদ্য সরবরাহ বজায় রেখেছে। এমনকি অনেক রাজ্যে সাময়িকভাবে বায়োমেট্রিক ভিত্তিক খাদ্য বিতরণের সমস্যা থাকলেও ডিজিটাল ইপিওএস মেশিন নেটওয়ার্কের মাধ্যমে ৫.৪ লক্ষ ন্যায্যমূল্যের দোকান থেকে খাদ্যশস্য প্রদান করা হয়েছে।


    
    গত বছর অর্থাৎ ২০১৯ সালে এপ্রিল, মে, জুন মাসে জাতীয় খাদ্য সুরক্ষা আইনের আওতায় মোট ১৩০.২ লক্ষ মেট্রিক টন খাদ্যশস্য বরাদ্দ করা হয়েছিল। যারমধ্যে ১২৩ লক্ষ মেট্রিক টন খাদ্যশস্যই রাজ্য/কেন্দ্রশাসিত অঞ্চলগুলি সংগ্রহ করেছিল। চলতি বছরের এই এপ্রিল, মে, জুন মাসে একই সুবিধাভোগীদের জন্য ২৫২ লক্ষ মেট্রিক টন খাদ্যশস্য বরাদ্দ করা হয়েছে, যারমধ্যে ২৪৭ লক্ষ মেট্রিক টন খাদ্যশস্য রাজ্য/কেন্দ্রশাসিত অঞ্চলগুলি সংগ্রহ করেছে। এরমধ্যে ২২৬ লক্ষ মেট্রিক টন খাদ্যশস্য জাতীয় খাদ্য সুরক্ষা আইনের আওতাভুক্ত সুবিধাভোগীদের মধ্যে বিতরণ করা হয়েছে। স্বাভাবিক পরিমাণের চেয়ে প্রায় দ্বিগুন খাদ্যশস্য বিতরণ করা হয়েছে।


    
    যেহেতু পিএমজেকেওয়াই-এর সময়সীমা ৫ মাস অর্থাৎ নভেম্বর পর্যন্ত বাড়ানো হয়েছে তাই খাদ্যশস্য সরবরাহ এবং বন্টন ব্যবস্থাপনা আরও জোরদার করা হয়েছে।

    

    
    
    CG/SS/NS

    
    
    (Release ID: 1637378) Visitor Counter : 10
    
    
      Read this release in: Punjabi , Assamese , English , Urdu , Hindi , Marathi , Manipuri , Gujarati , Odia , Tamil , Telugu , Kannada , Malayalam