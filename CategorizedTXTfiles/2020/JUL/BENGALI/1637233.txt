      স্বাস্থ্যওপরিবারকল্যাণমন্ত্রক

      কোভিডে মৃ্ত্যুহার কমাতে কেন্দ্রীয় প্রয়াস জোরদার করতে দিল্লীর এইমস-এর পক্ষ থেকে রাজ্যের চিকিৎসকদের জন্য টেলি-কনসালটেশন গাইডেন্স শুরু হয়েছে
      Posted On: 08 JUL 2020 1:59PM by PIB Kolkata


    নয়াদিল্লী, ৮ জুলাই, ২০২০


    

    কোভিড-১৯ সংক্রমণ প্রতিরোধ কৌশল এবং উপযুক্ত ব্যবস্থা গ্রহণের অঙ্গ হিসেবে কেন্দ্রীয় সরকার কোভিড-১৯ আক্রান্ত সমস্ত রোগীর কাছে যথাযথ চিকিৎসা পরিষেবা পৌঁছে দিয়ে মৃত্যু হার কমাতে অঙ্গীকারবদ্ধ। এই লক্ষ্যে কেন্দ্রীয় স্বাস্থ্য ও পরিবার কল্যাণ মন্ত্রক রাজ্যগুলির হাসপাতালগুলিতে বিশেষ করে আইসিইউ-এর দায়িত্বে থাকা চিকিৎসকদের আরও জ্ঞান সমৃদ্ধ করে তুলতে দিল্লীর এইমস চিকিৎসা প্রতিষ্ঠানের বিশেষজ্ঞ চিকিৎসকদের সামিল করেছে।


    
    কোভিড-১৯ সংক্রান্ত চিকিৎসা পরিষেবাগত প্রোটোকলের একটি গুরুত্বপূর্ণ অঙ্গ হল টেলি-কনসালটেশন। নতুন দিল্লীর এইমস-এর বিশেষজ্ঞ চিকিৎসকরা টেলি/ভিডিও কনসালটেশনের মাধ্যমে বিভিন্ন রাজ্যের হাসপাতালগুলির আইসিইউ-তে চিকিৎসাধীন কোভিড-১৯ আক্রান্ত রোগীদের যথাযথ চিকিৎসা পরিষেবা দিতে ওই হাসপাতালগুলি চিকিৎসকদের সাহায্য করবে। কোভিড-১৯ আক্রান্ত রোগীদের যথোপযুক্ত চিকিৎসা পরিষেবা পৌঁছে দেওয়ার ক্ষেত্রে রাজ্যগুলিকে সহায়তা দিয়ে মৃত্যুহার কমাতেই এই উদ্যোগ। সপ্তাহে দু-দিন প্রত্যেক মঙ্গল ও শুক্রবার এইমস-এর বিশেষজ্ঞ চিকিৎসকরা টেলি-কনসালটেশনের মাধ্যমে রাজ্যগুলিতে চিকিৎসকদের গাইড করবেন। টেলি-কনসালটেশনের প্রথম সভা আজ বিকেল ৪.৩০ মিনিটে আয়োজন করা হয়েছে। এই সভার জন্য যে ১০টি হাসপাতাল চিহ্নিত হয়েছে, তারমধ্যে মুম্বাইয়ের ৯টি এবং গোয়ার একটি হাসপাতাল রয়েছে। আজকের সভায় নেতৃত্ব দেবেন দিল্লীর এইমস-এর পুলমন্যারি মেডিসিন বিভাগের বিভাগীয় প্রধান ডঃ আনন্দ মোহন। আগামী ৩১ জুলাইয়ের মধ্যে ১৭টি রাজ্যে পর্যায়ক্রমে এ ধরণের টেলি-কনসালটেশন সভা আয়োজনের পরিকল্পনা করা হয়েছে। এরমধ্যে পশ্চিমবঙ্গও রয়েছে। ভিডিও কনফারেন্সের মাধ্যমে এ ধরণের সভায় সংশ্লিষ্ট রাজ্যের স্বাস্থ্য পরিষেবা বিষয়ক মহা-নির্দেশক ছাড়াও প্রতিটি হাসপাতাল থেকে আইসিইউ রোগীদের দায়িত্বে থাকা দু-জন চিকিৎসক অংশ নিতে পারবেন।


    

    
    CG/BD/NS

    
    
    (Release ID: 1637233) Visitor Counter : 12
    
    
      Read this release in: Punjabi , English , Urdu , Marathi , Hindi , Assamese , Manipuri , Odia , Tamil , Telugu , Malayalam