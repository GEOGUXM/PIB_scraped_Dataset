      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 17 JUL 2020 6:24PM by PIB Kolkata


    নয়াদিল্লি, ১৭ জুলাই, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড - ১৯ সংক্রান্ত সর্বশেষ তথ্য ; দেশে প্রকৃত কোভিড - ১৯ আক্রান্তের সংখ্যা ৩ লক্ষ ৪২ হাজার ; সুস্থতার সংখ্যা ৬ লক্ষ ৩৫ হাজার এবং তা ক্রমশ বাড়ছে

    দেশে আজ পর্যন্ত নিশ্চিতভাবে করোনায় আক্রান্তের সংখ্যা ৩ লক্ষ ৪২ হাজার ৭৫৬ । করোনায় মোট আক্রান্তের মধ্যে ৬ লক্ষ ৩৫ হাজারেরও বেশি সুস্থ হয়ে উঠেছেন । ভারত বিশ্বে জনসংখ্যার দিক থেকে দ্বিতীয় সর্বাধিক দেশ হলেও , এখানে প্রতি ১০ লক্ষে করোনায় আক্রান্তের সংখ্যা ৭২৭ . ৪ । ইউরোপের দেশগুলির তুলনায় প্রতি ১০ লক্ষে ভারতে করোনায় আক্রান্তের সংখ্যা ৪ থেকে ৮ গুণ কম । প্রতি ১০ লক্ষে মৃত্যুর হার ১৮ . ৬ , যা বিশ্বের মধ্যে তুলনামূলক কম । ৮০ শতাংশ ক্ষেত্রেই স্বল্প উপসর্গ দেখা দেওয়া ব্যক্তিদের হোম আইসোলেশনে থাকার এবং চিকিৎসা পরিষেবার সুযোগ গ্রহণে পরামর্শ দেওয়া হয়েছে । দেশে হাসপাতালে চিকিৎসাধীন রোগীদের গুণগত মানের পরিষেবা পৌঁছে দিতে চিকিৎসা পরিকাঠামোয় নিরন্তর উন্নতি - সাধন করা হচ্ছে । এর ফলে , কোভিড - ১৯ হাসপাতালগুলির পরিকাঠামো মজবুত হচ্ছে । দেশে সুনির্দিষ্ট কোভিড হাসপাতালের সংখ্যা ১ হাজার ৩৮৩ । কোভিড হেলথ কেয়ার সেন্টারের সংখ্যা ৩ হাজার ১০৭ এবং কোভিড কেয়ার সেন্টারের সংখ্যা ১০ হাজার ৩৮২ ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639305 – এই লিঙ্কে ক্লিক করুন ।
    
    খরিফ শস্যের চাষ এলাকা গত বছরের তুলনায় ২১ . ২ শতাংশ বেশি
    চলতি খরিফ মরশুমে আজ পর্যন্ত খরিফ শস্যের কৃষি কাজের এলাকা গতবারের একই সময়ের তুলনায় ২১ . ২ শতাংশ বেড়ে হয়েছে ৬ কোটি ৯১ লক্ষ ৮৬ হাজার হেক্টর । খরিফ শস্য চাষের অগ্রগতিতে কোভিড - ১৯ এর কোনও প্রভাব পড়েনি ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639340 – এই লিঙ্কে ক্লিক করুন ।


    
    দেশে মেডিকেল অক্সিজেনের যোগান , উৎপাদন , সরবরাহ ও সঞ্চয়ে কোনও ঘাটতি নেই
    কোভিড - ১৯ মহামারীর প্রেক্ষিতে কেন্দ্রীয় শিল্প ও বাণিজ্য মন্ত্রী শ্রী পীযূষ গোয়েল আজ মেডিকেল অক্সিজেনের সরবরাহ ও তার সঞ্চয় ভান্ডার পরিস্থিতি এক বৈঠকে পর্যালোচনা করে দেখেছেন । এখনও পর্যন্ত মেডিকেল অক্সিজেনের উৎপাদন , সঞ্চয় ভান্ডার , পরিবহণ ও সরবরাহ ক্ষেত্রে কোনও সমস্যার খবর মন্ত্রকে আসেনি ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639273 – এই লিঙ্কে ক্লিক করুন ।


    
    কোভিড - ১৯ মোকাবিলায় এআরসিআই এবং বেদান্ত টেকনোলজিস যৌথভাবে ব্যাগেজ স্ক্যান ডিসইনফেকশনের জন্য ইউভি সিস্টেম উদ্ভাবন করেছে
    কোভিড - ১৯ সংক্রমণ ছড়িয়ে পড়ার ক্ষেত্রে অভ্যন্তরীণ ও আন্তর্জাতিক সফর এক বড় কারণ । তাই , ব্যাগেজের মাধ্যমে ভাইরাস সংক্রমণ নিয়ন্ত্রণে হায়দরাবাদের ইন্টারন্যাশনাল অ্যাডভান্স রিসার্চ সেন্টার ফর পাউডার মেটালার্জি অ্যান্ড নিউ মেটেরিয়ালস্ এবং নয়ডার সংস্থা বেদান্ত টেকনোলজি যৌথভাবে ইউভি ব্যাগেজ ডিস ইনফেকশন সিস্টেম ‘ কীর্তিস্ক্যান ’ উদ্ভাবন করেছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639134 – এই লিঙ্কে ক্লিক করুন ।


    
    নির্বাচন কমিশন বিহারে বিধানসভা নির্বাচন এবং অদূর ভবিষ্যতে দ্বিবার্ষিক নির্বাচনগুলিতে ৬৫ বছরের বেশি বয়সী ভোটদাতাদের জন্য পোস্টাল ব্যালটের সুবিধা না রাখার সিদ্ধান্ত নিয়েছে
    কোভিড - ১৯ মহামারী এবং লকডাউন সম্পর্কিত নীতি - নির্দেশিকার প্রেক্ষিতে নির্বাচন কমিশন ৬৫ বছরের বেশি বয়সী ভোটদাতাদের জন্য বিকল্প ভোটদান ব্যবস্থা হিসাবে পোস্টাল ব্যালটের সুবিধা আর না রাখার সিদ্ধান্ত নিয়েছে । বয়স্ক মানুষের শারীরিক পরিস্থিতি এবং কোভিড সংক্রমণ থেকে সুরক্ষিত রাখার লক্ষ্যেই এই সিদ্ধান্ত নেওয়া হয়েছে । কোভিড আক্রান্ত ভোটদাতা এবং কোয়ারেন্টাইনে থাকা ভোটদাতাদের ভোটাধিকার প্রয়োগে যাতে কোনও রকম বঞ্চনার শিকার হতে না হয় , তার জন্য কমিশন আগত নির্বাচনগুলিতে বুথেই ভোটদানের সিদ্ধান্ত বজায় রেখেছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639106 – এই লিঙ্কে ক্লিক করুন ।
    
    বিশ্ব মহামারী প্রতিরোধে সরকার দেশবাসীকে সাহায্য করে চলেছে ; প্লাস্টিক শিল্পের সুরক্ষায় করণীয় সবকিছুই করা হবে : মান্ডভিয়া
    কেন্দ্রীয় রসায়ন ও সার প্রতিমন্ত্রী শ্রী মনসুখ মান্ডভিয়া আশ্বস্ত করে বলেছেন , আইনি সীমাবদ্ধতায় থেকে সরকার কোভিড - ১৯ এর প্রভাব থেকে প্লাস্টিক শিল্পের সুরক্ষায় সম্ভাব্য যা কিছু করণীয় , তাই করবে । শ্রী মান্ডভিয়া গতকাল এক ওয়েবইনারে অংশ নিয়ে বলেন , ভারতীয় প্লাস্টিক শিল্প পরিবেশগত দিক থেকে সুস্থায়ী , উদ্ভাবনমূলক এবং প্রতিযোগিতামুখী হয়ে উঠবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639106 – এই লিঙ্কে ক্লিক করুন ।


    
    কোভিড - ১৯ এর টিকা , চিকিৎসা ও রোগ নির্ণয়ের জন্য জৈব প্রযুক্তি দপ্তর ও তার গবেষণা প্রতিষ্ঠানগুলি সক্রিয় হয়েছে
    স্বল্পমূল্যের পরীক্ষার কিট , আরএনএ নিষ্কাশন যন্ত্র ; মানুষের শরীরে টিকার প্রয়োগের পরীক্ষার আগে প্রাণীদেহে প্রয়োগের ব্যবস্থাপনা । জৈব প্রযুক্তি দপ্তর এবং তার ১৬টি গবেষণা প্রতিষ্ঠান কোভিড - ১৯ এর মোকাবিলা করার জন্য বিভিন্ন গবেষণা ও উদ্ভাবনের কাজ করছে । দপ্তরের গবেষণার মূল উদ্যোগ স্বল্পমূল্যে নমুনা পরীক্ষার কিট তৈরি করা । দেশীয় প্রযুক্তিতে কীট তৈরির ফলে আত্মনির্ভরতা বাড়বে । জৈব প্রযুক্তি দপ্তরের টিএইচএসটিআই সার্স - কোভ - ২ অ্যান্টিজেন পদ্ধতিতে সংক্রমণ পরীক্ষার একটি পদ্ধতির প্রযুক্তি জেনাই ও মোলবায়ো ডায়গোনিস্টিক প্রাইভেট লিমিটেডকে হস্তান্তরিত করেছে । আইজিজি এলাইজা পদ্ধতিতে সংক্রমণ পরীক্ষার আরেকটি পদ্ধতির প্রযুক্তি এক্সসাইটোন ডায়গোনিস্টিক প্রাইভেট লিমিটেডকে হস্তান্তরিত করা হয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639142 – এই লিঙ্কে ক্লিক করুন ।


    
    অর্থ মন্ত্রক ১৫ই জুলাই ২৮টি রাজ্যের ২লক্ষ ৬৩ হাজার গ্রাম পঞ্চায়েতকে ১৫ হাজার ১৮৭ কোটি ৫০ লক্ষ টাকা অনুদান দিয়েছে
    কেন্দ্রীয় পঞ্চায়েতি রাজ মন্ত্রক এবং পানীয় জল , স্বাস্থ্যবিধি দপ্তর এবং জল শক্তি মন্ত্রকের সুপারিশের ভিত্তিতে দেশের ২৮টি রাজ্যের ২ লক্ষ ৬৩ হাজার গ্রাম পঞ্চায়েতকে অনুদান হিসাবে অর্থ মন্ত্রকের পক্ষ থেকে ১৫ হাজার ১৮৭ কোটি ৫০ লক্ষ টাকা দেওয়া হয়েছে । গত ১৫ তারিখ এই অর্থ বরাদ্দ করা হয় । ২০২০ - ২১ অর্থবর্ষে পঞ্চদশ অর্থ কমিশনের সুপারিশ অনুযায়ী , এই অর্থ অনুদান হিসাবে বরাদ্দ করা হয়েছে । গ্রাম পঞ্চায়েতগুলি এই অর্থে একাধিক উন্নয়নমূলক কর্মসূচি , যেমন – পানীয় জল সরবরাহ , বৃষ্টির জল সংরক্ষণ , জলের পুনর্ব্যবহার , স্বাস্থ্যবিধি এবং প্রকাশ্য - স্থানে শৌচকর্ম মুক্ত পরিবেশ বজায় রাখার মতো কাজে খরচ করতে পারবে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639157 – এই লিঙ্কে ক্লিক করুন ।
    
    ভারতীয় কৃষি গবেষণা পর্ষদের ৯২তম প্রতিষ্ঠা দিবস
    ভারতীয় কৃষি গবেষণা পরিষদের ৯২তম প্রতিষ্ঠা দিবস উদযাপন উপলক্ষে গতকাল আয়োজিত এক অনুষ্ঠানে কেন্দ্রীয় কৃষি ও কৃষি কল্যাণ মন্ত্রী শ্রী নরেন্দ্র সিং তোমর কৃষি বিজ্ঞানীদের প্রচেষ্টার প্রশংসা করে বলেন , তাঁদের সাফল্যের জন্যই কৃষি গবেষণা পরিষদ গত নয় দশকে দেশে কৃষির অগ্রগতিতে গুরুত্বপূর্ণ ভূমিকা নিয়েছে । কোভিড - ১৯ মহামারী সত্ত্বেও লকডাউনের সময় রেকর্ড পরিমাণ খাদ্যশস্য উৎপাদনের জন্য শ্রী তোমর দেশের কৃষক সমাজকে অভিনন্দন জানান ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639132 – এই লিঙ্কে ক্লিক করুন ।
    
    পূর্ব রেলের পণ্যবাহী ট্রেন পরিষেবা কোভিড - ১৯ অত্যাবশ্যক সামগ্রী পৌঁছে দিতে আগামী ১৪ই ডিসেম্বর পর্যন্ত চালু থাকবে
    পূর্ব রেল কোভিড - ১৯ লকডাউনের সময় দেশের বিভিন্ন প্রান্তে বিভিন্ন সময় ভিন্ন ভিন্ন রুটে অত্যাবশ্যক সামগ্রী , চিকিৎসা সরঞ্জাম ও ওষুধপত্র পৌঁছে দিয়েছে । বর্তমানে পূর্ব রেলের পণ্যবাহী এক্সপ্রেস ট্রেনগুলি হাওড়া ও গুয়াহাটি , শিয়ালদহ ও গুয়াহাটি এবং হাওয়া ও অমৃতসর রুটে চলাচল করছে । পূর্ব রেল পণ্যবাহী এক্সপ্রেস ট্রেনগুলির পরিষেবা আগামী ১৪ই ডিসেম্বর পর্যন্ত চালু রাখার সিদ্ধান্ত নিয়েছে ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639058 – এই লিঙ্কে ক্লিক করুন ।
    

    

    
    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : রাজ্যে বেসরকারি হাসপাতালগুলির চিকিৎসা খরচে প্রতারণা নিয়ন্ত্রণে বর্তমান মহামারীর সময় রোগী স্বার্থ রক্ষায় কোভিড চিকিৎসার খরচ বেঁধে দেওয়া হয়েছে । বেসরকারি হাসপাতালগুলিতে কোভিড - ১৯ চিকিৎসা খাতে খরচের ব্যাপারে অসংখ্য অভিযোগ পাওয়ার ভিত্তিতে রাজ্য সরকার এই সিদ্ধান্ত নিয়েছে ।
    
    • হরিয়ানা : কোভিড - ১৯ সংক্রমণ কবল থেকে ভিন্নভাবে সক্ষম ( দিব্যাঙ্গ ) ব্যক্তিদের সুরক্ষা ও নিরাপত্তার জন্য রাজ্য সরকার নীতি - নির্দেশিকা জারি করেছে ।


    
    • মহারাষ্ট্র : রাজ্যে এ যাবৎ একদিনে গতকাল সর্বাধিক ৮ হাজার ৬৪১ জনের করোনায় সংক্রমণের খবর মিলেছে । এর ফলে , আক্রান্তের সংখ্যা বেড়ে হয়েছে ২ লক্ষ ৮৪ হাজারেরও বেশি । নিশ্চিতভাবে করোনায় আক্রান্তের সংখ্যা ১ লক্ষ ১৪ হাজার ৬৪৮ এবং মৃত্যু হয়েছে ১১ হাজার ১৯৪ জনের । সুস্থ হয়েছেন ৬৮ হাজার ৫৩৭ জন । রাজ্যে সুস্থতার হার বেড়ে হয়েছে ৫৫ . ৬৩ শতাংশ এবং মুম্বাই জেলায় এই হার ৭০ শতাংশ ।
    
    • গুজরাট : রাজ্যে করোনায় আক্রান্তের সংখ্যা বেড়ে হয়েছে ৪৫ হাজার ৪৮১ । নিশ্চিতভাবে করোনায় আক্রান্তের সংখ্যা ১১ হাজার ২৮৯ । আজ পর্যন্ত সুস্থ হয়েছেন ৩২ হাজার ১০৩ জন এবং মৃত্যু হয়েছে ২ হাজার ৮৯ জনের । এদিকে ৪ সদস্যের একটি কেন্দ্রীয় দল আজ সুরাট শহর পরিদর্শন করেছেন । এই দলে এইমস্ – এর নির্দেশক , নীতি আয়োগের সদস্য , কেন্দ্রীয় স্বাস্থ্য ও পরিবার কল্যাণ মন্ত্রকের অতিরিক্ত সচিব প্রমুখ রয়েছেন ।
    
    • রাজস্থান : রাজ্যে আজ সকাল পর্যন্ত আরও ১৫৯ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ২৭ হাজার ৩৩৩ । সুস্থ হয়েছেন ২০ হাজার ২৮ জন এবং নিশ্চিতভাবে করোনায় আক্রান্তের সংখ্যা ৬ হাজার ৬৬৬ ।
    
    • মধ্যপ্রদেশ : রাজ্যে গতকাল এ যাবৎ একদিনেই সর্বোচ্চ ৭৩৫ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ২০ হাজার ৩৭৮ । নিশ্চিতভাবে করোনায় আক্রান্ত হয়েছেন ৫ হাজার ৫৬২ জন । সুস্থ হয়েছেন ১৪ হাজার ১২৭ জন । রাজ্যে করোনায় মৃতের সংখ্যা বেড়ে হয়েছে ৬৮৯ ।
    
    • ছত্তিশগড় : রাজ্যে গতকাল এ যাবৎ একদিনেই সর্বোচ্চ ১৯৭ জনের সংক্রমণের খবর মেলায় আক্রান্তের সংখ্যা বেড়ে হয়েছে ৪ হাজার ৭৫৪ । নিশ্চিতভাবে করোনায় আক্রান্তের সংখ্যা ১ হাজার ২৮২ । সুস্থ হয়েছেন ৩ হাজার ৪৫১ জন ।
    
    • গোয়া : রাজ্যে আরও ১৫৭ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৩ হাজার ১০৮ । রাজ্যে চলতি সপ্তাহে নিশ্চিতভাবে করোনায় আক্রান্ত হয়েছেন ১২৭ জন ।
    
    • আসাম : রাজ্যের মুখ্যমন্ত্রী নওগা সিভিল হাসপাতাল পরিদর্শন করে সেখানে কোভিড - ১৯ চিকিৎসা পদ্ধতির ব্যাপারে চিকিৎসক ও নার্সদের সঙ্গে কথা বলেছেন ।
    
    • মণিপুর : রাজ্যের ২টি জেলায় বাড়ি বাড়ি গিয়ে র্যা পিড অ্যান্টিজেন টেস্ট শুরু হয়েছে ।
    
    • মিজোরাম : রাজ্যে ১৯৪টি গীর্জার হল - কে কোয়ারেন্টাইন কেন্দ্র হিসাবে ব্যবহার করা হচ্ছে ।
    
    • নাগাল্যান্ড : রাজ্যের আরএসইটিআই ভবন ও ট্যুরিস্ট লজ - কে কোভিড কেয়ার সেন্টারে , অন্যদিকে সেন্ট জেভিয়ার কলেজ অডিটোরিয়াম হল - কে আইসোলেশন সেন্টারে রূপান্তরিত করা হয়েছে ।
    
    • কেরল : রাজ্যে আরও ২ জনের মৃত্যুর খবর মেলায় করোনায় মৃতের সংখ্যা বেড়ে হয়েছে ৩৯ । ক্রাইম ব্রাঞ্চ সদর দপ্তরের ২ জন পুলিশ আধিকারিকের নমুনা পরীক্ষায় করোনার প্রমাণ মেলায় ব্রাঞ্চের যাবতীয় কর্মকান্ড সাময়িক বন্ধ করে দেওয়া হয়েছে । এদিকে রাজ্যে গতকাল আরও ৭২২ জনের সংক্রমণের খবর মিলেছে । এখনও পর্যন্ত ৫ হাজার ৩৭২ জনের চিকিৎসা চলছে ।
    
    • তামিলনাডু : কেন্দ্রশাসিত পন্ডিচেরীতে করোনায় মৃতের সংখ্যা বেড়ে হয়েছে ২৫ । আক্রান্তের সংখ্যা ১ হাজার ৮৩২ । তামিলনাডুতে গতকাল আরও ৪ হাজার ৫৪৯ জনের সংক্রমণের খবর মেলায় আক্রান্তের সংখ্যা বেড়ে ১ লক্ষ ৫৬ হাজার ছাড়িয়েছে । নিশ্চিতভাবে করোনায় আক্রান্তের সংখ্যা ৪৬ হাজার ৭১৪ । মৃত্যু হয়েছে ২ হাজার ২৩৬ জনের । কেবল চেন্নাইয়েই আক্রান্তের সংখ্যা ১৫ হাজারেরও বেশি ।
    
    • কর্ণাটক : হাইকোর্ট বিপর্যয় ব্যবস্থাপনা আইন কার্যকর করা এবং কোভিড চিকিৎসা পরিষেবায় প্রত্যাখ্যানকারী বেসরকারি হাসপাতালগুলির বিরুদ্ধে জরিমানা আরোপের জন্য রাজ্য সরকারকে নির্দেশ দিয়েছে । এদিকে রাজ্যে করোনায় আক্রান্তের সংখ্যা ৫১ হাজার ছাড়িয়েছে । নিশ্চিতভাবে করোনায় আক্রান্তের সংখ্যা ৩০ হাজার ৬৫৫ এবং মৃত্যু হয়েছে ১ হাজার ৩২ জনের ।
    
    • অন্ধ্রপ্রদেশ : রাজ্য সরকার প্রকাশ্য - স্থানে , কর্মক্ষেত্রে এবং সফরের সময় মাস্ক বাধ্যতামূলক করেছে । এই মর্মে জারি করা নির্দেশটি আজ থেকেই কার্যকর হয়েছে । এদিকে রাজ্যে করোনায় আক্রান্তের সংখ্যা বেড়ে হয়েছে ৪০ হাজার ৬৪৬ । নিশ্চিতভাবে করোনায় আক্রান্তের সংখ্যা ১৯ হাজার ৮১৪ এবং মৃত্যু হয়েছে ৫৩৪ জনের ।
    
    • তেলেঙ্গানা : বিশেষজ্ঞদের মতে , রাজ্যে আগামী ১৫ দিনে করোনায় আক্রান্তের সংখ্যা হ্রাস পাওয়ার সম্ভাবনা । গত কয়েক দিনে নিশ্চিতভাবে করোনায় আক্রান্তের হার ২০ শতাংশ থেকে কমে ১০ শতাংশ হয়েছে । রাজ্যে প্রতিদিন ১০ হাজারেরও বেশি নমুনা পরীক্ষা হয়েছে । এদিকে , গতকাল আরও ১ হাজার ৬৭৬ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৪১ হাজার ১৮ । নিশ্চিতভাবে করোনায় আক্রান্তের সংখ্যা ১৩ হাজার ৩২৮ । মৃত্যু হয়েছে ৩৯৬ জনের । সুস্থ হয়েছেন ২৭ হাজার ২৯৫ জন ।


    CG/BD/SB

    
    
    (Release ID: 1639500) Visitor Counter : 11
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam