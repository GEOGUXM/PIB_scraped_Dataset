      সড়কপরিবহণওমহাসড়কমন্ত্রক

      জাতীয় মহাসড়ক কর্তৃপক্ষ গুণগত পরিষেবার ভিত্তিতে সড়কগুলির ক্রমতালিকা তৈরি করবে
      Posted On: 06 JUL 2020 3:03PM by PIB Kolkata


    নয়াদিল্লি, ০৬ জুলাই, ২০২০


    

    সড়কগুলির গুণগত মান বাড়ানোর লক্ষ্যে জাতীয় মহাসড়ক কর্তৃপক্ষ দেশে মহাসড়কগুলির কার্যক্ষমতা মূল্যায়ন ও ক্রমতালিকা তৈরির সিদ্ধান্ত নিয়েছে। জাতীয় মহাসড়কগুলির এ ধরনের ক্রমতালিকা তৈরির উদ্দেশ্য হ’ল – যেখানে প্রয়োজন সেখানে মহাসড়কগুলির সার্বিক মানোন্নয়ন ঘটানো, যাতে মহাসড়কের কার্যক্ষমতা বৃদ্ধি করার পাশাপাশি, ব্যবহারকারীদের উচ্চ মানের পরিষেবা পৌঁছে দেওয়া যায়।


    
    আন্তর্জাতিক স্তরের বিভিন্ন সেরা পন্থা-পদ্ধতি ও সমীক্ষাগুলির ওপর ভিত্তি করে দেশে মহাসড়কগুলির কার্যক্ষমতা নির্ধারণের এই উদ্যোগ নেওয়া হয়েছে। জাতীয় মহাসড়কগুলির কার্যক্ষমতা নির্ধারণ ও ক্রমতালিকা প্রণয়নের ক্ষেত্রে যে তিনটি বিষয়কে গুরুত্ব দেওয়া হবে, সেগুলি হ’ল – মহাসড়কের এফিসিয়েন্সি বা কার্যকরিতা, সুরক্ষা এবং ব্যবহারকারীদের পরিষেবা প্রদান। উক্ত তিনটি বিষয়ের মূল্যায়নের প্রেক্ষিতে জাতীয় মহাসড়ক কর্তৃপক্ষ ক্রমতালিকা প্রণয়ন করবে। সেই সঙ্গে, সামগ্রিক পরিষেবার মান বাড়াতেও প্রয়োজনীয় কর্মপরিকল্পনা গ্রহণ করবে। মহাসড়কগুলির কর্মক্ষমতা নির্ধারণ এবং ক্রমতালিকা প্রণয়নের ক্ষেত্রে অন্যান্য যে বিষয়গুলি মাপকাঠি হিসাবে ধরা হবে, তার মধ্যে রয়েছে – সংশ্লিষ্ট মহাসড়কে যানবাহনের গতি, গতি নিয়ন্ত্রণ, সড়কগুলিতে নির্দেশবাহী সংকেত, বিশেষ এলাকা চিহ্নিতকরণ, দুর্ঘটনার হার কমা, যানজট নিয়ন্ত্রণে আধুনিক ব্যবস্থার প্রয়োগ প্রভৃতি।


    
    জাতীয় মহাসড়ক কর্তৃপক্ষের অভিনব এই উদ্যোগ অন্যান্য মহাসড়ক প্রকল্পগুলিতে সরক পরিষেবার মানোন্নয়ন, উপযুক্ত নীতি-নির্দেশিকা প্রণয়ন, নক্শা নির্মাণে ঘাটতি দূরীকরণ এবং সংশোধনের মতো বিষয়গুলি চিহ্নিতকরণে সাহায্য করবে। একইভাবে, জাতীয় মহাসড়কগুলির রক্ষণা-বেক্ষণ এবং কার্যক্ষমতা বাড়ানোর বিষয়টি সুনিশ্চিত হবে।


    

    
    CG/BD/SB

    
    
    (Release ID: 1636818) Visitor Counter : 17
    
    
      Read this release in: Punjabi , English , Urdu , Hindi , Marathi , Manipuri , Odia , Tamil , Malayalam