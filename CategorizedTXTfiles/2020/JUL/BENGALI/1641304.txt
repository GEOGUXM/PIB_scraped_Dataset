      রেলমন্ত্রক

      আত্ম নির্ভর ভারতের লক্ষ্যে ভারতীয় রেলের প্রস্তুতি
      Posted On: 25 JUL 2020 4:44PM by PIB Kolkata


    নতুন দিল্লি, ২৫ জুলাই, ২০২০


    

    
    রেল ও বাণিজ্য এবং শিল্প মন্ত্রী শ্রী পীযূষ গোয়েল ভারতীয় রেলে পণ্য ক্রয় প্রক্রিয়ায় মেক ইন ইন্ডিয়া কর্মসূচিতে উৎসাহদানের বিষয়ে পর্যালোচনা বৈঠক করেছেন।
    
    এই পর্যালোচনা বৈঠকে শ্রী গোয়েল রেলের সঙ্গে যুক্ত সংস্থাগুলির মধ্যে আস্থা তৈরি করা এবং তাদের কাছ থেকে দুর্নীতিমুক্ত ও স্বচ্ছ পদ্ধতিতে পণ্য কেনার প্রয়োজনীয়তার উপর জোর দেন।
    
    
    এই পণ্য ক্রয় প্রক্রিয়ায় মেক ইন ইন্ডিয়ার বিষয়ে উৎসাহদানের পদক্ষেপগুলি পর্যালোচনা করার সময়, স্থানীয় বিক্রেতাদের অংশগ্রহণ বাড়ানোর উপর জোর দেন তিনি। এছাড়াও সিদ্ধান্ত নেওয়া হয় যে,পণ্য সংগ্রহের ক্ষেত্রে স্থানীয় পণ্য সরবরাহকারীরা যাতে আরো বেশি করে নিলামে অংশ নিতে পারেন সেই অনুযায়ী একটি আইন তৈরি করা হবে। এতে আত্ম নির্ভর ভারতের লক্ষ্যে ভারতীয় রেল এগিয়ে যাবে বলেও কেন্দ্রীয় মন্ত্রী জানান।
    
    বিক্রেতারা যাতে রেলে স্থানীয়ভাবে উৎপাদিত সামগ্রী আরো বেশি সরবরাহ করতে পারেন তার জন্য উৎসাহ দেওয়া হবে। এছাড়াও বিভিন্ন প্রশ্নের উওর দেওয়ার জন্য একটি বিভাগ এবং একটি হেল্পলাইন নম্বর চালু করার পরামর্শ দেন তিনি।
    
    
    রেল বোর্ডের সদস্য (সরঞ্জাম পরিচালন)ভারতীয় রেলে মেক ইন ইন্ডিয়া কর্মসূচির মাধ্যমে কাজের অগ্রগতি ও পদক্ষেপ গ্রহণের বিষয় তুলে ধরেন।
    
    
    
    পর্যালোচনা সভায় রেল প্রতিমন্ত্রী শ্রী সুরেশ সি অঙ্গাদি, রেল বোর্ডের সদস্যবৃন্দ, রেলের জেনারেল ম্যানেজাররা সহ একাধিক শীর্ষ আধিকারিকরা উপস্থিত ছিলেন।
    
    বৈঠকে রেলপথে পণ্য সংগ্রহের ক্ষেত্রে আরো বেশি ভারতীয় পরিষেবা সরবরাহকারী এবং পণ্য নির্মাতাদের জড়িত করার বিষয়ে আলোচনা করা হয়। তাদেরকে সরকারের ই-মার্কেটের সাথে সংযুক্ত করা এবং তাদের কাছ থেকে কীভাবে সহজে পণ্য কেনা ও পরিষেবা নেওয়া যায় সে সম্পর্কে একটি কৌশল বিকাশের ধারণা প্রসঙ্গে শ্রী গোয়েল বলেন, রেল মন্ত্রক বছরে প্রায়, ৭০ হাজার কোটি টাকার পণ্য ক্রয় ও পরিষেবা গ্রহণ করবে।এটি সরকারি ই-মার্কেট প্ল্যাটফর্মের মাধ্যমে সম্প্রসারণ করা হবে।মূলত দেশের দুর্গম প্রান্তিক অঞ্চল ও অতি ক্ষুদ্র ক্ষুদ্র মাঝারি শিল্প উদ্যোগ সংস্থাগুলি থেকে এই পণ্য কেনার বিষয়টি নিশ্চিত করা হবে।
    
    
    বৈঠকে রেলে পণ্য সংগ্রহ ব্যবস্থাপনাকে দুর্নীতিমুক্ত ও স্বচ্ছ করার উপায় নিয়ে আলোচনা করা হয়। পর্যালোচনার সময়, বিক্রেতাদের জন্য একটি সহজ এবং প্রয়োজনীয় ওয়েব ইন্টারফেস তৈরি করার সিদ্ধান্ত নেওয়া হয়েছে। এটি তৈরি করবে ভারতীয় রেল। এখানে রেলের কোন পণ্য কেনা, পরিষেবা প্রদান এবং অন্যান্য তথ্য স্পষ্টভাবে জানিয়ে দেওয়া যাবে। এই তথ্যের ভিত্তিতে, স্থানীয় বিক্রেতারা সহজেই রেলে স্থানীয় পণ্য এবং পরিষেবা সরবরাহ করতে পারবেন।


    

    CG/SS

    
    
    (Release ID: 1641304) Visitor Counter : 15
    
    
      Read this release in: English , Punjabi , Urdu , Marathi , Hindi , Manipuri , Odia , Tamil , Telugu