      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 02 JUL 2020 6:21PM by PIB Kolkata


    নয়াদিল্লি, ০২ জুলাই, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; সুস্থতার হার দ্রুতগতিতে বেড়ে প্রায় ৬০ শতাংশে পৌঁছেছে; সুস্থতা ও আক্রান্তের সংখ্যার ফারাক বেড়ে হয়েছে ১ লক্ষ ৩২ হাজার ৯১২

    দেশে আজ পর্যন্ত কোভিড-১৯ এ আক্রান্তের তুলনায় সুস্থতার সংখ্যা বেড়ে হয়েছে ১ লক্ষ ৩২ হাজার ৯১২। সময় মতো চিকিৎসা পরিষেবার ফলেই সুস্থতার সংখ্যা দৈনিক ১০ হাজারেরও বেশি বাড়ছে। দেশে গত ২৪ ঘন্টায় ১১ হাজার ৮৮১ জন রোগী সুস্থ হয়েছেন। এর ফলে, সুস্থতার সংখ্যা বেড়ে হয়েছে ৩ লক্ষ ৫৯ হাজার ৮৫৯। একই সঙ্গে, সুস্থতার হার বেড়ে হয়েছে ৫৯.৫২ শতাংশ। বর্তমানে ২ লক্ষ ২৬ হাজার ৯৪৭ জন রোগীর চিকিৎসা চলছে। গত ২৪ ঘন্টায় নমুনা পরীক্ষা হয়েছে ২ লক্ষ ২৯ হাজার ৫৮৮। এখন পর্যন্ত নমুনা পরীক্ষার সংখ্যা ৯০ লক্ষ ৫৬ হাজার ১৭৩। দেশে নমুনা পরীক্ষাগারের সংখ্যা ক্রমশ বাড়ছে। ৭৬৮টি সরকারি এবং ২৯৭টি বেসরকারি নমুনা পরীক্ষাগার মিলিয়ে দেশে পরীক্ষাগারের সংখ্যা ১ হাজার ৬৫।
    বিস্তারিত বিবরণের জন্য https://pib.gov.in/PressReleasePage.aspx?PRID=1635886 – এই লিঙ্কে ক্লিক করুন।
    
    বাধা-বিপত্তি দূর করার ফলে কোভিড-১৯ নমুনা পরীক্ষার পথ আরও সুগম হয়েছে; এখন থেকে প্রাইভেট প্র্যাক্টিশনাররাও কোভিড-১৯ নমুনা পরীক্ষার অনুমতি দিতে পারবেন
    এখন থেকে যে কোনও রেজিস্ট্রার্ড প্র্যাক্টিশনার কোভিড-১৯ নমুনা পরীক্ষার কথা প্রেসক্রিপশনে উল্লেখ করতে পারবেন। প্রাইভেট প্র্যাক্টিশনার সহ সমস্ত বিশেষজ্ঞ মেডিকেল প্র্যাক্টিশনাররা তাঁদের প্রেসক্রিপশনে কোভিড-১৯ নমুনা পরীক্ষার কথা উল্লেখ করার পাশাপাশি, নমুনা পরীক্ষা ব্যবস্থাকে আরও সুষ্ঠুভাবে পরিচালনার জন্য রাজ্য/কেন্দ্রশাসিত অঞ্চলগুলিকে কেন্দ্রীয় সরকারের পক্ষ থেকে পরামর্শ দেওয়া হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1635869 – এই লিঙ্কে ক্লিক করুন।
    
    কোভিড-১৯ নমুনা পরীক্ষার ক্ষেত্রে বাধা-বিপত্তি দূর করে রাজ্যগুলিকে নমুনা পরীক্ষার হার বৃদ্ধির পরামর্শ
    কেন্দ্রীয় স্বাস্থ্য সচিব শ্রীমতী প্রীতি সুদান এবং ভারতীয় চিকিৎসা গবেষণা পর্ষদের মহানির্দেশক ডঃ বলরাম ভার্গব কোভিড নমুনা পরীক্ষার হার বৃদ্ধির জন্য অবিলম্বে প্রয়োজনীয় পদক্ষেপ নেওয়ার জন্য রাজ্য/কেন্দ্রশাসিত অঞ্চলগুলির প্রতি আহ্বান জানিয়েছেন। কয়েকটি রাজ্য/কেন্দ্রশাসিত অঞ্চলে নমুনা পরীক্ষার হার বিশেষ করে বেসরকারি ক্ষেত্রে এই হার অত্যন্ত কম বলে জানা গেছে। তাই, এই রাজ্য ও কেন্দ্রশাসিত অঞ্চলগুলিতে নমুনা পরীক্ষার হার বাড়ানোর পাশাপাশি, সমস্ত বিশেষজ্ঞ মেডিকেল প্র্যাক্টিশনাররা তাঁদের প্রেসক্রিপশনে কোভিড-১৯ নমুনা পরীক্ষার কথা উল্লেখ করতে পারবেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1635746 – এই লিঙ্কে ক্লিক করুন।
    
    ওডিশায় আশা কর্মীরা কোভিড-১৯ সংক্রান্ত সামাজিক কলঙ্ক ও ভেদাভেদকে দূরে সরিয়ে কোভিড-১৯ এর মোকাবিলায় স্থানীয় মানুষের সঙ্গে ঘনিষ্ঠভাবে কাজ করে চলেছেন
    ওডিশায় প্রায় ৪৬ হাজার ৬২৭ জন আশা কর্মী গ্রাম ও শহরাঞ্চলে কোভিড-১৯ এর বিরুদ্ধে লড়াইয়ে প্রাথমিক স্বাস্থ্যগত চাহিদাগুলি পূরণ করে ‘বিজয়িনী’ হিসাবে নিজেদের নতুন পরিচয় স্থাপন করেছে। এই আশা কর্মীরা গ্রামাঞ্চলে গ্রাম কল্যাণ সমিতি এবং শহরাঞ্চলে মহিলা আরোগ্য সমিতিগুলির সঙ্গে ঘনিষ্ঠ সমন্বয় বজায় রেখে কোভিড-১৯ মোকাবিলায় কাজ করছে। এছাড়াও, আশা কর্মীরা লিফলেট ও পোস্টার বিতরণের মাধ্যমে কোভিড-১৯ সম্পর্কে সচেতনতা প্রচারের কাজ করছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1635840 – এই লিঙ্কে ক্লিক করুন।
    
    কোভিড-১৯ সংক্রান্ত পালস্ অক্সিমিটার এবং অক্সিজেন কনসেনট্রেটরের মতো জরুরি চিকিৎসা সরঞ্জামগুলির মূল্য বৃদ্ধির ওপর নজর রাখছে এনপিপিএ
    দেশে কোভিড-১৯ সংক্রমণ মোকাবিলায় চিকিৎসাগত দিক থেকে জরুরি সরঞ্জামগুলির পর্যাপ্ত যোগান বজায় রাখার লক্ষ্যে কেন্দ্রীয় সরকার সর্বাত্মক প্রয়াস চালাচ্ছে। স্বাস্থ্য ও পরিবার কল্যাণ মন্ত্রক এ ধরনের জরুরি চিকিৎসা সরঞ্জামগুলির একটি তালিকা চিহ্নিত করেছে এবং এই সরঞ্জামগুলির যোগান বজায় রাখার জন্য ন্যাশনাল ফার্মাসিউটিকাল প্রাইসিং অথরিটি (এনপিপিএ)-কে অনুরোধ করেছে। গ্রাহকদের স্বার্থে সুলভ মূল্যে জীবনদায়ী ওষুধ ও চিকিৎসা সরঞ্জামের পর্যাপ্ত যোগান সুনিশ্চিত করতে সরকার দায়বদ্ধ। যে সমস্ত চিকিৎসা সরঞ্জামকে ড্রাগ হিসাবে বিজ্ঞাপিত করা হয়েছে, সেগুলি সবই নিয়ন্ত্রণমূলক কাঠামো ব্যবস্থার আওতায় এসেছে। জরুরি চিকিৎসা সরঞ্জামগুলির মূল্য বৃদ্ধি নিয়ন্ত্রণে রাখতে এনপিপিএ উৎপাদক বা আমদানিকারকদের কাছ থেকে পালস্ অক্সিমিটার এবং অক্সিজেন কনসেনট্রেটরের মূল্য সংক্রান্ত তথ্য চেয়ে পাঠিয়েছে। উদ্দেশ্য, গত পয়লা এপ্রিল জারি করা মূল্য তালিকার তুলনায় এই দুটি জরুরি চিকিৎসা সরঞ্জামের মূল্য যাতে এক বছরের মধ্যেই ১০ শতাংশের বেশি বৃদ্ধি না পায়। এনপিপিএ-র পক্ষ থেকে গত পয়লা জুলাই চিকিৎসা সরঞ্জাম উৎপাদনকারী শিল্প সংগঠনগুলির সঙ্গে এক আলোচনায় উৎপাদন বা আমদানিকারকদেরকে মূল্য স্থিতিশীল রেখে দেশে জরুরি চিকিৎসা সরঞ্জামগুলির সরবরাহ ও যোগান সুনিশ্চিত করার কথা বলা হয়। এই প্রেক্ষিতে চিকিৎসা সরঞ্জাম উৎপাদক শিল্প সংগঠনগুলিকে জরুরি চিকিৎসা সরঞ্জামের খুচরো মূল্য কমিয়ে আনার আবেদন করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1635899 – এই লিঙ্কে ক্লিক করুন।
    
    রাশিয়ার রাষ্ট্রপতির সঙ্গে প্রধানমন্ত্রীর টেলিফোনে কথা
    প্রধানমন্ত্রী শ্রী নরেন্দ্র মোদী আজ রাশিয়ার রাষ্ট্রপতি মিঃ ভ্লাদিমির পুতিনের সঙ্গে টেলিফোনে কথা বলেন। দুই নেতা কোভিড-১৯ বিশ্ব মহামারীর নেতিবাচক প্রভাবগুলি দূর করার বিভিন্ন পন্থা-পদ্ধতি নিয়ে কথা বলেন এবং কোভিড পরবর্তী বিশ্বে বিভিন্ন চ্যালেঞ্জ যৌথভাবে মোকাবিলায় ভারত-রাশিয়া ঘনিষ্ঠ সম্পর্ক গড়ে তোলার প্রয়োজনীয়তার বিষয়েও সহমত প্রকাশ করেন। প্রধানমন্ত্রী এ বছরের শেষের দিকে বার্ষিক দ্বিপাক্ষিক শীর্ষ বৈঠকে রাষ্ট্রপতি পুতিনকে আমন্ত্রণ জানিয়েছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1635882 – এই লিঙ্কে ক্লিক করুন।
    
    কেন্দ্রীয় মানবসম্পদ উন্নয়ন মন্ত্রী এবং স্বাস্থ্য মন্ত্রী যৌথভাবে ড্রাগ ডিসকভারি হ্যাকাথন – ২০২০ সূচনা করেছেন
    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ এবং স্বাস্থ্য ও পরিবার কল্যাণ মন্ত্রী ডঃ হর্ষ বর্ধন আজ অনলাইন প্ল্যাটফর্মের মাধ্যমে ড্রাগ ডিসকভারি হ্যাকাথনের সূচনা করেছেন। এই হ্যাকাথনে ওষুধ আবিষ্কারের ওপর প্রাথমিক গুরুত্ব দেওয়া হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1635916 – এই লিঙ্কে ক্লিক করুন।
    
    কেন্দ্রীয় অর্থমন্ত্রী : সহজে ব্যবসা-বাণিজ্যের অনুকূল পরিবেশ গড়ে তুলতে জিএসটি কর প্রশাসনকে আরও সরল করা হচ্ছে
    জিএসটি কার্যকর হওয়ার তৃতীয় বার্ষিকী বা ২০২০’র জিএসটি দিবসে কেন্দ্রীয় অর্থমন্ত্রী শ্রীমতী নির্মলা সীতারমণ তাঁর বার্তায় বলেছেন, সংশ্লিষ্ট সকল পক্ষের প্রাপ্ত মতামতের ওপর ভিত্তি করে জিএসটি কর প্রশাসন কর ব্যবস্থার সরলীকরণে অনেক দূর অগ্রসর হয়েছে। অর্থমন্ত্রী কেন্দ্রীয় পরোক্ষ কর পর্ষদের আধিকারিকদের প্রশংসনীয় কাজের জন্য অভিনন্দন জানান।
    বিস্তারিত বিবরণের জন্য https://pib.gov.in/PressReleasePage.aspx?PRID=1635730 – এই লিঙ্কে ক্লিক করুন।
    
    রামবিলাস পাসোয়ান রাজ্য/কেন্দ্রশাসিত অঞ্চলগুলিকে বিগত মাসগুলির অবশিষ্ট খাদ্যশস্য সংগ্রহের আহ্বান জানিয়েছেন
    কেন্দ্রীয় গ্রাহক বিষয়ক, খাদ্য ও গণবন্টন মন্ত্রী শ্রী রামবিলাস পাসোয়ান গতকাল এক সাংবাদিক সম্মেলনে জাতীয় খাদ্য সুরক্ষা আইনের আওতায় সুনির্দিষ্ট গণবন্টন ব্যবস্থার মাধ্যমে সমস্ত সুফলভোগীকে বিনামূল্যে প্রতি মাসে ব্যক্তি পিছু ৫ কেজি করে অতিরিক্ত খাদ্যশস্য সরবরাহের জন্য প্রয়োজনীয় প্রস্তুতি ও পদক্ষেপগুলির কথা উল্লেখ করেন। তিনি রাজ্য ও কেন্দ্রশাসিত অঞ্চলগুলিতে বিগত মাসগুলির অবশিষ্ট খাদ্যশস্য দ্রুত সংগ্রহ করে তা সুফলভোগীদের বন্টনের আহ্বান জানিয়েছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1635691 – এই লিঙ্কে ক্লিক করুন।
    
    অপারেশন সমুদ্র সেতু – নৌ-বাহিনীর জাহাজ জলস্বা ইরান থেকে ৬৮৭ জন ভারতীয় নাগরিককে দেশে ফিরিয়ে এনেছে
    অপারেশন সমুদ্র সেতুর অঙ্গ হিসাবে ভারতীয় নৌ-বাহিনীর জাহাজ জলস্বা ইরানের বন্দর আব্বাস থেকে ৬৮৭ জন ভারতীয় নাগরিককে দেশে ফিরিয়ে এনেছে। এখনও পর্যন্ত ইরান থেকে ৯২০ জন ভারতীয় নাগরিককে নৌ-বাহিনীর জাহাজে দেশে ফিরিয়ে আনা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1635766 – এই লিঙ্কে ক্লিক করুন।
    
    ডিজিটাল অগ্রগতির যাত্রাপথে ক্ষমতায়ন, আর্থিক অন্তর্ভুক্তিকরণ এবং ডিজিটাল রূপান্তরের বিষয়গুলিতে জোর দেওয়া হয়েছে : রবিশঙ্কর প্রসাদ
    কেন্দ্রীয় ইলেক্ট্রনিক্স ও তথ্য প্রযুক্তি মন্ত্রী শ্রী রবিশঙ্কর প্রসাদ ডিজিটাল ইন্ডিয়া কর্মসূচির ৫ বছর পূর্তি উপলক্ষে এক ভিডিও কনফারেন্স অনুষ্ঠানে অংশ নিয়ে বলেন, দেশে ডিজিটাল অগ্রগতির যাত্রাপথে সাধারণ মানুষের ক্ষমতায়ন, আর্থিক অন্তর্ভুক্তিকরণ এবং ডিজিটাল রূপান্তরের বিষয়গুলিতে সর্বোচ্চ অগ্রাধিকার দেওয়া হয়েছে। কোভিড-১৯ পরিস্থিতিতে ডিজিটাল ইন্ডিয়া গুরুত্বপূর্ণ ভূমিকা পালন করেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1635683 – এই লিঙ্কে ক্লিক করুন।
    
    কোভিড-১৯ এর প্রেক্ষিতে দক্ষিণ-পূর্ব রেল ২ হাজার ২৬৬ বার পণ্যবাহী এক্সপ্রেস ট্রেনে করে অত্যাবশ্যক সামগ্রী সরবরাহ করেছে
    দক্ষিণ-পূর্ব রেল জাতীয় সঙ্কটের সময় নির্দিষ্ট সময়সীমা মেনে দেশের বিভিন্ন প্রান্তে অত্যাবশ্যক সামগ্রী পৌঁছে দিতে দোসরা এপ্রিল থেকে ৩০শে জুন পর্যন্ত ২ হাজার ২৬৬ বার পণ্যবাহী ট্রেন পরিষেবা দিয়েছে। এই ট্রেন পরিষেবার মাধ্যমে ৩৬ হাজার ৫৩২ টন সামগ্রী পৌঁছে দেওয়া হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1635687 – এই লিঙ্কে ক্লিক করুন।
    
    
    
    
    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • কেরল : রাজ্যের কৃষি মন্ত্রী বলেছেন, এর্নাকুলাম বাজারে কোভিড-১৯ সংক্রমণের প্রেক্ষিতে কোচিতেও অতিরিক্ত সতর্কতা অবলম্বন করা প্রয়োজন। এদিকে দিল্লিতে আরও একজন কেরলবাসীর করোনায় মৃত্যু হয়েছে। রাজ্যের ২ হাজার ১৩০ জন রোগী বর্তমানে চিকিৎসাধীন রয়েছেন।
    
    • তামিলনাডু : কেন্দ্রশাসিত পন্ডীচেরীতে বর্তমানে ৪৫৯ জনের চিকিৎসা চলছে। কোভিড পরিস্থিতির জন্য শহরাঞ্চলীয় প্রশাসনগুলির নির্বাচন স্থগিত করে দেওয়ার প্রেক্ষিতে রাজ্য সরকার শহরাঞ্চলীয় প্রশাসনগুলিতে বিশেষ আধিকারিকের কার্যকালের মেয়াদ ৩০শে জুন থেকে ৩১শে ডিসেম্বর পর্যন্ত বাড়াতে আরও ১টি অধ্যাদেশ জারি করেছে। এদিকে তামিলনাডু-তে করোনায় আক্রান্তের সংখ্যা বেড়ে হয়েছে ৯৪ হাজার ৪৯। মৃত্যু হয়েছে ১ হাজার ২৩৪ জনের।
    
    • কর্ণাটক : কোভিড-১৯ সংক্রমণ প্রতিরোধে রাজ্য সরকার সংক্রামিত এলাকাগুলিতে ৭ই জুলাই থেকে লকডাউন কার্যকর করার পরিকল্পনা করছে। রাজ্যে গতকাল আরও ৭ জনের করোনায় মৃত্যু হয়েছে। আজ পর্যন্ত আক্রান্তের সংখ্যা ১৬ হাজার ৫১৪ এবং মৃত্যু হয়েছে ২৫৩ জনের।
    
    • অন্ধ্রপ্রদেশ : রাজ্য সরকার কোভিড-১৯ এর প্রেক্ষিতে ছাত্রছাত্রীদের জন্য সিলেবাস ৩০ শতাংশ কম করার এবং তেসরা আগস্ট থেকে ২০২১ – এর দ্বিতীয় সপ্তাহ পর্যন্ত কর্মদিবস কমিয়ে ১৮০ দিন করার সিদ্ধান্ত নিয়েছে। রাজ্যে করোনায় আক্রান্তের সংখ্যা ১৬ হাজার ৯৭। মৃত্যু হয়েছে ১৯৮ জনের।
    
    • তেলেঙ্গানা : রাজ্যে বেসরকারি হাসপাতালগুলি কোভিড-১৯ আক্রান্ত রোগীদের চিকিৎসার ব্যাপারে রাজ্য সরকারের নির্দেশ অনুসরণ করার সিদ্ধান্ত নিয়েছে। গতকাল করোনায় আরও ৭ জনের মৃত্যু হয়েছে। এদিকে গতকাল পর্যন্ত আক্রান্তের সংখ্যা বেড়ে হয়েছে ১৭ হাজার ৩১৭। মৃত্যু হয়েছে ২৬৭ জনের।
    
    • মহারাষ্ট্র : রাজ্যে করোনায় আক্রান্তের সংখ্যা ১ লক্ষ ৮০ হাজার ২৯৮। সুস্থ হয়েছেন ৯৩ হাজার ১৫৪ জন। নিশ্চিতভাবে করোনায় আক্রান্তের সংখ্যা ৭৯ হাজার ৭৫।
    
    • গুজরাট : রাজ্যে করোনায় আক্রান্তের সংখ্যা বেড়ে হয়েছে ৩৩ হাজার ৩১৮। গত ২৪ ঘন্টায় ২১ জনের মৃত্যুর ফলে মৃতের সংখ্যা বেড়ে দাঁড়িয়েছে ১ হাজার ৮৬৯।
    
    • রাজস্থান : রাজ্যে আজ আরও ৫ জনের মৃত্যু হয়েছে। আক্রান্তের সংখ্যা বেড়ে হয়েছে ১৮ হাজার ৪৮৭। এখনও পর্যন্ত সুস্থ হয়েছেন ১৪ হাজার ৬৪৩ জন।
    
    • মধ্যপ্রদেশ : রাজ্যে বুধবার আরও ২৬৮ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ১৩ হাজার ৬৮১। সুস্থ হয়েছেন ১০ হাজার ৬৫৫ জন। মৃত্যু হয়েছে ৫৮১ জনের।
    
    • ছত্তিশগড় : রাজ্যে করোনায় আক্রান্তের সংখ্যা বেড়ে হয়েছে ২ হাজার ৯৪০। নিশ্চিতভাবে করোনায় আক্রান্তের সংখ্যা ৬২৩।
    
    • গোয়া : রাজ্যে বুধবার আরও ৭২ জনের সংক্রমণের খবর মেলায় আক্রান্তের সংখ্যা বেড়ে হয়েছে ১ হাজার ৩৮৭। নিশ্চিতভাবে করোনায় আক্রান্তের সংখ্যা ৭১৩। এ পর্যন্ত মৃত্যু হয়েছে ৪ জনের।
    
    • অরুণাচল প্রদেশ : রাজ্যে এখনও পর্যন্ত কোভিড-১৯ নমুনা পরীক্ষার জন্য ২৪ হাজারেরও বেশি নমুনা সংগ্রহ করা হয়েছে। এদিকে আক্রান্তের সংখ্যা ১২৮। সুস্থ হয়েছেন ৬৬ জন।
    
    • আসাম : রাজ্যের স্বাস্থ্য মন্ত্রী ট্যুইটে জানিয়েছেন, আজ করোনায় আরও ২ জনের মৃত্যু হয়েছে।
    
    • মণিপুর : চূড়াচাঁদপুর কোভিড-১৯ কেয়ার সেন্টারে আরও একটি এক্সটেনশন সেন্টারের উদ্বোধন হয়েছে। এই সেন্টারে ৫০টি শয্যা রয়েছে।
    
    • মিজোরাম : রাজ্যে গত ২৪ ঘন্টায় নতুন করে করোনায় আক্রান্তের খবর মেলেনি। এখনও পর্যন্ত সুস্থ হয়েছেন ১২৩ জন। আক্রান্তের সংখ্যা ১৬০।
    
    • নাগাল্যান্ড : রাজ্যে আরও ২৪ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৫৩৫। নিশ্চিতভাবে করোনায় আক্রান্তের সংখ্যা ৩৫৩। সুস্থ হয়েছেন ১৮২ জন।
    
    • চন্ডীগড় : কেন্দ্রশাসিত এই অঞ্চলের প্রশাসক জ্বরের লক্ষণযুক্ত সমস্ত ব্যক্তির কোভিড-১৯ নমুনা পরীক্ষার নির্দেশ দিয়েছেন। কেন্দ্রীয় স্বরাষ্ট্র মন্ত্রকের পক্ষ থেকে দ্বিতীয় পর্যায়ে আনলকের জন্য যে নির্দেশ জারি হয়েছে তা এই কেন্দ্রশাসিত অঞ্চলে কার্যকর করা হচ্ছে।
    
    • পাঞ্জাব : রাজ্যে আক্রান্তের সংখ্যা ক্রমশ বৃদ্ধি পাওয়ার চ্যালেঞ্জ মোকাবিলায় রাজ্য সরকার করোনা সংক্রমণ প্রতিরোধে স্বাস্থ্য দপ্তরে ৩ হাজার ৯৫৪টি শূন্যপদে নিয়োগের অনুমতি দিয়েছে।
    
    • হিমাচল প্রদেশ : মুখ্যমন্ত্রী গ্রাম কৌশল যোজনার সুফলভোগীদের সঙ্গে আলাপচারিতায় মুখ্যমন্ত্রী বলেছেন, কোভিড-১৯ মহামারীর সময় কেবল গ্রামীণ অর্থনীতি টিকে থেকেছে। তিনি বলেন, যুবসম্প্রদায়ের স্বার্থে গ্রামোন্নয়নমূলক কর্মসূচি শীঘ্রই চালু করা হবে, যাতে গ্রামীণ যুবকদের কাজের খোঁজে শহরে পাড়ি দিতে না হয়।
    
    • হরিয়ানা : কোভিড-১৯ মহামারীর মধ্যেই রাজ্য সরকার সরকারি ও বেসরকারি স্বাস্থ্য প্রতিষ্ঠানগুলিতে চিকিৎসা পরিষেবা ব্যবস্থা আরও সুদৃঢ় করার ওপর জোর দিয়েছে, যাতে গর্ভবতী মহিলাদের নিরবচ্ছিন্ন প্রাতিষ্ঠানিক প্রসবের সুবিধা প্রদান করা যায়। এছাড়াও, কোভিড-১৯ আক্রান্ত গর্ভবতী মহিলাদের হাসপাতালে ভর্তি ও প্রসবের পৃথক আইসোলেশন ওয়ার্ডের ব্যবস্থা করা হয়েছে।


    CG/BD/SB

    
    
    (Release ID: 1636014) Visitor Counter : 15
    
    
      Read this release in: English , Marathi , Assamese , Manipuri , Punjabi , Gujarati , Telugu , Kannada , Malayalam