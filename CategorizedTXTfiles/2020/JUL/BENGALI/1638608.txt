      মানবসম্পদবিকাশমন্ত্রক

      কেন্দ্রীয় মানব সম্পদ উন্নয়ন মন্ত্রী ডিজিটাল শিক্ষার ওপর ‘প্রাজ্ঞতা’ নির্দেশিকা প্রকাশ করেছেন
      Posted On: 14 JUL 2020 4:50PM by PIB Kolkata


    নয়াদিল্লী, ১৪ জুলাই, ২০২০


    

    কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ আজ নতুন দিল্লীতে অনলাইনের মাধ্যমে ডিজিটাল শিক্ষার বিষয়ে ‘প্রাজ্ঞতা’ নির্দেশিকা প্রকাশ করেছেন। অনলাইনে এই উদ্বোধন অনুষ্ঠানে উপস্থিত ছিলেন মানব সম্পদ উন্নয়ন প্রতিমন্ত্রী শ্রী সঞ্জয় ধোতরে।


    
    শ্রী রমেশ পোখরিয়াল ‘নিশাঙ্ক’ অনুষ্ঠানে জানান, কোভিড-১৯ মহামারীর জেরে আপাতত বিদ্যালয় শিক্ষা প্রতিষ্ঠান বন্ধ রাখতে হয়েছে। এরফলে দেশের ২৪ কোটি শিশুর ওপর প্রভাব পরেছে। দীর্ঘদিন ধরে বিদ্যালয়ে শিক্ষা পঠন-পাঠন বন্ধ থাকায় শিক্ষা ক্ষেত্রে ক্ষতি হতে পারে। তাই শিক্ষা ক্ষেত্রের ওপর মহামারীর প্রভাব হ্রাস করতে এবং বর্তমানে বিদ্যালয়গুলিতে যেভাবে পড়াশোনা বা শিক্ষাদান হচ্ছে তার পুনর্নিমাণ এবং পরিকল্পনার প্রয়োজন রয়েছে। পাশাপাশি বিদ্যালয়ের শিক্ষা ক্ষেত্রে উচ্চমানের শিক্ষাদানের বিষয়ে উপযুক্ত পরিকাঠামো ও পদ্ধতির প্রয়োজন রয়েছে, যাতে বাড়ি থেকেই বিদ্যালয় শিক্ষার পঠন-পাঠনের বিষয়গুলি ছাত্রছাত্রীরা খুব সহজে আয়ত্ব করতে পারে।


    
    মন্ত্রী আরও বলেন লকডাউনের ফলে বর্তমানে ঘরে বসে থাকা শিক্ষার্থীদের জন্য অনলাইন ডিজিটাল শিক্ষাদানের ওপর দৃষ্টি রেখে এই ‘প্রাজ্ঞতা’ নির্দেশিকা তৈরি করা হয়েছে। তিনি বলেন, ডিজিটাল অনলাইন শিক্ষার এই নির্দেশিকাগুলি শিক্ষার মান বাড়াতে এবং অনলাইন শিক্ষাব্যবস্থাকে এগিয়ে নিয়ে যেতে সাহায্য করবে। কেন্দ্রীয় মন্ত্রী বলেন, এই নির্দেশিকাগুলি মূলত বিদ্যালয়ের প্রধান শিক্ষক/শিক্ষিকা,অন্যান্য শিক্ষক, অভিভাবক এবং শিক্ষার্থী সহ শিক্ষাক্ষেত্রে যুক্ত সংশ্লিষ্ট সকল পক্ষের জন্যই প্রাসঙ্গিক ও কার্যকর হবে। এই নির্দেশিকাতে এনসিআরটি-র বিকল্প শিক্ষা সময়সূচির ব্যবহারের ওপর জোর দেওয়া হয়েছে। ডিজিটাল ডিভাইসের সুবিধাপ্রাপ্ত শিক্ষার্থী এবং সীমিত সুযোগপ্রাপ্ত শিক্ষার্থী- উভয় ক্ষেত্রেই এই নির্দেশিকা কার্যকর হবে।


    
    ‘প্রাজ্ঞতা’ নির্দেশিকায় ডিজিটাল শিক্ষার ৮টি ধাপ অর্ন্তভুক্ত হয়েছে। সেগুলি হল, পরিকল্পনা- পর্যালোচনা- ব্যবস্থাপনা- নির্দেশনা- আলাপ- নির্ধারণ- অনুসরণ- প্রশংসা। এই পদক্ষেপগুলি ডিজিটাল শিক্ষা বাস্তবায়ন ও পরিকল্পনার ক্ষেত্রে পথ দেখাবে।


    
    অনুষ্ঠানে শ্রী ধোতরে বলেন, শিক্ষার্থীদের সুরক্ষা এবং পঠন-পাঠনের কল্যাণ সুনিশ্চিত করতে মন্ত্রক ওই প্রাজ্ঞতা নির্দেশিকাটি প্রস্তুত করেছে। তিনি বলেন, এই মহামারীর সময় অনলাইন শিক্ষাক্ষেত্রে শিক্ষার্থীদের ডিজিটাল প্রযুক্তি বিষয়ে পাঠদানে সাহায্য করবে। এই নির্দেশিকায় স্কুলের প্রধান শিক্ষক/শিক্ষিকা, অন্যান্য শিক্ষক, অভিভাবক এবং শিক্ষার্থী সহ স্কুল প্রশাসকদের জন্য বেশকিছু মতামত প্রদান করা হয়েছে।
    
    প্রয়োজনীয় মূল্যায়ণ।
    
    অনলাইন এবং ডিজিটাল শিক্ষার বিষয়ে পরিকল্পনা যেমন সময়, অন্তর্ভুক্তি, অনলাইন এবং অফলাইনের মধ্যে ভারসাম্য বজায় রেখে কাজ চালানো ইত্যাদি।
    
    মানব সম্পদের সঠিক ব্যবহারের মাধ্যমে প্রতিভা উন্মোচন এবং সঠিকভাবে তার প্রয়োগ।
    
    শারীরিক, মানসিক স্বাস্থ্য এবং সুস্বাস্থ্যের বিষয়গুলি ডিজিটাল শিক্ষাদানের মাধ্যমে তুলে ধরা।
    
    সাইবার নিরাপত্তা ও সুরক্ষিতভাবে সাইবার ব্যবস্থাপনা ব্যবহার, সতকর্তা বজায় রাখা।
    
    বিভিন্ন উদ্যোগের সঙ্গে সমন্বয় বজায় রাখা।
    
    স্কুলের প্রধান শিক্ষক এবং অন্যান্য শিক্ষকদের জন্য এই নির্দেশিকায় সাইবার সুরক্ষা ও নিরাপত্তার বিষয়টি এই নিদেশিকায় বিশেষভাবে তুলে ধরা হয়েছে। ডিজিটাল শিক্ষা বাস্তবায়নের সময় এই পদক্ষেপগুলি অবশ্যই মেনে চলবে স্কুলের প্রধান শিক্ষক এবং অন্যান্য শিক্ষকদের। এতে শিক্ষার্থীদেরই উপকার হবে। এর পাশাপাশি এই নির্দেশিকায় অভিভাবকদের জন্য বাড়ির বাচ্চাদের সাইবার সুরক্ষা সহ শারীরিক মানসিক স্বাস্থ্য ও সুস্থতার বিষয়গুলিও তুলে ধরা হয়েছে। ডিজিটাল ডিভাইসগুলি দীর্ঘক্ষণ ব্যবহার করলে শিশুদের মনের ওপর চাপ পরতে পারে। এতে তাদের শারীরিক বা চোখের সমস্যা দেখা দিতে পারে। তাই ডিজিটাল শিক্ষাদানের সময় অভিভাবকদের এই বিষয়গুলিকে মাথায় রাখার পরামর্শ দেওয়া হয়েছে। এই নির্দেশিকায় দেশজুড়ে চলা ডিজিটাল অনলাইন অথবা অন-এয়ার শিক্ষা সম্পর্কিত সমস্ত প্রয়োজনীয় ব্যবস্থাপনার ওপর জোর দেওয়া হয়েছে। 'দীক্ষা', 'স্বয়ং প্রভা', 'স্বয়ং মূক', 'শিক্ষা বাণী' ইত্যাদি নানা উদ্যোগ গ্রহণ করা হয়েছে। এই উদ্যোগের বিষয়গুলিও এই নির্দেশিকায় অন্তর্ভুক্ত করা হয়েছে। কোভিড পরবর্তী পরিস্থিতিতে সমস্ত রাজ্য ও কেন্দ্রশাসিত অঞ্চলে স্থানীয় ও জাতীয় স্তরে যাতে যৌথভাবে ডিজিটাল শিক্ষা প্রসারে জোর দেওয়া যায় তার নানা দিকও তুলে ধরা হয়েছে এখানে।


    
    এই নির্দেশিকা সম্পর্কে বিস্তারিত জানতে ক্লিক করুণ নিম্নলিখিত লিঙ্কে
    https://mhrd.gov.in/sites/upload_files/mhrd/files/pragyata-guidelines_0.pdf


    

    CG/SS/NS

    
    
    (Release ID: 1638608) Visitor Counter : 26
    
    
      Read this release in: Punjabi , English , Urdu , Marathi , Hindi , Manipuri , Assamese , Odia , Tamil , Telugu , Kannada , Malayalam