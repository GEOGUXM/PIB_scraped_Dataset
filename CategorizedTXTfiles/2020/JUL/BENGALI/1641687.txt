      অর্থমন্ত্রক

      ৬০০ কোটি টাকার বেশি আয়কর ফাঁকি দেওয়ার জন্য তিনটি সংস্থার বিরুদ্ধে মামলা করেছে ডিজিজিআই
      Posted On: 27 JUL 2020 4:43PM by PIB Kolkata


    নয়াদিল্লী, ২৭ জুলাই, ২০২০


    

    
    পণ্য সরবরাহ না করেও ইনভয়েস তৈরি করার জন্য মেঃ ফরচুন গ্রাফিক্স লিমিটেড, মেঃ রীমা পলিকেম প্রাঃ লিঃ এবং মেঃ গণপতি এন্টারপ্রাইজেসের বিরুদ্ধে একটি মামলা করা হয়েছে। ২০১৯এর সেপ্টেম্বরে বিভিন্ন রপ্তানিকারী সংস্থার বিরুদ্ধে অভিযান চালানো হয়। এদের বিরুদ্ধে অস্পষ্ট আইটিসি-র জোরে তঞ্চকতা করে আইজিএসটি ফেরতের দাবি জানানোর অভিযোগ ছিল। ওই মামলা থেকে প্রাপ্ত তথ্য আরও খুঁটিয়ে দেখা যায় পূর্বোক্ত তিনটি সংস্থা ৪১০০ কোটি টাকার ইনভয়েস তৈরি করেছে যেখানে ৬০০ কোটি টাকার বেশি শুল্ক ভুয়ো আইটিসি ঋণ হিসেবে বিভিন্ন সংস্থায় পাঠিয়ে দেওয়া হয়েছে।


    
    এই প্রসংগে জিএসটি আইনে অপরাধ ঘটানোর দায়ে তিন ব্যক্তিকে গ্রেফতার করা হয়েছে। এদের মধ্যে দু'জন গা ঢাকা দিয়ে ছিল আর ডিজিজিআই সদর দপ্তরে হাজিরা এড়িয়ে যাচ্ছিল। এরা হলেন ওই তিনটি সংস্থার অধিকর্তা বা মালিক। তৃতীয় ব্যক্তিটি হলেন মেঃ এবি প্লেয়ারস এক্সপোর্টস প্রাঃ লিঃ-র অধিকর্তা এবং আরও বেশ কয়েকটি রপ্তানিকারক সংস্থার নিয়ন্ত্রক যারা এই সংস্থাগুলির ভুয়ো ইনভয়েসের মাধ্যমে আইজিএসটি দাবি করেছিল।


    
    তিনজনকেই সিজিএসটি আইন ২০১৭-র ১৩২(১)(বি) ও ১৩২(১)(সি) মোতাবেক গ্রেফতার করা হয়েছে। ম্যাজিস্ট্রেট তাঁদের বিচারবিভাগীয় হেফাজতে রাখার নির্দেশ দিয়েছেন। আরও তদন্ত চলছে।


    

    CG/AP

    
    
    (Release ID: 1641687) Visitor Counter : 11
    
    
      Read this release in: English , Urdu , Hindi , Marathi , Manipuri , Tamil , Telugu