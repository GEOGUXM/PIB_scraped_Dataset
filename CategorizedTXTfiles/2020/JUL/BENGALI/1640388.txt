      প্রতিরক্ষামন্ত্রক

      আন্দামান নিকোবর কমান্ডের কমান্ডার-ইন-চিফ লেঃজেঃ মনোজ পান্ডে পূর্বাঞ্চলীয় নৌ-কমান্ড সফর করছেন
      Posted On: 21 JUL 2020 7:46PM by PIB Kolkata


    নয়াদিল্লি, ২১ জুলাই, ২০২০


    

    আন্দামান ও নিকোবর কমান্ডের কমান্ডার-ইন-চিফ লেঃজেঃ মনোজ পান্ডে তিনদিনের সফরে গত সোমবার থেকে বিশাখাপত্তনমে পূর্বাঞ্চলীয় নৌ-কমান্ডে এসেছেন। পূর্বাঞ্চলীয় নৌ-কমান্ডে তাঁর প্রথম সফরে লেঃজেঃ মনোজ পান্ডের সঙ্গে ডিফেন্স ওয়াইভস অয়েলফেয়ার অ্যাসোসিয়েশন-এর সভাপতি শ্রীমতী অর্চনা পান্ডেও এসেছেন।


    
    বিশাখাপত্তনমে নৌ-কমান্ডে এসে পৌঁছনোর পর লেঃজেঃ মনোজ পান্ডে পূর্বাঞ্চলীয় নৌ-কমান্ডের ফ্ল্যাফ অফিসার কমান্ডিং-ইন-চিফ ভাইস অ্যাডমিরাল অতুল কুমার জৈনের সঙ্গে বাহিনীর কাজকর্ম নিয়ে আলোচনা করেন। পরে, তাঁকে পূর্বাঞ্চলীয় নৌ-কমান্ডের সার্বিক কাজকর্ম সম্পর্কে অবহিত করা হয়।


    
    আন্দামান ও নিকোবর কমান্ডের পঞ্চদশ কমান্ডার-ইন-চিফ হিসাবে লেঃজেঃ মনোজ পান্ডে গত পয়লা জুন দায়িত্ব গ্রহণ করেন। ব্রিটেনের স্টাফ কলেজের প্রাক্তনী লেঃজেঃ পান্ডে ১৯৮২ সালে ইঞ্জিনিয়ারিং বিভাগে কর্মজীবন শুরু করেন। দীর্ঘ ৩৭ বছরের সতন্ত্র কর্মজীবনে লেঃজেঃ পান্ডে বিজয় ও পরাক্রম অভিযানে গুরুত্বপূর্ণ ভূমিকা পালন করেন। জম্মু ও কাশ্মীরে নিয়ন্ত্রণ রেখা বরাবর একটি ইঞ্জিনিয়ারিং রেজিমেন্টের প্রধান হিসাবে দায়িত্ব পালন করেছেন। তিনি দীর্ঘদিন পশ্চিম লাদাখের উচ্চ পার্বত্য এলাকায় সেনাবাহিনীর ইঞ্জিনিয়ারিং বিভাগে নানা কাজকর্ম সামলেছেন। উত্তর-পূর্বে বৈরিতা দমন অভিযানেও তিনি গুরুত্বপূর্ণ ভূমিকা পালন করেন।


    
    বর্তমান ভূ-রাজনৈতিক প্রেক্ষাপটে লেঃজেঃ পান্ডের পূর্বাঞ্চলীয় নৌ-কমান্ড সফর অত্যন্ত তাৎপর্যপূর্ণ হয়ে উঠেছে। কারণ, আন্দামান নিকোবর কমান্ড এবং পূর্বাঞ্চলীয় নৌ-কমান্ডের মধ্যে ঘনিষ্ঠ সমন্বয় বজায় রেখে কাজ করা জরুরি হয়ে দাঁড়িয়েছে।


    

    CG/BD/SB

    
    
    (Release ID: 1640388) Visitor Counter : 4
    
    
      Read this release in: English , Urdu , Hindi , Manipuri , Tamil , Telugu