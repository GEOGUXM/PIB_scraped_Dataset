      প্রতিরক্ষামন্ত্রক

      ‘মেক ইন ইন্ডিয়া’ কর্মসূচির প্রতি গুরুত্বঃ টি-৯০ ট্যাঙ্কের জন্য ১৫১২টি মাইন তোলার যন্ত্র সংগ্রহের উদ্দেশ্যে বিইএমএল-এর সঙ্গে প্রতিরক্ষা মন্ত্রকের চুক্তি স্বাক্ষর
      Posted On: 20 JUL 2020 6:21PM by PIB Kolkata


    নতুনদিল্লি, ২০শে জুলাই, ২০২০


    

    সরকারের মেক ইন ইন্ডিয়া কর্মসূচীকে বাস্তবায়নের জন্য প্রতিরক্ষা মন্ত্রী শ্রী রাজনাথ সিং-এর অনুমোদনক্রমে মন্ত্রকের অধিগ্রহণ শাখা ভারত আর্থ মুভারস লিমিটেডের (বিইএমএল) সঙ্গে ৫৫৭ কোটি টাকার একটি চুক্তি স্বাক্ষর করেছে। এই চুক্তি অনুযায়ী টি-৯০ এস/এসকে ট্যাঙ্কের জন্য ১৫১২টি মাইন খোঁড়ার যন্ত্র বিইএমএল সরবরাহ করবে। চুক্তির শর্ত অনুসারে পুরো প্রকল্পের কমপক্ষে ৫০% সামগ্রী দেশে তৈরি করতে হবে।


    
    এই মাইন তোলার যন্ত্রগুলি (মাইন প্লাও) ভারতীয় সশস্ত্র বাহিনীর সাঁজোয়া শাখার টি-৯০ ট্যাঙ্কের সঙ্গে লাগানো হবে। যুদ্ধের সময় শত্রুপক্ষের মাইন পুতে রাখা এলাকার ওপর দিয়ে ট্যাঙ্ক গেলে, মাইন বিষ্ফোরণে সেগুলি ধ্বংস হয়ে যায়। মাইন প্লাও যন্ত্রটি ট্যাঙ্কে লাগানো থাকলে, সেগুলি ওই মাইনকে শনাক্ত করে সরিয়ে দেবে। ফলে ট্যাঙ্কের চলাচলে কোন সমস্যা হবে না। মাইন বিস্ফোরণের ক্ষতি এড়িয়ে বাহিনীর সদস্যরা শত্রুপক্ষের এলাকায় ঢুকতে পারবেন।
    
    পরিকল্পনা অনুযায়ী, ২০২৭ সালের মধ্যে এই ১৫১২টি মাইন প্লাও সেনাবাহিনীর হাতে চলে আসবে। এর ফলে সেনাবাহিনীর যে কোন অভিযানে অংশগ্রহণের ক্ষমতা আরো বাড়বে।


    

    CG/CB

    
    
    (Release ID: 1640066) Visitor Counter : 8
    
    
      Read this release in: Telugu , Tamil , Urdu , English , Hindi , Marathi , Manipuri , Punjabi