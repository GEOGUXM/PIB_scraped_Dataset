      PIB Headquarters

      কোভিড-১৯ সংক্রান্ত পিআইবি-র প্রাত্যহিক সংবাদ
      Posted On: 07 JUL 2020 6:24PM by PIB Kolkata


    নয়াদিল্লী, ৭ জুলাই, ২০২০


    স্বাস্হ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য : বিশ্বে প্রতি ১০ লক্ষ জনসংখ্যায় ভারতে কোভিড-১৯এ মৃ্ত্যুহার সবথেকে কম ; সুস্থ হওয়া ব্যক্তির সংখ্যা প্রায় ৪ লক্ষ ৪০ হাজার, সুস্থতার সংখ্যা আক্রান্তের সংখ্যার তুলনায় বেড়ে ১ লক্ষ ৮০ হাজার ; জাতীয় স্তরে সুস্থতার হার ৬১ শতাংশ।

    বিশ্ব স্বাস্থ্য সংস্থার পক্ষ থেকে ৬ জুলাই প্রকাশিত ১৬৮তম প্রতিবেদনে জানানো হয়েছে বিশ্বে প্রতি ১০ লক্ষ জনসংখ্যায় ভারতে কোভিড-১৯এ মৃত্যুহার সবথেকে কম। ভারতে প্রতি ১০ লক্ষ জনসংখ্যায় আক্রান্তের ঘটনা ৫০৫.৩৭। অন্যদিকে বিশ্বে এই হার ১ হাজার ৪৫৩.২৫। ভারতে প্রতি ১০ লক্ষ জনসংখ্যায় মৃত্যুহার ১৪.২৭। অন্যদিকে বিশ্বে এই হার ৬৮.২৯, যা ভারতের তুলনায় ৪ গুনেরও বেশি।
    দেশে সুর্নিদিষ্ট কোভিড হাসপাতালের সংখ্যা ১ হাজার ২০১, কোভিড হেল্থ কেয়ার সেন্টার ২ হাজার ৬১১টি এবং কোভিড কেয়ার সেন্টারের সংখ্যা ৯ হাজার ৯০৯। দেশে গত ২৪ ঘন্টায় সুস্থ হয়েছেন ১৫ হাজার ১১৫ জন। এরফলে আজ পর্যন্ত সুস্থ হওয়া ব্যক্তির সংখ্যা ৪ লক্ষ ৩৯ হাজার ৯৪৭। আজ পর্যন্ত করোনায় আক্রান্তের সংখ্যার তুলনায় সুস্থ হওয়ার সংখ্যা ১ লক্ষ ৮০ হাজার ৩৯০ ছাড়িয়ে গেছে। সুস্থতার হার বেড়ে হয়েছে ৬১.১৩ শতাংশ। বর্তমানে ২ লক্ষ ৫৯ হাজার ৫৫৭ জন রোগী চিকিসাধীন রয়েছেন। গত ২৪ ঘন্টায় নমুনা পরীক্ষা হয়েছে ২ লক্ষ ৪১ হাজারের বেশি। আজ পর্যন্ত নমুনা পরীক্ষার সংখ্যা ১ কোটি ২ লক্ষ ১১ হাজারের বেশি। দেশে নমুনা পরীক্ষাগারের সংখ্যা ১ হাজার ১১৫। বিস্তারিত বিবরণের জন্য https://www.pib.gov.in/PressReleseDetail.aspx?PRID=1636958-এই লিঙ্কে ক্লিক করুন।
    
    বিশ্ববিদ্যালয় এবং শিক্ষা প্রতিষ্ঠানগুলিকে পরীক্ষা গ্রহণের অনুমতি দেওয়া হয়েছে
    কেন্দ্রীয় স্বরাষ্ট্র মন্ত্রক, আজ কেন্দ্রীয় উচ্চশিক্ষা সচিবকে লেখা এক চিঠিতে বিশ্ববিদ্যালয় এবং শিক্ষা প্রতিষ্ঠানগুলিকে পরীক্ষা গ্রহণের অনুমতি দিয়েছে। বিশ্ববিদ্যালয় মঞ্জুরী কমিশনের নিয়ম অনুসারে বিশ্ববিদ্যালয়গুলির পরীক্ষা ও শিক্ষাবর্ষের চূড়ান্ত পর্বের পরীক্ষা নেওয়া বাধ্যতামূলক। কেন্দ্রীয় স্বাস্থ্য ও পরিবার কল্যাণ মন্ত্রকের সাধারণ পরিচালন পদ্ধতি (স্ট্যান্ডার্ট অপারেটিং প্রসিজিওর – এসওপি) অনুসারে এই পরীক্ষা নেওয়া যাবে।
    বিস্তারিত বিবরণের জন্য https://www.pib.gov.in/PressReleseDetail.aspx?PRID=1636867- এই লিঙ্কে ক্লিক করুন।
    
    কেন্দ্রীয় মানব সম্পদ উন্নয়ন মন্ত্রী কোভিড-১৯ মহামারীর পরিপ্রেক্ষিতে বিশ্ববিদ্যালয়গুলির জন্য পরীক্ষা এবং শিক্ষা সূচী বিষয়ে বিশ্ববিদ্যালয় মঞ্জুরি কমিশনের সংশোধিত নির্দেশিকা প্রকাশ করেছেন
    কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল নিশাঙ্ক সোমবার (৬ জুলাই) দিল্লীতে কোভিড-১৯ মহামারীর পরিপ্রেক্ষিতে বিশ্ববিদ্যালয়গুলির জন্য পরীক্ষা এবং শিক্ষাসূচী বিষয়ে বিশ্ববিদ্যালয় মঞ্জুরি কমিশনের সংশোধিত নির্দেশিকা প্রকাশ করেছেন। শ্রী পোখরিয়াল জানিয়েছেন, ছাত্রছাত্রীদের শিক্ষা ক্ষেত্রে সমান সুযোগ, স্বাস্থ্য ও সুরক্ষার বিষয়গুলি মাথায় রেখেই এই সিদ্ধান্ত নেওয়া হয়েছে।তবে এই মুহুর্তে শিক্ষার্থীদের শিক্ষাগত যোগ্যতা, ভবিষ্যতের সুযোগ-সুবিধা এবং বিশ্বব্যাপি শিক্ষার্থীদের অগ্রগতির বিষয়টি সুনিশ্চিত করাও খুব গুরুত্বপূর্ণ। তাই কোভিড-১৯ মহামারীর কঠিন সময়ে শিক্ষার্থীদের শিক্ষাদান, পরীক্ষা এবং শিক্ষাসূচীর মতো বিষয় সম্পর্কিত বিভিন্ন সমস্যার সমাধানে বিশ্ববিদ্যালয় মঞ্জুরি কমিশন যে প্রয়াস চালিয়ে যাচ্ছে তার প্রশংসাও করেন তিনি।
    চলতি বছরের এপ্রিল মাসে বিশ্ববিদ্যালয় মঞ্জুরি কমিশন পরীক্ষা এবং শিক্ষাসূচী সম্পর্কিত বিষয়গুলি নিয়ে সুপারিশ জমা দেওয়ার জন্য একটি বিশেষজ্ঞ কমিটি গঠন করে। কমিটির প্রতিবেদনের ভিত্তিতে বিশ্ববিদ্যালয় মঞ্জুরি কমিশন গত ২৯ এপ্রিল পরীক্ষা এবং শিক্ষাসূচীর বিষয়ে নির্দেশিকা জারি করে। বিশেষজ্ঞ কমিটিকে বিশ্ববিদ্যালয় মঞ্জুরি কমিশনের নির্দেশিকাগুলি পুনর্বিবেচনার জন্য অনুরোধ করা হয়েছিল এবং কোভিড-১৯এর সংখ্যা যেখানে এখনও বেড়ে চলেছে সেখানে বিশ্ববিদ্যালয়/কলেজগুলিতে পরীক্ষা, ভর্তি এবং নতুন শিক্ষাবর্ষ শুরুর বিষয়ে বিকল্প পরামর্শ দেওয়া হয়েছে। বিস্তারিত বিবরণের জন্য https://www.pib.gov.in/PressReleseDetail.aspx?PRID=1636963-এই লিঙ্কে ক্লিক করুন।
    
    মহামারীকে কোনো ভাবেই আমাদের ওপর প্রভাব ফেলতে দেবনা : হর্ষ বর্ধন
    সুইডেনের স্বাস্থ্য ও সামাজিক কল্যাণ মন্ত্রী মিসেস লীনা হ্যালেন গ্রেন আজ কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধনের সঙ্গে টেলিফোনে কথা বলেন। দুই মন্ত্রী নিজ নিজ দেশে কোভিড-১৯ সংক্রমণ মোকাবিলায় গৃহীত পদক্ষেপগুলি নিয়ে কথা বলার পাশাপাশি ভবিষ্যৎ কর্মপরিকল্পনা নিয়েও আলোচনা করেন।
    বিস্তারিত বিবরণের জন্য https://www.pib.gov.in/PressReleseDetail.aspx?PRID=1637000-এই লিঙ্কে ক্লিক করুন।
    
    গঙ্গা নদীর পুনরুজ্জীবনে সহায়তার জন্য বিশ্ব ব্যাঙ্কের ৪০০ মিলিয়ন মার্কিন ডলার অর্থ সাহায্য
    গঙ্গা নদীর পুনরুজ্জীবনের লক্ষ্যে নমামী গঙ্গে কর্মসূচিতে সহায়তার জন্য আজ বিশ্ব ব্যাঙ্ক এবং ভারত সরকারের মধ্যে ঋণ চুক্তি স্বাক্ষরিত হয়েছে। গঙ্গা নদীর অববাহিকায় জাতীয় স্তরের দ্বিতীয় প্রকল্পটির মাধ্যমে পবিত্র এই নদীতে দূষণ নিয়ন্ত্রণ করা সম্ভব হবে এবং নদী অববাহিকার সামগ্রিক উন্নয়নমূলক কর্মসূচিগুলিকে আরও ভালোভাবে রূপায়ণ করা যাবে। উল্লেখ করা যেতে পারে গঙ্গা নদীর অববাহিকায় ৫ কোটির বেশি মানুষ বসবাস।
    আজ বিশ্ব ব্যাঙ্কের সাথে স্বাক্ষরিত ৪০০ মিলিয়ন মার্কিন ডলার অর্থ সাহায্যের মধ্যে ৩৮১ মিলিয়ন মার্কিন ডলার ঋণ হিসেবে এবং বাকি ১৯ মিলিয়ন মার্কিন ডলার গ্যারেন্টি হিসেবে পাওয়া যাবে। চুক্তিপত্রে ভারতের হয়ে স্বাক্ষর করেন অর্থনৈতিক বিষয়ক দপ্তরের অতিরিক্ত সচিব শ্রী সমীর কুমার খারে এবং বিশ্ব ব্যাঙ্কের হয়ে ভারতে নিযুক্ত কার্যনির্বাহী নির্দেশক মিঃ কোয়াসের খান।
    বিস্তারিত বিবরণের জন্য https://www.pib.gov.in/PressReleseDetail.aspx?PRID=1636999-এই লিঙ্কে ক্লিক করুন।
    
    ন্যাশনাল মেডিসিন্যাল প্ল্যান্টস বোর্ড এবং আইসিএআর-এর ন্যাশনাল ব্যুরো অফ প্ল্যান্ট জেনেটিক রিসোর্স প্রতিষ্ঠানের মধ্যে মউ স্বাক্ষরিত
    কেন্দ্রীয় কৃষি গবেষণা ও শিক্ষা দপ্তরের অধীন আইসিআরএর ন্যাশনাল ব্যুরো অফ প্ল্যান্ট জেনেটিক রিসোর্স এবং আয়ুষ মন্ত্রকের অধীন ন্যাশনাল মেডিসিন্যাল প্ল্যান্টস বোর্ডের মধ্যে মউ স্বাক্ষরিত হয়েছে। এ ধরণের মউ স্বাক্ষরের উদ্দেশ্য হল দীর্ঘমেয়াদী ভিত্তিতে ভেষজ উপাদানগত লতাগুল্ম জাতীয় গাছ গুলির দীর্ঘমেয়াদী সরক্ষণ।
    বিস্তারিত বিবরণের জন্য https://www.pib.gov.in/PressReleseDetail.aspx?PRID=1636964-এই লিঙ্কে ক্লিক করুন।
    
    রাজ্যে কোভিড-১৯ মোকাবিলায় উত্তরপ্রদেশ সরকারের সঙ্গে হাত মেলালো বিএসআইপি
    কেন্দ্রীয় সরকার রাজ্য সরকারগুলির সাথে নিরন্তর সমন্বয় বজায় রেখে কোভিড-১৯ সংক্রমন মোকাবিলা করছে। এরই অঙ্গ হিসেবে কেন্দ্রীয় বিজ্ঞান ও প্রযুক্তি দপ্তরের অধীন বীরবল সাহানি ইন্সটিটিউট অফ প্যালেওসায়েন্সেস (বিএসআইপি)রাজ্যে কোভিড-১৯ মোকাবিলার জন্য উত্তরপ্রদেশ সরকারের সাথে একযোগে কাজ করছে।
    বিস্তারিত বিবরণের জন্য https://www.pib.gov.in/PressReleseDetail.aspx?PRID=1636948-এই লিঙ্কে ক্লিক করুন।
    
    স্বাস্থ্য ক্ষেত্র সম্পর্কে বিশ্বব্যাঙ্ক এবং উচ্চস্তরীয় গোষ্ঠীর সঙ্গে পঞ্চদশ অর্থ কমিশনের বৈঠক
    ভারতের স্বাস্থ্য ক্ষেত্রে বর্তমান পরিস্থিতি আরও ভালোভাবে উপলব্ধি করা এবং স্বাস্থ্য ক্ষেত্রে ব্যয়ের বিষয়গুলিতে কেন্দ্রীয় সরকারের অগ্রাধিকারের বিষয়টিকে বিবেচনায় রেখে পঞ্চদশ অর্থ কমিশনের সঙ্গে স্বাস্থ্য ক্ষেত্র সম্পর্কে বিশ্ব ব্যাঙ্ক, নীতি আয়োগ এবং কমিশনের উচ্চস্তরীয় গোষ্ঠীর প্রতিনিধিদের সঙ্গে বৈঠক হয়েছে।
    বৈঠকে ভারতে নিযুক্ত বিশ্ব ব্যাঙ্কের নির্দেশক ডঃ জুনেদ আহমেদ বলেন, ভারতের স্বাস্থ্য ক্ষেত্রের সঙ্গে বিশ্ব ব্যাঙ্কের সম্পর্ক দীর্ঘদিনের। সম্প্রতি, মহামারীর প্রেক্ষিতে বিশ্ব ব্যাঙ্কের পক্ষ থেকে ভারতকে এক বিলিয়ন ডলার ঋণ সহায়তা দেওয়া হয়েছে। এছাড়াও, বিশ্ব ব্যাঙ্ক জেলা হাসপাতালগুলির মাধ্যমে চিকিসা পরিষেবা প্রদান ব্যবস্থাকে আরও সুদৃঢ় করতে রাজ্য সরকারগুলিকে সাহায্য করেছে। সম্প্রতি এইচআইভি প্রতিরোধের ক্ষেত্রে ভারত সরকারের সঙ্গে বিশ্ব ব্যাঙ্কের দীর্ঘ ২০ বছরের সম্পর্ক পূরণ হয়েছে।
    বিস্তারিত বিবরণের জন্য https://www.pib.gov.in/PressReleseDetail.aspx?PRID=1637002-এই লিঙ্কে ক্লিক করুন।

    

    পিআইবি-র আঞ্চলিক কার্যালয় থেকে প্রাপ্ত তথ্য
    
    চন্ডীগড় : কেন্দ্রশাসিত এই অঞ্চলের প্রশাসক বাইরে থেকে আসা ব্যক্তিদের ওপর আরও কড়া নজরদারির নির্দেশ দিয়েছেন। কার্যালয়ে কর্মীদের চা পানের বিরতির সময় মাস্ক এবং সামাজিক দূরত্ববিধি বজায় রাখতে হবে।
    
    পাঞ্জাব : রাজ্যে আসা সমস্ত ব্যক্তির জন্য ই-রেজিস্ট্রেশন প্রক্রিয়া বাধ্যতামূলক করা হয়েছে। রাজ্যের বাইরে থেকে আসা ব্যক্তিদের লম্বা লাইনে দাঁড়িয়ে থাকা এড়াতেই এই ব্যবস্থা।
    
    হরিয়ানা : কোভিড-১৯এর দরূণ রিয়্যাল এস্টেট শিল্প ক্ষেত্রগুলিতে যা আর্থিক ক্ষতি হয়েছে তারজন্য রাজ্য সরকার আর্থিক ত্রাণ ব্যবস্থা ঘোষণা করেছে। এই ব্যবস্থার ফলে সুদের ওপর ছাড় মিলবে।
    
    হিমাচলপ্রদেশ : রাজ্যের মুখ্যমন্ত্রী জানিয়েছেন, কোভিড-১৯ মহামারী সত্ত্বেও ওষুধ শিল্প সংস্থাগুলির কাজকর্ম স্বাভাবিকভাবে পরিচালিত হয়েছে।
    
    কেরালা : রাজ্যে আজ আরও একজনের মৃত্যুর খবর মিলেছে। এদিকে গতকাল আরও ১৯৩ জন আক্রান্ত হয়েছেন। বিভিন্ন হাসপাতালে ২ হাজার ২৫২ জনের চিকিৎসা চলছে।
    
    তামিলনাড়ু : রাজ্যে করোনায় আক্রান্তের সংখ্যা ১ লক্ষ ১৪ হাজার ৯৭৮। মৃত্যু হয়েছে ১ হাজার ৫৭১ জনের। কেবল চেন্নাইয়েই আক্রান্তের সংখ্যা ২৪ হাজারের বেশি।
    
    কর্ণাটক : রাজ্যের মুখ্যমন্ত্রী তন্তুবায়দের জন্য রাজ্যস্তরীয় কোভিড-১৯ আর্থিক প্যাকেজের অঙ্গ হিসেবে নগদ হস্তান্তরের কর্মসূচি চালু করেছেন। এদিকে রাজ্যে আক্রান্তের সংখ্যা ২৫ হাজার ৩১৭। মৃত্যু হয়েছে ৪০১ জনের।
    
    অন্ধ্রপ্রদেশ : রাজ্যে করোনায় আক্রান্তের সংখ্যা ২১ হাজার ১৯৭। মৃত্যু হয়েছে ২৫২ জনের। সুস্থ হয়েছেন ৯ হাজার ৭০০ জন।
    
    তেলেঙ্গানা : রাজ্যে গতকাল পর্যন্ত আক্রান্তের সংখ্যা ২৫ হাজার ৭৩৩। মৃত্যু হয়েছে ৩০৬ জনের। সুস্থ হয়েছেন ১৪ হাজার ৭০০র বেশি।
    
    আসাম : রাজ্য পুলিশের ২৫০ জনের বেশি কর্মী করোনায় আক্রান্ত। এদের মধ্যে ৮০ শতাংশই গুয়াহাটির।
    
    মনিপুর : লকডাউন বিধি ভঙ্গের অভিযোগে রাজ্য পুলিশ ৪৪২ জনকে আটক করেছে। এছাড়াও ২৬৫টি গাড়িকে বাজেয়াপ্ত করা হয়েছে।
    
    মিজোরাম : রাজ্যে আরও ৬ জনের সংক্রমনের খবর মেলায় করোনায় আক্রান্তের সংখ্যা বেড়ে হয়েছে ৫৮। এখনও পর্যন্ত সুস্থ হয়েছেন ১৩৯ জন।
    
    নাগাল্যান্ড : ব্যাঙ্গালোর থেকে একটি বিশেষ ট্রেনে আরও ৫০০ জন ব্যক্তিকে ডিমাপুরে ফিরিয়ে আনা হচ্ছে। রাজ্যে করোনায় আক্রান্তের সংখ্যা ৬৩৬। সুস্থ হয়েছেন ২৪৩ জন।
    
    মহারাষ্ট্র : রাজ্য সরকার পর্যায়ক্রমে নিষেধাজ্ঞা প্রত্যাহার করছে। এদিকে রাজ্যে করোনায় আক্রান্তের সংখ্যা বেড়ে হয়েছে ২ লক্ষ ১১ হাজার ৯৮৭। এখনও পর্যন্ত সুস্থ হয়েছেন ১ লক্ষ ১৫ হাজার ২৬২ জন। নিশ্চিতভাবে করোনায় আক্রান্তের সংখ্যা ৮৭ হাজার ৬৮১।
    
    গুজরাট : রাজ্যে করোনায় আক্রান্তের সংখ্যা বেড়ে দাঁড়িয়েছে ৩৬ হাজার ৮৫৮। এখনও পর্যন্ত মৃত্যু হয়েছে ১ হাজার ৯৬২ জনের।
    
    রাজস্থান : রাজ্যে আজ ২৩৪ জনের সংক্রমনের খবর মেলায় আক্রান্তের সংখ্যা বেড়ে হয়েছে ২০ হাজার ৯২২। নিশ্চিতভাবে করোনা আক্রান্তের সংখ্যা ৩ হাজার ৯৪৯। এখনও পর্যন্ত সুস্থ হয়েছেন ১৬ হাজার ৩২০ জন।
    
    মধ্যপ্রদেশ : রাজ্য সরকারের করোনা দমন অভিযানের আওতায় এখনও পর্যন্ত ৫৬ লক্ষের বেশি পরিবারে সমীক্ষা করা হয়েছে। এই সমীক্ষায় প্রায় ২ কোটি ৯০ লক্ষ মানুষকে নিয়ে আসা হয়। রাজ্যে গত ২৪ ঘন্টায় আরও ৩৫৪ জনের সংক্রমনের খবর মেলায় আক্রান্তের সংখ্যা বেড়ে হয়েছে ১৫ হাজার ২৮৪। সুস্থ হয়েছেন ১১ হাজার ৫৭৯ জন। রাজ্যে গতকাল আরও ১৬৮ জন সুস্থ হওয়ার পর হাসপাতাল থেকে ছাড়া পেয়েছেন।


    CG/BD/SB

    
    
    (Release ID: 1637092) Visitor Counter : 18
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam