      মানবসম্পদবিকাশমন্ত্রক

      কেন্দ্রীয় মানব সম্পদ উন্নয়ন মন্ত্রী এনইইটি এবং জেইই মেনস ও অ্যাডভান্স-এর পরীক্ষার নতুন তারিখ ঘোষণা করেছেন
      Posted On: 03 JUL 2020 8:51PM by PIB Kolkata


    নয়াদিল্লী, ৪ জুলাই, ২০২০


    

    কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল নিশাঙ্ক শক্রবার (৩ জুলাই) অনলাইনের মাধ্যমে এনইইটি এবং জেইই মেনস ও অ্যাডভান্স-এর পরীক্ষার নতুন তারিখ ঘোষণা করেছেন। মন্ত্রী জানিয়েছেন যে শিক্ষার্থীদের সুরক্ষার কথা মাথায় রেখে এবং কেন্দ্রীয় মানব সম্পদ উন্নয়ন মন্ত্রকের পরামর্শক্রমে উচ্চ মানের শিক্ষা সুনিশ্চিত করতে জাতীয় পরীক্ষা সংস্থা (এনটিএ) এখন জেইই এবং এনইইটি পরীক্ষা স্থগিত রাখার সিদ্ধান্ত নিয়েছে। তিনি আরও বলেন, জেইই মেন পরীক্ষা চলতি বছরের পয়লা সেপ্টেম্বর থেকে ৬ সেপ্টেম্বর পর্যন্ত অনু্ষ্ঠিত হবে। জেইই অ্যাডভান্স-এর পরীক্ষা আগামী ২৭ সেপ্টেম্বর অনুষ্ঠিত হবে। তিনি বলেন এনইইটি পরীক্ষা অনুষ্ঠিত হবে আগামী ১৩ই সেপ্টেম্বর।


    
    শিক্ষার্থীদের উদ্দেশ্যে শ্রী পোখরিয়াল বলেছেন এই মহামারীর সময় শিক্ষার্থীদের সুরক্ষা এবং শিক্ষাদানের সঙ্গে যুক্ত ব্যক্তিদের কল্যাণ সুনিশ্চিত করার বিষয়টি অগ্রাধিকার দেওয়া হয়েছে। পরীক্ষা পরিচালন করার সময় স্বরাষ্ট্র মন্ত্রক এবং স্বাস্থ্য মন্ত্রকের প্রদত্ত নির্দেশিকাগুলি কঠোরভাবে অনুসরণ করা হবে। মহামারী থেকে শিক্ষার্থীদের দূরে রাখতেই এই পদক্ষেপ গ্রহণ করা হচ্ছে বলে তিনি জানান।


    
    মন্ত্রী বলেন, পরীক্ষা কেন্দ্রগুলিতে সামাজিক দূরত্ববিধি অনুসরণ করা হবে। অন্যান্য সমস্ত সতর্কতামূলক ব্যবস্থা গ্রহণ করা হবে বলেও তিনি জানান। শ্রী পোখরিয়াল সমস্ত ছাত্রছাত্রীকে তাদের মন থেকে সব রকমের চাপ দূরে সরিয়ে রেখে পড়াশোনায় মনোনিবেশ করার পরামর্শ দেন। জাতীয় পরীক্ষা মূলক সংস্থা সকল পরীক্ষার্থীর জন্য একটি পরীক্ষামূলক অ্যাপ তৈরি করেছে যার মাধ্যমে শিক্ষার্থীরা তাদের প্রস্তুতি সম্পন্ন করতে পারেন। কেন্দ্রীয় মন্ত্রী সকল শিক্ষার্থীদের পরবর্তী পরীক্ষার জন্য শুভেচ্ছা জানান।


    

    এনইইটি পরীক্ষা সম্পর্কে বিস্তারিত জানতে ক্লিক করুন-


    http://164.100.117.97/WriteReadData/userfiles/Notice_20200703_NEET%20v1.pdf


    

    জেইই পরীক্ষার জন্য বিস্তারিতভাব জানতে ক্লিক করুন-


    http://164.100.117.97/WriteReadData/userfiles/Notice_20200703_JEE%20v1.pdf


    

    
    CG/SS/NS

    
    
    (Release ID: 1636414) Visitor Counter : 4
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu