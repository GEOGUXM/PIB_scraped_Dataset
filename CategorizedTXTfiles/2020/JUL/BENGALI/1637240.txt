      প্রধানমন্ত্রীরদপ্তর

      প্রধানমন্ত্রী আগামীকাল বারাণসী ভিত্তিক এনজিও প্রতিনিধিদের সঙ্গে মত-বিনিময় করবেন
      Posted On: 08 JUL 2020 2:17PM by PIB Kolkata


    নয়াদিল্লী, ৮ জুলাই, ২০২০


    
    
    
    কোভিড মহামারী পরিপ্রেক্ষিতে লকডাউন চলাকালীন বারাণসীর বাসিন্দারা এবং সামাজিক সংগঠনের সদস্যরা তাদের নিজস্ব প্রচেষ্টায় ও জেলা প্রশাসনের সহায়তার মাধ্যমে প্রত্যেকের জন্য সময়মতো প্রয়োজনীয় খাবারের ব্যবস্থা করেছিলেন। প্রধানমন্ত্রী শ্রী নরেন্দ্র মোদী আগামীকাল ভিডিও কনফারেন্সের মাধ্যমে এই ধরণের সংস্থার প্রতিনিধিদের সঙ্গে মত-বিনিময় করবেন। তাদের অভিজ্ঞতা নিয়ে কথাও বলবেন।


    
    লকডাউন চলাকালীন বারাণসীতে শতাধিক সংগঠন জেলা প্রশাসনের খাদ্য দপ্তরের সাহায্যে এবং স্বতন্ত্র প্রচেষ্টায় ২০ লক্ষ প্যাকেটজাত খাবার এবং ২ লক্ষ শুকনো রেশন সামগ্রী বিতরণ করেছে।


    
    খাদ্য বিতরণ ছাড়াও এই সংস্থাগুলি মাস্ক, স্যানিটাইজার ইত্যাদি সামগ্রীও বিলি করেছিল। জেলা প্রশাসন তাদেরকে ‘করোনা যোদ্ধা’ হিসেবে ভূষিত করেছে।


    
    এই সংস্থাগুলি শিক্ষা, সামাজিক, ধর্মীয়, স্বাস্থ্য, হোটেল/সামাজিক ক্লাব এবং অন্যান্য পরিষেবা ক্ষেত্রের সঙ্গে যুক্ত।


    

    CG/SS/NS

    
    
    (Release ID: 1637240) Visitor Counter : 13
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam