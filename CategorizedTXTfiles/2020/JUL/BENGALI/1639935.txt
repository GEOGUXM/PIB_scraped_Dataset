      শ্রমওকর্মসংস্থানমন্ত্রক

      কৃষি ও গ্রামীণ শ্রমিকদের জন্য সর্বভারতীয় গ্রাহক মূল্য সূচক - জুন, ২০২০
      Posted On: 20 JUL 2020 3:16PM by PIB Kolkata


    নয়াদিল্লি, ২০ জুলাই, ২০২০


    

    ১৯৮৬-৮৭’কে ১০০ হিসাবে ভিত্তি করে জুন মাসে কৃষি ও গ্রামীণ শ্রমিকদের জন্য সর্বভারতীয় গ্রাহক মূল্য সূচক প্রকাশিত হয়েছে। প্রকাশিত সূচন অনুযায়ী, কৃষি শ্রমিকদের ক্ষেত্রে মূল্য সূচক জুন মাসে ১ পয়েন্ট কমে হয়েছে ১ হাজার ১৮ এবং গ্রামীণ শ্রমিকদের ক্ষেত্রেও এই সূচক ১ পয়েন্ট কমে হয়েছে ১ হাজার ২৪। মূল্য সূচক হ্রাস পাওয়ার কারণ হ’ল – খাদ্যশস্য, বিশেষ করে চাল, অড়হর ডাল, মশুর, চিনেবাদাম তেল, খাসির মাংস, পোল্ট্রি, শাকসব্জি ও ফলমূলের দাম হ্রাস পাওয়ায় সূচক কমেছে।
    তবে, সূচকের উত্থান ও পতন বিভিন্ন রাজ্যে ভিন্ন ভিন্ন হয়ে থাকে। ৯টি রাজ্যে কৃষি শ্রমিকদের ক্ষেত্রে মূল্য সূচক ১ – ৭ পয়েন্ট বেড়েছে। অন্যদিকে, ৯টি রাজ্যে এই সূচক ১ – ১৯ পয়েন্ট কমেছে। ২টি রাজ্যে সূচক স্থিতিশীল রয়েছে। সবচেয়ে বেশি ১ হাজার ২১৪ পয়েন্ট সূচক বেড়েছে তামিলনাডু’তে এবং সবচেয়ে কম ৭৮৪ পয়েন্ট হ্রাস পেয়েছে হিমাচল প্রদেশে।


    
    একইভাবে, গ্রামীণ শ্রমিকদের ক্ষেত্রেও সূচক ৯টি রাজ্যে ১ – ৮ পয়েন্ট বেড়েছে। অন্যদিকে, ১০টি রাজ্যে এই সূচক ২ – ২০ পয়েন্ট কমেছে। তামিলনাডু’তে সর্বাধিক ১ হাজার ১৯৯ পয়েন্ট বেড়ে রাজ্যগুলির মধ্যে সর্বোচ্চ স্থানে এবং ৮৩২ পয়েন্ট হ্রাস পেয়ে রাজ্যগুলির মধ্যে সবচেয়ে নীচে হিমাচল প্রদেশ রয়েছে।


    
    রাজ্যগুলির মধ্যে কৃষি ও গ্রামীণ শ্রমিকদের ক্ষেত্রে মূল্য সূচক সর্বাধিক ৭ – ৮ পয়েন্ট বেড়েছে ওডিশায়। এই রাজ্যে খাসির মাংস, মাছ/শুটকি মাছ, শাকসব্জি ও ফলমূলের দাম প্রধাণত বৃদ্ধি পাওয়ায় সূচকে অগ্রগতি হয়েছে। পক্ষান্তরে, কৃষি ও গ্রামীণ শ্রমিকদের ক্ষেত্রে গ্রাহক মূল্য সূচক সবচেয়ে বেশি ১৯ – ২০ পয়েন্ট হ্রাস পেয়েছে জম্মু ও কাশ্মীরে। এই কেন্দ্রশাসিত অঞ্চলে ফলমূল ও শাকসব্জির দাম হ্রাস পাওয়ায় মূল্য সূচক নিম্নমুখী হয়েছে।


    
    পয়েন্টের ভিত্তিতে কৃষি শ্রমিকদের ক্ষেত্রে গ্রাহক মূল্য সূচকের মুদ্রাস্ফীতির হার গত মে মাসের ৮.৪০ শতাংশ থেকে কমে ৭.১৬ শতাংশ হয়েছে। একইভাবে, গ্রামীণ শ্রমিকদের ক্ষেত্রেও গ্রাহক মূল্য সূচক মে মাসের ৮.১২ শতাংশ থেকে কমে জুন মাসে ৭ শতাংশ হয়েছে। জুন মাসে কৃষি শ্রমিকদের ক্ষেত্রে গ্রাহক মূল্য সূচকের খাদ্য সংক্রান্ত সূচকে মুদ্রাস্ফীতির হার দাঁড়িয়েছে ৮.৫৭ শতাংশে এবং গ্রামীণ শ্রমিকদের ক্ষেত্রে গ্রাহক মূল্য সূচকের ওপর ভিত্তি করে মুদ্রাস্ফীতির হার দাঁড়িয়েছে ৮.৪১ শতাংশ।


    

    CG/BD/SB

    
    
    (Release ID: 1639935) Visitor Counter : 7
    
    
      Read this release in: English , Urdu , Hindi , Marathi , Assamese , Manipuri , Punjabi , Tamil