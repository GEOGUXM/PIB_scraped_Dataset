      কৃষিমন্ত্রক

      পঙ্গপাল নিয়ন্ত্রণে নিরন্তর অভিযান চালানো হচ্ছে – ১১ই এপ্রিল থেকে ৯ই জুলাই পর্যন্ত রাজস্থান, মধ্যপ্রদেশ, পাঞ্জাব, গুজরাট, উত্তর প্রদেশ সহ বিভিন্ন রাজ্যে এই অভিযান পরিচালিত হয়েছে
      Posted On: 11 JUL 2020 1:16PM by PIB Kolkata


    নয়াদিল্লি, ১১ জুলাই, ২০২০


    

    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমরের নির্দেশ অনুযায়ী, পঙ্গপাল নিয়ন্ত্রণে নিরন্তর প্রয়াস চালানো হচ্ছে। এই প্রয়াসের অঙ্গ হিসাবে গত ১১ই এপ্রিল থেকে ৯ই জুলাই পর্যন্ত রাজস্থান, মধ্যপ্রদেশ, পাঞ্জাব, গুজরাট, উত্তর প্রদেশ ও হরিয়ানায় ১ লক্ষ ৫১ হাজার হেক্টরেরও বেশি এলাকায় অভিযান চালানো হয়েছে। এছাড়াও, পঙ্গপাল নিয়ন্ত্রণে মহারাষ্ট্র, ছত্তিশগড়, হরিয়ানা ও বিহার রাজ্য সরকারও কার্যকর প্রয়াস গ্রহণ করেছে।


    
    রাজস্থানের ৮টি জেলার ১৬টি জায়গায় গত ৯ ও ১০ই জুলাই পঙ্গপাল দমনে রাত্রিকালীন অভিযান চালানো হয়েছে। উত্তর প্রদেশের রাজ্য কৃষি দপ্তর এ ধরনের উদ্যোগ গ্রহণ করেছে। বর্তমানে পঙ্গপাল দমন নিয়ন্ত্রণে ৬০টি দল রাজস্থান, গুজরাট, মধ্যপ্রদেশ ও উত্তর প্রদেশে রাসায়নিক স্প্রে করার জন্য মোতায়েন করা হয়েছে।


    
    পঙ্গপাল দমন কর্মসূচিকে আরও জোরদার করতে ৫৫টি স্প্রে করার গাড়ি সংগ্রহের বরাত দেওয়া হয়। এর মধ্যে ৩১টি গাড়ি সরবরাহ করা হয়েছে। পঙ্গপাল নিয়ন্ত্রণ অভিযানে আকাশ থেকে স্প্রে করা হচ্ছে। এজন্য রাজস্থানে ১টি বেল হেলিকপ্টার কাজে লাগানো হয়েছে। এমনকি, ভারতীয় বিমানবাহিনীর ১টি এমআই-১৭ হেলিকপ্টারকেও পঙ্গপাল দমনের কাজে লাগানো হয়েছে।
    কোনও রাজ্য সরকারের পক্ষ থেকে এখনও পর্যন্ত গুরুত্বপূর্ণ শস্যহানীর খবর পাওয়া যায়নি। অবশ্য, রাজস্থানের কয়েকটি জেলায় গৌণ কিছু ফসলের ক্ষয়ক্ষতির খবর পাওয়া গেছে।


    

    
    CG/BD/CB/SB

    
    
    (Release ID: 1637993) Visitor Counter : 8
    
    
      Read this release in: English , Urdu , Hindi , Marathi , Manipuri , Punjabi , Tamil