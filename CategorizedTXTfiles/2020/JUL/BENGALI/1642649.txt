      উপ-রাষ্ট্রপতিরসচিবালয়

      কেন্দ্রীয় শিক্ষামন্ত্রী উপরাষ্ট্রপতির সঙ্গে দেখা করে নতুন শিক্ষানীতি ২০২০ হাতে তুলে দিয়েছেন
      Posted On: 30 JUL 2020 6:31PM by PIB Kolkata


    নয়া দিল্লী, ৩০ জুলাই, ২০২০


    

    
    কেন্দ্রীয় শিক্ষামন্ত্রী শ্রী রমেশ পোখরিয়াল 'নিশাঙ্ক' আজ উপরাষ্ট্রপতি নিবাসে উপরাষ্ট্রপতি শ্রী এম ভেঙ্কাইয়া নায়ডুর সঙ্গে দেখা করে গতকাল সরকার ঘোষিত নতুন শিক্ষানীতি-২০২০(এনইপি) সম্পর্কে অবহিত করেছেন। মন্ত্রী নীতির একটি প্রতিলিপিও তাঁর হাতে তুলে দেন। সঙ্গে এনইপি-২০২০-র বৈশিষ্ট্য সম্বলিত একটি নথিও তুলে দেন উপরাষ্ট্রপতির হাতে।


    
    উপরাষ্ট্রপতি এই দূরদৃষ্টিসম্পন্ন নীতি সম্পর্কে সন্তোষ প্রকাশ করেন। তিনি এই নীতিকে আমাদের সকল শিশু ও যুবাদের গুণমান সম্পন্ন শিক্ষাদানের লক্ষ্যে একটি গুরুত্বপূর্ণ পদক্ষেপ বলে আখ্যা দেন।


    
    ভারতকে প্রাণবন্ত জ্ঞানসমৃদ্ধ সমাজে পরিণত করার লক্ষ্যে রূপায়িত অনন্য,শিক্ষার্থীকেন্দ্রিক নমনীয় পদ্ধতিকে স্বাগত জানিয়ে শ্রী নায়ডু বলেন এতে শিকড় এবং ভারতের গর্বের সঙ্গে সারা বিশ্বের যা কিছু ভাল জ্ঞান ও পদ্ধতি আত্মস্থ করার মধ্যে উপযুক্ত ভারসাম্য রাখা হয়েছে।


    
    এই নীতিতে প্রাথমিকভাবে মাতৃভাষার উপর গুরুত্ব দেওয়ায় তিনি সন্তোষ প্রকাশ করেছেন।


    
    তাঁর কথায় "বৈচিত্র‍্য এবং স্থানীয় প্রেক্ষাপটের প্রতি শ্রদ্ধা প্রদর্শনের পাশাপাশি ভারতের ঐতিহ্যশালী ভাষাগুলির গুরুত্বের স্বীকৃতি নিঃসন্দেহে শিক্ষার্থীদের বিশ্বদর্শন করাবে।"


    
    রাষ্ট্রপতি আরও বলেন, এনইপি-২০২০তে নৈতিকতা এবং মানবিক ও সাংবিধানিক মূল্যবোধে যে জোর দেওয়া হয়েছে তাতে গণতান্ত্রিক শিকড় শক্ত করার জন্য প্রয়োজনীয় আলোকপ্রাপ্ত নাগরিকত্ব গড়ে তোলার পক্ষে সুদূরপ্রসারী ফল দেবে।


    
    এনইপি ২০২০কে সত্যি করে আন্তরজাতিক ও প্রয়োজনীয়ভাবে ভারতীয় আখ্যা দিয়ে শ্রী নায়ডু বলেন, এতে প্রমাণ হয় সারা বিশ্বের মহৎ ভাবনা আত্মস্থ করার জন্য ভারতের চিরকালীন আকাঙখা।


    
    উপরাষ্ট্রপতি সন্তোষ প্রকাশ করেছেন যে কোভাষা চাপিয়ে দেওয়া হবে না বা কোন ভাষার বিরোধিতা করা হবে না এটাই ছিল তাঁর বিশ্বাস, সেটা প্রতিফলিত হয়েছে এই নতুন নীতিতে।


    

    CB/AP

    
    
    (Release ID: 1642649) Visitor Counter : 3
    
    
      Read this release in: English , Urdu , Marathi , Manipuri , Punjabi , Tamil , Telugu