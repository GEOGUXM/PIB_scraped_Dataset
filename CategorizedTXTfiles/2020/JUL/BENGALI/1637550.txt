      স্বাস্থ্যওপরিবারকল্যাণমন্ত্রক

      কোভিড-১৯ সংক্রান্ত মন্ত্রিগোষ্ঠীর অষ্টাদশ বৈঠকে পৌরহিত্য করলেন ডঃ হর্ষ বর্ধন
      Posted On: 09 JUL 2020 4:19PM by PIB Kolkata


    নয়াদিল্লী, ৯ জুলাই, ২০২০


    
    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধনের পৌরহিত্যে আজ ভিডিও কনফারেন্সের মাধ্যমে উচ্চস্তরীয় মন্ত্রিগোষ্ঠীর অষ্টাদশ বৈঠক অনুষ্ঠিত হয়। ভিডিও কনফারেন্সের মাধ্যমে এই বৈঠকে বিভাগীয় প্রতিমন্ত্রী শ্রী অশ্বিনী কুমার চৌবে, বিদেশ মন্ত্রী ডঃ এস জয়শঙ্কর, অসামরিক বিমান পরিবহন মন্ত্রী শ্রী হরদীপ সিং পুরী, নীতি আয়োগের স্বাস্থ্য বিষয়ক সদস্য ডঃ বিনোদ পল প্রমুখ যোগ দেন।
    বৈঠকে মন্ত্রিগোষ্ঠীকে ভারতে কোভিড-১৯এর বর্তমান পরিস্থিতি সম্পর্কে অবহিত করা হয়। বিশ্বের সর্বাধিক ক্ষতিগ্রস্থ ৫টি দেশের সাথে তুলনামূলক পরিসংখ্যান পেশ করে জানানো হয় বিশ্বে প্রতি ১০ লক্ষ জনসংখ্যায় আক্রান্তের সংখ্যা যেখানে ১ হাজার ৪৫৩, ভারতে এই সংখ্যা ৫৩৮। একইভাবে বিশ্বে প্রতি ১০ লক্ষ জনসংখ্যায় মৃত্যুহার যেখানে ৬৮.৭, ভারতে এই হার কেবলমাত্র ১৫। দেশের ৮টি রাজ্যে আক্রান্তের সংখ্যা ৯০ শতাংশের বেশি এবং আজ পর্যন্ত ৪৯ জেলায় আক্রান্তের সংখ্যা ৮০ শতাংশ। এমনকি পশ্চিমবঙ্গ সহ ৬টি রাজ্যে দেশে মোট মৃত্যুর মধ্যে ৮৬ শতাংশই হয়েছে। উচ্চ মৃত্যুহার কমাতে গৃহীত পদক্ষেপগুলি সম্পর্কে মন্ত্রিগোষ্ঠীকে অবহিত করা হয়েছে।
    দেশে কোভিড-১৯ স্বাস্থ্য পরিকাঠামো সম্পর্কে মন্ত্রিগোষ্ঠীকে জানানো হয়েছে যে, ৩ হাজার ৯১৪টি স্বাস্থ্যকেন্দ্রে চিকিসা পরিষেবা প্রদান করা হচ্ছে। এই স্বাস্থ্য কেন্দ্রগুলিতে আইসোলেশন বেড, আইসিইউ বেড এবং অক্সিজেন সাপোর্টেড বেড রয়েছে।
    দ্বিতীয় পর্যায়ের আনলকে সংক্রমিত এলাকাগুলিতে নজরদারি কঠোর করা হয়েছে। এছাড়াও মন্ত্রক সংক্রমিত এলাকাগুলির জন্য নীতি-নির্দেশিকা জারি করেছে।
    বৈঠকে ডঃ হর্ষ বর্ধন জানান, সংক্রমণ প্রতিরোধের পাশাপাশি কড়া নজরদারির মাধ্যমে কোভিড-১৯ পরিস্থিতি মোকাবিলা করতে হবে। প্রয়োজনে আরোগ্য সেতুর মতো ডিজিটাল প্রযুক্তিগুলিকে কাজে লাগিয়ে সংক্রমণ প্রতিহত করতে হবে।
    ন্যাশনাল সেন্টার ফর ডিজিজ কন্ট্রোলের নির্দেশক ডঃ সুজিত কে সিং মহামারীর সময় সারা দেশে যেসমস্ত নজরদারি সংক্রান্ত পদক্ষেপ নেওয়া হয়েছে, সে বিষয়ে বিস্তারিত বিবরণ পেশ করেন। অষ্টম ক্ষমতাপ্রাপ্ত গোষ্ঠীর চেয়ারম্যান শ্রী অমিত খারে মন্ত্রিগোষ্ঠীকে যোগাযোগ ও তথ্যপ্রযুক্তি নির্ভর যেসব পদক্ষেপ গ্রহণ করা হয়েছে সে সম্পর্কে জানান। তিনি বলেন, জনসচেতনা গড়ে তুলতে কোভিড-১৯ মহামারী সংক্রমণ প্রতিরোধের জন্য এই পদক্ষেপ গ্রহণ করা হয়েছে।
    ভিডিও কনফারেন্সের মাধ্যমে স্বাস্থ্য সচিব শ্রীমতি প্রীতি সুদন, নীতি আয়োগের সিইও শ্রী অমিতাভ কান্ত, বস্ত্র সচিব শ্রী রবি কাপুর, আইসিএমআর-এর মহানির্দেশক ডঃ বলরাম ভার্গভ প্রমুখ অংশ নেন।
    
    
    CG/BD /NS

    
    
    (Release ID: 1637550) Visitor Counter : 16
    
    
      Read this release in: English