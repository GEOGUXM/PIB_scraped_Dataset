      অর্থমন্ত্রক

      অ্যালকোহল-ভিত্তিক হ্যান্ড স্যানিটাইজারের ওপর জিএসটি হার জারি সম্পর্কে স্পষ্টীকরণ
      Posted On: 15 JUL 2020 4:46PM by PIB Kolkata


    নয়াদিল্লি, ১৫ জুলাই, ২০২০


    

    এক শ্রেণীর সংবাদ মাধ্যমে অ্যালকোহল-ভিত্তিক হ্যান্ড স্যানিটাইজারের ওপর জিএসটি হার সম্পর্কে খবর প্রকাশিত হয়েছে।


    
    উল্লেখ করা প্রয়োজন, হ্যান্ড স্যানিটাইজারের ওপর ১৮ শতাংশ হারে জিএসটি কার্যকর হয়। সাবান, অ্যান্টি ব্যাকটেরিয়াল তরল, ডেটল ইত্যাদি স্যানিটাইজারগুলি জীবণু নাশক হিসাবে কাজ করে, তাই এ ধরনের সমস্ত জীবাণু নাশক উপাদানের ওপর ১৮ শতাংশ হারে জিএসটি কার্যকর হয়। বিভিন্ন সামগ্রীর ওপর জিএসটি হার কার্যকর করার বিষয়ে জিএসটি কাউন্সিল সিদ্ধান্ত নেয়। কেন্দ্রীয় সরকার ও রাজ্য সরকারগুলির পারস্পরিক সহমতের ভিত্তিতে যে কোনও সামগ্রীর ওপর জিএসটি হার আরোপের বিষয়ে সিদ্ধান্ত হয়।


    
    মন্ত্রকের পক্ষ থেকে আরও স্পষ্ট করে বলা হচ্ছে যে, হ্যান্ড স্যানিটাইজার তৈরির উপকরণটির মধ্যে রয়েছে – রাসায়নিক প্যাকিং মেটেরিয়াল এবং অন্যান্য ইনপুট পরিষেবা। এগুলির ক্ষেত্রেও ১৮ শতাংশ হারে জিএসটি কার্যকর হয়। তাই, স্যানিটাইজার ও অনুরূপ সামগ্রীর ওপর জিএসটি হার কমানো হলে, তা প্রচলিত মাশুল কাঠামোর পরিপন্থী হয় এবং আমদানিকারকদের সুবিধার দিক থেকে দেশীয় উৎপাদকরা ক্ষতির সম্মুখীন হয়ে থাকেন। জিএসটি হার কম করা হলে তা একদিকে যেমন আমদানিতে সহায়ক। অন্যদিকে, তেমনই সংশ্লিষ্ট পণ্যের দামও কমে যায়। তাই, শুল্ক কাঠামো ক্ষেত্রে এ ধরনের নীতি আত্মনির্ভর ভারত গঠনের পরিপন্থী। এমনকি, প্রচলিত শুল্ক কাঠামো পরিপন্থী ব্যবস্থার ফলে দেশীয় উৎপাদন ক্ষেত্র ক্ষতির সম্মুখীন হয়ে থাকে। স্বাভাবিকভাবেই, দেশীয় উৎপাদন ক্ষেত্র কম জিএসটি হারের দরূন ক্ষতিগ্রস্ত হলে তার বিরূপ প্রভাব গ্রাহকদের ওপরও পড়ে।


    

    CG/BD/SB

    
    
    (Release ID: 1638866) Visitor Counter : 16
    
    
      Read this release in: English , Urdu , Hindi , Punjabi , Odia , Tamil , Telugu