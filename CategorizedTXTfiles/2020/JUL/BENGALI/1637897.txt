      আদিবাসীবিষয়কমন্ত্রক

      গোয়িং অনলাইন অ্যাজ লিডার্স (গোল) প্রকল্পে তপশীলি উপজাতি সংসদীয় এলাকা থেকে আগত সাংসদদের সংবেদনশীল করে তোলার জন্য ফেসবুক ইন্ডিয়ার সঙ্গে যৌথভাবে উপজাতি সম্পর্কিত বিষয়ক মন্ত্রক ওয়েবিনারের আয়োজন করেছে
      Posted On: 10 JUL 2020 4:51PM by PIB Kolkata


    নয়াদিল্লী, ১০ জুলাই, ২০২০


    

    কেন্দ্রীয় উপজাতি বিষয়ক মন্ত্রক ফেসবুক ইন্ডিয়ার সঙ্গে যৌথভাবে তপশীলি উপজাতি সংসদীয় এলাকা থেকে আগত সাসংদদের সংবেদনশীল করে তোলার জন্য আজ গোয়িং অনলাইন অ্যাজ লিডার্স (গোল) প্রকল্পের ওপর একটি ওয়েবভিত্তিক আলোচনা সভার আয়োজন করেছিল। এই আলোচনায় উপস্থিত ছিলেন কেন্দ্রীয় উপজাতি বিষয়ক মন্ত্রী শ্রী অর্জুন মুন্ডা, প্রতিমন্ত্রী শ্রীমতি রেনুকা সিং সরুতা, উপজাতি বিষয়ক মন্ত্রকের আধিকারিক এবং বহু সাংসদ। উপস্থিত ছিলেন মাই গভ এবং ফেসবুক ইন্ডিয়ার প্রতিনিধিরাও।


    
    অনুষ্ঠানের ভাষণে শ্রী অর্জুন মুন্ডা বলেন, এই গোল প্রকল্পটি হল ডিজিটাল দক্ষতা এবং পরামর্শদানের এক বিশেষ উদ্যোগ, যাতে সাংসদরা নিজ নিজ এলাকায় ব্যবসা, শিক্ষা, স্বাস্থ্য, রাজনীতি, কলা এবং শিল্পদ্যোগ সংস্থায় তপশীলি উপজাতি যুবকদের প্রশিক্ষিত করে কর্মসংস্থানের সুযোগ করে দিতে পারেন। এই কর্মসূচির উদ্দেশ্যই হল তপশীলি উপজাতি যুবদের ক্ষমতায়ণ এবং ডিজিটাল দক্ষতা বৃদ্ধি, যাতে তারা আগামীদিনে উপযুক্ত হয়ে উঠতে পারেন। প্রাথমিকভাবে তপশীলি উপজাতি এলাকায় যুবদের দক্ষতা বৃদ্ধির উদ্দেশ্যেই এই উদ্যোগ নেওয়া হয়েছে। এর মাধ্যমে যুবদের আত্মবিশ্বাস বাড়বে এবং তাদের উচ্চাকাঙ্খা যোগাতে সাহায্য করবে। তপশীলি উপজাতি যুবদের দক্ষতা বৃদ্ধির মাধ্যমে যেকোন সমস্যার বিরুদ্ধে লড়াইয়ে সমাধানের পথ খুঁজে পেতে সাহায্য করবে। পাশাপাশি তাদের জ্ঞানের বিকাশ ঘটবে। এরফলে আর্থ-সামাজিক পরিবর্তনও ঘটবে। এই কর্মসূচির মূল ক্ষেত্রগুলি হল ডিজিটাল স্বাক্ষরতা, দক্ষতা বৃদ্ধি, নেতৃত্বদানের ক্ষমতা প্রদান এবং শিল্পোদ্যোগে সহায়তা প্রদান।


    
    কেন্দ্রীয় মন্ত্রী উপজাতি যুবকদের জীবনের লক্ষ্য অর্জনে তাদের মোবাইল ফোনটিকে একটি সরঞ্জাম হিসেবে ব্যবহার করার আহ্বান জানান। তিনি বলেন, জীবনে লক্ষ্য পূরণের জন্য তাঁরা ফেসবুকের মতো সামাজিক যোগাযোগ মাধ্যমে সঙ্গে যুক্ত হতে পারেন। তিনি আশাপ্রকাশ করেন যে এই গোল কর্মসূচিটি তপশীলি উপজাতি যুবদের সৃজনশীল ধারণাগুলির আদান-প্রদানের ক্ষেত্রে একটি সেতুবন্ধন হিসেবে কাজ করবে। তিনি বলেন, ডিজিটাল মাধ্যম এখন আমাদের জীবনে একটি অঙ্গ হয়ে উঠেছে। অনুষ্ঠানে কেন্দ্রীয় প্রতিমন্ত্রী শ্রীমতি রেনুকা সরুতা ডিজিটাল মাধ্যমে তপশীলি উপজাতি যুবদের সৃজনশীল চিন্তাভাবনাগুলি তুলে ধরার আহ্বান জানান। এক্ষেত্রে আদিবাসী মহিলাদের যুক্ত করার ডাক দেন তিনি। প্রতিমন্ত্রী বলেন এতে তাদের জীবনে পরিবর্তন আসবে। আলোচনায় তপশীলি উপজাতি সংসদীয় এলাকা থেকে যোগ দেওয়া সাংসদরা তাঁদের অভিজ্ঞতার কথা ভাগ করে নেন এবং গোল কর্মসূচি সম্পর্কে মূল্যবান পরামর্শ প্রদান করেন।


    
    গোয়িং অনলাইন অ্যাজ লিডার (গোল) কর্মসূচিটি উপজাতি বিষয়ক মন্ত্রক ফেসবুক ইন্ডিয়ার সাথে যুক্ত হয়ে দেশের আদিবাসী সম্প্রদায়ের মধ্যে থেকে ৫ হাজার যুবদের ডিজিটাল দক্ষতা এবং ক্ষমতায়ণের লক্ষ্য নেওয়া হয়েছে। এই প্রকল্পে বিভিন্ন ক্ষেত্র থেকে প্রায় ২ হাজার ৫০০ জন বিশিষ্ট ব্যক্তিবর্গকে চিহ্নিত করে তাদেরকে তপশীলি উপজাতি সম্প্রদায়ের যুবদের প্রশিক্ষিত করে তোলার উদ্যোগ নেওয়া হয়েছে। এই কর্মসূচিতে যুবদের আসন্ন চাকরির জন্য স্নাতক বা স্বকর্মসংস্থান/সরকারি প্রকল্পে সহায়তাদান করা হবে। ১-৭ মাস পর্যন্ত উপজাতি সম্প্রদায়ের সদস্যরা পরামর্শদাতাদের সাথে যুক্ত থাকবেন। ৮ ও ৯ মাস পরামর্শদানকারী নামী সংস্থাগুলি থেকে ট্রেনী হিসেবে কাজ শেখার সুযোগ পাবেন। এই কর্মসূচি সম্পর্কে বিস্তারিত তথ্য জানা যাবে - goal.tribal.gov.in ওয়েব সাইটে। এমনকি পরামর্শদাতা হিসেবে এবং প্রশিক্ষণদাতা হিসেবে নাম নথিভুক্ত করা যাবে উপরোক্ত ওয়েবসাইটের মাধ্যমে। আগ্রহী তপশীলি উপজাতি যুবরা facebook-goal@tribal.gov.in তেও লেখালেখি করতে পারবেন। ১৮-৩৫ বছর বয়সী আদিবাসী সম্প্রদায়ের যুবরা প্রশিক্ষণদাতা হিসেবে আবেদন করতে পারবেন। আদিবাসী বিষয়ক মন্ত্রক এই কর্মসূচির জন্য বৈদ্যুতিন এবং তথ্য প্রযুক্তি দপ্তরের সঙ্গে যুক্ত হয়েছেন। প্রশিক্ষণদাতাদের এক বছর ইন্টারনেট সুবিধার সঙ্গে স্মার্ট ফোন প্রদান করা হবে। পরামর্শদাতারা নামী কোন বেসরকারী বা সরকারী সংস্থায় ট্রেনী হিসেবে কাজ শেখারও সুযোগ পাবেন। এছাড়াও মন্ত্রক এবং ফেসবুক ইন্ডিয়ার পক্ষ থেকে শংসাপত্র প্রদান করা হবে।

    

    CG/SS/NS

    
    
    (Release ID: 1637897) Visitor Counter : 6
    
    
      Read this release in: English , Urdu , Hindi , Marathi , Manipuri , Punjabi , Tamil