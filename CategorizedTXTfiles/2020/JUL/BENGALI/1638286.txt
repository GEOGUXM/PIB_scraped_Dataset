      বৈদ্যুতিন ও তথ্যপ্রযুক্তি মন্ত্রক

      ‘ডিজিটাল ইন্ডিয়া আত্মনির্ভর ভারত অ্যাপ ইনোভেশন চ্যালেঞ্জ’ উদ্যোগে উৎসাহিত করবে এবং প্রতিযোগিতার সুবিধার্থে প্রযুক্তিকে কাজে লাগিয়ে স্টার্ট আপ গঠন সাহায্য করবে, মত বিশেষজ্ঞদের
      Posted On: 12 JUL 2020 3:28PM by PIB Kolkata


    নয়াদিল্লী, ১৩ জুলাই, ২০২০


    

    
    ‘ডিজিটাল ইন্ডিয়া আত্মনির্ভর ভারত অ্যাপ ইনোভেশন চ্যালেঞ্জ’অ্যাপস তৈরির সঙ্গে যুক্ত স্টার্ট আপ সংস্থাগুলির দেশীয় অ্যাপ্লিকেশন উদ্ভাবন, বিকাশ এবং প্রচারের জন্য প্রযুক্তি ক্ষেত্রে পরিকাঠামোগত উৎসাহ যোগাবে। রবিবার কলকাতার প্রেস ইনফরমেশন ব্যুরো আয়োজিত একটি ওয়েবিনারে প্রযুক্তিবিদ, শিল্প বিশেষজ্ঞ ও শিক্ষাবিদদের সঙ্গে আলাপচারিতায় ভারতীয় অ্যাপস-এর সম্ভাবনা এবং তার ভবিষ্যৎ, অর্থনৈতিক অবস্থা, প্রযুক্তি ও নীতিগত দৃষ্টিকোন বিষয়ে মত-বিনিময় অনুষ্ঠিত হয়।


    
    সম্প্রতি অটল ইনোভেশন মিশনের সঙ্গে বৈদ্যুতিন ও তথ্যপ্রযুক্তি মন্ত্রক যৌথভাবে ভারতীয় অ্যাপস নির্মাণ ব্যবস্থাপনাকে শক্তিশালী করে তুলতে ও সমর্থন যোগাতে- নীতি আয়োগ ভারতীয় প্রযুক্তিবিদ এবং স্টার্টআপ সংস্থাদের জন্য ‘ডিজিটাল ইন্ডিয়া আত্মনির্ভর ভারত অ্যাপ ইনোভেশন চ্যালেঞ্জ’এর কথা ঘোষণা করেছে।


    
    অনুষ্ঠানে উপস্থিত প্রধান অতিথি যোগাযোগ মন্ত্রকের টেলি-যোগাযোগ বিভাগের সদস্য (প্রযুক্তি) শ্রী কে রামচাঁদ বলেন, ‘ডিজিটাল ইন্ডিয়া আত্মনির্ভর ভারত অ্যাপ ইনোভেশন চ্যালেঞ্জ’দেশীয় অ্যাপ্লিকেশনগুলি বিকাশের জন্য কেন্দ্রীয় সরকারের এক অন্যতম উদ্যোগ। এটি মেক ইন ইন্ডিয়া, স্টার্ট আপ ইন্ডিয়া এবং স্ট্যান্ড আপ ইন্ডিয়া, ডিজিটাল ইন্ডিয়া, অটল টিঙ্কারিং ল্যাব-এর মতো অন্যান্য উদ্যোগগুলির সঙ্গে সমন্বয় বজায় রেখে প্রযুক্তি ক্ষেত্রে পরিকাঠামোগত উন্নয়নের সূচনা করবে বলে তিনি জানান।


    
    যোগাযাগ মন্ত্রকের টেলি যোগাযোগ বিভাগের অতিরিক্ত মহানির্দেশক শ্রী ওয়াইজিএসসি কিশোরবাবু শক্তিশালী প্রযুক্তি ভিত্তিক ভারতীয় অ্যাপগুলির বিকাশের ওপর জোর দেন। তিনি বলেন, এই অ্যাপগুলি বিশ্বে প্রতিযোগিতার বাজারে‘গেম চেঞ্জার’হয়ে উঠবে। তিনি আরো বলেন, এ ক্ষেত্রে অফিসের কাজ, বাড়ি থেকে কাজ, সোশ্যাল নেটওর্য়াকিং, ই-শিক্ষা ব্যবস্থাপনা, বিনোদন, স্বাস্থ্য ও সুস্বাস্থ্য, সংবাদ, বাণিজ্য এবং খেলাধুলা ভিত্তিক অ্যাপস নির্মাণে সুযোগ রয়েছে।


    
    দক্ষিণ কলকাতা কমিশনারেটের কমিশনার শ্রী দেবেন্দ্র ভি নাগেভেনকার বলেন, অর্থনীতি ক্ষেত্রে জিএসটি (পণ্য পরিষেবা কর) যেমন‘গেম চেঞ্জার’হয়ে দাঁড়িয়েছে তেমনই আগামীদিনে এই দেশীয় অ্যাপগুলি ই-বাণিজ্য ক্ষেত্রে নতুন দিক খুলে দেবে। তাই বাণিজ্য ক্ষেত্রে এই অ্যাপ নির্মাণে বহু সম্ভাবনা রয়েছে বলে তিনি জানান। কলকাতার সিজিএসটি কার্যালয়ের প্রিন্সিপ্যাল চিফ কমিশনারের অতিরিক্ত কমিশনার শ্রী কে সূর্য তেজা বলেন, কর ক্ষেত্রে সংস্কারগুলির দেশের উন্নয়নে সাহায্য করেছে এবং ব্যবসায়ীদের কর প্রদানে উৎসাহিত করে তুলেছে।


    
    খড়গপুর আইআইটি-র ইলেট্রনিক্স অ্যান্ড ইলেট্রিক্যাল কমিউনিকেশন ইঞ্জিনিয়ারিং বিভাগের অধ্যাপক ডঃ রাজা দত্ত বলেন, অ্যাপ ভিত্তিক বাজারে দেশীয় অ্যাপগুলি সব সময় প্রতিযোগিতায় এগিয়ে থাকবে এবং দেশকে এগিয়ে নিয়ে যেতে সাহায্য করবে। তিনি বলেন, ইন্ডিয়ান ইন্সটিটিউট অফ টেকনোলজির মতো শিক্ষা প্রতিষ্ঠানে সেই মানব সম্পদ এবং প্রতিভা রয়েছে যারা এই অ্যাপস-এর বিকাশ ঘটাতে পারে। আইআইটি খড়গপুরের মানবিক ও সামাজিক বিজ্ঞান বিভাগের অর্থনীতির অধ্যাপক ডঃ পুলক মিশ্র ভারতীয় অ্যাপের বাজারের সঙ্গে অর্থনৈতিক দিকটি জড়িয়ে রয়েছে বলেও জানান। এতে ভারতের বাজারে উন্নতি ঘটবে এবং অর্থনৈতিক ও সামাজিক দুই ক্ষেত্রেই উন্নয়ন ঘটবে। অনুষ্ঠানে আইআইএম ইন্দোরের মানবিকতা ও সামাজিক বিজ্ঞান বিভাগের নীতি বিভাগের সহকারী অধ্যাপক ডঃ অজিত ফাদনিস আলোচনায় দেশের ক্ষুদ্র অর্থনীতির বিষয় তুলে ধরেন। এই দেশীয় অ্যাপস বাজারে এলে দেশের মানুষেরই উপকারে আসবে বলে মত প্রকাশ করেন তিনি। আইআইএম-সি ঢেঙ্কানলের অধ্যাপক ডঃ মৃণাল চ্যাটার্জী ভুয়ো সংবাদ পরিবেশন এবং ভুয়ো তথ্য ছড়িয়ে পড়া রোধে এই দেশীয় অ্যাপগুলি কার্যকরী ভূমিকা পালন করতে পারে বলেও জানান। টাটা টেলি সার্ভিস লিমিটেডের সহ সভাপতি শ্রী সৌরভ চক্রবর্তী, মানব সম্পদ উন্নয়ন এবং উন্নততর স্থিতি স্থাপকতায় এই অ্যাপগুলি আগামীদিনে‘গেম চেঞ্চার’হয়ে উঠবে এবং বিশ্ব বাজারে ভারতীয় স্টার্ট আপগুলি জায়গা করে নেবে বলেও মত ব্যক্ত করেন


    
    পুরো ওয়েবিনারটির পরিচালনা এবং পরিকল্পনা করেন পিআইবি কলকাতার মিডিয়া অ্যান্ড কমিউনিকেশন বিভাগের উপ-অধিকর্তা শ্রী সম্রাট বন্দ্যোপাধ্যায়। উপস্থিত ছিলেন পিআইবি রাঁচি-র অতিরিক্ত মহানির্দেশক শ্রী অরিমর্দন সিং, পিআইবি কলকাতার মিডিয়া অ্যান্ড কমিউনিকেশন বিভাগের আধিকারিক শ্রীমতি সুজাতা সাহা সাহু সহ প্রমুখ।


    

    CG/SS/NS

    
    
    (Release ID: 1638286) Visitor Counter : 3
    
    
      Read this release in: English