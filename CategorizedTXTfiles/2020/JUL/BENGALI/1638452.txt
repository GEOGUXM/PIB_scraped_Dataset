      অর্থমন্ত্রক

      প্রধানমন্ত্রী ফসল বীমা যোজনার পর্যালোচনা করলেন কেন্দ্রীয় অর্থমন্ত্রী শ্রীমতী নির্মলা সীতারামন
      Posted On: 13 JUL 2020 6:52PM by PIB Kolkata


    নয়াদিল্লি, ১৩ জুলাই, ২০২০


    

    
    প্রধানমন্ত্রী ফসল বীমা যোজনা (পিএমএসবিওয়াই) প্রকল্পের বাস্তবায়নের পর্যালোচনার জন্য আজ কেন্দ্রীয় অর্থ ও কর্পোরেট বিষয়ক মন্ত্রী শ্রীমতী নির্মলা সীতারামনের পৌরোহিত্যে ভিডিও কনফারেন্সের মাধ্যমে একটি বৈঠক অনুষ্ঠিত হয়েছে। আর্থিক পরিষেবা দপ্তরের সচিব শ্রী দেবাশিস পান্ডা, কৃষি, সহযোগিতা ও কৃষককল্যাণ দপ্তরের সচিব শ্রী সঞ্জয় আগরওয়াল, আর্থিক পরিষেবা দপ্তর, কৃষি সহযোগিতা ও কৃষককল্যাণ দপ্তর, বিভিন্ন বীমা সংস্থা এবং বাণিজ্যিক যে সমস্ত ব্যাঙ্ক এই প্রকল্প রূপায়ণের সঙ্গে জড়িত ౼তাদের পদস্থ আধিকারিকরা এই বৈঠকে উপস্থিত ছিলেন।


    
    পিএমএফবিওয়াই-এর পুণরুজ্জীবনের পর বর্তমান ২০২০র খারিফ মরশুমে তাঁর কতটা প্রয়োগ হল এবং এক্ষেত্রে কি কি সমস্যা দেখা দিয়েছিল, ২০১৬ সালে এই প্রকল্প শুরু হবার পর প্রকল্পের প্রভাব সহ নানা বিষয়ে তথ্য কৃষি, সহযোগিতা ও কৃষক কল্যাণ দপ্তর থেকে জানানো হয়েছে।


    
    অর্থমন্ত্রী এই প্রকল্পের বিষয়ে সব তথ্য কৃষকদের মধ্যে প্রচারের ওপর গুরুত্ব দিয়েছেন কারণ, এই প্রকল্পের বিষয়ে সমস্ত তথ্য কৃষকদের কাছে পৌঁছলে এবং রাজ্যগুলি সঠিক সময়ে ভর্তুকির অর্থবাবদ বীমা সংস্থাগুলির কাছে যে দাবি করবে তার মীমাংসা করলে এই প্রকল্পের সাফল্য বাস্তবায়িত হবে। শ্রীমতী সীতারামন জানান, যেসব রাজ্যে ২০২০-র খরিফ মরশুমে এই প্রকল্পের ভর্তুকি বাকি থাকবে, সেই সমস্ত রাজ্যগুলির বিরুদ্ধে ব্যবস্থা নিতে হবে কারণ, কৃষকদের বকেয়া দাবি দ্রুত মেটানোর ওপর অগ্রাধিকার দেওয়া হচ্ছে।


    
    কৃষি, সহযোগিতা ও কৃষক কল্যাণ দপ্তরের সচিব জানিয়েছেন, পিএমএফবিওয়াই-এর বাস্তবায়নে প্রযুক্তির প্রয়োগ বাড়াতে হবে। ২০২৩ সালের মধ্যে প্রযুক্তির ব্যবহার বৃদ্ধির জন্য তাঁর দপ্তর উদ্যোগী হয়েছে। পিএমএফবিওয়াই-এর সুফল কতটা পৌছালো সে বিষয়ে ধারণা পেতে ২০২০-২১-এর রবি মরশুমের পর সমীক্ষা চালানো হবে।


    

    CG/CB/DM

    
    
    (Release ID: 1638452) Visitor Counter : 5
    
    
      Read this release in: Urdu , English , Marathi , Hindi , Manipuri , Punjabi , Gujarati , Odia , Tamil , Telugu