      জাহাজচলাচলমন্ত্রক

      জাহাজ পরিবহণ মন্ত্রক সর্বসাধারণের মতামতের জন্য খসড়া নৌ-চালন সহায়তা বিল ২০২০ জারি করেছে
      Posted On: 10 JUL 2020 12:01PM by PIB Kolkata


    নয়াদিল্লি, ১০ জুলাই, ২০২০


    

    প্রশাসনিক কর্মকান্ডে সাধারণ মানুষের অংশগ্রহণ বাড়াতে এবং স্বচ্ছতা বজায় রাখতে প্রধানমন্ত্রী শ্রী নরেন্দ্র মোদীর পরিকল্পনার অঙ্গ হিসাবে জাহাজ পরিবহণ মন্ত্রক সাধারণ মানুষ সহ সংশ্লিষ্ট সকল পক্ষের কাছ থেকে মতামত আহ্বানের জন্য খসড়া নৌ-চালন সহায়তা বিল, ২০২০ জারি করেছে।


    
    খসড়া এই বিলটিতে প্রায় নয় দশকের পুরনো ১৯২৭ – এর লাইট হাউস আইন পাল্টে ফেলার কথা বলা হয়েছে। একই সঙ্গে, প্রস্তাবিত বিলটিতে নৌ-চালনায় সহায়তার ক্ষেত্রে ভারতের আন্তর্জাতিক বাধ্যবাধকতাগুলি পূরণ এবং বিশ্বের সেরা প্রযুক্তিগত পন্থা-পদ্ধতিগুলি গ্রহণের কথা এই বিলে বলা হয়েছে।


    
    কেন্দ্রীয় জাহাজ চলাচল প্রতিমন্ত্রী শ্রী মনসুখ মান্ডভিয়া এই উদ্যোগকে মন্ত্রকের একটি সুপরিকল্পিত প্রয়াস বলে উল্লেখ করে বলেন, প্রস্তাবিত এই বিলটি কার্যকর হলে কয়েক দশকের পুরনো এক ঔপনিবেশিক আইনের বিলোপ ঘটবে। সেই সঙ্গে, নৌ-পরিবহণ শিল্পের আধুনিক ও সমসাময়িক চাহিদাগুলি মেটানো সম্ভব হবে। তিনি আরও বলেন, জনসাধারণের পাশাপাশি, এই খসড়া বিলটি সম্পর্কে সংশ্লিষ্ট সবপক্ষের মতামত প্রস্তাবিত বিলটিকে আরও জোরদার করতে সাহায্য করবে।


    
    প্রস্তাবিত এই বিলে লাইট হাউস এবং লাইট শিপ সংক্রান্ত মহানির্দেশকের আইনি ক্ষমতা আরও বাড়ানোর প্রস্তাব করা হয়েছে। এর ফলে, সংশ্লিষ্ট প্রতিষ্ঠানটি আন্তর্জাতিক কনভেনশনগুলিকে ভারতের পক্ষ থেকে প্রয়োজনীয় আন্তর্জাতিক বাধ্যবাধকতাগুলি পূরণের বিষয়ে নিজের মতামত পেশ করতে পারবে। এমনকি, এই বিলে নৌ-চালন সহায়তায় বাধাদান বা কোনও সম্পত্তি নষ্ট করার অভিযোগে শাস্তির সংস্থান রয়েছে।


    
    প্রস্তাবিত এই খসড়া বিলটি লাইট হাউস ও লাইট শিপ সংক্রান্ত মহানির্দেশকের ওয়েবসাইটে দেওয়া হয়েছে। সাধারণ মানুষ সহ সংশ্লিষ্ট সবপক্ষ এই বিলটি সম্পর্কে তাঁদের মতামত আগামী ২৪শে জুলাইয়ের মধ্যে atonbill2020@gmail.com – এ জানাতে পারবেন।


    

    CG/BD/SB

    
    
    (Release ID: 1637759) Visitor Counter : 6
    
    
      Read this release in: Telugu , Tamil , English , Urdu , Hindi , Marathi , Manipuri , Assamese , Punjabi , Gujarati , Malayalam