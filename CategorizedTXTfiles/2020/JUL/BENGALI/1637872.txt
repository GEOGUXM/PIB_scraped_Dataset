      যুবওক্রীড়াবিষয়কমন্ত্রক

      পাতিয়ালার নেতাজী সুভাষ জাতীয় ক্রীড়া প্রতিষ্ঠান আরও বিশিষ্ট অ্যাথলিটদের আবেদনের সুযোগ করে দিতে প্রশিক্ষণ পাঠক্রমে ভর্তির মানদন্ডে শিথিল করার কথা ঘোষণা করেছে
      Posted On: 10 JUL 2020 4:54PM by PIB Kolkata


    নয়াদিল্লী, ১০ জুলাই, ২০২০


    

    ২০২০-২১ অর্থ বর্ষে এই প্রথমবার ৪০ জন বিশিষ্ট ক্রীড়াবিদ, পুরুষ, মহিলা অ্যাথলিটদের পাতিয়ালার নেতাজী সুভাষ জাতীয় ক্রীড়া প্রতিষ্ঠানে 'স্পোর্টস কোচিং ফ্ল্যাগশিপ ডিপ্লোমা' পাঠক্রমে সরাসরি ভর্তি হতে পারবেন। কেন্দ্রীয় যুব বিষয়ক ও ক্রীড়া প্রতিমন্ত্রী শ্রী কিরেন রিজিজু গত মে মাসেই এই ঘোষণা করেছিলেন। এখন এই পাঠক্রমে বিশিষ্ট অ্যাথলিটদের ভর্তি সুনিশ্চিত করার সঙ্গে সঙ্গে আগের বর্ণিত ভর্তির মানদন্ডগুলি শিথিল করার সিদ্ধান্ত নেওয়া হয়েছে।


    
    এই পাঠক্রমে বিশিষ্ট অ্যাথলিটদের ভর্তির জন্য শিক্ষাগত যোগ্যতা ১০+২ অবধি রাখা হয়েছে। তবে এশীয় ও কমনওয়েল্থ পদকজয়ী এবং সিনিয়র ওয়াল্ড চ্যাম্পিয়ানশিপদের এই পাঠক্রমে ভর্তির সুযোগ করে দেওয়ার জন্য ক্রীড়া ক্ষেত্রে পুরস্কার অর্জনের মানদন্ডে পরিবর্তন আনা হয়েছে। এর আগে একজন আবেদনকারীর পক্ষে সিনিয়র ওয়ার্ল্ড চ্যাম্পিয়ানশিপে পদক জেতা বাধ্যতামূলক ছিল। তবে নতুন মানদন্ডে অ্যাথলিটরা যারা এই ধরণের প্রতিযোগিতায় অংশ নিয়েছেন তারাও আবেদন করতে পারবেন। আগে আবেদনকারীদের জন্য এশিয়ান বা কমনওয়েল্থ গেমসের স্বর্ণপদক জয়ের মানদন্ড ছিল। এখন রৌপ্য বা ব্রঞ্জ পদকজয়ীরাও এখানে আবেদন করতে পারবেন। অলিম্পিকে অংশ নেওয়া বিশিষ্ট অ্যাথলিটরাও এই পাঠক্রমে আবেদনের যোগ্য বিবেচিত হবেন।


    
    স্পোর্টস অথরিটি অফ ইন্ডিয়ার মহানির্দেশক শ্রী সন্দীপ প্রধান জানিয়েছেন ভারতে ক্রমবর্ধমান ক্রীড়া ক্ষেত্রে প্রশিক্ষণের প্রয়োজনীয়তা পূরণে বিশিষ্ট ভারতীয় ক্রীড়াবিদদের অন্তর্ভুক্তি জরুরী। এতে দেশের সেরা প্রতিভাবানদের আকৃষ্ট করতে হবে। তাই বিশিষ্ট অ্যাথলিটদের জন্য এই পাঠক্রমে ভর্তির মানদন্ড শিথিল করা হয়েছে বলে তিনি জানান । ২৩টি ক্রীড়া বিভাগ থেকে ৪৬ জন খ্যাতমান অ্যাথলিটকে বাছাই করা হবে। তাদেরকে প্রবেশিকা পরীক্ষায় অংশ নিতে হবেনা।তবে এই পাঠক্রমে সরাসরি নাম নথিভুক্ত করতে তাদের অবশ্য চিকিৎসা ও শারীরিক পরীক্ষা দিতে হবে। বিশিষ্ট অ্যাথলিটদের এই পাঠক্রমে ভর্তির জন্য অনলাইন আবেদন জমা দেওয়ার শেষ তারিখ ৩১ জুলাই পর্যন্ত বাড়ানোর সিদ্ধান্ত নেওয়া হয়েছে।


    

    CG/SS/NS

    
    
    (Release ID: 1637872) Visitor Counter : 7
    
    
      Read this release in: Punjabi , English , Urdu , Hindi , Marathi , Manipuri , Tamil , Telugu