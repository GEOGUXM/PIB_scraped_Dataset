      অর্থমন্ত্রক

      ২০২০-২১ অর্থবর্ষের প্রথম ত্রৈমাসিকে জাতীয় পেনশন ব্যবস্থায় বেসরকারি ক্ষেত্রের ১ লক্ষ ৩ হাজার নতুন সদস্য সামিল হয়েছেন
      Posted On: 17 JUL 2020 3:52PM by PIB Kolkata


    নয়াদিল্লি, ১৭ জুলাই, ২০২০


    

    জাতীয় পেনশন ব্যবস্থা কেন্দ্রীয় সরকারের একটি ফ্ল্যাগশিপ অবদানমূলক পেনশন প্রকল্প। এই পেনশন ব্যবস্থায় ২০২০-২১ এর প্রথম ত্রৈমাসিকে সদস্য সংখ্যার হিসাব প্রকাশ করা হয়েছে। এই প্রকল্পে নতুন গ্রাহক নথিভুক্তিকরণের ক্ষেত্রে ৩০ শতাংশ অগ্রগতি হয়েছে, অন্যদিকে বেসরকারি ক্ষেত্রের ১ লক্ষ ৩ হাজার সদস্য ব্যক্তিগতভাবে পেনশন প্রকল্পে সামিল হয়েছেন। এমনকি, ২০৬টি কর্পোরেট সংস্থাও পেনশন প্রকল্পে নাম নথিভুক্ত করেছে। এর ফলে, কর্পোরেট ক্ষেত্র থেকে জাতীয় পেনশন ব্যবস্থায় সদস্য সংখ্যা বেড়ে হ’ল ১০ লক্ষ ১৩ হাজার। ২০২০-২১ এর প্রথম ত্রৈমাসিকে যে ১ লক্ষ ২ হাজার ৯৭৫ জন গ্রাহক পেনশন ব্যবস্থার সদস্য হয়েছেন, তার মধ্যে ৪৩ হাজার সদস্যের নাম নথিভুক্ত হয়েছে সংশ্লিষ্ট নিয়োগ কর্তা বা কর্পোরেট ক্ষেত্রের পক্ষ থেকে বাকি সদস্যরা স্বেচ্ছায় এই প্রকল্পে নাম নথিভুক্ত করেছেন। কোভিড-১৯ এর পর নিয়োগ কর্তারা তাঁদের কর্মচারীদের আর্থিক কল্যাণের বিষয়টিকে আরও অগ্রাধিকার দিতে বিভিন্ন পদক্ষেপ গ্রহণ করছেন। সম্প্রতি ইউলিস টাওয়ার্স ওয়াটসন সংস্থার পক্ষ থেকে সাম্প্রতিক এক সমীক্ষায় দেখা গেছে, বেসরকারি ক্ষেত্রের ২০ শতাংশের বেশি নিয়োগ কর্তা তাঁদের কর্মচারীদের অবসরকালীন সুযোগ-সুবিধার বিষয়ে গুরুত্ব দিয়েছেন। এমনকি, কিছু সংস্থা স্বতন্ত্র, নিরপেক্ষ আর্থিক পরামর্শ প্রদানের মাধ্যমে অবসর গ্রহণের সুবিধার ব্যাপারে কর্মচারীদের বিষয়ে গুরুত্ব দিয়েছেন। এছাড়াও, প্রায় ৩০ শতাংশ নিয়োগ কর্তা মহামারীর প্রভাব দূর করার জন্য কর্মচারীদের আর্থিক ও মানসিক কল্যাণের ওপর গুরুত্ব দিয়েছেন।


    
    পেনশন তহবিল নিয়ন্ত্রক ও উন্নয়ন কর্তৃপক্ষের চেয়ারম্যান শ্রী সুপ্রতীম বন্দ্যোপাধ্যায় বলেছেন, কর্পোরেট ক্ষেত্রের কর্মচারীদের মধ্যে জাতীয় পেনশন কর্মসূচিটি অত্যন্ত কার্যকর হয়েছে। তিনি বলেন, জাতীয় পেনশন কর্মসূচির সুযোগ-সুবিধাগুলি সম্পর্কে কর্মীদের প্রশিক্ষণের ব্যাপারে বেসরকারি সংস্থাগুলি যে ভূমিকা গ্রহণ করেছে, তা নিঃসন্দেহে প্রশংসনীয়। বর্তমান সঙ্কটের সময় গ্রাহকদের নিরবচ্ছিন্ন পরিষেবা নিশ্চিত করতে কর্তৃপক্ষ সক্রিয় ব্যবস্থা গ্রহণ করেছে বলেও শ্রী বন্দ্যোপাধ্যায় জানান।


    
    উল্লেখ করা যেতে পারে, বণিকসভা ফিকির সহযোগিতায় পেনশন তহবিল নিয়ন্ত্রক ও উন্নয়ন কর্তৃপক্ষ পেনশন ও জাতীয় পেনশন কর্মসূচি সম্পর্কে নাগরিকদের মধ্যে সচেতনতা প্রচারে ওয়েবইনার আয়োজন করে আসছে।


    

    CG/BD/SB

    
    
    (Release ID: 1639599) Visitor Counter : 3
    
    
      Read this release in: Malayalam , English , Urdu , Marathi , Hindi , Punjabi , Tamil , Telugu