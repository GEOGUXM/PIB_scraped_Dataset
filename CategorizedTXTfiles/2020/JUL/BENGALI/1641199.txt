      বিজ্ঞানওপ্রযুক্তিমন্ত্রক

      কোভিড-১৯এর জন্য দ্রুত নিয়ন্ত্রক কাঠামো
      Posted On: 25 JUL 2020 11:06AM by PIB Kolkata


    নয়াদিল্লী, ২৫ জুলাই, ২০২০


    

    সিভিয়ার অ্যাকিউট রেসপিরেটরি সিনড্রম করোনা ভাইরাস-২ (সার্স-কোভ-২)সাধারণভাবে ২০১৯ নোভেল করোনা ভাইরাস হিসেবে পরিচিত। ২০১৯এর ডিসেম্বরে চীনের ইউহানে প্রথম এই ভাইরাসের সংক্রমণের খবর পাওয়া যায়। এর প্রভাব মারাত্মকভাবে সারা বিশ্বে ছড়িয়ে পরে। ২০২০র জানুয়ারির মধ্যে বিশ্ব স্বাস্থ্য সংস্থা (হু) একে আন্তর্জাতিক স্তরে জনস্বার্থ সংক্রান্ত বিপদ (পাবলিক হেল্থ ইমার্জেন্সি অফ ইন্টারন্যাশনাল কনসার্ন- পিএইচইআইসি)বলে ঘোষণা করে। কিন্তু এই ভাইরাসের সংক্রমণ এত দ্রুত গতিতে হচ্ছিল যে বিশ্ব স্বাস্থ্য সংস্থা মার্চ মাসে এটিকে মহামারী বলে ঘোষণা করে।


    
    বিজ্ঞান ও প্রযুক্তি মন্ত্রকের অধীনস্থ সংস্থা জৈব প্রযুক্তি দপ্তর (ডিপার্টমেন্ট অফ বায়ো টেকনোলজি-ডিবিটি)কোভিড-১৯এর ফলে স্বাস্থ্য ক্ষেত্রে যে সংকট দেখা দেয় তা মোকাবিলা করার জন্য এই ভাইরাসের সংক্রমণের কারণ নির্ণয়, একে প্রতিরোধের জন্য চিকিৎসা সংক্রান্ত ব্যবস্থাপনা, ওষুধ এবং টিকা তৈরির বিষয়ে উদ্যোগী হয়। ডিবিটি দ্রুত গতিতে বিভিন্ন গবেষণা এবং প্রযুক্তিগত হস্তক্ষেপের বিষয়ে পদক্ষেপ গ্রহণ করেছে। কোভিড-১৯কে মোকাবিলা করতে সর্বোচ্চ স্তরে গবেষণা এবং উদ্ভাবনী কাজকর্মকে সাহায্য করার জন্য ডিবিটি একটি দ্রুত ব্যবস্থা গ্রহণ নিয়ন্ত্রণ কাঠামো গড়ে তোলে।


    
    এই কাঠামোর অধীনে টিকা ভাইরাসের সংক্রমণের কারণ, প্রতিষেধক এবং চিকিৎসাগত দিক দিয়ে একে মোকাবিলা করার জন্য ২০শে মার্চ একটি সিদ্ধান্ত গ্রহণ করা হয়। টিকা, প্রতিষেধক এবং রোগ নির্ণয়ের জন্য বিভিন্ন ব্যবস্থাপনায় সাহায্য করতে এই উদ্যোগের বিষয়ে জানতে নিচের লিঙ্কটি ক্লিক করুন-
    dbtindia.gov.in/sites/default/files/om_covid19.pdf


    
    বিভিন্ন গবেষণাগারে কোভিড-১৯এর নমুনাগুলিকে গবেষণা এবং অন্যান্য পরীক্ষা-নিরীক্ষা করার জন্য কিভাবে সেগুলিকে রাখতে হবে সে সংক্রান্ত বিষয়ে ৮ই এপ্রিল একটি নির্দেশিকা জারি করা হয়। এই নির্দেশিকাটি জানতে নিচের লিঙ্কে ক্লিক করুন-
    dbtindia.gov.in/sites/default/files/OM_Interim_Guidance_COVID.pdf


    
    কোভিড-১৯এর জন্য টিকা উদ্ভাবনের কাজে গবেষণার ক্ষেত্রে সেটি প্রয়োগের জন্য কি কি বিষয়ে সতর্ক থাকতে হবে এবং টিকার মূল উপাদানগুলি প্রয়োগের ফলে কোন বিরূপ প্রতিক্রিয়া দেখা দিলে কিভাবে ব্যবস্থা নিতে হবে, সে বিষয়ে সতকর্তা অবলম্বনের জন্য দপ্তর ২৬শে মে যে পরামর্শগুলি দিয়েছে সেটি দেখার জন্য নিচের লিঙ্কে ক্লিক করুন-
    dbtindia.gov.in/sites/default/files/Checklist_Recombinant%20Vaccine%20_COVID%2019.pdf


    কোভিড-১৯এর বিষয়ে গবেষণা এবং উদ্ভাবনীমূলক কাজকর্মে গতি আনতে ডিবিটি একটি পর্যালোচনা কমিটি গঠন করেছে। এই পর্যালোচনা কমিটি জিনগত পরিবর্তনের কাজ নিয়েও আলোচনা করে থাকে। এ পর্যন্ত ১০০টির বেশি আবেদন কমিটির কাছে জমা পরেছে। কোভিড-১৯এর জন্য বিভিন্ন ধরণের নমুনা আমদানি করা বা রপ্তানী করা সহ নানা প্রতিষ্ঠান, বিশ্ববিদ্যালয় এবং শিল্প সংস্থা প্রতিষেধক, রোগ নির্ণয়ের কারণ সহ কোভিড নিয়ে যা যা গবেষণা করছে সে সংক্রান্ত তথ্য ওই আবেদনগুলিতে রয়েছে।


    

    
    CG/CB/NS

    
    
    (Release ID: 1641199) Visitor Counter : 13
    
    
      Read this release in: Telugu , English , Urdu , Hindi , Marathi , Assamese , Manipuri , Punjabi , Tamil