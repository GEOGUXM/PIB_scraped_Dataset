      প্রধানমন্ত্রীরদপ্তর

      ২০২০-র স্মার্ট ইন্ডিয়া হ্যাকাথনের চূড়ান্ত পর্বে বক্তব্য রাখবেন প্রধানমন্ত্রী
      Posted On: 31 JUL 2020 1:04PM by PIB Kolkata


    নতুনদিল্লি, ৩১শে আগস্ট, ২০২০


    

    প্রধানমন্ত্রী শ্রী নরেন্দ্র মোদী পয়লা আগস্ট ভিডিও কনফারেন্সের মাধ্যমে ২০২০-র স্মার্ট ইন্ডিয়া হ্যাকাথনের চূড়ান্ত পর্যায় অর্থাৎ গ্র্যান্ড ফিনালেতে বক্তব্য রাখবেন। এই অনুষ্ঠানে তিনি ছাত্রছাত্রীদের সঙ্গে মত বিনিময়ও করবেন।


    
    আমাদের দৈনন্দিন জীবনে যে সব সমস্যাগুলির আমরা প্রতিনিয়ত সম্মুখীন হই, সেগুলির কয়েকটি সমাধানের জন্য দেশজুড়ে ছাত্রছাত্রীদের এই প্ল্যাটফর্ম হল দ্য স্মার্ট ইন্ডিয়া হ্যাকাথন। এর মাধ্যমে উদ্ভাবনী সংস্কৃতি ও নানা সমস্যার সমাধান করার মানসিকতা গড়ে তুলতে উৎসাহ দেওয়া হয়। প্রচলিত ধারণার বাইরে বেড়িয়ে এসে নতুন ভাবে চিন্তা করার তরুণ মনের ক্ষমতা বৃদ্ধিতে এটি খুব ফলপ্রসূ বলে ইতিমধ্যেই প্রমাণিত।
    
    প্রথম স্মার্ট ইন্ডিয়া হ্যাকাথন আয়োজিত হয় ২০১৭ সালে। সেবার ৪২০০০ ছাত্রছাত্রী অংশ নিয়েছিল। ২০১৮তে ১ লক্ষ এবং ২০১৯-এ এই সংখ্যা বেড়ে হয়েছে ২ লক্ষ। প্রথম পর্যায়ের ২০২০-র স্মার্ট ইন্ডিয়া হ্যাকাথনে সাড়ে চার লক্ষ ছাত্রছাত্রী অংশ নিয়েছিল। এই বছরের সফট ওয়্যার সংস্করণের মাধ্যমে চূড়ান্ত পর্যায়ে ১০ হাজারের বেশী ছাত্রছাত্রী অংশ নেবে। দেশের বিভিন্ন প্রান্ত থেকে তাঁরা বিশেষভাবে তৈরি উন্নত প্ল্যাটফর্মে ৩৭টি কেন্দ্রীয় সরকারী দপ্তর, ১৭টি রাজ্য সরকারের এবং ২০টি শিল্প প্রতিষ্ঠানের মোট ২৪৩টি সমস্যার সমাধান করবার জন্য চেষ্টা চালাবে।


    

    CG/CB

    
    
    (Release ID: 1642628) Visitor Counter : 11
    
    
      Read this release in: Malayalam , English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Kannada