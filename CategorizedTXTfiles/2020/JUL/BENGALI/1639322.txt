      পর্যটনমন্ত্রক

      পর্যটন মন্ত্রকের প্রসাদ প্রকল্পের আওতায় 'গুজরাটের সোমনাথে তীর্থযাত্রার সুযোগ-সুবিধা উন্নয়ন’ প্রকল্পের ভার্চুয়াল উদ্বোধনে কেন্দ্রীয় পর্যটন মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী প্রহ্লাদ সিং প্যাটেল
      Posted On: 16 JUL 2020 7:40PM by PIB Kolkata


    নয়াদিল্লী, ১৭ জুলাই, ২০২০


    

    কেন্দ্রীয় পর্যটন মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী প্রহ্লাদ সিং প্যাটেল গুজরাতের মুখ্যমন্ত্রী শ্রী বিজয় ভাই রুপানী বৃহস্পতিবার পর্যটন মন্ত্রকের প্রসাদ প্রকল্পের আওতাধীন ‘গুজরাতের সোমনাথে তীর্থযাত্রার সুযোগ-সুবিধা উন্নয়ন’ প্রকল্পের ভার্চুয়াল উদ্বোধন অনুষ্ঠানে অংশ নিয়েছেন। ২০১৭ সালের মার্চ মাসে প্রসাদ প্রকল্পের আওতায় ‘গুজরাতের সোমনাথে তীর্থযাত্রার সুযোগ-সুবিধা উন্নয়ন’ প্রকল্পটি অনুমোদিত হয়েছিল। এই প্রকল্পে ৪৪.৩৬ কোটি টাকা বরাদ্দ করা হয়। সেই অর্থ ব্যয়ে গাড়ি পার্কিং, কঠিন বর্জ্য ব্যবস্থাপনা সহ পর্যটকদের সুবিধার্থে বিশ্বমানের একাধিক উন্নত ব্যবস্থাপনা গড়ে তোলা হয়েছে।


    
    শ্রী প্যাটেল এই বিশ্বমানের সুযোগ-সুবিধাগুলি গড়ে তুলতে ভারত সরকারের দেওয়া তহবিল যথাযথভাবে খরচ করার জন্য গুজরাত সরকারের ভূয়সী প্রশংসা করেন। কেন্দ্রীয় মন্ত্রী পর্যটনের বিকাশে রাজ্য সরকারগুলিকে সবরকম সহযোগিতা ও সহায়তা প্রদান করা হবে বলেও আশ্বাস দিয়েছেন।


    
    পর্যটন মন্ত্রক দেশের তীর্থস্থান এবং ঐতিহ্যবাহী গন্তব্যস্থানগুলির উন্নয়নের লক্ষ্যে ২০১৪-১৫ অর্থবর্ষে ‘তীর্থযাত্রা পুনর্জীবন এবং আধ্যাত্মিক, ঐতিহ্য প্রচার অভিযান (প্রসাদ)’ প্রকল্প চালু করেছিল। এই প্রকল্পের লক্ষ্যই হল ঐতিহ্যবাহী ও তীর্থস্থান সংযোগকারী সড়ক, রেল, জলপথ পরিবহন, পরিকাঠামো উন্নয়ন, পর্যটকদের সুবিধার্থে তথ্যকেন্দ্র গড়ে তোলা, এটিএম গড়া, পরিবেশ বান্ধব পরিবহন ব্যবস্থাপনা, পুনর্নবীকরণ শক্তি ব্যবহারের মাধ্যমে আলোকসজ্জার ব্যবস্থা, পার্কিং, পানীয় জল, শৌচাগার, ওয়েটিং রুম, প্রাথমিক চিকিৎসাকেন্দ্র, হস্তশিল্পের বাজার বা হাট, টেলি-যোগাযোগ ব্যবস্থাপনা, ইন্টারনেট সংযোগ, ক্যাফেটেরিয়া ইত্যাদি গড়ে তোলা।


    

    CG/SS/NS

    
    
    (Release ID: 1639322) Visitor Counter : 3
    
    
      Read this release in: English , Urdu , Hindi , Marathi , Manipuri , Punjabi , Gujarati , Tamil , Telugu