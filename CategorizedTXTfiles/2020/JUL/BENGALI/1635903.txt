      প্রধানমন্ত্রীরদপ্তর

      প্রধানমন্ত্রী এবং রাশিয়ার রাষ্ট্রপতির মধ্যে টেলিফোনে বার্তালাপ
      Posted On: 02 JUL 2020 3:11PM by PIB Kolkata


    নয়াদিল্লী, ২ জুলাই, ২০২০


    

    
    প্রধানমন্ত্রী শ্রী নরেন্দ্র মোদী আজ রাশিয়ার রাষ্ট্রপতি মিঃ ভ্লাদিমির পুতিনের সঙ্গে টেলিফোনে কথা বলেছেন।


    
    প্রধানমন্ত্রী দ্বিতীয় বিশ্বযুদ্ধ বিজয়ের ৭৫তম বার্ষিকী সফলভাবে উদযাপনের জন্য এবং রাশিয়ার সাংবিধানিক সংশোধনীর ওপর ভোট প্রক্রিয়া সফলভাবে সমাপ্তির জন্য রাষ্ট্রপতি পুতিনকে আন্তরিকভাবে অভিনন্দন জানিয়েছেন।


    
    প্রধানমন্ত্রী ভারত ও রাশিয়ার জনগণের মধ্যে চিরস্থায়ী বন্ধুত্বের প্রতীক হিসেবে সম্প্রতি ২৪শে জুন মস্কোয় অনুষ্ঠিত সামরিক কুচকাওয়াজে ভারতীয় দলের অংশগ্রহণের কথা স্মরণ করিয়ে দেন।


    
    উভয় নেতাই কোভিড-১৯ বিশ্বব্যাপি মহামারীর খারাপ পরিণতির সমাধানে দুই দেশ যে কার্যকর পদক্ষেপ নিয়েছে তা তুলে ধরেন এবং কোভিড পরবর্তী বিশ্বে সমস্যাগুলি যৌথভাবে মোকাবিলার জন্য ভারত-রাশিয়ার ঘনিষ্ঠ সম্পর্কের গুরুত্বের বিষয়ে একমত হন।


    
    তাঁরা দ্বিপাক্ষিক যোগাযোগ বৃদ্ধি করে পারস্পরিক পরামর্শ প্রদানে গতি বজায় রাখতে সম্মত হয়েছেন। এর ফলস্বরূপ এই বছরের শেষের দিকে ভারতে বার্ষিক দ্বিপাক্ষিক সম্মেলন অনুষ্ঠিত হবে। এই দ্বিপাক্ষিক সম্মেলনে রাষ্ট্রপতি পুতিনকে স্বাগত জানাতে আগ্রহ প্রকাশ করেন প্রধানমন্ত্রী।


    
    রাষ্ট্রপতি পুতিন ফোনালাপের জন্য প্রধানমন্ত্রীকে ধন্যবাদ জানান এবং উভয় দেশের মধ্যে সমস্ত ক্ষেত্রে বিশেষত সুনির্দিষ্ট কৌশলগত অংশীদারিত্বকে আরও জোরদার করার প্রতিশ্রুতি পুনর্ব্যক্ত করেন।

    

    
    CG/SS/NS

    
    
    (Release ID: 1635903) Visitor Counter : 21
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam