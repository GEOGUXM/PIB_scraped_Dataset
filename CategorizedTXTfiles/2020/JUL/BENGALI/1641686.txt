      সারওরসায়নমন্ত্রক

      বৃহৎ ওষুধ নির্মাণ পার্ক এবং চিকিৎসা সরঞ্জাম তৈরির পার্কের জন্য শ্রী সদানন্দ গৌড়া প্রকল্পের সূচনা করে নির্দেশাবলী ঘোষণা করেছেন
      Posted On: 27 JUL 2020 4:48PM by PIB Kolkata


    নয়াদিল্লি, ২৭ জুলাই, ২০২০


    কেন্দ্রীয় রসায়ন ও সার মন্ত্রী শ্রী ডি ভি সদানন্দ গৌড়া আজ ফার্মাসিউটিক্যাল দপ্তরের চারটি প্রকল্পের সূচনা করেছেন। দেশে প্রচুর পরিমাণে ওষুধ ও চিকিৎসা সরঞ্জাম তৈরির পার্ক গঠনে উৎসাহ দেওয়ার জন্য এই প্রকল্পগুলি সহায়ক হবে। অনুষ্ঠানে দপ্তরের প্রতিমন্ত্রী শ্রী মনসুখ মাণ্ডব্য, নীতি আয়োগের মুখ্য কার্যনির্বাহী আধিকারিক শ্রী অমিতাভ কান্ত, ফার্মাসিউটিক্যালস দপ্তরের সচিব ডঃ পি ডি বাঘেলা উপস্থিত ছিলেন।


    এই অনুষ্ঠানে শ্রী গৌড়া জানিয়েছেন, প্রধানমন্ত্রী শ্রী নরেন্দ্র মোদীর আত্মনির্ভর ভারত অভিযানের আহ্বানে সাড়া দিয়ে ওষুধ নির্মাণ ক্ষেত্রে এই উদ্যোগ নেওয়া হয়েছে। এর জন্য সরকার ওষুধ নির্মাণের দুটি পার্ক ও চিকিৎসা সরঞ্জাম তৈরির দুটি পার্ক গড়ে তোলার প্রস্তাবে অনুমোদন দিয়েছে। বিভিন্ন শিল্প সংস্থা ও রাজ্যগুলিকে এই প্রকল্পে যুক্ত হতে মন্ত্রী আহ্বান জানিয়েছেন।


    তিনি বলেছেন, ভারত প্রায়শই বিশ্বের ওষুধের কেন্দ্র পরিচিত হয়। কোভিড-১৯ মহামারীর সময় এটি আবারও প্রমাণিত হয়েছে - দেশ জুড়ে লকডাউনের সময়েও ভারত থেকে জীবনদায়ী ওষুধ প্রচুর পরিমাণে বিদেশে রপ্তানি করা হয়েছে। তা সত্ত্বেও আমাদের দেশের অনেক ওষুধের কাঁচামাল আমদানি করতে হয়। এছাড়াও, মোট চিকিৎসা সরঞ্জামের ৮৬ শতাংশ বিদেশ থেকে আনতে হয়।


    সরকারের এই প্রকল্পের মাধ্যমে গুরুত্বপূর্ণ ওষুধ ও চিকিৎসা সরঞ্জাম উৎপাদনের সুযোগ তৈরি হল। কেন্দ্রের এই প্রকল্পে রাজ্যগুলির থেকে বিপুল সাড়া মিলেছে। বিনিয়োগকে আকৃষ্ট করার জন্য সরকার বিভিন্ন পদক্ষেপ গ্রহণ করেছে। এই উদ্যোগের ফলে অত্যাধুনিক চিকিৎসা সরঞ্জাম তৈরির ক্ষেত্রে ভারত আত্মনির্ভর হয়ে উঠবে।


    মন্ত্রকের এই সংক্রান্ত নির্দেশাবলী জানার জন্য নীচের লিঙ্কে ক্লিক করুনঃ-


    https://pharmaceuticals.gov.in/schemes


    

    CG/CB/DM

    
    
    (Release ID: 1641686) Visitor Counter : 6
    
    
      Read this release in: English , Urdu , Hindi , Marathi , Manipuri , Punjabi , Gujarati , Odia , Tamil , Telugu