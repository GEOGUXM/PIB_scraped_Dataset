      রাষ্ট্রপতিরসচিবালয়

      তিন দেশের রাষ্ট্রদূতের ভিডিও কনফারেন্সের মাধ্যমে রাষ্ট্রপতিকে পরিচয়পত্র প্রদান
      Posted On: 08 JUL 2020 10:30PM by PIB Kolkata


    নয়াদিল্লী, ৮ জুলাই, ২০২০


    

    
    রাষ্ট্রপতি শ্রী রামনাথ কোবিন্দ বুধবার (৮ জুলাই) নিউজিল্যান্ড, ব্রিটেন এবং উজবেকিস্তানের মিশন প্রধানদের কাছ থেকে পরিচয়পত্র গ্রহণ করেছেন। কোভিড-১৯ মহামারীর পরিপ্রেক্ষিতে ভিডিও কনফারেন্সের মাধ্যমে এই নিয়ে দ্বিতীয়বার রাষ্ট্রপতি ভবনে পরিচয়পত্র গ্রহণ করা হল। যে মিশন প্রধানরা রাষ্ট্রপতির কাছে পরিচয়পত্র প্রদান করেছেন তাঁরা হলেন-


    
    ১. নিউজিল্যান্ডের হাই কমিশনার মাননীয় মিঃ ডেভিড পাইন
    ২. ব্রিটেনের হাই কমিশনার মাননীয় স্যার ফিলিপ বার্টন
    ৩. উজবেকিস্তানের রাষ্ট্রদূত মাননীয় আখাতভ দিলশাদ খামিদোভিচ


    
    অনুষ্ঠানে রাষ্ট্রপতি শ্রী রামনাথ কোবিন্দ তাঁদের নিয়োগের জন্য আন্তরিক শুভেচ্ছা জানান। তিনি উল্লেখ করেন যে, তিন দেশের সঙ্গে ভারতের গভীর সম্পর্ক রয়েছে।এই নিয়োগের ফলে বিশ্বজুড়ে মহামারীর বিষয়ে তাঁদের সঙ্গে দৃষ্টিভঙ্গী ভাগ করে নেওয়ার সুযোগ তৈরী হয়েছে। রাষ্ট্রপতি বলেন, কোভিড-১৯ মহামারীকে কার্যকরভাবে মোকাবিলা করার জন্য আন্তর্জাতিক ক্ষেত্রে সহযোগিতা বৃদ্ধির প্রয়োজন রয়েছে। এ প্রসঙ্গে তিনি উল্লেখ করেন যে মহামারীকে পরাস্ত করতে বর্তমান আন্তর্জাতিক প্রয়াসে ভারত এগিয়ে রয়েছে। তিন দেশের সঙ্গে সুসম্পর্কের বিষয়ে সন্তোষ ব্যক্ত করে রাষ্ট্রপতি শ্রী কোবিন্দ বলেন, ২০২১-২২ এই সময়কালে রাষ্ট্রসংঘের নিরপত্তা পরিষদের সদস্য হিসেবে ভারত আন্তর্জাতিক সম্প্রদায়ের সঙ্গে বিশ্বব্যাপি শান্তি ও সমৃদ্ধি আরও জোরদার করে তোলার জন্য নিবিড়ভাবে কাজ করে চলতে প্রতিশ্রুতিবদ্ধ।


    

    
    CG/SS/NS

    
    
    (Release ID: 1637623) Visitor Counter : 5
    
    
      Read this release in: Punjabi , Urdu , English , Hindi , Marathi , Manipuri , Tamil , Telugu