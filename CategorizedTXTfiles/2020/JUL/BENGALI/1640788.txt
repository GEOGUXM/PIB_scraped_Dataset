      বিজ্ঞানওপ্রযুক্তিমন্ত্রক

      সিএসআইআর উদ্ভাবিত সস্তায় ফেভিপিরাভিরের উৎপাদন পদ্ধতি মেসার্স সিপলা লিমিটেড ব্যবহার করছে, ওষুধের পুর্নব্যবহার ত্বরাণ্বিত করার জন্য এই উদ্যোগ
      Posted On: 23 JUL 2020 8:13PM by PIB Kolkata


    নতুন দিল্লি, ২৩শে জুলাই, ২০২০


    

    
    জাপানের ফুজির ভাইরাস প্রতিরোধী ওষুধ ফেভিপারিভির, কোভিড – ১৯ এ মৃদু এবং মাঝারি সংক্রমিত রোগীদের উপর প্রয়োগ করার পর আশাব্যঞ্জক ফল পাওয়া গেছে। সিএসআইআর-এর অধীনস্থ সংস্থা ইন্ডিয়ান ইনস্টিটিউট অফ কেমিক্যাল টেকনোলজি এই ওষুধটি তৈরির ক্ষেত্রে একটি স্বল্পমূল্যের পদ্ধতি উদ্ভাবন করেছে। এই প্রযুক্তি, মেসার্স সিপলাকে হস্তান্তরিত করা হয়েছে।


    
    সিপলা, এই পদ্ধতি প্রয়োগ করে এই ওষুধের উৎপাদন বাড়িয়েছে এবং ভারতে এটি ব্যবহার করার জন্য ডিসিজিআই-এর কাছে অনুমতি চেয়েছে। ডিসিজিআই, কয়েকটি আপৎকালীন ক্ষেত্রে এই ওধুষের প্রয়োগের অনুমতি দেওয়ায় সিপলা, কোভিড – ১৯ এ সংক্রমিত রোগীদের সাহায্যের জন্য ওষুধটি বাজারজাত করতে চলেছে।


    
    ইন্ডিয়ান ইনস্টিটিউট অফ কেমিক্যাল টেকনোলজির নির্দেশক, ড. এস চন্দ্রশেখর জানিয়েছেন, তাঁদের সংস্থার উদ্ভাবিত প্রযুক্তিটি অত্যন্ত ফলপ্রসূ এবং এর সাহায্যে সিপলা, কম সময়ে প্রচুর পরিমানে ওষুধ উৎপাদন করতে পারছে। সিএসআইআর-এর মহানির্দেশক, ড. শেখর সি. মান্ডে জানিয়েছেন, কোভিড – ১৯ এ সংক্রমিতদের সাহায্য করতে তাঁদের প্রতিষ্ঠান বিভিন্ন উদ্যোগ গ্রহণ করেছে – তারই অঙ্গ হিসেবে সিপলাকে এই প্রযুক্তি হস্তান্তর করা হয়েছে।


    

    CG/CB/SFS

    
    
    (Release ID: 1640788) Visitor Counter : 6
    
    
      Read this release in: English , Urdu , Hindi , Manipuri , Punjabi , Tamil , Telugu