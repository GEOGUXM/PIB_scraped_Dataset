      শিল্পওবাণিজ্যমন্ত্রক

      এক মজবুত, সহনশীল ও আত্মনির্ভর ভারত গঠনের ক্ষেত্রে ব্যবসায়িক সংগঠনগুলির গুরুত্বপূর্ণ ভূমিকা রয়েছে : শ্রী পীযূষ গোয়েল
      Posted On: 13 JUL 2020 2:11PM by PIB Kolkata


    নয়াদিল্লি, ১৩ জুলাই, ২০২০


    

    কোভিড-১৯ সমগ্র বিশ্বে পরিবর্তন এনেছে। কিন্তু ভারতীয় জনগণ, ব্যবসা-বাণিজ্য ও শিল্প সংস্থাগুলি জটিল এই সঙ্কটে মাথা নত করেনি, বরং উদ্ভূত এই সমস্যাকে অভিনব পদ্ধতিতে এবং সহনশীলতাকে কাজে লাগিয়ে রুখে দাঁড়িয়েছে। সেই সঙ্গে, বর্তমান পরিস্থিতিকে সুযোগে পরিণত করার চেষ্টা করছে। নতুন দিল্লিতে আজ এক অনুষ্ঠানে একথা বলেন, কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল। শ্রী গোয়েল আজ ভিডিও কনফারেন্সের মাধ্যমে দেশের অন্যতম পুরনো বণিকসভা বম্বে চেম্বার অফ কমার্স অ্যান্ড ইন্ডাস্ট্রির ১৮৪তম বার্ষিক সাধারণ বৈঠকে মূল ভাষণ দিচ্ছিলেন। এই উপলক্ষে শ্রী গোয়েল ভারতকে স্বনির্ভর করতে সক্রিয়ভাবে এগিয়ে আসার জন্য দেশীয় শিল্প সংস্থা ও বাণিজ্য সংগঠনগুলির ভূমিকার কথা স্বীকার করে বলেন, দেশে কোভিড-১৯ এর মোকাবিলায় শিল্প সংস্থা ও ব্যবসায়িক সংগঠনগুলি পিপিই কিট উৎপাদন ও সরবরাহ, আধুনিক চিকিৎসা পরিষেবার পরিকাঠামো গড়ে তুলে নিজেদের সক্ষমতার পরিচয় দিয়েছে। দেশে আনলক পর্যায়ের সঙ্গে সঙ্গে ভারতীয় অর্থনীতিতে অগ্রগতি ঘটছে, পণ্য পরিবহণ বাড়ছে এমনকি সর্বত্র বিদ্যুৎ খরচও বাড়ছে। এগুলি সবই শিল্প সংস্থায় স্বাভাবিক ছন্দ ফিরে আসার ইঙ্গিত বহন করছে। তিনি আরও বলেন, কোভিড পূর্ববর্তী ও পরবর্তী বিশ্ব সম্পূর্ণ পৃথক হতে চলেছে। এই কারণেই ভারতও কোভিড পরবর্তী বিশ্বে সুযোগ-সুবিধাকে কাজে লাগাতে প্রস্তুত হচ্ছে।


    
    শ্রী গোয়েল বলেন, বিকাশে অগ্রগতির হার বজায় রাখতে, কর্মসংস্থানের সুযোগ সৃষ্টি করতে এবং বিশ্বের জন্য আরও উদার ভূমিকা নিয়ে সরকার ও বাণিজ্যিক সংগঠনগুলিকে এগিয়ে আসতে হবে। দেশে সহজে ব্যবসা-বাণিজ্যের জন্য একক জানালা-বিশিষ্ট অনুমোদন ব্যবস্থা চালু করা হয়েছে। সেই সঙ্গে, শিল্প সংস্থাগুলির স্বার্থে আত্মনিয়ন্ত্রণমূলক কাঠামো প্রণয়ন করা হয়েছে।


    
    শ্রী গোয়েল বণিকসভা বম্বে চেম্বার অফ কমার্স অ্যান্ড ইন্ডাস্ট্রির ১৮৪তম বার্ষিক সাধারণ বৈঠক দেশের অন্যতম পুরনো বাণিজ্যিক সংগঠন হিসাবে এক গুরুত্বপূর্ণ মাইলফলক প্রতিফলিত করে। ভাষণের শেষে শ্রী গোয়েল আশা প্রকাশ করেন, ভারত তার অসীম ক্ষমতা, ১৩০ কোটি মানুষের সহনশীলতা এবং তাঁদের সংযমের ওপর ভর করে অবিলম্বে বিশ্বের অগ্রণী দেশ হয়ে উঠবে।


    

    CG/BD/SB

    
    
    (Release ID: 1638291) Visitor Counter : 20
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu , Malayalam