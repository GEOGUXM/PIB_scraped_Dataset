      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 16 JUL 2020 6:21PM by PIB Kolkata


    নয়াদিল্লি, ১৬ জুলাই, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; দেশে কোভিড-১৯ এ আক্রান্ত রোগীর সংখ্যা ৩ লক্ষ ৩১ হাজার ১৪৬; মোট আক্রান্তের এক-তৃতীয়াংশ নিশ্চিতভাবে করোনায় আক্রান্ত; সুস্থ হয়েছেন ৬ লক্ষ ১০ হাজারেরও বেশি

    দেশে আজ পর্যন্ত করোনায় আক্রান্তের সংখ্যা ৩ লক্ষ ৩১ হাজার ১৪৬। এই সংখ্যা মোট আক্রান্তের সংখ্যার তুলনায় এক-তৃতীয়াংশের একটু বেশি। জুন মাসের মাঝামাঝি সময়ের পর থেকে সুস্থতার হার ক্রমাগত বাড়ছে। নিশ্চিতভাবে আক্রান্তের সংখ্যা ক্রমাগত কমছে। এখনও পর্যন্ত সুস্থ হয়েছেন ৬৩.২৫ শতাংশ। দেশে গত ২৪ ঘন্টায় সুস্থ হয়েছেন ২০ হাজার ৭৮৩ জন। এর ফলে, সুস্থ হওয়ার সংখ্যা বেড়ে হয়েছে ৬ লক্ষ ১২ হাজার ৮১৪। আক্রান্ত ও সুস্থতার মধ্যে ফারাক আরও বেড়ে হয়েছে ২ লক্ষ ৮১ হাজার ৬৬৮। নিশ্চিতভাবে করোনায় আক্রান্তের সংখ্যা ২ লক্ষ ৮১ হাজার ৬৬৮। দেশে মোট আক্রান্ত্রের ৪৮.১৫ শতাংশই মহারাষ্ট্র ও তামিলনাডুতে। ৩৬টি রাজ্য ও কেন্দ্রশাসিত অঞ্চলের মধ্যে কেবল ১০টি রাজ্যেই আক্রান্তের সংখ্যা ৮৪.৬২ শতাংশ।
    বিস্তারিত বিবরণের জন্য https://pib.gov.in/PressReleasePage.aspx?PRID=1639026 – এই লিঙ্কে ক্লিক করুন।
    
    র্যা পিড অ্যান্টিজেন টেস্ট পদ্ধতির ব্যবহার সহ ১ হাজার ২৩৪টি পরীক্ষাগারে প্রতি ১০ লক্ষে নমুনা পরীক্ষার হার ৯ হাজার ২৩১ – এর বেশি
    নমুনা পরীক্ষা, আক্রান্তদের খুঁজে বের করা এবং তাঁদের চিকিৎসা কৌশল গ্রহণ করে কেন্দ্রীয় সরকার রাজ্য/কেন্দ্রশাসিত অঞ্চলগুলিতে নমুনা পরীক্ষার হার ক্রমাগত বাড়ানোর ওপর জোর দিচ্ছে। এর ফলে, দেশে নমুনা পরীক্ষাগারগুলিতে পরীক্ষার হার দ্রুতগতিতে বেড়েছে। আইসিএমআর – এর নীতি-নির্দেশিকা অনুযায়ী, নমুনা পরীক্ষায় ক্রমাগত বৃদ্ধির দরুণ আক্রান্তদের আগাম চিহ্নিতকরণে লক্ষ্যণীয় অগ্রগতি হয়েছে। গত ২৪ ঘন্টায় ৩ লক্ষ ২৬ হাজারেরও বেশি নমুনা পরীক্ষা হয়েছে। এখনও পর্যন্ত নমুনা পরীক্ষা হয়েছে ১ কোটি ২৭ লক্ষ ৩৯ হাজার ৪৯০। দেশে প্রতি ১০ লক্ষ জনসংখ্যায় নমুনা পরীক্ষার হার ৯২৩১.৫। সরকারি ও বেসরকারি মিলিয়ে নমুনা পরীক্ষাগারের সংখ্যা ১ হাজার ২৩৪।
    বিস্তারিত বিবরণের জন্য https://pib.gov.in/PressReleasePage.aspx?PRID=1639100 – এই লিঙ্কে ক্লিক করুন।


    
    দিল্লির এইমস্ – এ রাজকুমারী অমৃত কউর ওপিডি ব্লকের উদ্বোধন করলেন ডঃ হর্ষ বর্ধন
    দেশের প্রথম স্বাস্থ্য মন্ত্রী শ্রীমতী রাজকুমারী অমৃত কউর- এর নামে দিল্লির এইমস্ – এ একটি ওপিডি ব্লকের নামকরণ হওয়ায় ডঃ হর্ষ বর্ধন আনন্দ প্রকাশ করেছেন। কোভিড-১৯ এর বিরুদ্ধে দেশের সমবেত প্রচেষ্টা গ্রহণের ব্যাপারে ডঃ হর্ষ বর্ধন বলেন, ধীরে ধীরে আমরা মহামারীর বিরুদ্ধে লড়াইয়ে জয়ের দিকে অগ্রসর হচ্ছি। আগামী ১২ সপ্তাহের মধ্যে দৈনিক নমুনা পরীক্ষার হার বেড়ে ১০ লক্ষ হবে বলেও স্বাস্থ্য মন্ত্রী জানান।
    বিস্তারিত বিবরণের জন্য https://pib.gov.in/PressReleasePage.aspx?PRID=1639085 – এই লিঙ্কে ক্লিক করুন।
    
    প্রধানমন্ত্রী আগামীকাল ইকোসক – এর উচ্চস্তরীয় সভায় ভাষণ দেবেন
    প্রধানমন্ত্রী নরেন্দ্র মোদী আগামীকাল রাষ্ট্রসঙ্ঘের অর্থনৈতিক ও সামাজিক পরিষদের সভায় এ বছরের উচ্চস্তরীয় অধিবেশনে মূল ভাষণ দেবেন। প্রধানমন্ত্রী নিউইয়র্কে রাষ্ট্রসঙ্ঘে আয়োজিত স্থানীয় সময় সকাল ৯টা ৩০ মিনিট থেকে ১১টার মধ্যে এই সভায় ভার্চ্যুয়ালি অংশ নিয়ে ভাষণ দেবেন। প্রধানমন্ত্রী ছাড়াও এই সভার সমাপ্তি অধিবেশনে নরওয়ের প্রধানমন্ত্রী এবং রাষ্ট্রসঙ্ঘের মহাসচিব অ্যান্টোনিও গুটেরেজ বক্তব্য রাখবেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1638986 – এই লিঙ্কে ক্লিক করুন।


    
    রাজস্ব বাড়িয়ে, খরচ কমিয়ে রেল চলাচলে নিরাপত্তা বৃদ্ধি সহ কর্মচারীদের কল্যাণে আরও গুরুত্ব দেওয়ার প্রয়োজনীয়তার ওপর জোর দিলেন শ্রী পীযূষ গোয়েল
    রেল মন্ত্রক দেশের বিভিন্ন প্রান্তের রেলওয়েজ ওয়ার্কার্স ইউনিয়নের প্রতিনিধিদের সঙ্গে এই প্রথমবার অনলাইনে সংগোষ্ঠী অনুষ্ঠানের আয়োজন করে। এই উপলক্ষে শ্রী গোয়েল লকডাউনের সময় রেল কর্মীদের কর্তব্য পালনে নিষ্ঠার প্রশংসা করেন। তিনি আরও বলেন, লকডাউনের সময় রেলের সব স্তরের কর্মীরাই আন্তরিকতার সঙ্গে নিজেদের দায়িত্ব ও কর্তব্য পালন করেছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1639089 – এই লিঙ্কে ক্লিক করুন।


    
    জৈব প্রযুক্তি দপ্তরের সহায়তায় কোভিড-১৯ টিকা ‘জাইকভ-ডি’ এর প্রথম ও দ্বিতীয় পর্যায়ের ক্লিনিকাল ট্রায়াল শুরু
    জাইডাস সংস্থার উদ্ভাবিত ‘জাইকভ-ডি’ ডিএনএ ভ্যাকসিনের প্রথম ও দ্বিতীয় পর্যায়ের ক্লিনিকাল ট্রায়ালের প্রক্রিয়া শুরু করার কথা বায়ো টেকনোলজি ইন্ডাস্ট্রি রিসার্চ অ্যাসিসটেন্স কাউন্সিলের পক্ষ থেকে ঘোষণা করা হয়েছে। উল্লেখ করা যেতে পারে, সম্পূর্ণ দেশীয় পদ্ধতিতে আবিষ্কৃত কোভিড-১৯ এর এই টিকাটি দেশে প্রথমবার মানবদেহে পরীক্ষামূলকভাবে প্রয়োগ করা হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1638979 – এই লিঙ্কে ক্লিক করুন।
    
    ভারতের অগ্রগতির যাত্রাপথে অগনিত সুযোগ-সুবিধা গ্রহণ করার জন্য মার্কিন লগ্নিকারীদের আমন্ত্রণ জানালেন শ্রী ধর্মেন্দ্র প্রধান
    কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান এবং মার্কিন শক্তি দপ্তরের সচিব মিঃ ড্যানব্রুইলিট্টি গতকাল মার্কিন-ভারত বাণিজ্য পরিষদ আয়োজিত এক শিল্প সংক্রান্ত মতবিনিময় সভায় যৌথভাবে সভাপতিত্ব করেন। এই সভায় শ্রী প্রধান মার্কিন সংস্থা ও লগ্নিকারীদের ভারতে বিনিয়োগের সুযোগ-সুবিধাগুলি গ্রহণের আহ্বান জানান। শ্রী প্রধান আরও বলেন, বর্তমান কঠিন চ্যালেঞ্জের সময় ভারত ও মার্কিন যুক্তরাষ্ট্র ঘনিষ্ঠ সমন্বয় বজায় রেখে কাজ করেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1639113 – এই লিঙ্কে ক্লিক করুন।


    
    কোভিড-১৯ এর বিরুদ্ধে ভারতের লড়াইয়ে সাহায্য করার জন্য ১ কোটি স্বেচ্ছাসেবককে সামিল করতে কেন্দ্র ও রাজ্যগুলিকে একযোগে কাজ করতে হবে : শ্রী কিরেণ রিজিজু
    কোভিড-১৯ এর বিরুদ্ধে ভারতের লড়াইকে আরও জোরদার করতে যুব বিষয়ক ও ক্রীড়া মন্ত্রকের ফ্ল্যাগশিল্প কর্মসূচিগুলির অঙ্গ হিসাবে ১ কোটি স্বেচ্ছাসেবককে সামিল করার জন্য রাজ্য ও কেন্দ্রশাসিত অঞ্চলগুলির প্রতি আহ্বান জানালেন কেন্দ্রীয় যুব বিষয়ক ও ক্রীড়া মন্ত্রী শ্রী কিরেণ রিজিজু। ক্রীড়া ও যুব বিষয়ক বিভিন্ন বিষয় নিয়ে এক সমন্বয়মূলক রূপরেখা তৈরির জন্য রাজ্য ও কেন্দ্রশাসিত অঞ্চলগুলিকে নিয়ে আয়োজিত দু’দিনের এক সম্মেলনে শ্রী রিজিজু ভিডিও কনফারেন্সে ভাষণ দিচ্ছিলেন। দেশে স্বেচ্ছাসেবকদের সংখ্যা বাড়ানোর ওপর জোর দিয়ে শ্রী রিজিজু বলেন, কোভিড – এর বিরুদ্ধে লড়াইয়ে অগ্রভাগে থাকা নেহরু যুব কেন্দ্র ও ন্যাশনাল সার্ভিস স্কিমের ৬০ লক্ষেরও বেশি স্বেচ্ছাসেবক মহামারীর সময় সচেতনতা প্রচার, মাস্ক বিতরণ এমনকি নাগরিকদের সহায়তায় নিরন্তর কাজ করেছে। এই স্বেচ্ছাসেবকদের অবদানের ভিডিও কনফারেন্সে যোগ দেওয়া রাজ্যগুলির প্রতিনিধিরা ভুয়সী প্রশংসা করেন। প্রধানমন্ত্রীর আত্মনির্ভর ভারত গঠনের স্বপ্ন পূরণের লক্ষ্যে এই স্বেচ্ছাসেবকরা কোভিড-১৯ এর বিরুদ্ধে লড়াই চালিয়ে যাবেন বলেও শ্রী রিজিজু জানান।
    বিস্তারিত বিবরণের জন্য https://pib.gov.in/PressReleasePage.aspx?PRID=1638830 – এই লিঙ্কে ক্লিক করুন।
    
    প্রতিরক্ষা প্রতিমন্ত্রী শ্রী শ্রীপাদ নায়েক অ্যারোস্পেস এবং প্রতিরক্ষা উৎপাদন প্রযুক্তি সংক্রান্ত সম্মেলনের উদ্বোধন করলেন
    ‘মেক ইন ইন্ডিয়া’র প্রসারে এবং আত্মনির্ভর ভারত অভিযানের অঙ্গ হিসাবে কেন্দ্রীয় সরকারের গৃহীত একাধিক উদ্যোগের আওতায় আজ ভারতীয় প্রতিরক্ষা ও অ্যারোস্পেস শিল্প এক যুগান্তকারী পরিবর্তনের সামনে দাঁড়িয়ে রয়েছে বলে অভিমত প্রকাশ করলেন প্রতিরক্ষা প্রতিমন্ত্রী শ্রী শ্রীপাদ নায়েক। শ্রী নায়েক আজ এখানে অ্যারোস্পেস ও প্রতিরক্ষা উৎপাদন প্রযুক্তি সংক্রান্ত পঞ্চম সম্মেলনে ভাষণ দিচ্ছিলেন। এবারের সম্মেলনের মূল বিষয় আত্মনির্ভর ভারত মিশনের সঙ্গে সঙ্গে ভারতের ক্ষমতায়ন।
    বিস্তারিত বিবরণের জন্য https://pib.gov.in/PressReleasePage.aspx?PRID=1638887 – এই লিঙ্কে ক্লিক করুন।
    
    টেকনোলজি ইনফরমেশন ফোরকাস্টিং অ্যান্ড অ্যাসেসমেন্ট কাউন্সিলের পক্ষ থেকে অ্যাক্টিভ ফার্মাসিউটিকাল ইনগ্রিডিয়েন্স – স্ট্যাটাস, ইস্যু, টেকনোলজি রেডিনেস অ্যান্ড চ্যালেঞ্জেস শীর্ষক প্রতিবেদন প্রকাশ
    টেকনোলজি ইনফরমেশন ফোরকাস্টিং অ্যান্ড অ্যাসেসমেন্ট কাউন্সিলের পক্ষ থেকে অ্যাক্টিভ ফার্মাসিউটিকাল ইনগ্রিডিয়েন্স – স্ট্যাটাস, ইস্যু, টেকনোলজি রেডিনেস অ্যান্ড চ্যালেঞ্জেস শীর্ষক প্রতিবেদন প্রকাশ করা হয়েছে। এই প্রতিবেদনে অ্যাক্টিভ ফার্মাসিউটিকাল ইনগ্রিডিয়েন্সগুলির দেশীয় পদ্ধতিতে উৎপাদন বাড়ানোর ওপর গুরুত্ব দেওয়া হয়েছে। প্রতিবেদনে আরও বলা হয়েছে, কোভিড-১৯ মহামারী দেশকে আত্মনির্ভর করে তোলার প্রয়োজনীয়তাকে ব্যাপকভাবে প্রতিফলিত করেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1638810 – এই লিঙ্কে ক্লিক করুন।
    
    প্রাণী সম্পদ বিকাশ পরিকাঠামো উন্নয়ন তহবিলের রূপায়ণ নীতি-নির্দেশিকা প্রকাশ করলেন প্রাণী সম্পদ বিকাশ ও ডেয়ারী মন্ত্রী শ্রী গিরিরাজ সিং
    কেন্দ্রীয় প্রাণী সম্পদ বিকাশ ও ডেয়ারী মন্ত্রী শ্রী গিরিরাজ সিং আজ ১৫ হাজার কোটি টাকার প্রাণী সম্পদ বিকাশ পরিকাঠামো উন্নয়ন তহবিলের রূপায়ণ সংক্রান্ত নীতি-নির্দেশিকা প্রকাশ করেছেন। উল্লেখ করা যেতে পারে, ১৫ হাজার কোটি টাকার এই তহবিল গঠনে কেন্দ্রীয় মন্ত্রিসভা গত ২৪শে জুন আয়োজিত বৈঠকে অনুমতি দেয়। শ্রী সিং আরও জানান, সমবায় ক্ষেত্রে পরিকাঠামো উন্নয়নের জন্য ডেয়ারি প্রক্রিয়াকরণ পরিকাঠামো উন্নয়ন তহবিলটিও রূপায়ণ করা হচ্ছে। তিনি সন্তোষ প্রকাশ করে বলেন, কোভিড-১৯ সঙ্কটের সময় দেশে গ্রাহকদের কাছে দুধের যোগান অব্যাহত রাখতে ডেয়ারী ক্ষেত্রের সঙ্গে যুক্ত সংশ্লিষ্ট সকলে গুরুত্বপূর্ণ ভূমিকা পালন করেছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1639069 – এই লিঙ্কে ক্লিক করুন।
    

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কেন্দ্রশাসিত এই অঞ্চলের প্রশাসক সশরীরে সাংবাদিকদের একত্রিত করে যে কোনও ধরনের সাংবাদিক সম্মেলন নিষিদ্ধ করার নির্দেশ জারি করেছেন। রাজনৈতিক দলগুলিকেও জমায়েত বা অনুষ্ঠান কর্মসূচি আয়োজন না করার আবেদন জানিয়েছেন তিনি। এ ধরনের ঘটনা ঘটলে অবিলম্বে এফআইআর দায়ের করার জন্য পুলিশের উচ্চ পদস্থ আধিকারিকদের নির্দেশ দেওয়া হয়েছে।
    
    • পাঞ্জাব : কোভিড সঙ্কট মোকাবিলায় বিশ্ব জুড়ে সোশ্যাল মিডিয়ার ক্রমবর্ধমান গুরুত্বের বিষয়টিকে বিবেচনায় রেখে বিশেষজ্ঞদের নিয়ে ১৫টি সোশ্যাল মিডিয়া টিম গঠনের সিদ্ধান্ত নিয়েছে রাজ্য সরকার। এ প্রসঙ্গে মুখ্যমন্ত্রী বলেছেন, এই দলগুলি কোভিড মহামারী সংক্রান্ত তথ্য ছড়িয়ে দিতে গুরুত্বপূর্ণ ভূমিকা পালন করবে।
    
    • হরিয়ানা : কোভিড-১৯ মহামারীর প্রেক্ষিতে প্রতিকারমূলক ব্যবস্থাগুলি সম্পর্কে সাধারণ মানুষকে অবহিত করতে রাজ্যের মুখ্যমন্ত্রী মাসিক ম্যাগাজিন হরিগন্ধের বিশেষ যৌথ সংস্করণ প্রকাশ করেছেন। তিনি বলেছেন, এই ম্যাগাজিনটির ফলে সাধারণ মানুষ করোনা মোকাবিলায় কি ধরনের ব্যবস্থা গ্রহণের প্রয়োজন, সে সম্পর্কে অবহিত হতে পারবেন।
    
    • হিমাচল প্রদেশ : দক্ষতার সঙ্গে কর্তব্য পালনে সাহায্য করতে রাজ্যের মুখ্যমন্ত্রী আশা কর্মীদের বিনামূল্যে স্মার্ট ফোন বিতরণ করেছেন। তিনি বলেছেন, রাজ্যের আশা কর্মীরা ভাইরাস নিয়ন্ত্রণে প্রশংসনীয় কাজ করেছেন।
    
    • মহারাষ্ট্র : রাজ্যে গত ২৪ ঘন্টায় আরও ৭ হাজার ৯৭৫ জনের সংক্রমণের খবর মেলায় আক্রান্তের সংখ্যা বেড়ে হয়েছে ২ লক্ষ ৭৫ হাজার ৬৪০। নিশ্চিতভাবে করোনায় আক্রান্তের সংখ্যা ১ লক্ষ ১১ হাজার ৮০১। রাজ্যে সুস্থতার হার ৫৫.৩৭ শতাংশ এবং মৃত্যু হার ৩.৯৬ শতাংশ।
    
    • গুজরাট : রাজ্যে বুধবার আরও ১০ জনের করোনায় মৃত্যুর খবর মিলেছে। এর ফলে, মৃতের সংখ্যা বেড়ে হয়েছে ২ হাজার ৮১। আক্রান্তের সংখ্যা ৪৪ হাজার ৬৪৮। সুস্থ হয়েছেন ৩১ হাজার ৩৪৬ জন।
    
    • রাজস্থান : রাজ্যে আজ সকালে আরও ৪ জনের করোনায় মৃত্যুর খবর মিলেছে। করোনায় আক্রান্তের সংখ্যা বেড়ে হয়েছে ২৬ হাজার ৫৮০। নিশ্চিতভাবে করোনায় আক্রান্তের সংখ্যা ৬ হাজার ৪৫৯।
    
    • মধ্যপ্রদেশ : রাজ্যে আরও ৬৩৮ জনের সংক্রমণের খবর মেলায় আক্রান্তের সংখ্যা বেড়ে হয়েছে ১৯ হাজার ৬৪৩। সুস্থ হয়েছেন ১৩ হাজার ৯০৮ জন। এখনও পর্যন্ত মৃত্যু হয়েছে ৬৮২ জনের।
    
    • ছত্তিশগড় : রাজ্যে আরও ১৫৪ জনের সংক্রমণের খবর মেলায় আক্রান্তের সংখ্যা বেড়ে হয়েছে ৪ হাজার ৫৫৬। নিশ্চিতভাবে করোনায় আক্রান্তের সংখ্যা ১ হাজার ২১২।
    
    • গোয়া : রাজ্যে গতকাল আরও ১৯৮ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ২ হাজার ৯৫১। নিশ্চিতভাবে করোনায় আক্রান্তের সংখ্যা ১ হাজার ২৫৯।
    
    • কেরল : রাজ্যে আজ আরও ১ জনের মৃত্যুর খবর মেলায় করোনায় মৃতের সংখ্যা বেড়ে দাঁড়িয়েছে ৩৬। তিরুবনন্তপুরম মেডিকেল কলেজের ৪ জন চিকিৎসক করোনায় আক্রান্ত হয়েছেন। রাজ্যে ৪ হাজার ৮৮০ জনের চিকিৎসা চলছে।
    
    • তামিলনাডু : কেন্দ্রশাসিত পন্ডিচেরীতে ৯ মাস বয়সী এক শিশুর মৃত্যু হয়েছে। এর ফলে, পন্ডিচেরীতে করোনায় মৃতের সংখ্যা বেড়ে হয়েছে ২২। আক্রান্তের সংখ্যা ১ হাজার ৭৪৩। এদিকে তামিলনাডুতে গতকাল আরও ৬৮ জনের মৃত্যু হয়েছে। এর ফলে, মৃতের সংখ্যা বেড়ে হয়েছে ২ হাজার ১৬৭। রাজ্যে করোনায় আক্রান্তের সংখ্যা ১ লক্ষ ৫১ হাজার ৮২০। নিশ্চিতভাবে করোনায় আক্রান্ত হয়েছে ৪৭ হাজার ৩৪০ জন।
    
    • কর্ণাটক : ৭ দিনের লকডাউনের আজ দ্বিতীয় দিন। পুলিশ কর্মীরা কঠোরভাবে লকডাউন কার্যকর করার চেষ্টা করছেন। এদিকে রাজ্যে গতকাল আরও ৮৭ জনের মৃত্যু হওয়ায় করোনায় মৃতের সংখ্যা বেড়ে হয়েছে ৯২৮। রাজ্যে আক্রান্তের সংখ্যা ৪৭ হাজার ২৫৩। নিশ্চিতভাবে করোনায় আক্রান্ত হয়েছেন ২৭ হাজার ৮৫৩ জন।
    
    • অন্ধ্রপ্রদেশ : রাজ্য সরকার আগামী বছরের এপ্রিল মাস নাগাদ সমস্ত পঞ্চায়েতে ভিলেজ ক্লিনিক স্থাপনের সিদ্ধান্ত নিয়েছে। এদিকে রাজ্যে গত ২৪ ঘন্টায় আরো ৪০ জনের মৃত্যু হওয়ায় করোনায় মৃতের সংখ্যা বেড়ে হয়েছে ৪৯২। আক্রান্তের সংখ্যা ৩৮ হাজার ৪৪ এবং নিশ্চিতভাবে করোনায় আক্রান্ত হয়েছেন ১৮ হাজার ১৫৯ জন।
    
    • তেলেঙ্গানা : রাজ্যের সিদ্দাপেত জেলায় ১০০ শয্যার ১টি কোভিড আইসোলেশন ব্লক চালু করা হয়েছে। এদিকে রাজ্যে গতকাল আরও ১১ জনের মৃত্যু হওয়ায় করোনায় মৃতের সংখ্যা বেড়ে হয়েছে ৩৮৬। গতকাল পর্যন্ত আক্রান্তের সংখ্যা ৩৯ হাজার ৩৪২। নিশ্চিতভাবে করোনায় আক্রান্ত হয়েছেন ১২ হাজার ৯৫৮ জন।
    
    • অরুণাচল প্রদেশ : রাজ্য সরকার ইটানগরে বিধায়ক আবাসনে একটি নতুন কোভিড হাসপাতাল স্থাপনে অনুমতি দিয়েছে।
    
    • আসাম : রাজ্যের স্বাস্থ্য মন্ত্রী জানিয়েছেন, গিরিজানন্দ চৌধুরী ইন্সটিটিউট অফ ফার্মাসিউটিকাল সায়েন্স প্রতিষ্ঠানে শীঘ্রই কোভিড-১৯ কেয়ার সেন্টার চালু হতে চলেছে। এই সেন্টারে ১ হাজার শয্যার ব্যবস্থা থাকছে।
    
    • মণিপুর : রাজ্যের থৌবাল জেলা মহিলা উন্নয়ন সংগঠনের পক্ষ থেকে কোভিড-১৯ সংক্রান্ত সচেতনতা কর্মসূচি আয়োজন করা হয়। রাজ্য ব্যাপ্টিস্ট কনভেনশনের পক্ষ থেকেও একদিনের কোভিড-১৯ সংক্রান্ত সচেতনতা কর্মসূচি আয়োজন করা হয়েছে।
    
    • মিজোরাম : রাজ্যে আজ আরও ১ জন কোভিড-১৯ আক্রান্ত রোগী সুস্থ হয়েছেন। রাজ্যে এখন করোনায় আক্রান্তের সংখ্যা ১৬৭।
    
    • নাগাল্যান্ড : দিল্লি থেকে ফেরার পর আগাম সতর্কতামূলক ব্যবস্থা হিসাবে রাজ্যের মুখ্যমন্ত্রী স্বেচ্ছায় কোয়ারেন্টাইনে গেছেন। এ সত্ত্বেও তিনি তাঁর কর্তব্য পালন করে চলবেন।
    
    • সিকিম : রাজ্যের সস্ত্রিক মুখ্যমন্ত্রী ও তাঁদের পুত্রের নমুনা কোভিড-১৯ পরীক্ষার জন্য সংগ্রহ করা হয়েছে। এছাড়াও, মুখ্যমন্ত্রীর নিরাপত্তা রক্ষী এবং তাঁর আবাসন কর্মীদের নমুনাও পরীক্ষার জন্য সংগ্রহ করা হয়েছে। মোট ৯৫ জনের নমুনা সংগৃহীত হয়েছে।


    CG/BD/SB

    
    
    (Release ID: 1639192) Visitor Counter : 15
    
    
      Read this release in: Malayalam , Kannada , English , Urdu , Hindi , Marathi , Assamese , Manipuri , Punjabi , Gujarati , Tamil , Telugu