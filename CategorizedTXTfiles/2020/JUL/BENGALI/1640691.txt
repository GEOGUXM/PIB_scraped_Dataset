      নির্বাচনকমিশন

      দ্বিবার্ষিক নির্বাচন সম্পর্কিত স্পষ্টীকরণ
      Posted On: 23 JUL 2020 2:23PM by PIB Kolkata


    নয়াদিল্লি, ২৩ জুলাই, ২০২০


    

    নির্বাচন কমিশনের সিনিয়র প্রিন্সিপাল সেক্রেটারি শ্রী সুমিত মুখোপাধ্যায় কর্তৃক গতকাল জারি করা লেটার নম্বর 99/byelection/2020/eps সম্পর্কিত বিষয়ে এই স্পষ্টীকরণ। সংশ্লিষ্ট চিঠির বয়ান এক শ্রেণীর সংবাদ মাধ্যমে কিছু বিভ্রান্তি তৈরি করছে। এই প্রেক্ষিতে সুস্পষ্টভাবে বলা হচ্ছে যে, উপরোক্ত চিঠিটির বয়ান কেবলমাত্র ৮টি নির্বাচনী ক্ষেত্রের জন্যই প্রযোজ্য। এই বিষয় সম্পর্কে ইতিমধ্যেই কেন্দ্রীয় আইন ও ন্যায় বিচার মন্ত্রককে গত তেসরা জুলাই প্রেরিত লেটার নম্বর 99/byelection/2020/eps মারফৎ অবহিত করা হয়েছে। মন্ত্রকের কাছে পাঠানো ঐ চিঠিতে ৮টি নির্বাচনী ক্ষেত্রে কিছু অস্বাভাবিক পরিস্থিতির কথা উল্লেখ করা হয়েছে। অবশ্য, ঐ ৮টি নির্বাচনী ক্ষেত্র সহ মোট ৫৬টি বিধানসভা নির্বাচনী ক্ষেত্রে দ্বিবার্ষিক নির্বাচন বকেয়া রয়েছে। এছাড়াও, একটি সংসদীয় নির্বাচনী ক্ষেত্রে নির্বাচন করা প্রয়োজন। এই ৫৭টি নির্বাচনী ক্ষেত্রে দ্বিবার্ষিক নির্বাচনের ব্যাপারে সুস্পষ্টভাবে বলা হয়েছে যে, নির্বাচন কমিশন ইতিমধ্যেই সমস্ত নির্বাচনী এলাকায় ১৯৫১ সালের জনপ্রতিনিধিত্ব আইনের ১৫১ এ ধারার আওতায় দ্বিবার্ষিক নির্বাচনের সিদ্ধান্ত নিয়েছে। উপরোক্ত এই ৮টি নির্বাচনী ক্ষেত্রে দ্বিবার্ষিক নির্বাচন সর্বাধিক ৭ই সেপ্টেম্বর পর্যন্ত পিছিয়ে দেওয়া হতে পারে। দ্বিবার্ষিক নির্বাচনের সময়সূচি ও দিনক্ষণের ব্যাপারে সিদ্ধান্ত গ্রহণের বিষয়টি নিয়ে আগামীকাল কমিশনের বৈঠকে আলোচনা করা হবে।


    

    CG/BD/SB

    
    
    (Release ID: 1640691) Visitor Counter : 15
    
    
      Read this release in: English , Urdu , Hindi , Assamese , Manipuri , Punjabi , Tamil , Telugu , Kannada