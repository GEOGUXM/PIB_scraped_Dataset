      স্বাস্থ্যওপরিবারকল্যাণমন্ত্রক

      গত চব্বিশ ঘন্টায় আরোগ্যের হার সর্বোচ্চ; ২৮,৪৭২ জন সুস্থ হয়ে বাড়ি ফিরেছেন
      
      এ পর্যন্ত সাড়ে সাত লক্ষের বেশী সংক্রমিত সুস্থ হয়ে উঠেছেন
      
      আরোগ্যের হার ৬৩% অতিক্রম করেছে
      
      ১৯টি রাজ্য ও কেন্দ্রশাসিত অঞ্চলে ৬৩.১৩%-র থেকে বেশী হারে সংক্রমিতরা সুস্থ হয়েছেন

      Posted On: 22 JUL 2020 12:34PM by PIB Kolkata

    নতুনদিল্লি, ২২শে জুলাই, ২০২০


    দেশে এক দিনে সব থেকে বেশী কোভিড সংক্রমিত সুস্থ হয়েছেন ౼ ২৮,৪৭২ জন। গত চব্বিশ ঘন্টায় সুস্থ হয়ে বাড়ি ফেরার হিসেবে এটি সর্বোচ্চ। এর ফলে মোট ৭,৫৩,০৪৯ জন সুস্থ হয়ে উঠেছেন। এর ফলে আরোগ্য লাভের হার ৬৩.১৩%-এ গিয়ে পৌঁছেছে।


    বেশী পরিমাণ সংক্রমিত সুস্থ হবার ফলে চিকিৎসাধীন ব্যক্তির (বর্তমানে এই সংখ্যা ৪,১১,১৩৩জন) থেকে ৩,৪১,৯১৬ জন বেশী সুস্থ হয়ে উঠেছেন। এই ব্যবধান ক্রমশ বাড়ছে।


    জাতীয় স্তরে আরোগ্য লাভের হার বাড়ছে। ১৯টি রাজ্য ও কেন্দ্রশাসিত অঞ্চলে এই হার জাতীয় হারের থেকে বেশী।

                                                  
রাজ্য /কেন্দ্রশাসিত অঞ্চল         আরোগ্য লাভের হার
                                                  
                                                  
                                                  
দিল্লি                            ৮৪.৮৩%          
                                                  
                                                  
                                                  
লাদাখ                             ৮৪.৩১%          
                                                  
                                                  
                                                  
তেলেঙ্গনা                         ৭৮.৩৭%          
                                                  
                                                  
                                                  
হরিয়ানা                           ৭৬.২৯%          
                                                  
                                                  
                                                  
আন্দামান ও নিকোবর দ্বীপপুঞ্জ      ৭৫%             
                                                  
                                                  
                                                  
রাজস্থান                          ৭২.৫%           
                                                  
                                                  
                                                  
গুজরাট                            ৭২.৩%           
                                                  
                                                  
                                                  
ছত্তিশগড়                          ৭১.৮১%          
                                                  
                                                  
                                                  
অসম                               ৭১.০৫%          
                                                  
                                                  
                                                  
ওডিশা                             ৭০.৯৬%          
                                                  
                                                  
                                                  
তামিলনাডু                         ৭০.১২%          
                                                  
                                                  
                                                  
মণিপুর                            ৬৯.৪৮%          
                                                  
                                                  
                                                  
চন্ডীগড়                           ৬৮.৯৭%          
                                                  
                                                  
                                                  
উত্তরাখন্ড                        ৬৭.৯৯%          
                                                  
                                                  
                                                  
পাঞ্জাব                           ৬৭.৮৬%          
                                                  
                                                  
                                                  
মধ্যপ্রদেশ                        ৬৭.৪৭%          
                                                  
                                                  
                                                  
দাদরা ও নগর হাভেলী এবং দমন ও দিউ  ৬৫.৬৭%          
                                                  
                                                  
                                                  
হিমাচল প্রদেশ                     ৬৪.৭২%          
                                                  
                                                  
                                                  
বিহার                             ৬৩.৯৫%          
                                                  
                                                  

    কেন্দ্রের গৃহীত নানা কৌশল যথাযথভাবে রাজ্য ও কেন্দ্রশাসিত অঞ্চলগুলি প্রয়োগ করার ফলে প্রত্যাশা মত ফল পাওয়া যাচ্ছে। বাড়ি বাড়ি সমীক্ষা, সংক্রমিতদের সংস্পর্শে কেউ এসেছিলেন কি না, কন্টেনমেন্ট এলাকার ব্যবস্থাপনা, ঝুঁকিপূর্ণ জনসাধারণের প্রতি নজর রাখা, নমুনা পরীক্ষার হার বাড়ানো মত নানা উদ্যোগ গ্রহণ করা হয়েছে। ত্রিস্তরীয় স্বাস্থ্য পরিকাঠামো বৃদ্ধি এবং রোগীদের যত্ন নেওয়ার প্রামাণ্য নিয়ম মেনে চলায় হাসপাতালে এবং বাড়িতে যারা নিভৃতাবাসে রয়েছেন, তাঁদের সঠিক চিকিৎসা হচ্ছে।


    নতুনদিল্লির এইমস-এর বৈদ্যুতিন প্রক্রিয়ায় আই সি ইউ রোগীদের চিকিৎসায় সাহায্য করা সহ কেন্দ্র –রাজ্য সহযোগিতার মাধ্যমে গৃহীত নানা উদ্যোগে সংক্রমিতরা যথাযথ চিকিৎসা পাওয়ায় মৃত্যুর হার ক্রমশ কমছে। বর্তমানে এই হার ২.৪১%।


    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।


    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -


    https://www.mohfw.gov.in/pdf/coronvavirushelplinenumber.pdf


    CG/CB

    
    
    (Release ID: 1640483) Visitor Counter : 15
    
    
      Read this release in: Punjabi , Marathi , English , Urdu , Hindi , Assamese , Manipuri , Gujarati , Odia , Tamil , Telugu , Malayalam