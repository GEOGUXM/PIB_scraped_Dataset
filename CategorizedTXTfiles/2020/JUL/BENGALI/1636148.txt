      স্বাস্থ্যওপরিবারকল্যাণমন্ত্রক

      কেন্দ্রীয় সরকার ২ কোটিরও বেশি এন ৯৫ মাস্ক এবং ১ কোটির বেশি পিপিই বিনামূল্যে রাজ্যগুলিকে বিতরণ করেছে
      Posted On: 03 JUL 2020 12:37PM by PIB Kolkata


    নয়াদিল্লী, ৩ জুলাই, ২০২০


    

    
    কেন্দ্রীয় সরকার রাজ্য এবং কেন্দ্রশাসিত অঞ্চলগুলির সঙ্গে যৌথভাবে কোভিড-১৯ প্রতিরোধ, সংরক্ষণ এবং পরিচালনার জন্য নিরলসভাবে কাজ করে চলেছে। মহামারী মোকাবিলার জন্য স্বাস্থ্য পরিকাঠামোকে জোরদার করতে কেন্দ্রীয় সরকার অগ্রণী ভূমিকা পালন করছে।


    
    কোভিড-১৯ প্রতিরোধ ব্যবস্থাপনার সুবিধা বৃদ্ধির পাশাপাশি কেন্দ্র সবসময় রাজ্য/কেন্দ্রশাসিত অঞ্চলগুলিকে বিনামূল্যে চিকিৎসা সামগ্রী সরবরাহ করে আসছে।কেন্দ্রীয় সরকারের সরবরাহ করা বেশিরভাগ পণ্য শুরুতে দেশে তৈরি করা হয়নি। বিশ্বব্যাপি মহামারীর কারণে বিভিন্ন দেশে এই চিকিৎসা পণ্য সামগ্রী চাহিদা যথেষ্টই বেশি ছিল। যারফলে বিদেশী বাজারগুলিতে এই সব সামগ্রী যথেষ্ট পরিমাণে পাওয়া যাচ্ছিল।


    
    তবে স্বাস্থ্য ও পরিবার কল্যাণ মন্ত্রক, বস্ত্র মন্ত্রক, ফার্মাসিউটিক্যাল মন্ত্রক, অভ্যন্তরীণ বাণিজ্য ও শিল্প উসাহদান দপ্তর, প্রতিরক্ষা গবেষণা ও উন্নয়ন সংস্থা (ডিআরডিও) এবং অন্যান্য অভ্যন্তরীণ শিল্প সংস্থা যৌথভাবে সম্মিলিত প্রয়াসে এইসময় পিপিই, এন৯৫ মাস্ক, ভেন্টিলেটর ইত্যাদির মতো প্রয়োজনীয় চিকিৎসা সরঞ্জাম উপাদন ও সরবরাহ করতে আগ্রহ প্রকাশ করে। এর ফলস্বরুপ ‘আত্মনির্ভর ভারত’ এবং ‘মেক ইন ইন্ডিয়া’র জন্য সরকার যে সংকল্প নিয়েছে তা জোরদার হয়েছে এবং দেশের অভ্যন্তরে বেশিরভাগ চিকিৎসা সামগ্রী উৎপাদন করা সম্ভব হয়েছে।


    
    চলতি বছরের পয়লা এপ্রিল থেকে এখনও পর্যন্ত ২.০২ কোটি এন৯৫ মাস্ক এবং ১.১৮ কোটি পিপিই কিট কেন্দ্রীয় সরকার নিখরচায় রাজ্য/কেন্দ্রশাসিত অঞ্চলগুলিকে বিতরণ করেছে। এছাড়াও ৬.১২ কোটি এইচসিকিউ ট্যাবলেটও তাদেরকে বিতরণ করা হয়েছে।


    
    এর পাশাপাশি এ পর্যন্ত ১১ হাজার ৩০০টি ‘মেক ইন ইন্ডিয়া’ ভেন্টিলেটর বিভিন্ন রাজ্য ও কেন্দ্রশাসিত অঞ্চল এবং কেন্দ্রীয় প্রতিষ্ঠানগুলিতে পাঠানো হয়েছে। এরমধ্যে ৬ হাজার ১৫৪টি ভেন্টিলেটর ইতিমধ্যেই হাসপাতালে সরবরাহ করা হয়েছে। কোভিড আইসিইউ হাসপাতালগুলিতে ভেন্টিলেটরের সমস্যা সমাধানে এই পদক্ষেপ সহায়ক হবে। কেন্দ্রীয় স্বাস্থ্য ও পরিবার কল্যাণ মন্ত্রক রাজ্য/কেন্দ্রশাসিত অঞ্চলগুলিকে ১.০২ লক্ষ অক্সিজেন সিলিন্ডার সরবরাহ করেছে।


    
    এ পর্যন্ত ৭.৮১ লক্ষ পিপিই, ১২.৭৬ লক্ষ এন৯৫ মাস্ক দিল্লীতে সরবরাহ করা হয়েছে। মহারাষ্ট্রে ১১.৭৮ লক্ষ পিপিই, ২০.৬৪ লক্ষ এন ৯৫ মাস্ক সরবরাহ করা হয়েছে। তামিলনাড়ুতে ৫.৩৯ লক্ষ পিপিই এবং ৯.৮১ লক্ষ এন৯৫ মাস্ক সরবরাহ করা হয়েছে।
    কোভিড-১৯ সম্পর্কিত প্রযুক্তিগত বিষয়, নির্দেশিকা এবং পরামর্শ সম্পর্কে বিস্তারিত সর্বশেষ তথ্য পেতে কেন্দ্রীয় স্বাস্থ্য মন্ত্রকের ওয়েবসাট দেখা যেতে পারে। ওয়েবসাইটটি হল-
    https://www.mohfw.gov.in/ and @MoHFW_INDIA


    
    প্রযুক্তিগত সহায়তার জন্য মেল পাঠানো যেতে পারে- technicalquery.covid19@gov.in , ncov2019@gov.in এবং @CovidIndiaSeva-এ।


    
    কোভিড সংক্রান্ত যেকোন প্রশ্নের জন্য ফোন করা যেতে পারে স্বাস্থ্য ও পরিবার কল্যাণ মন্ত্রকের টোলফ্রি নম্বরে। নম্বরটি হল- +91-11-23978046 অথবা 1075।


    

    
    CG/SS/NS

    
    
    (Release ID: 1636148) Visitor Counter : 17
    
    
      Read this release in: Punjabi , Telugu , English , Urdu , Marathi , Hindi , Manipuri , Assamese , Odia , Tamil , Malayalam