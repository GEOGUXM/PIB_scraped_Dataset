      স্বাস্থ্যওপরিবারকল্যাণমন্ত্রক

      নতুন দিল্লীর এইমস-এর “ই-আইসিইউ” ভিডিও কনসালটেশন কর্মসূচি এগিয়ে চলেছে
      Posted On: 20 JUL 2020 10:35AM by PIB Kolkata


    নয়াদিল্লী, ২০ জুলাই, ২০২০


    

    কোভিড-১৯এ মৃত্যুহার কমাতে কেন্দ্রীয় সরকারের বিভিন্ন প্রয়াস আরও জোরদার করতে নতুন দিল্লীর এইমস গত ৮ই জুলাই থেকে দেশের বিভিন্ন হাসপাতালে আইসিইউ চিকিসকদের সঙ্গে ভিডিও কনসালটেশন কর্মসূচি শুরু করেছে। 'ই-আইসিইউ' নামের এই কর্মসূচির উদ্দেশ্য হল, বিভিন্ন হাসপাতাল ও কোভিড কেয়ার সেন্টারে কোভিড-১৯ রোগীদের চিকিৎসার কাজে যুক্ত চিকিৎসকদের মধ্যে চিকিৎসা পরিষেবা সম্পর্কিত বিষয়ে আলাপ-আলোচনা করা। এই কর্মসূচির মাধ্যমে কোভিড-১৯ চিকিৎসার কাজে যুক্ত ফিজিসিয়ানরা এবং আইসিইউ-এর দায়িত্বে থাকা চিকিৎসকরা বিভিন্ন বিষয়ে জানার সুযোগ পাবেন এবং তাঁদের অভিজ্ঞতা ও জ্ঞান এইমস-এর বিশেষজ্ঞ চিকিৎসকদের সঙ্গে বিনিময় করতে পারবেন।


    
    ভিডিও প্ল্যাটফর্মের মাধ্যমে এ ধরণের আলাপ-আলোচনার প্রাথমিক উদ্দেশ্য হল প্রাপ্ত অভিজ্ঞতা থেকে শিক্ষা নিয়ে তা বিশেষজ্ঞদের সঙ্গে আলোচনার মাধ্যমে কোভিড-১৯এ মৃত্যুহার কমানো। ইতিমধ্যেই ভিডিও প্ল্যাটফর্মের মাধ্যমে চারটি আলোচনাসভা আয়োজিত হয়েছে।


    
    দেড় থেকে দু-ঘন্টার প্রতিটি আলোচনা সভায় চিকিৎসকরা কোভিড-১৯ রোগীদের চিকিৎসা পরিষেবা সম্পর্কিত বিভিন্ন বিষয় নিয়ে মতামত প্রকাশ করেছেন। এ ধরণের আলোচনা সভাগুলিতে অগ্রাধিকার পেয়েছে কোভিড-১৯ চিকিৎসা পদ্ধতির নিত্যনতুন বিভিন্ন পন্থার বিষয়গুলি। এ ছাড়াও আইসিইউ এবং ভেন্টিলেটরে থাকা রোগীদের অক্সিজেন সরবরাহ, ভেন্টিলেটর বসানোর পদ্ধতি প্রভৃতি সম্পর্কে আলোচনা হয়েছে।


    
    চিকিৎসাধীন রোগীর সঙ্গে সহজ-সরল পদ্ধতিতে শারীরিক পরিস্থিতি সম্পর্কে জানানোর উপায়, স্বাস্থ্য পরিষেবার সঙ্গে যুক্ত কর্মীদের শারীরিক পরীক্ষা, ডায়াবেটিস রোগীদের উপযুক্ত চিকিৎসা পরিষেবা, স্ট্রোক, ডায়রিয়া ও অন্যান্য অসুখের ক্ষেত্রে যথা সময়ে চিকিৎসা পরিষেবা দান, রোগীদের সঙ্গে চিকিৎসকদের যোগাযোগ প্রভৃতি বিষয়গুলি নিয়ে আলোচনা হয়।


    
    আগামী সপ্তাহগুলিতেও নতুন দিল্লীর এইমস-এর পক্ষ থেকে ই-আইসিইউ ভিডিও কনসালটেশন কর্মসূচির আয়োজন করা হবে। দেশে ৫০০ বা তার বেশি শয্যা রয়েছে এমন হাসপাতালগুলির আইসিইউ বিভাগের চিকিৎসকদের এই কর্মসূচিতে সামিল করা হবে।


    

    CG/BD/NS

    
    
    (Release ID: 1639883) Visitor Counter : 12
    
    
      Read this release in: English , Urdu , Hindi , Marathi , Manipuri , Assamese , Punjabi , Odia , Tamil , Telugu , Malayalam