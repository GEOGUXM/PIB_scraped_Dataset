      সারওরসায়নমন্ত্রক

      পিপিই কিটের গুণমান যাচাই এবং শংসাপত্রের জন্য এনএবিএল – এর পক্ষ থেকে সাইপেট অনুমোদন পেয়েছে
      Posted On: 19 JUL 2020 3:10PM by PIB Kolkata


    নয়াদিল্লি, ১৯ জুলাই, ২০২০


    

    কেন্দ্রীয় রসায়ন ও সার মন্ত্রকের অধীন জাতীয় স্তরের অগ্রণী প্রতিষ্ঠান সেন্ট্রাল ইন্সটিটিউট অফ পেট্রো কেমিকাল ইঞ্জিনিয়ারিং অ্যান্ড টেকনোলজি (সাইপেট) প্রতিষ্ঠান ন্যাশনাল অ্যাক্রিডিটেশন বোর্ড – এর কাছ থেকে পিপিই কিটের গুণমান যাচাই ও এ সংক্রান্ত শংসাপত্র প্রদানের জন্য অনুমোদন পেয়েছে।


    
    পিপিই কিটগুলির মধ্যে রয়েছে দস্তানা, কভারঅল (পুরো শরীরের আচ্ছাদন), ফেসশিল্ড (মুখাবরণ), গগলস্ এবং ত্রিস্তরীয় মেডিকেল মাস্ক। কোভিড-১৯ মহামারীর বিরুদ্ধে লড়াইয়ে এবং আত্মনির্ভর ভারত গঠনের লক্ষ্যে সাইপেটের এই সাফল্য আরও একটি বড় মাইলফলক।


    
    ভুবনেশ্বরে সাইপেট (সিআইপিইটি) - এর যে আইপিটি কেন্দ্র রয়েছে, সেখানে পিপিই কিটের গুণমান যাচাই ব্যবস্থা গড়ে তোলার পর এ ধরনের কিটের অনুমোদনের জন্য এনএবিএল – এর কাছে আবেদনপত্র দাখিল করা হয়। আইপিটি কেন্দ্রের নমুনা পরীক্ষাগারের ব্যবস্থা খতিয়ে দেখার পর এনএডিএল পিপিই কিটের গুণমান যাচাইয়ের অনুমতি দেয়। উল্লেখ করা যেতে পারে, সাইপেট – এর আরও কয়েকটি কেন্দ্র এ ধরনের কিটের গুণমান যাচাইয়ের ব্যাপারে এনএবিএল-এর কাছে আবেদন করেছে। বর্তমানে এই আবেদনগুলি এনএবিএল খতিয়ে দেখছে।


    
    কেন্দ্রীয় রসায়ন ও সার মন্ত্রী শ্রী ডি ভি সদানন্দ গৌড়া সাইপেট – এর ভুবনেশ্বর-স্থিত এই কেন্দ্রটির সাফল্যের জন্য অভিনন্দন জানিয়ে বলেছেন, দেশের অগ্রণী প্রতিষ্ঠান হিসাবে সাইপেট – এর এ ধরনের উদ্যোগ সাধারণ মানুষ তথা ক্ষুদ্র ও মাঝারি সংস্থাগুলির স্বার্থে ভবিষ্যতেও অব্যাহত থাকবে।


    
    উল্লেখ করা যেতে পারে, সাইপেট ইতিমধ্যেই স্বাস্থ্য পরিচর্যা ক্ষেত্রে বিশ্ব স্বাস্থ্য সংস্থা/আইএসও – এর নীতি-নির্দেশিকা মেনে গবেষণা ও উন্নয়নমূলক কর্মসূচি গ্রহণ করেছে। কোভিড-১৯ মহামারীর সময় অত্যাবশ্যক পরিষেবায় সাহায্য করতে সাইপেট তার খাদ্যশস্য ও সার প্যাকেজিং সংক্রান্ত গুণমান যাচাই ব্যবস্থা আরও সম্প্রসারিত করেছে।


    

    CG/BD/SB

    
    
    (Release ID: 1639809) Visitor Counter : 12
    
    
      Read this release in: Telugu , English , Urdu , Hindi , Marathi , Manipuri , Punjabi , Odia , Tamil , Kannada