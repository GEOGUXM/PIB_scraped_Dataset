      সারওরসায়নমন্ত্রক

      দেশীয় উৎপাদন পদ্ধতিতে সরকার সার শিল্পকে পুনরুজ্জীবিত করার প্রয়াস চালাচ্ছে
      Posted On: 23 JUL 2020 5:43PM by PIB Kolkata


    নয়াদিল্লী, ২৩ জুলাই, ২০২০


    

    কেন্দ্রীয় সার ও রসায়ন মন্ত্রী শ্রী পি ভি সদানন্দ গৌড়া বলেছেন, বীজ বপনের মরশুমে কৃষকদের পর্যাপ্ত পরিমাণে সারের ব্যবস্থা করে দেওয়ার জন্য এনডিএ সরকার সার উৎপাদন ক্ষেত্রে গতি আনতে বিভিন্ন উদ্যোগ নিয়েছে।


    
    শ্রী গৌড়া বলেন, নতুন বিনিয়োগ নীতি অনুযায়ী রাজস্থানের গাদপানিতে বার্ষিক ১২.৭ লক্ষ মেট্রিক টন ইউরিয়া উৎপাদনে সক্ষম একটি প্রকল্প গড়ে তোলা হয়েছে। চম্বল সার ও রসায়ন লিমিটেড এই প্রকল্পটি তৈরি করেছে। ২০১৯এর পয়লা জানুয়ারী থেকে এখানে বাণিজ্যিকভাবে উৎপাদন শুরু হয়েছে। এর ফলে ২০১৯-২০ অর্থবর্ষে দেশীয় ইউরিয়া উৎপাদনের পরিমাণ দাঁডি়য়েছে ২৪৪.৫৫ লক্ষ মেট্রিক টন।


    
    তিনি আরও বলেন, দেশে ইউরিয়া উৎপাদনে স্বনির্ভরতার লক্ষ্যে সরকার রামাগুন্ডাম, তালচেড়, গোরক্ষপুর, সিন্ধ্রীতে সার উৎপাদন কেন্দ্রগুলিকে পুনরুজ্জীবিত করা হয়েছে। একইসঙ্গে বারৌনিতে এইচএফসিএল কেন্দ্রটিকেও পুনরুজ্জীবিত করা হয়েছে।


    
    কেন্দ্রীয় সার মন্ত্রী আরও বলেন, মাদ্রাজ ফার্টিলাইজির লিমিটেডকে ইতিমধ্যেই ন্যাপথা ফিড স্টক থেকে প্রাকৃতিক গ্যাস ফিড স্টকে রূপান্তরিত করা হয়েছে। কেন্দ্রীয় মন্ত্রী বলেন, ত্রিভাঙ্করে সার এবং রসায়ন কেন্দ্রটির আধুনিকীকরণের জন্য ৯০০ কোটি টাকা ব্যয় করার সিদ্ধান্ত নেওয়া হয়েছে।


    

    
    CG/SS/NS

    
    
    (Release ID: 1640729) Visitor Counter : 9
    
    
      Read this release in: Punjabi , English , Urdu , Hindi , Manipuri , Odia , Tamil , Telugu