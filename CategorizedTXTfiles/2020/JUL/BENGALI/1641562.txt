      ভূ-বিজ্ঞানমন্ত্রক

      ভূ-বিজ্ঞান মন্ত্রকের স্থাপনার দিন এমওইএস – জ্ঞান সম্পদ কেন্দ্র নেটওয়ার্ক ব্যবস্থার সূচনা
      Posted On: 27 JUL 2020 4:33PM by PIB Kolkata


    নয়াদিল্লি, ২৭ জুলাই, ২০২০


    

    
    কেন্দ্রীয় সরকারের ডিজিটাল ইন্ডিয়া উদ্যোগের আওতায় ভূ-বিজ্ঞান মন্ত্রক একটি বিশ্ব মানের জ্ঞানসম্পদ কেন্দ্র নেটওয়ার্ক গড়ে তোলার পরিকল্পনা নিয়েছে। তথ্য প্রযুক্তি ক্ষেত্রে অভাবনীয় কিছু অগ্রগতির বিষয়টিকে বিবেচনায় রেখে এমওইএস ব্যবস্থার আওতায় প্রথাগত গ্রন্থাগারগুলির মানোন্নয়ন ঘটিয়ে সেগুলিকে অত্যাধুনিক জ্ঞানসম্পদ কেন্দ্রের রূপ দেওয়া হবে। এই কেন্দ্রগুলি পরস্পরের সঙ্গে যুক্ত হবে এবং একটি পোর্টালের মাধ্যমে কেন্দ্রগুলির মধ্যে আন্তঃসংযুক্তি গড়ে উঠবে। এই ব্যবস্থা ভূ-বিজ্ঞান মন্ত্রকের মেধাসম্পদ ক্ষেত্র সম্পর্কে জানার একক প্রবেশপথ হয়ে উঠবে।


    
    জ্ঞানসম্পদ কেন্দ্রগুলির মধ্যে নেটওয়ার্ক ব্যবস্থার অঙ্গ হিসাবে চালু করা পোর্টালের মাধ্যমে মন্ত্রকের মেধাগত ব্যবস্থা সম্পর্কে জানার ২৪X৭ পরিষেবা পাওয়া যাবে। ইতিমধ্যেই এ ধরনের পরিষেবা চালু করার জন্য মন্ত্রকের সদর দপ্তরে একটি পরীক্ষামূলক কর্মসূচি গ্রহণ করা হয়েছে। এই কর্মসূচিটি সফল হলে সেটিকে মন্ত্রকের অন্যান্য প্রতিষ্ঠানের সঙ্গেও যোগাযোগ স্থাপনে যুক্ত করা হবে।


    
    
    জ্ঞানসম্পদ কেন্দ্র নেটওয়ার্ক ব্যবস্থার উল্লেখযোগ্য কয়েকটি বৈশিষ্ট্য :
    
    মন্ত্রকের জ্ঞানসম্পদ রক্ষণা-বেক্ষণ, সম্পদের পুনরুদ্ধার এবং প্রচারের জন্য ডক্যুমেন্টিং বা নথিপত্র প্রণয়নের জন্য আইএসও শংসাপত্র সংগ্রহ করে একটি সামগ্রিক গুণমান ব্যবস্থাপনা গড়ে তোলা হবে।


    
    মন্ত্রকের সদর দপ্তর ও অধীনস্ত প্রতিষ্ঠানগুলিতে থাকা মেধাগত সম্পদ ও এ ধরনের সম্পদের উপাদান ও নমুনাগুলির সংগ্রহ, বিশ্লেষণ, সূচিবদ্ধকরণ এবং সংরক্ষণের ব্যবস্থা গড়ে তোলা হবে।


    
    মন্ত্রকের সদর দপ্তর তথা অধীনস্ত প্রতিষ্ঠানগুলিতে থাকা মুদ্রণ ও ডিজিটাল সম্পদগুলির যাবতীয় ডেটা সংরক্ষণ করে সেগুলির সময়োপযোগী করে তোলা হবে।


    
    জ্ঞানসম্পদ কেন্দ্র নেটওয়ার্ক পোর্টালের মাধ্যমে জ্ঞান-ভিত্তিক উপকরণগুলির ব্যাপারে ২৪X৭ পরিষেবাও পাওয়া যাবে।


    

    CG/BD/SB

    
    
    (Release ID: 1641562) Visitor Counter : 8
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu