      প্রধানমন্ত্রীরদপ্তর

      আইবিএম-এর সিইও অরবিন্দ কৃষ্ণের সঙ্গে প্রধানমন্ত্রীর বার্তালাপ
      Posted On: 20 JUL 2020 5:42PM by PIB Kolkata


    নয়াদিল্লী, ২০ জুলাই, ২০২০


    

    
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সেরে মাধ্যমে আইবিএম'এর প্রধান কার্যনির্বাহী আধিকারিক(সিইও) অরবিন্দ কৃষ্ণের সাথে কথা বলেছেন।


    
    এই বছরের শুরুর দিকে শ্রী অরবিন্দ কৃষ্ণ আইবিএম-এর গ্লোবাল হেড হন। এরজন্য তাঁকে অভিনন্দনও জানান প্রধানমন্ত্রী। ভারতের সঙ্গে আইবিএম-এর দৃঢ় সংযোগের কথা উল্লেখ করেন তিনি। প্রধানমন্ত্রী দেশে এই সংস্থার বিশাল উপস্থিতির কথা উল্লেখ করে বলেন, ২০টি শহরে ১ লক্ষেরও বেশি মানুষ এই সংস্থাতে কাজ করছেন।


    
    বাণিজ্য ক্ষেত্রে কোভিডের প্রভাব সম্পর্কে বলতে গিয়ে প্রধানমন্ত্রী জানান, ‘বাড়ি থেকে কাজ’- এর বিষয়টিকে বৃহৎ আকারে গ্রহণ করা হয়েছে এবং এক্ষেত্রে প্রযুক্তিগত পরিবর্তনটি মসৃণ করার লক্ষ্যে সরকার পরিকাঠামো, সংযোগ এবং যথাযথ পরিবেশ তৈরিতে নিরন্তর প্রয়াস চালিয়ে যাচ্ছে। সম্প্রতি আইবিএম ৭৫ শতাংশ কর্মীকে বাড়ি থেকে কাজ করানোর সিদ্ধান্ত নিয়েছে। এই সিদ্ধান্তের সঙ্গে জড়িত প্রযুক্তিগত সমস্যাগুলির বিষয় নিয়েও তিনি আলোচনা করেছেন।


    
    প্রধানমন্ত্রী দেশে ২০০টি বিদ্যালয়ে সিবিএসই-এর সহযোগিতায় কৃত্রিম বুদ্ধিমত্তা বিষয়ে পাঠক্রম চালু করার ক্ষেত্রে আইবিএম যে ভূমিকা পালন করেছে তারও প্রশংসা করেন। তিনি বলেন, দেশের প্রযুক্তিগত মনোভাবকে আরও এগিয়ে নিয়ে যেতে সরকার প্রাথমিক পর্যায়ে কৃত্রিম মেধা, যন্ত্র প্রশিক্ষণ ইত্যাদি ক্ষেত্রে ধারণাগুলি শিক্ষার্থীদের মধ্যে প্রবর্তনের বিষয়ে কাজ চালিয়ে যাচ্ছে। আইবিএম-এর সিইও জানিয়েছেন, প্রযুক্তি এবং তথ্যক্ষেত্র সম্পর্কে মৌলিক দক্ষতা বৃদ্ধি করা উচিত। ছাত্রছাত্রীদের আবেগের সঙ্গে শেখানোর প্রয়োজন রয়েছে বলেও তিনি জানান।


    
    প্রধানমন্ত্রী উল্লেখ করেন যে, ভারতে বিনিয়োগের জন্য এটিই শ্রেষ্ঠ সময়। তিনি বলেন, প্রযুক্তি ক্ষেত্রে বিনিয়োগকে স্বাগত এবং সমর্থন জানানো হচ্ছে। তিনি উল্লেখ করেন যে, বিশ্বে যখন মন্দা দেখা দিয়েছে, তখন ভারতে প্রত্যক্ষ বিদেশী বিনিয়োগের প্রবাহ বাড়ছে। তিনি বলেন, দেশ ‘আত্মনির্ভর ভারত’ এর পথে এগিয়ে চলেছে, যাতে বিশ্বব্যাপি প্রতিযোগিতার উপযোগী হয়ে উঠতে পারে এবং সরবরাহকারী শৃঙ্খলের বিকাশ ঘটাতে পারে। আইবিএম-এর সিইও ভারতে আইবিএমের বিশাল বিনিয়োগের পরিকল্পনা সম্পর্কে প্রধানমন্ত্রীকে অবহিত করেন। তিনি আত্ননির্ভর ভারতের দৃষ্টিভঙ্গির প্রতি আস্থাও প্রকাশ করেন।


    
    প্রধানমন্ত্রী বিগত ৬ বছরে স্বাস্থ্য ক্ষেত্রে উন্নয়ন এবং উন্নত মানের স্বাস্থ্য পরিষেবা প্রদানের মাধ্যমে সাধারণ মানুষের আয়ত্বের মধ্যে চিকিৎসা ব্যবস্থা সুনিশ্চিত করার জন্য সরকারের প্রচেষ্টা সম্পর্কে বক্তব্য তুলে ধরেন। স্বাস্থ্য পরিষেবা ক্ষেত্রে ভারতে কৃত্রিম বুদ্ধিমত্তা ভিত্তিক সরঞ্জাম তৈরির সম্ভাবনা এবং রোগের পূর্বাভাস ও বিশ্লেষণের জন্য আরও ভালো মডেল তৈরির বিষয়ে অনুসন্ধানের সুযোগ রয়েছে বলেও তিনি জানান। সাধারণ মানুষের জন্য স্বাশ্রয়ী এবং সমস্যাবিহীন একটি সুসংহত, প্রযুক্তি ও তথ্য ভিত্তিক স্বাস্থ্য পরিষেবা ব্যবস্থাপনার উন্নয়নের ওপর জোর দিয়েছেন। তিনি উল্লেখ করেছেন যে আইবিএম স্বাস্থ্য পরিষেবা ক্ষেত্রকে এগিয়ে নিয়ে যেতে গুরুত্বপূর্ণ ভূমিকা পালন করতে পারে। আইবিএম-এর সিইও আয়ুষ্মান ভারত সম্পর্কে প্রধানমন্ত্রী দৃষ্টিভঙ্গীর প্রশংসা করেছেন এবং রোগের প্রাথমিক শনাক্তকরণের ক্ষেত্রে প্রযুক্তির ব্যবহারে বিষয়ের কথাও তুলে ধরেছেন।


    
    এদিন তথ্য সুরক্ষা, সাইবার হানা এবং যোগের মাধ্যমে স্বাস্থ্য সুবিধার বিষয়গুলি নিয়েও আলোচনা হয়।
    

    

    CG/SS/NS

    
    
    (Release ID: 1640041) Visitor Counter : 10
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam