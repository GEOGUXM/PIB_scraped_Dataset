      প্রতিরক্ষামন্ত্রক

      প্রতিরক্ষা মন্ত্রী শ্রী রাজনাথ সিং এবং ইজরায়েলের প্রতিরক্ষা মন্ত্রীর মধ্যে টেলিফোনে প্রতিরক্ষাক্ষেত্রে সহযোগিতা জোরদার করার বিষয়ে আলোচনা
      Posted On: 24 JUL 2020 3:49PM by PIB Kolkata


    নয়াদিল্লী, ২৪ জুলাই, ২০২০


    

    প্রতিরক্ষা মন্ত্রী শ্রী রাজনাথ সিং আজ টেলিফোনে ইজরায়েলের প্রতিরক্ষা মন্ত্রী লেফ্টেন্যান্ট জেনারেল বেঞ্জামিন গ্যন্তেজের সঙ্গে কথা বলেছেন। উভয় মন্ত্রী দুই দেশের মধ্যে কৌশলগত সহযোগিতার অগ্রগতিতে সন্তোষ প্রকাশ করেছেন। প্রতিরক্ষা ক্ষেত্রে ব্যয় বরাদ্দ আরও জোরদার করার সম্ভাবনা নিয়েও আলোচনা করেছেন তাঁরা।


    
    মহামারী কোভিড-১৯এর বিরুদ্ধে লড়াইয়ে গবেষণা ও উন্নয়ন ক্ষেত্রে বর্তমান সহযোগিতার বিষয়ে তাঁরা সন্তোষ প্রকাশ করেছেন। উভয় দেশের মন্ত্রী বলেছেন, এই গবেষণা ও উন্নয়ন কেবলমাত্র দু-দেশের উপকারেই আসবেনা বৃহত্তর মানবিক স্বার্থের পক্ষেও তা সহায়ক হবে। প্রতিরক্ষা মন্ত্রী শ্রী সিং দেশে প্রতিরক্ষা উৎপাদন ক্ষেত্রে সরকার যে প্রত্যক্ষ বিদেশী বিনিয়োগের নতুন উদারীকরণ নীতি গ্রহণ করেছে তা উল্লেখ করে এক্ষেত্রে ইজরায়েলী প্রতিরক্ষা সংস্থাগুলিকে সামিল হওয়ার আহ্বান জানিয়েছেন। দুই দেশের মন্ত্রী আঞ্চলিক উন্নয়ন নিয়ে মত-বিনিময় করেন। শ্রী সিং ইজরায়েলের প্রতিরক্ষা মন্ত্রীকে ভারত সফরের জন্য আমন্ত্রণ জানান। এ বিষয়ে ইজরায়েলের প্রতিরক্ষা মন্ত্রী যত দ্রুত সম্ভব ভারত সফর করবেন বলে জানিয়েছেন।

    

    CG/SS/NS

    
    
    (Release ID: 1640990) Visitor Counter : 7
    
    
      Read this release in: English , Urdu , Marathi , Hindi , Assamese , Manipuri , Punjabi , Odia , Tamil , Telugu , Malayalam