      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 08 JUL 2020 6:33PM by PIB Kolkata


    নয়াদিল্লি, ০৮ জুলাই, ২০২০


    জাতীয় স্তরে কোভিড-১৯ সুস্থতার হার ক্রমাগত্র বাড়ছে; হার বেড়ে ৬১.৫৩ শতাংশ; কোভিড আক্রান্তের তুলনায় সুস্থতার সংখ্যা বেড়ে প্রায় ২ লক্ষ; গত ২৪ ঘন্টায় ২ লক্ষ ৬০ হাজারেরও বেশি নমুনা পরীক্ষা

    কোভিড-১৯ নির্ধারণে নমুনা পরীক্ষার হার দৈনিক বাড়ছে। গত ২৪ ঘন্টায় ২ লক্ষ ৬২ হাজারেরও বেশি নমুনা পরীক্ষা হয়েছে। এর মধ্যে ৫৩ হাজারেরও বেশি নমুনা পরীক্ষা হয়েছে বেসরকারি পরীক্ষাগারগুলিতে। এখনও পর্যন্ত নমুনা পরীক্ষা হয়েছে ১ কোটি ৪ লক্ষ ৭৩ হাজারেরও বেশি। এর ফলে, আজ পর্যন্ত প্রতি ১০ লক্ষ জনসংখ্যায় নমুনা পরীক্ষার হার ৭ হাজার ১৮০। রাজ্য/কেন্দ্রশাসিত অঞ্চলগুলির সঙ্গে সমন্বয় বজায় রেখে কেন্দ্রীয় সরকার হার বাড়ানোর জন্য যে কৌশল গ্রহণ করেছে, তার ফলশ্রুতি-স্বরূপ এই অগ্রগতি। দেশে নমুনা পরীক্ষাগারের সংখ্যা বেড়ে হয়েছে ১ হাজার ১১৯। এর মধ্যে সরকারি পরীক্ষাগারের সংখ্যা ৭৯৫ এবং বেসরকারি পরীক্ষাগারের সংখ্যা ৩২৪। নিশ্চিতভাবে করোনায় আক্রান্ত ব্যক্তিদের সময় মতো চিকিৎসা পরিষেবা সুনিশ্চিত করা হয়েছে। সেই সঙ্গে, স্বাস্থ্য পরিকাঠামো পরিষেবাও বাড়ানো হচ্ছে। আক্রান্তের সংখ্যা ও সুস্থতার মধ্যে আজ পর্যন্ত পার্থক্য বেড়ে হয়েছে ১ লক্ষ ৯১ হাজার ৮৬৮।
    গত ২৪ ঘন্টায় করোনা আক্রান্ত ১৬ হাজার ৮৮৩ জন সুস্থ হয়েছেন। এর ফলে, সুস্থতার সংখ্যা বেড়ে হয়েছে ৪ লক্ষ ৫৬ হাজার ৮৩০। সুস্থতার হারও ক্রমাগত বাড়ছে। আজ পর্যন্ত এই হার বেড়ে হয়েছে ৬১.৫৩ শতাংশ। বর্তমানে ২ লক্ষ ৬৪ হাজার ৯৪৪ জন আক্রান্ত ব্যক্তি চিকিৎসাধীন রয়েছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1637227 – এই লিঙ্কে ক্লিক করুন।
    
    কোভিডে মৃ্ত্যু হার কমাতে কেন্দ্রীয় প্রয়াস জোরদার করতে দিল্লীর এইমস-এর পক্ষ থেকে রাজ্যের চিকিৎসকদের জন্য টেলি-কনসালটেশন গাইডেন্স শুরু হয়েছে
    কোভিড-১৯ সংক্রমণ প্রতিরোধ কৌশল এবং উপযুক্ত ব্যবস্থা গ্রহণের অঙ্গ হিসেবে কেন্দ্রীয় সরকার কোভিড-১৯ আক্রান্ত সমস্ত রোগীর কাছে যথাযথ চিকিৎসা পরিষেবা পৌঁছে দিয়ে মৃত্যু হার কমাতে অঙ্গীকারবদ্ধ। এই লক্ষ্যে কেন্দ্রীয় স্বাস্থ্য ও পরিবার কল্যাণ মন্ত্রক রাজ্যগুলির হাসপাতালগুলিতে বিশেষ করে আইসিইউ-এর দায়িত্বে থাকা চিকিৎসকদের আরও জ্ঞান সমৃদ্ধ করে তুলতে দিল্লীর এইমস চিকিৎসা প্রতিষ্ঠানের বিশেষজ্ঞ চিকিৎসকদের সামিল করেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637175 – এই লিঙ্কে ক্লিক করুন।
    
    প্রতি ১০ লক্ষে সুস্থ হয়ে ওঠার হার বৃদ্ধি পাচ্ছে এবং চিকিৎসাধীন রোগীর সংখ্যা হ্রাস পাচ্ছে
    ‘টেস্ট – ট্রেস – ট্রিট’ নীতি মেনে কেন্দ্র এবং রাজ্য সরকার ও কেন্দ্রশাসিত অঞ্চলের প্রশাসনগুলি কোভিড – ১৯ মহামারীর মোকাবিলা করছে।
    ভারতে যে সব রাজ্য এবং কেন্দ্রশাসিত অঞ্চলে কোভিড – ১৯ এর সংক্রমিতের সংখ্যা বেশি, তারা দ্রুত সংক্রমিতদের চিহ্নিত করে তাদের যথাযথ চিকিৎসার ব্যবস্থা করছে। এর ফলে প্রতি ১০ লক্ষের হিসেবে সুস্থ হয়ে ওঠার সংখ্যা চিকিৎসাধীনের থেকে বেশি হচ্ছে। এর থেকে এটি স্পষ্ট যে সংক্রমিতের মোট সংখ্যা বেশি হলেও সুস্থ হয়ে ওঠার সংখ্যাটিও দ্রুত বৃদ্ধি পাচ্ছে। যে কারণে চিকিৎসাধীন সংক্রমিতের সংখ্যা কম। এর মাধ্যমে কোভিড স্বাস্থ্য পরিষেবা ব্যবস্থাপনা সঙ্কটের মুখোমুখি হচ্ছে না।
    ভারতে প্রতি ১০ লক্ষ জনের হিসেবে সুস্থ হয়ে ওঠার হার ৩১৫.৮। চিকিৎসাধীন সংক্রমিত প্রতি ১০ লক্ষের হিসেবে ১৮৬.৩ জন।
    বিস্তারিত বিবরণের জন্য https://pib.gov.in/PressReleasePage.aspx?PRID=1637024 – এই লিঙ্কে ক্লিক করুন।
    
    কৃষি পরিকাঠামো তহবিলের আওতায় কেন্দ্রীয় স্তরের অর্থ সহায়তা কর্মসূচি গ্রহণের প্রস্তাবে মন্ত্রীসভার সায়
    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রীসভা দেশব্যাপী কেন্দ্রীয় স্তরের কর্মসূচি – কৃষি পরিকাঠামো তহবিলের আওতায় অর্থ সহায়তা দানের প্রস্তাব অনুমোদন করেছে। ফসল কাটার পরবর্তী সময়ে প্রয়োজনীয় পরিকাঠামো সহ সুদ ছাড় ও অর্থ সহায়তার মাধ্যমে যৌথভাবে কৃষিকাজের সঙ্গে যুক্ত টিকে থাকতে সক্ষম এমন প্রকল্পগুলিতে বিনিয়োগের জন্য এই কর্মসূচির আওতায় মাঝারি-দীর্ঘমেয়াদী ভিত্তিতে ঋণ সহায়তা দেওয়া হবে। কেন্দ্রীয় স্তরে এই কর্মসূচির আওতায় প্রাইমারী এই এগ্রিকালচার ক্রেডিট সোসাইটি, মার্কেটিং কো-অপারেটিভ সোসাইটি, কৃষক উৎপাদক সংগঠন, স্বনির্ভর গোষ্ঠী, কৃষক, জয়েন্ট লায়াবিলিটি গ্রুপ, মাল্টি-পার্পাস কো-অপারেটিভ সোসাইটি, কৃষি-শিল্পোদ্যোগী, স্টার্ট আপ এবং সরকারি-বেসরকারি অংশীদারিত্বের ভিত্তিতে কেন্দ্র/রাজ্য সংস্থা অথবা স্থানীয় স্বশাসিত প্রতিষ্ঠানগুলির পৃষ্ঠপোষক সরকারি-বেসরকারি প্রকল্পগুলিতে ঋণ সহায়তা হিসাবে ব্যাঙ্ক এবং আর্থিক প্রতিষ্ঠানগুলির পক্ষ থেকে ১ লক্ষ কোটি টাকা সহায়তা দেওয়া হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637221 – এই লিঙ্কে ক্লিক করুন।
    
    প্রধানমন্ত্রী গরীব কল্যাণ যোজনা/আত্মনির্ভর ভারত কর্মসূচির আওতায় চলতি বছরের জুন থেকে আগস্ট পর্যন্ত আরও তিন মাস ২৪ শতাংশ হারে (১২ শতাংশ নিয়োগকর্তাদের অংশ এবং ১২ শতাংশ কর্মচারীদের অংশ হিসাবে) ইপিএফ কন্ট্রিবিউশন দেওয়ার প্রস্তাব মন্ত্রিসভায় অনুমোদিত
    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রীসভার বৈঠকে প্রধানমন্ত্রী গরিব কল্যাণ যোজনা/আত্মনির্ভর ভারত কর্মসূচির আওতায় চলতি বছরের জুন থেকে আগস্ট পর্যন্ত আরও তিন মাস ২৪ শতাংশ হারে (১২ শতাংশ নিয়োগকর্তাদের অংশ এবং ১২ শতাংশ কর্মচারীদের অংশ হিসাবে) ইপিএফ কন্ট্রিবিউশন দেওয়ার প্রস্তাব অনুমোদিত হয়েছে। কোভিড-১৯ মহামারীর বিষয়টিকে বিবেচনায় রেখে মন্ত্রীসভার এই সিদ্ধান্ত।
    বিস্তারিত বিবরণের জন্য https://pib.gov.in/PressReleasePage.aspx?PRID=1637219 – এই লিঙ্কে ক্লিক করুন।
    
    শহরাঞ্চলে প্রবাসী শ্রমিক ও দরিদ্রদের জন্য সুলভে আবাসন কমপ্লেক্স ভাড়া ও তার উন্নয়নে একটি প্রস্তাব মন্ত্রিসভায় অনুমোদিত
    কেন্দ্রীয় মন্ত্রীসভা শহরাঞ্চলে প্রবাসী শ্রমিক ও দরিদ্রদের জন্য প্রধানমন্ত্রী আবাস যোজনার একটি উপ-প্রকল্পের আওতায় আবসন কমপ্লেক্সগুলির সুলভে ভাড়ায় দেওয়া ও তার মানোন্নয়নে প্রস্তাব অনুমোদিত হয়েছে। বর্তমানে সরকারি তহবিল-প্রাপ্ত খালি আবাসন কমপ্লেক্সগুলিকে ২৫ বছরের চুক্তির ভিত্তিতে সুলভে ভাড়ায় দেওয়ার পরিকল্পনা রয়েছে। সেই সঙ্গে, এই আবাসন কমপ্লেক্সগুলিকে মেরামত করে বাসযোগ্য করে তোলার প্রস্তাবও দেওয়া হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637215 – এই লিঙ্কে ক্লিক করুন।
    
    উজ্জ্বলা সুফলভোগীদের জন্য প্রধানমন্ত্রী গরিব কল্যাণ যোজনার সুবিধা গ্রহণের সময়সীমা বাড়ানোর প্রস্তাবে মন্ত্রিসভার অনুমোদন
    কেন্দ্রীয় মন্ত্রীসভা উজ্জ্বলা যোজনার সুফলভোগীদের প্রধানমন্ত্রী গরিব কল্যাণ যোজনার আওতায় বিভিন্ন সুযোগ-সুবিধা পয়লা জুলাই থেকে আরও তিন মাস বাড়ানোর একটি প্রস্তাব কেন্দ্রীয় মন্ত্রীসভায় অনুমোদিত হয়েছে। কেন্দ্রীয় পেট্রোলিয়াম ও প্রাকৃতিক গ্যাস মন্ত্রকের পক্ষ থেকে পেশ করা এই প্রস্তাব সম্পর্কে সিদ্ধান্ত হয়েছে যে, বিনামূল্যে উজ্জ্বলা যোজনার সুফলভোগীদের রান্নার গ্যাসের সিলিন্ডার সরবরাহ ৩০শে সেপ্টেম্বর পর্যন্ত কার্যকর থাকবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637214 – এই লিঙ্কে ক্লিক করুন।


    
    কেন্দ্রীয় মন্ত্রিসভা জুলাই থেকে নভেম্বর পর্যন্ত আরও ৫ মাস বিনামূল্যে ছোলা সরবরাহে প্রধানমন্ত্রী গরিব কল্যাণ অন্ন যোজনার সুবিধা সম্প্রসারণের প্রস্তাব অনুমোদন করেছে
    কেন্দ্রীয় মন্ত্রীসভা কোভিড-১৯ সংক্রান্ত আর্থিক প্যাকেজের অঙ্গ হিসাবে জুলাই থেকে নভেম্বর পর্যন্ত আরও ৫ মাস প্রধানমন্ত্রী গরিব কল্যাণ অন্ন যোজনার সুযোগ-সুবিধা সম্প্রসারণের প্রস্তাব অনুমোদন করেছে। এই প্রকল্পের আওতায় আগামী ৫ মাস সমস্ত সুফলভোগীকে বিনামূল্যে ছোলা সরবরাহের জন্য রাজ্য/কেন্দ্রশাসিত অঞ্চলগুলিকে ৯ লক্ষ ৭০ হাজার মেট্রিক টন ছোলা সরবরাহ করা হবে। সরকারের এই খাতে খরচ হবে ৬ হাজার ৮৯৪ কোটি ২৪ লক্ষ টাকা। এই কর্মসূচির আওতায় প্রায় ১৯ কোটি ৪ লক্ষ পরিবার লাভবান হবেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1637211 – এই লিঙ্কে ক্লিক করুন।
    
    কেন্দ্রীয় মন্ত্রীসভা আরও ৫ মাস অতিরিক্ত খাদ্যশস্য বরাদ্দ করতে প্রধানমন্ত্রী গরিব কল্যাণ অন্ন যোজনার মেয়াদ বাড়ানোর প্রস্তাবে সায় দিয়েছে
    কেন্দ্রীয় মন্ত্রীসভা জুলাই থেকে নভেম্বর মাস পর্যন্ত আরও ৫ মাস কোভিড-১৯ সংক্রান্ত আর্থিক প্যাকেজের অঙ্গ হিসাবে কেন্দ্রীয় পুল থেকে অতিরিক্ত খাদ্যশস্য বরাদ্দের একটি প্রস্তাব মঞ্জুর করেছে। মন্ত্রিসভার আজকের এই সিদ্ধান্তের ফলে প্রধানমন্ত্রী গরিব কল্যাণ অন্ন যোজনার মাধ্যমে প্রায় ৮১ কোটি সুফলভোগীকে প্রতি মাসে ৫ কেজি করে নিখরচায় চাল বা গম দেওয়া হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637207 – এই লিঙ্কে ক্লিক করুন।
    
    কোভিড-১৯ এর বিরুদ্ধে লড়াই-এ ইসিএইচএস-এর আওতায় থাকা পরিবারগুলি পালস অক্সিমিটার কিনলে একটির দাম ফেরত পাবেন
    কোভিড-১৯ এ সংক্রমিত রোগীদের শারীরিক অবস্থা জানার জন্য রক্তে অক্সিজেনের পরিমাণ মেপে দেখা হয়। প্রতিরক্ষা মন্ত্রকের প্রাক্তন সেনাকর্মী কল্যাণ দপ্তর সিদ্ধান্ত নিয়েছে এক্স সার্ভিস-মেন কন্ট্রিবিউটরি হেলথ স্কিম (ইসিএইচএস)-এর আওতায় পালস্ অক্সিমিটার কিনলে একটি অক্সিমিটারের দাম ফেরত দেওয়া হবে।
    এক্ষেত্রে ইসিএইচএস-এর সুবিধেভোগীদের পরিবারের কোন সদস্য কোভিড সংক্রমিত হলে পরিবার পিছু একটি মাত্র পালস অক্সিমিটারের দাম দেওয়া হবে। যদি কোনো পরিবারে একাধিক সদস্য কোভিডের সংক্রমিত হন সেক্ষেত্রেও পরিবার পিছু একটিই অক্সিমিটারের দাম পাওয়া যাবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637171 – এই লিঙ্কে ক্লিক করুন।
    
    অ্যান্টি ভাইরাল এবং পোস্ট ডাইরেক্টেড পদ্ধতি ব্যবহার করে কোভীড-১৯ রোগীদের চিকিৎসাগত পরীক্ষা-নিরীক্ষা গ্রহণ করার জন্য ল্যাক্সাই লাইফ সায়েন্সেস – এর সঙ্গে অংশীদারিত্বে সিএসআইআর সংশ্লিষ্ট কর্তৃপক্ষের থেকে নিয়ন্ত্রণমূলক অনুমোদন চেয়েছে
    কেন্দ্রীয় বিজ্ঞান ও শিল্প গবেষণা পর্ষদ ল্যাক্সাই লাইফ সায়েন্সেস প্রাইভেট লিমিটেডের সঙ্গে সহযোগিতায় ফোর আর্ম র্যা্ন্ডোমাইজড কন্ট্রোল সংক্রান্ত তৃতীয় পর্যায়ের চিকিৎসা ক্ষেত্রে পরীক্ষা-নিরীক্ষার জন্য নিয়ন্ত্রণমূলক অনুমোদন চেয়েছে। ৩০০ জন রোগীর ওপর ১৭-২১ দিন থেকে এই পরীক্ষা-নিরীক্ষা চালানো হবে। চিকিৎসা সংক্রান্ত এই পরীক্ষা-নিরীক্ষার নাম দেওয়া হয়েছে মুকোভিন।
    বিস্তারিত বিবরণের জন্য https://pib.gov.in/PressReleasePage.aspx?PRID=1637016 – এই লিঙ্কে ক্লিক করুন।
    
    কেন্দ্রীয় মানবসম্পদ উন্নয়ন মন্ত্রী ২০২০-২১ শিক্ষাবর্ষে নবম থেকে দ্বাদশ শ্রেণীর সিবিএসই-র পাঠ্যক্রম সংশোধনের কথা ঘোষণা করেছেন
    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ দেশে অভূতপূর্ব পরিস্থিতির বিষয়টি বিবেচনায় রেখে নবম থেকে দ্বাদশ শ্রেণী পর্যন্ত ছাত্রছাত্রীদের ওপর থেকে পঠন-পাঠনের বোঝা কমাতে পাঠ্যক্রম সংশোধনের প্রস্তাব দেন। সেই অনুসারে, সিবিএসই ২০২০-২১ শিক্ষাবর্ষে নবম থেকে দ্বাদশ শ্রেণীর পাঠ্যক্রম সংশোধন করেছে। সিবিএসই নবম থেকে দ্বাদশ শ্রেণী পর্যন্ত পাঠ্যক্রমের বোঝা ৩০ শতাংশ পর্যন্ত কমানোর সিদ্ধান্ত নিয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637012 – এই লিঙ্কে ক্লিক করুন।


    
    চলচ্চিত্র প্রযোজনা শুরু করার জন্য আদর্শ কার্যপ্রণালী বিধি ঘোষণা করবে সরকার
    কেন্দ্রীয় তথ্য ও সম্প্রচার মন্ত্রী শ্রী প্রকাশ জাভড়েকর বলেছেন, আনলক পর্যায়ে চলচ্চিত্র প্রযোজনা দ্রুত শুরু করার জন্য সরকার শীঘ্রই আদর্শ কার্যপরিচালন বিধি জারি করবে। উল্লেখ করা যেতে পারে, কোভিড-১৯ এর জন্য চলচ্চিত্র প্রযোজনা থমকে গিয়েছিল। গতকাল বণিকসভা ফিকির এক সভায় ভাষণে শ্রী জাভরেকর একথা জানান।
    বিস্তারিত বিবরণের জন্য https://pib.gov.in/PressReleasePage.aspx?PRID=1637321 – এই লিঙ্কে ক্লিক করুন।
    
    
    
    
    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : রাজ্যে কোভিড-১৯ সংক্রমণ প্রতিরোধ ও চিকিৎসা পরিচর্যা কৌশলে আরও গতি সঞ্চারিত করতে সরকার ২টি বিশেষজ্ঞ উপদেষ্টা কমিটি গঠন করেছে। এই ২টি কমিটির নেতৃত্বে থাকছেন স্বাস্থ্য ও চিকিৎসা বিষয়ক উপদেষ্টা ডঃ কে কে তলওয়ার।
    
    • হরিয়ানা : রাজ্যের মুখ্যমন্ত্রী ক্ষুদ্র ও মাঝারি শিল্পোদ্যোগ স্থাপনে তরুণ শিল্পোদ্যোগীদের যাবতীয় সহায়তার প্রস্তাব দিয়েছেন।কোভিড-১৯ এর দরুণ বর্তমানে চালু ক্ষুদ্র ও মাঝারি শিল্পগুলির কাজকর্ম যাতে প্রভাবিত না হয়, তা দেখার আশ্বাস দিয়েছেন তিনি।
    
    • হিমাচল প্রদেশ : কোভিড-১৯ মহামারীর প্রেক্ষিতে রাজ্যে পর্যটন ক্ষেত্রকে আরও শক্তিশালী করতে রাজ্য সরকার আতিথেয়তা ক্ষেত্রে কার্যকরি মূলধন ঋণের ক্ষেত্রে সুদ ছাড় দেওয়ারে জন্য একটি নতুন কর্মসূচি চালু করেছে।
    
    • মহারাষ্ট্র : রাজ্যে গত ২৪ ঘন্টায় আরও ৫ হাজার ১৩৪ জনের সংক্রমণের খবর মেলায় আক্রান্তের সংখ্যা বেড়ে হয়েছে ২ লক্ষ ১৭ হাজার ১২১। আজ পর্যন্ত সুস্থ হয়েছেন ১ লক্ষ ১৮ হাজারেরও বেশি এবং নিশ্চিতভাবে করোনায় আক্রান্তের সংখ্যা ৮৯ হাজারেরও বেশি। অসংক্রমিত এলাকাগুলিতে সন্ধ্যে ৭টা পর্যন্ত দোকান ও প্রতিষ্ঠানগুলি খোলার অনুমতি দেওয়া হয়েছে।
    
    • গুজরাট : রাজ্যে আরও ১৭ জনের করোনায় মৃত্যুর খবর মিলেছে। আক্রান্তের সংখ্যা বেড়ে হয়েছে ৩৭ হাজার ৬৩৬। সুস্থ হয়েছেন ২৬ হাজার ৪৪৪ জন। মৃত্যু হয়েছে ১ হাজার ৯৭৯ জনের। রাজ্যে সুস্থতার হার বেড়ে হয়েছে ৭১.৪১ শতাংশ।
    
    • রাজস্থান : রাজ্যে আজ সকাল পর্যন্ত আক্রান্তের সংখ্যা বেড়ে হয়েছে ২১ হাজার ৫৭৭। রাজ্যে সুস্থতার হার ৭৭.৪৩ শতাংশ, যা বৃহদায়তন রাজ্যগুলির মধ্যে সর্বাধিক।
    
    • মধ্যপ্রদেশ : রাজ্যে নতুন করে ৩৪৩ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ১৫ হাজার ৬২৭। আজ পর্যন্ত মৃত্যু হয়েছে ৬২২ জনের।
    
    • ছত্তিশগড় : রাজ্যে মঙ্গলবার আরও ৯৯ জনের সংক্রমণের খবর মেলায় আক্রান্তের সংখ্যা বেড়ে হয়েছে ৩ হাজার ৪১৫। নিশ্চিতভাবে করোনায় আক্রান্তের সংখ্যা ৬৭৩।
    
    • কেরল : এর্নাকুলামের দায়িত্বে থাকা মন্ত্রী জানিয়েছেন, পরিস্থিতি গুরুতর হলে আগাম কোনও বিজ্ঞপ্তি ছাড়াই কোচিতে লকডাউন কার্যকর করা হবে। রাজ্যে গতকাল আরও ২৭২ জনের সংক্রমণের খবর মিলেছে। এছাড়াও, ২ হাজার ৪১১ জন রোগী চিকিৎসাধীন রয়েছেন।
    
    • তামিলনাডু : কেন্দ্রশাসিত পন্ডিচেরীর রাজনিবাস ২ দিন বন্ধ করে দেওয়া হয়েছে। রাজনিবাসের এক পিওনের নমুনা পরীক্ষায় ভাইরাসের প্রমাণ মেলায় এদি সিদ্ধান্ত। এই প্রেক্ষিতে উপ-রাজ্যপালেরও নমুনা পরীক্ষা করা হবে। এদিকে তামিলনাডুর শিক্ষা মন্ত্রী জানিয়েছেন, সরকারি বিদ্যালয়গুলিতে পঠন-পাঠন ১৩ই জুলাই থেকে শুরু হবে। রাজ্যে করোনায় আক্রান্তের সংখ্যা দাঁড়িয়েছে ১ লক্ষ ১৮ হাজারেরও বেশি। মৃত্যু হয়েছে ১ হাজার ৫৭১ জনের। কেবল চেন্নাইয়েই আক্রান্তের সংখ্যা ২২ হাজার ৩৭৪।
    
    • কর্ণাটক : কর্ণাটক হাইকোর্টের নির্দেশের প্রেক্ষিতে এলকেজি থেকে পঞ্চম শ্রেণী পর্যন্ত অনলাইন পঠন-পাঠন বন্ধ করে দেওয়া হয়েছে। এদিকে রাজ্যে করোনায় আক্রান্তের সংখ্যা ২৬ হাজার ছাড়িয়েছে। মৃত্যু হয়েছে ৪১৬ জনের।
    
    • অন্ধ্রপ্রদেশ : গুন্টুরের এক সরকারি চিকিৎসকের কোভিড-১৯ এ মৃত্যু হয়েছে। এই জেলারই পুর কমিশনার পদের এক আধিকারিকের নমুনায় ভাইরাসের উপস্থিতির প্রমাণ মিলেছে। রাজ্যে গত ২৪ ঘন্টায় আরও ১২ জনের মৃত্যু হয়েছে। আক্রান্তের সংখ্যা বেড়ে হয়েছে ২২ হাজার ২৫৯। মৃত্যু হয়েছে ২৬৪ জনের।
    
    • তেলেঙ্গানা : রাজ্যে শীঘ্রই র্যা পিড অ্যান্টিজেন টেস্ট শুরু হচ্ছে। রাজ্য সরকার এজন্য ১ লক্ষেরও বেশি নমুনা পরীক্ষা কিট সংগ্রহ করছে। এদিকে গতকাল পর্যন্ত করোনায় আক্রান্তের সংখ্যা ২৭ হাজার ৬১২। মৃত্যু হয়েছে ৩১৩ জনের।
    
    • অরুণাচল প্রদেশ : রাজ্যের মুখ্যমন্ত্রী কোভিড-১৯ পরিস্থিতি নিয়ে আলোচনার জন্য আধিকারিকদের সঙ্গে বৈঠক করেছেন। রাজ্যে নমুনা পরীক্ষারে হার বাড়ানোর সিদ্ধান্ত নেওয়া হয়েছে। জাতীয় স্বাস্থ্য মিশনের আওতায় অতিরিক্ত ২৫০টি নার্স পদে নিয়োগের অনুমোদন মিলেছে।
    
    • মণিপুর : রাজ্যের মুখ্যমন্ত্রী জিরিবামে আরও ১টি র্যা পিড অ্যান্টিজেন নমুনা পরীক্ষা কেন্দ্রের সূচনা করেছেন।
    
    • মেঘালয় : রাজ্যে দক্ষিণ-পশ্চিম গাঢ় পার্বত্য এলাকা থেকে আরও ২ জন ব্যক্তি আজ করোনা থেকে আরোগ্য লাভ করেছেন। রাজ্যে আক্রান্তের সংখ্যা ৫২ এবং এখনও পর্যন্ত সুস্থ হয়েছেন ৪৫ জন।
    
    • মিজোরাম : রাজ্যে আজ আরও ৩ জনের করোনায় সংক্রমণের খবর মিলেছে। এর ফলে, আক্রান্তের সংখ্যা বেড়ে হয়েছে ২০১ এবং নিশ্চিতভাবে করোনায় আক্রান্তের সংখ্যা ৫৮।
    
    • নাগাল্যান্ড : রাজ্যে স্বাস্থ্য ও পরিবার কল্যাণ মন্ত্রী তিরেন জেলার পরিস্থিতি খতিয়ে দেখে সেখানে কম্যুনিটি সংক্রমণ রুখতে কার্যকর রণকৌশল প্রণয়নের ব্যাপারে পর্যালোচনা বৈঠক করেছেন। রাজ্যে আরও ১২ জনের সংক্রমণের খবর মেলায় আক্রান্তের সংখ্যা বেড়ে হয়েছে ৬৫৬। নিশ্চিতভাবে করোনায় আক্রান্তের সংখ্যা ৩৫৩ এবং সুস্থ হয়েছেন ৩০৩ জন।


    CG/BD/SB

    
    
    (Release ID: 1637425) Visitor Counter : 13
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam