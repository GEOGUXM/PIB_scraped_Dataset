      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 03 JUL 2020 6:32PM by PIB Kolkata


    নয়াদিল্লি, ০৩ জুলাই, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; সুস্থতার হার ৬০ শতাংশ ছাড়িয়েছে; দৈনিক সুস্থতার সংখ্যাতেও লক্ষ্যণীয় অগ্রগতি; গত ২৪ ঘন্টায় সুস্থ হয়েছেন ২০ হাজার ৩৩ জন; সুস্থতার সংখ্যা আক্রান্তের সংখ্যার তুলনায় দেড় লক্ষ বেশি; গত ২৪ ঘন্টায় ২ লক্ষ ৪০ হাজারেরও বেশি নমুনা পরীক্ষা

    কোভিড-১৯ মোকাবিলার প্রস্তুতি নিয়ে আজ রাজ্য/কেন্দ্রশাসিত অঞ্চলগুলির সঙ্গে ক্যাবিনেট সচিব এক উচ্চ পর্যায়ের পর্যালোচনা বৈঠকে মিলিত হন। আজ সুস্থতার হার বেড়ে হয়েছে ৬০.৭৩ শতাংশ। কোভিড-১৯ আক্রান্তদের আগাম চিহ্নিতকরণ এবং সময় মতো চিকিৎসা পরিষেবার ফলে দৈনিক সুস্থতার হার বাড়ছে। গত ২৪ ঘন্টায় সুস্থতার সংখ্যা বেড়ে হয়েছে ২০ হাজাড় ৩৩। এর ফলে, এখনও পর্যন্ত সুস্থ হয়েছেন ৩ লক্ষ ৭৯ হাজার ৮৯১ জন। বর্তমানে ২ লক্ষ ২৭ হাজার ৪৩৯ জন চিকিৎসাধীন রয়েছেন। দেশে আজ পর্যন্ত করোনায় আক্রান্তের সংখ্যার তুলনায় সুস্থ হওয়া ব্যক্তির সংখ্যা ১ লক্ষ ৫২ হাজার ৪৫২ হয়েছে।
    নমুনা পরীক্ষার হার দৈনিক বৃদ্ধি পাচ্ছে। আজ পর্যন্ত নমুনা পরীক্ষা হয়েছে প্রায় ৯৩ লক্ষ। গত ২৪ ঘন্টায় ২ লক্ষ ৪১ হাজার ৫৭৬টি নমুনা পরীক্ষা হয়েছে। এখনও পর্যন্ত নমুনা পরীক্ষা হয়েছে ৯২ লক্ষ ৯৭ হাজার ৭৪৯। দেশে আজ পর্যন্ত নমুনা পরীক্ষাগারের সংখ্যা ১ হাজার ৭৪। এর মধ্যে সরকারি পরীক্ষাগারের সংখ্যা ৭৭৫ এবং বেসরকারি পরীক্ষাগারের সংখ্যা ২৯২।
    বিস্তারিত বিবরণের জন্য https://pib.gov.in/PressReleasePage.aspx?PRID=1636094 – এই লিঙ্কে ক্লিক করুন।
    
    কেন্দ্রীয় সরকার ২ কোটিরও বেশি এন-৯৫ মাস্ক এবং ১ কোটির বেশি পিপিই কিট বিনামূল্যে রাজ্যগুলিকে বিতরণ করেছে
    কেন্দ্রীয় সরকার রাজ্য এবং কেন্দ্রশাসিত অঞ্চলগুলির সঙ্গে যৌথভাবে কোভিড-১৯ প্রতিরোধ, সংরক্ষণ এবং পরিচালনার জন্য নিরলসভাবে কাজ করে চলেছে। মহামারী মোকাবিলার জন্য স্বাস্থ্য পরিকাঠামোকে জোরদার করতে কেন্দ্রীয় সরকার অগ্রণী ভূমিকা পালন করছে।
    কোভিড-১৯ প্রতিরোধ ব্যবস্থাপনার সুবিধা বৃদ্ধির পাশাপাশি, কেন্দ্র সবসময় রাজ্য/কেন্দ্রশাসিত অঞ্চলগুলিকে বিনামূল্যে চিকিৎসা সামগ্রী সরবরাহ করে আসছে। কেন্দ্রীয় সরকারের সরবরাহ করা বেশিরভাগ পণ্য শুরুতে দেশে তৈরি করা হয়নি। বিশ্বব্যাপী মহামারীর কারণে বিভিন্ন দেশে এই চিকিৎসা পণ্য সামগ্রী চাহিদা যথেষ্টই বেশি ছিল। যার ফলে, বিদেশী বাজারগুলিতে এই সব সামগ্রী যথেষ্ট পরিমাণে পাওয়া যাচ্ছিল।
    বিস্তারিত বিবরণের জন্য https://pib.gov.in/PressReleasePage.aspx?PRID=1636094 – এই লিঙ্কে ক্লিক করুন।
    
    কোভিড-১৯ মহামারীর সময় আয়কর বিভাগ ২০ লক্ষের বেশি করদাতাকে ৬২,৩৬১ কোটি টাকা রিফান্ড হিসেবে মিটিয়েছে
    কোভিড-১৯ মহামারী জনিত পরিস্থিতিতে করদাতাদের সাহায্য করার জন্য বকেয়া আয়কর রিফান্ড দ্রুত মিটিয়ে দিতে গত ৮ই এপ্রিল সরকারের পক্ষ থেকে জারি করা প্রেস বিজ্ঞপ্তি অনুযায়ী আয়কর বিভাগ গত ৮ই এপ্রিল থেকে ৩০শে জুন পর্যন্ত প্রতি মিনিটে ৭৬টি করে কর রিফান্ড হিসেবে মিটিয়ে দিয়েছে। আলোচ্য সময়ে শনি ও রবিবার বাদে ৫৬ টি কাজের দিনের মধ্যে কেন্দ্রীয় প্রত্যক্ষ কর পর্ষদ (সিবিডিটি) ২০ লক্ষ ৪৪ হাজারের বেশি ক্ষেত্রে রিফান্ড হিসেবে ৬২ হাজার ৩৬১ কোটি টাকা কর দাতাদের মিটিয়ে দিয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1636095 – এই লিঙ্কে ক্লিক করুন।
    
    জাতীয় রাজধানী অঞ্চলে কোভিড-১৯ মোকাবিলার জন্য অভিন্ন রণকৌশল গ্রহণে দিল্লি, হরিয়ানা ও উত্তর প্রদেশের মুখ্যমন্ত্রীদের সঙ্গে কেন্দ্রীয় স্বরাষ্ট্র মন্ত্রীর বৈঠক
    কেন্দ্রীয় স্বরাষ্ট্র মন্ত্রী শ্রী অমিত শাহ জাতীয় রাজধানী অঞ্চলে কোভিড-১৯ মোকাবিলার জন্য এক অভিন্ন রণকৌশল গ্রহণে দিল্লি, হরিয়ানা ও উত্তর প্রদেশের মুখ্যমন্ত্রীদের সঙ্গে গতকাল বৈঠক করেন। শ্রী শাহ কোভিড-১৯ সন্দেহজনক ব্যক্তিদের নমুনা পরীক্ষার ওপর জোর দিয়ে বলেন, জাতীয় রাজধানী অঞ্চলে সংক্রমণ হার ঠেকাতে এই ব্যবস্থা গ্রহণ প্রয়োজন। শ্রী শাহ আরোগ্য সেতু অ্যাপের ব্যবহার বাড়ানোর ওপর জোর দিয়ে জাতীয় রাজধানী অঞ্চলে কোভিড-১৯ সংক্রান্ত মানচিত্র তৈরির কথা বলেন। দিল্লির এইমস্ চিকিৎসা প্রতিষ্ঠানের পক্ষ থেকে যে টেলিমেডিসিন পরামর্শদান কর্মসূচি গ্রহণ করা হয়েছে, তা দিল্লি, উত্তর প্রদেশ ও হরিয়ানাতেও কাজে লাগানো যেতে পারে বলে শ্রী শাহ অভিমত প্রকাশ করেন। বৈঠকে স্বাস্থ্য ও পরিবার কল্যাণ মন্ত্রী ডঃ হর্ষ বর্ধন সহ সরকারের উচ্চ পদস্থ আধিকারিকরা উপস্থিত ছিলেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1635978 – এই লিঙ্কে ক্লিক করুন।


    
    কর্ণাটকে ৪২ হাজার আশা কর্মী প্রায় ১ কোটি ৫৯ লক্ষ পরিবারে সমীক্ষা করেছেন
    কোভিড-১৯ সংক্রমণ মোকাবিলায় রাজ্যের সাফল্যের ক্ষেত্রে কর্ণাটকের ৪২ হাজার আশা কর্মী গুরুত্বপূর্ণ স্তম্ভ হয়ে উঠেছেন। এই আশা কর্মীরা কোভিড-১৯ সংক্রান্ত পরিবার সমীক্ষায় সামিল হয়ে পারিবারিক সদস্যদের পাশাপাশি, আন্তঃরাজ্য যাত্রী, প্রবাসী শ্রমিক ও বিভিন্ন সম্প্রদায়ের মানুষের মধ্যে সমীক্ষা চালিয়েছেন। এছাড়াও, আশা কর্মীরা কোভিড-১৯ এ সহজেই সংক্রমিত হওয়ার ঝুঁকি রয়েছে, এমন শ্রেণীর মানুষের স্বাস্থ্য পরীক্ষার কাজ করেছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1636106 – এই লিঙ্কে ক্লিক করুন।
    
    জল জীবন মিশন : লকডাউনের সময় ১৯ লক্ষ পরিবারে পাইপ বাহিত জলসংযোগ পৌঁছে দেওয়া হয়েছে
    সারা দেশ যখন কোভিড-১৯ মহামারীর বিরুদ্ধে লড়াই চালাচ্ছে, তখন কেন্দ্রীয় সরকার গ্রামীণ পরিবারগুলিতে নিরাপদ পানীয় জল পৌঁছে দেওয়ার কাজ জারি রেখেছে। উদ্দেশ্য, জল জীবন মিশনের আওতায় গ্রামীণ পরিবারগুলিতে পাইপ বাহিত জল পৌঁছে দেওয়া। ২০২০-২১ এর প্রথম ত্রৈমাসিকে গ্রামগুলিতে ১৯ লক্ষেরও বেশি পাইপ বাহিত জল সংযোগ পৌঁছে দেওয়া হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1635954 – এই লিঙ্কে ক্লিক করুন।
    
    মানবসম্পদ উন্নয়ন মন্ত্রী প্রাথমিক স্তরের জন্য ৮ সপ্তাহের বিকল্প শিক্ষা ক্যালেন্ডার প্রকাশ করলেন
    কোভিড-১৯ মহামারীর সময় বাড়িতে থেকেই অভিভাবক ও শিক্ষক-শিক্ষিকাদের সহায়তায় পঠন-পাঠন ব্যবস্থায় ছাত্রছাত্রীদের আরও নিবিড়ভাবে সামিল করতে কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ প্রাথমিক ও উচ্চ প্রাথমিক স্তরের জন্য ৮ সপ্তাহের বিকল্প শিক্ষা ক্যালেডার প্রকাশ করেছে। গতকাল এই ক্যালেন্ডার প্রকাশ করে মন্ত্রী বলেন, এর ফলে শিক্ষক-শিক্ষিকারা পঠন-পাঠন কর্মসূচিকে এগিয়ে নিয়ে যেতে বিভিন্ন প্রযুক্তিগত মাধ্যম ও সোশ্যাল মিডিয়াগুলিতে কাজে লাগানোর ক্ষেত্রে শিক্ষক-শিক্ষিকারা সঠিক দিশা পাবেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1635949 – এই লিঙ্কে ক্লিক করুন।
    
    কোভিড-১৯ আত্মনির্ভর ভারত গঠনের পথ সুগম করেছে, জানালেন ডঃ রঘুনাথ মাশেলকর
    কোভিড-১৯ আত্মনির্ভর ভারত গঠনের পথ সুগম করেছে। এই লক্ষ্য অর্জনের জন্য প্রত্যেক ক্ষেত্রেই পুনর্নিমাণ, পুনঃপরিকল্পনা এবং বাস্তবায়নের পক্ষে পথ খুলে গেছে বলে জানালেন পদ্মবিভূষণ পুরস্কার বিজয়ী ডঃ রঘুনাথ অনন্ত মাশেলকর।
    উত্তর-পূর্ব বিজ্ঞান ও প্রযুক্তি প্রতিষ্ঠানের উদ্যোগে ‘বৈজ্ঞানিক ও শিল্প গবেষণা - গ্রীষ্মকালীন গবেষণা প্রশিক্ষণ কর্মসূচি, ২০২০’র অধীনে ‘আত্মবিশ্বাসের সঙ্গে আত্মনির্ভর ভারত নির্মাণ’ শীর্ষক এক আলোচনাসভায় একথা জানান তিনি।
    ডঃ মাশেলকার বলেন, আত্মনির্ভর ভারত গঠনের জন্য নিজেদেরকে স্বাবলম্বী হতে হবে। বিদেশের সরবরাহ শৃঙ্খলের ওপর নির্ভরশীল হলে চলবে না। তিনি আত্মনির্ভরতার পাঁচটি স্তম্ভের ওপর জোর দেন। আরও ভালো করে পণ্য উৎপাদন, তৈরি করা, কেনা, আরও ভালো করে তৈরি করার জন্য কেনা এবং একসাথে তৈরি করা (সরকারি-বেসরকারি অংশীদারিত্বে গড়ে তোলা)। তিনি বলেন, দেশের যুবশক্তিকে আত্মনির্ভর ভারত গঠনের কাজে এগিয়ে আসতে হবে। দেশকে সমৃদ্ধ করে তোলার জন্য প্রযুক্তি এবং বিশ্বাস – এই দুইয়েরই মেলবন্ধন হওয়া দরকার।
    বিস্তারিত বিবরণের জন্য https://pib.gov.in/PressReleasePage.aspx?PRID=1636108 – এই লিঙ্কে ক্লিক করুন।
    
    ভারতীয় পুরাতত্ত্ব সর্বেক্ষণের অধীন সমস্ত সংরক্ষিত স্মৃতিসৌধগুলি ৬ই জুলাই থেকে খুলে দেওয়া হচ্ছে : শ্রী প্রহ্লাদ সিং প্যাটেল
    কেন্দ্রীয় সংস্কৃতি ও পর্যটন প্রতিমন্ত্রী শ্রী প্রহ্লাদ সিং প্যাটেল জানিয়েছেন, আগামী ৬ই জুলাই থেকে সুরক্ষা বিধি যথাযথভাবে অনুসরণ করে কেন্দ্রীয় সংস্কৃতি মন্ত্রক ভারতীয় পুরাতত্ত্ব সর্বেক্ষণের অধীন সমস্ত সংরক্ষিত স্মৃতিসৌধগুলি দর্শকদের জন্য খুলে দেওয়ার সিদ্ধান্ত হয়েছে। তিনি জানান, সংক্রমণ বহির্ভূত এলাকাগুলির স্মৃতিসৌধ/সংগ্রহালয়গুলিকে দর্শকদের জন্য খুলে দেওয়া হবে। তবে, এই স্মৃতিসৌধ বা সংগ্রহালয়গুলিতে সমস্ত স্বাস্থ্যবিধি কঠোরভাবে অনুসরণ করা হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1636161 – এই লিঙ্কে ক্লিক করুন।
    
    
    
    
    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • কেরল : রাজধানী তিরুবনন্তপুরম জেলায় কোনও প্রামাণিক তথ্য ছাড়াই কোভিড-১৯ আক্রান্তদের নমুনা পরীক্ষার কাজে শীঘ্রই অ্যান্টিজেন টেস্ট শুরু হচ্ছে। রাজধানী শহরের ১৮টি ওয়ার্ডকে সংক্রমিত এলাকা বলে ঘোষণা করা হয়েছে। এদিকে রাজ্যে আরও ১৬০ জনের করোনায় সংক্রমণের খবর মিলেছে। রাজ্যের বিভিন্ন হাসপাতালে ২ হাজার ৮৮ জন রোগীর চিকিৎসা চলছে।
    
    • তামিলনাডু : পন্ডিচেরীতে কোভিড-১৯ এ আক্রান্ত হয়ে ৯৩ বছর বয়সী এক বৃদ্ধার মৃত্যু হয়েছে। কেন্দ্রশাসিত এই অঞ্চলে করোনায় আক্রান্তের সংখ্যা ৮২৪। এদিকে তামিলনাডুতে ১ দিনেই এখনও পর্যন্ত সর্বাধিক ৪ হাজার ৩৪৩ জনের সংক্রমণের খবর মিলেছে। গতকাল আরও ৫৭ জনের মৃত্যু হয়েছে। রাজ্যে করোনায় আক্রান্তের সংখ্যা ৯৮ হাজার ৩৯২। এখনও পর্যন্ত এই মহামারীর শিকার ১ হাজার ৩২১ জন।
    
    • কর্ণাতক : রাজ্য সরকার কোভিড-১৯ আক্রান্ত ৫০ বছরের কম বয়সী রোগীদের হোম আইসোলেশনে থাকার নির্দেশ জারি করেছে। এদিকে চুক্তি-ভিত্তিক চিকিৎসকরা তাঁদের দাবি পূরণ না হওয়ায় ৮ই জুলাই থেকে কর্মবিরতির হুমকি দিয়েছেন। রাজ্যে গতকাল আরও ১৯ জনের মৃত্যু হয়েছে। এর ফলে, মৃতের সংখ্যা বেড়ে হয়েছে ২৭২। করোনায় আক্রান্তের সংখ্যা ১৮ হাজার ১৬।
    
    • অন্ধ্রপ্রদেশ : ভারতীয় চিকিৎসা গবেষণা পরিষদ সম্পূর্ণ দেশীয় পদ্ধতিতে তৈরি কোভিড-১৯ টিকার পরীক্ষামূলক প্রয়োগের জন্য দেশের ১২টি কেন্দ্রের মধ্যে বিশাখাপত্তনমের কিং জর্জ হাসপাতালকে চিহ্নিত করেছে। চিকিৎসা পরীক্ষার কাজ শেষ হওয়ার পর এই টিকা ১৫ই আগস্ট নাগাদ জনস্বাস্থ্য ক্ষেত্রে প্রয়োগের জন্য আনুষ্ঠানিকভাবে সূচনা করা হবে। এদিকে রাজ্যে করোনায় আক্রান্তের সংখ্যা ১৬ হাজার ৯৩৪। নিশ্চিতভাবে করোনায় আক্রান্ত হয়েছেন ৯ হাজার ৯৬ জন। মৃত্যু হয়েছে ২০৬ জনের।
    
    • তেলেঙ্গানা : রাজ্য সরকারের পক্ষ থেকে হাইকোর্টকে জানানো হয়েছে, ভ্রাম্যমাণ নমুনা পরীক্ষাগার চালু করার কোনও পরিকল্পনা সরকারের নেই। হায়দরাবাদ-ভিত্তিক ভারত বায়োটেক সংস্থা কোভিড-১৯ প্রতিরোধে যে টিকা আবিষ্কার করেছে, তা আগামী ১৫ই আগস্ট নাগাদ জনসমক্ষে প্রকাশ করা হতে চলেছে। রাজ্যে গতকাল পর্যন্ত করোনায় আক্রান্তের সংখ্যা ১৮ হাজার ৫৭০। নিশ্চিতভাবে করোনায় আক্রান্ত হয়েছেন ২ হাজার ২২৬ জন। মৃত্যু হয়েছে ২৭৫ জনের।
    
    • মহারাষ্ট্র : রাজ্যে বৃহস্পতিবার কোভিড-১৯ এ সুস্থতার সংখ্যা ১ লক্ষ ছাড়িয়েছে। এদিকে আক্রান্তের সংখ্যা বেড়ে হয়েছে ১ লক্ষ ৮৬ হাজার ৬২৬। নিশ্চিতভাবে করোনায় আক্রান্তের সংখ্যা ৭৭ হাজার ২৬০। কেবল মুম্বাইয়েই আক্রান্তের সংখ্যা ৮০ হাজার ২৬২।
    
    • গুজরাট : রাজ্যে করোনায় আক্রান্তের সংখ্যা বেড়ে হয়েছে প্রায় ৩৪ হাজার। এখনও পর্যন্ত মৃত্যু হয়েছে ১ হাজার ৮৮৮ জনের। রাজ্যে নমুনা পরীক্ষা হয়েছে ৩ লক্ষ ৮৮ হাজার।
    
    • মধ্যপ্রদেশ : রাজ্যে করোনায় আক্রান্তের সংখ্যা বেড়ে হয়েছে ১৪ হাজার ১০৬। নিশ্চিতভাবে করোনায় আক্রান্তের সংখ্যা ২ হাজার ৭০২। মৃত্যু হয়েছে ৫৮৯ জনের।
    
    • ছত্তিশগড় : রাজ্যে আরও ৭২ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৩ হাজার ১৩। নিশ্চিতভাবে করোনায় আক্রান্তের সংখ্যা ৬৩৭।
    
    • গোয়া : রাজ্যে বৃহস্পতিবার ৯৫টি নমুনা পরীক্ষায় কোভিড-১৯ এর উপশিতির প্রমাণ মিলেছে। আক্রান্তের সংখ্যা বেড়ে হয়েছে ১ হাজার ৪৮২। নিশ্চিতভাবে করোনায় আক্রান্ত হয়েছেন ৭৪৪ জন।
    
    • আসাম : গুয়াহাটির জিএমসিএইচ চিকিৎসা প্রতিষ্ঠানে প্লাজমা সংগ্রহের প্রক্রিয়া শুরু হয়েছে। একজন চিকিৎসক প্রথম ব্যক্তি হিসাবে প্লাজমা দান করেছেন।
    
    • মণিপুর : বক্সিং চ্যাম্পিয়ন এবং এশিয়ান গেমস্ – এ স্বর্ণপদক জয়ী ডিঙ্গ সিং কোভিড-১৯ থেকে সুস্থ হয়েছেন।
    
    • মেঘালয় : রাজ্যে আরও ৩ জনের নমুনা পরীক্ষায় কোভিড-১৯ এর সংক্রমণের প্রমাণ মিলেছে। এর ফলে, নিশ্চিতভাবে করোনায় আক্রান্তের সংখ্যা দাঁড়িয়েছে ১৮। সুস্থ হয়েছেন ৪৩ জন।
    
    • মিজোরাম : রাজ্যে আজ আরও ১ জনের সুস্থতার খবর মিলেছে। নিশ্চিতভাবে করোনায় আক্রান্তের সংখ্যা ৩৫। এখনও পর্যন্ত সুস্থ হয়েছেন ১৭৭।
    
    • নাগাল্যান্ড : রাজ্যে করোনায় আক্রান্তের সংখ্যা বেড়ে হয়েছে ৫৩৯। নিশ্চিতভাবে করোনায় আক্রান্তের সংখ্যা ৩৪২। সুস্থ হয়েছেন ১৯৭ জন।
    
    • পাঞ্জাব : রাজ্যের মুখ্যমন্ত্রী স্বাস্থ্য পরিষেবা কর্মীদের একক রেফারেন্স হিসাবে সহজবোধ্য কোভিড-১৯ ক্লিনিকাল ম্যানেজমেন্ট সংক্রান্ত পুস্তক প্রকাশ করেছেন। এই পুস্তকটিকে তাঁর সরকারের ‘মিশন ফতেহ’ হিসাবে উল্লেখ করে মুখ্যমন্ত্রী বলেছেন, স্বাস্থ্য পরিষেবা দাতাদের কাছে এই পুস্তকটি জাতীয় প্রোটোকল এবং রাজ্যের প্রয়োজনীয়তার বিষয়গুলিতে সেতু বন্ধন হিসাবে কাজ করবে। এমনকি, স্বাস্থ্য পরিষেবা দাতারা আরও দক্ষতার সঙ্গে করোনা আক্রান্ত রোগী ও মহামারীর মোকাবিলা করতে পারবেন।


    CG/BD/SB

    
    
    (Release ID: 1636285) Visitor Counter : 14
    
    
      Read this release in: English , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam