      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 13 JUL 2020 6:35PM by PIB Kolkata


    নয়াদিল্লি, ১৩ জুলাই, ২০২০


    ভারতে সুস্থতার সংখ্যা বেড়ে ৫ লক্ষ ৫০ হাজারেরও বেশি; ১৯টি রাজ্যে সুস্থতার হার জাতীয় গড় হার ৬৩.০২ শতাংশের তুলনায় বেশি; ৩০টি রাজ্যে মৃত্যু হার জাতীয় গড় ২.৬৪ শতাংশের তুলনায় কম

    কেন্দ্র ও রাজ্য সরকারগুলির পক্ষ থেকে সক্রিয়,সুপরিকল্পিত ও সমন্বয়মূলক পদক্ষেপ গ্রহণের প্রেক্ষিতে কোভিড-১৯ এ আক্রান্ত রোগীর সুস্থতার সংখ্যা ক্রমশ বাড়ছে। দেশে গত ২৪ ঘন্টায় ১৮ হাজার ৮৫০ জন সুস্থ হয়েছেন। এর ফলে, সুস্থ হওয়া ব্যক্তির সংখ্যা বেড়ে হয়েছে ৫ লক্ষ ৫৩ হাজার ৪৭০। সুস্থতার হার বেড়ে হয়েছে ৬৩.০২ শতাংশ। ১৯টি রাজ্যে সুস্থতার হার জাতীয় গড়ের তুলনায় বেশি। বর্তমানে ৩ লক্ষ ১ হাজার ৬০৯ জন করোনা আক্রান্ত রোগী হাসপাতালে, কোভিড কেয়ার সেন্টারে অথবা হোম আইসোলেশনে চিকিৎসাধীন রয়েছেন। দেশে আক্রান্তের তুলনায় সুস্থ হওয়া ব্যক্তির সংখ্যা ২ লক্ষ ৫১ হাজার ৮৬১ হয়েছে। মৃত্যু হার কমে দাঁড়িয়েছে ২.৬৪ শতাংশ। ৩০টি রাজ্যে করোনায় মৃত্যু হার জাতীয় হারের তুলনায় কম। দেশে গত ২৪ ঘন্টায় ২ লক্ষ ১৯ হাজার ১০৩টি নমুনা পরীক্ষা হয়েছে। এখনও পর্যন্ত নমুনা পরীক্ষা হয়েছে ১ কোটি ১৮ লক্ষ ৬ হাজার ২৫৬। প্রতি ১০ লক্ষ জনসংখ্যায় নমুনা পরীক্ষার হার ক্রমশ বাড়ছে। আজ পর্যন্ত প্রতি ১০ লক্ষে নমুনা পরীক্ষা হার ৮৮৫৫.২৫।
    বিস্তারিত বিবরণের জন্য https://pib.gov.in/PressReleasePage.aspx?PRID=1638320 – এই লিঙ্কে ক্লিক করুন।
    
    গুগল-এর মুখ্য কার্যনির্বাহী আধিকারিক সুন্দর পিচাইয়ের সঙ্গে প্রধানমন্ত্রীর কথা; মহামারীর যুদ্ধে প্রধানমন্ত্রীর নেতৃত্বে ভারতের লড়াই-এর প্রশংসা করলেন গুগল-এর সিইও
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে গুগল-এর মুখ্য কার্যনির্বাহী আধিকারিক শ্রী সুন্দর পিচাইয়ের সঙ্গে বৈঠক করেছেন। কোভিড-১৯ মহামারীর বিষয়ে সচেতনতার প্রসারে এবং যুক্তিগ্রাহ্য তথ্য সরবরাহের জন্য গুগল-এর বিভিন্ন উদ্যোগের কথা প্রধানমন্ত্রীকে শ্রী পিচাই বিস্তারিতভাবে জানান। এই মহামারীর বিরুদ্ধে লড়াইয়ে প্রধানমন্ত্রীর নেতৃত্বে ভারত যেসব গুরুত্বপূর্ণ পদক্ষেপ নিয়েছে, সেগুলির প্রশংসা করেন শ্রী পিচাই। ভুল তথ্যের প্রচার আটকাতে এবং এর বিরুদ্ধে যথাযথ সাবধানতা অবলম্বনের জন্য গুগল-এর ভূমিকার প্রশংসা করেছেন প্রধানমন্ত্রী। তিনি স্বাস্থ্য পরিষেবায় প্রযুক্তির ব্যবহার নিয়েও আলোচনা করেছেন। প্রধানমন্ত্রী জানিয়েছেন, ভারতীয়রা দ্রুত প্রযুক্তির সঙ্গে তাল মিলিয়ে চলছে এবং নতুন নতুন প্রযুক্তিকে গ্রহণ করছে। কৃষিক্ষেত্রে কৃত্রিম মেধার ব্যাপক প্রয়োগের সম্ভাব্য দিক নিয়ে তিনি আলোচনা করেন౼ যার ফলে, কৃষকরা প্রযুক্তি থেকে উপকৃত হতে পারবেন। শ্রী মোদী অনলাইনের মাধ্যমে গবেষণাগার গড়ে তোলার পরিকল্পনা নিয়ে ভাবনাচিন্তার প্রস্তাব দেন যেগুলি ছাত্রছাত্রী এবং কৃষক – উভয়েই ব্যবহার করতে পারবেন। ভারতের জন্য গুগল-এর নতুন নতুন পরিষেবা এবং উদ্যোগের বিষয়ে শ্রী পিচাই প্রধানমন্ত্রীকে জানিয়েছেন। বেঙ্গালুরুতে কৃত্রিম মেধা গবেষণা পরীক্ষাগারের সূচনার প্রসঙ্গ উল্লেখ করে তিনি জানান, এর ফলে গুগল বন্যার পূর্বাভাসের বিষয়ে বিস্তারিত তথ্য সরবরাহ করেছে যাতে অনেকেই উপকৃত হয়েছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1638275 – এই লিঙ্কে ক্লিক করুন।
    
    ফার্মাসিউটিকাল দপ্তর ৩টি বাল্ক ড্রাগ পার্ক এবং ৪টি মেডিকেল ডিভাইস পার্ক গড়ে তোলার জায়গা চিহ্নিতকরণের জন্য নীতি-নির্দেশিকা চূড়ান্ত করছে : শ্রী গৌড়া
    কেন্দ্রীয় রসায়ন ও সার মন্ত্রী শ্রী ডি ভি সদানন্দ গৌড়া বলেছেন, ফার্মাসিউটিকাল দপ্তর দেশে ৩টি বাল্ক ড্রাগ পার্ক ও ৪টি মেডিকেল ডিভাইস পার্ক গড়ে তোলার জায়গা চিহ্নিতকরণের জন্য নীতি-নির্দেশিকায় চূড়ান্ত রূপ দিচ্ছে। এই পার্কগুলি গড়ে উঠলে বিপুল কর্মসংস্থানের সুযোগ সৃষ্টি হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1638311 – এই লিঙ্কে ক্লিক করুন।
    
    স্বাস্থ্য ও পরিবার কল্যাণ মন্ত্রকের সঙ্গে অর্থ কমিশনের বৈঠক
    কোভিড-১৯ থেকে পাওয়া অভিজ্ঞতার ভিত্তিতে মন্ত্রকের রাজ্য-ভিত্তিক প্রস্তাবগুলির সংশোধনের বিষয় নিয়ে আলাপ-আলোচনার জন্য পঞ্চদশ অর্থ কমিশন আজ কেন্দ্রীয় স্বাস্থ্য মন্ত্রী ডঃ হর্ষ বর্ধন এবং মন্ত্রকের উচ্চ পদস্থ আধিকারিকদের সঙ্গে বৈঠক করেন। কমিশনের চেয়ারম্যান শ্রী এন কে সিং বলেন, মহামারীর অপ্রত্যাশিত প্রভাবগুলির বিষয় বিবেচনা রেখে কমিশন তার চূড়ান্ত প্রতিবেদনে স্বাস্থ্য সম্পর্কিত বিষয়ে একটি পৃথক অধ্যায় সংযোজনের সিদ্ধান্ত নিয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1638331 – এই লিঙ্কে ক্লিক করুন।
    
    রাষ্ট্রসঙ্ঘের উচ্চ স্তরীয় রাজনৈতিক ফোরামে ভারতের দ্বিতীয় স্বেচ্ছামূলক জাতীয় স্তরের পর্যালোচনা প্রতিবেদন নীতি আয়োগের পক্ষ থেকে পেশ করা হয়েছে
    নীতি আয়োগ ২০২০-র সুস্থায়ী উন্নয়ন সম্পর্কিত ভারতের দ্বিতীয় স্বেচ্ছামূলক জাতীয় স্তরের পর্যালোচনা প্রতিবেদন রাষ্ট্রসংঘের উচ্চ স্তরীয় রাজনৈতিক ফোরামে পেশ করেছে। উল্লেখ করা যেতে পারে, রাষ্ট্রসঙ্ঘের এই ফোরাম সুস্থায়ী উন্নয়নের উদ্দেশ্য অর্জন সম্পর্কিত ১৭টি ভিন্ন ভিন্ন বিষয়ে অগ্রগতি পর্যালোচনার ক্ষেত্রে আন্তর্জাতিক স্তরের এক উপযুক্ত মঞ্চ। নীতি আয়োগের সহ-সভাপতি ডঃ রাজীব কুমার ভারতের এই প্রতিবেদন পেশ করেন। প্রতিবেদনের শিরোনাম দেওয়া হয়েছে দশকব্যাপী কর্মপরিকল্পনা : সুস্থায়ী উন্নয়নের উদ্দেশ্যগুলিকে আন্তর্জাতিক স্তর থেকে স্থানীয় স্তরে নিয়ে যাওয়া। এ বছর রাষ্ট্রসঙ্ঘের উচ্চ স্তরীয় রাজনৈতিক ফোরামে ১০ থেকে ১৬ই জুলাই পর্যন্ত ৪৭টি সদস্য দেশ তাদের প্রতিবেদন পেশ করবে। কোভিড-১৯ মহামারীর প্রেক্ষিতে এবারের এই অনুষ্ঠান অনলাইনে আয়োজন করা হচ্ছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1633861 – এই লিঙ্কে ক্লিক করুন।
    
    এক মজবুত, সহনশীল ও আত্মনির্ভর ভারত গঠনের ক্ষেত্রে ব্যবসায়িক সংগঠনগুলির গুরুত্বপূর্ণ ভূমিকা রয়েছে : শ্রী পীযূষ গোয়েল
    কোভিড-১৯ সমগ্র বিশ্বে পরিবর্তন এনেছে। কিন্তু ভারতীয় জনগণ, ব্যবসা-বাণিজ্য ও শিল্প সংস্থাগুলি জটিল এই সঙ্কটে মাথা নত করেনি, বরং উদ্ভূত এই সমস্যাকে অভিনব পদ্ধতিতে এবং সহনশীলতাকে কাজে লাগিয়ে রুখে দাঁড়িয়েছে। সেই সঙ্গে, বর্তমান পরিস্থিতিকে সুযোগে পরিণত করার চেষ্টা করছে। নতুন দিল্লিতে আজ এক অনুষ্ঠানে একথা বলেন, কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল। শ্রী গোয়েল আজ ভিডিও কনফারেন্সের মাধ্যমে দেশের অন্যতম পুরনো বণিকসভা বম্বে চেম্বার অফ কমার্স অ্যান্ড ইন্ডাস্ট্রির ১৮৪তম বার্ষিক সাধারণ বৈঠকে মূল ভাষণ দিচ্ছিলেন। এই উপলক্ষে শ্রী গোয়েল ভারতকে স্বনির্ভর করতে সক্রিয়ভাবে এগিয়ে আসার জন্য দেশীয় শিল্প সংস্থা ও বাণিজ্য সংগঠনগুলির ভূমিকার কথা স্বীকার করে বলেন, দেশে কোভিড-১৯ এর মোকাবিলায় শিল্প সংস্থা ও ব্যবসায়িক সংগঠনগুলি পিপিই কিট উৎপাদন ও সরবরাহ, আধুনিক চিকিৎসা পরিষেবার পরিকাঠামো গড়ে তুলে নিজেদের সক্ষমতার পরিচয় দিয়েছে। দেশে আনলক পর্যায়ের সঙ্গে সঙ্গে ভারতীয় অর্থনীতিতে অগ্রগতি ঘটছে, পণ্য পরিবহণ বাড়ছে এমনকি সর্বত্র বিদ্যুৎ খরচও বাড়ছে। এগুলি সবই শিল্প সংস্থায় স্বাভাবিক ছন্দ ফিরে আসার ইঙ্গিত বহন করছে। তিনি আরও বলেন, কোভিড পূর্ববর্তী ও পরবর্তী বিশ্ব সম্পূর্ণ পৃথক হতে চলেছে। এই কারণেই ভারতও কোভিড পরবর্তী বিশ্বে সুযোগ-সুবিধাকে কাজে লাগাতে প্রস্তুত হচ্ছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1638272 – এই লিঙ্কে ক্লিক করুন।
    
    ভারতীয় রেল মিশন মোডে ২০৩০ সালের মধ্যে “গ্রিন রেলওয়ে”-কার্বন নিঃসরণের মাত্রা শূন্যে নামিয়ে নিয়ে আসার লক্ষ্য নিয়েছে
    ভারতীয় রেল মন্ত্রক ২০৩০ সালের মধ্যে রেল পরিচালনার ক্ষেত্রে ‘গ্রিন রেলওয়ে’র লক্ষ্যমাত্রা নিয়েছে। এক্ষেত্রে একাধিক উদ্যোগও গ্রহণ করেছে মন্ত্রক। বিশ্ব উষ্ণায়ন ও জলবায়ু পরিবর্তনের বিরুদ্ধে লড়াইয়ে এই উদ্যোগ গ্রহণ করেছে। রেল পথে বৈদ্যুতিকরণ, লোকোমোটিভ এবং ট্রেনের শক্তি ক্ষমতা ও গতি বৃদ্ধি, ট্রেনের কোচগুলিতে জৈব শৌচাগার স্থাপন এবং জ্বালানী ক্ষেত্রে পুনর্নবীকরণযোগ্য শক্তির ব্যবহার-এর মতো একাধিক পরিকল্পনা গ্রহণ করা হয়েছে। ২০৩০ সালের মধ্যে কার্বন নিঃসরণের পরিমাণ শূন্যে নামিয়ে নিয়ে আসার লক্ষ্যেই এই উদ্যোগ নেওয়া হয়েছে।
    ভারতীয় রেল ৪০ হাজার কিলোমিটারেরও বেশি রুটে বিদ্যুতায়ণের কাজ সম্পন্ন করেছে। ২০১৪-২০২০ এই সময়ের মধ্যে ১৮ হাজার ৬০৫ কিলোমিটার রুটে বিদ্যুতায়নের কাজ সম্পন্ন হয়েছে।পূর্বে ২০০৯-১৪ সালের মধ্যে মাত্র ৩ হাজার ৮৩৫ কিলোমিটার রুটে বিদ্যুতায়ণের কাজ হয়েছিল। ২০২০-২১ অর্থবর্ষে ভারতীয় রেল ৭ হাজার কিলোমিটার রুটে বিদ্যুতায়নের লক্ষ্যমাত্রা নির্ধারণ করেছে। ২০২৩ সালের ডিসেম্বরের মধ্যে সমস্ত ব্রডগেজ নেটওয়ার্ক রুটে বিদ্যুতায়নের কাজ শেষ করার পরিকল্পনা নেওয়া হয়েছে। কোভিড-এর সময়েও ৩৬৫ কিলোমিটার রুটে সংযোগ স্থাপনের কাজ সম্পন্ন হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1638269 – এই লিঙ্কে ক্লিক করুন।
    
    কাট ও পলিশ ডায়মন্ড পুনঃআমদানির সময়সীমা বাড়িয়ে তিন মাস করা হ’ল
    কোভিড মহামারীর প্রেক্ষিতে কেন্দ্রীয় সরকার রত্নালঙ্কার ক্ষেত্রে বিশেষ সুবিধাদানের জন্য কাট ও পলিশ ডায়মন্ডের পুনঃআমদানির চাহিদায় ছাড় দেওয়ার সিদ্ধান্ত নিয়েছে। রত্নালঙ্কার ক্ষেত্রের জন্য ছাড়ের মেয়াদ আরও ৩ মাস বাড়ানো হয়েছে। উল্লেখ করা যেতে পারে, কাট ও পলিশ ডায়মন্ডের গুণমান যাচাই সংক্রান্ত শংসাপত্রের জন্য বিদেশে পাঠানো হয়ে থাকে। সরকারের পক্ষ থেকে আরও জানানো হয়েছে, ৩ মাসের মেয়াদ বৃদ্ধির এই সুবিধা কেবল সেই সমস্ত রপ্তানিকারকরাই পাবেন, যাঁদের গত তিন বছর ধরে বার্ষিক রপ্তানি সংক্রান্ত লেনদেনের পরিমাণ গড় ৫ কোটি টাকা পর্যন্ত।
    বিস্তারিত বিবরণের জন্য https://pib.gov.in/PressReleasePage.aspx?PRID=1638282 – এই লিঙ্কে ক্লিক করুন।
    
    দক্ষিণ-পূর্ব রেলের ভারত স্কাউটস্‌ অ্যান্ড গাইডস্ – এর পক্ষ থেকে স্টেশন সংলগ্ন এলাকায় দুর্গত মানুষের মধ্যে খাদ্য ও রেশন সামগ্রী বিতরণ
    কোভিড-১৯ মহামারীর প্রেক্ষিতে লকডাউনের সময় দক্ষিণ-পূর্ব রেলের স্কাউটস্‌ অ্যান্ড গাইডস্ – এর পক্ষ থেকে স্টেশন চত্বর এলাকায় দুর্গত মানুষের মধ্যে খাদ্য ও রেশন সামগ্রী বন্টন করা হয়েছে। লকডাউন কার্যকর হওয়ার সময় থেকে দক্ষিণ-পূর্ব রেলের ভারত স্কাউটস্‌ অ্যান্ড গাইডস্‌ ৭৬ হাজারেরও বেশি রান্না করা খাবারের প্যাকেট এবং ৩ লক্ষ ১৬ হাজারেরও বেশি শুকনো রেশন সামগ্রী বন্টন করেছে। এছাড়াও, কোভিড সংক্রমণ প্রতিরোধে স্কাউটস্‌ অ্যান্ড গাইডস্ – এর পক্ষ থেকে সহায়সম্বলহীন দরিদ্র মানুষের মধ্যে ২৫ হাজারেরও বেশি ফেস মাস্ক বিতরণ করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1638165 – এই লিঙ্কে ক্লিক করুন।
    

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • কেরল : রাজ্যে আরও ১ জনের মৃত্যুর খবর মেলায় করোনায় মৃতের সংখ্যা বেড়ে হয়েছে ৩২। রাজ্যে গতকাল আরও ৪৩৫ জনের সংক্রমণের খবর মিলেছে। এদের মধ্যে ২০৬ জন ইতিমধ্যেই আক্রান্ত ব্যক্তিদের সংস্পর্শে এসেছিলেন। বর্তমানে ৩ হাজার ৭৪৩ জন রোগী চিকিৎসাধীন রয়েছেন।
    
    • তামিলনাডু : কেন্দ্রশাসিত পন্ডিচেরীতে আরও ৫০ জন এর সংক্রমণের খবর মেলায় আক্রান্তের সংখ্যা বেড়ে হয়েছে ১ হাজার ৪৬৮। এদিকে তামিলনাডু’তে করোনা থেকে সুস্থ হওয়ার পর ৭২ জন পুলিশ কর্মী পুনরায় কাজে ফিরেছেন। রাজ্যে গতকাল আরও ৬৮ জনের মৃত্যুর খবর মিলেছে। করোনায় আক্রান্তের সংখ্যা ১ লক্ষ ৩৮ হাজারেরও বেশি এবং মৃত্যু হয়েছে ১ হাজার ৯৬৬ জনের।
    
    • কর্ণাটক : রাজ্যের মুখ্যমন্ত্রী কোভিড-১৯ সংক্রমণের প্রেক্ষিতে সমস্ত জেলাশাসক, কার্যনির্বাহী আধিকারিক এবং জেলা পুলিশ প্রধানদের সঙ্গে আজ ভিডিও কনফারেন্সে বৈঠক করেছেন। বৈঠকে অধিকাংশ জেলাশাসকই করোনা নিয়ন্ত্রণে লকডাউন কার্যকর করার পক্ষে মতপ্রকাশ করেছেন। এদিকে রাজ্যে গতকাল আরও ৭১ জনের করোনায় মৃত্যুর খবর মিলেছে। রাজ্যে আক্রান্তের সংখ্যা বেড়ে হয়েছে ৩৮ হাজার ৮৪৩। মৃত্যু হয়েছে ৬৮৪ জনের।
    
    • অন্ধ্রপ্রদেশ : রাজ্য স্বাস্থ্য ও চিকিৎসা দপ্তর সংশ্লিষ্ট জেলা কর্তৃপক্ষগুলিকে সন্দেহজনক ব্যক্তিদের করোনা পরীক্ষার জন্য র্যা পিড অ্যান্টিজেন কিট ব্যবহারে অনুমতি দিয়েছে। রাজ্যে গতকাল আরও ১৯ জনের মৃত্যুর খবর মেলায় মৃতের সংখ্যা বেড়ে হয়েছে ৩২৮। করোনায় আক্রান্তের সংখ্যা ২৯ হাজার ১৬৮।
    
    • তেলেঙ্গানা : রাজ্যে গতকাল পর্যন্ত করোনায় আক্রান্তের সংখ্যা ৩৪ হাজার ৬৭১। এদের মধ্যে মৃত্যু হয়েছে ৩৫৬ জনের। সুস্থ হয়েছেন ২২ হাজার ৪৮২ জন।
    
    • হরিয়ানা : রাজ্যের মুখ্যমন্ত্রী যুবসম্প্রদায়ের উদ্দেশে বলেছেন, কোভিড-১৯ জনিত অনিশ্চিত পরিস্থিতি যাতে কোনোভাবেই তাঁদের উৎসাহের ওপর প্রভাব ফেলতে না পারে। করোনাকে পরাজিত করাই যেন তাঁদের জীবনের মূল লক্ষ্য হয়ে ওঠে।
    
    • মহারাষ্ট্র : রাজ্যে গত ২৪ ঘন্টায় আরও ৭ হাজার ৮২৭ জনের সংক্রমণের খবর মেলায় আক্রান্তের সংখ্যা ২ লক্ষ ৫৪ হাজার ছাড়িয়েছে। এর মধ্যে আজ পর্যন্ত সুস্থ হয়েছেন ১ লক্ষ ৪০ হাজারেরও বেশি। গতকাল পর্যন্ত করোনায় মৃত্যু হয়েছে ১০ হাজার ১১৬ জনের। পুণেতে আজ মধ্যরাত্রি থেকে আগামী ২৩শে জুলাই পর্যন্ত লকডাউন কার্যকর থাকছে।
    
    • গুজরাট : রাজ্যে গত ২৪ ঘন্টায় আরও ৮৭৯ জনের করোনায় সংক্রমণের খবর মেলায় আক্রান্তের সংখ্যা ১০ হাজার ৬০০ ছাড়িয়েছে। এখনও পর্যন্ত সুস্থ হয়েছেন ২৯ হাজার ১৬২ জন। আমেদাবাদে ধন্বন্তরী রথ উদ্যোগ গ্রহণের ফলে ৫ লক্ষেরও বেশি মানুষকে চিকিৎসা পরামর্শ দেওয়া হয়েছে।
    
    • রাজস্থান : রাজ্যে আরও ৯৫ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ২৪ হাজার ৩৭০। এখনও পর্যন্ত মৃত্যু হয়েছে ৫১৪ জনের। সুস্থ হয়েছেন ১৭ হাজার ২৩৮ জন।
    
    • মধ্যপ্রদেশ : রাজ্যে গতকাল আরও ৪৩১ জনের সংক্রমণের খবর মেলায় আক্রান্তের সংখ্যা বেড়ে হয়েছে ১৭ হাজার ৬৩২। এখনও পর্যন্ত সুস্থ হয়েছেন ১২ হাজার ৮৭৬ জন।
    
    • ছত্তিশগড় : রাজ্যে গতকাল আরও ১৫০ জনের করোনায় সংক্রমণের খবর মেলায় আক্রান্তের সংখ্যা বেড়ে হয়েছে ৪ হাজার ৮১। নিশ্চিতভাবে করোনায় আক্রান্তের সংখ্যা ৯০৯। সুস্থ হয়েছেন ৩ হাজার ১৫৩ জন।
    
    • গোয়া : রাজ্যে গতকাল নতুন করে ৮৫ জনের আক্রান্তের খবর মেলায় সংক্রমিত ব্যক্তির সংখ্যা বেড়ে হয়েছে ২ হাজার ৪৫৩। এখনও পর্যন্ত মৃত্যু হয়েছে ১৪ জনের। সুস্থ হয়েছেন ১ হাজার ৪৮৭ জন। নিশ্চিতভাবে করোনায় আক্রান্তের সংখ্যা ৯৫২।
    
    • অরুণাচল প্রদেশ : রাজ্যে ৩১ হাজার ৫২০টি নমুনা কোভিড-১৯ পরীক্ষার জন্য সংগ্রহ করা হয়েছে। নিশ্চিতভাবে করোনায় আক্রান্তের সংখ্যা ২১৯। ইটানগরের বিভিন্ন রাস্তায় অনাবশ্যক যাতায়াত রুখতে চেক পয়েন্টগুলিতে অতিরিক্ত পুলিশ কর্মী মোতায়েন করা হয়েছে।
    
    • আসাম : রাজ্যের মুখ্যমন্ত্রী ডিব্রুগড়ের রোহোমরিয়ায় ভূমিক্ষয় রোধে ২৫ কোটি টাকার ৩টি নতুন কর্মসূচির কথা ঘোষণা করেছেন।
    
    • মণিপুর : ভারতীয় স্টেট ব্যাঙ্কের ইম্ফল-ভিত্তিক আঞ্চলিক কার্যালয় আজ মুখ্যমন্ত্রীর কার্যালয়ে ৩৫০টি পিপিই এবং ৩টি ভেন্টিলেটর দান করেছে।
    
    • নাগাল্যান্ড : কোহিমা জেলা প্রশাসন কোভিড-১৯ আক্রান্ত ব্যক্তির খোঁজ মেলায় আপারএজি কলোনীর কিছু এলাকা সীল করে দিয়েছে।
    
    • মিজোরাম : রাজ্য বিদ্যালয় শিক্ষা পর্ষদ এইচএসএসএলসি এবং এইচএসএলসি (কম্পার্টমেন্টাল) পরীক্ষার ফল আগামীকাল ঘোষণা করবে।
    
    • সিকিম : রাজ্যে নিশ্চিতভাবে করোনায় আক্রান্তের সংখ্যা ১৫৩। পূর্ব সিকিম জেলায় ৮৮, পশ্চিম সিকিম জেলায় ২২, দক্ষিণ সিকিম জেলায় ৪২ এবং উত্তর সিকিম জেলায় ২ জন করোনায় আক্রান্ত হয়েছেন।


    CG/BD/SB

    
    
    (Release ID: 1638413) Visitor Counter : 10
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Malayalam