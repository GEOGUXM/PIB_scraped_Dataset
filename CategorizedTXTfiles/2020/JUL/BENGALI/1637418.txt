      কেন্দ্রীয়মন্ত্রিসভা

      ‘প্রধানমন্ত্রী গরিব কল্যাণ যোজনা’-র উজ্জ্বলা সুবিধেভোগীদের জন্য প্রাপ্ত সুবিধে পয়লা জুলাই থেকে আরও তিন মাস বাড়ানোর সিদ্ধান্তের প্রস্তাবে অনুমোদন দিল কেন্দ্রীয় মন্ত্রিসভা
      Posted On: 08 JUL 2020 4:27PM by PIB Kolkata


    নতুন দিল্লী, ৮ জুলাই, ২০২০


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার আজকের বৈঠকে পেট্রোলিয়াম ও প্রাকৃতিক গ্যাস মন্ত্রকের একটি প্রস্তাব অনুমোদিত হয়েছে। ‘প্রধানমন্ত্রী গরিব কল্যাণ যোজনা’-র আওতায় থাকা উজ্জ্বলা সুবিধেভোগীরা ওই প্রস্তাব অনুযায়ী এর ফলে পয়লা জুলাই থেকে আরও তিন মাস এই প্রকল্পের সুবিধে পাবেন।


    কোভিড-১৯ মহামারীর ফলে সমাজের দরিদ্র এবং প্রান্তিক মানুষরা সব থেকে বেশি সমস্যায় পড়েছেন। সরকার এঁদের সুবিধের জন্য ‘প্রধানমন্ত্রী গরিব কল্যাণ যোজনা’ ত্রাণ প্যাকেজটি ঘোষণা করে। এই প্রকল্পে দরিদ্র মানুষরা প্রধানমন্ত্রী উজ্জ্বলা যোজনা (পিএমইউওয়াই)-এর আওতায় এলপিজি গ্যাসের সিলিন্ডার তিন মাস বিনামূল্যে পেয়েছেন, যার সময়সীমা শুরু হয়েছিল পয়লা এপ্রিল থেকে।


    এই প্রকল্পে এপ্রিল থেকে জুন মাসের মধ্যে উজ্জ্বলা সুবিধেভোগীদের ব্যাঙ্ক অ্যাকাউন্টে ৯,৭০৯ কোটি ৮৬ লক্ষ টাকা সরাসরি পাঠানো হয় এবং ১১ কোটি ৯৭ লক্ষ রান্নার গ্যাসের সিলিন্ডার সরবরাহ করা হয়েছে।


    পর্যালোচনা করে দেখা গেছে, পিএমইউওয়াই-এর এক শ্রেণীর সুবিধেভোগী এই প্রকল্পের জন্য তাঁদের ব্যাঙ্ক অ্যাকাউন্ট থেকে প্রাপ্ত অর্থ সংগ্রহ করেননি। পেট্রোলিয়াম ও প্রাকৃতিক গ্যাস মন্ত্রক এই প্রকল্পের সুবিধে আরও তিন মাস বাড়ানোর প্রস্তাব দিয়েছিল। কেন্দ্রীয় মন্ত্রিসভা সেই প্রস্তাবটি অনুমোদন করেছে। এর ফলে, যেসমস্ত সুবিধেভোগীদের ব্যাঙ্ক অ্যাকাউন্টে সিলিন্ডার কেনার টাকা জমা পড়েছিল, অথচ তাঁরা সিলিন্ডার কেনেননি ౼সেইসব সুবিধেভোগী আগামী ৩০শে সেপ্টেম্বর পর্যন্ত এই প্রকল্পের সুবিধে পাবেন।


    CG/CB/SKD

    
    
    (Release ID: 1637418) Visitor Counter : 10
    
    
      Read this release in: Punjabi , English , Urdu , Marathi , Hindi , Manipuri , Gujarati , Odia , Tamil , Telugu , Kannada , Malayalam