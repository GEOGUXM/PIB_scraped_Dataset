      স্বাস্থ্যওপরিবারকল্যাণমন্ত্রক

      জাতীয় স্তরে কোভিড-১৯ এ সংক্রমিতদের সুস্থ হয়ে ওঠার বেড়ে হয়েছে ৬১.৫৩%
      
      চিকিৎসাধীন সংক্রমিতদের থেকে প্রায় দু লক্ষ জন বেশি মানুষ সুস্থ হয়ে উঠেছেন
      
      গত চব্বিশ ঘন্টায় ২.৬ লক্ষর বেশী নমুনা পরীক্ষা হয়েছে

      Posted On: 08 JUL 2020 4:48PM by PIB Kolkata

    নতুন দিল্লী, ৮ জুলাই, ২০২০


    

    দেশে কোভিড সংক্রমণের নমুনা পরীক্ষার হার প্রতিদিন বাড়ছে। গত ২৪ ঘন্টায় ২,৬২,৬৭৯টি নমুনা পরীক্ষা হয়েছে। এর মধ্যে বেসরকারী পরীক্ষাগারে ৫৩,০০০-এর বেশী নমুনা পরীক্ষা করা গেছে। এ পর্যন্ত দেশে মোট ১,০৪,৭৩,৭৭১টি নমুনার পরীক্ষা হয়েছে। প্রতি ১০লক্ষ জনের হিসবে নমুনা পরীক্ষা করা হয়েছে ৭১৮০ জনের। ‘টেস্ট-ট্রেস-ট্রিট’ কৌশল অবলম্বন করে বিভিন্ন বাধা দূর করে রাজ্য সরকার ও কেন্দ্র শাসিত অঞ্চলের প্রশাসনের সঙ্গে সমন্বয় বজায় রেখে প্রতিদিন নমুনা পরীক্ষার পরিমাণ বাড়ানো হচ্ছে।


    
    নমুনা পরীক্ষা করার জন্য দেশে পরীক্ষাগারের সংখ্যা বৃদ্ধি করার উদ্যোগ অব্যাহত। দেশের নানা প্রান্তে সরকারী পরীক্ষাগার ৭৯৫টি ও বেসরকারি পরীক্ষাগার ৩২৪টি ౼অর্থাৎ মোট ১১১৯টি পরীক্ষাগারে এই মুহূর্তে নমুনা পরীক্ষা করা হচ্ছে। এর মধ্যে ৩৭২টি সরকারী ও ২২৮টি বেসরকারী পরীক্ষাগারে ( মোট ৬০০ টি) রিয়েল টাইম পিসিআরের মাধ্যমে , ৩৯০টি সরকারি ও ৩৬টি বেসরকারী পরীক্ষাগারে (মোট ৪২৬টি) ট্রুন্যাটের মাধ্যমে এবং ৩৩টি সরকারি ও ৬০টি বেসরকারী পরীক্ষাগারে (মোট ৯৩টি) সিবিন্যাটের মাধ্যমে নমুনা পরীক্ষা করা হচ্ছে।
    
    
    দেশে পরিস্থিতির মোকাবিলা করার জন্য স্বাস্থ্য পরিকাঠামো বাড়ানো হয়েছে। এর মধ্যে রয়েছে আইসিইউ, ভেন্টিলেটর এবং অক্সিজেন দেবার ব্যবস্থা। কোভিড-১৯ এ সংক্রমিতদের দ্রুত শনাক্তকরণ এবং সঠিক সময়ে চিকিৎসার ব্যবস্থা করায় প্রতিদিন সুস্থ হয়ে ওঠার সংখ্যা বৃদ্ধি পাচ্ছে। সমন্বিত ভাবে কোভিড-১৯ এর মোকাবিলা করার উদ্যোগ নেওয়ায় দেশে সুস্থ হয়ে ওঠার সংখ্যা এবং চিকিৎসাধীন রোগীর সংখ্যার ব্যবধান বাড়ছে। আজকের হিসেবে চিকিৎসাধীন সংক্রমিতদের থেকে ১,৯১,৮৮৬ জন বেশি সুস্থ হয়ে উঠেছেন। সারা দেশে সুস্থ হয়ে ওঠার হার ৬১.৫৩%।


    
    গত চব্বিশ ঘন্টায় সুস্থ হয়ে উঠেছেন ১৬,৮৮৩ জন। আজ পর্যন্ত হিসেবে মোট সুস্থ হয়ে উঠেছেন ৪,৫৬,৮৩০জন।
    
    বর্তমানে ২,৬৪,৯৪৪ জন সংক্রমিত চিকিৎসকদের তত্ত্বাবধানে রয়েছেন।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।


    
    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB

    
    
    (Release ID: 1637382) Visitor Counter : 9
    
    
      Read this release in: English , Urdu , Hindi , Marathi , Manipuri , Punjabi , Gujarati , Tamil , Telugu , Malayalam