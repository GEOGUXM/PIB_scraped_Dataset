      অর্থমন্ত্রক

      কোভিড-১৯ মহামারীর সময় আয়কর বিভাগ ২০ লক্ষের বেশি করদাতাকে ৬২,৩৬১ কোটি টাকা রিফান্ড হিসেবে মিটিয়েছে
      Posted On: 03 JUL 2020 12:42PM by PIB Kolkata


    নয়াদিল্লী, ৩ জুলাই, ২০২০


    

    কোভিড-১৯ মহামারী জনিত পরিস্থিতিতে করদাতাদের সাহায্য করার জন্য বকেয়া আয়কর রিফান্ড দ্রুত মিটিয়ে দিতে গত ৮ই এপ্রিল সরকারের পক্ষ থেকে জারি করা প্রেস বিজ্ঞপ্তি অনুযায়ী আয়কর বিভাগ গত ৮ই এপ্রিল থেকে ৩০শে জুন পর্যন্ত প্রতি মিনিটে ৭৬টি করে কর রিফান্ড হিসেবে মিটিয়ে দিয়েছে। আলোচ্য সময়ে শনি ও রবিবার বাদে ৫৬ টি কাজের দিনের মধ্যে কেন্দ্রীয় প্রত্যক্ষ কর পর্ষদ (সিবিডিটি) ২০ লক্ষ ৪৪ হাজারের বেশি ক্ষেত্রে রিফান্ড হিসেবে ৬২ হাজার ৩৬১ কোটি টাকা কর দাতাদের মিটিয়ে দিয়েছে।


    
    আয়কর দপ্তরে প্রযুক্তির ব্যবহার আরও বাড়ানোর সুফল হিসেবে করদাতারা আয়কর রিফান্ডের ক্ষেত্রে এখন অনেক বেশি সুবিধা পাচ্ছেন। কোভিড-১৯ মহামারী জনিত কঠিন সময়ে করদাতাদের প্রাপ্য রিফান্ড হিসেবে দ্রুত বকেয়া মিটিয়ে দেওয়া হচ্ছে। আয়কর বিভাগ ১৯ লক্ষ ৭ হাজারের বেশি করদাতাদের রিফান্ড হিসেবে ২৩ হাজার ৪৫৩ কোটি ৫৭ লক্ষ টাকা মিটিয়েছে। একইভাবে ১ লক্ষ ৩৬ হাজারের বেশি ক্ষেত্রে করদাতাদের কর্পোরেট কর বাবদ রিফান্ড হিসেবে ৩৮ হাজার ৯০৮ কোটি ৩৭ লক্ষ টাকা মিটিয়ে দেওয়া হয়েছে। সম্পূর্ণ ইলেক্ট্রনিক পদ্ধতিতে রিফান্ড বাবদ প্রাপ্য অর্থ সরাসরি করদাতাদের ব্যাঙ্ক অ্যাকাউন্টে জমা করা হয়েছে। এখন আধুনিক প্রযুক্তি প্রয়োগের ফলে করদাতাদের প্রাপ্য বকেয়া মেটানোর জন্য আয়কর বিভাগের কাছে আর অনুরোধ জানাতে হয়না। নির্দিষ্ট পদ্ধতি অবলম্বন করে করদাতারা তাদের রিফান্ড বাবদ প্রাপ্য অর্থ সরাসরি ব্যাঙ্ক অ্যাকাউন্টের মাধ্যমেই পেয়ে যান।


    
    প্রত্যক্ষ কর পর্ষদের পক্ষ থেকে পুনরায় বলা হয়েছে করদাতাদেরকে আয়কর বিভাগের কাছ থেকে পাওয়া ই-মেল গুলির দ্রুত জবাব দিতে, যাতে রিফান্ড বাবদ প্রাপ্য অর্থ দ্রুত যাচাই করে সঠিক পদ্ধতি মেনে মিটিয়ে দেওয়া যায়। আয়কর বিভাগের এ ধরণের ই-মেলগুলিতে সংশ্লিষ্ট করদাতার কাছ থেকে বকেয়া দাবি-দাওয়ার ব্যাপারে তথ্য যাচাই, ব্যাঙ্ক অ্যাকাউন্ট নম্বর এবং রিফান্ড দেওয়ার আগে ভুল-ত্রুটি সংশোধন করে নেওয়ার জন্য ই-মেলগুলি পাঠানো হয়। তাই সংশ্লিষ্ট করদাতার কাছ থেকে দ্রুত জবাব পাওয়া গেলে আয়কর বিভাগের রিফান্ড মেটানোর প্রক্রিয়া ত্বরান্বিত হয়।


    

    
    CG/BD/NS

    
    
    (Release ID: 1636156) Visitor Counter : 12
    
    
      Read this release in: Punjabi , Marathi , English , Urdu , Hindi , Manipuri , Assamese , Gujarati , Odia , Tamil , Telugu , Kannada , Malayalam