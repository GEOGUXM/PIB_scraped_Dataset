      যুবওক্রীড়াবিষয়কমন্ত্রক

      বিশ্ব মন্ত্রী পর্যায়ের ফোরামে ফিট ইন্ডিয়া অভিযানের প্রশংসায় কমনওয়েলথের মহাসচিব
      Posted On: 24 JUL 2020 12:58PM by PIB Kolkata


    নয়াদিল্লি, ২৪ জুলাই, ২০২০


    

    কোভিড পরবর্তী সময়ে ক্রীড়া ক্ষেত্রে ভারতের রূপরেখা সম্পর্কে কমনওয়েথ দেশগুলির মন্ত্রী পর্যায়ের ভার্চ্যুয়াল বৈঠকে অংশ নিয়ে কেন্দ্রীয় ক্রীড়া মন্ত্রী শ্রী কিরেণ রিজিজু জানান, কোভিড পরবর্তী সময়ে সমন্বয়ের ভিত্তিতে ক্রীড়া নীতি তৈরি করার পরিকল্পনা রয়েছে। সমস্ত কমনওয়েথ দেশের অংশগ্রহণে আয়োজিত মন্ত্রী পর্যায়ের ফোরামে শ্রী রিজিজু আরও বলেন, কমনওয়েথ গোষ্ঠীভুক্ত সদস্য দেশ হিসাবে সকল দেশের প্রতি সহমর্মিতা দেখানোর, বিশেষ করে বর্তমান পরিস্থিতির প্রেক্ষিতে অত্যন্ত প্রয়োজন রয়েছে।


    
    মহামারীর সময় নাগরিকদের সুস্থ সবল থাকার গুরুত্বের কথা উল্লেখ করে ক্রীড়া মন্ত্রী বলেন, এই ফোরামে উপস্থিত অন্যান্য দেশের মন্ত্রীদের জানাতে চাই যে, গত বছর শুরু হওয়া ফিট ইন্ডিয়া অভিযান মহামারী মোকাবিলায় অত্যন্ত কার্যকর ও ফলপ্রসূ হয়ে উঠেছে। কোভিডের সময় ফিটনেস ও রোগ প্রতিরোধক ক্ষমতা বাড়ানো অত্যন্ত জরুরি। নাগরিকদের ফিটনেস ও কল্যাণে ভারতে অনলাইনে একাধিক কর্মসূচির আয়োজন করা হয়েছে। এই কর্মসূচিগুলিতে বিশেষজ্ঞরা স্বাস্থ্য, পুষ্টি, দৈনিক শরীরচর্চা প্রভৃতি সম্পর্কে বিশেষজ্ঞরা সাধারণ মানুষকে অবহিত করেছেন। কমনওয়েলথ – এর মহাসচিব মিসেস প্যাট্রিসিয়া স্কটল্যান্ড মহামারীর বিরুদ্ধে লড়াইয়ে ভারতের ফিট ইন্ডিয়া অভিযানের মতো অভিনব উদ্যোগের প্রশংসা করেছেন।


    
    শ্রী রিজিজু বলেন, ইতিমধ্যেই তিনি সমস্ত রাজ্যের ক্রীড়া মন্ত্রীদের সঙ্গে পুনরায় খেলাধূলা শুরু করার বিষয়ে কথা বলেছেন। জাতীয় ক্রীড়া সংগঠনগুলির সঙ্গেও কথা বলার সময় তিনি ক্রীড়া সংগঠনগুলিকে ধীরে ধীরে খেলাধূলা আয়োজন করার পরামর্শ দিয়েছেন। শ্রী রিজিজু আরও বলেন, সাধারণ মানুষের মনে আস্থা সঞ্চারে এ ধরনের উদ্যোগ বড় ভূমিকা নিতে পারে। আগামী সেপ্টেম্বর বা অক্টোবর মাস নাগাদ দেশে খেলাধূলার প্রক্রিয়া শুরু হবে বলে শ্রী রিজিজু আশা প্রকাশ করেন। কমনওয়েথ ক্রীড়া কমিটি ২০২২ সালের কমনওয়েথ গেমস্ – এ শুটিং ও তীরন্দাজীকে প্রতিযোগিতা বিভাগে পুনরায় অন্তর্ভুক্ত করার জন্য শ্রী রিজিজু কমনওয়েথ ক্রীড়া কমিটিকে ধন্যবাদ দেন। কমনওয়েথ দেশগুলির পক্ষ থেকে ক্রীড়া ক্ষেত্রে এ ধরনের উদ্যোগ দেশগুলির মধ্যে বন্ধন আরও সুদৃঢ় করবে বলেও শ্রী রিজিজু আশা প্রকাশ করেন।


    

    
    CG/BD/SB

    
    
    (Release ID: 1640939) Visitor Counter : 10
    
    
      Read this release in: Punjabi , Telugu , English , Urdu , Marathi , Hindi , Manipuri , Tamil , Malayalam