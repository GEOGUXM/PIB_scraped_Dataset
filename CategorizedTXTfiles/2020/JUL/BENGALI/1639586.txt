      কৃষিমন্ত্রক

      ১৬ই জুলাই পর্যন্ত রাজস্থান, মধ্যপ্রদেশ, পাঞ্জাব, গুজরাত, উত্তরপ্রদেশ, মহারাষ্ট্র, ছত্তিশগড়, হরিয়ানা এবং বিহারে ৩.৫ লক্ষ হেক্টরের বেশি জমিতে পঙ্গপাল নিয়ন্ত্রণ অভিযানের কাজ চালানো হয়েছে
      Posted On: 17 JUL 2020 5:17PM by PIB Kolkata


    নয়াদিল্লী, ১৮ জুলাই, ২০২০


    

    ১১ এপ্রিল থেকে ১৬ই জুলাই পর্যন্ত রাজস্থান, মধ্যপ্রদেশ, পাঞ্জাব, গুজরাত, উত্তরপ্রদেশ এবং হরিয়ানায় ১ লক্ষ ৭৬ হাজার ৫৫ হেক্টর জমিতে পঙ্গপাল নিয়ন্ত্রণ অভিযান চালিয়েছে পঙ্গপাল নিয়ন্ত্রণ আঞ্চলিক কার্যালয়। ১৬ই জুলাই পর্যন্ত রাজস্থান, মধ্যপ্রদেশ, পাঞ্জাব, গুজরাত, উত্তরপ্রদেশ, মহারাষ্ট্র, ছত্তিশগড়, হরিয়ানা এবং বিহারে ১ লক্ষ ৭৬ হাজর ২৬ হেক্টর জমিতে পঙ্গপাল নিয়ন্ত্রণের কাজ পরিচালনা করেছে সংশ্লিষ্ট রাজ্য সরকারগুলি।


    
    মূলত ১৬ ও ১৭ই জুলাই রাতে রাজস্থানের বারমের, যোধপুর, বিকানের, নাগৌড়, চুরু, ঝুনঝুন, সিকার, ঝালোর এবং সিরোহি এই ৯টি জেলায় ২৩টি জায়গায় পঙ্গপাল নিয়ন্ত্রণ অভিযান চালানো হয়। এই একই সময় উত্তরপ্রেদশের পিলভিট জেলায় দুটি জায়গায় এবং রাজস্থানের পালি জেলার একটি জায়গায় রাজ্য কৃষি দপ্তরের পক্ষ থেকে ছোট ছোট দলে ভাগ হওয়া এবং ছড়িয়ে থাকা পঙ্গপালদের নিয়ন্ত্রণে আনতে অভিযান চালানো হয়।


    
    ভারতীয় বায়ুসেনার হেলিকপ্টার রাজস্থানের বারমেরে রামসার এলাকায় পঙ্গপাল নিয়ন্ত্রণ অভিযান চালায়।


    
    ১৭ই জুলাই পর্যন্ত রাজস্থানের বারমের, যোধপুর, বিকানের, নাগৌড়, চুরু, ঝুনঝুন, সিকার, ঝালোর, সিরোহি এবং গুজরাতের কচ্ছ ও উত্তরপ্রদেশের পিলভিট জেলায় অপরিণত গোলাপী পঙ্গপাল এবং প্রাপ্তবয়স্ক হলুদ পঙ্গপাল সক্রিয় ছিল।


    

    
    CG/SS/NS

    
    
    (Release ID: 1639586) Visitor Counter : 3
    
    
      Read this release in: Hindi , English , Urdu , Marathi , Manipuri , Punjabi , Tamil , Telugu