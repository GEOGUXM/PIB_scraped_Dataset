      প্রতিরক্ষামন্ত্রক

      ভারতীয় বিমানবাহিনীতে রাফায়েলের অন্তর্ভুক্তি
      Posted On: 29 JUL 2020 7:48PM by PIB Kolkata


    নয়াদিল্লি, ২৯ জুলাই, ২০২০


    ভারতীয় বিমানবাহিনীর পাঁচটি রাফায়েল বিমান আম্বালায় বিমান ঘাঁটিতে আজ পৌঁছেছে। ফ্রান্সের মেরিন্যাক-এর ডাশোল অ্যাভিয়েশন ফেসিলিটি থেকে ২৭শে জুলাই সকালে এই বিমানগুলি যাত্রা শুরু করে। ভারতে আজ বিকেলে পৌঁছনোর আগে সংযুক্ত আরব আমিরশাহীর আল-ধাসরা বিমান ঘাঁটিতে অল্প সময়ের জন্য সেগুলি দাঁড়ায়।


    ভারতীয় বিমানবাহিনীর বিমান চালকরা দুটি পর্যায়ে এই যুদ্ধ বিমানগুলিকে নিয়ে এসেছে। ফ্রান্স থেকে ৮,৫০০ কিলোমিটার পথের প্রথম পর্যায়ে বিমানগুলি ৫,৮০০ কিলোমিটার পথ ৭ ঘন্টা ৩০ মিনিটে সফর করেছে। ফরাসী বিমানবাহিনীর ট্যাঙ্কার আকাশপথে এই বিমানগুলিতে জ্বালানি সরবরাহ করেছে। দ্বিতীয় পর্যায়ে ২,৭০০ কিলোমিটার পথ পাড়ি দেওয়ার সময় ভারতীয় বিমানবাহিনীর ট্যাঙ্কার থেকে আকাশপথে জ্বালানি ভরা হয়েছে। ভারতীয় বিমানবাহিনী ফরাসি সরকার এবং ফ্রান্সের শিল্প সংস্থাকে নির্ধারিত সময়ে বিমানগুলি সরবরাহ করা এবং যথাযথ সহযোগিতার জন্য ধন্যবাদ জানিয়েছে। ফরাসি বিমানবাহিনীর জ্বালানি ভরার কাজে সাহায্য করার প্রক্রিয়াটি অত্যন্ত গুরুত্বপূর্ণ ছিল। পুরো প্রক্রিয়াটি সফলভাবে সম্পন্ন করা গেছে।


    আম্বালায় গোল্ডেন অ্যারোজ – ১৭ নম্বর স্কোয়াড্রনটি গত বছরের ১০ই সেপ্টেম্বর পুনর্গঠন করা হয়। এটি ১৯৫১ সালের পয়লা অক্টোবর তৈরি করা হয়েছিল। ১৯৫৫ সালে বিখ্যাত যুদ্ধবিমান দ্যঁ হ্যাভিল্যাব ভ্যাম্পায়ার এই স্কোয়াড্রনে প্রথম অন্তর্ভুক্ত হয়েছিল। ১৯৫৭ সালে হকার হান্টার যুদ্ধবিমানও এখানে প্রথম অন্তর্ভুক্ত হয়।


    রাফায়েল যুদ্ধবিমানের আনুষ্ঠানিক অন্তর্ভুক্তির প্রক্রিয়াটি আগস্টের মাঝামাঝি সময় হবে। এ ব্যাপারে পরবর্তীতে বিস্তারিত জানানো হবে।


    CG/CB/DM

    
    
    (Release ID: 1642214) Visitor Counter : 11
    
    
      Read this release in: English , Urdu , Hindi , Marathi , Manipuri , Odia , Tamil , Telugu