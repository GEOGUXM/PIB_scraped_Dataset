      রেলমন্ত্রক

      ট্রেনে যাতায়াতকারী যাত্রীসাধারণের সুরক্ষা বাড়াতে দক্ষিণ-পূর্ব রেলের বিশেষ উদ্যোগ
      Posted On: 29 JUL 2020 5:21PM by PIB Kolkata


    কলকাতা, ৩০ জুলাই, ২০২০


    রেল যাত্রীদের জন্য নিরাপত্তা ব্যবস্থা বৃদ্ধির লক্ষ্যে দক্ষিণ-পূর্ব রেলওয়ে সর্বাত্মক প্রয়াস গ্রহণ করেছে। ট্রেন চালানো এবং সফররত যাত্রীদের নিরাপত্তার দিকটিকে রেল কর্তৃপক্ষ সবথেকে বেশী গুরুত্ব দিয়েছে।


    নতুন রেল লাইন পাতা, অত্যাধুনিক প্রযুক্তির মাধ্যমে নিরাপত্তার বিভিন্ন কাজ পরিচালনা করা, লাইনের রক্ষণাবেক্ষণ, সিগন্যাল ব্যবস্থার উন্নতি, রেল কর্মীদের যথাযথ প্রশিক্ষণ এবং প্রচলিত রেল কোচগুলির বদলে আধুনিক ও নিরাপদ এলএইচবি কোচের ব্যবস্থা করার মতো বিভিন্ন উদ্যোগ দক্ষিণ-পূর্ব রেল কর্তৃপক্ষ ইতিমধ্যেই নিয়েছে। এই রেলের অন্তর্ভুক্ত সমস্ত প্রহরী-বিহীন লেভেল ক্রসিংগুলিকে বন্ধ করে দেওয়া হয়েছে। এছাড়াও, ৫০টি প্রহরী-যুক্ত লেভেল ক্রসিং-এর নিরাপত্তা বাড়ানো হয়েছে। আঠারোটি প্রহরী-যুক্ত লেভেল ক্রসিং-এ ট্রেন চালকদের সুবিধার্থে গেট স্টপ সিগন্যালের ব্যবস্থা করা হয়েছে। পণ্যবাহী ট্রেন চলাচলের সুবিধার জন্য ওভারহেড তারের খুঁটি ৬৪২টি জায়গায় পরিবর্তন করা হয়েছে। উনোচল্লিশটি ব্লকে অ্যাক্সেল কাউন্টার বসিয়ে সেগুলিকে স্বয়ংক্রিয় ব্যবস্থার নিয়ন্ত্রণে আনা হয়েছে। তেত্রিশটি শীতাতপ নিয়ন্ত্রিত এবং ৫০৬টি সাধারণ কামরায় ধোঁয়া শনাক্তকরণ ব্যবস্থা ও অগ্নি নির্বাপক যন্ত্র বসানো হয়েছে।


    এর পাশাপাশি, বিভিন্ন সুরক্ষা সম্পর্কিত নকল মহড়া, নিরাপত্তা সংক্রান্ত সেমিনারের ব্যবস্থা করা হয়েছে কর্মীদের জন্য। এভাবেই, দক্ষিণ-পূর্ব রেল তার এলাকায় দুর্ঘটনা হ্রাস করে নিরাপত্তা ব্যবস্থাকে বৃদ্ধি করেছে।


    SSS/CB/NS

    
    
    (Release ID: 1642452) Visitor Counter : 1
    
    
      Read this release in: English