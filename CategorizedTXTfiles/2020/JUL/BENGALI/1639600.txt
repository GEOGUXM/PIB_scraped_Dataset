      জলশক্তি মন্ত্রক

      প্রধানমন্ত্রীর নির্দেশের বাস্তবায়ন : জনপ্রশাসন কর্মসূচিতে উৎকৃষ্টতার স্বীকৃতি-স্বরূপ প্রধানমন্ত্রীর পুরস্কারের আওতায় গঙ্গা পুনরুজ্জীবনের ক্ষেত্রে জেলা আধিকারিকদের অবদানকেও ‘নমামি গঙ্গে’ উদ্যোগে অন্তর্ভুক্ত করা হয়েছে
      Posted On: 17 JUL 2020 7:33PM by PIB Kolkata


    নয়াদিল্লি, ১৭ জুলাই, ২০২০


    

    কেন্দ্রীয় কর্মচারী, গণভিযোগ এবং পেনশন বিষয়ক প্রতিমন্ত্রী ডঃ জিতেন্দ্র সিং আজ জনপ্রশাসন ক্ষেত্রে উৎকর্ষতার স্বীকৃত-স্বরূপ প্রধানমন্ত্রীর পুরস্কার সংক্রান্ত সংশোধিত কর্মসূচিটি এবং এ সংক্রান্ত একটি ওয়েবপোর্টালের ( www.pmawards.gov.in ) সূচনা করেন। এই প্রথমবার ‘নমামি গঙ্গে’ কর্মসূচিতে জেলাস্তরীয় আধিকারিকদের প্রচেষ্টাগুলিকে স্বীকৃতি জানানোর সিদ্ধান্ত নেওয়া হয়েছে। এই উপলক্ষে ডঃ সিং বলেন, প্রধানমন্ত্রী শ্রী নরেন্দ্র মোদীর প্রশাসনিক ক্ষেত্রে নাগরিকদের অংশগ্রহণের মূল ভাবনাকে সামিল করে এই কর্মসূচিটির সংশোধন করা হয়েছে এবং সর্বোচ্চ প্রশাসন, ন্যূনতম সরকার – এই মন্ত্র-কে কেন্দ্রবিন্দুতে রেখে নাগরিকদের স্বতঃস্ফূর্ত অংশগ্রহণে জোর দেওয়া হয়েছে। তিনি বলেন, নাগরিক-কেন্দ্রিক ব্যবস্থার মূল ভিত্তিই হ’ল স্বচ্ছতা ও দায়বদ্ধতা।


    
    ২০১৯ – এর ১৪ই ডিসেম্বর কানপুরে প্রধানমন্ত্রীর পৌরহিত্যে জাতীয় গঙ্গা পরিষদের বৈঠকে সিদ্ধান্ত হয় যে, গণপ্রশাসন ক্ষেত্রে উৎকৃষ্টতার স্বীকৃতি-স্বরূপ প্রধানমন্ত্রীর পুরস্কারের আওতায় গঙ্গা পুনরুজ্জীবনের ক্ষেত্রে অসামান্য অবদানগুলিকেও যথপোযুক্ত সম্মান জানানো হবে। এই বৈঠকে প্রধানমন্ত্রী জেলাস্তরীয় গঙ্গা কমিটিগুলির কাজকর্মে সর্বাধিক অগ্রাধিকার দেওয়ার কথা বলেছিলেন। তিনি বলেছিলেন, গঙ্গা পুনরুজ্জীবনের ক্ষেত্রে জাতীয় ও জেলাস্তরীয় চিন্তাভাবনাগুলির মধ্যে সামঞ্জস্য বজায় রাখা প্রয়োজন। তাই, পুনরুজ্জীবনের যাবতীয় কর্মকান্ডকে সুচারু রূপে চালিত করতে জেলাশাসকদের গুরুত্বপূর্ণ ভূমিকা রয়েছে।


    
    কেন্দ্রীয় সরকার ২০০৬ সালে জনপ্রশাসন ক্ষেত্রে উৎকৃষ্টতার স্বীকৃতি-স্বরূপ প্রধানমন্ত্রীর পুরস্কার চালু করে। উদ্দেশ্য ছিল, জেলা প্রশাসন সহ কেন্দ্র ও রাজ্য সরকারগুলির বিভিন্ন সংগঠনের অসামান্য ও উদ্ভাবনমূলক কর্মকান্ডগুলিতে স্বীকৃতি দেওয়া ও পুরস্কৃত করা। এর পর, ২০১৪ সালে জেলাশাসকদের অবদানকে স্বীকৃতি জানানোর জন্য এই কর্মসূচিতে সংস্কার করা হয়।


    
    এই প্রথমবার ‘নমামি গঙ্গে’ কর্মসূচিতে যুক্ত জেলাস্তরীয় আধিকারিকদের প্রয়াসগুলিকে স্বীকৃতি জানাতে গণপ্রশাসন ক্ষেত্রে উৎকৃষ্টতার স্বীকৃতি-স্বরূপ প্রধানমন্ত্রীর পুরস্কারের আওতায় অন্তর্ভুক্ত করা হয়েছে। ‘নমামি গঙ্গে’ কর্মসূচির জন্য প্রধানমন্ত্রীর পুরস্কার হিসাবে ৫৭টি জেলাস্তরীয় গঙ্গা কমিটির প্রতিটি জেলা কমিটিকেই পুরস্কার দেওয়া হবে।


    
    ২০১৮-র পয়লা এপ্রিল থেকে ২০২০-র ৩১শে মার্চ পর্যন্ত সময়ে রূপায়িত বা পরিচালিত বিভিন্ন কর্মসূচির অগ্রগতির পরিসংখ্যান বিবেচনায় রেখে পুরস্কার-প্রাপকদের চিহ্নিত করা হবে। এ বছর জনপ্রশাসন ক্ষেত্রে উৎকর্ষতার স্বীকৃতি-স্বরূপ প্রধানমন্ত্রী পুরস্কার কর্মসূচির আওতায় ১৫টি পুরস্কার দেওয়া হবে। এই পুরস্কারের জন্য www.pmawards.gov.in - এই পোর্টালের মাধ্যমে আজ থেকে ১৫ই আগস্ট পর্যন্ত আবেদন জমা করা যাবে। আগামী ৩১শে অক্টোবর রাষ্ট্রীয় একতা দিবস উপলক্ষে এই পুরস্কারগুলি বিতরণ করা হবে বলে স্থির হয়েছে।


    

    
    CG/BD/SB

    
    
    (Release ID: 1639600) Visitor Counter : 3
    
    
      Read this release in: English , Urdu , Hindi , Manipuri , Punjabi , Tamil