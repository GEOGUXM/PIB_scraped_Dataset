      পেট্রোলিয়ামওপ্রাকৃতিকগ্যাসমন্ত্রক

      শ্রী ধর্মেন্দ্র প্রধান ভারতের উন্নয়নের সুযোগকে কাজে লাগিয়ে এদেশে বিনিয়োগ করার জন্য মার্কিন বিনিয়োগকারীদের আহ্বান জানিয়েছেন
      Posted On: 16 JUL 2020 10:47AM by PIB Kolkata


    নয়াদিল্লী, ১৬ জুলাই, ২০২০


    

    ভারত ও মার্কিন কৌশলগত অংশীদারিত্বের দ্বিতীয় মন্ত্রিপর্যায়ের বৈঠক অনুষ্ঠিত হবে আগামীকাল। তার আগে আজ কেন্দ্রীয় পেট্রোলিয়াম ও প্রাকৃতিক গ্যাস এবং ইস্পাত মন্ত্রী শ্রী ধর্মেন্দ্র প্রধান মার্কিন শক্তি বিষয়ক দপ্তরের সচিব মিঃ ড্যান ব্রুলিটের সঙ্গে শিল্প পর্যায়ের বৈঠকে মিলিত হন। মার্কিন-ভারত বাণিজ্য পর্ষদ এই বৈঠকের আয়োজন করে। কেন্দ্রীয় মন্ত্রী গত মঙ্গলবার ভারত-মার্কিন কৌশলগত শক্তি অংশীদারিত্ব আয়োজিত শিল্প পর্যায়ের বৈঠকে সভাপতিত্ব করেন।


    
    এ দিনের এই ভার্চুয়াল বৈঠকে উপস্থিত ছিলেন পেট্রোলিয়াম ও প্রাকৃতিক গ্যাস মন্ত্রকের সচিব শ্রী তরুণ কাপুর, মার্কিন যুক্তরাষ্ট্রে নিযুক্ত ভারতের রাষ্ট্রদূত শ্রী তরণজি সন্ধু, ভারত ও মার্কিন সরকার এবং দুই দেশের বিভিন্ন সংস্থার প্রতিনিধিরা।


    
    শ্রী ধর্মেন্দ্র প্রধান এই ভার্চুয়াল বৈঠকে প্রতিনিধিদের সঙ্গে মত-বিনিময়কালে মাকিন সংস্থা ও বিনিয়োগকারীদের ভারতের উদীয়মান নতুন সুযোগগুলিতে যোগদান ও বিনিয়োগের জন্য আহ্বান জানান। তিনি বলেন, এক্ষেত্রে ভারত ও আমেরিকার বিভিন্ন সংস্থাগুলি সহযোগিতার প্রয়াস চালাচ্ছে। তবে তা প্রত্যাশার চেয়ে অনেক কম। আলোচনায় ভারত-মার্কিন শক্তি অংশীদারিত্বের মধ্যে স্থিতিস্থাপকতার বিষয়ে জোর দেন তিনি এবং এই বিষয়টিকে ভারত-মার্কিন কৌশলগত অংশীদারিত্বে একটি স্থিতিশীল স্তম্ভ হিসেবেও ব্যাখ্যা করেন।


    
    শ্রী প্রধান বলেন, এই কঠিন সময়ে ভারত ও আমেরিকা বিশ্বব্যাপি জ্বালানী বাজারে স্থিতিশীল অবস্থা বজায় রাখায় হোক বা কোভিড-১৯ মোকাবিলা করার জন্য সহযোগী প্রচেষ্টা চালানোয় হোক না কেন- সব ক্ষেত্রেই দুই দেশ নিবিড় সহযোগিতা বজায় রেখে কাজ করে চলেছে। তিনি বলেন, আজকের এই অস্থির বিশ্বে দু-দেশের সম্পর্কের ক্ষেত্রে একটি বিষয় স্থির রয়েছে যে ভারত - আমেরিকার মধ্যে দ্বিপাক্ষিক অংশীদারিত্বের বিষয়টি আগামীদিনেও বজায় থাকবে এবং এগিয়ে চলবে।


    
    কৌশলগত জ্বালানী অংশীদারিত্বের বিষয়ে শ্রী প্রধান বলেন, প্রাকৃতিক গ্যাস ক্ষেত্রে সহযোগিতা সবসময় অগ্রাধিকার ক্ষেত্র হিসেবে চিহ্নিত হয়েছে। তিনি এলএনজি বাংকারিং, এলএনজি আইএসও কন্টেইনার ডেভেলপমেন্ট, পেট্রোকেমিক্যাল্স, জৈব জ্বালানী এবং সংকোচিত বায়ো-গ্যাসের মতো ভারতীয় জ্বালানী ক্ষেত্রে বেশ কয়েকটি নতুন সম্ভাবনার কথাও উল্লেখ করেন।


    
    কেন্দ্রীয় মন্ত্রী ভারতে অনুসন্ধান এবং উৎপাদন ক্ষেত্রে সুদূর প্রসারী পরিবর্তন ও নীতিগত সংস্কারের কথাও তুলে ধরেন। তিনি বলেন, ভারত আগামী ৫ বছরে তেল ও গ্যাস অনুসন্ধান ক্ষেত্রে ১১৮ বিলিয়ন মার্কিন ডলারেরও বেশি বিনিয়োগ করবে। এর উদ্দেশ্যই হল, দেশে দ্রুত ক্রমবর্ধমান অর্থনীতির প্রয়োজনে গ্যাস সরবরাহ ও বিতরণ ব্যবস্থাপনার বিকাশ সহ প্রাকৃতিক গ্যাস সংরক্ষণের পরিকাঠামো নির্মাণ করা।


    
    শ্রী প্রধান পরবর্তী ওএএলপি এবং ডিএসএফ নিলামে অংশ নেওয়ার জন্য আমেরিকার বিভিন্ন সংস্থাকে আহ্বান জানান।


    
    শ্রী ধর্মেন্দ্র প্রধান বলেন, সঠিক সময় এই বৈঠক অনুষ্ঠিত হতে চলেছে। এই সভায় আলোচনার সুফল থেকে শিল্পক্ষেত্রে প্রয়োজনীয় তথ্য সরবরাহ করা সম্ভব হবে বলেও তিনি জানান।

    

    CG/SS/NS

    
    
    (Release ID: 1639145) Visitor Counter : 11
    
    
      Read this release in: English , Urdu , Marathi , Hindi , Assamese , Manipuri , Punjabi , Odia , Tamil , Telugu , Malayalam