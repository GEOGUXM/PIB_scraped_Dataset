      প্রধানমন্ত্রীরদপ্তর

      শ্রী নরেন্দ্র মোদী এবং শ্রী প্রবীন্দ জুগনাউথ মরিশাস সুপ্রিম কোর্টের নতুন ভবনের যৌথভাবে উদ্বোধন করবেন
      Posted On: 28 JUL 2020 7:15PM by PIB Kolkata


    নয়াদিল্লি, ২৮ জুলাই, ২০২০


    

    
    প্রধানমন্ত্রী শ্রী নরেন্দ্র মোদী এবং মরিশাসের প্রধানমন্ত্রী শ্রী প্রবীন্দ জুগনাউথ বৃহস্পতিবার (৩০শে জুলাই) মরিশাস সুপ্রিম কোর্টের নতুন ভবনের যৌথভাবে উদ্বোধন করবেন। ভিডিও কনফারেন্সের মাধ্যমে এই অনুষ্ঠানে মরিশাসের বিচার-বিভাগের পদস্থ আধিকারিকরা ছাড়াও দুটি দেশের বিশিষ্ট ব্যক্তিরা উপস্থিত থাকবেন। ভারতের অর্থানুকূল্যে এই ভবনটি নির্মিত হয়েছে। রাজধানী পোর্ট ল্যুই’তে ভারতের সহযোগিতায় পরিকাঠামো উন্নয়নের যে কাজ চলছে, তারই অঙ্গ হিসাবে এই ভবনটি নির্মাণ করা হয়েছে।


    
    ভারত মরিশাস’কে ২০১৬ সালে ৩৫ কোটি ৩০ লক্ষ মার্কিন ডলারের সমতুল বিশেষ আর্থিক প্যাকেজ দেওয়ার কথা ঘোষণা করেছিল। এই প্যাকেজের আওতায় যে ৫টি প্রকল্প বাস্তবায়িত হচ্ছে, তারই একটি এই সুপ্রিম কোর্ট ভবন। নির্দিষ্ট সময়ের আগেই নির্ধারিত ব্যয়ের কম অর্থে এই প্রকল্পের কাজ সম্পূর্ণ হয়েছে। ৪ হাজার ৭০০ বর্গমিটার এলাকা জুড়ে এই ১০ তলা এই ভবনটি ২৫ হাজার বর্গমিটার চত্বরের মধ্যে গড়ে উঠেছে। অত্যাধুনিক নকশায় নির্মিত এই ভবনটি পরিবেশ-বান্ধব। তাপ ও শব্দরোধী ব্যবস্থার পাশাপাশি বিদ্যুৎ সাশ্রয়ী ব্যবস্থাপনাও এখানে গড়ে তোলা হয়েছে।


    
    শ্রী মোদী এবং শ্রী জুগনাউথ ২০১৯ – এর অক্টোবরে মেট্রো প্রকল্পের প্রথম পর্যায় এবং নতুন একটি ইএনটি হাসপাতাল যৌথভাবে উদ্বোধন করেছিলেন। বিশেষ আর্থিক প্যাকেজের আওতায় গত বছর সেপ্টেম্বরে এই মেট্রো রেলের ১২ কিলোমিটার লাইনের কাজ শেষ হয়েছিল। দ্বিতীয় পর্যায়ে ১৪ কিলোমিটার লাইনের কাজ চলছে। ভারত ইএনটি হাসপাতাল প্রকল্পে মরিশাসে ১০০ শয্যার একটি হাসপাতাল নির্মাণের কাজে সাহায্য করেছিল।
    
    সুপ্রিম কোর্টের নতুন এই ভবনটি শহরের কেন্দ্রস্থলে একটি গুরুত্বপূর্ণ স্থাপত্যের নিদর্শন- ই হবে না, এটি উভয় দেশের শক্তিশালী দ্বিপাক্ষিক সম্পর্কের প্রতীক হিসেবে বিবেচিত হবে।


    

    CG/CB/SB

    
    
    (Release ID: 1641989) Visitor Counter : 7
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam