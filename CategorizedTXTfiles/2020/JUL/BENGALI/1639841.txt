      স্বাস্থ্যওপরিবারকল্যাণমন্ত্রক

      গত চব্বিশ ঘন্টায় ২৩,৬০০ জনের বেশী সুস্থ হয়ে উঠেছেন
      
      চিকিৎসাধীন সংক্রমিতদের থেকে ৩ লক্ষের বেশী সুস্থ হয়ে উঠেছেন
      
      প্রতি দশ লক্ষ জনের হিসেবে প্রায় ১০ হাজার জনের নমুনা পরীক্ষা হয়েছে

      Posted On: 19 JUL 2020 5:56PM by PIB Kolkata

    নতুনদিল্লি, ১৯ই জুলাই, ২০২০


    

    
    
    কেন্দ্র ও রাজ্য সরকার এবং কেন্দ্র শাসিত অঞ্চল প্রশাসনের যথোচিত সময়োপযোগী ব্যবস্থাগ্রহনের কৌশল অবলম্বনের ফলে দেশে কোভিড-১৯ মহামারী নিয়ন্ত্রনে রাখা গেছে। যাঁদের সংক্রমণ বেশী তাঁদের হাসপাতালে চিকিৎসা চলছে। আর যাঁদের সংক্রমণ কম তাঁরা হোম আইসোলেশনে রয়েছেন। এর ফলে উচ্চ হারে আরোগ্য লাভ নিশ্চিত হয়েছে।


    
    গত ২৪ ঘন্টায় ২৩,৬৭২ জন সুস্থ হয়ে বাড়ি ফিরেছেন। আরোগ্য লাভ করা আর চিকিৎসাধীন সংক্রমিতদের মধ্যে পার্থক্যর পরিমাণ এখন ৩,০৪.০৪৩। ৬,৭৭.৪২২ জন সংক্রমিত সুস্থ হয়ে উঠেছেন। মোট সংক্রমিতের ৬২.৮৬ শতাংশ আরোগ্য লাভ করেছেন।


    
    কোভিড-১৯-এ চিকিৎসাধীন সংক্রমিতের সংখ্যা ৩,৭৩,৩৭৯ জন।


    
    দেশে কোভিড সংক্রমিতদের নমুনা পরীক্ষা করার পরিকাঠামো প্রতিনিয়ত বৃদ্ধি করা হচ্ছে। ভারতীয় চিকিৎসা গবেষণা পরিষদ (ইন্ডিয়ান কাউন্সিল অফ মেডিক্যাল রিসার্চ౼আইসিএমআর)-এর নির্দেশিকা মেনে সব নিবন্ধীকৃত চিকিৎসকরাই এখন নমুনা পরীক্ষার সুপারিশ করতে পারছেন। কোভিড-১৯ এর পরীক্ষার জন্য আরটি-পিসিআর সবথেকে নির্ভরযোগ্য পরীক্ষা। এর সঙ্গে র্র্যা্পিড আন্টিজেন পয়েন্ট অফ কেয়ার (পি-ওসি), ট্রুন্যাট এবং সিবিন্যাটের মাধ্যমে নমুনা পরীক্ষা করায়, পরীক্ষার পরিমাণও বেড়ে গেছে। গত ২৪ ঘন্টায় ৩,৫৮,১২৭টি নমুনা পরীক্ষা করা হয়েছে। এরফলে এ পর্যন্ত মোট ১,৩৭,৯১,৮৬৯টি নমুনার পরীক্ষা হয়েছে। ভারতে প্রতি ১০ লক্ষ জনের মধ্যে ৯৯৯৪.১ জনের নমুনা পরীক্ষা করা হয়েছে।
    
    সারা দেশে পরীক্ষাগারের সংখ্যা বৃদ্ধি পেয়ে ১,২৬২টি হয়েছে। এর মধ্যে সরকারি পরীক্ষাগার ৮৮৯ এবং বেসরকারি পরীক্ষাগার ৩৭৩টি। রিয়েল টাইম আরটি-পিসিআর পদ্ধতিতে ৩৯৭টি সরকারি পরীক্ষাগারে এবং ২৫১টি বেসরকারি পরীক্ষাগারে অর্থাৎ মোট ৬৪৮টি পরীক্ষাগারে, ৪৫৫টি সরকারি পরীক্ষাগার এবং ৫৫টি বেসরকারি পরীক্ষাগার অর্থাৎ মোট ৫১০টি পরীক্ষাগারে ট্রুন্যাট-এর মাধ্যমে এবং ৩৭টি সরকারি ও ৬৭টি বেসরকারি পরীক্ষাগারে অর্থাৎ মোট ১০৪টি পরীক্ষাগারে সিবিন্যাট-এর মাধ্যমে নমুনা পরীক্ষা করা হচ্ছে।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।


    
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।


    
    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB

    
    
    (Release ID: 1639841) Visitor Counter : 12
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Malayalam