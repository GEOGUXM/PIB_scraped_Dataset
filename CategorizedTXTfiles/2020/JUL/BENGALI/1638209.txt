      বিজ্ঞানওপ্রযুক্তিমন্ত্রক

      গেঁটে বাতের তীব্রতা কমানোর জন্য আইএনএসটি-র বৈজ্ঞানিকদের একটি ন্যানোপার্টিক্যাল উদ্ভাবন
      Posted On: 12 JUL 2020 1:41PM by PIB Kolkata


    নয়াদিল্লী, ১২ জুলাই, ২০২০


    

    কেন্দ্রের বিজ্ঞান ও প্রযুক্তি দপ্তরের অধীনস্থ স্বায়ত্ত্ব শাসিত সংস্থা ইন্সটিটিউট অফ ন্যানো সায়েন্স অ্যান্ড টেকনোলজির বিজ্ঞানীরা গেঁটে বাতের তীব্রতা কমানোর জন্য চাইটোজেনের থেকে এক রকমের ন্যানোপার্টিক্যাল উদ্ভাবন করেছেন যেগুলি জিঙ্ক গ্লুকোনেটের সঙ্গে মিশিয়ে প্রয়োগ করা হয়েছে।


    
    দস্তা বা জিঙ্ক আমাদের হাড়ে তন্তু ও কলার মধ্যে সাম্যবস্থা বা স্থিতাবস্থা বজায় রাখে। যাদের গেঁটে বাত আছে তাদের এই সমস্যার মোকাবিলায় শরীরে দস্তার প্রয়োজন রয়েছে। মানবদেহে জিঙ্ক গ্লুকোনেট যুক্ত ওষুধ খেয়ে জিঙ্কের চাহিদা মেটানো হয়।


    
    যেসব জলজ প্রাণীর শরীরে মোটা খোলস থাকে সেই খোলসের থেকে চাইটোজেন প্রচুর পরিমাণে পাওয়া যায়। এই উপাদানটি জৈব সামঞ্জস্যপূর্ণ এবং জৈব প্রক্রিয়ায় এটি বিনষ্ট হতে পারে। এর মধ্যে প্রাকৃতিক পলিস্যাকারাইড প্রচুর পরিমাণে রয়েছে। আইএনএসটি-র গবেষকরা এই চাইটোজেনকে বাছাই করেছেন কারণ এটি মানবদেহে জৈব পদার্থের সামঞ্জস্য বজায় রাখতে পারে এবং এরমধ্যে কোন ক্ষতিকারক উপাদান নেই। চাইটোজেন সাধারণত শ্লেষ্মা জাতীয় একটি আঁঠালো পদার্থ।


    
    বিজ্ঞানীরা যেসমস্ত ইঁদুরের মধ্যে গেঁটে বাত আছে সেইসব ইঁদুরের শরীরে জিঙ্ক অক্সাইড প্রয়োগ করেছেন। দেখা গেছে ওই জিঙ্ক অক্সাইড প্রয়োগের পর ইঁদুরগুলির রক্তরসে জিঙ্কের পরিমাণ খুব একটা বৃদ্ধি পায়নি। কিন্তু বিজ্ঞানীরা যখন তাঁদের উদ্ভাবিত ন্যানোপার্টিক্যাল প্রয়োগ করেছেন তখন ওই ইঁদুরগুলির রক্তরসে জিঙ্কের পরিমাণ যথেষ্ট বৃদ্ধি পেয়েছে। এরফলে বিজ্ঞানীরা জিঙ্ক গ্লুকোনেটের ন্যানো পার্টিক্যাল তৈরিতে উৎসাহ পেয়েছেন।


    
    গবেষকরা চাইটোজেন ন্যানোপার্টিক্যালে জিঙ্ক গ্লুকোনেট যুক্ত করেছেন। পরীক্ষাগারে দু-বার পাতিত করার পর জলের মধ্যে চাইটোজেন এবং সোডিয়াম ট্রাই পলিফসফেট প্রয়োগ করেছেন। তারপর সেই তরলটিকে সংশ্লেষ করে এই চাইটোজেন ন্যানোপার্টিক্যাল তৈরি করা হয়েছে। বিজ্ঞানীরা দেখেছেন জিঙ্ক গ্লুকোনেট প্রয়োগ করে ইঁদুরের শরীরে গেঁটে বাতের সমস্যা যতটা না হ্রাস পেয়েছে, চাইটোজেন ন্যানোপার্টিক্যাল যুক্ত জিঙ্ক গ্লুকোনেট প্রয়োগ করলে তার ফল আরও বেশী ভালো হয়েছে। মোহালির ইন্সটিটিউট অফ ন্যানো সায়েন্স অ্যান্ড টেকনোলজির এই গবেষকরা জিঙ্ক গ্লুকোনেট সমৃদ্ধ চাইটোজেন ন্যানোপার্টিক্যাল গেঁটে বাতের তীব্রতা হ্রাসে উৎসাহব্যাঞ্জক ফল পাওয়ায় ন্যানোজৈব প্রযুক্তির গবেষণায় নতুন একটি দিক উন্মোচিত হল।


    

    CG/CB/NS

    
    
    (Release ID: 1638209) Visitor Counter : 17
    
    
      Read this release in: English , Urdu , Hindi , Marathi , Manipuri , Punjabi , Tamil