      যুবওক্রীড়াবিষয়কমন্ত্রক

      আত্মনির্ভর ভারত অভিযানের উদ্দেশ্য পূরণে ১ কোটি যুবাকে স্বেচ্ছাসেবক হিসাবে সামিল করতে যুব বিষয়ক ও ক্রীড়া মন্ত্রক ইউনিসেফের সঙ্গে অংশীদারিত্ব গড়ে তুলেছে
      Posted On: 20 JUL 2020 7:18PM by PIB Kolkata

      নয়াদিল্লি, ২০ জুলাই, ২০২০
      প্রধানমন্ত্রীর আত্মনির্ভর ভারত অভিযানের অঙ্গ হিসাবে এবং দেশে ১ কোটি যুবাকে এই অভিযানে স্বেচ্ছায় সামিল করার জন্য কেন্দ্রীয় যুব বিষয়ক ও ক্রীড়া মন্ত্রক ইউনিসেফের একটি বহুপাক্ষিক প্ল্যাটফর্ম ইউওয়াহ’র সঙ্গে সমঝোতা স্বাক্ষর করেছে। এই সমঝোতা স্বাক্ষরের উদ্দেশ্য হ’ল দেশে যুবসম্প্রদায়ের মধ্যে স্বেচ্ছায় শ্রমদানের মানসিকতার প্রসার ঘটানো। সেই সঙ্গে, একজন সক্রিয় নাগরিক হয়ে উঠতে মানসিকতায় পরিবর্তন নিয়ে আসা। মন্ত্রক ও ইউনিসেফের মধ্যে এই অভিযানের সূচনা করেন, যুব বিষয়ক দপ্তরের সচিব শ্রীমতী ঊষা শর্মা এবং ভারতে ইউনিসেফের প্রতিনিধি ডঃ ইয়াসমিন আলি হক। যুব বিষয়ক ও ক্রীড়া মন্ত্রী শ্রী কিরেণ রিজিজু এই অনুষ্ঠানে উপস্থিত ছিলেন।
      মন্ত্রক ও ইউনিসেফের মধ্যে এই অংশীদারিত্বের গুরুত্ব সম্পর্কে শ্রী কিরেণ রিজিজু বলেন, বর্তমান চ্যালেঞ্জের সময়ে এ ধরনের উদ্যোগের অত্যন্ত তাৎপর্য রয়েছে। প্রধানমন্ত্রী শ্রী মোদী দেশে যুবসম্প্রদায়ের জন্য এক সুস্পষ্ট ভবিষ্যৎ রূপরেখা প্রণয়ন করেছেন। তাই, আত্মনির্ভর ভারত গড়ে তোলার উদ্দেশ্য অর্জনে যুবসম্প্রদায়ের গুরুত্বপূর্ণ ভূমিকা রয়েছে। দেশে জনসংখ্যায় যুবসম্প্রদায়ের আধিক্য থাকায় তাঁদের অবদান কেবল ভারতেই নয়, বরং সমগ্র বিশ্বে বড় পরিবর্তন আনতে পারে।
      শ্রী রিজিজু আরও বলেন, কেন্দ্রীয় সরকার যুবাদের মতামত ও পরামর্শ শুনতে অঙ্গীকারবদ্ধ। তাই, মন্ত্রকের সঙ্গে ইউনিসেফের এই উদ্যোগ শিক্ষা, দক্ষতা ও বেকারত্বের মতো নতুন চ্যালেঞ্জগুলির সমাধানে গুরুত্বপূর্ণ ভূমিকা নিতে পারে। ভারতে নিযুক্ত ইউনিসেফের প্রতিনিধি ডঃ ইয়াসমিন আলি হক বলেন, যুব বিষয়ক ও ক্রীড়া মন্ত্রক বহুপাক্ষিক প্যাটফর্ম যুবার এক গুরুত্বপূর্ণ অংশীদার। এই উদ্যোগের ফলে ভারতে যুবসম্প্রদায়কে তাঁদের নিজস্ব বিষয় ও পরিকল্পনা স্থির করতে সাহায্য করবে। বর্তমান সময়ে এই উদ্যোগ অত্যন্ত তাৎপর্যপূর্ণ। কারণ, দ্রুত পরিবর্তনশীল বিশ্বে যুবসম্প্রদায়কে উপযোগী করে তোলা অত্যন্ত জরুরি। সিদ্ধান্ত প্রণয়নের ক্ষেত্রে যুবসম্প্রদায়কে সামিল করে তাঁদের মতামত ও পরামর্শগুলি চূড়ান্ত পরিকল্পনার ক্ষেত্রে গুরুত্বপূর্ণ হয়ে উঠতে পারে।
      CG/BD/SB
    
    
    (Release ID: 1640298) Visitor Counter : 3
    
    
      Read this release in: English , Urdu , Hindi , Marathi , Manipuri , Punjabi , Odia , Tamil , Telugu