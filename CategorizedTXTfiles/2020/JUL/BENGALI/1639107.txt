      স্বরাষ্ট্র মন্ত্রক

      কেন্দ্রীয় স্বরাষ্ট্র মন্ত্রী শ্রী অমিত শাহ পূজ্যপাদ সন্ত আচার্য শ্রী পুরুষোত্তমপ্রিয়দাসজি স্বামীশ্রী মহারাজজির প্রয়াণে গভীর শোক ব্যক্ত করেছেন
      Posted On: 16 JUL 2020 1:11PM by PIB Kolkata


    নয়াদিল্লি, ১৬ জুলাই, ২০২০


    পরম পূজ্য সন্ত আচার্য শ্রী পুরুষোত্তমপ্রিয়দাসজি স্বামীশ্রী মহারাজজির প্রয়াণে কেন্দ্রীয় মন্ত্রী শ্রী অমিত শাহ গভীর শোক ব্যক্ত করেছেন। শ্রী পুরুষোত্তমপ্রিয়দাসজি স্বামীশ্রী মহারাজজি লক্ষ লক্ষ মানুষের জীবনের অন্ধকার দূর করেছেন।


    কেন্দ্রীয় স্বরাষ্ট্র মন্ত্রী এক ট্যুইট বার্তায় বলেছেন, আচার্যর আধ্যাত্মিক শিক্ষা ও সমাজের প্রতি নিঃস্বার্থ অবদান অতুলনীয়। আচার্য শ্রী পুরুষোত্তমপ্রিয়দাসজি স্বামীশ্রী মহারাজজির জীবন জ্ঞান ও মূল্যবোধে পরিপূর্ণ ছিল, তিনি মানবতার জন্য তাঁর জীবন উৎসর্গ করেছিলেন।


    মন্ত্রী আরও বলেন, পূজ্যপাদ সন্তের প্রয়াণে সমাজের অপুরণীয় ক্ষতি হল। তিনি এই মহান আত্মার শান্তি কামনা করেন এবং বিশ্ব জুড়ে তাঁর ভক্তদের এই সঙ্কট থেকে বেরিয়ে আসার মানসিক জোর প্রার্থনা করেন।


    আচার্য শ্রী পুরুষোত্তমপ্রিয়দাসজি স্বামীশ্রী মহারাজ মণিনগর শ্রী স্বামীনারায়ণ গদি সংস্থানের আধ্যাত্মিক গুরু ছিলেন। তিনি ছিলেন পঞ্চম আচার্য। বর্তমানে শ্রী স্বামীনারায়ণ গদির আচার্য পদে তিনি অধিষ্ঠিত ছিলেন।


    CG/CB/DM

    
    
    (Release ID: 1639107) Visitor Counter : 14
    
    
      Read this release in: English , Urdu , Hindi , Manipuri , Assamese , Punjabi , Gujarati , Tamil , Telugu