      পরিবেশওঅরণ্যমন্ত্রক

      বিশ্ব ব্যাঘ্র দিবসের প্রাক্কালে নতুন গিনেস রেকর্ড জাতির উদ্দেশে উৎসর্গ করবেন কেন্দ্রীয় পরিবেশ মন্ত্রী
      Posted On: 27 JUL 2020 2:36PM by PIB Kolkata


    নয়াদিল্লী, ২৭ জুলাই, ২০২০


    

    বিশ্ব ব্যাঘ্র দিবসের প্রাক্কালে কেন্দ্রীয় পরিবেশ মন্ত্রী শ্রী প্রকাশ জাভড়েকর বিশ্বের বৃহত্তম ক্যামেরা ট্র্যাপ ভিত্তিক বন্য প্রাণ সমীক্ষার ওপর ভারতের ব্যাঘ্র গণনার নতুন গিনেস রেকর্ড জাতির উদ্দেশে উৎসর্গ করবেন।


    
    এই উপলক্ষ্যে আগামীকাল নতুন দিল্লীর ন্যাশনাল মিডিয়া সেন্টারে এক অনুষ্ঠানের আয়োজন করা হয়েছে। সকাল ১১টা থেকে সরাসরি এই অনুষ্ঠানটি দেখা যাবে ইউটিউবের নিম্নলিখিত লিঙ্কের মাধ্যমে। লিঙ্কটি হল https://youtu.be/526Dn0T9P3E । এই অনুষ্ঠানে প্রায় ৫০০ জন প্রতিনিধি অংশ নেবেন।


    
    রাশিয়ার সেন্ট পিটার্সবার্গে ব্যাঘ্র অঞ্চল হিসেবে পরিচিত দেশগুলির সরকারের প্রধানরা বাঘ সংরক্ষণের ক্ষেত্রে "সেন্ট পিটার্সবার্গ ঘোষণা পত্র"তে স্বাক্ষর করে ২০২২ সালের মধ্যে ওইসব অঞ্চলে বাঘের সংখ্যা দ্বিগুন করার প্রতিশ্রুতি দিয়েছিলেন। এই বৈঠকের সময় প্রতি বছর ২৯শে জুলাই বিশ্ব ব্যাঘ্র সংরক্ষণ দিবস হিসেবে পালনের সিদ্ধান্ত নেওয়া হয়। সেই থেকে বাঘ সংরক্ষণের বিষয়ে সচেতনতা তৈরি ও প্রসারে প্রতি বছর এই দিনটি উদযাপিত হয়ে আসছে।


    
    গত বছর বিশ্ব ব্যাঘ্র দিবস উপলক্ষ্যে প্রধানমন্ত্রী শ্রী নরেন্দ্র মোদী জানিয়েছিলেন ২০১০ সালে রাশিয়ায় বাঘ সংরক্ষণের বিষয়ে সেন্ট পিটার্সবার্গের ঘোষণা পত্রে ২০২২ সালের মধ্যে বাঘের সংখ্যা বৃদ্ধি করার যে সিদ্ধান্ত নেওয়া হয়েছিল, তার ৪ বছর আগেই ভারত সেই সংকল্প পূরণ করবে। বর্তমানে বাঘের মোট সংখ্যার প্রায় ৭০ শতাংশই রয়েছে ভারতে।


    
    কেন্দ্রীয় পরিবেশ মন্ত্রী আগামীকালের এই অনুষ্ঠানে একটি নতুন ওয়েবসাইটও চালু করবেন। জাতীয় বাঘ সংরক্ষণ কর্তৃপক্ষের আউটরিচ জার্নাল প্রকাশ করবেন বলেও জানা গেছে।


    

    CG/SS/NS

    
    
    (Release ID: 1641522) Visitor Counter : 12
    
    
      Read this release in: Hindi , Manipuri , Gujarati , Tamil , Malayalam