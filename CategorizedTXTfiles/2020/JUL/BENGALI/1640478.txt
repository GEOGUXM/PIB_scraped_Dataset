      রেলমন্ত্রক

      পণ্য পরিবহণের ক্ষমতা বৃদ্ধির জন্য পূর্ব রেল একটি ব্যবসা উন্নয়ন শাখা তৈরি করল
      Posted On: 20 JUL 2020 5:33PM by PIB Kolkata


    কলকাতা, ২১ জুলাই, ২০২০


    পূর্ব রেলের সদর দপ্তরে একটি বাণিজ্য উন্নয়ন শাখা তৈরি করা হয়েছে। রেলের মাধ্যমে বিপুল পরিমাণে বিভিন্ন পণ্য পরিবহণের জন্য সম্ভাব্য গ্রাহকদের এই শাখা সাহায্য করবে যার ফলে, গ্রাহকরা চিরাচরিত পণ্যের সঙ্গে নতুন নতুন পণ্যসামগ্রীও রেলের মাধ্যমে পরিবহণে উৎসাহ পাবেন।


    পূর্ব রেলের সদর দপ্তর ফেয়ারলি প্লেসে শ্রী নীতিন বানসাল বিভিন্ন আঞ্চলিক দপ্তরের সঙ্গে সমন্বয় বজায় রাখবেন। শ্রী বানসাল, পূর্ব রেলের মুখ্য পণ্য পরিবহণ ম্যানেজার (সিএফটিএম)। তাঁর সঙ্গে যোগাযোগ করার ফোন নম্বর হল – 9002020902।


    পূর্ব রেলের চারটি ডিভিশনে এ ধরনের বাণিজ্য উন্নয়ন শাখা তৈরি করা হয়েছে। সংশ্লিষ্ট আঞ্চলিক দপ্তরের সিনিয়র ডিভিশনাল অপারেশনস ম্যানেজার, এর নোডাল অফিসার হিসেবে কাজ করবেন। মালদা টাউনের নোডাল অফিসার শ্রী অমরেন্দ্র কুমার মৌর্য (ফোন নং - 9002024900), আসানসোলের নোডাল অফিসার শ্রী শান্তনু চক্রবর্তী (ফোন নং - 9002023900), শিয়ালদহের নোডাল অফিসার শ্রী সৌরভ দে (ফোন নং - 9002021900) এবং হাওড়ার নোডাল অফিসার হলেন শ্রী রৌশন কুমার (ফোন নং - 9002022900)।


    এ বিষয়ে উৎসাহী বাণিজ্যিক সংস্থাগুলি আরও তথ্যের জন্য আঞ্চলিক সমন্বায়কের সঙ্গে যোগাযোগ করতে পারে। পণ্য পরিবহণের জন্য অথবা রেলে পণ্য পরিবহণের পরিমাণ বৃদ্ধির জন্য তারা প্রয়োজনীয় প্রস্তাবও সংশ্লিষ্ট কতৃপক্ষকে পাঠাতে পারে।


    SSS/CB/DM

    
    
    (Release ID: 1640478) Visitor Counter : 2
    
    
      Read this release in: English