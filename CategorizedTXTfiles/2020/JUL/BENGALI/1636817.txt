      স্বাস্থ্যওপরিবারকল্যাণমন্ত্রক

      কোভিড-১৯ সংক্রান্ত সর্বশেষ তথ্য
      
      জাতীয় স্তরে কোভিড পজিটিভ রেট ৬.৭৩ শতাংশ হলেও অনেক রাজ্যে এই হার কম
      
      কেন্দ্রীয় সরকারের প্রয়াসের ফলে দিল্লিতে নমুনা পরীক্ষার ক্ষেত্রে লক্ষ্যণীয় অগ্রগতি এবং পজিটিভ রেট নিম্নমুখী

      Posted On: 06 JUL 2020 2:53PM by PIB Kolkata

    নয়াদিল্লি, ০৬ জুলাই, ২০২০


    

    দেশে কোভিড-১৯ মহামারী মোকাবিলায় কেন্দ্রীয় সরকারের পাশাপাশি, রাজ্য/কেন্দ্রশাসিত অঞ্চলগুলির সমন্বিত প্রয়াসে ভালো পরিণাম পাওয়া যাচ্ছে।


    
    সমন্বিত প্রয়াসের অঙ্গ হিসাবে কেন্দ্রীয় সরকার নমুনা পরীক্ষার হার বাড়ানো, আক্রান্তদের খুঁজে বের করা এবং সময় মতো চিকিৎসা পরিষেবা প্রদানের ওপর জোর দিয়েছে। এছাড়াও, রাজ্যগুলিতে নমুনা পরীক্ষার ক্ষমতা বাড়াতে কেন্দ্র সাহায্য করেছে।


    
    কেন্দ্র ও রাজ্যগুলি সমন্বিত প্রয়াসের ফলেই দেশে নিশ্চিতভাবে করোনায় আক্রান্তের সংখ্যা হ্রাস পেয়েছে। জাতীয় স্তরে এই হার এখন ৬.৭৩ শতাংশ। রাজ্যগুলির পক্ষ থেকেও নিশ্চিতভাবে করোনায় আক্রান্তের হার নিম্নমুখী বলে জানানো হয়েছে। পাঞ্জাবে এই হার ১.৯২ শতাংশ, ত্রিপুরায় ২.৭২ শতাংশ, আসামে ২.৫৪ শতাংশ, গোয়ায় ২.৫ শতাংশ প্রভৃতি।


    
    দিল্লিতে কেন্দ্রশাসিত প্রশাসনের প্রয়াসগুলিতে কেন্দ্রীয় সরকার যথাসম্ভব সহাযোগিতা করছে। উভয় পক্ষের এই উদ্যোগের ফলে নমুনা পরীক্ষার হার বেড়েছে। এমনকি, র্যা পিড অ্যান্টিজেন পয়েন্ট অফ কেয়ার নমুনা পরীক্ষা পদ্ধতির মাধ্যমে প্রায় ৩০ মিনিটের মধ্যেই পরিণাম জানা যাচ্ছে। দিল্লিতে গত পয়লা থেকে ৫ই জুন পর্যন্ত দৈনিক নমুনা পরীক্ষার হার ৫ হাজার ৪৮১ থেকে উল্লেখযোগ্যভাবে বেড়ে ১-৫ই জুলাই পর্যন্ত সময়ে দাঁড়িয়েছে দৈনিক গড় ১৮ হাজার ৭৬৬’তে। নমুনা পরীক্ষার সংখ্যায় বৃদ্ধির পাশাপাশি, নিশ্চিতভাবে করোনায় আক্রান্তের সংখ্যাও গত তিন সপ্তাহে ৩০ শতাংশ থেকে কমে ১০ শতাংশ হয়েছে।


    

    CG/BD/SB

    
    
    (Release ID: 1636817) Visitor Counter : 18
    
    
      Read this release in: Gujarati , English , Urdu , Marathi , Hindi , Assamese , Manipuri , Punjabi , Odia , Tamil , Telugu , Malayalam