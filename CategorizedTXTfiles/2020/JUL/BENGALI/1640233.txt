      জাহাজচলাচলমন্ত্রক

      রাউটিং ব্যবস্থার মাধ্যমে দক্ষিণ-পশ্চিম ভারতীয় জলসীমায় বাণিজ্যিক জাহাজ ও মাছ ধরার নৌকাগুলির যাতায়াত পৃথক করা হয়েছে : শ্রী মনসুখ মান্ডভিয়া
      Posted On: 21 JUL 2020 2:04PM by PIB Kolkata


    নয়াদিল্লি, ২১ জুলাই, ২০২০


    

    দীর্ঘদিনের চাহিদা পূরণ করে কেন্দ্রীয় জাহাজ পরিবহণ মন্ত্রক জলপথে যাতায়াতের ক্ষেত্রে নিরাপত্তা ও দিক-নির্দেশের বিষয়গুলিকে বিবেচনায় রেখে দক্ষিণ-পশ্চিম ভারতীয় জলসীমায় বাণিজ্যিক জাহাজ ও মাছ ধরার নৌকাগুলির যাতায়াতের পথ পৃথক করেছে।


    
    ভারতের দক্ষিণ-পশ্চিম উপকূল সংলগ্ন আরব সাগরের এই অংশটি একটি ব্যস্ততম নৌ পথ। এই পথ ধরে অধিক সংখ্যায় বাণিজ্যিক জাহাজের যাতায়াত করে থাকে। এমনকি, আরব সাগরের এই এলাকাতে সর্বদাই মাছ ধরার নৌকার আধিক্য থাকে। এর ফলে, প্রায়শই বাণিজ্যিক জাহাজ ও মাছ ধরার নৌকাগুলির মধ্যে সংঘর্ষের ঘটনা ঘটে, যার ফলে সম্পত্তির ক্ষয়ক্ষতির পাশাপাশি, পরিবেশ দূষিত হয়। এমনকি, এ ধরনের দুর্ঘটনাগুলির কারণে অনেক সময় জীবন ও সম্পত্তিহানিও হয়ে থাকে।


    
    কেন্দ্রীয় জাহাজ পরিবহণ প্রতিমন্ত্রী শ্রী মনসুখ মান্ডভিয়া বাণিজ্যিক জাহাজ ও মাছ ধরার নৌকাগুলির জন্য পৃথ পৃথক রুট চালু করা সম্পর্কে বলেছেন, মন্ত্রকের এই উদ্যোগ ভারতীয় জলসীমায় সুষ্ঠু যাতায়াতে সরকারের অঙ্গীকারকেই প্রতিফলিত করে। বাণিজ্যিক জাহাজ ও মাছ ধরার নৌকাগুলির জন্য পৃথক পৃথক জলপথ ব্যবস্থার ফলে সংঘর্ষ এড়ানো সম্ভব হবে, জলপথে জাহাজ ও নৌকার যাতায়াত নিয়ন্ত্রণ করা সম্ভব হবে। একই সঙ্গে, জীবনের সুরক্ষার পাশাপাশি, সামুদ্রিক পরিবেশের সংরক্ষণে প্রসার ঘটবে। শ্রী মান্ডভিয়া বলেন, জাহাজ পরিবহণ সংক্রান্ত মহানির্দেশকের পক্ষ থেকে এই পদক্ষেপ আরব সাগরে ভারতের দক্ষিণ-পশ্চিম উপকূল অঞ্চলে জাহাজের যাতায়াত নিয়ন্ত্রণ করা সম্ভব হবে।


    
    দক্ষিণ-পশ্চিম ভারতীয় জলসীমায় রাউটিং ব্যবস্থা চালু সম্পর্কিত বিজ্ঞপ্তি জাহাজ পরিবহণ সংক্রান্ত মহানির্দেশকের পক্ষ থেকে ইতিমধ্যেই জারি করা হয়েছে। ভারতীয় জলসীমায় নতুন এই রুটটি আগামী পয়লা আগস্ট থেকে কার্যকর হচ্ছে।


    

    CG/BD/SB

    
    
    (Release ID: 1640233) Visitor Counter : 11
    
    
      Read this release in: English , Urdu , Hindi , Marathi , Manipuri , Punjabi , Gujarati , Tamil , Telugu , Malayalam