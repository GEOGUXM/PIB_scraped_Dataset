      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 10 JUL 2020 6:49PM by PIB Kolkata


    নয়াদিল্লি, ১০ জুলাই, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; আরোগ্য লাভের হার বৃদ্ধি পেয়ে হয়েছে ৬২.৪২ শতাংশ; ১৮টি রাজ্য ও কেন্দ্র শাসিত অঞ্চলের সুস্থ হয়ে ওঠার হার জাতীয় হারের থেকে বেশি; মৃত্যুর হার ২.৭২ শতাংশ;

    ৩০টি রাজ্য ও কেন্দ্রশাসিত অঞ্চলে সংক্রমিতদের মৃত্যুর হার জাতীয় হারের থেকে কম
    গত চব্বিশ ঘন্টায় সুস্থ হয়ে উঠেছেন ১৯,১৩৮ জন। আজ পর্যন্ত হিসেবে মোট সুস্থ হয়ে উঠেছেন ৪,৯৫,৫১৫ জন। সারা দেশে সুস্থ হয়ে ওঠার হার দ্রুত বৃদ্ধি পাচ্ছে। এই হার বর্তমানে ৬২.৪২ শতাংশ౼ গতকালের থেকে ০.৩৩ শতাংশ বেশী। বর্তমানে ২,৭৬,৮৮২ জন সংক্রমিত চিকিৎসকদের তত্ত্বাবধানে রয়েছেন। কোভিড-১৯ এ সংক্রমিতদের দ্রুত শনাক্তকরণ এবং সঠিক সময়ে চিকিৎসার ব্যবস্থা করায় প্রতিদিন সুস্থ হয়ে ওঠার সংখ্যা বৃদ্ধি পাচ্ছে। স্বাস্থ্য পরিকাঠামো বৃদ্ধি করার ফলে রাজ্যগুলি বিভিন্ন কোভিড হাসপাতাল, কোভিড স্বাস্থ্য কেন্দ্র এবং কোভিড কেন্দ্রগুলিতে সংক্রমিতদের পাঠাতে পারছে౼যার ফলে সংক্রমিতরা যথাযথ চিকিৎসা পাচ্ছেন এবং মৃত্যুর ঘটনাও কম ঘটছে। বর্তমানে দেশে ১২১৬টি কোভিড নির্ধারিত হাসপাতাল, ২৭০৩টি কোভিড নির্ধারিত স্বাস্থ্যকেন্দ্র এবং ৯৯০৯টি কোভিড চিকিৎসা কেন্দ্র রয়েছে౼যেখানে আইসোলেশন বেড, আইসিইউ ও অক্সিজেন দেবার ব্যবস্থা রাখা হয়েছে।
    রাজ্য ও কেন্দ্রশাসিত অঞ্চলগুলি কোভিড-১৯ এর সংক্রমণের নমুনা পরীক্ষার জন্য নানা ব্যবস্থা গ্রহণ করায় নমুনা পরীক্ষার হার বৃদ্ধি পাচ্ছে। গত ২৪ ঘন্টায় দেশে ২,৮৩,৬৫৯ টি নমুনা পরীক্ষা হয়েছে। এ পর্যন্ত দেশে মোট ১,১০,২৪,৪৯১টি নমুনার পরীক্ষা হয়েছে। নমুনা পরীক্ষা করার জন্য দেশে পরীক্ষাগারের সংখ্যা বৃদ্ধি করার উদ্যোগ অব্যাহত। দেশের নানা প্রান্তে সরকারী পরীক্ষাগার ৮৩৫টি ও বেসরকারি পরীক্ষাগার ৩৩৪টি ౼অর্থাৎ মোট ১১৬৯টি পরীক্ষাগারে এই মুহূর্তে নমুনা পরীক্ষা করা হচ্ছে। এর মধ্যে ৩৮২টি সরকারী ও ২৩২টি বেসরকারী পরীক্ষাগারে (মোট ৬১৪টি) রিয়েল টাইম পিসিআরের মাধ্যমে, ৪১৮টি সরকারি ও ৪০টি বেসরকারী পরীক্ষাগারে (মোট ৪৫৮টি) ট্রুন্যাটের মাধ্যমে এবং ৩৫টি সরকারি ও ৬২টি বেসরকারী পরীক্ষাগারে (মোট ৯৭টি) সিবিন্যাটের মাধ্যমে নমুনা পরীক্ষা করা হচ্ছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637718 – এই লিঙ্কে ক্লিক করুন।


    
    কোভিড-১৯ এর সময় ৪১ হাজারেরও বেশি আয়ুষ্মান ভারত – স্বাস্থ্য ও রোগী কল্যাণ কেন্দ্রের সাহায্যে সর্বজনীন ও প্রাথমিক চিকিৎসা পরিষেবা দেওয়া হয়েছে
    আয়ুষ্মান ভারতের প্রাথমিক স্তম্ভই হ’ল স্বাস্থ্য ও রোগী কল্যাণ কেন্দ্র। আয়ুষ্মান ভারত কর্মসূচির মাধ্যমে ২০২২ সালের মধ্যে স্বাস্থ্য ও রোগী কল্যাণ কেন্দ্রগুলিকে উপ-স্বাস্থ্য কেন্দ্র ও প্রাথমিক স্বাস্থ্য কেন্দ্রে রূপান্তরিত করে সর্বজনীন ও সুসংবদ্ধ প্রাথমিক স্বাস্থ্য পরিষেবা পৌঁছে দেওয়ার পরিকল্পনা রয়েছে। কোভিড-১৯ এর বিরুদ্ধে লড়াইয়ে আয়ুষ্মান ভারত – স্বাস্থ্য ও রোগী কল্যাণ কেন্দ্রগুলি বড় ভূমিকা পালন করছে। ঝাড়খন্ডে রাজ্যব্যাপী নিবিড় জনস্বাস্থ্য সমীক্ষা সপ্তাহের অঙ্গ হিসাবে এই কেন্দ্রগুলি ইনফ্লুয়েঞ্জার মতো অসুখের চিকিৎসা পরিষেবা পৌঁছে দিয়েছে। এর পাশাপাশি, কোভিড-১৯ নমুনা পরীক্ষার ব্যবস্থাও এই কেন্দ্রগুলিতে চালু হয়েছে। রাজস্থানে স্বাস্থ্য ও রোগী কল্যাণ কেন্দ্রের একটি দল বিকানির – যোধপুর সীমান্ত চৌকিতে আগত প্রত্যেকের কোভিড-১৯ নমুনা পরীক্ষার জন্য জেলা প্রশাসনকে সহায়তা করেছে। ওডিশায় স্বাস্থ্য ও রোগী কল্যাণ কেন্দ্রের দলগুলি কোভিড-১৯ সংক্রমণ প্রতিরোধে মানুষকে সচেতন করে তোলার পাশাপাশি, মাস্ক বা ফেস কভার ব্যবহার, সাবান ও জল দিয়ে হাত ধোওয়ার অভ্যাস গড়ে তোলার প্রতি সাধারণ মানুষকে সচেতন করেছে। বিভিন্ন রাজ্যে স্বাস্থ্য ও রোগী কল্যাণ কেন্দ্রের দলগুলি ৮ কোটি ৮০ লক্ষ পদচিহ্ন রেখে পয়লা ফেব্রুয়ারি থেকে পরবর্তী পাঁচ মাস কম্যুনিটি পরিষেবা দিয়েছে। এছাড়াও, গত পাঁচ মাসে স্বাস্থ্য ও রোগী কল্যাণ কেন্দ্রগুলিতে ১ কোটি ৪১ লক্ষেরও বেশি রোগীর উচ্চ রক্তচাপ পরীক্ষা, ১ কোটি ১৩ লক্ষেরও বেশি রোগীর মধুমেহ চিকিৎসা সহ ১ কোটি ৩৪ লক্ষ ক্ষেত্রে মুখ, স্তন ও জরায়ুর ক্যান্সারে প্রয়োজনীয় চিকিৎসা পরামর্শ দেওয়া হয়েছে। এমনকি, রোগীদের বিনামূল্যে উচ্চ রক্তচাপ, মধুমেহ প্রভৃতি রোগের ওষুধ সরবরাহ করা হয়েছে। কোভিড-১৯ মহামারীর সময় স্বাস্থ্য ও রোগী কল্যাণ কেন্দ্রে ৬ লক্ষ ৫৩ হাজার যোগচর্চা ও শরীরচর্চা কর্মসূচির আয়োজন করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637694 – এই লিঙ্কে ক্লিক করুন।
    
    প্রধানমন্ত্রী শ্রী নরেন্দ্র মোদী রেওয়া আল্ট্রা মেগা সৌরবিদ্যুৎ উৎপাদন প্রকল্প জাতির উদ্দেশে উৎসর্গ করেছেন
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে রেওয়া আল্ট্রা মেগা সৌরবিদ্যুৎ উৎপাদন প্রকল্পটি জাতির উদ্দেশে উৎসর্গ করেছেন। উল্লেখ করা যেতে পারে, এশিয়ার সর্ববৃহৎ সৌরবিদ্যুৎ প্রকল্প। এই উপলক্ষে প্রধানমন্ত্রী বলেন, রেওয়ার এই প্রকল্পটি বর্তমান দশকে পরিচ্ছন্ন ও দূষণমুক্ত শক্তির এক অন্যতম কেন্দ্র হয়ে উঠবে। তিনি আরও বলেন, সরকারের সমস্ত কর্মসূচিতে পরিবেশ সুরক্ষার পাশাপাশি, মানুষের জীবনযাপনকে সহজ করার ওপর অগ্রাধিকার দেওয়া হয়। এ প্রসঙ্গে তিনি স্বচ্ছ ভারত, দরিদ্র পরিবারগুলিকে বিনামূল্যে রান্নার গ্যাস সিলিন্ডার সরবরাহ, সিএনজি নেটওয়ার্কের উন্নয়ন প্রভৃতির কথা উল্লেখ করেন। কোভিড-১৯ মহামারীর প্রেক্ষিতে বর্তমান সঙ্কটের কথা উল্লেখ করে প্রধানমন্ত্রী বলেন, সরকার বা সমাজ পরস্পরের কাছে করুণা ও সদা সতর্ক থাকাই হ’ল এই চ্যালেঞ্জ মোকাবিলার সবচেয়ে বড় প্রেরণা।
    বিস্তারিত বিবরণের জন্য https://pib.gov.in/PressReleasePage.aspx?PRID=1637703 – এই লিঙ্কে ক্লিক করুন।
    
    জাতির উদ্দেশে ৭৫০ মেগাওয়াট ক্ষমতাসম্পন্ন রেওয়া সৌরবিদ্যুৎ প্রকল্পের উৎসর্গীকরণ অনুষ্ঠানে প্রধানমন্ত্রীর ভাষণের মূল অংশ
    বিস্তারিত বিবরণের জন্য https://pib.gov.in/PressReleasePage.aspx?PRID=1637693 – এই লিঙ্কে ক্লিক করুন।
    
    বিভিন্ন শিল্প ক্ষেত্রে দক্ষ শ্রমিক বাহিনীর চাহিদা ও যোগানে ঘাটতি মেটাতে কৃত্রিম বুদ্ধিমত্তা-ভিত্তিক অসীম ডিজিটাল প্ল্যাটফর্মের সূচনা হ’ল
    বিভিন্ন শিল্প ক্ষেত্রে সুদক্ষ কর্মী বাহিনীর চাহিদার মধ্যে ফারাক দূর করতে দক্ষ কর্মীদের সম্পর্কে তথ্য প্রদানের জন্য দক্ষতা উন্নয়ন ও শিল্পোদ্যোগ মন্ত্রকের পক্ষ থেকে আজ আত্মনির্ভর স্কিলড্ এমপ্লয়ী এমপ্লয়ার ম্যাপিং বা অসীম পোর্টালের সূচনা হয়েছে। এই পোর্টালের সাহায্যে দক্ষ কর্মীরা জীবন-জীবিকার একাধিক সুযোগ পাবেন। অসীম পোর্টালের সূচনার কথা ঘোষণা করে বিভাগীয় মন্ত্রী ডঃ মহেন্দ্রনাথ পান্ডে বলেন, দক্ষ শ্রমিক বাহিনীর পরিসংখ্যান সংগ্রহ করে অর্থনীতি উদ্ধারের লক্ষ্যে ভারতের অগ্রগমনকে ত্বরান্বিত করতে এই উদ্যোগ গ্রহণ করা হয়েছে। কোভিড পরবর্তী সময়ে দক্ষ শ্রমিক বাহিনীকে তাঁদের এলাকাতেই কর্মসংস্থানের সুযোগ করে দিতে এই পোর্টালটি গুরুত্বপূর্ণ ভূমিকা পালন করবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637755 – এই লিঙ্কে ক্লিক করুন।
    
    ভারত ও দক্ষিণ কোরিয়ার প্রতিরক্ষা মন্ত্রীর মধ্যে টেলিফোনে কথা
    ভারতের প্রতিরক্ষা মন্ত্রী শ্রী রাজনাথ সিং আজ টেলিফোনে দক্ষিণ কোরিয়ার জাতীয় প্রতিরক্ষা মন্ত্রী শ্রী মিঃ জিয়ং কিয়ং ডু-এর সঙ্গে টেলিফোনে কথা বলেছেন। দুই দেশের প্রতিরক্ষা মন্ত্রী কোভিড-১৯ মহামারী পরিস্থিতি নিয়ে আলোচনা করেছেন। শ্রী রাজনাথ সিং কোভিড-১৯এর বিরুদ্ধে আন্তর্জাতিক প্রয়াসে ভারতের অবদান সম্পর্কে মিঃ জিয়ং কিয়ং ডু-কে অবহিত করেন এবং মহামারী বিরোধী বিশ্বব্যাপি লড়াইয়ে পারস্পরিক সহযোগিতার বিষয়গুলি নিয়ে আলোচনা করেন। এই মহামারীর ফলে সৃষ্ট জটিল সমস্যাগুলি মোকাবিলায় উভয় দেশের মন্ত্রী একসঙ্গে কাজ করতে সহমত হয়েছেন। টেলিফোনে বার্তালাপের সময় উভয় মন্ত্রী বিভিন্ন দ্বিপাক্ষিক প্রতিরক্ষা সহযোগিতা অগ্রগতির বিষয়ে পর্যালোচনা করেন এবং উভয় দেশের সশস্ত্র বাহিনীগুলির মধ্যে পারস্পরিক প্রতিরক্ষা সমন্বয় ব্যবস্থাপনা উন্নত করার প্রতিশ্রুতি দেন। উভয় দেশের মধ্যে প্রতিরক্ষা শিল্প এবং প্রতিরক্ষা প্রযুক্তি সহযোগিতার ক্ষেত্রে চুক্তিগুলি এগিয়ে নিয়ে যাওয়ার বিষয়ে সম্মত হয়েছেন তাঁরা।
    বিস্তারিত বিবরণের জন্য https://pib.gov.in/PressReleasePage.aspx?PRID=1637705 – এই লিঙ্কে ক্লিক করুন।
    
    ২০১১-১২’কে ১০০ হিসাবে ভিত্তি করে মে মাসে শিল্প উৎপাদন সূচকের হিসাব প্রকাশিত হয়েছে
    প্রতি মাসের ১২ তারিখ অথবা ১২ যদি ছুটির দিন হয়, তাহলে তার আগের কাজের দিনটিতে শিল্প সংস্থাগুলির উৎপাদন সংক্রান্ত সূচকের হিসাব প্রকাশ করা হয়ে থাকে। মে মাসের প্রকাশিত সূচক অনুযায়ী, শিল্প উৎপাদনের হার দাঁড়িয়েছে ৮৮.৪। এপ্রিল মাসে এই হার ছিল ৫৩.৬। কোভিড-১৯ মহামারীর দরুণ দেশ জুড়ে লকডাউন ঘোষণার প্রেক্ষিতে অধিকাংশ শিল্প প্রতিষ্ঠানই মার্চ মাসের শেষ থেকে কাজকর্মে বিঘ্ন ঘটেছে। এর ফলে, শিল্প উৎপাদনের ক্ষেত্রেও তার প্রভাব পড়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637781 – এই লিঙ্কে ক্লিক করুন।
    
    আত্মনির্ভর ভারত কর্মসূচির আওতায় রাজ্য/কেন্দ্রশাসিত অঞ্চলগুলিকে খাদ্যশস্য ও ছোলার বিতরণের কাজ সম্পূর্ণ করতে অতিরিক্ত সময়
    কেন্দ্রীয় গ্রাহক বিষয়ক, খাদ্য ও গণবন্টন মন্ত্রী শ্রী রামবিলাস পাসোয়ান বলেছেন, প্রধানমন্ত্রী শ্রী নরেন্দ্র মোদী দরিদ্র ও দুস্থ মানুষের সহায়তায় প্রধানমন্ত্রী গরিব কল্যাণ অন্ন যোজনার সূচনা করেছেন। উদ্দেশ্য হ’ল – কোভিড-১৯ মহামারীর সময় কোনও ব্যক্তিই যাতে ক্ষুধার্ত থেকে ঘুমোতে না যান। শ্রী পাসোয়ান আরও জানান, আত্মনির্ভর ভারত অভিযানের সুফলভোগীদের জন্য বরাদ্দকৃত খাদ্যশস্যের এখনও যে পরিমাণ খাদ্যশস্য বন্টন হওয়া বাকি রয়েছে, তা দ্রুত বন্টনের কাজ শেষ করার জন্য মন্ত্রিসভা আগামী ৩১শে আগস্ট পর্যন্ত সময়সীমা বাড়িয়েছে। তিনি আরও জানান, জুলাই থেকে নভেম্বর মাস পর্যন্ত প্রধানমন্ত্রী গরিব কল্যাণ অন্ন যোজনার দ্বিতীয় পর্যায়ের সুফলভোগীদের বিতরণ করার জন্য রাজ্য ও কেন্দ্রশাসিত অঞ্চলগুলিকে ২ কোটি ১১ লক্ষ মেট্রিক টন খাদ্যশস্য মঞ্জুর করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637591 – এই লিঙ্কে ক্লিক করুন।
    
    এনার্জি এফিসিয়েন্সি সার্ভিসেস লিমিটেড ইলেক্ট্রিক যানবাহন চার্জ দেওয়ার ইউনিট ও প্রয়োজনীয় পরিকাঠামো নির্মাণে নয়ডা কর্তৃপক্ষের সঙ্গে চুক্তি স্বাক্ষর করেছে
    কেন্দ্রীয় শক্তি মন্ত্রকের অধীন যৌথ উদ্যোগে গঠিত রাষ্ট্রায়ত্ত সংস্থা এনার্জি এফিসিয়েন্সি সার্ভিসেস লিমিটেড (ইইএসএল) বৈদ্যুতিন যানবাহনগুলি চার্জ দেওয়ার স্টেশন এবং এ ধরনের প্রয়োজনীয় পরিকাঠামো গড়ে তুলতে নিউ ওখলা ইন্ডাস্ট্রিয়াল ডেভেলপমেন্ট অথরিটি (নয়ডা)-র সঙ্গে চুক্তি স্বাক্ষর করেছে। কোভিড-১৯ মহামারী পরবর্তী সময়ের পর দেশ ধীরে ধীরে যখন আনলকের দিকে যাচ্ছে, তখন ই-গতিময়তার অগ্রগতিতে পরিকাঠামোগত অনুকূল ব্যবস্থা গড়ে তোলা জরুরি হয়ে উঠেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637584 – এই লিঙ্কে ক্লিক করুন।
    
    ভারতের কোভিড পরবর্তী অর্থনীতিতে বাঁশ শিল্প ক্ষেত্র গুরুত্বপূর্ণ অঙ্গ হয়ে উঠতে চলেছে : ডঃ জিতেন্দ্র সিং
    কেন্দ্রীয় মন্ত্রী ডঃ জিতেন্দ্র সিং আজ বলেছেন, কোভিড পরবর্তী ভারতীয় অর্থনীতিতে বাঁশ শিল্প ক্ষেত্র গুরুত্বপূর্ণ অঙ্গ হয়ে উঠতে চলেছে। ব্যাম্বো টেকনোলজি সেন্টার এবং বাঁশের ব্যবসার সঙ্গে যুক্ত ব্যক্তিদের নিয়ে গঠিত একাধিক ক্লাস্টারের সঙ্গে এক ওয়েবইনারে যোগ দিয়ে তিনি বলেন, উত্তর-পূর্বাঞ্চলে আত্মনির্ভর ভারত অভিযানের অগ্রগমের ক্ষেত্রে বাঁশ শিল্প সুদূরপ্রসারী ভূমিকা নেবে। প্রধানমন্ত্রী ভোকাল ফর লোকাল – এর যে আহ্বান জানিয়েছেন, তাতে কোভিড পরবর্তী অর্থনীতিতে বাঁশ শিল্প এক নতুন অগ্রগতির সঞ্চার করবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1637786 – এই লিঙ্কে ক্লিক করুন।
    

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কোভিড-১৯ সঙ্কটময় পরিস্থিতিতে আগামী ১৫ই জুলাই বিশ্ব যুব দক্ষতা দিবস উদযাপিত হবে। এই উপলক্ষে চন্ডীগড় দক্ষতা উন্নয়ন মিশন ৭ই জুলাই থেকে একগুচ্ছ ওয়েবইনারের আয়োজন করেছে।
    
    • পাঞ্জাব : রাজ্য সরকার যখন পরীক্ষামূলকভাবে র্যা পিড অ্যান্টিজেন পরীক্ষা-নিরীক্ষার প্রস্তুতি শুরু করতে চলেছে, তখন রাজ্যের মুখ্যমন্ত্রী প্লাজমা ব্যাঙ্ক স্থাপনে সবুজ সংকেত দিয়েছেন।
    
    • হরিয়ানা : রাজ্যের মহিলা ও শিশু কল্যাণ প্রতিমন্ত্রী রাজ্য মহিলা কমিশনের উদ্যোগে পরিচালিত মাস্ক ও স্যানিটাইজার বিতরণ কর্মসূচির সূচনা করেছেন। তিনি বলেছেন, কোভিড-১৯ সংক্রমণ ঠেকাতে রাজ্য সরকার সংশ্লিষ্ট নিয়ম-নীতিগুলি কঠোরভাবে মেনে চলবে, যাতে মহামারীকে যত দ্রুত সম্ভব দমন করা যায়।
    
    • মহারাষ্ট্র : রাজ্যে গত ২৪ ঘন্টায় আরও ৬ হাজার ৮০০ জনের বেশি মানুষের করোনায় সংক্রমণের খবর মেলায় আক্রান্তের সংখ্যা ২ লক্ষ ৩০ হাজার ছাড়িয়েছে। এদের মধ্যে সুস্থ হয়েছেন ১ লক্ষ ২৭ হাজার এবং নিশ্চিতভাবে করোনায় আক্রান্তের সংখ্যা ৯৩ হাজার ৬৫২। কেবল মুম্বাইয়েই আক্রান্তের সংখ্যা ৮৮ হাজার ৭৯৫।
    
    • গুজরাট : রাজ্যে বৃহস্পতিবার আরও ৮৬১ জনের সংক্রমণের খবর মেলায় আক্রান্তের সংখ্যা বেড়ে ৩৯ হাজার ২৮০ হয়েছে। নিশ্চিতভাবে করোনায় আক্রান্তের সংখ্যা ৯ হাজার ৫২৮।
    
    • রাজস্থান : রাজ্যে আক্রান্তের সংখ্যা বেড়ে হয়েছে ২২ হাজার ৬৭৮। আজ সকাল পর্যন্ত আরও ১১৫ জনের সংক্রমণের খবর মিলেছে।
    
    • মধ্যপ্রদেশ : রাজ্যে গতকাল আরও ৩০৫ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ১৬ হাজার ৩৪১। সুস্থ হয়েছেন ১২ হাজার ২৩২ জন এবং নিশ্চিতভাবে করোনায় আক্রান্তের সংখ্যা ৩ হাজার ৪৭৫।
    
    • ছত্তিশগড় : রাজ্যে আরও ১৩৩ জনের সংক্রমণের খবর মেলায় আক্রান্তের সংখ্যা বেড়ে হয়েছে ৩ হাজার ৬৬৬। নিশ্চিতভাবে করোনায় আক্রান্তের সংখ্যা ৭৪৮।
    
    • গোয়া : রাজ্যে আরও ১১২ জনের নমুনা পরীক্ষায় ভাইরাসের উপস্থিতির প্রমাণ মিলেছে। আক্রান্তের সংখ্যা বেড়ে হয়েছে ২ হাজার ১৫১। এর মধ্যে নিশ্চিতভাবে করোনায় আক্রান্তের সংখ্যা ৮৬৯।
    
    • আসাম : রাজ্যে আজ আরও ৪ জনের গুয়াহাটি মেডিকেল কলেজ হাসপাতালে মৃত্যু হয়েছে।
    
    • মণিপুর : স্বশাসিত চান্ডেল জেলা পরিষদ জেলা প্রশাসনকে হ্যান্ড স্যানিটাইজার, মাস্ক ও কোভিড-১৯ সংক্রান্ত সচেতনতামূলক পোস্টার হাতে তুলে দিয়েছেন। রাজ্যের জিরিবাম জেলায় করোনায় আক্রান্তের সংখ্যা বেড়ে হয়েছে ৫১।
    
    • মেঘালয় : বিএসএফ – এর আরও ২৬ জন জওয়ানের নমুনা পরীক্ষায় ভাইরাসের প্রমাণ মিলেছে। রাজ্যে এখনও পর্যন্ত করোনায় আক্রান্তের সংখ্যা ১২১। সুস্থ হয়েছেন ৪৫ জন।
    
    • মিজোরাম : রাজ্যে আজ আরও ২৩ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ২২৬। নিশ্চিতভাবে করোনায় আক্রান্ত হয়েছেন ৮৩।
    
    • নাগাল্যান্ড : রাজ্যে আজ আরও ৩৬ জনের সংক্রমণের খবর মেলায় আক্রান্তের সংখ্যা বেড়ে হয়েছে ৭৩২। নিশ্চিতভাবে করোনায় আক্রান্তের সংখ্যা ৪২৮।
    
    • কেরল : রাজ্যের স্বাস্থ্য মন্ত্রী জানিয়েছেন, রাজ্য রাজধানীর পুন্থুরা এলাকাতে পরিস্থিতি অত্যন্ত সঙ্কটজনক। রাজ্যে গতকাল আরও ৩৩৯ জনের সংক্রমণের খবর মিলেছে। ২ হাজার ৭৯৫ জনের চিকিৎসা চলছে। ১ লক্ষ ৮৫ হাজারেরও বেশি ব্যক্তি বিভিন্ন জেলায় কোয়ারেন্টাইনে রয়েছে।
    
    • তামিলনাডু : রেশনকার্ডধারী প্রতিটি পরিবারকে কোভিড-১৯ দান সহায়তা দেওয়ার দাবিতে কেন্দ্রশাসিত পন্ডিচেরীতে এআইএডিএমকে দলের বিধায়করা বিধানসভা চত্বরে ধর্নায় বসেছেন। এদিকে তামিলনাডুর সমবায় মন্ত্রী কোভিড-১৯ এ আক্রান্ত হয়েছেন। এর আগে আরও ২ জন মন্ত্রী করোনায় আক্রান্ত হয়েছেন। রাজ্যে গতকাল পর্যন্ত আক্রান্তের সংখ্যা ১ লক্ষ ২৬ হাজার ৫৮১। নিশ্চিতভাবে করোনায় আক্রান্ত হয়েছেন ২৬ হাজার ৬৫২ জন। মৃত্যু হয়েছে ১ হাজার ৭৬৫ জনের।
    
    • কর্ণাটক : ৩ জন কর্মীর নমুনা পরীক্ষায় করোনায় উপস্থিতির প্রমাণ মেলায় রাজ্যের মুখ্যমন্ত্রী হোম কোয়ারেন্টাইনে গেছেন। এদিকে রাজ্যে গতকাল আরও ১৭ জনের মৃত্যুর খবর মিলেছে। করোনায় আক্রান্তের সংখ্যা ৩১ হজাআর ১০৫। নিশ্চিতভাবে করোনায় আক্রান্ত হয়েছেন ১৭ হাজার ৭০০-রও বেশি। মৃত্যু হয়েছে ৪৮৬ জনের।
    
    • অন্ধ্রপ্রদেশ : রাজ্যের বিদ্যালয় শিক্ষা কমিশনার নির্দেশ জারি করে বলেছেন, সমস্ত শিক্ষা প্রতিষ্ঠান আগামী ৩১শে জুলাই পর্যন্ত বন্ধ থাকবে। দ্বিতীয় বর্ষে অনুত্তীর্ণ ছাত্রছাত্রীদের কম্পার্টমেন্টাল-ভিত্তিতে পরবর্তী স্তরে উন্নীত করার সিদ্ধান্ত নিয়েছে রাজ্য ইন্টারমিডিয়েট বোর্ড। এদিকে রাজ্যে গত ২৪ ঘন্টায় আরও ১৫ জনের মৃত্যুর খবর মিলেছে। করোনায় আক্রান্তের সংখ্যা বেড়ে হয়েছে ২৫ হাজার ৪২২। নিশ্চিতভাবে করোনায় আক্রান্তের সংখ্যা ১১ হাজার ৯৩৬। মৃত্যু হয়েছে ২৯২ জনের এবং সুস্থ হয়েছেন ১৩ হাজার ১৯৪ জন।
    
    • তেলেঙ্গানা : রাজ্যের স্বাস্থ্য মন্ত্রী কোভিড-১৯ থেকে সুস্থ হওয়া ব্যক্তিদের প্লাজমা দান করার জন্য এগিয়ে আসার অনুরোধ জানিয়েছেন। রাজ্যে নিশ্চিতভাবে করোনায় আক্রান্তের হার এ যাবৎ দেশের মধ্যে সবচেয়ে বেশি। গতকাল পর্যন্ত করোনায় আক্রান্তের সংখ্যা ৩০ হাজার ৯৪৬। নিশ্চিতভাবে করোনায় আক্রান্ত হয়েছেন ১২ হাজার ৪২৩ জন। মৃত্যু হয়েছে ৩৩১ জনের এবং সুস্থ হয়েছেন ১৮ হাজার ১৯২ জন।


    CG/BD/SB

    
    
    (Release ID: 1637885) Visitor Counter : 10
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam