      আবাসনএবংশহরাঞ্চলেরদারিদ্র্যদূরীকরণমন্ত্রক

      রাস্তার হকারদের বাড়ির দোরগোড়ায় মাইক্রো ক্রেডিট সুবিধা পৌঁছে দিতে পিএম স্বনিধি কর্মসূচির মোবাইল অ্যাপ চালু
      Posted On: 17 JUL 2020 5:36PM by PIB Kolkata


    নয়াদিল্লি, ১৭ জুলাই, ২০২০


    

    কেন্দ্রীয় আবাসন ও শহরাঞ্চল বিষয়ক সচিব শ্রী দুর্গাশঙ্কর মিশ্র আজ প্রধানমন্ত্রী স্ট্রিট ভেন্ডর্স আত্মনির্ভর নিধি বা পিএম স্বনিধি কর্মসূচির মোবাইল অ্যাপের সূচনা করেছেন। এই অ্যাপের উদ্দেশ্য হ’ল – পিএম স্বনিধি কর্মসূচির আওতায় রাস্তার হকারদের ঋণ সংক্রান্ত আবেদনপত্রগুলি দ্রুত যাচাই করে দেখে ঋণ সহায়তাকারী প্রতিষ্ঠানগুলির জন্য এক ব্যবহার-বান্ধব প্রণালীর সুযোগ করে দেওয়া। শ্রী মিশ্র ভিডিও কনফারেন্সের মাধ্যমে এই অ্যাপের সূচনা করেন। পিএম স্বনিধি মোবাইল অ্যাপ ডিজিটাল প্রযুক্তির ব্যবহার যেমন বাড়াবে, তেমনই ব্যাঙ্কিং করেসপন্ডেন্ট ও এজেন্টদের মতো ঋণ সহায়তা প্রতিষ্ঠানগুলির কাজকর্ম সুষ্ঠুভাবে পরিচালনায় সহায়তা দেবে। এর ফলে, ক্ষুদ্র অর্থ সহায়তা প্রতিষ্ঠানগুলি আরও সহজেই ঋণ সহায়তার জন্য রাস্তার হকারদের কাছে পৌঁছে যেতে পারবে। সদ্য চালু হওয়া এই মোবাইল অ্যাপটি পিএম স্বনিধি কর্মসূচির রূপায়ণে আরও গতি সঞ্চারিত করবে। সেই সঙ্গে, কাগজপত্রের ব্যবহার ছাড়াই ডিজিটাল পদ্ধতিতে রাস্তার হকারদের কাছে ঋণ গ্রহণের সুবিধা পৌঁছে যাবে। উল্লেখ করা যেতে পারে, কেন্দ্রীয় আবাসন ও শহরাঞ্চল বিষয়ক মন্ত্রক গত ২৯শে জুন পিএম স্বনিধি কর্মসূচি সংক্রান্ত ওয়েবপোর্টালের সূচনা করেছে। ওয়েবপোর্টালটিতে যে ধরনের বৈশিষ্ট্য রয়েছে, মোবাইল অ্যাপেও অনুরূপ বৈশিষ্ট্য থাকছে। উল্লেখ করা যেতে পারে, পিএম স্বনিধি কর্মসূচির আওতায় গত দোসরা জুলাই পর্যন্ত ১ লক্ষ ৫৪ হাজারেরও বেশি রাস্তার হকারকে ঋণ গ্রহণের সুযোগ-সুবিধা পৌঁছে দেওয়া হয়েছে। এমনকি, ইতিমধ্যেই ৪৮ হাজার রাস্তার হকারের জন্য ঋণ সহায়তাদানের বিষয়টিতে অনুমতি দেওয়া হয়েছে।

    

    CG/BD/SB

    
    
    (Release ID: 1639601) Visitor Counter : 5
    
    
      Read this release in: English , Urdu , Marathi , Hindi , Assamese , Manipuri , Punjabi , Odia , Tamil , Telugu , Malayalam