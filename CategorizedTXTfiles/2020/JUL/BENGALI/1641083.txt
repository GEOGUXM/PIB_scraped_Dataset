      ক্ষুদ্র, অতিক্ষুদ্রওমাঝারিশিল্পমন্ত্রক

      কুমোর সম্প্রদায়ের ক্ষমতায়ন সমন্বিত উন্নয়নের লক্ষ্যে এক বড় পদক্ষেপ: শ্রী অমিত শাহ্
      Posted On: 24 JUL 2020 6:02PM by PIB Kolkata


    নতুন দিল্লি, ২৪ জুলাই, ২০২০


    

    
    আত্মনির্ভর ভারতের লক্ষ্যে প্রান্তিক কুমোর সম্প্রদায়ের ক্ষমতায়নের জন্য কেন্দ্রীয় স্বরাষ্ট্রমন্ত্রী শ্রী অমিত শাহ্ আজ খাদি এবং গ্রামীণ শিল্পোদ্যোগ কমিশনের (কেভিআইসি) 'কুমোর স্বশক্তিকরণ যোজনায়' আওতায় ১০০ জন প্রশিক্ষিত কারিগরকে ১০০টি বৈদ্যুতিক কুমোর চাকা বিতরণ করেছেন। শ্রী অমিত শাহ্ নতুন দিল্লি থেকে ভিডিও কনফারেন্সের মাধ্যমে তাঁর সংসদীয় নির্বাচনী এলাকা গান্ধীনগরের কলোল তালুকার অন্তর্গত বালোয়া গ্রামের কুমোরদের এই বৈদ্যুতিক চাকা বিতরণ করেন।
    
    'কুমোর স্বশক্তিকরণ যোজনা'র প্রশংসা করে স্বরাষ্ট্রমন্ত্রী বলেন, মৃৎশিল্পের ঐতিহ্যবাহী শিল্পকে পুনরুজ্জীবিত করার পাশাপাশি প্রান্তিক কুমোর সম্প্রদায়কে আরও স্বশক্তিকরণের লক্ষ্যে এই উদ্যোগ অনেক এগিয়ে যাবে। তিনি কেভিআইসিতে মৃৎশিল্প তৈরির বিষয়ে ১০ দিনের প্রশিক্ষণ নেওয়া পাঁচ জন কুমোর - অশোক ভাই প্রজাপতি, রাজেশ ভাই প্রজাপতি, জয়ন্তী ভাই প্রজাপতি, সুরেকাবেন প্রজাপতি এবং ভেলজি ভাই প্রজাপতিকে বৈদ্যুতিক চাকা এবং অন্যান্য সরঞ্জাম প্রদান করেছেন।
    
    স্বরাষ্ট্রমন্ত্রী বলেন “আমাদের কুমোরদের জীবনে যে পরিবর্তন এসেছে তা দেখে আমি আনন্দিত। প্রজাপতি সম্প্রদায়ের আরও ভাল জীবিকার জন্য কেন্দ্রীয় সরকার সর্বদা প্রয়াস চালিয়ে যাচ্ছে। এই বৈদ্যুতিক চাকা বিতরণ গুজরাটের জনগণের কাছে প্রধানমন্ত্রীর উপহার"।
    
    স্বরাষ্ট্রমন্ত্রী কুমোরদের আশ্বাস দিয়েছেন যে, তাদের পণ্য বিক্রির জন্য রেল দফতরের সঙ্গে যোগাযোগ রাখা হচ্ছে , যাতে সেখানে তাদের যথাযথ বিপণন কেন্দ্র প্রদান করা যায়। কুমোরদের সুস্থায়ী কর্মসংস্থানের সুযোগ প্রদানের জন্য কেভিআইসি'র প্রয়াসের প্রশংসা করেছেন শ্রী অমিত শাহ। কুমোর সম্প্রদায়কে “আত্মনির্ভর” করার পথে 'কুমোর স্বশক্তিকরণ যোজনা' একটি বড় পদক্ষেপ বলেও মন্তব্য করেন। আগামী দিনে কেভিআইসি প্রান্তিক শ্রেণীর মানুষের সুবিধায় কাজ চালিয়ে যাবে বলেও আশা ব্যক্ত করেছেন। অনুষ্ঠানে কেভিআইসি চেয়ারম্যান শ্রী বিনায় কুমার সাক্সেনাও বক্তব্য রাখেন।


    

    CG/SS

    
    
    (Release ID: 1641083) Visitor Counter : 5
    
    
      Read this release in: Punjabi , English , Urdu , Marathi , Hindi , Manipuri , Tamil , Telugu