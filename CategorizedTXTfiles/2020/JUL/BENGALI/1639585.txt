      পরিবেশওঅরণ্যমন্ত্রক

      ভাগীরথী পরিবেশ-সংবেদনশীল অঞ্চলের জন্য আঞ্চলিক মাস্টার পরিকল্পনা অনুমোদিত
      Posted On: 17 JUL 2020 6:16PM by PIB Kolkata


    নয়াদিল্লী, ১৮ জুলাই, ২০২০


    

    উত্তরাখন্ড রাজ্যের চারধাম রোড প্রকল্পের পর্যালোচনা সভায় কেন্দ্রীয় পরিবেশ মন্ত্রী শ্রী প্রকাশ জাভড়েকর ভিডিও কনফারেন্সের মাধ্যমে জানিয়েছেন, উত্তরাখন্ড সরকারের তৈরি করা এবং জলশক্তি মন্ত্রকের মূল্যায়ণ করা ভাগীরথী পরিবেশ-সংবেদনশীল অঞ্চলের জন্য আঞ্চলিক মাস্টার পরিকল্পনাটি ১৬ই জুলাই কেন্দ্রীয় পরিবেশ, বন এবং জলবায়ু পরিবর্তন মন্ত্রক অনুমোদন দিয়েছে।


    
    ২০১২ সালের ১৮ই ডিসেম্বর উওরা গন্ডির গোমুখ থেকে উত্তর কাশি পর্যন্ত স্থানীয় জনগণের প্রয়োজনীয়তার কথা মাথায় রেখে ৪ হাজার ১৭৯.৫৯ বর্গ কিলোমিটার এলাকা ভাগীরথী পরিবেশ-সংবেদনশীল অঞ্চল হিসেবে ঘোষণা করে এক বিজ্ঞপ্তি জারি করেছিল পরিবেশ, বন এবং জলবায়ু পরিবর্তন মন্ত্রক। কিন্তু পরবর্তী সময়ে সেইসব মানুষদের অধিকার ও সুযোগ-সুবিধা এবং তাদের জীবিকা নির্বাহের সুরক্ষার জন্য ও পরিবেশ বান্ধব বিকাশ সুনিশ্চিত করতে ২০১৮ সালের ১৬ই এপ্রিল সড়ক পরিবহন ও মহাসড়ক মন্ত্রক এই বিজ্ঞপ্তিতে কিছুটা সংশোধন আনে। এই বিজ্ঞপ্তি সংশোধন আনার সময় মন্ত্রক উত্তরাখন্ড সরকার এবং ইন্ডিয়ান রোড কংগ্রেসের সঙ্গেও পর্যালোচনা চালায়।


    
    এর পর ভাগীরথী পরিবেশ-সংবেদনশীল অঞ্চলে উন্নয়নের জন্য নজরদারি কমিটির তত্বাবধানে উত্তরাখন্ড সরকারকে আঞ্চলিক মাস্টার পরিকল্পনা প্রস্তুত করতে বলা হয়। এই মাস্টার পরিকল্পনা তৈরি করার সময় বন এবং বন্যপ্রাণী সংরক্ষণ , সেচ ব্যবস্থাপনা, পর্যটন, জনস্বাস্থ্য, সড়ক, পরিকাঠামো ইত্যাদি বিষয়গুলির ওপর বিশেষ জোর দেওয়া হয়।


    
    এবার এই আঞ্চলিক মাস্টার পরিকল্পনা অনুমোদন পাওয়ার ফলে ওই অঞ্চলে পরিবেশ সংরক্ষণ ও বাস্তুতন্ত্র রক্ষায় বিশেষ জোর দেওয়া হবে এবং এই পরিকল্পনার আওতায় অনুমোদিত উন্নয়নমূলক কর্মকান্ডগুলি এগিয়ে নিয়ে যাওয়া হবে।এর পাশাপাশি চারধাম প্রকল্পের কাজ দ্রুত বাস্তবায়ন হওয়ার পথও প্রশস্ত হবে।


    
    
    উত্তরাখন্ড রাজ্য চারধাম সড়ক প্রকল্পের পর্যালোচনা সভায় কেন্দ্রীয় সড়ক পরিবহন ও মহাসড়ক এবং অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রী শ্রী নীতিন গড়করি সভাপতিত্ব করেন। বৈঠকে উত্তরাখন্ডের মুখ্যমন্ত্রী ত্রিবেন্দ্র সিং রাওয়াত, সড়ক পরিবহন ও মহাসড়ক দপ্তরের প্রতিমন্ত্রী অবসরপ্রাপ্ত জেনারেল ভি কে সিং, কেন্দ্রীয় বন ও পরিবেশ মন্ত্রকের প্রতিমন্ত্রী সহ একাধিক শীর্ষ আধিকারিকরা উপস্থিত ছিলেন।


    

    CG/SS/NS

    
    
    (Release ID: 1639585) Visitor Counter : 7
    
    
      Read this release in: Telugu , English , Urdu , Hindi , Manipuri , Punjabi , Tamil