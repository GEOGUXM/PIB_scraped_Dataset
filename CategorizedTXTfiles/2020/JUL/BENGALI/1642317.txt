      আয়ুষ

      চিরায়ত চিকিৎসা ব্যবস্থা ও হোমিওপ্যাথির বিষয়ে ভারত ও জিম্বাবোয়ের মধ্যে সহযোগিতার জন্য স্বাক্ষরিত সমঝোতাপত্রে কেন্দ্রীয় মন্ত্রীসভার অনুমোদন
      Posted On: 29 JUL 2020 5:24PM by PIB Kolkata


    নতুনদিল্লি, ২৯শে জুলাই, ২০২০


    


    প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার আজকের বৈঠকে চিরায়ত চিকিৎসা ব্যবস্থা ও হোমিওপ্যাথির বিষয়ে ভারত ও জিম্বাবোয়ের মধ্যে সহযোগিতার জন্য পূর্ব ঘোষিত স্বাক্ষরিত সমঝোতা পত্রটিকে অনুমোদন দেওয়া হয়েছে। এই সমঝোতা পত্র ২০১৮ সালের তেসরা নভেম্বর স্বাক্ষরিত হয়েছিল।


    বিস্তারিতঃ-


    এর ফলে চিরায়ত চিকিৎসা ব্যবস্থা ও হোমিওপ্যাথি চিকিৎসার উন্নতির বিষয়ে দুটি দেশের মধ্যে সহযোগিতার একটি পরিকাঠামো গড়ে তোলা যাবে। উভয় দেশই এর ফলে উপকৃত হবে।


    লক্ষ্য-


    গুনগত ও পারস্পরিক স্বার্থ সুরক্ষিত রেখে চিরায়ত চিকিৎসা ব্যবস্থা ও হোমিওপ্যাথি চিকিৎসার উন্নতির বিষয়ে দুটি দেশের মধ্যে সহযোগিতার বৃদ্ধি করাই এই সমঝোতার মূল উদ্দেশ্য। সমঝোতা পত্র অনুসারে নিম্নলিখিত বিষয়গুলিতে গুরুত্ব দেওয়া হয়েছেঃ-


    ক। এই সমঝোতা পত্র অনুসারে শিক্ষাদান, চিকিৎসা পদ্ধতি, ওষুধ এবং ওষুধ ছাড়া চিকিৎসার বিষয়ে উৎসাহ দেওয়া হবে।


    খ। সমঝোতাপত্র অনুসারে ওষুধ তৈরির সামগ্রী ও সেগুলির নথিভুক্তিকরণ জরুরী। কোন চিকিৎসা পদ্ধতির নির্দিষ্ট ফল পাওয়ার জন্য ওই পরিকাঠামো ব্যবহার করে পরীক্ষা নিরীক্ষা করা যাবে।


    গ। চিকিৎসক, প্যারামেডিক্যাল কর্মী, বিজ্ঞানী, শিক্ষক চিকিৎসক এবং ছাত্রছাত্রীদের প্রশিক্ষণের জন্য বিশেষজ্ঞরা উভয় দেশের মধ্যে যাতায়াত করবেন


    ঘ। গবেষণা, শিক্ষা প্রতিষ্ঠান এবং প্রশিক্ষণ কর্মসূচির সঙ্গে সংশ্লিষ্ট উৎসাহী বিজ্ঞানী, চিকিৎসক, প্যারামেডিক্যাল কর্মী, এবং ছাত্রছাত্রীদের থাকার ব্যবস্থা করা হবে


    ঙ। চিকিৎসার বিভিন্ন পদ্ধতি ও নিয়মাবলীকে পারস্পরিক স্বীকৃতি দেওয়া হবে


    চ। প্রশাসনিক পর্যায়ে দেশীয় পদ্ধতিতে চিকিৎসায় স্বীকৃতি দেওয়া হবে


    ছ। উভয় দেশের কেন্দ্র ও রাজ্যস্তরের স্বীকৃত বিশ্ববিদ্যালয়গুলির শিক্ষাগত যোগ্যতাকে পারষ্পরিক স্বীকৃতি


    জ। স্বীকৃত শিক্ষা প্রতিষ্ঠানে পড়াশোনার জন্য বৃত্তির ব্যবস্থা


    ঝ। উভয় দেশের বর্তমান আইন অনুসারে যোগ্য চিকিৎসকদের চিকিৎসা পদ্ধতির স্বীকৃতি


    ঞ। উভয় দেশের বর্তমান আইন অনুসারে যোগ্য চিকিৎসকদের অন্য দেশে চিকিৎসা করার অনুমতি


    ট। অন্যান্য বিষয়ে পারষ্পরিক সহমতের ভিত্তিতে সহযোগিতার বিভিন্ন বিষয়ে সিদ্ধান্ত নেওয়া হবে


    CG/CB

    
    
    (Release ID: 1642317) Visitor Counter : 4
    
    
      Read this release in: English , Urdu , Hindi , Manipuri , Gujarati , Odia , Telugu , Kannada