      অর্থ কমিশন

      স্বাস্থ্য ক্ষেত্র সম্পর্কে বিশ্বব্যাঙ্ক এবং উচ্চস্তরীয় গোষ্ঠীর সঙ্গে পঞ্চদশ অর্থ কমিশনের বৈঠক
      Posted On: 07 JUL 2020 5:37PM by PIB Kolkata


    নয়াদিল্লী, ৭ জুলাই, ২০২০


    

    ভারতের স্বাস্থ্য ক্ষেত্রে বর্তমান পরিস্থিতি আরও ভালোভাবে উপলব্ধি করা এবং স্বাস্থ্য ক্ষেত্রে ব্যয়ের বিষয়গুলিতে কেন্দ্রীয় সরকারের অগ্রাধিকারের বিষয়টিকে বিবেচনায় রেখে পঞ্চদশ অর্থ কমিশনের সঙ্গে স্বাস্থ্য ক্ষেত্র সম্পর্কে বিশ্ব ব্যাঙ্ক, নীতি আয়োগ এবং কমিশনের উচ্চস্তরীয় গোষ্ঠীর প্রতিনিধিদের সঙ্গে বৈঠক হয়েছে।


    
    বৈঠকে ভারতে নিযুক্ত বিশ্ব ব্যাঙ্কের নির্দেশক ডঃ জুনেদ আহমেদ বলেন, ভারতের স্বাস্থ্য ক্ষেত্রের সঙ্গে বিশ্ব ব্যাঙ্কের সম্পর্ক দীর্ঘদিনের। সম্প্রতি, মহামারীর প্রেক্ষিতে বিশ্ব ব্যাঙ্কের পক্ষ থেকে ভারতকে এক বিলিয়ন ডলার ঋণ সহায়তা দেওয়া হয়েছে। এছাড়াও, বিশ্ব ব্যাঙ্ক জেলা হাসপাতালগুলির মাধ্যমে চিকিসা পরিষেবা প্রদান ব্যবস্থাকে আরও সুদৃঢ় করতে রাজ্য সরকারগুলিকে সাহায্য করেছে। সম্প্রতি এইচআইভি প্রতিরোধের ক্ষেত্রে ভারত সরকারের সঙ্গে বিশ্ব ব্যাঙ্কের দীর্ঘ ২০ বছরের সম্পর্ক পূরণ হয়েছে।


    
    নীতি আয়োগের সদস্য ডঃ ভি কে পল বলেন, স্বাস্থ্য পরিষেবা প্রদানের ক্ষেত্রে স্থানীয় স্বশাসিত কর্তৃপক্ষগুলির গুরুত্বপূর্ণ ভূমিকা রয়েছে। তিনি জানান, স্বাস্থ্য ক্ষেত্রে খরচের ৬৫ শতাংশই রাজ্য সরকারগুলি এবং বাকি ৩৫ শতাংশ কেন্দ্রীয় সরকার মিটিয়ে থাকে।


    
    কমিশনের চেয়ারম্যান শ্রী এন কে সিং স্বাস্থ্য মন্ত্রকের ব্যয় বরাদ্দ বাড়ানোর ব্যাপারে কেন্দ্রীয় অর্থমন্ত্রীর বাজেট ঘোষিত বিশেষ প্যাকেজের কথা উল্লেখ করেন। উল্লেখ করা যেতে পারে ভারতে কোভিড-১৯ আপৎকালীন তহবিল সহায়তা এবং স্বাস্থ্য ব্যবস্থার প্রস্তুতির ব্যাপারে গত ২২ এপ্রিল কেন্দ্রীয় মন্ত্রিসভার বৈঠকে ১৫ হাজার কোটি টাকার বিশেষ প্যাকেজ গঠনে অনুমতি দেওয়া হয়।


    

    CG/BD/NS

    
    
    (Release ID: 1637038) Visitor Counter : 30
    
    
      Read this release in: English , Hindi , Punjabi , Tamil , Manipuri , Urdu , Telugu