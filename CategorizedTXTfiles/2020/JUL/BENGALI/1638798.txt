      মানবসম্পদবিকাশমন্ত্রক

      সিবিএসই-র দশম শ্রেণীর ফল ঘোষণা; ত্রিবান্দ্রম অঞ্চলে পাশের হার সবথেকে বেশি
      Posted On: 15 JUL 2020 3:36PM by PIB Kolkata


    নয়াদিল্লি, ১৫ জুলাই, ২০২০


    

    কেন্দ্রীয় মধ্যশিক্ষা পর্ষদ (সিবিএসই) আজ দশম শ্রেণীর ফল ঘোষণা করেছে। সমস্ত অঞ্চলের মধ্যে ত্রিবান্দ্রম অঞ্চলেই পাশের হার সবথেকে বেশি - ৯৯.২৮ শতাংশ। এবারে ১৮,৭৩,০১৫ জন ছাত্রছাত্রী পরীক্ষা বসেছিল। এদের মধ্যে ১৭,১৩,১২১ জন পরীক্ষায় উত্তীর্ণ হয়েছে। এ বছর পাশের হার ৯১.৪৬ শতাংশ। পরীক্ষা হয়েছিল ১৫ ফেব্রুয়ারি থেকে ২০ মার্চ পর্যন্ত। ৫,৩৭৭টি কেন্দ্রে পরীক্ষা নেওয়া হয়। গত বছরের তুলনায় এ বছর ০.৩৬ শতাংশ বেশি পাশ করেছে। ভুবনেশ্বর অঞ্চলে ৯৩.২ শতাংশ, পাটনা অঞ্চলে ৯০.৬৯ শতাংশ এবং গুয়াহাটি অঞ্চলে ৭৯.১২ শতাংশ পরীক্ষার্থী পাশ করেছে। বিদেশে যে সমস্ত ছাত্রছাত্রীরা পরীক্ষায় বসেছিল তাদের মধ্যে ৯৮.৬৭ শতাংশ পাশ করেছে। মেয়েরা ছেলেদের তুলনায় ৩.১৭ শতাংশ বেশি পাশ করেছে। মেয়েদের পাশের হার ৯৩.৩১ শতাংশ। বিভিন্ন শিক্ষা প্রতিষ্ঠানের মধ্যে কেন্দ্রীয় বিদ্যালয়গুলি থেকে বসা ছাত্রছাত্রীদের পাশের হার সবথেকে বেশি - ৯৯.২৩ শতাংশ। এ বছর ৮.০২ শতাংশ ছাত্রছাত্রী কম্পার্টমেন্ট পেয়েছে।


    

    
    CG/CB/DM

    
    
    (Release ID: 1638798) Visitor Counter : 10
    
    
      Read this release in: English , Urdu , Hindi , Manipuri , Punjabi , Odia , Tamil , Telugu , Kannada , Malayalam