      জাহাজচলাচলমন্ত্রক

      কলকাতা বন্দরের হলদিয়া ডক কমপ্লেক্সে আধুনিক অগ্নিনির্বাপণ ব্যবস্থার জন্য জাহাজ চলাচল মন্ত্রকের ১০৭কোটি টাকা বরাদ্দ
      
      বন্দরে নিরাপদে মাল ওঠানোনামানোর জন্য গুরুত্বপূর্ণ উদ্যোগ

      Posted On: 14 JUL 2020 2:47PM by PIB Kolkata

    নতুনদিল্লি, ১৪ই জুলাই,২০২০


    

    কেন্দ্রীয় জাহাজ চলাচল মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী মনসুখ মান্ডভিয়া কলকাতা বন্দরের হলদিয়া ডক কমপ্লেক্সের ৫টি জেটিতে অগ্নিনির্বাপণ ব্যবস্থার উন্নয়নে ১০৭ কোটি টাকা বরাদ্দ করেছেন।


    
    অত্যাধুনিক এই ব্যবস্থার ফলে হলদিয়া ডক কমপ্লেক্সে পেট্রোরসায়ন পণ্য ওঠানো ও নামানোর কাজ নিরাপদে করা যাবে। পেট্রোলিয়াম ও প্রাকৃতিক গ্যাস মন্ত্রকের তৈল শিল্প নির্দেশালয়ের নির্দেশিকা অনুযায়ী রান্নার গ্যাস (এলপিজি) সহ অন্যান্য পণ্য ওঠানো বা নামানোর জন্য যে অগ্নিনির্বাপণ ব্যবস্থাপনা থাকার প্রয়োজন সেটি এই মুহূর্তে হলদিয়া ডক কমপ্লেক্সে নেই। জাহাজ চলাচল মন্ত্রক, প্রধান প্রধান বন্দরগুলিতে মালপত্র ওঠানো বা নামানোর জন্য নিরাপত্তাকে অগ্রাধিকার দিয়ে থাকে। অগ্নিসুরক্ষায় আন্তর্জাতিক মান গড়ে তোলার জন্য মন্ত্রকের এই প্রয়াস।


    
    হলদিয়া ডকে তরলীকৃত পেট্রোলিয়াম গ্যাস এবং তরলীকৃত প্রাকৃতিক গ্যাস পরিবহণ অদূর ভবিষ্যতে বাড়ানো হবে। তৈল শিল্প নির্দেশালয়ের নির্দেশিকা অনুযায়ী কলকাতা বন্দরে পেট্রো রাসায়নিক পণ্য নিরাপদে ওঠানো নামানোর কাজে অত্যাধুনিক এই অগ্নি নির্বাপণ ব্যবস্থা সহায়ক হবে।


    

    CG/CB

    
    
    (Release ID: 1638538) Visitor Counter : 16
    
    
      Read this release in: English , Urdu , Hindi , Assamese , Manipuri , Punjabi , Gujarati , Tamil , Telugu , Malayalam