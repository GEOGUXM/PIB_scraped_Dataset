      প্রতিরক্ষামন্ত্রক

      ভারতীয় নৌবাহিনীতে বৃহত্তর সৌর বিদ্যু প্রকল্পের সূচনা
      Posted On: 23 JUL 2020 5:03PM by PIB Kolkata


    নয়াদিল্লী, ২৩ জুলাই, ২০২০


    

    ভাইস অ্যাডমিরাল অনিল চাওলা ভার্চুয়াল মাধ্যমে আজ এজাইমালাই দক্ষিণ নৌ কম্যান্ডে 'ভারতীয় নেভাল অ্যাকাডেমি'তে তিন মেগাওয়াটের সৌর বিদ্যুৎ প্রকল্পের সূচনা করেছেন। কেন্দ্রীয় সরকার ২০২২ সালের মধ্যে জাতীয় সৌর মিশনের আওতায় ১০০ গিগাওয়াট সৌর বিদ্যুৎ উপাদনের লক্ষ্য নিয়েছে। এরই অঙ্গ হিসেবে এই সৌর বিদ্যুৎ প্রকল্প চালু করা হয়েছে।


    
    এটি ভারতীয় নৌবাহিনীর বৃহত্তম সৌর বিদ্যুৎ প্রকল্প। এর কার্যকালের মেয়াদ ২৫ বছর। এই সৌর বিদ্যুৎ প্রকল্পের সমস্ত উপাদানই দেশে তৈরি। এখানে সর্বাধুনিক প্রযুক্তি ব্যবহার করা হয়েছে। এই প্রকল্পটি রূপায়িত করেছে কেরালা রাজ্য ইলেকট্রনিক্স ডেভেলপমেন্ট কর্পোরেশন লিমিটেড।


    
    ভারী বৃষ্টি এবং কোভিড-১৯এর বিধি নিষেধ থাকা সত্ত্বেও এই প্রকল্পের কাজ পরিচালিত হয়েছে। তবে কোভিড-১৯এর সমস্ত নিয়ম ও গাইডলাইন মেনেই এই কাজ সম্পন্ন করা হয়েছে।


    
    এই সৌর বিদ্যুৎ প্রকল্পটি এজাইমালা নৌ-স্টেশনকে বিশেষভাবে সাহায্য করবে। ভারতীয় নৌবাহিনী স্বচ্ছ ও সবুজ পরিবেশ গঠনের লক্ষ্যে যে উদ্যোগ নিয়েছে তারই অঙ্গ হল এই সৌর বিদ্যুৎ প্রকল্প। এই সৌর বিদ্যুৎ প্রকল্পে উৎপাদিত উদ্বৃত্ত বিদ্যুৎ কেলারা রাজ্য ইলেকট্রনিক্স ডেভেলপমেন্ট কর্পোরেশন লিমিটেডকে সরবরাহ করা হবে।


    

    
    CG/SS/NS

    
    
    (Release ID: 1640730) Visitor Counter : 10
    
    
      Read this release in: Punjabi , Telugu , English , Urdu , Marathi , Hindi , Manipuri , Tamil , Malayalam