      মানবসম্পদবিকাশমন্ত্রক

      সিবিএসই-র দ্বাদশ শ্রেণীর ফল প্রকাশ; ত্রিবান্দ্রম অঞ্চলে রেকর্ড সংখ্যক পাশের হার
      Posted On: 13 JUL 2020 8:30PM by PIB Kolkata


    নয়াদিল্লি, ১৩ জুলাই, ২০২০


    

    
    সেন্ট্রাল বোর্ড অফ সেকেন্ডারি এডুকেশন (সিবিএসই) আজ দ্বাদশ শ্রেণীর ফল প্রকাশ করেছে। দেশের সমস্ত অঞ্চলের মধ্যে ত্রিবান্দ্রমে রেকর্ড সংখ্যক পাশের হার লক্ষ্য করা গেছে। এই অঞ্চলে পাশের হার ৯৭.৬৭ শতাংশ। এরপরেই রয়েছে বেঙ্গালুরু। সেখানে পাশের হার ৯৭.০৫ শতাংশ। তৃতীয় স্থানে রয়েছে চেন্নাই। এখানে পাশের হার ৯৬.১৭ শতাংশ। এবারের সিবিএসই পরীক্ষায় ১১ লক্ষ ৯২ হাজার ৯৬১ জন পরীক্ষার্থী ছিল। এর মধ্যে পাশ করেছে ১০ লক্ষ ৫৯ হাজার ৮০ জন ছাত্রছাত্রী। এ বছরে মোট পাশের হার ৮৮.৭৮ শতাংশ যা গতবারের তুলনায় ৫.৩৮ শতাংশ বেশি।
    
    এ বছর সিবিএসই-র দ্বাদশ শ্রেণীর পরীক্ষা শুরু হয় ১৫ই ফেব্রুয়ারি থেকে। নির্ধারিত ছিল ৩০শে মার্চ পর্যন্ত। কিন্তু কোভিড-১৯ মহামারীর কারণে ১৯শে মার্চ থেকে ৩০শে মার্চ পর্যন্ত নির্ধারিত সিবিএসই-র পরীক্ষা বাতিল করতে হয়।
    
    অনিশ্চয়তা এবং অভূতপূর্ব পরিস্থিতি বিচার করে, শিক্ষার্থীদের স্বাস্থ্য এবং সুস্বাস্থ্যের কথা মাথায় রেখে সুপ্রিম কোর্ট গত ২৬শে জুন সিবিএসই-র মূল্যায়নের ভিত্তিক পদ্ধতিতে ছাত্রছাত্রীদের ফলাফলের মানদণ্ড গণনা করার অনুমতি দেয়। সেই ভিত্তিতেই এই ফল প্রকাশ করা হয়েছে।
    
    পরীক্ষায় উত্তীর্ণ ছাত্রছাত্রীরা ডিজিটাল মার্কশিট এবং মাইগ্রেশন শংসাপত্র ও দক্ষতা শংসাপত্র পেতে পারে ডিজিলকার থেকে। ডিজিলকারের সুবিধা ছাত্রছাত্রীদের সিবিএসই-তে নথিভুক্ত মোবাইল নম্বরে এসএমএসের মাধ্যমে পাঠিয়ে দেওয়া হবে। এছাড়াও, ছাত্রছাত্রীরা ডিজিলকার মোবাইল অ্যাপের মাধ্যমেও এই শংসাপত্র ডাউনলোড করতে পারবে। ডিজিলকার মোবাইল অ্যাপটি গুগল প্লে স্টোরে রয়েছে -( https://play.google.com/store/apps/details?id=com.digilocker.android )।


    
    অ্যাপেল অ্যাপ স্টোরেও এটি পাওয়া যাবে- https://apps.apple.com/in/app/digilocker/id1320618078
    
    এবছরও ছেলেদের তুলনায় মেয়েদের পাশের হার বেশি। এ বছর মেয়েদের পাশের হার ৯২.১৫ শতাংশ এবং ছেলেদের পাশের ৮৬.১৯ শতাংশ। রূপান্তরকামীদের পাশের হার ৬৬.৭৬ শতাংশ।


    

    CG/SS/DM

    
    
    (Release ID: 1638460) Visitor Counter : 10
    
    
      Read this release in: Marathi , English , Urdu , Hindi , Manipuri , Punjabi , Tamil , Telugu