      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 06 JUL 2020 6:18PM by PIB Kolkata


    নয়াদিল্লি, ০৬ জুলাই, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; দেশে কোভিড পরীক্ষাগারের সংখ্যা ১ হাজার ১০০-রও বেশি; সুস্থ হওয়া ব্যক্তির সংখ্যা ৪ লক্ষ ২৪ হাজারের বেশি, সুস্থতার সংখ্যা আক্রান্তের সংখ্যার তুলনায় ১ লক্ষ ৭০ হাজার ছাড়িয়েছে; জাতীয় স্তরে সুস্থতার হার বেড়ে ৬০.৮৬ শতাংশ

    দেশে কোভিড নমুনা পরীক্ষার সংখ্যা ১ কোটির মাইলফলকে পৌঁছেছে। কেন্দ্রীয় সরকারের পাশাপাশি, রাজ্য সরকার/কেন্দ্রশাসিত প্রশাসনগুলির নিরন্তর প্রয়াসের ফলে নমুনা পরীক্ষার হার ক্রমাগত বাড়ছে। গত ২৪ ঘন্টায় ৩ লক্ষ ৪৬ হাজার ৪৫৯টি নমুনা পরীক্ষা হয়েছে। দেশে এখনও পর্যন্ত নমুনা পরীক্ষার সংখ্যা ১ কোটি ১ লক্ষ ৩৫ হাজার ৫২৫। আজ পর্যন্ত ১ হাজার ১০৫টিরও বেশি পরীক্ষাগারে কোভিড-১৯ নমুনা পরীক্ষা হয়েছে।
    রাজ্য সরকার/কেন্দ্রশাসিত প্রশাসনগুলির পাশাপাশি, কেন্দ্রীয় সরকারের কোভিড-১৯ সংক্রমণ মোকাবিলা ও প্রতিরোধে নিরন্তর প্রয়াসের দরুণ সুস্থতার সংখ্যা আজ পর্যন্ত ৪ লক্ষ ২৪ হাজার ৪৩২-এ পৌঁছেছে। কোভিড-১৯ আক্রান্ত ১৫ হাজার ৩৫০ জন রোগী সুস্থ হয়েছেন।
    সুস্থ হওয়া ব্যক্তির সংখ্যা আক্রান্তের সংখ্যার তুলনায় বেড়ে হয়েছে ১ লক্ষ ৭১ হাজার ১৪৫। এর ফলে, জাতীয় স্তরে সুস্থতার হার বেড়ে হয়েছে ৬০.৮৬ শতাংশ।
    বর্তমানে ২ লক্ষ ৫৩ হাজার ২৮৭ জন রোগী চিকিৎসাধীন রয়েছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1636823 – এই লিঙ্কে ক্লিক করুন।
    
    জাতীয় স্তরে কোভিড পজিটিভ রেট ৬.৭৩ শতাংশ হলেও অনেক রাজ্যে এই হার কম; কেন্দ্রীয় সরকারের প্রয়াসের ফলে দিল্লিতে নমুনা পরীক্ষার ক্ষেত্রে লক্ষ্যণীয় অগ্রগতি এবং পজিটিভ রেট নিম্নমুখী
    দেশে কোভিড-১৯ মহামারী মোকাবিলায় কেন্দ্রীয় সরকারের পাশাপাশি, রাজ্য/কেন্দ্রশাসিত অঞ্চলগুলির সমন্বিত প্রয়াসে ভালো পরিণাম পাওয়া যাচ্ছে। সমন্বিত প্রয়াসের অঙ্গ হিসাবে কেন্দ্রীয় সরকার নমুনা পরীক্ষার হার বাড়ানো, আক্রান্তদের খুঁজে বের করা এবং সময় মতো চিকিৎসা পরিষেবা প্রদানের ওপর জোর দিয়েছে। এছাড়াও, রাজ্যগুলিতে নমুনা পরীক্ষার ক্ষমতা বাড়াতে কেন্দ্র সাহায্য করেছে। কেন্দ্র ও রাজ্যগুলি সমন্বিত প্রয়াসের ফলেই দেশে নিশ্চিতভাবে করোনায় আক্রান্তের সংখ্যা হ্রাস পেয়েছে। জাতীয় স্তরে এই হার এখন ৬.৭৩ শতাংশ। রাজ্যগুলির পক্ষ থেকেও নিশ্চিতভাবে করোনায় আক্রান্তের হার নিম্নমুখী বলে জানানো হয়েছে। পাঞ্জাবে এই হার ১.৯২ শতাংশ, ত্রিপুরায় ২.৭২ শতাংশ, আসামে ২.৫৪ শতাংশ, গোয়ায় ২.৫ শতাংশ প্রভৃতি। দিল্লিতে কেন্দ্রশাসিত প্রশাসনের প্রয়াসগুলিতে কেন্দ্রীয় সরকার যথাসম্ভব সহাযোগিতা করছে। উভয় পক্ষের এই উদ্যোগের ফলে নমুনা পরীক্ষার হার বেড়েছে। এমনকি, র্যা পিড অ্যান্টিজেন পয়েন্ট অফ কেয়ার নমুনা পরীক্ষা পদ্ধতির মাধ্যমে প্রায় ৩০ মিনিটের মধ্যেই পরিণাম জানা যাচ্ছে। দিল্লিতে গত পয়লা থেকে ৫ই জুন পর্যন্ত দৈনিক নমুনা পরীক্ষার হার ৫ হাজার ৪৮১ থেকে উল্লেখযোগ্যভাবে বেড়ে ১-৫ই জুলাই পর্যন্ত সময়ে দাঁড়িয়েছে দৈনিক গড় ১৮ হাজার ৭৬৬’তে। নমুনা পরীক্ষার সংখ্যায় বৃদ্ধির পাশাপাশি, নিশ্চিতভাবে করোনায় আক্রান্তের সংখ্যাও গত তিন সপ্তাহে ৩০ শতাংশ থেকে কমে ১০ শতাংশ হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1636768 – এই লিঙ্কে ক্লিক করুন।
    
    চলতি খরিফ মরশুমে দেশে সারের ঘাটতি নেই
    কেন্দ্রীয় রসায়ন ও সার মন্ত্রী শ্রী ডি ভি সদানন্দ গৌড়া বলেছেন, চলতি খরিফ মরশুমে দেশে সারের কোনও ঘাটতি নেই। রাজ্য সরকারগুলির সঙ্গে আলোচনা করে পর্যাপ্ত পরিমাণে সারের বন্দোবস্ত করা হয়েছে। দেশে প্রত্যাশার চেয়ে বেশি বৃষ্টিপাতের দরুণ মে ও জুন মাসে খরিফ মরশুমে সার বিক্রির পরিমাণ উল্লেখযোগ্য হারে বেড়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1636792 – এই লিঙ্কে ক্লিক করুন।
    
    অতিক্ষুদ্র, ছোট ও মাঝারি শিল্পোদ্যোগগুলিতে আপৎকালীন তহবিল সংস্থানের জন্য বিশ্ব ব্যাঙ্ক ও ভারত সরকারের মধ্যে ৭৫০ মিলিয়ন মার্কিন ডলারের চুক্তি স্বাক্ষর
    অতিক্ষুদ্র, ছোট ও মাঝারি শিল্পোদ্যোগগুলিতে নগদের প্রবাহ আরও বাড়ানোর লক্ষ্যে আপৎকালীন তহবিল সহায়তা কর্মসূচি কার্যকর করার লক্ষ্যে বিশ্ব ব্যাঙ্ক ও ভারত সরকারের মধ্যে আজ ৭৫০ মিলিয়ন মার্কিন ডলারের চুক্তি স্বাক্ষরিত হয়েছে। উল্লেখ করা যেতে পারে, কোভিড-১৯ সঙ্কটের ফলে ছোট ও মাঝারি শিল্পোদ্যোগ ক্ষেত্রে প্রতিকূল প্রভাব পড়েছে।ক্ষুদ্র ও মাঝারি শিল্প সংস্থাগুলির জন্য বিশ্ব ব্যাঙ্কের আপৎকালীন তহবিল সহায়তা কর্মসূচি ভারতে প্রায় ১৫ লক্ষ এ ধরনের শিল্প ক্ষেত্রকে বর্তমান প্রতিকূল পরিস্থিতি কাটিয়ে উঠতে সাহায্য করবে। সেই সঙ্গে, এ ধরনের শিল্প সংস্থাগুলির নগদ চাহিদা মেটানোর পাশাপাশি, ঋণের আবশ্যকতাও মেটাবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1636790 – এই লিঙ্কে ক্লিক করুন।
    
    ন্যাটমো কোভিড-১৯ ড্যাশ বোর্ডের চতুর্থ আপডেট সংস্করণ প্রকাশ করেছে
    ন্যাশনাল অ্যাটলাস অ্যান্ড থিমেটিক ম্যাপিং অর্গানাইজেশন (ন্যাটমো) তার পোর্টালে কোভিড-১৯ সংক্রান্ত সংশোধিত ও পরিমার্জিত ড্যাশ বোর্ডের চতুর্থ সংস্করণ প্রকাশ করেছে। গত ১৯শে জুন সংস্থার পোর্টালে এই ড্যাশবোর্ড চালু করা হয়।
    বিস্তারিত বিবরণের জন্য https://pib.gov.in/PressReleasePage.aspx?PRID=1636782 – এই লিঙ্কে ক্লিক করুন।

    

    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • কেরল : রাজধানী তিরুবনন্তপুরম সকাল ৬টা থেকে ত্রিপিল লকডাউন কার্যকর হওয়ায় সমস্ত শহরকে একাধিক নিরাপত্তা বলয়ের চাদরে মুড়ে ফেলা হয়েছে। শহরে প্রবেশ ও প্রস্থানের সমস্ত পয়েন্ট সীল করে দেওয়া হয়েছে। বাড়িতে বাড়িতে হোম ডেলিভারী ব্যবস্থা চালু হয়েছে। রাজ্যে গতকাল পর্যন্ত আরও ২২৫ জন নতুন করে করোনায় আক্রান্ত হয়েছেন। বর্তমানে ২ হাজার ২২৮ জন রোগীর চিকিৎসা চলছে।
    
    • তামিলনাডু : কেন্দ্রশাসিত পন্ডিচেরীতে করোনায় আক্রান্তের সংখ্যা ১ হাজার ছাড়িয়েছে। মুখ্যমন্ত্রী বেসরকারি হাসপাতালগুলির সঙ্গে বৈঠক করেছেন। এদিকে তামিলনাডু’তে গতকাল আরও ৬০ জনের করোনায় মৃত্যুর খবর মিলেছে। রাজ্যে আক্রান্তের সংখ্যা ১ লক্ষ ১১ হাজার ১৫১। নিশ্চিতভাবে করোনায় আক্রান্ত হয়েছেন ৪৬ হাজার ৮৬০ জন। কেবল চেন্নাইয়েই আক্রান্তের সংখ্যা ২৪ হাজার ৮৯০। কেবল চেন্নাইয়েই আক্রান্তের সংখ্যা ২৪ হাজার ৮৯০।
    
    • কর্ণাটক : রাজ্যের বেসরকারি হাসপাতালগুলি কোভিড-১৯ রোগীদের জন্য ৭ দিনের হোম আইসোলেশনের খরচ ২ হাজার ৪৫০ টাকা স্থির করেছে। রাজ্যের চিকিৎসা শিক্ষা মন্ত্রী বেসরকারি হাসপাতালগুলিকে সতর্ক করে দিয়ে বলেছেন কোভিড-১৯ আক্রান্ত রোগীদের চিকিৎসা পরিষেবা দিতে উপেক্ষা করা হলে হাসপাতালগুলির বিরুদ্ধে ফৌজদারি মামলা করা হবে। এদিকে রাজ্যে রবিবার পর্যন্ত আক্রান্তের সংখ্যা ২৩ হাজার ৪৭৪। নিশ্চিতভাবে করোনায় আক্রান্ত হয়েছেন ১৩ হাজার ২৫১ জন। মৃত্যু হয়েছে ৩৭২ জনের।
    
    • অন্ধ্রপ্রদেশ : রাজ্যে আগামী ১৩ তারিখ থেকে বিদ্যালয়গুলিতে পঠন-পাঠন শুরু হচ্ছে। প্রাথমিক পর্যায়ে সপ্তাহে একদিন এবং উচ্চ প্রাথমিক পর্যায়ে সপ্তাহে দু’দিন করে ক্লাস হবে। গত ২৪ ঘন্টায় ১৬ হাজারেরও বেশি নমুনা পরীক্ষা করা হয়েছে। রাজ্যে আক্রান্তের সংখ্যা ২০ হাজার ১৯। মৃত্যু হয়েছে ২৩৯ জনের।
    
    • তেলেঙ্গানা : গ্রেটার হায়দরাবাদ পুর নিগমের পক্ষ থেকে কলোনী ও বস্তি এলাকাগুলিতে করোনা চিকিৎসা পরিষেবা প্রদানের জন্য আরও ৩৩টি ক্লিনিক চালু করা হয়েছে। রাজ্যে গতকাল পর্যন্ত করোনায় আক্রান্তের সংখ্যা ২৩ হাজার ৯০২ জন। নিশ্চিতভাবে করোনায় আক্রান্ত হয়েছেন ১০ হাজার ৯০৪ জন। মৃত্যু হয়েছে ২৯৫ জনের।
    
    • মহারাষ্ট্র : রাজ্যে করোনায় আক্রান্তের সংখ্যা ২ লক্ষ ৬ হাজার ৬১৯। এখনো পর্যন্ত ১ লক্ষ ১১ হাজারেরও বেশি রোগী সুস্থ হয়ে হাসপাতাল থেকে ছাড়া পেয়েছেন। রাজ্যে এখনও পর্যন্ত মৃত্যু হয়েছে ৮ হাজার ৮২২ জনের। মুম্বাই শহরে সর্বজনীন নমুনা পরীক্ষা শুরু করার জন্য পুর নিগম ১ লক্ষ র্যা পিড অ্যান্টিজেন নমুনা কিট সংগ্রহ করেছে।
    
    • গুজরাট : রাজ্যে গত ২৪ ঘন্টায় আরও ৭২৫ জনের সংক্রমণের খবর মেলায় আক্রান্তের সংখ্যা বেড়ে হয়েছে ৩৬ হাজার ১২৩। সুস্থ হয়েছেন ২৫ হাজার ৯০০ জন। নিশ্চিতভাবে করোনায় আক্রান্তের সংখ্যা ৮ হাজার ২৭৮।
    
    • রাজস্থান : রাজ্যে আরও ৬৩২ জনের সংক্রমণের খবর মেলায় আক্রান্তের সংখ্যা বেড়ে হয়েছে ২০ হাজার ১৬৪। সুস্থতার হার বেড়ে হয়েছে ৭৯ শতাংশ।
    
    • মধ্যপ্রদেশ : রাজ্যে গতকাল আরও ১০ জনের করোনায় মৃত্যুর খবর মিলেছে। এদিকে আক্রান্তের সংখ্যা বেড়ে হয়েছে ১৪ হাজার ৯৩০। সুস্থ হয়েছেন ১১ হাজার ৪১১ জন। রাজ্যে আজ পর্যন্ত মৃত্যু হয়েছে ৬০৮ জনের। দেশে বৃহদায়তন রাজ্যগুলির মধ্যে সুস্থতার হারের দিক থেকে মধ্যপ্রদেশ দ্বিতীয় স্থানে রয়েছে।
    
    • ছত্তিশগড় : রাজ্যে আরও ৪৬ জনের নতুন করে সংক্রমণের খবর মেলায় আক্রান্তের সংখ্যা বেড়ে হয়েছে ৩ হাজার ২০৭। নিশ্চিতভাবে করোনায় আক্রান্তের সংখ্যা ৬১৫।
    
    • গোয়া : রাজ্যে গতকাল আরও ৭৭ জনের করোনায় সংক্রমণের খবর মেলায় আক্রান্তের সংখ্যা বেড়ে হয়েছে ১ হাজার ৭৬১। এর মধ্যে ৯৩৬ জন সুস্থ হয়েছেন এবং নিশ্চিতভাবে করোনায় আক্রান্তের সংখ্যা ৮১৮।
    
    • অরুণাচল প্রদেশ : রাজধানী শহর ইটানগর প্রশাসন আজ বিকেল ৫টা থেকে কার্যকর হওয়া লকডাউন নীতি-নির্দেশিকাগুলি মেনে চলার জন্য মানুষের প্রতি আবেদন জানিয়েছে। রাজ্যে এখনও পর্যন্ত ২৬ হাজার ৮০৮টি নমুনা সংগ্রহ করা হয়েছে। নমুনা পরীক্ষা হয়েছে ১২ হাজার ৯২৫।
    
    • আসাম : কোভিড-১৯ নমুনা পরীক্ষার জন্য সর্বজনীন উদ্যোগে অঙ্গ হিসাবে রাজ্য স্বাস্থ্য দপ্তর গুয়াহাটি পুর এলাকার ২ নম্বর ওয়ার্ডে আগামীকাল থেকে বাড়ি বাড়ি গিয়ে নমুনা পরীক্ষা শুরু করবে।
    
    • মেঘালয় : আসাম থেকে আসা আরও ১ জন ব্যক্তির নমুনা পরীক্ষায় কোভিড-১৯ এর উপস্থিতির প্রমাণ মিলেছে। রাজ্যে নিশ্চিতভাবে করোনায় আক্রান্তের সংখ্যা ২৯ এবং সুস্থ হয়েছেন ৪৩ জন।
    
    • মণিপুর : কোভিড-১৯ সংক্রান্ত মনস্তাত্বিক পরামর্শ দেওয়ার জন্য জাতীয় স্বাস্থ্য মিশনের রাজ্য শাখা একটি দল গঠন করেছে। যে কোনও ব্যক্তি 8787457035 এবং 9402751364 নম্বরে ফোন করে মনস্তাত্বিক সাহায্য পেতে পারেন।
    
    • মিজোরাম : রাজ্যে আরও ৫ জনের নমুনা পরীক্ষায় করোনার উপস্থিতির প্রমাণ মিলেছে। এর ফলে, আক্রান্তের সংখ্যা বেড়ে হয়েছে ১৯১। নিশ্চিতভাবে করোনায় আক্রান্তের সংখ্যা ৫৮ এবং সুস্থ হয়েছে ১৩৩ জন।
    
    • নাগাল্যান্ড : রাজ্যে কোভিড-১৯ এ আরও ৩২ জনের সংক্রমণের খবর মেলায় আক্রান্তের সংখ্যা বেড়ে হয়েছে ৬২২। নিশ্চিতভাবে করোনায় আক্রান্তের সংখ্যা ৩৯১।


    CG/BD/SB

    
    
    (Release ID: 1636904) Visitor Counter : 9
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam