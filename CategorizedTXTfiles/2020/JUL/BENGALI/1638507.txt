      অর্থমন্ত্রক

      আয়কর দপ্তর রাজস্থান, দিল্লী ও মুম্বাইতে তল্লাশী অভিযান চালিয়েছে
      Posted On: 13 JUL 2020 10:40PM by PIB Kolkata


    নয়াদিল্লী, ১৪ জুলাই, ২০২০


    

    আয়কর দপ্তর সোমবার দেশের চারটি জায়গায় তল্লাশী অভিযান চালায়। দপ্তরের আধিকারিকরা জয়পুরের ২০টা জায়গায়, কোটায় ৬টি, দিল্লীতে ৮টি এবং মুম্বাইয়ে ৯টি জায়গায় তল্লাশী চালিয়েছেন।


    
    হোটেল, জলবিদ্যুৎ প্রকল্প, ধাতু এবং যানবাহনের ব্যবসা সংক্রান্ত সংস্থাগুলিতে একটি দল তল্লাশী চালায়। এই ক্ষেত্রগুলি থেকে হিসেব বর্হিভুত উপার্জিত অর্থ রিয়েল এস্টেটে বিনিয়োগ করা হয়েছে বলে অনুমান করা হচ্ছে।


    
    দ্বিতীয় একটি গোষ্ঠী সোনা এবং রুপোর গয়না, রুপোর তৈরি পুরনো জিনিসপত্রের ব্যবসা-বাণিজ্য সংক্রান্ত সংস্থাগুলিতে তল্লাশী চালিয়েছে। এইসব সংস্থাগুলি মার্কিন যুক্তরাষ্ট্র, ব্রিটেনের মতো বিভিন্ন দেশে এই ধরণের ব্যবসা-বাণিজ্য চালানোর পাশাপাশি সেইসব দেশে সম্পত্তি কিনেছে এবং ব্যাঙ্কে সঞ্চয় করেছে। অভিযোগ করা হচ্ছে রুপোর গয়নার ব্যবসার সঙ্গে যুক্ত বিভিন্ন সংস্থার একটি বড় অংশের হিসেব নির্দিষ্ট অ্যাকাউন্টে দেখানো হচ্ছেনা।


    
    তৃতীয় গোষ্ঠীটি হোটেল ব্যবসার সাথে যুক্ত সংস্থাতে তল্লাশী অভিযান চালিয়েছে। এইসব সংস্থাগুলি কিভাবে হোটেলে বিনিয়োগ করেছে সেই তথ্য যাচাই করা হয়েছে।


    
    তল্লাশিতে আলগা কাগজ, ডায়েরি বা ডিজিটাল প্রক্রিয়ায় সঞ্চিত বিভিন্ন তথ্য থেকে নানা অসংগতিপুর্ণ হিসেবে প্রমাণ মিলেছে। নগদ অর্থ এবং বিভিন্ন সম্পত্তিতে বিনিয়োগের বিষয়েও বেশকিছু তথ্যের হিসেবে গড়মিল পাওয়া গেছে। এ ব্যাপারে আরও তদন্ত করা হচ্ছে।


    

    CG/CB/NS

    
    
    (Release ID: 1638507) Visitor Counter : 3
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu