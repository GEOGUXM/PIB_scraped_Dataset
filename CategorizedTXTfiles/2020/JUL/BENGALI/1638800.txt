      জাহাজচলাচলমন্ত্রক

      কেরলের কোচিন বন্দরের ভাল্লারপাড়ামে ভারতের প্রথম ট্রান্স-শিপমেন্ট হাব তৈরির বিষয়ে পর্যালোচনা করলেন শ্রী মনসুক মাণ্ডভিয়া
      Posted On: 15 JUL 2020 1:48PM by PIB Kolkata


    নয়াদিল্লি, ১৫ জুলাই, ২০২০


    

    কেন্দ্রীয় জাহাজ চলাচল দপ্তরের স্বাধীন দায়িত্বপ্রাপ্ত প্রতিমন্ত্রী শ্রী মনসুক মাণ্ডভিয়া আজ কোচিন বন্দরের ভাল্লারপাড়াম টার্মিনালের উন্নয়নমূলক কাজকর্ম পর্যালোচনা করেন। ডি পি ওয়ার্ল্ডের তত্ত্বাবধানে এখানে দেশের প্রথম টান্স-শিপমেন্ট বন্দর তৈরি করা হচ্ছে।


    
    
    শ্রী মাণ্ডভিয়া আধিকারিকদের এই ট্রান্স-শিপমেন্ট হাব তৈরির বিষয়ে উদ্ভূত চ্যালেঞ্জের মোকাবিলার জন্য যথাযথ কৌশল গ্রহণের নির্দেশ দিয়েছেন। দক্ষিণ এশিয়ায় এই হাবটি গুরুত্বপূর্ণ হয়ে উঠবে বলে ধারণা করা হচ্ছে। ট্রান্স-শিপমেন্ট হাবে কন্টেনার সাময়িকভাবে রাখা থাকে। পরে সেগুলিকে নির্দিষ্ট গন্তব্যের জাহাজে তুলে দেওয়া হয়। কোচিনের ভাল্লারপাড়াম টার্মিনাল আন্তর্জাতিক সমুদ্রপথের খুব কাছে। দেশের সবক’টি বন্দরের সঙ্গে এর যথেষ্ট ভালো যোগাযোগ আছে। পশ্চিমে মুন্দ্রা থেকে পূর্বদিকে কলকাতা পর্যন্ত উপকূলবর্তী এলাকার বিভিন্ন জায়গার সঙ্গে এই অঞ্চলটির যোগাযোগ ব্যবস্থা খুবই ভালো। এখানে বড় বড় জাহাজ নোঙর ফেলতে পারে। এই টার্মিনালটিকে দক্ষিণ ভারতের প্রবেশ দ্বার হিসবে গড়ে তোলার এবং দক্ষিণ এশিয়ার প্রথম সারির ট্রান্স-শিপমেন্ট হাব হিসেবে তৈরি করার উদ্যোগ নেওয়া হয়েছে।


    

    CG/CB/DM

    
    
    (Release ID: 1638800) Visitor Counter : 13
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Tamil , Telugu , Malayalam