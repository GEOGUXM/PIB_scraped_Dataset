      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 01 JUL 2020 6:17PM by PIB Kolkata


    নয়াদিল্লি, ০১ জুলাই, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; সুস্থতার হার বেড়ে ৫৯.৪৩ শতাংশ

    কোভিড-১৯ সংক্রমণ প্রতিরোধ ও নিয়ন্ত্রণে রাজ্য/কেন্দ্রশাসিত অঞ্চলগুলির সঙ্গে কেন্দ্রীয় সরকারের সুসমন্বিত প্রয়াসের ফলে দেশে আজ পর্যন্ত আক্রান্তের সংখ্যার তুলনায় সুস্থতার সংখ্যা ১ লক্ষ ২৭ হাজার ৮৬৪ হয়েছে। এর ফলে, সুস্থতার হার বেড়ে হয়েছে ৫৯.৪৩ শতাংশ। গত ২৪ ঘন্টায় ১৩ হাজার ১৫৭ জন করোনা আক্রান্ত রোগী সুস্থ হয়েছেন। এর ফলে, আরোগ্য লাভের সংখ্যা বেড়ে দাঁড়িয়েছে ৩ লক্ষ ৪৭ হাজার ৯৭৮। বর্তমানে ২ লক্ষ ২০ হাজার ১১৪ জন আক্রান্ত রোগীর চিকিৎসা চলছে। দেশে পরীক্ষাগারের সংখ্যা ক্রমাগত বৃদ্ধি পাচ্ছে। বর্তমানে ৭৬৪টি সরকারি এবং ২৯২টি বেসরকারি পরীক্ষাগার মিলিয়ে মোট নমুনা পরীক্ষাগারের সংখ্যা ১ হাজার ৫৬। নমুনা পরীক্ষার সংখ্যাতেও ক্রমগত অগ্রগতি হচ্ছে। গত ২৪ ঘন্টায় ২ লক্ষ ১৭ হাজার ৯৩১টি নমুনা পরীক্ষা করা হয়েছে। দেশে আজ পর্যন্ত নমুনা পরীক্ষার সংখ্যা ৮৮ লক্ষ ২৬ হাজার ৫৮৫।
    বিস্তারিত বিবরণের জন্য https://pib.gov.in/PressReleasePage.aspx?PRID=1635679 – এই লিঙ্কে ক্লিক করুন।
    
    কোভিড-১৯ সংক্রান্ত সর্বশেষ তথ্য
    কেন্দ্রীয় সরকারের পক্ষ থেকে সরবরাহকৃত ভেন্টিলেটরগুলিতে বাইলেভেল পজিটিভ এয়ারওয়েভ প্রেসার পদ্ধতি নেই বলে এক শ্রেণীর সংবাদ মাধ্যমে প্রকাশিত খবরটি স্বাস্থ্য ও পরিবার কল্যাণ মন্ত্রকের নজরে এসেছে। এই প্রেক্ষিতে মন্ত্রকের পক্ষ থেকে জানানো হয়েছে, রাজ্য ও কেন্দ্রশাসিত অঞ্চল সহ দিল্লির জন্য সরবরাহকৃত ‘মেক ইন ইন্ডিয়া’ ভেন্টিলেটরগুলি আইসিইউ বেডের রোগীদের জন্য। এ ধরনের ভেন্টিলেটরগুলির বিভিন্ন টেকনিক্যাল দিক একটি বিশেষজ্ঞ কমিটির পরামর্শ মোতাবেক প্রণয়ন করা হয়েছে। তাই, সরকারের পক্ষ থেকে যে সমস্ত ভেন্টিলেটর সংগ্রহ ও সরবরাহ করা হয়েছে, তাতে ঐ কমিটির প্রস্তাবিত টেকনিক্যাল দিকগুলি অন্তর্ভুক্ত হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1635566 – এই লিঙ্কে ক্লিক করুন।
    
    চিকিৎসক দিবসে চিকিৎসকদের অভিনন্দন জানালেন প্রধানমন্ত্রী
    প্রধানমন্ত্রী শ্রী নরেন্দ্র মোদী চিকিৎসক দিবসে চিকিৎসকদের অভিনন্দন জানিয়েছেন। এক ট্যুইটে প্রধানমন্ত্রী বলেছেন, কোভিড-১৯ এর বিরুদ্ধে লড়াইয়ে অগ্রভাগে থাকা চিকিৎসক ও ব্যতিক্রমী পরিষেবাদাতাদের অভিনন্দন জানাই।
    বিস্তারিত বিবরণের জন্য https://pib.gov.in/PressReleasePage.aspx?PRID=1635539 – এই লিঙ্কে ক্লিক করুন।
    
    ডঃ হর্ষ বর্ধন গুড ক্লিনিকাল প্র্যাক্টিস সংক্রান্ত নীতি-নির্দেশিকা সম্বলিত পুস্তিকা প্রকাশ এবং ন্যাশনাল বোর্ড অফ এক্সামিনেশনের আন্তর্জাতিক ছাত্রছাত্রীদের জন্য ফেলোশিপ কর্মসূচির সূচনা করলেন
    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন আজ গুড ক্লিনিকাল প্র্যাক্টিস সম্পর্কিত নীতি-নির্দেশিকা সম্বলিত পুস্তিকা প্রকাশ এবং ন্যাশনাল বোর্ড অফ এক্সামিনেশনের আন্তর্জাতিক স্তরের ছাত্রছাত্রীদের জন্য ফেলোশিপ কর্মসূচির প্রসপেক্টার্স প্রকাশ করেছেন। এই উপলক্ষে ওয়েব প্ল্যাটফর্মে পুস্তিকাটির ই-সংস্করণ প্রকাশ করে ডঃ হর্ষ বর্ধন চিকিৎসা পেশায় যুক্ত সংশ্লিষ্ট সকলের পেশাগত নৈতিক দিকগুলি অনুসরণ করার জন্য প্রশংসা জানিয়েছেন। জাতীয় চিকিৎসক দিবসে চিকিৎসকদের অভিনন্দন জানিয়ে স্বাস্থ্য মন্ত্রী ডঃ বিধান চন্দ্র রায়ের প্রতি বিনম্র শ্রদ্ধা জানান।
    বিস্তারিত বিবরণের জন্য https://pib.gov.in/PressReleasePage.aspx?PRID=1635676 – এই লিঙ্কে ক্লিক করুন।
    
    চিকিৎসক দিবসে চিকিৎসকদের প্রতি কৃতজ্ঞতা ও ধন্যবাদ জানালেন কেন্দ্রীয় স্বরাষ্ট্র মন্ত্রী
    আজ চিকিৎসক দিবসে কেন্দ্রীয় স্বরাষ্ট্র মন্ত্রী শ্রী অমিত শাহ এক ট্যুইটে কোভিড-১৯ এর বিরুদ্ধে লড়াইয়ে অগ্রভাগে থাকা চিকিৎসকদের প্রতি কৃতজ্ঞতা প্রকাশ করে তাঁদের সেবার জন্য ধন্যবাদ জানিয়েছেন। তিনি বলেন, চিকিৎসক দিবসে সমগ্র জাতি চিকিৎসকদের নিষ্ঠা ও আন্তরিকতাকে সম্মান জানায়।
    বিস্তারিত বিবরণের জন্য https://pib.gov.in/PressReleasePage.aspx?PRID=1635603 – এই লিঙ্কে ক্লিক করুন।
    
    ঝাড়খন্ডের সহিয়াস : কম্যুনিটি স্বাস্থ্য কর্মীদের কাছে এক প্রেরণা
    ঝাড়খন্ডে আশা কর্মীরা সহিয়াস নামে পরিচিত। এরা সমাজের সর্বত্র, বিশেষ করে আদিবাসী এলাকাগুলিতে স্বাস্থ্য পরিষেবা পৌঁছে দেবার কাজে যুক্ত। রাজ্যে প্রায় ৪২ হাজার সহিয়াস রয়েছেন। গত মার্চ মাস থেকে এরা কোভিড-১৯ সংক্রান্ত বিভিন্ন কর্মকান্ডে সক্রিয়ভাবে যুক্ত থেকেছেন। কোভিড-১৯ এর সংক্রমণ প্রতিরোধে সচেতনতা প্রচারের পাশাপাশি, সাবান ও জল দিয়ে হাত পরিষ্কার রাখা, মাস্ক বা ফেস কভার ব্যবহার করার ব্যাপারে জনগণকে সচেতন করেছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1635562 – এই লিঙ্কে ক্লিক করুন।
    
    জুন মাসে জিএসটি বাবদ রাজস্ব সংগ্রহ; আলোচ্য মাসে রাজস্ব সংগ্রহের পরিমাণ ৯০ হাজার ৯১৭ কোটি টাকা
    চলতি বছরের জুন মাসে জিএসটি বাবদ রাজস্ব সংগ্রহের পরিমাণ দাঁড়িয়েছে ৯০ হাজার ৯১৭ কোটি টাকা। এর মধ্যে সিজিএসটি বাবদ রাজস্বের পরিমাণ ১৮ হাজার ৯৮০ কোটি টাকা, এসজিএসটি বাবদ রাজস্বের পরিমাণ ২৩ হাজার ৯৭০ কোটি টাকা। আইজিএসটি বাবদ রাজস্ব সংগ্রহের পরিমাণ ৪০ হাজার ৩০২ কোটি টাকা (আমদানিকৃত পণ্য সামগ্রী থেকে সংগৃহীত ১৫ হাজার ৭০৯ কোটি টাকা সহ) এবং সেস বাবদ রাজস্ব সংগ্রহ হয়েছে ৭ হাজার ৬৬৫ কোটি টাকা (আমদানিকৃত পণ্য সামগ্রী থেকে সংগৃহীত ৬০৭ কোটি টাকা সহ)।
    বিস্তারিত বিবরণের জন্য https://pib.gov.in/PressReleasePage.aspx?PRID=1635572 – এই লিঙ্কে ক্লিক করুন।
    
    পেট্রোজাত পণ্যের চাহিদা ধীরে ধীরে স্বাভাবিক হয়ে আসছে
    চলতি বছরে মার্চ মাসের শেষ সপ্তাহ এবং এপ্রিল মাসে দেশে পেট্রোজাত পণ্যের ব্যবহার লক্ষ্যণীয়ভাবে হ্রাস পেয়েছে। এখন পেট্রোজাত পণ্যের চাহিদা ধীরে ধীরে স্বাভাবিক হয়ে আসছে। রাষ্ট্রায়ত্ত তেল বিপণনকারী সংস্থাগুলির বিক্রয় পরিমাণ থেকে এই ইঙ্গিত মিলেছে। উল্লেখ করা যেতে পারে, ভারত বিশ্বের তৃতীয় বৃহত্তম তেল ব্যবহারকারী দেশ। দেশ জুড়ে লকডাউনের সময় পেট্রোলের ব্যবহার ২০০৭ এর পর সর্বনিম্ন স্তরে পৌঁছায়। এখন শিল্প সংস্থা ও অন্যান্য ক্ষেত্রে কাজকর্মে স্বাভাবিক ছন্দ ফিরে আসার ফলে পেট্রোজাত পণ্যের ব্যবহার ধীরে ধীরে বাড়ছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1635689 – এই লিঙ্কে ক্লিক করুন।
    
    ইউপিএসসি সিভিল সার্ভিসেস (প্রিলিমিনারি) পরীক্ষা ২০২০ এবং ইন্ডিয়ান ফরেস্ট সার্ভিস (প্রিলিমিনারি) ২০২০-এর পরীক্ষার্থীদের পছন্দ অনুযায়ী পরীক্ষা কেন্দ্রের ব্যাপারে ইউপিএসসি-র বিজ্ঞপ্তি
    ইউনিয়ন পাবলিক সার্ভিস কমিশন (ইউপিএসসি) গত ৫ই জুন প্রকাশিত সংশোধিত পরীক্ষা কর্মসূচির অঙ্গ হিসেবে আগামী চৌঠা অক্টোবর (রবিবার) সিভিল সার্ভিসেস (প্রিলিমিনারি) পরীক্ষা ২০২০ এবং ইন্ডিয়ান ফরেস্ট সার্ভিস (প্রিলিমিনারি) পরীক্ষা গ্রহণ করবে। সিভিল সার্ভিসেস (প্রিলিমিনারি) পরীক্ষা ২০২০ এবং ইন্ডিয়ান ফরেস্ট সার্ভিস পরীক্ষা (প্রিলিমিনারি)২০২০ প্রেক্ষিতে পরীক্ষার্থীর বিপুল সংখ্যার বিষয়টিকে বিবেচনায় রেখে এবং পছন্দমত পরীক্ষা কেন্দ্রের ব্যাপারে এদের কাছ থেকে অসংখ্য অনুরোধ আসায় ইউপিএসসি এব্যাপারে পরীক্ষার্থীদের সুবিধা দেবার সিদ্ধান্ত নিয়েছে। উপরোক্ত দুটি প্রিলিমিনারি পরীক্ষা ছাড়াও সিভিল সার্ভিসেস (মেন) এবং ইন্ডিয়ান ফরেস্ট সার্ভিস (মেন) পরীক্ষার ক্ষেত্রেও প্রার্থীদেরকে পছন্দমত পরীক্ষা কেন্দ্রের সুবিধা দেওয়ার সিদ্ধান্ত হয়েছে। অবশ্য পরীক্ষার্থীদের পছন্দসই পরীক্ষা কেন্দ্রের বিষয়টি নির্ভর করছে যে কেন্দ্রে পরীক্ষা গ্রহণ করা হবে সেখানে পর্যাপ্ত সংখ্যায় পরীক্ষার্থীর বসার অতিরিক্ত ব্যবস্থা রয়েছে কি না তার ওপর।
    বিস্তারিত বিবরণের জন্য https://pib.gov.in/PressReleasePage.aspx?PRID=1635587 – এই লিঙ্কে ক্লিক করুন।
    
    প্রধানমন্ত্রী গরিব কল্যাণ অন্ন যোজনার আওতায় এপ্রিল থেকে নভেম্বর মাস পর্যন্ত খাদ্যশস্য ও ডালশস্যের বিতরণে খরচ ধরা হয়েছে প্রায় ১ লক্ষ ৫০ হাজার ৪৭১ কোটি টাকা
    প্রধানমন্ত্রী শ্রী নরেন্দ্র মোদী গতকাল প্রধানমন্ত্রী গরিব কল্যাণ অন্ন যোজনার সুযোগ-সুবিধা নভেম্বর মাস পর্যন্ত বাড়ানোর কথা ঘোষণা করেছেন। এর ফলে, জুলাই থেকে নভেম্বর পর্যন্ত এই ৫ মাসে ৮০ কোটিরও বেশি মানুষকে বিনামূল্যে প্রতি মাসে ৫ কেজি করে গম/চাল এবং ১ কিলোগ্রাম ছোলার ডাল বিতরণ করা হবে। এই কর্মসূচিতে, সরকারের খরচ ধরা হয়েছে প্রায় ১ লক্ষ ৫০ হাজার ৪৭১ কোটি টাকা।
    বিস্তারিত বিবরণের জন্য https://pib.gov.in/PressReleasePage.aspx?PRID=1635648 – এই লিঙ্কে ক্লিক করুন।
    
    প্রধানমন্ত্রী গরিব কল্যাণ অন্ন যোজনার সুবিধা নভেম্বর মাস পর্যন্ত বাড়ানোর জন্য কেন্দ্রীয় স্বরাষ্ট্র মন্ত্রী প্রধানমন্ত্রীকে অভিনন্দন জানিয়েছেন
    শ্রী অমিত শাহ এক ট্যুইটে বলেছেন, প্রধানমন্ত্রী গরিব কল্যাণ অন্ন যোজনার সুবিধা বাড়িয়ে প্রধানমন্ত্রী দরিদ্র মানুষের কল্যাণে তাঁর সহমর্মিতা ও অঙ্গীকারগুলিকে পুনরায় তুলে ধরেছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1635433 – এই লিঙ্কে ক্লিক করুন।
    
    খরিফ মরশুমে শস্য উৎপাদনশীলতা বাড়াতে সেরা চাষাবাদ পদ্ধতিগুলি গ্রহণে কৃষকদের আবেদন জানালেন শ্রী নরেন্দ্র সিং তোমর
    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর কৃষিকাজকে লাভজনক কর্মকান্ড হিসাবে পরিণত করতে কৃষি জমিগুলির আকার-আয়তনের বিষয়টি বিবেচনায় রেখে বিভিন্ন প্রজাতির শস্য উৎপাদনের জন্য কৃষকদের প্রতি আহ্বান জানিয়েছেন। কৃষকদের উদ্দেশে লেখা এক চিঠিতে শ্রী তোমর বলেছেন, বর্ষা মরশুমের প্রারম্ভে দেশের অধিকাংশ এলাকাতেই বীজ বপণের কাজ প্রায় শেষের পর্যায়ে। অবশ্য, কিছু কিছু এলাকায় এই প্রক্রিয়া শুরু হচ্ছে। ঐ চিঠিতে শ্রী তোমর বলেছেন, উৎপাদনশীলতা বাড়াতে সেরা চাষাবাদ পদ্ধতিগুলি গ্রহণে তিনি কৃষকদের প্রতি আবেদন জানাচ্ছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1635599 – এই লিঙ্কে ক্লিক করুন।
    
    কোভিড-১৯ এর চ্যালেঞ্জপূর্ণ সময়েও আরসিএফ কৃষক সমাজের জন্য সারের যোগান সুনিশ্চিত করেছে
    আরসিএফ – এর উৎপাদন কারাখানাগুলিতে কোভিড-১৯ এর সময়েও কাজকর্ম চালু থেকেছে এবং পর্যাপ্ত পরিমাণে সার উৎপাদন করা হয়েছে। এই উৎপাদন কারাখানাগুলিতে সার উৎপাদনের পাশাপাশি, চলতি খরিফ মরশুমে কৃষকদের কাছে সারের যোগান অব্যাহত রাখতে ২ লক্ষ মেট্রিক টনেরও বেশি ডিএপি, এপিএস এবং এনপিকে সার উৎপাদন করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1635634 – এই লিঙ্কে ক্লিক করুন।
    
    
    

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কেন্দ্রশাসিত এই অঞ্চলের প্রশাসক আধিকারিকদের নির্দেশ দিয়ে বলেছেন, বাইরে থেকে আসা রোগীদের ওপর আরও কড়া নজরদারি চালাতে। তিনি সাধারণ মানুষকেও প্রতিবেশীদের মধ্যে করোনার লক্ষণ দেখা দিলেই তা অবিলম্বে স্বাস্থ্য কর্তৃপক্ষকে জানানোর পরামর্শ দিয়েছেন।
    
    • পাঞ্জাব : রাজ্য সরকার দ্বিতীয় পর্যায়ের আনলকের জন্য পয়লা থেকে ৩০শে জুলাই পর্যন্ত বিভিন্ন কাজকর্ম বা গতিবিধির ক্ষেত্রে নতুন নীতি-নির্দেশিকা জারি করেছে। সামাজিক দূরত্ব বজায় রাখার পাশাপাশি, ন্যূনতম ৬ ফুট দূরত্ব মেনে চলার পরামর্শ দেওয়া হয়েছে। প্রকাশ্য স্থানে সকলের মাস্ক ব্যবহার বাধ্যতামূলক করা হয়েছে।
    
    • হিমাচল প্রদেশ : রাজ্যের মুখ্যমন্ত্রী গরিব কল্যাণ অন্ন যোজনার সুযোগ-সুবিধা আগামী নভেম্বর মাস পর্যন্ত বাড়ানো কথা ঘোষণা করার প্রেক্ষিতে প্রধানমন্ত্রীকে ধন্যবাদ জানিয়েছেন। তিনি বলেছেন, এই ঘোষণার ফলে দেশের কোটি কোটি মানুষ কঠিন এই সময় থেকে কিছুটা রেহাই পাবেন।
    
    • হরিয়ানা : রাজ্যের উপ-মুখ্যমন্ত্রী আত্মনির্ভর ভারত প্যাকেজের আওতায় পশুপালন, বিশেষ করে পোল্ট্রি ফার্মগুলিকে ক্ষুদ্র ও মাঝারি শিল্প সংস্থা হিসাবে শ্রেণীভুক্ত করার জন্য কেন্দ্রীয় সরকারের প্রতি আবেদন জানিয়েছেন। কোভিড-১৯ মহামারীর প্রেক্ষিতে যাতে এই ক্ষেত্রগুলিকে সহজ শর্তে ব্যাঙ্ক ঋণ সহায়তা দেওয়া যায়, তার জন্য প্রয়োজনীয় নীতি-নির্দেশিকা জারি করতে কেন্দ্রীয় অর্থমন্ত্রীর কাছে আবেদন জানানো হয়েছে।
    
    • কেরল : রাজ্য মন্ত্রিসভা আজ বাস ভাড়া বৃদ্ধির প্রস্তাব অনুমোদন করেছে। কোভিড সঙ্কট দূর না হওয়া পর্যন্ত ভাড়া বৃদ্ধির সিদ্ধান্ত কার্যকর থাকবে। রাজ্যের সংক্রমিত এলাকাগুলিতে ৩১শে জুলাই পর্যন্ত লকডাউন কঠোরভাবে মেনে চলা হবে। রাজ্যে গতকাল আরও ১৩১ জনের করোনায় সংক্রমণের খবর মিলেছে। বিভিন্ন হাসপাতালে ২ হাজার ১১২ জনের চিকিৎসা চলছে।
    
    • তামিলনাডু : রাজ্য সরকার আগামীকাল থেকে গ্রামাঞ্চলের উপাসনালয়গুলির জন্য বিশেষ কার্য পরিচালন বিধি জারি করেছে। এদিকে রাজ্যে করোনায় আক্রান্তের সংখ্যা বেড়ে হয়েছে ৯০ হাজার ১৬৭। নিশ্চিতভাবে করোনায় আক্রান্ত হয়েছেন ৩৮ হাজার ৮৮৯ জন। মৃত্যু হয়েছে ১ হাজার ২০১ জনের। কেবল চেন্নাইয়েই আক্রান্তের সংখ্যা ২২ হাজার ৬১০।
    
    • কর্ণাটক : রাজ্য সরকার আজ দ্বিতীয় পর্যায়ের আনলকের জন্য নীতি-নির্দেশিকা জারি করেছে। আগামীকাল থেকে তা কার্যকর হচ্ছে। পুরো জুলাই মাসে রাত্রিকালীন কার্ফিউ রাত ৮টা থেকে সকাল ৫টা পর্যন্ত কার্যকর থাকবে। বিদ্যালয়গুলিকে বন্ধ রাখার সিদ্ধান্ত হয়েছে। রাজ্যে করোনায় আক্রান্তের সংখ্যা বেড়ে হয়েছে ১৫ হাজার ২৪২। নিশ্চিতভাবে করোনায় আক্রান্তের সংখ্যা ৭ হাজার ৭৪। মৃত্যু হয়েছে ২৪৬ জনের।
    
    • অন্ধ্রপ্রদেশ : চিকিৎসা পরিকাঠামোয় অগ্রগতির জন্য মুখ্যমন্ত্রী দ্রুত চিকিৎসা পরিষেবা পৌঁছে দিতে ১ হাজার ৮৮টি অ্যাম্বুলেন্সের সূচনা করেছেন। হাইকোর্টের পক্ষ থেকে যাবতীয় বিচার-বিভাগীয় প্রক্রিয়া সমস্ত নিম্ন আদালতে বন্ধ রাখার নির্দেশ জারি করা হয়েছে। রাজ্যে গত ২৪ ঘন্টায় আরও ৬ জনের মৃত্যুর খবর মিলেছে। এদিকে রাজ্যে করোনায় আক্রান্তের সংখ্যা বেড়ে হয়েছে ১৫ হাজার ২৫২। নিশ্চিতভাবে করোনায় আক্রান্তের সংখ্যা ৮ হাজার ৭১। এখনও পর্যন্ত মৃত্যু হয়েছে ১৯৩ জনের।
    
    • তেলেঙ্গানা : দক্ষিণ-মধ্য রেল কোভিড-১৯ চিকিৎসার জন্য রেল হাসপাতালটিকে প্রস্তুত করেছে। রাজ্য সরকার সংক্রমিত এলাকাগুলিতে লকডাউনের মেয়াদ ৩১শে জুলাই পর্যন্ত বাড়ানোর নির্দেশ জারি করেছে। এদিকে রাজ্যে করোনায় আক্রান্তের সংখ্যা গতকাল পর্যন্ত বেড়ে হয়েছে ১৬ হাজার ৩৩৯। নিশ্চিতভাবে করোনায় আক্রান্তের সংখ্যা ৮ হাজার ৭৮৫। মৃত্যু হয়েছে ২৬০ জনের।
    
    • অরুণাচল প্রদেশ : রাজ্যের মুখ্যমন্ত্রী জাতীয় চিকিৎসা দিবসের বার্তায় বলেছেন, কোভিড-১৯ মহামারী সমগ্র বিশ্ববাসীকে যখন প্রভাবিত করেছে, তখন আমাদের চিকিৎসক ও অগ্রভাগে থাকা চিকিৎসা কর্মীরা মানুষের জীবন রক্ষায় দিবারাত্রি কাজ করে চলেছেন।
    
    • আসাম : রাজ্যের স্বাস্থ্য মন্ত্রী এক ট্যুইটে জানিয়েছেন, রাজ্যে কোভিড-১৯ নমুনা পরীক্ষাগারের সংখ্যা ১৩। আরও ৬টি পরীক্ষাগার শীঘ্রই চালু হতে চলেছে।
    
    • মণিপুর : রাজ্যের মুখ্যমন্ত্রী আজ চিকিৎসক দিবস উপলক্ষে কোভিড-১৯ এর বিরুদ্ধে লড়াইয়ে মানুষের জীবন বাঁচানোর জন্য চিকিৎসকদের প্রতি সম্মান প্রদর্শন করে তাদের আন্তরিক শুভেচ্ছা জানিয়েছেন।
    
    • মিজোরাম : রাজ্যে আজ আরও একজন করোনা আক্রান্ত রোগী সুস্থ হয়েছেন। করোনায় আক্রান্তের সংখ্যা বেড়ে হয়েছে ১৬০। এখনও পর্যন্ত আরোগ্য লাভ করেছেন ১২৩ জন। রাজ্যের মুখ্যমন্ত্রী প্রধানমন্ত্রী গরিব কল্যাণ যোজনার মেয়াদ সম্প্রসারণের জন্য প্রধানমন্ত্রী নরেন্দ্র মোদী ও কেন্দ্রীয় মন্ত্রী রামবিলাস পাসোয়ান-কে ধন্যবাদ জানিয়েছেন।
    
    • নাগাল্যান্ড : জাতীয় চিকিৎসক দিবসে রাজ্যের স্বাস্থ্য ও পরিবার কল্যাণ মন্ত্রী চিকিৎসকদের প্রতি সম্মান জানিয়ে বলেছেন, করোনা মহামারীর সময় উপযুক্ত স্বাস্থ্য পরিষেবা পৌঁছে দিয়ে চিকিৎসকরা যে দায়িত্ব ও কর্তব্য বোধের পরিচয় রেখেছেন, তা নিঃসন্দেহে প্রশংনীয়।
    
    • সিকিম : রাজ্যের মুখ্যমন্ত্রী কোভিড-১৯ মোকাবিলায় অগ্রভাগে থাকা সমস্ত স্বাস্থ্য কর্মীদের জন্য আর্থিক উৎসাহ ভাতার কথা ঘোষণা করেছেন। রাজ্যে চিকিৎসকরা এককালীন উৎসাহ ভাতা হিসাবে ২০ হাজার টাকা, নার্সিং কর্মীরা ১০ হাজার টাকা এবং সহায়ক কর্মীরা ৫ হাজার টাকা করে পাবেন।
    
    • মহারাষ্ট্র : রাজ্যে করোনায় আক্রান্তের ১ লক্ষ ৭৪ হাজার ৭৬১। আজ পর্যন্ত ৯০ হাজার ৯১১ জন আরোগ্য লাভ করেছেন। নিশ্চিতভাবে করোনায় আক্রান্তের সংখ্যা ৭৫ হাজার ৯৭৯ জন। কেবল মুম্বাইয়েই মৃত্যু হয়েছে ৪ হাজার ৫৫৪ জনের।
    
    • গুজরাট : রাজ্যে করোনায় আক্রান্তের সংখ্যা ৩২ হাজার ৪৪৬ জন। গত ২৪ ঘন্টায় আরও ২০ জনের মৃত্যু হওয়ায় মৃতের সংখ্যা বেড়ে হয়েছে ১ হাজার ৮৪৮। রাজ্যে আজ পর্যন্ত ৩ লক্ষ ৭৩ হাজারেরও বেশি নমুনা পরীক্ষা হয়েছে। দ্বিতীয় পর্বের আনলকের জন্য নতুন নীতি-নির্দেশিকা আজ থেকেই কার্যকর হয়েছে।
    
    • রাজস্থান : রাজ্যে করোনায় আক্রান্তের সংখ্যা বেড়ে হয়েছে ১৮ হাজার ৯২। এখনও পর্যন্ত সুস্থ হয়েছেন ১৪ হাজার ২৩২ জন।
    
    • মধ্যপ্রদেশ : রাজ্যে করোনায় আক্রান্তের সংখ্যা দাঁড়িয়েছে ১৩ হাজার ৫৯৩। সুস্থ হয়েছেন ১০ হাজার ৩৯৫ জন। মৃত্যু হয়েছে ৫৭২ জনের।
    
    • ছত্তিশগড় : রাজ্যে মঙ্গলবার আরও ৬৩ জনের সংক্রমণের খবর মেলায় আক্রান্তের সংখ্যা বেড়ে হয়েছে ২ হাজার ৮৫৮। নিশ্চিতভাবে করোনায় আক্রান্তের সংখ্যা ৫৯৫। সুস্থ হয়েছেন ২ হাজার ২৫০ জন।
    
    • গোয়া : রাজ্যে মঙ্গলবার আরও ৬৪ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ১ হাজার ৩১৫। নিশ্চিতভাবে করোনায় আক্রান্তের সংখ্যা ৭১৬। এখনও পর্যন্ত সুস্থ হয়েছেন ৫৯৬ জন।


    CG/BD/SB

    
    
    (Release ID: 1635767) Visitor Counter : 14
    
    
      Read this release in: English , Hindi , Marathi , Assamese , Manipuri , Punjabi , Gujarati , Telugu , Kannada , Malayalam