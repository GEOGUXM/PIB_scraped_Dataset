      প্রতিরক্ষামন্ত্রক

      উরানের করঞ্জা নৌ-সেনাঘাঁটিতে ২ মেগাওয়াট ক্ষমতাসম্পন্ন সৌরবিদ্যুৎ উৎপাদন কেন্দ্রের সূচনা হয়েছে
      Posted On: 21 JUL 2020 7:50PM by PIB Kolkata


    নয়াদিল্লি, ২১ জুলাই, ২০২০


    

    পশ্চিমাঞ্চলীয় নৌ কমান্ডের ট্র্যাক অফিসার কমান্ডিং–ইন–চিফ ভাইস অ্যাডমিরাল অজিত কুমার পশ্চিমাঞ্চলীয় নৌ-সেনা কমান্ডে গত সোমবার ২ মেগাওয়াট ক্ষমতাসম্পন্ন সৌরবিদ্যুৎ উৎপাদন কেন্দ্রের সূচনা করেছেন।


    
    করঞ্জা নৌ-সেনাঘাঁটিতে এই সৌরবিদ্যুৎ উৎপাদন কেন্দ্রটি গড়ে তোলা হয়েছে। উল্লেখ করা যেতে পারে, পশ্চিমাঞ্চলীয় নৌ-সেনা কমান্ডে বিদ্যুৎ উৎপাদনের দিক থেকে এটি সর্ববৃহৎ সৌরবিদ্যুৎ কেন্দ্র। এই বিদ্যুৎ কেন্দ্রে যে সোলার প্যানেলগুলি বসানো হয়েছে, সেগুলি সম্পূর্ণ দেশীয় প্রযুক্তিতে তৈরি। এছাড়াও, বিদ্যুৎ সঞ্চয়ের জন্য যে ব্যাটারি ও ইনভার্টার থাকে সেগুলিও সম্পূর্ণ দেশীয় প্রযুক্তিতে তৈরি করা হয়েছে। আন্তঃসংযুক্ত এই বিদ্যুৎ উৎপাদন কেন্দ্রটির প্রতিটি সোলার প্যানেলের সঙ্গে অত্যাধুনিক সান ট্র্যাকিং প্রযুক্তি ব্যবহার করা হয়েছে। এর ফলে, সমগ্র কেন্দ্রটির পরিচালনা ও নিয়ন্ত্রণ কম্প্যুটার-চালিত হয়ে উঠেছে।


    
    নৌ-সেনাঘাঁটিগুলিতে বিদ্যুতের চাহিদা মেটানোর ক্ষেত্রে পুনর্নবীকরণযোগ্য শক্তি সম্পদকে কাজে লাগিয়ে নিরবচ্ছিন্ন বিদ্যুৎ সরবরাহের ক্ষেত্রে এ ধরনের উদ্যোগ ভারতীয় নৌ-বাহিনীর কাছে এক গুরুত্বপূর্ণ পদক্ষেপ।


    

    CG/BD/SB

    
    
    (Release ID: 1640381) Visitor Counter : 5
    
    
      Read this release in: English , Urdu , Hindi , Manipuri , Tamil , Telugu