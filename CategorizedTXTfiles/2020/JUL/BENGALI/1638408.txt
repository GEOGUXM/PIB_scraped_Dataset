      মানবসম্পদবিকাশমন্ত্রক

      ম্যাকাউটের উপাচার্য অনলাইনে সরাসরি কথা বলবেন ছাত্রছাত্রীদের সঙ্গে
      Posted On: 13 JUL 2020 9:04PM by PIB Kolkata


    কোলকাতা, ১৩ জুলাই, ২০২০


    রাজ্য প্রযুক্তি বিশ্ববিদ্যালয় ম্যাকাউটের উপাচার্য অধ্যাপক সৈকত মিত্র আগামীকাল অনলাইনে সরাসরি কথা বলবেন ছাত্রছাত্রীদের সঙ্গে। এমন কি অভিভাবকেরাও তাঁর সঙ্গে সরাসরি কথা বলতে পারবেন।সন্ধ্যা সাতটা থেকে (বাংলাদেশে সাড়ে সাতটা) অনলাইনে কথোপকথন শুরু হবে। অধ্যাপক মৈত্র হলেন রাজ্যের প্রথম উপাচার্য যিনি ছাত্র ছাত্রীদের সাথে সরাসরি কথা বলে তাদের পাশে দাঁড়ানোর উদ্যোগ নিলেন।


    কোভিড -১৯ মহামারীর কারণে সার্বিক ভাবে গোটা পৃথিবী জুড়ে যে আতঙ্কের সৃষ্টি হয়েছে তার জেরে সামগ্রিক ভাবে শিক্ষাব্যবস্থা অভূতপূর্ব পরিস্থিতির মুখোমুখি হয়েছে। ক্লাস চালু আছে কিন্তু শিক্ষা প্রতিষ্ঠানগুলি বন্ধ রয়েছে, শিক্ষককে দেখা যাচ্ছে কিন্তু তাঁর কাছে পৌঁছানো যাচ্ছেনা, শিক্ষার্থীরা রাসায়নিক সমীকরণ পড়ছে কিন্তু পরীক্ষাগারে তা চাক্ষুস করতে পারছেনা। তারা মানসিক এবং শারীরিক উভয় ভাবেই অস্থির হয়ে উঠছে। লকডাউনের জেরে নিজের বাড়িতে বসে প্রতিনিয়ত চিন্তা চলছে পরীক্ষা, শিক্ষা, ক্যারিয়ারের সম্ভাবনা নানা বিষয় নিয়ে। এই পরিস্থিতিতে উপাচার্য সরাসরি শিক্ষার্থীদের সাথে কথা বলার এবং বহুবিধ প্রশ্নের উত্তর দিয়ে তাদের মন কে শান্ত করার সিদ্ধান্ত নিয়েছেন।


    তাদের ছাত্রছাত্রীদের সঙ্গে নিবিড় সম্পর্ক গড়ে তোলার লক্ষ্যে ম্যাকাউট ইতিমধ্যেই ‘সমাধান’ নামে একটি হেল্পলাইন চালু করেছে। নির্দিষ্ট নম্বরে ফোন বা হোয়াটসঅ্যাপ করে পড়াশোনার বিষয়গুলি সম্পর্কে প্রয়োজনীয় তথ্য পাচ্ছে ছাত্রছাত্রীরা।


    SDG

    
    
    (Release ID: 1638408) Visitor Counter : 8
    
    
      Read this release in: English