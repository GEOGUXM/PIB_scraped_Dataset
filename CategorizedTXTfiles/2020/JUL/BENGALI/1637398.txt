      ক্রেতা, খাদ্যএবংগণবন্টনমন্ত্রক

      প্রধানমন্ত্রী গরিব কল্যাণ প্যাকেজের সময়সীমা বৃদ্ধিতে অনুমোদন মন্ত্রিসভার- প্রধানমন্ত্রী গরিব কল্যাণ অন্ন যোজনার আওতায় চলতি বছরের জুলাই থেকে নভেম্বর পর্যন্ত আগামী ৫ মাস বিনামূল্যে গোটা চানা বিতরণ করা হবে
      Posted On: 08 JUL 2020 4:26PM by PIB Kolkata

      নয়াদিল্লী, ৮ জুলাই, ২০২০
      প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা আজ চলতি বছরের জুলাই থেকে নভেম্বর পর্যন্ত আগামী ৫ মাস অর্থিকভাবে কোভিড-১৯এর বিরুদ্ধে লড়াইয়ের অঙ্গ হিসেবে প্রধানমন্ত্রী গরিব কল্যাণ অন্ন যোজনা (পিএমজিকেএওয়াই)-র সময়সীমা বৃদ্ধিতে অনুমোদন দিয়েছে।
      এই প্রকল্পের আওতায় রাজ্য/কেন্দ্রশাসিত অঞ্চলগুলিকে ৯.৭ লক্ষ মেট্রিক টন পরিষ্কার গোটা চানা বিতরণ করার জন্য প্রস্তাব দেওয়া হয়েছে। ২০১৩ সালের জাতীয় খাদ্য সুরক্ষা আইন অনুযায়ী সুবিধাভোগী পরিবারপিছু জুলাই থেকে নভেম্বর পর্যন্ত প্রতি মাসে ১ কেজি করে গোটা চানা বিতরণ করা হবে।এরজন্য ব্যয়-বরাদ্দ হয়েছে ৬,৮৪৯.২৪ কোটি টাকা।
      এই প্রকল্পের আওতায় প্রায় ১৯.৪ কোটি পরিবার রয়েছেন। বর্ধিত পিএমজিকেওয়াই-এর সমস্ত ব্যয়ভার কেন্দ্রীয় সরকার বহন করবে।পরবর্তী ৫ মাসে খাদ্যশস্য না থাকার কারণে কোনও ব্যক্তি বিশেষত কোনও দরিদ্র পরিবারকে যাতে কষ্টের মুখোমুখি না হতে হয় তাই এই প্রকল্প সম্প্রসারণে ভারত সরকার প্রতিশ্রুতিবদ্ধ। ৫ মাস ধরে বিনামূল্যে গোটা চানা বিতরণের মাধ্যমে সমস্ত ব্যক্তির পর্যাপ্ত প্রোটিন সুনিশ্চিত করা হবে।
      এই প্রকল্পের আওতায় ২০১৫-১৬ অর্থবর্ষে নির্ধারিত বাফার স্টক থেকে ডাল বিতরণ করা হবে। পিএমজিওয়াই-এর বর্ধিত সময়কালে চানা বিতরণের জন্য ভারত সরকারের হাতে পর্যাপ্ত পরিমাণে মজুত রয়েছে।
      পিএমজিওয়াই-এর প্রথম পর্যায়ে (এপ্রিল থেকে জুন পর্যন্ত)৪.৬৩ লক্ষ মেট্রিক টন ডাল বিতরণ করা হয়েছিল,এর ফলে সারা দেশে ১৮.২ কোটি পরিবার উপকৃত হয়েছিলেন।
      প্রেক্ষাপট
      প্রধানমন্ত্রী গত ৩০ জুন করোনা ভাইরাস এবং লকডাউনের ফলে অর্থিক বিপর্যয়ের কারণে প্রান্তিক ও দরিদ্র মানুষের সমস্যা হ্রাসের জন্য 'প্রধানমন্ত্রী গরিব কল্যাণ প্যাকেজ'এর সময়সীমা নভেম্বর পর্যন্ত বাড়ানোর কথা ঘোষণা করেছিলেন। সেই ঘোষণা অনুযায়ী কেন্দ্রীয় মন্ত্রিসভা এদিন এই অনুমোদন দিয়েছে।
      CG/SS/NS
    
    
    (Release ID: 1637398) Visitor Counter : 5
    
    
      Read this release in: English , Urdu , Hindi , Assamese , Manipuri , Punjabi , Gujarati , Odia , Telugu , Kannada