      আয়ুষ

      এআইআইএ কোভিড ১৯ রোগীদের বিনামূল্যে পরীক্ষা ও চিকিৎসার সুযোগ দিতে শুরু করেছে
      Posted On: 30 JUL 2020 12:03PM by PIB Kolkata


    নয়া দিল্লী, ৩০ জুলাই, ২০২০


    

    
    কেন্দ্রীয় আয়ুষ মন্ত্রী শ্রী শ্রীপাদ ইয়েসো নাইক সম্প্রতি যে ঘোষণা করেছিলেন, সে সূত্রেই নতুন দিল্লীর অল ইন্ডিয়া ইন্সটিটিউট অব আয়ুর্বেদ(AIIA) তাদের ১৯টি কোভিড ১৯ স্বাস্থ্যকেন্দ্রে(CHC) বিনামূল্যে রোগীদের পরীক্ষা ও চিকিৎসাদান শুরু করেছে।


    
    শ্রী নাইক ২৮ জুলাই কোভিড১৯ রোগীদের চিকিৎসাব্যবস্থা পর্যালোচনা করতে। ওই সময়ই মন্ত্রী ঘোষণা করেন সিএইচসি সব রোগীকে বিনামূল্যে পরীক্ষা ও চিকিৎসার সুযোগ দেওয়া হবে। তিনি সিএইচসির ভেন্টিলেটরের সুবিধা ও অন্যান্য স্বাভাবিক সংস্থানসহ ইন্টেন্সিভ কেয়ার ইউনিটের উদ্বোধনও করেন।


    
    দিল্লী সরকার এআইআইএ-কে কোভিড১৯ পরীক্ষাকেন্দ্র হিসেবেও ঘোষণা করেছে।সাধারণ মানুষ টেলিফোনে কোভিড১৯ সম্পর্কে যা জানতে চান তার জবাব দিতে এআইআইএতে একটি কোভিড কল সেন্টার খোলা হয়েছে।


    
    আয়ুষ মন্ত্রকের অধীনে অশ্বগন্ধা, নিম, কালমেঘ, গিলয় ইত্যাদির গুণাগুণ নিয়ে এই সংস্থার প্রতিরোধ ও নিরাময় সংক্রান্ত গবেষণায় গুরুত্বপূর্ণ ভূমিকা আছে।


    
    আয়ুষ মন্ত্রকের নির্দেশে ৮০০০০ দিল্লী পুলিশকর্মীর প্রোফাইল্যাক্টিক কর্মসূচি আয়ুরক্ষা- র প্রশংসা করেন।কোভিড১৯এর বিরুদ্ধে জীবনের মান ও প্রতিরোধ ক্ষমতা বৃদ্ধির উদ্দেশে সামনের সারির কোভিড১৯ যোদ্ধা দিল্লী পুলিশকে আয়ুরক্ষা কিট দেওয়া হচ্ছে। এতে আছে গিলয় থেকে প্রস্তুত শাঁসামনি বাটি,আয়ুষ কাঢা এবং অনু তৈল। এ পর্যন্ত ১,৫৮,৪৫৪ আয়ুরক্ষা কিট দেওয়া হয়েছে দুই পর্বে। ৯০ শতাংশ কাজ সম্পূর্ণ হয়েছে।পাব্লিক হেলথ ফাউন্ডেশন অব ইন্ডিয়ার সাহায্যে ফলাফল বিশ্লেষণ করা হচ্ছে। দিল্লী পুলিশের দেওয়া তথ্য অনুযায়ী দেখা যাচ্ছে উদবেগ কমছে,সাধারণভাবে সুস্থ বোধ হচ্ছে, সর্দিকাশি কমেছে। এও দেখা গেছে যে দিল্লীর সাধারণ মানুষের মধ্যে সংক্রমণের হারের থেকে পুলিশে সংক্রমণের হার কম।


    
    এআইআইএ পরিদর্শনকালে মন্ত্রী চিকিৎসকদলের সংগে কথা বলেন কেন্দ্রে থাকা রোগীদের স্বাস্থ্যের ব্যাপারে খোঁজখবর নেন।তিনি কোভিড১৯ স্বাস্থ্যকেন্দ্রের ব্যবস্থা এবং আয়ুর্বেদ ওষুধের কার্যকারিতা সম্পর্কে অবহিত হন।


    
    কোভিড১৯ অতিমারির পরিপ্রেক্ষিতে এআইআইএ পরিষেবা নিয়ে সন্তোষ প্রকাশ করেন মন্ত্রী। তিনি বলেন, আয়ুর্বেদ অবলম্বন করে কোভিড রোগীদের পরিষেবা দিতে এআইআইএ-র পুরো দলের উৎসাহ, উদ্দীপনা,সাহস,উদ্যম প্রশংসাযোগ্য।সারা ভারতে কোভিড১৯ রোগীদের ব্যক্তিকেন্দ্রিক আয়ুর্বেদ ওষুধ, পথ্য, যোগ এবং বিশ্রাম পদ্ধতির মাধ্যমে সঠিক পরিষেবা দিতে এআইআইএ আদর্শ ভূমিকা নিয়েছে।


    

    CG/AP

    
    
    (Release ID: 1642430) Visitor Counter : 9
    
    
      Read this release in: English , Urdu , Marathi , Hindi , Manipuri , Assamese , Punjabi , Tamil , Telugu