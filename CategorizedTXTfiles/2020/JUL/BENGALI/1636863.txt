      সারওরসায়নমন্ত্রক

      বর্তমান খরিফ মরশুমে দেশে সারের কোন অভাব নেইঃ শ্রী ডি ভি সদানন্দ গৌড়া
      Posted On: 06 JUL 2020 4:24PM by PIB Kolkata


    নতুনদিল্লি, ৬ জুলাই, ২০২০


    

    
    কেন্দ্রীয় রসায়ন ও সার মন্ত্রী শ্রী ডি ভি সদানন্দ গৌড়া জানিয়েছেন, বর্তমান খরিফ মরশুমে দেশে সারের কোন অভাব নেই। রাজ্য সরকারগুলির সঙ্গে পরামর্শক্রমে যথেষ্ট পরিমাণে সার সরবরাহ করা হবে।


    
    
    মধ্যপ্রদেশের মূখ্যমন্ত্রী শ্রী শিবরাজ সিং চৌহানের সঙ্গে আলোচনার পর মন্ত্রী তাঁকে জানান চাহিদা অনুযায়ী মধ্যপ্রদেশে ইউরিয়া সার সরবরাহ করা হবে।


    
    শ্রী চৌহান আজ নতুনদিল্লিতে শ্রী গৌড়ার সঙ্গে সাক্ষাৎ করেন। তিনি জানান, যদিও রাজ্যে সারের অভাব নেই, কিন্তু এই বছর বেশী বৃষ্টি হওয়ায়, গত বছরের থেকে ৪৭ শতাংশ বেশী জমিতে বীজ বপনের কাজ হয়েছে। তাই জুলাই, আগস্ট ও সেপ্টেম্বরে ইউরিয়া সারের প্রয়োজন।


    
    শ্রী গৌড়া জানান, জুনমাসে মধ্যপ্রদেশে ৫৫হাজার মেট্রিক টন অতিরিক্ত ইউরিয়া সরবরাহ করা হয়েছে। তেসরা জুলাই আরো ১৯হাজার মেট্রিক টন অতিরিক্ত ইউরিয়া সরবরাহের সিদ্ধান্ত নেওয়া হয়েছে।


    
    সার মন্ত্রক পরিস্থিতির দিকে প্রতিনিয়ত নজর রাখছে। বর্তমান খরিফ মরশুমে চাহিদা অনুযায়ী সার সরবরাহ করা হবে। তিনি আরো জানান, প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় সরকার, কৃষকদের জন্য ন্যায্য দামে সার সরবরাহ করতে অঙ্গীকারবদ্ধ।


    
    ভালো বৃষ্টির সম্ভবনা দেখা দেওয়ায় মে জুন মাসে খরিফ মরশুমে ভর্তুকি যুক্ত সার কেনায় ব্যাঙ্কের আকাউন্টে সরাসরি অর্থ পাঠানোর পরিমাণও বৃদ্ধি পেয়েছে।


    

    
    CG/CB

    
    
    (Release ID: 1636863) Visitor Counter : 15
    
    
      Read this release in: Hindi , English , Urdu , Marathi , Manipuri , Punjabi , Tamil , Telugu , Kannada