      পেট্রোলিয়ামওপ্রাকৃতিকগ্যাসমন্ত্রক

      আত্মনির্ভর ভারত গড়ার জন্য শিল্পোদ্যোগীদের উদ্ভাবনমূলক ধারণা নিয়ে আসার প্রস্তাব দিয়েছন শ্রী ধর্মেন্দ্র প্রধান
      Posted On: 17 JUL 2020 2:30PM by PIB Kolkata


    নতুনদিল্লি, ১৮ই জুলাই, ২০২০


    

    
    উদ্ভাবন ও শিল্পোদ্যোগে উৎসাহ দিতে অন লাইনের মাধ্যমে আয়োজিত উদ্যোমী উৎসবে শুক্রবার পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান বক্তব্য রাখেন। তরুণ শিল্পোদ্যোগীদের তাঁদের ভাবনাগুলির মাধ্যমে স্থিতিশীল নতুন উদ্যোগে উৎসাহদানই ছিল এই উৎসবের প্রধান উদ্দেশ্য।
    
    উৎসবে অংশগ্রহণকারীদের শ্রী প্রধান আত্মনির্ভর ভারত অভিযানে প্রধানমন্ত্রী শ্রী নরেন্দ্র মোদীর পরিকল্পনার বিষয়ে জানান। আত্মনির্ভরতা অর্জনে বসুধৈব কুটুম্বকম ভাবনায় অনুপ্রাণিত হয়ে আন্তর্জাতিক মানের পণ্য সামগ্রী উৎপাদনে তরুণ শিল্পোদ্যোগীদের ভূমিকা কি হওয়া উচিৎ মন্ত্রী তা নিয়ে আলোচনা করেন। তিনি কোভিড-১৯ এর ফলে উদ্ভূত সঙ্কটকে সুযোগে পরিণত করার পরামর্শ দেন। শ্রী প্রধান বলেন, সমৃদ্ধশালী ও আত্মনির্ভর ভারত গড়ার জন্য উদ্ভাবন ও উন্নয়নের নির্দিষ্ট পথে এগোনোর জন্য তরুণ শিল্পোদ্যোগীদের তাঁদের চারপাশের সামাজিক ও আর্থিক চ্যালেঞ্জগুলিকে চিহ্নিত করতে হবে। সম্পদ সৃষ্টির সঙ্গে সঙ্গে সমাজের ভাল কিসে হবে সেটি উপলব্ধি করার ক্ষমতা যার থাকে তিনিই একজন ভালো শিল্পোদ্যোগী হয়ে উঠতে পারেন। স্থিতিশীল আর্থিক ব্যবস্থা গড়ে তুলতে সুষম পদক্ষেপ গ্রহণের মাধ্যমেই বিশ্ব উপকৃত হয়।


    
    উদ্ভাবন ও শিল্পোদ্যোগের মধ্যে যোগসূত্র গড়ে তুলে ও সর্বস্তরের দেশীয় শিল্পোদ্যোগীদের সাহায্য করতে কেন্দ্র অঙ্গীকারবদ্ধ বলে মন্ত্রী জানান।


    

    CG/CB

    
    
    (Release ID: 1639619) Visitor Counter : 7
    
    
      Read this release in: Odia , English , Urdu , Hindi , Assamese , Manipuri , Punjabi , Gujarati , Tamil , Telugu , Malayalam