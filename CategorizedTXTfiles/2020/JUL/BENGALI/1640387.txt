      স্বাস্থ্যওপরিবারকল্যাণমন্ত্রক

      বিশ্ব স্বাস্থ্য সংস্থা র পরামর্শ অনুসারে ১৯টি রাজ্য ও কেন্দ্রশাসিত অঞ্চলে দৈনিক প্রতি ১০লক্ষ জন পিছু ১৪০টির বেশী নমুনা পরীক্ষা করা হচ্ছে
      
      দেশে বর্তমানে সংক্রমণের হার ৮.০৭%
      
      জাতীয় হারের থেকে ৩০টি রাজ্য ও কেন্দ্রশাসিত অঞ্চলে সংক্রমণের হার কম

      Posted On: 21 JUL 2020 7:38PM by PIB Kolkata

    নতুনদিল্লি, ২২শে জুলাই, ২০২০


    

    ‘টেস্ট, ট্র্যাক, ট্রিট’- কোভিড-১৯ এর মোকাবিলায় এই সর্বাত্মক কৌশল গ্রহণ করা হয়েছে। কেন্দ্রের নেতৃত্বে রাজ্য ও কেন্দ্রশাসিত অঞ্চলগুলি বিভিন্ন উদ্যোগ গ্রহণ করেছে। নমুনা পরীক্ষা করার উদ্যোগ বাড়ানোর ফলে দৈনিক প্রতি দশ লক্ষ জন পিছু ১৮০টি নমুনা পরীক্ষা করা সম্ভব হচ্ছে।


    
    ‘ কোভিড-১৯ এর প্রেক্ষিতে জনস্বাস্থ্য ও সামাজিক ব্যবস্থাপনার জন্য জনস্বাস্থ্যের নিয়মাবলী’ শীর্ষক বিশ্ব স্বাস্থ্য সংস্থা -র পরামর্শে সন্দেহভাজন কোভিড-১৯ এ সংক্রমিতদের সর্বাত্মক নজরদারীর উপর জোর দেওয়া হচ্ছে। এছাড়া প্রতিটি দেশকে বিশ্ব স্বাস্থ্য সংস্থা (হু) দৈনিক প্রতি দশ লক্ষ জন পিছু ১৪০টি নমুনা পরীক্ষার পরামর্শ দিচ্ছে।
    
    
    বর্তমানে ১৯টি রাজ্য ও কেন্দ্রশাসিত অঞ্চলে দৈনিক প্রতি ১০ লক্ষে ১৪০টির বেশী নমুনা পরীক্ষা করা হচ্ছে। গোয়ায় এই সংখ্যা সর্বোচ্চ౼১৩৩৩টি।


    
    কেন্দ্র এবং ভারতীয় চিকিৎসা গবেষণা পরিষদ রাজ্য ও কেন্দ্রশাসিত অঞ্চলগুলিকে নমুনা পরীক্ষার পরিমাণ ক্রমশ বাড়ানোর পরামর্শ দিয়েছে। সম্মিলিত উদ্যোগে দেশে প্রতি ১০লক্ষ জনে ১০,৪২১টি নমুনা পরীক্ষা করা হয়েছে। এর ফলে কোভিড সংক্রমিতদের দ্রুত শনাক্ত করে যথোচিত চিকিৎসার ব্যবস্থা করা গেছে।


    
    নমুনা পরীক্ষা বাড়ানোর ফলে দেশে সংক্রমিতের হার হ্রাস পেয়ে হয়েছে ৮.০৭%। জাতীয় হারের থেকে ৩০টি রাজ্য ও কেন্দ্রশাসিত অঞ্চলে এই হার কম। এর থেকে এটা স্পষ্ট কেন্দ্রের এই উদ্যোগের ফলে ইতিবাচক ফল পাওয়া যাচ্ছে।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।


    
    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    CG/CB

    
    
    (Release ID: 1640387) Visitor Counter : 3
    
    
      Read this release in: English , Hindi , Punjabi , Urdu , Marathi , Manipuri , Assamese , Tamil , Telugu , Malayalam