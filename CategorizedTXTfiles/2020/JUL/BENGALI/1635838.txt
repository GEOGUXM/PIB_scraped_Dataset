      রেলমন্ত্রক

      ১০৯টি রুটে ট্রেন চালানোর জন্য রেল মন্ত্রকের বেসরকারী সংস্থাগুলির কাছে আবেদন আহ্বান
      Posted On: 01 JUL 2020 7:09PM by PIB Kolkata


    নতুনদিল্লি, ০২ জুলাই, ২০২০


    

    
    রেল মন্ত্রক ১০৯টি রুটে ট্রেন চালানোর জন্য বেসরকারী সংস্থাগুলির কাছে রিকোয়েস্ট ফর কোয়ালিফিকেশন (আর এফ কিউ) আহ্বান করেছে। এই রুটগুলিতে ১৫১টি আধুনিক রেক চলবে।


    
    যাত্রার শুরু থেকে গন্তব্য পর্যন্ত এই ১০৯ জোড়া রুট ভারতীয় রেলের ১২টি ক্লাস্টারের মধ্যে রয়েছে। প্রতিটি ট্রেনে কমপক্ষে ১৬টি কোচ থাকতে হবে। বেসরকারী সংস্থাগুলিকে এক্ষেত্রে প্রায় ৩০,০০০কোটি টাকার বিনিয়োগ করতে হবে। ভারতীয় রেলে যাত্রীবাহী ট্রেন চালানোর জন্য এটিই প্রথম বেসরকারী উদ্যোগ।


    
    ‘মেক ইন ইন্ডিয়া’- কর্মসূচির আওতায় এই ট্রেনগুলি দেশেই তৈরি হবে। বেসরকারী সংস্থাগুলি লগ্নি করা ছাড়াও ট্রেনের রেক সংগ্রহ করে সেগুলি চালাবে এবং রক্ষনাবেক্ষন করবে।


    
    ট্রেনগুলি সর্বোচ্চ ঘন্টায় ১৬০ কিলোমিটার বেগে চলতে পারবে। এর ফলে যাত্রাপথের সময় কমবে। ওই সব রুটে ভারতীয় রেলের যে সব দ্রুততম গতির ট্রেন চলে তার সঙ্গে তুলনা করে বলা যায় এই ট্রেনগুলিও প্রায় ওই একই সময়েই গন্তব্যে পৌঁছাবে।


    
    
    আধুনিক প্রযুক্তি ব্যবহারের ফলে এই ট্রেনগুলির রক্ষনাবেক্ষনের খরচ এবং যাতায়াতের সময় কমবে। এছাড়া কর্মসংস্থানের সুযোগ তৈরি হবে। যাত্রী নিরাপত্তা নিশ্চিত করে পরিবহণ ক্ষেত্রে চাহিদার ঘাটতি মিটবে এবং আন্তর্জাতিক মানের পরিষেবা পাওয়া যাবে। এই ট্রেনগুলি চালানোর জন্য ৩৫ বছরের কনশেসন পিরিয়ড থাকবে।


    
    বেসরকারী সংস্থাগুলি ভারতীয় রেলকে ব্যবহৃত পরিবহণ, জ্বালানী বাবদ নির্দিষ্ট অর্থ দেবে। বিনিময়ে তারা স্বচ্ছ নিলাম প্রক্রিয়ায় নির্ধারিত পরিমাণ রাজস্ব পাবে। ভারতীয় রেলের চালক ও গার্ডরাই এই ট্রেনগুলি চালাবে।


    
    সময় মেনে ট্রেন চালানো, বিশ্বাসযোগ্যতা ও ট্রেনের রক্ষণাবেক্ষণের উপর ভিত্তি করে বেসরকারী সংস্থাগুলি এই সব ট্রেন চালাতে পারবে। ভারতীয় রেলের নির্ধারিত মান বজায় রেখে এই সব বেসরকারী ট্রেনগুলি চালানো হবে।


    
    এই বিষয়ে বিস্তারিত তথ্য নীচের ওয়েবসাইটে ক্লিক করে জানা যাবে।
    www.eprocure.gov.in


    

    
    CG/CB

    
    
    (Release ID: 1635838) Visitor Counter : 16
    
    
      Read this release in: English , Urdu , Hindi , Marathi , Punjabi , Tamil