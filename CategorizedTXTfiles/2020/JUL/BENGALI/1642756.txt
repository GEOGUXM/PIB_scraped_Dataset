      কৃষিমন্ত্রক

      গত বছরের তুলনায় এবার ১৩.৯২ শতাংশ বেশি জমিতে খরিফ শস্যের বীজ রোপন করা হয়েছে
      Posted On: 31 JUL 2020 5:57PM by PIB Kolkata


    নয়াদিল্লি, ৩১ জুলাই, ২০২০


    

    
    কোভিড-১৯ মহামারীর সময় কৃষকদের কৃষিকাজে সুবিধার জন্য কেন্দ্রের কৃষি ও কৃষককল্যাণ দপ্তর বিভিন্ন পদক্ষেপ গ্রহণ করেছে। এর ফলে, দেশে খরিফ শস্যের বীজ বপন যথেষ্ট ভালোভাবে হচ্ছে। ৩১শে জুলাইয়ের হিসেবে ৮ কোটি ৮২ লক্ষ ১৮ হাজার হেক্টর জমিতে খরিফ শস্যের বীজ বপন করা হয়েছে। গত বছর এর পরিমাণ ছিল ৭ কোটি ৭৪ লক্ষ ৩৮ হাজার হেক্টর। অর্থাৎ, গত বছরের তুলনায় ১৩.৯২ শতাংশ বেশি জমিতে বীজ বপনের কাজ হয়েছে।
    
    বর্তমান মরশুমে ২ কোটি ৬৬ লক্ষ ৬০ হাজার হেক্টর জমিতে ধান, ১ কোটি ১১ লক্ষ ৯১ হাজার হেক্টর জমিতে ডাল, ১ কোটি ৪৮ লক্ষ ৩৪ হাজার হেক্টর জমিতে দানাশস্য, ১ কোটি ৭৫ লক্ষ ৩৪ হাজার হেক্টর জমিতে তৈলবীজ, ৬১ লক্ষ ৭৮ হাজার জমিতে আখ, ৬ লক্ষ ৯৫ হাজার হেক্টর জমিতে পাট ও মেস্তা এবং ১ কোটি ২১ লক্ষ ২৫ হাজার হেক্টর জমিতে তুলোর বীজ রোপন করা হয়েছে।
    
    ৩০ তারিখের হিসেব অনুযায়ী, সারা দেশে ৪৪৭.১ মিলিমিটার বৃষ্টিপাত হয়েছে যা স্বাভাবিকের থেকে ১ শতাংশ বেশি। জাতীয় জল কমিশন জানিয়েছে, দেশের ১২৩টি জলাধারে যে পরিমাণ জল সঞ্চিত আছে, গত বছর এই সময়ের থেকে তা ১৪১ শতাংশ বেশি।


    

    CG/CB/DM

    
    
    (Release ID: 1642756) Visitor Counter : 4
    
    
      Read this release in: English , Marathi , Hindi , Manipuri , Punjabi , Tamil , Telugu