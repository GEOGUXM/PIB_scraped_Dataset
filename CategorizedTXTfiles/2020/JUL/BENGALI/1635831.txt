      স্বাস্থ্যওপরিবারকল্যাণমন্ত্রক

      কেন্দ্রীয় সরকার কোভিড-19 পরীক্ষার হার বৃদ্ধিতে সব রকম প্রতিবন্ধকতা সরিয়ে ফেলার উদ্যোগ গ্রহন করেছে
      
      রাজ্য এবং কেন্দ্র শাসিত অঞ্চল গুলিকে পরীক্ষার হার বৃদ্ধি করার আর্জি জানানো হয়েছে

      Posted On: 01 JUL 2020 8:32PM by PIB Kolkata

    নতুন দিল্লি, ১ জুলাই, ২০২০


    কোভিড-19 পরীক্ষার ক্ষেত্রে সমস্ত রকম প্রতিবন্ধকতা সরিয়ে ফেলার লক্ষ্যে,স্বাস্থ্য সচিব শ্রীমতী প্রীতি সুদান এবং আই সি এম আরের মহা নির্দেশক শ্রী বলরাম ভার্গভ আজ সমস্ত রাজ্য এবং কেন্দ্র শাসিত অঞ্চলগুলির প্রশাসনকে অবিলম্বে পরীক্ষা পদ্ধতি সহজতর করার এবং পরীক্ষার হার বাড়াতে বলেছেন। তাঁরা পুনরায় জানান, এই অতিমারীর প্রেক্ষিতে শনাক্তকরণ এবং নিয়ন্ত্রণ করতে পরীক্ষা করা,চিহ্নিত করা এবং চিকিৎসা করাই মূল কৌশল।


    
    কয়েকটি রাজ্য এবং কেন্দ্র শাসিত অঞ্চলে কোভিড পরীক্ষা ল্যাবগুলিতে যতো সংখ্যক পরীক্ষা হওয়া সম্ভব তার পূর্ণ ব্যবহার হচ্ছে না। বিশেষত বেসরকারি ক্ষেত্রগুলিকে ব্যবহার করা হচ্ছে না। সে ক্ষেত্রে সমস্ত রাজ্য এবং কেন্দ্র শাসিত অঞ্চলকে কোভিড পরীক্ষার পরীক্ষাগার গুলির ক্ষমতার পূর্ণ সদ্বব্যবহারের জন্য যাবতীয় পদক্ষেপ গ্রহণের পরামর্শ দেওয়া হয়েছে।


    
    রাজ্য এবং কেন্দ্র শাসিত অঞ্চলগুলির প্রশাসনকে পরামর্শ দেওয়া হয়েছে যে দ্রুততার সঙ্গে বেসরকারী ক্ষেত্রের পেশাদার চিকিৎসক সহ সমস্ত যোগ্য এবং সক্রিয় চিকিৎসকদের কাজে লাগিয়ে আই সি এম আরের নির্দেশাবলি পূরণ করছে এমন প্রতিষ্ঠানগুলির মাধ্যমে নির্দেশিত কোভিড পরীক্ষা সহজতর করতে হবে।


    
    আই সি এম আরের নির্দেশিকা অনুযায়ী পরীক্ষাগারগুলিকে যে কোনো ব্যক্তির কোভিড পরীক্ষা করার ক্ষেত্রে ছাড় দিতে হবে। আই সি এম আর এই পরীক্ষার বিষয়টি দৃঢ়ভাবে সমর্থন করে। সেক্ষেত্রে রাজ্য প্রশাসন কোনো ভাবেই ব্যক্তির পরীক্ষায় নিয়ন্ত্রণ করতে পারবে না। কেননা আগাম পরীক্ষার মাধ্যমে সংক্রমণ সংবরণ করা সম্ভব এবং এর ফলে জীবন বাঁচানোও সম্ভব। উল্লেখ করা যেতে পারে কোভিড-19 নির্ণয়ের জন্য আর টি-পি সি আর হলো সঠিক পদ্ধতি। তবে আগাম কোভিড-19 চিহ্নিত করতে আই সি এম আর সম্প্রতি পয়েন্ট অফ কেয়ার র‌্যাপিড এন্টিজেন পরীক্ষা পদ্ধতি অনুমোদন করেছে। এই পরীক্ষার ফলাফল দ্রুত জানা যায়, সহজ এবং নিরাপদ এবং কন্টেনমেন্ট অঞ্চলে প্রাথমিক ভাবে এই পরীক্ষা করা যেতে পারে পাশাপাশি হাসপাতালগুলিতেও আই সি এম আরের নির্দেশ অনুযায়ী এই পরীক্ষা পদ্ধতি ব্যবহার করা যেতে পারে। আই সি এম আর নাগরিকদের পরীক্ষার সংখ্যা বা হার বাড়াতে এই পরীক্ষার কিট ব্যবহারে সম্মতি জানিয়েছে। কোভিড-19 পরীক্ষার জন্য আই সি এম আর এখনো পর্যন্ত ১,০৫৬ টি পরীক্ষাগারকে অনুমোদন দিয়েছে। এর মধ্যে সরকারি ল্যাবের সংখ্যা ৭৬৪ টি এবং বেসরকারি ল্যাবের সংখ্যা ২৯২ টি ।


    
    কোভিড-19 পরীক্ষার হার দ্রুত বাড়াতে,রাজ্য এবং কেন্দ্র শাসিত অঞ্চলের প্রশাসন গুলিকে প্রচারের উদ্যোগ নেওয়ার পরামর্শ দেওয়া হয়েছে। শিবির গঠন করে বা মোবাইল গাড়ি ব্যবহার করে অতিরিক্ত সংক্রমণ হচ্ছে যে সব স্থানে সেই অঞ্চল থেকে উপসর্গ আছে এমন ব্যক্তি এবং তার সংস্পর্শে আসা মানুষজনের নমুনা সংগ্রহ করে র‌্যাপিড এন্টিজেন টেষ্ট করার কথা বলা হয়েছে। যে সকল ব্যক্তির নমুনা পজিটিভ হবে তাদের নিয়মানুযায়ী চিকিৎসার ব্যবস্থা করতে হবে।পাশাপাশি যাদের পরীক্ষার ফলাফল নেগেটিভ হবে,তাদের পুনরায় আর টি-পি সি আর পদ্ধতিতে পরীক্ষা করাতে হবে। বেসরকারি ল্যাবগুলির আর টি-পি সি আর পরীক্ষার নির্দিষ্ট মূল্য রাজ্য এবং কেন্দ্র শাসিত অঞ্চলের প্রশাসনকেই চূড়ান্ত করতে হবে। বেসরকারি পরীক্ষাগারগুলির ফলাফল আই সি এম আরের ডেটাবেসে তুলে দিতে হবে পাশাপাশি রাজ্য/জেলা/নগর কর্তৃপক্ষের কাছেও রিপোর্ট পাঠাতে হবে। এর মাধ্যমে সংক্রমিত ব্যক্তির ওপর নজরদারি চালানো এবং তার সংস্পর্শে কারা এসেছে তাদের খুঁজে বের করার কাজ সহজ হবে।


    
    পরীক্ষার হার দ্রুত বাড়ানোর এবং সহজ করার পাশাপাশি রাজ্য এবং কেন্দ্র শাসিত অঞ্চল গুলিকে কন্ট্রাক্ট ট্রাকিং এর ওপর বিশেষ নজর দেওয়ার পরামর্শ দেওয়া হয়েছে। কেননা এর মাধ্যমেই সংক্রমণ দ্রুত ছড়িয়ে পড়ার সম্ভাবনা থাকে। কোভিড-19 সংক্রমণ মোকাবিলায় রাজ্যগুলিকে কঠোর নজরদারি চালানোর পরামর্শ দেওয়া হয়েছে।


    

    CG/PPM

    
    
    (Release ID: 1635831) Visitor Counter : 11
    
    
      Read this release in: English , Marathi , Hindi , Manipuri , Punjabi , Tamil , Telugu