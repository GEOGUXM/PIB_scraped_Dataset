      সড়কপরিবহণওমহাসড়কমন্ত্রক

      গাড়ী দুর্ঘটনায় ক্ষতিগ্রস্তদের নগদ বিহীন চিকিৎসা প্রদানের পরিকল্পনা
      
      রাজ্য সরকার এবং কেন্দ্র শাসিত অঞ্চলের কাছ থেকে এব্যাপারে মতামত চাওয়া হয়েছে
      
      খরচ মেটানোর ক্ষমতা নির্বিশেষে উন্নত চিকিৎসা পরিষেবা প্রদানের প্রকল্প

      Posted On: 01 JUL 2020 2:05PM by PIB Kolkata

    নতুন দিল্লি, ১লা জুলাই, ২০২০


    

    
    কেন্দ্রীয় সড়ক পরিবহন এবং মহাসড়ক মন্ত্রক, গাড়ী দুর্ঘটনায় ক্ষতিগ্রস্তদের মোটর ভেহিকলস আইন ২০১৯ এর অধীনে নগদ বিহীন চিকিৎসার প্রকল্প গ্রহণের উদ্যোগ গ্রহন করেছে। এই প্রকল্পে দুর্ঘটনার পরেই দুর্ঘটনাগ্রস্তর গুরুত্বপূর্ণ কয়েক ঘন্টার পরিচর্যার সংস্থান রাখা হয়েছে।


    
    মন্ত্রকের পক্ষ থেকে সব রাজ্য সরকার এবং কেন্দ্র শাসিত অঞ্চলের প্রধান সচিব এবং পরিবহন সচিবদের চিঠি দিয়ে, চলতি মাসের ১০ তারিখের মধ্যে এই প্রকল্পের বিষয়ে তাদের মতামত জানাতে বলা হয়েছে। এই প্রকল্পে গাড়ী দুর্ঘটনা তহবিল গঠনের কথাও উল্লেখ করা হয়েছে।


    
    পি এম-জে এ ওয়াই প্রকল্পের নোডাল সংস্থা হবে জাতীয় স্বাস্থ্য কর্তৃপক্ষ এবং দেশজুড়ে ২১ হাজারেরও বেশি হাসপাতালকে এই প্রকল্প রূপায়ণে যুক্ত করা হবে।


    
    এই প্রকল্পে দেশের সড়ক ব্যবহারকারী প্রত্যেককে বিমার আওতায় আনা বাধ্যতামূলক করার প্রস্তাব দেওয়া হয়েছে। প্রকল্পের অধীনে যে তহবিল গঠন করা হবে তা দুর্ঘটনাগ্রস্ত মানুষদের চিকিৎসা খাতে ব্যয় হবে।এছাড়াও তহবিলের অর্থ দুর্ঘটনায় আহতদের ক্ষতিপূরণ এবং নিহতদের নিকট আত্মীয়দের ক্ষতিপূরণ দেওয়ার জন্য ব্যয় করা হবে। দুর্ঘটনাগ্রস্তদের ব্যক্তিগতভাবে চিকিৎসার খরচ মেটানোর ক্ষমতা থাক বা না থাক সঠিক সময়ে উন্নত চিকিৎসা পরিষেবা প্রদানের ক্ষেত্রে তা প্রতিবন্ধক হবে না বলে প্রকল্পে উল্লেখ করা হয়েছে।


    

    CG/PPM

    
    
    (Release ID: 1635702) Visitor Counter : 30
    
    
      Read this release in: English , Urdu , Hindi , Manipuri , Punjabi , Odia , Tamil , Malayalam