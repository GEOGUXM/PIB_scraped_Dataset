      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 19 JUL 2020 6:16PM by PIB Kolkata


    নয়াদিল্লি, ১৯ জুলাই, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; গত ২৪ ঘন্টায় ২৩ হাজার ৬০০-রও বেশি রোগী সুস্থ হয়েছেন; সুস্থতার সংখ্যা আক্রান্তের তুলনায় বেড়ে ৩ লক্ষেরও বেশি; প্রতি ১০ লক্ষে নমুনা পরীক্ষার হার প্রায় ১০ হাজার

    দেশে গত ২৪ ঘন্টায় করোনা আক্রান্ত ২৩ হাজার ৬৭২ জন সুস্থ হয়েছেন। এর ফলে, সুস্থতার সংখ্যা ও আক্রান্তের মধ্যে ফারাক বেড়ে হয়েছে ৩ লক্ষ ৪ হাজার ৪৩। সুস্থ হয়েছেন ৬ লক্ষ ৭৭ হাজার ৪২২ জন। একইভাবে, সুস্থতার হার বেড়ে হয়েছে ৬২.৮৬ শতাংশ। হাসপাতালে চিকিৎসাধীন ও হোম আইসোলেশনে রয়েছেন, এমন ৩ লক্ষ ৭৩ হাজার ৩৭৯ জন রোগীকে চিকিৎসা পরিষেবা দেওয়া হচ্ছে। গত ২৪ ঘন্টায় নমুনা পরীক্ষার সংখ্যা ৩ লক্ষ ৫৮ হাজার ১২৭। মোট নমুনা পরীক্ষা হয়েছে ১ কোটি ৩৭ লক্ষ ৯১ হাজার ৮৬৯। এর ফলে, প্রতি ১০ লক্ষ জনসংখ্যায় নমুনা পরীক্ষার হার বেড়ে হয়েছে ৯৯৯৪.১। দেশে নমুনা পরীক্ষাগারের সংখ্যা ১ হাজার ২৬২। এর মধ্যে সরকারি পরীক্ষাগার ৮৮৯ এবং বেসরকারি পরীক্ষাগার ৩৭৩।
    বিস্তারিত বিবরণের জন্য https://pib.gov.in/PressReleasePage.aspx?PRID=1639800 – এই লিঙ্কে ক্লিক করুন।
    
    এই প্রথমবার ভারতে করোনায় মৃত্যু হার ২.৫ শতাংশের নীচে; ২৯টি রাজ্য ও কেন্দ্রশাসিত অঞ্চলে মৃত্যু হার জাতীয় গড়ের তুলনায় কম
    কেন্দ্র ও রাজ্য সরকার তথা কেন্দ্রশাসিত অঞ্চলগুলির নিরন্তর প্রয়াসের দরুণ সঠিক সময়ে চিকিৎসা পরিষেবা প্রদান সুনিশ্চিত করে দেশে করোনায় মৃত্যু হার এই প্রথমবার ২.৫ শতাংশের নীচে নিয়ে আসা সম্ভব হয়েছে। সংক্রমণ প্রতিরোধে উপযুক্ত কৌশল, ব্যাপক হারে নমুনা পরীক্ষা এবং আদর্শ পদ্ধতি মেনে চিকিৎসা পরিষেবা প্রদানের ফলে করোনায় মৃত্যু হার লক্ষ্যণীয়ভাবে হ্রাস পেয়েছে। একাধিক কার্যকর ব্যবস্থা গ্রহণের দরুণ মৃত্যু হার নিরন্তর কমছে এবং বর্তমানে এই হার দাঁড়িয়েছে ২.৪৯ শতাংশে। বিশ্বে মৃত্যু হারের তুলনায় ভারতে মৃত্যু হার তুলনামূলক কম।
    বিস্তারিত বিবরণের জন্য https://pib.gov.in/PressReleasePage.aspx?PRID=1639740 – এই লিঙ্কে ক্লিক করুন।
    
    অর্থমন্ত্রী শ্রীমতী নির্মলা সীতারমন জি-২০ অর্থমন্ত্রীদের তৃতীয় এবং কেন্দ্রীয় ব্যাঙ্কগুলির গভর্নরদের বৈঠকে অংশ নিয়েছেন
    কেন্দ্রীয় অর্থমন্ত্রী শ্রীমতী নির্মলা সীতারমন গত ১৫ই এপ্রিল জি-২০ অর্থমন্ত্রী এবং কেন্দ্রীয় ব্যাঙ্কের গভর্নরদের বৈঠকে গৃহীত কোভিড-১৯ মোকাবিলায় জি-২০ দেশগুলির করমপরিকল্পনার কথা পুনরায় স্মরণ করিয়ে দিয়েছেন। উল্লেখ করা যেতে পারে, জি-২০ কর্মপরিকল্পনায় স্বাস্থ্য, অর্থনীতি, সুদৃঢ় ও সুস্থায়ী উপায়ে অর্থ-ব্যবস্থার পুনরুদ্ধার তথা আন্তর্জাতিক স্তরে আর্থিক সহযোগিতার কথা উল্লেখ করা হয়েছিল। উদ্দেশ্য ছিল, মহামারী মোকাবিলায় জি-২০ দেশগুলির প্রয়াসে আরও সমন্বয়-সাধন। তিনি আরও বলেন, জি-২০ দেশগুলির কর্মপরিকল্পনায় কোভিড-১৯ মোকাবিলায় সরবরাহ ও চাহিদার মধ্যে অর্থনীতি কিভাবে সামঞ্জস্য রাখছে, তা প্রতিফলিত হওয়া প্রয়োজন। এই প্রেক্ষিতে ভারত কিভাবে কাজ করছে, সেকথাও অর্থমন্ত্রী বৈঠকে সবিস্তারে উল্লেখ করেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1639707 – এই লিঙ্কে ক্লিক করুন।
    
    কোভিড-১৯ মহামারী মোকাবিলায় জনগণের সঙ্গে অংশীদারিত্ব গড়ে তোলার জন্য গণমাধ্যমের প্রশংসা করলেন উপ-রাষ্ট্রপতি
    উপ-রাষ্ট্রপতি ও রাজ্যসভার চেয়ারম্যান শ্রী এম ভেঙ্গাইয়া নাইডু কোভিড-১৯ মহামারী তথা করোনা ভাইরাসের প্রকোপ সম্পর্কে বিভিন্ন বিষয়ে প্রয়োজনীয় তথ্য বিচার-বিশ্লেষণ ও পরিপ্রেক্ষিত সম্পর্কে সাধারণ মানুষকে তথ্য সমৃদ্ধ করে তোলার জন্য গণমাধ্যমগুলির প্রশংসা করেছেন। করোনা অসুখের মোকাবিলায় আগ্রহী সাধারণ মানুষের সঙ্গে অংশীদারিত্ব গড়ে তুলে গণমাধ্যম যে ভূমিকা পালন করেছে, শ্রী নাইডু সেকথাও উল্লেখ করেন। সংবাদ মাধ্যমের কর্মীদের সম্মুখসমরে থাকা সেনানী হিসাবে উল্লেখ করে শ্রী নাইডু মহামারী সম্পর্কে ব্যাপক সচেতনতা গড়ে তোলার জন্য তাঁদের আন্তরিক প্রচেষ্টাগুলির প্রশংসা করেন। শ্রী নাইডু আজ ‘গণমাধ্যম : করোনার সময় আমাদের অংশীদার’ শীর্ষক এক ফেসবুক পোস্টে একথা বলেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1639724 – এই লিঙ্কে ক্লিক করুন।
    
    দুর্গাপুরের সিএসআইআর-সিএমইআরআই কর্ম ক্ষেত্রের জন্য কোভিড সুরক্ষা ব্যবস্থা (সিওপিএস) উদ্ভাবন করেছে
    বর্তমান মহামারীর প্রেক্ষিতে কর্ম ক্ষেত্রে নিরাপত্তায় এক আমূল পরিবর্তন হিসাবে দুর্গাপুরের এসআইআর এবং সিএমইআরআই কোভিড সুরক্ষা ব্যবস্থা উদ্ভাবন করেছে। প্রতিষ্ঠানের নির্দেশক অধ্যাপক হরিশ ইরানি কর্ম ক্ষেত্রের জন্য এই প্রযুক্তির বিবরণ প্রকাশ করে বলেন, স্বাস্থ্য কর্মীদের পাশাপাশি, যে কোনও প্রতিষ্ঠানে অগ্রভাগে থাকা নিরাপত্তা কাজে যুক্ত থাকা কর্মীরাও সংক্রমিত ব্যক্তি বা বস্তুর মাধ্যমে কোভিডে আক্রান্ত হতে পারেন। দুর্গাপুরের এই প্রতিষ্ঠানটি অদূর ভবিষ্যতে ডিজিটাল এন্ট্রি ম্যানেজমেন্ট সিস্টেম উদ্ভাবন করবে। এর ফলে, কর্ম ক্ষেত্রে কাজকর্ম নির্বাহ পদ্ধতি অধিকাংশ ক্ষেত্রেই স্বয়ংক্রিয়ভাবে পরিচালিত হবে। সমগ্র ব্যবস্থাটি কৃত্রিম বুদ্ধিমত্তা ও ইন্টারনেট অফ থিঙ্কস্ পদ্ধতির ওপর ভিত্তি করে পরিচালিত হবে। কর্ম ক্ষেত্রে কোভিড সুরক্ষা ব্যবস্থার মধ্যে যে ধরনের প্রযুক্তিগুলিকে ব্যবহার করা হয়েছে, তার মধ্যে রয়েছে – সোলার বেসড্ ইন্টেলিজেন্ট মাস্ক অটোমেটেড ডিস্টেনসিং ইউনিট তথা থার্মাল স্ক্যানার; টাচলেস ফুসেট এবং 360 ডিগ্রি কার ফ্লাসার। এই প্রযুক্তিগুলি হস্তান্তর এবং এ ধরনের প্রযুক্তি ব্যবহার করে উৎপাদিত সামগ্রী বিপণনের ব্যবস্থা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1639728 – এই লিঙ্কে ক্লিক করুন।


    
    পিপিই কিটের গুণমান যাচাই এবং শংসাপত্রের জন্য এনএবিএল – এর পক্ষ থেকে সাইপেট অনুমোদন পেয়েছে
    কেন্দ্রীয় রসায়ন ও সার মন্ত্রকের অধীন জাতীয় স্তরের অগ্রণী প্রতিষ্ঠান সেন্ট্রাল ইন্সটিটিউট অফ পেট্রো কেমিকাল ইঞ্জিনিয়ারিং অ্যান্ড টেকনোলজি (সাইপেট) প্রতিষ্ঠান ন্যাশনাল অ্যাক্রিডিটেশন বোর্ড – এর কাছ থেকে পিপিই কিটের গুণমান যাচাই ও এ সংক্রান্ত শংসাপত্র প্রদানের জন্য অনুমোদন পেয়েছে। পিপিই কিটগুলির মধ্যে রয়েছে দস্তানা, কভারঅল (পুরো শরীরের আচ্ছাদন), ফেসশিল্ড (মুখাবরণ), গগলস্ এবং ত্রিস্তরীয় মেডিকেল মাস্ক। কোভিড-১৯ মহামারীর বিরুদ্ধে লড়াইয়ে এবং আত্মনির্ভর ভারত গঠনের লক্ষ্যে সাইপেটের এই সাফল্য আরও একটি বড় মাইলফলক।
    বিস্তারিত বিবরণের জন্য https://pib.gov.in/PressReleasePage.aspx?PRID=1639766 – এই লিঙ্কে ক্লিক করুন।
    
    
    
    
    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : কোভিড-১৯ মহামারীর সময় ছাত্রছাত্রীদের অনলাইন পঠন-পাঠনের সুবিধা করে দিতে রাজ্য সরকার বিশেষ অভিযানের সূচনা করেছে।


    
    • হিমাচল প্রদেশ : রাজ্যপাল আজ ভিডিও কনফারেন্সের মাধ্যমে জেলা প্রশাসন, শিল্প সংগঠন এবং অগ্রণী শিল্পপতিদের সঙ্গে কথা বলেছেন। তিনি রাজ্যের উনা জেলায় বর্তমান কোভিড-১৯ পরিস্থিতি সম্পর্কে খোঁজখবর নেন।
    
    • কেরল : তিরুবনন্তপুরম মেডিকেল কলেজে ৭ জন চিকিৎসক সহ ১৮ জন স্বাস্থ্য কর্মীর নমুনা পরীক্ষায় করোনার উপস্থিতির প্রমাণ মিলেছে। রাজ্যে আরও ১ জনের মৃত্যু খবর মেলায় করোনায় মৃতের সংখ্যা বেড়ে হয়েছে ৪১। বর্তমান পরিস্থিতিতে রাজ্যের ২টি বিধানসভা আসনে উপ-নির্বাচন করা সম্ভব নয় বলে রাজ্যের মুখ্য নির্বাচনী আধিকারিক কেন্দ্রীয় নির্বাচন কমিশনকে জানিয়েছেন। রাজ্যে গতকাল আরও ৫৯৩ জনের করোনায় সংক্রমণের খবর মিলেছে।
    
    • তামিলনাডু : পন্ডিচেরীর স্বাস্থ্য মন্ত্রী কোভিড-১৯ সংক্রমণ ক্রমাগত বৃদ্ধি পাওয়ায় উদ্বেগ প্রকাশ করেছেন। গত ২৪ ঘন্টায় আরও ১০৯ জনের সংক্রমিত হওয়ার খবর মিলেছে। এদিকে তামিলনাডুতে দুধ সরবরাহ ও স্বাস্থ্য পরিষেবা বাদে বাকি সমস্ত গতিবিধিতে রবিবারের লকডাউনের নিষেধাজ্ঞা রয়েছে। রাজ্যের স্বাস্থ্য মন্ত্রী জানিয়েছেন, কোভিড-১৯ আক্রান্ত রোগীদের কাছ থেকে অতিরিক্ত খরচ আদায় করা হলে বেসরকারি হাসপাতালগুলির বিরুদ্ধের কড়া ব্যবস্থা গ্রহণ করা হবে। রাজ্যে করোনায় আক্রান্তের সংখ্যা ১ লক্ষ ৬৫ হাজার ছাড়িয়েছে। মৃত্যু হয়েছে ২ হাজার ৪০৩ জনের।
    
    • কর্ণাটক : রাজ্যের আরও এক বিধায়কের নমুনা পরীক্ষায় কোভিড-১৯ এর সংক্রমণের খবর মিলেছে। রাজ্যে গতকাল পর্যন্ত করোনায় আক্রান্তের সংখ্যা ৫৯ হাজার ৬৫২। নিশ্চিতভাবে করোনায় আক্রান্ত হয়েছেন ৩৬ হাজার ৬৩১ জন। মৃত্যু হয়েছে ১ হাজাএ ২৪০ জনের।
    
    • অন্ধ্রপ্রদেশ : রাজ্য সরকারের পক্ষ থেকে কেন্দ্রকে জানানো হয়েছে, ৫ই সেপ্টেম্বর থেকে বিদ্যালয়গুলি চালু হতে পারে। করোনায় আক্রান্তের সংখ্যা বেড়ে হয়েছে ৪৪ হাজার ৬০৯। নিশ্চিতভাবে করোনায় আক্রান্তের সংখ্যা ২২ হাজার ২৬০। মৃত্যু হয়েছে ৫৮৬ জনের।
    
    • তেলেঙ্গানা : রাজ্য সরকার কোভিড-১৯ আক্রান্ত রোগীদের সহায়তায় জীবনদায়ী ওষুধ পৌঁছে দেওয়ার জন্য স্থানীয় ওষুধ নির্মাতা সংস্থা ও ডিস্ট্রিবিউটারদের সঙ্গে ঘনিষ্ঠ সমন্বয় বজায় রেখে কাজ করছে। রাজ্যে গতকাল আরও ৬ জনের মৃত্যুর খবর মেলায় মৃতের সংখ্যা বেড়ে হয়েছে ৪০৯। করোনায় আক্রান্তের সংখ্যা ৪৩ হাজার ৭৮০। নিশ্চিতভাবে করোনায় আক্রান্ত হয়েছেন ১২ হাজার ৭৬৫ জন।
    
    • মহারাষ্ট্র : মুম্বাইয়ে করোনায় আক্রান্তের সংখ্যা গতকাল ১ লক্ষ ছাড়িয়েছে। রাজ্যে আক্রান্তের সংখ্যা বেড়ে হয়েছে ৩ লক্ষ ৯৩৭।
    
    • গুজরাট : রাজ্যে কোভিড-১৯ রোগীদের চিকিৎসার জন্য চিকিৎসা কর্মীর প্রয়োজনীয়তা মেটাতে চিকিৎসা শাস্ত্রে পঠন-পাঠনরত ছাত্রছাত্রীদের সহকারী চিকিৎসক হিসাবে কাজে লাগানো হবে। রাজ্যে ১৩ হাজার ৫০০ জন রোগীর কোভিড চিকিৎসা চলছে।
    
    • রাজস্থান : রাজ্যে আজ আরও ১৯৩ জনের করোনায় সংক্রমণের খবর মিলেছে। এর ফলে, আক্রান্তের সংখ্যা বেড়ে হয়েছে ২৮ হাজার ৬৯৩। সুস্থ হয়েছেন ২৩১ হাজার ২৬৬ জন। এখনও পর্যন্ত মৃত্যু হয়েছে ৫৫৬ জনের।
    
    • মধ্যপ্রদেশ : ইন্দোরে কোভিড-১৯ আক্রান্তের সংখ্যা ৬ হাজার ছাড়িয়েছে। গত ২৪ ঘন্টায় আরও ১২৯ জনের সংক্রমণের খবর মেলায় এই জেলাটিতে আক্রান্তের সংখ্যা বেড়ে হয়েছে ৬ হাজার ৩৫।
    
    • গোয়া : রাজ্যে গতকাল করোনায় আক্রান্তের সংখ্যা বেড়ে হয়েছে ৩ হাজার ৪৮৪। এখনও পর্যন্ত সুস্থ হয়েছেন ২ হাজার ৩৮ জন। নিশ্চিতভাবে করোনায় আক্রান্তের সংখ্যা ১ হাজার ৪২৫।
    
    • অরুণাচল প্রদেশ : রাজ্য সরকার ইটানগর রাজধানী অঞ্চলে লকডাউনের মেয়াদ আগামী তেসরা আগস্ট পর্যন্ত বাড়িয়েছে। রাজ্যে এখনও পর্যন্ত কোভিড-১৯ এর জন্য ৩৮ হাজারেরও বেশি নমুনা সংগৃহীত হয়েছে।
    
    • আসাম : রাজ্যের মুখ্যমন্ত্রী ট্যুইটে জানিয়েছেন, প্রধানমন্ত্রী রাজ্যে বন্যা ও করোনা পরিস্থিতি সম্পর্কে টেলিফোনে খোঁজখবর নিয়েছেন। এদিকে রাজ্যের স্বাস্থ্য মন্ত্রী তিনসুকিয়া জেলা প্রশাসন ও স্বাস্থ্য আধিকারিকদের সঙ্গে কোভিড-১৯ পরিস্থিতি পর্যালোচনা করেছেন।
    
    • মণিপুর : রাজ্য সরকার জিরিবাম জেলায় কোভিড-১৯ এ আক্রান্ত কোনও ব্যক্তি রয়েছেন কিনা তা খতিয়ে দেখার জন্য অঙ্গনওয়াড়ি ও আশা কর্মীদের নিয়ে নজরদারি দল গঠন করেছে।
    
    • মেঘালয় : রাজ্যে আরও ২ জনের করোনায় মৃত্যুর খবর মিলেছে। এদের মধ্যে ১ জন বিএসএফ – এর এবং অন্যজন কলকাতায় ভূ-তাত্ত্বিক সর্বেক্ষণে কর্মরত ছিলেন।
    
    • মিজোরাম : রাজ্যে বর্তমানে ১ হাজার ৯০০ জনেরও বেশি কোয়ারেন্টাইনে রয়েছেন। এর মধ্যে ১ হাজার ৩১৯ জন সরকারি কোয়ারেন্টাইন এবং বাকিরা নিজের খরচায় বা হোম কোয়ারেন্টাইনে রয়েছেন।
    
    • নাগাল্যান্ড : রাজ্যে আজ আরও ১০ জনের করোনায় সংক্রমণের খবর মিলেছে। এর ফলে, আক্রান্তের সংখ্যা বেড়ে হয়েছে ৯৮৮। নিশ্চিতভাবে করোনায় আক্রান্তের ৫৫৬ এবং সুস্থ হয়েছেন ৪৩২ জন।


    CG/BD/SB

    
    
    (Release ID: 1639844) Visitor Counter : 14
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam