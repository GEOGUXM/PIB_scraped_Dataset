      সারওরসায়নমন্ত্রক

      চলতি বছরের এপ্রিল থেকে জুন মাসের মধ্যে রেকর্ড পরিমান ১১১.৬১ লক্ষ মেট্রিক টন সার বিক্রি হয়েছে
      Posted On: 03 JUL 2020 5:24PM by PIB Kolkata


    নতুন দিল্লী, ৩রা জুন, ২০২০


    

    
    
    দেশে কোভিড-19 সংক্রমণের দরুন লকডাউন বলবৎ থাকাকালীন রসায়ন ও সার মন্ত্রকের অধীনস্থ সার দপ্তর দেশের কৃষক সমাজের কাছে রেকর্ড পরিমান সার বিক্রি করেছে।


    
    চলতি বছরের এপ্রিল থেকে জুন মাসের মধ্যে কেন্দ্রীয় সার দপ্তর দেশের বিক্রয়কেন্দ্রগুলি থেকে কৃষকদের কাছে ১১১.৬১ লক্ষ মেট্রিক টন সার বিক্রি করেছে। গত বছরের তুলনায় এই বিক্রয়ের হার ৮২.৮১% বেশী। গত বছর এই সময়ে সার বিক্রি হয়েছিল ৬১.০৫ লক্ষ মেট্রিক টন।


    
    চলতি বছরে এই সময়ে কৃষকদের কাছে ইউরিয়া বিক্রি হয় ৬৪.৮২ লক্ষ মেট্রিক টন(যা গত বছরের তুলনায় ৬৭% বেশি), ডি এ পি বিক্রি হয় ২২.৪৬ লক্ষ মেট্রিক টন(যা গত বছরের তুলনায় ১০০%বেশি), এবং যৌগিক সারের বিক্রির পরিমাণ ২৪.৩২ লক্ষ মেট্রিক টন (যা গত বছরের তুলনায় ১২০% বেশি)।


    
    জাতীয় স্তরে কোভিড-19 সংক্রমণের দরুন লকডাউন বিধিনিষেধ বলবৎ থাকলেও সার দপ্তর,রেল মন্ত্রক, রাজ্য সরকারগুলি এবং বন্দর কর্তৃপক্ষের মধ্যে সমন্বিত উদ্যোগে সার উৎপাদন এবং দেশজুড়ে বিনা বাধায় সার সরবরাহ করা সম্ভব হয়েছে।


    
    আসন্ন খরিফ শস্য মরশুমে কৃষকরা যাতে প্রয়োজন মত সার পেতে পারেন,তা নিশ্চিত করতে কেন্দ্রীয় রসায়ন ও সার মন্ত্রক এই উদ্যোগ গ্রহন করে।


    
    কেন্দ্রীয় রসায়ন ও সার মন্ত্রী শ্রী ডি ভি সদানন্দ গৌড়া বলেন, খরিফ শস্য মরশুমে কৃষকদের কাছে প্রয়োজনীয় পরিমান সার পৌছে দিতে সারের মজুতের পরিমান এবং সরবরাহের ওপর কড়া নজরদারি চালানো হয়। তিনি বলেন, মন্ত্রকের পক্ষ থেকে রাজ্যগুলির কৃষি মন্ত্রীদের সঙ্গে যোগাযোগ রাখা হয়। শ্রী গৌড়া জানান, সার মন্ত্রক বীজ রোপণের আগে কৃষকদের হাতে প্রয়োজনীয় পরিমাণ সার তুলে দিতে বদ্ধপরিকর।


    
    ৩০শে জুন, ৭৩টি সারের রেক সার উৎপাদন কেন্দ্র এবং বন্দর থেকে চলাচল করেছে। একদিনে এত পরিমান রেকের চলাচল এখনও পর্যন্ত সর্বোচ্চ বলে জানান হয়েছে। উল্লেখ্য, একটি রেকে একবারে ৩ হাজার মেট্রিক টন সার পরিবহন করা যায়।


    
    লকডাউনের বিধিনিষেধে দেশের কৃষিক্ষেত্র যাতে ক্ষতিগ্রস্ত না হয়, তার জন্য ভারত সরকার অত্যাবশ্যক পণ্য আইনের অধীনে দেশের সার উৎপাদন কেন্দ্র গুলিকে ছাড় দেয়।


    
    কোভিড-19 সংক্রমণের যাবতীয় সুরক্ষা নিশ্চিত করে সার উৎপাদন কেন্দ্র, রেল স্টেশন এবং বন্দর গুলিতে সার পরিবহনের কাজ চলে পুরোদমে। সমস্ত কর্মী এবং শ্রমিকদের মাস্ক এবং ব্যক্তিগত সুরক্ষা সরঞ্জাম সরবরাহ করা হয়।


    

    
    CG/PPM

    
    
    (Release ID: 1636434) Visitor Counter : 3
    
    
      Read this release in: Kannada , Assamese , English , Hindi , Marathi , Manipuri , Tamil