      স্বাস্থ্যওপরিবারকল্যাণমন্ত্রক

      দেশে মোট ১.৮২ কোটি নমুনার পরীক্ষা হয়েছে
      
      প্রতি ১০ লক্ষ জন পিছু নমুনা পরীক্ষা বৃদ্ধি পেয়ে হয়েছে ১৩,১৮১
      
      ২১টি রাজ্য এবং কেন্দ্রশাসিত অঞ্চলে সংক্রমিতের হার ১০-%এর কম

      Posted On: 30 JUL 2020 6:11PM by PIB Kolkata

    নয়াদিল্লি, ৩০ জুলাই, ২০২০


    

    কেন্দ্র এবং রাজ্য ও কেন্দ্রশাসিত অঞ্চলগুলির সমন্বিত উদ্যোগের ফলে দেশ জুড়ে নমুনা পরীক্ষার সংখ্যা বৃদ্ধি পেয়েছে। এর ফলে, কোভিড-১৯-এ সংক্রমিতদের দ্রুত শনাক্ত করে তাঁদের নিভৃতাবাসে পাঠানো সম্ভব হয়েছে। আইসিএমআর-এর নমুনা পরীক্ষার কৌশলের ফলে দেশ জুড়ে নমুনা পরীক্ষার পরিমাণ বৃদ্ধি করা গেছে।
    
    গত ২৪ ঘন্টায় ৪,৪৬,৬৪২টি নমুনা পরীক্ষা হয়েছে। প্রতি সপ্তাহের হিসেবে জুলাই মাসের প্রথম সপ্তাহে যেখানে ২.৪ লক্ষ নমুনা পরীক্ষা হয়েছিল, সেখানে শেষ সপ্তাহে তা বৃদ্ধি পেয়ে হয়েছে ৪.৬৮ লক্ষ।
    
    দেশ জুড়ে পরীক্ষাগারগুলির সংখ্যা ক্রমশ বৃদ্ধি পাচ্ছে। বর্তমানে ৯০৭টি সরকারি এবং ৪১৪টি বেসরকারি - অর্থাৎ, মোট ১,৩২১টি পরীক্ষাগারে নমুনা পরীক্ষা সম্ভব হচ্ছে। ৪১২টি সরকারি এবং ২৬৪টি বেসরকারি পরীক্ষাগারে - অর্থাৎ, মোট ৬৭৬টি পরীক্ষাগারে রিয়েল টাইম আরটি-পিসিআর পদ্ধতিতে নমুনা পরীক্ষার কাজ চলছে। ট্রুন্যাট পদ্ধতিতে ৪৬৫টি সরকারি এবং ৭৬টি বেসরকারি - অর্থাৎ, মোট ৫৪১টি পরীক্ষাগারে এবং সিবিন্যাট-এর মাধ্যমে ৩০টি সরকারি এবং ৭৪টি বেসরকারি - অর্থাৎ, মোট ১০৪টি পরীক্ষাগার নমুনা পরীক্ষার কাজ চলছে।
    
    নমুনা পরীক্ষার পরিকাঠামো বৃদ্ধির ফলে পয়লা জুলাই যেখানে মোট ৮৮ লক্ষ নমুনা পরীক্ষা হয়েছিল, আজ ৩০শে জুলাই তা বৃদ্ধি পেয়ে হয়েছে ১ কোটি ৮২ লক্ষ। এর ফলে, প্রতি ১০ লক্ষ জনের হিসেবে ১৩,১৮১টি নমুনা পরীক্ষা হয়েছে।
    
    কেন্দ্রের ‘টেস্ট, ট্র্যাক এবং ট্রিট’ কৌশল অবলম্বনের ফলে দেশ জুড়ে নমুনা পরীক্ষা বৃদ্ধি পেয়েছে। এর জন্য, নমুনার থেকে শনাক্ত হওয়া সংক্রমিতের হার হ্রাস পেয়েছে। বর্তমানে ২১টি রাজ্য এবং কেন্দ্রশাসিত অঞ্চলে সংক্রমিতের হার ১০ শতাংশের কম।
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।
    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB/DM

    
    
    (Release ID: 1642456) Visitor Counter : 6
    
    
      Read this release in: English , Urdu , Hindi , Marathi , Manipuri , Punjabi , Gujarati , Tamil , Telugu , Malayalam