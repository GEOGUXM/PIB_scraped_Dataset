      কয়লামন্ত্রক

      কেন্দ্রীয় স্বরাষ্ট্র মন্ত্রী আগামীকাল বৃক্ষরোপণ অভিযানের সূচনা করবেন
      Posted On: 22 JUL 2020 4:47PM by PIB Kolkata


    নতুনদিল্লি, ২২শে জুলাই, ২০২০


    

    
    কেন্দ্রীয় স্বরাষ্ট্র মন্ত্রী শ্রী অমিত শাহ্‌ আগামীকাল বৃক্ষরোপণ অভিযানের সূচনা করবেন। নতুনদিল্লিতে কেন্দ্রীয় কয়লা, খনি ও সংসদ বিষয়ক মন্ত্রী শ্রী প্রহ্লাদ যোশী এই অনুষ্ঠানে উপস্থিত থাকবেন। অনুষ্ঠানে শ্রী শাহ্‌ মোট ছয়টি ইকোপার্ক এবং পর্যটন কেন্দ্রের ভিত্তি প্রস্তর স্থাপন করবেন অথবা উদ্বোধন করবেন। ভিডিও কনফারেন্সের মাধ্যমে এই অনুষ্ঠানে কয়লা বা লিগনাইট পাওয়া যায় , এরকম ১০টি রাজ্যের ৩৮টি জেলায় ১৩০টি স্থানে নানা কর্মসূচির সূচনা করা হবে।


    
    কয়লা মন্ত্রকের আগামী কালের বৃক্ষরোপণ অভিযানে সমস্ত রাষ্ট্রায়ত্ত্ব কয়লা ও লিগনাইট উত্তোলক সংস্থাগুলি অংশ নেবে। সংস্থাগুলির খনি, দপ্তর কর্মীদের থাকার কলোনী সহ অন্যান্য জায়গায় বিপুল পরিমাণে গাছ লাগানো হবে। এ ছাড়া নিকটবর্তী অঞ্চলে গাছের চারা বিলি করা হবে।


    
    ইকোপার্ক এবং পর্যটন কেন্দ্রগুলিতে অ্যাডভেঞ্জার ও ওয়াটার স্পোর্টস, পক্ষী বীক্ষণের ব্যবস্থা করা হবে। এই কেন্দ্রগুলির সঙ্গে আশেপাশের অঞ্চলের বাসিন্দাদের যুক্ত করা হবে। এর ফলে এখান থেকে রাজস্ব আসবে এবং স্থানীয় মানুষদের জন্য কর্ম সংস্থানের সুযোগ গড়ে উঠবে।


    
    
    গোয়িং গ্রিণ বা সবুজের অভিযানের মূল উদ্দেশ্য কয়লা খনি অঞ্চলের সর্বোচ্চ সবুজায়নের ব্যবস্থা করা। খনন কাজের পর ফাঁকা জায়গা এবং খনির আশেপাশের অঞ্চলে বাস্তুতন্ত্রের পুনরুদ্ধারের জন্য এই উদ্যোগ নেওয়া হয়েছে। মন্ত্রকের এই উদ্যোগে কয়লা ও লিগনাইট উত্তোলক রাষ্ট্রায়ত্ত্ব সংস্থাগুলির সঙ্গে বেসরকারি খনিজ পদার্থ উত্তোলক সংস্থাগুলিও শামিল হবে। এই বছর কোল ইন্ডিয়া লিমিটেড, এনএলসি ইন্ডিয়া লিমিটেড এবং সিঙ্গারেনী কোলিয়ারী কোম্পানী লিমিটেড কয়লা খনি অঞ্চলের ১৭৮৯হেক্টর জমির সবুজায়নের পরিকল্পনা করেছে। এর মধ্যে ১৬২৬ হেক্টর জমির জৈব পুনরুদ্ধার করা হবে। ৭০ হেক্টর জমিকে ঘাস জমিতে পরিণত করা হবে। ৯০ হেক্টর জমিতে উন্নত প্রযুক্তির সাহায্যে চাষ এবং ৩ হেক্টর জমিতে বাঁশ গাছের চাষ হবে।


    

    CG/CB

    
    
    (Release ID: 1640477) Visitor Counter : 11
    
    
      Read this release in: Telugu , English , Urdu , Hindi , Marathi , Manipuri , Punjabi , Tamil , Malayalam