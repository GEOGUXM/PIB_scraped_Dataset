      সড়কপরিবহণওমহাসড়কমন্ত্রক

      সড়ক পরিবহন মন্ত্রক আন্তর্জাতিক নিয়ম অনুসারে যানবাহনের মাপ নির্ধারণ করল
      Posted On: 01 JUL 2020 5:29PM by PIB Kolkata


    নয়াদিল্লী, ১ জুলাই, ২০২০


    

    সড়ক পরিবহন এবং মহাসড়ক মন্ত্রক ২৬শে জুন GSR No.414 (E) নির্দেশ অনুযায়ী ১৯৮৯এর কেন্দ্রীয় মোটর ভেহিকেল্স নিয়মের ৯৩ নম্বর নিয়মটিকে সংশোধন করেছে। এই সংশোধনের মাধ্যমে যানবাহনের আকারের ক্ষেত্রে আন্তর্জাতিক মান অনুযায়ী সেগুলিকে তৈরি করতে হবে। এরফলে দেশে যানবাহনের আকার বৃদ্ধি পাবে। ফলে যানবাহনে বেশি সংখ্যক যাত্রী পরিবহন ও অধিক পরিমাণ পণ্য চলাচল করতে পারবে।


    
    নতুন এই সংশোধন অনুসারে এল১ এবং এল২ অর্থাৎ দু-চাকার গাড়ির ক্ষেত্রে এতদিন পর্যন্ত কোন নির্দিষ্ট মাপ ছিলনা। কিন্তু এখন ইউরোপীয় ইউনিয়নের নিয়ম অনুযায়ী এল২-র দৈর্ঘ্য সর্বোচ্চ ৪ মিটার ও উচ্চতা ২.৫ মিটার পর্যন্ত হবে। তিন চাকার এল৫এম ও এল৫এন-এর উচ্চতা ২.২ মিটার থেকে বাড়িয়ে ২.৫ মিটার করা হয়েছে। বর্তমান নির্দেশ অনুযায়ী নিউম্যাটিক ট্রেলারের ক্ষেত্রে তার আকৃতি মডিউলার হাইড্রোলিক ট্রেলার মতন করা যাবে।


    
    ইউরোপীয় ইউনিয়নের নিয়ম অনুযায়ী রোড ট্রেনের দৈর্ঘ্য কয়েকটি নির্দিষ্ট রাস্তায় ২৫.২৫ মিটার করার প্রস্তাব দেওয়া হয়েছে। পণ্য পরিবাহী যানবাহন (এন শ্রেণীর যানবাহন) আকৃতির পরিবর্তন ঘটানো হয়েছে। এক্ষেত্রে এইসব যানবাহন যাতে কন্টেনার নিয়ে যেতে পারে সেই দিকটি বিবেচনা করা হয়েছে।


    
    এম শ্রেণীর যানবাহনের ক্ষেত্রে উচ্চতা ৩.৮ মিটার থেকে বাড়িয়ে ৪ মিটার করা হয়েছে। তবে আন্তর্জাতিক ইউএনইসিই মান অনুসারে বিমানবন্দরে যাত্রীবাহি বাসের ক্ষেত্রে উচ্চতা ৩.৮ মিটার-ই রাখা হয়েছে।


    
    বাস-(এম৩)এর দৈর্ঘ্য ১২ মিটার থেকে বাড়িয়ে ১৩.৫ মিটার করা হয়েছে। পণ্য পরিবাহী যানবাহনের ক্ষেত্রে উচ্চতা ৩.৮ মিটার থেকে বাড়িয়ে ৪ মিটার করা হলেও এন১ শ্রেণীর যানবাহনের ক্ষেত্রে উচ্চতা ৩ মিটার করা হয়েছে।


    
    ট্রেলারের জন্য সংশোধনীতে আইএসও মান অনুযায়ী ৪৫ ফুটের কন্টেনার যাতে বহন করা যায় সেই প্রস্তাব রাখা হয়েছে। ব্যতিক্রম ছাড়া ট্রেলারের উচ্চতাও ৩.৮ মিটার থেকে বাড়িয়ে ৪ মিটার করা হয়েছে এবং দৈর্ঘ্য ১৮ মিটার থেকে বৃদ্ধি করে ১৮.৭৫ মিটার করা হয়েছে। সেমি ট্রেলারের ক্ষেত্রে ৪.৫২ মিটারের বেশি আকৃতির কন্টেনার রাখা যাবেনা। এই ট্রেলারগুলি হিমায়িত পদার্থ বহন করে।


    
    যানবাহন নির্মাণকারী সংস্থাগুলি যানবাহন, নির্মাণ শিল্পে ব্যবহৃত বিশেষ যান ও জীবজন্তু বহনের জন্য যে ট্রাক ট্রেলার অথবা ট্রাক্টর ট্রেলার ব্যবহার করে সেগুলির সার্বিক উচ্চতা ৪.৭৫ মিটারের বেশি করা যাবেনা। এছাড়াও যেসব ট্রেলার সম্পূর্ণ ঢাকা থাকে সেগুলির উচ্চতা নির্দিষ্ট ক্ষেত্রে ৪.৭৫ মিটার পর্যন্ত বাড়ানো যাবে। এই ট্রেলারগুলি প্রস্থ ২.৬ মিটার পর্যন্ত করা যেতে পারে।


    

    
    CG/CB/NS

    
    
    (Release ID: 1635754) Visitor Counter : 17
    
    
      Read this release in: English , Marathi , Hindi , Manipuri , Punjabi , Tamil