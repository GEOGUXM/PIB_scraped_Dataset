      স্বাস্থ্যওপরিবারকল্যাণমন্ত্রক

      র্যা পিড অ্যান্টিজেন টেস্টের উদ্যোগ নেওয়ায় এবং ১২৩৪টি পরীক্ষাগারের মাধ্যমে নমুনা পরীক্ষার উপর গুরুত্ব দেওয়ায় প্রতি ১০ লক্ষ জনের মধ্যে ৯২৩১ জনের পরীক্ষা হয়েছে
      
      গত চব্বিশ ঘন্টায় ৩লক্ষ ২৬টি নমুনা পরীক্ষা করা হয়েছে

      Posted On: 16 JUL 2020 5:41PM by PIB Kolkata

    নতুনদিল্লি, ১৬ই জুলাই, ২০২০


    

    
    ‘টেস্ট, ট্রেস ও ট্রিট’- কৌশল গ্রহণ করা সহ রাজ্য ও কেন্দ্রশাসিত অঞ্চলগুলির সঙ্গে সমন্বিতভাবে নমুনা পরীক্ষা করার উপর কেন্দ্র গুরুত্ব দিয়েছে। এর ফলে দেশ জুড়ে পরীক্ষাগারের সংখ্যা বাড়ানো হচ্ছে। ভারতীয় চিকিৎসা গবেষণা পরিষদ (ইন্ডিয়ান কাউন্সিল অফ মেডিক্যাল রিসার্চ౼আইসিএমআর)-এর নির্দেশিকা মেনে এই পরীক্ষার কাজ করায় দ্রুত সনাক্তকরণের কাজে সুবিধে হয়েছে।


    
    কোভিড-১৯ এর পরীক্ষার জন্য আরটি-পিসিআর সবথেকে নির্ভরযোগ্য পরীক্ষা। এর সঙ্গে র্যা পিড আন্টিজেন পয়েন্ট অফ কেয়ার (পি-ওসি) যুক্ত হওয়ায় ৩০মিনিটে পরীক্ষার ফল পাওয়া যায়। কন্টেনমেন্ট ও বাফার এলাকায় এর ফলে নমুনা পরীক্ষার পরিমাণ বাড়ানো সম্ভব হয়েছে। যার ফলশ্রুতিতে সংক্রমণ নিয়ন্ত্রণ করা গেছে।


    
    বর্তমানে সমস্ত নিবন্ধীকৃত চিকিৎসকরাই নমুনা পরীক্ষার সুপারিশ করতে পারেন। রাজ্য ও কেন্দ্রশাসিত অঞ্চলগুলি আরটি-পিসিআর, ট্রুন্যাট বা সিবিন্যাটের মাধ্যমে নমুনা পরীক্ষা করায়, এর পরিমাণও বেড়ে গেছে।


    
    গত ২৪ ঘন্টায় ৩,২৬,৮২৬টি নমুনা পরীক্ষা করা হয়েছে। এরফলে এ পর্যন্ত ১,২৭,৩৯,৪৯০টি নমুনা পরীক্ষা করা হয়েছে। ভারতে প্রতি ১০ লক্ষ জনের মধ্যে ৯২৩১.৫ জনের নমুনা পরীক্ষা করা হয়েছে।


    
    নমুনা পরীক্ষার জন্য পরীক্ষাগার বাড়ানোর উদ্যোগ অব্যাহত। দেশের নানা প্রান্তে সরকারী পরীক্ষাগার ৮৭৪টি ও বেসরকারি পরীক্ষাগার ৩৬০টি ౼অর্থাৎ মোট ১২৩৪টি পরীক্ষাগারে এই মুহূর্তে নমুনা পরীক্ষা করা হচ্ছে। এর মধ্যে ৩৯২টি সরকারী ও ২৪৩টি বেসরকারী পরীক্ষাগারে (মোট ৬৩৫টি) রিয়েল টাইম পিসিআরের মাধ্যমে, ৪৪৭টি সরকারি ও ৫২টি বেসরকারী পরীক্ষাগারে (মোট ৪৯৯টি) ট্রুন্যাটের মাধ্যমে এবং ৩৫টি সরকারি ও ৬৫টি বেসরকারী পরীক্ষাগারে (মোট ১০০টি) সিবিন্যাটের মাধ্যমে নমুনা পরীক্ষা করা হচ্ছে।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA. -এর সাহায্য নিতে পারেন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।


    
    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    CG/CB

    
    
    (Release ID: 1639150) Visitor Counter : 9
    
    
      Read this release in: English , Hindi , Punjabi , Telugu , Tamil , Assamese , Urdu , Marathi , Manipuri , Odia