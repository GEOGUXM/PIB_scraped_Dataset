      প্রধানমন্ত্রীরদপ্তর

      ইন্ডিয়ান গ্লোবাল উইক অধিবেশনের সূচনায় প্রধানমন্ত্রীর ভাষণ
      Posted On: 09 JUL 2020 5:46PM by PIB Kolkata


    নয়াদিল্লী, ৯ জুলাই, ২০২০


    
    
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে ইন্ডিয়ান গ্লোবাল উইক অধিবেশনের সূচনায় উদ্বোধনী ভাষণ দিয়েছেন।
    সংকটের বর্তমান সময়ের কথা উল্লেখ করে প্রধানমন্ত্রী বলেন, বিশ্ব পুনরুজ্জীবনে ভারত অগ্রণী ভূমিকা পালন করবে। তিনি বলেন, এটি দুটি কারণের সাথে ঘনিষ্ঠভাবে সম্পর্কযুক্ত। প্রথমটি হল, ভারতীয় প্রতিভা এবং দ্বিতীয়টি হল, সংস্কার ও পুনরুজ্জীবিত করার ক্ষেত্রে ভারতের ক্ষমতা। তিনি ব্যাখ্যা করে বলেন যে সমগ্র বিশ্বে ভারতের মেধা-বল, বিশেষত ভারতীয় প্রযুক্তি, শিল্প ও প্রযুক্তি পেশাদারদের অবদানকে স্বীকৃতি দেওয়া হয়েছে।
    তিনি ভারতকে এমন একটি প্রতিভাশালী শক্তিধর দেশ হিসেবে বর্ণনা করেছেন যা সবসময় বিশেষ ভূমিকা রাখতে আগ্রহী। তিনি আরও বলেছেন যে ভারতীয়রা সহজাত সংস্কারক এবং ইতিহাসই তা প্রমাণ করেছে ভারতে সামাজিক বা অর্থনৈতিক যে সমস্যাই আসুক না কেন ,প্রতিটিই কাটিয়ে উঠতে পারে।
    প্রধানমন্ত্রী বলেন, ভারত যে পুনরুজ্জীবনের কথা বলেছে তা হল- যত্ন সহকারে পুনরুজ্জীবন, সহানুভুতির সাথে পুনরুজ্জীবন এবং পরিবেশ ও অর্থনীতি উভয় ক্ষেত্রেই পুনরুজ্জীবন।
    প্রধানমন্ত্রী গত ৬ বছরে প্রাপ্ত সাফল্যের কথা তুলে ধরেন। যেমন- সার্বিক আর্থিক অন্তর্ভুক্তি, বহু সংখ্যক আবাসন ও পরিকাঠামো নির্মাণ, সহজে ব্যবসা এবং পণ্য পরিষেবা কর সহ কর ক্ষেত্রে সংস্কার ইত্যাদি।
    শ্রী মোদী বলেন, ভারতীয়দের অদম্য ইচ্ছাশক্তির কারণেই ইতিমধ্যেই অর্থনৈতিক পুনরুজ্জীবনের সবুজ রেখা দেখা দিতে শুরু করেছে।
    তিনি বলেন, প্রযুক্তির সাহায্যে প্রত্যেক উপভোক্তাদের কাছে সরকারের সহায়তা সরাসরি পৌঁছে দেওয়া যাচ্ছে। এরমধ্যে রয়েছে বিনামূল্যে রান্নার গ্যাস, ব্যাঙ্ক অ্যাকাউন্টে নগদ অর্থ প্রদান, লক্ষ লক্ষ মানুষকে বিনামূল্যে খাদ্যশস্য সরবরাহ এবং আরও অনেক কিছুই দেওয়া হচ্ছে ।
    প্রধানমন্ত্রী বলেন, ভারত বিশ্বের অন্যতম উন্মুক্ত অর্থনীতির দেশ এবং সমস্ত বহুজাতিক সংস্থাকে ভারতে তাদের ব্যবসা প্রতিষ্ঠার জন্য আমন্ত্রণ জানানো হচ্ছে। প্রধানমন্ত্রী ভারতকে বহু সম্ভাবনাময় ও সুবিধাযোগ্য দেশ হিসেবে বর্ণনা করেছেন।
    তিনি কৃষি ক্ষেত্রে শুরু হওয়া বিভিন্ন সংস্কারের বর্ণনা দিয়েছেন এবং বলেছেন যে এটি বিশ্বব্যাপি শিল্প সংস্থার কাছে একটি আকর্ষণীয় বিনিয়োগের সুযোগ এনে দেবে।
    প্রধানমন্ত্রী বলেন, সর্বশেষ সংস্কারগুলি অতিক্ষুদ্র, ক্ষুদ্র ও মাঝারি শিল্পক্ষেত্রে উৎসাহ প্রদান করবে এবং বড় শিল্প ক্ষেত্রের পরিপূরক হয়ে উঠবে।
    তিনি বলেন, প্রতিরক্ষা এবং মহাকাশ ক্ষেত্রে বিনিয়োগের সুযোগ রয়েছে।
    প্রধানমন্ত্রী বলেন, এই মহামারী আবারও দেখিয়ে দিয়েছে যে ভারতে ওষুধ শিল্প কেবলমাত্র ভারতের জন্যই নয় সমগ্র বিশ্বের জন্য একটি সম্পদ। বিশেষত উন্নয়নশীল দেশগুলির ওষুধ ক্ষেত্রে ব্যয় হ্রাসে এটি অগ্রণী ভূমিকা পালন করেছে।
    তিনি বলেন, 'আত্মনির্ভর ভারত' মানে শুধুমাত্র স্বয়ং সম্পূর্ণ অথবা বিশ্বের কাছাকাছি আসা নয়, বরং স্বনির্ভরশীল এবং স্ব-উৎপাদনকারী দেশ হিসেবে গড়ে ওঠা।
    এ এমন এক ভারত যেখানে সংস্কার, অংশগ্রহণ এবং রূপান্তর এসেছে। এ এমন একটি ভারত যা নতুন অর্থনীতির সুযোগ এনে দিয়েছে। এ এমন এক ভারত যা উন্নয়নের ক্ষেত্রে মানব কেন্দ্রিক এবং অন্তর্ভুক্তিমূলক পদ্ধতি অবলম্বন করেছে। তিনি বলেন, ভারত আপনাদের সকলের জন্য অপেক্ষা করছে।
    তিনি সন্তোষ ব্যক্ত করেন যে, ভারতীয় শাস্ত্রীয় সঙ্গীতের সৌন্দর্যকে বিশ্বের কাছে যিনি পৌঁছে দিয়েছিলেন সেই পন্ডিত রবিশঙ্করের ১০০-তম জন্মবার্ষিকীও পালন করেছে এই সংস্থাটি। ‘নমস্তে’ শুভেচ্ছার এক রূপ হিসেবে বিশ্বব্যাপি কিভাবে চলছে, তা তিনি তুলে ধরেন। প্রধানমন্ত্রী বলেন, বিশ্বব্যাপি মঙ্গল ও সমৃদ্ধির জন্য ভারত যা কিছু করতে পারে, তা করতে প্রস্তুত রয়েছে ।
    
    
    CG/SS/NS

    
    
    (Release ID: 1637575) Visitor Counter : 13
    
    
      Read this release in: English