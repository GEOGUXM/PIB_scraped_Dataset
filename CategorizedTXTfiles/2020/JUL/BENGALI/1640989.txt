      রেলমন্ত্রক

      ভারতীয় রেল ২০২২এর ডিসেম্বরের মধ্যে তার সমস্ত ওয়াগনগুলিতে আরএফআইডি ট্যাগ লাগানোর পরিকল্পনা নিয়েছে
      Posted On: 24 JUL 2020 2:55PM by PIB Kolkata


    নয়াদিল্লী, ২৪ জুলাই, ২০২০


    

    ভারতীয় রেল ২০২২এর ডিসেম্বরের মধ্যে তার সমস্ত ওয়াগনগুলিতে আরএফআইডি ট্যাগ লাগানোর পরিকল্পনা নিয়েছে।


    
    ভারতীয় রেল ২০২২এর ডিসেম্বরের মধ্যে তার সমস্ত ওয়াগনে রেডিও ফ্রিকোয়েন্সি শনাক্তকরণ ট্যাগ বা আরএফআইডি লাগানোর কাজ সম্পন্ন করবে। এই ট্যাগের মাধ্যমে ট্রেনের ওয়াগনগুলি যেখানেই থাকুক না কেন, তার অবস্থান বোঝা যাবে।


    
    এখনও পর্যন্ত ২৩ হাজার কোচে এই আরএফআইডি ট্যাগ লাগানোর কাজ সম্পন্ন হয়েছে। এই কাজ এখনও চলছে। তবে কোভিড-১৯ মহামারীর কারণে কিছু সময়ের জন্য এই কাজ ধীর গতিতে চলে। কিন্তু সরকার ভারতীয় রেলের সমস্ত ওয়াগনে আরএফআইডি ট্যাগ লাগানোর জন্য ২০২২এর ডিসেম্বর পর্যন্ত সময়সীমা নির্ধারণ করেছে।


    
    বর্তমানে ভারতীয় রেল ওয়াগন পর্যবেক্ষণের জন্য হাতে করে তথ্য সংগ্রহের কাজ করে থাকে। সেক্ষেত্রে অনেক ভুল-ত্রুটির সম্ভাবনা থেকে যায়। এবার এই আরএফআইডি ডিভাইস ব্যবহার করার ফলে সমস্ত ওয়াগন এবং ইঞ্জিনগুলির সঠিক অবস্থান জানা সম্ভব ও সহজ হবে।


    
    রোলিং স্টকে আরএফআইডি ট্যাগ লাগানোর পাশাপাশি রেললাইনের পাশে/ট্র্যাক সাইডে ২ মিটার অন্তর আরএফআইডি ট্যাগ রিড করার জন্য যন্ত্র লাগানো থাকবে। এতে চলমান ওয়াগনগুলিকে শনাক্ত করা যাবে এবং সেই সম্পর্কিত তথ্য স্টেশনে প্রেরণ করা যাবে।


    
    এই আরএফআইডি চালুর সঙ্গে সঙ্গে ওয়াগান, লোকোমোটিভ এবং কোচ কমের বিষয়টি আরও পরিষ্কার হয়ে যাবে ও তাৎক্ষণিকভাবে সেই সমস্যার সমাধান করা যাবে বলে মনে করা হচ্ছে।


    

    CG/SS/NS

    
    
    (Release ID: 1640989) Visitor Counter : 7
    
    
      Read this release in: Urdu , Odia , Malayalam , English , Hindi , Marathi , Manipuri , Punjabi , Tamil , Telugu