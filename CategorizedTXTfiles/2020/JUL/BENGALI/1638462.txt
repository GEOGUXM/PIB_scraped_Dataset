      স্বাস্থ্যওপরিবারকল্যাণমন্ত্রক

      ভারতে ৫ লক্ষ ৫০ হাজার সংক্রমিত ব্যক্তি সুস্থ হয়ে উঠেছেন, চিকিৎসাধীন সংক্রমিতের থেকে ২ লক্ষ ৫০ হাজার জন বেশি সুস্থ হয়েছেন
      
      ১৯টি রাজ্যের সুস্থ হয়ে ওঠার হার জাতীয় হার – ৬৩.০২ শতাংশের থেকে বেশি
      
      ৩০টি রাজ্যের সংক্রমিতদের মৃত্যুর হার জাতীয় স্তরে্র হার ২.৬৪ শতাংশের থেকে কম
      
      প্রতি ১০ লক্ষ জনের হিসেবে ৮,৫৫৫ জনের বেশি নাগরিকের নমুনা পরীক্ষা করা হয়েছে

      Posted On: 13 JUL 2020 5:35PM by PIB Kolkata

    নয়াদিল্লি, ১৩ জুলাই, ২০২০


    রাজ্য এবং কেন্দ্রশাসিত অঞ্চলগুলির সঙ্গে সমন্বিত এবং সক্রিয় পদক্ষেপের ফলে সারা দেশে কোভিড-১৯-এ সংক্রমিতদের সুস্থ হয়ে ওঠার হার ক্রমশ বৃদ্ধি পাচ্ছে। কোভিড সংক্রমিতদের সনাক্তকরণের জন্য প্রচুর পরিমাণ নমুনা পরীক্ষা করা হচ্ছে। এছাড়া কন্টেনমেন্ট এলাকায় কড়া ব্যবস্থা এবং নজরদারি চালানোর জন্য সংক্রমণ নিয়ন্ত্রণে রয়েছে। যে সমস্ত সংক্রমিতদের কোন লক্ষণ নেই অথবা যাঁদের কম লক্ষণ আছে, তাঁদের জন্য হোম আইসোলেশনের এবং অক্সিমিটার ব্যবহারের প্রয়োজনীয় নীতি-নির্দেশিকা জারি করার ফলে হাসপাতালগুলির ওপর চাপ কম হচ্ছে। এই ধরনের পরিকল্পিত ও সর্বাত্মক নীতির ফলে গত ২৪ ঘন্টায় ১৮,৮৫০ জন সুস্থ হয়ে উঠেছেন। এর ফলে, সারা দেশে মোট সুস্থ হয়েছেন ৫,৫৩,৪৭০ জন।


    আরোগ্য লাভের হার বৃদ্ধি পেয়ে আজ ৬৩.০২ শতাংশ হয়েছে। ১৯টি রাজ্য এবং কেন্দ্রশাসিত অঞ্চলের সুস্থ হয়ে ওঠার হার জাতীয় হারের তুলনায় বেশি। লাদাখে ৮৫.৪৫ শতাংশ, দিল্লিতে ৭৯.৯৮ শতাংশ, উত্তরাখণ্ডে ৭৮.৭৭ শতাংশ, ছত্তিশগড়ে ৭৭.৬৮ শতাংশ, হিমাচল প্রদেশে ৭৬.৬৯ শতাংশ, হরিয়ানায় ৭৫.২৫ শতাংশ, চণ্ডীগড়ে ৭৪.৬ শতাংশ, রাজস্থানে ৭৪.২২ শতাংশ, মধ্যপ্রদেশে ৭৩.০৩ শতাংশ, গুজরাটে ৬৯.৭৩ শতাংশ, ত্রিপুরায় ৬৯.১৮ শতাংশ, বিহারে ৬৯.০৯ শতাংশ, পাঞ্জাবে ৬৮.৯৪ শতাংশ, ওড়িশায় ৬৬.৬৯ শতাংশ, মিজোরামে ৬৪.৯৪ শতাংশ, অসমে ৬৪.৮৭ শতাংশ, তেলেঙ্গানায় ৬৪.৮৪ শতাংশ, তামিলনাড়ুতে ৬৪.৬৬ শতাংশ ও উত্তরপ্রদেশে ৬৩.৯৭ শতাংশ সুস্থতার হার দেখা যাচ্ছে।


    বর্তমানে ৩,০১,৬০৯ জন সংক্রমিত চিকিৎসকদের তত্ত্বাবধানে রয়েছেন। এঁরা কোভিড কেয়ার সেন্টার অথবা হোম আইসোলেশন কিংবা হাসপাতালে চিকিৎসাধীন। দেশে মোট চিকিৎসাধীন সংক্রমিতের থেকে সুস্থ হয়েছেন ২,৬১,৮৬১ জন বেশি। ভারতে যথাযথ চিকিৎসা ব্যবস্থার জন্য মৃত্যুর হার কমে হয়েছে ২.৬৪ শতাংশ। নতুন দিল্লির এইমস থেকে নির্ধারিত কোভিড হাসপাতালগুলিতে কোভিড-১৯ জাতীয় টেলি-কনসাল্টেশন কেন্দ্রের মাধ্যমে পরামর্শ দেওয়া হচ্ছে। দেশের ৩০টি রাজ্য এবং কেন্দ্রশাসিত অঞ্চলে মৃত্যুর হার জাতীয় হারের থেকে কম।


    মণিপুর, নাগাল্যান্ড, দাদরা ও নগর হাভেলি এবং দমন ও দিউ, মিজোরাম, আন্দামান ও নিকোবর দ্বীপপুঞ্জ এবং সিকিমে কোন মৃত্যুর ঘটনা ঘটেনি। লাদাখে ০.০৯ শতাংশ, ত্রিপুরায় ০.১ শতাংশ, অসমে ০.২২ শতাংশ, কেরলে ০.৩৯ শতাংশ, ছত্তিশগড়ে ০.৪৭ শতাংশ, ওড়িশায় ০.৪৯ শতাংশ, অরুণাচল প্রদেশে ০.৫৬ শতাংশ, গোয়ায় ০.৫৭ শতাংশ, মেঘালয়ে ০.৬৫ শতাংশ, ঝাড়খণ্ডে ০.৮ শতাংশ, বিহারে ০.৮৬ শতাংশ, হিমাচল প্রদেশে ০.৯১ শতাংশ, তেলেঙ্গানায় ১.০৩ শতাংশ, অন্ধ্রপ্রদেশে ১.১২ শতাংশ, পুদুচেরিতে ১.২৭ শতাংশ, উত্তরাখণ্ডে ১.৩৩ শতাংশ, তামিলনাড়ু ও হরিয়ানায় ১.৪২ শতাংশ, চণ্ডীগড়ে ১.৪৩ শতাংশ, জম্মু-কাশ্মীরে ১.৭ শতাংশ, কর্ণাটকে ১.৭৬ শতাংশ, রাজস্থানে ২.০৯ শতাংশ, পাঞ্জাবে ২.৫৪ শতাংশ ও উত্তরপ্রদেশে ২.৫৬ শতাংশ মৃত্যুর হার বলে জানা গেছে।


    গত ২৪ ঘন্টায় ২,১৯,১০৩টি নমুনা পরীক্ষা করা হয়েছে। এর ফলে, দেশে মোট ১,১৮,০৬,২৫৬টি নমুনা পরীক্ষা করা হল। আজকের হিসেবে প্রতি ১০ লক্ষ জনের মধ্যে ৮,৫৫৫.২৫ জনের নমুনা পরীক্ষা করা হয়েছে।


    দেশ জুড়ে নমুনা পরীক্ষার জন্য পরীক্ষাগারের সংখ্যা বৃদ্ধি করা হচ্ছে। সারা দেশে ৮৫২টি সরকারি এবং ৩৪৮টি বেসরকারি পরীক্ষাগারে অর্থাৎ, মোট ১,২০০টি পরীক্ষাগারে নমুনা পরীক্ষা করা হচ্ছে। এর মধ্যে রিয়েল টাইম আরটি-পিসিআর পদ্ধতিতে ৩৮৯টি সরকারি এবং ২৩৭টি বেসরকারি অর্থাৎ, মোট ৬২৬টি পরীক্ষাগারে নমুনা পরীক্ষা করা হচ্ছে। ৪২৮টি সরকারি এবং ৪৬টি বেসরকারি পরীক্ষাগারে, অর্থাৎ মোট ৪৭৮টি পরীক্ষাগারে ট্রুন্যাট পদ্ধতিতে এবং ৩৫ সরকারি ও ৬৫ বেসরকারি পরীক্ষাগার, অর্থাৎ মোট ১০০টি পরীক্ষাগারে সিবিন্যাট পদ্ধতিতে নমুনা পরীক্ষা করা হচ্ছে।


    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA. -এর সাহায্য নিতে পারেন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।


    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -


    https://www.mohfw.gov.in/pdf/coronvavirushelplinenumber.pdf


    CG/CB/DM

    
    
    (Release ID: 1638462) Visitor Counter : 10
    
    
      Read this release in: English , Urdu , Hindi , Marathi , Manipuri , Punjabi , Gujarati , Odia , Tamil , Telugu , Malayalam