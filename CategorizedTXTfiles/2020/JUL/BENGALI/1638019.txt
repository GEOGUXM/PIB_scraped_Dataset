      সারওরসায়নমন্ত্রক

      কোভিড-১৯এর মোকাবিলা করার জন্য আরসিএফ একটি নতুন পণ্য তৈরি করল : আইসো প্রোপাইল অ্যালকোহল (আইপিএ) ভিত্তিক হ্যান্ড স্যানিটাইজার
      Posted On: 11 JUL 2020 1:26PM by PIB Kolkata


    নয়াদিল্লী, ১১ জুলাই, ২০২০


    

    কোভিড-১৯ মহামারীর মোকাবিলায় কেন্দ্রীয় রসায়ন ও সার মন্ত্রকের অধীনস্থ রাষ্ট্রায়ত্ত্ব সংস্থা ‘রাষ্ট্রীয় কেমিক্যাল্স অ্যান্ড ফার্টিলাইজার্স লিমিটেড’ (আরসিএফ) আইপিএ ভিত্তিক হ্যান্ড স্যানিটাইজার- আরসিএফ সেফ্রোলা বাজারে নিয়ে এসেছে। আরসিএফ সূত্রে জানানো হয়েছে হাত পরিষ্কার করার এই জেলটি ত্বকের বিশেষ যত্ন নেবে। এটি আইসো প্রোপাইল অ্যালকোহল এবং অ্যালোয় ভেরা নির্যাস থেকে তৈরি করা হয়েছে। ভিটামিন-ই সমৃদ্ধ এই হ্যান্ড স্যানিটাইজারটিতে লেবুর গন্ধ মেশানো আছে।


    
    এই হাত পরিষ্কারের জেলটি যেন চুঁইয়ে না পড়ে সেরকম বোতলে ভর্তি করে বিক্রির ব্যবস্থা করা হয়েছে। ৫০ মিলিলিটার জেলের দাম সর্বোচ্চ ২৫ টাকা এবং ১০০ মিলিলিটার জেলের দাম সর্বোচ্চ ৫০ টাকা ধার্য করা হয়েছে।


    
    এই মহামারীর মোকাবিলায় বাজারে হ্যান্ড স্যানিটাইজারের চাহিদা মেটাতে আরসিএফ-এর এই উদ্যোগ। ‘মিনি রত্ন’ সংস্থা আরসিএফ দেশে প্রথম সারির সার উৎপাদন সংস্থা। ভারতের গ্রামে গ্রামে ‘উজ্জ্বলা’ ব্র্যান্ডের ইউরিয়া ও ‘সুফলা’ ব্র্যান্ডের কমপ্লেক্স ফার্টিলাইজার যথেষ্ট জনপ্রিয়। এছাড়াও ডাই, চর্মশিল্প এবং ওষুধ শিল্পের বিভিন্ন উপাদান আরসিএফ উৎপাদন করে।

    

    CG/CB/NS

    
    
    (Release ID: 1638019) Visitor Counter : 15
    
    
      Read this release in: English , Urdu , Marathi , Hindi , Manipuri , Punjabi , Odia , Tamil , Telugu