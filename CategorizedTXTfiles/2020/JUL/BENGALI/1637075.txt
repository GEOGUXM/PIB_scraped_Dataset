      স্বাস্থ্যওপরিবারকল্যাণমন্ত্রক

      সারাবিশ্বের নিরিখে প্রতি ১০ লক্ষ জনের হিসেবে ভারতে কোভিড সংক্রমণের হার সবথেকে কম
      
      সুস্থ হয়ে উঠেছেন প্রায় ৪.৪ লক্ষ জন, চিকিৎসাধীন সংক্রমিতদের থেকে বেশি সুস্থ হয়ে উঠেছেন, ১.৮ লক্ষ জন
      
      জাতীয় আরোগ্য লাভের হার ৬১ শতাংশ অতিক্রান্ত

      Posted On: 07 JUL 2020 2:26PM by PIB Kolkata

    নতুনদিল্লি, ৭ই জুলাই, ২০২০


    

    
    বিশ্ব স্বাস্থ্য সংস্থা গত ৬ই জুলাই পরিস্থিতি সংক্রান্ত তার ১৬৮তম প্রতিবেদনে জানিয়েছে প্রতি ১০ লক্ষ জনের হিসেবে ভারতে ৫০৫.৩৭ জন সংক্রমিত হয়েছেন। সারা বিশ্বে প্রতি ১০ লক্ষ জনের মধ্যে সংক্রমিতের সংখ্যার হিসেব ১৪৫৩.২৫জন।


    
    চিলির জনসংখ্যার হিসবে প্রতি ১০ লক্ষ জনের মধ্যে ১৫,৪৫৯.৮ জন সংক্রমিত। পেরু, মার্কিন যুক্তরাষ্ট্র, ব্রাজিল ও স্পেনের হিসেবে এই সংখ্যাটি যথাক্রমে ৯০৭০.৮, ৮৫৬০.৫,৭৪১৯.১ এবং ৫৩৫৮.৭ জন।


    
    বিশ্ব স্বাস্থ্য সংস্থার পরিস্থিতি সংক্রান্ত প্রতিবেদন অনুযায়ী ভারতে প্রতি দশ লক্ষ জনের হিসেবে মৃত্যুর সংখ্যা সবথেকে কম। ভারতে এই সংখ্যা ১৪.২৭। যেখানে সারা বিশ্বের হিসেবে এই সংখ্যা ৬৮.২৯।


    
    বৃটেনে প্রতি দশ লক্ষ জনের মধ্যে ৬৫১.৪ জন কোভিড-১৯ মহামারীর কারণে মারা গেছেন। স্পেন, ইটালি, ফ্রান্স ও মার্কিন যুক্তরাষ্ট্রে এই সংখ্যাটি যথাক্রমে ৬০৭.১, ৫৭৬.৬, ৪৫৬.৭ এবং ৩৯১ জন।


    
    দেশে পরিস্থিতির মোকাবিলা করার জন্য স্বাস্থ্য পরিকাঠামো বাড়ানো হয়েছে। এর মধ্যে রয়েছে আইসিইউ, ভেন্টিলেটর এবং অক্সিজেন দেবার ব্যবস্থা। ৭ই জুলাই-এর হিসেব অনুযায়ী যাঁদের সংক্রমণ বেশী এবং যাঁদের খুব হাল্কা সংক্রমণ হয়েছে সকলের জন্য ১২০১টি কোভিড নির্ধারিত হাসপাতাল, ২৬১১টি কোভিড স্বাস্থ্য কেন্দ্র এবং ৯৯০৯টি কোভিড চিকিৎসা কেন্দ্র গড়ে তোলা হয়েছে। এই উদ্যোগের ফলে সুস্থ হয়ে ওঠার হার ক্রমশ বৃদ্ধি পাচ্ছে এবং মৃত্যুর হারও কমছে।


    
    কোভিড-১৯ এ সংক্রমিতদের দ্রুত শনাক্তকরণ এবং সঠিক সময়ে চিকিৎসার ব্যবস্থা করায় প্রতিদিন সুস্থ হয়ে ওঠার সংখ্যা বৃদ্ধি পাচ্ছে। গত চব্বিশ ঘন্টায় সুস্থ হয়ে উঠেছেন ১৫,৫১৫ জন । আজ পর্যন্ত হিসেবে মোট সুস্থ হয়ে উঠেছেন ৪,৩৯,৯৪৭জন।


    
    কেন্দ্র, রাজ্য ও কেন্দ্র শাসিত অঞ্চলগুলির সঙ্গে সমন্বিত ভাবে কোভিড-১৯ এর মোকাবিলা করার উদ্যোগ নেওয়ায় দেশে সুস্থ হয়ে ওঠার সংখ্যা এবং চিকিৎসাধীন রোগীর সংখ্যার ব্যবধান বাড়ছে। আজকের হিসেবে চিকিৎসাধীন সংক্রমিতদের থেকে ১,৮০,৩৯০ জন বেশি সুস্থ হয়ে উঠেছেন। সারা দেশে সুস্থ হয়ে ওঠার হার ৬১.১৩%।


    
    বর্তমানে ২,৫৯,৫৫৭ জন সংক্রমিত চিকিৎসকদের তত্ত্বাবধানে রয়েছেন।


    
    ‘টেস্ট-ট্রেস-ট্রিট’ কৌশল অবলম্বন করে বিভিন্ন বাধা দূর করে প্রতিদিন নমুনা পরীক্ষার পরিমাণ বাড়ানো হচ্ছে। এছাড়াও কেন্দ্র ও রাজ্য সরকারগুলি এবং কেন্দ্রশাসিত অঞ্চলের প্রশাসন সংক্রমন আটকাতে নিরন্তর নানা ব্যবস্থা নিয়ে চলেছে। গত ২৪ ঘন্টায় ২,৪১,৪৩০টি নমুনা পরীক্ষা হয়েছে। এ পর্যন্ত দেশে মোট ১,০২,১১,০৯২টি নমুনার পরীক্ষা হয়েছে।


    
    নমুনা পরীক্ষা করার জন্য দেশে পরীক্ষাগারের সংখ্যা বৃদ্ধি করার উদ্যোগ অব্যাহত। দেশের নানা প্রান্তে সরকারী পরীক্ষাগার ৭৯৩টি ও বেসরকারি পরীক্ষাগার ৩২২টি ౼অর্থাৎ মোট ১১১৫টি পরীক্ষাগারে এই মুহূর্তে নমুনা পরীক্ষা করা হচ্ছে। এর মধ্যে ৩৭২টি সরকারী ও ২২৬টি বেসরকারী পরীক্ষাগারে (মোট ৫৯৮ টি) রিয়েল টাইম পিসিআরের মাধ্যমে, ৩৮৮টি সরকারি ও ৩৫টি বেসরকারী পরীক্ষাগারে (মোট ৪২৩টি) ট্রুন্যাটের মাধ্যমে এবং ৩৩টি সরকারি ও ৬১টি বেসরকারী পরীক্ষাগারে (মোট ৯৪টি) সিবিন্যাটের মাধ্যমে নমুনা পরীক্ষা করা হচ্ছে।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB

    
    
    (Release ID: 1637075) Visitor Counter : 11
    
    
      Read this release in: Punjabi , English , Urdu , Marathi , Hindi , Assamese , Manipuri , Gujarati , Odia , Tamil , Telugu , Malayalam