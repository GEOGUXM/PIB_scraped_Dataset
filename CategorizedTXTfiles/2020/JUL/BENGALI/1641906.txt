      স্বাস্থ্যওপরিবারকল্যাণমন্ত্রক

      পরপর দু'দিন দেশে ৫ লক্ষের বেশি নমুনা পরীক্ষা করা হয়েছে
      
      এ পর্যন্ত ১ কোটি ৭৩ লক্ষের বেশি নমুনা পরীক্ষা করা হয়েছে
      
      প্রতি ১০ লক্ষ জনে নমুনা পরীক্ষা হয়েছে ১২,৫৬২টি

      Posted On: 28 JUL 2020 5:28PM by PIB Kolkata

    নয়াদিল্লি, ২৮ জুলাই, ২০২০


    

    
    ‘টেস্ট, ট্র্যাক, ট্রিট’ কৌশল অবলম্বন করে দেশে পরপর দু’দিন ৫ লক্ষের বেশি কোভিড-১৯-এর জন্য নমুনা পরীক্ষা করা হয়েছে। কেন্দ্র এবং রাজ্য ও কেন্দ্রশাসিত অঞ্চলগুলির যৌথ উদ্যোগে নমুনা পরীক্ষার পরিমাণ বৃদ্ধি করা হচ্ছে। এর ফলে, দ্রুত শনাক্ত করে কোভিড-১৯-এ সংক্রমিতদের নিভৃতাবাসে পাঠিয়ে চিকিৎসা করা যাচ্ছে। ২৬শে জুলাই মোট ৫,১৫,০০০টি এবং ২৭শে জুলাই মোট ৫,২৮,০০০টি নমুনা পরীক্ষা করা হয়েছে।
    
    দেশ জুড়ে ধাপে ধাপে নমুনা পরীক্ষা বৃদ্ধির কৌশল নেওয়ার ফলে বেশি নমুনা পরীক্ষা সম্ভব হচ্ছে। শেষ পাওয়া হিসেবে মোট ১ কোটি ৭৩ লক্ষের বেশি নমুনা পরীক্ষা করা হয়েছে। প্রতি ১০ লক্ষ জনে ১২,৫৬২টি নমুনা পরীক্ষা হয়েছে।
    
    প্রধানমন্ত্রী শ্রী নরেন্দ্র মোদী গতকাল নয়ডা, মুম্বাই এবং কলকাতায় তিনটি উচ্চক্ষমতাসম্পন্ন নমুনা পরীক্ষার ব্যবস্থাপনার সূচনা করার ফলে দেশে নমুনা পরীক্ষার ক্ষমতা বৃদ্ধি পেয়েছে। বর্তমানে ৯০৫টি সরকারি এবং ৪০৫টি বেসরকারি - অর্থাৎ, মোট ১,৩১০টি পরীক্ষাগারে নমুনা পরীক্ষা সম্ভব হচ্ছে।
    
    এর মধ্যে রিয়েল টাইম আরটি-পিসিআর পদ্ধতিতে ৪০৭টি সরকারি এবং ২৬১টি বেসরকারি পরীক্ষাগারে অর্থাৎ, মোট ৬৬৮টি পরীক্ষাগারে নমুনা পরীক্ষা করা হচ্ছে। ৪৬৭টি সরকারি এবং ৭০টি বেসরকারি পরীক্ষাগারে অর্থাৎ, মোট ৬৩৭টি পরীক্ষাগারে ট্রুন্যাট পদ্ধতির মাধ্যমে এবং ৩১টি সরকারি ও ৭৪টি বেসরকারি পরীক্ষাগারে অর্থাৎ, মোট ১০৫টি পরীক্ষাগারে সিবিন্যাট-এর মাধ্যমে নমুনা পরীক্ষা করা হচ্ছে।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।


    
    এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf

    

    CG/CB/DM

    
    
    (Release ID: 1641906) Visitor Counter : 9
    
    
      Read this release in: English , Hindi , Marathi , Manipuri , Punjabi , Gujarati , Odia , Tamil , Telugu , Malayalam