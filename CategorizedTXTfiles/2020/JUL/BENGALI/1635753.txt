      স্বাস্থ্যওপরিবারকল্যাণমন্ত্রক

      কোভিড-১৯-এর সংক্রমিতদের আরোগ্যের হার বৃদ্ধি পেয়ে হয়েছে ৫৯.৪৩%
      
      চিকিৎসাধীন সংক্রমিতদের থেকে ১ লক্ষ ৩০ হাজারের বেশি মানুষ সুস্থ হয়ে উঠেছেন

      Posted On: 01 JUL 2020 5:22PM by PIB Kolkata

    নতুনদিল্লী, ১ জুলাই, ২০২০


    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি সমন্বিতভাবে নানা উদ্যোগ গ্রহণ করায় তার সুফল পাওয়া যাচ্ছে।


    চিকিৎসাধীন সংক্রমিতদের থেকে এক লক্ষ ৩০ হাজারের কাছাকাছি ౼১,২৭,৮৬৪ জন বেশী সুস্থ হয়ে উঠেছেন।


    কোভিড সংক্রমিতদের সুস্থ হয়ে ওঠার হার ৫৯.৪৩ শতাংশ। গত ২৪ ঘন্টায় ১৩,১৫৭জন সুস্থ হয়েছেন। দেশে মোট ৩,৪৭,৯৭৮ জন সুস্থ হয়েছেন। বর্তমানে ২,২০,১১৪জন কোভিড-১৯এ সংক্রমিত রোগী চিকিৎসকদের তত্ত্বাবধানে রয়েছেন।


    নমুনা পরীক্ষা করার জন্য দেশে পরীক্ষাগারের সংখ্যা বৃদ্ধি করার উদ্যোগ অব্যাহত। সরকারী পরীক্ষাগার ৭৬৪টি ও বেসরকারি পরীক্ষাগার ২৯২টি ౼অর্থাৎ মোট ১০৫৬টি পরীক্ষাগার এই মুহূর্তে দেশের নানা প্রান্তে রয়েছে। এর মধ্যে ৩৬৫টি সরকারী ও ২১১টি বেসরকারী পরীক্ষাগারে (মোট ৫৭৬টি) রিয়েল টাইম পিসিআরের মাধ্যমে, ৩৬৭টি সরকারি ও ২৭টি বেসরকারী পরীক্ষাগারে (মোট ৩৯৪টি) ট্রুন্যাটের মাধ্যমে এবং ৩২টি সরকারি ও ৫৪টি বেসরকারী পরীক্ষাগারে (মোট ৮৬টি) সিবিন্যাটের মাধ্যমে নমুনা পরীক্ষা করা হচ্ছে।


    গত ২৪ ঘন্টায় ২,১৭,৯৩১টি নমুনা পরীক্ষা হয়েছে, যার পরিমাণ দৈনিক হিসেবে সর্বোচ্চ। এ পর্যন্ত দেশে মোট ৮৮,২৬,৫৮৫টি নমুনার পরীক্ষা হয়েছে।


    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -


    https://www.mohfw.gov.in/pdf/coronvavirushelplinenumber.pdf


    CG/CB

    
    
    (Release ID: 1635753) Visitor Counter : 14
    
    
      Read this release in: Malayalam , Telugu , English , Urdu , Marathi , Hindi , Manipuri , Punjabi , Gujarati , Odia , Tamil