      স্বাস্থ্যওপরিবারকল্যাণমন্ত্রক

      দেশে কোভিড সংক্রমিতদের মৃত্যুর হার হ্রাস পেয়ে হয়েছে ২.২৫ শতাংশ
      
      সংক্রমিতদের সুস্থ হয়ে ওঠার হার বৃদ্ধি পাচ্ছে, আজ এই সংখ্যা ৯.৫ লক্ষ অতিক্রম করেছে
      
      গতকাল ৩৫ হাজারের বেশি সংক্রমিত সুস্থ হয়ে উঠেছেন

      Posted On: 28 JUL 2020 3:01PM by PIB Kolkata

    নয়াদিল্লি, ২৮ জুলাই, ২০২০


    দেশে কোভিড সংক্রমিতদের মৃত্যুর হার ক্রমশ কমছে, বর্তমানে এই হার ২.২৫ শতাংশ। বিশ্বে কোভিড সংক্রমিতদের মধ্যে সবথেকে কম মৃত্যুর হার ভারতে। বাড়ি বাড়ি সমীক্ষা, বিপুল পরিমাণে নমুনার পরীক্ষা এবং যথাযথ চিকিৎসা ব্যবস্থাপনার মধ্য দিয়ে একটি সর্বাঙ্গীণ পরিষেবা গড়ে তোলায় সুস্থ হয়ে ওঠার হার বৃদ্ধি পাচ্ছে। উপসর্গহীন সংক্রমিতদের বাড়িতে নিভৃতাবাসে চিকিৎসার ব্যবস্থা করার ফলে হাসপাতালগুলিতে রোগীর চাপ কম।


    কেন্দ্রের পরামর্শক্রমে রাজ্য ও কেন্দ্রশাসিত অঞ্চলগুলি ঝুঁকিপূর্ণ জনগোষ্ঠীর মানুষদের প্রতি বিশেষ নজরদারির ব্যবস্থা করায় দেশে মৃত্যুর হার কমছে। জুন মাসের মাঝামাঝি সময়ে যেখানে মৃত্যুর হার ছিল ৩.৩৩ শতাংশ আজ তা কমে দাঁড়িয়েছে ২.২৫ শতাংশ।


    চিকিৎসা পরিষেবার ত্রিস্তরীয় ব্যবস্থা গড়ে তোলায় সংক্রমিতদের সুস্থ হয়ে উঠতে সুবিধা হচ্ছে। পরপর পাঁচদিন দেশে প্রতিদিন ৩০ হাজারের বেশি সংক্রমিত আরোগ্য লাভ করছেন। কেন্দ্রের সহযোগিতায় রাজ্য ও কেন্দ্রশাসিত অঞ্চল কর্তৃপক্ষ দ্রুত শনাক্তকরণ এবং নিভৃতাবাসের ব্যবস্থা করার পাশাপাশি, নতুন দিল্লির এইমস-এর বিশেষজ্ঞরাও তাদের সাহায্য করছে। এর ফলে, আরোগ্য লাভের হার বৃদ্ধি পাচ্ছে।


    জুন মাসের মাঝামাঝি সময়ে যেখানে আরোগ্য লাভের হার ছিল ৫৩ শতাংশ সেখানে আজ তা বেড়ে দাঁড়িয়েছে ৬৪ শতাংশে। গত ২৪ ঘন্টায় ৩৫,১৭৬ জন সংক্রমিত সুস্থ হয়ে উঠেছেন – এর ফলে, মোট ৯,৫২,৭৪৩ জন আরোগ্য লাভ করেছেন।


    সংক্রমিতদের দ্রুত সুস্থ হয় ওঠার ফলে চিকিৎসাধীন ব্যক্তির থেকে সুস্থ হয়ে ওঠা মানুষের সংখ্যা ক্রমশ বৃদ্ধি পাচ্ছে। বর্তমানে ৪,৯৬,৯৮৮ জন চিকিৎসকদের তত্ত্বাবধানে রয়েছেন। এর ফলে, চিকিৎসাধীন ব্যক্তির থেকে ৪,৫৫,৭৫৫ জন বেশি সুস্থ হয়ে উঠেছেন।


    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন। অথবা ট্যুইটার হ্যান্ডেল @MoHFW_INDIA.-এর সাহায্য নিতে পারেন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@ gov.in অথবা ncov2019@ gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে।


    এছাড়াও +৯১-১১-২৩৯৭-৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -


    https://www.mohfw.gov.in/pdf/coronvavirushelplinenumber.pdf


    CG/CB/DM

    
    
    (Release ID: 1641952) Visitor Counter : 9
    
    
      Read this release in: English , Urdu , Hindi , Marathi , Manipuri , Assamese , Gujarati , Odia , Tamil , Telugu , Malayalam