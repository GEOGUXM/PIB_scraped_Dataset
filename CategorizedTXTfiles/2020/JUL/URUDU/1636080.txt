      نوجوانوں کے امور اور کھیل کود کی وزارت

      فروغ انسانی وسائل کے وزیر اور کھیلوں کےوزیر کل اسکولی بچوں کے ساتھ سرکردہ کھلاڑیوں کی فٹ انڈیا ٹاکس کی شروعات کریں گے
      
      چمپئن کھلاڑی طلباء کےساتھ بات چیت کریں گے اور فٹ انڈیاٹاکس میں اپنی زندگی کی حوصلہ افزا کہانیوں کو ساجھا کریں گے

      Posted On: 02 JUL 2020 10:25PM by PIB Delhi

    حکومت ہند کی فلیگ شپ پروگرام فٹ انڈیا اسکولی طلباء کو تحریک دینے کےمقصد سے ملک کےکچھ اعلیٰ ترین کھلاڑیوں کے ساتھ بات چیت سیشن کی ایک سیریز کاآغاز کررہی ہے۔ فٹ انڈیاٹاکس کے عنوان سے کل یعنی 03 جولائی کو اس سیشن کا آغازفروغ انسانی وسائل کےمرکزی وزیر ڈاکٹر رمیش پوکھریال نشنک، نوجوانوں کے اُمور اور کھیلوں کےمرکزی وزیر جناب کرن رجیجو کے ہمراہ بیڈ منٹن اسٹار پی وی سندھو اور ہندوستانی فٹبال ٹیم کے کپتان سنیل چھیتری کی موجودگی میں کیاجائیگا۔


    فٹ انڈیا ٹاکس سیشن کااہتمام اسپورٹس اتھارٹی آف انڈیا اور فروغ انسانی وسائل کی وزارت (ایم ایچ آر ڈی) کے اشتراک سے کیا جارہا ہے۔


    فروغ انسانی وسائل کے مرکزی وزیر جناب رمیش پوکھریال نشنک نے کہا ہے کہ ‘‘میں نے کرن رجیجو سے درخواست کی کہ وہ ایک پلیٹ فارم کے ذریعے براہ راست ہمارے اسکولی طلباء کے ساتھ بات چیت کریں،وہ نہ صرف پورے طور پر اس کے لئے رضامند ہوئے بلکہ انہوں نے پہلےسیشن کیلئے پی وی سندھو اور سنیل چھیتری جیسے کھلاڑیوں کو بھی ساتھ لیکر آنے کا فیصلہ کیا۔ ہم سبھی 3 جولائی کو موجود رہیں گے،5 بجےشام میں منعقدہ اس سیشن کے دوران آپ سب جو کچھ بھی پوچھنا چاہتے ہیں پوچھیں، ہم آپ کے سوالوں کا جواب دیں گے’’۔


    متعددسرکردہ کھیل شخصیات اپنے لڑکپن کے تجربات، حوصلہ پانے کی کہانیوں،اپنی ناکامیوں، کوششوں اور کامیابیوں کو ساجھا کریں گی۔ اس سے وہاں موجود لوگوں کو ان کے سفر کی بیحد حوصلہ افزا اور دلچسپ کہانیوں کو سننے کاموقع ملے گا۔ اسکول کے عام طلباء سے عالمی سطح کے چمپئن بننے تک کے سفر کا بھی انہیں علم ہوگا۔


    کھیلوں کے وزیر جناب کرن رجیجو نے کہا ہے کہ یہ ایسی سیریز ہے جس میں چمپئن کھلاڑی طلباء کے ساتھ گفتگو کریں گے اور اپنی زندگی کی حوصلہ فراہم کرنے والی کہانیوں کو ساجھا کریں گے۔ میں تمام اسکولوں کے طلباء، اساتذہ اور والدین کو مدعو کرتاہوں کہ وہ اس میں شامل ہوں اور ہمارے ساتھ براہ راست بات چیت کریں۔


    اس سیریز کے تحت کُل 6 سیشن کااہتمام کیاجائیگا، 14 جولائی تک یہ سیشن جاری رہے گا۔ بیڈمنٹن اسٹار کھلاڑی اشونی پونپا، ہندوستانی خواتین ہاکی کی کپتان رانی رام پال،ٹیبل ٹینس اسٹار مانیکابترا، نشانے باز کھلاڑی اپوروی چنڈیلا اور حوصلہ فاہم کرنے والی کھلاڑی پیرالمپین دیپاملک ان سیشنوں میں شامل ہوں گی۔


    اس سیشن کو براہ راست رمیش پوکھریال نشنک کے سوشل میڈیا پیج، فروغ انسانی وسائل کی وزارت (ایم ایچ آر ڈی) کے سوشل میڈیا پیج ، فٹ انڈیا فیس بک ، یو ٹیوب چینل، اسپورٹ اتھارٹی آف انڈیا کے فیس بک پیج، MyGov یو ٹیوب چینل، اسپورٹس تک یو ٹیوب چینل کے ساتھ ساتھ ڈی ڈی اسپورٹس ٹیلی ویژن اور یو ٹیوب چینل پر نشر کیاجائیگا۔


    15 اپریل سے فٹ انڈیا سرکردہ فٹ نیس ماہرین کے ساتھ اسکولی طلباء کے لئے خصوصی مواد سیشن کا اہتمام کررہی ہے۔ یہ کیپسول خصوصی طور پر اسکولی طلباء کےلئے تیار کیے گئے ہیں۔


    -----------------------


    م ن۔م ع۔ ع ن


    U NO: 3662

    
    
    (Release ID: 1636080) Visitor Counter : 2
    
    
      Read this release in: English , Hindi , Manipuri