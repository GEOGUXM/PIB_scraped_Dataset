      کیمیکلز اور فرٹیلائزر کی وزارت

      ایچ آئی ایل ( انڈیا ) نے ملیریا کنٹرول پروگرام کےلئے جنوبی افریقہ کو 20.60 میٹرک ٹن ڈی ڈی ٹی کی سپلائی کی ہے
      Posted On: 21 JUL 2020 12:12PM by PIB Delhi


    نئیدہلی 21 جولائی 2020۔ایچ آئی ایل ( انڈیا ) لمٹیڈ جو کہ کیمیا اور کھاد کی وزارت کےتحت سرکاری شعبے کا ایک ادارہ ہے، اس نے جنوبی افریقہ کو اس کے ملیریا کنٹرول پروگرام کے لئے کل 20.60 میٹرک ٹن ڈی ڈی ٹی 75% ڈبلیو پی سپلائی کی ہے ۔


    

    ایچ آئی ایل ( انڈیا )عالمی سطح پر ڈی ڈی ٹی کا واحد مینوفیکچرر ہے ۔ کمپنی کو ملیریا کنٹرول پروگرام کے لئے سال 1954 میں ڈی ڈی ٹی تیار کرنے اور اس کی سپلائی کرنے کے لئے حکومت ہند کی وزارت صحت وکنبہ بہبود میں شامل کیا گیا تھا۔سال 20-2019 میں ملک کی 20 ریاستوں میں پروڈکٹس سپلائی کئے گئے تھے ۔ کمپنی کئی افریقی ملکوں میں بھی پروڈکٹ برآمد کررہی ہے ۔


    جنوبی افریقہ کا محکمہ صحت موزمبیق سے متصل تین صوبوں میں ڈی ڈی ٹی کا استعمال کرے گا۔ یہ خطہ ملیریا سے بہت زیادہ متاثر ہے اور حالیہ سالوں میں ملیریاسے ہونے والی زیادہ سے زیادہ اموات سامنے آئی ہیں۔


    ملیریا عالمی سطح پر صحت عامہ کا ایک بڑا مسئلہ رہاہے ۔سال 2018 میں ایک اندازے کے مطابق دنیا بھر میں ملیریا کے 228 ملین معاملے پیش آئے اور ملیریا کے زیادہ تر معاملے اور اموات (93فیصد ) افریقی خطے میں واقع ہوئے ہیں۔ مشرقی ایشیا خطے میں ہندوستان میں ملیریا کے زیادہ معاملے اور اموات پیش آئے ہیں۔انسانی رہائش گاہوں یعنی انڈور رسی ڈول اسپریئنگ ( آئی آر ایس ) میں کیڑے مار دواؤں کا چھڑکاؤ مچھروں پر قابو پانے کا موثر ذریعہ ثابت ہوا ہے۔عالمی صحت تنظیم ( ڈبلیو ایچ او ) نے ملیریا مچھروں کے خطرے کو ختم کرنے کے لئے موثر آئی آر ایس کیمیکل کے طورپر ڈی ڈی ٹی کی سفارش کی ہے اور اس کا استعمال بڑے پیمانے پر جنوبی افریقہ ، زمبابوے ، زامیبا ، نامبیا ، موزمبیق وغیرہ جیسے جنوبی افریقی ملکوں اور بھارت میں ہوتا ہے۔


    کمپنی زمبابوے ( 128 میٹرک ٹن ) اور زامبیا (113 میٹرک ٹن ) کو موجودہ مالی سال 21-2020 میں ڈی ڈی ٹی 75فیصد ڈبلیو پی سپلائی کرنے کے پروسس میں ہے ۔


    ایچ آئی ایل ( انڈیا ) لمٹیڈ نے حال ہی میں ٹڈی کنٹرول پروگرام کے لئے حکومت سے حکومت تک پہل کے تحت ایران کو25 میٹرک ٹن ملاتھین ٹیکنیکل 95 فیصد برآمد کیا ہے اور لاطینی امریکی خطے کو بھی ایگرو کیمیکل – فنگی سائڈ (32 میٹرک ٹن )برآمدکیا ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ن ا۔رم


    U- 4051

    
    
    (Release ID: 1640174) Visitor Counter : 13
    
    
      Read this release in: English , Hindi , Bengali , Manipuri , Punjabi , Tamil , Telugu , Malayalam