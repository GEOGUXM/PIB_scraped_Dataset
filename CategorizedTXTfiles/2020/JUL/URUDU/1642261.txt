      بجلی کی وزارت

      پی ایف سی نے آئی آئی ٹی کانپور کے ساتھ اسمارٹ گرڈ ٹکنالوجی میں ، ریسرچ اور صنعت سازی کے فروغ کے لئے معاہدہ پر دستخط کئے
      Posted On: 29 JUL 2020 3:26PM by PIB Delhi


    نئی دہلی، 29 جولائی 2020/ پاور فائننس کارپوریشن (پی ایف سی) ، وزارت بجلی کے تحت آنےوالا ایک پی ایس یو اور ملک کا ایک رہنما یا لیڈنگ این بی ایف سی کے ذریعہ اسمارٹ گرڈ ٹکنالوجی میں تربیت ،ریسرچ اور صنعت سازی کے فروغ کے لئے ہندستانی ٹکنالوجی انسٹی ٹیوٹ کانپور (آئی آئی ٹی -کے ) کے ساتھ ایک ایم او اے پر دستخط کئے۔ اس مفاہمت نامے کےتحت ، پی ایف سی اپنی سی ایس آر پہل کے لئے آئی آئی ٹی کانپور کو دو کروڑ 38لاکھ 97ہزار روپے (دو کروڑ اٹیس لاکھ ستانوے ہزار روپے) کا مالی تعاون فراہم کرے گا۔


    کارگذارڈائریکٹر (سی ایس آر اینڈایس ڈی) ، جناب آر مراری نے بتایا کہ اس سمجھوتے کا مقصد اسمارٹ گرڈ ٹکنالوجی میں ریسرچ اور فروغ کے لئے بنیاد ی ڈھانچے کے فروغ میں آئی آئی کانپور کو امداد فراہم کرنا ہے۔ پروجیکٹ کے حصے کے طور پر آئی آئی ٹی کانپور کے ذریعہ حصے داروں کو اسمارٹ گرڈ ٹکنالوجی پر نہ صرف تربیت مہیا کی جائے گی بلکہ اسمارٹ گرڈ ٹکنالوجی پر ڈیولپنگ آئیڈیاز کے منتخب کئے گئے 9 امیدواروں کو فیلو شپ بھی فراہم کی جائے گی۔ان فیلو شپ کو آئی آئی ٹی کانپور کے اسٹارٹ اپ انوویشن اینڈ انکیوبیشن سینٹر (ایس آئی آئی سی) کی جانب سے امداد بھی مہیا کی جائے گی اور انہیں صنعتی سرگرمیوں کی شروعات کرنے کے لئے حوصلہ افزائی کی جائے گی۔


    پی ایف سی کے چیف جنرل منیجر (سی ایس آر اینڈ ایس ڈی)، جناب این پربھاکر داس اور آئی آئی ٹی کانپور کے ڈین ریسورس اور ایلیومنی ،جناب جینت کمار سنگھ کےذریعہ متعلقہ اداروں کی جانب سے ایک ورچول پلیٹ فارم کے ذریعہ مفاہمت نامے پر دستخط کئےگئے۔


    م ن۔ ش ت ۔ ج


    Uno-4219


    

    
    (Release ID: 1642261) Visitor Counter : 3
    
    
      Read this release in: English , Hindi , Marathi , Manipuri , Punjabi , Tamil