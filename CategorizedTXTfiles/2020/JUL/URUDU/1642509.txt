      نائب صدر جمہوریہ ہند کا سکریٹریٹ

      تعلیم کے مرکزی وزیر نے نائب صدر جمہوریہ سے ملاقات کی اور انہیں تعلیم سے متعلق نئی پالیسی 2020 حوالے کی
      
      نائب صدر نے نئی پالیسی کو نظریہ کلیت اور سیکھنے والی پر مرکوز قرار دیا
      
      پرائمری سطح پر مادری زبان کو دی گئی اہمیت پر خوشی کا اظہار کیا

      Posted On: 30 JUL 2020 6:31PM by PIB Delhi

    تعلیم کے مرکزی وزیر جناب رمیش پوکھریال نشنک نے آج اپ راشٹرپتی بھون میں نائب صدر جمہوریہ جناب ایم وینکیا نائیڈو سے ملاقات کی اور انہیں تعلیم سے متعلق نئی پالیسی 2020 (این ای پی )کے بارے میں جانکاری دی، جس کا اعلان کل حکومت کی طرف سے کیاگیا تھا۔ وزیر موصوف نے نائب صدر کو پالیسی کی ایک کاپی (نقل) بھی پیش کی۔ ایک نوٹ بھی حوالے کیا جس میں این ای پی 2020 کی کچھ اہم خصوصیتوں کو اجاگر کیاگیا ہے۔


    نائب صدر نے اس وژنری پالیسی پر خوشی کا اظہار کیا اور اسے تمام بچوں اور نوجوانوں کے لئے معیاری تعلیم تک رسائی بڑھانے کی سمت ایک بڑا قدم قرار دیا۔


    ایک ہولسٹک یعنی نظریہ کلیت سیکھنے والی پر مرکوز اور لچکدار نظام پر زور دیے جانے کا خیر مقدم کرتے ہوئے کہ جس میں ہندوستان کو ایک درخشاں معلوماتی معاشرے میں تبدیل کرنے کے لئے کہا گیا ہے، نائب صدر جمہوریہ نے کہا کہ یہ پالیسی بجا طور پر ہندوستان میں فخر اور استحکام میں توازن پیدا کرے گی اور انہوں نے اس پالیسی میں پرائمری سطح پر مادری زبان کو دی گئی اہمیت پر خوشی کا اظہار کیا۔


    جناب نائیڈو نے کہا کہ مقامی سیاق وسباق کے تئیں احترام اور تنوع کے ساتھ ساتھ ہندوستان کی کلاسیکل زبانوں کی اہمیت کو تسلیم کرنے سے بلاشبہ سیکھنے والوں کو نظریہ کلیت کا دنیاوی نظریہ دے گا۔


    نائب صدر جمہوریہ نے مزید کہا کہ تعلیم سے متعلق قومی پالیسی 2020 میں اخلاقیات، انسانیت اور آئینی اقدار پر توجہ دی گئی ہے جس سے ایک تابناک اور روشن خیال شہریت کی تشکیل ممکن ہوگی جو ہماری جمہوری جڑوں کو گہرا کرنے کے لئے لازمی ہے۔


    ............


    م ن، ح ا، ع ر


    30 -07-2020


    U-4253

    
    
    (Release ID: 1642509) Visitor Counter : 6
    
    
      Read this release in: English , Marathi , Manipuri , Bengali , Punjabi , Tamil , Telugu