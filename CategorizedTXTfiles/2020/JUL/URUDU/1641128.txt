      مواصلات اور اطلاعاتی ٹیکنالوجی کی وزارت

      ڈاکخانوں کے محکمے نے تمام چھوٹی بچت اسکیموں کی سہولت کوبرانچ پوسٹ آفس کی سطح تک توسیع دی
      
      اس فیصلے کا مقصد تمام ڈاکخانوں کی بچت اسکیموں کو لوگوں کے دروازوں تک لاکر دیہی ہندوستان کو بااختیار بنانا ہے

      Posted On: 24 JUL 2020 7:57PM by PIB Delhi

    دیہی علاقوں میں ڈاکخانوں کے نیٹ ورک اورڈاک خدمات کو مستحکم کرنے نیز گاؤں میں اکثریت تک چھوٹی بچت اسکیموں کی سہولت فراہم کرنے کیلئے ڈاکخانوں کے محکمے نے اب تمام چھوٹی بچت اسکیموں کی توسیع برانچ پوسٹ آفس کی سطح تک کردی ہے۔


    دیہی علاقوں میں 131113 برانچ ڈاکخانے کام کررہے ہیں۔ لیٹر، اسپیڈ پوسٹ ، پارسل، الیکٹرانک منی آرڈر، دیہی پوسٹل لائف انشورنس کی سہولیات فراہم کرنے کے علاوہ یہ برانچ ڈاک خانے پوسٹ آفس بچت کھاتہ، ریکرنگ ڈپازٹ، ٹائم ڈپازٹ اور سوکنیا سمردھی اکاؤنٹ اسکیموں کی سہولیات اب تک فراہم کررہے تھے۔


    نئے حکم نامے نے برانچ ڈاکخانوں کو پبلک پروویڈنٹ فنڈ، ماہانہ آمدنی اسکیم، نیشنل سیونگ سرٹیفکیٹ ، کسان وکاس پتر اور معمر شہریوں کی بچت اسکیموں کی سہولتیں فراہم کرنے کی اجازت دے دی ہے۔ گاؤں میں رہائش پذیر لوگ بھی اب وہی ڈاکخانوں کی بچت بینک سہولیات حاصل کرسکیں گے جو شہری علاقوں میں اب تک لوگ حاصل کررہے تھے۔ یہ لوگ اب اپنے گاؤں میں بھی ڈاکخانے کےذریعے ان مقبول عام اسکیموں میں اپنے بچت کھاتوں میں رقومات جمع کرسکیں گے۔ محکمہ ڈاک کا تمام ڈاکخانے کی بچت اسکیموں کو لوگوں کے دروازے تک لاکر دیہی ہندوستان کو بااختیار بنانے کیلئے اٹھایا گیا ایک دیگر قدم ہے۔


    م ن۔م ع۔ ع ن


    U NO: 4144

    
    
    (Release ID: 1641128) Visitor Counter : 7
    
    
      Read this release in: English , Marathi , Hindi , Manipuri , Punjabi , Tamil , Telugu