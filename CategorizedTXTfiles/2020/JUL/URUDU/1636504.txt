      صدر جمہوریہ کا سکریٹریٹ

      کورونا جیسی وبا نے پوری دنیا میں زندگیاں اور معیشتیں تباہ کر رکھی ہیں، مہاتما بدھ کا پیغام مشعل راہ کی مانند ہے: صدر جمہوریہ
      Posted On: 04 JUL 2020 11:43AM by PIB Delhi


    نئی دہلی 04جولائی:


    صدر جمہوریہ رام ناتھ کووند نے کہا کہ کورونا جیسی وبا نے جہاں پوری دنیا میں زندگیاں اور معیشتیں تباہ کر رکھی ہیں، مہاتما بدھ کا پیغام مشعل راہ کی مانند ہے۔ بھگوان بدھ نے زندگی میں خوشیاں حاصل کرنے کے لئے لوگوں کو لالچ، نفرت، تشدد، حسد اور دیگر عادتوں سے دور رہنے کی تلقین کی تھی۔ انہوں نے کہا،’’بھگوان بدھ کی ان تعلیمات کے برعکس انسان تشدد اور فطرت کو ختم کرنے میں لگے ہیں۔ ہم سب جانتے ہیں کہ کورونا وائرس کے انفیکشن کی رفتار جیسے ہی تھمے گی، ہمیں اس سے زیادہ خطرناک ماحولیاتی تبدیلی کا سامنا کرنا ہوگا۔


    انہوں نے آج راشٹرپتی بھون میں دھرم چکر دیوس کے موقع پر ویڈیو کانفرنسنگ کے ذریعہ بین الاقوامی بدھسٹ کنفیڈریشن کے زیر اہمتام منعقدہ تقریب سے خطاب کرتے ہوئے یہ بات کہی۔


    صدر مملکت نے کہا کہ دھما کی اصل سرزمین ہونے پر ہندوستان کو فخر ہے۔ ہندوستان میں ، ہم بدھ مت کو عظمت حق کے ایک تازہ اظہار کے طور پر دیکھتے ہیں۔ بھگوان بدھ کی روشن خیالی اور اس کے بعد ان کی چار دہائیوں تک تبلیغ ، ہندوستان کی فکری لبرل ازم اور روحانی تنوع کے احترام کی روایت کے مطابق تھی۔ جدید دور میں دو غیر معمولی عظیم ہندوستانی - مہاتما گاندھی اور باباصاحب امبیڈکر بدھ کے الفاظ سے متاثر ہوئے اور قوم کی تقدیر کی تشکیل کی۔۔


    صدر نے کہا کہ ان کے نقش قدم پر چلتے ہوئے ہمیں بدھ کی اپیل کو سننے کی کوشش کرنی چاہئے ، نوبل راہ پر چلنے کی ان کی دعوت کا جواب دینا چاہئے۔ دنیا مختصر مدت کے ساتھ ساتھ طویل مدت میں بھی مشکلات سے بھری نظر آتی ہے۔ ایسے بہت سارے بادشاہوں اور متمول لوگوں کی کہانیاں ہیں جو شدید افسردگی سے دوچار تھے جنہوں نے زندگی کے ظلم و ستم سے بچنے کے لئے بدھ میں پناہ لی۔ در حقیقت ، بدھ کی زندگی پہلے کی سزاوں کو چیلنج کرتی ہے کیونکہ وہ اس نامکمل دنیا میں تکلیف سے نجات حاصل کرنے میں یقین رکھتے تھے۔


    *************


    U-3669


    م ن۔ ن ا۔ م ف

    
    
    (Release ID: 1636504) Visitor Counter : 23
    
    
      Read this release in: English , Hindi , Marathi , Bengali , Manipuri , Punjabi , Tamil , Telugu , Malayalam