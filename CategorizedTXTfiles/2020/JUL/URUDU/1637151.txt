      سائنس اور ٹیکنالوجی کی وزارت

      سی ایس آئی آر لکسائی سائنسز کے اشتراک سے اینٹی وائرل اور ہوسٹ ڈائریکٹیڈ تھراپی کے مرکبات کا استعمال کرکےکووڈ-19 کے مریضوں کی کلینکل آزمائش کو انجام دینے کیلئے انضباطی منظوری حاصل کریگا
      Posted On: 07 JUL 2020 6:31PM by PIB Delhi


    کونسل آف سائنٹفک انڈسٹریل ریسرچ (سی ایس آئی آر) نے لکسائی لائف سائنسز پرائیویٹ لمیٹیڈ حیدرآباد کےاشتراک سے چار بازو والے بے ترتیب کنٹرول والے مرحلہ سوم کی کلینکل آزمائش کیلئے باقاعدہ انضباطی منظوری طلب کی ہے۔ اس مطالعے کے ڈیزائن کااصول اینٹی وائرل (وائرل انٹری اور رپلی کیشن اِن ہیبیٹس )اور ہوسٹ ڈائریکٹیڈ تھراپیز (ایچ ڈی ٹی) کی معقولیت پر مبنی آزمائش کرنا اور دوبارہ بامقصد بنانا ہے نیز مرض کے پھیلاؤ اور پیتھالوجی کو ساتھ ساتھ حل کرنا اور تینوں مرکب دواؤں (فیوی پیراویر+ کولچی سین، یونیفینوویر+ کولچی سین اور نیفوموسٹیٹ+5- اے ایل اے) کے تحفظ اور افادیت کا تعین کرناہے۔علاوہ ازیں کووڈ-19 مریضوں کی معیاری دیکھ بھال کے ساتھ ایک کنٹرول کا شعبہ قائم کرنا ہے۔ میوکوون نامی کلینکل آزمائش کو میدانتا میڈیسٹی کے اشتراک سے انجام دیا جائیگا۔ اس میں 17 سے 21 دن تک چلائے جانے والے ٹرائلس میں 75 مریضوں کے چار مختلف گروپوں میں کُل 300 مریض شامل ہوں گے۔ اس میں جانچ اور علاج شامل ہیں۔


    سی ایس آئی آر کے ڈائرکٹر جنرل ڈاکٹر شیکھر سی مانڈے نے کہا ہے کہ دوبارہ بامقصد دواؤں کے ساتھ اس انوکھی مشترکہ حکمت عملی (اینٹی وائرل اور ایچ ڈی ڈی) میں تکمیلی اضافی اور ہم آہنگی کا حامل رول ہے۔ اسے کووڈ-19 کے علاج کیلئے معالجاتی متبادلوں میں اضافہ کرنے کیلئے اور تیزی کے ساتھ مریضوں کی صحتیابی میں مدد فراہم کرنے کیلئے اختیار کیا گیا ہے۔ اس اہم کلینکل آزمائش میں شراکت دار سی ایس آئی آر کے ادارے، سی ایس آئی آر –انڈین انسٹی ٹیوٹ آف کیمیکل ٹیکنالوجی ، حیدآباد اور سی ایس آئی آر – انڈین انسٹی ٹیوٹ آف انٹیگریٹیو میڈیسن، جموں ہیں۔


    لکسائی لائف سائنسز کے چیف ایگزیکٹیو آفیسر ڈاکٹر رام ایس اپادھیائے نے کہا کہ اس مطالعے کا مقصد نقل کیلئے ضروری وائرل پروٹین کے نشانہ بنانے کے ساتھ ساتھ میزبان عوامل کو نشانہ بنانا ہے جو کہ وائرل لائف سائیکل میں کلیدی رول ادا کرتے ہیں اور سائٹوکین اسٹورم میں تعاون فراہم کرتے ہیں۔ لکسائی لائف سائنسز کے منیجنگ ڈائرکٹر جناب وام سی مدی پٹلانے کہا کہ لکسائی لائف سائنسز کے اس مطالعے میں شریک ہونا انسانیت کی خدمت میں نیز زندگی بچانے والے علاج دریافت کرنے کے بارے میں کمپنی کے عزم کو اجاگر کرتا ہے۔


    یہ کلینکل آزمائش وبائی مرض کے دوران سی ایس آئی آر کے متعدد اقدامات میں ایک اضافہ ہے۔ اگر یہ آزمائش کامیاب ہوجاتی ہے تو یہ کووڈ-19 کے علاج کیلئے مزید متبادل فراہم کریگا۔


    م ن۔م ع۔ ع ن


    U NO: 3762

    
    
    (Release ID: 1637151) Visitor Counter : 7
    
    
      Read this release in: English , Hindi , Manipuri , Tamil , Telugu