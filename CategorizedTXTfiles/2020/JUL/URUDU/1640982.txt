      سائنس اور ٹیکنالوجی کی وزارت

      بایو ٹیکنا لوجی کا محکمہ نوویل ایم آر این اے پر مبنی کووڈ – 19 ویکسین کا جزو ایچ جی سی او 19 کے لئے جینّووا بایو فارما سیوٹیکل لمیٹیڈ کو سیڈ کی فنڈنگ فراہم کر رہا ہے
      
      امید ہے کہ یہ ویکسین سال کے آخر سے پہلے طبی آزمائش کے لئے شروع کی جائے گی
      
      Posted On: 24 JUL 2020 12:27PM by PIB Delhi


    نئی دلّی ، 24 جولائی / ڈی بی ٹی – بی آئی آر اے سی نے ایم آر این اے پر مبنی ویکسین تیار کرنے کا بھارت میں اپنی نوعیت کا پہلا پلیٹ فارم قائم کرنے میں مدد دی ہے ۔ ڈی بی ٹی نے جینّووا کے نوویل سیلف ایمپلی فائنگ ایم آر این اے پر مبنی کووڈ – 19 کے ویکسین کے کینڈیڈیٹ کو تیار کرنے کے لئے لاگت کی فنڈنگ فراہم کی ہے ۔


    امریکہ کے سیاٹل میں قائم ایچ ڈی ٹی بایو ٹیک کارپوریشن کے اشتراک سے جینّووا نے مناسب تحفظ ، قوت مدافعت پر مبنی بیماریوں کو دور کرنے والی ویکسین کے کینڈیڈیٹ ( ایچ جی سی او 19 ) کا ایم آر این اے تیار کیا ہے اور یہ ایم آر این اے چوہوں اور انسانوں کے علاوہ دیگر جانداروں میں پیدا کئے گئے ہیں ۔ کمپنی اس سال کے آخر تک ، بشرطیکہ بھارتی ریگولیٹری ایجنسی سے منظوری حاصل ہو سکے ، اس کا پہلا انسانی انجکشن تیار کرنے کے لئے تندہی سے کام کر رہی ہے ۔


    ڈی بی ٹی کی سکریٹری ڈاکٹر رینو سوروپ اور بی آئی آر اے سی کی چیئرپرسن نے ، اِس موضوع پر اظہارِ خیال کرتے ہوئے کہا کہ نئے اور نامعلوم وسائل سے پیدا ہونے والی بیماریوں کو دور کرنے کے لئے نئے اور اختراعی خیالات کی ضرورت ہے ۔ ڈی بی ٹی کی مدد سے جینّووا کے ایم آر این اے پلیٹ فارم میں نیو کلیائی ایسڈ ویکسین اور ڈیلیوری نظام کو استعمال کیا گیا ہے ۔ ویکسین کے اس کنڈیڈیٹ نے ، جو نانو ٹیکنا لوجی کے استعمال سے حاصل کیا گیا ہے ، جانوروں کے ماڈلس میں موثر کار کردگی کا اظہار کیا ہے ۔ انہوں نے کہا کہ جینّووا ، جس طرح کی صلاحیت رکھتی ہے ، مجھے پورا یقین ہے کہ یہ ویکسین کا کینڈیڈیٹ ، ایک مرتبہ انسانی طبی آزمائش میں موثر ثابت ہونے کے بعد تیزی سے تیار کیا جا سکے گا ۔


    جینّووا بایو فارما سیوٹیکل لمیٹیڈ کے سی ای او ڈاکٹر سنجے سنگھ نے اِس پیش رفت پر اظہارِ خیال کرتے ہوئے کہا کہ عالمی سطح پر مسابقت کے قابل اور پائیدار حل تیار کرنے کے لئے جرأت مندانہ اقدامات کرنے کی ضرورت ہے ۔ جینّووا ، ڈی بی ٹی – بی آر اے سی کی اِس پہل ، رہنمائی اور ایم آر این اے پر مبنی جدید ویکسین کی تیاری کے لئے مالی امداد کی ستائش کرتی ہے ۔ انہوں نے کہا کہ ہماری ساجھیداری جدید ترین ٹیکنا لوجی کی تیاری کے لئے ساز گار ماحول کی تشکیل کی جانب پیش رفت کرنے اور ایسی موثر اور سستی ویکسین تیار کرنے کی جانب اہم قدم ہے ، جو کووڈ – 19 جیسی عالمی وباء کی صورت میں عوام الناس تک پہنچ سکے ۔


    ایچ جی سی او 19 کے بارے میں


    نوویل ایم آر این اے ویکسین کینڈیڈیٹ ایچ جی سی او 19 میں وائرس کے بیماریوں کا خاتمہ کرنے والے پروٹین کے ایسے سیل تیار کرنے کی تمام خصوصیات موجود ہیں ، جو میز بان سیل اور اُس سے ملنے والے سیل کے درمیان ایک ربط پیدا کرتے ہیں اور جو لیپیڈ اِن آرگینک نانو پارٹیکل ( لائن ) کا ایک ڈیلیوری وہیکل ہے ۔


    چوہوں اور غیر انسانی جانداروں میں ویکسین کے بیماریوں سے لڑنے والے اینٹی باڈیز کو کووڈ – 19 کے مریضوں سے لئے گئے سیرا کے ساتھ موازنے کے ذریعے یو ایس – ایف ڈی اے نے ، اِسے امراض کو ختم کرنے کے لئے 1:160 کے طور پر سفارش کی ہے ۔


    اس کے علاوہ ، ایچ جی سی او 19 کے فوائد ، اس کے ایم آر این اے پلیٹ فارم کے ڈیزائن اور ڈیلیوری وہیکل میں پنہا ہیں ۔ ایچ جی سی او 19 خود کو سیلف ریپلی کیٹنگ ایم آر این اے پلیٹ فارم کو استعمال کرتا ہے ، جو انجکشن دینے والے بہت ہلکے ڈوز کو یقینی بناتا ہے اور زیادہ طویل عرصے تک اینٹیجن جاری کرتا ہے ۔ ایچ جی سی او 19 کے لئے لائن ڈیلیوری نظام میں ایڈجسٹ کرنے کی صلاحیت ، اسٹوریج کی صلاحیت ، منفی اثرات کو کم کرنے کی صلاحیت اور بایو دستیابی کو بڑھانے کی صلاحیت ہے ۔


    ڈی بی ٹی کے بارے میں


    سائنس اور ٹیکنا لوجی کی وزارت کے تحت بایو ٹیکنا لوجی کا محکمہ ( ڈی بی ٹی ) بھارت میں بایو ٹیکنا لوجی کے فروغ میں تیزی لانے کے علاوہ زراعت ، حفظانِ صحت ، جانوروں کی سائنس ، ماحولیات اور صنعت میں بایو ٹیکنا لوجی کے استعمال کو فروغ دینے کے لئے کام کر رہا ہے ۔


    بی آئی آر اے سی کے بارے میں


    بایو ٹیکنا لوجی صنعتی تحقیق میں امداد کی کونسل ( بی آئی آر اے سی ) حکومتِ ہند کے بایو ٹیکنا لوجی کے محکمے کے ذریعے قائم کردہ سرکاری سیکٹر کی ایک غیر منافع والی کمپنی ہے اور یہ بایو ٹیک انٹرپرائز کو ایک بڑی ایجنسی کے طور پر کام کرنے میں مدد دیتی ہے اور قومی اہمیت کی حامل تحقیق اور اختراعات وغیرہ کے کام انجام دیتی ہے ۔


    جینّووا کے بارے میں


    جینّووا بایو فارما سیوٹیکلس لمیٹیڈ ، جس کا صدر دفتر بھارت کے پونے میں واقع ہے ، ایک بایو ٹیکنا لوجی کی کمپنی ہے ، جو زندگی کے لئے خطرہ بننے والے امراض سے نمٹنے کی خاطر تحقیق ، ترقی ، پیداوار اور بایو تھیراپی کو تجارتی طور پر استعمال کرنے کا کام کرتی ہے ۔


    مزید معلومات کے لئے ڈی بی ٹی / بی آئی آر اے سی کے مواصلاتی سیل سے رابطہ کریں :


    @DBTIndia@BIRAC_2012


    www.dbtindia.gov.inwww.birac.nic.in


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا ) (24-07-2020)


    U. No. 4119


    

    
    (Release ID: 1640982) Visitor Counter : 8
    
    
      Read this release in: Punjabi , Assamese , English , Hindi , Marathi , Bengali , Manipuri , Tamil , Telugu , Malayalam