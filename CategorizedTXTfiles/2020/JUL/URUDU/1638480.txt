      وزارت خزانہ

      وزیر خزانہ محترمہ نرملا سیتا رمن نے پردھان منتری فصل بیمہ یوجنا کا جائزہ لیا
      
      بیداری سرگرمیوں کو انجام دینے کی اہمیت اور کلیمز (دعووں) کے بروقت تصفیہ کو یقینی بنانے کے لئے ریاستوں کو وقت پر پریمیم سبسڈی جاری کرنے پر زور دیا

      Posted On: 13 JUL 2020 6:52PM by PIB Delhi

    نئی دہلی، 13 جولائی 2020/خزانے اور کارپوریٹ امور کی مرکزی وزیر محترمہ نرملا سیتا رمن نے آج یہاں ویڈیو کانفرسنگ کے ذریعہ پردھان منتری فصل بیمہ یوجنا (پی ایم ایف بی وائی) کے نفاذ کا جائزہ لینے کے لئے ایک اجلاس کی صدارت کی۔ اس میٹنگ میں جناب دیب آشیش پانڈا سکریٹری (فنانس سروسیز) جناب سنجے اگروال، سکریٹری ڈی اے سی اینڈ ایف ڈبلیو، معاشی/مالی خدمات کے محکمے کے سینئر حکام کے علاوہ، محکمہ زراعت کوآپریشن اور کسانوں کی بہبود (ڈی اے سی اینڈ) ایف ڈبلیو) بی ایم ایف بی وائی نفاذ ی جنرل بیمہ کمپنیاں اور شیڈولڈ کمرشیل بینکوں کے سینئر حکام نے شرکت کی۔


    محکمہ زراعت ، کوآپریشن اور کسانوں کی بہبود کی جانب سے ایک پریزینٹیشن پیش کی جس میں خریف 2016 سے پی ایم ایف بی آئی کے سفر کے ساتھ ساتھ درپیش چیلنجوں اور موجودہ خریف، 2020 فصلوں کے سیزن کے لئے نفاذ کی صورتحال خصوصاً پی ایم ایف بی وائی کی تجدید پر تبادلہ خیال کیا گیا۔


    وزیر خزانہ نے بیداری کی سرگرمیوں کو انجام دینے کی ضرورت پر روشنی ڈالی تاکہ اسکیم سے متعلق معلومات کو تمام کسانوں کے درمیان پھیلایا جاسکے اور کلیمز (دعووں) کے بر وقت تصفیہ کو یقینی بنانے کے لئے ریاستوں کو وقت پر پریمیم سبسڈی جاری کرنے پر زور دیا۔ محترمہ سیتا رمن نے تجویز پیش کی کہ ریاستوں کے ساتھ سخت پیروی کی جانی چاہئے جہاں خاص طور پر سسبسڈی زیر التوا ہے اور جو خصوصی طور پر خریف 2020 میں اسکیم کے نفاذ پر عمل درآمد نہیں کررہے ہیں تاکہ کاشتکاروں کے زیر التوا دعووں کی ادائیگی کو یقینی بنایا جاسکے۔


    سکریٹری ڈی اے سی اور ایف ڈبلیو نے بتایا کہ تجدید شدہ پی ایم ایف بی وائی میں لیوریجنگ تکنیک اہم فوکس میدانوں میں سے ایک تھا اور محکمہ 2023 تک پیداوار کے تکنیکی تجزیے کے لئے مائیگرین کی سمت میں کام کررہا تھا اور ربیع 21-2020 کے بعد تجدید شدہ پی ایم ایف بی وائی کے اثر کا پتہ لگانے کے لئے سروے کیا جارہا ہے۔


    م ن۔ ش ت ۔ ج


    Uno-3880

    
    
    (Release ID: 1638480) Visitor Counter : 4
    
    
      Read this release in: English , Marathi , Hindi , Bengali , Manipuri , Punjabi , Gujarati , Odia , Tamil , Telugu