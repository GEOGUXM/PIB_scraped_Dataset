      وزارت دفاع

      ہندوستانی فضائیہ نے اگلی دہائی کے لئے اپنی فوجی تیاریوں اور لائحۂ عمل کا جائزہ لیا
      Posted On: 24 JUL 2020 5:54PM by PIB Delhi


    نئی دہلی، 24 /جولائی 2020 ۔ ہندوستانی فضائیہ نے اپنے پورے علاقے میں ممکنہ حفاظتی خطرات سے نمٹنے کے لئے فوجی تیاریوں اور حکمت عملیوں پر تبادلہ خیال اور جائزے کے بعد اپنا تین روزہ ایئر فورس کمانڈرس کانفرنس (اے ایف سی سی) کو اختتام تک پہنچایا۔ ان کے ذریعے موجودہ صورت حال پر تبادلہ خیال کیا گیا اور ہندوستانی فضائیہ کے تناظر میں اگلی دہائی میں ہونے والے ٹرانسفارمیشن روڈمیپ کا تفصیلی جائزہ لیا۔


    مشترکہ اور مربوط طریقے سے جنگ لڑنے کے موضوع پر چیف آف ڈیفنس اسٹاف (سی ڈی ایس) جنرل بپن راوت، بحریہ کے سربراہ (سی این ایس) ایڈمیرل کرم بیر سنگھ اور بری فوج کے سربراہ (سی او اے ایس) جنرل ایم ایم نرونے نے اس کانفرنس سے خطاب کیا اور کمانڈروں کے ساتھ ساتھ فضائیہ کے پرنسپل اسٹاف آفیسرس (پی ایس او) کے ساتھ بات چیت کی۔ فضائیہ کے سربراہ نے سبھی کمانڈروں کے ساتھ ساتھ فضائیہ کے صدر دفتر کی مختلف شاخوں سے متعلق صورت حال اور امور کا جائزہ لیا۔


    اپنی اختتامی تقریر میں فضائیہ کے سربراہ نے ویژن 2030 کو اگلی دہائی میں ہندوستانی فضائیہ میں یکسر تبدیلی کے لئے سنگ میل کے طور پر پیش کیا۔ انھوں نے کہا کہ تیزی کے ساتھ بدلتی ہوئی دنیا میں، ابھرتے ہوئے خطرات کی نوعیت کی پہچان کرنا انتہائی اہم ہے۔ انھوں نے تیزی سے صلاحیت سازی سبھی اثاثہ جات کی خدمات کے متعلق صلاحیت میں اضافہ اور کم از کم وقت کے اندر نئی تکنیکوں سے مؤثر ارتباط کی سمت میں تندہی سے کام کرنے کی ضرورت پر بھی زور دیا۔ انھوں نے کہا کہ ہندوستانی فضائیہ کے لئے اپنے طویل مدتی اہداف کے حصول کی خاطر پائیدار صلاحیت سازی، عمدہ تکنیکوں کو اپنانے، روزگار کے مواقع پیدا کرنے اور دیسی پلیٹ فارموں اور ہتھیاروں کو ترقی دینے کی ضرورت ہے۔ فضائیہ کے سربراہ نے کہا کہ چوں کہ انسانی وسائل، ہندوستانی فضائیہ کا سب سے گراں قدر سرمایہ ہے، اس لئے بھرتی، ٹریننگ اور ترغیب آفریں حکمت عملیوں میں تبدیلی لاتے ہوئے وقت کے ساتھ تال میل رکھنا چاہئے۔


    ******


    م ن۔ م م۔ م ر


    U-NO. 4129


    24.07.2020

    
    
    (Release ID: 1641171) Visitor Counter : 7
    
    
      Read this release in: English , Marathi , Hindi , Manipuri , Punjabi , Tamil , Telugu