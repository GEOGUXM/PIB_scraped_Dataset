      زراعت اور کاشتکاروں کی فلاح و بہبود کی وزارت

      راجستھان ، مدھیہ پردیش ، پنجاب ، گجرات ،اترپردیش، مہاراشٹر ،چھتیس گڑھ ، ہریانہ اوربہار کےتقریباََ تین لاکھ ہیکٹئر رقبے میں ٹڈیو ں کی روک تھام کے آپریشن انجام دئے گئے
      
      بارہ ،تیرہ جولائی کے دوران راجستھان کے سات اضلاع کے 26 مقامات اور اترپردیش میں سیتا پور اور گونڈہ اضلاع اور ہریانہ کے ضلع مہندرگڑھ اور بھوانی میں کنٹرول آپریشن چلائے گئے

      Posted On: 14 JUL 2020 2:15PM by PIB Delhi

    نئیدہلی 14 جولائی 2020۔11 اپریل 2020 سے لے کر بارہ جولائی 2020 کے دوران راجستھان ، مدھیہ پردیش ، پنجاب ، گجرات ، اترپردیش اور ہریانہ کی ریاستوں میں ایک لاکھ 60 ہزار 658 ہیکٹئر رقبے پر ٹڈی دل کی روک تھام کے آپریشن انجام دئے گئے ہیں ۔ یہ آپریشن ٹڈی دل سرکل دفاتر( ایل سی او ) کے ذریعہ انجام دئے گئے ہیں۔ بارہ جولائی 2020 تک راجستھان ، مدھیہ پردیش ، پنجاب ، گجرات ،اترپردیش ، مہاراشٹر ، چھتیس گڑھ ، ہریانہ اور بہار میں ریاستی حکومتوں کی جانب سے ایک لاکھ چھتیس ہزار 781 ہیکٹئر رقبے پر ٹڈی دلوں کی روک تھام کے آپریش انجام دئے گئے ہیں ۔


    بارہ اورتیرہ جولائی 2020 کی درمیانی شب کے دوران ریاست راجستھان کے سات اضلاع یعنی باڑھ میر ، جیسلمیر ، جودھپور ، بیکانیر ،شری گنگا نگر ،چورو ، جھنجھنوں اور الور نیز اترپردیش کے گونڈہ میں ایک مقام پر اور ہریانہ میں مہندر گڑھ اور بھوانی میں دو مقامات پر ٹڈی دل کی روک تھام کے آپریشن انجام دئے گئے ۔اس کے علاوہ متعلقہ ریاستی زرعی محکمو ں نے ہریانہ میں بھوانی اور مہندر گڑھ اضلاع کے تحت دو مقامات پر نیز اترپردیش میں ضلع سیتا پور اور گونڈہ میں دو مقامات پر بار ہ اورتیرہ جولائی 2020 کی درمیان شب میں ٹڈی دلوں کے چھوٹے چھوٹے جھُنڈوں کو فنا کرنے کے آپریشن چلائے گئے ۔


    فی الحال ریاست راجستھان ، گجرات اور مدھیہ پردیش اور اترپردیش میں 60 کنٹرول ٹیمیں چھڑکاؤ والی موٹر گاڑیوں کے ساتھ مصروف عمل ہیں اور 200 سے زائد مرکزی حکومت کا عملہ ٹڈی دل کنٹرول آپریشن میں لگا ہوا ہے۔اس کے علاوہ 20 اسپرے آلات حاصل کئے گئے ہیں اور انہیں ٹڈیوں کی روک تھام میں لگایا گیا ہے ۔ تدارکی صلاحیت میں اضافے کی غرض سے اضافی طور پر 55 موٹر گاڑیاں خریدی گئی ہیں اور انہیں ٹڈیوں کی روک تھام کے کام میں لگایا گیا ہے ۔


    مزید پانچ کمپنیاں 15 ڈرونوں کے ساتھ راجستھا ن میں ضلع باڑھ میر ، جیسلمیر ، بیکانیر ،ناگور اور پھلودی میں تعینات کی گئی ہیں تاکہ تمام درختوں پر بسیرا لی ہوئی ٹڈیوں پر موثر طریقے سے قابو حاصل کیا جاسکے اور کیڑا کش اسپرے کے ذریعہ دشوار گزار علاقوں تک رسائی حاصل کی جاسکے ۔ راجستھان میں درج فہرست ریگستانی علاقے ایک بیل ہیلی کاپٹر بھی تعینات کیا گیا ہے تاکہ وہ وقت ضرورت حرکت میں آسکے ۔ بھارتی فضائیہ نے بھی اپنی جانب سے ایم آئی 17 ہیلی کاپٹر کا استعمال کرکے ٹڈیوں کے تدارک کے آپریشن میں اپنا تجربہ کیا ہے ۔


    ریاست گجرات ، اترپردش ، مدھیہ پردیش ، مہار اشٹر ، چھتیس گڑھ ، بہار اور ہریانہ میں ٹڈیو ں کی وجہ سے فصلوں کو کسی طرح کے قابل ذکر نقصان کے لاحق ہونے کی خبر نہیں ملی ہے تاہم راجستھان کے چند اضلاع میں ٹڈیوں سے فصلوں کو چھوٹا موٹا خسارہ ضرور لاحق ہوا ہے ۔


    گلابی اور بالغ پیلے رنگ کی نابالغ اور بالغ ٹڈیوں کے جُھنڈ راجستھا ن کے ضلع باڑھ میر ، جیسلمیر ،جودھپور ، بیکانیر ، جھنجھنوں ،شری گنگانگر ،الور اورچورو ، ہریانہ کے بھوانی اور مہندر گڑھ اضلاع نیز اترپردیش کے سیتا پور اور گونڈہ اضلاع میں سرگرم عمل ہیں ۔


    
     1. اترپردیش کے ضلع گونڈہ میں تحصیل یعقوب پور موضع کرنیک گنج میں کنٹرو ل آپریشن۔

     2. ہریانہ میں رام گڑھ الور میں کنٹرول آپریشن ۔
     3. راجستھان میں چیراوا میں کنٹرول آپریشن ۔
     4. راجستھان میں کسانی میں ٹڈیوں کے باقیات ۔

    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔رم


    U- 3895

    
    
    (Release ID: 1638519) Visitor Counter : 17
    
    
      Read this release in: English , Hindi , Marathi , Manipuri , Bengali , Assamese , Punjabi , Tamil , Telugu
    
    
    

   
   
4.