      سٹرک ٹرانسپورٹ اور شاہراہوں کی وزارت

      قومی شاہراہوں سے متعلق ہندوستانی اتھارٹی (این ایچ اے آئی) اِنوِٹ(آئی این وی آئی ٹی) قائم کرے گی،این ایچ اے آئی نے اپنے سرمایہ کاری منیجر بورڈ میں اعلیٰ ترین صلاحیتوں کاانتخاب کرنے کیلئے کمیٹی قائم کی
      Posted On: 02 JUL 2020 3:36PM by PIB Delhi


    نئی دہلی: 02 جولائی، 2020:


    شاہراہوں کے سیکٹر میں سرمایہ کاری کو آسان بنانے کے مقصد سے قومی شاہراہوں سے متعلق ہندوستانی اتھارٹی (این ایچ اے آئی) ایک انفراسٹرکچر انویسٹمنٹ ٹرسٹ (آئی این وی آئی ٹی) کی تشکیل کرنے کے عمل میں ہے۔ ڈھانچے کے حصے کے طور پر ایک نئی کمپنی قائم کی جارہی ہے جو مجوزہ اِنوِٹ (آئی این وی آئی ٹی) کے لئے سرمایہ کاری منیجر کے طور پر کام کرے گی۔


    این ایچ اے آئی اِنوِٹ (آئی این وی آئی ٹی) ملک میں کسی بھی سرکاری یا نیم سرکاری اکائی کے ذریعے امداد یافتہ پہلا اِنوِٹ (آئی این وی آئی ٹی) ہوگا۔ اس لئے یہ ضروری ہے کہ سرمایہ کاری منیجر کیلئے ایک پیشہ ور مینجمنٹ ڈھانچہ ہو۔


    سرمایہ کاری منیجر بورڈ کے دو آزادڈائرکٹروں اور ایک چیئرمین کی تقرری کیلئے اعلیٰ ترین صلاحیت کاانتخاب کرنےکیلئے ایک تلاش مع انتخاب کمیٹی قائم کی گئی ہے۔ این ا یچ اے آئی کے چیئرمین ڈاکٹر سکھبیر سنگھ سندھو کمیٹی کے کنوینر ہیں اور کمیٹی کے دیگر اراکین میں ہاؤسنگ ڈیولپمنٹ فائنانس کارپوریشن کے چیئرمین جناب دیپک پاریکھ، آئی سی آئی سی آئی بینک کے چیئرمین جناب گریش چندر چترویدی اور سڑک نقل وحمل اور شاہراہوں کی وزارت کے سابق سکریٹری جناب سنجے مشرا شامل ہیں۔


    اس کامقصد یہ ہے کہ ماہرین کی ایک مجاز اکائی قائم کی جائے جو این ایچ اے آئی کے مکمل ہوچکے شاہراہوں کے پروجیکٹوں کو مالیات فراہم کرنے کیلئے بازار سے وسائل اکٹھا کرنے میں انفراسٹرکچر ٹرسٹ کو پیشہ ورانہ طریقے سے چلا سکے۔


      -----------------------


    م ن۔م ع۔ ع ن


    U NO:3666

    
    
    (Release ID: 1636137) Visitor Counter : 4
    
    
      Read this release in: Marathi , English , Hindi , Manipuri , Punjabi , Odia , Tamil , Malayalam