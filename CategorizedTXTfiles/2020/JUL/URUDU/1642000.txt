      وزارت آیوش

      وزیرآیوش نے آل انڈیاانسٹی ٹیوٹ آف آیوروید میں واقع کووڈ سنٹرکے انتظامات کا جائزہ لیا
      Posted On: 28 JUL 2020 6:43PM by PIB Delhi


    نئی دہلی،28جولائی : آیوش کے وزیرمملکت (آزادانہ چارج )جناب شریپد یسونائک نے آج سریتاوہارنئی دہلی میں واقع آل انسٹی ٹیوٹ آف آیوروید ( اے آئی آئی اے ) کے کووڈ ۔19صحت مرکز ( سی ایچ سی ) کا دورہ کیا۔ وزیرموصوف نے کووڈ ۔19مریضوں کے علاج کے لئے اس مرکز کے انتظامات کا جائزہ لیا۔ انھوں نے ڈاکٹروں کی ٹیم سے بھی بات چیت کی اور مرکز نے مریضوں کی تندرستی کے لئے کئے گئے انتظامات کے بارے میں دریافت کیا۔ انھوں نے کووڈ ۔19صحت مرکز میں دستیاب سہولتوں کے بارے میں ان کا فیڈ بیک اور آیوروید ک دواوں کے ذریعہ علاج کے نتائج کی تفصیل طلب کی ۔


    وزیرموصوف نے کووڈ ۔19عالمی وباء کے سلسلے میں اے آئی آئی اے کے ذریعہ فراہم کرائی جانے والی خدمات پراطمینان کا اظہارکیا۔ انھوں نے کہاکہ کووڈ پوزیٹیومریضوں کوآیوروید کے اصولوں کی بنیاد پر دیکھ ریکھ فراہم کرانے کے لئے اے آئی آئی اے کی پوری ٹیم کے جوش وجذبے ، حوصلے اورکوششیں قابل تعریف ہیں ۔ پورے ہندوستان میں کووڈ ۔19مریضوں کو علیحدہ علیحدہ آیورویدک ادویات ، خوراک ، یوگا اور آرام کی تکنیکوں کے ذریعہ مکمل دیکھ ریکھ فراہم کرانے میں اے آئی آئی اے کا رول مثالی ہے ۔


    وزیرموصوف نے کہاکہ اس انسٹی ٹیوٹ میں کووڈ ۔19مریضوں کامثبت فیڈ بیک حوصلہ افزاء ہے ۔ کووڈ ۔19صحت مرکز میں تمام مریضوں میں زندگی کے بارے میں ایک مثبت نظریہ پیداہواہے اور وہ اپنے اندرآنے والی تبدیلیوں سے بہت زیادہ مطمئن ہیں ۔ اس سے نہ صرف بیماری پرقابوپانے میں بلکہ ان کی زندگی کے دیگر مراحل میں بھی مدد ملے گی ۔ کلی آیورویدک دیکھ ریکھ کے ذریعہ کووڈ ۔19مریضوں کے علاج کی کوششوں میں اے آئی آئی اے کی پوری ٹیم کے مثالی رول پر انھوں نے مبارکباد پیش کی ۔انھوں نے کہاکہ ہندوستان کے روایتی نظام ۔آیوروید میں اس عالمی وباء کے بچاو اورعلاج سے متعلق طبی دیکھ ریکھ کے بہت زیادہ امکانات ہیں ۔ کووڈ ۔19صحت مرکز میں داخل ہونے والے مریضوں کی اکثریت کو خوراک اوریوگا سمیت علیحدہ علیحدہ آیورویدک علاج فراہم کرایاجاتاہے ۔ایس پی او2کے ساتھ علاج کی مدت کے دوران بغیرکسی پیچیدگی کے 100فیصد صحتیابی کی علامات کے ساتھ ڈسچارج کئے جانے والے مریضوں کی تعداد 90فیصد سے زیادہ ہے ۔ الہٰ آباد میں کوئی شدت نہیں پائی گئی ہے ۔ یہ بھی دیکھاگیاہے کہ داخل کئے جانے والوں میں اب تک اموات کا فیصدزیرورہاہے ۔ اس مرکز سے چھٹی دیئے جانے سے قبل تمام مریض نگیٹیو پائے گئے ۔ اس عالمی وباء کے مقابلے میں یہاں کی ٹیم کے علم اورتجربے سے آیوروید کو یقیناًطبی صحت دیکھ ریکھ کے ایک نظام کے طورپر اگلی صف میں جگہ ملے گی ۔


    وزیرموصوف نے اے آئی آئی اے میں واقع مفت کووڈ ۔19جانچ کے مرکز کا بھی دورہ کیا۔ اے آئی آئی اے کودہلی حکومت کے ذریعہ کووڈ ۔19جانچ مرکز ( آرٹی ۔ پی سی آراور ریپڈاینٹی جن ٹیسٹنگ ) کے طورپرنامزدکیاگیاہے ۔


    **************


    ( م ن ۔اگ ۔ ع آ)


    (07.2020 29. )


    U-4205

    
    
    (Release ID: 1642000) Visitor Counter : 5
    
    
      Read this release in: English , Marathi , Hindi , Manipuri , Bengali , Tamil , Telugu