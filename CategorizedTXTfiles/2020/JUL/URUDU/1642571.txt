      وزارت آیوش

      آیوش کے وزیرنے قومی آیوش مشن اورآیوش صحت وفلاحی مراکز ( ایچ ڈبلیو سی ) کی کارکردگی کاجائزہ لیا
      Posted On: 30 JUL 2020 7:12PM by PIB Delhi


    نئی دہلی ،30جولائی :آیوش کے وزیر مملکت (آزادانہ چارج ) ، جناب شری پدیسونائک نے آج سبھی ریاستوں /مرکز کے زیرانتظام علاقوں کے وزرأ صحت /آیوش کے ساتھ منعقد ہ ایک ویبینارکی صدارت کی ،۔ جس میں انھوں نے مرکز کی جانب سے اسپانسرکی جارہی قومی آیوش مشن اسکیم اورآیوش صحت وبہبود مراکز کے انتظام اورانصرام کا تجزیہ کیا اوراس کاجائزہ لیا۔


    اس موقع پرجناب نائک نے قومی آیوش مشن کے لئے کلی طورپروقف ایک ویب پورٹل کا آغازکیاجس کے توسط سے ریاستوں کے ذریعہ اپنے سالانہ منصوبہ عمل ، افادیت کی اسناد ، فطری اور مالی پیش رفت رپورٹ ، ڈی بی ٹی وغیرہ سے متعلق تمام تراطلاعات کو وزارت میں آن لائن طریقے سے پیش کرنے میں آسانی ہوگی ۔ آیوش کی وزارت کی اس پہل سے حکومت ہند کی پالیسی کے مطابق آئی ٹی متبادلوں کا استعمال کرتے ہوئے کام کاج میں شفافیت لانے اورایز آف گوئنگ بزنس کی سمت میں کام کیاجارہاہے ۔ وزیرموصوف نے آیوش صحت اوربہبود مراکز کے قیام کے انتظام اورانصرام سے متعلق رہنماخطوط سمیت 4اشاعتوں کا بھی اجرأ کیا۔


    
    اس ویبنارمیں ، 15ریاستوں کے صحت /آیوش وزرأ نے آیوش صحت و بہبود مراکز کے انتظام اور انصرام اور اپنی ریاستوں /مرکز کے زیرانتظام علاقوں میں قومی آیوش مشن کی ترقی اوراس کےنفاذپراپنے اپنے خیالات کو ساجھاکیا۔ صحت /آیوش وزراء نے ، آیوش صحت بہبودی مراکز کو شروع کرنے اور قومی آیوش مشن کے تحت منظورشدہ سرگرمیوں کے لئے اہم پیش رفت حاصل کرنے کی سمت میں اپنا مکمل تعاون کرنے کی بھی بات کہی۔


    ویڈیوکانفرنس سے خطاب کرتے ہوئے جناب شری پدیسونائک نے صحت اور آیوش وزراء سے گذارش کی کہ وہ ملک کے شہریوں کے لئے ابتدائی صحت خدمات تقسیم نظام کو معقول طریقے سے استحکام فراہم کرنے اور ضرورت مند افراد تک آیوش صحت نگہداشت خدمات کی توسیع کرنے کے لئے ، آیوش صحت اوربہبودی مراکز کا جلد ازجلد قیام میں عمل میں لانے اورانھیں چلانے اوران کے انتظام اورانصرام پراپنی توجہ مرکوز کریں ۔ انھوں نے قومی آیوش مشن اورآیوش صحت بہبودی مراکز کے تحت منظورشدہ سرگرمیوں اورامور کو تیزرفتاری سے پایہ تکمیل تک پہنچانے کے تقاضوں کو بھی اجاگرکیا تاکہ عوام الناس اس مراکز سے استفادہ کرسکیں ۔ اس ویبنار میں ریاستوں /مرکز کے زیرانتظام علاقوں کے وزراء صحت /آیوش کے شانہ بہ شانہ صحت /آیوش وزارتوں کے پرنسپل سکریٹری حضرات ، سکریٹری حضرات ، کمشنر حضرات /ڈائرکٹرحضرات نے بھی شرکت کی ۔


    اس موقع پر آیوش کے سکریٹری وید راجش کٹوچانے کہاکہ آیوش صحت اوربہبودی مراکز کے پاس انسانی صحت کی سمت میں آیوش طریقے کے لئے اپنی اثرانگیزی کو قائم کرنے کا ایک سنہراموقع ہے ۔ انھوں نے ریاستوں /مرکز کے زیرانتظام علاقوں کے لئے جاری کی جانے والی رقم کا وقت پراستعمال کرنے پرزوردیا۔ آیوش محکمے میں جوائنٹ سکریٹری ، جناب روشن جگی نے قومی آیوش مشن اور آیوش صحت وبہبود مراکز کے سلسلے میں جانکاری فراہم کی اورسبھی ریاستوں /مراکز کے زیرانتظام علاقوں سے گذارش کی کہ وہ آیوش صحت وبہبود مراکز کا نفاذ فراہم کئے گئے وقت پرکریں ۔

    **************


    ( م ن ۔۔ ع آ)


    U-4259

    
    
    (Release ID: 1642571) Visitor Counter : 5
    
    
      Read this release in: English , Marathi , Hindi , Bengali , Manipuri , Punjabi , Tamil , Telugu