      کامرس اور صنعت کی وزارتہ

      جناب پیوش گوئل نے کووڈ-19 کے بعد ملک میں میڈیکل آکسیجن دستیابی اور سپلائی کا جائزہ لیا
      
      ملک میں میڈیکل آکسیجن کی خاطرخواہ دستیابی، مینوفیکچرنگ، سپلائی اور ذخیرے کی صلاحیت موجود

      Posted On: 17 JUL 2020 6:01PM by PIB Delhi

    نئی دہلی، 17 /جولائی 2020 ۔ صنعت و تجارت کے وزیر جناب پیوش گوئل نے آج کووڈ-19 کے بعد ملک میں میڈیکل آکسیجن کی سپلائی اور ذخیرے کی صلاحیت میں اضافے کا جائزہ لیا۔صنعت اور داخلی تجارت کے محکمہ (ڈی پی آئی آئی ٹی) اور صحت و کنبہ بہبود کی وزارت کے عہدے داروں نے بتایا کہ ابھی تک میڈیکل آکسیجن کی مینوفیکچرنگ، ذخیرہ، نقل و حمل اور سپلائی کے کسی بڑے مسئلے کی کوئی رپورٹ نہیں ہے۔ بتایا گیا کہ میڈیکل آکسیجن کا اوسط ماہانہ استعمال اپریل 2020 میں 902 ایم ٹی / یومیہ تھا، جو بڑھ کر 15 جولائی تک 1512 ایم ٹی / یومیہ تک پہنچ گیا تھا۔ فی الحال 15 ہزار ایم ٹی کا خاطرخواہ ذخیرہ ہے۔


    ایسا دیکھا گیا کہ میڈیکل آکسیجن کی موجودہ پیداوار اور سپلائی کی بحیثیت مجموعی صورت حال، اس مہینے کے آخر تک کی ضرورت سے کل تخمینہ کے مقابلے میں سبھی ریاستوں میں قابل اطمینان ہے۔ ایسی ریاستوں، میٹرو شہروں اور اضلاع میں جہاں ایکٹیو معاملات بڑی تعداد میں ہیں، میڈیکل آکسیجن کی دستیابی اور سپلائی خاطرخواہ ہے۔ اسی طرح دور دراز والے علاقوں میں میڈیکل آکسیجن کی دستیابی یقینی بنانے کے لئے مناسب انتظامات کئے جارہے ہیں۔ اس بات کو نمایاں طور پر پیش کیا گیا کہ آئی سی یو سمیت آکسیجن پر کووڈ-19 کے کل معاملات کا فیصد کل تک گرکر 4.58 فیصد رہ گیا تھا۔ میڈیکل آکسیجن کے ذخیرے کی صلاحیت میں بھی یکم مارچ 2020 کے 5938 ایم ٹی کے مقابلے میں تقریباً 10 فیصد تک کا اضافہ کیا جارہا ہے۔


    سیلنڈروں اور کرایوجینک ویسیلس کے سبھی اہم مینوفیکچرر اب سرکاری خرید پورٹل گورنمنٹ ای – مارکیٹ پلیس (جی ای ایم) پر رجسٹرڈ ہیں۔ میڈیکل آکسیجن جنریٹروں کے مینوفیکچرر بھی اب رجسٹریشن کرانے کے عمل میں ہیں۔


    وزیر موصوف نے کہا کہ کسی بھی طرح کی ہنگامی صورت حال یا مانگ میں تیز اچھال کی صورت حال کے لئے خاطرخواہ انتظامات کئے جانے چاہئیں۔ انھوں نے ہدایت دی کہ ان علاقوں میں آکسیجن کی دستیابی کے لئے خصوصی توجہ دی جانی چاہئے جہاں نامساعد موسم کی صورت حال کے سبب بارش کے اس وقت میں کنیکٹیوٹی متاثر ہوجاتی ہے۔


    ******


    م ن۔ م م۔ م ر


    U-NO. 3980


    17.07.2020

    
    
    (Release ID: 1639550) Visitor Counter : 10
    
    
      Read this release in: Telugu , English , Marathi , Hindi , Manipuri , Punjabi , Tamil