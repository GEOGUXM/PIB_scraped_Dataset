      بہت چھوٹی، چھوٹی اور درمیانی صنعتوں کی وزارت

      ہندوستان نے کوئر (ناریل کا ریشہ) اور کوئر مصنوعات کی برآمدات کے معاملے میں اب تک کی سب سے بلند سطح تک رسائی حاصل کی
      Posted On: 15 JUL 2020 3:25PM by PIB Delhi


    نئی دہلی، 15 /جولائی 2020 ۔ مالی سال 2019-20 میں ہندوستان سے 2757.90 کروڑ روپئے کے کوئر (ناریل کا ریشہ) اور کوئر مصنوعات کی برآمدات کی گئی، جو کہ اب تک کی سب سے بلند ترین سطح ہے اور جو مالی سال 2018-19 کے مقابلے تقریباً 30 کروڑ روپئے زیادہ ہے۔ قابل ذکر ہے کہ 2018-19 میں 2728.04 کروڑ روپئے کی برآمدات ہوئی تھیں۔ سال 2019-20 کے دوران ملک سے 988996 میٹرک ٹن کوئر اور کوئر مصنوعات کی برآمدات ہوئی، جبکہ گزشتہ برس کے دوران یہ برآمدات 964046 میٹرک ٹن ہوئی تھی۔ ناریل ریشے سے تیار مصنوعات جیسے کوئر پتھ (گودا)، گچھے دار چٹائیوں، کوئر جیو-ٹیکسٹائل، کوئر رَگ (دُھسّا) اور قالین، دوسری قسم کے کوئر، کوئر رسّی اور پاور لوم چٹائیوں کی برآمدات میں مقدار اور قدر دونوں کے اعتبار سے اضافہ درج کیا گیا۔ ہینڈ لوم چٹائیوں، کوئر یارن، ربرائزڈ کوئر اور پاورلوم میٹنگ جیسی مصنوعات کی برآمدات میں مقدار کے اعتبار سے کمی آئی، لیکن قدر کے اعتبار سے اضافہ ہوا۔

      * ملک کے کوئر مصنوعات کی کل برآمدات میں کوئر پتھ کا حصہ 49 فیصد رہا اور اس سے 1349.63 کروڑ روپئے کی کمائی ہوئی۔
      * کل برآمدات میں کوئر فائبر کی برآمدات کا حصہ 18 فیصد رہا اور اس سے 498.43 کروڑ روپئے حاصل ہوئے۔
      * اگر ویلیو ایڈیڈ سامانوں کو ایک ساتھ ملا دیا جائے تو کل برآمدات میں اس کی حصے داری 33 فیصد رہی۔
      * ٹفٹیڈ میٹ (گچھے دار چٹائیوں) کا معاملہ ویلیو ایڈیڈ مصنوعات میں چوٹی پر رہا (قدر کے اعتبار سے 20 فیصد)
      * اس مدت کے دوران کوئر اور کوئر مصنوعات کی برآمدات میں کبھی بھی کمی نہیں دیکھی گئی، جس سے یہ ظاہر ہوتا ہے کہ کاروبار کے حوالے سے کوئر انٹرپرینیور کو گھبرانے کی ضرورت نہیں ہے۔
      * کوئر اور کوئر مصنوعات کے گھریلو بازار میں بھی اضافے کا رجحان دیکھا گیا۔
      * یہ برآمدات ہندوستان کی متعدد بندرگاہوں کے ذریعے کی جاتی ہیں، جس میں سے تقریباً 99 فیصد کوئر اور کوئر مصنوعات کی برآمدات ٹوٹی کورین، کوچین اور چنئی بندرگاہوں سے ہوتی ہے۔ وہ دیگر اہم بندرگاہیں جہاں سے کوئر اور کوئر مصنوعات کی برآمدات ہوتی ہیں وہ ہیں وشاکھاپٹنم، ممبئی، کولکاتہ وغیرہ۔ چھوٹے پیمانے پر برآمدات کنّور، کوئمبٹور اور رکسول سے سڑک کے راستے ہوئیں۔

    برآمدات کی بندرگاہ وار تفصیلات حسب ذیل ہیں:

                                                           
بندرگاہ وار برآمدات ( 2019-20 )                           
                                                           
                                                           
                                
                                                                                       
نمبر شمار                         بندرگاہ / برآمدات کی جگہ  مقدار       قدر           
                                                                                       
                                                                                       
                                                             (میٹرک ٹن)  (روپئے لاکھ)  
                                                                                       
                                                                                       
                                                                                       
1                                 ٹوٹی کورین                 519144      122910.39     
                                                                                       
                                                                                       
                                                                                       
2                                 کوچین                      217930      107023.69     
                                                                                       
                                                                                       
                                                                                       
3                                 چنئی                       238970      43159.93      
                                                                                       
                                                                                       
                                                                                       
4                                 وشاکھا پٹنم                11578       1871.26       
                                                                                       
                                                                                       
                                                                                       
5                                 ممبئی                      1145        596.15        
                                                                                       
                                                                                       
                                                                                       
6                                 کولکاتہ                    113         131.89        
                                                                                       
                                                                                       
                                                                                       
7                                 بنگلور                     41          58.19         
                                                                                       
                                                                                       
                                                                                       
8                                 دیگر (بذریعہ سڑک)          75          38.63         
                                                                                       
                                                                                       
                                                                                       
                                  کل                         988996      275790.13     
                                                                                       
                                                                                       

    ******


    م ن۔ م م۔ م ر


    U-NO. 3920


    

    
    (Release ID: 1638852) Visitor Counter : 15
    
    
      Read this release in: English , Hindi , Assamese , Bengali , Punjabi , Odia , Tamil , Telugu , Malayalam
    
    
    

        
        
        
        
        
        
        
        
        
        
        
        
        
        
        
        
        
        
        
        
        
        
        
*