      دیہی ترقیات کی وزارت

      نو تشکیل شدہ پردھان منتری آواس یوجنا گرامن کے تحت مکانوں کی تکمیل کی اوسط مدت کم ہو کر 114 دن رہ گئی ؛ ایک کروڑ 10 لاکھ مکانات مکمل کیے گیے جس میں وہ 1 لاکھ 46 ہزار مکانات بھی شامل ہیں جو بے زمین لوگوں کو دیئے گیے ہیں
      
      پی ایم اے آئی – جی کے تحت 2 کروڑ 95 لاکھ مکانات کی تعمیر کا نشانہ مارچ 2022 تک پورا ہونے کی امید
      
      2014 سے اب تک اندرا آواس یوجنا کے تحت کل 182 لاکھ مکامات کی تعمیر کی گئیں

      Posted On: 24 JUL 2020 7:26PM by PIB Delhi

    نئی دہلی، 24 جولائی ، 2020 / 2022 تک سب کے لیے مکانات کا مقصد حاصل کرنے کے لیے وزیراعظم جناب نریندر مودی نے نوتشکیل شدہ دیہی ہاؤسنگ اسکیم پردھان منتری آواس یوجنا - گرامین ( پی ایم اے وائی – جی) کا آغاز 20 نومبر 2016 کو اس نشانے کے ساتھ کیا تھا کہ 2022 تک سبھی بنیادی سہولیات والے 2 کروڑ 95 لاکھ مکانات تعمیر کیے جائیں۔


    تین مرحلوں والے مجازیت کے عمل کے ذریعے (سماجی و اقتصادی ذات پر مبنی مردم شماری 2011، گرام سبھا اور جیو ٹیگنگ ) مستفیدین کے انتخاب سے پی ایم اے وائی – جی کے تحت غریب سے غریب شخص کے انتخاب کی یقین دہانی ہو گئی ۔ محکمے نے مختلف اقدامات کیے جس نے مستفیدین کے کھاتوں میں رقم کی بلارکاوٹ آمد ، مقامی خطے کے لیے مخصوص قسم کی ڈیزائننگ کے مطالع کے بعد ہاؤسنگ کی مزید ڈیزائننگ کا استعمال ، تعمیر کے ، پہلے سے طے شدہ مرحلوں پر کھینچی گئی جیو ٹیگڈ تصویروں کے ذریعے شہادت پر مبنی مانیٹرنگ ، منتقلی کی بنیاد پر ایم آئی ایس ، فنڈ کی وافر فراہمی، دیہی مستریوں کی تربیت کو یقینی بنانے کے لیے آئی ٹی / ڈی بی ٹی شامل ہے تاکہ مکانات بروقت مکمل ہو سکیں۔


    ان سبھی اقدامات سے مکانات کی تعمیر کی رفتار میں اضافہ یقینی ہو گیا، جس کی وجہ سے ایک کروڑ دس لاکھ مکانات مکمل ہو گئے ، جن میں ایک لاکھ 46 ہزار وہ مکانات بھی شامل ہیں جو پردھان منتری آواس یوجنا - گرامن کے تحت اُن لوگوں کو دیئے گئے ہیں جن کے پاس کوئی زمین نہیں تھی۔ کام میں یہ تیز رفتاری این آئی پی ایس پی مطالعہ میں ظاہر ہوتی ہے جس میں پردھان منتری آواس یوجنا – گرامن کے لیے تکمیل کی اوسط مدت کے طور پر 114 دن بتائے گئے ہیں جبکہ پہلے یہ 314 دن تھے۔ دیہی ترقی کی وزارت نے اندرا آواس یوجنا کے تحت تقریباً 72 لاکھ مکانات کی بھی تعمیر مکمل کر لی ہے جس کی وجہ سے 2014 سے اب تک 182 لاکھ مکانات کی تعمیر ہو چکی ہے۔


    پی ایم اے وائی - جی ، مختلف سرکاری پروگراموں کے ساتھ انضمام کے ذریعے مکانات کی بنیادی ضرورتوں کو بھی پورا کرتی ہے۔ اس سے نہ صرف غریبوں کو مکان ملتا ہے بلکہ انہیں مہاتما گاندھی قومی دیہی روزگار گارنٹی اسکیم کے تحت 90 سے 95 دن کا کام بھی ملتا ہے۔ بجلی کی وزارت کی موجودہ اسکیموں کے تحت بجلی کنکشن، پردھان منتری اجولا اسکیم کے تحت ایل پی جی کنکشن، سوچھ بھارت مشن / مہاتما گاندھی قومی دیہی روزگار گارنٹی اسکیم کے تحت گھریلو بیت الخلائ اور جل جیون مشن کے تحت نل کے پانی کا کنکشن بھی فراہم کیا جاتا ہے۔ یہ کوششیں بھی کی گئیں کہ دین دیال انتودیہ یوجنا – قومی دیہی گزر بسر مشن کے تحت 1 کروڑ 82 لاکھ دیہی گھروں کو گزر بسر کے موقعے فراہم کرائے جائیں۔


    دیہی ترقی کی وزارت کو ریاستوں کے ساتھ اشتراک کر کے اعتماد ہے کہ تکمیل کے مختلف مرحلوں اور مکانات کی تکمیل کی اضافہ شدہ رفتار کے تحت بڑی تعداد میں مکانات تعمیر ہو جائیں گے۔ وزارت پی ایم اے وائی – جی کے تحت مارچ 2022 تک 2 کروڑ 95 لاکھ مکانات کی تعمیر کا نشانہ حاصل کرنے کی اہل ہوگی۔


    ۔۔۔۔۔۔۔۔۔۔۔۔۔۔۔۔۔۔


    م ن ۔ اس۔ ت ح ۔


    U – 4137


    

    
    (Release ID: 1641163) Visitor Counter : 5
    
    
      Read this release in: Punjabi , English , Hindi , Marathi , Manipuri , Tamil , Telugu