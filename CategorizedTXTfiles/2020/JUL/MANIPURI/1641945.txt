      রেলৱে মন্ত্রালয়

      কোবিদ-১৯গা মরী লৈনবা খুদোংচাদবশিং লৈরবসু মমাং চহিগী চাংদগী পোৎপুবগী ত্রাফিক অসি মিসন মোদতা রেলৱেজনা ফগৎহনখ্রে
      
      ২০২০গী জুলাই ২৭দা লোদ তৌখিবা পোৎচৈ অসিগা মমাং চহিগী নুমিৎ অসিমক্তগী হেন্দুনা এম.তি. ৩.১৩ ওইখ্রে
      
      পোৎপুবা ত্রেনশিংগী খোঙজেলগী চাংচৎ অসি ২০২০গী জুলাই ২৭গা মমাং চহিগা নুমিৎ অসিমক্কা চাংদম্নবদা শরুক অনিদগী হেনখ্রে
      
      পোৎপুবা ত্রেনশিংগী খোঙজেলগী চাংচৎ অসি জুলাই থাগা মমাং চহিগী থা অসিমক্কা চাংদম্নবদা শরুক অনিমুক ওইখ্রে
      Posted On: 28 JUL 2020 5:26PM by PIB Imphal


    কোবিদ-১৯গা মরী লৈনবা খুদোংচাদবশিং লৈরবসু মমাং চহিগী চাংদগী পোৎপুবগী ত্রাফিক অসি ইন্দিয়ন রেলৱেজনা মিসন মোদতা ফগৎহন্দুনা অচৌবা মায় পাকপা অমা পুরকখ্রে। ২০২০গী জুলাই ২৭দা লোদ তৌখিবা পোৎচৈ অসি নুমিৎ অসিমক্কী মমাং চহিদগী হেন্দুনা এম.তি. ৩.১৩ ওইখ্রে।


    ইকায় খুম্নরবা প্রধান মন্ত্রীনা লোকদাউন মনুংদা মতম কুইনা চৎকদবা অমসুং পাক-শন্না চৎকদবা পান্দমশিং ফংনবা অএনবা মিৎয়েং চংখি হায়বসি ঐখোয়না খংজিনবা য়াই। মসিগী মতুং ইন্না রেলৱেজনা মতম অসিদা ইনফ্রাস্ত্রকচরগী থবক ২০০ ময়া নক্না লোয়শিনখ্রে। হৌজিক পোৎ পুথোক-পুশিন তৌবদসু রেলৱেজনা অচৌবা মায়পাকপা অমা পুরকখ্রে।


    পোৎ পুবা ত্রেনগী জুলাই ২৭, ২০২০গী খোঙজেলগী চাংচৎ অসি পুংদা কি.মি. ৪৬.১৬ ওইখি মসি মমাং চহিগী নুমিৎ অসিমক্তদা ওইখিবা (পুংদা কি.মি. ২২.৫২) অদুগী শরুক অনি ওইখি। পোৎ পুবা ত্রেনগী জুলাই থাগী খোঙজেলগী চাংচৎ অসি পুংদা কি.মি. ৪৫.০৩ ওইখি মসি মমাং চহিগী চপ মান্নবা থা অসিমক্তদা ওইখিবা (পুংদা কি.মি. ২৩.২২) অদুগী শরুক অনি ওইখি। ৱেস সেন্ত্রেল রেলৱেগী খোঙজেলগী চাংচৎ অসি পুংদা কি.মি. ৫৪.২৩, নোত্থইস্ত ফ্রন্তিয়র ৱেলৱেগী খোঙজেলগী চাংচৎ অসি পুংদা কি.মি. ৫১, ইস্ত সেন্ত্রেল রেলৱেগী পুংদা কি.মি. ৫০.২৪, ইস্ত কোস্ত রেলৱেগী পুংদা কি.মি. ৪১.৭৮, সাউথ ইস্ত সেন্ত্রেল রেলৱেগী পুংদা কি.মি. ৪২.৮৩, সাউথ ইস্তর্ন রেলৱেগী পুংদা লকি.মি. ৪৩.২৪ অমসুং ৱেস্তর্ন রেলৱেগী খোঙজেল অসি পুংদা কি.মি. ৪৪.৪ ওইদুনা ইন্দিয়ন রেলৱেজকী পোৎ পুবা ত্রতেনগী খোঙজেলগী চাংচত্তা মাংজিল থারিবা রেলৱে জোনশিং ওইরি।


    জুলাই ২৭, ২০২০দা পোৎ পুবা ত্রেন্দা অপুনবা লোদ তৌখিবা অসি মিলিয়ন তন ৩.১৩ ওইখি মসি মমাং চহিগী নুমিৎ অসিমক্তা ওইখিবা অদুদগী হেন্না য়ামখি। চেং-হৱাইগী রেক ৭৬, হারগী রেক ৬৭, স্তীলগী রেক ৪৯, সিমেন্তগী রেক ১১৩, আইরন ওরগী রেক ১১৩ অমসুং কোইলাগী রেক ৩৬৩ য়াওনা ইন্দিয়ন রেলৱেজকী পোৎ পুবা ত্রতেনগী অপুনবা রেক ১০৩৯ জুলাই ২৭, ২০২০দা লোদ তৌখি।


    খঙজিনবা য়াবদি থোক্লগদৌরিবা জেরোদা য়ুম্ফম ওইবা তাইম তেবলদা পোৎ পুরগা চৎলিবা অসিদা হেনগৎলক্লিবশিং অসি ইন্সতিত্যুস্নেলাইজ অমসুং ইনকোর্পোরেৎ তৌগনি। । খোঙথাংশিং অসিনা লৈবাক পুম্বগী পোৎ পুবগী ত্রাইফিক হেনগৎনবা অমসুং রেলৱেজকী শেন্মীৎলোনশিং অমসুং লোজিস্তিক্সশিংগী চাংদম্নবদা চাউনা কান্নবা পীরগনি।


    রেলৱেজদা পোৎ পুথোক পুশিন তৌবা অসি মীয়াম্না পাম্ননবা ইন্দিয়ন রেলৱেজদা কন্সেসনশিং/দিসকাউন্তশিং মশিং য়াম্না পীখি হায়বসি পনবদা চাউথোকচৈ।


    কোবিদ-১৯ অসি রেলৱেজনা হীরম খুদিংমক্তা ইফিসেন্সীশিং অমসুং পর্ফোরমেন্সশিং হেনগৎহন্নবা খুদোংচাবা অমা ওইনা শিজিন্নখ্রে।


    **********

    
    
    (Release ID: 1641945) Visitor Counter : 5
    
    
      Read this release in: English , Marathi , Hindi , Punjabi , Tamil , Telugu , Malayalam