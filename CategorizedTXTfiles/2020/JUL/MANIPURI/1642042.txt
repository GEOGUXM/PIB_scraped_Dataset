      সাইন্স অমসুং তেক্নোলোজী মন্ত্রালয়

      স.এন.বি.এন.সি.বি.এস.না পোকপদা ঙাইরিবা অঙাংশিংদা বাইলিরুবিনগী থাক ইনভেসিব ওইদনা স্ক্রীনিং তৌনবা “শোক্নদনা” অমসুং “নাদবা” খুৎলাই অমা পুথোকখ্রে
      Posted On: 29 JUL 2020 11:42AM by PIB Imphal


    অমেরিকান একাদমী ওফ পেদিয়াত্রিক্স(২০০৪)কী মতুং ইন্না অঙাংগী ঈদা বিরুবিনগী লেভেল চাং ৱাংবদগী কের্নিক্তেরস কৌবা ব্রেন চাইবা মখল অমা ওইহল্লকপগী থৌদৌ অসি হন্থহন্নবা পোকপদা ঙাইরিবা অঙাংশিংদা বিরুবিনগী লেভেল অসি চেকশিন্না স্ক্রীনিং তৌবা অসি তঙাই ফদনা পাংথোক্কদবনি। অদুম ওইনমক ঈগী এনভেসিব কেপিলরীগী অপুনবা অমসুং মতুং তারকপদা বাইওকেমিকেল তেস্ত অসি পোকপদা ঙাইরিবা অঙাংশিংদা জোন্দিস লৈবা-লৈতবা খংদোক্নবীদমক্তা গোল্দ স্তেন্দর্দ ওইনা খন্নৈ, ইনভেসিব ওইদবা খুৎলাইশিং শিজিন্নদুনা ত্রান্সক্যুতেনিয়স বাইলিরুবিন ওনবদা ময়েক শেংহন্নবগী মওংসিদগী অতৈ কান্নবা কয়া হাপচিল্লকখ্রে।


    “অজো-নিও” কৌবা খুৎলাই অসি ভারত সরকারগী সাইন্স অমসুং তেক্নোলোজী বিভাগ(দি.এস.তি.)গী মখাদা লৈবা ওতোমস রিসর্চ ইন্সতিত্যুত অমা ওইরিবা এস.এন. বোস নেস্নেল সেন্তর ফোর বেসিক সাইন্সেস(এস.এন.বি.এন.সি.বি.এস.), কোলকতাদা প্রোফেসর সমীর কে. পাল অমসুং মহাক্কী কাংবুনা শেমগৎখিবনি। ইন্সতিত্যুত অসিনা দি.এস.তি.দগী পীবা ফন্দদগী তেক্নিকেল রিসর্চ সেন্তর(তি.আর.সি.)দগী কোলকতাগী নিল-রতন সিরকার(এন.আর.এস.) মেদিকেল কোলেজ অমসুং হোসপিতালগা লোয়ননা সাইন্তিফিক ওইনা খুৎশম্নদুনা থবক পাংথোক্লি। খুৎলাই অসি থবক পাংথোকহনবা অসি অতোপ্পা লৈরিবা বিলুরিবিন মিতরশিংগী পনখৈশিং লৈতনা তোতেল সেরম বিলুরিবিন(তি.এস.বি.) চাংয়েং তৌনবগী অতোপ্পা পাংথোকপা য়াবা অগী মওংদা পোকপদা ঙাইরিবা অঙাংগী বিলুরিবিন লেভেল ওন্ননবগীদমক্তা শোক্ন-শম্নদনা অমসুং ইনভেসিব ওইদবা স্পেক্ত্রোমেত্রী-বেজ ওইবা তেক্নিকশিংদা য়ুম্ফম ওই।


    এস.এন.বি.এন.সি.বি.এস.কী কাংবু অমসুং এন.আর.সি. মেদিকেল কোলেজনা পাংথোকখিবা নৈনবা অদুগী মতুং ইন্না নৌনা পুথোকপা খুৎলাই(অজো-নিও) প্রিতর্ম অমসুং পোকপদা ঙাইরিবা অঙাংশিংগী জিওস্তেস্নেল নত্রগা পোস্তনেতেলগী চহি, নুপা-নুপী, খুদোংথিনিংঙাই ওইবা মরমশিং, খোম পীথকপগী মওংদা নত্রগা কুচু অসিদা বাইলিরুবিনগী লেভেল অসি ওনবদা থাজনিংঙাই ওই।


    খুৎলাই অসি য়েংশিন্নবা পোইন্তগী কিলোমিতর ১০০০ লাপ্না ফম্লিবা মরি লৈনবা দোক্তর অদুদা খুদক্কী ওইবা চাওরাকপা রিপোর্ত(সেকেন্দ ১০মুক) অদু য়ৌহনবা ঙমহল্লি। মসি কনভেন্সনেল ‘ঈ তেস্ত তৌবা’গী মেথদ রিপোর্ত অদু থোরকহনবদা পুং ৪ রোম চংলমগদবা অদুদা চাওনা মায় পাকপা অমা ওই। নিওনেতেল হীরমশিংদা নিও-সাইকিয়েত্রী প্রোব্লেমশিং থোরকপা য়াবা কর্নিক্তেরস লৈহন্দনবা পোকপদা ঙাইরিবা অঙাংগী ঈগী বাইলিরুবিন(হাইপরবিলুরিবিনমিয়া) অসি থুনা য়াংনা খংদোকপা ঙম্নবা থেরাপ্যুতিক মেনেজমেন্তকী ওইনা অদুক্কী মতিক মরুওইবা ওইবা অমনি হায়বসি খংগদবনি। অজো-নিও অসি কৈথেলদা ফংবা অতোপ্পা মান্নবা খুৎলাইশিংগা য়েংনবদা খুমাং চাওশিনবা কয়া অমা উৎলি।


    তেক্নোলোজী অসি ভারত সরকারগী সাইন্স অমসুং তেক্নোলোজী মন্ত্রালয়গী দি.এস.আই.আর.গী ইন্তর্প্রাইজ অমা ওইরিবা নেস্নেল রিসর্স দিভেলপমেন্ত কোর্পোরেসন(এন.আর.দি.সি.)না দি.এস.তি.গী সেক্রতরী প্রোফেসর আশুতোশ শর্মা য়াওদুনা বিজয়ৱারাগী কম্পেনি এম. /এস. জাইনা মেদতেক প্রাইভেৎ লিমিতেদতা ত্রান্সফম তৌখিবনি। কম্পনি অসিগী চেয়রমেন অমসুং মেনেজিং দিরেক্তর শ্রী মনিন্দর সিংহ লালনা মালেমগী কৈথেলদা চৎনহনবা ঙমগদবা মঙম লৈবা ভারতকী তেক্নোলোজীগী কম্মর্সিএলাইজেসন্দা শরুক য়াবগী খুদোংচাবা ফংবা অসিগীদমক্তা অপেনবা ফোংদোকখি।


    দি.এস.তি.গী সেক্রতরী প্রোফেসর আশুতোশ শর্মানা হায়খি, “ফিজিকোকেমিকেল সাইন্সেসগী মনুং হঞ্জিন্না খংবদা য়ুম্ফম ওইবা শিজিন্নবদা নুংঙাইবা, ইনভেসিব ওইদবা দাইগ্নোস্তিক্স অসি শেমগৎপা অসিনা মালেম শিনবা থুংনা থবক য়াংশিলহল্লে অমসুং এস.এন. কোলকতাদা বোস নেস্নেল সেন্তর ফোর বেসিক সাইন্সেজগুম্বা ইন্সতিত্যুতশিংগী মরুওইবা সাইন্সকী তেক্নোলোজী অমসুং খুৎলাইশিংগী শেমগৎপদা শরুক য়াহন্নবা ইথীল পীরি।”


    ( অতৈ মরিক চুম্বা ৱারোলশিংগীদমক্তা সমীর কে পাল ( skpal@bose.res.in) দা পাও ফাওবিয়ু।


    ফিগর ১ : অতোপ্পা ইম্পোর্ত তৌরকপা খুৎলাইশিংগা প্রদক(অজো-নিও)গা চাংদম্নবা


    ফিগর ২ : বাইলিরুবিন খংদোক্নবা কনভেন্সনেল ঈগী তেস্ত তৌবা মতমদা অনাবা ফাওবা ( নৈনরিঙৈগী মতমদা এন.আর.এস. মেদিকেল কোলেজনা লৌবা ফোতো )


    ফীগর ৩ : অজো-নিওনা বাইলিরুবিন তেস্ত খংদোক্নবা তৌবদা নুংঙাইবা ফাওবা ( নৈনরিঙৈগী মতমদা এন.আর.এস. মেদিকেল কোলেজনা লৌবা ফোতো ) ।


    *********

    
    
    (Release ID: 1642042) Visitor Counter : 5
    
    
      Read this release in: English , Hindi , Punjabi , Punjabi , Tamil