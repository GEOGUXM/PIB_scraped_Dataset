      সাইন্স অমসুং তেক্নোলোজী মন্ত্রালয়

      সি.এস.আই.আর, উন্নাত ভারত অভিয়ান-আই.আই.তি. দিল্লী অমসুং বিজনানা ভারতিনা নাকল অহুমগী এম.ও.য়ু অমা খুৎয়েক পীনখ্রে
      
      সি.এস.আই.আর তেক্নোলোজিশিং খুঙ্গং চাউখৎহন্নবা শীজিন্ননবা এম.ও.য়ু অসিনা পান্দম থম্লি
      
      দোক্তর সেখর মান্দে: সি.এস.আই.আর তেক্নোলোজিশিং লৈবাক শীনবা থুংনা মীয়াম্না শীজিন্ননবা মতেং পীনবা অসি মরুওই
      Posted On: 29 JUL 2020 5:52PM by PIB Imphal


    উন্নাত ভারত অভিয়ান-আই.আই.তি দিল্লী অমসুং বিজনানা ভারতি, নই দিল্লী অনিগী মরক্তা মেমোরেন্দম ওফ অন্দরস্তেন্দিং(এম ও য়ু) অমা খুৎয়েক পীনখ্রে। এম.ও.য়ু. অসিনা য়ু.বি.এ.দা সি.এস.আই.আর. খুঙ্গংগী তেক্নোলোজীশিং ফংহনগনি অমসুং ভারতকী খুঙ্গংশিং চাউখৎনবা উন্নাত ভারত অভিয়ান(য়ু.বি.এ.)গী থবকশিংদা মতেং পীন্নবা য়ুম্ফম থোনগনি। মসিনা তুংদা মীয়ামগী অনিংবশিং থুংহন্নবা সি.এস.আই.আর.গী তেক্নোলোজীশিং শীজিন্ননবা লম্বী শেমগনি। উন্নাত ভারত অভিয়ান অসি ভারত সরকারগী হুমেন রিছোর্স দিবলপমেন্ত মিনিস্ত্রিনা পায়খৎপা খুঙ্গংশিংদা অহোংবা পুরক্নবা লৈবাক্কী ওইবা মাংজিল থাবা থৌরম অমনি।


    য়ু.বি.এ লৈবাক শীনবা থুংনা পায়খৎনবা মতিক চাবা নেতৱার্ক অমা দরকার ওই। থবক অসিগীদমক মরী লৈনবা মিনিস্ত্রিশিং, দিস্ত্রিক এদমিনিস্ত্রেসন, পঞ্জয়াত রাজ ইন্সতিতুৎশিং, মীয়ামগী লুপশিং অমসুং অতোপ্পা মরী লৈনবশিংগা পুন্না থবক তৌমিন্নবা তঙাইফদে। মসিগী এম.ও.য়ু. অসিনা সি.এস.আই.আর-য়ু.বি.এ,আই.আই.তি. দিল্লী- বিজনানা ভারতি, নই দিল্লীগী মরক্তা পুন্না থবক তৌমিন্নদুনা হায়রিবা পান্দমশিং অসি ফংবা ঙমগনি।


    এম.ও.য়ু অদু খুৎয়েক পীনবা মতমদা সি.এস.আই.আরগী দি.জি অমসুং সি.এস.আই.আরগী সেক্রেতরি দোক্তর সেখর মান্দে; সি.এস.আই.আর-নিস্তাদসগী দিরেক্তর প্রোফেসার রঞ্জনা অগরৱাল; উন্নাত ভারত অভিয়ানগী নেসনেল কোওর্দিনেতর প্রোফেসার বিরেন্দ্র কুমার বিজয় অমসুং আই.আই.তি. দিল্লীগী প্রোফেসারশিং শরুক য়াখি।


    থৌরম অদুদা দোক্তর সেখর মান্দেনা হায়খি সি.এস.আই.আরনা তোঙান-তোঙানবা মরী লৈনবশিংগা পুন্দুনা তেক্নোলোজী কয়া অমসুং পোৎথোক কয়া পুথোক্তুনা লাক্লি অমসুং হায়রিবা তেক্লোলোজীশিং অসি লৈবাক শীনবা থুংনা মীয়ামদা য়ৌহল্লি অমসুং মসিগী এম.ও.য়ু অসি মসিগী মাইকৈদা চৎনবা মরুওইবা খোঙথাং অমনি।


    প্রোফেসার রঞ্জনা অগরৱালনা হায়খি উন্নাত ভারত অভিয়ানগী পান্দমশিং ফংনবা সি.এস.আই.আর, আই.আই.তি. দিল্লী অমসুং বিজনানা ভারতিগী মরক্তা মতেং পাংননবা লম্বী অমা এম.ও.য়ু. অসিনা শেমগনি হায়বগী থাজবা থম্লি।


    বিরেন্দ্র কুমার বিজয়না হায়খি ২০১৪দগী হৌনা উন্নাত ভারত অভিয়ান হৌদোকপদগী লৈবাক্কী থাক্তা পায়খৎপা থৌরম অমা ওইদুনা লাক্লে অমসুং অতেনবা মতমগী মনুংদা থৌরম অসিদা ইন্সতিতুৎ কয়া শরুক য়ারে।


    ********

    
    
    (Release ID: 1642117) Visitor Counter : 2
    
    
      Read this release in: English , Hindi , Bengali , Punjabi , Tamil