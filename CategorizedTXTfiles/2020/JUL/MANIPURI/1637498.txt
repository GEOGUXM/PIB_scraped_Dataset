      কোর্পোরেৎ এফিয়র্স মন্ত্রালয়

      সি.সি.আই.না ইরোস পি.এল.সি., এস.তি.এক্স. অমসুং মার্কোনা পুনশিন্নবগী থাঙ্গৎলকপা ৱাফম অদুদা অয়াবা পীখ্রে
      Posted On: 08 JUL 2020 9:03PM by PIB Imphal


    কম্পিতিসন কম্মিসন ওফ ইন্দিয়া(সি.সি.আই.)না ইরোস ইন্তর্নেস্নেল পি.এল.সি.(ইরোস পি.এল.সি.), এস.তি.এক্স. ফিল্মৱর্কস ইনকোর্পোরেসন(“এস.তি.এক্স.”)অমসুং মার্কো এলায়েন্স লিমিতেদ য়াওমিন্নদুনা পুন্না পুনশিন্নবগী থাঙ্গৎলকপা ৱাফম অদুদা অয়াবা পীখ্রে।


    ইরোস পি.এল.সি. অসি আইজল ওফ মেন্দা য়াওবা মাগী শেয়র ন্যুমার্ক স্তোক একচেঞ্জগীদা লিস্ত শেম্বদা য়াওখিবা কম্পনি অমনি। মসি সিনেমা, তেলিভিজন অমসুং দিজিতেলগী অনৌবা মেদিয়াগুম্বগী ফোর্মেত্তা ফংলিবা ফিল্মশিং(হিন্দী, তমিল অমসুং অতোপ্পা ভারতকী লোলশিংগী ফিল্মশিং য়াওনা) লৌশিনবা, পুন্না পুথোকমিন্নবা অমসুং য়েন্নবা মালেমগী থাক্তা লৈবা ভারতকী ইন্তরতেন্মেন্ত কম্পনি অমনি। ইরোস পি.এল.সি. ওভর-দি-তোপ প্লেৎফোর্ম ‘ইরোস নাও’গী মপুশু ওইরি অদুগা চাং নাইনা থবক পাংথোকহল্লি।


    এস.তি.এক্স. অসি হৈথোই-শিংথোইবগী ওইবা মোসন পিকচরশিং, তেলিভিজন অমসুং মল্তীমেদিয়াগী মওংদা পুথোকপগী, মার্কেতিং তৌবগী অমসুং য়েন্থোকপগী থবক্তা মরু ওইনা পাংথোকপা মপুং ফানা পুনশিন্নরবা মালেমগী থাক্কী মেদিয়া কম্পনি অমনি। মার্কো অসি ব্রিতিশ ভর্জিন ইথৎকী চৎন-কাংলোনগী মখাদা লিংখৎখিবা অমদি লৈরিবা অমসুং ইনভেস্তমেন্ত হোলদিং কম্পনি অমনি। মার্কো অসি লনাইগী ইক্বিতী লৈবদা থোইদোক-হেন্দোকই অমসুং রিএল স্তেত, হেজ ফন্দ অমসুং ইনৌ-নৌবা ইনভেস্তমেন্তকী লমদা শন্দোরক্লিবা ইনভেস্তমেন্ত মেনেজমেন্ত ফার্ম অমা ওইরিবা হোনিকেপিতেলদগী থবক পাংথোকহল্লি।


    ত্রাঞ্জেক্সনগী থাক অনিদা ইরোস পি.এল.সি.গী হকথেংনবা মওং অমদা মপুং ওইনা মপু ওইদুনা মতেং পাংলিবা কম্পনি ওইনা এস.তি.এক্স.তা পুনশিন্নন্দুনা মসিদগী এস.তি.এক্স. অসি হিংদুনা লৈগদবা এন্তিতী ওইনা লৈবগী ৱাফম অসি পুখৎখি। অনিশুবা থাক্তা, হোনিগী কাংলুপ অসি মার্কোদগী এস.তি.এক্স.তা ইনভেস্ত তৌবা ওইনা লৈরিবা অসিনা পুনশিন্নখ্রবা ইন্তিতীগী শরুকশিং সবসক্রাইব তৌগনি।


    ত্রাঞ্জেক্সন মপুং ফানা তৌবগা লোয়ননা ইরোস, এস.তি.এক্স. অমসুং মার্কোনা হকথেংননা অমদি নাকোয়ননা পুনশিন্নরবা এন্তিতীদা অকক্নবা অতৈ হকশিংগা কোন্ননা শেন্মিৎলোন অমসুং ভোৎ থাদনিংবগী অনিংবা-অপাম্বা অদু লৈগনি।


    সি.সি.আই.গী মরিক চুম্লবা ওর্দর অসি ঙাক্না চৎকনি।


    ***

    
    
    (Release ID: 1637498) Visitor Counter : 2
    
    
      Read this release in: English , Urdu , Marathi , Hindi , Tamil