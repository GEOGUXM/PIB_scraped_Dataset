      শেল-থুম মন্ত্রালয়

      কোবিদ-১৯ লাইচৎ মনুংদা তেক্স থিবা মীওই ক্রোর ২০ হেনবদা ইনকম তেক্স দিপার্তমেন্তনা লুপা ক্রোর ৬২,৩৬১ রিফন্দ তৌখ্রে
      Posted On: 03 JUL 2020 12:42PM by PIB Imphal


    কোবিদ-১৯ লাইচৎ মনুংদা তেক্স থিবা মীওইশিং মতেং পাংনবা অমসুং পন্দুনা লৈরিবা ইনকম তেক্স রিফন্দশিং পীথোক্নবা ২০২০গী এপ্রিল ৮দা প্রেস নোত অমা থোক্তুনা সরকারনা ৱারেপ লৌখিবদগী ২০২০গী এপ্রিল ৮দগী জুন ৩০ ফাওবদা ইনকম তেক্স দিপার্তমেন্তনা মিনিত অমদা য়াম্না য়াংনা কেস ৭৬ তেক্স রিফন্দ তৌখি। চয়োল ৫৬গী মনুংদা সেন্ত্রেল বোর্দ ওফ দাইরেক্ত তেক্সেসনা কেস লাখ ২০.৪৪ হেনবগী লুপা ক্রোর ৬২,৩৬১ রিফন্দ তৌখি।


    কোবিদ-১৯ লাইচৎ মতম অসিদা আই-তি দিপার্তমেন্তনা তেক্স থিরিবশিং মতেং পাংবা খক নত্তনা শেন ওইনা ফংনবা খুদোংচাবা পীখি। তেক্স থিবা মীওই ১৯,০৭,৮৫৩দা লুপা ক্রোর ২৩,৪৫৩.৫৭গী শেনফম রিফন্দ তৌখি অমসুং কেস ১,৩৬,৭৪৪দা লুপা ক্রোর ৩৮,৯০৮.৩৭গী কোরপোরেত তেক্স রিফন্দ তৌখি। রিফন্দগী থবকশিং অসি ইলেকত্রোনিক ওইনা পাংথোকখি অমসুং তেক্স থিরিবশিংগী বেঙ্ক একাউন্তশিংদা হাপচিনখি। চহি খরগী মমাংদা লৈখিবা মওংদগী খেন্নবা অমা ওইনা , রিফন্দগী কেসশিংগীদমক তেক্স থিরিবশিংনা দিপার্তমেন্তদা চৎতুনা রিফন্দ তৌরক্নবা হায়জবা মথৌ তাদ্রে। মখোয়গী বেঙ্ক একাউন্তশিংদা রিফন্দশিং চঙলকখি।


    সেন্ত্রেল বোর্দ ওফ দাইরেক্ত তেক্সেসনা হায়খি মদুদি তেক্স থিরবশিংনা দিপার্তমেন্তগী ই-মেলশিং খুদক্তা পাউখুম পীগদবনি মরমদি মদুনা মখোয়গী রিফন্দগী কেসশিং পায়খৎকনি অমসুং খুদক্তা পীথোক্কনি। আই-তি দিপার্তমেন্তগী ই-মেলশিং অসিনা তেক্স থিরবশিংদগী মখোয়গী ফংফম থোকপা, মখোয়গী বেঙ্ক একাউন্ত নম্বর অমসুং রিফন্দ তৌদ্রিঙৈ মমাংদা অশোইবশিং চুমথোক্নবা খঙহল্লক্কনি। অসিগুম্বা কেসশিং অসিদা , তেক্স থিরিবশিংনা য়াম্না য়াংনা পাউখুম পীরবদি আই-তি দিপার্তমেন্তনা মখোয়গী রিফন্দশিং য়াংনবা থবক পায়খৎপা ঙমগনি।


    *****

    
    
    (Release ID: 1636175) Visitor Counter : 2
    
    
      Read this release in: Punjabi , Marathi , English , Urdu , Hindi , Bengali , Assamese , Gujarati , Odia , Tamil , Telugu , Kannada , Malayalam