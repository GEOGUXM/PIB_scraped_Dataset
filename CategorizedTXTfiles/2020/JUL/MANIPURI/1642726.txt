      মশিং য়ামদবা কাংবুগী মন্ত্রালয়

      নই দিল্লীগী নেস্নেল কম্মীসন ফোর মাইনোরিতীসকী ওফিসতা “মুস্লিম ৱুমেন রাইত্স দে” পাংথোকখ্রে
      
      মুক্তার অবাজ নগভি: “অগস্ত ১ অসি মুস্লিম নুপীগী সমাজদা য়েক্নবা ওইরিবা ত্রিপল তলাকতগী নীংখা তম্বা ফংখিবা নুমীৎ অমনি”
      
      নগভিনা হায় ত্রিপল তলাখ নত্রগা তলাখ-এ-বিদাত অসি ইস্লামিক্কীসু আইনগীসু অয়াবা অমত্তা নত্তে
      Posted On: 31 JUL 2020 2:45PM by PIB Imphal


    মাইনোরিতী এফিয়র্সকী কেন্দ্রগী মন্ত্রী মুক্তার অবাজ নগভিনা ঙসি হায় মদুদি সরকারনা পীখিবা ৱাফমশিং অসি “রাজনীতিগী ওইবা শক্তিনী অমসুং মসি রাজনীতিগী কান্নবগীদমক অরানবা তৌবা নত্তে”। মশিং য়াম্লবা “বোল্ত এন্দ বীগ রিফোর্মস” কয়া অমা ঐখোয়না পুকচেল শেংনা তৌজরুবা অমসুং য়াম্না কন্না হোৎনজবদগী ফংজবা হেন্না ফবা ফলনী, হায়না মহাক্না হায়খি।


    শ্রী মুক্তার অবাজনা য়ুনিয়ন মিনিস্তর শ্রী রবি শঙ্কর প্রাসাদ, য়ুনিয়ন মিনিস্তর ফোর ৱুমেন এন্দ চাইল্দ দিবলপমেম্ত শ্রীমতি স্ম্রীতি ইরানিগা লোয়ননা “মুস্লিম ৱুমেন রাইতস দে” পাংথোকপদা লৈবাক অসিদা লৈরিবা মুস্লিম নুপীশিংদা ৱা ঙাংখি। নেস্নেল কম্মীসন ফোর মাইনোরিতীসগী ভাইস চেয়রপার্সন শ্রী মানজিৎ সিংহ রাইসু থৌরম অদুদা শরুক য়াখি।


    শ্রী নগভিনা হায় মদুদি “অগস্ত ১অসি মুস্লিম নুপী সমাজদা য়েক্নবা ওইরিবা ত্রিপল তলাখতগী নীংখা তম্বা ফংলগনী; অগস্ত ১অসি লৈবাক্কী পুৱারীদা “মুস্লিম ৱুমেন রাইতস দে” হায়না ইদুনা লৈহৌরগনী। অগস্ত ১অসি ইন্দিয়ন দেমোক্রেসী অমসুং পার্লিয়ামেম্তরি হিস্তরিগী সনাগুম্লবা মিকুপ ওইনা লৈহৌরগনী।


    শ্রী নগভিনা হায় মদুদি সমাজগী য়েক্নবা ওইরিবা ত্রিপল তলাখ মুথৎনবা শেম্লিবা লো অসিনা লৈবাক অসিগী মুস্লিম নুপীশিংদা “সেল্প-রিলাইন্স, সেল্প-রেস্পেক্ত অমসুং সেল্প-কনফিদেন্স” হেনগৎহন্দুনা মথৌনা হাপ্লগনী। মহাক্না হায় মদুদি সরকারনা নুপা নুপী থাক মাননা থম্বা অমসুং মুস্লিম নুপীশিংগীদমক সমাজগী য়েক্নবা ওইরিবা ত্রিপল তলাখ মুথৎনবা লো শেম্লদুনা কনস্তিত্যুস্নেল, ফন্দামেন্তেল অমসুং দেমোক্রেতিক্কী ওইবা হক ফংহন্দুনা মপাঙ্গল কনখৎহলগনী।


    শ্রী নগভিনা হায় মদুদি . ত্রিপল তলাখ নত্রগা তলাখ-এ-বিদাত অসি ইস্লামিক্কীসু আইনগীসু অয়াবা অমত্তা নত্তে। সমাজগী য়েক্নবা ওইরিবা ত্রিপল তলাখ অসি ‘মর্চেন্তস ওফ ভোতস”না “পোলিতিকেল পেত্রোনেজ” পীরি।


    শ্রী নগভিনা হায় মদুদি সমাজগী য়েক্নবা ওইরিবা ত্রিপল তলাখ অসি ১৯৮৬তা শুভানো কেস মনুংদা পুৱারী ওইবা ৱায়েল অমা ওইনা সুপ্রীম কোর্তনা পাস তৌখিবা য়াবনী। “পার্লিয়ামেন্তদা কঙগ্রেসনা লোক সভা মেম্বর ৫৪৫ লৈবদা কঙগ্রেসনা ৪০০ ফংদুনা এবজোলুত মেজোরিতি ওইখি অমসুং রাজ্য সভাদনা মেম্বর ২৪৫ লৈবদা ১৫৯ হেন্না ফংখি। অদুবু রাজিব গান্ধী সরকারনা পার্লিয়ামেন্ততা মসিগী খুদোংচাবা লৌরদুনা সুপ্রীম কোর্তকী ৱায়েলবু কান্নবা ফংখিদে অমসুং মুস্লিম নুপীশিংগী কনস্তিত্যুস্নেল অমসুং ফন্দামেন্তেল ওইবা হকশিংবু নম্থদুনা থমখি” হায়দুনা মহাক্না পুথোকখি।


    শ্রী নগভিনা হায় মদুদি মালেমদা লৈরিবা মুস্লিম-মেজোরিতি কয়া অমদি ত্রিপল তলাখ অসি আইন্না য়াদে অমদি ইস্লামিক ওইদবনি হায়দুনা হান্ননা লাওথোকখ্রে। ইজিপ্তনা মসিগী সমাজগী য়েক্নবা ওইরিবা অসি ১৯২৯দা মুথৎতুনা অহানবা মুস্লিম লৈবাক ওইরি। ত্রিপল তলাখ হায়রিবা থৌওং অসি ১৯২৯দা সুদান, ১৯৫৬দা পাকিস্তান, ১৯৭২দা বঙ্গলাদেশ, ১৯৫৯দা ইরাক, ১৯৫৩দা সাইরিয়া, ১৯৬৯দনা মালাসিয়াদা মুথৎখি। মসিদা নত্তনা অতোপ্পা লৈবাকশিং হায়বদি সাইপ্রস, জোর্দান, অলজেরিয়া, ইরান, ব্রুনৈ,মোরোকো, কাতার, য়ু.এ.ই.নসু মসিগী সমাজগী য়েক্নবা ওইরিবা অসি চহী কয়াগী মমাংদগী লোয়শিনখ্রে। অদুবু ইন্দিয়াদদি মুস্লিম নুপীশিংনা মসিগী শাথিরবা সমাজগী য়েক্নবা ওইরিবা অসিদগী নান্থোক্নহবা হোৎনবদা চহী কয়া অমা মায়োক্নরি।


    মিনিস্তরনা হায় মদুদি সরকার অসিনা ত্রিপল তলাখকী মায়োক্তা আইন শেম্দুনা সুপ্রীম কোর্তকী ৱায়েলদা কান্নবা পীরগনি। ত্রিপল তলাখকী মায়োক্তা আইন শেমখ্রবা চহী অমগী মতুংদা ত্রিপল তলাখকী কেস অসি ৮২% হন্থখি। অসিগুম্বা কেস অমা হেক লাকপদা, আইন্না লৌফম থোকপা খোঙথাং লৌখৎকনি।


    থৌরম অসিদা ৱা ঙাংলদুনা লো এন্দ জস্তিসগী য়ুনিয়ন মিনিস্তর রবি সঙ্কর প্রসাদনা হংলি মদুদি করিগীদমক ইন্দিয়ানা ত্রিপল তলাখকী মায়োক্তা আইন শেম্বদা অমসুং মসি “নুপীগী হক অমসুং মশাগী ইকাই খুম্নজনবগী আইন শেম্বদা” চহী ৭০ চংলিবনো । মহাক্না হায় মদুদি মুস্লিম নুপীশিংনা দিজিতেলদা লাইরিক তম্নবগী কন্না হোৎগনী।


    শ্রীমতি স্ম্রীতি ইরানিনা, মহাক্কী ৱা ঙাংবদা হায় মদুদি, ত্রিপল তলাখকী মায়োক্তা শেম্বা বিল অসি মুস্লিম নুপী মিলিয়ন অমা হেনবগী মায় পাকপনি অমসুং মসিবু “ত্রু তেস্ততিমোনি”দগী ‘সবকা সাত, সবকা বিকাস, সবকা বিস্বাস’ ওইনা খংনখ্রে।


    থৌরম অদুদা, মিনিস্তরনা লৈবক অসিগী স্তেতশিংদা লৈরিবা মুস্লিম নুপীশিংদা ৱা ঙাংখি। থৌরম অসিদা লৈবাক অসিগী মফম কয়াগী মুস্লিম নুপীশিং চাওরাক্না ৫০,০০০ রোম য়াওরি, মখোয়দুদি নই দিল্লীগী উত্তম নগর অমসুং বত্লা হাউস, গ্রেতর নোইদা, উত্তর প্রদেশকী লখ্নৌ অমসুং বরানসি, রাজাস্থানগী জাইপুর, মহারাস্ত্রগী মুম্বাই, মধ্য প্রদেশকী ভোপাল, তামিল নাদুগী কৃষ্ণগীরি, অমসুং হায়দ্রবাদনি।


    ******

    
    
    (Release ID: 1642726) Visitor Counter : 2
    
    
      Read this release in: Punjabi , English , Urdu , Marathi , Bengali , Assamese , Tamil , Telugu , Malayalam