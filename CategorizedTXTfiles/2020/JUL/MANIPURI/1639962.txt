      লেবর অমসুং ইম্প্লোইমেন্ত মন্ত্রালয়

      লৌউ-শিংউ অমসুং খুঙ্গংগী লেবররশিংগী জুন, ২০২০গী ভারত পুম্বগী কঞ্জুমর প্রাইস ইন্দেক্স নম্বর
      Posted On: 20 JUL 2020 3:16PM by PIB Imphal


    লৌউ-শিংউ অমসুং খুঙ্গংগী লেবররশিংগী জুন, ২০২০গী ভারত পুম্বগী কঞ্জুমর প্রাইস ইন্দেক্স (বেজঃ ১৯৬৮-৮৭=১০০) অসি মথং শিৎনা পোইন্ত ১০১৮ (লিশিং অমগা তরানিপান) অমসুং ১০২৪ (লিশিং অমগা কুন মরি) ওইনবগীদমক পোইন্ত ১ তারি। লৌউ-শিংউ অমসুং খুঙ্গংগী লেবররশিংগী জেনরেল ইন্দেক্স মথং শিৎনা পোইন্ত (-) ১.৮২ অমসুং (-) ১.৫৮তা হন্থরকপগী মরুওইবা মরম অসি চেঙ, আরহর দাল, মসুর দাল, লৈবাক হৱাইগী থাউ, হামেংগী থাউ, য়েন, মনা মশীং অমসুং উহৈশিংগী মমল হন্থরকপননি।


    ইন্দেক্সতা ৱাংখৎলকপা/হন্থরকপা লাক্লিবসি রাজ্য অমদগী অমদা খেন্নৈ। লৌউ-শিংউগী লেবররশিংগীদমক্তদি, রাজ্য ৯দা পোইন্ত ১দগী ৭ ফাওবা হেনহৎলকখি, অমসুং রাজ্য ৯দা পোইন্ত ১দগী ১৯দা হন্থরকপা থেংনখি অমসুং মনিপুর অমসুং রাজস্থান্দনা লেঙদনা লৈরি। তমিল নাদুনা পোইন্ত ১২১৪ লৈদুনা ইন্দেক্সকী মকোক্তা লৈরি, অদুগা হিমাচল প্রদেশনা পোইন্ত ৭৮৪ লৈদুনা খ্বাই মখাদা লৈরি।


    খুঙ্গংগী লেবররশিংগীদমক্তদি, রাজ্য ৯দা পোইন্ত ১দগী ৮ ফাওবা হেনহৎলকখি, অমসুং রাজ্য ১০দা পোইন্ত ২দগী ২০দা হন্থরকপা থেংনখি অমসুং মনিপুরনা লেঙদনা লৈরি। তমিল নাদুনা পোইন্ত ১১৯৯ লৈদুনা ইন্দেক্সকী মকোক্তা লৈরি, অদুগা হিমাচল প্রদেশনা পোইন্ত ৮৩২ লৈদুনা খ্বাই মখাদা লৈরি।


    রাজ্যশিং অসিগী মনুংদগী, লৌউ-শিংউ অমসুং খুঙ্গংগী লেবররশিংগী কঞ্জুমর প্রাইস ইন্দেক্স নম্বর অসি ওরিশাদনা খ্বাইদগী চাং ৱাংনা হেনগৎপা থেংনখি (মথংশিৎনা পোইন্ত ৭তগী ৮ ফাওবা), মসিগী মরুওইবা মরমদি হামেং, ঙা অতেকপা/অকংবা, মনা মশীং অমসুং উহৈ অমসুং লশিংগী শারি (মিল) অসিনচিংবদা মমল হেনগৎপনা ওইখি। মসিগী ওন্ন-তৈনবদা, লৌউ-শিংউ অমসুং খুঙ্গংগী লেবররশিংগী কঞ্জুমর প্রাইস ইন্দেক্স নম্বর অসি জম্মু অমসুং কাশ্মিরনা খ্বাইদগী চাং ৱাংনা হন্থবা থেংনখি (মথংশিৎনা পোইন্ত -১৯ অমসুং -২০ ফাওবা), মসিগী মরুওইবা মরমদি মনা মশীং অমসুং উহৈগী মমল হন্থবনা ওইখি।


    সি.পি.আই.-এ.এল. অমসুং সি.পি.আই.-আর.এল.দা য়ুম্ফম ওইরগা পোইন্ত-পোইন্তকী ওইনা ইনফ্লেসনগী চাং য়েংবদনা মে ২০২০দা মথংশিৎনা ৮.৪০% অমসুং ৮.১২% লৈরম্বদগী জুন ২০২০দা ৭.১৬% অমসুং ৭.০০% লৈখি। সি.পি.আই.-এ.এল. অমসুং সি.পি.আই.-আর.এল.গী ফুদ ইন্দেক্সনা জুন ২০২০দা মথংশিৎনা (+) ৮.৫৭% অমসুং (+) ৮.৪১% ওইখি।

                                                                       
কাংলুপ                             লৌউ-শিংউ লেবররশিং  খুঙ্গংগী লেবররশিং
                                                                       
                                                                       
                                                                                            
                                   মে ,২০২০           জুন ,২০২০          মে ,২০২০  জুন ,২০২০
                                                                                            
                                                                                            
                                                                                            
জেনরেল ইন্দেক্স                    ১০১৯               ১০১৮               ১০২৫      ১০২৪     
                                                                                            
                                                                                            
                                                                                            
চীঞ্জাক                            ৯৭৭                ৯৭৫                ৯৮২       ৯৮০      
                                                                                            
                                                                                            
                                                                                            
পান, সুপারি, অসিনচিংবা             ১৬৬৫               ১৬৭৪               ১৬৭৮      ১৬৮৬     
                                                                                            
                                                                                            
                                                                                            
ফ্যুল অমসুং লাইৎ                   ১১০৫               ১০৯৯               ১০৯৯      ১০৯৪     
                                                                                            
                                                                                            
                                                                                            
ফি, মোনপাক ফিদক অমসুং খোঙউপ চপ্পল  ১০০৩               ১০০৪               ১০২২      ১০২৬     
                                                                                            
                                                                                            
                                                                                            
অতৈ-অতৈ                            ১০২০               ১০২৫               ১০২৫      ১০৩০     
                                                                                            
                                                                                            

    ***

    
    
    (Release ID: 1639962) Visitor Counter : 1
    
    
      Read this release in: English , Urdu , Hindi , Marathi , Assamese , Bengali , Punjabi , Tamil