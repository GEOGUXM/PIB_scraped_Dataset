      ত্রাইবেল এফিয়র্স মন্ত্রালয়

      তি.আর.আই.এফ.ই.দি., এম/ও ত্রাইবেল এফিয়র্সনা ত্রাইবেল মীয়ামগী পুন্সিদা অওনবা পুরক্তুনা মখোয়দা মতেং পীরি
      
      এম.এস.পি. অমসুং এম.এফ.পি. স্কিমশীংগী ভেল্যু চেন চাওখৎহনবগী খুত্থাংদা এম.এফ.পি.শিংগী কৈথেলদা য়োনবনা মমাংদা অমক্তা থোকখিদ্রিবা মওংদা ত্রাইবেল ইকোসিস্তেম অসিদা অওনবা অমসুং অহোংবগী মায়কৈদা পুরগনি
      
      এস.ঐচ.জি.এস. ১৮৫০০দা ত্রাইবেল ইন্তর্প্রাইজ ১২০৫ লিংখৎতুনা রাজ্য ২২দা ত্রাইবেল গেদরর লাখ ৩.৬তা থবক পীরগনি
      Posted On: 27 JUL 2020 6:04PM by PIB Imphal


    লৈবাক পুম্বদা কোবিদ-১৯গী লায়চৎ অসিনা মীয়ামগী পুন্সিদা অকায়বা থোকহল্লিবা অসি থা মরি ফরে (অমসুং মখা তানা থোকহল্লি)। মীয়াম্না মখোয়গী পুন্সি অমসুং হিংনবগী পাম্বৈশিং ফগৎনবা হোৎনরিবা অসিদা তি.আর.আই.এফ.ই.দি.গী মীওইশিংগী তিমনা লেপ্পা লৈতনা মাংজিল থাদুনা ত্রাইবেল মীয়ামগী পুন্সি মপুং ওইনা ফগৎনবা হোৎনরি।


    অৱাবা তারিবা তানফম অসিদা “গো ভোকেল ফোর লোকেল”গী লাইৱা অসি শীজিন্নদুনা “গো ভোকেল ফোর লোকেল গো ত্রাইবেল – মেরা ভন মেরা ধন মেরা উদিয়ম” ওন্থোক্তুনা মাইনোরিতী এফিয়র্সকী মন্ত্রালয়গী তি.আর.আই.এফ.ই.দি.না হৌজিক লৈরিবা অচৌবা প্রোগ্রামশিং অমসুং ইমপ্লিমেন্তেসনশিং মসিগী মথক্তা থোইদোক হেন্দোক্না শীংথানিংঙাই ওইবা খোঙথাং কয়া লৌখৎলি, মসিনা ত্রাইবেলশিংনা অৱাবা মায়োক্নরিবা মতম অসিদা মতেং ওইরি। অৱাবা তারিবা মতম অসিগী হৌখিবা থাশিং অসিদা তি.আর.আই.এফ.ই.দি.গী শীংথানিংঙাই ওইবা থবকশিংনা ত্রাইবেল মীয়ামদা থবক পীবা অমসুং হিংনবগী পাম্বৈশিং ফংহনবদা মতেং পাংখিবশিং অদু মখাদা পীরি।


    পুন্সিগী হীরম পুম্নমক ওনলাইন ওনখ্রবা মতম অসিদা, ত্রাইবেল কম্মর্স য়োকখৎনবা অমসুং খুঙ্গংদা য়ুম্ফম ওইবা ত্রাইবেলগী পোত্থোকশিং পুথোক্লিবশিংগা অমসুং খুৎহৈবশিংগা পুনশিন্নদুনা অমসুং মরী থমদুনা লৈবাক অসিগী অমসুং মালেমগী কৈথেলশিংদা খ্বাইদগী নৌবা ই-প্লেৎফোর্মশিং মালেমগী থাক্তা শেমগৎতুনা মফম পুম্নমক য়ৌনবা দিজিতাইজেসনগী দ্রাইফ পায়খৎখি। ললোং অসিনা ত্রাইবেল কম্মর্স মপুং ফানা য়োকখৎনবা পান্দম থম্লি।


    ভন ধন য়োজনা, খুঙ্গংগী হাতশিং অমসুং মখোয়গী গোদাউনশিংগা মরী লৈনবা উমংদা খুন্দাবশীংগী ই-পাউ পুম্নমক দিজিতাইজেসন তৌনবা তি.আর.আই.এফ.ই.দি.না থবক পায়খৎলি। প্রধান মন্ত্রী শ্রী নরেন্দ্র মোদীগী “অত্মানির্ভর অভিয়ানগী খোঙথাংগী” মখাদা হায়রিবা মীওইশিং অসিদা কান্নবশিং ফংহনবদা মতেং পাংনবা জি.আই.এস. তেক্নোলোজী শীজিন্নদুনা ত্রাইবেল ক্লস্তর পুম্নমক খঙদোক্তুনা অমসুং মেপ তৌনবা দিজিতাইজেসন অসিনা হোৎনরি।


    লায়চৎ অসিনা খঙহৌদনা ঐখোয়গী পুন্সি অসি খুদুম চনশিনখিবা অমসুং খুদক্তা লোকদাউন তৌখিবনা মরম ওইরগা ত্রাইবেল খুৎহৈবশিংগী স্তোক লুপা কোতি ১০০ রোম ওইগদবা য়োনবা ঙমদনা লৈরি। স্তোকশিং অসি য়োন্নবা অমসুং য়োল্লিবা পুম্নমক শোকহল্লবা ত্রাইবেলগী ইমুংশিংদা ফংহন্নবা তি.আর.আই.এফ.ই.দি.না পোৎলম লাখ ১ হেন্না লৈশিনখ্রে অমসুং য়োনবা ঙমহৌদ্রবা পোৎলমশিং অসি মখোয়গী ত্রাইবেল ইন্দিয়াগী ৱেবসাইৎ অমসুং এমাজোন, ফ্লিপকার্ত অমসুং জি.ই.এম.গুম্বা অতোপ্পা রিতেল প্লেৎফোর্মগী খুত্থাংদা ওনলাইনদা (অতাবা মমলশিংদা) য়োন্নবা অকনবা থৌরাং অমা পায়খৎলি। ত্রাইবেল খুৎহৈবশিংগী ইমং ৫০০০ হেনবদা লেম্না চান্নবা অমসুং রসন পীনবা আর্ত ওফ লিবিং ফাউন্দেসনগা লোয়ননা তি.আর.আই.এফ.ই.দি.গী তিমগী মীওইশিংনা খুৎ শমন্দুনা হোৎনরি।


    ‘মেকানিজম ফোর মার্কেতিং ওফ মাইনর ফোরেস্ত প্রদ্যুস (‌এম.এফ.পি.)গী খুত্থাংদা মিনিম্ম সপ্পোর্ত প্রাইজ (এম.এস.পি.) অমসুং ভেল্যু চেন চাওখৎহনবগী স্কিমশিংনা মমাংদা অমুক্তা থোকখিদ্রিবা মওংদা ত্রাইবেল ইকোসিস্তেম অসিদা অওনবা অমসুং অহোংবগী মায়কৈদা পুরগনি। লৈবাক অসিগী রাজ্য ২১দা রাজ্য সরকারগী এজেন্সীশিংগা লোয়ননা তি.আর.আই.এফ.ই.দি.না ৱাখল পুথোক্তুনা অমসুং ইমপ্লিমেন্ত তৌদুনা স্কিম অসিনা এপ্রিল ২০২০দগী ত্রাইবেলগী শেন্মীৎলোনদা হকথেংননা লুপা কোতি ৩০০০ হাপচিনখ্রে। সরকারগী মতেং ফংবদগী মে ২০২০দা মাইনর ফোরেস্ত প্রদ্যুস (এম.এফ.পি.শিং)গী মমলশিং অসিদা ৯০% ফাওবা হেনগৎখ্রে অমসুং এম.এফ.পি.গী লিস্ততা অনৌবা পোৎলম ২৩ হাপচিনখি, ত্রাইবেল এফিয়র্সকী মন্ত্রালয়গী অচৌবা প্রোগ্রাম অসিনা ফোরেস্ত রাইৎস এক্ত ২০০৫তগী মতেং লৌখি অমসুং ফোরেস্ত প্রদ্যুসকী ত্রাইবেল গেদররশিংদা শেলগী তেংবাং অমসুং মতিক চাবা মমল ফংহন্নবা পান্দমশিং থম্লি। মমল অসি মরক্তা লৈরিবা মীওইনা মখোয়দা পীরিবা মমলদগী শরুক অহুম হেন্না হেনগৎলি অমসুং মসিনা অৱাবা তানফম অসিদা মখোয়গী ইনকম হেনগৎহনবদা মতেং পাংলি।


    এম.এস.পি.গী মখাদা এম.এফ.পি. স্কিমগী রাজ্য ১৬দা হৌজিক চত্থরিবা প্রোক্যুর্মেন্ত অসিনা লুপা কোতি ১০০০গী প্রোক্যুর্মেন্ত তৌদুনা অৱাংবা রেকোর্দ অমা থমখ্রে অমসুং অমনা এম.এস.পি.না লুপা কোতি ২০০০গী ত্রেদ তৌবা ঙমখ্রে।


    রাজ্যশিংগী মরক্তা ছত্তিসগরনা লুপা কোতি ১০৫.৯৬রোমগী মাইনর ফোরেস্ত প্রদ্যুসকী মেত্রিক তন ৪৬৬৫৪ প্রোক্যুর তৌদুনা মকোক থোংলি। ওরিশা অমসুং তেলঙ্গনানা লুপা কোতি ৩০.০১ রোমগী এম.এফ.পি.শিংগী এম.তি. ১৪১৮৮ অমসুং লুপা কোতি ২.৩৫কী এম.এফ.পি.শিংগী এম.তি. ৫৩২৩ মথং শিৎনা প্রোক্যুর্মেন্ত তৌদুনা মতুং ইল্লি।


    চপ মান্নবা স্কিম অসিগীসু শরুক অমা ওইরিবা ভব ধব বকাস কেন্দ্রশিং/ত্রাইবেল স্তার্ত-অপশিংনা ত্রাইবেল গেদররশিং অমসুং উমংদা খুন্দারিবশিং অমসুং য়ুমদা শাজবা ত্রাইবেলগী খুৎহৈবশিংদা থবক ফংনবা পাম্বৈ অমা ওইনা এম.এস.পি.দা মতেং ফজনা পাংলি। এস.ঐচ.জি.এস. ১৮৫০০দা ত্রাইবেল ইন্তর্প্রাইজ ১২০৫ লিংখৎতুনা রাজ্য ২২দা ত্রাইবেল গেদরর লাখ ৩.৬তা অমসুং সেল্ফ-হেল্প গ্রুপ ১৮০০০তা থবক ফংনবগী খুদোংচাবশিং পীরগনি। প্রোগ্রাম অসিগী ফজবা মশক অদুদি মসিগী ভেল্যু হাপকৎলবা প্রদক্তশিং অসি ত্রাইবেলশিংদা হকথেংননা য়োনবা ফংহল্লি। মসিগী ত্রাইবেল ইন্তর্প্রাইজ অসিনা পেকেজিং অমসুং মার্কেতিং তৌরিবা অসিনা ভেল্যু হাপকৎলবা প্রদক্তশিংদা চাওনা কান্নবা ফংহল্লি। মনিপুর অমসুং নাগালেন্দ অসিনা স্তার্ত-অপশিং য়াম্না লৈবা রাজ্যশিংগী খুদম ওইবা ঙম্লি।


    ফোরেস্ত প্রদ্যুসশিংগী ভেল্যু এদিসন অমসুং প্রোসেসিংগীদমক মনিপুরগী রাজ্য অসিদা ভন ধন কেন্দ্র ৭৭ লিংখৎখ্রে। সেপ্তেম্বর ২০১৯দগী হৌদুনা লাখ ৪৯.১ রোমগী এম.এফ.পি. প্রদক্তশিং ভন ধন কেন্দ্রশিংনা রিপোর্ত তৌরকখ্রে! থোইদোক হেন্দোকনা শিংথানিংঙাই ওইবা ফুদ সেফতি অমসুং হাইজিনগী স্তেন্দর্দশিং শীজিন্নরিবা সেন্তরশিং লিংখৎখ্রে, হৈক্রু মহী, মংগে হৈক্রুগী মীথাই অমসুং হৈখাগী জেমশিংগী ফজরবা পেকেজিং শেম্বা অমসুং প্রদক্তশিংগী অনৌবা ব্রান্দিং অমসুং মার্কেতিং অসিনা ঙান্থোইরি। মনিপুরগী জিলা অমনা প্রদক্তশিং অসি য়োন্নবা মোবাইল ভেন সর্ভিস চেনবা হৌখ্রে।


    মখোয়গী মথং তাঙ্কক্কী থবক থৌরমশিংদা এম.এফ.পি. স্কিমগী এম.এস.পি.গা লোয়ননা ভন ধন য়োজ য়ৌহন্নবা তি.আর.আই.এফ.ই.দি.না হৌজিক থৌরং তৌরি।খোঙথাং অনি অসিনা পুন্না থবক ফংহন্নবা অমসুং ইনকম অমসুং ওন্তপ্রিনোর্শীপ হেনগৎহন্নবা ত্রাইবেলশিংগী ওইবা অপুনবা দিবেলপমেন্ত পেকেজ অমা পীরি।


    লৈবাক শিনবা থুংনা সিস্তেমশিং অমসুং থবকশিং লৌখৎতুনা এম.এফ.পি.শিংগী প্রোক্যুর্মেন্ত অসি চহি চুপ্পা তৌদুনা অমসুং হৌজিক য়ৌরিবা লুপা কোতি ৩০০০গী থাক অসিদগী শরুক অনি হেনগৎহন্দুনা লুপা কোতি ৬০০০ য়ৌহন্নবা হোৎনরি ( অমসুং ত্রাইবেল গেদররগী ইমুং লাখ ২৫তা কান্নবা ফংহনখ্রে)। শেনবা চহি ২০২০-২১দা পোৎ পুথোকপা অমসুং অহেনবা থবক থৌরমশিং হেনগৎনবা, ত্রাইবেল বেনিফিসরী লাখ ৯ য়াওনা ভি.দি.ভ.কে. ৩০০০ লিংখৎনবা পান্দম থম্লি। নবা, ত্রাইবেল বেনিফিসরী লাখ ৯ বরেন ধন .দা মতেং ফজনা পাং;ই

    
    চাওরাক্না ত্রাইবেল ১৪০০০রোমদা কান্নবা ফংহনগদবা ভন ধন বিকাস কেন্দ্র ৪৪ অসি মিজোরামদা জুলাই ১৪, ২০২০দা তি.আর.আই.এফ.ই.দি.গী মেনেজিং দিরেক্তর ওইরিবা শ্রী প্রবির কৃষ্ণ অমসুং মিজোরাম সরকারগী কোওপরেসনগী বিভাক্কী শ্রী জে.পি.অগর্ৱাল অমসুং ওফিসিএলশিং য়াওদুনা মিজোরাম সরকারগী কোওপরেসনগী বিভাক্কী মন্ত্রী শ্রী সি. লালরিনশঙ্গানা হৌদোকখ্রে। ভি.দি.ভি.কে.শিংগী সুপর্ভাইজরশিং অমসুং সর্ভেয়রশিং ত্রেনিং পীবনচিংবা থবক থৌরমশিং হৌখিবা চয়োলদগী মপুং ফানা হৌখ্রে। 

    মমিং লৈরবা ত্রাইবেল খুৎহৈবশিং হেন্না মীয়ামদা খংহন্নবা অমসুং মখোয়গী হৈশিংবশিং অমসুং পোত্থোকশিং মালেমগী ওইবা থাক্তা পুখৎনবা তি.আর.আই.এফ.ই.দি.না ত্রাইবেল খুৎহৈশিং ত্রেন তৌনবা রুমা দেবী অমসুং রীনা ধাকাগুম্বা মমিং লৈরবা দিজাইনরশিংগা চুংশিন্নরি।


    ন্যুজ Xতা ফাওগৎলক্লিবা দিজাইনর অমসুং ম্যুজ রীনা ধাকানা মহাক্কী মশাগী শোদা ইন্তর্ভ্যু মথং-মথংগী খুত্থাংদা ত্রাইবেল হেন্দিক্রাফশিং অমসুং পোত্থোকশিং উৎলি। গৌহর খানগা লোয়ননা পাংথোকখিবা অহানবা ইন্তর্ভ্যু অদু জুলাই ১৭, ২০২০দা তেলিকাস্ত তৌখি অমসুং পুজা বত্রগা লোয়ননা পাংথোকখিবা অদুনা জুলাই ২৪, ২০২০দা রেদিওদা থাদোকখি।


    মসিগী খোংথাংশিং অসি মায় পাক্না ইমপ্লিমেন্ত তৌখিবা অমসুং তুংদা ময়াম অমা লৌখৎকদবগা লোয়ননা তি.আর.আই.এফ.ই.দি.না শোকহল্লবা খুৎহৈবশিং অমসুং গেদররশিংগী শোত্থরবা শেন্মীৎলোন ফীভম ফগৎহনবগা লোয়ননা লৈবাক শিনবা থুংনা ত্রাইবেল পুন্সি মহিং অমসুং হিংনবগী পাম্বৈশিংদা মপুংফানা অওনবা পুরক্নবা মায়কৈদা চংশিল্লি।


    **********

    
    
    (Release ID: 1641768) Visitor Counter : 4
    
    
      Read this release in: English , Urdu , Hindi , Bengali , Punjabi , Tamil