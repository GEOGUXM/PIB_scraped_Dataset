      ঙাকশেল মন্ত্রালয়

      ঙাকশেল মন্ত্রী শ্রী রাজনাথ সিংহনা কোরিয়াগী ঙাকশেল মন্ত্রীগা লোয়ননা তেলিফোন্দা ৱারী শাখ্রে
      
      বাইলেতরেল দিফেন্স কোর্পোরেসনগী থবক য়েংশিনখ্রে

      Posted On: 10 JUL 2020 1:30PM by PIB Imphal

    ঙাকশেল মন্ত্রী শ্রী রাজনাথ সিংহনা রিপব্লিক ওফ কোরিয়াগী (আর.ও.কে.) ঙাকশেল মন্ত্রী মিস্তর জিওং কিয়োং-দুগা লোয়ননা তেলিফোনগী থোংদা ঙসি ৱারী শাখ্রে।


    কোবিদ-১৯গী লায়চৎনা ওইহল্লিবা ফীভমগা মরী লৈনবা সমস্যাশিংদা ঙাকশেল মন্ত্রী অনিনা খন্ন-নৈনখি। শ্রী রাসনাথ সিংহনা মিস্তর জিওং কিয়োং-দুদা ভারতনা মালেমগী থাক্তা কোবিদ-১৯গী মায়োক্তা লান্থেংন্নবা হোৎনবদা মতেং পাংলিবা অদু ফোঙদোকখি অমসুং মালেমনা লায়চৎ অসি লান্থেংনবা পুন্না চুংশিন্নদুনা হোৎনবা য়াবা লমশিংগী মতাংদা খ্ন্নখি। লায়চৎ অসিনা থোকহল্লিবা অচৌবা শীংনবশিং অসি পুন্না মায়োক য়ামিন্ননবা থবক তৌমিন্নসি হায়না মন্ত্রী অনিনা য়ানখি।


    তেলেফোন্দা ৱারী শাখিবা অদুদা, মখল কয়াগী বাইল্তেরেল দেফেন্স কোর্পোরেসনগী খোংথাংশিংগী থবকশিং মন্ত্রীশিংনা য়েংশিনখি অমসুং মখা তানা আর্ম ফোর্স অনিগী মরক্তা লৈরিবা ঙাকশেলগী ওইবা মরী অসি ফগৎনবা হোৎনবগী অপাম্বা ফোঙদোকখি। লৈবাক অনিগী মরক্তা ঙাকশেলগী ইন্দস্ত্রী অমসুং ঙাকশেলগী তেক্নোলোজীগী লমদা য়ানবশিং পুরক্তুবা থবক লৌখৎনবসু য়ানখি।


    তেলিফোন্দা ৱারী শাবা অসিদা য়ানখিবা সেক্যুরিরী ইন্তরেস্তশিংগী রিজনেল দিবেলপমেন্তশিং মরমদসু ৱারী শাখি।


    ***

    
    
    (Release ID: 1637719) Visitor Counter : 4
    
    
      Read this release in: Punjabi , English , Urdu , Hindi , Marathi , Bengali , Tamil , Telugu , Malayalam