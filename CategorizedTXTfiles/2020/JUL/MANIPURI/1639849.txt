      PIB Headquarters

      কোবিদ-১৯গী মতাংদা নুমিৎ খুদিংগী ফোংবা পি.আই.বি.গী বুলেতিন
      Posted On: 19 JUL 2020 6:16PM by PIB Imphal


    (মসিদা হৌখিবা পুং ২৪ দা থোকখিবা কোবিদ -১৯গা মরী লৈনবা চেফোংশিং, ফিল্দ ওফিসশিংদগী ফংবা পাউশিং, অমসুং পি.আই.বি.না লৌখৎপা ফেক্ত চেকশিং য়াওরি )


      * হৌখিবা পুং ২৪ অসিদা মীওই ২৩,৬০০ নাবা ফখি; নাবা ফরবগী কেস মশীংনা এক্তিব কেস মশীংদগী লাখ ৩ হেনখ্রে।

      * মিল্লিয়ন অমদা তেস্ত তৌবগী চাং ১০,০০০ য়ৌশিল্লক্লে।
      * ভারতকী কেস ফেতেলিতী রেত (সি.এফ.আর.) অহানবা ওইনা চাদা ২.৫গী মখাদা লৈরে; স্তেত অমসুং য়ু.তি. ২৯দা লৈবাক্কী চাংচত্তগী হন্থবা সি.এফ.আর. লৈরে।
      * শেল-থুম মন্ত্রীনা কোবিদ-১৯ থেংননবা জি. ২০ এক্সন প্লানগী মরমদা ঙাংখি, একজিৎ স্ত্রেতেজীদা কা হেন্না শোকচিল্লক্লিবা ফিবম অসি থেংননবা মালেমগী থাক্তা খুৎশম্নবগী তঙাইফদবা লৈরিবসি থমখি।
      * কোবিদ-১৯ লাইচৎ থেংনবদা মীয়ামগা খোঙবু ওইদুনা চৎমিন্নবগীদমক উপ রাস্ত্রপতিনা মিদিয়াবু থাগৎখ্রে

    হকশেল অমসুং য়াইফ য়ুম্বাল মন্ত্রালয়দগী কোবিদ-১৯দা অপদেৎ: হৌখিবা পুং ২৪ অসিদা মীওই ২৩,৬০০ নাবা ফখি ; নাবা ফরবগী কেস মশীংনা এক্তিব কেস মশীংদগী লাখ ৩ হেনখ্রে ; মিল্লিয়ন অমদা তেস্ত তৌবগী চাং (তি.পি.এম.) ১০,০০০ য়ৌশিল্লক্লে


    হৌখিবা পুং ২৪ অসিদা কোবিদ অনাবা মীওই ২৩,৬৭২ না ফখ্রে। নাবা ফরবা অনাবা মশীংগা এক্তিব কোবিদ-১৯ কেস মশীংগগী খেন্নবসু ৩,০৪,০৪৩ ওইরে। অপুনবা নাবা ফরবা মশীংনা ৬,৭৭,৪২২নি। নাবা ফগৎলকপগী চাংনা ৬২.৮৬%নি। এক্তিব কেস ৩,৭৩,৩৭৯দা মীৎকুপ নাহুমশিংনা হোস্পিতাল অমসুং হোম আইসোলেসন তৌদুনা লাইয়েং চত্থরি। হৌখিবা পুং ২৪ অসিদা সেম্পল ৩,৫৮,১২৭ তেস্ত তৌখি। অপুনবা ওইনা তেস্ত তৌখ্রবা সেমপল ১,৩৭,৯১,৮৬৯না ভারত্তা মিল্লিয়ন অমদা তেস্ত তৌবগী চাং অসি ৯৯৯৪.১ য়ৌরে। লৈবাক অসিগী তেস্ত তৌনবগী লেবকী নেৎৱার্ক অসি লেব ১২৬২ লৈবগা লোইননা চাং নাইনা মশীং হেনগৎলক্লি, সরকারগী লেব ৮৮৯ অমসুং প্রাইবেৎ লেব ৩৭৩ শুরে।


    অকুপ্পা ৱারোলগীদমক: https://www.pib.gov.in/PressReleseDetail.aspx?PRID=1639800


    ভারতকী কেস ফেতেলিতী রেত (সি.এফ.আর.) অহানবা ওইনা চাদা ২.৫গী মখাদা লৈরে; স্তেত অমসুং য়ু.তি. ২৯দা লৈবাক্কী চাংচত্তগী হন্থবা সি.এফ.আর. লৈরে


    ইচঙ থৌবা লাকশিনবগী লাল্লোং, অকনবা তেস্তিং অমসুং পরীং চুমবা লায়েং পথাপ্তা য়ুম্ফম ওইদুনা মান্ননা শেম্লবা ক্লিনিকেল মেনেজমেন্ত প্রোতোকোলশিংনা মরম ওইরগা কেস ফেতেলিতী রেত অসি হন্থরকপনি‍। কেস ফেতেলিতী রেত চাং নাইনা হন্থরক্লি অমদি হৌজিক্কী ওইনা মসি চাদা ২.৪৯দা লৈরি‍। মসিনা মরম ওইরগা ভারতকী চাংচত্তগী হন্থনা সি.এফ.আর. লৈবা স্তেত অমসুং য়ু.তি. ২৯ লৈরে‍। স্তেত অমদি য়ু.তি. ৫দি সি.এফ.আর. জিরো লৈ‍রি‍। স্তেৎ অমসুং য়ু.তি. ১৪না সি.এফ.আর. চাদা ১দগী হন্থনা লৈরি‍।


    অকুপ্পা ৱারোলগীদমক : https://www.pib.gov.in/PressReleseDetail.aspx?PRID=1639707


    শেল-থুম মন্ত্রী শ্রীমতি নির্মলা সিতারমন্না শেল-থুম মন্ত্রী অমসুং সেন্ত্রল বেঙ্কশিংগী গবর্নরশিংগী জি. ২০ মীফমদা শরুক য়াখ্রে


    শেল-থুম মন্ত্রীনা কোবিদ-১৯ থেংননবা জি. ২০ এক্সন প্লানগী মরমদা ঙাংখি মদু এপ্রিল ১৫, ২০২০দা শেল-থুম মন্ত্রী অমসুং সেন্ত্রেল বেঙ্ককী গবর্নরশিংগী জি. ২০ (এফ.এম.সি.বি.জি.)না মমাংগী মীফমদা জি. ২০ এক্সন প্লানগী মরমদা ঙাংখি। মসিগী জি. ২০ এক্সন প্লান অসিনা হেলথ রেস্পোন্স, ইকোনোমিক রেস্পোন্স, মপাঙ্গল লৈরবা অমসুং সস্তেনেবল রিকোবরী অমসুং ইন্তর্নেসনেল ফাইনান্স কোওর্দিনেসন্না য়ুম্বী ওইদুনা লাইচৎ অসিগু জি. ২০ মীফম্না লাকশিনবদা শরুক য়ানবা খন্নখি। শ্রীমতি সিতারমন্না হায়রিবা এক্সন প্লান অসি মতমগা চুননবা অমসুং কান্নবা ফংনবা হোৎননবা পুক্নিং চিংশিনখি। শ্রীমতি সিতারমন্না এক্সন প্লান অসি খুমাং চাউশিন্নবা মহাক্কী ওইবা ৱাখল্লোন অমসুং একজিৎ স্ত্রেতেজীদা কা হেন্না শোকচিল্লক্লিবা ফিবম অসি থেংননবা মালেমগী থাক্তা খুৎশম্নবগী তঙাইফদবা লৈরিবসি থমখি। এক্সন প্লান অসিনা কোবিদ-১৯গী মনুংদা শেন্মিৎলোন অসি করম্না সপ্লাই সাইদ অমসুং দিমান্দ সাইদপু খল চানা থম্লিবগে হায়বদু য়েংবা তঙাইফদে হায়বা ৱাফম থম্লদুনা, ভারতনা মসিগী খল অসিবু হেন্না ফরবা লিক্বিদিতী অমা ফংনবগীদমক ক্রেদিৎ স্কিম, দাইরেক্ত বেনিফিৎ ত্রান্সফর অমসুং ইমপ্লোয়মেন্ত গরেন্তী স্কিমগী মখাদা মান্ননা থম্লি হায়বদু শ্রীমতি সিতারমন্না ফোংদোকখি।


    অকুপ্পা ৱারোলগীদমক: https://www.pib.gov.in/PressReleseDetail.aspx?PRID=1639707


    কোবিদ-১৯ লাইচৎ থেংনবদা মীয়ামগা খোঙবু ওইদুনা চৎমিন্নবগীদমক উপ রাস্ত্রপতিনা মিদিয়াবু থাগৎখ্রে


    ভারতকী উপ রাস্ত্রপতি অমসুং রাজ্য সভা চেয়রমেন শ্রী এম. ভেঙ্কয়ানা মীয়ামদা কোরোনাভাইরস শন্দোরকপা অমসুং কোবিদ-১৯ লাইচৎ অসিগী মরমদা মথৌ তাবা ঈ-পাউ, নৈনবা অমদি মসিগী তোঙান তোঙানবা মশক মওংশিংগী মতাংদা মীৎয়েংশিং থমদুনা লাইচৎ অসি লান্থেংনবদা তংদু লৈতাদ্রবা মীয়ামগা খোঙবু ওইদুনা চৎমিন্নবগীদমক মিদিয়াবু থাগৎপা ফোঙদোকখ্রে‍। ঙসি “মিদিয়া: আউর পার্তনর ইন কোরোনা তাইম্স” হায়না মিংথোনবা মহাক্কী ফেসবুক পোস্ততা, শ্রী নাইদুনা ভাইরস অসি শন্দোরকপদগী হৌরগা হৌখিবা থা খরসিদা মিদিয়ানা লৌরিবা থৌদাংগী মতাংদা মরীক চূম্বা ৱাফম থম্লদুনা মিদিয়া অমসুং মিদিয়া পর্সনশিংবু “লাইচৎ অসি থেংনবদা মীয়ামবু মপাঙ্গল কলহন্নবা পাউদমবা, খঙহনবগী মখোয়গী মরুওইবা থৌদাং য়াবগীদমক অমদি লাংফম মনুংসিদা থাজবা য়াবা খোঙবু অমা ওইনা ঐখোয়গী পুন্সিগী মরুওইবা শরুক অমা ওইনা লৈবগীদমক্তা” থাগৎখি‍। মীওইবনা লাংফম থেংনরবা মতমদা মদুগী মরম, ওইরকপা য়াবা, কয়াম কুইনা লৈগদবা অমদি কমদৌনা মদুদগী নান্থোক্কনি হায়বা ৱাফমশিং থিরকই, অমদি হায়রিবা ৱাফমশিংসি মীয়ামদা য়ৌহনবা হায়বসি মিদিয়াগী মথক্তা তারকই‍ হায়না মহাক্না হায়খি‍।


    অকুপ্পা ৱারোলগীদমক : https://pib.gov.in/PressReleasePage.aspx?PRID=1639724


    পি.পি.ই. কীৎ তেস্ত তৌনবা অমসুং শকখং চে পীনবগীদমক সিপেত অসি এন.এ.বি.এল.দগী এক্রিদেসন তৌখ্রে


    কেমিকল্স অমসুং ফর্তিলাইজর মন্ত্রালয়গী কেমিকেল্স অমসুং পেত্রোকেমিকেল বিভাগকী মখাদা লৈবা খ্বাইদগী থাক ৱাংনা মাংজিল থারিবা ইন্সতিত্যুত অমা ওইরিবা সেন্ত্রেল ইন্সতিত্যুত ওফ পেত্রোকেমিকেল্স ইঞ্জিনীয়রিং অমসুং তেক্নোলোজী(সিপেত)অসি পি.পি.ই. কীৎ তেস্ত তৌনবা অমসুং শকখং চে পীনবগীদমক নেস্নেল এক্রিদেসন বোর্দ ফোর তেস্তিং এন্দ কেলিব্রেসন লেবোরেতরীজ(এন.এ.বি.এল.)না এক্রিদেসন তৌখ্রে। পি.পি.ই. কীৎশিং অসিদা গ্লোবশিং, কোভরওলশিং, ফেস শীলশিং অমদি গোগলশিং অমসুং লৈরোল অহুম ওইবা মাস্কনচিংবশিং অসি ইন্তর্নেস্নেলগী থাক্তা পরিং নাইনা য়াওই। মসি সিপেতনা কোবিদ-১৯ লান্থেংনবদা অমসুং ‘আত্মনির্ভর ভারত’কী মায়কৈরোমদা চংশিনবদা মায় পাক্না পাংথোকপা থবক অমনি।


    অকুপ্পা ৱারোলগীদমক : https://pib.gov.in/PressReleasePage.aspx?PRID=1639766


    সি.এস.আই.আর.-সি.এম.ই.আর.আই., দুর্গাপুরনা ৱার্কপ্লেসকীদমক কোবিদ প্রোতেক্সন সিস্তেম (সি.ও.পি.এস.) মায়খুম হাংদোকখ্রে


    সি.এস.আই.আর.-সি.এম.ই.আর.আই., দুর্গাপুরনা থবক মফমগীদমক হৌজিক ওইরিবা লায়চৎ অসিগী গেম-চেন্জর ওইনা কোবিদ প্রোতেক্সন সিস্তেম (সি.ও.পি.এস.)পুথোকখ্রে।সি.ও.পি.এস. ৱার্কপ্লেসতা য়াওরিবসি খুৎনা শোক্তনা শিজিন্নবা নুংশা মঙালদা বেজ তৌবা ইন্তিলিজেন্ত মাস্ক ওতোমেতেত দিশ্পেন্সিং য়ুনিৎ কম থরমেল স্কেন্নর (ইন্তেলি.এম.এ.এস.তি.), তসলেস ফৌকেত (তি.ও.য়ু.এফ) অমসুং ৩৬০ ০ কার ফ্লসশরশিংসু হৌজিক তেক্নোলোজি ত্রান্সফর অমদি প্রদক ওর্দরগীদমক ফংলে।


    অকুপ্পা ৱারোলগীদমক: https://pib.gov.in/PressReleasePage.aspx?PRID=1639728


    পি.আই.বি. ফিল্দ ওফিসশিংদগী ফংবা পাউ


    • পঞ্জাব: পঞ্জাব সরকারনা কোবিদ-১৯গী লাইচৎ অসিগী মনুংদা মহৈরোইশিংদা ওনলাইন এজুকেশন পীনবা কেমপেন অমা হৌদোকখ্রে অমসুং এনিমেশন ভীদিওগী খুথাংদা অঙাংশিংদা মহৈ-মশিং তম্বীনবা অনৌবা খোংথাং অমা হৌদোকখ্রে।


    • হিমাচল প্রদেশ: হিমাচল প্রদেশকী গোবর্নরনা রাজ ভাৱন্দগী ভীদিও কনফরেন্সিংগী খুথাংদা উনা জিলাগী দিস্ত্রিক্ত এদমিনিস্ত্রেশন, ইন্দস্ত্রী এসোসিয়েশন অমসুং অচৌবা ইন্দস্ত্রীয়েল য়ুনিৎশিংগী হেদশিংগা ৱারী-ৱাতাই শানখি।


    • কেরলা: থিরুৱানন্থাপুরম মেদিকেল কোলেজতা দোক্তর তরেত য়াওনা হেল্থ কেয়র ৱার্কর ১৮ তেস্ত তৌবা মতমদা পোজিতিব ওইখ্রে; স্তাফ ১৫০গী মথক্তা খ্বারন্তিন তৌনবা হায়খ্রে। রাজ্য অসসিদা কোবিদ-১৯গী অনৌবা এক্তিব কেস ৫৯৩ কনফর্ম ওইখ্রে। পেসেন্ত ৬,৪১৬ হৌজিক-হৌজিক লাইয়েংদুনা লৈরি অমসুং জিলা কয়া অমদা মীওই লাখ ১.৭৩ সর্ভিলেন্স তৌদুনা থম্লি।


    • তামিল নাদু: হকশেলগী মন্ত্রী মাল্লদি কৃষ্ণারাওনা ঙসি পুদুচেরীদা ১৪.২%গী চাংদা য়াম্না ৱাংলবা কোবিদ-১৯গী ইনফেক্স অসিগী মতাংদা নুংনাংবা ফোংদোকখি। হৌখিবা পুং ২৪দা সেম্পল ৭৬৮ তেস্ত তৌখি, মসিদা ১০৯ পোজিতিব ওইখি, হায়না মহাক্না হায়খি। অপুনবা কেসশিং: ১,৬৫,৭১৪; এক্তিব কেসশিং: ৪৯,৪৫২; শিখিবশিং: ২৪০৩; চেন্নাইদা এক্তিব কেসশিং: ১৪,৯৯৭।


    • কর্নাতকা: ওথোরিতীশিংনা শেন্নদুনা থম্লবসু কর্নাতকাদা থাংজা নুমিত্তা পোজিতিব কেস ৪,৫৩৭ অমসুং ৯৩ শিখিবগী পাউ লৈরবসু রাজ্য অসিগী মীদিয়া বুলেতিনদা কেস ১,০০০গী মথক্তা য়াওখিদে। ঙরাং ফাওবদা অপুনবা কেসশিং: ৫৯,৪৫২; শিখিবশিং: ২৪০৩; চেন্নাইদা এক্তিব কেসশিং: ১৪,৯৯৭।


    • অন্ধ্র প্রদেশ: তি.তি.দি.গী এমপ্লোয়ী অহুম অমুক পোজিতব ওইখ্রে। থিরুচুর তেম্পলদা থবক তৌরিবা স্তাফ কোরোনাভাইরসনা শোকহল্লে হায়না কনফর্ম তৌখি। স্ক্রাইবশিংনা কোরোনা ৱারিয়র্সকী কেতেগোরীদা য়াওহনবীনববা সরকারদা তকশিল্লকখ্রে অমসুং লুপা লাখ ৫০গী ইন্সুরেন্স কোভর অমসুং থা তরুক ফাওবগী ওইনা লুপা ১০,০০০গী থাগী ওইবা তেংবাং পীনবা হায়খ্রে। রাজ্যনা সেপ্তেম্বর ৫দগী স্কুলশিং হৌবগী মতাংদা খঙহল্লকখ্রে। ঙরাং অনৌবা কেস ৩৯৬৩, ১৪১১ দিসচার্জ তৌখি অমসুং ৫২ শিখিবগী পাউ লৈখি। অপুনবা কেসশিং: ৪৪,৬০৯; এক্তিব কেসশিং: ২২,২৬০; শিখিবশিং: ৫৮৬।


    • তেলঙ্গানা: রাজ্য সরকারনা কোবিদ-১৯ লাকশিন্নবগীদমক্তা মথৌ তাবা পুন্সি কনগদবা দ্রগশিং ফংহন্নবা লোকেল ফার্মসিতিকেল মেন্যুফেকচরর্শিং অমসুং রাজ্য অসিদা লৈরিবা দিস্ত্রিব্যুতরশিংগা পুন্না থবক তৌরি। ঙরাং অনৌবা কেস ১২৮৪, ১৯০২ ফগৎখিঅমসুং ৬ শিখিবগী পাউ লৈখি; কেস ১২৮৪গী মনুংদা কেস ৬৬৭দি জি.ঐচ.এম.সি.দগী ফংখি। অপুনবা কেসশিং: ৪৩,৭৮০; এক্তিব কেসশিং: ১২,৭৬৫; শিখিবশিং: ৪০৯; দিসচার্জ তৌখিবশিং: ৩০,৬০৭।


    • মহারাস্ত্র: থাংজা নুমিত্তা মুম্বাইদা থেংনখিবা কেসশিংগী মশিং অদু লাখ ১ লান্থোকখ্রে। হকশেলগী দিপার্তমেন্তকী বুলেতিন মহারাস্ত্রদা অনৌবা কেস ৮,৩৪৮ থেংনখিবনা রাজ্য অসিগী অপুনবা মশিং অদু লাখ ৩গী তাঙ্কক অসি হেন্দোকখ্রে অমসুং রাজ্য অসিদা কেস ৩,০০,৯৩৭ য়ৌখ্রে। মুম্বাইদা কোবিদ শন্দোরকপা অসি খরা হন্থরকপগী মমি উবদগী, লাক্লিবা নিংথৌকাবা নুমিত্তগী সবঅর্বশিংদা লৈরিবা চিভিক হৌসপিতাল ১৬কী মনুংদা মাপলদি নোংজু থাগা মরী লৈনবা লাইনাশিংদা মিৎয়েং চংনবা “নন-কোবিদ” হবশিং ওইনা ওইহল্লগনি।


    • গুজরাত: গুজরাত সরকারনা কোবিদ-১৯গী পেসেন্তশিং অসি লাইয়েংনবগীদমক্তা মেদিকেল স্তাফশিংগীদমক্তা মথৌ তারিবা অসি মপুং ফানা ফংহনবা ঙম্নবা মেদিকেলগী মহৈরোইশিংবু এসিস্তেন্ত ওইনা থবক তৌহল্লগনি হায়না লাওথোকখ্রে। হায়রিবা মহৈরোইশিং অসি প্রিভেন্তিব কেয়র, ক্লিনিকেল কেয়র, লোজিতিক্স অমসুং অতোপ্পা থবক খুদম ওইনা হেল্থ এন্দ মেদিকেল দেতা মেনেজমেন্ত, দেতা এনালিসিস অমসুং সরকারগী ১১০০ অমসুং ১০৪ হেল্পলাইনশিংদা তেলি-কাউন্সেল্লিংগুম্বা মেদিকেল অমসুং পেরামেদিকেল সার্বিসশিংদা শিজিন্নগনি। গুরাত্তা পেসেন্ত ১৩,৫০০ কোবিদকী লাইয়েংদুনা লৈরি।


    • রাজস্থান: রাজস্থানদা নোংমাইজিং নুমিত্তা পুন্না কোবিদ-১৯গী অনৌবা কেস ১৯৩ অমসুং অহুম শিখিবগী পাউ লৈখি, মসিনা রাজ্য অসিগী কোরোনাভাইরসকী কেস ২৮,৬৯৩ য়ৌহনখি। অপুনবা কেসশিং অদুগী মনুংদা মীওই ২১,২৬৬তি লাইনা অসিদগী নাবা ফখ্রে অদুগা ৫৫৬ অমদি শিখ্রে।


    • মধ্য প্রদেশ: ইন্দোরগী কোবিদ-১৯গী কেসকী মশিং ৬,০০০কী তাঙ্কক লনখৎখ্রে। হৌখিবা পুং ২৪দা ইন্দোরদা কোবিদ-১৯গী অনৌবা কেস ১২৯ থেংনখি, মসিনা মধ্য প্রদেশকী খ্বাইদগী হেন্না শোকহল্লবা জিলাগী মশিং অদু ৬,০৩৫ য়ৌহনখি।


    • গোৱা: থাংজা নুমিত্তা গোৱাদা কোবিদ-১৯গী কেসকী মশিং ১৮০ হেনগত্তুনা ৩,৪৮৪ য়ৌহনখ্রে।নুমিৎ অদুদা পুন্না মীওই ৯২ দিসচার্জ তৌদুনা লাইনা অসিদগী নাবা ফখিবা কেসশিংগী মশিং ২,০৩৮ য়ৌহনখি, মসিনা রাজ্য অসিদা এক্তিব ওইবশিংগী মশিং ১,৪২৫ লৈহৌখি।


    • অরুনাচল প্রদেশ: অরুনাচল প্রদেশকী সরকারনা কোবিদ-১৯গী লোকেল ত্রান্সমিশন তৌবা থীংনবা কেপিতল রিজন ইতানাগরদা ২০২০গী ওগস্ত ৩ ফাওবা লোকদাউন শাংদোকখ্রে। হৌজিক ফাওবদা অরুনাচল প্রদেশকী রাজ্যদা কোবিদ-১৯গী তেস্ত তৌনবগীদমক্তা সেম্পল লিশিং ৩৮গী মথখ্তা খোমগৎখি। অরুনাচল প্রদেশতা রিভাইস তৌরবা এস.ও.পি.গী মতুং ইন্না, রাজ্য অসিদা নুমিৎ ১০নিগী মথক্তা চংনীংবা তঙাইফদবা সার্বিস ৱার্কর্শিং অমহেক্তনা রিতর্নীশিংগীদমক্তা ওইবা নোর্মেল এস.ও.পি. অদু ইনগনি।


    • অসাম: রাজ্য অসিদা লৈরিবা ঈশিং-ঈচাউ অমসুং কোবিদ-১৯ ফিভমগা লোইনা লোইননা বাঘজান ওইল ৱেল ফায়রগী লৈরিবা ফিভম অদুগী ই-পাউ পুম্বা ফোন্দা লৌখি হায়না অসামগী সি.এম. শ্রী সর্বানন্দা সোনোৱালনা ত্বীত তৌরকখি। অসামগী হকশেলগী মন্ত্রী, শ্রী হিমন্তা বস্বা সরমানা তিনসুকিয়া সিভিল হোসপিতালদা চৎখি অমসুং কোবিদ-১৯গীদমক্তা শিল্লিবশিং অদু য়েংশিনখি। মহাক্না লাকশিন্নবগী লৌখৎলিবা পাম্বৈশিং অদু য়ৈংশিন্নবা জিলাগী এদমিনিস্ত্রেশন অমসুং হেল্থ ওফিসিয়েলশিংগা লোইননা মীফম অমা পাংথোকখি।


    • মনিপুর: মনিপুরগী রাজ্য সরকারনা জিরিবামদা কোবিদ-১৯গী চিংনবা কেসশিং লৈব্রা হায়না খঙদোক্নবা অঙ্গনৱাদি অমসুং আশা ৱার্করশিংনা সর্ভিলেন্স দ্রাইব চত্থখি।


    • মঘালায়া: মেঘালায়াদা কোবিদ-১৯না ২ অমুক শিবগী পাউ লৈখি। রাজ্য অসিগী হকশেলগী মন্ত্রী, এ.এল. হেক্না কোবিদ-১৯গী পেসেন্ত অনি অমুক লৈখিদ্রে হায়না লঅউথোকখি। লৈখিদ্রবশিং অদুগী মরক্তা অমদি বি.এস.এফ.তগীনি অদুগা অতোপ্পা অদুনা জিয়োলোজিকেল সর্ভে ওফ ইন্দিয়া, কোলকাতাদা থবক তৌবনি অমসুং মেঘালায়াদা জুলাই ৫দা লাকখিবনি।


    • মিজোরাম: মিজোরামদা হোজিক-হৌজিক মীওই ১৯০০গী মথক্তা ক্বারন্তিন তৌদুনা থম্লি। মসিগী মনুংদা ১৩১৯দি সরকারগী ক্বারন্তিন ফেসিলিতীশিংদা লৈ অদুগা অরেম্বনা পেদ নত্রগা ওম ক্বারন্তিনদা থম্লি।


    • নাগালেন্দ: নাগালেন্দদা ঙসি কোবিদ-১৯গী পোজিতিব কেস ১০ কনফর্ম ওইবা থেংনখি। হায়রিবশিং অসিগী মনুংদা কোহিমাদগী ৬, মোকোকচুংদগী ২ অমসুং দিমাপুর অমসুং লোংলেনদগী অমমম। নাগালেন্দদা পুন্না কোবিদ-১৯গী পোজিতিব কেস ৯৮৮ লৈ, মসিদা এক্তিব কেস ৫৫৬ অমসুং ফগৎখিবশিংনা ৪৩২নি।


    
    
    ***

    
    
    (Release ID: 1639849) Visitor Counter : 3
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Telugu , Kannada , Malayalam
    
    
    

*