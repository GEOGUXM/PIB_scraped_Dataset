      হকশেল অমসুং য়াইফ-য়ুম্বাল মন্ত্রালয়

      ভারতকী কেস ফেতেলিতী রেত (সি.এফ.আর.) অহানবা ওইনা চাদা ২.৫গী মখাদা লৈরে
      
      স্তেত অমসুং য়ু.তি. ২৯দা লৈবাক্কী চাংচত্তগী হন্থবা সি.এফ.আর. লৈ

      Posted On: 19 JUL 2020 1:40PM by PIB Imphal

    কেন্দ্র অমসুং স্তেত/য়ু.তি. লৈঙাকশিংগী অনা লায়েংশঙদা পুখৎলকবা কেসশিংগী পান্দম নাইবা থৌরাংনা মরম ওইরগা ভারতকী কেস ফেতেলিতী রেত চাদা ২.৫গী মখাদা হন্থখ্রে‍। ইচঙ থৌবা লাকশিনবগী লাল্লোং, অকনবা তেস্তিং অমসুং পরীং চুমবা লায়েং পথাপ্তা য়ুম্ফম ওইদুনা মান্ননা শেম্লবা ক্লিনিকেল মেনেজমেন্ত প্রোতোকোলশিংনা মরম ওইরগা কেস ফেতেলিতী রেত অসি হন্থরকপনি‍। কেস ফেতেলিতী রেত চাং নাইনা হন্থরক্লি অমদি হৌজিক্কী ওইনা মসি চাদা ২.৪৯দা লৈরি‍। মালেমগী ওইনা খ্বাইদগী নেমবা চাংদা মী শিবশিংগী মরক্তা ভারতসু অমা ওইরি‍।


    কেন্দ্রগী লমজিং মখাদা, স্তেত/য়ু.তি লৈঙাকশিংনা লৈঙাক্কী অমদি লনাইগী সেক্তরশিং পুনশিন্দুনা তেস্ত তৌবগী অমদি অনা লায়েংশঙশিংগী মচাক মথুম হেনগৎহল্লে‍। স্তেত কয়ানা অহল ওইরবশিং, মীরোনবী নুপীশিং অমসুং অতোপ্পা লায়না লৈবা মীওইশিংগুম্বা খুদোংথিনিংঙাই ওইবশিং খঙদোক্ননবা পোপুলেসন সর্ভে পাঙথোকখ্রে‍। মোবাইল এপকুমবা তেক্নোলোজিকেল পাম্বৈশিংগী লোয়নরগা মসিনা খুদোংথিনিংঙাই ওইবা মীওই কাঙলূপশিংবু লেপ্তনা য়েংশিন্দুনা থমবদা মতেং পাংদুনা, ঙন্না অনাবা খঙদোকপদা, মতম চানা লায়েং পীবদা অমদি শিবগী চাং হন্থহনবদা কান্নহল্লি‍। গ্রাউন্দ লেবেলদা অশা অমদি এ.এন.এম.গুম্বা মাঙজিন থাবা হকশেল থৌমীশিংনা মপান্দগী হল্লকপা মীয়াম পানবদা অমদি কৈরোয় লৈকায়গী থাক্তা মরীক চূম্না খঙহনবদা শিংথানিংঙাই ওইবা থবক পাঙথোক্লি‍। মসিনা মরম ওইরগা ভারতকী চাংচত্তগী হন্থনা সি.এফ.আর. লৈবা স্তেত অমসুং য়ু.তি. ২৯ লৈরে‍। স্তেত অমদি য়ু.তি. ৫দি সি.এফ.আর. জিরো লৈ‍রি‍। স্তেৎ অমসুং য়ু.তি. ১৪না সি.এফ.আর. চাদা ১দগী হন্থনা লৈরি‍। মসিনা লৈবাকসিগী মীয়ামগী হকশেলগী থৌমীশিংনা তৌরিবা শিংথানিংঙাই ওইরবা থবকসিবু উৎলি‍।

                                                                                                           
স্তেত/য়ু.তি. মমীং                         কেস ফেতেলিতী রেত (%)  স্তেত/য়ু.তি. মমীং      কেস ফেতেলিতী রেত (%)
                                                                                                           
                                                                                                           
                                                                                                           
মনিপুর                                    ০.০০                  হিমাচল প্রদেশ          ০.৭৫                
                                                                                                           
                                                                                                           
                                                                                                           
নগালেন্দ                                  ০.০০                  বিহার                  ০.৮৩                
                                                                                                           
                                                                                                           
                                                                                                           
সিক্কিম                                   ০.০০                  ঝার্খন্দ               ০.৮৬                
                                                                                                           
                                                                                                           
                                                                                                           
মিজোরাম                                   ০.০০                  তেলঙ্গনা               ০.৯৩                
                                                                                                           
                                                                                                           
                                                                                                           
এ.এন্দ.এন. আইলেন্দ                        ০.০০                  উত্তরাখন্দ             ১.২২                
                                                                                                           
                                                                                                           
                                                                                                           
লদাখ (য়ু.তি.)                             ০.০৯                  অন্ধ্র প্রদেশ          ১.৩১                
                                                                                                           
                                                                                                           
                                                                                                           
ত্রিপুরা                                  ০.১৯                  হরিয়ানা                ১.৩৫                
                                                                                                           
                                                                                                           
                                                                                                           
অসাম                                      ০.২৩                  তামিল নাদু             ১.৪৫                
                                                                                                           
                                                                                                           
                                                                                                           
দদ্রা এন্দ নগর হবেলি অমসুং দামন এন্দ দিউ  ০.৩৩                  পুদুচেরী               ১.৪৮                
                                                                                                           
                                                                                                           
                                                                                                           
কেরলা                                     ০.৩৪                  চান্দিগর               ১.৭১                
                                                                                                           
                                                                                                           
                                                                                                           
ছত্তিসগর                                  ০.৪৬                  জে. এন্দ কে. (য়ু.তি.)  ১.৭৯                
                                                                                                           
                                                                                                           
                                                                                                           
অরুনাচল প্রদেশ                            ০.৪৬                  রাজস্থান               ১.৯৪                
                                                                                                           
                                                                                                           
                                                                                                           
মেঘলয়া                                    ০.৪৮                  কর্নাতকা               ২.০৮                
                                                                                                           
                                                                                                           
                                                                                                           
ওরিসা                                     ০.৫১                  উত্তর প্রদেশ           ২.৩৬                
                                                                                                           
                                                                                                           
                                                                                                           
গোৱা                                      ০.৬০                                                             
                                                                                                           
                                                                                                           

    তেক্নিকেল ইসু, চৎন-কাংলোন অমদি পাউতাক ৱারোলশিংগা মরী লৈনবা কোবিদ-১৯গী মতাংদা অচুম্বা অমদি অনৌবা ৱাফমশিংগীদমক চাং নাইনা চঙবিয়ু: https://www.mohfw.gov.in/ অমদি @MoHFW_INDIA.


    কোবিদ-১৯গা মরী লৈনবা তেক্নিকেল ওইবা ৱাহংশিং technicalquery.covid19@gov.in দা অমদি অতোপ্পা ৱাহংশিংনা ncov2019@gov.in অমদি @CovidIndiaSeva দা থারকপা য়াগনি‍।


    কোবিদ-১৯গী মতাংদা হংবিনিংবা লৈরগনি, হকশেল অমদি য়াইফ-য়ুম্বাল মন্ত্রালয়গী তেংবাং নম্বরদা কোল তৌবিয়ু: +91-11-23978046 নৎত্রগা 1075 ( তোল ফ্রী ). কোবিদ-১৯গী মতাংদা স্তেত/য়ু.তি.শিংগী তেংবাং নম্বরশিংগী লিস্ত ফংফম https://www.mohfw.gov.in/pdf/coronvavirushelplinenumber.pdf


    ****

    
    
    (Release ID: 1639773) Visitor Counter : 5
    
    
      Read this release in: Telugu , English , Urdu , Hindi , Marathi , Bengali , Punjabi , Gujarati , Odia , Tamil , Malayalam