      হকশেল অমসুং য়াইফ-য়ুম্বাল মন্ত্রালয়

      নুমিৎ হুম্নি থংন-থংননা নোংমদা খ্বাইদগী মশীং য়াম্না অনাবা ফগৎহনবা ঙমখ্রে – পুং ২৪গী মনুংদা কোবিদনা নারুরবা মীওই ৩৪,৬০২ য়ুমদা হনখ্রে
      
      কোবিদনা নারুরবদগী ফরক্লবা পুন্না লাখ ৮ হেনখ্রে
      
      শিবগী চাং অসি ২.৩৮% ওইদুনা খুমাং চাওনা নেম্থরক্লি
      Posted On: 24 JUL 2020 3:26PM by PIB Imphal


    কোবিদ-১৯গী অনাবশিং নোংমগী মনুংদা খ্বায়দগী ফগৎলকপা লেপ্পা লৈতনা হেনগৎলক্লী। নুমিৎ হুম্নি থংন-থংননা পুং ২৪গী মনুংদা অনাবা মশীং ৩৪,৬০২ ফহন্দুনা খ্বায়দগী ৱাংবা ওইরি। অনাবা মশিং পুন্না লাখ ৮ হেন্না ফহন্দুনা


    অমসুং হৌজিক ফাওবদা ৮,১৭,২০৮ ফহনখ্রে। মসিনা কোবিদ-১৯গী অনাবাশিংবু ৬৩.৪৫% য়ৌহন্দুনা য়াম্না চাওনা অনাবা ফগৎলকগা ওইরি।


    অনাবা ফগৎলকপগী মশিং হেনগৎলকপগী মরম ওইরদুনা ঙসি এক্তিব কেস মশীং ৪,৪০,১৩৫দগী ৩,৭৭,০৭৩দা লৈরি। মসিনা ফগৎলকপগী চাং য়াম্না খেৎননা উরি।


    সেন্ত্রেলগী তিমগী এক্সপার্তশিংনা স্তেত/য়ু.তি.দা মতেং পাংদুনা কেস-লোদ ৱাংবা মফমদা থারি অমসুং সেন্ত্রেল গবর্নমেন্তনা ভি.সি.গী খুত্থাংদা স্তেত অমসুং দিস্ত্রীক্ত ওফিসিএলশিংগা লোয়ননা খন্নবনি। হেল্থকেয়র ৱার্করশিংগী কত্থোকপগা লোয়ননা হোৎনজবগী অনাবগী মশীং হেনগৎলক্লি অমসুং শিবগী চাং হন্থরক্তুনা হৌজিক ২.৩৮%দা লৈরি।


    অনাবগী মশীং হেনগৎলক্লিবা অসি নিয়ম কাংলোন নিংথিনা চৎপগী মরমননি অমসুং স্তেত/য়ু.তি. সরকারনা কেন্দ্র সরকারগী মিৎয়েং মখাদা শেম্বা কোবিদ-১৯গী লালোংননি। মসিনা য়ুম য়ুম খুদিংগী সর্ভে, কন্তেক ত্রেসিং অমসুং এস.এ.আর.আই./আই.এল.আই. কেসকি সরবিলেন্স তৌদুনা হান্না খংদোকপা। মসিগী মখাদা ইফেক্তিব কন্তেনমেন্ত প্লান অমসুং ক্লিনিকেল মেনেজমেন্ত থ্রি-তায়র হেল্থ ইনফ্রাস্ত্রকচর অমসুং ফজনা ইজুকেতেত থাক ৱাংবা চেকশিন থৌরাং। মসিনা হোস্পিতালদা মায় পাক্না লায়েংবা পিরি অমসুং য়ুমদা নাইতোম লৈহন্দুনা হোস্পিতালদা লৈরিবা অরুবা অনাবাশিংদা খর কোম্থোকহল্লী।


    তেক্নিকেল ইসু, চৎন-কাংলোন অমদি পাউতাক ৱারোলশিংগা মরী লৈনবা কোবিদ-১৯গী মতাংদা অচুম্বা অমদি অনৌবা ৱাফমশিংগীদমক চাং নাইনা চঙবিয়ু: https://www.mohfw.gov.in/ and @MoHFW_INDIA .


    কোবিদ-১৯গা মরী লৈনবা তেক্নিকেল ওইবা ৱাহংশিং technicalquery.covid19@gov.in দা অমদি অতোপ্পা ৱাহংশিংনা ncov2019@gov.in অমদি @CovidIndiaSeva দা থারকপা য়াগনি।


    কোবিদ-১৯গী মতাংদা হংবিনিংবা লৈরগনি, হকশেল অমদি য়াইফ-য়ুম্বাল মন্ত্রালয়গী তেংবাং নম্বরদা কোল তৌবিয়ু: +91-11-23978046 নৎত্রগা 1075 (তোল ফ্রী). কোবিদ-১৯গী মতাংদা স্তেত/য়ু.তি.শিংগী তেংবাং নম্বরশিংগী লিস্ত ফংফম https://www.mohfw.gov.in/pdf/coronvavirushelplinenumber.pdf .


    *******

    
    
    (Release ID: 1640950) Visitor Counter : 4
    
    
      Read this release in: English , Urdu , Hindi , Marathi , Bengali , Punjabi , Gujarati , Odia , Tamil , Telugu , Malayalam