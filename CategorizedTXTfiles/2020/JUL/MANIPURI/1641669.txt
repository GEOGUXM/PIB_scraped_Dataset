      রেলৱে মন্ত্রালয়

      ইন্দিয়ন রেলৱেজনা বঙ্গলাদেশতা ব্রোদ গেজ লোকোমোতিবস ১০ খুৎশিন্নখ্রে
      
      লোকোমোতিবশিং অসিনা বঙ্গলাদেশতা পেসেঞ্জরশিংগী মশীং হেনগৎহনবা অমসুং পোৎ পুবা ত্রেন চেনবদা মতেং পাংলগনি
      
      এক্সতর্নেল এফিয়র্সকী মিনিস্তর শ্রী এস. জয়শঙ্করনা হায়খি মদুদি ইন্দিয়ন –বঙ্গলাদেশকী মরক্তা মতম কয়াদগী লৈরিবা মরী অমসুং লৈবাক অনিগী থাজনব অমসুং ইকাই খুম্নববু তাক্লি
      
      রেলৱেজ অমসুং কম্মর্স অমসুং ইন্দস্ত্রীগী মিনিস্তর শ্রী পিয়ুশ গোয়লনা বঙ্গলাদেশ রেল নেতৱার্ক চাওখৎননবা বঙ্গলাদেশতা কমপ্লীত, অনস্তিন্তেত অমসুং অনলিমিতেদ ওইবা মতেং পাংগনী হায়না থাজবা পীখ্রে
      Posted On: 27 JUL 2020 4:21PM by PIB Imphal


    ঙসি পাংথোকখিবা খুৎশিননবগী থৌরম অমদা, এক্সতর্নেল এফিয়স কী মিনিস্তর শ্রী এস. জয়শঙ্কর অমসুং রেলৱেজ অমসুং কম্মর্স অমসুং ইন্দস্ত্রীগী মিনিস্তর শ্রী পিয়ুশ গোয়লনা বঙ্গলাদেশতা ব্রোদ গেজ (বি.জি)লোকোমোতিবস ১০ ফিরাল হায়দুনা লমথাখ্রে। থৌরম অদুদা রেলৱেজকী স্তেত মিনিস্তর শ্রী সুরেশ সি. অঙ্গাদিসু শরুক য়াখি। বঙ্গলাদেশ লোমগী নাকন্দ রেলৱে মিনিস্তর এম.দি. নুরুল ইস্লাম সুজান অমসুং ফোরেন মিনিস্তর দাঃ অবুল কালাম অব্দুল মোমেন্না বঙ্গলাদেশ গবর্নমেম্তগী মহুৎ শিন্দুনা লোকোমোতিবশিং অদুবু ওকখি।


    ইন্দিয়া সরকারনা লোকোমোতিব খুৎশিনন্দুনা পীরিবা মতেং অসি ইকাই খুম্নরবী বঙ্গলাদেশকী প্রধান মন্ত্রী শৈখ হাসিনানা ইন্দিয়াদা ২০১৯গী ওক্তোবরদা লাক্লম্বা অদুদা পীখিবা মরুওইবা কমিত্মেন্ত অদুবু থুংহন্নবনি। বঙ্গলাদেশ রেলৱেগী শিজিন্নগদবগী মতুংইন্না ইন্দিয়াগী নাকনলোমদগী লোকোমোতিবশিং অসিবু চুননা শেমদোক শাদোক্লী। লোকোমোতিবশিং অসিনা বঙ্গলাদেশতা পেসে ঞ্জরশিংগী মশীং হেনগৎহনবা অমসুং পোৎ পুবা ত্রেন চেনবদা মতেং পাংলগনি


    থৌরম অদুদা ৱা ঙাংলদুনা এক্সতর্নেল এফিয়স কী মিনিস্তর শ্রী এস. জয়শঙ্কর হায় মদুদি, “লোকোমোতিব ১০ বঙ্গলাদেশতা খুৎশিন্নবগী থৌরম অসি য়াওবদা ঐহাক্না য়াম্বা নুঙাইজৈ। লৈবাক অনিগী মরক্তা পার্সেল অমসুং কন্তেনর য়াওবা ত্রেনশিং চেনবা হৌখ্রে খঙবদা ঐহাক্না য়াম্না হরাওজৈ। মসিনা ললোন ইতিক্তা অনৌবা খুদোংচাবা অমা ফংলগনী। রেলগী মতেংনা ললোন ইতিক মায় পাক্না চংশিলকপদা ঐনা হরাওবা ফাওই। কোভিদ-১৯ লায়চৎ মনুংসিদা, তঙাইফদ্রবা পোৎলমশিং মরুওইনা শেংলবা রামাদান থাদা য়ৌহনবা ঙম্লগনী। মহাক্না মখা তারদুনা উৎলি মদুদি, ইন্দিয়া-বঙ্গলাদেশ থাজবা অমসুং ইকাই খুম্ননা লৈরিক্লবা কুইরবা মরী। মহাক্না মহাক্কী হরাওবা ফোংদোক্লী মদুদি কোভিদ লায়চৎনা লৈবাক অনিগী লৈনরিবা মরীদা থিন্থদবা অমসুং মহাক্না খংহনলী মদুদি মাংওইননা য়ংদুনা অসিগুম্বা পুৱারি ওইহৌরগদৌবা মুজিব বর্শো লোমদা চংশিনবা।


    থৌরম অদুদা ৱা ঙাংলদুনা রেলৱেজ অমসুং কম্মর্স অমসুং ইন্দস্ত্রীগী মিনিস্তর শ্রী পিয়ুশ গোয়লনা, “ বঙ্গলাদেশ রেলৱেজ গী শিজিন্নবগীদমক ব্রোদ গেজ লোকোমোতিব ১০ খুৎশিন্নবদা ঐহাক্না হায়নিংঙাই লৈতনা হরাওবা ফাওই। মসিগী লোকোমোতিব অসিনা ইন্দিয়া অমসুং বঙ্গলাদেশতা চেল্লীবা পোৎ পুবা ত্রেনশিং অসিদা কান্নবা পীরগনী। বঙ্গলাদেশতা চেল্লীবা ত্রেনশিং অসি ফজনা শিজিন্নবা য়াননবা, মখোয় অসি শেম্দোক্লে। ঐখোয়না চাওখৎ খোঙথাং কয়াগীদমক হোৎনবা য়াবা হোৎনগনী। ইন্দিয়া অমসুং বঙ্গলাদেশনা চহী খর অসিদা ফজনা চৎমিন্নরী। লৈবাক অনিগী মরী অসি ঙসিদি অফবা মাইকৈরোম্দা চংশিল্লী।


    ঐখোয়গী য়ুমলোন্নবশিংগা তৌগদবা থবকশিং অদুদি প্রধান মন্ত্রী শ্রী নরেন্দ্র মোদীগী মীৎয়েং সবকা সাথ, সবকা বিকাস, সবকা বিস্বাসনা মখা তারি। ইন্দিয়া অমসুং বঙ্গলাদেশ, লৈবাক অনিসিগী লুচিংবা অনিনা ১৯৬৫গী মমাংদা লৈরম্বা লৈবাক অনিগী রেল কনেক্সন অদুবু হিংহল্লগনি। হৌজিক ফাওবদা লৈরিবা লিঙ্ক ৭কী মনুংদা হৌজিক ৪ খক্ত শিজিন্নরী। মফম অসিদা হেন্না মপাঙ্গল কনখৎনবা, অনৌবা রেল লিঙ্ক অমা ইন্দিয়াদনা আগরতালাদা অমসুং বঙ্গলাদেশতদনা অখৌরা ইন্দিয়াগী শেন্থং মখাদা শেমগৎলি। কোভিদ-১৯গী মনুং অসিদা রেলৱে অনিনা পোৎ থাদোকপদা থোক্লিবা খুদোংথিবশিং মায়োক্নবা তঙাইফদবশিং পীরী। পার্সেল ত্রেন অমসুং কন্তেনর ত্রেনগী থবকশিং বঙ্গলাদেশকী বেনাপোলদা হৌদোকখ্রে।


    মসিনা মায়কৈ অনিদা পাক চাওনা পোত্থোকশিং য়ৌহন্বা ঙম্মী। রেলৱেজনা থাজবা থম্লি মদুদি লৈবাক অনিনা অপনবা অমসুং হকচাংগী শোক্নিংঙাই ওইবা য়াওদনা ঐখোয়গী ললোন্বা ঙমগনী। মহাক্কী ৱাঙাংদা রেলৱেজ অমসুং কম্মর্স অমসুং ইন্দস্ত্রীগী মিনিস্তর শ্রী পিয়ুশ গোয়লনা হায় মদুদি কমপ্লিত, অনলিমিতেত তৌগনি।


    হৌখিবা মতমদা ইন্দিয়া অমসুং বঙ্গলাদেশ রেল কোওপেরেসন কোভিদ-১৯ লায়চৎকী মায়োকনবা হোৎনরম্মী . রেলনা অকোইবদসু শোকহনদবনা ঙমখৈ লান্না পুবদা মতেং পাংই। পুন্না পোৎ পুবা য়াবা ত্রেন ১০৩ তঙাই ফদনা পোৎলম পুনবা শেম শারে


    হন্দক্তা, পার্সেল অমসুং কন্তেনর ত্রেনগী মথৌ অসি ইন্দিয়া অমসুং বঙ্গলাদেশ দা হৌদোকখ্রে। মসিনা অফবা অমা লৈবাক অনিগী মীৎয়েংদা চাওনা কান্নবা পীগদৌরি।


    *********

    
    
    (Release ID: 1641669) Visitor Counter : 3
    
    
      Read this release in: Tamil , English , Urdu , Hindi , Marathi , Bengali , Punjabi , Telugu