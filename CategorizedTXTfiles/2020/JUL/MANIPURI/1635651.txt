      য়ুমলৈ-কৈরৈ মন্ত্রালয়

      কেন্দ্রগী গৃহ মন্ত্রী শ্রী অমিত শাহনা দোক্তরশিংগী নুমিত্তা দোক্তরশিংদা তৌবিমল খঙবা উত্তুনা থাগৎপা ফোঙদোক্লি
      
      অসিগুম্লবা অরুবা তানফমসিদা লৈবাকসিবু তেক্ত-কায়দনা অমদি মশা মউ ফনা থম্নবগীদমক লেপ্লিবা ঐখোয়গী দোক্তর খোঙফম অসি তশেংনমক থোইদোক হেন্দোকপা অমনি হায়না কেন্দ্র গৃহ মন্ত্রীনা হায়রি
      
      প্রধান মন্ত্রী শ্রী নরেন্দ্র মোদীনা লুচিংবা লৈঙাক অসিনা মীওইবা খুন্নাইগী থৌগলদা মতম পুম্বদা মশাগী ওইজবা থিদনা হোৎনরিবা ঐখোয়গী দোক্তরশিংগা লোয়ননা লেপ্লি হায়নসু শ্রী অমিত শাহনা ফোঙদোকখি
      
      ঐনা ইরৈবাকসিগী থৌনা ফরবা কোরোনা লান্মীশিংগী মশা-মউ ফবা অমদি তেক্ত-কায়দনবগীদমক্তা থৌনিজরি, লৈবাক পুম্বনা দোক্তরশিংগী কত্থোকপা অমদি পুক্নীং লুপ্পবু ইকায়খুম্নবা উৎলি – শ্রী অমিত শাহ
      
      কেন্দ্র গৃহ মন্ত্রীনা দোক্তরশিংদা মপুং ফানা মতেং পীরিবা অমদি চিরবা তানফমসিদা মখোয়দা ঙাক্লৌ পীরিবা মখোয়গী ইমুং মনুংবুসু থাগৎখি
      Posted On: 01 JUL 2020 2:46PM by PIB Imphal


    ঙসি দোক্তরশিংগী নুমিত্তা কেন্দ্র গৃহ মন্ত্রী শ্রী অমিত শাহন ত্বীত অমদা কোবিদ-১৯গী মায়োক্তা থেংনরিবা লানফম অসিবু মাঙজিল থাদুনা লমজিংলিবা ভারতকী থৌনা থরবা দোক্তরশিংদা তৌবিমও খঙবা উৎখ্রে অমদি থাগৎপা ফোঙদোকখ্রে‍।


    অসিগুম্লবা অরুবা তানফমসিদা লৈবাকসিবু তেক্ত-কায়দনা অমদি মশা মউ ফনা থম্নবগীদমক লেপ্লিবা মখোয়গী খোঙফম অসি তশেংনমক থোইদোক হেন্দোকপা অমনি হায়না কেন্দ্র গৃহ মন্ত্রীনা থমখি‍।


    দোক্তরশিংগী নুমিৎসিদা লৈবাকসিনা মখোয়গী পুক্নীং লুপ্পা অমদি কত্থোকপবু ইকায়খুম্নবা উৎলি হায়না কেন্দ্র মন্ত্রীনা মখা তাখি‍।


    প্রধান মন্ত্রী শ্রী নরেন্দ্র মোদীনা লুচিংবা লৈঙাক অসিনা মীওইবা খুন্নাইগী থৌগলদা মতম পুম্বদা মশাগী ওইজবা থিদনা হোৎনরিবা ঐখোয়গী দোক্তরশিংগা লোয়ননা লেপ্লি হায়নসু শ্রী অমিত শাহনা ফোঙদোকখি‍‍। ইরৈবাকসিগী থৌনা ফরবা কোরোনা লান্মীশিং মশা-মউ ফবা অমদি তেক্ত-কায়দনবগীদমক্তা মহাক্না থৌনিখি‍।


    কেন্দ্র গৃহ মন্ত্রীনা দোক্তরশিংদা মপুং ফানা মতেং পীরিবা অমদি চিরবা তানফমসিদা মখোয়দা ঙাক্লৌ পীরিবা মখোয়গী ইমুং মনুংবুসু থাগৎখি‍।


    *****


    

    
    (Release ID: 1635651) Visitor Counter : 1
    
    
      Read this release in: Punjabi , English , Urdu , Hindi , Marathi , Bengali , Gujarati , Tamil , Telugu , Malayalam