      রেলৱে মন্ত্রালয়

      নেস্নেল রেল এন্দ ত্রান্সপোর্তেসন ইন্সতিত্যুৎনা চৎলিবা চহি ২০২০-২১গী ওইনা মিং চন্নবা লাউথোকখ্রে
      
      নেস্নল রেল এন্দ ত্রান্সপোর্তেসন ইন্সতিত্যুৎনা অপুনবা প্রোগ্রাম ১০ হাংদোকখ্রে; মসিদা ৮না অনৌবনি
      
      হায়রিবশিং অসি অয়াম্বা এন.আর.তি.আই.দা অখন্ননা হাংবা তোপ-তোপ্পা প্রোগ্রামশিংনি
      
      য়ু.কে.গী য়ুনিভর্সিতী ওফ বর্মিঙ্গমগা লোয়ননা চুংশিন্নদুনা রেলৱেজ সিস্তেমস ইঞ্জিনীয়রিং এন্দ ইন্তিগ্রেসনদা মাস্তর হাংখ্রে
      
      বি.বি.এ., বি.এসসি. অমসুং পোস্ত-গ্রেজ্যুৎ প্রোগ্রামশিংগী এপ্লিকেসন থাজিল্লকপগী অরোইবা তাং অসি জুলাই ৩১নি; বি.তেক্তা মিং চনবদি জীগী মেন স্কোরদা য়ুম্ফম ওইগনি, এপ্লিকেসন থাজিল্লকপগী অরোইবা তাং অসি সেপতেম্বর ১৪, ২০২০নি।
      
      কোবিদ-১৯গী য়েংলগা এন.আর.তি.আই.না ক্বালিতী ওনলাইন কোর্সশিংগা লোয়ননা লৈরিক তাকপা অমসুং সম্মর ইন্তর্নশিপশিং তৌবা হেনগৎখ্রে
      
      হোংলক্লিবা অসিগা চান্নবা এন.আই.এ.আর.গী কেম্পসকী অনৌবা ইনফ্রাস্তকচর শেমগৎখ্রে
      Posted On: 10 JUL 2020 3:55PM by PIB Imphal


    রেলৱেজ মন্ত্রালয়না বদোদরাদা লিংখৎখিবা দীম তু বি য়ুনিভর্সিতী অমা ওইরিবা নেস্নেল রেল এন্দ ত্রান্সপোর্তেসন ইন্সতিত্যুৎ (এন.আর.তি.আই.)না চৎলিবা চহি ২০২০-২১গী ওইনা মিংচন্নবা লাউথোকখ্রে। হৌখিবা চহিশিংদা লৈবাক অসিগী অফবা য়ুনিভর্সিতীশিংগী মরক্তা চনবা ঙম্নবা হোৎনবা, ভারতকী ত্রান্সপোর্তেসন সেক্তরদা চাওখৎপা অমদি অওনবা পুরক্নবা হোৎনবদা শীংথানিংঙাই ওইনা ফগৎপা উবা ফংখ্রবা লোয়শঙ অসিদা মিং চনবগী মসিনা অহুম শুবা চহি ওইগনি।


    হান্না লিংখৎলবা ত্রান্সপোর্তেসন তেক্নোলোজী অমসুং ত্রান্সপোর্তেসন মেনেজমেন্ত অনি অসিগী মথংশিৎনা বি.এসসি অমসুং বি.বি.এ.দা লোয়ননা অনৌবা বি.তেক প্রোগ্রাম অনি, অনৌবা এম.বি.এ. প্রোগ্রাম অনি অমসুং অনৌবা এম.এস.সি. প্রোগ্রাম মরিদা এন.আর.তি.আই.দা মহৈরোয়শিং মিং চলহল্লগনি। হায়রিবশিং অসি অয়াম্বা এন.আর.তি.আই. খক্তদা অখন্ননা হাংবা তোপ-তোপ্পা প্রোগ্রামশিংনি। অনৌবা প্রোগ্রামশিং অসিদসু য়ু.কে.গী য়ুনিভর্সিতী ওফ বর‌মিঙ্গমগা লোয়ননা চুংশিন্নদুনা রেলৱেজ সিস্তেমস ইঞ্জিনীয়রিং এন্দ ইন্তিগ্রেসনদা মাস্তর য়াওনা হাংখ্রে, মসিদা মহৈরোয়শিংনা চহি অমা য়ুনিভর্সিতী ওফ বর্মিঙ্গমদা লৈগনি।


    বি.বি.এ., বি.এসসি. অমসুং পোস্ত-গ্রেজ্যুৎ প্রোগ্রামশিংগী এপ্লিকেসন থাজিল্লকপগী অরোইবা তাং অসি জুলাই ৩১নি। প্রোগ্রামশিং অসিগী এন্ত্রান্স তেস্ত ওগস্ত ২৩, ২০২০দা লৈবাক অসি মফম খুদিংদা তোঙান তোঙানবা সেন্তরশিংদা পাঙথোক্কনি।


    বি.তেক্তা মিং চনবদি জীগী মেন স্কোরদা য়ুম্ফম ওইগনি, এপ্লিকেসন থাজিল্লকপগী অরোইবা তাং অসি সেপ্তেম্বর ১৪, ২০২০নি।


    মহৈরোয়শিংনা অকুপ্পা ৱারোলগী www.nrti.edu.in দা ফংগনি। ওনলাইন এপ্লিকেসনশিং খক্তা লৌগনি।


    কোবিদ-১৯গী য়েংলগা এন.আর.তি.আই.না ক্বালিতী ওনলাইন কোর্সশিংগা লোয়ননা লৈরিক তাকপা অমসুং সম্মর ইন্তর্নশিপশিং তৌবা হেনগৎখ্রে:

      * খ্বাইদগী নৌবা তেক্নোলোজী অমসুং পেদাগোজী শীজিন্নদুনা ফেকল্তীনা প্রোগ্রাম অমসুং বেচ পুম্নমক্কী কোর্সশিং ওনলাইনদা তৌখি অমসুং লাইরিক তাকপদা মহৈরোয়শিংগী ক্বালিতী লৈনা অমসুং খুদোংথিবা থোকহন্দনা লোইশিনখি।
      * মহৈরোয়শিংদা মালেমগী মাংজিল থাবা য়ুনিভর্সিতীশিংদগী মখোয়গী ক্লাসশিংদা মতেং ওইনবা ওনলাইন কোর্স ৪,০০০গী লাইব্রেরীদা লেম্না এক্সেস তৌবা য়াহল্লি। মসিদা য়াওরিবা কোর্সশিং অদুদি দেতা সাইন্সেস, মাইক্রো ইকনোমিক প্রিন্সিপল অমসুং অন্দরস্তেন্দিং রিসর্চ মেথদসনি।
      * এন.আর.তি.আই.গী মহৈরোয়শিংদা ওফর তৌরিবা য়ুনিভর্সিতীদগী দিজিতেল সর্তিফিকেৎশিং পীরক্কনি লোয়ননা এন.আর.তি.আই.নসু ক্রেদিৎশিং পীগনি।
      * ত্রান্সপোর্তেসনগী সেক্তরদা মাংজিল থারিবা লনাই অমসুং পব্লিক সেক্তরগী ওর্গনাইজেসনশিংগা লোয়ননা সেকেন্দ ইয়র মহৈরোয়শিংগী চয়োল ৬কী ওনলাইন ইন্দস্ত্রী ইন্তর্নশিপশিং পাঙথোকখ্রে।

    হোংলক্লিবা অসিগা চান্নবা এন.আই.এ.আর.গী কেম্পসকী অনৌবা ইনফ্রাস্তকচর শেমগৎখ্রে:

      * ‌এন.এ.আই.আর. কেম্পসকী একর ৫৫ চাওবা অচৌবা প্লান শেম-শাখ্রে অমসুং কন্সত্রকসনগী থবক অথুবদা পায়খৎলকনি।
      * কেম্পস অসিদা রেসিদেন্সিএল ২,০০০ অমসুং অপুনবা মহৈরোয় ৫,০০০ লৈগনি, মসিদা য়াওরিবা অদুদি:
          + ক্লাসরুমশিং, লেবোরেতরীশিং, সিমিনার হোলশিং, ফেকল্তী চেম্বরশিং, এদমিন ওফিসশিং, মী ৪০০ চনবা ওদিতোরিয়ম অমসুং মোদেল রুম অমা য়াওবা অনৌবা একাদেমিক বক্লোক (এন.এ.বি.) অমা।
          + রেসিদেন্সিএলগী লৈফম, মীওই ৫৫০গী মেস অমা অমসুং জিম্নাসিয়মশিং, এক্তিবিতী রুমশিং, ফী শুফমশিং অসিগুম্বা অতোপ্পা খুদোংচাবশিং য়াওবা তৱর ৩গী মল্তিফঙ্কস্নেল বিল্দিং।
          + অনৌবা স্পোর্তস ব্লোক অসিদা বেদমিন্তন কোর্তশিং, সক্বাশ কোর্তশিং, বিলিয়র্দ অমা অমসুং ইনদোর স্পোর্তস রুম য়াওবা সেন্ত্রেল কোর্তয়ার্দ লোয়ননা য়ুমথক্তা তেনিস কোর্তশিং য়াওরি।
      * কোনুংদা লৈরিবা পুৱারীগী লন, হৌজিক লৈরিবা ফ্লোরা অমসুং ফাওনা য়োকখৎপা, লম য়ারিবা মখৈ য়ামদনা শীজিন্নবা অমসুং নুমিৎ মঙাল মরাং কাইনা ফংহনবা অমসুং ক্রোস ভেন্তিলেসনগী মরু ওইবশিং অদু খঙবগা লোয়ননা বিল্দিং পুম্নমক গ্রীন বিল্দিংগী চৎনা কাংলোনশিং চেকশিন্না ঙাকনা চৎপা।

    নেস্নেল রেল এন্দ ত্রান্সপোর্তেসন ইন্সিতিত্যুৎ (এন.আর.ত.আই.)দা প্রোগ্রাম পুন্না ১০ হাংলি (মসিদা ৮না অনৌবনি)। প্রোগ্রামশিংগী অকুপ্পা ৱারোল মখাদা পীরি:


    অন্দরগ্রেজ্যুৎ প্রোগ্রামশিং:


    ১. বি.বি.এ. ইন ত্রান্সপোর্তেসন মেনেজমেন্ত (চহি ৩)


    ২. বি.এসসি. ইন ত্রান্সপোর্তেসন তেক্নোলোজী (চহি ৩)


    ৩. বি.তেক ইন রেল ইনফ্রাস্ত্রকচর ইঞ্জিনীয়রিং (চহি ৪)


    ৪. বি.তেক ইন রেল সিস্তেমস এন্দ কম্ম্যুনিকেসন ইঞ্জিনীয়রিং (চহি ৪)


    পোস্ত গ্রেজ্যুৎ প্রোগ্রামশিং (চহি ২):


    ১. এম.বি.এ. ইন ত্রান্সপোর্তেসন মেনেজমেন্ত


    ২. এম.বি.এ. ইন সপ্লাই চেন মেনেজমেন্ত


    ৩. এম.এসসি. ইন ত্রান্সপোর্ত তেক্নোলোজী এন্দ পোলিসী


    ৪. এম.এসসি. ইন ত্রান্সপোর্ত ইকনোমিক্স


    ৫. এম.এসসি. ইন ত্রান্সপোর্ত ইনফোর্মেসন সিস্তেমস এন্দ এনালাইতিক্স


    ৬. এম.এস. ইন রেলৱেজ সিস্তেমস ইঞ্জিনীয়রিং এন্দ ইন্তিগ্রেসন (য়ু.কে.গী য়ুনিভর্সিতী ওফ বর‌মিঙ্গমগা লোয়ননা চুংশিন্নদুনা হাংবা ইন্তর্নেস্নেল দিগ্রী প্রোগ্রাম)


    গ্রামশিং অসিগী খনবগী মওং:

      * লৈবাক অসি শিনবা থুংনা তোঙান তোঙানবা মফমশিংদা এন.আর.তি.আই. য়ু.জি. অমসুং পি.জি. এন্ত্রান্স তেস্ত (এপ্তিচ্যুদ কী) পাঙথোক্কনি।
      * বি.বি.এ., বি.এসসি.গী প্রোগ্রামশিংগী খনবা অসি এন.আর.তি.আই. য়ু.জি. এন্ত্রান্স তেস্তকী স্কোরদা য়েংগনি।
      * বি.তেক প্রগ্রামশিংগী খনবা অসি জী মেন্স ২০২০গী স্কোরদা য়েংগনি।
      * এন.আর.তি.আই. পি.জি. এন্ত্রান্স তেস্ততা য়েংলগা খনগৎলবা এম.এসসি. প্রোগ্রামশিংগী এপ্লিকেন্তশিংনা সবজেক্ত অমগী চাংয়েং অমসুং ইন্তর্ভ্যু য়াওবা মথৌ তাগনি; অপুনবগী ফলশিংদা য়ুম্ফম ওইরগা মিং চনবা য়াগনি।
      * সি.এ.তি. (২০১৯), এক্স.এ.তি. (২০২০) নত্রগা এম.এ.তি. (মে ২০১৯গী মতুং)গী চৎনবা য়াবা স্কোরশিং লৈবা এম.বি.এ. প্রোগ্রামশিংগী এপ্লিকেন্তশিংনা পি.জি. এন্ত্রান্স তেস্ত থারোই। এন.আর.তি.আই. পি.জি. এন্ত্রান্স তেস্ত নত্রগা সি.এ.তি /এক্স.এ.তি./এম.এ.তি.গী স্কোরদা য়েংলগা খনগৎলবা এপ্লিকেন্তশিংনা পর্সনেল ইন্তর্ভ্যু য়াওবা মথৌ তাগনি; অপুনবগী ফলশিংদা য়ুম্ফম ওইরগা মিং চনবা য়াগনি।
      * মাস্তর ইন রেলৱেজ সিস্তেমস ইঞ্জিনীয়রিং এন্দ ইন্তিগ্রেসনগী ওইনা খনবা অসি য়ু.কে.গী য়ুনিভর্সিতী ওফ বর‌মিঙ্গমগা অমসুং এন.আর.তি.আই. না পুন্না পাঙথোক্কনি।

    প্রোগ্রামশিং অসিগীদমক করম্না এপ্লাই তৌগনি:

      * এপ্লিকেসনশিং এন.আর.তি.আই.গী ৱেবসাইৎতা ওনলাইনদা থাজিল্লকদবনি। এপ্লিকেসনগী মমল অসি জেন/ই.দবল্যু.এস/ও.বি.সি. কেন্দিদেৎশিংগীনা লুপা ৫০০ অমসুং এস.সি./এস.তি./পি.দবল্যু.দি. কেন্দিদেৎশিংগীনা লুপা ২৫০ ওইগনি।
      * অপাম্বা কেন্দিদেৎশিংনা এপ্লিকেসন ফোর্ম মেনশিন্দুনা, এপ্লিকেসনগী মমল থিরগা অমসুং প্রোসেস অসিগীদমক রেজিস্তর তৌনবা www.nrti.edu.in/data/applications.html দা চংবীনবা হায়জরি।

    রিজর্ভেসন:


    এন.আর.তি.আই.না এস.সি., এস.তি., ও.বি.সি. অমসুং ই.দবল্যু.এস.কী ভারত সরকারগী চৎনরিবা রিজর্ভেসনশিং অদু ঙাক্না চৎলি। সরকারগী চৎনরিবশিং অদুগী মতুং ইন্না পি.দবল্যু, কাশমিরি মাইগ্রেন্তশিং অমসুং এক্স-সর্ভিসমেনগীদমক সুপরন্যুমরী সীৎশিং লৈগনি।


    ফীস, শেলগী তেংবাং অসিনচিংবগী অকুপ্পা ৱারোল এন.আর.তি.আই.গী ৱেবসাইৎতা ফংগনি।


    ****

    
    
    (Release ID: 1637882) Visitor Counter : 6
    
    
      Read this release in: Punjabi , Telugu , English , Urdu , Hindi , Marathi , Bengali , Tamil
    
    
    

*