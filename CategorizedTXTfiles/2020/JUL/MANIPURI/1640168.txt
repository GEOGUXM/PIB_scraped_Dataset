      PIB Headquarters

      পি.এম.জি.কে.ৱাই.না লাইরবশিংগী তঙাইফদবা সোসিএল অমসুং ফুদ সেক্যুরিতী পীরি
      Posted On: 21 JUL 2020 12:54PM by PIB Imphal


    লৈবাক অসিদা কোবিদ১৯ লাইচৎ শন্দোক্লকপা থিংনবগীদমক লৌখৎখিবা খোংথাং অমা ওইনা অহানবা লোকদাউন লাউথোকখিবা মতমদা, লাইচৎ অসিনা মরম ওইদুনা লোকদাউন্না পীরিবা অৱাবা তারবা মীওই কোতি কয়াবু ঙাকশেন্নবগীদমক লেপ্লি হায়বসি ময়েক শেংনা উৎখি। সরকার অসিনা দিজিতেল পেমেন্ত ইনফ্রাস্ত্রকচর শীজিন্নদুনা প্রধান মন্ত্রী গরিব কল্যান পেকেজ (পি.এম.জি.কে.পি.)গী মখাদা লুপা কোতি ৩৪,৮০০কী ওইবা শেল থুমগী মতেং পীনবা স্কিম অমা লাউথোকখি।


    পেকেজ অসিগী খ্বাইদগী মরুওইবা শরুক্তি এপ্রিল থাদগী হৌদুনা মখা তাবা থা অহুমফাওবা থা খুদিংগী গেহু নত্ত্রগা চেঙ কিল্লো ৫ অমসুং অপাম্বা হৱাই চেঙৱাই কিল্লো ১ মীওই কোতি ৮০দা ফংহনখিবা অন্ন য়োজনানি। হায়রিবসিসু প্রধান মন্ত্রী নরেন্দ্র মোদীনা লৈবাক মীয়ামদা পীবা ৱারোল অমদা মখা তানা নবেম্বর ফাওবা শাংদোকখ্রে।


    ভারত্তা লৈবা অপুনবা লৌমী চাদা ৭০ হেনবদি অপীকপা অমসুং পোত্থোক খজিক্তমক পুথোকচবা কাংবুনি। মখোয়গী মশীং য়াম্বা খক্তগী নত্তনা মখোয়না লৈবাক অসিগী শেন্মিৎলোন্দা তম্লিবা শরুক অসিনা মখোয়শিং অসি ভারতকী শেন্মিৎলোন্দা মরুওইবা শরুক অমা ওইরি। মনিপুরগুম্বা অপীকপা রাজ্য অমদদি অয়াম্বা লৌমীশিং অসি পীকই অমসুং পোত্থোক য়াম্না পুথোকচদে।


    পি.এম.জি.কে.ৱাই.গী পেকেজ অসিগী শরুক অমদি অসিগুম্বা অপীকপা লৌমীশিং অসিবু ইজৎ লৈনা হিংহন্নবা অমসুং মপাঙ্গল লৈহন্নবা হোৎনরিবা প্রোজেক্ত অমা ওইরিবা পি.এম. কিসাননি, মসিনা মাইগ্রেসন অমসুং মহৈ মরোং পুথোকপগী চাং ৱাংখৎনবা হোৎনরি। মসিগী স্কিম অসিগী মখাদা, লম হেক্তর ২ ফাওবা লৈবা অপীকপা লৌমীশিং অসিদা চহী অমদা লুপা ৬,০০০ পীগনি। শেনফম অসি ইস্তোলমেন্ত অহুমথোক্না অমুক্তা লুপা ২,০০০ পীগনি। পি.এম.- কিসানগী ওইনা বেনিফিসরী কোতি ৮.১৯দা অহানবগী পেমেন্তকী ওইনা লুপা কোতি ১৬,৩৯৪ কাইথখ্রে।


    মসিগী খোংথাং অসিনা মনিপুরগী লাইরবা ইমুংশিংগী পুন্সিদা চাউনা কান্নবা পিরে। খুদম ওইনা, দুইথানলুৱাং ৱার্দ নম্বর-৫, তমেংলোং জিল্লা মনিপুরদগী শ্রীমতি অনিংনা প্রধান মন্ত্রী উজ্জ্বালা য়োজনাগী মখাদা লেম্না এল.পি.জি. ফংখি। লাইচৎ অসিনা ওইহল্লকপা লোকদাউনগী মনুংদা থেংনবা খুদোংচাদবা কয়াদগীদি মসিনা অদুক্কী মতীক মতেং ওইরে। মহাক্না অসিগুম্বা পুকচেল চাউরবা তেংবাং অসিগীদমক কেন্দ্র অমসুং রাজ্য সরকারবু থাগৎপা ফোংদোকচখি।


    অতোপ্পা কান্নবা ফংখ্রবা মীওই চান্দেল জিল্লাগী লৈঙাংচীংদগী শ্রীমতি এল.ভি. ফালদোননা ঐখোয়গা ৱারী শানবদা কেন্দ্র অমসুং রাজ্য সরকারনা লোকদাউন অসিগী মনুংদা মহাক্কী ইমুংগী মীওই খুদিংমক্তা চেঙ কিল্লো ৫ পীবীদুনা ইমুং অদুগী মীওই অহুমদা অপুনবা ওইনা কিল্লো ১৫ ফংহনবীবা অমদি পি.এম.জি.কে.ৱাই.গী মখাদা হৱাই কিল্লো ৩ ফংহনবীব গীদমক তৌবীমল খঙবা উৎচখি। মহাক্না হায়খি, লাইচৎ অসিগী মনুংদা মহাক্কী ইমুংদা শেল খজিক্তমক লাকই। অদুবু মসিগী স্কিম অসিনা মহাক্কী ইমুংগী অৱাবা খরতা ওইরসু কোকহনবীরে।


    অতোপ্পা কান্নবা ফংখ্রবা মীওই অমনসু অন্ন য়োজনা অসিনা মহাক্কী ইমুংদা করম্না অৱাবা কোকহনবীখিবগে হায়বগী ৱারী লীরকখি। চুরাচান্দপুর জিল্লাগী তৈসিংদগী শ্রীমতি লিংবোইনা সরকার অসিবু লোকদাউনগী মনুংদা মহাক্কী ইমুংগী মীওই ৪দা পি.এম.জি.কে.ৱাই.গী মখাদা চেঙ কিল্লো ২০গী রাসন ফংহনবীবগীদমক তৌবীমল খঙবা উৎলক্লি।


    চন্দেল জিল্লাগী ন্যু চয়াংদগী শ্রীমতি সোফিনা দিলবুংনা কেন্দ্র অমসুং রাজ্য সরকারবু মহাক্কী ইমুংগী মীওই খুদিংমক্তা পি.এম.জি.কে.ৱাই.গী মখাদা কিল্লো ১৫, অচাথাউ বোত্তল অমা অমসুং হৱাই কিল্লো ৩ ফংহনবীবগীদমক থাগৎপা ফোংদোকচখি।


    মনিপুরগী তমেংলোং জিল্লাগী কতাং ব্যুকাম খুঙ্গংদগী লৌ মচেৎ অমখক লৈজবা শ্রী কিহাং ন্যুমেনা প্রধান মন্ত্রী কিসান য়োজনাগী মখাদা লুপা ২০০০/-গী লৌউ উবগী সবসিদী ফংখ্রে। মহাক্না কেন্দ্র সরকার অমসুং রাজ্য সরকারনা লোকদাউন মনুংদা লৌখৎলক্লিবা খোংথাংশিং অসিদা হরাউবা অমসুং থাগৎপা ফোংদোকচখি। মসিগা মান্ননা তমেংলোং জিল্লা, মনিপুরগী কতাং ব্যুকাম খুলদগী শ্রীমতি অলুলে ন্যুমেনা পি.এম.জি.কে.ৱাই.গী লৌউশিংউগী সবসিদী ওইনা লুপা ২০০০ ফংখ্রে। মহাক্না সরকার অসিবু লাইচৎ অসিগী মনুংদা অৱাবা তারক্লবা মতমদা মতেং পাংবীবগীদমক তৌবীমল খঙবা উৎলক্লি।


    মফম মফম কয়াদগী লাকপা ৱারীশিং অসিনা ঐখোয়দা লাইরবশিং অসিবু মতেং পাংলি অমসুং ঐখোয় পুন্না হোৎনমিন্নদুনা অমসুং চেৎনা হোৎনদুনা লাইচৎ অসিনা পীরিবা শীংনবশিং অসি মাই পাক্না লান্থেংনবা ঙমগনি হায়বগী থাজবা পীরি।


    ***

    
    
    (Release ID: 1640168) Visitor Counter : 6
    
    
      Read this release in: English