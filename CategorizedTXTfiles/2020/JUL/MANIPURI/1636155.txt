      PIB Headquarters

      কোবিদ-১৯ লাইচৎ থেংননবা মীদিয়ানা সেফতী অমদি ঙাকথোকপগী পাউজেল কনখৎহনবা মথৌ তাই
      
      পি.আই.বি. অমদি বি.ও.সি. ইম্ফালনা কোবিদ-১৯ থেংনবদা মীদিয়াগী থৌদাং হায়বা হীরমদা ৱেবিনার পাঙথোকখ্রে

      Posted On: 03 JUL 2020 4:32PM by PIB Imphal

    মীদিয়ানা কোবিদ-১৯ থেংনবদা মরুওইবা শক্লোন লৌরি অমদি লাইচৎ অসি মেনেজ তৌবগী অমদি মীয়ামগী শাফনবগী পাউজেলনচিংবা হীরম খুদিংদা লৈঙাক্কা পুন্না চৎমিন্নদুনা মীয়ামদা খঙহন্দুনা লাক্লি‍। প্রেস ইন্ফোর্মেসন ব্যুরো অমদি ব্যুরো ওফ আউতরীচ এন্দ কম্ম্যুনিকেসন (বি.ও.সি.) ইম্ফাল রিজনগা দিপার্তমেন্ত ওফ মাস কম্ম্যৃনিকেসন, মনিপুর য়ুনিভর্সিতীগা খুৎশম্নরগা পাঙথোকপা ওনলাইন সেমিনার অমদা কোবিদ-১৯ লাইচৎ মনুংদা মীদিয়াগী থৌদাং হায়বা হীরমদা খন্নখ্রে‍। সেমিনার অদু প্রোফেসরশিং, দিপার্তমেন্ত ওফ মাস কম্ম্যুনিকেসনগী মহৈরোয়শিং, মীদিয়াগী মীওইশিং অমদি বি.ও.সি. অমসুং পি.আই.বি. ইম্ফালগী ওফিসসিএলশিংনা শরক য়াখি‍।


    তরাম্না ওকপগী ৱারোল পীরদুনা এদিসনেল দাইরেক্তর জেনেরেল ইম্ফাল রিজন, শ্রী এস. এন. প্রধাননা হায়খিবদা মীদিয়ানা লৈঙাক্তা মরুওইবা ফীদবেক পীদুনা কোবিদ-১৯ মেনেজমেন্তকী তোঙান তোঙানবা হীরমশিংদা লৈরমবা অশোয়বশিং হেন্না মওং চুম্না এদমিনিস্ত্রেসননা শেমদোকপা ঙমহল্লি‍। তশেংবসু প্রধান মন্ত্রীনা লাইচৎ অসিগী মায়োক্তা ঐখোয়গী অপুনবা লান্থেং অসিদা মীদিয়াগী মীওইশিংবু ফ্রন্তলাইন লান্মী অমা ওইনা লাউথোকখিবা লৈখ্রে‍। অহানবা ওইনা মার্চ থাদা লোকদাউন লাউথোকখিবা অদুদগী মীদিয়ানা মীয়ামদা লাইচৎ অসি শন্দোকপা থিংবদা মথৌ তাবশিং অমদি মীয়ামগী অমদি খুন্নাইগী শাফনবা পাম্বৈশিং তাক্তুনা লাক্লি‍।


    কিনোতকী ৱারোলদা, পি.আই.বি. ইম্ফালগী দাইরেক্তা শ্রী অভিসেক দয়ালনা হায়খিবদা মনিপুরগী মীদিয়ানা সেন্সিতিভ ওইবা ইন্ফোর্মেসন পীবদা কা হেন্না মপুং মরৈ ফাবগী মতৌ উৎলি‍ অমদি মীয়ামদা কমদৌনা শাফনা লৈগদগে অমদি লাইচৎ অসি শন্দোরকপা থিংগদগে হায়বগী পাম্বৈশিং নীংথিনা তাক্লি‍। লৈঙাক্না মীয়ামগীদমক খুন্নাইগী, অনা-লায়েংগী অমদি শেনথুমগী পায়খৎলিবা থৌরাংশিং মীয়ামদা মপুং ফানা কান্নবা ফংহন্নবগীদমক ওফিসিএলশিং অমদি মীদিয়াগী মরক্তা হেন্না মপুং ফানা পাউ ফাওদোক্ননবা ৱাফমসু মহাক্না থমখি‍।


    সেমিনার অদুদা ৱা ঙাঙলদুনা, মনিপুর য়ুনিভর্সিতীগী সেনিয়র এসিস্তেন্ত প্রোফেসর দা: সোনিয়া ৱাহেংবমনা মীদিয়ানা হকশেল অমদি লাইচৎকা মরী লৈনবা পাউশিং তমবা মতমদা মীয়ামগী লমচৎ অমদি মওং মতৌসু পুক্নীংদা থমবা মথৌ তাই হায়না ফোঙদোকখি‍। লাইচৎ অসিগা ইরোয়ননা ঐখোয়না ঈ-পাউগী লাইচৎ অমসু থেংনরি হায়না মহাক্না মখা তাখি‍।১


    রিমস ইম্ফালগী সুপরস্পিসিএলিস্ত (ই.এন.তি.) দা: এন. জিতেন সিংহনা মহাক্কী ৱারোলদা মীদিয়াশিংদা মরী মখোং শেংবা ইনফোর্মেসনখক্তমক শীজিন্ননবা ৱাফম থমখি‍। মীদিয়ানা মীয়াম্না লান্না থাজনবা অমদি সোসিএল মীদিয়াদা শন্দোরকপা তোকঙাশিং চুমথোক্নবা ফম্বাক অমা ওইনা থবক তৌবা মথৌ তাই হায়নসু মহাক্না ফোঙদোকখি‍।


    ইম্পেক্ত তি.ভি.গী ইদিতর-ইন-চীফ, শ্রী রুপচন্দ্র য়ুম্নামনা মীয়ামদা ঈ-পাউ ফংহনবদা ইলেক্ত্রোনিক মীদিয়াগী থৌদাংগী মতাংদা ৱাফমশিং থম্লদুনা হৌজিক থেংনরিবা অসি মীদিয়া পুম্বগী ওইনা য়াম্না মরুওইবা তাঞ্জা অমনি হায়না ফোঙদোকখি‍। লাইচৎ অসিদগী ঙাকথোক্নবা অমদি শাফনা লৈনবগীদ পাউজেলশিং তোয়না পীদুনা মীদিয়ানা মখোয়গী থৌদাং লৌগদবনি হায়নসু মহাক্না মখা তাখি‍।


    ***

    
    
    (Release ID: 1636155) Visitor Counter : 11
    
    
      Read this release in: English