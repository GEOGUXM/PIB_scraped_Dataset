      PIB Headquarters

      মনিপুরগী ইকনোমিক পোতেন্সিএল অনলোক তৌনবা এম.এস.এম.ই.গী অওনবশিং
      
      পি.আই.বি. অমসুং আর.ও.বি. ইম্ফালনা ইম্পেক্ত ওফ ইকনোমিক রিফোর্ম ওন এম.এস.এম.ই.দা ৱেবিনার শিনখ্রে

      Posted On: 17 JUL 2020 4:48PM by PIB Imphal

    প্রেস ইনফোর্মেসন ব্যুরো অমসুং আর.ও.বি. ইম্ফালনা এম.এস.এম.ই. সেক্তরদা ভারত সরকারগী ইকনোমিক রিফোর্ম পেকেজগী অহোংবা পুরকপশিংগী ফলগী মতাংদা ৱেবিনার অমা ঙসি শিনখ্রে। ৱেবিনার অসি ইম্ফাল রিজনেল ওফিস, এম.এস.এম.ই. বিভাগকী এসিস্তেন্ত দিরেক্তর, শ্রী নন্দকিশ্বর সিংহনা হৌদোকখি। মসিদা মিদিয়াগী মীওইশিং, মনিপুর য়ুনিভর্সিতীগী দিপার্তমেন্ত ওফ ইকনোমিক্সকী প্রোফেসর দা. চিংলেন মাইস্নাম অমসুং মফম অসিগী পি.আই.বি., আর.ও.এফ. অমসুং এফ.ও.বি.শিংনা শরুক য়াখি।


    পি.আই.বি. ইম্ফালগী দিরেক্তর, অভিশেক দয়ালনা মহাক্কী হৌদোকপগী ৱারোলদা ভারত সরকারনা ইতিহাসিক ওইরবা খোংথাং অমদা ইনবেস্তমেন্ত অমসুং তর্নওভরদা য়ুমফম ওইরগা এম.এস.এম.ই.শিং খায়দোকপগী পাম্বৈ অমা পুথোকখি। অওনবা অসিগী মরুমদা লৈবা মপুংওইবা ৱাখল্লোনদি এম.এস.এম.ই.শিংনা অপনবশিং লান্থোকপা ঙম্নবা অমসুং চাওখৎপা পুরক্নবনি। সরকারনা উধ্যম স্কিমগী মখাদা এম.এস.এম.ই. অমা রিজিস্তর তৌবগী এন্ত্রি রুলশিং কোমথোকহনখ্রে অমসুং হৌজিক চে-চাং মথৌ তাদ্রে।


    মুন্না খন্নবা অসিদা অওনবা পুরকপা অসিনা চাওনা কান্নবা ফংহনগদৌরিবা অসি মনিপুরনা ওইরগনি মরমদি অৱাং নোংপোক পুম্বদা রেজিস্তর তৌবা এম.এস.এম.ই. মশিং খ্বাইদগী ৱাংনা লৈবা স্তেৎ অমা ওইরি হায়না উৎখি, মহাক্না হায় হৌগৎলক্লিবা এম.এস.এম.ই. সেক্তর অসিনা মনিপুর মীয়ামনা থৌনা ফবা মওংদা থবক পায়খৎপগী শাখি অমা ওইরি। অনৌবা অওনবশিং অসিনা মখোয়দা করম্না কান্নবা ফংহনগনি হায়বগী লম্বীশিং খঙহন্নবা মিদিয়া, ওফিসিএলশিং অমসুং এক্সপর্তশিংনা পুন্না মীয়ামদা তাকপীবা মতম ওইরে।


    থৌরম অসিদা ৱা ঙাংলদুনা ইম্ফাল রিজনেল ওফিসকী এম.এস.এম.ই. বিভাগকী এসিস্তেন্ত দিরেক্তর, শ্রী নন্দকিশ্বর সিংহনা হায়খি এম.এস.এম.ই. বিভাগতা রেজিস্তর তৌরবা মনিপুরগী ওন্তর্প্রিনোরশিংনা মরু ওইনা হোর্তিকলচর, হেন্দিক্রাফস, ফুদ প্রোসেসিং অমসুং এনিমেল হসবেন্দরীগী লমশিংদা মথৌ ফজনা তৌরি।মহাক্না রেজিস্ত্রেসন তৌবগী অনৌবা মওং অমসুং ওন্তর্প্রিনোরশিংদা ক্রেদিৎ লাইন্দগী কান্নবা ফংগদবা লম্বীশিংসু তাকখি।


    ***

    
    
    (Release ID: 1639350) Visitor Counter : 5
    
    
      Read this release in: English