      হকশেল অমসুং য়াইফ-য়ুম্বাল মন্ত্রালয়

      রেপিদ এন্তিজেন তেস্ত য়াওনা লেব ১২৩৪না মিল্লিয়ন অমদা পাঙথোকপা তেস্ত (তি.পি.এম.) মশীং ৯২৩১ য়ৌহনখ্রে
      
      পুং ২৪গী মনুংদা সেম্পল লাখ ৩.২৬ হেন্না তেস্ত তৌখি

      Posted On: 16 JUL 2020 5:41PM by PIB Imphal

    "তেস্ত, ত্রেস, ত্রিৎ" খোংথাংগী মতুং ইন্না, কেন্দ্র সরকারনা তেস্ত তৌনবগীদমক রাজ্য/য়ু.তি.শিংনা লৌখৎলক্লিবা খোংথাংশিংগী মপাঙ্গল হেনগৎনবা হোৎনরি। মসিগী ফলনা, লৈবাক অসিদা লৈরিবা তেস্তিং লেব মশীং তপ্না-তপ্না হেনগৎলক্লি। তেস্ত তৌবগী মশীং হেনগৎলকপসি আই.সি.এম.আর.গী চৎন-কাংলোনগী মখাদনি অমসুং মসিনা কেসশিং ঙন্না খঙদোকপদা মতেং পাংলি।


    তৌরিবা তেস্তশিং অসিদা কোবিদ-১৯ তেস্ত তৌনবগীদমক্তদি খ্বাইদগী ফরবা স্তেন্দার্দ অমা ওইরিবা আর.তি.পি.সি.আর.সু য়াওরি। মসিনা পুংখাই অমগী মনুংদা রিজল পীবা ঙম্বা রেপিদ এন্তিজেন পোইন্ত ওব কেয়র (পি.ও.সি.) তেস্তিংগী মপাঙ্গল হেনগৎহল্লে। মসিনা কন্তেন্মেন্ত অমসুং বফর জোন্দা তেস্ত তৌবগী মশীং হেনগৎহল্লকপগী মরম অমা ওইরে। মসিনা লাইনা অসি শন্দোকপা লাকশিনবদসু য়াম্না চাউনা মতেং পাংলি।


    হৌজিক্তি রেজিস্তর তৌরবা মেদিকেল প্রেক্তিসনর খুদিংমক্না তেস্ত তৌনবগীদমক পাউতাক পীবা য়ারগনি। রাজ্যশিং/য়ু.তি.শিংনা আর.তি.-পি.সি.আর. ত্রুনাৎ অমসুং সি.বি.এন.এ.এ.তি. লেব নেৎৱার্ক শীজিন্নদুনা পাক শন্না তেস্ত তৌনবা হোৎনরিবসিনা সেম্পল তেস্ত তৌবগী মশীং কা হেন্না ৱাংখৎলকপনি।


    হৌখিবা পুং ২৪ অসিদা সেম্পল ৩,২৬,৮২৬ তেস্ত তৌখি। অপুনবা ওইনা তেস্ত তৌখ্রবা সেমপল ১,২৭,৩৯,৪৯০না ভারত্তা মিল্লিয়ন অমদা তেস্ত তৌবগী চাং অসি ৯২৩১.৫ য়ৌরে।


    লৈবাক অসিগী তেস্ত তৌনবগী লেবকী নেৎৱার্ক অসি লেব ১২৩৪ লৈবগা লোইননা মপাঙ্গল হেনগৎলক্লি, সরকারগী লেব ৮৭৪ অমসুং প্রাইবেৎ লেব ৩৬০ শুরে। মসিগী মনুংদাঃ

      * রিএল তাইম আর.তি. পি.সি.আর. দা য়ুম্ফম ওইবা তেস্ত তৌনবা লেবঃ ৬৩৫ (সরকারগী ৩৯২+ প্রাইবেৎঃ ২৪৩)
      * ত্রুনাৎতা য়ুম্ফম ওইবা তেস্তিং লেবঃ ৪৯৯ (সরকারগী ৪৪৭+ প্রাইবেৎঃ ৫২)
      * সি.বি.এন.এ.এ.তি. দা য়ুম্ফম ওইবা তেস্তিং লেবঃ ১০০ (সরকারগী ৩৫+ প্রাইবেৎঃ ৬৫)

    অচুম্বা, অমসুং খুদক্কী ওইবা কোবিদ-১৯গা মরী লৈনবা তেক্নিকেল ইস্যু, গাইদলাইন অমসুং এদ্ভাইজরীশিংগী ঈ-পাউশিংগীদমক https://www.mohfw.gov.in/ দা অমসুং @MoHFW_INDIA দা চাং নাইনা চঙবীয়ু।


    কোবিদ-১৯গা মরী লৈনবা তেক্নিকেল ক্বেরীসিংগীদমক technicalquery.covid19@gov.in দা থাবীয়ু অমসুং অতোপ্পশিংগী ওইনা ncov2019@gov.in and @CovidIndiaSevaদা থাবীয়ু।


    কোবিদ-১৯গী ক্বেরীশিংগীদমক হকশেল অমসুং য়াইফ য়ুম্বাল মন্ত্রালয়গী হেল্পলাইন নম্বর +91-11-23978046 নত্ত্রগা 1075 (তোল-ফ্রী) দা কোল তৌবীয়ু


    রাজ্যশিং/য়ু.তি.শিংগী হেল্পলাইন নম্বরশিংগী লিস্তসু https://www.mohfw.gov.in/pdf/coronvavirushelplinenumber.pdf দা ফংবীগনি।


    ***

    
    
    (Release ID: 1639129) Visitor Counter : 5
    
    
      Read this release in: English , Hindi , Punjabi , Telugu , Tamil , Assamese , Urdu , Marathi , Bengali , Odia
    
    
    

*