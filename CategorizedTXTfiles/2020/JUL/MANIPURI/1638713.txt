      PIB Headquarters

      বাঘজানগী থাউ গুহাগী মৈহৌ লাংপোক্কী অরানবা পাও
      Posted On: 15 JUL 2020 1:26PM by PIB Imphal


    অসম ত্রিব্যুনগী মমাং থংবা লমায়দা বাঘজানগী গুহাদা মৈহৌ লাংপোক থোকপা অদু ওইল ইন্দিয়া লিমিতেদকী ক্রাইসিস মেনেজমেন্ত তীমনা জুলাই ১৪, ২০২০দা মুত্থৎখ্রে হায়না ফোঙখি। পাউ অদুনা হায় বাঘজানগী থাউগী গুহা নম্বর ৫কী মচিন্না চাক্লিবা মৈ অদু লৈবাক পোকপা নুমিৎকী নুংথিলদা মুথৎপা ঙমখি। ও.আই.এল.গী মকোক থোংবা ওফিসিএলনা ফোঙদোরকপগী মতুং ইন্না মৈহৌ লাংপোক অসি মুথৎপদা কেমিকেল মখল অমত্তা শীজিন্নখিদে হায়না মখা তাখি। ও.আই.এল.গী ওফিসিএলনা ফোঙদোরকপগী মতুং ইন্না প্রেসর কনবা ঈশিং কাপনবা মঙা শীজিন্নদুনা মিনিৎ অমদা ঈশিং গলোন ২৫০০ মৈহৌ লাংপোক অসি মুথৎনবা থংনবা মায়কৈদগী কাপশিনখি হায়না পাও অসিদা য়াওরি। মৈ অসি মুথৎনবা শীজিন্নরিবা ঈশিং অসি দঙ্গোরি তুরেলগী অফবা ঈশিংনি।


    ফোঙলিবা পাও অসিগী পাওখুম পীরদুনা ওইল ইন্দিয়া লিমিতেদনা ত্বিৎ অমগী খুত্থাংদা বাঘজানগী মৈ চাক্লিবা গুহাদা মৈ মুত্থৎপগী মতাংদা ফোঙলিবা ই-পাও অসি অরানবা পাওনি হায়না শেংদোকখ্রে। গুহা অসি খুমজিন্নবা অমসুং মৈ মুত্থৎপগী মরুইবা ওপরেসন হৌদ্রি। গুহা অসি হৌজিক মৈ চাক্লি। হৌজিক্কী ওইনা গুহা লৈবা মফম অদুদগী অকায় অতোয় পুম্নমক লৌথোকপা লোয়রে অমসুং গুহা অসি খুমজিন্নবা ওপরেসনগী শেম শাবা হৌখ্রে। গুহা অসি মৈ চাক্লি।


    ওইল ইন্দিয়া লিমিতেদকী লিখুনশিংগী মতুং ইন্না, হৌখিবা নুমিৎ খরা অসিদা মৈহৌ লাংপোক থোক্লিবা গুহা অসিদা খুমজিন্নবা হোৎনবা খোঙথাং কয়া লৌখৎখি। অকায় অতোইশিং লৌথোক্নবা থবক থৌরমশিংগী মায় পাক্না চত্থখি। কেরিয়র অমসুং পাইপকী অয়াম্বা শরুকশিং লৌথোকখ্রে। রিগকী সব-স্ত্রকচর অমসুং দ্রিলগী পাইপশিং অমসুং অতোপ্পা পোৎলমশিং নত্তনা অয়াম্বা অকায় অতোইশিং অদু সেলরগী মফম অদুদগী লৌথোকখ্রে। গুহা অসিদা মৈ মুথৎপা নত্রগা খুমজিনবদা মথৌ তবা পোৎচাকশিং পুথোক পুশিন তৌবগী থবক চত্থরি। মথৌ তাবা/মফম অদুগী ফীভমগী মখা পোন্না অতোপ্পা খুৎশু খুৎলাই অমসুং পোৎচাকশিং হোন্দোক্লি।


    ***

    
    
    (Release ID: 1638713) Visitor Counter : 22
    
    
      Read this release in: English