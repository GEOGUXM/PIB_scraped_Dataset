      ঙাকশেল মন্ত্রালয়

      আই.এ.এফ.না ওপকী শেম শাবা য়েংশিনখ্রে অমসুং মথংগী দিকেদকী থবকশিং খন্নখ্রে
      Posted On: 24 JUL 2020 5:54PM by PIB Imphal


    আই.এ.এফ.না মসিগী নুমিৎ হুম্নিগী ওইবা এয়র ফোর্স কম্মান্দর্স কনফরেন্স (এ.এফ.সি.সি.)গী মীফম অমা ওপরেসনগী মতাংদা শেম শাদুনা লৈবা য়েংশিনবা অমসুং হীরম খুদিংদা ওইরকপা য়াবা ঙাক শেলদা অকায়বা পীরকপগী থৌওংশিংগী মতাংদা থৌরাং কয়া য়াত্তুনা লোইশিনখ্রে। মখোয়না হৌজিক ওইরিবা ফিভমগী মতাংদা খন্নখি অমসুং মদুগী তুংদা মথংগী চহী ১০দা আই.এ.এফ.কী শেমদোকপগী থবক থৌরমশিংগী মতাংদা কুপ্না য়েংশিনখ্রে।


    দিফেন্স স্তাফকী চীফ (সি.দি.এস.) জেনেরেল বিপিন রাৱৎ; নেভেল স্তাফকী চীফ (সি.এন.এস.) এদমিরেল করম্বির শিংহ অমসুং আর্মী স্তাফকী চীফ (সি.ও.এস.) জেনেরেল এম.এম. নরাবানেনা কনফরেন্স অদুদা ৱা ঙাংখি অমসুং পুন্না লান থেংনমিন্নবগী মতাংদা এয়র ঐচ.ক্যু.দা লৈবা কম্মান্দরশিং অমসুং প্রিসিপাল স্তাফ ওফিসরশিংগশু ৱারী শানখি। এয়র স্তাফকী চীফ (সি.এ.এস.)না মখোয়গী কম্মান্দশিং অমসুং মশা কয়াগী ফিভম অমসুং খুদোংচাদবশিংশু হন্না য়েংখৎখি।


    সি.এ.এস.না মহাক্কী ৱা ঙাংবা লোইরকপদা লাক্লিবা চহী ১০দা আই.এ.এফ.পু নৌনা শেন্দোকপগী পান্দম ওইরিবা ভিজন ২০৩০গী মতাংদা শন্দোক্না তাক্লমখি। অথুবা মতমদা অহোঙবা লাক্লিবা মালেম অসিদা থোক্লক্লিবা অনৌবা ক্ষকুদোংচাদবশিং অসি মশক খংদোকপা তঙাই ফদে হায়না মহাক্না হায়খি। য়াম্না থুনা কেপাসিতী বিলদিং তৌবা, পোৎলম খুদিংগী থবক তৌবা ঙম্বা হেনগৎহনবা অমসুং খ্বাইদগী তেনবা মতমদা অনৌবা তেক্নোলোজীশিংবু নিংথিজনা পুন্সিন্নবা থবক পাংথোকপগী মতাংদা মহাক্না মিৎয়েং চংখি। আই.এ.এফ.কী তুং কোয়না চৎপা ঙম্নবা অশাংবা পান্দম অসিগী মতুং ইন্না অখন্নবা তেক্নোলোজী লৌশিন্দুনা শিজিন্নবা অমসুং লমদমশিদা পুথোকপা খুৎলায় অমসুং প্লেৎফোর্মশিং চাউৎপগী থবক পাংথোকপগী মতাংদা হন্না হন্না পনখি। হ্যুমেন রিসোর্স অসি আই.এ.এফ.কী খ্বাইদগী মরু ওইবা পোৎলম ওইবনিনা মীওইশিং লৌবা, ত্রেনিং পীবা অমসুং ইথিল হাপ্পগী থৌওংশিং অসিনা মতমগা চান্ননা চৎপা ঙমগনি হায়না চীফনা হায়খি।


    ***

    
    
    (Release ID: 1641017) Visitor Counter : 2
    
    
      Read this release in: English , Urdu , Marathi , Hindi , Punjabi , Tamil , Telugu