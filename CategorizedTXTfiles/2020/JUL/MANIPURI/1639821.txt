      PIB Headquarters

      সোসিএল মীদিয়াদা অরানবা পাউ শন্দোক্লে
      
      ক্লেমঃ অসম ঈচাউদা মতেং পাংনবগীদমক সরকারদা ফন্দ লৈতে

      Posted On: 19 JUL 2020 6:34PM by PIB Imphal

    সোসিএল মীদিয়াদা অসম সরকারদা ঈচাউ নংলবা অৱাবা তারবা মীওইশিংবু মতেং পাংনবা ফন্দ লৈতে অমসুং মসিনা মরম ওইদুনা মীয়ামদা খায়গৎননবা আপিল তৌরক্লি হায়না অরানবা পাউ অমা পাক শন্না শন্দোক্লক্লি।


    মুখ্য মন্ত্রীগী অৱাবা তারবদা মতেং পাংনবা ফন্দ মরাং কায়না লৈতে হায়না শন্দোক্লক্লিবা পাউ অদু দিরেক্তোরেৎ ওব ইনফোর্মেসন অমসুং পব্লিক রিলেসন্স দিপার্তমেন্ত, অসম সরকারনা অরানবা পাউনি হায়রি।


    মরক অসিদা, ঙসি প্রধান মন্ত্রী মোদীনা অসমগী মুখ্য মন্ত্রীগা ফোন্দা ৱারী শান্নখি অমসুং হৌজিক অসমদা থোক্লিবা ঈচাউ অমসুং ভাগজানগী থাউগী খোংদা মৈ হৌখিবদুগী মতাংদা ৱারী শানখি। প্রধান মন্ত্রীনা মহাক্কী ওইবা নুংঙাইতবা ফোংদোকখি অমসুং রাজ্য অসিদা লৈরিবা মীপুম খুদিংমক্তা অঙম্বা মতেং পাংগনি হায়না থাজবা পীখি।


    অসম ঈচাউগী ফিবম অসি তুরেল কয়া খুদোংথীনিংঙাই ওইবা ফিবমগী মথক্তা চেল্লিবনা অৱাবা তানিংঙাই অদুমক ওইরি। খুঙ্গং ২৪০০ অমসুং জিল্লা ২৪ ঈচাউ অসিনা অৱাবা তাহল্লি অমসুং রাজ্য অসিদা মীওই লাখ ২৫.২৯দা খুদোংথীবা থোকহল্লি। হৌজিক ফাওবদা মীওই অপুনবা ৮৪সু ঈচাউ অসিদা লৈখিদ্রে। সরকার অসিনা সেন্তর কয়া লিংখত্তুনা ঈচাউ অসিনা অৱাবা নংহল্লবা মীয়ামদা মতেং কয়া য়েন্থোক্লি। মীওই কয়াবুসু হেন্না শাফবা মফমদা পুথোক্নবা অরৈবা খোংথাং লৌখৎলি অমসুং এন.দি.আর.এফ., এ.এস.দি.এম.এ. অমসুং দিস্ত্রিক এদমিনিস্ত্রেসন্না মতীক চানা মতেং কয়া পীরি।


    ***

    
    
    (Release ID: 1639821) Visitor Counter : 9
    
    
      Read this release in: English