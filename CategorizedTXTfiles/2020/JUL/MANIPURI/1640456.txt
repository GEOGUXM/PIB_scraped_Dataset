      হকশেল অমসুং য়াইফ-য়ুম্বাল মন্ত্রালয়

      তেমাসেক ফাউন্দেসন, শিঙ্গাপুরদগী অহানবা তাঙ্কক্কী ওক্সিজেন কন্সেন্ত্রেতর ৪,৪৭৫ অশ্বিনি কুমার চৌবেনা ওকখ্রে
      
      কেন্দ্র অমসুং রাজ্যশিংনা কোবিদ-১৯ থেংনবদা ওক্সিজেন কন্সেন্ত্রেতরশিংনা মতেং পাংগনি : অশ্বিনি কুমার চৌবে

      Posted On: 22 JUL 2020 4:56PM by PIB Imphal

    তেমাসেক ফাউন্দেসন, শিঙ্গাপুরদগী অহানবা তাঙ্কক্কী ওক্সিজেন কন্সেন্ত্রেতর ৪,৪৭৫ ঙসি হেল্থ অমসুং ফেমিলি ৱেলফিয়ারগী রাজ্য মন্ত্রী অশ্বিনি কুমার চৌবেনা ওকখ্রে । ফাউন্দেসন অসিনা ভারত্তা ওক্সিজেন কন্সেন্ত্রেতর ২,০০০ মতেং ওইনা পীরক্কদবনি । লেমহৌরবা ওক্সিজেন কন্সেন্ত্রেতরশিং ২০২০গী অগস্ত থাদা ফংলগনি । হায়রিবা খুৎলায়শিং অসি কোবিদ-১৯ মোদরেত কেসশিং লায়েংনবা রাজ্যশিং অমসুং য়ু.তিশিংদা পীরগনি ।


    তেমাসেক ফাউন্দেসন, শিঙ্গাপুর থাগৎলদুনা মিনিস্তরনা হায়খি লৈবাক অসিনা কোবিদ-১৯ থেংনবদা ওক্সিজেন কন্সেন্ত্রেতরশিং অসিনা মতেং পাংগনি । মসিগী মতেং অসি মতম চানা পীরকই অমসুং অথুবা মতমদা হায়রিবা খুৎলায়শিং অসি পুশিল্লক্নবা মতেং পাংবগীদমক ইন্দিয়ান রেদ ক্রোস সোসাইতি থাগৎলি । মসিগী থবকশিং অসিদা তাতা ত্রস্তনা মতেং পাংখিবা অসি খঙলে । ঈ , প্লাজমা অমসুং মসিগী খুৎলায় অদু মতেং পাংদুনা লৈবাক অসিনা কোবিদ-১৯ থেংনদবা মতেং পাংলিবা মীওইশিং ঐনা থাগৎলি ।


    শ্রী চৌবেনা হায়খি প্রধান মন্ত্রী নরেন্দ্র মোদীগী লুচিং মখাদা কেন্দ্র অমসুং রাজ্যশিং/য়ু.তিশিংগী মরক্তা মতেং পীন্দুনা লৈবাক অসিনা কোবিদ-১৯ থেংনরি । লৈবাক শীনবা থুংনা মসিগী মহৈ উবা ফংলে । রাজ্য অমসুং য়ু.তি সরকারশিংনা পায়খৎলিবা থবকশিংদা ঐখোয়না পাংবা য়াবা মতেং পাংলি ।


    মহাক্না মখা তানা হায়খি ওক্সিজেন কন্সেন্ত্রেতরশিং অসি কোবিদ-১৯গী মোদরেত কেসশিং লায়েংবদা য়াম্না কান্নৈ । মখোয়না অকোয়বদা ফংলিবা নুংশিৎ অসি ওক্সিজেন চাদা ৯০দগী চাদা ৯৫ ফাওবা ওন্থোকপা ঙম্মি । হায়রিবা খুৎলায়শিং অসি অনাবশিংগী মনাক্ত থম্বা য়াই । হায়রিবা মেছিনশিং অসি কোবিদ কিয়ার সেন্তরশিং অমসুং কোবিদ কিয়ার সেন্তরশিং ওইনা শীজিন্নরিবা রেলৱেজ কোচশিংদা শীজিন্নবা য়াগনি । খুৎলায়শিং অসি ওক্সিজেন সিলিন্দরশিং পুথোক-পুশিন তৌবদা খুদোংচাদবা মনুং-হুঞ্জিনবা মফমশিংদা শীজিন্নবা য়াগনি ।


    হেল্থ অমসুং ফেমিলি ৱেলফিয়ারগী সেক্রেতরি, প্রিতি সুদান, হেল্থ অমসুং ফেমিলি ৱেলফিয়ার মিনিস্ত্রিগী ও.এস.দি, রাজেস ভুষান, ইন্দিয়ান রেদ ক্রোস সোসাইতিগী সেক্রেতরি জেনেরেল , আর কে জেন, হেল্থ অমসুং ফেমিলি ৱেলফিয়ার মিনিস্ত্রিগী সেনিয়র ওফিসারশিং অমসুং তাতা ত্রস্তকী মীহুৎশিং থৌরম অদুদা শরুক য়াখি ।


    ****

    
    
    (Release ID: 1640456) Visitor Counter : 5
    
    
      Read this release in: English , Urdu , Hindi , Punjabi , Odia , Tamil , Telugu