      কেমিকেল্স অমসুং ফর্তিলাইজর মন্ত্রালয়

      মহারাস্ত্রগী খারিফ লৌরোক পান্থা মনুং হায়বদি এপ্রিল ১দগী জুলাই ১৬ ফাওবদা তঙাই ফদনা চংদবা য়াদ্রবা য়ুরিয়া এম.তি. লাখ ৮.৮৩দগী হেনগৎতুনা এম.তি. লাখ ১১.৯৬ ফংহনখ্রে
      
      মহারাস্ত্র রাজ্যদা য়ুরিয়াগী অৱাৎপা লৈত্রে

      Posted On: 17 JUL 2020 4:59PM by PIB Imphal

    ভারত সরকারগী ফর্তিলাইজর বিভাগনা লৌ হুনবা পান্থাগী মমাংদা লৈবাক অসিগী রাজ্য খুদিংমক্তা দরকার ওইরিবা ফর্তিলাইজরশিং মতম চানা ফংহন্নবা থাজবা পীরি।


    মহারাস্ত্র রাজ্যগী ওইনদি খারিফ লৌরোক পান্থা (এপ্রিল ১দগী সেপ্তেম্বর ২০) মনুংদা এম.তি. লাখ ১৫দি তঙাই ফদনা চংগদৌরি। সপ্লাইয়রশিংনা য়েনথোকপদা য়াম্না চেকশিন্না য়েন্নবা পাউতাক পীখ্রে অমসুং ফর্তিলাইজর দিপার্তমেন্তনা নুমিৎ খুদিংগী য়েংশিন্নবা হায়খ্রে। মসিদা করিগুম্বা অহেন্বা তঙাই ফদবা লৈরবদি দিপার্তমেন্তনা মতিক চানা পাংথোক্কনী।


    এপ্রিল ১দগীনা জুলাই ১৬ ফাওবদা লৈরিবা তঙাই ফদবা অসি এম.তি. লাখ ৮.৮৩নি। মসিগী মথক্তা এম.তি. লাখ ১১.৯৬ ফংহন্দুনা এম.তি. লাখ ৪.০২ অমগসু ওপনিং স্তোক ওইনা য়াওরি।


    মসিগী অক্কনবা মতম অসিগী মনুংদা, দি.বি.তি.না য়ুরিয়া এম.তি. লাখ ৯.৫৭ য়োনখি। মমাংগী চহীদদি দি.বি.তি.না য়ুরিয়া এম.তি. লাখ ৪.৭০ খক য়োনখি। হন্দক্কী লৌরোক পান্থাদা য়ুরিয়া য়াম্না হেন্না য়োল্লবসু মরাং কাইনা লৈরি।


    জুলাই থা অসিদা তঙাই ফদবা অসি এম.তি. লাখ ৩.১৫ ওইরবসু, দি.ও.এফ.না এম.তি. লাখ ৪.৩৪ ফংহন্নবা থাজবা পীখ্রে (এম.তি. লাখ ২.৭০ অমগসু ওপনিং স্তোক ওইনা য়াওরি)। ক্লোজিং স্তোক অসি ১৬.০৭.২০২০ ফাওবদা এম.তি. লাখ ২.৩৪ ওইদুনা থা অসিগী চংগদবা এম.তি. লাখ ১.৫২দগী হেন্দুনা চৎলিবা থা অসিগী চংগদবা কোন্নহল্লি। মখা তারবদা এগ্রিদ সপ্লাই প্লানগী মতুং ইন্না য়ুরিয়া য়েনখ্রে।


    ***

    
    
    (Release ID: 1639590) Visitor Counter : 1
    
    
      Read this release in: English , Urdu , Marathi , Hindi , Punjabi , Tamil , Telugu