      লৌউ-শিংউ মন্ত্রালয়

      কেন্দ্রগী লৌউ-শিংউ অমসুং লৌমীশিংগী য়াইফ থৌরাং মন্ত্রী শ্রী নরেন্দ্র সিংহ তোমরনা ৱার্ল্দ বেঙ্ককী মীহুৎশিংগা লোয়ননা গ্বালিয়র-চমবাল রিজনগী বিহাদকী অচৌবা মফম অসিদা লৌউ-শিংউদা শীজিন্ননবগী মতাংদা মীফম পাঙথোকখ্রে
      
      প্রোজেক্কী প্রিলিমিনরী রিপোর্ত থা অমগী মনুংদা পীখৎকদবনি
      
      হৌজিক শীজিন্নদনা লৈরিবা লম অসিগী হেক্তর লাখ ৩ হেনবা লৌউ-শিংউগী থবক পায়খৎপনা গ্বালিয়র-চমবাল রিজনগী বিহাদকী মফমগা পুন্না শেমগৎপদা মতেং ওইরগনি - শ্রী নরেন্দ্র সিংহ তোমর
      Posted On: 26 JUL 2020 10:58AM by PIB Imphal


    কেন্দ্রগী লৌউ-শিংউ অমসুং লৌমীশিংগী য়াইফ থৌরাং, খুঙ্গংগী চাউখৎ থৌরাং অমসুং পঞ্চায়তি রাজকী মন্ত্রী শ্রী নরেন্দ্র সিংহ তোমরনা ৱার্ল্দ বেঙ্ককী মীহুৎশিং, মধ্য প্রদেশকী লৌউ-শিংউ বিভাগকী মকোক থোংবা ওফিসরশিং, গ্বালিয়রগী রাজমাতা বিজেয়ারাজে সিন্দিয়া ক্রিশি বিস্বা বিদিয়ালয়গী সান্তিস্তশিং অমসুং গ্বালিয়র-চমবাল রিজনগী বিহাদকী অচৌবা মফম অসিদা লৌউ-শিংউ তৌনবা মফম ওইহন্নবা স্তেকহোল্দরশিংগা লোয়ননা ভিদিও কনফরেন্সকী খুত্থাংদা জুলাই ২৫, ২০২০দা মীফম অমা পাঙথোকখ্রে। মীফম অসিদা মরু ওইবা প্রোজেক্ত অসি ৱার্ল্দ বেঙ্ককা চুংশিন্নদুনা অমদি মতেংগা লোয়ননা থবক পায়খৎনবা ৱারেপ লৌখি। হীরম অসিদা ৱার্ল্দ বেঙ্ককী মীহুৎশিংগা লোয়ননা মমাংদা মীফম অমা পাঙথোকখ্রে অমসুং প্রোজেক্কী প্রিলিমিনরী রিপোর্ত থা অমগী মনুংদা পীখৎনবা ৱারেপ লৌনখি।


    থৌরম অসিদা ৱা ঙাংলদুনা কেন্দ্রগী লৌউ-শিংউ অমসুং লৌমীশিংগী য়াইফ থৌরাংগী মন্ত্রীনা হায় লৈকুৎ লৈতোং নাইবা লমগী হেক্তর লাখ ৩ হেনবা শীজিন্নদনা লৈরি অমসুং করিগুম্বা মফম অসি তেমথোক্লবদি মসিনা গ্বালিয়র-চমবালগী রিজনগী বিহাদকী মফম অসিগা পুন্না শেমগৎপদা মতেং ওইরগনি। মহাক্না মখা তারদুনা হায় প্রোজেক্ত অসিদা প্রপোজ তৌখিবা অহোংবশিং অসিনা লৌউ-শিংউগী চাওখৎ থৌরাং অমসুং মহৌশাগী ফীভম ফগৎহনবা খক নত্তনা মসিনা লমদম অসিগী মীয়ামদা থবক ফংহন্নবা খুদোংচাবশিং পীগনি অমসুং সস্তেনেবল দিবেলপমেন্ত পুরকপা ঙমহনগনি।


    শ্রী তোমরনা হায় গ্বালিয়র-চমবালগী রিজনগী বিহাদকী মফম অসিগী চাওখৎথৌরাংগী থবকশিং অসিগী ওইনা মখল কয়াগী কান্নবা লৈ। চমবাল এক্সপ্রেসৱে শারগনি অমসুং মফম অসি ফাওদুনা চৎকনি, অসুম তৌদুনা লমদম অসিগী অপুনবগী চাওখৎ থৌরাং লৌখৎপদা মঙ ফাওনরগনি। অহানবগী রিপোর্ত শেম্লবা মতুংদা মখা তাবা থবক লৌখৎনবা মধ্য প্রদেশকী চীফ মিনিস্তরগা লোয়ননা মীফমশিং মথং মথং পাঙথোক্কনি।


    ৱার্ল্দ বেঙ্ককী মীহুৎ ওইরিবা শ্রী অদ্রশ কুমারনা হায় ৱার্ল্দ বেঙ্কনা মধ্য প্রদেশকী রাজ্য অসিগা পুন্না থবক তৌমিনবগী অপাম্বা লৈ। লৌউ-শিংউ অমসুং লৌমীশিংগী য়াইফ থৌরাং মন্ত্রালয়গী জোন্ত সেক্রেতরী শ্রী বিবেক অগর্ৱালনা হায় খ্বাদগী য়ামদনা কায়থরক্লিবা বজেদকা লোয়ননা তৌখ্রবা প্রোজেক্ত অসিগৌলোজেক নফরেন্সকতেক্নোলোজী, ইনফ্রাস্ত্রকচর, অচংবা কেপিতেল, ইনবেসমেন্তগা মরী লৈনবা হীরম পুম্নমক প্রপোজ তৌখ্রবা প্রোজেক্ত অসিগী থবক পায়খৎপা হৌদ্রিঙৈ মমাংদা খন্নগনি।


    এগ্রিকলচরেল প্রদক্সন কম্মিস্নর শ্রী কে.কে. সিংহনা হায় অরিবা প্রোজেক্ত অসি নৌনা হিংগৎহল্লে অমসুং কেন্দ্রগী লৌউ-শিংউ অমসুং লৌমীশিংগী য়াইফ থৌরাং, খুঙ্গংগী চাউখৎ থৌরাং অমসুং পঞ্চায়তি রাজকী মন্ত্রীগী লুচিং মখাদা থম্লগনি। রাজমাতা গ্বালিয়রগী রাজমাতা বিজেয়ারাজে সিন্দিয়া এগ্রিকলচরেল য়ুনিভর্সিতীগী ভাইস-চাঞ্চেলর দা. এস.কে.রাওনা হায় মফম অসিগী লৌউ-শিংউগী অপুনবা চাওখৎ থৌরাংদা মীৎয়ং থম্লগা থবক পাংথোক্কনি।


    ***********

    
    
    (Release ID: 1641359) Visitor Counter : 3
    
    
      Read this release in: English , Urdu , Hindi , Marathi , Assamese , Punjabi , Tamil , Telugu