      পাৱর মন্ত্রালয়

      এন.ঐচ.পি.সি.না ব্লদ দোনেসন কেম্প শিনখ্রে
      Posted On: 13 JUL 2020 7:01PM by PIB Imphal


    ভারতকী মরু ওইবা হাইদ্রোপাৱর কম্পনী ওইরিবা অমসুং পাৱর মন্ত্রালয়গী মখাদা লৈবা কেতগোরী- I পি.এস.য়ু.গী ‘মিনি রত্না’ অমা ওইরিবা এন.ঐচ.পি.সি. লিমিতেদনা ফরিদবাদকী মিদতাউনগী রোতরী ক্লবকা লোয়ননা ফরিদবাদকী এন.ঐচ.পি.সি. রেসিদেন্তিএল কোলোনীদা ১২.০৭.২০২০দা ব্লদ দোনেসন কেম্প অমা শিনখ্রে।


    এন.ঐচ.পি.সি.কী সি.এম.দি. ওইরিবা শ্রী এ.কে. সিংহনা মহাক্কী লোয়নবী শ্রীমতি সুধা সিংহগা লোয়ননা এন.ঐচ.পি.সি.গী দিরেক্তর (পর্সনেল) শ্রী এন.কে, জেন, এন.ঐচ.পি.সি.গী মকোক থোংবা ওফিসরশিং অমসুং রোতরী ক্লবকী মীহুৎশিং য়াওরগা কেম্প অসি হৌদোকখি। থৌরম অসিদা শ্রী এ.কে. সিংহনা ৱারোল পীরদুনা হায় মালেম পুম্বদা শোকহল্লিবা কোবিদ-১৯গী অৱাবা তানফম অসিগী মনুংদা হোস্পিতালশিংদা ঈগী অৱাৎপা থেংনরি অমসুং এন.ঐচ.পি.সি.না ব্লদ দোনেসন কেম্প অসি ব্লদ বেঙ্কশিংবু মতেং পাংবা ঙম্নবা শিনবনি। মহাক্না খোঙথাং অসিবু থাগৎখি অমসুং এন.ঐচ.পি.সি.গী ইমপ্লোয়িশুং অমসুং মখোয়গী ইমুংগী মীহুৎশিংনা অফবা থবক অসিদা মতেং পাংনবা হায়খি। ব্লদ দোনেসন কেম্প অসিদগী কান্নবা ফংবগা লোয়ননা ঈ য়ুনিৎ ৭৫ লৌবা ঙমখি।


    থৌরম অসিদা ফরিদবাদকী মিদতাউনগী রোতরী ক্লবকী থৌ পুরিবশিং, প্রসিদেন্ত ওইরিবা শ্রী পঙ্কজ গর্গ, সেক্রেতরী ওইরিবা দা. অশিশ ৱর্মা অমসুং ত্রেজরর ওইরিবা শ্রী সচিন খোসলানা এন.ঐচ.পি.সি.না খোঙথাং অসি লৌখত্তুনা অমসুং কেম্প অসি পাঙথোক্তুনা অচৌবা মায় পাকপা অমা ওইবা ঙমহনবগী থাগৎপা ফোঙদোকখি।


    পি.পি.ই. কিৎশিং, মাস্কশিং অমসুং সেনিতাইজরশিং য়েন্থোকপা, দিসইনফেসক্তেসনগী থবক চত্থবশিং, ক্বারেন্তিন ফেসিলিতীশিং হাংদোকপা, আই.সি.য়ু.গী থাংদোক-থাংজিন তৌবা য়াবা ভেন্তিলেতরশিং, ক্রাশ কার্ত, ইমর্জেন্সী রিকোবরী ত্রোলিশিং, ব্লদ এনালাইজরশিং, অলত্রা সাউন মেছিনশিং, এনেসথেসিবা ৱর্ক স্তেসনশিং অসিগুম্বা মখল কয়াগী খোঙথাংগী খুত্থাংদা ভারত্তা লৈরিবা এন.ঐচ.পি.সি.না কোবিদ-১৯ শন্দোকপা থিংনবা মতেং পাংলি। লায়চৎ মনুং অসিদা এন.ঐচ.পি.সি.না মখোয়গী প্রোজেক্ত হোস্পিতালশিং অমসুং দিস্পেন্সরীশিংদা মখোয়গী কত্থোক্লবা দোক্তরশিংগী তিমনা ২৪ x৭ মেদিকেল সর্ভিসশিং ফংহল্লি।


    ***

    
    
    (Release ID: 1638427) Visitor Counter : 2
    
    
      Read this release in: English , Urdu , Hindi , Marathi , Punjabi , Tamil , Telugu