      পাৱর মন্ত্রালয়

      এন.তি.পি.সি.না লেমজনিংঙাই ওইরবা সি.আই.আই.-আই.তি.সি. সস্তেনেবিলিতী ২০১৯গী মনা ফংখ্রে
      Posted On: 12 JUL 2020 4:35PM by PIB Imphal


    পাৱর মন্ত্রালয়গী প্রাইভেৎ সেক্তর য়ুনিৎ অমসুং ভারত্তা খ্বাইদগী য়াম্না পাৱর পুথোকপা কম্পনি অমা ওইরিবা এন.তি.পি.সি. লিমিতেদনা কোর্পোরেৎ এক্সেলেন্স কেতেগোরী থোইদোক-হেন্দোক্না মায় পাক্না থবক পাংথোকপা ঙম্বগী ওইনা লেমজনিংঙাই ওইরবা সি.আই.আই.-আই.তি.সি. সস্তেনেবিলিতী ২০১৯গী মনা ফংখ্রে। কম্পনি অসিনা সি.এস.আর.গী কাংলুপ্তা শিংথানিংঙাই ওইবা মওংদা মায় পাক্লকখিবশিং অদুগীদমক্তসু শিংথানখি।


    এন.তি.পি.সি.না মতম পুম্নমক্তা পাৱর স্তেসনশিংগী অকোয়বদা লৈরিবা মাগী কাংলুপশিংদা তুং-কোইনা চাওখৎনবগীদমক্তা লান্থেংনদুনা লাকখি। মাগী মায় পাক্লবা সি.এস.আর.গী থৌরাং ওইরিবা চয়োল ৪গী রেসিদেন্সিএল থৌরম জি.ই.এম.(গর্ল এম্পৱর্মেন্ত মিসন)অসি শোত্থহৌরবা ইমুং-মনুংদগী লাকপা স্কুল কারিবা নুপীমচাশিংদা মখোয়গী চাওখৎনবগী থবক পুম্নমক্তা শৌগৎপদা কান্নবা পীনবগীদমক্তা মাগী পাৱর স্তেসনশিংগী মনাক্তা থমখ্রে।


    এন.তি.পি.সি. অসিনা কন্ত্রেক্তরশিংদা প্রোজেক সাইতশিংদা থাগী অরোইবা নুমিত্তা কন্ত্রেক্তর লেবরশিংদা শেল ফংহল্লিবা লেবর ইনফোর্মেসন মেনেজমেন্ত সিস্তেম(সি.এল.আই.এম.এস.) অসিসু হৌদোকখ্রে। .


    সি.আই.আই.-আই.তি.সি. সস্তেনেবিতলিতী মনা অসিনা সস্তেনেবিলিতীগী থবকশিং পাংথোকপদা মশক খংবিবা অমদি খ্বাইদগী থোইদোক-হেন্দোক্না পাংথোকপগী মনানি। মসি লৈবাক অসিদা সস্তেনেবিলিতীগী ওইনা মশক খংনবগী ওইনা খ্বাইদগী থাজনিংঙাই ওইবা প্লেতফোর্মনি হায়না লৌনৈ।


    পুন্না মেগাৱাত্ত ৬২১১০গী চাংদা ইন্সতোল তৌদুনা এন.তি.পি.সি. গ্রুপ অসিগী সবসিদিয়রী অমসুং জে.ভি. পাৱর স্তেসন ২৫গা কোন্ননা কোয়লাগী ২৪, য়ানশিন্নবা সাইকল গ্যাস/মহিগী ফ্রুএল ৭, হাইদ্রো ১, রিন্যুএবল ১৩ য়াওনা পুন্না পাৱর স্তেসন ৭০ লৈ।


    ***

    
    
    (Release ID: 1638187) Visitor Counter : 6
    
    
      Read this release in: English , Urdu , Hindi , Marathi , Punjabi , Tamil , Telugu