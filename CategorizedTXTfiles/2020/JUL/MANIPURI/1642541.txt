      উপ-রাস্ত্রপতিগী লোইশঙ

      কেন্দ্রগী এজুকেসন মন্ত্রীনা উপ্প রাস্ত্রপতীদা উন্নদুনা অনৌবা এজুকেসন প্ললিসী – ২০২০ খুৎশিন্নখ্রে
      
      উপ্প রাস্ত্রপতীনা অনৌবা পোলিসী অসিবু পুম্নমক কোনশিল্লবা অতম্বশিংদা মীৎয়েং থম্বা পোলিসীনি হায়না থাগৎখ্রে
      
      প্রাইমরী লেবেলদা মমা লোলদা মরুওইবা থম্লিবসি উবদা হরাউবা ফোংদোকখ্রে
      Posted On: 30 JUL 2020 6:31PM by PIB Imphal


    কেন্দ্রগী এজুকেসন মন্ত্রী শ্রী রমেশ পোখ্রিয়াল 'নিশাঙ্ক'না উপ্প রাস্ত্রপতী শ্রী এম. ভেঙ্কৈয়া নাইদুগা উপ্প রাস্ত্রপতী নিবস্তা ঙসি উন্নদুনা সরকারনা ঙরাং লাউথোকখিবা অনৌবা এজুকেসন পোলিসী (এন.ই.পি.) – ২০২০গী মতাংদা পাউদমখ্রে। মন্ত্রীনা উপ্প রাস্ত্রপতীদা পোলিসী অসিগী কোপী অমগা লোইননা এন.ই.পি.-২০২০গী মরুওইবা মশক তাকপা নোৎ উমগা খুৎশিন্নখি।


    উপ্প রাস্ত্রপতীনা অসিগুম্বা মঙম শানবা পোলিসী অসি উরগা হরাউবা ফোংদোকখি অমসুং মসিবু লৈবাক অসিগী অঙাং অমসুং নহা পুম্নমক্তা অফবা মহৈ পীবা হেনগৎনবগী মাইকৈদা থাংজিনবা অচৌবা খোংথাং অমসি হায়না ফোংদোকখি।


    খোংথাং অসি ভারতপু ৱাখল লৌশিং লৈরবা খুন্নাই অমদা হোংদোকহল্লগদবা অপুনবা ওইনা কোনশিনবা, তম্লিবশিংদা মীৎয়েং থম্বা, ফ্লেক্সিবল সিস্তেম অমনি হায়না তরাম্না ওক্লদুনা শ্রী নাইদুনা হায়খি মদুদি মসিনা ভারতকী মরা চেৎনা লৈরক্লবা অমসুং তৌবা ঙম্বশিংগী মরক্তা খল অমা নিংথীনা শেম্বা লোইননা মালেমদা চৎনরিবা খ্বাইদগী ফবা ৱাখল্লোনশিং অমসুং চৎনরিবশিং পুনশিনলগনি।


    পোলিসী অসিদা প্রাইমরী লেবেলদা মমা লোলদা মরুওইবা থম্লিবসি উবদা মহাক্না হরাউবা ফোংদোকখ্রে।


    "লমদম অসিগী লৈরিবা কন্তেক্সশিংবু ইকাই খুম্নবা ওমসুং ভারতকী ক্লাসিকেল ওইবা লোলশিংগী মরু ওইবশিংবু খঙহনবা হায়বসিনা তম্লিবশিংদা মালেমগী ওইবা অপুনবগী মীৎয়েং অমা শাগৎপা ঙমগনি" হায়না শ্রী নাইদুনা মোৎ ফোংদোকখি।


    এন.ই.পি.- ২০২০না ইথিক্স অমসুং মীওইবা অমসুং কন্সতিত্যুসনেলগী ওইবা মমলশিংদা থম্লিবা মীৎয়েংশিং অসিনা ঐখোয়গী গনতন্ত্রগী মরা অসি হেন্না চৎশিলহন্নবগীদমক লৈবাক মচা অমদা তঙাইফদনা চঙবা মগুন অদু মশক থোকগনলগনি হায়না উপ্প রাস্ত্রপতীনা ফোংদোকখি।


    এন.ই.পি. -২০২০গী পান্দম অসিবু মালেমগী থাক্তা লৈবা অমসুং ভারতকী মশক তাকপা অমনি হায়না ফোংদোক্লদুনা শ্রী নাইদুনা হায়খি মদুদি মসিনা ভারতনা মালেমগী মমল লৈরবা চাউখৎলোনগী ৱাখল্লোন কয়াবু মতম চুপ্পদা তরাম্না ওক্লি হায়বদু ময়েক শেংনা উৎলে।


    উপ্প রাস্ত্রপতীনা অনৌবা পোলিসী অসিনা মহাক্না লোল অমবু নম্ফুনা চলাইবা অমসুং লোল অমগী মাইয়োক্তা লৈবা য়াদে হায়বগী ৱাখল্লোন অসি ময়েক শেংনা তাবা উবা ফংবদা অপেনবা ফোংদোকখি।


    *****

    
    
    (Release ID: 1642541) Visitor Counter : 2
    
    
      Read this release in: English , Urdu , Marathi , Bengali , Punjabi , Tamil , Telugu