      প্রধানমন্ত্রীগী লোইশঙ

      প্রধান মন্ত্রীনা জুলাই ২৭দা থ্রুপুৎ ৱাংবা কোবিদ-১৯ তেস্ত তৌনবা ফেসিলিতী হাংদোক্লগনি
      Posted On: 26 JUL 2020 1:42PM by PIB Imphal


    প্রধান মন্ত্রী শ্রী নরেন্দ্র মোদীনা জুলাই ২৭তা ভিদিও কনফরেন্সিংগী খুথাংদা থ্রুপুৎ ৱাংবা কোবিদ-১৯ তেস্ত তৌনবগী ফেসিলিতী অমা হাংদোক্লগনি। মসিগী ফেসিলিতী অসিনা লৈবাক অসিদা তেস্ত তৌবগী চাং হেনগৎহনলগনি অমসুং ঙন্না খঙদোকপা অমসুং লাইয়েংবদা মপাঙ্গল হেনগৎহল্লগনি, অসুম তৌদুনা লাইচৎ অসিনা শন্দোকপা থিংবদা মতেং পাংলগনি।


    হায়রিবা থ্রুপুৎ ৱাংবা তেস্ত তৌনবগী ফেসিলিতী অসি আই.সি.এম.আর.- নেসএনল ইন্সতিত্যুৎ ওব কেন্সর প্রিবেন্সন এন্দ রিসর্চ, নোইদা; আই.সি.এম.আর.- নেসনেল ইন্সতিত্যুৎ ফোর রিসর্চ ইন রিপ্রদক্তিব হেলথ, মুম্বাই; অমসুং আই.সি.এম.আর.- নেসনেল ইন্সতিত্যুৎ ওব কোলেতা এন্দ এন্তরিক দিজিজ, কোলকতাদা লিংখৎকনি অমসুং নোংমদা মসিনা সেম্পল ১০,০০০ তেস্ত তৌবা ঙমগনি। মসিগী লেবশিং অসিনা অচঙবা মতম হন্থহল্লগনি অমসুং লেব পার্সনেলশিং লৌনগনগদবা ক্লিনিকেলগী খুৎজু খুৎলাইশিংদগী ঙাকথোক্লগনি। মসিগী লেবশিং অসি কোবিদ খক্তা নত্তনা লাইচৎ অসি লোইরবা মতুংদা অতোপ্পা লাইনা কয়াসু তেস্ত তৌবা য়াহল্লি, মসিদা হেপাতাইতিস বি. অমসুং সি., ঐচ.আই.ভি., মাইকোবেক্তরিয়ম ত্যুবর্কুলোসিস, সাইতোমেগালোভাইরস, ক্লেমাইদিয়া, নৈসেরিয়া, দিঙ্গী অসিনচিংবশিংসু তেস্ত তৌবা য়াগনি।


    হকশেল অমসুং য়াইফ য়ুম্বাল অমসুং সাইন্স অমসুং তেক্নোলোজীগী কেন্দ্রগী মন্ত্রীগা লোইননা মহারাস্ত্রা, নোংচুপ বেঙ্গাল, উত্তর প্রদেশকী মুখ্য মন্ত্রীশিংসু থৌরম অসিদা শরুক য়াগদৌরি।


    *********

    
    
    (Release ID: 1641363) Visitor Counter : 5
    
    
      Read this release in: Punjabi , Assamese , English , Urdu , Marathi , Hindi , Bengali , Gujarati , Odia , Tamil , Telugu , Kannada , Malayalam