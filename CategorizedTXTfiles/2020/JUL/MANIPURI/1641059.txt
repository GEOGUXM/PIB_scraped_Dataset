      PIB Headquarters

      কোবিদ-১৯গী মতাংদা নুমিৎ খুদিংগী ফোংবা পি.আই.বি.গী বুলেতিন
      Posted On: 24 JUL 2020 6:32PM by PIB Imphal


    (মসিদা হৌখিবা পুং ২৪ দা থোকখিবা কোবিদ -১৯গা মরী লৈনবা চেফোংশিং, ফিল্দ ওফিসশিংদগী ফংবা পাউশিং, অমসুং পি.আই.বি.না লৌখৎপা ফেক্ত চেকশিং য়াওরি )


      * নুমিৎ হুম্নি থংন-থংননা নোংমদা খ্বাইদগী মশীং য়াম্না অনাবা ফগৎহনবা ঙমখ্রে, হৌখিবা পুং ২৪গী মনুংদা কোবিদনা নারুরবা মীওই ৩৪,৬০২ নাবা ফখ্রে

      * কোবিদনা নারুরবদগী ফরক্লবা পুন্না লাখ ৮ হেনখ্রে
      * শিবগী চাং অসি ২.৩৮% ওইদুনা খুমাং চাওনা নেম্থরক্লি
      * হৌজিক ফাওবদা কোবিদ-১৯গী সেম্পল কোতি ১.৫ হেন্না তেস্ত তৌখ্রে; লেব ১২৯০না তেস্তশিং তৌরি।
      * শ্রী পিয়ুশ গোয়লনা অহোংবা মমলশিংদা হীদাকশিং ফংহনবদা লৈরম্বা মখল কয়াগী অপনবশিং লৌথোক্নবা খঙহনখ্রে।
      * হকচাঙ ফনা লৈনবগী ৱাফম খঙবনা ভারত মচাশিংনা লাইচৎ মনুংদা ইম্ম্যুনিতী শাগৎপা ঙম্লিবনি হায়না শ্রী কিরেন রিজিজুনা হায়খ্রে

    নুমিৎ হুম্নি থংন-থংননা নোংমদা খ্বাইদগী মশীং য়াম্না অনাবা ফগৎহনবা ঙমখ্রে - হৌখিবা পুং ২৪গী মনুংদা কোবিদনা নারুরবা মীওই ৩৪,৬০২ য়ুমদা হনখ্রে; কোবিদনা নারুরবদগী ফরক্লবা পুন্না লাখ ৮ হেনখ্রে; শিবগী চাং অসি ২.৩৮% ওইদুনা খুমাং চাওনা নেম্থরক্লি


    কোবিদ-১৯গী অনাবশিং নোংমগী মনুংদা খ্বায়দগী ফগৎলকপা লেপ্পা লৈতনা হেনগৎলক্লী। নুমিৎ হুম্নি থংন-থংননা পুং ২৪গী মনুংদা অনাবা মশীং ৩৪,৬০২ ফহন্দুনা খ্বায়দগী ৱাংবা ওইরি। অনাবা মশিং পুন্না লাখ ৮ হেন্না ফহন্দুনা অমসুং হৌজিক ফাওবদা ৮,১৭,২০৮ ফহনখ্রে। মসিনা কোবিদ-১৯গী অনাবাশিংবু ৬৩.৪৫% য়ৌহন্দুনা য়াম্না চাওনা অনাবা ফগৎলকগা ওইরি। অনাবা ফগৎলকপগী মশিং হেনগৎলকপগী মরম ওইরদুনা ঙসি এক্তিব কেস মশীং ৪,৪০,১৩৫দগী ৩,৭৭,০৭৩দা লৈরি। মসিনা ফগৎলকপগী চাং য়াম্না খেৎননা উরি। হেল্থকেয়র ৱার্করশিংগী কত্থোকপগা লোয়ননা হোৎনজবগী অনাবগী মশীং হেনগৎলক্লি অমসুং শিবগী চাং হন্থরক্তুনা হৌজিক ২.৩৮%দা লৈরি।


    অকুপ্পা ৱারোলগীদমক: https://www.pib.gov.in/PressReleseDetail.aspx?PRID=1640891


    লেব ইনফ্রাস্ত্রকচর হেনগৎহনবদা ‘তেস্ত ত্রেক অমসুং ত্রীৎ’কী লালোং লেপ্তনা শীজিন্নরি; হৌজিক ফাওবদা কোবিদ-১৯গী সেম্পল কোতি ১.৫ হেন্না তেস্ত তৌখ্রে


    ঙসি ফাওবদা কোবিদকী সেম্পল (১,৫৪,২৮,১৭০) কোতি ১.৫ হেন্না তেস্ত তৌখ্রে। হৌখিবা পুং ২৪দা কোবিদ-১৯ খঙদোক্নবা সেম্পল ৩,৫২,৮০১ তেস্ত তৌখ্রে। ভারতকী ওইনা মসি ওন্থোকপদা মিলিয়ন অমদা তেস্ত তৌবা অসি ১১১৭৯.৮৩ (তি.পি.এম.) ওইরি, লালোং অসি লৌখৎপদগী তপ্না তপ্না হেনগৎলক্লি।


    আই.সি.এম.আর.না পীবা তেস্ত তৌবগী খ্বাইদগী নৌবা লালোংগী আর.তি.-পি.সি.আর. লেবশিংনা মরু ওইবা থৌদাং লৌরি। লৈবাক অসিদা তেস্তিং লেবশিংগী লেপ্পা লৈতনা হেনগৎলক্লি। লৈঙাক্কী লেব ৮৯৭ অমদি লন্নাইগী লেব ৩৯৩গা লৈরে।


    অকুপ্পা ৱারোলগীদমক: https://www.pib.gov.in/PressReleseDetail.aspx?PRID=1640889


    দাঃ হর্শ বর্ধন্না শংহাই কো-ওপরেসন ওর্গনাইজেসন (এস.সি.ও.) হকশেল মন্ত্রীশিংগী দিজিতেল মীত্তা ভারতকী নোবেল কোবিদ লাকশিনবগী থৌরাংশিংগী মতাংদা ৱা ঙাংখ্রে


    কেন্দ্রগী হকশেল অমসুং য়াইফ য়ুম্বাল মন্ত্রী দাঃ হর্শ বর্ধন্না ঙসি নিরমান ভৱন্দা পাংথোকখিবা শংহাই কো-ওপরেসন ওর্গনাইজেসন (এস.সি.ও.) হকশেল মন্ত্রীশিংগী দিজিতেল মীত্তা দিজিতেলগী খুত্থাংদা শরুক য়াখ্রে। মহাক্না সরকারনা লৌখৎখিবা মরু ওইবা খোঙথাংশিং শন্দোক্না তাকখি। ত্রাবেল এদবাইজরী পীবা, চংফম য়েংশিনবা, খুন্নাই য়েংশিনবা, লেব ফগৎহনবা অমসুং হোস্পিতাল মশিং হেনগৎহনবা, লায়না শন্দোকপা লাকশিনবগা মরী লৈনবা তেক্নিকেল গাইদলাইন কয়া অমসুং মীয়ামদা পীবনচিংবা থাক খায়দোকপা থবক কয়া পাংথোকখি। ভারত্তা থংন থংননা লোকদাউন থমখিবা অদুনা তেক্নিকেলগী খংবশিং, লেবকী তৌবা ঙম্বশিং, হোস্পিতালগী ইনফ্রাস্ত্রকচরশিং অমসুং ফার্মাস্যুতিকেল অমসুং নন-ফার্মাস্যুতিকেলগী থবকশিং শেম শাবগী মতম অমসুং খুদোংচাবা ময়াম অমা পীখি। দাঃ হর্শ বর্ধন্না কোবিদ-১৯গী মনুং অসিদা ভারতকী নাৎকী ওইবা হিদাক্কী পথাপ অসিনা মীওই কয়া অমগী ইম্ম্যুন সীস্তেম হেনগৎনবা তেংবাংখিবা ময়াগী মরমদশু মহাক্না মীয়ামদা পাউদমখি। হৌজিক লৈরিবা এস.সি.ও. হকশেল মন্ত্রীশিংগী মীফম অসিগী মখাদা ত্রেদিস্নেল মেদিসিনগী সব-গ্রুপ অমা শেম্নবা মহাক্না মীয়ামদা হৌদোকখি।


    অকুপ্পা ৱারোলগীদমক: https://www.pib.gov.in/PressReleseDetail.aspx?PRID=1640889


    শ্রী পিয়ুশ গোয়লনা অহোংবা মমলশিংদা হীদাকশিং ফংহনবদা লৈরম্বা মখল কয়াগী অপনবশিং লৌথোক্নবা খঙহনখ্রে


    কম্মর্স অমসুং ইন্দস্ত্রীগী মন্ত্রী শ্রী পিয়ুশ গোয়লনা লৈবাক পুম্নমক্না মখোয়গী ললোন ইতিক্তা ত্রান্সপরেন্সী লৈহনবা অমসুং ললোন ইতিক তৌবদা মাংজিল থারিবা পার্তনর অমা ওইবগী মখোয়গী থৌদাং অদু লৌবদা থাজবা মাংহন্দনবা হায়খি। ১০শুবা ব্রিকসকী ললোন ইতিক্কী মন্ত্রীশিংগী ভর্চ্যুএল মীফমদা ঙসি ৱারোল পীবদা মহাক্না হায় ললোন ইতিক্না মখোয়গী ফগৎলক্নবগী থবক চত্থবদা মখোয়গী থৌদাং লৌনবা পার্তনর পুম্নমক অসি থাজবা য়াবা অমসুং অরোৎপা লৈরোইদবনি। “মালেমগী ললোন ইতিক্কী ইচেলদা য়াওবা ঙম্নবা মালেমগী ওইনা লৈরিবা ললোন ইতিক্কী রুলশিংগা লোয়ননা মখোয়না ঙাক্না চৎপগা লোয়ননা মালেমগী সপ্লাই চেনশিং অমসুং লৈবাকশিংগী সস্তেনেবিলিতী অসি থাজবা অমসুং অরোৎপা থমদবনা লেপকনি। অমগা অমগী মরক্তা থাজবা থম্বা লৈবাকশিং চুংশিন্নরক্তুনা মেন্যুফেকচরিং অমসুং সর্ভিসেসগা মরী লৈনবা মালেমগী সপ্লাই চেনশিংদা ইনবেসমেন্তশিং হেনগৎলক্লি হায়না মহাক্না হায়খি। মন্ত্রীনা হায় হৌজিক ওইরিবা অৱাবা অসিনা মালেমবু খুদোংথিবশিং থোকহল্লি, মসিনা ঐখোয় অমনা অমবু মতেং পাংনবা লম্বীশিং খঙদোক্নবা মীৎয়েং চংলি। মহাক্না হায় অসিগুম্বা ফীভম অসিদা চাওখৎনবা হোৎনবদা ললোন ইতিক্না ইঞ্জিন অমা ওইরি অমসুং মসি দবল্যু.তি.ও.দা য়ুম্ফম ওইবা অরোৎপা লৈতবা, অচুম্বা তৌবা, ত্রান্সপরেন্সী, ইনক্লুসিবিতী, অমসুং মীচং মখাই নাইদবা ৱাখল্লোনশিং অসি ফগৎনবা হোৎনগনি। মন্ত্রীনা ইন্তেলকচুএল প্রোপর্তী ঙাকথোক্নবা দবল্যু.ঐচ.ও.গী রুলশিংদা অহোবা লৈবনা অহোংবা মমলশিংদা হীদাকশিং ফংহন্নবদা লৈরম্বা মখল কয়াগী অপনবা লৌথোক্নবা খঙহনখি। মহাক্না হায় তিকাশিং অমসুং হীদাক লাংথকশিং তোঙান তোঙানবা লৈবাকশিংদগী মতম অমতদা দিমান্দ তৌবা লোয়ননা মথৌ তাবদা খোঙজেল য়াংনা হোংলক্লিবা লায়চৎ অমগী ওইনা তি.আর.আই.পি.এস.গী য়ানা ৱারোলদা য়াওদে। মহাক্না হায় আই.পি.আর.শিংনা অনাবা লায়েংবগী অরুবা হীদাক লাংথকশিং অমসুং মথৌ তাবা দিবাইসশিং পীবদা অথিংবা থম্লোইদবনি।


    অকুপ্পা ৱারোলগীদমক: https://www.pib.gov.in/PressReleseDetail.aspx?PRID=1640746


    অখন্নবা লৈবাকশিংদগী পব্লিক প্রোক্যুর্মেন্ত তৌবদা অথিংবশিং থমখ্রে


    ভারতকী ঙাকশেলদা নত্রগা লৈবাক অসিগী নেস্নেল সেক্যুরিতী য়াওনা হকথেংননা ওইরবসু নত্রগা ওইদ্রবসু মরী লৈনবা হীরমশিংদা ভারতকা ঙমখৈ লোন্নরিবা লৈবাক খরগী বিদরশিংদা অথিংবশিং থম্নবা ভারত সরকারনা জেনরেল ফাইনান্সিএল রুলস ২০১৭ ঙসি এমেন্দ তৌখ্রে। হায়রিবা রুলশিং অদিগী মখাদা দিপার্তমেন্ত ওফ এক্সপেন্দিচরনা ভারতকী ঙাকশেল অমসুং নেস্নেল সেক্যুরিতী কনখৎহন্নবগী পব্লিক প্রোক্যুর্মেন্ত তৌবগী মতাংদা অকুপ্পা ৱারোল য়াওবা ওর্দর অমা থোকখ্রে। ওর্দর অসিগী মতুং ইন্না ভারতকা ঙমখৈ লোন্নরিবা লৈবাকশিংদগী বিদর অমা হেক্তনা করিগুম্বা মতিক চাবা ওথোরিতীদা রিজিস্তর তৌরবা খক্তদা গুদস অমদি সর্ভিসেস (কন্সল্তেন্সী সর্ভিসেস অমসুং নন-কন্সল্তেন্সী সর্ভিসেস য়াওনা)ওইরবসু অমা হেক্তদা প্রোক্যুর্মেন্তগী বিদ তৌবা য়াগনি। রেজিস্ত্রেসন তৌবগী মতিক চাবা ওথোরিতী অসি দিপার্তমেন্ত ফোর প্রমোসন ওফ ইন্দস্ত্রী এন্দ ইন্তর্নেল ত্রেদ (দি.পি.আই.আই.তি.)না শেম্বা রেজিস্ত্রেসন কম্মিতি ওইগনি। মপাল থৌরম অমসুং হোম পুবা মন্ত্রালয়শিংদগী মথংশিৎনা পোলিতিকেল অমসুং সেক্যুরিতীগী অয়াবা লৌবা তঙাই ফদে। ওর্দর অসিগী মখাদা পব্লিক সেক্তর বেঙ্কশিং অমসুং শেল-থুমগী ওইবা লোয়শঙশিং, ওতোনোমস বোদীশিং, সেন্ত্রেল পব্লিক সেক্তর ইন্তর্প্রাইজ (সি.পি.এস.ই.শিং) অমসুং সরকারদগী শেলগী তেংবাং ফংলিবা সরকারগা লনাইগা চুংশিন্নবা প্রোজেক্তশিং অমসুং মখোয়না অন্দরতেকিংশিং কোনশিল্লি। দিসেম্বর ৩১, ২০২০ ফাওবদা মালেমগী ওইরিবা কোবিদ-১৯ লায়চৎ লাকশিন্নবা হীদাক-লাংথক্কী সপ্লাইশিংগী প্রোক্যুর্মেন্ত য়াওনা অককনবা হীরম খরদা কোমথোক্কনি।


    অকুপ্পা ৱারোলগীদমক: https://www.pib.gov.in/PressReleseDetail.aspx?PRID=1640778


    কম্মনৱেল্থ সেক্রেতরী জেনেরেলনা ফিত ইন্দিয়া মুভমেন্তবু ৱাংনা থাঙ্গৎখ্রে; হকচাঙ ফনা লৈনবগী ৱাফম খঙবনা ভারত মচাশিংনা লাইচৎ মনুংদা ইম্ম্যুনিতী শাগৎপা ঙম্লিবনি হায়না শ্রী কিরেন রিজিজুনা হায়খ্রে


    য়ুথ এফিয়ার্স অমসুং শান্ন-খোৎনবগী কেন্দ্র মন্ত্রী শ্রী কিরেন রিজিজুনা কোবিদ-১৯ মতুংদা শান্ন-খোৎনবগী থৌরমশিং মখা চত্থনবা ভারতকী থৌরাং অমসুং লাইচৎ মতুংগী মতমদা অপুনবা শান্ন-খোৎনবগী পোলিসী অমা শেমগৎপদা থৌদাং য়াননবগীদমক কম্মনৱেল্থ লৈবাকশিংগী মন্ত্রীশিংগী ফোরমদা ভর্চুএল ওইনা শরুক য়াখ্রে‍। কম্মনৱেল্থ লৈবাক পুম্নমক্তগী মীওইশিংনা শরুক য়াখিবা মালেমগী ওইবা থৌরমদুদা ৱা ঙাঙলদুনা, শ্রী রিজিজুনা হায়খি মদুদি কম্মনৱেল্থ লৈবাকশিংগী লুপ্লোয় অমা ওইনা ঐখোয়না হীরম খুদিংমক্তা, মরুওইনা অসিগুমবা মতমসিদা পুন্না লেপমিন্নবা মথৌ তাই‍। মাঙদা চঙশিন্নবা লম্বী য়াৎনবগীদমক কম্মনৱেল্থ লৈবাক অতৈদগী মীওইশিংগা থৌরমসিদা শরুক য়ামিন্নবসি ঐঙোনদা হরাউবা ফাওজৈ‍। মফমসিদা অতোপ্পা লৈবাকশিংগী মন্ত্রীশিংনা পুখৎপিরক্লিবা ৱাফমশিং অয়ামবা ভারতকিদা লৈরিবসিগা মান্নৈ‍। অদুম ওইনমক হৌখিবা মতমসিদা ঐখোয়না তমখিবা অমদি ফংখিবা মশকথোকপা ৱাফম খরা লৈরি মদু ঐনা ময়ামদা তমজনিংই‍। লাইচৎ মনুংদা মীয়াম্না মশা মউ ফনা লৈবগী মরুওইবগী মতাংদা পল্লদুনা, শান্ন-খোৎনবগী মন্ত্রী অদুনা হায়খিবদা, “থৌরম অসিদা য়াওবিরিবা মন্ত্রী খুদিংমক্তা ঐনা তমজনিংবা ৱাফম অমদি, মমাঙ চহিদা ঐখোয়গী প্রধান মন্ত্রীনা য়াম্না মরুওইবা থৌরম, ফিত ইন্দিয়া মুভমেন্ত হৌদোকখি, অমদি কোবিদগী হায়রিবা মতমসিদা হকচাঙ ফনা থমবা অমদি মহীক ঙাকথোকপগী মপাঙ্গল কলহনবা য়াম্না মরুওইবা মরম্না মসিনা লাইচৎ অসি থেংনবদা য়াম্না কান্নবা ওইরি‍।


    অকুপ্পা ৱারোলগীদমক: https://www.pib.gov.in/PressReleseDetail.aspx?PRID=1640851


    কেন্দ্রগী ঐচ.আর.দি. মন্ত্রীনা "ভারত্তা লৈয়ু অমসুং ভারত্তা তম্মু" হায়বসিগী মতাংদা ৱাখল্লোন কয়া ফোংদোক্নখিবা মীফম অমা পাঙথোকখ্রে


    কেন্দ্রগী ঐচ.আর.দি. মন্ত্রী শ্রী রমেশ পোখ্রিয়াল 'নিশাঙ্ক'না এম.ঐচ.আর.দি. মন্ত্রালয়গী মকোক থোংবা সেনিয়র অমসুং ওতোনোমস/তেক্নিকেল ওর্গনাইজেসনশিংগী হেদশিংগা লোইননা "ভারত্তা লৈয়ু, ভারত্তা তম্মু" হায়বসিগী মতাংদা ৱাখল্লোন কয়া ফোংদোক্নখিবা মীফম অমা ঙসি দিল্লীদা ফমখ্রে। শ্রী পোখ্রিয়ালনা হায়খি মদুদি কোবিদ-১৯না মরম ওইদুনা মপান্দা মহৈ মখা তম্থগে খল্লম্বা মহৈরোই কয়া ভারত্তা লৈথনবা অমসুং মখোয়গী মহৈ মখা ভারত্তা তম্থনবা ৱারেপ লৌনরে। মহাক্না হায়খি, ভারতকী মহৈরোই কয়া ভারত্তা মখোয়গী মহৈ তম্বা লোইশিন্নিংবগা লোইননা ভারত্তা হল্লক্নবা য়াওরে। ঐচ.আর.দি. মন্ত্রালয়না অসিগুম্বা কাংলুপকী মহৈরোইশিং অসিগীদমক খন্দুনা হোৎনবা য়াবশিং য়েংশিন্নবা পুক্নিং চিংশিনখি।


    অকুপ্পা ৱারোলগীদমক : https://www.pib.gov.in/PressReleseDetail.aspx?PRID=1640919


    দিপার্তমেন্ত ওফ বাইওতেক্নোলোজীনা জিন্নোভা বাইওফার্মাকোতিকেলস লিমিতেদকী নোবেল এম.আর.এন.এ.দা য়ুম্ফম ওইবা কোবিদ ১৯ ভেক্সিন কেন্দিদেৎ- ঐচ.জি.সি.ও.১৯গী সীদ ফন্দিং পীখ্রে


    দি.বি.তি.-বি.আই.আর.এ.সি.না ভারত্তা ‘মখল অসিগী অহানবা ওইনা’ এম.আর.এন.এ.-য়ুম্ফম ওইবা ভেক্সিন শানবা প্লেৎফোর্ম অমা লিংখৎপা ঙমহনখ্রে। দি.বি.তি.না জেন্নোভাগী কোবিদ-১৯গী নোবেল সেল্ফ-এমপ্লিফাইয়িং এম.আর.এন.এ.- য়ুম্ফম ওইবা ভেক্সিন অমা ওইরিবা অসিগী দিবেলপমেন্তগীদমক সীদ ফন্দিং তৌখ্রে। য়ু.এস.এ.গী সিএতলগী ঐচ.দি.তি. বাইওতেক কোর্পোরেসনগা চুংশিন্নদুনা জেন্নোভা না রোদেন্ত অমসুং নন-হ্যুমেন প্রিমেৎ মোদেলশিংদা খুদোংথিবা, ইম্ম্যুনোজেনিসিতী, ন্যুত্রেলাইজেসন এন্তিবোদীগী মওং চাংয়েং তৌখিবগা লোয়ননা এম.আর.এন.এ. ভেক্সিন কেন্দিদেৎ ( ঐচ.জি.সি.ও.১৯) দিবেলপ তৌখ্রে।


    অকুপ্পা ৱারোলগীদমক: https://www.pib.gov.in/PressReleseDetail.aspx?PRID=1640846


    সি.এস.আই.আর.না পুথোকপা এম/এস সিপ্লা লিমিতেদনা পাকথোক চাউথোক্না শানবা মমল হোংবা ফেবিপিরাবিরগী প্রোসেস তেক্নোলোজীগী নৌনা শেমদোক্লবা হিদাক অসি অথুবদা হৌদোক্লগনি


    অহানবদা ফুজি, জপান্না পুথোকখিবা ওফ পেতেন্ত এন্তি ভাইরেল দ্রগ ফেবিপিরাবিরনা কোবিদ-১৯ অনাবশিং লাইয়েংবগী ক্লিনিকেল ত্রাইএলদা মরু ওইনা ময়াই ওইবা অমসুং কা হেন্না কন্দবা অনাবদা কান্নবা উবা ফংখ্রে। সি.এস.আই.আর.গী কন্সতিত্যুএন্ত লেব অমা ওইরিবা সি.এস.আই.আর.-ইন্দিয়ন ইন্সতিত্যুৎ ওব কেমিকেল তেক্নোলোজী (সি.এস.আই.আর.-আই.আই.সি.তি.)না মমল চঙদবা লমদম অসিদা ফংবা কেমিকেল শীজিন্নদুনা মসিগী এক্তিব ফার্মাস্যুতিকেল ইনগ্রিদেন্ত (এ.পি.আই.) অসি পুথোক্নবা অমসুং মকোক থোংবা ফার্মাস্যুতিকেল ইন্দস্ত্রী অমা ওইরিবা এম/এস সিপ্লা লিমিতেদতা থানবগীদমক পুথোকখ্রে। সিপ্লানা থৌওং অসিবু মখোয়গী মেন্যুফেকচরিং ফেসিলিতীদা চাউনা পুথোক্নবা হোৎনখ্রে অমসুং দি.জি.সি.আই.দা পোত্থোক অসি ভারত্তা হৌদোক্নবা হায়জখ্রে। দি.জি.সি.আই.না লৈবাক অসিদা ফিবিপিরাবির শীজিন্নবসি অকক্নবা খরদতা শীজিন্নবা য়াবগী অয়াবা পীরি, হৌজিক্তি সিপ্লানা হিদাক অসি কোবিদ-১৯ অনাবশিং লাইয়েংবদা শীজিন্ননবা হৌনবা শেম শাবা লোইরে।


    অকুপ্পা ৱারোলগীদমক: https://www.pib.gov.in/PressReleseDetail.aspx?PRID=1640742


    মখা তানা ঙাক-শেনগী মরীশিং কনখৎহন্নবা দিফেন্স মিনিস্তর শ্রী রাজনাথ সিংহ অমসুং ইজরেলগী দিফেন্স মিনিস্তর তেলিফোন্দা ৱারী শানখ্রে


    ঙসি দিফেন্স মিনিস্তর শ্রী রাজনাথ সিংহনা ইজরেলগী দিফেন্স মিনিস্তর লেপ্তনেন্ত জেনেরেল বেঞ্জামিন গান্তজগা তেলিফোন্দা ৱারী শানখ্রে। লৈবাক অনিগী মরক্তা ঙাকশেনগী লমদা মতেং পীনবা হেনগৎলকপদা লুচিংবা অনিনা অপেনবা ফোঙদোকখি অমসুং মখা তানা ঙাক-শেনগী মরীশিং কনখৎহন্নবা ৱা খন্নখি। কোবিদ-১৯ থেংনবা থিজিনবগী থবকশিংদা হৌজিক মতেং পাংনরিবা অসিদা মখোয়না অপেনবা ফোঙদোকখি। লৈবাক অনিগী মরক্ত ওইরক্লিবা ফিবমশিংগী মতাংদা লুচিংবা অনিনা মখোয়গী ওইবা ৱাফমশিং ফোঙদোক্নখি। খুদোংচাবা য়েংলগা ভারত্ত লাক্নবা রাজনাথ সিংহনা পীরকপা চেবাউ অমা ইজরেলগী দিফেন্স মিনিস্তরনা হরাওনা লৌখি।


    অকুপ্পা ৱারোলগীদমক: https://www.pib.gov.in/PressReleseDetail.aspx?PRID=1640901


    ভারতকী রাস্ত্রপতিনা অসম, বিহার অমসুং উত্তর প্রদেশতা ঈশিং-ঈচাওনা চৈথেং ফংহল্লবা মীশিংগীদমক্তা রেদ ক্রোস রিলিফ সপ্লাই লমথাখ্রে


    ভারতকী রাস্ত্রপতি শ্রী রাম নাথ কোবিন্দনা হকশেল অমসুং য়াইফ য়ুম্বাল মন্ত্রালয়গী কেন্দ্র মন্ত্রী দা. হর্শ বর্ধন য়াওরগা অসম, বিহার অমসুং উত্তর প্রদেশতা ঈশিং-ঈচাওনা চৈথেং ফংহল্লবা মীশিংগীদমক্তা ঙসি রাস্ত্রপতি ভবন্দগী রেদ ক্রোস রিলিফ সপ্লাইগীদমক্তা ত্রক মাপল লমথাখ্রে। ভারতকী রাস্ত্রপতিনা ইন্দিয়ন রেদ ক্রোস সোসাইতী(আই.আর.সি.এস.)কী অধ্যক্ষনি। মসিগী রিলিফকী পোৎলমশিং অসিদা তাপোলিনশিং, তেন্তশিং, সারীশিং, ফৈজোমশিং, লশিংগী কম্বলশিং, কিতচন সেতশিং, কাংখলশিং, মোম্পাক ফীদকশিং, বালতিনশিং অমসুং ঈশিং চুমথোক্নবা য়ুনিৎ অনি য়াওরি। মসিদা নত্তনা কোবিদ-১৯ ঙাকথোক্নবগী পোৎলমশিং-সর্জিকেল মাস্কশিং, পি.পি.ই.কীৎশিং, গ্লোবশিং অমসুং ফেস শীলশিংনচিংবশিং অসিসু রিলিফকী পোৎলমশিংসু রাস্ত্রপতি কোবিন্দনা লমথাখি। মসিগী পোৎলমশিং রাজ্য অসিদা আই.আর.সি.এস. মেদিকেল সর্ভিসশিংদা হকশেলগী থবক তৌরিবশিংগা লোয়ন-লোয়ননা ঈশিং-ইচাওগী রিলিফ অমসুং রিহেবিলিতেসনগী ওইনা মমাং থানা থবক তৌরিবা ভোলুন্তিয়রশিং অসি শোক্তনা থম্বদা অমদি ঙাকথোকপদা মতেং ওইগনি। মথক্কী পোৎলমশিং সপ্লাই তৌরিবা অসি রাজ্যগী রেদ ক্রোসকী মশাশিংনা চৈথেং ফংলবশিংদা আই.আর.সি.এস.না হান্ননা য়েন্থোককিবশিং অদুগী মখা তানা তৌবনি।


    অকুপ্পা ৱারোলগীদমক: https://www.pib.gov.in/PressReleseDetail.aspx?PRID=1640847


    পি.আই.বি. ফিল্দ ওফিসশিংদগী ফংবা পাউ


    • চান্দিগর: য়ু.তি. চান্দিগরগী এদমিনিস্ত্রেতরনা কোবিদ ইনফেক্সন তৌবদগী থিংনবা মীয়াম্না লৌখৎকদবা চেকসিন-থৌরাংশিংগী মতাংদা মখোয়গী মরক্তা এৱেয়রনেস লৈহন্নবা প্রেসতা আপীল তৌখ্রে। সরকারনা পীরিবা এদভর্তিজমেন্তশিংগী খুত্থাংদা ৱাপাউ শন্দোকপা খক্তনা মপুং ফানা খঙহনবা ঙম্লোই হায়না মহাক্না পনখি।


    • পঞ্জাব: মুখ্য মন্ত্রী কেপ্তেন অমরিন্দর সিংনা লাউথোকখিবা অনৌবা গাইদলাইনশিং অদুগী মতুং ইন্না পঞ্জাবতা হোম আইসোলেশনগী য়াথংশিং খোংগাওনবা কোবিদ-১৯গী পেসেন্তশিংনা ফাইন ওইনা লুপা ৫০০০ থিহনগনি। হৌজিক্কী ওইনা রাজ্য অসি শিনবা থুংনা পেসেন্ত ৯৫১ হোম আইসোলেশন তৌদুনা লৈরি। মুখ্য মন্ত্রীনা সোয়িয়েল দিস্তেন্সিংগী চৎনা-কাংলোনশিং থুগাইবা রেস্তোরেন্তশিং অমসুং কমর্র্সিয়েলগী চাফমশিংগী মপুশিংগীদমক্তা লুপা ৫০০০গী ফাইন লাউথোকখ্রে।


    • হরিয়ানা: কোবিদ-১৯গী লাইচৎ অসিনা মরম ওইরগা খুদোংচাদবা ফিভমশিং থোরকপনা মরম ওইরগা হরিয়ানা স্তেত পোল্যুশন কন্ত্রোল বোর্দনা ফেস মাস্কশিং, ফেস কোভরশিং অমসুং গ্লবশিংবু অসোই-অঙাম য়াওদনা দিসপোজ তৌনবগী মতাংদা এৱেয়রনেস লৈহন্নবা দ্রাইব অমা চত্থখি, মরমদি হায়রিবশিং অসি অনৌবা মহৌশাগী পুন্সি অমগী শরুক অমনি অমসুং মীয়াম্না মখোয়শিং অসিবু অসোই-অঙাম য়াওদনা করম্না দিসপোজ তৌগনি হায়বসি খঙগদবনি।


    • কেরলা:রাজ্য অসিদা কোবিদনা মরম ওইরগা অহুম অমুক লৈখিদ্রে, মসিনা শিখিবগী মশিং অদু ৫৩ য়ৌহনখ্রে। মরক অসিদা হেল্থ ওথোরিতীশিংনা কোঝিকোদেদা লৈরিবা চেক্কিয়াদ পঞ্চায়ত অসিবু য়েংশিনবা মতমদা হেয়রিবা মফম অসি কোবিদ কম্যুনিতী স্প্রেদ তৌবগী ফিভমদা লৈরে; দোক্তর অমগী লুহোংবা য়াওরুবদা, লুহোংলিবা নুপা (বর) য়াওনা য়াওরুবা মীওই ২৩ তেস্ত তৌবদা পোজিতিব ওইরে। কেরলাদা ঙরাং কোরোনা কেস ১০৭৮ থেংনদুনা নোংমদা খ্বাইদগী য়াম্না হেনগৎখিবা থেংনখি, হায়রিবা অসিদা কেস ৭৯৮তি শোক্না-শম্নরুবদগীনি, মসিগা লোইননা কেস ৬৫ অমদি হৌরকফম খঙদ্রি। হৌজিক্কী ওইনা রাজ্য অসি শিনবা থুংনা পেসেন্ত ৯,৪৫৮ লাইয়েংদুনা লৈরি অমসুং মীওই ১,৫৮,১১৭না ওবজার্বেশন্দা থম্লি।


    • তামিল নাদু: তামিল নাদুদা সেক্যুরিতী পার্সোনেল অমসুং ফায়র সার্বিস স্তাফ য়াওনা রাজ ভাৱন স্তাফ ৮৪ শগোলশেল নুমিত্তা কোরোনা ইনফেক্সনগীদমক্তা তেস্ত তৌবদা পোজিতিব ওইরে। পতাঞ্জলিনা ‘কোরোনিল ’ গী মতাংদা থম্লিবা অথিংবা অদু লৌথোক্না মদ্রাস ঐচ.সি. হায়জখ্রে; চেন্নাই-বেজদ ওইবা ইন্দস্ত্রিয়েল ইক্যুইপমেন্ত ক্লীনিং ফার্ম অমনা ত্রেদমার্ক ইনফ্রিঞ্জমেন্ত তৌবগীদমক্তা সিভিল সুত অমা ফাইল তৌখ্রে। তি.এন.গী কোবিদকী মশিং অদু ঙরাং অনৌবা কেস ৬৪৭২ থেংনখিবগা লোইননা ১,৯২,৯৬৪ য়ৌখ্রে; ৮৮ শিখ্রে, মসিনা মশিং অদু ৩,২৩২ য়ৌহনখ্রে; চেন্নাইনা ৯০,০০০গী তাঙ্কক লান্থোকখ্রে।


    • কর্নাতকা: স্বাস্থ ৱায়ু, ভারতনা শাবা অহানবা নন-ইনভেসিব ভেন্তিলেতর, অসি বেঙ্গলুরুগী মনিপাল হোসপিতালশিংদা ক্লিনিকেল ত্রায়লশিং হৌরগনি। রাজ্য অসিনা অথুবা মতমদা লোকদাউন অসিনা মরম ওইরগা থবক তোক্লবা নত্রগা শেলগী ওইবা অৱাবা ময়োক্নরিবা এস.সি.অমসুং এস.তি.গী মীওইশিংদা মশা মতোমতা থবক পীজবা ঙম্নবা, শেলগী তেংবাং পীরগনি। ঙরাং অনৌবা কেস ৫০৩০ অঞসুং ৯৭ শিখিবগী পাউ লৈকি; বেঙ্গলোর সিতীদা কেস ২২০৭। অপুনবা পোজিতিব কেসশিং: ৮০,৮৬৩; এক্তিব কেসশিং: ৪৯,৯৩১; শিখিবশিং: ১৬১৬।


    • অন্ধ্র প্রদেশ: কৃষ্ণ জিলাগী কেলেক্তরনা হেনগৎলক্লিবা কোরোনা কেসশিং অমসুং শিবশিং অসিগী মরক্সিদা জুলাই ২৬তগী লোকদাউনগী পাউ লৈতে হায়না হায়খি। সোশিয়েল মীদিয়াদা শন্দোক্লিবা পাউশিং অদু য়ুম্ফম য়াওদে হায়না মহাক্না হায়খি। ঙরাং অনৌবা কেস ৭৯৯৮ অমসুং ৬১ শিখিবগী পাউ লৈখি। থেংনখিবা অপুনবা কোবিদ কেসশিং: ৭২,৭১১; এক্তিব কেসশিং: ৩৪,২৭২; শিখিবশিং: ৮৮৪।


    • তেলঙ্গানা: হাইদ্রবাদতা লৈবা লনাইগী হোসপিতালশিং, লেবশিংদা ৱারনিং পীখ্র। পেসেন্তশিংদা কোবিদ-১৯গী ফেসিলিতীশিং পীরিবা হাইদ্রবাদতা লৈরিবা লনাইগী হেল্থকেয়র ফেসিলিতীশিং অমসুং লেবোরেতরীশিংনা লান্না চৎলম্লবা মখোয়বু ফাজিনবদা কৈদৌনুংদা হিকতোক্লোই। ঙরাং অনৌবা কেস ১৫৬৭, ১৬৬১ ফগৎখি অমসুং ০৯ শিখিবা থেংনখি; কেস ১৫৬৭গী মনুংদা কেস ৬৬২দি জি.ঐচ.এম.সি.দগী থেংনখিবনি। অপুনবা কেসশিং: ৫০,৮২৬; এক্তিব কেসশিং: ১১,০৫২; শিখিবশিং: ৪৪৭; দিসচার্জ তৌখিবশিং: ৩৯,৩২৭।


    • মহারাস্ত্র: মুম্বাইনা লাইচৎ অসি লাকশিন্নবা অনৌবা ৱাখল্লোন কয়া অমা শিজিন্নখ্রে, খুদম ওইনাসেন্ত্রেল রেলৱেজনা হৌদোরকপা কনতেক্ত তৌদনা তিকেৎ চেক তৌবগী সীস্তেম। হৌজিক ফাওবদা থেংনখিবা কেস লাখ ১.০৫গী মনুংদা মুম্বাইদা এক্তিব কেস ২২,৮০০ লৈ। মহারাস্ত্রদা লৈরিবা এক্তিব কেসশিংগী মশিং অসি লাখ ১.৪০নি।


    • গুজরাত: গুজরাত্তা, শগোলশেল নুমিত্তা পুন্না কেস ১,০৭৮ থেংনখ্রবা মতুংদা অপুনবা কোবিদ-১৯ কেসশিংগী মশিং অসি ৫২,০০০ হেনখ্রে। রাজ্য অসিগী কোরোনাভাইরস ইনফেক্সনগী মশীং অসি ৫২,৪৭৭দা লৈখ্রে। মসিনা রাজ্য অসিদা হৌজিক ফাওবদা নোংমদা খ্বাদগী য়াম্না হেনগৎখিবনি। অদুবু এক্তিব কেস ১২,৩৪৮ লৈদুনা গুজরাতনা লৈবাক অসিদা এক্তিব কেসশিং লৈবগী মতাংদা নিপানশুবা মফমদা লৈরি। রাজ্য অসিদা শগোলশেল নুমিত্তা ২৮শিখিবগী পাউসু লৈখি, মসিনা লাইচৎ অসিদা শিখিবগী মশীং অদু ২,২৫৭ য়ৌহনখ্রে।


    • রাজস্থান: ঙসি অয়ুক অনৌবা পোজিতিব কেস ৩৭৫ অমসুং ৪ শিখিবগী পাউ লৈখি, মসিনা রাজ্য অসিদা কোবিদ-১৯গী মশিং অদু ৩৩,৫৯৫ য়ৌহনখ্র অমসুং শিবগী মশিংনা ৫৯৮ য়ৌখ্রে। রাজ্য অসিদগী নোংমদা খ্বাইদগী য়াম্না ঙসি অলৱার জিলাদা য়াম্লবা কেস ২২৪ থেংনখি।


    • মধ্য প্রদেশ: কোরোনাগী ত্রাঞ্জিশন হেনগৎলকপনা মরম মধ্য প্রদেশতা হন্দক চহি অসি মীয়াম তিন্দুনা রক্সাবন্ধন অমসুং ইদ-উল-জুহাগী কুম্হৈ পাংথোক্লরোই। ভোপাল মুনিসিপালনা কোনবা মফমদা ঙসি নুমিদাংগী পুং ৮দগী নুমিৎ ১০নিগী কমপ্লিৎ লোকদাউন থমজিল্লগনি। হিদাক-লাংথকশিং, ইনশাং-নাপিশিং, হৈরাশিং, শঙ্গোম্নচিংবা অসিগুম্বা খ্বাইদগী হেন্না তঙাইফদনা চংবা পোৎলমশিংগী সপ্লাইদি শোইদমক ফংহনগনি। মথ্য প্রদেশতা হৌখিবা পুং ২৪গী মনুংদা কোবিদ-১৯গি অনৌবা কেস ৬৩২ থেংনখি, মসিনা রাজ্য অসিগী মশিং অদু ২৫,৪৭৪ য়ৌহনখি। অদুবু এক্তিব কেসশিংগী মশিংদি ৭,৩৫৫নি।


    • ছত্তিসগর: ছত্তিসগরদা শগোলশেল নুমিত্তা য়াম্না ৱাংলবা অনৌবা পোজিতিব কেস ৩৭১ থেংনখি। হৌজিক রাজ্য অসিগী কোবিদ-১৯গী মশিং অসি ৬,৩৭০ য়ৌখ্রে। রায়পুর খক্তদা অনৌবা পোজিতিব কেস ২০৫ থেংনখি, মথংদা কাবিরধামদগী কেস ৩৪ অমসুং রাজনন্দগাওনদগী কেস ২৩।


    • অরুনাচল প্রদেশ: অরুনাচল প্রদেশতা কেপিতল রিজন ইতানাগর শিনবা থুংনা রেপিদ রেসপোন্স তীমশিংনা এন্তিজেন তেস্তশিং পাংথোক্লি। তিম কুন্না তেস্ত কেম্পশিং শিংকি অমসুং তেস্ত ২৬৭২ পাংথোকখি। হায়রিবশিং অসিগী মরক্তা মীওই ৩০ পোজিতিব ওইবা থেংনখি অমসুং মখোয়শিং অদুবু প্রোতোকোলগী মতুং ইন্না য়েংশিনখ্রে। ৪২ ফখিবগা লোইননা অরুনাচল প্রদেশতা লৈরিবা অপুনা এক্তিব কেসশিংগী মশিং অসি ৬৫৪ নি।


    • মনিপুর: মনিপুর ইনফোর্মেশন কমিশন্না হীজিক লৈরিবা কোবিদ-১৯গী ফিভম অমসুং রাজ্য সরকারনা লাউথোকখিবা রাজ্য পুম্বগী ওইবা লোকদাউন অসি য়েংলগা কমিশনগী ‘আপীল ’ অমসুং ‘কমপ্লেন্ত ’ প্রোসীদিংশিং অদু লোকদাউন অসি লৌথোক্ত্রবফাওবগী ওইনা য়ৈথোকখ্রে হায়না খঙহল্লকখ্রে। মনিপুরগী চুরচান্দপুরদা লনাইগী লেবোরেতরী স্তাফ অমা তেস্ত তৌবদা পোজিতিব ওইবদগী কম্যুনিতীগী থাক্তা কোবিদ-১৯ শন্দোকপদগী থিংনবা য়াম্লবা কনতেক্ত ত্রেসিং এক্সরসাইজ অমা পাংথোকখ্রে।


    • মিজোরম: মিজারমগী মুখ্য মন্ত্রী জোরামথাঙ্গানা জিলা ৮দা ক্বারন্তিন ফেসিলিতীশিংগীদমক্তা লুপা কোতি ৩.৮৫ সেঙ্কশন তৌখ্রে।


    • নাগালেন্দ: নাগালেন্দদা কোবিদ-১৯গী পোজিতিব কেস ৬৩ কনফার্ম তৌখ্রে। দিমাপুরদা ৪১, কোহিমাদা ২১ অমসুং পেরেনদা ১। এক্তিব কেস ৭০৭ অঞসুং ৫৩০ ফখিবগা লোইননা নাগালেন্দদা অপুনবা কোবিদ-১৯ পোজিতিব কেসশিং অদু ১২৩৭ শুখ্রে।


    ফেক্ত চেক


    ***************


    

    
    (Release ID: 1641059) Visitor Counter : 3
    
    
      Read this release in: English , Hindi , Marathi , Assamese , Bengali , Punjabi , Gujarati , Telugu
    
    
    

*