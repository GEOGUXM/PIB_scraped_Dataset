      PIB Headquarters

      তি.আর.আই.ঐচ.এম.এস.কী দাক্তর অমত্তা কোবিদ-১৯না নাদে
      
      সোসিএল মীদিয়াদা অরানবা পাউ শন্দোরক্লি

      Posted On: 17 JUL 2020 7:23PM by PIB Imphal

    অরুনাচল প্রদেশকী তোমো রিবা ইন্সতিত্যুৎ ওফ হেলথ এন্দ মেদিকেল সাইন্স (তি.আর.আই.ঐচ.এম.এস.)কী দাক্তর ৮ কোবিদ-১৯না নারে হায়দুনা সোসিএল মীদিয়াদা অরানবা পাউ অমা শন্দোরক্লি। অরুনাচল প্রদেশ সরকারগী দাইরেক্তোরেৎ ওফ ইনফোর্মেসন অমসুং পব্লিক রিলেসন্সনা হায়রিবা পাউ অসি অরানবনি অমসুং তি.আর.আই.ঐচ.এম.এস.কী দাক্তর অমত্তা কোবিদ-১৯না নাদে হায়না শেংদোকপগী চেরোল অমা থোকখ্রে।


    কোবিদ-১৯ য়েংশিনবগী তিমগী নোদেল ওফিসার দাঃ এল. জম্পা অমসুং তিম অসিগী এসিস্তেন্ত নোদেল ওফিসার দাঃ দিপু লোৱাংনা অরানবা পাউ অসি পাক শন্না শন্দোরকপদা নত্তনা মীয়াম্না শ্যার তৌনরিবা অসিনা লায়চৎ অসিবু থেংননবগীদমক্তা ফ্রন্তলাইন্দা লৈরিবা দাক্তরশিংগী থবক-থৌরমশিংদা অপনবা কয়া পীরে হায়দুনা নুংনাংবা ফোংদোরক্লি। মখোয়না মীয়াম্না অসিগুম্বা মীয়ামদা অকিবা অমসুং পাখৎপা ফাওহনগদবা অরানবা পাউশিং, মরু ওইনা কোবিদ-১৯গা মরী লৈনবা পাউশিং, শন্দোকপীদনবা মীয়ামদা হায়রক্লি।


    মীয়ামদা অকিবা অমসুং পাখৎপা ফাওহনগদবা অচুম অরান খংদবা পাউ শন্দোকপা অসি আইন্না য়াদবা য়াম্না লুবা থৌওং অমনি অমসুং তোকঙা শন্দোক্লিবা মীওইশিং অসি চৈরাক পীবা য়াই। হৌজিক্কী লুরবা মতম অসিদা মীয়াম্না অসিগুম্বা অরানবা পাউ শন্দোকপগী থৌওংশিং অসি তৌরোইদবনি।


    ************

    
    
    (Release ID: 1639431) Visitor Counter : 6
    
    
      Read this release in: English