      শেল-থুম মন্ত্রালয়

      আত্মা নির্ভর ভারত পেকেজ- হৌজিক ফাওবগী খুমাং চাওশিনখিবা
      
      শেল-থুমগী মন্ত্রী শ্রীমতী নির্মলা সিতারমননা ফাইনান্স অমসুং কোর্পরেৎ এফিয়র্স মন্ত্রালয়গা মরী লৈননা ইমপ্লিমেন্ত তৌখিবা আত্মা নির্ভর ভারত পেকেজ য়েংশিনখ্রে

      Posted On: 12 JUL 2020 11:51AM by PIB Imphal

    ইকাই খুম্নরবা প্রধান মন্ত্রী শ্রী নরেন্দ্র মোদীনা মে ১২, ২০২০দা ভারত্তা কোভিদ-১৯ লাইচৎ মায়োক্ননবা- ভারতকী জি.দি.পি.গী ১০%গা মান্নবা –লুপা কোতি লাখ ২০গী অখন্নবা শেল-থুমগী অমসুং অপুনবা পেকেজ অমা লাওথোকখি। মহাক্না আত্মা নির্ভর নত্রগা মীপাল তাংদবা ভারতকী খোংজং অমা হৌদোকখি। মহাক্না আত্মা নির্ভর ভারতকী য়ুম্বী মঙা –ইকনোমী, ইনফ্রাস্ত্রকচর, সিস্তে, ভাইব্রেন্ত দেমোগ্রাফী অমসুং দিমান্দ মচা খায়না উৎখি।


    ইকাই খুম্নরবা প্রাইম মিনিস্তরদগী খোংথাং অসি তুং ইল্লদুনা ফাইনান্স অমসুং কোর্পরেৎ এফিয়র্সকী মন্ত্রী শ্রীমতী নির্মলা সিতারমন্না ২০২০গী মে ১৩দগী মে ১৭ ফাওবা মথং-মথং পাংথোকখিবা পাউগী মীফমশিংদা আত্মা নির্ভর ভারতকী অকুপ্পা ৱারোল অদু ফোঙদোকখি।


    ফাইনান্স অমসুং কোর্পরেৎ এফিয়র্সকী মন্ত্রালয়শিংনা আত্মা নির্ভর ভারতকা অভিয়ানগী মখাদা লৈবা ইকনোমিক পেকেজকা মরি লৈনবা লাউথোকখিবশিং খুদক্তা ইমপ্লিমেন্ত তৌবা হৌখি। ইকনোমিক পেকেজ ইমপ্লিমেন্তেসনগী চাং নায়না য়েংশিনবা অমসুং মোনিতর তৌবা অসি শেল-থুম মন্ত্রীনা হকথেংননা পাংথোকখি।


    শ্রীমতী নির্মলা সিতারমন্না খ্বাইদগী নৌনা য়েংশিনখিবদা মখাগী খুমাং চাওশিনবা অসি হৌজিক ফাওবদা রিপোর্ত তৌখি:


    ১. লুপা কোতি ২০০ ফাওবগী সরকারগী প্রোক্যুরমেন্ত তেন্দরশিংদা গ্লোবেল তেন্দরশিং শরুক য়াহল্লরোই


    লোকেল এম.এস.এম.ই.শিংদা অচৌবা মতেং অমা পীরদুনা দিপার্তমেন্ত ওফ এক্সপেন্দিচরনা হৌজিক লৈরিবা জেনরেল ফাইনান্স রুল্সকী রুল ১৬১ (iv) অমসুং গ্লোবেল তেন্দর্সকা মরি লৈনবা জি.এফ.আর. রুল্স এমেন্দ তৌখ্রে। হৌজিক মাংজৌননা কেবিনেৎ সেক্রেতরিএত্তগী অয়াবা য়াওদনা গ্লোবেল তেন্দর ইনক্বেরি (জি.তি.ই.) অমত্তা লুপা কোতি ২০০ ফাওবগী তেন্দরশিংদা ইনভাইৎ তৌরোই।


    ২. কন্ত্রেক্তরশিংদা খুদোংচাবা


    রেলৱেজ মন্ত্রালয়, রোদ ত্রান্সপোর্ত অমসুং হায়ৱেজ মন্ত্রালয় অমসুং সি.ই.দবল্যু. গুম্বা কেন্দ্রগী এজেন্সিশিংদা ই.পি.সি. অমসুং কন্সেসন এগ্রিমেন্তশিংগা মরি লৈনবা য়াওনা কন্ত্রেকচ্যুল ওবলিগেসনশিং থা ৬ ফাওবা শাংদোক্নবা অয়াবা পীরে হায়না শেল থুম মন্ত্রীনা লাউথোকখ্রে।


    মসিগা মরী লৈননা দিপার্তমেন্ত ওফ এক্সপেন্দিচরনা (কোবিদ-১৯ লাইচৎনা মরম ওইদুনা) ফোর্স মেজোর ক্লোজ (এফ.এম.সি.)গী ইভোকেসন্দা কন্ত্রেক্তর/কন্সেসনিয়রদা মমল নত্তগা পেনাল্তি অমত্তা থীহন্দনা কন্ত্রেক মতম থা অহুমদগী তাদবা অমসুং থা তরুক্তগী হেন্দবা মতম অমদা শাংদোকপা য়াবগী চৎন-কাংলোনশিং থোকখ্রে। অপুনবা কন্ত্রেক ভেল্যুদা সপ্লাই তৌখিবশিং/লোয়শিনখিবা কন্ত্রেক্কী থবক্কা চান্ননা কন্ত্রেক্তর/সপ্লাইয়রশিংদা পর্ফোর্মেন্স সিক্যুরিতিগী ভেল্যু রিতর্ন তৌনবা চৎন-কাংলোনশিংসু থোকখি। চপ মান্নবা অসি তোঙান তোঙাবা বিভাগশিং/মন্ত্রালয়শিংনা ইমপ্লিমেন্ত তৌখি।


    ৩. রাজ্য সরকারশিংদা ঙাক্লৌ পীবা


    শেল-থুম মন্ত্রীনা মমাংদা অমুক্তা থেংনদ্রিবা ফীভম অসি য়েংলগা ২০২০-২১গী ওইনা রাজ্যশিংনা পুবগী অকক্নবা অদু ৩%দগী ৫%দা হেনগৎনবা হায়জরকপা অদু অয়া পীরে হায়না কেন্দ্রনা লাউথোকখ্রে। মসিনা রাজ্যশিংদা লুপা কোতি লাখ ৪.২৮কী অহেনবা রিসোর্স পীরগনি।


    লোক দাউননা মরম ওইরগা রেভিন্যু মাংবনা মরম ওইদুনা রাজ্য সরকারশিংনা হৌজিক থেংনরিবা শেল-থুমগী অৱাবা ফীভম অসি মতেং পাংনবা খোংথাং অমা ওইনা দিপার্তমেন্ত ওফ এক্সপেন্দিচরনা ২০২০-২১দা রাজ্যশিংগী থাক্তা অখন্নবা রিফোর্মশিং ইম্লিমেন্তেসন তৌরবা মতুংদা রাজ্যশিংগী প্রোজেক্তেদ জি.এস.দি.পি.গী মথক্তা অহেনবা ২ পর্সেন্ত পুবা য়ানবা রাজ্য সরকার খুদিংমক্তা চেরোল অমা থাখ্রে।


    ৪. এম.এস.এম.ই.শিং য়াওনা ললোন ইতিক্কী কোল্লাতরেল-ফ্রী ওতোমেতিক লোনশিংগী লপা কোতি লাখ ৩


    ললোন ইতিক তৌরিবশিংদা মতেং পাংনবা ফেব্রুৱারী ২৯, ২০২০ ফাওবদা অহেনবা ৱার্কিং কেপিতেল ফাইনান্সকী অতোনবা শেলগী ২০% অদু অতাবা শন্দোইগী চাংদা তর্ম লোন অমগী মওংদা পীবা। লুপা কোতি ২৫ ফাওবা তোনবা অমসুং তর্নওভর লুপা কোতি ১০০ ওইবা য়ুনিৎশিংগী স্তেন্দর্দ ওইবা একাউন্তশিংদা মসি ফংহনগনি। য়ুনিৎশিংনা গরেন্তী নত্রগা মখোয় মশাগী কোল্লেতরেল অমত্তা পুথোকওই। শেনফম অসি ভারত সরকারনা ১০০% গরেন্তী তৌদুনা অপুনবা লিক্ব্যুদিঈ লুপা কোতি লাখ ৩ হেন্না এম.এস.এম.ই. লাখ ৪৫দা ফংহনগনি।


    ২০.০৫.২০২০দা কেবিনেৎকী অয়াবা লোরবা মতুংদা, ফাইনান্সিএল সর্ভিসেস বিভাগনা স্কিম অসিগী চৎনগদবা গাইদলাইনশিং ২৩.০৫.২০২০দা থোকখ্রে অমসুং ইমর্জেন্সী ক্রেদিৎ লাইন গরেন্তী স্কিম (ই.সি.এল.জি.এস.) ফন্দ ২৬.০৫.২০২০দা রেজিস্তর তৌখ্রে। অতেনবা থা অমা মখায়গী মতমগী মনুংদা খনগৎলবা য়ুনিৎশিং, এম.এস.এম.ই.শিংদা লোনশিং থাদবা লোয়ননা কায়থবগী থবক অসি শীংথানিংঙাই ওইনা খুমাং চাওশিনবা ঙমখ্রে। জুলাই ৯, ২০২০ ফাওবদা খুমাং চাওশিনখিবা অদু মখাদা পীরি:


    ৫. এন.বি.এফ.সি.শিংগীদমক লুপা কোতি ৪৫,০০০গী পার্সিএল ক্রেদিৎ গরেন্তী স্কিম


    হৌজিক লৈরিবা পার্সিএল ক্রেদিৎ গরেন্তী স্কিম (পি.সি.জি.এস.) অসি শেমদোক্লগনি অমসুং রেৎ নেম্বা এন.বি.এফ.সি.শিং. ঐচ.এফ.সি.শিং অমসুং অতোপ্পা মাইক্রো ফাইনান্স ইন্সতিত্যুৎশিং (এম.এফ.আই.শিং) অসিনা বোরোয়িংশিং তৌবা য়ানবা কোনশিল্লগনি। ভারত সরকারনা পব্লিক সেক্তর বেঙ্কশিংদা ফর্স্ত লোস সোভরেন্ত গরেন্তীগী চাদা ২০ পীরগনি।


    ২০.০৫.২০২০দা কেবিনেৎনা পি.সি.জি.এস.গী অয়াবা পীখ্রবা মতুংদা স্কিম অসিগী চৎনগদবা গাইদলাইনশিং ২০.০৫.২০২০ অসিমক্তদা ফোঙখি। জুলাই ৩, ২০২০ ফাওবদা বেঙ্কশিংনা লুপা কোতি ১৪,০০০গী পোর্ফোলিয়ো লৈবগী অয়াবা পীখ্রে অমসুং লুপা কোতি ৬,০০০কী এপ্রুবেল/নেগোসিএসনশিংগী প্রোসেস হৌজিক চত্থরি।


    ৬. এন.এ.বি.এ.আর.দি.গী খুত্থাংদা লৌমীশিংগী অহেনবা ইমর্জেন্সী ৱার্কিং কেপিতেলগী ফন্দ ওইনা লুপা কোতি ৩০,০০০


    এন.এ.বি.এ.আর.দি.না আর.বি.আই.শিং অমসুং কোওপরেতিব বেঙ্কশিংদা কোবিদ-১৯ মনুংদা অনৌবা ফ্রন্ত লোদেদ স্পেসিএল রিফাইনান্স ফেসিলিতীগী লুপা কোতি ৩০,০০০ কায়থখ্রে। লৌরোক মতুং অমসুং কালেনগী মহৈ মরোং থাবগী মথৌ তাবশিং অদু ফংহন্নবা অয়াম্বনা অপিকপা অমসুং শোত্থরবা লৌমীশিংগী শেলগী মতেংশিং ফংহন্নবা অখন্নবা ফেসিলিতী অসিনা লৌমীদা লুপা কোতি ৩গী কান্নবা পীরগনি। হায়রিবা অখন্নবা ফিসিলিতী অসিগী মখাদা ০৬.০৭.২০২০দা লুপা কোতি ৩০,০০গী মনুংদা লুপা কোতি ২৪,৮৭৬.৮৭ অসি কালেনগী মহৈ মরোংশিংগী মরু হুনবগী থবক কন্না পায়খৎপা মতমদা অদুদা হান্ননা কায়থখ্রে।


    ৭. তি.দি.এস/তি.সি.এস রেৎ হন্থহনবগী খুত্থাংদা লুপা কোতি ৫০,০০০গী লিক্ব্যুদিতী


    রেভিন্যু বিভাগকী তাং ১৩.০৫.২০২০গী প্রেস রিলিজ অদুনা মে ১৪, ২০২০দগী মার্চ ৩১, ২০২১ ফাওবদা রেসিদেন্তশিংগী অখন্নবা পেমেন্তশিংগী ওইনা তি.দি.এস. রেৎ অমসুং অখন্নবা তি.সি.এস. রেৎকী ত্রাঞ্জেক্সনগী ২৫% হন্থহনবা লাউথোকখ্রে।


    ৮. অতোপ্পা দাইরেক্ত তেক্সকী খোংথাংশিং


    জুলাই ৩, ২০২০গী প্রেস রিলিজতা ফোঙদোকখিবগী মতুং ইন্না এপ্রিল ৮ অমসুং জুন ৩০গী মরক্তা সেন্ত্রেল বোর্দ ওফ দিরেক্ত তেক্সেস (সি.বি.দি.তি.)না লুপা কোতি ৬২,৩৬২ হেনবা শেনফমগী কেস লাখ ২০.৪৪ হেনবদা রিফন্দ তৌখ্রে। লেমহৌরিবা রিফন্দশিংগী প্রোসেস তৌরি। তাং ২৪.৬.২০২০দা বিভাগ অসিনা নোতিফিকেসনসু থোক্তুনা শেনবা চহি ২০১৯-২০গী (এসেসমেন্ত চহি ২০২০-২১) ইনকম-তেক্স রিতর্নগী দ্যু দেৎ জুলাই ৩১, ২০২০ (ইন্দিবিজ্যুএলশিংগী) অমসুং ওক্তোবর ৩১, ২০২০ (কম্পনীশিংগী) অসিদগী নবেম্বর ৩০, ২০২০ ফাওবা শাদোকখ্রে। মখা তানা তেক্স ওদিৎ রিপোর্তকী দ্যু দেৎ অসিদু সেপ্তেম্বর ৩০, ২০২০দগী ওক্তোবর ৩১, ২০২০ ফাওবা শাংদোকখ্রে।


    রেভিন্যু বিভাগনা এসেসমেন্তগী অদু অপনবনা মরম ওইরগা বার তৌখিগদনগী মতমগী তাং অদু সেপ্তেম্বর ৩০. ২০২০দগী মার্চ ৩১, ২০২১দা শাদোকখ্রে। হীরম অসিদা থোকখিবা তাং ২৪.৬.২০২০গী প্রেস রিলিজকী খুত্থাংদা ‘ৱিবাদ সে ভিস্বাস’ স্কিমগী মখাদা অএনবা শেনফম য়াওদনা থীদোকপী মতম দিসেম্বর ৩১, ২০২০ ফাওবদা শাংদোক্লগনি হায়না মমাংদা খঙহনখ্রে অমসুং ৱিভাদ সে ভিস্বাস এক্ত, ২০২০ (ভি.এস.ভি. এক্ত)কী হায়রিবা লেজিস্লেতিব এমেন্দমেন্তশিং অদু অথুবা মতমদা মোফ তৌরগনি। মখা তানা নোতিফিকেসনশিংগী খুত্থাংদা, মার্চ ২০, ২০২০দগী দিসেম্বর ৩০, ২০২০গী মতমগী মনুংদা লৈবা ভি.এস.ভি. এক্তকী মখাদা লৈবা কমপ্লাইয়েন্সকী তাংশিং দিসেম্বর ৩১, ২০২০দা শাংদোকখ্রে।


    ৯. মখা তানা আই.বি.সি. মরী লৈনবা পাম্বৈশিংগী খুত্থাংদা ইজ ওফ দুই বিজিনেস ফগৎহনবা


    কোর্পরেৎ এফিয়র্সকী মন্ত্রালয়না আই.বি.সি. ,২০১৬গী সেক্সন ৪গী মখাদা দিফোল্তকী থ্রেসহোল্দ অসি কোতি ১দা (হৌজিক লৈরিবা লাখ ১গী থ্রেসহোল্দদগী) হেনগৎহনখ্রে হায়বদি তাং ২৪.০৬.২০২০গী নোতিফিকেসনগী মতুং ইন্না “ ইন্সোলবেন্সী এন্দ বেঙ্ক্রপসী কোদ, ২০১৬গী (২০১৬গী ৩১) সেক্সন ৪গী মখাদা পীবা শক্তি শীজিন্নদুনা কেন্দ্র সরকারনা হায়রিবা সেক্সন অসিগী প্রপোজ তৌখিবশিংগী দিফোল্তকী খ্বাইদগী য়ামদবা শেমফম অসি লুপা কোতি ১দা ওইহনখ্রে”


    কোর্পরেৎ এফিয়র্স মন্ত্রালয়না এম.এস.এম.ই.শিংদা মতেং পীনবা অখন্নবা ইন্সোলবেন্সী রিজোলুসন অমা সেক্সন ২৪০এগী কোদকী মখাদা অরোইবা ওইনা খন্নরি অমসুং মসিগী মতাংদা অথুবদা খঙহল্লক্লগনি।


    জুন ৫, ২০২০দা ইন্সোলবেন্সী এন্দ বেঙ্ক্রপসী কোদ (এমেন্দমেন্ত) ওর্দিনান্স ২০১৬ অসি চৎনহন্দুনা কোদ অসিগী সেক্সন ৭, ৯, অমসুং ১০গী মখাদা কোর্পরেৎ ইন্সোলবেন্সি রিজোলুসন প্রোসেস (সি.আই.আর.পি.) অসি থা তরুক্কী মতম নত্রগা মসিদগী শাংবা অদুবু তাং অদুদগী চহি অমদগী হেন্দনা মতম খরা লেপহন্নবা খোংথাং ওইনা ইন্সোলবেন্সী এন্দ বেঙ্ক্রপসী কোদ ২০১৬দা দেক্সন ১০এ হাপচিনবা য়াহনখ্রে


    ১০. এন.বি.এফ.সি.শিং/ঐচ.আফ.সি.শিং/এম.এফ.আই.শিংগী স্পেসিএল লিক্ব্যুদিতী স্কিমগী লুপা কোতি ৩০,০০০


    এন.বি.এফ.সি.শিং/ঐচ.আফ.সি.শিং/এম.এফ.আই.শিংগী স্পেসিএল লিক্ব্যুদিতী স্কিম কেবিনেৎনা অয়াবা পীখ্রবা মতুংদা স্কিম অসি হৌদোকখ্রে। স্কিম অসিগী মতাংদা এন.বি.এফ.সি.শিং অমসুং ঐচ.আফ.সি.শিংদা জুলাই ১, ২০২০অসিমক্তা আর.বি.আই.না সর্কুলর অমশু থোকখ্রে। জুলাই ৭, ২০২০দা লুপা কোতি ৯,৮৭৫কী শেলগী থাদবীনবা এপ্লিকেসন ২৪ এস.বি.আই.সি.এ.পি.দা লাকখিবা অদু প্রোসেস তৌখ্রে। হীরম অসিগী অহানবা লাকখিবা এপ্লিকেসন অদু অয়াবা পীখ্রে অমসুং লেমহৌরিবশিং অদুসু খন্নখ্রে।


    ***

    
    
    (Release ID: 1638161) Visitor Counter : 4
    
    
      Read this release in: English , Urdu , Marathi , Hindi , Assamese , Bengali , Punjabi , Gujarati , Odia , Tamil , Telugu , Malayalam