      শেল-থুম মন্ত্রালয়

      সি সি.বি.দি.তি অমসুং সেবিগী মরক্তা য়ানা ৱারোল (এম.ও.য়ু. ) খুৎয়েক পীনখ্রে
      Posted On: 08 JUL 2020 6:40PM by PIB Imphal


    লুপ অনিগী মরক্তা দেতা পীথোক-পীশিনগী মতাংদা ঙসি সেন্ত্রেল বোর্দ ওফ দাইরেক্ত তেক্সসেস(সি বি দি তি) অমসুং সেকুরিতিস এন্দ একচেঞ্জ বোর্দ ওফ ইন্দিয়া (সেবি)গী মরক্তা মেমোরেন্দম ওফ অন্দর্সতেন্দিং (এম ও য়ু ) অমা খুৎয়েক পীনখ্রে । ভিদিও কনফরেন্সকী খুৎথাংদা লুপ অনিমক্কী সেনিয়র ওফিসারশিং য়াওনা সি.বি.দি.তিগী পি আর. দিজিত(সিস্তেমস) শ্রীমতি অনু জে সিংহ অমসুং সেবিগী হোল তাইম মেম্বর, শ্রীমতি মাধবী পুরি বুচনা এম.ও.য়ু অদু খুৎয়েক পীনখি ।


    এম.ও.য়ু অদুনা সেবি অমসুং সি.বি.দি.তি অনিগী মরক্তা মশা মথন্থা অমসুং চাংনাইনা দেতা অমসুং ই-পাউ পীথোক-পীশিন তৌনবগী খুদোংচাবা পীগনি । দেতা চাংনাইনা পীনবা অসিগী মথক্তা, তোঙান-তোঙানবা আইনশিংগী মখাদা মখোয়গী থবকশিং পাংথোক্নবা মখোয়গী দেতাবেজশিংদা ফংবা পাউ অমদা হেক্তা, হায়বদগী অমসুং সু মোতোদা য়ুমফম ওইরগা সেবি অমসুং সি.বি.দি.তি অনিগী মরক্তা পীনগনি ।


    খুৎয়েক পীনখিবা নুমিৎ অসিদগী এম.ও.য়ু অসি চৎনবা হৌরে অমসুং মসি সি.বি.দি.তি অমসুং সেবিগী মরক্তা হৌজিক চৎথরিবা থবক অমনি । থবক অসিগীদমক দেতা একচেঞ্জ স্তরিং গ্রুপ অমা লিংখৎলে,মসিনা দেতা পীথোক-পীশিনগী থবকশিং অমুক হন্না য়েংশিন্নবা অমসুং দেতা পীথোক-পীশিনগী থবকশিং মপুংফানা পাংথোকনবা চাংনাইনা মীফম পাংথোক্কনি ।


    এম.ও.য়ু অসিনা সেবি অমসুং সি.বি.দি.তি অনিগী মরক্তা মতেং পাংনবগী অনৌবা মতম অমা হৌহল্লগনি ।


    ***

    
    
    (Release ID: 1637399) Visitor Counter : 1
    
    
      Read this release in: English , Urdu , Marathi , Hindi , Punjabi , Tamil