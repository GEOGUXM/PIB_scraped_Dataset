      নহারোল অমসুং শান্ন-খোৎনবগী মন্ত্রালয়

      ঐচ.আর.দি. অমসুং শান-খোৎনবগী মন্ত্রীনা হয়েং স্কুল কাবা অঙাংশিংগা শক্নাইরবা শান্নরোয়শিংগগী ফিৎ ইন্দিয়া তোল্ক লোঞ্চ তৌগনি
      
      শক্নাইরবা শান্নরোয়শিংনা ফিৎ ইন্দিয়া তোল্কতা মহৈরোয়শিংগা ৱারী শাদুনা মখোয়গী ইথিল পীনিংঙাই ওইরবা পুন্সি ৱারীশিং লিগনি

      Posted On: 02 JUL 2020 10:25PM by PIB Imphal

    ভারত সরকারগী ফ্লেগশিপ প্রোগ্রাম অমা ওইরিবা ফিৎ ইন্দিয়ানা লৈবাক অসিগী মকোক থোংবা শক্নাইরবা শান্নরোয়শিংগা স্কুল কারিবা মহৈরোয়শিংগা ৱারী শাদুনা ইথিল পীনবগী প্রোগ্রাম পরিং অমা হৌদোক্কদৌরি। ফিৎ ইন্দিয়া তোল্ক হায়না মিংথোনবা সেসন অসি কেন্দ্রগী হ্যুমেন রিসোর্স দিবেলপমেন্ত মন্ত্রী দাঃ আর.পি. নিশাঙ্ক, কেন্দ্রগী য়ুথ এফিয়ার্স অমসুং স্পোর্ত মন্ত্রী শ্রী কিরেন রিজিজু, বেদমিন্তনগী শান্নরোয় পি.ভি. সিন্ধু অমসুং ভারতকী ফুতবোলগী কেপ্তেন সুনিল ছেত্রি য়াওদুনা হয়েং জুলাই ৩দা হৌদোক্কনি।


    ফিৎ ইন্দিয়া তোল্ক সেসনশিং অসি স্পোর্ত ওথোরিতী ওফ ইন্দিয়া অমসুং হ্যুমেন রিসোর্স দিবেলপমেন্ত মন্ত্রালয় (এম.ঐচ.আর.দি.)না খুৎশম্নদুনা শিনবনি।


    কেন্দ্রগী ঐচ.আর.দি. মন্ত্রী শ্রী রমেশ পোখ্রিয়াল নিশাঙ্কনা হায়খিবদা, “ঐহাক্না কিরেন রিজিজুজিদা ঐখোয়গী স্কুলগী মহৈরোয়শিংগা হকথেংননা প্লেৎফোর্ম অমগী খুত্থাংদা ৱারী শানবা হায়জবদা মহাক্না য়াবিরকপদা নত্তনা ঐখোয়গী অহানবা সেসন অসিদা পি.ভি. সিন্ধু অমসুং সুনিল ছেত্রিশু য়াওহনসি হায়না হৌদোকপিরকখি। ঐখোয় পুম্নমক জুলাই ৩দা য়াওগনি। নুমিদাংগী পুং ৫দা পাংথোক্কদবা সেসন অসিদা নখোয়না হংনিংবা খুদিংমক হংবিরকউ অমসুং ঐখোয়না মদুগী পাউখুম পুম্নমক পীগনি”।


    শান্ন-খোৎনবগী হীরমদা মমিং লৈরবা মীওই কয়ানা মখোয়না অঙাং ওইরিঙৈগী মতম, মখোয়না মতৌ করম্না ইথিল ফংখিবগে, মখোয়গী মাইথিবশিং, হোৎনরকপগী অৱাবশিং অমসুং মায় পাকপগী ৱারীশিং লিগনি। মসিনা তারিবা মীওইশিংদা মখোয়না হৌজিক্কী ওইরিবা থাক্তা য়ৌরকপগী- স্কুলগী ইচম্বা চম্বা মহৈরোয় ওইরম্বদগী মালেমগী থাক্কী মকোক থোংবা ওইরকপা ফাওবগী, য়াম্না ইথিল পিনিংঙাই ওইবা অমসুং নুংঙাইরবা ৱারী কয়া লিগনি।


    শান্ন-খোৎনবগী মন্ত্রী শ্রী কিরেন রিজিজুনা সেরিজ অসিদা মায় পাক্লবা শান্নরোয়শিংনা মহৈরোয়শিংদা ৱারী শাদুনা মখোয়গী ইথিল পিনিংঙাই ওইরবা ৱারীশিং লিগনি হায়খি। মসিগা লোয়ননা মহাক্না স্কুলগী মহৈরোয়শিং, ওজাশিং অমসুং মমা-মপা ওইবশিংনা মখোয়গা হকথেংননা পাউ ফাওনবিয়ু হায়খি।


    মসিগী সেরিজ অসিদা সেসন তরুক লৈদুনা জুলাই ১৪ ফাওবা চত্থগনি। অশ্বিনি পোন্নাপ্পা, ভারতকী হোক্কী তিমগী কেপ্তেন রানি রাম্পাল, তেবল তেন্নিসকী স্তার মনিকা বত্রা, শুতর অপুর্বি চান্দেলা অমসুং ইথিল পিনিংঙাই ওইরবা পেরালিম্পয়ান দীপা মালিকশু সেসন অসিদা শরুক য়াগনি।


    মসিগী সেরিজ অসি শ্রী রমেশ পোখ্রিয়াল নিশাঙ্ককী সোসিএল মীদিয়া পেজশিংদা, এম.ঐচ.আর.দি.গী সোসিএল মীদিয়া পেজশিংদা, ফিৎ ইন্দিয়া ফেসবুক অমসুং য়ু.ত্যুব চেনেলশিং, এস.এ.আই. ফেসবুক পেজ, মাই গোব য়ু.ত্যুব চেনেল, স্পোর্তসতক য়ু.ত্যুব চেনেলদা থাবগা লোয়ননা দি.দি. স্পোর্ত তেলিবিজন অমসুং য়ু.ত্যুব চেনেলশিংদশু থাগনি।


    এপ্রিল ১৫দগী হৌনা ফিৎ ইন্দিয়ানা মকোক থোংবা মশা-মউ ফনা লৈবগী অখং-অহৈশিংগা লোয়ননা স্কুলগী মহৈরোয়শিংগীদমক্তা মপুং ওইবা হীরম কয়া শন্দোক্তুনা লাক্লি। মসিগী থৌওংশিং অসি স্কুলগী মহৈরোয়শিংগীদমক্তা শেম-শাবনি।


    ***

    
    
    (Release ID: 1639850) Visitor Counter : 2
    
    
      Read this release in: English , Urdu , Hindi