      ঙাকশেল মন্ত্রালয়

      দি.আর.দি.ও.না হান্নগী প্রসিদেন্ত দা. এ.পি.জে. অব্দুল কলামগী ৫শুবা লৈখিদবগী কুমওনদা ইন্নোভেতরশিং অমসুং স্তার্তঅপশিংগীদম্তা ‘দেয়র তু দ্রীম ২.০’ কন্তেস্ত হৌদোকখ্রে
      Posted On: 27 JUL 2020 8:59PM by PIB Imphal


    দিফেন্স রিসর্স এন্দ দিবেলপমেন্ত ওর্গনাইজেশন (দি.আর.দি.ও.)না ঙসি মফম অসিদা মখোয়গী ইন্নোভেশন কন্তেস্ত ‘দেয়র তু দ্রীম ২.০’ হান্নগী প্রসিদেন্ত অমসুং শক্নাইরবা সাইন্তিস্ত দা. এ.পি.জে. অব্দুল কলামগী ৫শুবা লৈখিদবগী কুমওনদা হৌদোকখ্রে। দা. কলাম মিসাইল মেন হায়নসু খঙনবা অসিনা ইরোমদোম লেপচবা ঙম্বগী মঙলান অমা উখি। স্কীম অসি লৈবাক অসিদা দেফেন্স অমসুং এরোস্পেসকী তেক্নোলোজীশিংদা ইন্নোভেশনগীদমক্তা ইন্দিভিজুৱেলশিং অমসুং স্তার্তঅপশিং প্রোমোত তৌনবা চাউখৎলক্লিবা তেক্নোলোজীশিংগীদমক্তা হৌদোকখিবনি, হায়রিবা অসি প্রধান মন্ত্রী শ্রী নরেন্দ্র মোদিগী ‘আত্মা নির্ভর ভারত’কী খোল্লাউ অদুগী মতুংদা হৌরকখিবনি।


    ‘দেয়র তু দ্রীম ২.০’ অসি লৈবাক অসিগী ইন্নোভেতরশিং অমসুং স্তার্তঅপশিং প্রোমোত তৌনবা ফোংনা শিংনবনি। ৱিন্নরশিং অদু এক্সপার্ত কমিতীনা ই্ভাল্যুৱেত তৌরবা মতুংদা লেপকনি। স্তার্তঅপশিংগীদমক্তা লুপা লাখ ১০ অমসুং ইন্দিভিজুৱল কেতেগোরীদা লুপা লাখ মঙাগী শেনফম অমা মনা ওইনা ৱিন্নরশিংদা পীগনি।


    রক্সা মন্ত্রী, শ্রী রাজনাথ সিংনা ইন্নোভেতর নত্রগা স্তার্তঅপ ওইরবসু, ‘ইগ্নাইতেদ মাইন্দস’গীদমক্তা কন্তেস্ত অসি লাউথোকপদা মহাক্কী হরাওবা ফোংদোকখি। মখাতাবা পাউ দি.আর.দি.ও.গী ৱেবসাইত www.drdo.gov.in দা অথুবা মতমদা ফংলগনি।


    *********

    
    
    (Release ID: 1641735) Visitor Counter : 3
    
    
      Read this release in: English , Urdu , Hindi , Marathi , Punjabi , Tamil , Telugu