      হকশেল অমসুং য়াইফ-য়ুম্বাল মন্ত্রালয়

      লৈবাক অসিগী কোবিদ-১৯ রিকোবরী রেৎ কা হেন্না ফগৎলক্তুনা ৬১.৫৩% য়ৌখ্রে
      
      কোবিদতগী নাবা ফরবা মশীংনা এক্তিব কেসতগী লাখ ২গী ময়া হেনলে
      
      হৌখিবা পুং ২৪ অসিদা সেম্পল লাখ ২.৬ তেস্ত তৌখ্রে
      Posted On: 08 JUL 2020 4:48PM by PIB Imphal


    কোবিদ-১৯ খঙদোক্নবগীদমক তেস্ত তৌরিবা সেম্পল মশীং অসি নোংম নোংমগী হেনগৎলক্লি। হৌখিবা পুং ২৪ অসিদা সেম্পল ২,৬২,৬৭৯ তেস্ত তৌখ্রে, মসিগী মনুংদা প্রাবেৎ লেবশিংদা সেম্পল ৫৩,০০০ তেস্ত তৌখি। অপুনবা তেস্ত তৌখ্রবা সেম্পল মশীংনা হৌজিক ফাওবদা ১,০৪,৭৩,৭৭১নি। মসিগী ফল ওইনা, মিল্লিয়ন্দা তৌবা তেস্ত মশীং অসি ৭১৮০ য়ৌরে। অসি য়ৌনা চাউখৎলকপগী মরমদি রাজ্য/য়ু.তি.শিংগা খুৎশম্নদুনা কেন্দ্র সরকারনা পায়খৎখিবা "তেস্ত, ত্রেস, ত্রিৎ"কী থৌরাংদা অকনবা মীৎয়েং থমখিবননি।


    কোবিদ-১৯ তেস্ত তৌবদা চাউখৎলক্লিবসিগী মরুওইবা মরমদি লৈবাক অসিদা লাইওং খঙদোক্নবগী লেব মশীং হেনগৎলকপননি। সরকারগী সেক্তরদা লেব মশীং ৭৯৫ লৈবগা লোইননা প্রাইবেৎকী লেব ৩২৪ লৈরি, লৈবাক অসিদা অপুনবা ওইনা লেব ১১১৯ লৈরি। মসিগী মনুংদাঃ

      * রিএল তাইম আর.তি. পি.সি.আর.দা য়ুম্ফম ওইবা লেবঃ ৬০০ (সরকারগী ৩৭২+ প্রাইবেৎঃ ২২৮)
      * ত্রুনাৎতা য়ুম্ফম ওইবা তেস্তিং লেবঃ ৪২৬ (সরকারগী ৩৯০+ প্রাইবেৎঃ ৩৬)
      * সি.বি.এন.এ.এ.তি.দা য়ুম্ফম ওইবা তেস্তিং লেবঃ ৯৩ (সরকারগী ৩৩+ প্রাইবেৎঃ ৬০)

    আই.সি.য়ু. অমসুং ওক্সিজেন য়াওরবা ফমুংশিং, ভেন্তিলেতর, অমসুং অতোপ্পা ইক্বিপমেন্তশিংনা অমসুং কোবিদ ফেসিলিতী চাউখৎলে অমসুং মতম চানা খঙদোকপা ঙমহৌবনা অমসুং কোবিদ-১৯ ক্লিনিকেল মেনেজমেন্ত পাঙথোকপা ঙমহল্লে। কোবি-১৯ অনাবা মশীং হেন্না নাবা ফগৎলক্লিবনা রিকোবর্দ কেস মশীংগা এক্তিব কেস মশীংগগী মরক্তা লৈবা খেন্নবসু ১,৯১,৮৮৬ য়ৌরে।


    হৌখিবা পুং ২৪ অসিদা, অপুনবা ওইনা ১৬,৮৮৩ নাবা ফখ্রে, মসিনা অপুনবা ফিগরদা নাবা ফরবা মশীং ৪,৫৬,৮৩০ য়ৌরে।


    কোবিদ-১৯ অনাবশিংগী মরক্তগী নাবা ফবগী চাংসু নোংম-নোংমগী হেনগৎলক্লি। ঙসি ফাওবদা ৬১.৫৩% য়ৌরে।


    হৌজিক্কী ওইনা মেদিকেল সুপর্বিজনগী মখাদা এক্তিব কেস ২,৬৪,৯৪৪ লৈরি।


    অচুম্বা, অমসুং খুদক্কী ওইবা কোবিদ-১৯গা মরী লৈনবা তেক্নিকেল ইস্যু, গাইদলাইন অমসুং এদ্ভাইজরীশিংগী ঈ পাউশিংগীদমক https://www.mohfw.gov.in/ and @MoHFW_INDIA. দা চাং নাইনা চঙবীয়ু।


    কোবিদ-১৯গা মরী লৈনবা তেক্নিকেল ক্বেরীসিংগীদমক technicalquery.covid19@gov.in দা থাবীয়ু অমসুং অতোপ্পশিংগী ওইনা ncov2019@gov.in and @CovidIndiaSevaদা থাবীয়ু।


    কোবিদ-১৯গী ক্বেরীশিংগী ওইনা হকশেল অমসুং য়াইফ য়ুম্বাল মন্ত্রালয়গী হেল্পলাইন নম্বর +91-11-23978046 নত্ত্রগা 1075 (তোল-ফ্রী) দা কোল তৌবীয়ু


    রাজ্যশিং/য়ু.তি.শিংগী হেল্পলাইন নম্বরশিংগী লিস্তসু https://www.mohfw.gov.in/pdf/coronvavirushelplinenumber.pdf দা ফংবীগনি


    ***

    
    
    (Release ID: 1637412) Visitor Counter : 5
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Telugu , Malayalam
    
    
    

*