      হকশেল অমসুং য়াইফ-য়ুম্বাল মন্ত্রালয়

      কোবিদ-১৯ নাবা ফগৎলকপগী চাং হেনগৎলক্লে; চাদা ৫৯.৪৩ য়ৌরে
      
      এক্তিব কেস মশিংদগী হেন্দুনা হৌজিক নাবা ফরবা মীওই মশিং লাখ ১.৩০ হেল্লে

      Posted On: 01 JUL 2020 5:22PM by PIB Imphal

    কোবিদ-১৯ লাকশিন্নবা অমসুং লায়েংনবা ভারত সরকার অমসুং রাজ্যশিং/য়ুতিশিংনা পুন্না অকনবা থবকশিং পায়খৎপদগী কোবিদ-১৯ এক্তিব কেস মশিংদগী হেন্দুনা হৌজিক মীওই ১,২৭,৮৬৪ অনাবা ফরে। মসিনা মরম ওইদুনা কোবিদ-১৯ অনাবা মীওইশিংগী মরক্ত ফরকপগী চাং চাদা ৫৯.৪৩ য়ৌরে। হৌখিবা পুং ২৪দা কোবিদ-১৯ অনাবা মীওই ১৩,১৫৭ অনাবা ফদুনা হৌজিক পুন্না মীওই ৩,৪৭,৯৭৮ অনাবা ফরে।


    হৌজিক এক্তিব কেস ২,২০,১১৪ লৈরি অমসুং পুম্নমক মেদিকেলগী চেকশিন-থৌরাং মখাদা লায়েংলি।


    হৌজিক লৈবাক অসিদা চাংয়েং তৌনবা লেব মশিং লেপ্তনা হেনগৎলি। হৌজিক ভারত্তা কোবিদ-১৯ চাংয়েং তৌনবা লেব ১০৫৬ লৈরে। মসিগী মনুংদা সরকারগী ৭৬৪ লেবশিংনি অমসুং লনাইগী লেব ২৯২ নি।


    লেবোরেতোরিশিং অদু মখাদা পীরি :


    রিএল-তাইম আর তি পি সি আর তেস্তিং লেবস : ৫৭৬(সরকার :৩৬৫+লনাই: ২১১)


    ত্রুনেত তেস্তিং লেবস : ৩৯৪(সরকার : ৩৬৭ + লনাই : ২৭)


    সি বি এন এ এ তি তেস্তিং লেব : ৮৬ (সরকার :৩২+লনাই:৫৪)


    চাংয়েং তৌবগী থবকসু নুমিৎ খুদিংগী কনখৎহল্লে। হৌখিবা পুং ২৪দা সেম্পল ২,১৭,৯৩১ চাংয়েং তৌখি। হৌজিক ফাওবদা অপুনবা সেম্পল ৮৮,২৬,৫৮৫ চাংয়েং তৌখ্রে।


    কোবিদ-১৯গা মরী লৈনবা তেক্নিকেল ওইবা ৱাফমশিং, চৎন-কাংলোনশিং অমসুং চেকশিনৱাশিংগী অচুম্বা অমসুং অনৌবা পাউগীদমক চাংনাইনা https://www.mohfw.gov.in দা চংবীয়ু।


    কোবিদ-১৯গা মরী লৈনবা তেক্নিকেল ওইবা ৱাহংশিংগীদমক technicalquery.covid19@gov.in দা ইমেল থাবা য়াই অমসুং অতোপ্পা ৱাহংশিংগী ওইনা ncov2019@gov.in অমসুং ত্বুইতশিংগী ওইনা @CovidIndiaSeva শীজিন্নবা য়াগনি।


    কোবিদ-১৯গী মতাংদা ৱাহং অমা হেক্ত হংনিংবা লৈরবদি হেল্থ অমসুং ফেমিলি ৱেলফিয়ার মিনিস্ত্রিগী হেল্পলাইন নম্বর : +৯১-১১-২৩৯৭৮০৪৬ নৎত্রগা ১০৭৫(তোল ফ্রি)দা কোল তৌবীয়ু। কোবিদ-১৯গী মতাংদা রাজ্যশিং/য়ুতিশিংগী হেল্পলাইন নম্বরশিং https://www.mohfw.gov.in/pdf/coronvavirushelplinenumber.pdf দা ফংগনি।


    *****

    
    
    (Release ID: 1635736) Visitor Counter : 7
    
    
      Read this release in: Malayalam , Telugu , English , Urdu , Marathi , Hindi , Bengali , Punjabi , Gujarati , Odia , Tamil