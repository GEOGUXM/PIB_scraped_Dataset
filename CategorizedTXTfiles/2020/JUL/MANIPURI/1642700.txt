      ইলেক্ত্রোনিক্স অমসুং আই.তি. মন্ত্রালয়

      অনৌবা পুথোকপা অমসুং মশাগী ওক্নবা পুথোক্নবগী থৌনা লৈহন্নবা মাইগোভনা ‘অত্মানির্ভর ভারত লোগো দিজাইন চাংদম্নবা’ পাংথোক্লগনি
      Posted On: 31 JUL 2020 6:14PM by PIB Imphal


    MyGov.in না ‘অত্মানির্ভর ভারত লোগো দিজাইন চাংদম্নবা’ পাংথোক্তুনা লৈবাক শীনবা থুংনা মীয়াম্না পীরকপা ফজবা অমসুং অনৌবা ৱাখল্লোনশিং য়ুম্ফম ওইরগা লোগো অমা শেমগৎতুনা ‘অত্মানির্ভর ভারত অভিয়ান’গী তোপতোপ্পা মশক অমা লৈনবা ভারত সরকারনা হোৎনরি। ইন্ত্রিশিং পীশিনবগী অরোইবা মতম ২০২০গী অগস্ত ৫গী অয়ুক পুং ১১.৪৫ ফাওবনি। মাইপাক্লবা লোগো অদু লুপা ২৫,০০০গী শেনগী মনা অমা পীগনি।


    মাইগোভ অসি লৈবাক অসি চাউখৎ-থৌরাং অমসুং লৈবাক ঙাকপদা ভারতকী মীয়াম শরুক য়াবা হেনগৎহন্নবা প্রধান মন্ত্রী নরেন্দ্র মোদীনা হৌদোকখিবা মীয়ামগী প্লেতফোর্ম অমনি। মাইগোভনা তোঙান-তোঙানবা দিপার্তমেন্তশিং অমসুং শ্বাছ ভারত, দেখো অপনা দেস, লোকপাল অমসুং অতৈ কয়াগী লোগোশিং মীয়ামদগী লৌখি।


    প্রধান মন্ত্রীগী অত্মানির্ভর ভারতকী পান্দম মখাদা, ভারতনা কমদৌনা খুদোংচাদবশিং থেংননবা থৌরাং তৌবগে অমসুং লৈবাক অসিগী মমাংদা তারিবা খুদোংচাবশিং লৌনবা হোৎনবগে হায়বা উৎলে। মশাগী ওক্নবা পুথোক্নবা থৌনা অমগা লোয়ননা ভারতনা কোবিদ-১৯ অকনবা মওংদা থেংনরি অমসুং ২০২০গী মার্চ মমাংদা পি.পি.ই অমতা শাখিদবা ভারতনা ঙসি নোংমদা পি.পি.ই লাখ ২ শাবা ঙম্লিবা অসিনা খুদম ওইরে।


    মসিগী মথক্তা, তোঙান-তোঙানবা ওতোমোবাইল সেক্তর ইন্দস্ত্রিশিং থৱায় কন্নবা ভেন্তিলেতরশিং শাদুনা ভারতনা কমদৌনা খুদোংচাদবশিং থেংননবা থৌরাং তৌবগে অমসুং লৈবাক অসিগী মমাংদা তারিবা খুদোংচাবশিং লৌনবা হোৎনবগে হায়বা উৎলে।


    খঙনিংবশিংগীদমক,চানবীদুনা পাউ লৌবীয়ু :


    connect@mygov.nic.in


    *****

    
    
    (Release ID: 1642700) Visitor Counter : 6
    
    
      Read this release in: Punjabi , English , Urdu , Marathi , Hindi , Tamil , Telugu , Malayalam