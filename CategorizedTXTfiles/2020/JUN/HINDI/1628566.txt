      PIB Headquarters

      कोविड-19 पर पीआईबी का दैनिक बुलेटिन
      Posted On: 01 JUN 2020 6:23PM by PIB Delhi


    ( बीते 24 घंटे में जारी कोविड -19 से संबंधित प्रेस विज्ञप्तियां , पीआईबी फील्ड कार्यालयों से जानकारियां और पीआईबी द्वारा की गई तथ्यों की पड़ताल शामिल )


    स्वास्थ्य एवं परिवार कल्याण मंत्रालय से कोविड -19 पर अपडेट्स - स्वस्थ होने की दर बढ़कर 48.19 प्रतिशत हुई


    पिछले 24 घंटे के दौरान 4,835 कोविड -19 मरीज ठीक हुए हैं। इस प्रकार से कुल 91,818 मरीज कोविड -19 से स्वस्थ हो चुके हैं। देश में कोविड -19 के मरीजों की ठीक होने वालों की दर लगातार बढ़ रही है और यह 48.19 प्रतिशत पहुंच गई है। 18 मई को रिकवरी रेट 38.29 प्रतिशत था। 3 मई को यह 26.59 प्रतिशत था। 15 अप्रैल को यह 11.42 प्रतिशत था।


    इस समय देश में 93,322 सक्रिय मामले हैं , जो चिकित्सकीय निगरानी में हैं। बीमारी से संक्रमित कुल लोगों की तुलना में मरने वालों की अनुपात दर ( केस फेटेलिटी रेट ) 2.83% है। 18 मई को यह 3.15% था। 3 मई को 3.25% और 15 अप्रैल को 3.30% था। देश में एक निश्चित अवधि में बीमारी से संक्रमित कुल लोगों की तुलना में मरने वालों के अनुपात में लगातार गिरावट आ रही है। कम मृत् ‍ यु दर का कारण निगरानी , समय पर मरीज की पहचान और मामलों का क् ‍ लीनिकल प्रबंधन करना है।


    देश में 472 सरकारी और 204 निजी प्रयोगशालाओं ( कुल 676 प्रयोगशालाएं ) के साथ जांच क्षमता में बढ़ोतरी हुई है। कोविड -19 के लिए 38,37,207 नमूनों की अब तक जांच हो चुकी है जबकि 1,00,180 नमूनों की कल जांच की गई।


    विस्तार से यहां पढ़ें -


    प्रधानमंत्री ने राजीव गांधी स् ‍ वास् ‍ थ् ‍ य विज्ञान विश् ‍ वविद्यालय के 25 वें स्थापना दिवस को संबोधित किया ; कोविड -19 से अडिग होकर मुकाबला करने के लिए डॉक् ‍ टरों और स् ‍ वास् ‍ थ् ‍ य कर्मियों की सराहना की


    श्री मोदी ने कहा कि दुनिया दो विश्व युद्धों के बाद एक सबसे बड़े संकट का सामना कर रही है। उन्होंने कहा , जिस तरह दुनिया में विश् ‍ व युद्ध से पहले और विश् ‍ व युद्ध के बाद बदलाव आया , उसी तरह से कोविड से पूर्व और इसके बाद की दुनिया अलग होगी। श्री मोदी ने कहा कि कोविड -19 के खिलाफ भारत की साहसपूर्ण लड़ाई के मूल में हमारा चिकित्सा समुदाय और हमारे कोरोना योद्धाओं की कड़ी मेहनत है। उन्होंने डॉक्टरों और चिकित्साकर्मियों को सैनिकों की उपमा दी जो बिना वर्दी के सैनिक हैं।


    प्रधानमंत्री ने कहा कि वायरस अदृश्य शत्रु हो सकता है लेकिन हमारे कोरोना योद्धा अजेय हैं और अदृश्य बनाम अजेय के खिलाफ लड़ाई में हमारे चिकित् ‍ सा कार्यकर्ताओं की जीत सुनिश्चित है। प्रधानमंत्री ने अग्रिम पंक्ति के कार्यकर्ताओं के खिलाफ भीड़ की मानसिकता के कारण होने वाली हिंसक घटनाओं पर चिंता व्यक्त की और कहा कि सरकार ने इन्हें रोकने के लिए अनेक कदम उठाए हैं। उन्होंने कहा कि सरकार ने अग्रिम पंक्ति के उन लोगों को 50 लाख रुपये का बीमा कवर भी प्रदान किया। उन्होंने कहा कि स्वास्थ्य क्षेत्र में जो राष् ‍ ट्र उन्नति करते है उसके पहले से कहीं अधिक मायने होंगे और सरकार ने पिछले 6 वर्षों में स्वास्थ्य - देखभाल और चिकित्सा शिक्षा के क्षेत्र में अनेक पहल की है। प्रधानमंत्री ने स्वास्थ्य देखभाल , बुनियादी ढांचे को बढ़ावा देने के लिए समन्वित , विस् ‍ तृत दृष्टिकोण अपनाने और सभी लोगों तक इसकी पहुंच वाली 4 स्तंभ की रणनीति अपनाने का आह्वान किया।


    विस्तार से यहां पढ़ें


    राजीव गांधी स्वास्थ्य विज्ञान विश्वविद्यालय के 25 वें स्थापना दिवस पर प्रधानमंत्री का पूरा संबोधन


    विस्तार से यहां पढ़ें


    प्रधानमंत्री ने अपने कार्यकाल के दूसरे वर्ष की पहली कैबिनेट बैठक की अध्यक्षता की ; एमएसएमई क्षेत्र , रेहड़ी विक्रेताओं और किसानों के लिए ऐतिहासिक फैसले


    प्रधानमंत्री श्री नरेंद्र मोदी की अध्यक्षता में केंद्रीय मंत्रिमंडल की सोमवार 1 जून 2020 को बैठक हुई। केंद्र सरकार द्वारा अपने दूसरे वर्ष के कार्यकाल में प्रवेश करने के बाद केंद्रीय मंत्रिमंडल की यह पहली बैठक थी। बैठक में ऐसे ऐतिहासिक फैसले लिए गए जिनका भारत के मेहनती किसानों , सूक्ष्म , लघु एवं मध्यम ( एमएसएमई ) क्षेत्र और रेहड़ी विक्रेताओं के रूप में काम करने वाले लोगों के जीवन पर एक परिवर्तनकारी प्रभाव पड़ेगा। इसमें शामिल है : 14 साल बाद पहली बार एमएसएमई परिभाषा में संशोधन ; मध्यम इकाइयों की परिभाषा में 50 करोड़ रुपये का निवेश और 250 करोड़ रुपये के कारोबार का टर्नओवर किया गया है ; विशेष माइक्रो - क्रेडिट सुविधा योजना ' पीएम स्व - निधि ' (PMSVANidhi) रेहड़ी विक्रेताओं को सस्ता ऋण प्रदान करने के लिए लॉन्च की गई है ; खरीफ सीजन 2020-21 के लिए सरकार ने उत्पादन की लागत का कम से कम 1.5 गुना के स्तर पर न्यूनतम समर्थन मूल्य तय करने का अपना वादा निभाया है ; कृषि और संबद्ध गतिविधियों के लिए दिये गए अल्पकालिक ऋणों की पुनर्भुगतान तिथि को बढ़ाने का निर्णय ; किसानों को ब्याज सबवेंशन और शीघ्र पुनर्भुगतान प्रोत्साहन का लाभ भी मिलेगा।


    विस्तार से यहां पढ़ें


    मंत्रिमंडल ने कृषि और उससे संबधित गतिविधियों के लिए बैंक से लिए अल् ‍ पकालिक कर्ज को चुकाने की समय सीमा 31 अगस्त 2020 तक बढ़ाई , जो बकाया है या 1 मार्च 2020 से 31 अगस्त 2020 के बीच चुकाया जाना है


    बैंकों द्वारा कृषि और संबद्ध गतिविधियों के लिए दिए गए 3 लाख रुपये तक के मानक अल् ‍ पकालिक ऋणों , जो 1 मार्च 2020 और 31 अगस्त 2020 के बीच देय हैं , के पुनर्भुगतान की तारीख को केंद्रीय मंत्रिमंडल ने 31 अगस्त 2020 तक बढ़ा दिया है। इसके तहत बैंकों के लिए 2 प्रतिशत ब् ‍ याज सब्सिडी ( आईएस ) और किसानों के लिए 3 प्रतिशत शीघ्र पुनर्भुगतान प्रोत्साहन ( पीआरआई ) का लाभ मिलता रहेगा।


    विस्तार से यहां पढ़ें


    कैबिनेट ने एमएसएमई की ऊपरी सीमा को संशोधित करने तथा एमएसएमई के लिए शेष दो पैकेज ( क ) संकटग्रस्त एमएसएमई के लिए 20,000 करोड़ रुपये का पैकेज और ( ख ) फंड ऑफ फंड्स के माध्यम से 50,000 करोड़ रुपये की पूंजी लगाने के तौर - तरीकों और रोडमैप को दी स्वीकृति


    भारत सरकार के देश के एमएसएमई सेक्टर में नई जान फूंकने की दिशा में किए जा रहे प्रयासों के क्रम में आज प्रधानमंत्री श्री नरेन्द्र मोदी की अध्यक्षता में मंत्रिमंडल की आर्थिक मामलों की समिति ( सीसीईए ) की एक विशेष बैठक हुई , जिसमें आत्मनिर्भर भारत पैकेज के अंतर्गत शेष दो घोषणाओं के प्रभावी कार्यान्वयन के तौर - तरीकों और रोडमैप को स्वीकृति दे दी गई। ' आत्मनिर्भर भारत पैकेज ' के माध्यम से यह एमएमएमई क्षेत्र को मजबूत करने का मार्ग प्रशस्त करता है।


    विस्तार से यहां पढ़ें


    2020-21 विपणन मौसम में खरीफ फसलों के लिए न् ‍ यूनतम समर्थन मूल् ‍ य ( एमएसपी )


    आर्थिक मामलों की मंत्रिमंडलीय समिति ( सीसीईए ) ने विपणन सीजन 2020-21 के लिए सभी अनिवार्य खरीफ फसलों के लिए न्यूनतम समर्थन मूल्य ( एमएसपी ) में वृद्धि को मंजूरी दे दी है। सरकार ने विपणन सीजन 2020-21 के लिए खरीफ फसलों की एमएसपी में वृद्धि की है , ताकि उत्पादकों के लिए उनकी उपज के पारिश्रमिक मूल्य को सुनिश्चित किया जा सके। एमएसपी में उच्चतम वृद्धि नाइजरसीड (755 रुपये प्रति क्विंटल ) और उसके बाद तिल (370 रुपये प्रति क्विंटल ) , उड़द (300 रुपये प्रति क्विंटल ) और कपास ( लंबा रेशा ) (275 रुपये प्रति क्विंटल ) प्रस्तावित है। पारिश्रमिक में अंतर का उद्देश्य फसल विविधीकरण को प्रोत्साहन देना है।


    विस्तार से यहां पढ़ें


    पीएम मोदी ने लॉन्च किया ‘ चैंपियन्स ’ ; एमएसएमई को सशक्त करने के लिए टेक्नॉलजी प्लेटफॉर्म


    प्रधानमंत्री श्री नरेंद्र मोदी ने आज टेक्नॉलजी प्लेटफॉर्म चैंपियन्स लॉन्च किया , जिसका मतलब है क्रिएशन एंड हार्मोनियस एप्लीकेशन ऑफ मार्डन प्रोसेसेज फॉर इन्क्रीजिंग द आउटपुट एंड नेशनल स्ट्रेंथ। यह पोर्टल छोटी - छोटी इकाइयों की शिकायतों का समाधान , प्रोत्साहित , समर्थन , मदद कर उन्हें बड़ा बनाने के लिए हैं। इसे एमएसएमई मंत्रालय के लिए वन - स्टॉप - शॉप साल्यूशन माना जा रहा है। इस आईसीटी आधारित प्रणाली को वर्तमान मुश्किल हालात और राष्ट्रीय व अंतरराष्ट्रीय चैंपियन्स बनाने में एमएसएमई की मदद करने के लिए तैयार किया गया है।


    विस्तार से यहां पढ़ें


    मिशन सागर : आईएनएस केसरी कोमोरोस के मोरोनी बंदरगाह , कोमरोस पहुंचा


    मिशन सागर के हिस्से के रूप में , भारतीय नौसेना के पोत केसरी ने 31 मई 2020 को कोमोरोस के मोरोनी बंदरगाह में प्रवेश किया। भारत सरकार इस कठिन समय में मित्र देशों को कोविड -19 महामारी से निपटने के लिए सहायता प्रदान कर रही है और इसी कड़ी में आईएनएस केसरी कोमोरोस के लोगों के लिए कोविड संबंधित आवश्यक दवाइयों की एक खेप लेकर गया है।


    विस्तार से यहां पढ़ें


    200 स् ‍ पेशल ट्रेनें 1 जून 2020 से देशभर में चलेंगी


    भारतीय रेलवे ने रेल सेवाओं को 01 जून 2020 से आंशिक रूप से बहाल किया है। 1 जून से चलने वाली 200 ट्रेनों से पहले दिन 1.45 लाख से भी अधिक यात्री सफर करेंगे। भारतीय रेलवे 200 यात्री सेवाओं का परिचालन शुरू करेगी। ये ट्रेनें नियमित ट्रेनों की तर्ज पर चलेंगी। ये पूरी तरह से आरक्षित ट्रेनें हैं जिनमें एसी और नॉन एसी दोनों ही तरह की श्रेणियां हैं। जनरल ( जीएस ) कोच में बैठने की जगह आरक्षित है।


    विस्तार से यहां पढ़ें


    पीएमबीजेके ने 2020-21 के पहले दो महीनों में 100 करोड़ रुपये से ज्यादा की प्रभावशाली बिक्री हासिल की , जो 2019-20 में इसी अवधि में 40 करोड़ थी


    प्रधानमंत्री भारतीय जन औषधि केंद्र - पीएमबीजेके ने 2020-21 के पहले दो महीनों में 100.40 करोड़ रुपये की प्रभावशाली बिक्री की है , जो 2019-20 में इसी अवधि में 44.60 करोड़ रुपये थी। जिस समय देश कोविड महामारी से प्रभावित है , केंद्र ने मार्च , अप्रैल और मई 2020 के महीने में तकरीबन 144 करोड़ रुपये मूल्य की सस्ती और गुणवत्ता वाली दवाएं बेचीं , जिससे नागरिकों के करीब 800 करोड़ रुपये बचे।


    यहां पढ़ें


    वन नेशन , वन कार्ड योजना में तीन और राज्य शामिल किए गए


    केंद्रीय उपभोक्ता मामले , खाद्य और सार्वजनिक वितरण मंत्री श्री राम विलास पासवान ने आज ' एकीकृत सार्वजनिक वितरण प्रणाली ' ( आईएम - पीडीएस ) की योजना में तीन और राज्यों - ओडिशा , सिक्किम और मिजोरम को शामिल करने की घोषणा की। “ वन नेशन वन राशन कार्ड ” योजना राष्ट्रव्यापी पोर्टेबिलिटी के माध्यम से राष्ट्रीय खाद्य सुरक्षा अधिनियम ( एनएफएसए ) के पात्र राशन कार्ड धारकों को किसी भी सार्वजनिक वितरण केन्द्र से सब्सिडी वाले खाद्यान्न अपने कोटे के हिसाब से प्राप्त करने के लिए लागू की गई है। लाभार्थी इन केन्द्रों पर इलेक्ट्रानिक प्वाइंट ऑफ सेल ( ईपीओएस ) पर आधार प्रमाणीकरण के बाद अपने मौजूदा राशन कार्ड का उपयोग कर इस सुविधा का लाभ ले सकते हैं। यह सुविधा 17 राज्यों / केंद्रशासित प्रदेशों में उपलब्ध है।


    विस्तार से यहां पढ़ें


    डीआरडीओ ने पीपीई और अन्य सामग्रियों को कीटाणुरहित करने के लिए अल्ट्रा स्वच्छ यूनिट विकसित किया


    रक्षा अनुसंधान एवं विकास संगठन ने व्यक्तिगत सुरक्षा उपकरण ( पीपीई ) , इलेक्ट्रॉनिक्स सामानों , कपड़े सहित विभिन्न प्रकार की सामग्रियों को कीटाणुरहित करने के लिए अल्ट्रा स्वच्छ नामक एक कीटाणुशोधन यूनिट विकसित किया है। इस उत्पाद को इंस्टीट्यूट ऑफ न्यूक्लियर मेडिसिन एंड एलाइड साइंसेज ( आईएनएमएएस ) ने विकसित किया है। इस प्रणाली में एक उन्नत ऑक्सीडेटिव प्रक्रिया का उपयोग किया जाता है , जिसमें कीटाणुशोधन के लिए कई अवरोध विघटन पद्धतियों को शामिल कर ओज़ोनेटेड स्पेस टेक्नोलॉजी का प्रयोग होता है।


    विस्तार से यहां पढ़ें


    एनटीपीसी ने लॉकडाउन अवधि के दौरान 19000 कर्मचारियों और उनके परिवार के सदस्यों के लिए सीखने और विकास के अवसर तेज किए


    एनटीपीसी ने अपने 19,000 से अधिक कर्मचारियों और उनके परिवार के सदस्यों को सीखने के अवसर प्रदान किए हैं। कोविड -19 महामारी के कारण लागू लॉकडाउन की आवश्यकताओं को पूरा करने के लिए , एनटीपीसी की सीखने और विकसित ( एल और डी ) करने की रणनीति को तीव्र डिजिटलीकरण और ऑनलाइन प्रशिक्षण के माध्यम से कर्मचारियों को समृद्ध करने के लिए तैयार किया गया है , ताकि वे इन सेवाओं को कहीं से भी प्राप्त कर सकें।


    विस्तार से यहां पढ़ें


    पीआईबी फील्ड कार्यालयों से जानकारियां


      * पंजाब - मुख्यमंत्री ने कहा है कि उचित सावधानियां न बरतने वाले लोगों के खिलाफ सख्त कार्रवाई की जाएगी। 17 मई से 28 मई के बीच 36,820 लोगों पर मास्क न पहनने के कारण , 4032 लोगों के सड़कों पर थूकने के कारण जुर्माना लगाया गया और 503 एफआईआर दर्ज की गई है।

      * हरियाणा - मुख्यमंत्री ने कहा कि वैश्विक महामारी कोविड -19 के खिलाफ लड़ाई में राज्य सरकार द्वारा कई कदम उठाए जा रहे हैं। हालांकि इस जंग को लड़ते हुए हर जरूरतमंद को राशन मुहैया कराना राज्य सरकार की सर्वोच्च प्राथमिकता रही है ताकि कोई भी इस संकट की घड़ी में भूखा न रहे। राशन कार्डधारकों के साथ - साथ जिनके पास कोई कार्ड नहीं है उन्हें भी ' डिस्ट्रेस टोकन ' में माध्यम से राशन प्रदान किया गया है। यह सुविधा राज्य में करीब 4.86 लाख लोगों को प्रदान की गई। मुख्यमंत्री ने कहा कि चूंकि अब तक इस संक्रमण के उपचार के लिए कोई टीका उपलब्ध नहीं है इसलिए हममें से प्रत्येक को यह सुनिश्चित करना होगा कि मास्क पहनना , सामाजिक दूरी के मानदंडों का पालन करने जैसी सावधानियां हमारे जीवनशैली में शामिल हों।
      * हिमाचल प्रदेश - राज्य सरकार ने आम लोगों की सुविधा के लिए कर्फ्यू में सुबह 6 से रात 8 बजे तक छूट देने का फैसला किया है। मुख्यमंत्री ने कहा कि चूंकि अंतर जनपदीय बसें 1 जून से चलना शुरू हो जाएंगी इसलिए यह सुनिश्चित किया जाए कि बसों और बस अड्डों पर भी उचित सामाजिक दूरी बनी रहे। उन्होंने कहा कि जिलाधिकारी और पुलिस अधीक्षक सभी बस अड्डों पर भीड़ प्रबंधन और कानून व्यवस्था बनाए रखने के लिए पर्याप्त पुलिस बल उपलब्ध कराएंगे। उन्होंने कहा कि बसों को 60 प्रतिशत से ज्यादा सवारियों के साथ चलने की अनुमति नहीं होगी और ड्राइवर , कंडक्टर और यात्रियों को स्वास्थ विभाग के सभी सुरक्षा प्रोटोकॉल का पालन करना होगा। मुख्यमंत्री ने कहा कि राज्य के भीतर एक से दूसरे जिले में लोगों को बिना पास के आने - जाने की अनुमति होगी लेकिन अंतरराज्यीय आवाजाही के लिए पास जरूरी होगा। उन्होंने कहा कि देश के अन्य हिस्सों से आने वाले लोग क्वारंटीन होंगे। उन्होंने कहा कि रेड जोन से आने वाले लोगों को संस्थागत क्वारंटीन में रखा जाएगा और अन्य इलाकों से आने वाले लोगों को होम क्वारंटीन किया जाएगा। उन्होंने कहा कि संस्थागत क्वारंटीन किए गए लोगों को उनका कोविड -19 टेस्ट निगेटिव आने के बाद केवल घर जाने की इजाजत दी जाएगी।
      * महाराष्ट्र - 2,487 नए मामलों के साथ महाराष्ट्र में कोविड -19 के कुल पुष्ट केस 67,655 पहुंच गए हैं। इनमें से 29,329 पूरी तरह से ठीक हो गए हैं जबकि 2286 लोगों की मौत हो गई। इस बीच , 8 अधिकारियों समेत महाराष्ट्र पुलिस के 93 पुलिस कर्मियों का कोविड -19 टेस्ट पॉजिटिव आया है। इस तरह से राज्य में कोरोना पॉजिटिव पाए गए कुल पुलिस कर्मियों की संख्या 2,509 पहुंच गई है। इनमें से महाराष्ट्र के 27 पुलिस कर्मियों की कोरोना से मौत हो गई। राज्य सरकार द्वारा जारी की नई गाइडलाइंस के तहत 30 जून तक लॉकडाउन के नए चरण में महाराष्ट्र से सड़क , वायु या ट्रेन मार्ग से अंतर - राज्यीय यात्रा प्रतिबंधित रहेगी। प्रवासी श्रमिकों , फंसे हुए लोगों और श्रमिक स्पेशल ट्रेनें अपवाद हैं।
      * गुजरात - राज्य में 438 कोरोनावायरस के नए मामले और 31 मौतों , जिसमें 20 सबसे ज्यादा प्रभावित अहमदाबाद में हैं , के साथ ही कुल मामलों की संख्या 16,794 हो गई है और 1,038 लोगों की मौत हो चुकी है।
      * राजस्थान - 149 लोगों में संक्रमण की पुष्टि के साथ ही राजस्थान में कोरोना के मामले 8,980 हो गए हैं। 149 नए पॉजिटिव केस में से सबसे ज्यादा 44 केस भरतपुर से , 32 जयपुर से , 27 बारा से और 21 पाली से हैं। सभी धार्मिक स्थल , शॉपिंग मॉल और होटल बंद रहेंगे। राजस्थान सरकार ने सभी सरकारी और निजी कार्यालयों को क्षमता के साथ काम करने की अनुमति दी है।
      * मध्य प्रदेश - कोविड -19 पॉजिटिव केस मध्य प्रदेश में रविवार को 8000 के आंकड़े को पार कर गए। पिछले 24 घंटे में 198 नए केस सामने आए हैं। इस समय राज्य में कोरोना केस 8,089 हैं लेकिन एक राहत की बात है कि घातक वायरल संक्रमण निगेटिव होने पर 398 मरीजों को छुट्टी दे दी गई। राज्य में एक दिन में ठीक होकर अस्पतालों से डिस्चार्ज होने वाले मरीजों का यह सबसे ज्यादा आकंड़ा है।
      * छत्तीसगढ़ - छत्तीसगढ़ में कोविड -19 के 5 और केस आए हैं , जिससे कुल मामले 503 हो गए। सक्रिय मामलों की संख्या 388 है जबकि राज्य में अब तक एक व्यक्ति की मौत हुई है।
      * केरल - केरल में अंतर - जनपदीय बस सेवाएं कल से शुरू हो जाएंगी ; फिलहाल अंतर - राज्यीय यात्रा के लिए कोई अनुमति नहीं दी गई है। होटल और रेस्टोरेंट को 8 जून से इन - डाइन सुविधाओं के साथ काम करने की अनुमति दी जाएगी। पूजा स्थलों को फिर से खोलने का फैसला धर्मगुरुओं के साथ परामर्श के बाद लिया जाएगा। आज से नया शैक्षणिक सत्र शुरू हुआ है , राज्य में करीब 12000 स्कूलों में कक्षा 1 से 12 वीं तक के कुल 41 लाख विद्यार्थी सरकारी एजुकेशन चैनल विक्टर्स के माध्यम से वर्चुअल क्लासेज में शिफ्ट हो गए हैं। तिरुवनंतपुरम में कोविड -19 के 4 और संक्रमित मरीज बढ़े हैं , इनमें से 3 कुवैत से लौटे हैं और एक अन्य पेंटर है, जो तमिलनाडु से आया है। कल और आज में गल्फ में केरल के कुल 12 लोगों की वायरस से जान चली गई। अब तक गल्फ में ऐसे 150 लोगों की मौत हो चुकी है। राज्य में कल एक मौत और 61 नए पॉजिटिव केस सामने आए थे। 670 लोगों का अब भी इलाज चल रहा है।
      * तमिलनाडु - पुदुचेरी विधानसभा परिसर में एक व्यक्ति के कोरोना संक्रमित मिलने के बाद सीएम के कार्यालय को कीटाणुरहित किया गया। यूटी में तीन अन्य भी पॉजिटिव पाए गए हैं। फिलहाल पुदुचेरी में 49 सक्रिय मामले हैं। 2 महीने से ज्यादा समय बाद तमिलनाडु में बसें सड़कों पर वापस आ गई हैं। चेन्नई से यात्रा करने वाले सभी लोगों का टेस्ट किया जाना है , जो लोग हॉटस्पॉट राज्यों से तमिलनाडु में आ रहे हैं उनकी भी जांच की जाएगी। राज्य में पहली बार कल एक दिन में कोविड के मामले 1000 को पार पहुंच गए। कल 1149 नए केस मिले जिसमें 804 चेन्नई से ही हैं। अब तक कुल मामले 22,333 और सक्रिय मामले 9400 हैं। 173 लोगों की मौत हो चुकी है और 12,757 लोगों को डिस्चार्ज किया गया है। चेन्नई में सक्रिय मामले 6781 हैं।
      * कर्नाटक - कर्नाटक में मंदिर 8 जून को खुल जाएंगे। केवल महाराष्ट्र से आने वाले लोगों के लिए 7 दिन संस्थागत क्वारंटीन होना आवश्यक है। आरटीओ ऑरेंज और रेड जोन में ड्राइविंग लाइसेंस जारी करना शुरू करेंगे। कर्नाटक में खपत बढ़ने के साथ ही चिकन की कीमतें बढ़ी हैं , जो पोल्ट्री उद्योग के लिए राहत की बात है। राज्य में कल 299 नए मामले सामने आए , इनमें से 255 अंतरराज्यीय यात्री हैं और 7 विदेश से आए हैं। अब तक कुल पॉजिटिव मामले 3221 हैं , जिनमें से 1950 सक्रिय हैं , 51 की मौत हो गई है और 1218 लोग स्वस्थ हो गए हैं।
      * आंध्र प्रदेश - आंध्र प्रदेश के भीतर अगले निर्देश तक ट्रेन से यात्रा प्रतिबंधित है। दूसरे राज्यों से आ रहे यात्रियों की रेलवे स्टेशनों पर जांच की जाएगी और 14 दिनों तक होम क्वारंटीन किया जाएगा। महाराष्ट्र , गुजरात , राजस्थान , मध्य प्रदेश , दिल्ली और चेन्नई से आने वाले यात्रियों को 7 दिन संस्थागत क्वारंटीन में बिताने होंगे और उसके बाद 7 दिन होम क्वारंटीन रहना होगा। 10,567 नमूनों की जांच के बाद बीते 24 घंटे में 76 नए केस आए हैं , दो मौतें और 34 लोग डिस्चार्ज हुए हैं। कुल मामले 3118 , सक्रिय 885 , ठीक हुए 2169 और 64 लोगों की मौत हो गई। राज्य में पॉजिटिव पाए गए प्रवासियों की कुल संख्या 446 है जिसमें 249 सक्रिय केस हैं। कुल पॉजिटिव मामलों में विदेश से आए 112 लोग शामिल हैं।
      * तेलंगाना - रेल मंत्रालय ने आज से यात्री ट्रेन सेवाएं शुरू की तो सिकंदराबाद रेलवे स्टेशन पर लंबी कतारें लग गईं। आज 7 ट्रेनों से कम से कम 10 से 12 हजार यात्री अपने गंतव्य की ओर जाने वाले हैं। इनमें से 4 ट्रेनें सिकंदराबाद और 3 नामपल्ली से रवाना होंगी। लॉकडाउन के नियमों में छूट मिलने के बाद ग्रेटर हैदराबाद नगर निगम के क्षेत्रों में कोविड -19 के नए मामले आए हैं , जहां पिछले महीने कोई केस नहीं था। तेलंगाना में 31 मई को कुल पॉजिटिव केस 2,698 हैं। आज की तारीख में 434 प्रवासी , विदेश से निकाले गए / भेजे गए लोग पॉजिटिव पाए गए।
      * अरुणाचल प्रदेश - अब तक राज्य में करीब 8 हजार लोग वापस आ चुके हैं। क्वारंटीन और स्वास्थ्य जांच के लिए एसओपी का कड़ाई से पालन किया जा रहा है। अरुणाचल प्रदेश के सीएम का कहना है कि राज्य में अब भी लॉकडाउन है और बाहर मौजूद राज्य के सभी लोगों के लौटने के बाद ही किसी तरह की नई छूट दी जाएगी।
      * असम - सीएम ने कहा कि कोविड -19 के प्रभाव से राज्य की अर्थव्यवस्था को उबारने के लिए सलाहकार समिति द्वारा दिए गए सुझावों के कार्यान्वयन के लिए रोडमैप तीन सदस्यों की समिति द्वारा तैयार किया जाएगा। समिति के अध्यक्ष स्वास्थ्य मंत्री हेमत बिस्व सरमा होंगे जबकि अन्य सदस्य उद्योग और वाणिज्य मंत्री सीएम पटवारी और कृषि मंत्री अतुल बोरा हैं। असम में कोविड के 6 नए केस आए हैं। इस तरह मामले 1390 पहुंच गए हैं। 1198 सक्रिय केस , 185 लोग ठीक हो गए और 4 लोगों की मौत हो गई है।
      * मणिपुर - कोविड के 7 नए मामले आने के साथ ही राज्य में कुल केस 78 हो गए हैं। 67 मामले सक्रिय हैं और 11 लोग ठीक हो गए हैं। इनमें से ज्यादातर दूसरे राज्यों से लौटे हैं।
      * मिजोरम - गोवा में फंसे लोग बैराबी , मिजोरम लौट आए हैं और उन्होंने अपनी बचत को मिलाकर बैराबी के सामुदायिक संगठनों को 54,140 रुपये का योगदान किया है। ये संगठन स्टेशन पर पहुंचने वाले फंसे हुए लोगों के लिए सभी जरूरी मदद मुहैया करा रहे हैं।
      * नगालैंड - दीमापुर कोविड 19 टास्क फोर्स के प्रभारी ने नागरिक स्वैच्छिक संगठनों के प्रबंधन वाले लिविंगस्टोन अंतरराष्ट्रीय फाउंडेशन का दौरा किया। नगा टास्क फोर्स बेंगलुरु के स्वयंसेवकों ने बेंगलुरु में प्रवासी श्रमिकों और झुग्गी में रहने वाले लोगों को राशन वितरित करने में स्थानीय प्रशासन की मदद की।

    

    एसजी / एएम / एएस

    
    
    (Release ID: 1628566) Visitor Counter : 118
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Tamil , Telugu , Kannada , Malayalam
    
    
    

*