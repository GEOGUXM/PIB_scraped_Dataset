      गृह मंत्रालय

      केन्द्रीय गृह मंत्री श्री अमित शाह ने दिल्ली के लोक नायक जय प्रकाश नारायण (LNJP) अस्पताल का औचक निरीक्षण कर कोविड-19 तैयारियों की समीक्षा की
      
      श्री अमित शाह ने दिल्ली के मुख्य सचिव को राजधानी के हर कोरोना अस्पताल के कोरोना वार्ड में CCTV कैमरे लगाने के निर्देश दिए
      
      श्री अमित शाह ने दिन-रात मानवता की सेवा में जुटे डॉक्टर और नर्सों की साइको-सोशल (Psycho-Social ) काउंसलिंग का आदेश दिया

      Posted On: 15 JUN 2020 6:48PM by PIB Delhi

    केन्द्रीय गृह मंत्री श्री अमित शाह ने आज दिल्ली के लोक नायक जय प्रकाश नारायण ( LNJP) अस्पताल का औचक निरीक्षण कर कोविड-19 से संबंधित तैयारियों की समीक्षा की।


    श्री अमित शाह ने दिल्ली के मुख्य सचिव को राजधानी के हर कोरोना अस्पताल के कोरोना वार्ड में निगरानी ( CCTV) कैमरे लगाने के निर्देश दिए , जिससे वहां की अच्छी तरह से मोनिटरिंग की जा सके और मरीजों की समस्याओं का भी निदान हो सके।


    केंद्रीय गृह मंत्री ने दिल्ली के मुख्य सचिव को इन अस्पतालों में मरीजों को खाना उपलब्ध कराने वाली कैंटीन की एक वैकल्पिक व्यवस्था तैयार करने का भी निर्देश दिया ताकि एक कैंटीन में संक्रमण हो जाए तो दूसरी कैंटीन से मरीजों को निर्बाध रूप से भोजन प्राप्त होता रहे।


    श्री अमित शाह ने कोरोना संक्रमित मरीजों के साथ-साथ दिन रात मानवता की सेवा में जुटे डॉक्टर और नर्सों की साइको-सोशल ( Psycho-Social ) काउंसलिंग का भी आदेश दिया। इससे न सिर्फ वे शारीरिक से बल्कि मानसिक रूप से भी पूरी मजबूती के साथ इस महामारी से लड़ सकें।


    ***


    एन डब्ल्यू/आरके/पीके/डॉ डीडी/एडी

    
    
    (Release ID: 1631718) Visitor Counter : 145