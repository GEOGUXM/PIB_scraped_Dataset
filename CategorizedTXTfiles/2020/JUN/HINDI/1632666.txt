      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट- 1
      
      भारत में अब दो लाख से अधिक लोग कोविड-19 से ठीक हो गए हैं
      
      मरीजों के ठीक होने की दर बढ़कर 53.79 प्रतिशत हो गई हैं

      Posted On: 19 JUN 2020 3:21PM by PIB Delhi

    पिछले 24 घंटों में कोविड-19 के 10,386 रोगियों के ठीक होने की पुष्टि के साथ अब तक कोविड-19 से ठीक होने वाले मरीजों की कुल संख्या 2,04,710 हो गई है। इसकी वजह से रोगियों के ठीक होने (रिकवरी) की दर बढ़कर 53.79 प्रतिशत हो गई है। वर्तमान में 1,63,248 सक्रिय मामले चिकित्सीय देख-रेख में हैं।


    दैनिक आंकड़ों का रुझान बढ़ती रिकवरी दर और सक्रिय एवं ठीक हुए मामलों के बीच बढ़ते अंतर को बताता है। ठीक होने के मामलों के अनुपात में वृद्धि, भारत की कोविड-19 के लिए समयबद्ध प्रबंधन की रणनीति को दर्शाता है।


    राज्यों/संघ शासित प्रदेशों के साथ तालमेल कर भारत सरकार द्वारा कोविड-19 को लेकर उचित व्यवहार के बारे में लोगों को जागरूक करने , लॉकडाउन के कार्यान्वयन जैसे सक्रिय उपायों ने इस वायरस के प्रसार को काफी सीमित कर दिया। लॉकडाउन ने सरकार को परीक्षण सुविधाओं और स्वास्थ्य के ढांचे को बेहतर बनने के लिए समय दिया जिससे समय पर रोगियों का पता लगाने और कोविड-19 के मामलों के चिकित्सीय प्रबंधन के जरिए रिकवरी दर को सुधारना सुनिश्चित हुआ। इस प्रकार यह बढ़ता हुआ अंतर कोविड-19 को नियंत्रित करने की दिशा में सरकार के समयबद्ध , वर्गीकृत एवं अग्र-सक्रिय दृष्टिकोण और इस पर अनगिनत फ्रंटलाइन वर्कर्स के जरिए अमल का ही परिणाम है।


    सरकारी प्रयोगशालाओं की संख्या बढ़ाकर 703 और निजी प्रयोगशालाओं की संख्या बढ़ाकर 257 (कुल 960) कर दी गई है। इनका विवरण इस प्रकार हैः


    रियल-टाइम आरटी पीसीआर आधारित परीक्षण प्रयोगशालाएं या टेस्टिंग लैब्‍स : 541 (सरकारी: 349 + निजी: 192)


    ट्रू एनएटी आधारित परीक्षण प्रयोगशालाएं या टेस्टिंग लैब्‍स : 345 (सरकारी: 328 + निजी: 17)


    सीबीएनएएटी आधारित परीक्षण प्रयोगशालाएं या टेस्टिंग लैब्‍स :74 (सरकारी: 26 + निजी: 48)


    पिछले 24 घंटों में 1,76,959 नमूनों की जांच की गई। इस प्रकार अब तक जांचे गए नमूनों की कुल संख्या 64,26,627 हो गई है।


    मंत्रालय ने अस्पताल के कोविड और गैर-कोविड क्षेत्रों में काम करने वाले स्वास्थ्य देखभाल कर्मचारियों के प्रबंधन के लिए एक परामर्श जारी किया है जिसे इस लिंक पर देखा जा सकता है- Page 1 of 4 Dated 18th June, 2020 Ministry of Health & Family Welfare Directorate General of Health Services (EMR Division)


    मंत्रालय ने कोविड को लेकर उचित व्यवहार करने के लिए एक सचित्र मार्गदर्शिका जारी की है जिसे इस लिंक पर जाकर देखा जा सकता है- https://www.mohfw.gov.in/pdf/Illustrativeguidelineupdate.pdf


    कोविड-19 से संबंधित तकनीकी मुद्दों, दिशा-निर्देशों एवं परामर्श के संबंध में समस्त प्रामाणिक और अद्यतन (अपडेट) जानकारी प्राप्त करने के लिए कृपया नियमित रूप से https://www.mohfw.gov.in/ and @MoHFW_INDIA को देखें।


    कोविड-19 से संबंधित तकनीकी प्रश्न technicalquery.covid19@gov.in पर और अन्य प्रश्न ncov2019@gov.in तथा @CovidIndiaSeva पर भेजे जा सकते हैं।


    कोविड-19 से संबंधित किसी भी प्रश्न का उत्तर जानने के लिए कृपया स्वास्थ्य एवं परिवार कल्याण मंत्रालय के हेल्पलाइन नंबर +91-11-23978046 अथवा 1075 (टोल-फ्री) पर कॉल करें। कोविड-19 पर राज्यों / केंद्र शासित प्रदेशों के हेल्पलाइन नंबरों की सूची


    https://www.mohfw.gov.in/pdf/coronvavirushelplinenumber.pdf . पर भी उपलब्ध है।


    एसजी / एएम / एसके


    

    
    (Release ID: 1632666) Visitor Counter : 131
    
    
      Read this release in: Urdu , English , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam