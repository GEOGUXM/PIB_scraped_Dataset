      कृषि एवं किसान कल्‍याण मंत्रालय

      केंद्र सरकार ने पके छिले नारियल के लिए बढ़ा हुआ न्यूनतम समर्थन मूल्‍य घोषित किया
      
      2020 सीजन के लिए एमएसपी में 5 प्रतिशत से ज्यादा की बढ़ोतरी से लाखों किसानों को लाभ
      
      केंद्र सरकार ने देश भर में सभी उपज के किसानों के हितों को सर्वोपरि रखा : केंद्रीय कृषि एवं किसान कल्याण मंत्री श्री नरेंद्र सिंह तोमर

      Posted On: 23 JUN 2020 11:38AM by PIB Delhi

    केंद्र सरकार ने पके छिले नारियल के लिए 2020 सीजन का न्यूनतम समर्थन मूल्य (एमएसपी) प्रति क्विंटल 2,700 रुपये घोषित किया है। इस प्रकार , 2019 सीजन के प्रति क्विंटल 2,571 रुपये के मुकाबले 5.02 प्रतिशत की बढ़ोतरी एमएसपी में की गई है।


    केंद्रीय कृषि एवं किसान कल्याण, ग्रामीण विकास तथा पंचायती राज मंत्री श्री नरेंद्र सिंह तोमर ने कहा है कि मोदी सरकार ने देश भर में हर स्तर पर सभी तरह की उपज के किसानों व संबंधित वर्गों के हितों को सर्वोपरि रखा है। पके छिले नारियल के न्यूनतम समर्थन मूल्‍य में वृद्धि से ताजा नारियल की खरीद सुगम होगी। साथ ही, लाखों छोटे नारियल किसानों को बढ़ी हुई एमएसपी का लाभ मिलेगा।


    श्री तोमर ने कहा कि छोटे नारियल किसानों की फसल होने के नाते किसानों के स्तर पर एकत्रीकरण और खोपरा बनाने के लिए व्यवस्था करना आम बात नहीं है। यद्यपि, पेषण खोपरा का न्यूनतम समर्थन मूल्‍य 2020 फसल सीजन के लिए प्रति क्विंटल 9,960 रुपये है , फिर भी छिले नारियल के लिए उच्चतर न्यूनतम समर्थन मूल्‍य की घोषणा से ऐसे छोटे किसानों को तुरंत नकद मिलना सुनिश्चित हो जाता है जो उत्पाद को अपने पास रखने में असमर्थ होते हैं और जिनके पास खोपरा बनाने के लिए अपर्याप्त सुविधा होती है। कोविड-19 महामारी के संकट के दौर में न्यूनतम समर्थन मूल्‍य में बढ़ोतरी नारियल किसानों को राहत पहुंचाएगी , जो महामारी और इसकी वजह से सप्‍लाई चेन में उत्‍पन्‍न व्‍यवधान से पहले ही काफी प्रभावित हो चुके हैं।


    ***


    एसजी/एएम/आरआरएस- 6590

    
    
    (Release ID: 1633532) Visitor Counter : 269
    
    
      Read this release in: English , Urdu , Marathi , Bengali , Manipuri , Punjabi , Tamil , Telugu , Malayalam