      वाणिज्‍य एवं उद्योग मंत्रालय

      मई, 2020 में भारत का थोक मूल्य सूचकांक
      Posted On: 15 JUN 2020 12:00PM by PIB Delhi


    उद्योग एवं आंतरिक व्यापार संवर्धन विभाग के आर्थिक सलाहकार के कार्यालय ने मई , 2020 के लिए थोक मूल्य सूचकांक (डब्ल्यूपीआई) जारी किया है। थोक मूल्य सूचकांक (डब्ल्यूपीआई) के अनंतिम आंकड़े देश भर में चयनित विनिर्माण इकाइयों से प्राप्त आंकड़ों के साथ संकलित किए जाते हैं और हर महीने की 14 तारीख (या अगले कार्य दिवस) को जारी किए जाते हैं। अप्रैल 2020 में उपलब्ध सीमित जानकारी के कारण , मई 2020 के अनंतिम आंकड़ों की तुलना मार्च , 2020 के अंतिम आंकड़ों के साथ की जा रही है।


    मई , 2020 के दौरान ‘ सभी जिंसों ’ के लिए आधि‍कारिक थोक मूल्‍य सूचकांक (आधार वर्ष : 2011-12=100) मार्च महीने के 120.4 अंक (अंतिम) से -2.24 प्रतिशत घटकर 117.7 अंक (अनंतिम) हो गया।


    मुद्रास्‍फीति


    मासिक थोक मूल्‍य सूचकांक (डब्‍ल्‍यूपीआई) पर आधारित मुद्रास्‍फीति की वार्षिक दर मई , 2020 के दौरान (मई , 2019 की तुलना में) -3.21 प्रतिशत (अनंतिम) रही , जबकि इससे पिछले साल इसी महीने यह 2.79 प्रतिशत थी। वहीं , पिछले वर्ष के इसी महीने में यह 3.02 प्रतिशत रही थी।

                                                             
डब्ल्यूपीआई आधारित सूचकांक और मुद्रास्फीति की वार्षिक दर (%)*
                                                             
                                                             
                                                                                                                                          
सभी जिंस/प्रमुख समूह                                           भारांक (%)    मार्च -20 ( अंतिम )  अप्रैल -20 ( अनंतिम )  मई -20 ( अनंतिम )
                                                                                                                                          
                                                                                                                                          
                                                                                                                                                        
सूचकांक                                                        मुद्रास्फीति  सूचकांक              मुद्रास्फीति           सूचकांक            मुद्रास्फीति
                                                                                                                                                        
                                                                                                                                                        
                                                                                                                                                                       
सभी जिंस                                                       100           120.4                0.42                   -                  -             117.7  -3.21 
                                                                                                                                                                       
                                                                                                                                                                       
                                                                                                                                                                       
I. प्राथमिक वस्‍तुएं                                           22.6          137.4                2.16                   138.2              -0.79         136.2  -2.92 
                                                                                                                                                                       
                                                                                                                                                                       
                                                                                                                                                                       
II. ईंधन और बिजली                                              13.2          99.5                 -2.93                  92.4               -10.12        83.7   -19.83
                                                                                                                                                                       
                                                                                                                                                                       
                                                                                                                                                                       
III. विनिर्मित उत्‍पाद                                         64.2          118.6                0.25                   -                  -             118.1  -0.42 
                                                                                                                                                                       
                                                                                                                                                                       
                                                                                                                                                                       
डब्ल्यूपीआई खाद्य सूचकांक                                      24.4          145.7                5.20                   146.6              3.60          146.1  2.31  
                                                                                                                                                                       
                                                                                                                                                                       

    नोट : * पिछले वर्ष के इसी महीने की तुलना में गणना की गई मुद्रास्फीति की वार्षिक दर


    .


    विभिन्‍न जिंस समूहों के सूचकांक में उतार-चढ़ाव कुछ इस प्रकार रहे :-


    प्राथमिक वस्तुएं (भारांक 22.62 प्रतिशत)


    इस प्रमुख समूह का सूचकांक मार्च महीने के 137.4 अंक (अंतिम) से - 0.87 प्रतिशत घटकर 136.2 अंक (अनंतिम) हो गया। महीने के दौरान जिन समूहों और वस्‍तुओं के सूचकांक में उतार-चढ़ाव देखे गए , वे इस प्रकार हैं :


    खाद्य उत्पादों की कीमतें ( 0.73%) बढ़ीं जबकि क्रूड पेट्रोलियम और प्राकृतिक गैस (- 23.18%) और गैर खाद्य उत्पादों (- 1.44%) की कीमतों में मार्च 2020 की तुलना में गिरावट दर्ज की गई।


    ईंधन और बिजली (भारित 13.15%)


    इस प्रमुख समूह का सूचकांक मार्च महीने के 99.5 अंक (अंतिम) से (- 15.88 % घटकर मई 2020 में 83.7 अंक (अनंतिम) रह गया। मार्च 2020 की तुलना में खनिज तेल समूह (- 30.10%) की कीमतों में गिरावट आई जबकि कोयले और बिजली की कीमतें अपरिवर्तित रहीं।


    विनिर्मित उत्पाद (भारित 64.23%)


    प्रमुख समूह का सूचकांक मार्च महीने के 118.6 ( अंतिम) से - 0.42 प्रतिशत घटकर 118.1 ( अंतिम) के स्‍तर पर पहुंच गया।


    डब्ल्यूपीआई खाद्य सूचकांक (भारित 24.38%)


    खाद्य सूचकांक , जिसमें प्राथमिक वस्‍तु समूह की ' खाद्य वस्‍तुएं ' और निर्मित उत्पाद समूह के ' खाद्य उत्पाद ' शामिल हैं , मार्च 2020 के 145.7 अंक से अनंतिम रूप से बढ़कर मई 2020 में 146.1 अंक हो गया है। उधर , डब्ल्यूपीआई खाद्य सूचकांक पर आधारित मुद्रास्फीति की दर मार्च , 2020 के 5.20% से घटकर अप्रैल , 2020 में 2.631% रह गई।


    मार्च , 2020 के महीने के लिए अंतिम सूचकांक (आधार वर्ष: 2011-12 = 100)


    मार्च , 2020 के लिए अंतिम थोक मूल्य सूचकांक और ' सभी वस्तुओं ' के लिए मुद्रास्फीति की दर (आधार: 2011-12 = 100) अनंतिम आंकड़ा 121.1 की तुलना में 120.4 रहा और मुद्रास्फीति की डब्ल्यूपीआई आधारित दर 14 अप्रैल , 2020 को 1.00% थी जो अब 0.42% है। मार्च 2020 के लिए चयनित स्रोतों से प्राप्त अद्यतन मूल्य के आंकड़ों को अंतिम रूप दिया गया है।


    अप्रैल 2020 डब्ल्यूपीआई जारी करने को लेकर स्पष्टीकरण


    इस विभाग ने क्षेत्रीय कार्यालयों को लॉकडाउन के दौरान संचार के इलेक्ट्रॉनिक माध्यमों से मूल्य डेटा एकत्र करने के लिए सलाह दी है। अप्रैल 2020 के लिए प्रतिक्रिया की दर में काफी सुधार हुआ है। अप्रैल 2020 का अंतिम सूचकांक चयनित स्रोतों से प्राप्त अद्यतन डेटा को अगले महीने प्रेस नोट के जरिए जारी किया जाएगा।


    नोट: मूल्य डेटा को राष्ट्रीय सूचना विज्ञान केंद्र (एनआईसी) द्वारा संचालित वेब आधारित पोर्टल के माध्यम से देश भर में फैले चयनित संस्थागत स्रोतों और औद्योगिक प्रतिष्ठानों से ऑनलाइन एकत्र किया जाता है।


    प्रेस विज्ञप्ति की अगली तारीख: अप्रैल 2020 महीने के लिए 14/07/2020


    आर्थिक सलाहकार का कार्यालय , वाणिज्य एवं उद्योग मंत्रालय , भारत सरकार , नई दिल्ली नोट


    यह प्रेस विज्ञप्ति हमारे होम पेज http://eaindustry.nic.in पर उपलब्ध है।


    मई , 2020 में थोक मूल्‍य सूचकांक तथा महंगाई दर से जुड़ी विस्‍तृत जानकारी के बारे में अंग्रेजी के अनुलग्‍नक पर क्लिक करें।


    *****************


    एसजी / एएम / केजे

    
    
    (Release ID: 1631650) Visitor Counter : 295
    
    
      Read this release in: Bengali , Punjabi , Tamil , English , Urdu , Manipuri