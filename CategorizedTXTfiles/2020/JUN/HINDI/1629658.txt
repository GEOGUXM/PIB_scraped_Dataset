      विद्युत मंत्रालय

      एनएचपीसी ने ‘विश्‍व पर्यावरण दिवस 2020’ मनाया
      
      केंद्रीय सार्वजनिक क्षेत्र के उपक्रम ने कर्मचारियों के बीच 700 औष‍धीय पौधों और पेड़ों का वितरण किया
      
      Posted On: 05 JUN 2020 4:50PM by PIB Delhi


    भारत की प्रमुख पनबिजली कम्‍पनी और विद्युत मंत्रालय के अंतर्गत केंद्रीय सार्वजनिक क्षेत्र के उपक्रम एनएचपीसी ने 5 जून, 2020 को अपने कार्पोरेट कार्यालय और समस्‍त क्षेत्रीय कार्यालयों, बिजली घरों और परियोजनाओं में ‘विश्‍व पर्यावरण दिवस 2020’ अपार उत्‍साह के साथ मनाया।


    एनएचपीसी कार्यालय परिसर में इस आयोजन का मुख्‍य आकर्षण एनएचपीसी के सीएमडी श्री ए के सिंह द्वारा ‘हर्बल पार्क’ का उद्घाटन था। इस अवसर पर निदेशक (परियोजना)श्री रतीश कुमार, निदेशक ( कार्मिक )श्री एन के जैन, निदेशक (वित्‍त) श्री एम के मित्‍तल, निदेशक (तकनीकी) श्री वाई के चौबे और सीवीओ श्री ए के श्रीवास्‍तव भी मौजूद थे। हर्बल पार्क समस्‍त कर्मचारियों के बीच पौधों और जड़ी-बूटियों के औषधीय महत्‍व के बारे में जागरूकता उत्‍पन्‍न करने के उद्देश्‍य से विकसित किया गया है। इस समारोह के दौरान सीएमडी, निदेशकों और सीवीओ द्वारा विभिन्‍न किस्‍म की जड़ी-बूटियों के पौधों का रोपण भी किया गया।


    इस अवसर पर कर्मचारियों को पर्यावरण के प्रति प्रोत्‍साहित करने तथा उनके भीतर पर्यावरण संरक्षण की भावना को अंतर्निविष्‍ट करने के लिए उनके बीच 700 औष‍धीय पौधों और पेड़ों का वितरण भी किया गया। एनएचपीसी के कार्पोरेट कार्यालय और फरीदाबाद स्थित आवासीय परिसर के अलावा एनएचपीसी के समस्‍त क्षेत्रीय कार्यालयों, परियोजनाओं और बिजली घरों में बड़े पैमाने पर वृक्षारोपण अभियान भी संचालित किये गए। इन समारोहों के दौरान सामाजिक दूरी के नियमों का पालन सुनिश्चित किया गया।


    विश्‍व पर्यावरण दिवस 2020 हमारे पर्यावरण की रक्षा के प्रति जागरूकता उत्‍पन्‍न करने और कार्रवाई करने के लिए दुनिया भर में व्‍यापक रूप से मनाया गया। ‘विश्‍व पर्यावरण दिवस 2020’की थीम ‘जैव विविधता’ है।


    ******


    एसजी/एएम/आरके/डीसी


    

    
    (Release ID: 1629658) Visitor Counter : 130
    
    
      Read this release in: Telugu , English , Tamil , Urdu , Marathi , Manipuri , Bengali , Punjabi