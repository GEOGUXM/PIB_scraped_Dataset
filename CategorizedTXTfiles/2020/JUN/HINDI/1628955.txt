      रसायन एवं उर्वरक मंत्रालय

      वी एन दत्त ने एन एफ एल के अध्यक्ष एवं प्रबंध निदेशक का पदभार संभाला
      Posted On: 03 JUN 2020 2:05PM by PIB Delhi


    श्री वीरेंद्र नाथ दत्त, निदेशक (विपणन), नेशनल फर्टिलाइजर्स लिमिटेड - एन एफ एल ने कंपनी के अध्यक्ष और प्रबंध निदेशक का अतिरिक्त प्रभार संभाल लिया है। श्री दत्त अक्टूबर, 2018 से कंपनी में निदेशक (विपणन) के रूप में जुड़े हुए है।


    महर्षि दयानंद विश्वविद्यालय से एमबीए, श्री दत्त को फर्टिलाइजर उद्योग के अलावा गेल इंडिया और ओएनजीसी जैसी बड़ी सरकारी कम्पनियों में कार्य का 35 साल से अधिक का अनुभव है।


    एनएफएल में कार्यभार ग्रहण करने से पहले, वह गेल (इंडिया) लिमिटेड में कार्यकारी निदेशक थे जहां वे कॉरपोरेट रणनीति, योजना और एडवोकेसी के अलावा कंपनी के देश भर में विपणन कारोबार के प्रभारी थे । वे महानगर गैस लिमिटेड, मुंबई के बोर्ड में निदेशक भी रह चुके हैं ।


    1995 में गेल इंडिया में कार्यभार ग्रहण करने से पहले श्री दत्त ने ओएनजीसी में भी 10 साल तक कार्य किया है |


    निदेशक (विपणन), एनएफएल के रूप में कार्य करते हुए श्री दत्त ने कंपनी की उर्वरक बिक्री को विगत दो वर्षों में 32 प्रतिशत वृद्धि के साथ 43 लाख मी.टन से 57 लाख मी.टन तक पहुँचाने में मुख्य भूमिका निभाई है । इस अवधि के दौरान, एनएफएल ने उर्वरक उद्योग में अखिल भारतीय स्तर पर अपनी पहचान बनाई है।


    ********


    आर सी जे/आर के एम

    
    
    (Release ID: 1628955) Visitor Counter : 214
    
    
      Read this release in: English , Urdu , Marathi , Bengali , Punjabi , Tamil , Telugu