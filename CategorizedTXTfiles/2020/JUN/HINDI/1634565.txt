      स्‍वास्‍थ्‍य एवं परिवार कल्‍याण मंत्रालय

      संक्रमित लोगों की तुलना में ठीक होने वालों की संख्या 96,000 से अधिक
      
      कोविड से ठीक होने की दर सुधरकर 58.24 प्रतिशत हुई

      Posted On: 26 JUN 2020 3:08PM by PIB Delhi

    कोविड -19 की रोकथाम , नियंत्रण और प्रबंधन के लिए राज्यों और केंद्र शासित प्रदेशों के साथ भारत सरकार द्वारा उठाए गए क्रमबद्ध , और प्रभावी कदमों के उत्साहजनक परिणाम दिख रहे हैं। संक्रमित लोगों की तुलना में ठीक होने वालों की संख्या 96,173 अधिक है।


    पिछले 24 घंटों के दौरान कुल 13,940 लोग कोविड -19 के संक्रमण से ठीक हो चुके हैं और इनकी संख्या 2 , 85 , 636 हो चुकी है। इसके साथ ही संक्रमण से ठीक होने की दर 58.24 प्रतिशत पर पहुंच गई है।


    वर्तमान में देश में कोविड -19 के कुल 1,89,463 सक्रिय मामले हैं और ये सभी चिकित्सा निगरानी में हैं।


    देश भर में कोविड -19 की जांच के लिए प्रयोगशालाओं का नेटवर्क बढ़ाने के प्रयासों के तहत आईसीएमआर ने पिछले 24 घंटों के दौरान नेटवर्क में 11 नई प्रयोगशालाओं को शामिल किया है। भारत में इस समय कोविड -19 जांच के लिए पूरी तरह से समर्पित 1016 नैदानिक ​​प्रयोगशालाएँ हैं। इसमें सरकारी क्षेत्र की 737 और निजी क्षेत्र की 279 प्रयोगशालाएं शामिल हैं।


    प्रयोगशालाओं की वर्तमान स्थिति इस प्रकार है :


    • वास्तविक समय आरटी पीसीआर आधारित परीक्षण प्रयोगशालाएं: कुल 560 ( सरकारी: 359 + निजी: 201)


    • ट्रू एनएटी आधारित परीक्षण प्रयोगशालाएं: कुल 369 ( सरकारी: 346 + निजी: 23)


    • सीबीएनएएटी आधारित परीक्षण प्रयोगशालाएं: कुल 87 ( सरकारी: 32+ निजी: 55)


    प्रति दिन जांच किए जा रहे नमूनों की संख्या लगातार बढ़ रही है। पिछले 24 घंटों के दौरान , प्रयोगशालाओं में 2,15,446 नमूनों की जांच की गई। अब तक जांच किए जा चुके नमूनों की कुल संख्या 77,76,228 हो चुकी है।


    कोविड -19 से संबंधित तकनीकी मुद्दों पर सभी प्रामाणिक और ताजा जानकारी , दिशा-निर्देशों और परामर्श के लिए नियमित रूप से https://www.mohfw.gov.in/ और @MoHFW_IN की वेबसाइट देखें।


    कोविड- 19 से संबंधित तकनीकी प्रश्न technicalquery.covid19@gov.in पर और अन्य प्रश्न ncov2019@gov.in तथा @CovidIndiaSeva पर भेजे जा सकते हैं।


    कोविड- 19 से संबंधित किसी भी प्रश्न का उत्तर जानने के लिए कृपया स्वास्थ्य एवं परिवार कल्याण मंत्रालय के हेल्पलाइन नंबर + 91-11-23978046 अथवा 1075 ( टोल-फ्री) पर कॉल करें। कोविड- 19 पर राज्यों/केंद्र शासित प्रदेशों के हेल्पलाइन नंबरों की सूची


    https://www.mohfw.gov.in/pdf/coronvavirushelplinenumber.pdf पर भी उपलब्ध है।


    ****


    एसजी/एएम/एमएस/एसएस


    

    
    (Release ID: 1634565) Visitor Counter : 95
    
    
      Read this release in: English , Urdu , Marathi , Manipuri , Assamese , Bengali , Punjabi , Gujarati , Odia , Tamil , Telugu , Malayalam