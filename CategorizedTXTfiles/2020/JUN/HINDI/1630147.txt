      रक्षा मंत्रालय

      मिशन सागर - आईएनएस केसरी पोर्ट विक्टोरिया, सेशेल्स पहुंचा
      Posted On: 07 JUN 2020 8:21PM by PIB Delhi


    मिशन सागर के तहत, भारतीय नौसेना का जहाज केसरी 07 जून, 2020 को पोर्ट विक्टोरिया, सेशेल्स पहुंचा। इस कठिन समय में भारत सरकार कोविड-19 महामारी से निपटने के लिए मित्र देशों को सहायता प्रदान कर रही है। इसके तहत आईएनएस केसरी सेशेल्स के लोगों के लिए कोविड से संबंधित आवश्यक दवाओं की खेप लेकर पहुंचा है।


    भारत सरकार द्वारा सेशेल्स सरकार को दवाइयाँ सौंपने का आधिकारिक समारोह 07 जून 2020 को आयोजित किया गया। विदेश मामलों के राज्य मंत्री, महामहिम ऐम्बैसडर बैरी फ्योर और स्वास्थ्य राज्य मंत्री, महामहिम ऐम्बैसडर मैरी पियर्स लॉयड ने समारोह में सेशेल्स की सरकार का प्रतिनिधित्व किया। भारतीय पक्ष का प्रतिनिधित्व सेशेल्स में भारत के उच्चायुक्त जनरल दलबीर सिंह सुहाग, पीवीएसएम, यूवाईएसएम, एवीएसएम, वीएसएम (सेवानिवृत्त) और एचसीआई के द्वितीय सचिव श्री अश्विन भास्करन ने किया।


    कोविड-19 महामारी के दौरान सेशेल्स को दी जाने वाली सहायता, भारत सरकार के आउटरीच कार्यक्रम का एक हिस्सा है। ‘मिशन सागर’, कोविड-19 महामारी और इसके कारण होने वाली कठिनाइयों से लड़ने के लिए दोनों देशों के बीच विद्यमान उत्कृष्ट संबंधों पर आधारित है। यह तैनाती ‘सागर’ क्षेत्र में सभी के लिए सुरक्षा और विकास के प्रधानमंत्री के दृष्टिकोण का भी प्रतिनिधित्व करती है और आईओआर देशों के साथ संबंधों को भारत द्वारा महत्व दिए जाने को भी रेखांकित करती है। यह अभियान भारत सरकार के विदेश मंत्रालय और अन्य सरकारी एजेंसियों के निकट समन्वय से आगे बढ़ रहा है।


    ***


    एसजी/एएम/जेके/एसएस

    
    
    (Release ID: 1630147) Visitor Counter : 239
    
    
      Read this release in: Telugu , Marathi , English , Urdu , Bengali , Assamese , Manipuri , Punjabi , Tamil