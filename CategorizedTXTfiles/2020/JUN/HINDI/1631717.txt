      कॉरपोरेट कार्य मंत्रालय

      सीसीआई ने मैकरिटचि इन्वेस्टमेंट पीटीई द्वारा 91स्ट्रीट्स मीडिया टेक्नोलॉजीज प्राइवेट लिमिटेड (91स्ट्रीट्स), एसेंट हेल्थ एंड वैलनेस सलूशनस प्राइवेट लिमिटेड (एसेंट) और एपीआई होल्डिंग्स प्राइवेट लिमिटेड (एपीआई) में अधिग्रहण को मंजूरी दी
      Posted On: 15 JUN 2020 4:56PM by PIB Delhi


    भारतीय प्रतिस्पर्धा आयोग (सीसीआई) ने आज प्रतिस्पर्धा अधिनियम, 2002 की धारा 31 (1) के तहत मैकरिटचि इन्वेस्टमेंट पीटीई द्वारा 91स्ट्रीट्स मीडिया टेक्नोलॉजीज प्राइवेट लिमिटेड (91स्ट्रीट्स), एसेंट हेल्थ एंड वैलनेस सलूशनस प्राइवेट लिमिटेड (एसेंट) और एपीआई होल्डिंग्स प्राइवेट लिमिटेड (एपीआई) में अधिग्रहण को मंजूरी दी है।


    प्रस्तावित संयोजन, अनिवार्य रूप से परिवर्तनीय डिबेंचर के कुछ प्रतिशत, अनिवार्य रूप से परिवर्तनीय वरीयता शेयरों या / और 91स्ट्रीट्स, एसेंट और एपीआई के आम शेयरों के अधिग्रहण से संबंधित है।


    मैकरिटचि इन्वेस्टमेंट पीटीई लिमिटेड एक निवेश होल्डिंग कंपनी है व तेमसेक होल्डिंग्स (प्राइवेट) लिमिटेड की एक अप्रत्यक्ष पूर्ण स्वामित्व वाली सहायक कंपनी है।


    91स्ट्रीट्स भारत में पंजीकृत कंपनी है जो सीधे या अपनी सहायक कंपनियों के माध्यम से अखिल भारतीय स्तर पर संचालित की जा रही है। 91स्ट्रीट्स, एक ई-कॉमर्स प्लेटफॉर्म (वेबसाइट के साथ-साथ मोबाइल एप्लिकेशन) विकसित करने के लिए आवश्यक तकनीकी और बौद्धिक संपदा की मालिक है, जो वैध लाइसेंस के साथ खुदरा विक्रेताओं / खुदरा फार्मेसी द्वारा दवाओं और न्यूट्रास्युटिकल्स की बिक्री करती है और तीसरे पक्ष द्वारा किये जाने वाले नैदानिक ​​परीक्षण के लिए पैकेज की सुविधाएं देती है। यह टेली-मेडिकल परामर्श प्लेटफार्म की मालिक है और इसका विकास भी करती है। इसके अतिरिक्त, 91स्ट्रीट्स की सहायक कंपनियां थोक (बिजनेस टू बिजनेस (बी2बी) फार्मास्युटिकल उत्पादों की बिक्री और वितरण का कार्य करती हैं, भारत में फार्मास्युटिकल रिटेलर्स के लिए बिक्री करती हैं और लॉजिस्टिक्स डिलीवरी और परिवहन सेवाओं का भी कारोबार करती हैं।


    एसेंट भारत में पंजीकृत कंपनी है जो सीधे या अपनी सहायक कंपनियों के माध्यम से अखिल भारतीय स्तर पर संचालित की जा रही है। यह थोक बी2बी बिक्री और दवा के वितरण (ऑनलाइन के साथ-साथ ऑफलाइन), दुकानों में नकद आधार पर एफएमसीजी और न्यूट्रास्युटिकल उत्पादों की बिक्री और फार्मास्यूटिकल्स उद्योग में बी2बी बिक्री की सुविधा के लिए खरीद आदेश प्रबंधन प्रणाली पर आधारित एप्लिकेशन को विकसित करने या इसके मालिक बनने के व्यवसाय में है।


    एपीआई भारत में पंजीकृत एक कंपनी है और कोई भी व्यवसाय नहीं करती है।


    सीसीआई का विस्तृत आदेश जल्द ही जारी किया जायेगा।


    ***


    एसजी/एएम/जेके/डीसी

    
    
    (Release ID: 1631717) Visitor Counter : 112
    
    
      Read this release in: Tamil , English , Urdu , Punjabi , Telugu