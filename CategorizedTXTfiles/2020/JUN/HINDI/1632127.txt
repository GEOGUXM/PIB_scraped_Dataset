      पृथ्‍वी विज्ञान मंत्रालय

      मॉनसून की उत्तरी सीमा (एनएलएम) का कांडला, अहमदाबाद, इंदौर, रायसेन, खजुराहो, फतेहपुर और बहराइच से होकर गुजरना जारी है
      
      पश्चिमी तट में व्यापक स्तर पर वर्षा होने की प्रबल संभावना
      
      अगले 5 दिनों के दौरान पूर्वोत्तर, पूर्व और समीपवर्ती मध्य भारत में व्यापक रूप से वर्षा होने तथा अलग-अलग स्थानों में भारी से बहुत भारी वर्षा की प्रबल संभावना है
      
      अगले 2-3 दिनों के दौरान पश्चिम राजस्थान में गर्मी (हीट वेव) की गंभीर स्थिति और पूर्वी राजस्थान और पंजाब में गर्मी (हीट वेव) की स्थिति
      
      Posted On: 17 JUN 2020 2:51PM by PIB Delhi


    भारत मौसम विज्ञान विभाग ( आईएमडी ) के राष्ट्रीय मौसम पूर्वानुमान केंद्र/क्षेत्रीय मौसम विज्ञान केंद्र , नई दिल्ली के अनुसार:


    ♦ मॉनसून की उत्तरी सीमा (एनएलएम) का कांडला , अहमदाबाद , इंदौर , रायसेन , खजुराहो , फतेहपुर और बहराइच से होकर गुजरना जारी है।


    ♦ एक चक्रवाती परिसंचरण पूर्वी उत्तर प्रदेश और इसके आस-पास के क्षेत्र में स्थित है जिसकी ऊँचाई, औसत समुद्र तल से 3.6 किमी तक है


    ♦ एक कम दवाब का क्षेत्र मध्य पाकिस्तान से बांग्लादेश तक बना है और यह औसत समुद्र तल से 0.9 किमी तक की ऊँचाई पर स्थित है।


    ♦ एक चक्रवाती परिसंचरण उत्तरी कोंकण और आस-पास के ऊपर बना है औसत समुद्र तल से 3.1 व 7.6 किमी तक की ऊँचाई के बीच में स्थित है।


    ♦ झारखंड से कोंकण चक्रवाती परिसंचरण क्षेत्र तक एक कर्तन क्षेत्र (शियर जोन) बना है , जो औसत समुद्र तल से 3.1 किमी तक की ऊँचाई पर स्थित है।


    ♦ उपरोक्त प्रणालियों के प्रभाव से:


     1. पश्चिम तट में व्यापक वर्षा होने की प्रबल संभावना है, 17 और 21 जून को तटीय कर्नाटक एवं 17 और 18 जून को तटीय कोंकण व गोवा के अलग-अलग क्षेत्रों में भारी से बहुत भारी वर्षा तथा 18-20 जून के दौरान तटीय कर्नाटक और 19-21 जून के दौरान कोंकण में भारी वर्षा होने की सम्भावना है।


    2. अगले 5 दिनों के दौरान पूर्वोत्तर , पूर्व और समीपवर्ती मध्य भारत में व्यापक रूप से वर्षा होने तथा अलग-अलग स्थानों में भारी से बहुत भारी वर्षा की प्रबल संभावना है।


    ♦ 19-21 जून के दौरान पश्चिमी हिमालय क्षेत्र और उत्तर-पश्चिम भारत के मैदानी इलाकों में अलग-अलग स्थानों पर एवं व्यापक स्तर पर वर्षा, गरज के साथ आंधी चलने, बिजली चमकने और तेज़ हवाएं चलने की संभावना है।


    ♦ अगले 2-3 दिनों के दौरान पश्चिम राजस्थान में गर्मी (हीट वेव) की गंभीर स्थिति और पूर्वी राजस्थान और पंजाब में गर्मी (हीट वेव) की स्थिति ।


    अपडेट के लिए कृपया www.imd.gov.in वेबसाइट देखें।


    एसजी/एएम/जेके/एसएस

    
    
    (Release ID: 1632127) Visitor Counter : 117
    
    
      Read this release in: Manipuri , English , Urdu , Punjabi , Tamil , Telugu
    
    
    

1.