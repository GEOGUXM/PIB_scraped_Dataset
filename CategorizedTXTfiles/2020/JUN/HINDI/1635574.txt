      PIB Headquarters

      कोविड-19 पर पीआईबी का दैनिक बुलेटिन
      Posted On: 30 JUN 2020 6:23PM by PIB Delhi


    ( बीते 24 घंटे में कोविड- 19 से संबंधित जारी प्रेस रिलीज , पीआईबी फील्ड कार्यालयों से मिली जानकारियां और पीआईबी द्वारा की गई तथ्यों की पड़ताल शामिल)


      * कोविड- 19 के खिलाफ टीकाकरण की योजना और तैयारियों की समीक्षा के लिए प्रधानमंत्री ने उच्च-स्तरीय बैठक की।

      * इस समय कोविड- 19 सक्रिय मामलों की तुलना में 1,19,696 लोग ज्यादा ठीक हो गए हैं।
      * अब तक 3,34,821 मरीज ठीक या डिस्चार्ज हो गए हैं , जिनमें बीते 24 घंटे में स्वस्थ हुए 13,099 लोग शामिल हैं। स्वस्थ होने की दर 59.07 प्रतिशत पहुंच गई है।
      * एमएचए ने अनलॉक- 2 में कंटेनमेंट जोन के बाहर के इलाकों में और ज्यादा गतिविधियों को शुरू करने के लिए नए दिशानिर्देश जारी किए हैं ; कंटेनमेंट जोन में 31 जुलाई 2020 तक लॉकडाउन सख्ती से लागू किया जाएगा।
      * प्रधानमंत्री ने देश को संबोधित किया और प्रधानमंत्री गरीब कल्याण अन्न योजना को नवंबर के अंत तक बढ़ाने की घोषणा की।

    प्रधानमंत्री ने कोविड- 19 से बचने के लिए टीके की योजना और तैयारियों की समीक्षा बैठक की अध्‍यक्षता की


    प्रधानमंत्री श्री नरेन्‍द्र मोदी ने कोविड- 19 से बचने के लिए जब कभी भी टीका उपलब्ध होगा , उसकी योजना और तैयारियों की समीक्षा करने के लिए एक उच्च-स्तरीय बैठक की अध्यक्षता की। प्रधानमंत्री ने कहा कि भारत की विशाल और विविध आबादी के टीकाकरण के लिए चिकित्सा आपूर्ति श्रृंखलाओं के प्रबंधन , खतरा मोल ले रही आबादी को प्राथमिकता देने , प्रक्रिया में शामिल विभिन्न एजेंसियों के बीच समन्वय के साथ-साथ इस राष्ट्रीय प्रयास में निजी क्षेत्र की भूमिका और नागरिक समाज के मुद्दों को भी शामिल करना होगा। प्रधानमंत्री ने चार मार्गदर्शक सिद्धांत प्रतिपादित किए , जो इस राष्ट्रीय प्रयास की आधारशिला रखेंगे: पहला , अतिसंवेदनशील समूहों की पहचान की जानी चाहिए और उनके जल्दी टीकाकरण को प्राथमिकता दी जानी चाहिए , उदाहरण के लिए डॉक्टर , नर्स , स्वास्थ्य सेवा कार्यकर्ता , गैर-चिकित्सकीय अग्रणी कोरोना योद्धा और सामान्य आबादी के बीच अतिसंवेदनशील लोग ; दूसरा , " किसी का भी , कहीं भी" टीकाकरण किया जाए , टीका लगवाने के लिए निवास स्‍थान संबंधी प्रतिबंध लागू नहीं होने चाहिए ; तीसरा , टीकाकरण किफायती और सार्वभौमिक होना चाहिए - किसी भी व्यक्ति को पीछे नहीं छोड़ा जाना चाहिए ; और चौथा , यह कि उत्पादन से लेकर टीकाकरण तक की पूरी प्रक्रिया की निगरानी की जाए और प्रौद्योगिकी के उपयोग के साथ वास्तविक समय में सहायता की जानी चाहिए।


    विस्तार से यहां पढ़ें: https://www.pib.gov.in/PressReleseDetail.aspx?PRID=1635351


    कोविड- 19 पर स्वास्थ्य एवं परिवार कल्याण मंत्रालय से अपडेट्स ; ठीक होने की दर 60 प्रतिशत के करीब ; सक्रिय केस की तुलना में ठीक हुए लोगों की संख्या अब 1 लाख 20 हजार ज्यादा है


    भारत सरकार के साथ-साथ राज्यों/केंद्रशासित प्रदेशों द्वारा कंटेनमेंट के लिए सामूहिक और लक्षित प्रयासों तथा कोविड- 19 के प्रबंधन से कोविड- 19 मरीजों के ठीक होने की दर तेजी से 60 प्रतिशत के पहुंच रही है। अब तक कोविड- 19 के सक्रिय मामलों की तुलना में 1,19,696 ज्यादा मरीज ठीक हो गए हैं। इसके अलावा 2,15,125 सक्रिय मामले हैं , जो सभी चिकित्सा निगरानी में हैं जबकि 3,34,821 मरीज ठीक/डिस्चार्ज हो गए। इसके परिणामस्वरूप कोविड- 19 रोगियों में रिकवरी रेट सुधरकर 59.07 प्रतिशत हो गया है। बीते 24 घंटों के दौरान कुल 13,099 कोविड- 19 मरीज ठीक हुए हैं। नैदानिक प्रयोगशालाओं की संख्या लगातार बढ़ रही है। भारत के पास अब कोविड- 19 के लिए 1049 डायग्नोस्टिक लैब हैं। इनमें 761 लैब सरकारी और 288 प्राइवेट हैं।


    यहांपढ़ें : https://www.pib.gov.in/PressReleseDetail.aspx?PRID=1635316


    गृह मंत्रालय ने अनलॉक 2 के लिए नए दिशानिर्देश जारी किए


    केंद्रीय गृह मंत्रालय (एमएचए) ने कंटेनमेंट क्षेत्रों से बाहर के इलाकों में और अधिक गतिविधियों को शुरू करने के लिए अनलॉक 2 के नए दिशानिर्देश जारी किए हैं। नए दिशानिर्देश 1 जुलाई , 2020 से लागू होंगे और इसके तहत , चरणबद्ध तरीके से गतिविधियों को फिर से शुरू करने की प्रक्रिया को आगे बढ़ाया गया है। नए दिशा-निर्देशों को राज्यों और केंद्रशासित प्रदेशों से प्राप्त प्रतिक्रियाओं और संबंधित केंद्रीय मंत्रालयों एवं विभागों के साथ व्यापक विचार-विमर्श के आधार पर जारी किया गया है। 30.05.2020 को जारी किए गए अनलॉक 1 के आदेश और दिशानिर्देशों के अनुसार , कंटेनमेंट क्षेत्रों के बाहर की कुछ गतिविधियों जैसे धार्मिक स्थलों और सार्वजनिक पूजा स्थलों ; होटलों , रेस्टोरेन्टों , शॉपिंग मॉलों और अन्य आतिथ्य सेवाओं को 8 जून , 2020 से ही अनुमति दी जा चुकी है। विस्तृत मानक संचालन प्रक्रिया (एसओपी) भी जारी की जा चुकी है। घरेलू उड़ानों और यात्री ट्रेनों को पहले से ही सीमित तरीके से अनुमति दी जा चुकी है। इनके संचालन को आगे भी उचित तरीके से बढ़ाया जाएगा। रात्रि कर्फ्यू की समय-सीमा में और ढील दी जा रही है और अब कर्फ्यू रात 10 बजे से सुबह 5 बजे तक लागू रहेगा। केंद्र और राज्य सरकारों के प्रशिक्षण संस्थानों को 15 जुलाई , 2020 से कार्य करने की अनुमति दी जाएगी। भारत सरकार के कार्मिक और प्रशिक्षण विभाग द्वारा इस संबंध में मानक संचालन प्रक्रिया (एसओपी) को जारी किया जाएगा। राज्यों और केंद्रशासित प्रदेशों के साथ व्यापक परामर्श के बाद , यह निर्णय लिया गया है कि स्कूल , कॉलेज और कोचिंग संस्थान 31 जुलाई 2020 तक बंद रहेंगे। 31 जुलाई , 2020 तक कंटेनमेंट क्षेत्रों में लॉकडाउन को सख्ती से लागू किया जाना जारी रहेगा।


    विस्तारसेयहांपढ़ें : https://www.pib.gov.in/PressReleseDetail.aspx?PRID=1635289


    कोविड योद्धा: आशा कार्यकर्ता उत्तर प्रदेश में कोविड युद्ध में अग्रणी मोर्चे पर


    देश में कोविड- 19 के मामलों में तेज बढ़ोत्तरी एवं हॉटस्पॉट क्षेत्रों से प्रवासी आबादी के प्रवेश के साथ , उत्तर प्रदेश (यूपी) की बड़ी चुनौतियों में लौटने वालों की स्वास्थ्य आवश्यकताओं की पूर्ति करना एवं ग्रामीण आबादी में इस बीमारी के प्रसार को रोकना था। आशा कार्यकर्ताओं ने इस संकट के दौरान कोविड- 19 प्रबंधन की सहायता करने में महत्वपूर्ण भूमिका निभाई है। इस विशाल प्रक्रिया में उत्तर प्रदेश की 1.6 लाख आशा कार्यकर्ताओं ने दो चरणों में- पहले चरण में 11.24 लाख एवं दूसरे चरण में 19.19 लाख लौटने वाले लगभग 30.43 लाख प्रवासियों का पता लगाया। उन्होंने कॉन्टैक्ट ट्रेसिंग एवं समुदाय स्तर पर निगरानी में सहायता की।


    विस्तारसेयहांपढ़ें : https://www.pib.gov.in/PressReleseDetail.aspx?PRID=1635325


    प्रधानमंत्री का राष्‍ट्र को संबोधन , प्रधानमंत्री गरीब कल्‍याण अन्‍न योजना के विस्‍तार की घोषणा की


    प्रधानमंत्री श्री नरेन्‍द्र मोदी ने आज राष्ट्र को संबोधित किया और प्रधानमंत्री गरीब कल्याण अन्न योजना का नवंबर के अंत तक विस्तार करने की घोषणा की। प्रधानमंत्री ने जोर देकर कहा कि लॉकडाउन के दौरान जरूरतमंदों को भोजन का प्रावधान देश की सर्वोच्‍च प्राथमिकता रही है। जैसे ही लॉकडाउन की घोषणा की गई , सरकार प्रधानमंत्री गरीब कल्याण योजना लाई , जिसके अंतर्गत गरीबों के लिए 1.75 लाख करोड़ रुपये के पैकेज की घोषणा की गई। उन्होंने कहा कि पिछले तीन महीनों में , लगभग 20 करोड़ गरीब परिवारों के जन-धन खातों में 31,000 करोड़ रुपये हस्‍तांतरित किए गए हैं , 18,000 करोड़ रुपये 9 करोड़ से अधिक किसानों के बैंक खातों में हस्‍तांतरित किए गए हैं और 50,000 करोड़ रुपये पीएम गरीब कल्याण रोज़गार अभियान पर खर्च किए जा रहे हैं , जिसे रोजगार के अवसर प्रदान करने के लिए शुरू किया गया है।


    विस्तारसेपढ़ें : https://www.pib.gov.in/PressReleseDetail.aspx?PRID=1635387


    प्रधानमंत्री गरीब कल्याण अन्न योजना पर प्रधानमंत्री का राष्ट्र के नाम संबोधन का मूल पाठ


    यहां पढ़ें: https://www.pib.gov.in/PressReleseDetail.aspx?PRID=1635347


    ईसीएलजीएस के अंतर्गत स्वीकृत हुए 1 लाख करोड़ रुपये के कर्ज


    सरकार की गारंटी द्वारा समर्थित 100 प्रतिशत आपातकालीन क्रेडिट लाइन गारंटी योजना (ईसीएलजीएस) के अंतर्गत , सार्वजनिक और निजी क्षेत्र के बैंक 26 जून , 2020 तक 1 लाख करोड़ रुपये से ज्यादा कर्जों को स्वीकृति दे चुके हैं , जिसमें से 45,000 करोड़ रुपये के कर्ज वितरित किए जा चुके हैं। इससे लॉकडाउन के बाद 30 लाख से ज्यादा एमएसएमई इकाइयों और अन्य उपक्रमों को अपना कारोबार फिर से शुरू करने में सहायता मिलेगी।


    विस्तार से यहां पढ़ें: https://www.pib.gov.in/PressReleseDetail.aspx?PRID=1635481


    कोविड- 19 के परीक्षण के लिए एनबीआरआई ने स्थापित की आधुनिक वायरोलॉजी प्रयोगशाला


    राष्ट्रीय वनस्पति अनुसंधान संस्थान (एनबीआरआई) , लखनऊ ने कोविड- 19 के परीक्षण के लिए अत्याधुनिक वायरोलॉजी प्रयोगशाला की शुरुआत की है। यह परीक्षण सुविधा भारतीय आयुर्विज्ञान अनुसंधान परिषद (आईसीएमआर) , विश्व स्वास्थ्य संगठन (डब्ल्यूएचओ) तथा स्वास्थ्य एवं परिवार कल्याण मंत्रालय के दिशा-निर्देशों के अनुसार स्थापित की गई है। यह बायो सेफ्टी लेवल (बीएसएल) तीन स्तरीय फसिलिटी है। इस आधुनिक संस्करण में एक ' निगेटिव प्रेशर ' होता है जिसका मतलब है कि इसमें एक तरह की खिंचाव सुविधा है जो किसी एरोसोल को खींचकर फिल्टर के माध्यम से बाहर कर सकती है। यह वायरस या बैक्टीरिया को फिल्टर कर सकता है जो कोविड- 19 टेस्टिंग फसिलिटी को सेफ बनाता है। यह संक्रमण की संभावनाओं को कम करता है।


    विस्तार से यहां पढ़ें: https://www.pib.gov.in/PressReleseDetail.aspx?PRID=1635307


    कौशल विकास आत्मनिर्भर भारत और गरीब कल्याण रोजगार अभियान का आधार होगा: डॉ. महेंद्र नाथ पांडे


    केंद्रीय कौशल विकास एवं उद्यमिता मंत्री डॉ. महेंद्र नाथ पांडेय ने कल एक वेबिनार में कहा कि भारत के कार्यबल की स्किलिंग , अप-स्किलिंग और री-स्किलिंग सरकार के आत्मनिर्भर भारत के विज़न और हाल ही में माननीय प्रधानमंत्री श्री नरेंद्र मोदी द्वारा घोषित गरीब कल्याण रोजगार अभियान की सफलता में महत्वपूर्ण भूमिका निभाएगी। मंत्री ने कहा कि कोविड- 19 वैश्विक महामारी के मद्देनजर हमें विशेष रूप से औद्योगिक क्षेत्र में नए तरीकों के साथ आगे बढ़ने की जरूरत है। अभी समग्र मानसिकता के संदर्भ में एक बड़े बदलाव की आवश्यकता है और व्यापार करने की दिशा में हमें डिजिटल प्रौद्योगिकी के उपयोग के महत्व को लेकर और अधिक जानकारी देने की आवश्यकता है।


    विस्तार से यहां पढ़ें: https://pib.gov.in/PressReleasePage.aspx?PRID=1635225


    कोविड- 19 के बाद स्वच्छ ऊर्जा भारत के आर्थिक सुधार में मदद कर सकता है


    नीति आयोग और रॉकी माउंटेन इंस्टीट्यूट (आरएमआई) ने आज ‘स्वच्छ ऊर्जा अर्थव्यवस्था की ओर: भारत की ऊर्जा और गतिशीलता क्षेत्रों के लिए कोविड- 19 के बाद अवसर रिपोर्ट’ जारी की जिसमें भारत के लिए एक स्वच्छ , लचीले और कम से कम लागत वाले ऊर्जा भविष्य के निर्माण की दिशा में काम करने वाले प्रोत्साहन और फिर से ठीक होने की कोशिशों की चर्चा की गई है। इन कोशिशों में इलेक्ट्रिक वाहन , ऊर्जा भंडारण और नवीकरणीय ऊर्जा कार्यक्रम शामिल हैं। रिपोर्ट बताती है कि कोविड- 19 भारत में स्वच्छ ऊर्जा बदलाव को , विशेषकर परिवहन और बिजली क्षेत्रों में , कैसे प्रभावित कर रहा है। यह रिपोर्ट अर्थव्यवस्था में सुधार को आगे बढ़ाने और स्वच्छ ऊर्जा आधारित अर्थव्यवस्था के लिए आवेग को बनाए रखने के लिए देश में क्षेत्र के अग्रणी लोगों को सिद्धांतों और रणनीतिक अवसरों की सिफारिश करती है। कोविड- 19 ने भारत के परिवहन और बिजली क्षेत्रों के लिए नकदी अवरोध और आपूर्ति की कमी से लेकर उपभोक्ता मांग और प्राथमिकताओं में बदलाव की महत्वपूर्ण मांग और आपूर्ति पक्ष की चुनौतियों को पेश किया है।


    विस्तार से यहां पढ़ें: https://www.pib.gov.in/PressReleseDetail.aspx?PRID=1635338


    15 वें वित्त आयोग की मानव संसाधन विकास मंत्रालय के साथ हुई बैठक


    चेयरमैन श्री एन.के. सिंह की अध्यक्षता वाले वित्त आयोग ने मानव संसाधन विकास मंत्रालय (एमएचआरडी) के साथ एक विस्तृत बैठक की। यह बैठक ऑनलाइन कक्षा सहित शिक्षण के नए साधनों और तकनीक के इस्तेमाल के प्रभाव पर विचार - विमर्श के लिए बुलाई गई थी। दुनिया में जारी महामारी के कारण इन साधनों की आवश्यकता बढ़ गई है। आयोग ने विशेष रूप से कोविड- 19 के इस दौर में शिक्षा के विषय पर 2020-21 और 2025-26 तक के लिए अपनी रिपोर्ट में सिफारिशें करने के उद्देश्य से इस बैठक को बुलाया था।


    विस्तार से यहां पढ़ें: https://pib.gov.in/PressReleasePage.aspx?PRID=1635220


    प्रधानमंत्री स्वनिधि पोर्टल (बीटा संस्करण) की शुरुआत


    आव ासीय एवं शहरी कार्य सचिव , श्री दुर्गा शंकर मिश्र ने कल पीएम स्ट्रीट वेंडर्स आत्मनिर्भर निधि , " पीएम स्वनिधि" पोर्टल के बीटा संस्करण की शुरुआत की। डिजिटल प्रौद्योगिकी समाधान की सहायता से , इस पोर्टल पर योजना के अंतर्गत लाभ प्राप्त करने के लिए उपयोगकर्ताओं को एकीकृत सुविधा उपलब्ध कराई गई है।


    विस्तार से यहां पढ़ें: https://www.pib.gov.in/PressReleseDetail.aspx?PRID=1635246


    पीआईबी फील्ड कार्यालयों से मिली जानकारियां

      * महाराष्ट्र- राज्य में इस समय कोविड- 19 मरीजों की संख्या 1,69,883 है। बीते 24 घंटों में 5,257 नए पॉजिटिव मरीजों की पहचान हुई है। राज्य में ठीक हुए मरीजों की संख्या 88,960 पहुंच गई है। कुल सक्रिय मरीज 73,298 हैं। ग्रेटर मुंबई क्षेत्र में सोमवार को 1,247 नए मरीज पॉजिटिव पाए गए हैं जबकि 391 ठीक हो गए हैं और 21 लोगों की मौत हो गई। कुल संक्रमित मरीजों की संख्या 76,294 हो गई है। इस बीच , महाराष्ट्र सरकार ने रेलवे से अनुरोध किया है कि वह विभिन्न केंद्र सरकार के कार्यालयों/प्रतिष्ठानों , उच्च न्यायालय और सार्वजनिक क्षेत्र के बैंकों के कर्मचारियों को उपनगरीय लोकल ट्रेनों द्वारा यात्रा करने की अनुमति दे।
      * गुजरात- पिछले 24 घंटों में 626 नए मामले सामने आने के बाद कोविड- 19 के कुल मामले 32,023 पहुंच गए हैं। इसके अलावा इस अवधि में 19 मरीजों की मौत हो गई , जिससे राज्य में कोविड- 19 से मौतों का आंकड़ा 1,828 पहुंच गया। गुजरात सरकार ने 1 जुलाई से दुकानों को रात 8 बजे तक खोलने की अनुमति देने का फैसला किया है। होटल और रेस्तरां रात में 9 बजे तक खुले रहेंगे। राज्य की निचली अदालतें कल से फिर से खुलेंगी लेकिन सुनवाई केवल वीडियो कॉन्फ्रेंसिंग के जरिए होगी।
      * राजस्थान- आज सुबह 94 नए मामले सामने आए , जिससे राज्य में कोविड- 19 की कुल संख्या 17,753 हो गई। सक्रिय मामले 3,397 हैं। आज तक राज्य में कुल ठीक हुए लोगों की संख्या 13,948 है जबकि 409 मौतें हुई हैं। आज आए ज्यादातर मामलों में सीकर जिले से 33 और अलवर से 22 हैं।
      * मध्य प्रदेश- 184 नए केस सामने आए हैं जबकि राज्य में कोरोनावायरस संक्रमण के कुल मामले 13,370 हो गए हैं। हालांकि राज्य में सक्रिय मामले 2607 हैं , ठीक हुए मरीजों की संख्या 10,199 है। सोमवार को मुरैना जिले में 24 नए मामले आए और सागर जिले से 19 केस दर्ज किए गए।
      * छत्तीसगढ़- राज्य में 101 नए मामलों के साथ कोविड- 19 की टैली 2,795 पहुंच गई है जबकि सक्रिय मामलों की संख्या 632 है। सोमवार को दुर्ग में सबसे ज्यादा 30 नए मामले आए , जशपुर में 25 और रायपुर से 10 केस आए हैं।
      * गोवा- 53 नए मामलों के साथ राज्य में कोरोनावायरस पॉजिटिव केस की संख्या 1251 हो गई है। राज्य में अभी 724 सक्रिय केस हैं। सोमवार को 46 लोगों के ठीक होने के बाद स्वस्थ रोगियों की कुल संख्या 524 पहुंच गई है।
      * केरल- केरल में कोविड- 19 से एक और व्यक्ति की मौत हो गई ; राजधानी के मेडिकल कॉलेज अस्पताल में शनिवार को तिरुवनंतपुरम के रहने वाले 76 वर्षीय व्यक्ति की मौत हो गई। वह मुंबई से लौटे थे। हालांकि उनका टेस्ट परिणाम आज पॉजिटिव आया। राजधानी में यह कोविड से चौथी मौत है और राज्य में आंकड़ा 24 पहुंच गया है। सरकार ने कल से लर्नर के ड्राइविंग लाइसेंस देने की प्रक्रिया फिर से शुरू करने का फैसला किया है। लॉकडाउन के कारण यह बंद था। टेस्ट ऑनलाइन किया जाएगा। राज्य में कल 121 कोविड- 19 पॉजिटिव केस आए। 2057 मरीजों का अब भी इलाज चल रहा है। विभिन्न जिलों में कुल 1,80,617 लोग अभी निगरानी में हैं।
      * तमिलनाडु- सरकार द्वारा जारी आदेश के अनुसार चेन्नई और मदुरै में 5 जुलाई तक सख्त लॉकडाउन जारी रहेगा और तमिलनाडु के बाकी हिस्सों में मौजूदा छूट और प्रतिबंध 31 जुलाई तक प्रभावी रहेंगे। आईसीएमआर के सुझाव पर राज्य कोविड- 19 के लिए रैपिड-एंटीजन टेस्टिंग किट का इस्तेमाल नहीं करेगा , क्योंकि इसकी संवेदनशीलता दर कम है और आरटीपीसीआर टेस्टिंग का इस्तेमाल जारी रहेगा। कल 3949 नए मामले आए , 2212 ठीक हुए और 62 मौतें दर्ज की गईं। कुल मामले- 86224, सक्रिय मामले- 37331, मौतें- 1141, ठीक हुए- 45537 जबकि चेन्नई में सक्रिय मामले 21681 हैं।
      * कर्नाटक- नौकरी चाहने वालों की मदद के लिए राज्य सरकार ने ' स्किल कनेक्ट ' ऑनलाइन पोर्टल शुरू किया है। सरकार 7 जुलाई को एक ऑनलाइन जॉब फेयर भी आयोजित करने जा रही है , जिससे महामारी के कारण नौकरी गंवाने वालों की मदद हो सके। निजी अस्पतालों के प्रमुखों के साथ बैठक के बाद मुख्यमंत्री ने मीडिया को बताया कि बेंगलुरु में प्राइवेट अस्पताल कोविड मरीजों के इलाज के लिए 50 प्रतिशत बेड ( 4500 बेड) आरक्षित करने पर सहमत हो गए हैं। लगातार दूसरे दिन राज्य में कल 1000 से ज्यादा मामले सामने आए। कल 1105 नए केस आए , 176 लोग ठीक हुए और 19 लोगों की मौत हो गई। कुल पॉजिटिव मामले 14295, सक्रिय मामले 6382, मौतें 226 और 7684 लोग ठीक हो गए।
      * आंध्र प्रदेश- निजी बस ऑपरेटरों ने सरकार से कर्नाटक , गुजरात और उत्तर प्रदेश की तर्ज पर कर माफ करने और पूरा बीमा प्रीमियम का भुगतान करने का अनुरोध किया है क्योंकि कोविड- 19 के कारण लॉकडाउन के दौरान बस सेवाएं बंद रहने के कारण वे त्रैमासिक कर (अप्रैल-जून) का भुगतान करने की स्थिति में नहीं हैं। 18,114 नमूनों की जांच के बाद पिछले 24 घंटों में 704 नए मामले आए , 258 लोग ठीक हो गए और सात लोगों की मौत हो गई। 704 नए मामलों में से 51 अंतर-राज्यीय केस हैं और पांच विदेश से हैं। कुल मामले- 14,595 और सक्रिय मामले 7897 हैं। 187 मौतें और 6511 लोग डिस्चार्ज हो गए हैं।
      * तेलंगाना- ओल्ड सिटी के कई हिस्सों में स्व-घोषित लॉकडाउन को लेकर मिश्रित प्रतिक्रिया मिली है। संक्रमण को फैलने से रोकने के लिए सभी संभव प्रयास किए जा रहे हैं। मामले बढ़ने के चलते दुकानदारों ने अपना कारोबार रोक दिया और घर के अंदर रहने के लिए मजबूर हैं। कल तक कुल मामले 15394 आए , सक्रिय केस 9559, मौतें 253 और 5582 लोग स्वस्थ हो चुके हैं।
      * मणिपुर- राज्य में अब तक 49,882 कोविड- 19 टेस्ट किए जा चुके हैं और 1227 पॉजिटिव केस आए हैं। ड्रग्स और अल्कोहल के खिलाफ गठबंधन (सीएडीए) ने मणिपुर के हियांगलाम-वाबागई तेरापिशक केथल में कोविड- 19 महामारी पर एक जागरूकता कार्यक्रम संचालित किया।
      * मेघालय- एक और व्यक्ति , जो असम (गुवाहाटी) से ख्लेहरियत मेघालय आया था , उसका कोविड- 19 टेस्ट पॉजिटिव आया है। इसके साथ ही राज्य में कुल पॉजिटिव केस 52 और सक्रिय मामले 9 हो गए हैं।
      * मिजोरम- मिजोरम में कोविड- 19 के कुल मामलों में से 80 प्रतिशत लोग ठीक हो गए हैं। अब सक्रिय मामले 29 हैं। मिजोरम में आज 61 मरीज स्वस्थ होने पर डिस्चार्ज कर दिए गए।
      * नगालैंड- नगालैंड में कोविड- 19 के 8 नए पॉजिटिव केस आए हैं जिससे कुल मामले 459 हो गए हैं। सक्रिय मामले 291 और 168 लोग ठीक हो गए हैं। नगालैंड के मोकोकचुंग जिले में पहला कोविड- 19 पॉजिटिव मरीज मिला है।

    फैक्ट चेक


    ****


    एसजी/एएम/एएस /एसएस


    

    
    (Release ID: 1635574) Visitor Counter : 51
    
    
      Read this release in: English , Marathi , Assamese , Manipuri , Bengali , Punjabi , Gujarati , Tamil , Telugu , Kannada
    
    
    

*