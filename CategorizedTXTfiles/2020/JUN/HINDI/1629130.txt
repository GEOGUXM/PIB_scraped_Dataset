      रक्षा मंत्रालय

      मेक इन इंडिया को बड़ा बढ़ावा; रक्षा मंत्रालय ने आयुध निर्माणी बोर्ड को 1,094 करोड़ रुपये मूल्य के अपग्रेड किए हुए 156 बीएमपी इन्फेंट्री कॉम्बैट व्हीकल्स की आपूर्ति का आर्डर दिया
      Posted On: 02 JUN 2020 7:38PM by PIB Delhi


    सरकार की 'मेक इन इंडिया' पहल को बढ़ावा देते हुए, रक्षा मंत्रालय की अधिग्रहण शाखा ने रक्षा मंत्री श्री राजनाथ सिंह की मंजूरी से आज 156 बीएमपी 2/2 इन्‍फेन्‍ट्री कॉम्‍बेट व्‍हीकल (आईसीवी) की आपूर्ति के लिए आयुध निर्माणी बोर्ड (ओएफबी) को अपग्रेडेड विशेषताओं के साथ आर्डर दिया है जिसका उपयोग भारतीय सेना के मशीनीकृत बलों के उपयोग के लिए किया जाएगा। इस ऑर्डर के अंतर्गत, आईसीवी का निर्माण तेलंगाना में मेडक में आयुध निर्माणी द्वारा लगभग 1,094 करोड़ रुपये की लागत से किया जाएगा।


    बीएमपी-2/2 के आईसीवी 285 हार्स पावर इंजन द्वारा संचालित होगा और यह वजन में कम है जिससे ये युद्ध के मैदान में सभी सामरिक आवश्यकताओं को पूरा करने में अत्यधिक गतिशील हो जाएंगे। ये आईसीवी क्रॉस कंट्री इलाके में आसान स्टीयरिंग क्षमता के साथ 65 किलोमीटर प्रति घंटे (किमी प्रति घंटे) की गति तक पहुंचने में सक्षम होंगे। उनके पास पानी में 07 किमी प्रति घंटे की यात्रा करने के लिए जल तथा स्‍थल पर चलने योग्‍य क्षमताएं होंगी। इन्‍हें 0.7 मीटर की ढलान पर 35° क्रॉस बाधाओं पर काबू पाने के लिए डिज़ाइन किया गया है और इनमें घातक गोलाबारी क्षमता है।


    इन 156 बीएमपी 2/2के आईसीवी को शामिल करने के साथ, मैकेनाइज्ड इन्फेंट्री बटालियनों में मौजूदा कमी को दूर किया जाएगा और सेना की युद्धक क्षमता को और बढ़ाया जाएगा। इसके 2023 तक पूरा होने की उम्‍मीद है।


    एसजी/एएम/केपी / एसके


    

    
    (Release ID: 1629130) Visitor Counter : 31
    
    
      Read this release in: Kannada , English , Urdu , Punjabi , Tamil , Telugu