      रक्षा मंत्रालय

      भारतीय नौसेना अकादमी में 13 जून, 2020 को पाठ्यक्रम का समापन समारोह आयोजित किया जाएगा
      Posted On: 12 JUN 2020 6:34PM by PIB Delhi


    भारतीय नौसेना अकादमी (आईएनए) , एझिमाला द्वारा 13 जून, 2020, शनिवार को अपने बसंतकालीन सत्र 2020 के लिए पाठ्यक्रम के समापन समारोह का आयोजन किया जाएगा। कोविड - 19 संकट के दौरान अपनाई जा रही सावधानियों को ध्यान में रखते हुए , इस समारोह में प्रशिक्षुओं के माता-पिता और मेहमानों की उपस्थिति के बिना ही एक छोटा सा आयोजन किया जाएगा। जो प्रशिक्षु अपने प्रशिक्षण को पूरा करेंगे , उनमें बसंतकालीन सत्र 2020 के लिए चार अलग-अलग पाठ्यक्रम शामिल हैं , अर्थात् 98वां भारतीय नौसेना अकादमी पाठ्यक्रम (बी.टेक) , 98वां भारतीय नौसेना अकादमी पाठ्यक्रम (एमएससी) , 29वां नौसेना ओरिएंटेशन पाठ्यक्रम (विस्तारित) और 30वां नौसेना ओरिएंटेशन पाठ्यक्रम (रेगुलर) जिसमें तटरक्षक और मित्र देशों के प्रशिक्षु भी शामिल हैं।


    कोविड - 19 संकट के दौरान प्रशिक्षण जारी रखने के लिए, आईएनए द्वारा ' अडैप्ट एंड अडाप्ट ' के सिद्धांत का पालन किया गया है। इसमें प्रशिक्षण पैटर्न को संशोधित करके परिस्थितियों के अनुकूल बनाना, सामाजिक दूरी का पालन करना और निवारक उपायों के लिए सुरक्षित व्यवहार को अपनाना शामिल है। पाठ्यक्रम को समाप्त करने वाले प्रशिक्षुओं द्वारा शिक्षाविदों और आउटडोर प्रशिक्षण के लिए अपेक्षित मानकों को सफलतापूर्वक पूरा किया गया है। उत्तीर्ण प्रशिक्षुओं को रियर एडमिरल तरुण सोबती , वीएसएम , डिप्टी कमांडेंट और चीफ इंस्ट्रक्टर , आईएनए द्वारा 10 जून, 2020 को निष्ठा की शपथ दिलाई गई। देश के वीर सैनिकों के बलिदान को याद करने के लिए , आईएनए के युद्ध स्मारक "प्रेरणा स्थल" में एक पुष्पांजलि समारोह का भी आयोजन किया गया। पाठ्यक्रम पूरा होने के बाद इन प्रशिक्षुओं को सेवा परिवहन के माध्यम से आईएनए से सीधे उनके पेशेवर स्कूलों और डाउनस्ट्रीम इकाइयों में भेज दिया जाएगा।


    इस पाठ्यक्रम के समापन समारोह के मुख्य अतिथि वाइस एडमिरल अनिल कुमार चावला , पीवीएसएम , एवीएसएम , एनएम , वीएसएम , एडीसी , फ्लैग ऑफिसर कमांडिंग-इन-चीफ , दक्षिणी नौसेना कमान, होंगे।


    एसजी / एएम / एके / एसके-


    

    
    (Release ID: 1631233) Visitor Counter : 97
    
    
      Read this release in: Bengali , Manipuri , English , Urdu , Punjabi , Telugu