      पेट्रोलियम एवं प्राकृतिक गैस मंत्रालय

      पेट्रोलियम क्षेत्र की प्रमुख कम्पनी बीपी पुणे में वैश्विक व्यापार सेवा केंद्र स्थापित करेगी
      
      पेट्रोलियम मंत्री श्री धर्मेन्द्र प्रधान ने इस कदम का स्वागत किया

      Posted On: 18 JUN 2020 6:11PM by PIB Delhi

    पेट्रोलियम क्षेत्र की प्रमुख कम्पनी बीपी ने अपनी वैश्विक व्यापार सेवाओं (जीबीएस) के संचालन के लिए पुणे में एक नया केंद्र स्थापित करने की घोषणा की है। नए केंद्र में लगभग 2000 लोगों को रोजगार मिलेगा। केंद्र विश्व स्तर पर बीपी में डिजिटल इनोवेशन का समर्थन करेगा। केंद्र का संचालन जनवरी 2021 तक शुरू होने की उम्मीद है। केंद्र दुनिया भर में बीपी के उद्यमों को व्यावसायिक प्रसंस्करण (बिज़नस प्रोसेसिंग) और उन्नत विश्लेषण क्षमता प्रदान करेगा।


    भारत स्थित नया केंद्र, तीसरे पक्ष की व्यावसायिक प्रक्रियाओं का परिचालन स्वामित्व अपनाएगा और बेहतर व्यावसायिक परिणामों के लिए एनालिटिक्स और डेटा विज्ञान क्षमताओं के साथ अपने काम को विस्तार देगा। भारत एक डिजिटल प्रतिभा संपन्न देश है और इसके साथ एक बढ़ता हुआ बाजार भी है। नया केंद्र, बीपी को स्थानीय लोगों की डिजिटल प्रतिभा का उपयोग करने का अवसर देगा, जो बीपी के विकास और अत्याधुनिक डिजिटल समाधान के अनुप्रयोग में सहायता प्रदान करेगा।


    इस निर्णय का स्वागत करते हुए केंद्रीय पेट्रोलियम एवं प्राकृतिक गैस और इस्पात मंत्री श्री धर्मेंद्र प्रधान ने कहा, “मैं पुणे में एक प्रमुख नए वैश्विक व्यापार सेवा केंद्र की स्थापना के लिए बीपी के कदम का स्वागत करता हूं। नया केंद्र भारत के बढ़ते स्थानीय डिजिटल प्रतिभा पूल के लिए अवसर पैदा करेगा और कम्पनी के वैश्विक व्यवसायों का समर्थन करने के लिए 2000 लोगों को रोजगार देगा।”


    ***


    एसजी / एएम / जेके/ डीसी

    
    
    (Release ID: 1632455) Visitor Counter : 103
    
    
      Read this release in: Punjabi , English , Urdu , Marathi , Manipuri , Tamil , Telugu