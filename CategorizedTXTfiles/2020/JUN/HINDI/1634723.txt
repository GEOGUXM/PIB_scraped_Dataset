      विज्ञान एवं प्रौद्योगिकी मंत्रालय

      डीएसटी सचिव ने लोगो लॉन्च किया और स्वर्ण जयंती समारोह वर्ष मनाने के लिए कई कार्यक्रमों की घोषणा की
      Posted On: 26 JUN 2020 5:27PM by PIB Delhi


    विज्ञान और प्रौद्योगिकी विभाग (डीएसटी) के सचिव आशुतोष शर्मा ने स्वर्ण जयंती समारोह वर्ष मनाने के लिए आधिकारिक लोगो लॉन्च किया और कहा कि यह डीएसटी का स्वर्ण जयंती वर्ष है तथा इसके लिएकई कार्यक्रमों की रूपरेखा तैयार की गयी है, जैसे वेबिनारके माध्यम से 15-20 व्याख्यान के साथ विशेष व्याख्यान श्रृंखला, प्रत्येक स्वायत्त संस्थान पर लघु फीचर फिल्मों का निर्माणआदि। ये कार्यक्रम पूरे वर्ष के दौरान आयोजित किये जायेंगे।


    उन्होंने प्रत्येक स्वायत्त संस्थान से कार्यक्रमों में सक्रिय रूप से भाग लेने का आग्रह किया और कहा कि संस्थानों को इनके माध्यम से वर्तमान सुविधाओं, अनुसंधान के क्षेत्रों व संस्थान के बारे में जागरूकता पैदा करने का प्रयास करना चाहिए।


    प्रो आशुतोष शर्मा ने उल्लेख किया कि नए लॉन्च किए गए लोगो को डीएसटीकी स्टेशनरी वस्तुओं, सोशल, डिजिटल प्लेटफार्म और प्रिंट दस्तावेजों पर मुद्रित किया जाएगा। उन्होंने स्वायत्त संस्थानों के सभी निदेशकों से आग्रह किया कि वे संस्थान में आयोजित सम्मेलनों के बैनर पर नए लॉन्च किए गए 50 वर्ष वाले लोगो का उपयोग करें। संस्थानों को व्याख्यान श्रृंखला कोडीएसटी लोगो के साथ ब्रांड करना चाहिए। इससे लोगों में डीएसटी के अस्तित्व के 50 वर्षों के बारे में जागरूकता पैदा होगी।


    प्रो शर्मा ने कहा,"डीएसटीने 3 कॉफी टेबल बुक, पुस्तक और डिजिटल दोनों रूपों में तैयार करने की योजना बनायी है। इनमें से एक कॉफी टेबल बुकइन 50 वर्षों में स्वायत्त संस्थानों की यात्रा, उपलब्धियों, प्रभाव और परिणाम पर समर्पित होगा।“ उन्होंने कॉफी टेबल बुक के लिए स्वायत्त संस्थानों से विचारआमंत्रित किये, जिसमें हमारी अब तक की यात्रा और अगले 50 वर्षों की दृष्टि की रूपरेखा हो।


    प्रो शर्मा ने कहा,“जिन संस्थानों में संग्रहालयों जैसी सुविधाएं हैं, वे डिजिटल वॉकथ्रू या वर्चुअल टूर का आयोजन कर सकते हैं, यह उनके कार्यों की यथार्थ प्रस्तुति होगी। इसे समृद्ध स्रोत सामग्री के रूप में बदला जा सकता है और इस प्रकार संस्थान पूरी दुनिया तक पहुंच सकते हैं जो वर्तमान में वायरस के कारण सीमित हो गया है।“


    विज्ञान और प्रौद्योगिकी विभाग की स्थापना 3 मई 1971 को हुई थी। विभाग 3 मई, 2020 से 2 मई 2021 के दौरान स्वर्ण जयंती समारोह वर्ष मना रहा है। इसके अंतर्गत व्याख्यान श्रृंखला, पुस्तक/पुस्तिकयों का प्रकाशन, वृत्तचित्रों का निर्माण, सर्वे ऑफ़ इंडिया के विकिपीडिया पृष्ठों को अपडेट करना आदि के साथ देश भर में डीएसटी स्वायत्त संगठनों द्वारा विभिन्न कार्यक्रम आयोजित किये जायेंगे।


    एसजी / एएम / जेके

    
    
    (Release ID: 1634723) Visitor Counter : 54
    
    
      Read this release in: English , Bengali , Punjabi , Tamil