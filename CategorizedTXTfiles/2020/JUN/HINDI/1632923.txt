      नीति आयोग

      अटल नवाचार मिशन ने अपने नवाचार और उद्यमिता पहल को बढ़ावा देने के लिए कोल इंडिया लिमिटेड को साझेदार बनाया
      Posted On: 20 JUN 2020 3:01PM by PIB Delhi


    कोल इंडिया लिमिटेड (सीआईएल)ने अटल इनोवेशन मिशन (एआईएम),नीति आयोग के साथ देश भर में इसके प्रमुख नवाचार और उद्यमिता पहलों का सक्रिय रुप से मदद करने के लिए मिशन के साथ साझेदारी करने पर सहमति जताई है। अटल इनोवेशन मिशन और कोल इंडिया लिमिटेड के बीच एक रणनीतिक साझेदारी के आशय-पत्र (एसओआई)पर शुक्रवार, 19 जून, 2020 को आयोजित एक वर्चुअल ई-सम्मेलन में हस्ताक्षर किए गए और आशय-पत्रों का आदान-प्रदान किया गया।


    एआईएम के पास स्कूल स्तर पर अटल टिंकरिंग लैब्स (एटीएल), संस्थागत स्तरों पर अटल इन्क्यूबेशन सेंटर (एआईसी), टीयर-2, टीयर-3 शहरों और ग्रामीण भारत के लिए अटल सामुदायिक नवाचार केंद्र (एसीआईसी), उद्योग स्तर पर अटल न्यू इंडिया चुनौतियां (एएनआईसी) और एमएसएमई उद्योग में नवाचारों को प्रोत्साहित करने के लिए एप्लाइड रिसर्च एंड इनोवेशन (एआरआईएसई) जैसेविभिन्न नवाचार कार्यक्रम और उद्यमशीलता पारिस्थितिकी तंत्र निर्माण पहल हैं।


    कोल इंडिया लिमिटेड और अटल नवाचार मिशन के बीच हुए इस सहयोग समझौते का मकसद मिशन (एआईएम) के उपरोक्त कार्यक्रमों और नई पहलों के माध्यम से नवाचार पारिस्थितिकी तंत्र को लेकर अधिक से अधिक जागरूकता फैलाने और उसेबढ़ावा देने के लिए विभिन्न गतिविधियों / कार्यक्रमों का संचालन करना है।


    कोल इंडिया के अध्यक्ष और प्रबंध निदेशक श्री प्रमोद अग्रवाल की उपस्थिति में अटल नवाचार मिशन, नीति आयोग के मिशन निदेशक श्री आर.रामनान और कोल इंडिया लिमिटेड (सीआईएल) के निदेशक (तकनीकी) श्री बिनय दयाल ने एक वर्चुअल आशय-पत्र(एसओआई) पर हस्ताक्षर किए।


    एआईएम, नीति आयोग के मिशन निदेशक श्री आर. रामनान ने कहा कि सीआईएल के साथ इस आश्य-पत्र (एसओआई) पर हस्ताक्षर करना एक ऐतिहासिक और महत्वपूर्ण अवसर है। उन्होंने कहा कि हमें इसेबात का बहुत गर्व है कि सीआईएल हमारे देश के प्रतिभाशाली युवाओं को महान नवाचारों को विकसित करने में मदद करने के लिए एआईएम के साथ साझेदारी कर रहा है और इस तरह उन्हें आत्मनिर्भर भारत के लिए सक्षम बनाया जा सकता है। श्री रामनान ने कहा कि यह साझेदारी हमारे देश केउन क्षेत्रों को नवाचार और उद्यमिता से लाभान्वित करने में मदद करने के लिए एक उत्कृष्ट मंच प्रदान करेगी जिनका विकास नहीं हुआ या फिर कम हुआ। इससे आने वाले वर्षों में स्थानीय स्तर पर रोजगार का सृजन भी होगा।


    कोल इंडिया लिमिटेड के अध्यक्ष श्री प्रमोद अग्रवाल ने आशय-पत्र (एसओआई) पर हस्ताक्षर होने के अवसर पर कहा कि सीआईएल को एआईएम, नीति आयोग के साथ साझेदारी की घोषणा करने पर गर्व है और हम इस मिशन के लिए सबसे महत्वपूर्ण योगदान देने के लिए उत्साहित हैं जो भारत के नवाचार पारिस्थितिकी तंत्र को और मजबूत करेगा।


    हस्ताक्षर किए गए आशय-पत्र (एसओआई) के अनुसार, साझेदारी को कार्यक्रम के अनुसार वर्गीकृत किया गया है जिसमें अटल टिंकरिंग लैब्स (एटीएल) के तहत सीआईएल ने चुनिंदा एटीएल स्कूलों को गोद लेने, शिक्षक प्रशिक्षण सत्रों का संचालन करने में मदद और एटीएल छात्रों को सलाह प्रदान करने में सहायता प्रदान पर सहमति जताई है।


    इसी तरह,अटल सामुदायिक नवाचार केंद्रों (एसीआईसी) के तहत सीआईएल ने अपने संचालन क्षेत्रों के आसपास के अटल सामुदायिक नवाचार केंद्रों (एसीआईसी) को गोद लेने और उनकी मदद करने, सामाजिक नवाचार के क्षेत्र में काम कर रहे युवाओं को सहायता पहुंचाने और देश के अल्प-विकसित क्षेत्रों में नवाचार पारिस्थितिकी निर्माण के प्रभाव का प्रचार-प्रसार करने के लिए सामुदायिक नवाचार चुनौतियों और अन्य नवाचार आधारित कार्यक्रमों का आयोजन करने पर सहमति जताई है।


    *****


    एसजी/एएएम/एके/डीसी

    
    
    (Release ID: 1632923) Visitor Counter : 163
    
    
      Read this release in: English , Marathi , Bengali , Punjabi , Tamil , Telugu