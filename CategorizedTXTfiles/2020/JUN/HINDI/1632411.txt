      आयुष

      अंतरराष्ट्रीय योग दिवस (आईडीवाई) पर प्रधानमंत्री के विचारों का होगा प्रसारण
      
      आयुष मंत्रालय 21 जून, 2020 को आईडीवाई के आयोजन के लिए इलेक्ट्रॉनिक और डिजिटल मीडिया का व्यापक स्तर पर विचारों का प्रसारण होगा
      
      Posted On: 18 JUN 2020 6:32PM by PIB Delhi


    प्रधानमंत्री श्री नरेन्द्र मोदी का संदेश अंतरराष्ट्रीय योग दिवस (आईडीवाई), 2020 के अवसर पर होने वाले मुख्य कार्यक्रम का मुख्य आकर्षण होगा। प्रधानमंत्री के संदेश को 21 जून, 2020 की सुबह 6.30 बजे टेलीविजन पर प्रसारित किया जाएगा। इस साल आईडीवाई को आयुष मंत्रालय द्वारा विभिन्न इलेक्ट्रॉनिक और डिजिटल प्लेटफॉर्म के माध्यम से व्यापक स्तर पर मनाया जा रहा है।


    प्रधानमंत्री का संदेश डीडी नेशनल, डीडी न्यूज, डीडी भारती, डीडी इंडिया, डीडी उर्दू, डीडी स्पोर्ट्स, डीडी किसान, सभी आरएलएसएस चैनलों और सभी क्षेत्रीय केन्द्रों पर प्रसारित किया जाएगा। आईडीवाई के आयोजन में जैसे पिछले वर्षों की परम्परा की तरह ही इस बार संदेश के बाद मोरारजी देसाई नेशनल इंस्टीट्यूट ऑफ योग (एमडीएनआईवाई) के दल द्वारा 45 मिनट के कॉमन योग प्रोटोकॉल (सीवाईपी) का सजीव (लाइव) प्रदर्शन किया जाएगा। सीवाईपी के अभ्यास को विभिन्न आयु वर्ग के लोगों को लेकर और जीवन के विविध क्षेत्रों को ध्यान में रखते हुए डिजाइन किया गया है। सीवाईपी में प्रशिक्षण हासिल करने से लोगों में योग के प्रति रुचि और दृष्टिकोण विकसित होने का अनुमान है और इस प्रकार दीर्घावधि में इसे अपनाया जा सकता है।


    पिछले वर्षों में हुए आईडीवाई के आयोजन के दौरान सार्वजनिक स्थलों पर हुए योग प्रदर्शन में हजारों लोगों ने सामंजस्य के साथ भाग लिया। वर्तमान में वैश्विक स्तर पर जारी स्वास्थ्य महामारी कोविड-19 के कारण इस साल ऐसे आयोजन पर जोर कम है और इस बार लोग अपने-अपने घरों से ही पूरे परिवार के साथ योग के माध्यम से भागीदारी करेंगे। महामारी के हालात में योग विशेष रूप से औचित्यपूर्ण हो जाता है, चूंकि इसके अभ्यास से शारीरिक और मानसिक दोनों स्वास्थ्य बेहतर होते हैं तथा लोगों की बीमारी से लड़ने की क्षमता में भी सुधार होता है।


    देश भर में अंतरराष्ट्रीय योग दिवस के आयोजन के लिए नोडल मंत्रालय आयुष कोविड-19 संकट के दौरान पिछले तीन महीनों से विभिन्न ऑनलाइन और हाइब्रिड ऑनलाइन पहलों के माध्यम से योग अभ्यास के प्रति रुझान को प्रोत्साहन दे रहा है और सुविधाजनक बना रहा है। कई अग्रणी योग संस्थान इस प्रयास में मंत्रालय के साथ जुड़ गए हैं। कॉमन योग प्रोटोकॉल (सीवाईपी) में प्रशिक्षण पर ध्यान केन्द्रित करके पिछले एक महीने के दौरान ऐसी गतिविधियां तेज कर दी गई हैं, जिसके चलते प्रत्येक वर्ष आईडीवाई में भाग लेने वालों के बीच योग के सामूहिक प्रदर्शन में व्यापक सामंजस्य सुनिश्चित होता है।


    आयुष मंत्रालय ने डीडी भारती पर रोज सुबह सीवाईपी सत्र सहित विभिन्न ऑनलाइन पहलों का प्रसारण किया है, जिससे लोग उनका पालन कर सकें और प्रोटोकॉल के बारे में जान सकें। आयुष मंत्रालय की वेबसाइट, योग पोर्टल पर और उसके सोशल मीडिया चैनलों के माध्यम से प्रति दिन प्रतिष्ठित योग विशेषज्ञों के अभ्यास सत्रों के साथ ही अतिरिक्त संसाधन उपलब्ध कराए गए हैं। शैक्षणिक संस्थानों, सरकारी निकायों, व्यावसायिक कंपनियों, उद्योगों तथा सांस्कृतिक संगठनों सहित कई लोगों और संस्थानों ने अपने कर्मचारियों, सदस्यों और हितधारकों के हित में घर से ही आईडीवाई में उनकी भागीदारी के लिए प्रतिबद्धता जाहिर की है। ऐसे प्रयासों के माध्यम से देश के विभिन्न हिस्सों में योग से जुड़े लोग अब अपने-अपने घरों से हजारों परिवार के साथ आईडीवाई आयोजन से जुड़ने के लिए तैयार हैं।


    आयुष मंत्रालय ने 21 जून, 2020 को सुबह 6.30 बजे अंतरराष्ट्रीय योग दिवस, 2020 को मनाने के लिए दुनिया भर के योग के चाहने वालों को आमंत्रित किया है और अपने घरों से कॉमन योग प्रोटोकॉल के सामंजस्यपूर्ण प्रदर्शन से जुड़ने का आह्वान किया है।


    कार्यक्रम की समय सारणी इस प्रकार है :

      * सुबह 0615 से 0700 बजे - उद्घाटन समारोह। इसमें मंत्री (आयुष) के स्वागत भाषण, प्रधानमंत्री के विचारों के बाद सचिव (आयुष) द्वारा धन्यवाद प्रस्ताव दिया जाएगा।
      * सुबह 0700 से 0745 बजे - एमडीएनआईवाई द्वारा कॉमन योग प्रोटोकॉल का सजीव प्रदर्शन
      * सुबह 0745 – सुबह 0800 बजे – योग विशेषज्ञों के साथ विचार विमर्श और मुख्य आईडीवाई कार्यक्रम का समापन।

    ***


    एसजी / एएम / एमपी/डीए

    

    
    (Release ID: 1632411) Visitor Counter : 138
    
    
      Read this release in: English , Urdu , Marathi , Assamese , Bengali , Manipuri , Punjabi , Gujarati , Odia , Tamil , Telugu , Kannada
    
    
    

*