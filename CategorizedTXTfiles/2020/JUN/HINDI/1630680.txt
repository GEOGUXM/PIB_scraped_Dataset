      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      स्वस्थ हो चुके रोगियों की संख्या सक्रिय रोगियों की संख्या से अधिक हुई
      
      आईसीएमआर द्वारा 50 लाख से अधिक नमूनों की जांच की गई
      
      कोविड-19 प्रबंधन में राज्यों की सहायता करने के लिए 6 नगरों में केंद्रीय टीमें तैनात

      Posted On: 10 JUN 2020 4:20PM by PIB Delhi

    पिछले 24 घंटों के दौरान 5,991 रोगी कोविड- 19 रोग से मुक्त हो चुके हैं। इससे स्वस्थ हो चुके रोगियों की संख्या बढ़कर 1,35,205 हो चुकी है जबकि सक्रिय रोगियों की कुल संख्या अब 1,33,632 है। पहली बार , स्वस्थ हो चुके रोगियों की कुल संख्या सक्रिय रोगियों की संख्या से अधिक हो गई है। रिकवरी दर अब 48.88 प्रतिशत तक पहुंच गई है।


    इसके अतिरिक्त , आईसीएमआर द्वारा की गई जांचों की संख्या 50 लाख से अधिक हो गई है , आज यह संख्या 50,61,332 है। पिछले 24 घंटों के दौरान , आईसीएमआर ने 1,45,216 नमूनों की जांच की है। आईसीएमआर ने संक्रमित व्यक्तियों में नोवेल कोरोना वायरस का पता लगाने के लिए जांच क्षमता में बढोतरी जारी रखी है। सरकारी प्रयोगशालाओं की संख्या अब बढ़ कर 590 हो गई है और निजी प्रयोगशालाओं की संख्या अब बढ़ कर 233 ( कुल 823) हो गई है।


    छह शहरों-मुंबई , अहमदाबाद , चेन्नई , कोलकाता , दिल्ली एवं बंगलुरु में कोविड- 19 के लिए आरंभ किए गए सार्वजनिक स्वास्थ्य उपायों की समीक्षा करने के लिए राज्य स्वास्थ्य विभागों एवं नगर पालिका स्वास्थ्य पदाधिकारियों को तकनीकी सहायता एवं आरंभिक मदद उपलब्ध कराने के लिए केंद्रीय टीमें तैनात की गई हैं।


    ये टीमें कोविड- 19 के लिए आरंभ किए गए सार्वजनिक स्वास्थ्य उपायों की समीक्षा करने के लिए अगले एक सप्ताह के भीतर उल्लिखित शहरों का दौरा आरंभ कर देंगी। ये टीमें आरंभ की गई गतिविधियों की दैनिक रिपोर्ट राज्य स्वास्थ्य विभाग और केंद्रीय स्वास्थ्य एवं परिवार कल्याण मंत्रालय को प्रस्तुत करेंगी।


    वे तत्काल महत्व के किसी मुद्दे के संबंध में उन्हें सूचित करेंगी और दौरा संपन्न होने से पूर्व अपनी टिपण्णियों और सुझावों की एक रिपोर्ट प्रस्तुत करेंगी।


    कोविड- 19 से संबंधित तकनीकी मुद्वों , दिशानिर्देशों एवं परामर्शियों पर प्रमाणित और अद्यतन जानकरी के लिए कृपया नियमित रूप से https://www.mohfw.gov.in/ और @MoHFW_INDIA. का अवलोकन करें।


    कोविड- 19 से संबंधित तकनीकी प्रश्नों को technicalquery.covid19@gov.in पर तथा अन्य प्रश्नों को ncov2019@gov.in और @CovidIndiaSeva. पर भेजा जा सकता है।


    कोविड- 19 से संबंधित किसी भी प्रश्न के मामले में कृपया स्वास्थ्य एवं परिवार कल्याण मंत्रालय हेल्पलाइन नंबर +91-11-23978046 या 1075 ( टोल फ्री ) पर काल करें। कोविड- 19 पर राज्यों/संघ शासित क्षेत्रों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf . पर उपलब्ध है।


    ***


    एसजी/एएम/एसकेजे/डीसी

    
    
    (Release ID: 1630680) Visitor Counter : 138
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam