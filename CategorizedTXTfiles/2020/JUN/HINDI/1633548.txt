      स्‍वास्‍थ्‍य एवं परिवार कल्‍याण मंत्रालय

      कोविड-19 अपडेट
      
      सख्त कंटेनमेंट और पंजाब में कोविड-19 के रोगियों के स्वास्थ्य में सुधार के लिए सह-रुग्णता के प्रबंधन पर फोकस
      
      Posted On: 22 JUN 2020 7:58PM by PIB Delhi


    देश में कोरोना वायरस के प्रकोप को समाप्त करने के सामूहिक प्रयासों के अंतर्गत , स्वास्थ्य अवसंरचना और विभिन्न राज्यों/केंद्र शासित प्रदेशों के प्रयासों को मजबूती प्रदान करने के लिए केंद्र द्वारा प्रदान किए गए समग्र मार्गदर्शन और नेतृत्व में , पंजाब ने वायरस के फैलाव को नियंत्रित करने की दिशा में बहुत अच्छी प्रगति दिखाई है। राज्य की प्राप्ति दर उच्च है और लगातार बढ़ रही है।


    सरकार द्वारा क्वारंटाइन


    पंजाब की बहुआयामी रणनीति की एक प्रमुख विशेषता, क्वारंटाइन क्षेत्रों से उच्च जोखिम/कमजोर तबके के लोगों के लिए सरकारी क्वारंटाइन पर अपना ध्यान केंद्रित करना है। मृत्यु दर को कम करने के उद्देश्य से , कमजोर वर्ग वाले समूहों में 60 वर्ष से अधिक आयु वाले , हृदय या गुर्दे की बीमारी , उच्च रक्तचाप , मधुमेह या कमजोर-प्रतिरक्षा वाले लोगों को सूचीबद्ध किया गया है। ऐसे व्यक्तियों को उनके कंटेनमेंट क्षेत्र से बाहर सरकारी क्वारंटाइन की सुविधा तब तक प्रदान की जा रही है जब तक कि उनका क्षेत्र कंटेनमेंट से बाहर नहीं निकल जाता। होटलों/लॉजों या अन्य उपयुक्त स्थानों पर क्वारंटाइन सुविधाएं प्रदान की जा रही हैं। यहां पर एक देखभाल करने वाले व्यक्ति को बीमार व्यक्ति के साथ जाने की अनुमति प्राप्त है। क्वारंटाइन सुविधाओं में रोगी की सभी चिकित्सा जरूरतों का ध्यान रखा जाता है। एक चिकित्सा अधिकारी दिन में दो बार क्वारंटाइन सुविधा में रोगी की निगरानी और निरीक्षण करता है।


    कठोर कंटेनमेंट की रणनीति


    पंजाब ने कठोर कंटेनमेंट की रणनीति लागू की है। कंटेनमेंट जोनों को स्पष्ट रूप से एक सड़क या दो आसपास की सड़कों , एक मोहल्ला या एक आवासीय सोसाइटी के रूप में चित्रित किया गया है। ये छोटे समाजों के लिए पूरे समाज हो सकते हैं या अगर समाज बड़े हैं इसका एक भाग हो सकता है , यह कोविड - 19 मामलों के संचरण पर निर्भर करता है। ग्रामीण इलाकों में , यह पूरे गांव को शामिल कर सकता है या गांव के एक हिस्से तक सीमित रह सकता है। इस ब्यौरे में निहित विचारधारा का उद्देश्य, छोटे/सीमित क्षेत्रों के प्रभावी कंटेनमेंट पर ध्यान केंद्रित करना है। शुरुआती पहचान से संक्रमण के फैलाव की रोकथाम करने में मदद मिली है। अभी तक लगभग 25,000 की आबादी वाले 8 जिलों में 19 कंटेनमेंट जोनों की पहचान की जा चुकी है। परिणिति नियंत्रण आवश्यक सेवाओं को छोड़कर सभी आवागमनों और गतिविधियों के प्रतिबंध को सुनिश्चित करता है। कोविड - 19 के लक्षण/ संदिग्ध व्यक्तियों की पहचान करने के लिए घर-घर जाकर कठोरता के साथ तलाशी ली जाती है। जो लोग परीक्षण में कोविड - 19 के लिए सकारात्मक पाए जाते हैं उन्हें तुरंत क्वारंटाइन केंद्रों में स्थानांतरित कर दिया जाता है। इस प्रकार से कंटेनमेंट क्षेत्रों में पूरी आबादी की नियमित रूप से जांच की जा रही है और कोविड-19 के सभी संभावित संदिग्ध मामलों का परीक्षण किया जा रहा है और पॉजिटिव मामलों को आइसोलेशन केंद्रों में भेजा जाता है।


    घर-घर सर्वे के माध्यम से निगरानी


    "घर-घर निगरानी" ऐप कोविड-19 के प्रसार को रोकने के लिए पंजाब सरकार के द्वारा शुरू किया गया एक मोबाइल आधारित ऐप है। इसमें आशा कार्यकर्ताओं/ सामुदायिक स्वयंसेवकों की सहायता से घर-घर जाकर सर्वेक्षण किया जाता है जिससे इस रोग का शीघ्र पता लगाया जा सके और समय पर परीक्षण किया जा सके। इस ऐप के माध्यम से 30 वर्ष से अधिक आयु वाले सभी ग्रामीण और शहरी आबादी का सर्वे किया जा रहा है। इसमें सह-रुग्णता और एसएआरआई/आईएलआई निगरानी वाले लोगों की जांच भी शामिल है। सृजित किए गए आंकड़ों का उपयोग जोखिम वाले लोगों के लिए भी किया जा रहा है और लक्षितों को सुविधा प्रदान करने में भी किया जा रहा है। 22 जून 2020 तक, 8,40,223 लोगों का सर्वे किया गया है , जिनमें से 8,36,829 में अलक्षणी और 3,997 लोगों में खांसी , बुखार , गले में खराश , सांस फूलना आदि लक्षण पाए गए।


    अभी जो सर्वेक्षण चल रहा है , उसे 5,512 गांवों और 1,112 शहरी वार्डों में पूरा किया जा चुका है।


    परीक्षण


    पंजाब ने परीक्षण क्षमता को बढ़ा दिया है ; वर्तमान में यह लगभग 8,000 परीक्षण/ प्रति दिन कर रहा है। परीक्षण को बढ़ावा देने के लिए मोबाइल टेस्टिंग वैन का इस्तेमाल किया जा रहा है। 10 अप्रैल , 2020 को यह संख्या दस लाख की जनसंख्या पर महज 71 परीक्षण तक सीमित थी, लेकिन यह संख्या बढ़कर दस लाख की जनसंख्या पर 5,953 परीक्षण की हो चुकी है। इस बढ़ोतरी के साथ ही पंजाब ने परीक्षण के मामले में 83 गुना से ज्यादा बढ़ोतरी प्राप्त कर ली है।


    वायरस के प्रसार को रोकने के लिए, पंजाब ने सप्ताहांत और छुट्टियों पर प्रतिबंध लगा दिया है और जुर्माने के माध्यम से सभी प्रोटोकॉलों को सख्ती से लागू करना सुनिश्चित किया जा रहा है।


    एसजी / एएम / एके / एसके-

    
    
    (Release ID: 1633548) Visitor Counter : 33
    
    
      Read this release in: English , Urdu , Marathi , Assamese , Manipuri , Bengali , Punjabi , Tamil , Telugu