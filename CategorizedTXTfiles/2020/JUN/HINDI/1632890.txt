      संस्‍कृति मंत्रालय

      संस्कृति मंत्रालय 19 से 21 जून, 2020 तक “नमस्ते योग” अभियान के आयोजन के साथ अंतर्राष्ट्रीय योग दिवस 2020 मना रहा है
      
      श्री प्रहलाद सिंह पटेल ने सभी से आग्रह किया कि वे #10MillionSuryaNamaskar और #NamasteYoga का उपयोग करके अंतर्राष्ट्रीय योग दिवस 2020 पर उनके साथ सूर्य नमस्कार करने में शामिल हों

      Posted On: 20 JUN 2020 1:50PM by PIB Delhi

    केंद्रीय संस्कृति और पर्यटन राज्य मंत्री ( स्वतंत्र प्रभार ) श्री प्रहलाद सिंह पटेल ने कहा है कि अंतर्राष्ट्रीय योग दिवस (21 जून 2020) के अवसर पर वे पुराने किले में सूर्य नमस्कार करेंगे। उन्होंने सभी लोगों से अपने घरों में रहते हुए उनके साथ सूर्य नमस्कार करने का भी आग्रह किया। श्री प्रहलाद सिंह पटेल ने कहा कि प्रधानमंत्री श्री नरेन्द्र मोदी ने विश्व को योग दिवस का उपहार दिया है और हमें अपने दैनिक जीवन में योग का अभ्यास करना चाहिए।


    श्री पटेल ने सोशल मीडिया पर एक वीडियो संदेश पोस्ट किया और सभी से आग्रह किया कि वे # 10 MillionSuryaNamaskar तथा #NamasteYoga का उपयोग करके अपने सूर्य नमस्कार वीडियो को सोशल मीडिया प्लेटफार्मों पर पोस्ट करें ताकि यह एक जनांदोलन बन सके। इससे नागरिकों में स्वास्थ्य के प्रति जागरूकता पैदा करने में भी मदद मिलेगी। संस्कृति मंत्री के संदेश को सोशल मीडिया पर भारी प्रतिक्रिया मिल रही है। उन्होंने उम्मीद जताई कि अंतर्राष्ट्रीय योग दिवस 2020 के अवसर पर सूर्य नमस्कार करने में लगभग 10 मिलियन लोग उनके साथ शामिल होंगे।


    विश्व योग दिवस पर अपने घर पर योग ज़रूर करें, हमारे साथ सूर्य नमस्कार कर #10MillionSuryanamaskar #NamasteYoga का उपयोग कर video डालकर, आप सभी को शामिल होने के लिए आमंत्रित करता हूँ इसमें @MinOfCultureGoI@BeCureFit@ficci_india शामिल है@PMOIndia pic.twitter.com/Agvbqquzbv

    — Prahlad Singh Patel (@prahladspatel) June 19, 2020

    संस्कृति मंत्रालय , योग को प्रत्येक व्यक्ति के जीवन का एक अनिवार्य हिस्सा बनाने के लक्ष्य के तहत 19 से 21 जून , 2020 तक “ नमस्ते योग ” अभियान के आयोजन के साथ अंतर्राष्ट्रीय योग दिवस 2020 मना रहा है।


    एसजी / एएम / जेके


    

    
    (Release ID: 1632890) Visitor Counter : 141
    
    
      Read this release in: Punjabi , English , Urdu , Marathi , Manipuri , Bengali , Gujarati , Odia , Tamil , Telugu , Kannada , Malayalam