      ग्रामीण विकास मंत्रालय

      वित्‍तीय वर्ष 2020-2021 के दौरान महात्‍मा गांधी राष्‍ट्रीय ग्रामीण रोजगार गारंटी योजना के तहत अब तक का सर्वाधिक 1,01,500 करोड़ रुपये का आवंटन; 31,493 करोड़ रुपये की राशि पहले ही जारी की जा चुकी है
      
      इस वित्‍तीय वर्ष में अब तक 6.69 करोड़ व्‍यक्तियों को कार्य प्रदान किया गया; मई 2020 में औसतन 2.51 करोड़ व्‍यक्तियों को प्रतिदिन कार्य दिया गया, जो पिछले साल मई
      में प्रदान किए गए कार्य से 73 प्रतिशत अधिक है
      
      वित्‍तीय वर्ष 2020-2021 के दौरान अब तक कुल 10 लाख कार्य सम्‍पन्‍न किए जा चुके हैं; आजीविका को बढ़ावा देने के लिए जल संरक्षण और सिंचाई, वृक्षारोपण, बागवानी से संबंधित कार्यों तथा व्‍यक्तिगत लाभकारी कार्यों पर ध्‍यान केंद्रित किया जा रहा है
      Posted On: 08 JUN 2020 9:28PM by PIB Delhi


    चालू वित्‍तीय वर्ष 2020-2021 के दौरान महात्‍मा गांधी राष्‍ट्रीय ग्रामीण रोजगार गारंटी योजना (मनरेगा) के तहत 1,01,500 करोड़ रुपये का आवंटन किया गया है। यह इस कार्यक्रम के अंतर्गत अब तक का निधियों का सर्वाधिक आवंटन है।


    वित्‍तीय वर्ष 2020-2021 के दौरान 31,493 करोड़ रुपये की राशि पहले ही जारी की जा चुकी है, जो चालू वित्‍तीय वर्ष के बजट अनुमान के 50 प्रतिशत से ज्‍यादा है।


    अब तक 60.80 करोड़ श्रम दिवसों का सृजन किया गया है और 6.69 करोड़ व्‍यक्तियों को कार्य प्रदान किया गया है। मई 2020 में औसतन 2.51 करोड़ व्‍यक्तियों को प्रतिदिन कार्य दिया गया, जो कि पिछले साल मई में प्रदान किए गए कार्य से 73 प्रतिशत अधिक है, जो 1.45 करोड़ व्‍यक्ति प्रतिदिन था।


    वित्‍तीय वर्ष 2020-2021 के दौरान अब तक कुल 10 लाख कार्य सम्‍पन्‍न किए जा चुके हैं। आजीविका को बढ़ावा देने के लिए जल संरक्षण और सिंचाई, वृक्षारोपण, बागवानी से संबंधित कार्यों तथा व्‍यक्तिगत लाभकारी कार्यों पर ध्‍यान केंद्रित किया जा रहा है


    ****


    एसजी/एएम/आरके/डीसी

    
    
    (Release ID: 1630354) Visitor Counter : 299
    
    
      Read this release in: Odia , Tamil , Bengali , Assamese , English , Urdu , Marathi , Punjabi , Telugu