      शिक्षा मंत्रालय

      राष्ट्रीय परीक्षा एजेंसी (एनटीए)ने जुलाई - 2020 में होने वाली राष्ट्रीय पात्रता सह प्रवेश परीक्षा (नीट-यूजी) स्थगित किए जाने कीखबर को कोरी अफवाह बताते हुए इसपर स्पष्टीकरण जारी किया है
      
      एनटीए ने उम्मीदवारों और उनके अभिभावकों को सूचित किया कि उसने या संबंधित अधिकारियों ने परीक्षा स्थगित किए जाने के बारे में कोई कोई निर्णय नहीं लिया है
      
      Posted On: 17 JUN 2020 3:02PM by PIB Delhi


    राष्ट्रीय पात्रता सह प्रवेश परीक्षा (नीट - यूजी)जुलाई - 2020 को लेकर राष्ट्रीय परीक्षा एजेंसी ( एनटीए ) ने बेहद जरूरी नोटिस जारी किया है। एनटीए ने इसके जरिए उम्मीदवारों और उनके अभिभावकों को परीक्षा के बारे में एक नए फर्जीवाड़े के संबंध में आगाह किया है।


    एनटीए ने कहा है कि उसके संज्ञान में आया है कि “ राष्ट्रीय पात्रता सह प्रवेश परीक्षा ( नीट - यूजी ) जुलाई 2020 स्थगित ” शीर्षक से 15 जून 2020 को जारी किया गया एक फर्जी सार्वजनिक नोटिस विभिन्न स्रोतों के माध्यम से और सोशल मीडिया पर प्रसारित किया जा रहा है।


    एनटीए ने कहा है कि उसने इसे गंभीरता से लिया है और उम्मीदवारों , अभिभावकों तथा आम जनता को गुमराह करने के इरादे से जारी किये गए इस फर्जी नोटिस के स्रोत की जांच कर रहा है। ऐसे जनविरोधी तत्वों के खिलाफ कड़ी कार्रवाई की जाएगी।


    एनटीए ने कहा है कि सभी उम्मीदवारों , अभिभावकों और जनता को सूचित किया जाता है कि एनटीए या संबंधित अधिकारियों द्वारा आज तक ऐसा कोई निर्णय नहीं लिया गया है। इसलिए सार्वजनिक रूप जारी ऐसी भ्रामक खबरों के प्रति सतर्क रहने की सलाह दी जाती है। एनटीए ने परीक्षा के बारे में केवल उसकी आधिकारिक वेबसाइट www.nta.ac.in और ntaneet.nic.in पर उपलब्ध सूचनाओं पर ही भरोसा करने की सलाह दी है।


    इस संबंध में एनटीए द्वारा 11 मई 2020 को जारी नवीनतम जानकारी उसकी आधिकारिक वेबसाइट https://data.nta.ac.in/Download/Notice/Notice 20200511063520.pdf पर उपलब्ध है।


    एनटीए नेएक बार फिर से उम्मीदवारों , उनके अभिभावकों और आम जनता को www.nta.ac.inand ntaneet.nic.in पर उपलब्ध ताजा जानकारी और सूचनाओं को देखने की सलाह दी है।


    *****


    एसजी/ एएम /एमएस


    

    
    (Release ID: 1632085) Visitor Counter : 235
    
    
      Read this release in: Bengali , Punjabi , Malayalam , English , Urdu , Marathi , Assamese , Manipuri , Odia , Tamil , Telugu