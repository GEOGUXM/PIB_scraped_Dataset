      संस्‍कृति मंत्रालय

      एएसआई के तहत केन्द्र द्वारा संरक्षित 820स्मारक,जिनमें पूजास्थल हैं कल से खुलेंगे: श्री प्रहलाद सिंह पटेल
      
      एमएचए और स्वास्थ्य मंत्रालय द्वारा जारी किए गए सभी प्रोटोकॉल का पालन किया जाएगा
      
      Posted On: 07 JUN 2020 6:29PM by PIB Delhi


    केंद्रीय संस्कृति और पर्यटन राज्यमंत्री (स्वतंत्र प्रभार) श्री प्रहलाद सिंह पटेल ने घोषणा करते हुए कहा कि संस्कृति मंत्रालय ने भारतीय पुरातत्व सर्वेक्षण के तहत केन्द्र द्वारा संरक्षित 820स्मारकों,जिनमें पूजास्थल हैं,को 8 जून, 2020 से खोलने की मंजूरी दे दी है। श्री पटेल ने यह भी कहा कि इन सभी स्मारकों में एमएचए और स्वास्थ्य मंत्रालय द्वारा जारी किए गए सभी प्रोटोकॉल का पालन किया जाएगा।


    आज संस्कृति मंत्रालय ने भारतीय पुरातत्व सर्वेक्षण विभाग के संरक्षित ८२० सक्रिय गतिविधियों वाले स्मारकों को ८जून से खोलने की स्वीकृति दी है।गृह एवं स्वास्थ्य मंत्रालय के नि्र्देशो का पालन हो यही अपेक्षा है @PMOIndia @BJP4MP @incredibleindia @MinOfCultureGoI @BJP4India @

    — Prahlad Singh Patel (@prahladspatel) June 7, 2020

    अपने आदेश में, संस्कृति मंत्रालय ने कहा है कि एएसआई यह सुनिश्चित करेगा कि धार्मिक स्थानों / पूजा स्थलों में कोविड -19 के प्रसार को नियंत्रित करने के लिए स्वास्थ्य और परिवार कल्याण मंत्रालय द्वारा 4 जून, 2020 को जारी मानक संचालन प्रक्रियाओं (एसओपी) के तहतरोकथाम के उपायों काकेन्द्र द्वारा संरक्षित इन स्मारकोंको खोलने और इनके प्रबंधन में प्रभावी ढंग से पालन किया जायेगा। एएसआई,इस संबंध में गृह मंत्रालय और स्वास्थ्य एवं परिवार कल्याण मंत्रालय द्वारा जारी किए गए अन्य सभी निर्देशों का पालन भी सुनिश्चित करेगा।


    संस्कृति मंत्रालय ने एएसआई से अनुरोध किया कि वह इन 820 सीपीएम, जिन्हें 8 जून, 2020 से खोलने का प्रस्ताव है, की सूची को संबंधित राज्यों और संबंधित जिलों के साथ साझा करे और कोविड–19 की रोकथाम के लिए यदि कोईराज्य और / या जिला द्वारा विशेष आदेश जारी किये जाते है तो इन आदेशों का भी पूरी तरह से पालन किया जाना सुनिश्चित करे।


    स्मारकों की सूची के लिए कृपया इस लिंक पर क्लिक करें


    एसजी / एएम / जेके /डीसी

    
    
    (Release ID: 1630142) Visitor Counter : 135
    
    
      Read this release in: Punjabi , Telugu , English , Urdu , Marathi , Bengali , Odia , Tamil , Malayalam