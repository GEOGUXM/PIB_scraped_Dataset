      रेल मंत्रालय

      रेलवे द्वारा बाकी 1 जुलाई से 12 अगस्त तक की नियमित टाइम टैबल्ड गाड़ियां की राशि रिफंड करने का फैसला लिया गया है
      
      रेलवे भविष्य में परिस्थितियों को नज़र में रखते हुए नियमित टाइम टैबल्ड गाड़ियों को चलाने पर फैसला लेगा
      
      लॉकडाउन के पश्चात भारतीय रेल द्वारा जो 115 जोड़ी स्पेशल यात्री गाड़ियां शुरू की गई हैं, वे चलती रहेंगी

      Posted On: 28 JUN 2020 3:13PM by PIB Delhi

    देश में लॉकडाउन लागू होने पर , भारतीय रेल की नियमित टाइम टैबल्ड गाड़ियों का चलना बंद कर दिया गया था एवं बाद में इन गाड़ियों में टिकट्स की बुकिंग भी 14 अप्रैल से बंद कर दी गई थी। परंतु 120 दिन की एडवांस टिकट बुकिंग सुविधा के फलस्वरूप 12 अगस्त तक की गाड़ियों में बुकिंग हो चुकी थी। भारतीय रेल द्वारा इनमें से पहले 30 जून तक की नियमित टाइम टैबल्ड गाड़ियों को कैंसिल कर टिकटों की राशि रिफंड की गई थी। अब रेलवे द्वारा बाकी 1 जुलाई से 12 अगस्त तक की टाइम टैबल्ड गाड़ियां की राशि रिफंड करने का फैसला लिया गया है।


    पुराने टाइम टेबल के अनुसार चलने वाली नियमित गाड़ियों को कोविड की वजह से वर्तमान स्थिति में चलाना संभव नहीं है। इसलिए इन नियमित गाड़ियों में 14 अप्रैल से पहले बुक की गयी सभी टिकटों को कैंसिल कर टिकटों की राशि रिफंड की जा रही है।


    रेलवे के इस निर्णय से वर्तमान में चलने वाली स्पेशल यात्री गाड़ियों पर कोई असर नहीं पड़ेगा। लॉकडाउन के पश्चात भारतीय रेल द्वारा जो 115 जोड़ी स्पेशल यात्री गाड़ियां शुरू की गई हैं , वे चलती रहेंगी। जुलाई माह में परिस्थितियों का आकलन करने के पश्चात और भी स्पेशल यात्री गाड़ियों को चलाने का निर्णय लिया जा सकता है।


    रेलवे भविष्य में परिस्थितियों को नज़र में रखते हुए नियमित टाइम टैबल्ड गाड़ियों को चलाने पर फैसला लेगा।


    ***


    डीजेएन / एमकेवी

    
    
    (Release ID: 1634960) Visitor Counter : 362