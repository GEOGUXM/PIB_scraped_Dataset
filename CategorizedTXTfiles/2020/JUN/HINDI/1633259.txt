      गृह मंत्रालय

      गृहमंत्री श्री अमित शाह की अध्‍यक्षता में हुई बैठक में दिल्‍ली में COVID की Containment Strategy पर डॉ. पॉल समिती रिपोर्ट का प्रस्‍तुतीकरण
      
      Containment Zones का नए सिरे से परिसीमन, और इनकी सीमा पर तथा इनके अंदर की गतिविधियों पर सख्‍ती से निगरानी और नियंत्रण
      
      सभी संक्रमित व्‍यक्तियों की Contact Tracing और Contacts की Quarantining, जिसमें आरोग्‍य सेतु और इतिहास App का सम्मिलित उपयोग किया जाना चाहिए
      
      Containment Zones के बाहर भी प्रत्‍येक घर का सूचीकरण और निगरानी, जिसके द्वारा दिल्‍ली की समग्र सूचना मिल सके
      
      दिल्‍ली में 27.06.2020 से 10.07.2020 के बीच एक Serological Survey कराया जाएगा जिसमें 20,000 लोगों की Sample Testing होगी

      Posted On: 21 JUN 2020 11:01PM by PIB Delhi

    केंद्रीय गृहमंत्री श्री अमित शाह के निर्देशानुसार , दिनांक 14.06.2020 को डॉ. विनोद पॉल की अध्‍यक्षता में एक समिती का गठन किया गया था , जो दिल्‍ली में COVID की Containment Strategy पर एक रिपोर्ट देगी। डॉ. पॉल की रिपोर्ट का प्रस्‍तुतीकरण दिनांक 21.06.2020 को गृहमंत्री की अध्‍यक्षता में हुई बैठक में किया गया। बैठक में केंद्रीय स्‍वास्‍थ्‍य मंत्री , उपराज्‍यपाल , दिल्‍ली , दिल्‍ली के मुख्‍यमंत्री और उपमुख्‍यमंत्री/स्‍वास्‍थ्‍य मंत्री , डॉ. पॉल सहित केंद्रीय गृह और स्‍वास्‍थ्‍य सचिव और मुख्‍य सचिव , दिल्‍ली उपस्थित थे।


    2. डॉ. पॉल द्वारा निर्धारित Containment Strategy के प्रमुख बिंदू निम्‍न प्रकार हैं:


    § Containment Zones का नए सिरे से परिसीमन , और इनकी सीमा पर और इनके अंदर की गतिविधियों पर सख्‍ती से निगरानी और नियंत्रण।

          + सभी संक्रमित व्‍यक्तियों की Contact Tracing और Contacts की Quarantining, जिसमें आरोग्‍य सेतु और इतिहास App का सम्मिलित उपयोग किया जाना चाहिए।
          + Containment Zones के बाहर भी प्रत्‍येक घर का सूचीकरण और निगरानी , जिसके द्वारा दिल्‍ली की समग्र सूचना मिल सके।
          + COVID Positive मामलों को अस्‍पताल , COVID Care Centre या Home Isolation में रखा जाना। COVID Care Centres का सही रूप से संचालन और इसमें स्‍वयंसेवी संस्‍थाओं/गैर-सरकारी संगठनों की मदद।

    3. यह भी सूचित किया गया कि संपूर्ण दिल्‍ली में एक Serological Survey दिनांक 27.06.2020 और 10.07.2020 के बीच कराया जाएगा , जिसमें 20 , 000 लोगों की Sample Testing होगी। इसके द्वारा , दिल्‍ली में संक्रमण के फैलाव का समग्र आंकलन हो सकेगा , और एक व्‍यापक रणनीति निर्धारित की जा सकेगी।


    4. डॉ. पॉल द्वारा प्रस्‍तावित योजना में दिल्‍ली के प्रत्‍येक जिले को एक बड़े अस्‍पताल के साथ संबंद्ध किया जाएगा जो उपयुक्‍त सहायता प्रदान करे।


    5. प्रस्‍तावित रिपोर्ट में उक्‍त सभी गतिविधियों की एक समय-सारणी भी उल्‍लेखित की , जिसमें दिल्‍ली सरकार 22.06.2020 तक एक योजना निर्धारित करेगी , 23 .06.2020 तक जिला स्‍तरीय टीमों का गठन करेगी , 26 .06.2020 तक सभी Containment Zones का संसोधित परिसीमन करेगी , 30 .06.2020 तक Containment Zones का शत-प्रतिशत सर्वेक्षण करेगी और 06.07.2020 तक बाकी दिल्‍ली का भी वृहद पैमाने पर सर्वेक्षण करेगी।


    6. केंद्रीय गृहमंत्री ने अंत में निर्देशित किया कि दिल्‍ली सरकार हर मृतक के संबंध में आंकलन करे कि वह कितने दिन पहले अस्‍पताल पहुँचा , और उसको कहॉं से लाया गया। यदि वह Home Isolation में था , तो उसे सही समय पर लाया गया या नहीं , इस पर विशेष ध्‍यान दिया जाए। प्रत्‍येक मृत्‍यु की जानकारी भारत सरकार को मिलनी चाहिए। गृहमंत्री ने यह भी कहा कि सभी COVID Positive मामलों को पहले COVID Centres में जाना होगा , और जिन लोगों के घरों में उपयुक्‍त व्‍यवस्‍था है और जो किसी अन्‍य Co-Morbidity से ग्रस्‍त नहीं है , उन्‍हें Home Isolation में रखा जा सकता है। कितने लोगों को Home Isolation में रखा गया है , इसकी भी जानकारी भारत सरकार को मिलनी चाहिए। गृहमंत्री ने Containment Zones के संसोधित परिसीमन हेतु तकनिकी सहायता लेने की सलाह दिल्‍ली सरकार के अधिकारियों को दी।


    7. अंत में , गृहमंत्री जी ने डॉ. पॉल और उनकी समिती का धन्‍यवाद किया और दिल्‍ली के मुख्‍यमंत्री को इस रणनीति को क्रियान्वित करने की सलाह दी।


    *****


    एन डब्ल्यू / आरके / पीके / एडी


    

    
    (Release ID: 1633259) Visitor Counter : 177
    
    
    
    
    

+