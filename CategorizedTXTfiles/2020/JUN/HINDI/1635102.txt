      अल्‍पसंख्‍यक कार्य मंत्रालय

      केंद्रीय अल्पसंख्यक कार्य मंत्री श्री मुख्तार अब्बास नकवी द्वारा रामपुर, यूपी में "सांस्कृतिक सद्भाव मंडप" का शिलान्यास
      
      कहा कि आत्म निर्भर भारत ही "एक भारत श्रेष्ठ भारत" की गारंटी है
      
      इसमें कौशल विकास की ट्रेनिंग, विभिन्न आर्थिक, सामाजिक, सांस्कृतिक गतिविधियां, कोचिंग, कोरोना जैसी आपदा में लोगों को राहत देने की व्यवस्था एवं खेल-कूद की गतिविधियां हो सकेंगी
      Posted On: 29 JUN 2020 3:03PM by PIB Delhi


    केंद्रीय अल्पसंख्यक कार्य मंत्री श्री मुख्तार अब्बास नकवी ने आज रामपुर , यूपी में कहा कि आत्म निर्भर भारत ही " एक भारत श्रेष्ठ भारत " की गारंटी है।श्री नकवी ने नुमाइश ग्राउंड में केंद्रीय अल्पसंख्यक कार्य मंत्रालय द्वारा प्रधानमंत्री जन विकास कार्यक्रम ( पीएमजेवीके ) के तहत 92 करोड़ रूपए की लागत से बनने वाले बहुउदेशीय " सांस्कृतिक सद्भाव मंडप " का शिलान्यास किया। इस " सांस्कृतिक सद्भाव मंडप " में कौशल विकास की ट्रेनिंग , विभिन्न आर्थिक , सामाजिक , सांस्कृतिक गतिविधियां , कोचिंग , कोरोना जैसी आपदा में लोगों को राहत देने की व्यवस्था एवं खेल - कूद की गतिविधियां हो सकेंगी।


    इस अवसर पर श्री नकवी ने कहा कि प्रधानमंत्री श्री नरेंद्र मोदी जी के नेतृत्व वाली सरकार "समावेशी-सर्वस्पर्शी विकास" के संकल्प से सराबोर सरकार है।


    आजादी के बाद पहली बार प्रधानमंत्री श्री नरेंद्र मोदी जी के नेतृत्व वाली सरकार ने प्रधानमंत्री जन विकास कार्यक्रम ( पीएमजेवीके ) के तहत देश भर के पिछड़े क्षेत्रों में आर्थिक - शैक्षिक - सामाजिक एवं रोजगारपरक गतिविधियों के लिए बड़ी संख्या में इंफ़्रास्ट्रक्चर का निर्माण कराया है। जिनमें 1512 नए स्कूल भवन ; 22514 अतरिक्त क्लास रूम ; 630 हॉस्टल ;152 आवासीय विद्यालय ; 8820 स्मार्ट क्लास रूम ( केंद्रीय विद्यालयों सहित ); 32 कॉलेज ; 94 आईटीआई ; 13 पॉलिटेक्निक ; 2 नवोदय विद्यालय ; 403 सद्भाव मंडप ( बहुउद्देशीय सामुदायिक केंद्र ); 598 मार्किट शेड ; 2842 टॉयलेट एवं पेयजल सुविधाएँ ; 135 कॉमन सर्विस सेंटर ; 22 वर्किंग वीमेन हॉस्टल ; 1717 विभिन्न स्वास्थ्य परियोजनाएं ; 8 हुनर हब ; 10 विभिन्न खेल सुविधाएँ ; 5956 आंगनवाड़ी केंद्र आदि परियोजनाएं शामिल हैं।


    वहीँ उत्तर प्रदेश में अल्पसंख्यक कार्य मंत्रालय ने प्रधानमंत्री जन विकास कार्यक्रम के तहत पिछले 3 वर्षों में 3 हजार करोड़ रूपए की लागत से 1 लाख 84 हजार 980 विकास परियोजनाओं का निर्माण कराया है। जिनमें 282 अतिरिक्त क्लास रूम , क्लास रूम ब्लॉक्स , 707 आंगनवाड़ी केंद्र , 25 कॉमन सर्विस सेंटर , 31 बहुउद्देशीय सद्भाव मंडप , 1,73,143 साइबर ग्राम , 3865 पेयजल परियोजनाएं , 27 स्वास्थ्य परियोजनाएं ( जिनमें 1 यूनानी , 4 होमियोपैथी , 3 आयुर्वेद अस्पताल शामिल हैं ), 20 डिग्री कॉलेज , 15 हॉस्टल , 39 आईटीआई , 4 पॉलिटेक्निक , 226 कौशल विकास केंद्र , 340 स्कूल भवन , 666 शौचालय आदि का निर्माण कराया गया है।


    श्री नकवी ने कहा कि इसके अलावा रामपुर में भी प्रधानमंत्री जन विकास कार्यक्रम ( पीएमजेवीके ) के तहत 350 करोड़ रूपए से ज्यादा की लागत से 13,276 विभिन्न विकास परियोजनाओं का निर्माण कराया गया है। जिनमें 2 कंप्यूटर लेबोरेटरी , 2 सद्भाव मंडप , 6 कॉमन सर्विस सेंटर , 12974 साइबर ग्राम , 49 पेयजल सुविधाएँ ( पानी की टंकी सहित ), 1 डिग्री कॉलेज , 1 गर्ल्स हॉस्टल , 119 स्कूल भवन मुख्य रूप से शामिल हैं।


    श्री नकवी ने कहा कि चाहे अर्थव्यवस्था हो , देश की सीमाओं की सुरक्षा हो , राष्ट्रीय सुरक्षा हो , हर मोर्चे पर मोदी सरकार ने सफलता के कीर्तिमान स्थापित किये हैं ," सम्मान के साथ सशक्तिकरण " के संकल्प को साकार किया है।


    श्री नकवी ने कहा कि कोरोना महामारी की चुनौतियों से लड़ने में प्रधानमंत्री श्री नरेंद्र मोदी जी ने जिस दूरदर्शिता के साथ काम किया है उसकी तारीफ दुनिया भर में हो रही है।


    पिछले 3 महीनों में 80 करोड़ लोगों को 25 किलो गेंहूं , चावल और 5 किलो दाल मुफ्त मुहैया कराया गया है। 8 करोड़ परिवारों को 3 महीने का निशुल्क गैस सिलिंडर दिया गया है। 20 करोड़ महिलाओं के जन धन खाते में 1500 रूपए दिए गए हैं। लॉकडाउन के बीच लगभग 44 करोड़ जरूरतमंदों को DBT के माध्यम से विभिन्न योजनाओं का 60 हजार करोड़ रूपए से ज्यादा सीधे उनके बैंक अकाउंट में भेजा गया है। 8 करोड़ से ज्यादा किसानों को लगभग 17 हजार करोड़ रूपए की किसान सम्मान योजना की किश्त दी गई है। आत्मनिर्भर भारत अभियान के तहत 20 लाख करोड़ के पैकेज की घोषणा ऐतिहासिक है।


    श्री नकवी ने कहा कि मोदी सरकार ने अल्पसंख्यकों सहित समाज के हर जरूरतमंद की आँखों में खुशी , जिंदगी में खुशहाली के संकल्प के साथ काम किया है। 2 करोड़ गरीबों को घर दिया तो उसमे 31 प्रतिशत अल्पसंख्यक विशेषकर मुस्लिम समुदाय है , 22 करोड़ किसानों को किसान सम्मान निधि के तहत लाभ दिया , तो उसमे भी 33 प्रतिशत से ज्यादा अल्पसंख्यक समुदाय के गरीब किसान हैं। 8 करोड़ महिलाओं को “ उज्ज्वला योजना ” के तहत निशुल्क गैस कनेक्शन दिया तो उसमे 37 प्रतिशत अल्पसंख्यक समुदाय के गरीब परिवार लाभान्वित हुए। 24 करोड़ लोगों को “ मुद्रा योजना ” के तहत व्यवसाय सहित अन्य आर्थिक गतिविधियों के लिए आसान ऋण दिए गए हैं जिनमे 36 प्रतिशत से ज्यादा अल्पसंख्यकों को लाभ हुआ।


    श्री नकवी ने कहा कि " उस्ताद ", " गरीब नवाज़ स्वरोजगार योजना ", " सीखो और कमाओ ", " नई मंजिल " आदि रोजगारपरक कौशल विकास योजनाओं के माध्यम से पिछले 6 वर्षों में 10 लाख से ज्यादा अल्पसंख्यकों को रोजगारपरक कौशल विकास और रोजगार और रोजगार के मौके उपलब्ध कराये गए हैं। इनमें 50 प्रतिशत से अधिक लड़कियां शामिल हैं। पिछले लगभग 6 वर्षों में 3 करोड़ 80 लाख से ज्यादा 6 अधिसूचित अल्पसंख्यक समुदायों - जैन , पारसी , बौद्ध , ईसाई , सिक्ख एवं मुस्लिम समुदाय - के छात्र - छात्राओं को प्री - मेट्रिक , पोस्ट - मेट्रिक , मेरिट - कम - मीन्स , बेगम हजरत महल बालिका छात्रवृति आदि स्कॉलरशिप्स दी गई हैं। लाभार्थियों में 50 प्रतिशत से अधिक बच्चियां शामिल हैं।


    " सांस्कृतिक सद्भाव मंडप" के शिलान्यास के बाद पत्रकारों से बातचीत में श्री नकवी ने कहाकि आज देश के सम्मान , सुरक्षा , समृद्धि को समर्पित प्रधानमंत्री श्री नरेंद्र मोदी जी की सरकार है जो देश के सम्मान , सुरक्षा एवं गरीबों की समृद्धि के लिए मजबूती से काम कर रही है। मोदी सरकार " समावेशी - सर्वस्पर्शी विकास " के संकल्प से सराबोर सरकार है।


    *****


    NB/KGS


    

    
    (Release ID: 1635102) Visitor Counter : 215
    
    
      Read this release in: English , Urdu , Marathi , Manipuri , Punjabi , Tamil , Telugu