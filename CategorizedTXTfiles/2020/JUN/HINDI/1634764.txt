      कृषि एवं किसान कल्‍याण मंत्रालय

      टिड्डियों का दल तीन समूहों में राजस्थान के झुंझुनू से हरियाणा में गुरुग्राम, पलवल और उत्तर प्रदेश की ओर बढ़ा
      
      राजस्थान, हरियाणा और उत्तर प्रदेश राज्यों में नियंत्रण कार्य जारी

      Posted On: 27 JUN 2020 4:01PM by PIB Delhi

    झुंझुनू ( राजस्थान ) में 26 जून 2020 की सुबह टिड्डी दल देखा गया था और टिड्डियों को खत्म करने के लिए नियंत्रण टीमों को तैनात किया गया था। बचे हुए टिड्डे कल शाम फिर इकट्ठा हुए और हरियाणा में रेवाड़ी पहुंच गए जहां कल से आज सुबह तक नियंत्रण कार्य चल रहा था। ये टिड्डे एकत्र होकर तीन समूहों में विभाजित हो गए , जिनमें से एक गुरुग्राम की ओर चला गया , और वहां से फरीदाबाद और बाद में उत्तर प्रदेश की तरफ चला गया। टिड्डों का एक और दल दिल्ली में द्वारका की तरफ निकल गया , वहाँ से दौलताबाद , गुरुग्राम , फरीदाबाद और यह झुंड उत्‍तर प्रदेश में प्रवेश कर गया। तीसरे दल को पलवल ( हरियाणा ) में देखा गया और उत्‍तर प्रदेश की ओर भी बढ़ गया। अब तक , किसी भी शहर में कोई टिड्डियां नहीं देखी गई हैं।


    कृषि मंत्रालय द्वारा दी गई जानकारी के अनुसार , राजस्थान , हरियाणा और यूपी के राज्य कृषि विभागों , स्थानीय प्रशासनों और केंद्रीय टिड्डी चेतावनी संगठन के अधिकारियों की टीमों द्वारा टिड्डियों के झुंडों के सभी समूहों पर नज़र रखी जा रही है और नियंत्रण कार्य जारी है। राजस्थान से कुछ और नियंत्रण टीमों को हरियाणा और उत्‍तर प्रदेश में टिड्डी नियंत्रण कार्यों में मदद करने के लिए भेजा जा चुका है।


    टिड्डियां दिन के समय उड़ती रहती हैं और शाम को अंधेरा होने के बाद ही छिपती हैं। ग्राउंड कंट्रोल टीमें लगातार उन पर नज़र रख रही हैं और इनके छिपने के बाद बड़े नियंत्रण अभियान चलाएंगी। उत्‍तर प्रदेश के नियंत्रण दलों को इसके लिए सतर्क कर दिया गया है।


    ***


    एसजी / एएम / केपी

    
    
    (Release ID: 1634764) Visitor Counter : 157
    
    
      Read this release in: Punjabi , English , Manipuri , Bengali , Odia , Tamil