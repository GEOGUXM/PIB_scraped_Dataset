      रेल मंत्रालय

      भारतीय रेलवे ने 2 जून, 2020 (सुबह 10 बजे तक) तक देश भर में 4155 ‘श्रमिक स्पेशल’ ट्रेनों का परिचालन किया और 1 मई से अभी तक ‘श्रमिक स्पेशल’ ट्रेनों के माध्यम से 57 लाख से अधिक यात्रियों को उनके गृह राज्यों तक पहुंचाया गया
      
      सिर्फ मई में ही 50 लाख से ज्यादा लोगों को अपने गंतव्य तक पहुंचाया गया
      
      श्रमिक स्पेशल के अलावा रेलवे द्वारा 12 मई से 15 जोड़ी विशेष राजधानी ट्रेनों और 1 जून, 2020 से 100 जोड़ी विशेष मेल/एक्सप्रेस ट्रेनों को चलाया जा रहा है।
      
      Posted On: 02 JUN 2020 7:45PM by PIB Delhi


    विभिन्न स्थानों पर फंसे प्रवासी कामगारों, तीर्थ यात्रियों, पर्यटकों, विद्यार्थियों और अन्य लोगों की विशेष ट्रेनों द्वारा आवाजाही के संबंध में गृह मंत्रालय द्वारा जारी आदेश के क्रम में भारतीय रेलवे 1 मई, 2020 से “ श्रमिक स्पेशल ” ट्रेनों का संचालन कर रही है।


    2 जून, 2020 तक देश भर में विभिन्न राज्यों से कुल 4,155 “ श्रमिक स्पेशल ” ट्रेनों का परिचालन किया जा चुका है। सुबह 10 बजे तक 102 ट्रेनें संचालन में थीं। अभी तक 33 दिन में श्रमिक ट्रेनों के माध्यम से 57 लाख से ज्यादा प्रवासियों को उनके गंतव्य तक पहुंचाया जा चुका है।


    ये 4,155 ट्रेनें विभिन्न राज्यों से रवाना हुईं। शीर्ष 5 राज्य इस प्रकार हैं, जहां से सबसे ज्यादा ट्रेनें रवाना हुईं- गुजरात (1027 ट्रेन), महाराष्ट्र (802 ट्रेन), पंजाब (416 ट्रेन), उत्तर प्रदेश (288 ट्रेन) और बिहार (294 ट्रेन)।


    इन श्रमिक स्पेशल ट्रेनों का देश के विभिन्न राज्यों में जाकर परिचालन समाप्त हो गया था। शीर्ष पांच राज्य इस प्रकार हैं, जहां सबसे ज्यादा ट्रेनों का परिचालन समाप्त हुआ- उत्तर प्रदेश (1670 ट्रेन), बिहार (1482 ट्रेन), झारखंड (194 ट्रेन), ओडिशा (180 ट्रेन), पश्चिम बंगाल (135 ट्रेन)।


    गौरतलब है कि संचालित ट्रेनों को किसी प्रकार के अवरोध का सामना नहीं करना पड़ रहा है।


    श्रमिक स्पेशल ट्रेनों के अलावा रेलवे द्वारा नई दिल्ली से जोड़ने वाली 15 जोड़ी विशेष राजधानी जैसी ट्रेनों का संचालन किया जा रहा है और 1 जून से 200 अतिरिक्त समय सारणीबद्ध ट्रेनों का परिचालन शुरू कर दिया गया है।


    *****


    एसजी / एएम / एमपी / एसके


    

    
    (Release ID: 1628796) Visitor Counter : 102
    
    
      Read this release in: Punjabi , English , Urdu , Manipuri , Odia , Tamil , Telugu