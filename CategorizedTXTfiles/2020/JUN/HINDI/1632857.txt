      विज्ञान एवं प्रौद्योगिकी मंत्रालय

      आईआईटी गुवाहाटी ने कोविड-19 के लिए सस्ते डायग्नोस्टिक किट विकसित किए
      Posted On: 19 JUN 2020 2:21PM by PIB Delhi


    नॉवेल कोरोनावायरस के चंगुल से बाहर निकलने के लिए सटीक परीक्षण करने बहुत ज़रूरी हैं। इसी संबंध में कोशिशों को आगे बढ़ाते हुए , आरआर एनिमल हेल्थकेयर लिमिटेड और गुवाहाटी मेडिकल कॉलेज एंड हॉस्पिटल (जीएमसीएच) के साथ मिलकर भारतीय प्रौद्योगिकी संस्थान (आईआईटी) गुवाहाटी ने कम लागत वाले नैदानिक ​​किट विकसित किए हैं। ये वायरल ट्रांसपोर्ट मीडिया (वीटीएम) किट , आरटी-पीसीआर किट और आरएनए आइसोलेशन किट हैं।


    वीटीएम किट पहले पड़ाव वाले स्रोत हैं जिनका उपयोग नाक और मुंह के स्वाब नमूनों को व्यक्तिगत स्रोत से इकट्ठा करके संस्कृति और परीक्षण के लिए सुरक्षित रूप से प्रयोगशाला ले जाने के लिए किया जाता है। इस अवधि के दौरान , अगर वायरस मौजूद है तो नमूनों को परीक्षण प्रक्रिया पूरी होने तक अछूता रहना चाहिए। इस किट में एसएआरएस-सीओवी- 2 के संग्रह और परिवहन के लिए विशेष रूप से तैयार किया गया व्यापक समाधान भी शामिल है।


    आईआईटी गुवाहाटी के प्रमुख शोधकर्ता प्रो. परमेश्वर कृष्णन अय्यर ने कहा , “ इन किटों की लागत को नीचे लाने के लिए हमने स्थानीय बाजार में उपलब्ध सामग्री का उपयोग किया है और ये विश्व स्वास्थ्य संगठन (डब्ल्यूएचओ) की सुझावों के अनुसार ही हैं। हमने इन किटों के दो बैच राष्ट्रीय स्वास्थ्य मिशन , असम और जीएमसीएच को सौंप दिए हैं। हम इसे बड़ी आबादी के लिए उपलब्ध कराने के लिए थोक में बना रहे हैं ”।


    ( बाएं से दाएं) – पीएचडी छात्र लक्ष्मी रमन आदिल (आईआईटी गुवाहाटी) , डॉ. पंकज चौधरी (आरआर एनिमल हेल्थ केयर) , प्रो. परमेश्वर अय्यर और प्रो. सिद्धार्थ घोष (आईआईटी गुवाहाटी) , डॉ. अनिल बिडकर (आरआर एनिमल हेल्थ केयर)


    इन किटों में दो ट्रांसपोर्ट मीडिया शामिल हैं , एक नेज़ोफैरिन्जियल और दूसरा ऑरोफैरिन्जियल नमूना संग्रह पट्टियों (स्वाब) के लिए। इन दोनों का उपयोग करना सुरक्षित है क्योंकि इन्हें सेंटर फॉर डिज़ीज़ कंट्रोल एंड प्रिवेंशन (सीडीसी) द्वारा अनुशंसित और मान्य किया गया है। ये पूरा पैकेज वायरल नमूनों के संग्रह , परिवहन , रखरखाव और दीर्घकालिक फ्रीजर भंडारण के लिए उपयुक्त है। परिवहन माध्यम का अनूठा सूत्रीकरण 72 घंटे (रेफ्रीजरेटेड तापमान पर) के लिए इसमें वायरसों की व्यवहार्यता को संरक्षित करने में मदद करता है।


    इन स्वाब को उपयोग की सहजता के हिसाब से डिजाइन किया गया है जिसमें सुरक्षित सैंपलिंग करने के लिए उनके डंडे पर प्री-मोल्डेड ब्रेकपॉइंट बना है। ये रोगाणुरहित वीटीएम किट कोविड- 19 के वायरल नमूना संग्रह के लिए सीडीसी के सुझाव वाले कॉन्फ़िगरेशन के मुताबिक हैं और उपयोग करने में बहुत आसान पैक में तैयार किए जाते हैं। प्रोफेसर अय्यर ने कहा , “ये किट असम में किफायती और उच्च गुणवत्ता वाले स्वास्थ्य संबंधी उत्पादों के विकास को बढ़ावा देंगे और विश्व स्तरीय किट तक पहुंच और स्वास्थ्य पेशेवरों व छात्रों को कैरियर के अवसर प्रदान करेंगे”।


    इन रोगाणुरहित वीटीएम किटों के अलावा , इस संस्थान ने आरआर एनिमल हेल्थकेयर लिमिटेड के साथ संयुक्त रूप से आरएनए आइसोलेशन किट और आरटी-पीसीआर किट भी विकसित किए हैं। ये पृथक और शुद्ध किए आरएनए फिर एक एंजाइम रिवर्स ट्रांसक्रिपटेस (आरटी) द्वारा डीएनए में परिवर्तित किए जाते हैं , जिसका उपयोग कोविड- 19 की मौजूदगी या गैर-मौजूदगी की पुष्टि करने के लिए किया जाता है। इन सभी किटों का बड़े पैमाने पर उत्पादन असम की ज़रूरत को पूरा करने के लिए शुरू किया गया है और जल्द ही इसे देश भर में उपलब्ध कराया जाएगा।


    *****


    एएम/जीबी

    
    
    (Release ID: 1632857) Visitor Counter : 32
    
    
      Read this release in: English , Marathi , Urdu , Manipuri , Bengali , Assamese , Punjabi , Tamil , Telugu