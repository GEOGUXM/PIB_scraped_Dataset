      संघ लोक सेवा आयोग

      सिविल सेवा परीक्षा 2019 के शेष उम्‍मीदवारों के व्यक्तित्व परीक्षण (साक्षात्कार) 20 जुलाई 2020 से होंगे
      Posted On: 05 JUN 2020 4:23PM by PIB Delhi


    वर्तमान में जारी कोविड-19 महामारी के कारण उत्पन्न स्थिति की समीक्षा के लिए आज संघ लोक सेवा आयोग (यूपीएससी) की एक विशेष बैठक आयोजित की गई। लॉकडाउन खुलने और केंद्र सरकार एवं राज्‍य सरकारों द्वारा घोषित की जा रही उत्‍तरोत्‍तर ढील पर गौर करते हुएआयोग ने परीक्षाओं/भर्ती परीक्षाओं(आरटी) की संशोधित सारिणी जारी करने का निर्णय लिया है। परीक्षाओं/भर्ती परीक्षाओं के संशोधित कैलेंडर का विवरणयूपीएससी की वेबसाइट पर प्रकाशित किया गया है।


    आयोग ने सिविल सेवा परीक्षा 2019 के शेष उम्‍मीदवारों के व्यक्तित्व परीक्षण (साक्षात्कार) 20 जुलाई 2020 से शुरु करने का भी निर्णय लिया है। उम्‍मीदवारों को व्‍यक्तिगत रूप से सूचित किया जाएगा।


    कर्मचारी भविष्‍य निधि संगठन में ईओ/एओ पदों के लिए पहले 04 अक्‍टूबर, 2020 को निर्धारित की गई भर्ती परीक्षा स्‍थगित कर दी गई है। भर्ती परीक्षा आयोजित करने की नई तिथि 2021 के लिए परीक्षाओं/भर्ती परीक्षाओं का कैलेंडर जारी किए जाने के समय आयोग की वेबसाइट पर प्रकाशित की जाएगी।


    ***


    एसजी/एएम/आरके/डीसी

    
    
    (Release ID: 1629646) Visitor Counter : 286
    
    
      Read this release in: Urdu , English , Marathi , Manipuri , Punjabi , Odia , Tamil , Telugu , Malayalam