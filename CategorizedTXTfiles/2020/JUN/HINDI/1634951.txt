      सांख्यिकी एवं कार्यक्रम कार्यान्‍वयन मंत्रालय

      ‘सांख्यिकी दिवस‘ 29 जून, 2020 को मनाया जाएगा
      
      थीम: एसडीजी-3 ( स्वस्थ जीवन सुनिश्चित करें एवं सभी उम्रों के लिए कल्याण को बढ़ावा दें) तथा एसडीजी-5 (लैंगिक समानता हासिल करें और सभी महिलाओं तथा लड़कियों को अधिकारसंपन्न बनायें)

      Posted On: 28 JUN 2020 12:09PM by PIB Delhi

    सरकार रोजमर्रा के जीवन में सांख्यिकी के महत्व को लोकप्रिय बनाने तथा लोगों को इसके प्रति संवेदनशील बनाने कि किस प्रकार सांख्यिकी नीतियों के आकार लेने तथा बनाये जाने में सहायता करती है , सांख्यिकी दिवस मनाती रही है। इसे राष्ट्रीय स्तर पर एक विशिष्ट दिवस के रूप में मनाया जाना निर्दिष्ट किया गया है और इसे 29 जून को प्रो. पी सी महालानोबिस की जयंती पर , राष्ट्रीय सांख्यिकी संबंधी प्रणाली की स्थापना करने में उनके अमूल्य योगदान के सम्मान में मनाया जाता है।


    इस वर्ष वैश्विक कोविड- 19 महामारी के कारण यात्रा एवं सुरक्षा परामर्शियों को देखते हुए सांख्यिकी दिवस , 2020 को वर्चुअल तरीके से मनाने का फैसला किया गया है। इस समारोह की अध्यक्षता केंद्रीय सांख्यिकी एवं कार्यक्रम कार्यान्वयन राज्य मंत्री (स्वतंत्र प्रभार) राव इंद्रजीत सिंह तथा योजना निर्माण मंत्रालय द्वारा की जाएगी। इस अवसर पर प्रधानमंत्री के आर्थिक सलाहकार व परिषद के अध्यक्ष तथा भारतीय सांख्यिकी संस्थान परिषद के अध्यक्ष श्री बिबेक देबर ॉ य , भारत के मुख्य सांख्यिकीविद् सह केंद्रीय सांख्यिकी एवं कार्यक्रम कार्यान्वयन मंत्रालय के सचिव श्री प्रवीण श्रीवास्तव , केंद्रीय/राज्य सरकारों के वरिष्ठ अधिकारी तथा अन्य हितधारक भी उपस्थित होंगे। राष्ट्रीय सांख्यिकी आयोग के अध्यक्ष प्रो. बिमल राय , स्वास्थ्य एवं परिवार कल्याण मंत्रालय की सचिव डा प्रीति सूदन , भारतीय सांख्यिकी संस्थान के निदेशक प्रो. संघमित्र बंद्योपाध्याय , यूएन एस्केप के यूएन वीमेन से अंतरराष्ट्रीय प्रतिभागी तथा अन्य हितधारक भी वीडियो कांफ्रेंसिंग के जरिये इस समारोह में भाग लेंगे।


    2019 में , मंत्रालय ने केंद्रीय सरकार , राज्य सरकारों एवं संस्थानों में आधिकारिक सांख्यिकीविदों के असाधारण योगदान के सम्मान में प्रो. पी सी महालानोबिस राष्ट्रीय आधिकारिक सांख्यिकी पुरस्कार नामक एक नए पुरस्कार का गठन किया। समारोह के दौरान प्रो. पी सी महालानोबिस राष्ट्रीय पुरस्कार विजेता को सम्मानित किया जाएगा। मंत्रालय वैकल्पिक वर्षों में दिए जाने वाले पुरस्कारों प्रो. सी आर राव एवं प्रो. पी . वी . सुखात्मे पुरस्कारों के जरिये आधिकारिक सांख्यिकी प्रणाली को लाभ पहुंचाने में प्रयुक्त एवं सैद्धांन्तिक सांख्यिकी के क्षेत्र में उच्च गुणवत्तापूर्ण अनुसंधान कार्य के लिए असाधारण योगदान का सम्मान करता है। समारोह के दौरान 2020 के लिए प्रो. पी वी सुखात्मे के लिए पुरस्कार विजेता की घोषणा की जाएगी। अखिल भारतीय स्तर पर सांख्यिकी से संगत विषय पर स्नातकोत्तर छात्रों के लिए ‘ तत्काल निबंध लेखन पुरस्कार , 2020‘ के विजेताओं को भी सम्मानित किया जाएगा।


    प्रत्येक वर्ष सांख्यिकी दिवस सामयिक राष्ट्रीय महत्व की विषय वस्तु के साथ मनाया जाता है जो चयनित क्षेत्रों में सुधार लाने के उद्वेश्य से कई कार्यशालाओं एवं संगोष्ठियों के द्वारा वर्ष भर चलता है। सांख्यिकी दिवस , 2019 की विषय वस्तु ‘ सतत विकास लक्ष्य (एसडीजी) ‘ थी तथा इसे आगे बढ़ाते हुए सांख्यिकी दिवस , 2020 की विषय वस्तु एसडीजी- 3 ( स्वस्थ जीवन सुनिश्चित करें एवं सभी उम्रों के लिए कल्याण को बढ़ावा दें) तथा एसडीजी- 5 ( लैंगिक समानता हासिल करें और सभी महिलाओं तथा लड़कियों को अधिकारसंपन्न बनायें) चयनित की गई है।


    समारोह के दौरान सतत विकास लक्ष्यों-राष्ट्रीय संकेतक संरचना (एनआईएफ) रिपोर्ट 2020 वर्जन 2.1) पर रिपोर्ट का अद्यतन संस्करण जारी किया जाएगा। रिपोर्ट के साथ साथ , 29 जून , 2020 को भारतीय सांख्यिकी सेवा संवर्ग प्रबंधन पोर्टल भी लांच किया जाएगा।


    उम्मीद है कि इन समारोहों से सामाजिक-आर्थिक योजना निर्माण एवं नीति निर्माण में सांख्यिकी की भूमिका के बारे में आम लोगों , विशेष रूप से युवा पीढ़ी में जागरुकता बढ़ेगी।


    एसजी / एएम/एसकेजे

    
    
    (Release ID: 1634951) Visitor Counter : 313
    
    
      Read this release in: Punjabi , English , Manipuri , Tamil , Malayalam , Marathi , Telugu