      आयुष

      कई बॉलीवुड सेलिब्रिटीज ने अंतर्राष्ट्रीय योग दिवस 2020 के लिए अपना समर्थन दिया
      Posted On: 20 JUN 2020 4:50PM by PIB Delhi


    अंतर्राष्ट्रीय योग दिवस 2020 सिर्फ एक दिन दूर है। ऐसे समय में जब देश कोविड- 19 महामारी का मुकाबला कर रहा है , तब इसकी तैयारियों से जुड़ी गतिविधियों को सादा रखा जा रहा है। बावजूद इसके इन्हें लेकर उत्साह देखा जा रहा है। चूंकि वर्तमान हालात में सामूहिक आयोजनों की सलाह नहीं दी गई है इसलिए आयुष मंत्रालय द्वारा छठा अंतर्राष्ट्रीय योग दिवस 2020 ( आईडीवाई) परिवार के साथ घर पर मनाने के लिए ' घर पर योग , परिवार के साथ योग ’ को प्रोत्साहित किया जा रहा है।


    लाखों लोगों ने पहले ही आईडीवाई- 2020 का हिस्सा बनने के लिए अपनी प्रतिबद्धता जता दी है और आयुष मंत्रालय के लक्ष्यों में से एक लक्ष्य इन योग प्रदर्शनों में सामंजस्य प्राप्त करने का है। 21 जून , 2020 को सुबह 07.00 बजे प्रतिभागियों के घरों पर ही मानकीकृत आम योग प्रोटोकॉल के आधार पर योग प्रदर्शन को प्रोत्साहित करके इस लक्ष्य को पाने का इरादा है। इसके साथ साथ , आयुष मंत्रालय ने प्रसार भारती के साथ मिलकर योग के सामंजस्यपूर्ण अभ्यास की सुविधा देने के लिए डीडी नेशनल पर एक प्रशिक्षक द्वारा करवाए जाने वाले योग सत्र का प्रसारण करने की व्यवस्था की है। इस टेलीविजन कार्यक्रम का मुख्य आकर्षण प्रधानमंत्री का योग दिवस भाषण होगा जिसे सुबह 6.30 बजे प्रसारित किया जाएगा।


    कई सेलिब्रिटीज और प्रभावशाली हस्तियों ने छठे अंतर्राष्ट्रीय योग दिवस में भाग लेने के लिए लोगों को प्रेरित करने वाले संदेश और विचार साझा किए हैं। इन सेलिब्रिटीज में अक्षय कुमार , अनुष्का शर्मा , मिलिंद सोमन और शिल्पा शेट्टी कुंद्रा जैसे प्रसिद्ध फिल्म अदाकार शामिल हैं। आयुष मंत्रालय के साथ साझा किए गए अपने प्रचार संदेशों में , इन्होंने योग को हमारे जीवन को अनुशासित और धैर्यपूर्ण तरीके के जीने का रास्ता बताया है। वे इस बात पर जोर देते हैं कि योग एक ऐसा अभ्यास है जो दुनिया भर के लोगों को एक समान काज लिए एकजुट करता है और शांति व सद्भाव का संदेश देता है। ये और अन्य योग दिवस संदेशफेसबुक ( https://www.facebook.com/moayush ) और मंत्रालय के अन्य सोशल मीडिया हैंडल पर देखे जा सकते हैं।


    अंतर्राष्ट्रीय योग दिवस को लेकर जनता को अग्रिम रूप से तैयार करने के लिए आयुष मंत्रालय ने अपने डिजिटल प्लेटफॉर्म जैसे योग पोर्टल और यूट्यूब , फेसबुक , ट्विटर , इंस्टाग्राम के अपने सोशल मीडिया हैंडल्स पर बहुत से ऑनलाइन संसाधन उपलब्ध कराए थे। कई कॉमन योग प्रोटोकॉल सत्रों का प्रसारण टेलीविजन पर किया गया जिन्हें देश के विभिन्न हिस्सों से हजारों दर्शकों ने देखा और उनका अनुसरण किया। इन इलेक्ट्रॉनिक और डिजिटल संसाधनों ने लोगों को अंतर्राष्ट्रीय योग दिवस से पहले अपने घरों में ही योग सीखने के पर्याप्त अवसर प्रदान किए हैं।


    ***


    एएम/जीबी

    
    
    (Release ID: 1632927) Visitor Counter : 146
    
    
      Read this release in: English , Urdu , Marathi , Assamese , Manipuri , Punjabi , Tamil , Telugu , Malayalam