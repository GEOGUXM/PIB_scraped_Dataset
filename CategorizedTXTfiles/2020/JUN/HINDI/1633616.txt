      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      भारत भी पूरी दुनिया में ‘प्रति लाख आबादी पर सबसे कम मौतों’ वाले देशों में से एक है

      Posted On: 23 JUN 2020 1:50PM by PIB Delhi

    विश्व स्वास्थ्य संगठन (डब्ल्यूएचओ) की स्थिति रिपोर्ट 154 , दिनांक 22 जून 2020, से पता चला है कि भारत भी ‘ प्रति लाख आबादी पर सबसे कम मौतों ’ वाले देशों में से एक है। भारत में प्रति लाख आबादी पर मौत का मामला 1.00 है , जबकि वैश्विक औसत इससे छह गुना से भी अधिक 6.04 है। ब्रिटेन में प्रति लाख आबादी पर कोविड - 19 से संबंधित मौतों के 63.13 मामले दर्ज किए गए हैं। उधर स्पेन , इटली और अमेरिका में यह आंकड़ा क्रमशः 60.60 , 57.19 और 36.30 है।


    भारत में महामारी के मामलों या रोगियों का जल्द पता लगने , समय पर परीक्षण (टेस्टिंग) एवं निगरानी , मरीजों के संपर्क में आए लोगों का व्‍यापक रूप से पता लगाने और प्रभावकारी नैदानिक प्रबंधन या उपचार की बदौलत इस वजह से मरने वाले लोगों की संख्‍या को कम करने में मदद मिली है। यह कोविड - 19 की रोकथाम , नियंत्रण और प्रबंधन के लिए राज्यों/केंद्र शासित प्रदेशों के साथ मिलकर भारत सरकार द्वारा श्रेणीबद्ध , पूर्व-निर्धारित और अत्‍यंत सक्रिय नजरिया अपनाने का भी एक प्रमाण है।


    मरीजों के ठीक होने (रिकवरी) की दर निरंतर बेहतर होती जा रही है। अब तक यह दर कोविड - 19 रोगियों के बीच 56.38% आंकी गई है। अब तक कोविड - 19 के कुल 2 , 48 , 189 मरीज ठीक हो चुके हैं। पिछले 24 घंटों के दौरान कुल 10 , 994 कोविड - 19 मरीज ठीक हो चुके हैं।


    वर्तमान में कुल 1,78,014 सक्रिय मामले हैं और ये सभी सक्रिय चिकित्सीय देख-रेख में हैं।


    सरकारी प्रयोगशालाओं (लैब) की संख्या बढ़ाकर 726 कर दी गई है और निजी प्रयोगशालाओं की संख्या बढ़ाकर 266 कर दी गई है । इस तरह कुल संख्‍या 992 हो गई है। इसका विस्‍तृत विवरण निम्‍नानुसार है:

      * वास्तविक समय आरटी पीसीआर आधारित परीक्षण प्रयोगशालाएं: 553 ( सरकारी: 357 + निजी: 196)
      * ट्रूनेट आधारित परीक्षण प्रयोगशालाएं: 361 (सरकारी: 341 + निजी: 20)
      * सीबीएनएएटी आधारित परीक्षण प्रयोगशालाएं: 78 (सरकारी: 28 + निजी: 50)

    पिछले 24 घंटों में परीक्षण किए गए सैंपल की संख्‍या और भी अधिक बढ़कर 1 , 87 , 223 हो गई है। अब तक परीक्षण किए गए सैंपल की कुल संख्या 71 , 37 , 716 है।


    कोविड -19 से संबंधित तकनीकी मुद्दों, दिशा-निर्देशों एवं एडवाइजरी पर समस्‍त प्रामाणिक और अद्यतन (अपडेट) जानकारी प्राप्‍त करने के लिए कृपया नियमित रूप से https://www.mohfw.gov.in/ और @MoHFW_INDIA पर जाएं।


    कोविड -19 से संबंधित तकनीकी प्रश्न technicalquery.covid19@gov.in पर और अन्‍य प्र श्‍न ncov2019@gov.in तथा @CovidIndiaSeva पर भेजे जा सकते हैं।


    कोविड- 19 से संबंधित किसी भी प्रश्न का उत्‍तर जानने के लिए कृपया स्वास्थ्य और परिवार कल्याण मंत्रालय के हेल्पलाइन नंबर +91-11-23978046 अथवा 1075 ( टोल-फ्री) पर कॉल करें। कोविड - 19 पर राज्यों/केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर भी उपलब्ध है।


    ***


    एसजी/एएम/आरआरएस- 667 9

    
    
    (Release ID: 1633616) Visitor Counter : 123
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Malayalam
    
    
    

*