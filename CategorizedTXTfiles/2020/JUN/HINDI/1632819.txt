      संस्‍कृति मंत्रालय

      केन्द्रीय संस्कृति मंत्री श्री प्रह्लाद पटेल ने आज ‘नमस्ते योग- स्वस्थ राष्ट्र के लिए स्वस्थ युवा’ पर हुई वेबिनार को संबोधित किया
      
      हम योग के माध्यम से कर सकते हैं स्वस्थ राष्ट्र का निर्माण : श्री पटेल
      
      श्री पटेल ने सभी से अंतरराष्ट्रीय योग दिवस, 2020 पर सूर्य नमस्कार में भाग लेने का किया आह्वान
      Posted On: 19 JUN 2020 10:11PM by PIB Delhi


    केन्द्रीय संस्कृति एवं पर्यटन राज्य मंत्री ( स्वतंत्र प्रभार ) श्री प्रह्लाद सिंह पटेल ने आज नई दिल्ली में ‘ नमस्ते योग - स्वस्थ राष्ट्र के लिए स्वस्थ युवा ’ पर एक वेबिनार को संबोधित किया। इस वेबिनार में लद्दाख से सांसद श्री जामयांग शेरिंग नांगयाल , बंगलुरू दक्षिण से सांसद श्री तेजस्वी सूर्या , पश्चिम बंगाल से सांसद श्री निशीथ प्रमाणिक और सचिव , संस्कृति मंत्रालय श्री आनंद कुमार भी शामिल हुए।


    इस अवसर पर श्री प्रह्लाद सिंह पटेल ने कहा कि जब हम स्वस्थ राष्ट्र के लिए स्वस्थ युवा की बात करते हैं , तो योग का अभ्यास सर्वश्रेष्ठ विकल्प है। उन्होंने कहा कि यदि हम सेहतमंद होंगे , तभी हम दूसरों की भी सहायता कर सकते हैं। श्री पटेल ने कहा कि मामूली बीमारियों के खिलाफ लड़ाई में हमें अपनी प्रतिरोधक क्षमता मजबूत बनाए जाने की जरूरत है और प्रतिरोधक क्षमता को मजबूत करने में योग सहायक होता है।


    श्री पटेल ने कहा कि योग भारतीय संस्कृति का हिस्सा है और यह स्वस्थ जीवन शैली का एक माध्यम है , क्योंकि हम दैनिक जीवन में जानबूझकर या अनजाने में कई प्रकार के आसनों का अभ्यास करते हैं। उन्होंने कहा कि योग से हमें सकारात्मक ऊर्जा मिलती है और हमें स्वस्थ शरीर तथा शांत मस्तिष्क मिलता है। उन्होंने कहा , वह मानते हैं कि यदि युवा स्वस्थ है तो राष्ट्र भी स्वस्थ होगा।


    विश्व योग दिवस पर अपने घर पर योग ज़रूर करें, हमारे साथ सूर्य नमस्कार कर #10MillionSuryanamaskar #NamasteYoga का उपयोग कर video डालकर, आप सभी को शामिल होने के लिए आमंत्रित करता हूँ इसमें @MinOfCultureGoI@BeCureFit@ficci_india शामिल है@PMOIndia pic.twitter.com/Agvbqquzbv

    — Prahlad Singh Patel (@prahladspatel) June 19, 2020

    श्री पटेल ने कहा कि संस्कृति मंत्रालय योग को हर किसी के जीवन का अविभाज्य अंग बनाने का लक्ष्य हासिल करने के लिए 19 से 21 जून , 2020 तक नमस्ते योग अभियान का आयोजन करके अंतरराष्ट्रीय योग दिवस मना रहा है। उन्होंने उम्मीद जताई कि अंतरराष्ट्रीय योग दिवस के दिन सूर्य नमस्कार में 1 करोड़ लोग शामिल होंगे। केन्द्रीय मंत्री ने सभी से सूर्य नमस्कार में भाग लेने और #10MillionSuryaNamaskar का उपयोग करने का आह्वान किया , जिससे इसे जनांदोलन बनाया जा सके। इससे नागरिकों में स्वास्थ्य के प्रति जागरूकता भी बढ़ेगी।


    वेबिनार को यहां पर देखें


    *******


    एसजी / एएम / एमपी

    
    
    (Release ID: 1632819) Visitor Counter : 80
    
    
      Read this release in: Bengali , Tamil , English , Urdu