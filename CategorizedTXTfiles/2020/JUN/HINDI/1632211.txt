      गृह मंत्रालय

      केंद्रीय गृह मंत्री श्री अमित शाह द्वारा दिल्ली में कोविड के हालात की समीक्षा के लिए आयोजित बैठकों में लिए गए निर्णयों का पालन करते हुए स्थिति पर नियंत्रण के लिए कई कदम उठाए गए
      
      कोविड जाँच को दोगुना कर 4000 से क़रीब 8000 प्रतिदिन किया गया
      
      विशेषज्ञ समिति ने कोविड जाँच के लिए 2,400 रुपये की दर निर्धारित की, रिपोर्ट आगे की कारवाई के लिए दिल्ली सरकार को भेजी
      
      भारतीय चिकित्सा अनुसंधान परिषद (ICMR) द्वारा अनुमोदित नए प्रोटकाल के अनुसार जाँच कल से; नई रैपिड ऐंटिजेन प्रणाली से परिणाम जल्दी आएगा; जाँच के लिए दिल्ली में 169 केन्द्र बनाये गये
      Posted On: 17 JUN 2020 9:22PM by PIB Delhi


    केन्द्रीय गृह मंत्री अमित शाह द्वारा दिल्ली में कोविड की स्थिति से निपटने के लिए रविवार और सोमवार को आयोजित बैठकों के दौरान लिए गए निर्णयों का पालन करते हुए दिल्ली में कोविड जाँच को तुरंत दोगुना कर दिया गया है। 15 और 16 जून को कोविड जाँच के लिए कुल 16618 नमूने लिए गए। इससे पहले 14 जून तक प्रतिदिन 4000-4500 नमूने लिए जा रहे थे। अब तक 6510 जाँच रिपोर्ट आ चुकी हैं। बाकी रिपोर्ट 18 जून तक आ जाएँगी।


    दिल्ली में कोरोना संक्रमण को रोकने के लिए गृह मंत्री जी द्वारा दिए गए निर्देश के साथ ही दिल्ली के 242 कंटेन्मेंट जोन में रहने वाले कुल 2,30,466 लोगों में से 1,77,692 का 15-16 जून के दौरान स्वास्थ्य सर्वे पूर्ण किया गया है। बचे हुए लोगों के स्वास्थ्य सर्वे का काम 20 जून तक पूरा कर लिया जाएगा।


    गृह मंत्री के निर्देश पर कोरोना जाँच के लिए टेस्टिंग लैब द्वारा ली जा रही दरों के लिए डॉ वी के पॉल के नेतृत्व में गठित उच्च स्तरीय विशेषज्ञ समिति की रिपोर्ट केंद्रीय स्वास्थ्य मंत्रालय को मिल गयी है और इसे आगे की आवश्यक कारवाई के लिए दिल्ली सरकार को भेज दिया गया है। समिति ने कोविड जाँच के लिए 2,400 रुपये की दर निर्धारित की है।


    गृह मंत्री श्री अमित शाह द्वारा लिए गए निर्णय के तहत उठाए गए एक और कदम के अंतर्गत भारतीय चिकित्सा अनुसंधान परिषद (ICMR) द्वारा अनुमोदित नए प्रोटकाल के अनुसार 18 जून से कोविड जाँच नई रैपिड ऐंटिजेन प्रणाली से की जाएगी। इसका परिणाम तेजी से आएगा। इन जाँच किट की आपूर्ति दिल्ली को प्राथमिकता के आधार पर की जाएगी और राजधानी दिल्ली में इसके लिए नमूने एकत्र करने तथा उनकी जाँच के लिए 169 केन्द्र बनाये गये हैं।


    ***


    एन डब्ल्यू / आरके / पीके / एडी

    
    
    (Release ID: 1632211) Visitor Counter : 97
    
    
      Read this release in: English , Urdu , Marathi , Bengali , Manipuri , Punjabi , Tamil , Telugu