      रक्षा मंत्रालय

      ऑपरेशन समुद्र सेतु – आईएनएस जलाश्व 700 भारतीय नागरिकों को लेकर मालदीव से तूतीकोरिन पहुंचा
      Posted On: 07 JUN 2020 7:31PM by PIB Delhi


    भारतीय नौसेना द्वारा ‘ऑपरेशन समुद्र सेतु’ के लिए तैनात किया गया आईएनएस जलाश्व माले, मालदीव से 700 भारतीय नागरिकों को लेकर 07 जून, 2020 को तूतीकोरिन बंदरगाह पहुंच गया। वंदे भारत मिशन के तहत अब तक आईएनएस जलाश्व मालदीव और श्रीलंका से 2672 भारतीय नागरिकों को भारत ला चुका है।


    भारतीय नागरिकों का पोतारोहण मालदीव में भारतीय दूतावास की सहायता से संभव हो सका। आवश्‍यक चिकित्‍सकीय जांच के बाद इनको पोत में सवार कराया गया। समुद्री यात्रा के दौरान कोविड संबंधी सुरक्षा प्रोटोकॉल्‍स का सख्‍ती से पालन किया गया।


    स्‍वदेश लौटे भारतीय नागरिकों की तूतीकोरिन में स्‍थानीय अधिकारियों ने अगवानी की और उनके पोत से जल्‍द उतरने, स्‍वास्‍थ्‍य जांच, आव्रजन और परिवहन के लिए प्रबंध किए गए।


    इसके साथ ही भारतीय नौसेना द्वारा मौजूदा महामारी के दौरान मालदीव और श्रीलंका से भारत लाए जाने वाले भारतीय नागरिको की संख्‍या 2874 हो गई।


    ****


    एसजी/एएम/आरके /डीए


    

    
    (Release ID: 1630139) Visitor Counter : 135
    
    
      Read this release in: Punjabi , Telugu , English , Urdu , Marathi , Manipuri , Bengali , Odia , Tamil