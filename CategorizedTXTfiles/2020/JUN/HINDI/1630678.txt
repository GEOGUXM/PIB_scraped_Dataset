      रसायन एवं उर्वरक मंत्रालय

      एनएफएल ने युवाओं को विभिन्न ट्रेड में प्रशिक्षण देने के लिए आईटीआई के साथ समझौता करना शुरू किया
      Posted On: 10 JUN 2020 11:53AM by PIB Delhi


    भारत सरकार की "स्किल इंडिया" पहल को आगे बढ़ाते हुए, नेशनल फर्टिलाइजर्स लिमिटेड -एनएफएलने युवाओं को विभिन्न ट्रेड (विषयों) में प्रशिक्षण प्रदान करने के लिए अपने संयंत्रों के पास स्थित औद्योगिक प्रशिक्षण संस्थानों (आईटीआई) के साथ समझौता करना शुरू कर दिया है, ताकि भारी और प्रक्रिया उद्योग में युवाओं को रोजगार पाने की संभावना में वृद्धि हो सके।एनएफएल, उर्वरक विभाग के अंतर्गत एक सीपीएसई है।


    कंपनी के पंजाब स्थित नंगल संयंत्र ने 12 ट्रेडों में युवाओं को प्रशिक्षित करने के लिए आईटीआई, नंगल के साथ एक समझौता ज्ञापन (एमओयू) पर हस्ताक्षर किए हैं। छात्र, दोहरी प्रणाली प्रशिक्षण योजना के तहत कौशल प्राप्त करेंगे। इसके तहत छात्रसंस्थान में सैद्धांतिक कौशल और एनएफएल, नंगल संयंत्र में ऑन-द-जॉब प्रशिक्षण प्राप्त करेंगे।


    एनएफएल की नंगलइकाई की डीजीएम (एचआर) (आईसी) सुश्री रेणु आर पी सिंह और आईटीआई, नंगल के प्रिंसिपल श्री ललित मोहन के बीच समझौता ज्ञापन (एमओयू) का आदान-प्रदान हुआ।


    आईटीआई, नंगल पंजाब के सबसे पुराने संस्थानों में से एक है। आईटीआई के साथ इस समझौता ज्ञापन पर हस्ताक्षर के साथ, एनएफएल पंजाब राज्य में इस पहल की शुरुआत करने वाला पहला सीपीएसई बन गयाहै।


    कंपनी भविष्य में ऐसे और विकल्प तलाशने की योजना बना रही है ताकि संस्थानों से अधिक युवाओं को प्रशिक्षित करके स्किल इंडिया को बढ़ावा दिया जा सके।


    एनएफएल के पास पाँच गैस आधारित अमोनिया-यूरिया संयंत्र हैं - पंजाब में नंगल और बठिंडा संयंत्र, हरियाणा में पानीपत संयंत्र और मध्य प्रदेश के गुना जिले में विजयपुर स्थित दो संयंत्र।


    एसजी / एएम / जेके

    
    
    (Release ID: 1630678) Visitor Counter : 878
    
    
      Read this release in: English , Urdu , Marathi , Manipuri , Bengali , Punjabi , Tamil , Telugu