      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      मरीजों के ठीक होने की दर सुधर कर 51.08 प्रतिशत हुई
      
      भारत में वर्तमान में 900 से ज्‍यादा समर्पित प्रयोगशालाएं कोविड-19 का परीक्षण कर रही हैं

      Posted On: 15 JUN 2020 5:38PM by PIB Delhi

    पिछले 24 घंटों के दौरान कोविड-19 के 7419 मरीज ठीक हो चुके हैं। अब तक कोविड-19 के कुल 1,69,797 मरीज ठीक हो चुके हैं। मरीजों के ठीक होने की दर सुधर कर 51.08 प्रतिशत हो चुकी है, जो इस तथ्‍य की ओर इंगित करती है कि कोविड-19 के आधे से ज्‍यादा पॉजिटिव मामलों में मरीज ठीक हो चुके हैं।


    वर्तमान में 1,53,106 सक्रिय मामले या मरीज चिकित्सीय देख-रेख में हैं।


    संक्रमित व्यक्तियों में नोवल कोरोना वायरस का पता लगाने के लिए आईसीएमआर की परीक्षण क्षमता निरंतर बढ़ाई जा रही है। सरकारी प्रयोगशालाओं की संख्या बढ़ाकर 653 और निजी प्रयोगशालाओं की संख्‍या बढ़ाकर 248 (कुल 901 ) कर दी गई है। इनका विवरण इस प्रकार है :


    रिएल-टाइम आरटी पीसीआर आधारित परीक्षण प्रयोगशालाएं या टेस्टिंग लैब्‍स : 534 ( सरकारी : 347 + निजी : 187)


    ट्रूनेट आधारित परीक्षण प्रयोगशालाएं या टेस्टिंग लैब्‍स : 296 ( सरकारी : 281 + निजी : 15)


    सीबीएनएएटी आधारित परीक्षण प्रयोगशालाएं या टेस्टिंग लैब्‍स : 71 ( सरकारी : 25 + निजी : 46)


    पिछले 24 घंटों में 1,15,519 सैंपल्‍स (नमूनों) की जांच की गई। इस प्रकार अब तक जांचे गए सैंपल्‍स की कुल संख्या 57,74,133 हो गई है।


    कोविड-19 से संबंधित तकनीकी मुद्दों, दिशा-निर्देशों एवं परामर्श के संबंध में समस्‍त प्रामाणिक और अद्यतन (अपडेट) जानकारी प्राप्‍त करने के लिए कृपया नियमित रूप से https://www.mohfw.gov.in/ and @MoHFW_INDIA पर जाएं।


    कोविड-19 से संबंधित तकनीकी प्रश्न technicalquery.covid19@gov.in पर और अन्‍य प्रश्‍न ncov2019@gov.in तथा @CovidIndiaSeva पर भेजे जा सकते हैं।


    कोविड-19 से संबंधित किसी भी प्रश्न का उत्‍तर जानने के लिए कृपया स्वास्थ्य एवं परिवार कल्याण मंत्रालय के हेल्पलाइन नंबर +91-11-23978046 अथवा 1075 (टोल-फ्री) पर कॉल करें। कोविड-19 पर राज्यों/केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर भी उपलब्ध है।


    ****


    एसजी/एएम/आरके /डीए
    

    
    (Release ID: 1631733) Visitor Counter : 98
    
    
      Read this release in: Bengali , English , Urdu , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam