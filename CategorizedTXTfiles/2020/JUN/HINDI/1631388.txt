      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      रिकवरी दर सुधर कर 49.95 प्रतिशत तक पहुंची
      
      Posted On: 13 JUN 2020 4:26PM by PIB Delhi


    पिछले 24 घंटों के दौरान , कोविड- 19 के कुल 7,135 रोगी स्वस्थ हो चुके हैं। इस प्रकार , अभी तक कुल 1,54,329 रोगी कोविड- 19 से स्वस्थ हो चुके हैं। कोविड- 19 मरीजों के बीच रिकवरी दर 49.95 प्रतिशत है। वर्तमान में , 1,45,779 सक्रिय मामले हैं और वे सभी सक्रिय चिकित्सा निगरानी के तहत हैं।


    संक्रमित व्यक्तियों में नोवेल कोरोना वायरस का पता लगाने की आईसीएमआर की जांच क्षमता निरंतर बढ़ाई जा रही है। सरकारी प्रयोगशालाओं की संख्या अब बढ़कर 642 हो गई है और निजी प्रयोगशालाओं की संख्या अब बढ़कर 243 ( कुल 885) हो गई है। पिछले 24 घंटों के दौरान , 1,43,737 नमूनों की जांच की गई है। इस प्रकार अभी तक जांच की गई कुल नमूनों की संख्या 55,07,182 हो गई है।


    मंत्रालय ने कोविड- 19 के लिए अद्यतन नैदानिक प्रबंधन प्रोटोकॉल जारी किया है जिसे https://www.mohfw.gov.in/pdf/ClinicalManagementProtocolforCOVID19.pdf पर देखा जा सकता है। नए प्रोटोकॉल में हल्के , मध्यम या गंभीर की नैदानिक तीव्रता के लिए कोविड- 19 मामलों के प्रबंधन का प्रावधान है। संक्रमण बचाव या नियंत्रण प्रक्रियाओं को भी तीव्रता के तीनों चरणों के अनुरूप निर्दिष्ट किया गया है। ये दिशानिर्देश रोगियों के परिभाषित उप समूह के लिए जांच संबंधी उपचार भी विर्निदिष्ट करते हैं। तथापि , इनमें से किसी भी उपचार की अनुशंसा करने से पूर्व एक सूचित और साझा निर्णय लिया जाना अनिवार्य है।


    कोविड- 19 से संबंधित तकनीकी मुद्दों, दिशानिर्देशों एवं परामर्शियों पर प्रमाणित और अद्यतन जानकरी के लिए कृपया नियमित रूप से https://www.mohfw.gov.in/ और @MoHFW_INDIA. का अवलोकन करें।


    कोविड- 19 से संबंधित तकनीकी प्रश्नों को technicalquery.covid19@gov.in पर तथा अन्य प्रश्नों को ncov2019@gov.in और @CovidIndiaSeva. पर भेजा जा सकता है।


    कोविड- 19 से संबंधित किसी भी प्रश्न के मामले में कृपया स्वास्थ्य एवं परिवार कल्याण मंत्रालय हेल्पलाइन नंबर +91-11-23978046 या 1075 (टोल फ्री) पर काल करें। कोविड- 19 पर राज्यों/संघ शासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf . पर उपलब्ध है।


    ***


    एसजी/एएम/एसकेजे/डीसी

    
    
    (Release ID: 1631388) Visitor Counter : 202
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam