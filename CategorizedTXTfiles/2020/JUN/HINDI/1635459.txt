      वाणिज्‍य एवं उद्योग मंत्रालय

      मई, 2020 में आठ कोर उद्योगों का सूचकांक
      Posted On: 30 JUN 2020 5:00PM by PIB Delhi


    उद्योग और आंतरिक व्यापार संवर्धन विभाग के आर्थिक सलाहकार कार्यालय ने मई , 2020 के लिए आठ कोर उद्योगों का सूचकांक जारी किया है।


    मई 2020 में आठ कोर उद्योगों के सूचकांक की वृद्धि दर में 23.4% (अनंतिम) की गिरावट दर्ज की गई , जबकि पिछले महीने यानी अप्रैल 2020 में इसमें 37 प्रतिशत (अनंतिम) की गिरावट आंकी गई थी। इनकी संचयी वृद्धि दर अप्रैल-मई , 2020-21 के दौरान -30.0 प्रतिशत थी।


    कोविड - 19 महामारी के कारण अप्रैल और मई 2020 के दौरान किए गए देशव्यापी लॉकडाउन के मद्देनजर कोयला , सीमेंट , स्टील , प्राकृतिक गैस , रिफाइनरी , क्रूड ऑयल जैसे उद्योगों को उत्पादन में भारी नुकसान उठाना पड़ा।


    फरवरी , 2020 में आठ कोर उद्योगों के सूचकांक की अंतिम वृद्धि दर को संशोधित कर 6.4% कर दिया गया है।


    औद्योगिक उत्‍पादन सूचकांक (आईआईपी) में शामिल वस्तुओं के कुल भारांक (वेटेज) का 40.27 प्रतिशत हिस्सा आठ कोर उद्योगों में ही निहित होता है। वार्षिक/मासिक सूचकांक और वृद्धि दर का विवरण अनुलग्नक में दिया गया है।


    आठ कोर उद्योगों (कुल मिलाकर) के सूचकांक की मासिक वृद्धि दरों को ग्राफ में दर्शाया गया है:


    आठ कोर उद्योगों के सूचकांक का सार नीचे दिया गया है:


    कोयला


    मई , 2020 में कोयला उत्‍पादन (भारांक: 10.33%) मई , 2019 के मुकाबले 1 4.0 प्रतिशत गिर गया। वर्ष 2020-21 की अप्रैल-मई अवधि के दौरान इसका संचयी सूचकांक पिछले वर्ष की समान अवधि की तुलना में 14.7 प्रतिशत गिर गया।


    कच्‍चा तेल


    मई , 2020 के दौरान कच्‍चे तेल का उत्‍पादन (भारांक: 8.98%) मई , 2019 की तुलना में 7.1 प्रतिशत गिर गया। वर्ष 2020-21 की अप्रैल-मई अवधि के दौरान इसका संचयी सूचकांक बीते वित्‍त वर्ष की समान अवधि की तुलना में 6.7 प्रतिशत कम रहा।


    प्राकृतिक गैस


    मई , 2020 में प्राकृतिक गैस का उत्‍पादन (भारांक: 6.88%) मई , 2019 के मुकाबले 16.8 प्रतिशत गिर गया। वर्ष 2020-21 की अप्रैल-मई अवधि के दौरान इसका संचयी सूचकांक पिछले वित्‍त वर्ष की समान अवधि की तुलना में 18 .3 प्रतिशत घट गया।


    रिफाइनरी उत्‍पाद


    पेट्रोलियम रिफाइनरी उत्‍पादों का उत्‍पादन (भारांक: 28.04%) मई , 2020 में 21.3 प्रतिशत घट गया। वहीं , वर्ष 2020-21 की अप्रैल-मई अवधि के दौरान इसका संचयी सूचकांक पिछले वित्‍त वर्ष की समान अवधि की तुलना में 22.7 प्रतिशत कम रहा।


    उर्वरक


    मई , 2020 के दौरान उर्वरक उत्‍पादन (भारांक: 2.63%) 7.5 प्रतिशत बढ़ गया। उधर , वर्ष 2020-21 की अप्रैल-मई अवधि के दौरान इसका संचयी सूचकांक बीते वित्‍त वर्ष की इसी अवधि की तुलना में 2.0 प्रतिशत अधिक रहा।


    इस्‍पात


    मई , 2020 में इस्‍पात उत्‍पादन (भारांक: 17.92%) 48.4 प्रतिशत घट गया। वर्ष 2020-21 की अप्रैल-मई अवधि के दौरान इसका संचयी सूचकांक पिछले वित्‍त वर्ष की समान अवधि के मुकाबले 63.3 प्रतिशत कम रहा।


    सीमेंट


    मई , 2020 के दौरान सीमेंट उत्‍पादन (भारांक: 5.37%) मई , 2019 के मुकाबले 22.2 प्रतिशत घट गया। वर्ष 2020-21 की अप्रैल-मई अवधि के दौरान इसका संचयी सूचकांक बीते वित्‍त वर्ष की इसी अवधि की तुलना में 54.1 प्रतिशत कम रहा।


    बिजली


    मई , 2020 के दौरान बिजली उत्‍पादन (भारांक: 19.85%) मई , 2019 के मुकाबले 15.6 प्रतिशत घट गया। वर्ष 2020-21 की अप्रैल-मई अवधि के दौरान इसका संचयी सूचकांक पिछले वित्‍त वर्ष की समान अवधि के मुकाबले 19.1 प्रतिशत कम रहा।


    नोट 1: मार्च 2020, अप्रैल 2020 और मई , 2020 के आंकड़े अनंतिम हैं।


    नोट 2: अप्रैल , 2014 से ही बिजली उत्पादन के आंकड़ों में नवीकरणीय अथवा अक्षय स्रोतों से प्राप्त बिजली को भी शामिल किया जा रहा है।


    नोट 3: ऊपर दिए गए उद्योग-वार भारांक दरअसल आईआईपी से प्राप्त अलग-अलग उद्योग भारांक हैं और इसे 100 के बराबर आईसीआई के संयुक्त भारांक में समानुपातिक आधार पर बढ़ाकर दिखाया गया है।


    नोट 4: मार्च 2019 से ही तैयार इस्पात के उत्‍पादन के अंतर्गत ‘ कोल्ड रोल्ड (सीआर) क्‍वायल्‍स ’ मद के तहत हॉट रोल्ड पिकल्‍ड एंड ऑयल्‍ड (एचआरपीओ) नामक एक नए स्टील उत्पाद को भी शामिल किया जा रहा है।


    नोट 5: जून 2020 के लिए सूचकांक शुक्रवार , 31 जुला ई , 2020 को जारी किया जाएगा।


    आठ कोर उद्योगों के प्रदर्शन के बारे में विस्‍तृत जानकारी पाने के लिए अंग्रेजी का अनुलग्‍नक यहां क्लिक करें


    ***


    एसजी/एएम/आरआरएस- 669 4

    
    
    (Release ID: 1635459) Visitor Counter : 170
    
    
      Read this release in: English , Tamil