      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      भारत में दुनिया की प्रति लाख आबादी पर कोरोना संक्रमण के सबसे कम मामले हैं और उपचार के बाद संक्रमण से ठीक हो चुके लोगों एवंइसके सक्रिय मामलों के बीच काअंतर बढ़ना जारी है

      Posted On: 22 JUN 2020 1:12PM by PIB Delhi

    विश्व स्वास्थ्य संगठन ( डब्ल्यूएचओ ) की दिनांक 21 जून ,2020 को जारी रिपोर्ट 153 से पता चलता है कि अधिक जनसंख्या घनत्व के बावजूद भारत प्रति लाख आबादी पर कोरोना वायरस से संक्रमण के सबसे कम मामलों वाले देशों में से एक है। भारत में प्रति लाख जनसंख्या पर कोरोना से संक्रमण के मामले 30.04 हैं जबकि वैश्विक औसत इसके तीन गुणा से अधिक 114.67 है। अमेरिका में प्रति लाख जनसंख्या पर 671.24 मामले हैं जबकि जर्मनी , स्पेन और ब्राजील के लिए यह आंकड़ा क्रमशः 583.88,526.22 और 489.42 है।


    इस प्रकार यह निम्न आंकड़ा कोविड -19 के निवारण , नियंत्रण और प्रबंधन के लिए राज्यों / केंद्र शासित प्रदेशों के साथ भारत सरकार केसिलसिलेवार और अत्यधिक सक्रिय तरीका अपनाने का प्रमाण है।


    अब तक कोरोना वायरस से संक्रमित कुल 2,37,195 मरीज ठीक हो चुके हैं। पिछले 24 घंटों के दौरान कोविड -19 केकुल 9,440 रोगियों को ठीक किया गया है। कोविड -19 रोगियों के स्वास्थ्य लाभ प्राप्त करने की दर बढ़कर 55.77% हो गई है।


    अभी कोविड -19 के कुल 1,74,387 सक्रिय मामले हैं और सभी का गहन चिकित्सकीय देखरेख में इलाज चल रहा है। इस बीमारी से ठीक हो चुके लोगों और कोरोना वायरस से संक्रमित मरीजों की संख्या के बीच का अंतर लगातार बढ़ता जा रहा जिसे नीचे दिए गए ग्राफ में साफ तौर पर देखा जा सकता है। आज ठीक हो चुके मरीजों की संख्या इस बीमारी के सक्रिय रोगियों की संख्या को पार कर गई है और यह 62,808 अधिक है।


    कोविड - 19 से संक्रमित लोगों के परीक्षण के लिए जरूरी सुविधाओं में निरंतर वृद्धि हो रही है। सरकारी प्रयोगशालाओं की संख्या बढ़ाकर 723 कर दी गई है और निजी प्रयोगशालाओं को बढ़ाकर 262 कर दिया गया है जो कुल मिलकर 985 तक पहंच गई है। इनका विवरण इस प्रकार है :


    वास्तविक समय आरटी पीसीआर आधारित परीक्षण प्रयोगशालाएं : 549 ( सरकारी : 354 + निजी : 195)


    ट्रूनैट आधारित परीक्षण प्रयोगशालाएं : 359 ( सरकारी : 341 + निजी : 18)


    सीबीएनएएटी आधारित परीक्षण प्रयोगशालाएं : 77 ( सरकारी : 28 + निजी : 49)


    प्रति दिन परीक्षण किए जा रहे नमूनों की कुल संख्या भी लगातार बढ़ रही है। पिछले 24 घंटों में 1,43,267 नमूनों का परीक्षण किया गया। वहीं अब तक परीक्षण किए गए नमूनों की कुल संख्या 69,50,493 है।


    कोविड -19 से संबंधित तकनीकी मुद्दों , दिशा - निर्देशों एवं परामर्शों पर सभी प्रामाणिक और अद्यतन जानकारी के लिए कृपया नियमित रूप से https://www.mohfw.gov.in/ और @MoHFW_INDIA देखें।


    कोविड -19 से संबंधित तकनीकी सवाल technicalquery.covid 19 @gov.in और अन्य सवाल ncov 2019 @gov.in एवं @CovidIndiaSeva पर भेजे जा सकते हैं।


    कोविड -19 को लेकर यदि कोई सवाल हो तो स्वास्थ्य और परिवार कल्याण मंत्रालय के हेल्पलाइन नंबर : + 91-11-23978046 या 1075 ( टोल - फ्री ) पर कॉल करें। राज्यों / केंद्रशासित प्रदेशों के हेल्पलाइन नंबरों की सूची भी https://www.mohfw.gov.in/pdf/coronvavirushelplinenumber.pdf पर उपलब्ध है।


    एसजी / एएम / एके

    
    
    (Release ID: 1633310) Visitor Counter : 161
    
    
      Read this release in: English , Urdu , Marathi , Assamese , Manipuri , Bengali , Punjabi , Gujarati , Odia , Tamil , Telugu , Malayalam