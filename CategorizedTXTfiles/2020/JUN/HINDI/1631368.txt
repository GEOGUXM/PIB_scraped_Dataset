      विज्ञान एवं प्रौद्योगिकी मंत्रालय

      स्वास्थ्य देखभाल आपूर्ति श्रृंखला के लिए एक वेब आधारित समाधान ‘आरोग्यपथ’ लॉन्च किया गया जो वास्तविक समय पर जरूरी आपूर्ति उपलब्ध कराएगा
      Posted On: 13 JUN 2020 1:45PM by PIB Delhi


    सीएसआईआर राष्ट्रीय स्वास्थ्य देखभाल आपूर्ति श्रृंखला पोर्टल https://www.aarogyapath.in को 12 जून , 2020 को लॉन्च किया गया। इसका उद्देश्य वास्तविक समय पर महत्वपूर्ण स्वास्थ्य आपूर्ति की उपलब्धता प्रदान करना है। आरोग्यपथ निर्माताओं , आपूर्तिकर्ताओं और ग्राहकों की मदद करेगा। कोविड -19 महामारी से उत्पन्न मौजूदा राष्ट्रीय स्वास्थ्य आपातकाल के दौरानआपूर्ति श्रृंखला में गंभीर व्यवधान है। ऐसे में महत्वपूर्ण वस्तुओं के उत्पादन और वितरण की क्षमताविभिन्न कारणों सेसंकट में पड़ सकती है। इन चुनौतियों से निपटने के लिए " किसी को अरोग्य ( स्वस्थ जीवन ) की ओर ले जाने वाला मार्ग उपलब्ध कराने ” की दृष्टि से आरोग्यपथ नामक यह सूचना मंच विकसित किया गया।


    स्वास्थ्य देखभाल संबंधी सामानों की एक ही जगह उपलब्धता प्रदान कराने वाला यह एकीकृत सार्वजनिक मंच ग्राहकों को रोज महसूस किए जाने वाले कई मुद्दों से निपटने में मददगार साबित हो सकता है। इन मुद्दों में सीमित आपूर्तिकर्ताओं पर निर्भरता , अच्छी गुणवत्ता वाले उत्पादों की पहचान करने में लगने वाला अधिक समय , वांछित समयसीमा के भीतर उचित मूल्य पर मानकीकृत उत्पादों की आपूर्ति करने वाले आपूर्तिकर्ताओं तक सीमित पहुंच , नवीनतम उत्पादों के बारे में जानकारी का अभाव इत्यादि शामिल हैं।


    आरोग्यपथ नाम कायह वेब आधारित सूचना मंच निर्माताओं और आपूर्तिकर्ताओं को पूरी कुशलता से ग्राहकों के एक विस्तृत नेटवर्क तक पहुंचने , उनके और आस - पास के चिकित्सा जांच केंद्रों , मेडिकल दुकानों , अस्पतालों इत्यादि जैसे मांग केंदों के बीच संपर्क की कमियों को दूर करने मदद करेगा। यह ग्राहकों की विस्तृत सूची और उत्पादों के लिए दिखने वाली नई जरूरतों की वजह से व्यवसाय का विस्तार करने के अवसर भी उपलब्ध कराएगा। समय के साथइस मंच से एनालिटिक्स निर्माताओं को उनके अधिक उत्पादन के साथ - साथ जरूरी सामानों की होने वाली कमियों को लेकर भी शुरुआती संकेत दे सकते हैं। यह अपर्याप्त पूर्वानुमान और अधिक विनिर्माण के कारण संसाधनों की बर्बादी को कम करने में मदद करेगा और नई प्रौद्योगिकियों की मांग के बारे में जागरूकता भी पैदा करेगा।


    सीएसआईआर को उम्मीद है कि आने वाले वर्षों में आरोग्यपथ राष्ट्रीय पसंद का सूचनात्मक स्वास्थ्य देखभाल मंच बन जाएगाजो भारत में स्वास्थ्य देखभाल सामानों की आपूर्ति की उपलब्धता और उन्हें किफायती बनाते हुए रोगियों के लिए अंतिम समय में जरूरी सामानों की आपूर्ति की खाई को पाटने का अहम काम पूरा करेगा।


    आरोग्यपथ सूचना मंच को सीएसआईआरस के महानिदेशकडॉ . शेखर सी . मांडे की उपस्थिति मेंस्वास्थ्य और परिवार कल्याण मंत्रालय के ऑफीसर ऑन स्पेशल ड्यूटी श्री राजेश भूषण ने लॉन्च किया। इस समारोह मेंएमएसएमई मंत्रालय के संयुक्त सचिव श्री सुधीर गर्ग और फार्मा सेक्टर के विशेषज्ञडॉ . विजय चौथियावाले सम्मानित अतिथि थे। डॉ . शेखर मांडे ने पोर्टल के विकास में लगीसीएसआईआर की टीम को बधाई दी जिसका नेतृत्व सीएसआईआर - आईआईपी के निदेशक डॉ अंजन रे ने किया है। इस पोर्टल को सर्वोदय इन्फोटेक और संस्थागत उपयोगकर्ताओं कीसाझेदारी में विकसित किया गया। स्वास्थ्य सेवा के लिए जरूरी सामानों के निर्माताओं / अधिकृत आपूर्तिकर्ताओं को पंजीकरण कराने और सक्रिय रुप से अपने काम में भाग लेने के लिए प्रोत्साहित किया गया।


    एसजी / एएम / एके

    
    
    (Release ID: 1631368) Visitor Counter : 286
    
    
      Read this release in: English , Urdu , Marathi , Assamese , Manipuri , Bengali , Gujarati , Tamil , Telugu , Malayalam