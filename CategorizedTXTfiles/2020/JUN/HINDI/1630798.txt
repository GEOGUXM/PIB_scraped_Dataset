      प्रधानमंत्री कार्यालय

      प्रधानमंत्री श्री नरेन्‍द्र मोदी और कम्‍बोडिया के प्रधानमंत्री महामहिम समदेक अक्‍का मोहा सेना पडी टेको हुण सेन के बीच टेलीफोन पर बातचीत
      Posted On: 10 JUN 2020 8:01PM by PIB Delhi


    प्रधानमंत्री श्री नरेन्‍द्र मोदी ने आज कम्‍बोडिया के प्रधानमंत्री महामहिम समदेक अक्‍का मोहा सेना पडी टेको हुण सेन के साथ टेलीफोन पर बातचीत की।


    दोनों नेताओं ने कोविड-19 महामारी के संबंध में विचार-विमर्श किया। उन्‍होंने अपने-अपने देश में नौकरी करने वाले एक-दूसरे के नागरिकों की सहायता के लिए प्रदान किए जा रहे सहयोग को जारी रखने और उनकी स्‍वदेश वापसी में सहायता करने पर सहमति प्रकट की।


    प्रधानमंत्री ने आसियान के महत्‍वपूर्ण सदस्‍य और भारत के साथ सभ्‍यता और संस्‍कृति की दृष्टि से साझा संबंध रखने वाले कम्‍बोडिया के साथ संबंधों को और अधिक मजबूती प्रदान करने की भारत की प्रतिबद्धता से अवगत कराया।


    दोनों नेताओं ने दोनों देशों के बीच आईटीईसी योजना के अंतर्गत क्षमता निर्माण कार्यक्रमों और मेकांग गंगा सहयोग फ्रेमवर्क के अंतर्गत त्‍वरित प्रभाव वाली परियोजनाओं सहित सुदृढ़ विकास साझेदारी की समीक्षा की।


    कम्‍बोडिया के प्रधानमंत्री ने इस बात पर जोर दिया कि उनका देश भारत के साथ संबंधों को बहुत महत्‍व देता है। प्रधानमंत्री ने भी प्रत्‍युत्‍तर में वैसी ही भावनाएं प्रकट कीं और भारत की लुक ईस्‍ट नीति में कम्‍बोडिया की महत्‍वपूर्ण भूमिका को रेखांकित किया।


    *****


    एसजी/एएम/आरके/एसएस


    

    
    (Release ID: 1630798) Visitor Counter : 94
    
    
      Read this release in: English , Urdu , Marathi , Bengali , Manipuri , Assamese , Punjabi , Gujarati , Odia , Tamil , Telugu , Kannada , Malayalam