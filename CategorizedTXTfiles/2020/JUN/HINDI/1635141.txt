      इस्‍पात मंत्रालय

      श्री धर्मेंद्र प्रधान ने पंजाब के मंडी गोबिंदगढ़ में सतत रेबार उत्पादन सुविधाकेन्द्र का उद्घाटन किया;
      
      उन्होंने इसे आत्मनिर्भर भारत बनाने की दिशा में एक कदम कहा
      
      Posted On: 29 JUN 2020 1:57PM by PIB Delhi


    केंद्रीय इस्पात और पेट्रोलियम एवं प्राकृतिक गैस मंत्री श्री धर्मेंद्र प्रधान ने आज पंजाब के मंडी गोबिंदगढ़ में माधव एलॉए द्वारा स्थापित , " कंटीन्यूअस गैल्वेनाइज्ड रेबार " उत्पादन सुविधा केन्द्र का उद्घाटन किया।


    इस अवसर पर इस्पात मंत्रीश्री प्रधान ने कहा कि सामान्य रूप से इस्पात और विशेष रूप से कलई चढ़ा हुआ इस्पात ( गैल्वनाइज्ड स्टील ) एक ऐसी सामग्री है जो पर्यावरण के अनुकूल और लागत प्रभावी है। अवसंरचना वाले क्षेत्रों का बड़े पैमाने पर विस्तार करने और स्टील की उत्पादकता को बढ़ावा देने वाले हमारे दृष्टिकोण के साथ , कलई चढ़े हुए इस्पात की मांग बढ़ना निश्चित है।आज उद्घाटन की गई " कंटीन्यूअस गैल्वेनाइज्ड रेबार " उत्पादन सुविधा , निर्माण उद्योग को कलई चढ़ी हुई रेबार की आपूर्ति की बहुप्रतीक्षित आवश्यकता को पूरा करने में मदद करेगी।


    इस्पात क्षेत्र में आत्मनिर्भरता के संदर्भ में बोलते हुए श्री प्रधान ने कहा कि " एक अत्मनिर्भर भारत , एक मजबूत विनिर्माण क्षेत्र के साथ एक मजबूत भारत है , आत्मनिर्भरता अभी भी वैश्विक अर्थव्यवस्था को एकीकृत करता है। इस्पात क्षेत्र को इस दिशा में महत्वपूर्ण भूमिका निभानी होगी।हमें न केवल घरेलू मांग को पूरा करने की दिशा में ध्यान केंद्रित करना चाहिए बल्कि दुनिया की उम्मीदों को पूरा करने की दिशा में भी ध्यान केंद्रित करना चाहिए। आज जिस सुविधा केन्द्र का उद्घाटन किया गया है , वह आत्मनिर्भर भारत बनाने की दिशा में उठाया गया एक सही कदम है।


    श्री प्रधान ने इस्पात मंत्रालय द्वारा उठाए गए कई कदमों के बारे में भी बात की , जिसके द्वारा इस क्षेत्र को अधिक जीवंत और आत्मनिर्भर बनाया जा सके जैसे डीएमआई एंड एसपी नीति , इस्पात समूहों की स्थापना , इस्पात स्क्रैप नीति , कच्चे माल की सुरक्षा सुनिश्चित करने के लिए उठाए गए आवशयक कदम , इस्पात का सहीउपयोग आदि।


    एसजी / एएम / एके -

    
    
    (Release ID: 1635141) Visitor Counter : 157
    
    
      Read this release in: Punjabi , Telugu , English , Urdu , Marathi , Manipuri , Tamil