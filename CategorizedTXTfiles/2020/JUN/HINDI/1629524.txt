      कॉरपोरेट कार्य मंत्रालय

      सीसीआई ने प्यूज़ो एस. ए और फिएट क्रिसलर ऑटोमोबाइल एन. वी के बीच प्रस्तावित विलय को मंजूरी दी
      Posted On: 04 JUN 2020 7:54PM by PIB Delhi


    भारतीय प्रतिस्पर्धा आयोग (सीसीआई) ने प्यूज़ो एस. ए और फिएट क्रिसलर ऑटोमोबाइल एन. वी के बीच प्रस्तावित विलय को मंजूरी दे दी है। प्रस्तावित संयोजन प्यूज़ो एस. ए ("पीएसए") और फिएट क्रिसलर ऑटोमोबाइल एन. वी ("एफसीए") के बीच विलय से संबंधित है।


    पीएसए फ्रांस में सार्वजनिक रूप से सूचीबद्ध सीमित देयता कंपनी है। यह एक फ्रांस-आधारित समूह की होल्डिंग कंपनी है, जो मुख्य रूप से उपकरण निर्माता है और मोटर वाहनों, यात्री कारों और साथ ही प्यूज़ो, सित्रोएँ, ओपल, वौक्सहॉल तथा डीएस ब्रांडों के हल्के वाणिज्यिक वाहनों की डीलर है। यह सहायक सेवाएं भी प्रदान करती है जैसे मोटर वाहनों के अधिग्रहण के लिए वित्तपोषण समाधान और मोबिलिटी सेवाएँ एवं समाधान।


    एफसीए सीमित देयता वाली एक सार्वजनिक कंपनी है, जिसका मुख्यालय लंदन में है और इसे नीदरलैंड के कानूनों के तहत पंजीकृत और गठित किया गया है। यह एक वैश्विक मोटर वाहन समूह है जो दुनिया भर में वाहनों, कलपुर्जों और उत्पादन प्रणालियों की डिजाइनिंग, इंजीनियरिंग, विनिर्माण, वितरण और बिक्री करती है।


    सीसीआई का विस्तृत आदेश जल्द ही जारी किया जायेगा।


    ***************


    एसजी / एएम / जेके /डीसी

    
    
    (Release ID: 1629524) Visitor Counter : 106
    
    
      Read this release in: English , Urdu , Punjabi , Tamil , Telugu