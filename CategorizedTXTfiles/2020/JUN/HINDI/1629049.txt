      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      मरीजों के ठीक होने की दर बढ़कर 48.31 प्रतिशत हुई
      
      मृत्यु दर घटकर 2.80 प्रतिशत रह गई है
      
      Posted On: 03 JUN 2020 3:15PM by PIB Delhi


    पिछले 24 घंटों के दौरान कोविड-19 के कुल 4,776 मरीज ठीक हुए। इस प्रकार अभी तक कोविड-19 के 1,00,303 मरीज ठीक हो चुके हैं। कोविड-19 मरीजों के ठीक होने की दर बढ़कर 48.31 प्रतिशत हो गई है। वर्तमान में देश में 1,01,497 सक्रिय मामले हैं और सभी गहन चिकित्सा देख-रेख में हैं।


    फिलहाल मृत्यु दर 2.80 प्रतिशत के स्तर पर है।


    480 सरकारी और 208 निजी प्रयोगशालाओं (कुल 688 प्रयोगशालाओं) के माध्यम से देश में जांच करने की क्षमता बढ़ गई है। अभी तक कोविड-19 के लिए कुल 41,03,233 नमूनों की जांच की चुकी हैं, जबकि कल 1,37,158 नमूने लिए गए।


    कोविड-19 प्रबंधन के लिए देश में स्वास्थ्य आधारभूत ढांचे की बात करें तो वर्तमान में 1,66,332 आइसोलेशन बिस्तरों, 21,393 आईसीयू बिस्तरों और 72,762 ऑक्सीजन की सुविधा वाले बिस्तरों से युक्त 952 समर्पित कोविड अस्पताल उपलब्ध हैं। 1,34,945 आइसोलेशन बिस्तरों, 11,027 आईसीयू बिस्तर और 46,875 ऑक्सीजन की सुविधा वाले बिस्तरों से युक्त 2,391 समर्पित कोविड स्वास्थ्य केन्द्र परिचालन में हैं। केन्द्र सरकार ने राज्यों / संघ शासित क्षेत्रों / केन्द्रीय संस्थानों को 125.28 लाख एन95 मास्क और 101.54 लाख व्यक्तिगत सुरक्षा उपकरण (पीपीई) भी उपलब्ध कराए हैं।


    कोविड -19 से संबंधित तकनीकी मुद्दों पर सभी प्रामाणिक और अद्यतन जानकारी , दिशा-निर्देश और परामर्श के लिए नियमित रूप से देखें: https://www.mohfw.gov.in/ और @MoHFW_INDIA ।


    कोविड -19 से संबंधित तकनीकी प्रश्न technquery.covid 19 @gov.in पर और अन्य प्रश्न ncov 2019 @gov.in तथा @CovidIndiaSeva पर भेजे जा सकते हैं।


    कोविड-19 पर किसी भी प्रश्न के लिए स्वास्थ्य और परिवार कल्याण मंत्रालय के हेल्पलाइन नंबर: + 91-11-23978046 या 1075 (टोल-फ्री) पर कॉल करें। कोविड -19 के लिए राज्यों/केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर उपलब्ध है।


    ****


    एसजी / एएम / एमपी / एसके

    
    
    (Release ID: 1629049) Visitor Counter : 168
    
    
      Read this release in: English , Urdu , Marathi , Manipuri , Bengali , Punjabi , Gujarati , Odia , Tamil , Telugu , Kannada , Malayalam