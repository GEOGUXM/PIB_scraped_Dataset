      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      मरीजों के ठीक होने की दर 50% से भी अधिक
      
      कोविड-19 के कुल 1,62,378 रोगी ठीक हो चुके हैं

      Posted On: 14 JUN 2020 3:35PM by PIB Delhi

    पिछले 24 घंटों में कोविड - 19 के 8 , 049 रोगियों के ठीक होने के साथ ही रिकवरी दर 50% से भी अधिक के उल्‍लेखनीय उच्‍च स्‍तर पर पहुंच गई है। अब तक कोविड -19 के कुल 1,62,378 मरीज ठीक हो चुके हैं।


    वर्तमान में मरीजों के ठीक होने (रिकवरी) की दर 50.60% है। इससे यह पता चलता है कि कोविड - 19 के जितने भी मामले हैं उनमें से आधे मरीज इस रोग से पूरी तरह ठीक हो चुके हैं। समय पर रोग का पता लग जाने और समुचित चिकित्‍सीय उपचार से ही इतनी बड़ी संख्‍या में मरीज ठीक हो पाए हैं।


    वर्तमान में 1 , 49 , 348 सक्रिय मामले या मरीज चिकित्सीय देख-रेख में हैं।


    संक्रमित व्यक्तियों में नोवल कोरोना वायरस का पता लगाने के लिए आईसीएमआर की परीक्षण (टेस्टिंग) क्षमता निरंतर बढ़ाई जा रही है। सरकारी प्रयोगशालाओं (लैब) की संख्या बढ़ाकर 646 और निजी प्रयोगशालाओं की संख्‍या बढ़ाकर 247 (कुल 893) कर दी गई है। पिछले 24 घंटों में 1 , 51 , 432 सैंपल (नमूना) की जांच की गई। इस प्रकार अब तक जांचे गए सैंपल की कुल संख्या 56 , 58 , 614 के आंकड़े को छू गई है।


    आज दिल्ली-एनसीटी में कोविड - 19 की मौजूदा स्थिति की समीक्षा करने के लिए केंद्रीय गृह मंत्री के साथ केंद्रीय स्वास्थ्य मंत्री ने दिल्ली के उपराज्यपाल और दिल्ली के मुख्यमंत्री के साथ बैठक की। बैठक के दौरान महामारी की रोकथाम के उपायों को मजबूती प्रदान करने , परीक्षण सुविधाओं को और भी अधिक बढ़ाने तथा पर्याप्त स्वास्थ्य अवसंरचना तैयार करने पर चर्चाएं की गईं।


    कोविड -19 से संबंधित तकनीकी मुद्दों, दिशा-निर्देशों एवं एडवाइजरी पर समस्‍त प्रामाणिक और अद्यतन (अपडेट) जानकारी प्राप्‍त करने के लिए कृपया नियमित रूप से https://www.mohfw.gov.in/ and @MoHFW_INDIA पर जाएं।


    कोविड -19 से संबंधित तकनीकी प्रश्न technicalquery.covid19@gov.in पर और अन्‍य प्रश्‍न ncov2019@gov.in तथा @CovidIndiaSeva पर भेजे जा सकते हैं।


    कोविड-19 से संबंधित किसी भी प्रश्न का उत्‍तर जानने के लिए कृपया स्वास्थ्य और परिवार कल्याण मंत्रालय के हेल्पलाइन नंबर +91-11-23978046 अथवा 1075 ( टोल-फ्री) पर कॉल करें। कोविड - 19 पर राज्यों/केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर भी उपलब्ध है।


    ***


    एसजी/एएम/आरआरएस- 6661


    

    
    (Release ID: 1631513) Visitor Counter : 138
    
    
      Read this release in: Bengali , English , Urdu , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam