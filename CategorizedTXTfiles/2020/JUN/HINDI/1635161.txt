      रसायन एवं उर्वरक मंत्रालय

      एनएफएल ने मोबाइल मृदा परीक्षण प्रयोगशालाओं का किया शुभारम्भ
      
      किसानों को घर पर मिलेगी मिट्टी के नमूनों के मुफ्त परीक्षण की सुविधा

      Posted On: 29 JUN 2020 5:10PM by PIB Delhi

    एनएफएल ने उर्वरकों के उचित उपयोग को प्रोत्साहन देने के उद्देश्य से देश में मृदा परीक्षण की सुविधा को बढ़ावा देने को मिट्टी के नमूनों की जांच के लिए पांच मोबाइल मृदा परीक्षण प्रयोगशालाओं का शुभारम्भ किया , जो किसानों को उनके घर पर मिट्टी के नमूनों के परीक्षण की सुविधा मुहैया कराएगी।


    सीएमडी वी . एन . दत्त और वरिष्ठ अधिकारियों ने एनएफएल के नोएडा स्थित कॉरपोरेट कार्यालय के परिसर से इस तरह की एक मोबाइल प्रयोगशाला को हरी झंडी दिखाई।


    आधुनिक मृदा परीक्षण उपकरणों से युक्त ये मोबाइल प्रयोगशालाएं मिट्टी का समग्र और सूक्ष्म पोषक तत्व विश्लेषण करेगी। इसके अलावा इन मोबाइल प्रयोगशालाओं में किसानों को विभिन्न कृषि विषयों पर शिक्षित करने के लिए ऑडियो - वीडियो सिस्टम भी मौजूद रहेगा।


    कंपनी मोबाइल मृदा परीक्षण प्रयोगशालाओं के अलावा देश के विभिन्न स्थानों पर स्थिर मृदा परीक्षण प्रयोगशालाओं के माद्यम से भी किसानों को सेवाएं दे रही है। इन सभी प्रयोगशालाओं ने वर्ष 2019-20 में मुफ्त में लगभग 25,000 मिट्टी के नमूनों का परीक्षण किया था।


    *****


    .


    एसजी / एएम / एमपी

    
    
    (Release ID: 1635161) Visitor Counter : 309
    
    
      Read this release in: Marathi , English , Urdu , Manipuri , Bengali , Punjabi , Tamil , Malayalam