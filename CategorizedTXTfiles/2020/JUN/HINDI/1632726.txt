      संस्‍कृति मंत्रालय

      आगंतुकों के लिए जलियांवाला बाग स्मारक 31 जुलाई 2020 तक बंद रहेगा
      Posted On: 19 JUN 2020 6:58PM by PIB Delhi


    देश में जलियांवाला बाग नरसंहार की शताब्दी 13 अप्रैल 2019 से लेकर 13 अप्रैल 2020 तक मनाई गई। वर्तमान समय में , स्मारक के जीर्णोद्धार और उन्नयन का काम किया जा रहा है और स्मारक स्थल पर संग्रहालय/ गैलरी और ध्वनि एवं प्रकाश प्रदर्शनी की स्थापना की जा रही है। स्मारक स्थल के नवीनीकरण का काम मार्च , 2020 तक पूरा किया जाना था , जिससे लोगों द्वारा 13 अप्रैल को श्रद्धांजलि देने के लिए स्मारक को खोला जा सके। स्मारक स्थल पर तेजी से काम चल रहा था। चूंकि स्मारक में प्रतिदिन बड़ी संख्या में पर्यटक आते हैं , इसलिए आगंतुकों के प्रवेश को 15 फरवरी 2020 से लेकर 12 अप्रैल 2020 तक बंद रखने का निर्णय लिया गया, जिससे निर्माणाधीन कार्यों को लक्षित दिनांक के अंदर ही पूरा किया जा सके। हालांकि, कोविड-19 संकट के कारण निर्माणाधीन कार्य प्रभावित हुआ। इसलिए अब स्मारक को आगंतुकों के लिए 31 जुलाई 2020 तक बंद रखने का निर्णय लिया गया है।


    एसजी / एएम / एके / एसके-


    

    
    (Release ID: 1632726) Visitor Counter : 97
    
    
      Read this release in: English , Bengali , Punjabi , Tamil , Telugu