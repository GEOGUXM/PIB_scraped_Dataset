      रक्षा मंत्रालय

      बहरीन एवं ओमान के 176 भारतीय नागरिकों ने कोच्चि के नौसेना बेस पर क्वारांटाइन पूरा किया
      Posted On: 04 JUN 2020 7:42PM by PIB Delhi


    बहरीन एवं ओमान के 176 भारतीय नागरिकों ने कोच्चि के नौसेना बेस पर आज अपना अधिदेशित क्वारांटाइन पूरा किया। पिछले दो सप्ताहों के लिए दक्षिणी नौसेना कमान कोविड केयर सेंटर (सीसीसी) के निवासी अब वापस देश के विभिन्न भागों की यात्रा करेंगे।


    सीसीसी में उनके ठहराव के दौरान , अन्य मूलभूत सुविधाओं के अतिरिक्त उन्हें सभी प्रकार के भोजन , व्यक्तिगत स्वच्छता किट , निगरानीयुक्त चिकित्सा देखभाल , वाईफाई एवं टेलीफोन की सुविधाएं , नया बीएसएनएल सिम कार्ड तथा करेंसी एक्सचेंज की सुविधाएं उपलब्ध कराई गईं।


    सभी निवासियों को उनके ठहराव के दौरान आरटी-पीसीआर परीक्षणों से गुजरना पड़ा तथा डिस्चार्ज किए जाने से पूर्व वे निगेटिव पाये गए।


    ओमान से आए 49 भारतीय आज सीसीसी से रवाना होने वाले अंतिम लोग थे , जबकि बहरीन से आए 127 भारतीय 01 एवं 02 जून के बीच भारतीय नौसेना फैसिलिटी से जा चुके थे।


    200 बेड क्षमता के साथ कोच्चि स्थित नौसेना के क्वारांटाइन सुविधा केंद्र की स्थापना मार्च ,2020 में की गई थी और अब यह छुटटी के बाद ड्यूटी पर कोच्चि लौटने वाले नौसेना के जवानों के लिए एक ट्रांजिट क्वारांटाइन कैम्प के रूप में काम कर रहा है। इसे कम समय के नोटिस पर बहरीन एवं ओमान से आने वाले कार्मिकों की सुविधा के लिए संशोधित किया गया था। इस कैम्प का प्रबंधन नौसेना के प्रशिक्षित चिकित्सकों एवं दक्षिणी नौसेना कमान में स्कूल आफ नैवेल एयरमेन (एसएफएनए) के कार्मिकों द्वारा किया जाता है।


    भारतीय नौसेना ने कोविड- 19 के खिलाफ लड़ाई में राष्ट्र की सहायता करने का हर संभव प्रयास किया है और यह लगातार हर काम देश के नाम को समर्पित करने की दिशा में अपने संकल्प को पूरा कर रही है।


    ***


    एसजी/एएम/एसकेजे/एसएस

    
    
    (Release ID: 1629460) Visitor Counter : 129
    
    
      Read this release in: Punjabi , English , Urdu , Assamese , Manipuri , Bengali , Tamil , Telugu