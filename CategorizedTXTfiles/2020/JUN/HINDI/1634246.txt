      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      केंद्रीय टीम गुजरात, महाराष्ट्र और तेलंगाना का दौरा करेगी
      
      कुल परीक्षण 75 लाख के पार
      
      मरीजों के ठीक होने की दर बढ़कर 57.43 प्रतिशत हो गई हैं
      Posted On: 25 JUN 2020 2:51PM by PIB Delhi


    केंद्रीय स्वास्थ्य एवं परिवार कल्याण मंत्रालय में संयुक्त सचिव , श्री लव अग्रवाल के नेतृत्व में एक केंद्रीय टीम 26 से 29 जून , 2020 तक गुजरात , महाराष्ट्र और तेलंगाना का दौरा करेगी। यह टीम राज्य के अधिकारियों के साथ बातचीत करेगी और कोविड - 19 के प्रबंधन में उनके प्रयासों को मजबूती प्रदान करने के लिए उनके साथ समन्वय करेगी।


    कोविड - 19 का परीक्षण करने के लिए नैदानिक ​​प्रयोगशालाओं के बढ़ते नेटवर्क के साथ , भारत में अब प्रयोगशालाओं की संख्या बढ़कर 1,007 हो गई हैं। इसमें सरकारी क्षेत्र के 734 और 273 निजी प्रयोगशालाएं शामिल हैं।


    अलग-अलग आंकड़े इस प्रकार हैं:

      * रियल-टाइम आरटी पीसीआर आधारित परीक्षण प्रयोगशालाएं: 559 (सरकारी: 359 + निजी: 200)
      * ट्रुनेट आधारित परीक्षण प्रयोगशालाएं: 364 (सरकारी: 343 + निजी: 21)
      * सीबी नाट आधारित परीक्षण प्रयोगशालाएं: 84 (सरकारी: 32 + निजी: 52)

    जनवरी, 2020 में कोविड-19 के सीमित परीक्षणों के साथ , पिछले 24 घंटों में 2 , 07 , 871 परीक्षणों को किया गया है जिससे कुल परीक्षणों की संख्या 75 लाख के पार होकर 75 , 60 , 782 हो गई है।


    पिछले 24 घंटों में, कुल 13 , 012 कोविड-19 मरीज ठीक हो चुके हैं। इस प्रकार से अब तक कोविड-19 के कुल 2 , 71 , 696 मरीज ठीक हो चुके हैं। कोविड-19 के रोगियों के ठीक होने की दर बढ़कर 57.43% हो गई है।


    वर्तमान में , कोविड-19 के 1 , 86 , 514 सक्रिय मामले हैं और सभी सक्रिय मामले चिकित्सा देखभाल के अधीन हैं।


    वर्तमान में भारत में प्रति लाख मामलों की संख्या 33.39 है जबकि दुनिया में प्रति लाख मामलों की संख्या 120.21 है। इसके अलावा , भारत में मृत्यु/लाख इस समय विश्व में सबसे कम 1.06 मृत्यु/लाख है जबकि विश्व में मृत्यु/लाख का औसत 6.24 है।


    कोविड-19 से संबंधित तकनीकी मुद्दों, दिशा-निर्देशों और सलाहों के बारे में सभी प्रामाणिक और अद्यतन जानकारी के लिए , नियमित रूप से देखें: https://www.mohfw.gov.in/ और @MoHFW_INDIA


    COVID- 19 से संबंधित तकनीकी प्रश्नों को technicalquery.covid19@gov.in पर और अन्य प्रश्नों को ncov2019@gov.in पर ईमेल और @CovidIndiaSeva पर ट्वीट किया जा सकता है।


    कोविड-19 से संबंधित किसी भी जानकारी के लिए स्वास्थ्य एवं परिवार कल्याण मंत्रालय के हेल्पलाइन नंबर- : +91-11-23978046 or 1075 ( टोल फ्री ) पर कॉल करें।


    कोविड-19 पर राज्यों / केंद्र शासित प्रदेशों के हेल्पलाइन नंबरों की सूची https://www.mohfw.gov.in/pdf/coronvavirushelplinenumber.pdf पर उपलब्ध है।


    एसजी / एएम / एके-

    
    
    (Release ID: 1634246) Visitor Counter : 138
    
    
      Read this release in: English , Urdu , Marathi , Manipuri , Bengali , Punjabi , Gujarati , Odia , Tamil , Telugu , Malayalam
    
    
    

*