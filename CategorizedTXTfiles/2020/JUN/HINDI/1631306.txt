      गृह मंत्रालय

      एनसीआर क्षेत्र में झटके: राष्ट्रीय भूकंप विज्ञान केंद्र के प्रमुख ने कहा, 'घबराने की जरूरत नहीं'
      
      दिल्ली-एनसीआर क्षेत्र में हाल में आए भूकंप के झटकों पर बैठक के बाद एनडीएमए ने कहा, तैयारी और गंभीरता को कम करने की जरूरत है

      Posted On: 11 JUN 2020 8:55PM by PIB Delhi

    राष्ट्रीय भूकंप विज्ञान केंद्र ( एनसीएस ) के निदेशक डॉ . बीके बंसल ने कहा है कि दिल्ली - एनसीआर क्षेत्र में हाल में हुई भूकंपीय गतिविधियों को लेकर घबराने की जरूरत नहीं है। लेकिन उन्होंने जोर देकर कहा कि भूकंप के जोखिम को कम करने के लिए तैयारी और शमन ( प्रतिकूल प्रभावों को कम करना ) के उपाय करना महत्वपूर्ण है। डॉ . बंसल यहां कल राष्ट्रीय आपदा प्रबंधन प्राधिकरण ( एनडीएमए ) द्वारा दिल्ली - एनसीआर क्षेत्र में भूकंप के जोखिम को कम करने के लिए विभिन्न शमन और तैयारियों के उपायों पर चर्चा करने के लिए बुलाई गई बैठक में बोल रहे थे।


    एनसीएस के निदेशक ने बताया कि दिल्ली और इसके आसपास के क्षेत्र में भूकंपीय इतिहास को देखते हुए दिल्ली - एनसीआर में छोटे भूकंप आना असामान्य नहीं है। हालांकि दुनिया में ऐसी कोई प्रमाणित तकनीक नहीं है जिससे भूकंप आने की जगह , समय और परिमाण के संदर्भ में सटीक भविष्यवाणी की जा सके।


    बैठक के बाद एनडीएमए ने राज्यों से निम्नलिखित उपाय करने का अनुरोध किया है :


    1- आगामी निर्माणों को भूकंपरोधी बनाने और अतिरिक्त निर्माण से बचने के अलावा संबंधित उपनियमों का अनुपालन सुनिश्चित करें।


    2- कमजोर ढांचों खासतौर से लाइफलाइन वाली इमारतों की पहचान की जाए और उसकी मरम्मत कराई जाए। जहां भी आवश्यकता हो , जोखिम को कम करने के लिए निजी भवनों की भी चरणबद्ध तरीके से मरम्मत की जानी चाहिए।


    3- भविष्य में भूकंप से निपटने के लिए नियमित रूप से मॉक एक्सरसाइज करते रहें और भूकंप के तुरंत बाद की प्रतिक्रिया के लिए मानक प्रक्रिया ( एसओपी ) भी जारी करें।


    4- भूकंप के संबंध में क्या करें और क्या न करें , को लेकर सार्वजनिक जागरूकता कार्यक्रम भी करें।


    इस बैठक में एनडीएमए के सदस्यों , महानिदेशक , राष्ट्रीय आपदा मोचन बल और दिल्ली , राजस्थान , हरियाणा और उत्तर प्रदेश सरकार के वरिष्ठ अधिकारियों ने वॉइस कॉन्फ्रेंसिंग ( वीसी ) के माध्यम से हिस्सा लिया।


    एसजी / एएम / एएस

    
    
    (Release ID: 1631306) Visitor Counter : 27
    
    
      Read this release in: Telugu , English , Urdu , Marathi , Punjabi , Tamil