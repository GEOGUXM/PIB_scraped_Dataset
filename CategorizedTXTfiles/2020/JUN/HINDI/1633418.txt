      पृथ्‍वी विज्ञान मंत्रालय

      22 से 26 जून 2020 के दौरान पूर्वोत्तर और इससे सटे पूर्वी भारत में दक्षिण-पश्चिम मानसून से भारी वर्षा होगी
      Posted On: 22 JUN 2020 6:04PM by PIB Delhi


    भारत मौसम विज्ञान विभाग (आईएमडी) के राष्ट्रीय मौसम पूर्वानुमान केंद्र / क्षेत्रीय मौसम विज्ञान केंद्र, नई दिल्ली के अनुसार:


    वर्तमान मौसम संबंधी स्थिति


    · एक कम दबाव का क्षेत्र (ट्रॉफ) उत्तर पंजाब से उत्तर-पश्चिमी बंगाल के खाड़ी तक क्षोभमण्डल के निचले स्तरों पर मौजूद है। इसके पूर्वी किनारे के 24 जून, 2020 से उत्तर की ओर स्थानांतरित होने की बहुत संभावना है।


    · अगले 5 दिनों के दौरान पूर्वोत्तर और इससे सटे पूर्वी भारत में बंगाल की खाड़ी से आने वाली अधिक नम दक्षिणी / दक्षिण-पूर्वी हवाओं के अभिसरण होने की संभावना है।


    · उपरोक्त अनुकूल परिदृश्य के साथ, 24 जून से पूर्वोत्तर राज्यों में भारी वर्षा होने की संभावना है।


    पूर्वानुमान और चेतावनी


    · अगले 5 दिनों के दौरान बिहार, उप-हिमालयी पश्चिम बंगाल व सिक्किम, अरुणाचल प्रदेश, असम, मेघालय, नागालैंड, मणिपुर, मिजोरम और त्रिपुरा में लगभग सभी स्थानों पर हल्की से मध्यम वर्षा हो सकती है।


    · 24 से 26 जून के दौरान बिहार में अलग-अलग स्थानों पर भारी से बहुत भारी वर्षा होने की बहुत संभावना है, 22 से 26 जून, 2020 के दौरान अरुणाचल प्रदेश व नागालैंड, मणिपुर, मिजोरम और त्रिपुरा में अलग-अलग स्थानों पर भारी से बहुत भारी वर्षा होने की प्रबल संभावना है । 22 से 26 जून, 2020 के दौरान उप-हिमालयी पश्चिम बंगाल, असम और मेघालय में अलग-अलग स्थानों पर भारी से बहुत भारी वर्षा तथा कुछ स्थानों पर अत्यधिक भारी वर्षा होने की संभावना है।


    ( विवरण के लिए कृपया यहां क्लिक करें।)


    अपडेट के लिए कृपया www.imd.gov.in देखें।


    ****


    एसजी / एएम/जेके/डीए

    
    
    (Release ID: 1633418) Visitor Counter : 129
    
    
      Read this release in: Punjabi , English , Urdu , Manipuri