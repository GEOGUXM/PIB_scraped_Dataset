      स्‍वास्‍थ्‍य एवं परिवार कल्‍याण मंत्रालय

      कोविड-19 पर अपडेट
      
      स्‍वस्‍थ होने की दर सुधरकर 48.19% हुई
      Posted On: 01 JUN 2020 3:28PM by PIB Delhi


    भारत सरकार कोविड-19 की रोकथाम , उसे फैलने से रोकने और उसके प्रबंधन के लिए एक श्रेणीबद्ध , पूर्व-नियोजित और व्‍यावहारिक दृष्टिकोण के माध्यम से , राज्यों / संघ राज्य क्षेत्रों के साथ कई कदम उठा रही है। उच्चतम स्तर पर इनकी नियमित रूप से समीक्षा और निगरानी की जा रही है।


    पिछले 24 घंटों के दौरान कोविड-19 से संक्रमित 4 ,835 मरीजों का इलाज हो चुका है। अत: अब तक कुल 91,818कोविड मरीज ठीक हो चुके हैं। देश में इलाज के बाद स्‍वस्‍थ होने वाले लोगों की कुल दर तेजी से बढ़ रही है और यह 48.19% हो गई है।इलाज के बाद स्‍वस्‍थ होने वाले लोगों की दर 18 मई को 38.29% थी। 3 मई को यह 26.59% थी और 15 अप्रैल को यह 11.42% थी।


    वर्तमान में देश में सक्रिय चिकित्सा निगरानी के अंतर्गत आने वाले मामलों की संख्या 93,322 है। एक निश्चित अवधि में बीमारी से संक्रमित कुल लोगों की तुलना में मरने वालों की अनुपात दर (केस फेटेलिटी रेट) 2.83% है। 18 मई को यह 3.15% था। 3 मई को 3.25% और 15 अप्रैल को 3.30% था। देश में एक निश्चित अवधि में बीमारी से संक्रमित कुल लोगों की तुलना में मरने वालों के अनुपात में लगातार गिरावट आ रही है। कम मृत्‍यु दर का कारण निगरानी , समय पर मरीज की पहचान और मामलों का क्‍लीनिकल प्रबंधन करना है।


    दो विशेष बातें नोटिस की जा सकती हैं, एक तरफ ठीक होने की दर बढ़ रही है, दूसरी तरफ एक निश्चित अवधि में बीमारी से संक्रमित कुल लोगों की तुलना में मरने वालों की अनुपात की दर गिर रही है।


    देश में 472 सरकारी और 204 निजी प्रयोगशालाओं (कुल 676 प्रयोगशालाएं) के साथ जांच क्षमता में बढ़ोतरी हुई है। कोविड-19 के लिए 38 , 37 , 207 संचयी नमूनों की अब तक जांच हो चुकी है जबकि 1 , 00 , 180 नमूनों की कल जांच की गई।


    जिन देशों में मरने वालों की संख्‍या सबसे अधिक है वहां एक निश्चित अवधि में बीमारी से संक्रमित कुल लोगों की तुलना में मरने वालों के अनुपात की दर , देखें डब्‍ल्‍यूएचओ स्थिति रिपोर्ट-132 दिनांक 31 मई, जो इस प्रकार है :

                                     
देश       कुल मौतें  केस फेटेलिटी रेट
                                     
                                     
                                     
विश्‍व    367,166    6.19%           
                                     
                                     
                                     
अमेरिका   1,01,567   5.92%           
                                     
                                     
                                     
ब्रिटेन   38,376     14.07%          
                                     
                                     
                                     
इटली      33,340     14.33%          
                                     
                                     
                                     
स्‍पेन    29,043     12.12%          
                                     
                                     
                                     
फ्रांस    28,717     19.35%          
                                     
                                     
                                     
ब्राजील   27,878     5.99%           
                                     
                                     
                                     
बेल्जियम  9,453      16.25%          
                                     
                                     
                                     
मैक्सिको  9,415      11.13%          
                                     
                                     
                                     
जर्मनी    8,500      4.68%           
                                     
                                     
                                     
ईरान      7,734      5.19%           
                                     
                                     
                                     
कनाडा     6,996      7.80%           
                                     
                                     
                                     
नीदरलैंड  5,951      12.87%          
                                     
                                     

    कोविड-19 संबंधित तकनीकी मुद्दों पर सभी प्रामाणिक और अद्यतन जानकारी , दिशा-निर्देश और सलाह के लिए नियमित रूप से देखें: https://www.mohfw.gov.in/ और @MoHFW_INDIA


    कोविड-19 संबंधी तकनीकी सवाल इस पर technicalquery.covid19@gov.in और अन्‍य सवाल ncov2019@gov.in और @CovidIndiaSeva पर भेजे जा सकते हैं।


    कोविड-19 के बारे में किसी भी सवाल के लिए , कृपया स्‍वास्‍थ्‍य और परिवार कल्‍याण मंत्रालय के हेल्‍पलाइन नम्‍बर : +91-11-23978046 या 1075 ( टोल-फ्री ) पर सम्‍पर्क करें। कोविड-19 पर राज्‍यों/संघ शासित प्रदेशों के हेल्‍पलाइन नम्‍बरों की सूची इस पर उपलब्‍ध है https://www.mohfw.gov.in/pdf/coronvavirushelplinenumber.pdf .


    ****


    एसजी / एएम / केपी
    

    
    (Release ID: 1628334) Visitor Counter : 128
    
    
      Read this release in: English , Urdu , Marathi , Manipuri , Punjabi , Gujarati , Tamil , Telugu , Kannada , Malayalam