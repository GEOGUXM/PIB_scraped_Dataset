      सांख्यिकी एवं कार्यक्रम कार्यान्‍वयन मंत्रालय

      सांख्यिकी दिवस,2020 आज 29 जून, 2020 को मनाया गया
      
      थीम: सतत विकास लक्ष्य (एसडीजी)

      Posted On: 29 JUN 2020 4:44PM by PIB Delhi

    सरकार हर साल सांख्यिकी दिवस मनाती हैताकि रोजमर्रा की जिंदगी में सांख्यिकी के उपयोग को लोकप्रिय बनाया जा सके और जनता को इस बात के बारे में जागरूक किया जा सके कि सांख्यिकी जन कल्याण के लिए बनाई जाने वाली नीतियों को आकार देने और उसे अंतिम रूप से तैयार करने में कैसे मदद करती है। यह हर साल 29 जून को प्रो . पी . सी . महालनोबिस की जयंती पर मनाया जाता है। इस दिन राष्ट्रीय सांख्यिकी प्रणाली की स्थापना में उनके अमूल्य योगदान को याद किया जाता है। इस साल वैश्विक महामारी की वजह से वीडियो कॉन्फ्रेंसिंग के माध्यम से सांख्यिकी दिवस , 2020 मनाया गया। इसका विभिन्न सोशल मीडिया चैनलों के माध्यम से राष्ट्रीय और अंतर्राष्ट्रीय स्तर पर सीधा प्रसारण किया गया। इस साल सांख्यिकी दिवस ,2020 का मुख्य विषय सतत विकास लक्ष्य ( एसडीजी ) - 3 ( सभी के लिए स्वस्थ जीवन सुनिश्चित करना और सबकी भलाई को बढ़ावा देना ) और एसडीजी - 5 ( लैंगिक समानता हासिल करना और सभी महिलाओं एवं लड़कियों को सशक्त बनाना ) था।


    केंद्रीय सांख्यिकी और कार्यक्रम कार्यान्वयन ( एमओएसपीआई ) राज्य मंत्री ( स्वतंत्र प्रभार ) और योजना राज्य मंत्री श्री राव इंद्रजीत सिंह ने सांख्यिकी दिवस , 2020 की सभा को संबोधित किया। प्रधानमंत्री की आर्थिक सलाहकार परिषद के चेयरमैनऔर भारतीय सांख्यिकी संस्थान के अध्यक्ष डॉ . बिबेक देबरॉय , राष्ट्रीय सांख्यिकी आयोग ( एनएससी ) के अध्यक्षप्रो . बिमल कुमार रॉय , भारत के मुख्य सांख्यिकीविद्सह - सचिव ( एमओएसपीआई ) श्री प्रवीण श्रीवास्तव , स्वास्थ्य और परिवार कल्याण सचिव डॉ . प्रीति सूदन , फेडरेशन ऑफ इंडियन चैंबर्स ऑफ कॉमर्स एंड इंडस्ट्री की अध्यक्षऔर अपोलो हॉस्पिटल्स एंटरप्राइजेज लिमिटेड की संयुक्त महाप्रबंधकडॉ . संगीता रेड्डी औरभारतीय सांख्यिकी संस्थान के निदेशकप्रो . संघमित्रा बंदोपाध्यायने इस अवसर के विषय और इसके महत्व के विभिन्न पहलुओं पर सभा को संबोधित किया। भारत में संयुक्त राष्ट्र की समन्वयकसुश्री रेनता लोक डेसालियन , संयुक्त राष्ट्र महिला की उप - कार्यकारी निदेशकडॉ . अनीता भाटिया , नेशनल इंस्टीट्यूट ऑफ स्टैटिस्टिक्स एंड जियोग्राफी , मैक्सिको के महानिदेशकडॉ . एनरिक ऑर्डाज़ , यूएन ईएससीएपी , बैंकॉक के सांख्यिकी प्रभाग के निदेशक डॉ . गेमा वान हलडरेन जैसे कुछ अतंर्राष्ट्रीय संगठनों के प्रतनिधियों ने भी इस अवसर पर अपना संदेश दिया। इसके अलावा , केंद्र / राज्य सरकारों और अन्य हितधारकों के वरिष्ठ अधिकारियों ने भी वीडियो कॉन्फ्रेंसिंग के माध्यम से इस कार्यक्रम में भाग लिया।


    सांख्यिकी और कार्यक्रम कार्यान्वयन मंत्रालय ( एमओएसपीआई ) ने ‘ राष्ट्रीय सांख्यिकी में प्रो . पी . सी . महालनोबिस आधिकारिक पुरस्कार ’ नाम से एक नया पुरस्कार स्थापित किया है जो केंद्र सरकार , राज्य / केंद्र शासित प्रदेश सरकारों और संस्थानों में सरकारी सांख्यिकीविदों को उनकी उत्कृष्ट उपलब्धि को मान्यता स्वरूप दिया जाएगा।राष्ट्रीय सांख्यिकी में प्रो . पी . सी . महालनोबिस आधिकारिक पुरस्कार 2020 भारतीय रिज़र्व बैंक के पूर्व गवर्नर डॉ . चक्रवर्ती रंगराजन को भारत में राष्ट्रीय सांख्यिकी प्रणाली में उनके उत्कृष्ट योगदान के लिए दिया गया।


    नेशनल इंस्टीट्यूट ऑफ मेडिकल स्टैटिस्टिक्स ( एनआईएमएस ) और इंडियन काउंसिल ऑफ मेडिकल रिसर्च ( आईसीएमआर ) के पूर्व निदेशक डॉ . अरविंद पांडे और भारत सरकार के सांख्यिकी और कार्यक्रम कार्यान्वयन मंत्रालय ( एमओएसपीआई ) में पूर्व अपर महानिदेशकडॉ . अखिलेश चंद्र कुलश्रेष्ठको साख्यिकी के क्षेत्र में जीवन काल के दौरान अहम योगदान के लिए संयुक्त रूप से प्रो . पी . वी . सुखात्मे राष्ट्रीय पुरस्कार प्रदान किया गया। इस अवसर पर स्नातकोत्तर छात्रों के लिए अखिल भारतीय स्तर पर आयोजित सांख्यिकी के लिए प्रासंगिक विषय पर ऑन द स्पॉट निबंध लेखन प्रतियोगिता के विजेताओं को भी सम्मानित किया गया।


    सतत विकास लक्ष्य ( एसडीजी ) को हासिल करने के लिए चुनौतियों और आगे बढ़ने के विभिन्न विषयगत वस्तुओं पर प्रस्तुतियां भी दी गईं। इस कार्यक्रम में सतत विकास लक्ष्यों पर रिपोर्ट का अद्यतन संस्करण - राष्ट्रीय संकेतक फ्रेमवर्क ( एनआईएफ ) प्रगति रिपोर्ट , 2020 ( संस्करण 2.1) जारी किया गया। इस रिपोर्ट के साथ , अद्यतन एनआईएफ और एसडीजी डेटा स्नैपशॉट पुस्तिका भी जारी की गई। सांख्यिकी और कार्यक्रम कार्यान्वयन मंत्रालयने यह भी घोषणा की है कि वह आईएसएस कैडर कर्मियों की तैनाती और उनके कैरियर की संभावनाओं को बढ़ाने के लिए भारतीय सांख्यिकी सेवा ( आईएसएस ) कैडर मैनेजमेंट पोर्टल लॉन्च करने की प्रक्रिया में है। राष्ट्रीय सांख्यिकी दिवस , 2020 के तहत पूरे साल इससे संबंधित विषय पर सेमिनार और कार्यशालाओं की एक श्रृंखला चलाई जाएगी। सांख्यिकी और कार्यक्रम कार्यान्वयन मंत्रालय की वेबसाइट पर चर्चा और विचार - विमर्श उपलब्ध है।


    एसजी / एएम / एके

    
    
    (Release ID: 1635164) Visitor Counter : 266
    
    
      Read this release in: Marathi , English , Urdu , Manipuri , Punjabi , Tamil , Telugu , Malayalam