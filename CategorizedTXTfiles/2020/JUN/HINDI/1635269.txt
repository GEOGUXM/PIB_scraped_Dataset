      इलेक्ट्रानिक्स एवं आईटी मंत्रालय

      सरकार ने उन 59 मोबाइल ऐप पर प्रतिबंध लगाया जो भारत की संप्रभुता एवं अखंडता, भारत की रक्षा, राज्‍य की सुरक्षा और सार्वजनिक व्‍यवस्‍था के लिए नुकसानदेह हैं
      Posted On: 29 JUN 2020 8:47PM by PIB Delhi


    सूचना प्रौद्योगिकी मंत्रालय ने सूचना प्रौद्योगिकी अधिनियम की धारा 69 ए के तहत दी गई सूचना प्रौद्योगिकी (जनता द्वारा सूचना के उपयोग को अवरुद्ध करने की प्रक्रिया एवं सुरक्षा उपाय) नियम 2009 के संबंधित प्रावधानों के तहत दी गई शक्तियों का इस्‍तेमाल करते हुए और खतरों की उभरती प्रकृति को देखते हुए 59 ऐप्स (परिशिष्ट देखें) को ब्लॉक करने का निर्णय लिया है क्योंकि उपलब्ध जानकारी के मद्देनजर ये उन गतिविधियों में लगे हुए हैं जो भारत की संप्रभुता और अखंडता , भारत की रक्षा , राज्य की सुरक्षा और सार्वजनिक व्यवस्था के लिए नुकसानदेह हैं।


    तकनीकी प्रगति और डिजिटल दुनिया में एक प्राथमिक बाजार के मामले में भारत पिछले कुछ वर्षों के दौरान भारत एक प्रमुख नवप्रर्वतक के रूप में उभरा है।


    ठीक उसी समय डेटा सुरक्षा से संबंधित पहलुओं और 130 करोड़ भारतीयों की निजता की सुरक्षा के लिए चिंताएं बढ़ गई हैं। हाल ही में गौर किया गया है कि इस तरह की चिंताओं से हमारे देश की संप्रभुता और सुरक्षा को भी खतरा है। सूचना प्रौद्योगिकी मंत्रालय को विभिन्न स्रोतों से तमाम शिकायतें मिली हैं जिनमें एंड्रॉइड और आईओएस प्लेटफॉर्म पर उपलब्ध कई मोबाइल ऐप के दुरुपयोग के बारे में विभिन्‍न प्रकार की रिपोर्ट शामिल हैं। उनका दुरुपयोग चोरी करने के लिए और उपयोगकर्ताओं के डेटा को अनधिकृत तरीके से उन सर्वरों पर प्रसारित करने में किया जा रहा है जो भारत के बाहर स्थित हैं। इन आंकड़ों का संकलन और इनकी माइनिंग एवं प्रोफाइलिंग उन तत्वों द्वारा किया जा रहा है जो राष्ट्रीय सुरक्षा और भारत की रक्षा के लिए खतरनाक हैं। इस प्रकार उसका प्रभाव अंततः भारत की संप्रभुता और अखंडता के लिए नुकसानदेह है। यह काफी गंभीर मामला और तत्काल चिंता का विषय है जिसके लिए तुरंत कदम उठाने की आवश्यकता है।


    गृह मंत्रालय के अंतर्गत भारतीय साइबर अपराध समन्वय केंद्र ने भी इन दुर्भावनापूर्ण ऐप्स को ब्‍लॉक करने के लिए एक व्‍यापक सिफारिश भेजी है। इस मंत्रालय को कुछ ऐप के संचालन के संबंध में डेटा सुरक्षा और गोपनीयता के लिए जोखिम के बारे में नागरिकों की चिंताओं को जाहिर करने वाली कई प्रस्‍तुतियां भी मिली हैं। कंप्यूटर इमरजेंसी रिस्पांस टीम (सीईआरटी - आईएन ) को सार्वजनिक व्‍यवस्‍था संबंधी मुद्दों पर डेटा की सुरक्षा और गोपनीयता के उल्लंघन के बारे में नागरिकों से कई प्रस्‍तुतियां मिली हैं। इसी प्रकार संसद के बाहर और भीतर दोनों जगह विभिन्न जनप्रतिनिधियों द्वारा इस मुद्दे को उठाया गया और इसी तरह की चिंताएं जताई गई हैं। हमारे नागरिकों की निजता के साथ- साथ भारत की संप्रभुता को नुकसान पहुंचाने वाले ऐप के खिलाफ सख्त कार्रवाई करने के लिए एक व्‍यापक जन भावना उमड़ रही है।


    इनके आधार पर और हाल में प्राप्‍त विश्वसनीय इनपुट से पता चलता है कि ऐसे ऐप भारत की संप्रभुता और अखंडता के लिए खतरा पैदा करते हैं। इसलिए भारत सरकार ने मोबाइल और गैर-मोबाइल इंटरनेट सक्षम उपकरणों में उपयोग किए गए कुछ ऐप के उपयोग पर रोक लगाने का निर्णय लिया है। ये ऐप संलग्न परिशिष्ट में दिए गए हैं।


    यह कदम करोड़ों भारतीय मोबाइल और इंटरनेट उपयोगकर्ताओं के हितों की रक्षा करेगा। यह निर्णय भारतीय साइबरस्पेस की सुरक्षा एवं संप्रभुता सुनिश्चित करने के लिए एक लक्षित कदम है।


    परिशिष्‍ट

 1. टिक टॉक                1. मी विडियो कॉल - श्‍याओमी        
 2. शेयरइट                 2. वी सिंक                         
 3. कवाई                   3. ईएस फाइल एक्‍सप्‍लोलर           
 4. यूसी ब्राउजर           4. विवा वीडियो - क्‍यूयू वीडियो इंक
 5. बैडू मैप               5. मीटू                            
 6. शीइन                   6. विगो वीडियो                     
 7. क्‍लैश ऑफ किंग्‍स      7. न्‍यू वीडियो स्‍टेटस            
 8. डीयू बैटरी सेवर        8. डीयू रिकॉर्डर                   
 9. हेलो                   9. वॉल्‍ट- हाइड                    
10. लाइकी                 10. कैचे क्‍लीनर डीयू ऐप स्‍टूडियो  
11. यूकैम मेकअप           11. डीयू क्‍लीनर                    
12. मी कम्‍युनिटी         12. डीयू ब्राउजर                    
13. सीएम ब्राउजर          13. हागो प्‍ले विद न्‍यू फ्रेंड्स   
14. वायरस क्‍लीनर         14. कैम स्‍कैनर                     
15. एपीयूएस ब्राउजर       15. क्‍लीन मास्‍टर - चीता मोबाइल    
16. आरओएमडब्‍ल्‍यूई       16. वंडर कैमरा                      
17. क्‍लब फैक्‍टरी        17. फोटो वंडर                       
18. न्‍यूजडॉग             18. क्‍यूक्‍यू प्‍लेयर              
19. ब्‍यूटी प्‍लस         19. वी मीट                          
20. वीचैट                 20. स्‍वीट सेल्‍फी                  
21. यूसी न्‍यूज           21. बैडू ट्रांसलेट                  
22. क्‍यूक्‍यू मेल        22. वीमेट                           
23. वीबो                  23. क्‍यूक्‍यू इंटरनेशनल            
24. जेंडर                 24. क्‍यूक्‍यू सिक्‍योरिटी सेंटर    
25. क्‍यूक्‍यू म्‍यूजिक   25. क्‍यूक्‍यू लॉन्‍चर              
26. क्‍यूक्‍यू न्‍यूजफीड  26. यू वीडियो                       
27. बिगो लाइव             27. वी फ्लाई स्‍टेटस वीडियो         
28. सेल्‍फी सिटी          28. मोबाइल लीजेंड्स                 
29. मेल मास्‍टर           29. डीयू प्राइवेसी                  
30. पैरेलल स्‍पेस                                             
                                                              
                                                              
                                                              

    ***


    एसजी/एएम/एसकेसी

    
    
    (Release ID: 1635269) Visitor Counter : 286
    
    
      Read this release in: English , Urdu , Marathi , Bengali , Manipuri , Punjabi , Tamil , Telugu
    
    
    

30.   29.