      गृह मंत्रालय

      केंद्रीय गृह मंत्री श्री अमित शाह ने केंद्रीय स्वास्थ्य मंत्री डॉ. हर्ष वर्धन, दिल्ली के उपराज्यपाल श्री अनिल बैजल, मुख्यमंत्री श्री अरविंद केजरीवाल, दिल्ली के तीनों नगर निगमों के महापौर और अन्य वरिष्ठ अधिकारियों के साथ बैठक में दिल्ली में कोरोना की स्थिति पर चर्चा की।
      
      प्रधानमंत्री श्री नरेंद्र मोदी के नेतृत्व में हमें यथाशीघ्र एक कोरोना मुक्त स्वस्थ व समृद्ध देश और दिल्ली बनाना है - श्री अमित शाह
      
      गृह मंत्री अमित शाह ने केंद्र सरकार, दिल्ली सरकार और तीनों नगर निगमों से घर-घर स्वास्थ्य सर्वे, कोरोना की टेस्टिंग आदि का बेहतर तरीके से निचले स्तर तक कार्यान्वयन सुनिश्चित करने को कहा
      
      केंद्रीय गृह मंत्री ने दिल्ली सरकार, तीनों मेयर व तीनों नगर निगम के आयुक्तों को साथ मिलकर काम करने को कहा

      Posted On: 14 JUN 2020 7:47PM by PIB Delhi

    केंद्रीय गृह मंत्री श्री अमित शाह ने कहा है कि प्रधानमंत्री श्री नरेंद्र मोदी के नेतृत्व में हमें यथाशीघ्र एक कोरोना मुक्त स्वस्थ व समृद्ध देश और दिल्ली बनाना है। आज नई दिल्ली में श्री अमित शाह ने केंद्रीय स्वास्थ्य मंत्री डॉ. हर्ष वर्धन, दिल्ली के उपराज्यपाल श्री अनिल बैजल, मुख्यमंत्री श्री अरविंद केजरीवाल, दिल्ली के तीनों नगर निगमों के महापौर और अन्य वरिष्ठ अधिकारियों के साथ बैठक में दिल्ली में कोरोना की स्थिति पर चर्चा की।


    इसमें केंद्रीय गृह मंत्री ने केंद्र सरकार, दिल्ली सरकार और तीनों नगर निगमों से आज सुबह हुईं बैठक में लिए गए महत्वपूर्ण निर्णयों जैसे घर-घर स्वास्थ्य सर्वे, कोरोना की टेस्टिंग आदि का बेहतर तरीके से निचले स्तर तक कार्यान्वयन सुनिश्चित करने को कहा। गृह मंत्री ने कहा कि इस बैठक का मुख्य उद्देश्य आपसी समन्वय से दिल्ली में कोरोना को हराना है।


    श्री अमित शाह ने कहा कि प्रधानमंत्री श्री नरेंद्र मोदी जी के नेतृत्व में हमें यथाशीघ्र एक कोरोना मुक्त स्वस्थ तथा समृद्ध देश और दिल्ली बनाना है। उन्होँने कहा कि यह सभी के सहयोग और समन्वय से ही सम्भव है। केंद्रीय गृह मंत्री ने दिल्ली सरकार, तीनों मेयर व तीनों नगर निगम के आयुक्तों को साथ मिलकर काम करने और सुबह की बैठक में लिए गए सभी निर्णयों को अमल में लाने के निर्देश दिए। साथ ही गृह मंत्री ने दिल्ली पुलिस आयुक्त को सभी दिशानिर्देशों का सख्ती से अनुपालन कराने के निर्देश दिए।


    ***


    एन डब्ल्यू/आरके/पीके/डॉ डीडी/एडी

    
    
    (Release ID: 1631571) Visitor Counter : 165