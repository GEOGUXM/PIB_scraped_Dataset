      आर्थिक मामलों की मंत्रिमण्‍डलीय समिति (सीसीईए)

      कैबिनेट ने म्यांमार के ब्लाक ए-1 तथा ब्लाक ए-3 के विकास के लिए ओएनजीसी विदेश लिमिटेड द्वारा अतिरिक्त निवेश को मंजूरी दी
      Posted On: 24 JUN 2020 4:42PM by PIB Delhi


    प्रधानमंत्री श्री नरेन्द्र मोदी की अध्यक्षता में आर्थिक मामलों पर मंत्रिमंडल समिति ने म्यांमार में श्वे तेल एवं गैस परियोजना में ब्लाक ए- 1 तथा ब्लाक ए- 3 के और विकास की दिशा में ओएनजीसी विदेश लिमिटेड (ओवीएल) द्वारा 121.27 मिलियन डॉलर (लगभग 909 करोड़ रुपये) के अतिरिक्त निवेश को मंजूरी दे दी है।


    ओएनजीसी विदेश लिमिटेड (ओवीएल) दक्षिण कोरिया , भारत तथा म्यांमार की कंपनियों के एक संकाय के हिस्से के रूप में 2002 से ही म्यांमार में श्वे परियोजना के उत्खनन एवं विकास से जुड़ी हुई है। भारतीय पीएसयू गेल भी इस परियोजना में एक निवेशक है। ओवीएल ने 31 मार्च , 2019 तक इस परियोजना में 722 मिलियन डॉलर का निवेश किया है।


    श्वे परियोजना से गैस की पहली प्राप्ति जुलाई 2013 में हुई तथा स्थिरांक उत्पादन दिसंबर 2014 में पहुंचा। परियोजना वित्त वर्ष 2014-15 से ही सकारात्मक नकदी प्रवाह सृजित कर रही है।


    पड़ोसी देशों में तेल एवं गैस उत्खनन तथा विकास परियोजनाओं में भारतीय पीएसयू की भागीदारी भारत की पूर्व की ओर देखो नीति के साथ जुड़ने तथा निकटतम पड़ोसी देशों के साथ ऊर्जा सेतुओं का विकास करने की भारत की कोशिशों का एक हिस्सा है।


    एसजी / एएम/एसकेजे / एसके

    
    
    (Release ID: 1633955) Visitor Counter : 133
    
    
      Read this release in: English , Urdu , Marathi , Manipuri , Punjabi , Odia , Tamil , Telugu , Malayalam