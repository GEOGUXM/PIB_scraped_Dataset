      पृथ्‍वी विज्ञान मंत्रालय

      दक्षिण पश्चिम मॉनसून आगे बढ़ा
      
      दक्षिण-पश्चिम मॉनसून के आगे बढ़ने के लिए परिस्थितियां अनुकूल होती जा रही हैं
      
      अगले 48 घंटों के दौरान पूर्व-मध्य बंगाल की खाड़ी के ऊपर कम दबाव का क्षेत्र बनने की संभावना है
      
      यह पश्चिम उत्तर-पश्चिम की तरफ बढ़ सकता है और अगले 24 घंटे के दौरान ज्यादा स्पष्ट हो जाएगा
      Posted On: 07 JUN 2020 8:26PM by PIB Delhi


    भारत के मौसम विभाग के राष्ट्रीय मौसम पूर्वानुमान केंद्र / क्षेत्रीय मौसम विज्ञान केंद्र , नई दिल्ली के अनुसार :


      * दक्षिण - पश्चिम मॉनसून दक्षिण कर्नाटक के कुछ और अंदरूनी हिस्सों , रायलसीमा के कुछ हिस्सों , तमिलनाडु के ज्यादातर हिस्सों , पूरे दक्षिण - पश्चिम बंगाल की खाड़ी , पश्चिम मध्य बंगाल की खाड़ी के कुछ और हिस्सों , पूरे पूर्व - मध्य बंगाल की खाड़ी , उत्तर पश्चिम के कुछ क्षेत्रों और उत्तर पूर्व बंगाल की खाड़ी के कुछ और इलाकों में आगे बढ़ा है।

      * मॉनसून की उत्तरी सीमा ( एनएलएम ) अब कारवार , शिमोगा , तुमकुर , चित्तूर , चेन्नई से गुजर रही है।
      * दक्षिण - पश्चिम मॉनसून के मध्य अरब सागर के कुछ और इलाकों , गोवा , कोंकण के कुछ हिस्सों , कर्नाटक के कुछ और इलाकों , रायलसीमा , तमिलनाडु के बचे हिस्सों , तटीय आंध्र प्रदेश के कुछ इलाकों , मध्य और उत्तर बंगाल की खाड़ी और उत्तरपूर्व राज्यों के कुछ इलाकों में अगले 2-3 दिनों के भीतर आगे बढ़ने के लिए परिस्थितियां अनुकूल होती जा रही हैं।
      * महाराष्ट्र के कुछ और हिस्सों , कर्नाटक के कुछ और इलाकों , तेलंगाना के कुछ हिस्सों , तटीय आंध्र प्रदेश के कुछ और इलाकों , बंगाल की खाड़ी के बचे क्षेत्रों और पूर्वोत्तर राज्यों , सिक्किम , ओडिशा और पश्चिम बंगाल में गंगा नदी के क्षेत्र में अगले दो दिनों के दौरान दक्षिण - पश्चिम मॉनसून के और आगे बढ़ने के लिए परिस्थितियां अनुकूल होने की संभावना है।
      * अगले 48 घंटों के दौरान पूर्व मध्य बंगाल की खाड़ी के ऊपर कम दबाव का क्षेत्र बन सकता है। इसके पश्चिम उत्तर - पश्चिम की तरफ बढ़ने और बाद के 24 घंटों में और स्पष्ट होने की संभावना है। इसके प्रभाव के चलते 9-11 जून के दौरान काफी व्यापक से व्यापक बारिश , ओडिशा , उत्तरी तटीय आंध्र प्रदेश , तेलंगाना में अलग - अलग जगहों पर भारी से बहुत भारी वर्षा होने की संभावना है जबकि 10-11 जून के दौरान विदर्भ , पश्चिम बंगाल के गंगा क्षेत्र , गुजरात राज्य और दक्षिण मध्य प्रदेश में कुछ जगहों पर भारी वर्षा हो सकती है।
      * एक द्रोणिका ( ट्रफ ) के तौर पर पश्चिमी विक्षोभ और चक्रवाती परिसंचरण उत्तरी पंजाब , उत्तरपूर्व उत्तर प्रदेश , मध्य गुजरात , पूर्व मध्य बंगाल की खाड़ी , केरल तट पर दक्षिण पूर्व अरब सागर के ऊपर बना हुआ है।

    इस बीच ,


    अगले 5 दिनों के लिए सामान्य मौसम पूर्वानुमान (12 जून 2020 को सुबह 0830 बजे तक ):


      * अगले दो दिनों के दौरान महाराष्ट्र और मध्य भारत में अधिकतम तापमान 2-3 डिग्री सेल्सियस बढ़ सकता है। उत्तर - पश्चिम भारत में अगले 24 घंटों के दौरान अधिकतम तापमान में कोई महत्वपूर्ण बदलाव नहीं होगा और उसके बाद 2-4 डिग्री सेल्सियस की वृद्धि हो सकती है।

      * अगले 4-5 दिनों के दौरान देश के बाकी हिस्सों में अधिकतम तापमान में कोई उल्लेखनीय परिवर्तन की संभावना नहीं है।

    एसजी / एएम / एएस ( आईएमडी रिलीज )

    
    
    (Release ID: 1630165) Visitor Counter : 106
    
    
      Read this release in: English , Urdu , Manipuri , Tamil
    
    
    

*