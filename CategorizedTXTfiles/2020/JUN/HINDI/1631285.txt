      प्रधानमंत्री कार्यालय

      प्रधानमंत्री श्री नरेन्‍द्र मोदी और लाओ पीपुल्स डेमोक्रेटिक रिपब्लिक के प्रधानमंत्री डॉ. थोंगलोउन सिसोउलिथ के बीच फोन पर बातचीत
      Posted On: 12 JUN 2020 8:44PM by PIB Delhi


    प्रधानमंत्री श्री नरेन्‍द्र मोदी ने आज लाओ पीपुल्स डेमोक्रेटिक रिपब्लिक के प्रधानमंत्री महामहिम डॉ. थोंगलोउन सिसोउलिथ के साथ फोन पर बातचीत की।


    इस बातचीत में दोनों नेताओं ने वैश्विक कोविड -19 महामारी से उत्पन्न स्वास्थ्य और आर्थिक चुनौतियों पर विचारों का आदान-प्रदान किया। प्रधानमंत्री ने लाओस में इस महामारी की रोकथाम के लिए लाओ पीडीआर सरकार द्वारा किए गए प्रभावी उपायों की सराहना की।


    दोनों नेताओं ने कोविड के बाद नई दुनिया के अनुरूप तैयार होने के लिए अंतरराष्ट्रीय सहयोग की आवश्यकता और सर्वोत्तम अभ्यासों एवं अनुभवों को साझा करने पर सहमति व्यक्त की।


    प्रधानमंत्री नरेन्‍द्र मोदी ने लाओस के साथ भारत के ऐतिहासिक और सांस्कृतिक संबंधों पर प्रकाश डाला और लाओस के वात फो में विश्व विरासत स्थल के पुनर्निर्माण में शामिल होने पर संतोष व्यक्त किया। लाओस के प्रधानमंत्री ने लाओस के विकास कार्यक्रमों, क्षमता निर्माण और छात्रवृत्ति हेतु भारत के समर्थन के लिए प्रधानमंत्री मोदी को धन्यवाद दिया।


    प्रधानमंत्री श्री नरेन्‍द्र मोदी ने भारत के विस्तारित पड़ोस नीति में महत्वपूर्ण भागीदार लाओ पीडीआर के साथ अपनी विकास साझेदारी को जारी रखने के लिए भारत की प्रतिबद्धता को दोहराया।


    ***


    एसजी/एएम/एके/एसएस

    
    
    (Release ID: 1631285) Visitor Counter : 176
    
    
      Read this release in: English , Urdu , Marathi , Manipuri , Assamese , Bengali , Punjabi , Gujarati , Odia , Tamil , Telugu , Kannada , Malayalam