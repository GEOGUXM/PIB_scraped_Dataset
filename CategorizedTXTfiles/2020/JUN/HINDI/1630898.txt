      विज्ञान एवं प्रौद्योगिकी मंत्रालय

      प्रकृति सूचकांक 2020 में शीर्ष 30 भारतीय संस्थानों में डीएसटी की 3 संस्थाएं
      
      इंडियन एसोसिएशन फॉर द कल्टीवेशन ऑफ साइंस (आईएसीएस), कोलकाता 7वें स्थान पर, जवाहर लाल नेहरू सेंटर फॉर एडवांस्ड साईटिफिक रिसर्च (जेएनसीएएसआर), बंगलुरु 14वें स्थान पर एवं एस एन बोस नेशनल सेंटर फॉर बेसिक साईंसेज, कोलकाता 30वें स्थान पर हैं

      Posted On: 11 JUN 2020 3:59PM by PIB Delhi

    भारत सरकार के विज्ञान एवं प्रौद्योगिकी विभाग के तीन स्वायत्तशासी संस्थानों ने अनुसंधान गुणवत्ता के एक मापक , शीर्ष जर्नल में प्रकाशित अनुसंधान पर आधारित प्रकृति सूचकांक 2020 रेटिंग के अनुसार विश्वविद्यालयों , आईआईटी , आईआईएसईआर एवं अनुसंधान संस्थानों तथा प्रयोगशालाओं सहित शीर्ष 30 भारतीय संस्थानों के बीच अपनी जगह बनाई है।


    इंडियन एसोसिएशन फॉर द कल्टीवेशन ऑफ साइंस (आईएसीएस) , कोलकाता 7 वें स्थान पर , जवाहर लाल नेहरू सेंटर फॉर एडवांस्ड साईटिफिक रिसर्च (जेएनसीएएसआर) , बंगलुरु 14 वें स्थान पर एवं एस एन बोस नेशनल सेंटर फॉर बेसिक साइंसेज , कोलकाता 30 वें स्थान पर हैं।


    सीएसआईआर , जो संस्थानों का एक क्लस्टर है , को बाहर रखते हुए इस सूची में आईएसीएस भारत में गुणवत्तापूर्ण रसायन शास्त्र अनुसंधान में शीर्ष तीन संस्थानों में शामिल है। जेएनसीएएसआर लाइफ साइंसेज में शैक्षणिक संस्थानों में चौथे स्थान पर है , रसायन शास्त्र एवं भौतिक विज्ञानों में 10 वें स्थान पर है , भारतीय शैक्षणिक संस्थानों में 10 वें स्थान पर है तथा वैश्विक रैंकिंग में 469 वें स्थान पर है।


    डीएसटी के सचिव प्रोफेसर आशुतोष शर्मा ने कहा , ‘ यह जानकर अत्यंत प्रसन्नता हुई कि ज्ञान के डीएसटी के शीर्ष संस्थानों की रेटिंग अनुसंधान की गुणवत्ता के मामले में नियमित रूप से देश के शीर्ष संस्थानों में की जा रही है जैसा कि चुने हुए शीर्ष गुणवत्ता वाली पत्रिकाओं में प्रकाशित शोध पत्रों द्वारा आंका जाता है। जहां शैक्षणिक संस्थानों एवं अनुसंधान प्रयोगशालाओं में किए गए अनुसंधानों ने अच्छी मात्रात्मक बढोतरी प्रदर्शित की है , गुणवत्ता , प्रासंगिकता एवं अनुवाद संबंधी पहलुओं पर अधिक जोर दिए जाने आवश्यकता समझी जा रही है और उस पर ध्यान दिया जा रहा है।


    इस सूची में वैश्विक रूप से शीर्ष आंके गए भारतीय संस्थानों में 39 संस्थानों का एक समूह वैज्ञानिक एवं औद्योगिक अनुसंधान परिषद (सीएसआईआर) 160 वें स्थान पर है और भारतीय विज्ञान संस्थान (आईआईएससी) बंगलुरु 184 वें स्थान पर है।


    वैश्विक रैंकिंग और विषय-वार रैंकिंग नीचे दिए गए लिंक https://www.natureindex.com/annual-tables/2020/institution/all/all/countries-India


    में देखी जा सकती है।


    स्रोत: प्रकृति सूचकांक , 2020


    ***************


    एसजी/एएम/एसकेजे/डीसी

    
    
    (Release ID: 1630898) Visitor Counter : 310
    
    
      Read this release in: Telugu , English , Urdu , Marathi , Manipuri , Punjabi , Tamil