      PIB Headquarters

      நிலக்கரியை இறக்குவதில் 24 மணி நேரத்தில் அடுத்தடுத்து சாதனை புரிந்தது வ.உ.சிதம்பரனார் துறைமுகப் பொறுப்புக் கழகம்.
      Posted On: 20 JUN 2020 5:27PM by PIB Chennai


    ' எம் . வி . மைர்சினி ' கப்பலில் இருந்து 19.06.2020 அன்று 24 மணி நேரத்தில் 55,785 டன்கள் நிலக்கரியை ஒன்பதாவது தளத்தில் இறக்கி , அடுத்தடுத்து சாதனையை வ . உ . சிதம்பரனார் துறைமுகம் புரிந்தது . இதன் மூலம் , ' எம் . வி . கிரீன் கே மேக்ஸ் எஸ் ' கப்பலில் இருந்து ஒன்பதாவது தளத்தில் 55,363 டன்கள் நிலக்கரி கையாளப்பட்ட சாதனை முறியடிக்கப்பட்டது .


    பளுவைக் குறிக்கும் அலகான DWT- இல் 82,117- ம் , 229 மீட்டர்கள் நீளமும் , 32.28 மீட்டர்கள் உத்திரமும் , 14.12 மீட்டர்கள் கப்பலின் அடிக்கட்டைக்கும் தண்ணீருக்குமான தொலைவும் (draft) கொண்ட , மார்ஷல் தீவுகளில் இருந்து புறப்பட்ட , ' எம் . வி . மைர்சினி ', திருவாளர்கள் செட்டிநாடு சிமெண்ட்ஸுக்கு சென்றடைய வேண்டிய 76,999 டன்கள் நிலக்கரியோடு இந்தோனேசியாவில் உள்ள டன்ஜுங்க் பாரா துறைமுகத்தில் இருந்து வந்தது . தூத்துக்குடியை சேர்ந்த திருவாளர்கள் இம்கோலா கிரேன் கம்பெனியால் மூன்று துறைமுக பளுதூக்கும் இயந்திரங்களின் மூலம் 55,785 டன்கள் நிலக்கரி 24 மணி நேரத்தில் இறக்கப்பட்டது .


    இந்தக் கப்பலின் போக்குவரத்து முகவர்களாக தூத்துக்குடியை சேர்ந்த திருவாளர்கள் சன் பீம் லாஜிஸ்டிக்ஸ் பிரைவேட் லிமிடெட்டும் , சரக்கை ஏற்றி இறக்கும் முகவராக தூத்துக்குடியை சேர்ந்த திருவாளர்கள் செட்டிநாடு லாஜிஸ்டிக்ஸும் இருந்தனர் .


    குறிப்பிடத்தகுந்த அடுத்தடுத்த சாதனைக்காக துறைமுக அதிகாரிகளையும் இதர பங்குதாரர்களையும் பாராட்டிய வ . உ . சிதம்பரனார் துறைமுகப் பொறுப்புக் கழகத் தலைவர் திரு . டி . கே . ராமச்சந்திரன் " மிகச் சிறந்த உள்கட்டமைப்பு , செயல் திறன் மற்றும் வ . உ . சி துறைமுகத்தின் அர்ப்பணிப்பு உணர்வு கொண்ட பணியாளர்கள் ஆகியவற்றை இந்த சாதனை பறைசாற்றுகிறது ", என்று தெரிவித்தார் .


    மேற்கண்ட தகவல்கள் பத்திரிகை செய்தி ஒன்றின் மூலம் வ . உ . சிதம்பரனார் துறைமுகப் பொறுப்புக் கழகத்தால் இன்று தெரிவிக்கப்பட்டது .


    ***


    

    
    (Release ID: 1632998) Visitor Counter : 24
    
    
      Read this release in: English