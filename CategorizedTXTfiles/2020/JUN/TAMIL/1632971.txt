      அறிவியல் மற்றும் தொழில்நுட்பத்துறை

      2020 ஜூன் 21-ஆம் தேதி அனல் வட்ட சங்கிராந்தி சூரிய கிரகணம்
      Posted On: 20 JUN 2020 11:25AM by PIB Chennai


    கதிர் மண்டலத் திருப்பு முகம் எனப்படும் அரிய வானியல் நிகழ்வான வருடாந்திர சூரிய கிரகணம் ஞாயிறன்று நிகழ்கிறது . இந்த ஆண்டில் நடைபெறும் முதல் சூரிய கிரகணம் , பூமியின் வடகோளத்தில் , நீண்ட நேரப் பகலான ஜூன் 21 அன்று அனல் வட்ட சங்கிராந்தியாக நிகழ்கிறது . இந்த சூரியகிரகணத்தை , அனுப்கர் , சூரத்கர் , சிர்சா , ஜக்கல் , குருச்சேத்ரா , யமுனாநகர் , டேராடூன் , தபோவன் , ஜோஷிமத் ஆகிய இடங்களில் முழுவதுமாகக் காணலாம் . இந்தியாவின் இதர பகுதிகளில் வசிப்பவர்கள் பகுதி கிரகணத்தைக் காணலாம் .


    2020 ஜூன் 21- ஆம் தேதி நிகழவிருக்கும் சூரியகிரகணத்தின் போது , சந்திரனின் வெளிப்புற அளவு சூரியனை விட 1 சதவீதம் சிறியதாக இருக்கும் . இதன் விளைவாக , சூரியன் கடிக்கப்பட்ட ஆப்பிள் வடிவத்தில் தெரியும் . சூரியனின் ஒரு சிறிய பகுதி , சந்திரனின் வட்டால் மறைக்கப்படும் . முழு சூரியனையும் சந்திரனால் மறைக்க முடியாததால் , சந்திரனைச்சுற்றி சூரிய ஒளியின் பிரகாசமான வட்டம் காணப்படும் . இதன் காரணத்தால் , இந்த சூரிய கிரகணம் ‘’ அனல் வட்டம் ’’ எனக் கூறப்படுகிறது .


    “ இந்த வாய்ப்பை நாம் நழுவவிட்டால் , இந்தியாவில் , அடுத்த சூரிய கிரகணத்துக்கு நாம் 28 மாதங்கள் காத்திருக்க வேண்டும் . அடுத்த சூரிய கிரகணத்தை , பகுதி சூரிய கிரகணமாக , இந்தியாவில் 2022 அக்டோபர் 25- ஆம்தேதி காணலாம் . இதனை நாட்டின் மேற்குப் பகுதியில் காணலாம் ’’, என்று இந்திய வானியல் கழகத்தின் கள ஆய்வு மற்றும் கல்விக்குழுவின் தலைவர் அனிக்கெட் சுலே கூறியுள்ளார் .


    சூரியன் மிகப்பிரகாசமானது என்பதால் , அதனை வெறும் கண்களால் நேரடியாகப் பார்ப்பது கண்களுக்கும் , பார்வைக்கும் பெரும் தீமையை ஏற்படுத்தும் . சூரியனைப் பார்ப்பதற்கென தனி வகை காப்புக் கண்ணாடிகள் தயாரிக்கப்பட்டுள்ளன . இந்தக் கண்ணாடிகள் , சூரிய ஒளியை வடிகட்டி பாதுகாப்பாக சூரியனைக் காண்பதற்கு வழிவகுக்கின்றன .

    
    
    (Release ID: 1632971) Visitor Counter : 30
    
    
      Read this release in: Urdu , Hindi , English , Bengali , Manipuri