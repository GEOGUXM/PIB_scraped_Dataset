      நிதி அமைச்சகம்

      பொருளாதார நடவடிக்கை அதிகரிப்பு - பொருளாதாரக் குறியீடுகளில் மேம்பாடு.
      Posted On: 23 JUN 2020 12:00PM by PIB Chennai


    ' உயிரோடு இருந்தால் உலகம் உங்கள் வசம் ' என்னும் உயிர்களைக் காப்பாற்றும் அவசரத் தேவையால் வழிநடத்தப்பட்டு , நாட்டில் கொவிட் -19 பரவலை ஆரம்ப கட்டங்களிலேயே தடுப்பதற்காக 24 மார்ச் , 2020 அன்று முதல் 21 நாட்களுக்கு கடுமையான பொதுமுடக்கத்தை இந்தியா அமல்படுத்தியது . நாட்டின் சுகாதார மற்றும் பரிசோதனை உள்கட்டமைப்பை மேம்படுத்துவதற்கு பொதுமுடக்கக் காலம் வாய்ப்பளித்தது . தடமறிதல் , சிகிச்சை மற்றும் தகவல் தெரிவித்தல் ஆகியவை தக்க சமயத்தில் மேற்கொள்ளப்படுவதால் , வைரஸ் தொற்றிலிருந்து குணமடைந்து வருபவர்களின் எண்ணிக்கை தொடர்ந்து உயர்ந்து வருகிறது . நாட்டின் மொத்த பாதிப்புகளில் , தற்சமயம் பாதிக்கப்பட்டுள்ளவர்கள் 41 சதவீதம் ஆகும் .


    அதே சமயம் , கடுமையான பொதுமுடக்கமும் , சமூக விலகல் நடவடிக்கைகளும் பொருளாதாரத்தை கடுமையாக பாதித்தன . உயிர்களுடன் சேர்த்து வாழ்வாதாரங்களையும் காப்பாற்றுவதற்கான உத்தியை நோக்கி படிப்படியாக முன்னேறியதின் மூலம் , ஜூன் 1 முதல் ' அன்லாக் இந்தியா ' என்னும் தளர்வுகளை அமல்படுத்தும் திட்டம் தொடங்கி சேவைகளும் , தொழில்களும் நாட்டில் மீண்டும் தொடங்கின . குறைந்தபட்ச பாதிப்புடன் பொருளாதாரத்துக்கு கூடிய விரைவில் புத்துயிர் அளிக்க , குறுகிய கால மற்றும் நீண்ட காலத்துக்கு தேவையான சரியான கொள்கை நடவடிக்கைகளை அரசும் , இந்திய ரிசர்வ் வங்கியும் படிப்படியாக எடுத்தன .


    இந்தியப் பொருளாதாரத்தின் அடித்தளமாக வேளாண் துறை இருப்பதாலும் , பருவமழை இயல்பாக இருக்கும் என்று கணிக்கப்பட்டிருப்பதாலும் , நாட்டின் பொருளாதாரம் சீரவடைதற்கு அது ஆதரவளிக்க வேண்டும் . மொத்த உள்நாட்டு உற்பத்திக்கு அந்தத் துறையின் பங்களிப்பு மிகவும் பெரிதாக இல்லாத பட்சத்திலும் ( தொழில் மற்றும் சேவைத் துறைகளோடு ஒப்பிடும் போது ), வேளாண்மையை நம்பியிருக்கும் அதிக அளவிலான மக்களிடத்தின் அதன் வளர்ச்சி நேர்மறைத் தாக்கத்தை ஏற்படுத்தும் . மேலும் , செயல்திறன் மிகுந்த மதிப்பு சங்கிலிகளைக் கட்டமைப்பதிலும் , விவசாயிகளுக்கு சிறந்த வருவாயை உறுதி செய்வதிலும் , வேளாண் துறைக்காக சமீபத்தில் அறிவிக்கப்பட்ட சிறப்பு மிக்க சீர்திருத்தங்கள் பெரிதும் பங்காற்றும் .


    தனிநபர் பாதுகாப்பு உபகரணங்களை தயாரிக்கத் தொடங்கிய இரண்டே மாதங்களில் உலகின் இரண்டாவது பெரிய நாடாக இந்தியா உருவெடுத்ததில் இருந்து இந்திய உற்பத்தித் துறையின் திறனைத் தெரிந்து கொள்ளலாம் . மின்சாரம் மற்றும் எரிபொருள் நுகர்வு , மாநிலங்களுக்குள் மற்றும் மாநிலங்களுக்கிடையேயான சரக்குப் போக்குவரத்து , மற்றும் சில்லறை நிதிப் பரிவர்த்தனைகள் ஆகிய உண்மையான செயல் குறீயீடுகள் வளர்ச்சியை சந்தித்ததன் மூலம் , பொருளதாரப் புத்தாக்கத்தின் ஆரம்பப் பசுமை அறிகுறிகளும் மே மற்றும் ஜூன் மாதங்களில் தெரியத் தொடங்கின .


    பொருளாதார குறியீடுகளில் மேம்பாடு


    வேளாண்மை


    * விவசாயிகளிடம் இருந்து அரசு முகமைகள் கோதுமையை வாங்குவதில் 2012-13- இல் செய்யப்பட்ட முந்தைய சாதனையான 381.48 லட்சம் மெட்ரிக் டன்களை முறியடித்து , 16 ஜூன் , 2020 அன்று முன்னெப்போதும் இல்லாத அளவுக்கு 382 லட்சம் மெட்ரிக் டன்கள் கொள்முதல் செய்யப்பட்டன . கொவிட் -19 பெருந்தொற்றின் சோதனையான காலங்களில் சமூக விலகல் கட்டுப்பாடுகளின் கீழ் இந்த சாதனை செய்யப்பட்டது . 42 லட்சம் விவசாயிகள் பயனடைந்தனர் மற்றும் கோதுமைக்கான குறைந்தபட்ச ஆதரவு விலையாக மொத்தம் ரூ 73,500 கோடி அவர்களுக்கு வழங்கப்பட்டது .


    * சிறு வன உற்பத்தி பொருள்களுக்கான (MFP) குறைந்தபட்ச ஆதரவு விலைத் திட்டத்தின் கீழ் , 16 மாநிலங்களில் சிறு வன உற்பத்தி பொருள்களின் கொள்முதல் வரலாறு காணாத அளவுக்கு ரூ 79.42 கோடியைத் தொட்டது . கொவிட் -19 பெருந்தொற்று பழங்குடிகளின் வாழ்வையும் , வாழ்வாதாரத்தையும் பாதித்துள்ள துன்பமான காலகட்டத்தில் மிகவும் தேவையான மருந்தாக இது அமைந்தது .


    * கரீப் பயிர்களை 13.13 மில்லியன் ஹெக்டேர்களில் 19 ஜூன் நிலவரப்படி விவசாயிகள் விதைத்துள்ளனர் . எண்ணெய் வித்துக்கள் , பருப்பு வகைகள் மற்றும் பருத்தி ஆகியவற்றின் பரப்பளவில் கடந்த ஆண்டின் இதே பருவத்தோடு ஒப்பிடும் போது இது 39 சதவீதம் அதிகமாகும் .


    * வலிமையான வேளாண் துறையைக் குறிக்கும் வகையில் , மே 2020- இன் படி உரங்களின் விற்பனை ஒரு வருடத்தில் 98 சதவீதம் உயர்ந்துள்ளது (40.02 லட்சம் டன்கள் ).


    உற்பத்தி


    * ஏப்ரல் மாதத்துடன் ஒப்பிடும் போது , இந்தியாவின் உற்பத்தி மற்றும் சேவைகளுக்கான கொள்முதல் மேலாளர் குறியீடு (PMI) மே மாதத்தில் முறையே 30.8 மற்றும் 12.6 ( ஏப்ரலில் முறையே 27.4 மற்றும் 5.4) என்ற அளவில் இருந்தன .


    * ஏப்ரலில் (-) 24 சதவீதமாக இருந்த மின்சார நுகர்வின் சுருங்கிய வளர்ச்சி விகிதம் , மே மாதத்தில் (-) 15.2 சதவீதமாகவும் , ஜூனில் ( ஜூன் 21 வரை ) (-) 12.5 சதவீதமாகவும் இருந்தன . மின்சார நுகர்வு ஜூன் மாதத்தில் தொடர்ந்து மேம்பட்டு முதல் வாரத்தில் (-) 19.8 சதவீதமாகவும் , இரண்டாவது வாரத்தில் (-) 11.2 சதவீதமாகவும் , மூன்றாவது வாரத்தில் (-) 6.2 சதவீதமாகவும் இருந்தது .


    * கடந்த வருடம் மற்றும் பொதுமுடக்கத்துக்கு முந்தைய காலத்துடன் ஒப்பிடும் போது குறைவெனும் போதிலும் , மின் - வழி ரசீதுகளின் மொத்த மதிப்பீட்டு மதிப்பு ஏப்ரல் , 2020- த்துடன் ( ரூ 3.9 லட்சம் கோடி ) ஒப்பிடும் போது மே , 2020- இல் 130 சதவீதம் ( ரூ 8.98 லட்சம் கோடி ) உயர்ந்திருந்தது . மாதம் முடிவதற்கு 11 நாட்கள் இருந்த நிலையில் , ஜூன் 1 முதல் 19 வரையிலான மின் - வழி ரசீதுகளின் மதிப்பு ரூ 7.7 லட்சம் கோடியாக இருந்தது .


    * நாட்டின் நுகர்வு மற்றும் உற்பத்திச் செயல்பாடுகளைப் பிரதிபலிக்கும் முக்கியக் குறியீடான பெட்ரோலியப் பொருள்களின் நுகர்வு , ஏப்ரலின் 99,37,000 மெட்ரிக் டன்களுடன் ஒப்பிடும் போது 47 சதவீதம் உயர்ந்து 1,46,46,000 மெட்ரிக் டன்களாக மே மாதத்தில் இருந்தது . தொடர்ந்து , பெட்ரோலியப் பொருள்களின் நுகர்வு வளர்ச்சியின் குறைவு வருடாந்திர அளவில் ஏப்ரலின் (-) 45.7 சதவீதத்துடன் ஒப்பிடும் போது மே மாதத்தில் மிகவும் குறைவாக (-) 23.2 ஆக இருந்தது . பொதுமுடக்கத்தில் தளர்வுகள் அறிவிக்கப்பட்ட அன்லாக் 1.0- வின் ஒரு மாதத்துக்கு பிறகு , பெட்ரோலிய பொருள்களின் நுகர்வு ஜூன் மாதத்தில் இன்னும் அதிகமாக இருக்கும் என்று எதிர்பார்க்கப்படுகிறது .


    சேவைகள்


    * கடந்த வருடத்தின் அளவை விடக் குறைவாக இருந்தாலும் , ஏப்ரல் மாதத்தோடு (6.54 கோடி டன்கள் ) ஒப்பிடும் போது , மே மாதத்தில் ரயில்வே சரக்குப் போக்குவரத்து அதிகரித்தது (8.26 கோடி டன்கள் ). தேசிய நெடுஞ்சாலைகளில சரக்குப் போக்குவரத்து அதிகரித்திருப்பதன் தொடர்ச்சியாக இந்த வளர்ச்சி ஜூன் மாதத்தில் தொடரும் என எதிர்பார்க்கப்படுகிறது .


    * ஏப்ரல் , 2020- இன் ரூ 8.25 கோடியோடு ஒப்பிடும் போது , சராசரி தினசரி மின்னணு சுங்க வசூல் ரூ 36.84 கோடியாக மே மாதத்தில் நான்கு மடங்கு உயர்ந்தது . ஜூன் மாதத்தின் முதல் மூன்று வாரத்தில் இது இன்னும் அதிகரித்து ரூ 49.8 கோடியை தொட்டது .


    * இந்திய தேசியப் பணப்பரிவர்த்தனை நிறுவனத்தின் (NPCI) தளங்களின் மூலம் செய்யப்பட்ட மொத்த டிஜிட்டல் சில்லறை நிதிப் பரிவர்த்தனைகள் , ஏப்ரல் 2020- இல் ரூ 6.71 லட்சம் கோடியாக இருந்து , மே மாதத்தில் ரூ 9.65 லட்சம் கோடியாக உயர்ந்துள்ளது . நடவடிக்கை . உண்மையான செயல்பாடுகள் தொடர்ந்து அதிகரித்து வருவதன் காரணமாக இந்த போக்கு ஜூன் மாதத்தில் தொடரும் என்று எதிர்பார்க்கப்படுகிறது .


    பணக் குறியீடுகள்


    * போதுமான நிதி ஓட்டத்தை உறுதி செய்ய இந்திய ரிசர்வ் வங்கி எடுத்த முயற்சிகளைத் தொடர்ந்து , பெருநிறுவனப் பத்திரங்களின் தனிப்பட்ட விற்பனை ஏப்ரல் மாதத்தின் குறைந்த அளவான 22 சதவீதத்துடன் ( ரூ 0.54 கோடி ) ஒப்பிடும் போது , மே மாதத்தில் ( ரூ 0.84 கோடி ) 94.1 சதவீதமாக அதிக அளவில் உயர்ந்தது ( வருடாந்திர வளர்ச்சி ). அதிகமான பணப்புழக்கம் அமைப்பில் இருப்பதால் ஜூன் மாதத்தில் இது இன்னும் அதிகமாக இருக்கும் என எதிர்பார்க்கப்படுகிறது .


    * பரஸ்பர நிதிகளின் மேலாண்மையின் கீழ் இருக்கும் தோராய சொத்துகள் (AUM), ஏப்ரல் 2020- இன் ரூ 23.5 லட்சம் கோடியுடன் ஒப்பிடும் போது , மே 2020- இல் 3.2 சதவீதம் உயர்ந்து ரூ 24.2 லட்சம் கோடியாக இருந்தது . குறியீட்டில் வருடாந்திர வளர்ச்சியின் சுருக்கமும் ஏப்ரலின் (-) 6.9 சதவீதத்தில் இருந்து மே மாதத்தில் (-) 4.5 சதவீதமாகக் குறைந்தது .


    * 12 ஜுன் அன்று வரையிலான 507.6 பில்லியன் அமெரிக்க டாலர்கள் மதிப்பிலான இந்தியாவின் அந்நிய செலாவணி , அதிக நேரடி அந்நிய முதலீடு , போர்ட்ஃபோலியோ நிதி ஓட்டங்கள் மற்றும் குறைவான எண்ணெய் விலைகள் ஆகியவற்றின் அடிப்படையிலான வெளிப்புற அதிர்ச்சிகளைத் தாங்கும் முக்கிய வசதியை அளிக்கிறது . முந்தைய வருடத்துடன் ஒப்பிடுகையில் , இந்தியாவில் நேரடி அந்நிய முதலீடு நிதி ஆண்டு 2019-20- இல் 18.5 சதவீதமாக அதிகரித்து 73.45 பில்லியன் அமெரிக்க டாலர்களாக இருந்தது .


    அமைப்பு ரீதியான சீர்த்திருத்தங்கள் மற்றும் சமூக நல நடவடிக்கைகள் மீதான அரசின் உறுதி இந்த ' பசுமை அறிகுறிகள் ' வளர்ச்சியடைவதற்கு உதவி புரியும் . அனைத்து பங்குதாரர்களின் ஒருங்கிணைந்த முயற்சியின் மூலமும் , வலிமையான மற்றும் துடிப்பான இந்தியப் பொருளாதாரத்தை மீண்டும் கட்டியெழுப்புவதற்கான பங்களிப்பின் மூலமும் , சுய - சார்பு இந்தியாவுக்கான உறுதி வலிமை அடையும் .


    ***
    

    
    (Release ID: 1633631) Visitor Counter : 36
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Odia , Telugu , Malayalam