      ஆயுஷ்

      ‘எனது வாழ்க்கை, எனது யோகா’ வீடியோ போட்டிக்கு விண்ணப்பிப்பதற்கான அவகாசம் 21 ஜுன் 2020 வரை நீட்டிப்பு.
      Posted On: 13 JUN 2020 10:14AM by PIB Chennai

      * திரு . நரேந்திரமோடியால் அண்மையில் அறிவிக்கப்பட்ட ‘ எனது வாழ்க்கை , எனது யோகா ’ வீடியோ போட்டிக்கு விண்ணப்பிப்பதற்கான அவகாசம் 21 ஜுன் 2020 வரை நீட்டிக்கப்பட்டுள்ளது . 6- வது சர்வதேச யோகா தினத்தையொட்டி , மத்திய ஆயுஷ் அமைச்சகமும் , இந்திய கலாச்சார ஆராய்ச்சிக் கவுன்சிலும் இணைய வழியிலான இந்த சர்வதேச போட்டிக்கு , கூட்டாக ஏற்பாடு செய்துள்ளன .

    முன்னதாக , இந்தப் போட்டிக்கான வீடியோக்களை அனுப்புவதற்கான கடைசி தேதி 15 ஜுன் 2020 என அறிவிக்கப்பட்டிருந்தது . போட்டிக்கான வீடியோ காட்சிகளைத் தயாரிக்க கூடுதல் அவகாசம் அளிக்குமாறு , இந்தியாவிலிருந்தும் , பிற நாடுகளிலிருந்தும் கோரிக்கை விடுக்கப்பட்டிருந்தது . அதன் பேரில் , மத்திய ஆயுஷ் அமைச்சகமும் , இந்திய கலாச்சார ஆராய்ச்சிக் கவுன்சிலும் , வீடியோக்களை அனுப்புவதற்கான அவகாசத்தை சர்வதேச யோகா தினமான ஜுன் 21 வரை நீட்டிக்க முடிவு செய்துள்ளன .

      * மாதம் 31- ஆம் தேதியன்று மனதின் குரல் நிகழ்ச்சியில் நாட்டு மக்களுக்கு உரையாற்றிய பிரதமர் , அனைத்து தரப்பினரும் ‘ எனது வாழ்க்கை , எனது யோகா ’ என்ற தலைப்பிலான இந்த வீடியோ போட்டியில் பங்கேற்குமாறு அழைப்பு விடுத்திருந்தார் . தனி நபர்களின் வாழ்க்கையில் யோகா - வால் ஏற்படும் மாற்றங்களை சித்தரிக்கும் விதமாகவும் , 6- வது சர்வதேச யோகா தினக் கொண்டாட்டங்களின் ஒரு அம்சமாக திகழும் வகையிலும் இந்தப் போட்டிக்கு ஏற்பாடு செய்யப்பட்டுள்ளது .
      * பங்கேற்போர் , 3 நிமிடம் ஓடக் கூடிய அளவில் 3 யோகா பயிற்சி ( க்ரியா , ஆசனம் , பிராணாயாமா , பாந்தா அல்லது முத்ரா ) பற்றிய காட்சிகளை வீடியோ குறும்படமாகத் தயாரித்து , தங்களது வாழ்க்கையில் யோகா எத்தகைய மாற்றத்தை ஏற்படுத்தியது என்பது பற்றிய சிறு குறிப்புடன் அனுப்ப வேண்டும் . இந்த வீடியோ காட்சிகளை ஃபேஸ்புக் , டுவிட்டர் , இன்ஸ்டாகிராம் அல்லது மைகவ் (MyGov) இணையதளம் வாயிலாக , போட்டிக்கான ஹாஷ்டேகான #MyLifeMyYogaINDIA உடன் அந்தந்தப் பிரிவுகளில் அனுப்பிவைக்க வேண்டும் . போட்டியில் பங்கேற்பது பற்றிய விரிவான விவரங்கள் , ஆயுஷ் அமைச்சகத்தின் ( https://yoga.ayush.gov.in/yoga/ ) இணையதளத்தில் இடம்பெற்றுள்ளன .
      * போட்டி இரண்டு கட்டங்களாக நடத்தப்படும் . முதல் கட்டத்தில் , இந்திய அளவிலான வீடியோ காட்சிகள் பரிசீலிக்கப்பட்டு , வெற்றியாளர்கள் தேர்வு செய்யப்படுவார்கள் . இதற்கு அடுத்தபடியாக , பல்வேறு நாடுகளிலிருந்து வரப்பெற்ற வீடியோ காட்சிகள் பரிசீலிக்கப்பட்டு , சர்வதேச அளவிலான பரிசுக்குரியவர்கள் தேர்வு செய்யப்படுவார்கள் . யோகா கலை , தனி நபர்களின் வாழ்க்கை மற்றும் போட்டியின் பங்கேற்பாளர்களிடம் எத்தகைய மாற்றத்தை ஏற்படுத்தியுள்ளது என்பதை வெளிப்படுத்தும் விதமாகவும் , இந்தப் போட்டிக்கு ஏற்பாடு செய்யப்பட்டுள்ளது .

    போட்டியாளர்கள் மூன்று பிரிவுகளாக , அதாவது இளையோர் (18 வயதிற்கு கீழ் ), வயது வந்தோர் (18 வயதிற்குமேல் ) மற்றும் யோகா வல்லுநர்களிடமிருந்து , ஆண்கள் மற்றும் பெண்களுக்கென தனித்தனி பிரிவாக வீடியோ காட்சிகளை அனுப்ப வேண்டும் . இந்தியப் போட்டியாளர்களுக்கான பரிசுத்தொகை இந்திய நாணய மதிப்பில் வழங்கப்படும் .

      * , ஒவ்வொரு பிரிவிலும் , முதல் , 2- வது மற்றும் 3- வது பரிசாக முறையே , ஒரு லட்சம் , 50 ஆயிரம் மற்றும் 25 ஆயிரம் ருபாய் வழங்கப்படும் . சர்வதேச அளவில் முதல் , 2- வது மற்றும் 3- வது பரிசாக முறையே , 2,500 அமெரிக்க டாலர்கள் , 1,500 டாலர்கள் மற்றும் 1,000 டாலர் வழங்கப்படும் .
      * வழங்கப்பட்டுள்ள கால நீட்டிப்பு அவகாசத்தைப் பயன்படுத்தி , அனைவரும் , தங்களது வீடியோ காட்சிகளை மேலும் தாமதமின்றி அனுப்பி வைக்குமாறு , மத்திய ஆயுஷ் துறை கேட்டுக்கொண்டுள்ளது .

    ==============

    
    
    (Release ID: 1631349) Visitor Counter : 28
    
    
      Read this release in: Marathi , Manipuri , Odia , Telugu , English , Urdu , Hindi , Bengali , Punjabi , Malayalam
    
    
    

*