      பிரதமர் அலுவலகம்

      தான்சானியா ஐக்கியக் குடியரசின் அதிபர் டாக்டர்.ஜான் போம்பே ஜோசப் மேகுஃபுலியுடன் பிரதமர் திரு.நரேந்திரமோடி தொலைபேசி வாயிலாகப் பேச்சுவார்த்தை.
      Posted On: 12 JUN 2020 8:29PM by PIB Chennai


    பிரதமர் திரு . நரேந்திரமோடி இன்று (12 ஜுன் , 2020) தான்சானியா ஐக்கியக் குடியரசின் அதிபர் டாக்டர்.ஜான் போம்பே ஜோசப் மேகுஃபுலியை தொலைபேசியில் தொடர்பு கொண்டு பேசினார் .


    ஜுலை , 2016- இல் , தாம் தர் - ஏஸ் - சலாம் பயணம் மேற்கொண்டதை நினைவு கூர்ந்த பிரதமர் , தான்சானியாவுடனான நட்புறவுக்கு இந்தியா , பாரம்பரியமாக முக்கியத்துவம் அளித்து வருவதைச் சுட்டிக் காட்டினார் .


    தான்சானியாவின் வளர்ச்சிப் பயணத்தில் பங்கு வகிப்பதென்ற இந்தியாவின் உறுதிப்பாட்டை மீண்டும் வலியுறுத்திய பிரதமர் , தான்சானியா அரசு மற்றும் அந்நாட்டு மக்களின் எதிர்பார்ப்புகள் மற்றும் தேவைகளுக்கேற்ப இந்தியா செயல்படும் என்றும் தெரிவித்தார் .


    கோவிட் -19 பாதிப்பு காரணமாக , தான்சானியாவில் சிக்கிக் கொண்ட இந்தியர்கள் தாயகம் திரும்புவதற்கு , தான்சானிய அதிகாரிகள் அளித்த ஒத்துழைப்புக்காக , அதிபர் டாக்டர். மேகுஃபுலி - க்கு பிரதமர் தமது நன்றியையும் தெரிவித்துக் கொண்டார் .


    இரு தலைவர்களும் , ஒட்டு மொத்த இரு தரப்பு உறவுகள் குறித்தும் விவாதித்தனர் . இந்தியா தான்சானியா இடையே , வளர்ச்சிப் பணிகளில் அதிகரித்து வரும் ஒத்துழைப்பு , கல்வி இணைப்புகள் , வர்த்தகம் மற்றும் முதலீடுகள் குறித்து மனநிறைவு தெரிவித்ததுடன் , இந்த நிலையை மேலும் விரைவுபடுத்துவதற்கான வாய்ப்புகள் குறித்தும் இரு தலைவர்களும் விவாதித்தனர் .


    தான்சானியாவில் இந்த ஆண்டின் பிற்பகுதியில் நடைபெறவுள்ள அதிபர் தேர்தல் மற்றும் நாடாளுமன்றத் தேர்தலை யொட்டி , அதிபர் மேகுஃபுலி மற்றும் தான்சானிய மக்களுக்குத் தமது நல்வாழ்த்துக்களையும் பிரதமர் நரேந்திரமோடி தெரிவித்தார் .

    
    
    (Release ID: 1631350) Visitor Counter : 15
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Gujarati , Odia , Telugu , Kannada , Malayalam