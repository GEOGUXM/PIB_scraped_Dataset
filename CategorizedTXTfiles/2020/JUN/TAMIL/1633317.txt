      நித்தி ஆயோக்

      கார்பன் வெளியேற்றம் இல்லாத போக்குவரத்து : இந்தியாவில் குறைந்த அளவு கரியமில வாயுவை வெளியேற்றக்கூடிய போக்குவரத்துக்கு வழிவகுக்கும் சர்வதேசத் திட்டம்
      Posted On: 22 JUN 2020 12:50PM by PIB Chennai


    இந்தியாவில் கரியமில வாயு பயன்பாடு குறைவாக உள்ள போக்குவரத்துக்கு வழிவகுக்கக் கூடிய “ இந்தியாவில் கார்பன் வெளியேற்றம் இல்லாத போக்குவரத்து “ குறித்த ஆய்வை , நிதிஆயோக் அமைப்பு சர்வதேசப் போக்குவரத்து அமைப்புடன் இணைந்து , 24 ஜுன் , 2020 அன்று தொடங்க உள்ளது .


    போக்குவரத்துக் கொள்கை வகுத்தல் தொடர்பான அரசுகளுக்கிடையேயான அமைப்பான , சர்வதேசப் போக்குவரத்து அமைப்பில் , 2008- ம் ஆண்டு முதல் இந்தியா உறுப்பினராக உள்ளது .


    இணையவழியில் நடைபெற உள்ள தொடக்க விழாவில் , சர்வதேசப் போக்குவரத்து அமைப்பின் பொதுச் செயலாளர் திரு . யங் தே கிம் மற்றும் நிதி ஆயோக் அமைப்பின் தலைமைச் செயல் அதிகாரி திரு . அமிதாப்காந்த் ஆகியோர் கூட்டாகத் தொடங்கிவைக்க உள்ளனர் . மத்திய வீட்டுவசதி மற்றும் நகர்ப்புற வளர்ச்சித்துறை , சாலைப் போக்குவரத்து மற்றும் நெடுஞ்சாலைத்துறைகளின் உயர் அதிகாரிகளும் , சர்வதேசப் போக்குவரத்து அமைப்பின் அதிகாரிகளும் , இந்த நிகழ்ச்சியில் பங்கேற்க உள்ளனர் .


    இணையவழியில் மேற்கொள்ளப்படும் இந்த நிகழ்ச்சியின் போது , இந்தியாவில் உள்ள போக்குவரத்து மற்றும் பருவநிலை சம்பந்தப்பட்ட தரப்பினருக்கு , இந்தத் திட்டத்தின் செயல்பாடுகள் குறித்து தெரிவிக்கப்படும் . இந்தியாவின் போக்குவரத்து முறையில் எதிர்கொள்ளப்பட்டு வரும் சவால்கள் மற்றும் கரியமில வாயு குறைப்புக்கான நோக்கத்துடனான தொடர்பு பற்றிய தகவல்களும் வழங்கப்படும் . இந்த விவாதத்தின் போது , இந்தியாவிற்கென தேவைப்படும் குறிப்பிட்ட அம்சங்கள் மற்றும் சூழ்நிலைகள் குறித்து கவனம் செலுத்த உதவும் .


    “ இந்தியாவில் கார்பன் வெளியேற்றம் இல்லாத போக்குவரத்து “ என்ற திட்டம் ,, இந்தியாவிற்குத் தேவையான கார்பன் வெளியேற்றமற்ற போக்குவரத்து வடிவமைப்புக்கான மதிப்பீட்டுக் கட்டமைப்பை ஏற்படுத்தவும் வகை செய்யப்பட்டுள்ளது . தற்போதைய மற்றும் எதிர்காலப் போக்குவரத்து மற்றும் கரியமில வாயு வெளியேற்றம் குறித்த கொள்கை வகுக்கத் தேவையான விரிவான புரிந்துணர்வை , அரசுக்கு வழங்கும் .


    • என்ன : “ இந்தியாவில் கார்பன் வெளியேற்றம் இல்லாத போக்குவரத்து “ திட்டத் தொடக்கம்


    • எப்போது : புதன்கிழமை , 24 ஜுன் , 17:00 - 19:00 சர்வதேச நேரம்


    • எங்கே : யூ டியூப் நேரலையில் at https://youtu.be/l2G5x5RdBUM


    •


    சர்வதேசப் போக்குவரத்து அமைப்பின் விரிவான நோக்கத்திற்கேற்ப , “ கார்பன் வெளியேற்றம் இல்லாத போக்குவரத்து ” திட்டம் இந்தியாவில் செயல்படுத்தப்படும் . இது , “ வளர்ந்துவரும் பொருளாதாரத்தில் கார்பன் வெளியற்றம் இல்லாத போக்குவரத்து ” என்ற திட்டத்தின் ஒரு பகுதியாக மேற்கொள்ளப்பட உள்ளது . உலகின் பல்வேறு பகுதிகளிலும் கார்பன் வெளியேற்றம் இல்லாத போக்குவரத்துக்கான ஆலோசனைகளை வழங்கி வருகிறது . இந்தியா , அர்ஜென்டினா , அஜர்பைஜான் மற்றும் மொராக்கோ ஆகிய நாடுகள் தற்போது இதன் பங்குதாரர்களாக உள்ளன . சர்வதேசப் போக்குவரத்து அமைப்பு மற்றும் உப்பர்தால் நிறுவனத்தின் கூட்டு முயற்சியாக , ஜெர்மன் அரசின் சுற்றுச்சூழல் , இயற்கைப் பாதுகாப்பு மற்றும் அணுசக்திப் பாதுகாப்பு அமைச்சகத்தின் , சர்வதேசப் பருவநிலை மாற்ற முன்முயற்சி அமைப்பின் ஒத்துழைப்புடன் வளர்ந்துவரும் பொருளாதாரத்தில் கார்பன் வெளியேற்றம் இல்லாத போக்குவரத்துத் திட்டம் செயல்படுத்தப்பட உள்ளது .

    
    
    (Release ID: 1633317) Visitor Counter : 42
    
    
      Read this release in: Punjabi , English , Urdu , Marathi , Hindi , Bengali , Manipuri , Odia , Telugu , Malayalam