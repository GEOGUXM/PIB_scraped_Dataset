      விண்வெளித்துறை

      உயர்தரமான, மலிவு விலை முகக்கவசம் பாபா அணு ஆராய்ச்சி மையத்தில் உருவாக்கம்: டாக்டர்ஜித்தேந்திரசிங்
      Posted On: 13 JUN 2020 8:42PM by PIB Chennai


    உயர்தர , மலிவு விலை முகக்கவசம் , அணுசக்தித் துறையுடன் இணைக்கப்பட்டுள்ள மும்பை பாபா அணு ஆராய்ச்சி மையத்தில் (BARC) உருவாக்கப்பட்டுள்ளது . ஹெபா வடிகட்டியைப் பயன்படுத்தி இந்த முகக்கவசம் தயாரிக்கப்பட்டது . இதன் விலை மலிவாக இருக்கும் என எதிர்பார்க்கப்படுகிறது .


    அணுசக்தித் துறையின் கடந்த ஓராண்டு சாதனைகளைத் தெரிவித்த , வடகிழக்கு மண்டல மேம்பாடுத்துறை , பிரதமர் அலுவலகம் , மத்தியப்பணியாளர் , பொதுமக்கள் குறைதீர்ப்பு , ஓய்வூதியம் , அணுசக்தி மற்றும் விண்வெளித்துறை மத்திய இணையமைச்சர் ( தனிப்பொறுப்பு ) டாக்டர் . ஜித்தேந்திரசிங் , முகக்கவசம் பற்றியும் தெரிவித்தார் .


    அணுசக்தித் துறையின் கடந்த ஓராண்டு கால முக்கிய நடவடிக்கைகளையும் , செயல்பாடுகளையும் குறிப்பிட்ட டாக்டர் . ஜித்தேந்திரசிங் , கோவிட் -19 தொற்று நேரத்தில் , விஞ்ஞானிகள் சமூகத்துக்கு உதவ முன்வந்ததைப் பாராட்டினார் . அதிகத்தரம் வாய்ந்த முகக்கவசத்தை உருவாக்கியதோடு , தனிநபர்பாதுகாப்பு உடைகளை (PPEs) தொடர்ச்சியான கதிரியக்கம் மூலம் சுத்தப்படுத்தி மீண்டும் பயன்படுத்துவதற்கான நெறிமுறைகளையும் அணுசக்தி விஞ்ஞானிகள் உருவாக்கியுள்ளனர் என அவர் தெரிவித்தார் . இந்த நிலையான செயல்பாட்டு நெறிமுறைகள் ( SOP) மத்திய சுகாதார மற்றும் குடும்பநலத்தறை அமைச்சகத்தின் பரிசீலனையில் உள்ளது எனவும் அவர் தெரிவித்தார் .

    
    
    (Release ID: 1631496) Visitor Counter : 15
    
    
      Read this release in: English , Bengali , Urdu , Hindi , Marathi , Manipuri , Punjabi , Telugu