      ஜல்சக்தி அமைச்சகம்

      2022 டிசம்பருக்குள் அனைத்து கிராமப்பகுதி வீடுகளுக்கும் குழாய் மூலம் குடிநீர் வழங்க மேகாலயா திட்டம்.
      Posted On: 01 JUN 2020 5:51PM by PIB Chennai


    மத்திய அரசு கடந்த ஆண்டு தொடங்கிய ஜல் ஜீவன் இயக்கம் , 2024- ஆம் ஆண்டுக்குள் ஒவ்வொரு கிராமப்பகுதியில் உள்ள வீடுகளுக்குக் குழாய்கள் மூலம் குடிநீர் வழங்குவதை நோக்கமாகக் கொண்டதாகும் . மாநிலங்களுடன் சேர்ந்து செயல்படுத்தப்பட்டு வரும் , இந்தத் திட்டம் தொலைநோக்கில் , ஊரகப்பகுதி வீடுகளுக்கு நாளொன்றுக்கு தனிநபர் நுகர்வாக 55 லிட்டர் தண்ணீர் வழங்குவதைக் குறிக்கோளாகக் கொண்டது . இந்த இயக்கத்தின் இலக்கை எட்டும் வகையில் , அனைத்து மாநில அரசுகளும் , அவற்றின் செயலாக்கத் திட்டங்களை மத்திய அரசின் அனுமதிக்காக , குடிநீர் மற்றும் தூய்மைத்துறை செயலரின் தலைமையில் இயங்கும் தேசிய இயக்கத்துக்கு தாக்கல் செய்து வருகின்றன .


    தேசிய ஜல் ஜீவன் இயக்கத்தின் கீழ் , அனைத்து வீடுகளுக்கும் முற்றிலும் குழாய் குடிநீர் வழங்குவதற்கான ஆண்டு செயல்திட்டத்தை ஜல்சக்தி அமைச்சகத்தின் ஒப்புதலுக்காக மேகாலயா இன்று தாக்கல் செய்துள்ளது . 2022 டிசம்பர் மாதத்துக்குள் அனைத்து வீடுகளுக்கும் குழாய் மூலம் குடிநீர் வழங்க மேகாலயா அரசு உத்தேசித்துள்ளது . மொத்தம் 5.89 லட்சம் கிராமப்பகுதி வீடுகளில் , 2020-21- இல் 1.80 லட்சம் வீடுகளுக்கு குழாய் பொருத்த மாநிலம் திட்டமிட்டுள்ளது . 2020-21 – ஆம் ஆண்டில் , 1096 கிராமங்களில் , முற்றிலும் குழாய்க் குடிநீர் வழங்குவதற்கு மேகாலயா திட்டமிட்டுள்ளது பாரட்டத்தக்கதாகும் . ஜல்ஜீவன் இயக்கத்தின் கீழ் , வீடுகளுக்குக் குழாய் மூலம் குடிநீர் வழங்குவதில் சிறப்பாகச் செயல்படும் மாநிலங்களுக்கு அவற்றின் செயல்திறன் அடிப்படையில் கூடுதல் நிதி வழங்கப்படுகிறது . 2020-21- இல் ஜல்ஜீவன் இயக்க அமலாக்கத்துக்காக மத்திய அரசு ரூ .175 கோடிக்கு அனுமதி அளித்துள்ளது .


    

    
    (Release ID: 1628762) Visitor Counter : 14
    
    
      Read this release in: English , Urdu , Hindi , Punjabi , Telugu