      எரிசக்தி அமைச்சகம்

      என்.டி.பி.சி – 2020 நிதியாண்டில் வரிக்கு முன்பான லாபம் 14.15% அதிகரிப்பு
      Posted On: 27 JUN 2020 5:52PM by PIB Chennai


    மின்ஆற்றல் அமைச்சகத்தின் கீழ் செயல்படும் மத்திய ப் பொதுத்துறை நிறுவனமான தேசிய அனல் மின் கழகம் லிமிடெட் ( National Thermal Power Corporation – NTPC) 62110 மெகாவாட் நிறுவு திறனை மொத்தமாகக் கொண்டு நாட்டின் மிகப்பெரும் மின் உற்பத்தி நிறுவனமாக விளங்குகிறது . இந்த நிறுவனம் 2020 நிதியாண்டுக்கான கணக்கை 27 ஜுன் 2020 அன்று வெளியிட்டுள்ளது . அதனுடன் 2020 நிதியாண்டின் 4 ஆம் காலஆண்டுக்கான தணிக்கைச் செய்யப்படாத நிதிக் கணக்கையும் சேர்த்து வெளியிட்டுள்ளது .


    2020 நிதியாண்டில் தேசிய அனல் மின் கழகம் லிமிடெட் இதுவரை இல்லாத சாதனையாக வர்த்தகரீதியிலான மின் உற்பத்திக்கான நிறுவு திறனை 8260 மெகாவாட் என்ற அளவுக்கு சேர்த்துக் கொண்டுள்ளது . தெஹ்ரி நீர் மின் மேம்பாட்டுக் கழகம் லிமிடெட் ( Tehri Hydro Development Corporation Limited – THDC), வடகிழக்கு மின்சக்திக் கழகம் (North Eastern Electric Power Corporation – NEEPCO) ஆகியவற்றிடம் இருந்து 2970 நிறுவு திறனை கையகப்படுத்திக் கொண்டதும் இதில் அடங்கும் . 2020 நிதியாண்டில் தேசிய அனல் மின் கழகக் குழுமம் மொத்தமாக உற்பத்தி செய்துள்ள மின்சார அளவு 290.19 பில்லியன் யூனிட்டுகள் ஆகும் . கடந்த ஆண்டில் உற்பத்தி 305.90 பில்லியன் யூனிட்டுகள் ஆகும் . இதனோடு கூடுதலாக தெஹ்ரி நீர் மின் மேம்பாட்டுக் கழகம் லிமிடெட் மற்றும் வடகிழக்கு மின்சக்திக் கழகம் ஆகியவற்றின் மொத்த உற்பத்தி 10.91 பில்லியன் யூனிட்டுகள் ஆகும் . தனி நிறுவனமாக தேசிய அனல் மின் கழகத்தின் 2020 நிதியாண்டுக்கான மொத்த உற்பத்தி 259.62 பில்லியன் யூனிட்டுகள் ஆகும் . கடந்தாண்டு உற்பத்தி 274.45 பில்லியன் யூனிட்டுகள் ஆகும் . நிலக்கரி அனல் மின்உற்பத்தி நிலையங்கள் தொழிற்சாலையினுடைய லோட் ஃபேக்டர் ( குறிப்பிட்ட காலகட்டத்தில் செய்யப்பட்ட உற்பத்தி அளவுக்கும் எந்த அளவு அதிகபட்சமாக அந்தக் காலகட்டத்தில் உற்பத்தி செய்ய முடியுமோ அந்த அளவுக்கும் இடையிலான விகிதம் ) சாதனை அளவாக 68.20 சதவீதம் எட்டப்பட்டுள்ளது . ஆனால் தேசிய சராசரி அளவு 55.89 சதவீதம் மட்டுமே ஆகும் . உற்பத்திக்கால க் காரணி 89.67 சதவீதமா க இருந்தது .


    2020 நிதியாண் டில் மொத்த வருமானம் ஒரு லட்சம் கோடி என்ற அளவைத் தாண்டி ரூபாய் 100,478.41 கோடி என்ற அளவை எட்டியுள்ளது . 2019 நிதியாண்டில் வருமானம் ரூபாய் 92,179.56 கோடி ஆகும் . அதாவது வருமானம் 9 சதவீதம் அதிகரித்துள்ளது . 2020 நிதியாண்டின் நான்காம் காலாண்டின் மொத்த வருமானமான ரூபாய் 28,278.75 கோடியை 2019 நிதியாண்டின் நான்காம் காலாண்டின் மொத்த வருமானமான ரூபாய் 22,545.61 கோடியோடு ஒப்பிட இது 25.43 சதவீதம் அதிகம் ஆகும் .


    2019 நிதியாண்டின் வரிக்கு முன்பான லாபம் ரூ .12,672.52 கோடியோடு ஒப்பிட 2020 நிதியாண்டின் வரிக்கு முன்பான லாபம் ரூ . 14,465.92 கோடி என்பது 14.15 சதவீதம் அதிகம் ஆகும் . 2019 நிதியாண்டின் நான்காம் காலாண்டின் வரிக்கு முன்பான லாபம் ரூபாய் 3,537.17 கோடி என்பதோடு ஒப்பிட 2020 நிதியாண்டின் நான்காம் காலாண்டில் வரிக்கு முன்பான லாபம் ரூபாய் 4,383.77 கோடி என்பது 23.93 சதவீதம் அதிகமாகும் .


    வரிக்குப் பின்பான லாபம் 2020 நிதியாண்டில் ரூ .10,112.81 கோடி ஆகும் . 2019 நிதியாண்டின் வரிக்குப் பின்பான லாபம் ரூபாய் 11,749.89 கோடி ஆகும் .


    தேசிய அனல் மின் கழகம் லிமிட்டெட்டின் இயக்குநர்கள் குழு செலுத்தப்பட்ட மூலதனப் பங்கிற்கான இறுதி ஈவுத்தொகையை @ 26.5% என்ற அளவில் வழங்க பரிந்துரை செய்துள்ளது . அதாவது 2020 நிதியாண்டிற்கு ரூபாய் 10 முகமதிப்புக் கொண்ட ஒவ்வொரு பங்கிற்கும் ரூ .2.65 வழங்கப்படும் . வருடாந்திரப் பொதுக்குழு கூட்டத்தில் பங்குதாரர்களின் அனுமதியைப் பொறுத்து இந்த ஈவுத்தொகையானது வழங்கப்படும் . நிறுவனமானது இடைக்கால ஈவுத்தொகையை @ 5% என்ற அளவில் செலுத்தப்பட்ட மூலதனப் பங்கிற்காக மார்ச் 2020 இல் வழங்கியுள்ளது . அதாவது ஒவ்வொரு சமமான பங்கிற்கும் ரூ .0.50 ஈவுத்தொகையாக வழங்கப்பட்டுள்ளது . நிறுவனம் ஈவுத்தொகையை தொடர்ச்சியாக 27 ஆண்டுகளாக வழங்கி வருகிறது .

    
    
    (Release ID: 1634843) Visitor Counter : 15
    
    
      Read this release in: Punjabi , English , Urdu , Hindi , Manipuri