      அறிவியல் மற்றும் தொழில்நுட்பத்துறை

      சுய-சார்பு இந்தியாவுக்கு அறிவியல், தொழில்நுட்பம் எவ்வாறு வழி வகுக்கும் என்பதைக் கண்டறிய அறிவாற்றல் தொடர்பை நாம் சோதிக்க வேண்டும்: ராஜஸ்தான் ஸ்ட்ரைட் (STRIDE) மெய்நிகர் மாநாட்டில் அறிவியல் மற்றும் தொழில்நுட்பத் துறை செயலாளர்.
      Posted On: 02 JUN 2020 3:38PM by PIB Chennai


    இந்திய அரசின் அறிவியல் மற்றும் தொழில்நுட்பத் துறையின் முயற்சியான ராஜஸ்தான் ஸ்ட்ரைட் (STRIDE) மெய்நிகர் மாநாட்டில் மே 30, 2020 அன்று பேசிய அறிவியல் மற்றும் தொழில்நுட்பத் துறையின் செயலாளர் , பேராசிரியர் அசுதோஷ் ஷர்மா , சுய - சார்பு இந்தியாவுக்கு அறிவியல், தொழில்நுட்பம் எவ்வாறு வழி வகுக்கும் என்பதைக் கண்டறிய அறிவாற்றல் தொடர்பை சோதித்து அதனை முழுவதுமாக வலுப்படுத்த வேண்டும் என்று வலியுறுத்தினார் .


    " சுய - சார்பு இந்தியா அல்லது ஆத்ம நிர்பார் பாரத்துக்கான அழைப்பு இருப்பதால் , உலகத் தரத்தில் அதற்கான பதில் இருக்க வேண்டும் . சுய - சார்புடன் நாம் விளங்குவதற்கு , இந்தியாவின் பலங்களான ஆராய்ச்சி, மேம்பாடு , வடிவமைப்பு , பணியாளர்கள் , பெரிய சந்தைகள் , மக்கள் தொகையின் பலம் , பன்முகத்தன்மை மற்றும் தகவல்களை நாம் வலுப்படுத்த வேண்டும் ," என்று அவர் கூறினார் .


    அறிவியல் , சமுகம் மற்றும் சுய - சார்பு ஆகியவற்றின் மீது கவனம் செலுத்திய பேராசிரியர் ஷர்மா , கொவிட் -19 நெருக்கடியில் இருந்து கற்றுக் கொண்டதைப் பற்றி பேசினார் .


    " உலகத் தரத்திலான சுவாசக் கருவிகளாக இருக்கட்டும் அல்லது புதிய பரிசோதனை முறைகள் ஆகட்டும் , கொவிட் -19- க்கான தீர்வுகளைக் கண்டறிவதில் பெரிய விஷயங்கள் கடந்த இரண்டு மாதங்களில் நடந்துள்ளன . நமது தேவைகள் மற்றும் முன்னுரிமைகள் குறித்தான தெளிவான மற்றும் சரியான புரிதல் , மற்றும் கல்வித் துறையினர் , தொழில் துறையினரைப் பங்குதாரர்களாகக் கொண்ட, சிக்கலை நோக்கிய அணுகுமுறை தான் இவற்றுக்கெல்லாம் காரணம் . அறிவு உற்பத்தி அமைப்புகளோடு அறிவு நுகர்தலை இணைப்பதன் மூலமாக இவை இரண்டுக்கும் நன்மை செய்வதோடு , நமது பலங்களையும் , கொவிட் -19 மூலம் கற்றுக் கொண்ட பாடங்களையும் விரைவாகவும் , பெரிய அளவிலும் நாம் கட்டமைக்கலாம் ," என்று அவர் கூறினார் .


    ***

    
    
    (Release ID: 1628723) Visitor Counter : 32
    
    
      Read this release in: English , Urdu , Hindi , Punjabi , Telugu