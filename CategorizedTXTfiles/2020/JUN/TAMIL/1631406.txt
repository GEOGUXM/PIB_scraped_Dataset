      PIB Headquarters

      கட்டுமானத் தொழில் மீதான செஸ் நிதி, ஊரடங்கு காலத்தில் கட்டுமானத் தொழிலாளர்களுக்கு பேருதவியாக அமைந்துள்ளது.
      
      ரூ.31,000 கோடி செஸ் நிதியிலிருந்து மாநில அரசுகள் தொழிலாளர்களுக்கு நிதியுதவி வழங்கியுள்ளன.

      Posted On: 13 JUN 2020 4:56PM by PIB Chennai
      * கே . தேவிபத்மநாபன் , கள விளம்பர அலுவலர் , திருச்சிராப்பள்ளி .
      * பாதிக்கப்பட்ட அமைப்பு சாரா கட்டுமானத் தொழிலாளர்களுக்கு , மத்திய அரசு பல்வேறு நலத்திட்ட உதவிகளை அறிவித்துள்ளது . அன்றாட ஊதியத்தை எதிர்நோக்கியுள்ள கட்டுமானத் தொழிலாளர்கள் , ஊரடங்கால் தங்களது வருமானத்திற்கான ஆதாரத்தை இழந்துள்ளனர் . எனவே , தொழிலாளர் நல வாரியத்தால் வசூலிக்கப்பட்ட செஸ் நிதியிலிருந்து , கட்டுமானத் தொழிலாளர்களின் வங்கிக்கணக்கில் நேரடிப் பணப்பரிமாற்றத் திட்டத்தின் கீழ் அரசு அறிவுறுத்தியுள்ளது . அதன்படி , கட்டுமானத் தொழிலாளர் நல வாரியத்தில் பதிவுசெய்த 3.5 கோடி கட்டுமானத் தொழிலாளர்களுக்கு , இதுவரை ரூ .52,000 கோடி அளவிற்கு செஸ் நிதியிலிருந்து வழங்கப்பட்டு பயனடைந்துள்ளனர் . மாநில அரசுகளின் செஸ் நிதியில் இருப்பில் உள்ள 31,000 கோடி ரூபாயை பயன்படுத்தி , ஊரடங்கு காலத்தில் கட்டுமானத் தொழிலாளர்களுக்கு சிறப்பு நிதியுதவி வழங்கிடுமாறு , மாநில அரசுகளை மத்திய நிதியமைச்சர் கேட்டுக் கொண்டுள்ளார் .
      * மற்றும் பிற கட்டுமானத் தொழிலாளர் சட்டங்களின் படி , கட்டுமான செலவில் ஒரு சதவீத நிதி , மாநில அரசுகளால் செஸ் வரியாக வசூலிக்கப்படுகிறது . தொழிலாளர்கள் 60 வயதை அடையும் போது ஓய்வூதியம் வழங்குவதற்கோ , அல்லது விபத்தில் சிக்க நேரிட்டாலோ , இந்த நிதியிலிருந்து தான் மாநில அரசுகள் நிதியுதவி அளித்து வருகின்றன . பதிவுபெற்ற தொழிலாளர்களின் குழந்தைகளுக்கான கல்வி உதவித் தொகைகளும் இந்த நிதியிலிருந்து தான் வழங்கப்படுகிறது . 18 முதல் 60 வயதுடைய எந்தவொரு கட்டுமானத் தொழிலாளியும் , நல வாரியத்தில் தமது பெயரைப் பதிவுசெய்து கொள்ளலாம் .
      * அரசு , அந்தந்த மாவட்ட நிர்வாகங்கள் மற்றும் தொழிலாளர் நல வாரியங்கள் மூலம் , கட்டுமானத் தொழிலாளர்கள் மற்றும் அமைப்புசாரா தொழிலாளர்களுக்கு நிதியுதவி வழங்கி வருகிறது . திருச்சிராப்பள்ளி மாவட்டத்தில் , நல வாரியத்தில் பதிவுசெய்த கட்டுமானத் தொழிலாளர்களுக்கு தலா 15 கிலோ அரிசி , ஒரு கிலோ பருப்பு மற்றும் ஒரு கிலோ சமையல் எண்ணெய் போன்றவை , கோவிட் - 19 சிறப்புத் தொகுப்பு உதவியாக வழங்கப்பட்டுள்ளது . அந்தந்தப் பகுதியிலுள்ள நியாயவிலைக் கடைகள் மூலமாக , சமூக இடைவெளியைப் பின்பற்றி இந்தத் தொகுப்பு உதவிகள் விநியோகிக்கப்பட்டுள்ளது . இது தவிர , கட்டுமானத் தொழிலாளர்களின் வங்கிக் கணக்கிலும் , சிறப்பு நிதியுதவியாக தலா ஆயிரம் ரூபாய் நேரடியாகச் செலுத்தப்பட்டுள்ளது . கரூர் மாவட்டத்தில் கட்டுமானத் தொழிலாளர் மற்றும் பிற அமைப்புசாரா தொழிலாளர் நல வாரியங்களில் 29,769 பேர் பதிவுசெய்துள்ளனர் . இவர்களில் , முதற்கட்டமாக 16,500 பேருக்கு நிதியுதவி மற்றும் சிறப்புத் தொகுப்பு திட்டங்கள் வழங்கப்பட்டுள்ளன . எஞ்சியவர்கள் , அவரவர் பெயர் , வங்கிக் கணக்கு விவரம் , ஆதார் எண் மற்றும் தொழிலாளர் நல வாரியத்தில் பதிவு செய்த விவரங்களை , சம்பந்தப்பட்ட தொழிலாளர் நல வாரிய அலுவலகத்திற்கு அனுப்பி வைக்குமாறு கேட்டுக் கொள்ளப்பட்டுள்ளனர் . பெரம்பலூர் மாவட்டத்தில் , 15,987 கட்டுமானத் தொழிலாளர்களுக்கு தலா 15 கிலோ அரிசி , ஒரு கிலோ பருப்பு மற்றும் சமையல் எண்ணெய் விநியோகிக்கப்பட்டுள்ளது . மேலும் , கட்டுமானத் தொழிலாளர்கள் மற்றும் பதிவுபெற்ற ஆட்டோ ஓட்டுநர்களுக்கு தலா ரூ .1,000 நிதியுதவியும் அவர்களது வங்கிக் கணக்கில் செலுத்தப்பட்டுள்ளது .
      * நெருக்கடியான காலகட்டத்தில் , தங்களுக்கு உதவி செய்துள்ள மத்திய – மாநில அரசுகளுக்கு , கரூர் மாவட்ட கட்டுமானத் தொழிலாளர் மற்றும் அமைப்புசாராத் தொழிலாளர் நலச் சங்க செயலாளர் திருமதி . சுமதி நன்றி தெரிவித்துள்ளார் . ஊரடங்கால் வெகுவாக பாதிக்கப்பட்டுள்ள தினக்கூலி தொழிலாளர்களான கட்டுமானத் தொழிலாளர்களுக்கு , மத்திய , மாநில அரசுகளின் உதவிகள் , பெரிதும் உதவிகரமாக இருந்ததாகவும் அவர் கூறியுள்ளார் . தற்போது , எந்தவித வருமானமும் இல்லாமல் தவிக்கும் கட்டுமானத் தொழிலாளர்களுக்கு , இன்னும் கூடுதலாக உதவி மற்றும் சலுகைகளை வழங்க வேண்டுமென்றும் திருமதி . சுமதி கோரிக்கை விடுத்துள்ளார் .
      * நடைமுறைகளில் தளர்வுகள் அளிக்கப்பட்டுள்ள போதிலும் , கட்டுமானத் தொழில் மெதுவாகத் தான் தொடங்கியுள்ளது . கட்டுமானத் தொழிலாளர்களில் பெரும்பாலானோர் , புலம்பெயர்ந்த தொழிலாளர்கள் என்பதால் , அவர்கள் ஷ்ரமிக் சிறப்பு ரயில்கள் மூலம் சொந்த மாநிலங்களுக்கு சென்றுவிட்ட நிலையில் , தற்போது உள்ளூர்த் தொழிலார்கள் மட்டுமே பணிக்கு வருகின்றனர் . மத்திய அரசின் சுயசார்பு இந்தியா திட்டத்தின் , துறைசார்ந்த நடவடிக்கைகள் மூலம் , நமது பொருளாதாரத்திற்குப் புத்துயிரூட்டுவதற்கான முயற்சிகள் படிப்படியாக மேற்கொள்ளப்பட்டு வருவதன் காரணமாக , பல்வேறு திட்டங்களின் மூலம் பாதிக்கப்பட்டோர் அதிகளவில் பயனடையும்போது , இந்த நடவடிக்கைகளின் பலன் கண்கூடாகத் தெரியவரும் .

    *****


    

    
    (Release ID: 1631406) Visitor Counter : 25
    
    
      Read this release in: English
    
    
    

*