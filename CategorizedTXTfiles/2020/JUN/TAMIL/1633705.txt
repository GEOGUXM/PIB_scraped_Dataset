      நிதி அமைச்சகம்

      சிறு, குறு, நடுத்தரத் தொழில் நிறுவனங்கள், வங்கிசாரா நிதி நிறுவனங்களுக்கான அரசுத் திட்டங்கள் குறிப்பிடத்தக்க மாற்றத்தை ஏற்படுத்தியுள்ளன - அவசரக் கடன் உத்திரவாத திட்டத்தின் கீழ் வழங்கிய தொகை ரூ.79,000 கோடியை தாண்டியது
      Posted On: 23 JUN 2020 2:43PM by PIB Chennai


    சிறு , குறு , நடுத்தரத் தொழில் நிறுவனங்களின் ( MSMEs) வளர்ச்சியில் அரசு தலையீடு விரைவான மாற்றத்தை ஏற்படுத்திக் கொண்டிருக்கிறது . அரசு மற்றும் தனியார் வங்கிகளின் அவசரக் கடன் உத்திரவாதத் திட்டத்தின் கீழ் ஜூன் 20 ஆம் தேதி வரை ரூ .79,000 கோடிக்கு அதிகமான கடன் அனுமதிக்கப்பட்டுள்ளது . இவற்றில் ரூ .35,000 கோடிக்கு மேல் ஏற்கனவே வழங்கப்பட்டுள்ளன .


    இத்திட்டத்தின் கீழ் எஸ்பிஐ , எச்டிஎப்சி , பாங்க் ஆப் பரோடா , பஞ்சாப் தேசிய வங்கி , கனரா வங்கி ஆகியவை அதிகளவில் கடன் கொடுத்துள்ளன . இது முடக்கத்துக்குப் பின் , 19 லட்சம் சிறு , குறு , நடுத்தரத் தொழில் நிறுவனங்களும் , இதர வர்த்தக நிறுவனங்களும் மீண்டும் தொழில் தொடங்க உதவியுள்ளது . சுயசார்பு இந்தியா நிதியுதவித் திட்டத்தின் ஒரு பகுதியாக , சிறு , குறு , நடுத்தரத் தொழில் நிறுவனங்கள் மற்றும் சிறு தொழில்களுக்கு மத்திய அரசு ரூ .3 லட்சம் கோடி மதிப்பிலான கூடுதல் கடன் திட்டங்களை அறிவித்துள்ளது . இதன் மூலம் , அந்த நிறுவனங்கள் ஏற்கனவே பெற்ற கடனில் 20 சதவீதம் அளவுக்குக் கூடுதல் கடன் பெறலாம் .


    கடந்த மார்ச் - ஏப்ரல் மாதம் அறிவிக்கப்பட்ட ரிசர்வ் வங்கியின் சிறப்புப் பணப்புழக்க வசதித் திட்டத்தின் கீழ் , சிறு , குறு , நடுத்தரத் தொழில் நிறுவனங்கள் மற்றும் சிறிய வணிகர்களுக்கு கடன் வழங்க வங்கிசாரா நிதி நிறுவனங்கள் , சிறிய நிதி நிறுவனங்கள் , வங்கிகளுக்கு , இந்திய சிறுதொழில் வளர்ச்சி வங்கி ( SIDBI) ரூ .10,220 கோடி கடன் வழங்கியது . வீட்டு வசதி நிதி நிறுவனங்களுக்கு , தேசிய வீட்டு வசதி வங்கி (NHB) ரூ .10,000 கோடி வழங்கியது . தற்போதுள்ள திட்டங்களுடன் கூடுதலாக SIDBI, NHB ஆகியவை ரூ .30,000 கோடி கடன் வழங்கியள்ளன .


    வங்கிசாரா நிதி நிறுவனங்கள் மற்றும் சிறிய நிதி நிறுவனங்களுக்கு நீட்டிக்கப்பட்ட கடன் உத்திரவாதத் திட்டத்தின் கீழ் , மேலும் உதவிகள் அளிக்கப்பட்டு வருகின்றன . இவற்றுக்கான அனுமதி ரூ .5000 கோடியைத் தாண்டியுள்ளது . மற்றொரு ரூ .5000 கோடி பண பரிவர்த்தனைக்கான அனுமதி , பேச்சுவார்த்தை நடந்து கொண்டிருப்பதால் , பரிசீலனையில் உள்ளது .

    
    
    (Release ID: 1633705) Visitor Counter : 32
    
    
      Read this release in: English , Gujarati , Urdu , Marathi , Hindi , Manipuri , Bengali , Punjabi , Odia , Telugu , Malayalam