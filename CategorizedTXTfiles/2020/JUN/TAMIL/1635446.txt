      குறு சிறு மற்றும் நடுத்தர தொழில் துறை அமைச்சகம்

      1 ஜுலை 2020 முதல் உதயம் பதிவு என்ற பெயரில் குறு, சிறு, நடுத்தர்த் தொழில் நிறுவனங்களின் பதிவுக்கான புதிய நடைமுறையானது முன்பே திட்டமிட்டபடி அமலுக்கு வருகிறது.
      Posted On: 30 JUN 2020 5:41PM by PIB Chennai


    குறு , சிறு , நடுத்தரத் தொழில்களுக்கான மத்திய அமைச்சகம் 22 ஜுன் 2020 தேதியிட்ட தனது அறிவிக்கையில் ஏற்கனவே தெரிவித்துள்ள படி தொழிற்சாலைகளை வகைப்படுத்தி பதிவு செய்கின்ற புதிய நடைமுறையானது 1 ஜுலை 2020 இல் இருந்து தொடங்குகிறது . இந்த நோக்கத்துக்காக ஒரு தொழிற்சாலை உதயம் என்ற பெயரில் அழைக்கப்படும் மற்றும் பதிவுக்கான நடைமுறை ” உதயம் பதிவு ” என்று அழைக்கப்படும் :-


    நடைமுறையின் முக்கியமான அம்சங்கள் :

      * குறு , சிறு , நடுத்தரத் தொழில்கள் பதிவு நடைமுறை முழுவதும் ஆன்லைனில் காகிதப்பயன்பாடு இல்லாமல் சுயஉத்தரவாதத்தின் அடிப்படையில் மேற்கொள்ளப்படும் . ஒரு குறு , சிறு , நடுத்தரத் தொழிலகத் தொழிற்சாலையைப் பதிவு செய்வதற்காக எந்த ஒரு ஆவணத்தையோ அல்லது ஆதாரத்தையோ பதிவேற்றம் செய்ய வேண்டிய தேவை இல்லை .
      * பதிவு செய்வதற்கு ஆதார் எண் தேவை
      * பதிவு செய்த பிறகு பதிவு எண் வழங்கப்படும் .
      * பதிவு செய்யும் நடைமுறைகள் முடிவடைந்த பிறகு , உதயம் பதிவு சான்றிதழ் வழங்கப்படும்.
      * இந்தச் சான்றிதழில் டைனமிக் கியூ .ஆர் கோட் இருக்கும். இதன் மூலம் அமைச்சகத்தின் போர்ட்டலில் உள்ள இணைய பக்கத்தையும் அந்த தொழிற்சாலை குறித்த விவரங்களையும் தெரிந்து கொள்ளலாம்.
      * பதிவைப் புதுப்பிக்க வேண்டிய தேவை இல்லை
      * நிரந்தரக் கணக்கு எண் மற்றும் சரக்கு மற்றும் சேவை வரி இணைக்கப்பட்ட தொழிற்சாலைகளின் முதலீடு மற்றும் ஆண்டுத்தொழில் தொகை குறித்த விவரங்கள் சம்பந்தப்பட்ட அரசு தரவுத்தொகுப்பில் இருந்து தானாகவே எடுத்துக் கொள்ளப்படும் .
      * குறு , சிறு , நடுத்தரத் தொழில்கள் அமைச்சகத்தின் ஆன்லைன் சிஸ்டமானது வருமான வரி மற்றும் ஜி .எஸ்.டி.ஐ.என் அமைப்புகளுடன் முற்றாக ஒருங்கிணைக்கப்பட்டுள்ளது.
      * குறு , சிறு , நடுத்தரத் தொழில்கள் அமைச்சகத்தின் கீழ் எந்த ஒரு அதிகாரியும் வழங்கி உள்ள இ .எம்-II அல்லது யு.ஏ.எம் பதிவு அல்லது வேறெந்த பதிவையோ வைத்துள்ளவர்கள் தாங்களாகவே மீண்டும் பதிவு செய்தாக வேண்டும்.
      * எந்த ஒரு தொழிற்சாலையும் ஒரு உதயம் பதிவுக்கு மேல் பதிவு செய்யக் கூடாது . ஆனால் ஒரே பதிவில் உற்பத்தி அல்லது சேவை அல்லது இரண்டும் உள்ளடக்கிய பல்வேறு நடவடிக்கைகளைக் குறிப்பிடலாம் அல்லது சேர்த்துக் கொள்ளலாம்.
      * அரசின் உதவி இயக்குமுறையானது ஒற்றைச் சாளர அமைப்பு என்ற பெயரில் சாம்பியன் கட்டுப்பாட்டு அறையில் மேற்கொள்ளப்படுகிறது . மாவட்டத் தொழில் மையத்தில் இந்த நடைமுறைக்காக பொதுமக்களுக்கு உதவிகள் வழங்கப்படும்.
      * பதிவு நடைமுறை அனைத்தும் இலவசம் . இது தொடர்பாக எந்த விதமான கட்டணமும் இல்லை, செலவும் இல்லை.

    இந்த நடைமுறையானது மிக எளிமையானதாக , சிரமமில்லாததாக, தொழில் முனைவோருக்கு உதவுவதாக இருக்கும் என்று அமைச்சகம் நம்பிக்கை தெரிவித்துள்ளது. இந்தியாவில் மட்டுமல்லாமல் சர்வதேச அளவிலும் எளிமையாக வர்த்தகம் மேற்கொள்ளுதல் என்பதற்கான ஒரு உதாரணமாக இது விளங்கும்.

    
    
    (Release ID: 1635446) Visitor Counter : 34
    
    
      Read this release in: English , Marathi , Hindi , Manipuri , Punjabi
    
    
    

*