      நிதி ஆணையம்

      நிதி ஆணையம் தனது ஆலோசனைக் குழுவைச் சந்தித்தது
      Posted On: 26 JUN 2020 3:19PM by PIB Chennai


    தனது ஆலோசனைக் குழுவுடன் ஜூன் 25 மற்றும் 26, 2020 ஆகிய நாட்களில் மெய்நிகர் கூட்டங்கள் நடத்திய பதினைந்தாவது நிதி ஆணையம் , ஆணையம் தற்போது எதிர்நோக்கியுள்ள பல்வேறு விஷயங்கள் குறித்து ஆலோசித்தது . பதினைந்தாவது நிதி ஆணையத்தின் தலைவர் திரு . என் . கே . சிங் தலைமையேற்ற இந்தக் கூட்டத்தில் , ஆணையத்தின் அனைத்து உறுப்பினர்களும் , மூத்த அதிகாரிகளும் கலந்து கொண்டனர் . 25 ஜூன் , 2020 அன்று நடைபெற்றக் கூட்டத்தில் , ஆலோசனைக் குழுவில் இருந்து டாக்டர் . கிருஷ்ணமூர்த்தி சுப்பிரமணியன் , டாக்டர் . சஜ்ஜித் Z சினாய் , டாக்டர் . பிரச்சி மிஷ்ரா , திரு . நீல்காந்த் மிஷ்ரா மற்றும் டாக்டர் . ஓம்கார் கோசுவாமி ஆகியோரும் , சிறப்பு அழைப்பாளராக டாக்டர் . ரத்தின் ராயும் கலந்துக் கொண்டனர் . 26 ஜூன் , 2020 அன்று நடைபெற்றக் கூட்டத்தில் , ஆலோசனைக் குழுவில் இருந்து டாக்டர் . அர்விந்த் விர்மானி , டாக்டர் . டி . கே . ஸ்ரீவத்சவா , டாக்டர் . எம் . கோவிந்த ராவ் மற்றும் டாக்டர் . சுதிப்டோ முண்ட்லே ஆகியோர் , டாக்டர் . ஷங்கர் ஆச்சார்யா மற்றும் டாக்டர் . ப்ரொனாப் சென் ஆகியோருடன் கலந்துக் கொண்டனர் . 2020-21- ஆம் ஆண்டுக்கான அறிக்கையை பதினைந்தாவது நிதி ஆணையம் சமர்பித்தப் பிறகு நடைபெறும் மூன்றாவது கட்டக் கூட்டமும் , கொவிட் -19 பெருந்தொற்றால் தேசியப் பொதுமுடக்கம் அமல்படுத்தப்பட்டதில் இருந்து நடைபெறும் இரண்டாவது கூட்டமும் இதுவாகும் .


    ஆணையத்தை தாங்கள் ஏப்ரலில் சந்தித்தப் பிறகு , மே இறுதி வரை தேசிய பொதுமுடக்கம் மேலும் நீட்டிக்கப்பட்டதென்றும் , கட்டுப்பாடுகள் தற்போது படிப்படியாகத் தளர்த்தப்பட்டு பொருளாதார நடவடிக்கைகள் மீண்டும் தொடங்கியுள்ளதாகவும் ஆலோசனைக் குழு உறுப்பினர்கள் தெரிவித்தனர் . ஆனால் , பொருளாதாரத்தின் மீதும் , மத்திய மற்றும் மாநில அரசுகளின் நிதி நிலைமைகளின் மீதும் பெருந்தொற்று ஏற்படுத்தியுள்ள தாக்கம் இன்னும் கூட மிகவும் நிச்சயமற்றதாகவே இருக்கிறது . 2020-21- ஆம் ஆண்டுக்கான தங்களது மொத்த உள்நாட்டு உற்பத்திக் கணிப்புகளை பல்வேறு ஆய்வாளர்களும் , சிந்தனை மையங்களும் குறைத்துள்ளன . தற்போது நடைமுறையில் உள்ள தனி நபர் இடைவெளி நடவடிக்கைகளாலும் , பல்வேறு இடங்களில் இருக்கும் உள்ளூர் அளவிலானக் கட்டுப்பாடுகளாலும் , விநியோகச் சங்கிலிகள் இன்னும் இயல்பு நிலைக்குத் திரும்பாமல் , மீண்டெழும் செயல்பாட்டை பாதிக்கிறது .


    மத்திய மற்றும் மாநில அரசுகளின் வரி வருவாய் வசூல்கள் மீது பொருளாதாரக் கட்டுப்பாடுகள் ஏற்படுத்தக்கூடிய எதிர்மறை விளைவுகள் குறித்தும் ஆலோசனக் குழு விவாதித்தது . பெருந்தொற்றால் வரி வசூல் கணிசமாக பாதிக்கப்படும் என்று கூறிய சில உறுப்பினர்கள் , பெருந்தொற்றால் வரி வசூல் மீது ஏற்படக்கூடிய தாக்கம் சமச்சீரற்ற முறையில் இருக்கலாம் என்றும் சுட்டிக்காட்டினர் .


    பெருந்தொற்றுக்குப் பின்னர் பொதுக் கடனை ஒருங்கிணைப்பதற்கு வழி ஒன்றை உருவாக்குவதற்கான சாத்தியங்களையும் , அதில் உள்ள சிக்கல்களையும் விவாதித்த குழுவினர் , அரசின் பற்றாக்குறைகள் மற்றும் கடனின் விளைவுகள் குறித்தும் ஆலோசித்தனர் . செலவினங்களைப் பொறுத்த வரை , சுகாதாரம் , ஏழைகளுக்கு ஆதரவு மற்றும் இதரப் பொருளாதாரக் காரணங்களுக்காக அரசுக்கு கணிசமான செலவுகள் இருக்கும் .


    வரும் காலங்களில் பெரும் நிச்சயமற்றத் தன்மை இருக்கும் என்று தெரிவித்த ஆலோசனைக் குழு உறுப்பினர்கள் , ஐந்து ஆண்டு காலத்துக்கு நிதிப் பரிவர்த்தனைகளை வடிவமைப்பதில் எதிர்கொள்ளும் பெரும் சவால்களுக்காக ஆணையத்தைப் பாராட்டினர் . முடிந்த அளவுக்கு சிறப்பான மதிப்பீட்டை செய்வதற்காக , பொருளாதார மற்றும் நிதி முனைகளில் அவ்வப்போது எழும் குறியீடுகளை ஆணையமும் , ஆலோசனைக் குழுவும் உடனுக்குடன் கூர்ந்து கண்காணிக்கும் .


    *****

    
    
    (Release ID: 1634531) Visitor Counter : 28
    
    
      Read this release in: English , Urdu , Hindi , Marathi , Manipuri , Punjabi , Telugu