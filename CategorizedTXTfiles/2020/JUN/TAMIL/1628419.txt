      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      சீருந்து/விசையுந்து (Motor Cab/Cycle) வாடகைத் திட்டங்களை செயல்படுத்துவதற்கு அறிவுரைகளை வெளியிட்டது சாலை போக்குவரத்து அமைச்சகம்
      Posted On: 01 JUN 2020 6:03PM by PIB Chennai


    சில பங்குதாரர்களிடம் இருந்து பெறப்பட்டத் தகவல்களைத் தொடர்ந்து சீருந்து / விசையுந்து வாடகைத் திட்டங்களை செயல்படுத்துவதற்கான அறிவுரையை சாலைப் போக்குவரத்து மற்றும் நெடுஞ்சாலைகள் அமைச்சகம் ஜூன் 1, 2020- ஆவது தேதியிட்ட RT-11036/09/2020-MVL(pt-1) என்னும் அறிவிப்பின் மூலம் கீழ்கண்டவாறு வெளியிட்டது; -


    அ . வணிக வண்டியை ஓட்டும் நபர் செல்லுபடியாகும் ஓட்டுநர் உரிமம் / சர்வதேச ஓட்டுநர் உரிமம் மற்றும் சீருந்து ( படிவம் 3/4 ) அல்லது விசையுந்து ( படிவம் 2) ஆகியவற்றை வாடகைக்கு விடுவதற்கான உரிமத்தின் நகலை வைத்திருந்தால் அவரிடம் இருந்து வேறெந்த ஆவணமும் கேட்கக் கூடாது .


    ஆ . விசையுந்தை வாடகைக்கு விடும் திட்டத்தை அமல்படுத்தலாம் மற்றும் அதை இயக்குபவர்களுக்கு உரிமத்தைப் பரிசீலிக்கலாம் .


    இ . தொடர்புடைய வரிகளைக் கட்டும் பட்சத்தில் , விசையுந்தை வாடகைக்கு விடும் திட்டத்தின் கீழ் உள்ள உரிமம் பெற்ற இரு சக்கர வாகனங்களை மாநிலங்களுக்கிடையே ஓட்ட அனுமதிக்கலாம் .


    சீருந்தை வாடகைக்கு விடும் திட்டத்துக்கான வழிகாட்டுதல்களை SO 437(E) dated 12.06.1989 மூலமும் விசையுந்தை வாடகைக்கு விடும் திட்டத்துக்கான வழிகாட்டுதல்களை SO 375(E) at 12.05.1997 மூலமும் அமைச்சகம் வெளியிட்டுள்ளது . சுற்றுலாப் பயணிகள் , பெரு நிறுவன அதிகாரிகள் , வணிகப் பயணிகள் மற்றும் விடுமுறையில் உள்ள குடும்பங்களுக்கு வழங்கப்படும் வாடகைச் சீருந்து சேவைகளைப் போலவே இந்த வண்டிகளையும் பயன்படுத்தலாம் .


    ***
    

    
    (Release ID: 1628419) Visitor Counter : 12
    
    
      Read this release in: English , Urdu , Marathi , Hindi , Bengali , Punjabi , Telugu