      புள்ளியியல் மற்றும் திட்ட அமலாக்கம் அமைச்சகம்

      தொழில்துறை உற்பத்திக் குறியீட்டின் துரித மதிப்பீடுகள் மற்றும் 2020 ஏப்ரல் மாதத்துக்கான பயன்-அடிப்படைக் குறியீடு ( அடிப்படை 2011-12=100)
      Posted On: 12 JUN 2020 5:30PM by PIB Chennai


    தொழில்துறை உற்பத்திக் குறியீட்டின் ( ஐஐபி ) துரித மதிப்பீடுகள் ஒவ்வொரு மாதமும் 12- ஆம் தேதி ( அல்லது முந்தைய வேலை நாளில் ) 6 வார இடைவெளியில் வெளியிடப்பட்டு வருகிறது . உற்பத்தி செய்யும் நிறுவனங்களிடமிருந்து கிடைக்கும் தரவுகளை ஆதார முகமைகள் பெற்று அவற்றைத் தொகுக்கின்றன .


    கொவிட் -19 பெருந்தொற்று பரவிவருவதைக் கட்டுப்படுத்த , முன்னெச்சரிக்கை நடவடிக்கையாக நாடு முழுவதும் ஊரடங்கை மத்திய அரசு அறிவித்துள்ளதைக் கருத்தில் கொண்டு , பெரும்பாலான தொழில்துறை நிறுவனங்கள் 2020 மார்ச் மாத இறுதி வாரத்திலிருந்து இயங்கவில்லை . இந்த முடக்கம் , 2020 ஏப்ரல் மாதத்தில் , நிறுவனங்களின் உற்பத்தியில் பாதிப்பை ஏற்படுத்தியது . பெரும்பாலான நிறுவனங்கள் உற்பத்தி இல்லை என்று குறிப்பிட்டுள்ளன . இதன் தொடர்ச்சியாக , 2020 ஏப்ரல் மாத ஐஐபி குறியீட்டை , முந்தைய மாதங்களுடன் ஒப்பிடுவது பொருத்தமாக இராது . வரும் மாதங்களில் , ஐஐபியில் மாற்றங்களை நோக்கலாம் . ஐஐபியின் திருத்தக் கொள்கையின்படி , இந்த துரித மதிப்பீடுகள் , பிந்தைய வெளியீடுகளில் திருத்தம் செய்யப்படும் .


    2020 ஏப்ரல் மாதத்துக்கான தொழில்துறை உற்பத்திக் குறியீட்டின் துரித மதிப்பீடுகள் , 2011-12 அடிப்படையில் 56.3 ஆக இருந்தது . 2020 ஏப்ரல் மாதத்தில் , சுரங்கத்தொழில் , உற்பத்தி மற்றும் மின்சாரம் ஆகியவற்றுக்கான ஐஐபி குறியீடுகள் முறையே , 78.3, 45.1 மற்றும் 126.1 ஆக இருந்தது .

    
    
    (Release ID: 1631196) Visitor Counter : 11
    
    
      Read this release in: Telugu , English , Urdu , Hindi