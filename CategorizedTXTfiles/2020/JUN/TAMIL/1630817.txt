      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      கொவிட்-19 தொற்றுப் பரவல் காரணமாக வீட்டிலிருந்து பணிபுரிவதற்கான விதிமுறைகளைத் துரிதப்படுத்துமாறு நிர்வாகச் சீர்திருத்தங்கள் மற்றும் பொதுமக்கள் குறைதீர்வு துறைக்கு மத்திய அமைச்சர் டாக்டர் ஜித்தேந்திர சிங் அறிவுறுத்தல்
      Posted On: 10 JUN 2020 6:04PM by PIB Chennai


    மத்திய பணியாளர் நலன் , பொதுமக்கள் குறைதீர்வு மற்றும் ஓய்வூதியத்துறை இணையமைச்சர் டாக்டர் ஜித்தேந்திர சிங் , தமது துறை மேற்கொண்டு வரும் நடவடிக்கைகள் குறித்து ஆய்வு மேற்கொண்டார் . வீட்டிலிருந்து பணிபுரியும் கொள்கை வழிகாட்டுதல்களை துறை துரிதப்படுத்துமாறு அவர் அறிவுரை வழங்கினார் . முன்னுரிமை அடிப்படையில் , அமைச்சகங்கள் , துறைகள் ஆகியவற்றுடன் தேவையான ஆலோசனைகளை நடத்தி முடிக்குமாறு அவர் அறிவுறுத்தினார் . வீட்டிலிருந்து பணிபுரியும் விதிமுறைகளை உரிய நேரத்தில் வெளியிடுவது , மத்திய செயலகத்தில் பணிபுரியும் ஊழியர்கள் பிரதமரின் சமூக இடைவெளி , ‘ தோ கஸ் தூரி ’ என்ற அழைப்பைப் பின்பற்ற பெரிதும் உதவும் .


    2020 ஜூன் 12- ஆம்தேதி வடகிழக்கு மாநிலங்களுக்கான இ - அலுவலகக் கருத்தரங்கில் டாக்டர் ஜித்தேந்திர சிங் உரையாற்றுகிறார் . இந்தியாவின் வடகிழக்கு மாநிலங்களில் டிஜிடல் செயலகங்களை உருவாக்குவதை நோக்கமாகக் கொண்டு இது நடத்தப்படவுள்ளது . இணையதள வழிமுறையில் நடத்தப்படவுள்ள இந்த கருத்தரங்கிற்கான ஏற்பாடுகள் குறித்த கூட்டத்தில் இன்று டாக்டர் ஜித்தேந்திர சிங் கலந்து கொண்டார் . 75 மத்திய அமைச்சகங்கள் , துறைகளின் இ - அலுவலகங்களின் முன்னேற்றம் , மத்திய செயலகத்தின் டிஜிட்டல் வடிவை உருவாக்க வகை செய்துள்ளது . கொவிட் -19 ஊரடங்கு காலத்தில் வீட்டிலிருந்து பணிபுரிவதை சாத்தியமாக்க இது உறுதி செய்துள்ளது . வடகிழக்கு மாநிலங்களின் இ - அலுவலக நடைமுறையை அமல்படுத்துவதன் மூலம் , கால வரம்பிற்குள் , மாநில செயலகங்கள் காகிதமற்ற நிர்வாகத்திற்கு மாற உதவும் . இது நடைமுறைக்கு வரும் போது , மெய்நிகர் தனியார் கட்டமைப்புகள் , டிஜிட்டல் கையெழுத்து சான்றிதழ்கள் ஆகியற்றுடன் செயல்பட அதிகாரிகளுக்கு அதிகாரமளிக்கப்படும் . இதன்மூலம் ஆள் தொடர்பு குறைவான நிர்வாகத்தை செயல்படுத்த இது உதவும் .


    மார்ச் மாதம் 30- ஆம்தேதி முதல் ஜூன் 9- ஆம்தேதி வரை , கொவிட் -19 தொடர்பான ஒரு லட்சம் குறைபாடுளுக்கு நிர்வாகச் சீர்திருத்தங்கள் மற்றும் பொதுமக்கள் குறைதீர்வுத் துறை தீர்வு கண்டுள்ளது . தரமான குறை தீர்வை உறுதிசெய்ய , நிர்வாகச் சீர்திருத்தங்கள் மற்றும் பொதுமக்கள் குறைதீர்வுத் துறை , அனைத்து மாநிலங்களையும் உள்ளடக்கிய பின்னூட்டத் தகவல் மையங்களை 11 மொழிகளில் , வரும் 15- ஆம்தேதி பிஎஸ்என்எல் மூலம் செயல்படுத்தவுள்ளது .


    *******

    
    
    (Release ID: 1630817) Visitor Counter : 34
    
    
      Read this release in: English , Urdu , Marathi , Hindi , Assamese , Punjabi , Telugu , Malayalam