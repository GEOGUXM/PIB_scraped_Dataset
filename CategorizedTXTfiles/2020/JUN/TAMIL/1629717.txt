      எரிசக்தி அமைச்சகம்

      "சுகாதாரமான மற்றும் எரிசக்தி சிக்கனக் கட்டிடங்கள்" திட்டத்தை ஈஈஎஸ்எல் (EESL) மற்றும் அமெரிக்க சர்வதேச மேம்பாட்டு முகமை அறிவித்தன
      Posted On: 05 JUN 2020 3:31PM by PIB Chennai


    உலக சுற்றுச்சூழல் தினமான இன்று , எரிசக்தி அமைச்சகத்தின் பொதுத்துறை நிறுவனங்களின் கூட்டு நிறுவனமான எரிசக்தி சிக்கன சேவைகள் நிறுவனம் (Energy Efficiency Services Limited) மற்றும் அமெரிக்க சர்வதேச மேம்பாட்டு முகமையின் (USAID) மைத்ரி திட்டம் ஆகியவை இணைந்து , பணிபுரியும் இடங்களை சுகாதாரமானதாகவும் , பசுமையானதாகவும் ஆக்க " சுகாதாரமான மற்றும் எரிசக்தி சிக்கனக் கட்டிடங்கள் " திட்டத்தைத் தொடங்கின .


    இந்தத் திட்டம் எரிசக்தி சிக்கனத்துக்கான சந்தைகள் ஒருங்கிணைப்பு மற்றும் மாற்றத்தை உருவாக்கும் திட்டமான மைத்ரியின் ((MAITREE) கீழ் செயல்படுத்தப்படுகிறது . குளிர்ச்சித் தன்மை மீது குறிப்பாக கவனம் செலுத்தும் மைத்ரி , கட்டிடங்களுக்குள் எரிசக்தி சிக்கன நடவடிக்கைகளை அதிகப்படுத்தும் நோக்குடன் , எரிசக்தி அமைச்சகம் மற்றும் அமெரிக்க சர்வதேச மேம்பாட்டு முகமைக்கு இடையேயான அமெரிக்க - இந்திய கூட்டு முயற்சியின் ஒரு பகுதி ஆகும் .


    " சுகாதாரமான மற்றும் எரிசக்தி சிக்கனக் கட்டிடங்கள் " மாதிரித் திட்டத்தின் ஒரு பகுதியாக , இந்தக் கட்டமைப்பைத் தனது சொந்த அலுவலகங்களில் முதல் முறையாக செயல்படுத்தி , எரிசக்தி சிக்கன சேவைகள் நிறுவனம் முன்னோடியாக விளங்குகிறது . எரிசக்தி சிக்கன சேவைகள் நிறுவனத்தின் நிர்வாக இயக்குநர் சௌரப் குமார் கூறுகையில் , " செயல்பாட்டில் உள்ளக் கட்டிடங்களிலும் , குளிர் சாதன அமைப்புகளிலும் மாற்றங்கள் செய்வதன் மூலமாக அவற்றை சுகாதாரமானதாகவும் , மின்சார சிக்கனம் கொண்டவையாகவும் ஆக்கி சவால்களை சமாளிப்பதே இந்த முயற்சியின் நோக்கமாகும் . இந்த மாதிரித் திட்டம் இதரக் கட்டிடங்களையும் சுகாதாரமானதாகவும் , மின்சார சிக்கனம் கொண்டவையாகவும் ஆக்கும் நடவடிக்கைகளுக்கு வழி வகுக்கும் என்று நாங்கள் நம்புகிறோம் . எப்போதும் போல , மக்கள் மற்றும் அனைவரின் நலனுக்காகவும் எங்கள் பணி இருக்கும் . அமெரிக்க சர்வதேச மேம்பாட்டு முகமையினுடனான எங்களின் கூட்டு இதை மேம்படுத்த உதவும் ," என்றார் .

    
    
    (Release ID: 1629717) Visitor Counter : 13
    
    
      Read this release in: English , Urdu , Marathi , Hindi , Punjabi , Odia , Telugu