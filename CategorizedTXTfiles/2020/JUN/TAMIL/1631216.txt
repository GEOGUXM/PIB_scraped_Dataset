      விவசாயத்துறை அமைச்சகம்

      தேசிய கூட்டுறவு மேம்பாட்டுக் கழகத்தின் சஹாகர் மித்ரா: தொழில் பயிற்சித் திட்டத்தை மத்திய வேளாண் மற்றும் விவசாயிகள் நல்வாழ்வுத்துறை அமைச்சர் திரு.நரேந்திர சிங் தோமர் தொடங்கி வைத்தார்.
      Posted On: 12 JUN 2020 4:01PM by PIB Chennai


    உள்ளூர்த் தயாரிப்புகளுக்குக் குரல் கொடுக்கும் , பிரதமர் நரேந்திர மோடியின் , ஆத்மநிர்பார் பாரத் ( சுயசார்பு இந்தியா ) அழைப்பின் பேரில் , சஹாகர் மித்ரா :


    தொழில் பயிற்சித் திட்டம் ( Scheme on Internship Programme - SIP) , மத்திய வேளாண் மற்றும் விவசாயிகள் நல்வாழ்வுத்துறை அமைச்சர் திரு . நரேந்திர சிங் தோமரால் நேற்று முன்தினம் தொடங்கி வைக்கப்பட்டது . திட்டத்தை தொடங்கி வைத்து , திரு தோமர் பேசுகையில் , தனித்துவமான கூட்டுறவுத்துறை மேம்பாட்டுக்கான நிதி அமைப்பான , தேசியக் கூட்டுறவு மேம்பாட்டுக் கழகம் ( National Cooperative Development Corporation - NCDC) , கூட்டுறவுத்துறையின் மேம்பாட்டுக்காக , புதிய தொழில்முனைவோர்கள் வளர்ச்சிக்கு உகந்த சூழலுக்கு , திறன் மேம்பாடு , இளைஞர்களுக்கு ஊக்கத்தொகையுடன் கூடிய தொழில் பயிற்சி மற்றும் இளம் கூட்டுறவாளர்களுக்கு ஸ்டார்ட் அப் திட்டத்தின் கீழ் உறுதி அளிக்கப்பட்ட திட்டங்களுக்கான கடன் என பல்வேறு சீரிய நடவடிக்கைகளை எடுத்து வருகிறது என்றார் .


    கூட்டுறவுத் துறைக்குப் புதுமையான தீர்வுகளை வழங்குவதில் தேசியக் கூட்டுறவு மேம்பாட்டுக் கழகம் சிறப்பாக செயல்பட்டு வருவதாகவும் அமைச்சர் கூறினார் . தேசியக் கூட்டுறவு மேம்பாட்டுக் கழகத்தின் தொடர் முயற்சியில் , சஹாகர் மித்ரா : தொழில்பயிற்சி திட்டம் என்ற புதிய திட்டம் , இளம் தொழில் நிபுணர்கள் தேசியக் கூட்டுறவு மேம்பாட்டுக் கழகம் மற்றும் கூட்டுறவு நிறுவனங்களில் ஊக்கத்தொகையுடன் பயிற்சி பெற உதவும் . நடைமுறைத் தொழில்நுட்பங்களை அறிந்து கொள்ள இந்தப் பயிற்சி அவர்களுக்கு உதவும் . மேலும் , ஸ்டார்ட் அப் கூட்டுறவு நிறுவனங்களை ஊக்குவிக்கவும் தேசியக் கூட்டுறவு மேம்பாட்டுக் கழகம் ஒரு சிறப்புத் திட்டத்தை அறிமுகப்படுத்தியுள்ளது . விவசாய உற்பத்தியாளர்கள் அமைப்புகள் ( Farmers Producers Organizations - FPO) போன்ற கூட்டுறவு நடவடிக்கைகள் மூலம் , தலைமைப்பண்பு மற்றும் தொழில்முனைவோர்களாக ஆகச் சிறந்த கல்வி நிறுவனங்கள் மூலம் சஹாகர் மித்ராவில் பயிற்சி அளிக்கப்படும் .


    இளம் நிபுணர்களின் புதிய மற்றும் புதுமையான ஆலோசனைகளை கூட்டுறவு நிறுவனங்கள் பெற சஹாகர் மி்த்ரா திட்டம் உதவும் என்று எதிர்பார்க்கப்படுகிறது . அதே சமயம் , பயிற்சியாளர்கள் பணியிடத்தில் பெறும் பயிற்சியாளனது அவர்கள் தன்னம்பிக்கை பெற உதவுகிறது . இது இரு தரப்புக்கும் வெற்றி என்ற சூழ்நிலையை கூட்டுறவு நிறுவனங்களும் , இளம் தொழில்நிபுணர்களுக்கும் அளிக்கும் என எதிர்பார்க்கப்படுகிறது .


    இத்திட்டத்தின் கீழ் விவசாயம் மற்றும் துணைப்பாடங்களான ஐ . டி உள்ளிட்டவற்றில் தொழில்துறை பட்டம் பெற்றவர்கள் , இப்பயிற்சிக்கு தகுதியானவர்கள் ஆவார்கள் . வேளாண் வர்த்தகம் , கூட்டுறவு , நிதித்துறை , சர்வதேச வர்த்தகம் , வனத்துறை , கிராமப்புற மேம்பாடு , திட்ட மேலாண்மை ஆகிய பாடத்தில் எம் . பி . ஏ . பட்டம் பெற்றவர்கள் அல்லது படிப்பை முடித்தவர்களும் இப்பயிற்சிக்குத் தகுதி பெற்றவர்கள் ஆவர் .


    ஊக்கத்தொகையுடன் கூடிய சஹாகர் மித்ரா திட்டத்தின் கீழ் பயிற்சி பெறுபவர்களுக்கு 4 மாத காலத்துக்கு நிதியுதவி கிடைக்கும் . இதற்கான நிதியை தேசியக் கூட்டுறவு மேம்பாட்டுக் கழகம் ஒதுக்கி உள்ளது . இந்தப் பயிற்சிக்காக தேசியக் கூட்டுறவு மேம்பாட்டுக் கழகத்தின் இணைய தளத்தில் ஆன்லைனில் தொழில் பயிற்சிக்கு விண்ணப்பிக்கலாம் . இதற்கான இணையதளப் பிரிவையும் மத்தி்ய வேளாண் மற்றும் விவசாயிகள் நல்வாழ்வுத்துறை அமைச்சர் தொடங்கி வைத்தார் .

    
    
    (Release ID: 1631216) Visitor Counter : 42
    
    
      Read this release in: English , Urdu , Hindi , Marathi , Bengali , Punjabi , Odia , Telugu , Malayalam