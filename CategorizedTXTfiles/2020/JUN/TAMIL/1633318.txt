      சுகாதாரம் மற்றும் குடும்ப நலத்துறை அமைச்சகம்

      கொவிட்-19 அண்மைத் தகவல்கள்
      
      உலகிலேயே ஒரு லட்சம் மக்களுக்கும் குறைவான அளவில் பாதிக்கப்பட்டவர்கள் உள்ள நாடுகளில் இந்தியாவும் ஒன்று. குணமடைந்தவர்களுக்கும், நோயாளிகளுக்கும் இடையேயான இடைவெளி தொடர்ந்து அதிகரிக்கிறது

      Posted On: 22 JUN 2020 1:12PM by PIB Chennai

    அதிக மக்கள் தொகை இருந்தும் , தொற்று பாதிக்கப்பட்டவர்கள் ஒரு லட்சம் பேருக்கும் குறைவாக இருக்கும் நாடுகளில் இந்தியாவும் ஒன்று என ஜூன் 21, 2020 ஆம் தேதி வெளியிடப்பட்ட உலக சுகாதார மையத்தின் 153 வது நிலவர அறிக்கையில் தெரிவிக்கப்பட்டுள்ளது . இந்தியாவில் ஒரு லட்சம் பேருக்கு பாதிக்கப்பட்டோர் அளவு 30.04 ஆக உள்ளது . ஆனால் , உலக அளவில் பாதிக்கப்பட்டோரின் சராசரியோ , இந்தியாவை விட 3 மடங்குக்கும் அதிகமாக 114.67 என்ற அளவில் உள்ளது . அமெரிக்காவில் பாதிப்பு அளவு ஒரு லட்சம் பேருக்கு 671.24 ஆக உள்ளது . ஜெர்மனி , ஸ்பெயின் , மற்றும் பிரேசில் ஆகிய நாடுகளில் முறையே 583.88, 526.22 மற்றும் 489.42 என்ற அளவில் உள்ளது .


    கொவிட் -19 தடுப்பு , கட்டுப்பாடு மற்றும் நிர்வாகத்தில் , மத்திய அரசு மாநில அரசுகளுடன் இணைந்து தரமான , ஆக்கப்பூர்வமான அணுகு முறையை முன்கூட்டியே பின்பற்றியது , இந்த எண்ணிக்கை குறைவுக்கு சாட்சியமாக உள்ளது .


    இதுவரை , மொத்தம் 2,37,195 நோயாளிகள் கொவிட் -19 பாதிப்பிலிருந்து குணமடைந்துள்ளனர் . கடந்த 24 மணி நேரத்தில் , மொத்தம் 9,444 கொவிட் -19 நோயாளிகள் குணமடைந்துள்ளனர் . குணமடையும் வீதம் 55.77 சதவீதமாக உள்ளது .


    தற்போது , 1,74,387 நோயாளிகள் தீவிர மருத்துவக் கண்காணிப்பிலும் , சிகிச்சையிலும் உள்ளனர் . குணமடைந்தவர்களுக்கும் , கோவிட் -19 நோயாளிகளுக்கும் இடையேயான வித்தியாசம் தொடர்ந்து அதிகரித்து வருவதை கீழேயுள்ள வடைபடம் மூலம் பார்க்கலாம் . இன்று குணமடைந்தவரகளின் எண்ணிக்கை , மருத்துவ மனையில் சேர்ந்த நோயாளிகளின் எண்ணிக்கையை விட 62,808 கடந்தது .


    கொவிட் -19 பரிசோதனைக் கட்டமைப்பும் தொடர்ந்து அதிகரித்து வருகிறது . அரசு பரிசோதனைக் கூடங்களின் எண்ணிக்கை 723 ஆகவும் , தனியார் பரிசோதனைக் கூடங்களின் எண்ணிக்கை 262 ஆகவும் , ஆக மொத்த 985 ஆக அதிகரித்துள்ளன . இதன் நிலவரம் கீழ்க்கண்டபடி உள்ளது :


    Real-Time RT PCR அடிப்படையிலான பரிசோதனைக் கூடங்கள் : 549 ( அரசு : 354+ தனியார் : 195)


    TrueNat அடிப்படையிலான பரிசோதனைக் கூடங்கள் : 359 ( அரசு :341+ தனியார் : 18)


    CBNAAT அடிப்படையிலான பரிசோதனைக் கூடங்கள் : 77 ( அரசு : 28+ தனியார் : 49)


    ஒரு நாளைக்கு பரிசோதிக்கப்படும் மொத்த மாதிரிகளின் எண்ணிக்கையும் , தொடர்ந்து அதிகரிக்கிறது , அதே போல் , பரிசோதிக்கப்பட்ட மாதிரிகளின் எண்ணிக்கையும் அதிகரிக்கிறது . கடந்த 24 மணி நேரத்தில் , 1,43,267 மாதிரிகள் பரிசோதிக்கப்பட்டுள்ளன . அதே நேரத்தில் இதுவரை பரிசோதிக்கப்பட்ட மொத்த மாதிரிகளின் எண்ணிக்கை 69,50,493.

    
    
    (Release ID: 1633318) Visitor Counter : 25
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Telugu , Malayalam