      சிறப்பு சேவைகள் மற்றும் கட்டுரைகள்

      இங்கிலாந்திலிருந்து வெளிநாட்டு பார்சலில் வந்த போதை மாத்திரைகள் சென்னை விமானத்துறை சுங்க அதிகாரிகளால் பறிமுதல்; ஒருவர் கைது
      Posted On: 27 JUN 2020 7:52PM by PIB Chennai


    சர்வதேச போதைப்பொருள் ஒழிப்பு நாளன்று சென்னை விமான துறை சுங்கப்பிரிவு போதைப் பொருள் உள்ளதாக சந்தேகிக்கப்பட்ட அஞ்சல் பொட்டலம் ஒன்றை , சென்னையிலுள்ள , வெளிநாடுகளிலிருந்து வரும் அஞ்சல்களுக்கான அஞ்சல் அலுவலகத்தில் கைப்பற்றியது . இந்தப் பொட்டலம் இங்கிலாந்தில் உள்ள பர்மிங்ஹாம் அருகே உள்ள வூல்வர்ஹாம்டன் என்னு மிடத்தில் இருந்து வந்திருந்தது .


    இந்தப் பொட்டலத்தை ப் பரிசோதித்துப் பார்த்ததில் இதில் நீலநிற மாத்திரைகள் இருந்தது தெரியவந்தது . MDMA எனப்படும் (3, 4 மெத்திலின் டை ஆக்சி மெதாம்ஃபெடாமின் ) என்ற போதைப் பொருள் கொண்ட வை இவை என்று தெரியவந்தது . எம் டி எம் ஏ உள்ளதாக சந்தேகிக்கப்படும் 8 லட்சம் ரூபாய் மதிப்பிலான 270 மாத்திரைகள் , போதைப்பொருள் தடுப்பு சட்டத்தின் ( NDPS சட்டம் 1985) கீழ் கைப்பற்றப்பட் டு பறிமுதல் செய்யப்பட்டன . ப்ளூ பனிஷர் என்று அழைக்கப்படும் இந்த மாத்திரைகளில் மண்டையோட்டு க் குறி இருக்கும் . இவை இங்கிலந்தில் அதிகம் பயன்படுத்தப்படும் போதை மாத்திரைகளாக உள்ளன . இவற்றில் அதிக அளவில் எம் டி எம் ஏ பொருள் உள்ளன . மாதிரிகள் எடுக்கப்பட்டுள்ளன .


    இந்த அஞ்சலில் தமிழ்நாட்டின் திருவள்ளூர் மாவட்டத்தை சேர்ந்த ஒரு நபரது முழுமையற்ற பெயரும் , முகவரியும் இருந்தது . அந்த முகவரியில் மேற்கொள்ளப்பட்ட சோதனையில் அங்கு ஒரு நபர் இருப்பது தெரியவந்தது . போதை மருந்துக் கடத்தலில் அவருடைய பங்கு குறித்து உறுதிப்படுத்திக் கொள்வதற்காக , அவர் காவலில் வைக்கப்பட்டுள்ளார் .


    இங்கிலாந்திலிருந்து போதை மாத்திரைகள் கைப்பற்ற ப்படுவது இதுவே முதன்முறையாகும் . ஸ்கா ட்லாந்து யார்டு மற்றும் வெஸ்ட் மிட்லண்ட் காவல்துறையினர் வூல்வர்ஹாம்டன் மற்றும் பர்மிங்ஹா மில் மிகப்பெரிய அளவிலான போதை மருந்து கும்பலை கண்டுபிடித்தனர் .. முன்னதாக சென்னை சுங்கத்துறை ஜெர்மனி , நெதர்லாந்து ஆகிய நாடுகளில் இருந்து வந்த போதை மருந்துகளை க் கைப்பற்றினர் .


    இது தொடர்பாக மேலும் விசாரணை நடத்தப்பட்டு வருகிறது

    
    
    (Release ID: 1634824) Visitor Counter : 17