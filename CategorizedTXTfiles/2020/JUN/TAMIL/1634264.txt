      பெட்ரோலியம் மற்றம் இயற்கை எரிவாயு அமைச்சகம்

      ஒடிசா மாநிலம் பாரதீப்பில், தயாரிப்புப் பயன்பாடு மற்றும் வளர்ச்சி மையத்தை திரு.தர்மேந்திர பிரதான் தொடங்கிவைத்தார்;
      சுயசார்பு ஒடிசா என்ற நிலையை எட்டுவதற்கு இது ஒரு முக்கிய நடவடிக்கை என்று தெரிவித்துள்ளார்

      Posted On: 25 JUN 2020 2:00PM by PIB Chennai

    மத்திய பெட்ரோலியம், இயற்கை எரிவாயு மற்றும் எஃகுத்துறை அமைச்சர் திரு . தர்மேந்திர பிரதான் , ஒடிசா முதலமைச்சர் திரு . நவீன் பட்நாயக்குடன் இணைந்து , பாரதீப்பில் இந்தியன் ஆயில் நிறுவனம் அமைத்துள்ள தயாரிப்புப் பயன்பாடு மற்றும் வளர்ச்சி மையத்தைக் காணொளிக் காட்சி மூலம் தொடங்கி வைத்தார் .


    தயாரிப்புப் பயன்பாடு மற்றும் வளர்ச்சி மையம் , இந்தியன் ஆயில் நிறுவனத்தால் , பாரதீப்பில் உள்ள அந்நிறுவனத்தின் சுத்திகரிப்பு மற்றும் பெட்ரோ ரசாயண வளாகத்திற்கு அருகே , ரூ .43 கோடி முதலீட்டில் அமைக்கப்பட்டுள்ளது . தயாரிப்புப் பயன்பாடு மற்றும் வளர்ச்சி மையத்தில் , பாலிமர் பதப்படுத்துதல் ஆய்வகம் , பகுப்பாய்வு சோதனை ஆய்வகம் , ரசாயனப் பகுப்பாய்வு ஆய்வகம் மற்றும் இயல்பாய்வு ஆய்வகம் ஆகிய 4 ஆய்வுக்கூடங்கள் அமைக்கப்பட்டுள்ளன . இங்குள்ள தொழில்நுட்ப மையத்தில் , வாடிக்கையாளர்கள் மற்றும் புதிய முதலீட்டாளர்களின் தேவைகளைப் பூர்த்தி செய்யத் தேவையான 50 அதிநவீன பாலிமர் சோதனை மற்றும் பதப்படுத்தும் சாதனங்கள் நிறுவப்பட்டுள்ளன . அத்துடன் , பாரதீப் , தயாரிப்புப் பயன்பாடு மற்றும் வளர்ச்சி மையம் , மத்திய அரசின் , அறிவியல் மற்றும் தொழில்நுட்ப அமைச்சகத்திற்குட்பட்ட அறிவியல் மற்றும் தொழிலக ஆராய்ச்சித் துறையால் , ஒரு ஆராய்ச்சி மையமாக அங்கீகரிக்கப்பட்டுள்ளது .


    தயாரிப்புப் பயன்பாடு மற்றும் வளர்ச்சி மையம் , ஒடிசா மற்றும் அதனையொட்டிய பகுதிகளில் , பிளாஸ்டிக் துறையில் புதிய தொழில்முனைவோரை உருவாக்கும் மையமாகவும் திகழும் .


    நிகழ்ச்சியில் பேசிய மத்திய அமைச்சர் திரு . தர்மேந்திர பிரதான் , “ கிழக்கு இந்தியா சார்ந்த தேச வளர்ச்சி என்ற பிரதமரின் பூர்வோதயா இயக்க சிந்தனைக்கேற்ப , மத்திய அரசம் , ஒடிசா அரசும் இணைந்து , ஒடிசாவின் வளர்ச்சியை உறுதி செய்து வருவதாகக் கூறினார் . பெட்ரோ ரசாயனம் , எஃகு , தாதுக்கள் மற்றும் நிலக்கரி , அலுமினியம் , சுற்றுலா , ஜவுளி , வேளாண் தொழில்முனைவோருக்கு , இம்மாநிலத்தில் ஏராளமான வாய்ப்புகள் உள்ளன . ஒடிசாவில் வேலைவாய்ப்புகளைப் பெருமளவில் உருவாக்க ஏதுவாக , இம்மாநிலத்தின் பல்வேறு துறைகளிலும் , தொழில்முனைவோரை ஊக்குவிக்க மத்திய அரசு உறுதி பூண்டுள்ளது ”.


    “ இன்று தொடங்கப்பட்டுள்ள உலகத்தரம் வாய்ந்த இந்த மையம் , பெட்ரோ ரசாயனத் தொழில் முனைவோருக்குத் தேவையான மூலப்பொருள்கள் கிடைப்பதை உறுதி செய்வதுடன் , திறமைவாய்ந்த , வளரும் முதலீட்டாளர்களுக்குத் தேவையான பயிற்சியையும் அளிக்கும் . இந்த உயர்சிறப்பு மையம் , ஒடிசா இளைஞர்கள் , பெண்கள் மற்றும் கடுமையாக உழைக்கக் கூடியவர்களுக்கு , பல்வேறு புதிய வேலைவாய்ப்புகள் மற்றும் சுய வேலைவாய்ப்புகளை உருவாக்க உதவுவதோடு , மாநிலத்தின் வருவாய் மற்றும் பொருளாதாரத்தை மேலும் அதிகரிக்கச் செய்யும் . ஒடிசாவின் வளர்ச்சிக்கு இது மாபெரும் மைல்கல்லாக அமைவதுடன் , சுயசார்பு ஒடிசாவை உருவாக்கவும் பங்களிப்பதோடு , ஒட்டுமொத்தமாக சுயசார்பு இந்தியா திட்டத்திற்கும் உரிய பங்களிப்பை வழங்குவதாகவும் அமையும் .“


    *****

    
    
    (Release ID: 1634264) Visitor Counter : 17
    
    
      Read this release in: English , Urdu , Marathi , Hindi , Bengali , Manipuri , Punjabi , Odia , Telugu