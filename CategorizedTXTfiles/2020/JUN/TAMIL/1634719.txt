      நிதி அமைச்சகம்

      வங்கி ஒழுங்குமுறை (திருத்த) அவசரச் சட்டம், 2020-ஐ குடியரசுத் தலைவர் பிரகடனப்படுத்தினார்
      Posted On: 27 JUN 2020 7:10AM by PIB Chennai


    வங்கிகளில் பணம் சேமித்து வைத்துள்ளோரின் பாதுகாப்பை உறுதி செய்யும் நடவடிக்கையின் தொடர்ச்சியாக , வங்கி ஒழுங்குமுறை ( திருத்த ) அவசரச் சட்டம் , 2020- ஐ குடியரசுத் தலைவர் பிரகடனப்படுத்தினார் . ( அவசரச் சட்டத்தின் அரசிதழ் வெளியீட்டைப் பார்க்க இங்கே சொடுக்கவும் )


    வங்கி ஒழுங்குமுறைச் சட்டம் , 1949- ஐ கூட்டுறவு வங்கிகளுக்கும் பொருந்துமாறு இந்த அவசரச் சட்டம் திருத்துகிறது . இதர வங்கிகள் தொடர்பாக இந்திய ரிசர்வ் வங்கியிடம் ஏற்கனவே உள்ள அதிகாரங்களை கூட்டுறவு வங்கிகளுக்கும் நீட்டித்து , வலுவான வங்கி ஒழுங்குமுறைக்காக ஆளுகை மற்றும் மேற்பார்வையை மேம்படுத்தி , சிறப்பான தொழில்முறையை உறுதி செய்து , மூலதனத்தை நோக்கிய அணுகுமுறையை அவர்களுக்கு அளித்து , பணம் சேமித்து வைத்துள்ளோரின் நலன்களை பாதுகாத்து , கூட்டுறவு வங்கிகளை வலுப்படுத்த இந்த அவசரச் சட்டம் வழிவகை செய்கிறது . மாநிலக் கூட்டுறவு சட்டங்களின் கீழ் உள்ள கூட்டுறவு நிறுவனங்களின் மாநிலப் பதிவாளர்களின் அதிகாரங்களை இந்தத் திருத்தங்கள் பாதிக்காது . தொடக்க வேளாண்மைக் கடன் சங்கங்கள் , வேளாண் வளர்ச்சிக்கு நீண்ட காலக் கடன் அளிப்பதை தங்கள் அடிப்படை குறிக்கோளாகவும் , முதன்மை வணிகமாகவும் கொண்டுள்ள கூட்டுறவு சங்கங்கள் , ' வங்கி ', ' வங்கியாளர் ' அல்லது ' வங்கியியல் ' ஆகிய சொற்களைப் பயன்படுத்தாத நிறுவனங்கள் மற்றும் காசோலைகளைப் பணமாக மாற்றித் தராத நிறுவனங்களுக்கு இந்த சட்டத் திருத்தங்கள் பொருந்தாது .


      நிதி அமைப்புக்கு ஏற்படும் இடையூறைத் தவிர்க்க , பொதுமக்கள் , பணம் சேமித்து வைத்துள்ளோர் மற்றும் வங்கி அமைப்பின் நலன்களைப் பாதுகாக்கவும் மற்றும் அதன் சரியான நிர்வாகத்தை தடை ஆணை இல்லாத நிலையிலும் உறுதி செய்யவும் , ஒரு வங்கி நிறுவனத்தின் மறுசீரமைப்பு அல்லது இணைப்பிற்கான ஒரு திட்டத்தை தயார் செய்வதற்கு , வங்கி ஒழுங்குமுறை சட்டத்தின் 45 வது பிரிவையும் இந்த அவசரச் சட்டம் திருத்துகிறது .

    
    
    (Release ID: 1634719) Visitor Counter : 42
    
    
      Read this release in: Punjabi , English , Urdu , Hindi , Marathi , Bengali , Manipuri , Assamese , Gujarati , Odia , Telugu