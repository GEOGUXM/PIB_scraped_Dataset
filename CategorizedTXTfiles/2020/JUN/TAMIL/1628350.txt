      புவி அறிவியல் அமைச்சகம்

      கிழக்கு மத்திய, அதையொட்டியுள்ள தென்கிழக்கு அரபிக்கடலில் ஆழ்ந்த காற்றழுத்தத் தாழ்வு மண்டலம்; மகாராஷ்ட்ரா- தெற்கு குஜராத் கரையோரங்களில் புயலுக்கு முந்தைய கண்காணிப்பு.
      Posted On: 01 JUN 2020 12:32PM by PIB Chennai


    தென்கிழக்கு மற்றும் அதையொட்டியுள்ள கிழக்கு மத்திய அரபிக்கடல் மற்றும் லட்சத்தீவுகள் பகுதியில் உருவாகிய குறைந்த காற்றழுத்த தாழ்வுப் பகுதி , தீவிரமடைந்து ஆழ்ந்த காற்றழுத்தத் தாழ்வு மண்டலமாக கிழக்கு மத்திய , அதையொட்டியுள்ள தென்கிழக்கு அரபிக்கடலில் இன்று காலை இந்திய நேரப்படி , 0530 மணி நிலவரப்படி , அட்சரேகை 13.0 டிகிரி வடக்கு , தீர்க்க ரேகை 71.4 கிழக்கில் , பாஞ்சிம் ( கோவா )- க்கு தென்கிழக்கே 370 கிலோமீட்டர் தொலைவிலும் , மும்பைக்கு ( மாகாராஷ்ட்ரா ) தெற்கு , தென்மேற்கில் 690 கிலோமீட்டர் தொலைவிலும் , சூரத்துக்கு ( குஜராத் ) தெற்கு , தென்மேற்கு திசையில் 920 கிலோமீட்டர் தொலைவிலும் நிலை கொண்டிருந்தது . இது மேலும் தீவிரமடைந்து , ஆழ்ந்த காற்றழுத்தத் தாழ்வு மண்டலமாக கிழக்கு மத்திய , அதையொட்டியுள்ள தென்கிழக்கு அரபிக்கடலில் அடுத்த 12 மணி நேரத்தில் , நிலை கொள்வதுடன் , மேலும் 24 மணி நேரத்தில் கிழக்கு மத்திய அரபிக்கடலில் வலுவடைந்து புயலாக மாற வாய்ப்புள்ளது . ஜூன் 2- ஆம் தேதி காலை வரை , முதலில் வடக்கு திசையில் நகரும் அது , பின்னர் வளைந்து வடக்கு - வடகிழக்கு திசையில் நகர்ந்து , வடக்கு மாகாராஷ்ட்ரா மற்றும் தெற்கு குஜராத் கரையில் , ஜூன் 3- ஆம் தேதி மாலை அல்லது இரவில் ஹரிஹரேஷ்வர் ( ராய்கட் , மகாராஷ்ட்ரா ) மற்றும் டாமனுக்கு இடையே கரையைக் கடக்கக்கூடும் .

    
    
    (Release ID: 1628350) Visitor Counter : 15
    
    
      Read this release in: English , Urdu , Marathi , Bengali , Punjabi , Gujarati