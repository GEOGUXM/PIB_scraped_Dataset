      சுற்றுலா அமைச்சகம்

      உங்கள் நாட்டைப் பாருங்கள் திட்டத்தின்கீழ், “பாரதம் : ஒரு கலாச்சாரப் பொக்கிஷம்” என்ற தலைப்பிலான 34-வது இணையவழிக் கருத்தரங்கிற்கு மத்திய சுற்றுலாத்துறை ஏற்பாடு
      Posted On: 22 JUN 2020 3:25PM by PIB Chennai


    உங்கள் நாட்டைப் பாருங்கள் திட்டத்தின் 34- வது அத்தியாயமாக , “ பாரதம் : ஒரு கலாச்சாரப் பொக்கிஷம் ” என்ற தலைப்பிலான இணையவழிக் கருத்தரங்கம் (webinar) 20 ஜுன் , 2020 அன்று நடைபெற்றது . இந்தச் சிறப்புக் கருத்தரங்கிற்கு மத்திய சுற்றுலா மற்றும் கலாச்சாரத்துறை இணையமைச்சர் ( தனிப்பொறுப்பு ) திரு . பிரஹலாத் சிங் படேல் தலைமையேற்க , யோகி , ஆன்மீகத் தலைவர் , கவிஞர் மற்றும் தொலைநோக்குச் சிந்தனையாளருமான சத்குரு ஜக்கி வாசுதேவ் , ஸ்பைஸ்ஜெட் நிறுவன தலைவர் மற்றும் நிர்வாக இயக்குநர் திரு . அஜய்சிங் , ஓயோ குழும நிறுவனரும் தலைமைச் செயல் அதிகாரியுமான திரு . ரிதேஷ் அகர்வால் , பிரபல ஆடை வடிவமைப்பாளர் திருமதி . அனிதா டோங்ரே , பிரபல சமையற்கலை நிபுணர் திரு . ரன்வீர் பிரார் , மரியாட் நிறுவன துணைத்தலைவர் ( வர்த்தகம் ) திருமதி . ரஞ்சு அலெக்ஸ் , ஆகியோர் இக்கருத்தரங்கில் பங்கேற்றனர் . மத்திய சுற்றுலாத் துறையின் கூடுதல் தலைமை இயக்குநர் திருமதி . ரூபிந்தர் பிரார் நிகழ்ச்சியைத் தொகுத்து வழங்கினார் .


    கருத்தரங்கில் வரவேற்புரையாற்றிய மத்திய சுற்றுலா மற்றும் கலாச்சாரத்துறை இணையமைச்சர் ( தனிப்பொறுப்பு ) திரு . பிரஹலாத் சிங் படேல் , யோகா கலையின் முக்கியத்துவத்தை வலியுறுத்தியதோடு , நமது முன்னோர்களால் பின்பற்றப்பட்டு வந்த இந்தப் பாரம்பரியக் கலையை , இந்தியர்களுக்குக் கற்றுக்கொடுத்து , பண்டைக் காலத்திலிருந்தே யோகா குருவாகவும் திகழ்நது வந்துள்ளனர் என்றார் . யோகா பயிற்சி மூலம் , உடல் மற்றும் மன ஆரோக்கியத்தை உறுதி செய்யுமாறு , நாட்டு மக்களை அயராது ஊக்குவித்து வரும் பிரதமர் திரு . நரேந்திரமோடியின் முயற்சிகளையும் அமைச்சர் வெகுவாகப் பாராட்டினார் .


    உங்கள் நாட்டைப் பாருங்கள் என்ற தலைப்பிலான இந்த இணையவழிக் கருத்தரங்கம் , 14 ஏப்ரல் 2020 அன்று தொடங்கப்பட்டு , பல்வேறு சுற்றுலா அம்சங்கள் மற்றும் நாடு முழுவதும் இந்தியா அளித்து வரும் சலுகைகள் குறித்து , 34 அமர்வுகளாக விவாதிக்கப்பட்டுள்ளது . இந்த இணையவழிக் கருத்தரங்கம் , மை கவ் இந்தியா யூ டியூப் அலைவரிசையிலும் , இன்கிரிடிபிள் இந்தியா உள்ளிட்ட பல்வேறு சமூக ஊடகங்களிலும் ஒளிபரப்பப்பட்டது . சுற்றுலா பற்றிய இந்த இணையவழிக் கருத்தரங்கை , மை கவ் இந்தியா , யூ டியூப் அலைவரிசையில் 6, 100 பேரும் , இன்கிரிடிபிள் இந்தியா யூ டியூப் அலைவரிசையில் 1,100 பேரும் ஃபிளைஸ்பைஸ்ஜெட் டாட் காம் தளத்தில் 4, 300 பேரும் பார்வையிட்டுள்ளனர் .


    உங்கள் நாட்டைப் பாருங்கள் என்ற இந்த இணையவழிக் கருத்தரங்கை நடத்துவதற்கான தொழில்நுட்ப ஒத்துழைப்பை வழங்கியதன் மூலம் , மத்திய மின்னணு மற்றும் தகவல் தொழில்நுட்பத்துறையின் தேசிய மின்னணு - ஆளுகைப் பிரிவு , இக்கருத்தரங்கை நடத்துவதில் முக்கியப் பங்கு வகித்தது . சம்பந்தப்பட்ட அனைத்துத் தரப்பினரும் , டிஜிட்டல் முறையில் இந்தக் கருத்தரங்கைப் பார்வையிடுவதை , அனுபவம் வாய்ந்த குழுவினர் உறுதி செய்தனர் .


    இந்த இணையவழிக் கருத்தரங்கின் அமர்வுகளை , https://www.youtube.com/channel/UCbzIbBmMvtvH7d6Zo_ZEHDA/ என்ற தளத்தில் வீடியோவாகவும் , மத்திய சுற்றுலாத் துறையின் சமூக ஊடகங்களிலும் காணலாம் .


    *****

    
    
    (Release ID: 1633381) Visitor Counter : 21
    
    
      Read this release in: English , Urdu , Hindi , Bengali , Manipuri , Punjabi , Malayalam