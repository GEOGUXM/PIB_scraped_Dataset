      சுகாதாரம் மற்றும் குடும்ப நலத்துறை அமைச்சகம்

      கோவிட்-19 பற்றிய அண்மைத் தகவல்கள்.
      
      தொற்று பாதிக்கப்பட்டவர்களுடன் தொடர்புடையவர்களைக் கண்டறிவதற்கும்,
      வீடு வீடாகச் சென்று ஆய்வு செய்வதற்கும் தகவல் தொழில்நுட்பம் அடிப்படையிலான
      கர்நாடக அரசின் செயல்பாட்டிற்கு மத்திய அரசு பாராட்டு.
      Posted On: 19 JUN 2020 1:28PM by PIB Chennai


    கோவிட் -19 மேலாண்மையில் , கோவிட் -19 தொற்றால் பாதிக்கப்பட்டவர்களுடன் தொடர்புடையவர்களை கண்டறிவதற்கும் , நேரடியாகவோ , தொலைபேசி வாயிலாகவோ , வீடு வீடாக சென்று ஆய்வு செய்வதற்கும் , கர்நாடக அரசு பின்பற்றி வரும் சிறந்த நடைமுறைக்கு மத்திய அரசு பாராட்டு தெரிவித்துள்ளது . இந்த நடைமுறை மூலம் , கர்நாடகாவில் இதுவரை 1.5 கோடிக்கும் மேற்பட்ட வீடுகளில் ஆய்வு செய்யப்பட்டுள்ளது . பல்துறை அமைப்புகளின் பங்கேற்புடன் , தொழில்நுட்பம் சார்ந்த தீர்வுகள் மற்றும் தலையீடுகளின் ஒத்துழைப்புடன் ‘ ஒட்டுமொத்த அரசு ’ என்ற திட்டத்தின் ஒரு பகுதியாக , மாநில அரசு , இந்த இரண்டு முன்முயற்சிகளை மேற்கொண்டுள்ளது . தொற்று பாதிப்பு உடையவர்களுடன் தொடர்புடையவர்களைத் திறம்படக் கண்டறிவதன் மூலம் , நோய்த் தொற்று பரவுவது வெற்றிகரமாக கட்டுப்படுத்தப்பட்டுள்ளது .


    இந்த சிறந்த நடைமுறையை , மற்ற மாநிலங்களும் , தத்தமது உள்ளூர் நிலைமைக்கேற்ப பின்பற்றி , கோவிட் -19 தொற்றைக் கட்டுப்படுத்துவதில் சிறப்பாகச் செயல்படுமாறு , மத்திய அரசு கேட்டுக் கொண்டுள்ளது .


    தொற்றுநோயைக் கட்டுப்படுத்துவதில் , தொற்று பாதிப்புடையவர்களுடன் தொடர்பில் இருந்தவர்களைக் கண்டறிவது தான் பெரும் சிக்கலாக இருப்பதுடன் , சுகாதாரக் கட்டமைப்புகளுக்குப் பற்றாக்குறை ஏற்படாதவாறு உறுதிசெய்ய வேண்டும் . மத்திய அரசால் தெளிவுபடுத்தப்பட்டுள்ள படி , அதிக ஆபத்து மற்றும் குறைந்த ஆபத்து உடைய தொடர்புகளை இணைத்திருப்பதன் மூலம் , கர்நாடக அரசு , ‘ தொடர்பு ’ என்பதற்கான விளக்கத்தை விரிவுபடுத்தியுள்ளது . கர்நாடகாவில் , முதன்மை மற்றும் இரண்டாம் நிலைத் தொடர்புடையவர்களின் எண்ணிக்கை , மிகச்சரியாகக் கண்டறியப்பட்டு , அனைவரும் கட்டாயமாகத் தனிமைப்படுத்தப்பட்டனர் .


    மாநில அரசால் வரையறுக்கப்பட்டபடி , தொற்று பாதிப்பு உடையவர்களுடன் தொடர்பில் இருந்தவர்களைக் கண்டறியும் பொறுப்பு நன்கு பயிற்சி பெற்ற 10,000- க்கும் மேற்பட்ட களப்பணியாளர்கள் மூலம் படிப்படியான நடவடிக்கைகள் மேற்கொள்ளப்படுகிறது . பாதிக்கப்பட்டவர்களுடன் தொடர்பில் இருந்தவர்களைக் கண்டறிவதற்கான செல்போன் செயலி மற்றும் இணையதள செயலிகள் பயன்படுத்தப்படுவதால் , பணிச்சுமை குறைவதோடு , உண்மையான நேர்மையானவர்கள் உண்மையாகவே மறந்து போயிருந்தாலோ அல்லது பல்வேறு காரணங்களால் மறைக்க முயற்சிப்பவர்களையும் கண்டறிய முடிகிறது .


    அதிக பரப்பளவைக் கொண்ட மாநகராட்சிப் பகுதிகளில் உள்ள குடிசைப் பகுதிகளுக்குத் தொற்று பரவுவதையும் , அம்மாநிலத்தில் கட்டுப்படுத்த முடிந்துள்ளது . குடிசைப் பகுதிகள் அல்லது அதுபோன்ற இடங்களில் வசிக்கும் , பாதிக்கப்பட்டோருடன் தொடர்பில் இருந்தவர்களை , அரசு ஏற்பாட்டிலான கட்டாயத் தனிமைப்படுத்துதலுக்கு உட்படுத்தியதன் மூலமே இது சாத்தியமாயிற்று . கர்நாடகாவிற்கு திரும்புவோர் மற்றும் அம்மாநிலத்திற்கு வரும் பயணிகள் “ சேவா சிந்து ” வலைதளத்தில் பதிவு செய்வதைக் கட்டாயமாக்கியிருப்பதால் , சம்பந்தப்பட்ட நபர் , அடுத்த சில தினங்களுக்கு , அவரது வீடு அல்லது அரசு தனிமைப்படுத்துதல் மையத்தில் இருக்கிறாரா என்பதை மாநில அரசு அறிந்து கொள்ள முடிகிறது . தனிமைப்படுத்துதலை முறையாக நடைறைப்படுத்துவதில் , “ தனிமைப்படுத்துதல் கண்காணிப்புச் செயலி ” களப் பணியாளர்களுக்கு உதவிகரமாக உள்ளது . வீட்டில் தனிமைப்படுத்தலை நடைமுறைப்படுத்த , சமுதாயப் பங்கேற்புடன் கூடிய நடமாடும் குழுக்களையும் , அம்மாநில அரசு ஏற்படுத்தியுள்ளது . தனிமைப்படுத்தப்பட்ட நபர் , அதனை மீறுவதாக , பக்கத்து வீட்டுக்காரரிடமிருந்தோ அல்லது பொது மக்களிடமிருந்தோ , தகவல் வரப்பெற்றால் , சம்பந்தப்பட்ட நபர் , அரசு தனிமைப்படுத்துதல் மையத்திற்கு மாற்றப்படுகிறார் .


    எளிதில் பாதிப்பு ஏற்படக்கூடிய மூத்தகுடிமக்கள் , இணை நோய்கள் உடையோர் , குளிர்காய்ச்சல் போன்ற பாதிப்பு உடையோர் , கர்ப்பிணிகள் மற்றும் கடுமையான மூச்சுத்தினறல் பாதிப்பு உடையவர்களைக் கண்டறிந்து , முன்னுரிமை அடிப்படையில் , அவர்களைப் பாதுகாத்து சிகிச்சை அளிக்க ஏதுவாக , கர்நாடக அரசு , நேரடியாகவோ அல்லது தொலைபேசி வாயிலாகவோ வீடுவீடாகவும் ஆய்வு நடத்துகிறது .


    இதுபோன்ற ஆய்வு மே 2020- இல் தொடங்கப்பட்டு , மொத்தமுள்ள 168 லட்சம் வீடுகளில் , இதுவரை 153 லட்சம் வீடுகளில் ஆய்வு நடத்தி முடிக்கப்பட்டுள்ளது . சுகாதார ஆய்வுச் செயலி மற்றும் வலைதளச் செயலிகளைப் பயன்படுத்தி , தேவையான தகவல்களைச் சேகரிக்கும் பணியில் வாக்குச்சாவடி நிலை அதிகாரிகள் ஈடுபடுத்தப்பட்டுள்ளனர் . இதுபோன்று சேகரிக்கப்படும் தகவல்கள் , ஏற்கனவே சுகாதாரத்துறையிடம் உள்ள கர்ப்பிணிப் பெண்கள் , காசநோய் , எச் . ஐ . வி ., சிறுநீரக டயாலிசிஸ் மற்றும் புற்று நோயாளிகள் பட்டியல் மூலம் சரிபார்க்கப்படுகிறது . நாஸ்காம் அமைப்பின் ஒத்துழைப்புடன் , மாநில அரசால் ஏற்படுத்தப்பட்டுள்ள ஆப்தமித்ரா எனப்படும் தொலைபேசி ஆலோசனை உதவி எண் ( எண் .14410- க்கு அழைக்கலாம் ) மூலமும் , பதிவு செய்யப்பட்ட குரல்கள் அல்லது நேரடியாகவும் விழிப்புணர்வு பிரச்சாரமும் மேற்கொள்ளப்படுகிறது . ஒரு வீட்டில் யாருக்காவது கோவிட் -19 அறிகுறி தென்படுவதாகத் தகவல் தெரிவித்தால் , அந்த நபர் , மருத்துவர்களால் தொலைமருத்துவ முறையில் பரிசோதிக்கப்பட்டு , தொடர் ஆலோசனையும் வழங்கப்படுகிறது . சுகாதாரக் களப்பணியாளர் ( ASHAs) சம்பந்தப்பட்ட வீட்டிற்கு நேரடியாகச் சென்று தகவல்களை உறுதி செய்வதோடு , தேவையான சுகாதார சேவைகளும் வழங்கப்படுகிறது .


    *****

    
    
    (Release ID: 1632626) Visitor Counter : 20
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Telugu , Kannada , Malayalam