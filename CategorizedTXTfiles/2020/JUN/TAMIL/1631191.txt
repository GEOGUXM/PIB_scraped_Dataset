      நிதி அமைச்சகம்

      சட்டம், செயல்முறை குறித்து சரக்கு மற்றும் சேவை வரிக் குழுவின் பரிந்துரைகள்.
      Posted On: 12 JUN 2020 4:08PM by PIB Chennai


    சரக்கு மற்றும் சேவை வரிக் குழுவின் ( ஜி எஸ் டி கவுன்சில் ) 40 வது கூட்டம் மத்திய நிதி, பெருநிறுவன விவகாரங்கள் அமைச்சர் திருமதி . நிர்மலா சீதாராமன் தலைமையில் காணொLiக் காட்சி மூலம் இன்று நடைபெற்றது . மத்திய நிதி, பெருநிறுவன விவகாரங்கள் இணை அமைச்சர் திரு . அனுராக் தாகூர் , மாநிலங்கள் மற்றும் யூனியன் பிரதேசங்களின் நிதி அமைச்சர்கள் , நிதி அமைச்சகம் , மாநிலங்கள் மற்றும் யூனியன் பிரதேசங்களின் மூத்த அதிகாரிகள் இந்தக் கூட்டத்தில் கலந்து கொண்டனர் .


    சட்டம் மற்றும் செயல்முறை குறித்து கீழ்கண்ட பரிந்துரைகளை சரக்கு மற்றும் சேவை வரிக் குழு செய்தது .


    1. வணிக வசதிக்கான நடவடிக்கைகள்


    அ . கடந்த காலத் தாக்கல்களுக்கான தாமதக் கட்டணம் குறைப்பு :


    வரித் தாக்கலில் உள்ள நிலுவைகளைக் களையும் விதமாக , ஜூலை , 2017 முதல் ஜனவரி , 2020 வரையிலான வரிக் காலத்துக்கான GSTR-3B படிவத்தை தாக்கல் செய்யாததற்கான தாமதக் கட்டணம் கீழ்கண்டவாறு குறைக்கப்பட்டுள்ளது / தள்ளுபடி செய்யப்பட்டுள்ளது .


    1.


    i. வரி நிலுவை எதுவும் இல்லாமல் இருக்கும் பட்சத்தில் தாமதக் கட்டணம் கிடையாது .


    ii. வரி செலுத்த வேண்டியிருப்பினும் , ஒரு தாக்கலுக்கு ரூ 500 என அதிகப் பட்ச தாமதக் கட்டணம் நிர்ணயிக்கப்பட்டுள்ளது .


    01.07.2020 முதல் 30.09.2020 வரையில் சமர்ப்பிக்கப்பட்டுள்ள அனைத்து GSTR-3B தாக்கல்களுக்கும் குறைக்கப்பட்ட தாமதக் கட்டணம் பொருந்தும் .


    1.


    ஆ . சிறு வரி செலுத்துவோருக்கு பிப்ரவரி , மார்ச், ஏப்ரல் 2020 வரிக் காலங்களுக்கான தாமதக் கட்டணத்தில் இருந்து மேலும் நிவாரணம் :


    ( மொத்த விற்றுமுதல் ரூ . 5 கோடி வரை இருக்கும் ) சிறு வரி செலுத்துவோருக்கு , பிப்ரவரி , மார்ச், ஏப்ரல் 2020- இல் செய்யப்பட்ட விநியோகங்களுக்கான தாமதத் தாக்கலுக்கான வட்டி விகிதம் (6 ஜூலை வரையிலான தாமதங்களுக்கு ) ஒரு வருடத்துக்கு 18 சதவீதத்தில் இருந்து 9 சதவீதமாக 30.09.2020 வரை குறைக்கப்பட்டுள்ளது . வேறு வார்த்தைகளில் சொல்ல வேண்டுமென்றால் , நிவாரணத்துக்கான குறிப்பிட்ட தேதி வரை (6 ஜூலை வரையிலான தாமதங்களுக்கு ) எந்த வட்டியும் வசூலிக்கப்பட மாட்டாது . அதற்கு பிறகும் 30.09.2020 வரை 9 சதவீதம் வட்டி தான் வசூலிக்கப்படும் .


    1.


    இ . அதற்குப் பிறகான வரிக் காலங்களுக்கு ( மே , ஜூன், ஜூலை , 2020) சிறு வரி செலுத்துவோருக்கு நிவாரணம் :


    கொவிட் -19 பெருந்தொற்றைக் கருத்தில் கொண்டு , மொத்த விற்றுமுதல் ரூ . 5 கோடி வரை இருக்கும் வரி செலுத்துவோருக்கு , மே , ஜூன் மற்றும் ஜூலை 2020 மாதங்களில் செய்யப்பட்ட விநியோகங்களுக்கான GSTR-3B படிவத்தின் தாமதத் தாக்கலுக்கான கட்டணம் மற்றும் வட்டி , செப்டம்பர் மாதத்துக்குள் தாக்கல் செய்யப்பட்டால் ரத்து செய்யப்பட்டு, மேலும் நிவாரணம் அளிக்கப்படுகிறது ( தாமதத் தேதிகள் அறிவிக்கப்படும் ).


    1.


    ஈ . பதிவு ரத்து செய்யப்பட்டதைத் திரும்பப் பெறுதலுக்கான காலம் ஒரு முறை நீட்டிக்கப்படுகிறது


    தங்களது ரத்து செய்யப்பட்ட சரக்கு மற்றும் சேவை வரிப் பதிவுகளை நேரத்தில் சரி செய்ய முடியாத வரி செலுத்துவோரின் வசதிக்காக , பதிவு ரத்து செய்யப்பட்டதை திரும்பப் பெறுவதற்கான விண்ணப்பத்தை சமர்ப்பிக்க 30.09.2020 வரை ஒரு வாய்ப்பு அளிக்கப்படுகிறது . 12.06.2020 வரை ரத்து செய்யப்பட்ட பதிவுகளுக்கு இது பொருந்தும் .


    2. மத்திய சரக்கு மற்றும் சேவை வரி சட்டம் 2017 மற்றும் ஒருங்கிணைந்த சரக்கு மற்றும் சேவை வரி 2017 ஆகியவற்றில் மாற்றம் செய்யும் நிதி சட்டம் 2020- இன் சில உட்பிரிவுகள் 30.06.2020 முதல் அமலுக்குக் கொண்டு வரப்படும் .


    ***
    

    
    (Release ID: 1631191) Visitor Counter : 31
    
    
      Read this release in: Gujarati , English , Urdu , Marathi , Hindi , Bengali , Manipuri , Punjabi , Odia , Telugu , Malayalam