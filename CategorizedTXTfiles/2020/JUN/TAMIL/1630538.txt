      பிரதமர் அலுவலகம்

      பிரதமர் மற்றும் பிலிப்பைன்ஸ் அதிபர் இடையே தொலைபேசி உரையாடல்.
      Posted On: 09 JUN 2020 7:32PM by PIB Chennai


    பிலிப்பைன்ஸ் அதிபர் மேன்மைமிகு ரோட்ரிகோ டுடேர்தே உடன் இன்று தொலைபேசியில் உரையாடிய இந்தியப் பிரதமர் , கோவிட் -19 பெருந்தொற்றால் ஏற்பட்டுவரும் சவால்களை எதிர்கொள்ள இரு அரசுகளும் எடுத்து வரும் நடவடிக்கைகள் குறித்து விவாதித்தார் .


    தற்போது நிலவி வரும் சுகாதார நெருக்கடியின் போது , இரு தேசங்களிலும் உள்ள தத்தமது நாட்டினரின் நலனை உறுதி செய்யவும் , அவர்கள் தாய்நாடு திரும்பவும் அளித்து வரும் ஒத்துழைப்பை இரு தலைவர்களும் பாராட்டினர் . பிலிப்பைன்சுக்கு அத்தியாவசிய மருந்துப் பொருள்களைத் தொடர்ந்து அனுப்ப இந்தியா எடுத்த நடவடிக்கைகளையும் பிலிப்பைன்ஸ் அதிபர் பாராட்டினார் .


    பெருந்தொற்றுக்கு எதிரான பிலிப்பைன்சின் போருக்கு உதவ இந்தியா உறுதி பூண்டுள்ளதாக அதிபர் டுடேர்தேவிடம் தெரிவித்த பிரதமர் , ஒரு வேளை தடுப்பு மருந்துக் கண்டுபிடிக்கப்பட்டால் அதனையும் சேர்த்து , கட்டுபடியாகக் கூடிய விலையில் மருந்துகளைத் தயாரிக்கும் இந்தியாவின் நன்கு நிறுவப்பட்டத் திறன் ஒட்டுமொத்த மனித குலத்தின் நலனுக்காகவும் தொடர்ந்து பயன்படுத்தப்படும் என்று தெரிவித்தார் .


    ராணுவ ஒத்துழைப்பு உட்பட இரு நாடுகளின் உறவின் அனைத்து அம்சங்களிலும் கடந்த சில வருடங்களில் தெரிந்து வரும் முன்னேற்றம் குறித்து இரு தலைவர்களும் தங்களது திருப்தியை தெரிவித்தனர் . இந்திய - பசிபிக் பிராந்தியத்தில் பிலிப்பைன்சை ஒரு முக்கியப் பங்குதாரராக இந்தியா கருதுவாக பிரதமர் கூறினார் .


    விரைவில் வரும் பிலிப்பைன்சின் தேசிய தினத்தை முன்னிட்டு , மேன்மைமிகு அதிபர் டுடேர்தேவுக்கும் , பிலிப்பைன்ஸ் மக்களுக்கும் தனது மனமார்ந்த வாழ்த்துகளை பிரதமர் தெரிவித்தார் .


    ***

    
    
    (Release ID: 1630538) Visitor Counter : 26
    
    
      Read this release in: English , Urdu , Marathi , Hindi , Manipuri , Assamese , Bengali , Punjabi , Gujarati , Odia , Telugu , Kannada , Malayalam