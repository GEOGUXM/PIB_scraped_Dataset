      சிறுபான்மையினர் நலன் அமைச்சகம்

      2020 ஹஜ்யாத்திரை மேற்கொள்ள இந்தியாவிலிருந்து முஸ்லிம்கள் சவுதி அரேபியா செல்ல மாட்டார்கள்.
      Posted On: 23 JUN 2020 1:28PM by PIB Chennai


    கொரோனா தொற்று சவால்கள் காரணமாக , சவுதி அரேபிய அரசு எடுத்த முடிவுக்கு மதிப்பளிக்கும் வகையிலும் , மக்களின் நலன் மற்றும் ஆரோக்கியத்தை க் கருத்தி்ல் கொண்டும் , இந்த ஆண்டு ஹஜ் யாத்திரை (1441 H/2020 AD) மேற்கொள்ள , இந்தியாவிலிருந்து முஸ்லிம்கள் சவுதி அரேபியா செல்ல மாட்டார்கள் என முடிவு செய்யப்பட்டுள்ளது என மத்திய சிறுபான்மையினர் விவகாரத்துறை அமைச்சர் திரு முக்தர் அப்பாஸ் நக்வி இன்று தெரிவித்தார் . இன்று நடந்த பத்திரிக்கையாளர் சந்திப்பில் அவர் பேசினார் .


    சவுதி அரேபியாவின் ஹஜ் , உம்ரா அமைச்சர் டாக்டர் . முகமது சலே பின் தாகர் பென்டனிடம் இருந்து நேற்று தொலைபேசி அழைப்பு வந்ததாகவும் , கொரோனா தொற்று காரணமாக இந்தாண்டு ஹஜ் யாத்திரைக்கு (1441 H/2020 AD), இந்தியாவில் இருந்து ஹஜ் யாத்திரிகர்களை அனுப்பவேண்டாம் என சவுதி அரேபியா அமைச்சர் ஆலோசனை கூறியதாகவும் அவர் தெரிவித்தார் . இந்த விஷயம் குறித்து விரிவாக ஆலோசித்தாகவும் , கொரோன தொற்று சாவல்களை இந்த உலகமே சந்தித்து வருவதாகவும் , இதனால் சவுதி அரேபியாவும் பாதிக்கப்பட்டுள்ளதை அவர்கள் ஒப்புக் கொண்டதாக மத்திய அமைச்சர் கூறினார் .


    இந்தாண்டு ஹஜ் யாத்திரைக்கு 2,13,000 விண்ணப்பங்கள் பெறப்பட்டதாக திரு முக்தர் அப்பாஸ் நக்வி கூறினார் . விண்ணப்பதாரர்கள் செலுத்திய பணத்தை எந்த ப் பிடித்தமும் இல்லாமல் , திருப்பி ச் செலுத்தும் பணிகள் இன்று தொடங்கியுள்ளது . இந்தப் பணம் விண்ணப்பதாரர்களின் வங்கி க் கணக்கில் , ஆன்லைன் மூலம் நேரடியாக திருப்பிச் செலுத்தப்படும் .


    இந்தாண்டு ஹஜ் யாத்திரைக்கு ஆண் துணையில்லாமல் செல்ல 2,300- க்கும் மேற்பட்ட பெண்கள் விண்ணப்பித்து இருந்ததாக அமைச்சர் தெரிவித்தார் . இவர்கள் இந்தாண்டு விண்ணப்பம் அடிப்படையில் அடுத்தாண்டு (2021) ஹஜ் யாத்திரை செல்ல அனுமதிக்கப்படுவர் என அமைச்சர் தெரிவித்தார் . இது தவிர புதிதாக விண்ணப்பிக்கும் பெண்கள் அடுத்தாண்டு ஹஜ் யாத்திரை செல்ல அனுமதிக்கப்படுவர் .


    கடந்த 2019 ஆம் ஆண்டில் , மொத்தம் 2 லட்சம் முஸ்லிம்கள் ஹஜ் யாத்திரை மேற்கொண்டனர் என திரு நக்வி தெரிவித்தார் . இவர்களில் 50 சதவீத பெ ண் களும் அடங்குவர் . ஆண் துணை இல்லாமல் ஹஜ் யாத்திரை மேற்கொள்வதை மத்திய அரசு கடந்த 2018- இல் உறுதி செய் த பின் , மொத்தம் 3,040 பெண்கள் ஹஜ் யாத்திரை மேற்கொண்டுள்ளனர் .

    
    
    (Release ID: 1633635) Visitor Counter : 19
    
    
      Read this release in: Assamese , English , Urdu , Marathi , Hindi , Bengali , Manipuri , Punjabi , Gujarati , Telugu , Malayalam