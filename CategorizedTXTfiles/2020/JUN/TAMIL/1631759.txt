      மின்னணு மற்றும் தகவல் தொழில்நுட்பம்

      செயற்கை நுண்ணறிவுக்கான சர்வதேச ஒத்துழைப்பு அமைப்பின் நிறுவன உறுப்பினராக இந்தியா இணைந்துள்ளது-பொறுப்புள்ள மற்றும் மனிதர்களை சார்ந்த வளர்ச்சி மற்றும் செயற்கை நுண்ணறிவைப் பயன்படுத்த ஏதுவாக இந்தியா இந்த அமைப்பில் இணைந்துள்ளது.
      Posted On: 15 JUN 2020 4:59PM by PIB Chennai


    உலகில் முன்னணிப் பொருளாதார நாடுகளான அமெரிக்கா , இங்கிலாந்து , ஐரோப்பிய யூனியன் , ஆஸ்திரேலியா , கனடா , பிரான்ஸ் , ஜெர்மனி , இத்தாலி , ஜப்பான் , மெக்சிகோ , நியூசிலாந்து , கொரியக் குடியரசு , சிங்கப்பூர் ஆகிய நாடுகளுடன் இணைந்து , செயற்கை நுண்ணறிவுக்கான சர்வதேச ஒத்துழைப்பு அமைப்பு (GPAI or Gee-Pay) ஒன்றைத் தொடங்கும் முயற்சியில் ஈடுபட்டுள்ளது . செயற்கை நுண்ணறிவுக்கான சர்வதேச ஒத்துழைப்பு அமைப்பு , பொறுப்பான வளர்ச்சி , மற்றும் செயற்கை நுண்ணறிவு , மனித உரிமைகள் அடித்தளம் , உள்ளடக்கிய , பன்முகத்தன்மை , புதுமை மற்றும் பொருளாதார வளர்ச்சிக்குப் பயன்படும் ஒரு சர்வதேச மற்றும் பல்வேறு தரப்பினர் பங்கு பெறும் அமைப்பாகும் . உறுப்பு நாடுகளின் அனுபவம் மற்றும் பன்முகத் தன்மையைப் பயன்படுத்தி , சவால்கள் மற்றும் செயற்கை நுண்ணறிவு சார்ந்த வாய்ப்புகளை முழுமையாக உணர்ந்து கொள்ள முதன் முறையாக இதுபோன்ற அமைப்பு தோற்றுவிக்கப்படுகிறது . இந்தக் குறிக்கோளை அடைய , புதிதாக தோற்றுவிக்கப்படும் இந்த அமைப்பு , துல்லியமான ஆராய்ச்சி மற்றும் பயன்பாட்டு நடைமுறைகளை ஆதரிப்பதன் மூலம் , செயற்கை நுண்ணறிவு சார்ந்த தத்துவம் மற்றும் நடைமுறைக்கு இடையிலான இடைவெளியைப் பூர்த்தி செய்யும் என தெரிவிக்கப்பட்டுள்ளது .


    உறுப்பு நாடுகள் மற்றும் சர்வதேச அமைப்புகளின் ஒத்துழைப்போடு , செயற்கை நுண்ணறிவுக்கான சர்வதேச அமைப்பு , தொழில்துறை , மக்கள் சமுதாயம் , அரசு மற்றும் கல்வித்துறையில் முன்னணியில் உள்ள நிபுணர்களை ஒருங்கிணைத்து , செயற்கை நுண்ணறிவின் பொறுப்பான பரிணாம வளர்ச்சியை ஊக்குவிப்பதோடு , கோவிட் -19 காரணமாக உலகம் தற்போது எதிர்கொண்டு வரும் சிக்கலுக்கு செயற்கை நுண்ணறிவு எவ்வாறு பொறுப்புள்ள முறையில் பயன்படுத்தலாம் என்பதற்கான வழிவகைகளை உருவாக்கவும் பயன்படும் .


    இந்தியா , அண்மையில் தேசிய செயற்கை நுண்ணறிவு யுக்தி மற்றும் தேசிய செயற்கை நுண்ணறிவு இணையதளத்தை தொடங்கியிருப்பதோடு , உள்ளடக்கிய மற்றும் மனிதர்களுக்கு அதிகாரமளிக்கக் கூடிய அணுகுமுறையுடன் , வளர்ச்சி மற்றும் மேம்பாட்டிற்கு உறுதுணையாக , கல்வி , வேளாண்மை , சுகாதாரச் சேவை , மின்னணு வர்த்தகம் , நிதி , தொலைத்தொடர்பு உள்ளிட்ட பல்வேறு துறைகளில் செயற்கை நுண்ணறிவு பயன்படுத்தி வருவது குறிப்பிடத்தக்கது . செயற்கை நுண்ணறிவுக்கான சர்வதேச அமைப்பின் நிறுவன உறுப்பினராக இணைந்திருப்பதன் மூலம் , உலக அளவில் செயற்கை நுண்ணறிவு வளர்ச்சியடையச் செய்தற்கும் , உள்ளடக்கிய வளர்ச்சிக்கான டிஜிட்டல் தொழில்நுட்பம் குறித்த தனது அனுபவங்களை மேம்படுத்திக் கொள்ளவும் இந்தியா முக்கியப் பங்குவகிக்கும் .


    செயற்கை நுண்ணறிவுக்கான சர்வதேச அமைப்பு செயல்பட உதவியாக ஒரு செயலகம் உருவாக்கப்படுவதுடன் , பாரீஸில் உள்ள பொருளாதார ஒத்துழைப்பு மற்றும் வளர்ச்சி அமைப்பால் வழி நடத்தப்படுவதோடு , மான்ட்ரீயல் மற்றும் பாரீஸ் ஆகிய இடங்களில் தலா ஒரு நிபுணத்துவ மையம் வீதம் , இரண்டு மையங்களும் ஏற்படுத்தப்படும் என தெரிவிக்கப்பட்டுள்ளது .


    *****

    
    
    (Release ID: 1631759) Visitor Counter : 30
    
    
      Read this release in: Bengali , English , Urdu , Marathi , Hindi , Punjabi , Telugu , Malayalam