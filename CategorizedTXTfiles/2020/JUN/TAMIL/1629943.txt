      ஜல்சக்தி அமைச்சகம்

      ஜல் ஜீவன் திட்டத்துக்காக பஞ்சாப் முதலமைச்சருக்கு மத்திய அமைச்சர் கடிதம்.
      Posted On: 06 JUN 2020 5:53PM by PIB Chennai


    2020 மார்ச் மாதத்திற்குள் கிராமப்பகுதி வீடுகள் அனைத்திற்கும் குடிநீர்க் குழாய் இணைப்பு வழங்குவதற்கு நடவடிக்கை எடுத்ததற்காக பஞ்சாப் முதலமைச்சர் கேப்டன் அமரீந்தர்சிங்கிற்கு மத்திய ஜல்சக்தித்துறை அமைச்சர் திரு . கஜேந்திரசிங் செகாவத் பாராட்டு தெரிவித்துள்ளார் . ஜல் ஜீவன் இயக்கத்தின் வழிகாட்டுதலுக்கு முழு ஈடுபாட்டைக் காட்டியதற்காக முதலமைச்சருக்கு அவர் எழுதிய கடிதத்தில் நன்றி தெரிவித்துள்ளார் .


    மாநிலத்தின் எஞ்சிய வீடுகளுக்கும் குடிநீர்க்குழாய் இணைப்பு வழங்குவதுடன் மட்டுமல்லாமல் , நாட்டின் ஒவ்வொரு கிராமத்திலும் உள்ள அனைத்து வீடுகளுக்கும் போதிய அளவு தரமான தண்ணீரை வழக்கமாகவும் , தொலை நோக்க அடிப்படையிலும் குடிநீர்க்குழாய் இணைப்பு மூலம் வழங்கும் ஜல் ஜீவன் இயக்கத்தை மாநிலம் திறம்பட செயல்படுத்தும் என்று நம்பிக்கை தெரிவித்துள்ளார் .


    2020-21- இல் 15- வது நிதிக்குழுவின் மானியமாக பஞ்சாப் மாநில பஞ்சாயத்து ராஜ் அமைப்புகளுக்கு ரூ .1388 கோடி ஒதுக்கப்பட்டுள்ளது . இதில் 50 சதவீதம் குடிநீர் மற்றும் தூய்மைத் திட்டங்களுக்காக கட்டாயம் பயன்படுத்தப்பட வேண்டும் . மகாத்மா காந்தி கிராமப்புற வேலை உறுதித்திட்டம் , தூய்மை இந்தியா கிராமப்புற இயக்கம் , பஞ்சாயத்து ராஜ் அமைப்புகள் , கேம்பா , சிஎஸ்ஆர் நிதி , உள்ளூர்ப்பகுதி மேம்பாட்டு நிதி போன்ற 15- வது நிதிக்குழுவின் மானியங்கள் உள்ளிட்ட பல்வேறு திட்டங்களுக்கு கிடைக்கும் நிதிஆதாரங்களைப் பயன்படுத்துமாறு மாநிலம் கேட்டுக் கொள்ளப்பட்டுள்ளது . கிராம அளவிலான குடிநீர் விநியோகப் பணிகளுக்கு இதனைப் பயன்படுத்துவதுடன் , ஒவ்வொரு கிராமத்தின் செயல் திட்டம் தயாரிக்கப்பட்டு அனைத்து விதமான ஆதாரங்களையும் பயன்படுத்துமாறு கேட்டுக்கொள்ளப்பட்டுள்ளது .,


    ***

    
    
    (Release ID: 1629943) Visitor Counter : 13
    
    
      Read this release in: English , Urdu , Hindi , Punjabi , Telugu