      சுகாதாரம் மற்றும் குடும்ப நலத்துறை அமைச்சகம்

      கொவிட்-19 குறித்த அண்மைச் செய்திகள் குணமாகும் விகிதம் 48.18 சதவீதமாக அதிகரித்துள்ளது
      Posted On: 01 JUN 2020 3:28PM by PIB Chennai


    கடந்த 24 மணி நேரத்தில் கொவிட் -19 நோயாளிகள் 4,835 பேர் குணம் அடைந்துள்ளனர் . நோய்த் தாக்குதலுக்கு ஆளானவர்களில் 91,818 பேர் இதுவரையில் குணம் பெற்றிருக்கிறார்கள் . குணம் அடையும் கொவிட் -19 நோயாளிகளின் எண்ணிக்கை 48.19 சதவீதமாக உயர்ந்துள்ளது . குணம் அடையும் விகிதம் 18 மே அன்று 38.29 சதவீதமாக இருந்த நிலையில் , மே 3 அன்று அது 26.59 சதவீதமாகவும் , ஏப்ரல் 15 அன்று 11.42 சதவீதமாகவும் இருந்தது .


    நாட்டில் தற்போது 93,322 பேர் கொரோனா வைரஸ் தொற்றால் பாதிக்கப்பட்டுள்ளனர் . சிகிச்சையில் உள்ள அனைவரும் தீவிர மருத்துவக் கண்காணிப்பில் இருக்கின்றனர் . இறப்பு விகிதம் 2.83 சதவீதமாக இருக்கிறது .18 மே அன்று இது 3.15 சதவீதமாகவும் , 3 மே அன்று 3.25 சதவீதமாகவும் , 15 ஏப்ரல் அன்று 3.30 சதவீதமாகவும் இருந்தது . நாட்டில் இறப்பு விகிதத்தில் தொடர் வீழ்ச்சியைக் காணலாம் . கண்காணிப்பின் மீது தொடர் கவனம் , சரியான நேரத்தில் பாதிப்புகளைக் கண்டறிதல் மற்றும் நோயாளிகளின் மருத்துவ மேலாண்மை ஆகியவை குறைவான இறப்பு விகிதத்துக்கானக் காரணங்களாகத் திகழ்கின்றன .


    இரண்டு குறிப்பிட்ட போக்குகள் கவனம் பெற்றுள்ளன . குணமாகும் விகிதம் அதிகமாகிக் கொண்டே வரும் அதே வேளையில் , இறப்பு விகிதம் குறைந்துக் கொண்டே வருகிறது . 472 அரசு ஆய்வகங்கள் மற்றும் 204 தனியார் ஆய்வகங்கள் ( மொத்தம் 676 ஆய்வகங்கள் ) மூலம் , கொவிட் தாக்குதலைக் கண்டறியும் மருத்துவப் பரிசோதனைகள் செய்யக் கூடிய திறன் அதிகரித்துள்ளது . இதுவரையில் மொத்தம் 38,37,207 பரிசோதனைகள் செய்யப்பட்டுள்ளன . நேற்று 1,00,180 மருத்துவப் பரிசோதனைகள் செய்யப்பட்டுள்ளன .


    அதிக எண்ணிக்கையில் மரணங்களை சந்தித்துள்ள நாடுகளின் இறப்பு விகிதம் குறித்து , 31 மே தேதியிட்ட உலக சுகாதார நிறுவனத்தின் நிலைமை அறிக்கையில் வெளியாகியுள்ள தகவல்கள் வருமாறு :

                                           
நாடுகள்      மொத்த மரணங்கள்  இறப்பு விகிதம்
                                           
                                           
                                           
உலகம்        367,166         6.19%         
                                           
                                           
                                           
அமெரிக்கா    1,01,567        5.92%         
                                           
                                           
                                           
இங்கிலாந்து  38,376          14.07%        
                                           
                                           
                                           
இத்தாலி      33,340          14.33%        
                                           
                                           
                                           
ஸ்பெயின்     29,043          12.12%        
                                           
                                           
                                           
பிரான்சு     28,717          19.35%        
                                           
                                           
                                           
பிரேசில்     27,878          5.99%         
                                           
                                           
                                           
பெல்ஜியம்    9,453           16.25%        
                                           
                                           
                                           
மெக்சிகோ     9,415           11.13%        
                                           
                                           
                                           
ஜெர்மனி      8,500           4.68%         
                                           
                                           
                                           
ஈரான்        7,734           5.19%         
                                           
                                           
                                           
கனடா         6,996           7.80%         
                                           
                                           
                                           
நெதர்லாந்து  5,951           12.87%        
                                           
                                           

    

    
    (Release ID: 1628759) Visitor Counter : 11
    
    
      Read this release in: English , Urdu , Marathi , Hindi , Manipuri , Punjabi , Gujarati , Telugu , Kannada , Malayalam