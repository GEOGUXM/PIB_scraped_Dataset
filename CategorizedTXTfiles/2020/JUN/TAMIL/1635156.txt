      பாதுகாப்பு அமைச்சகம்

      மின்சாரம், எண்ணெய் மற்றும் எரிவாயு துரப்பணப் பணிகளுக்கு தடையின்மைச் சான்றிதழ் வழங்குவதற்கான இணையதளத்தை பாதுகாப்புத்துறை அமைச்சர் திரு.ராஜ்நாத்சிங் தொடங்கிவைத்தார்
      Posted On: 29 JUN 2020 4:06PM by PIB Chennai


    மின்சாரத் திட்டங்கள் மற்றும் இந்திய எல்லைக்குட்பட்ட நீர்நிலைகள் மற்றும் சிறப்புப் பொருளாதார மண்டலங்களில் ஆராய்ச்சி , அளவீடு , துரப்பணப்பணிகள் , பயன்பாட்டிற்கு தடையின்மைச் சான்றிதழ் வழங்குவதற்கான புதிய இணைய தளத்தை , பாதுகாப்புத்துறை இணையமைச்சர் திரு . ஸ்ரீபத் யசோ நாயக் முன்னிலையில் , பாதுகாப்புத்துறை அமைச்சர் திரு . ராஜ்நாத்சிங் இன்று (29 ஜுன் , 2020) தொடங்கிவைத்தார் .


    ராணுவ அமைப்புகளுக்கு அருகில் செயல்படுத்தப்படும் மின்சாரம் / காற்றாலை / சூரியசக்தி மின்திட்டங்கள் மற்றும் இந்திய எல்லைக்குட்பட்ட நீர் நிலைகள் மற்றும் சிறப்புப் பொருளாதார மண்டலங்களில் ஆராய்ச்சி , அளவீடு , துரப்பணப்பணிகள் , பயன்பாட்டிற்காக , புதிய மற்றும் புதுப்பிக்கத்தக்க எரிசக்தித்துறை , மின் துறை , பெட்ரோலியம் மற்றும் இயற்கை எரிவாயு , கப்பல் போக்குவரத்து , ஹைட்ரோகார்பன் தலைமை இயக்குநர் உள்ளிட்ட பல்வேறு அமைச்சகங்கள் மூலம் , பல்வேறு அரசு / பொதுத்துறை நிறுவனங்கள் / அரசு அமைப்புகளிடமிருந்து வரப்பெறும் விண்ணப்பங்களுக்கு , பாதுகாப்பு அமைச்சகம் அனுமதி அளித்து வருகிறது .


    இதுபோன்றத் திட்டங்களுக்கு தடையின்மைச் சான்றிதழ் வழங்குவதில் வெளிப்படைத்தன்மை மற்றும் எளிதில் தொழில் தொடங்குவதை உறுதி செய்யும் விதமாக , தேசிய மின் - ஆளுகைப் பிரிவு , பாஸ்கராச்சார்யா விண்வெளிப் பயன்பாடு மற்றும் புவி - தகவலியல் நிறுவனம் மற்றும் தேசியத் தகவல் மையம் போன்றவற்றின் ஒத்துழைப்புடன் , புதிய இணையதள விண்ணப்ப தளம் ஒன்றை பாதுகாப்பு அமைச்சகம் உருவாக்கியுள்ளது . புதிய இணையதள முகவரி பின்வருமாறு : https://ncog.gov.in/modnoc/home.html.


    புதிதாக உருவாக்கப்பட்டுள்ள பாதுகாப்பு அமைச்சக இணையதளம் , மின் திட்டங்கள் மற்றும் ஆராய்ச்சி , அளவீடு , துரப்பணப்பணிகள் , பயன்பாட்டிற்காக , பாதுகாப்புத்துறையின் அனுமதி கோரி விண்ணப்பிப்போருக்கு உதவிகரமாக இருக்கும் . பயனுள்ள , விரைவான , வெளிப்படையான நடைமுறைகளை செயல்படுத்தி , இது போன்ற கோரிக்கைகளுக்குத் தீர்வுகாண இணையதளச் செயல்பாடு வழி வகுக்கும் . வான் கண்காணிப்புக்கு தடையின்மைச் சான்றிதழ் வழங்குவதற்கான , பாதுகாப்பு அமைச்சகம் , ஏற்கனவே இது போன்ற இணையதளம் ஒன்றை உருவாக்கியுள்ளது குறிப்பிடத்தக்கது .


    *****

    
    
    (Release ID: 1635156) Visitor Counter : 24
    
    
      Read this release in: Punjabi , English , Urdu , Marathi , Hindi , Bengali , Manipuri , Odia , Malayalam