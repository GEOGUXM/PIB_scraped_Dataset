      நுகர்வோர் நலன், உணவு மற்றும் பொது விநியோகம் அமைச்சகம்

      ஒரே நாடு ஒரே குடும்ப அட்டை திட்டத்தில் மேலும் மூன்று மாநிலங்கள் இணைப்பு.
      Posted On: 01 JUN 2020 3:14PM by PIB Chennai


    ஒடிசா , சிக்கிம் மற்றும் மிசோராம் ஆகிய மூன்று மாநிலங்கள் ' ஒருங்கிணைந்த பொது விநியோக மேலாண்மை ' திட்டத்தில் இணைந்ததாக மத்திய நுகர்வோர் விவகாரங்கள் , உணவு மற்றும் பொது விநியோகத்துறை அமைச்சர் திரு . ராம் விலாஸ் பஸ்வான் இன்று அறிவித்தார் . தற்போதுள்ள அதே குடும்ப அட்டையை ஆதாரோடு இணைத்ததற்கு பின்னர் மின்னணு விற்பனை முனையக் கருவி மூலம் அதை உபயோகப்படுத்தி , நாட்டில் உள்ள மின்னணு விற்பனை முனையக் கருவியைப் பயன்படுத்தும் எந்த நியாய விலைக் கடையில் இருந்தும் , தேசிய உணவு பாதுகாப்புத் திட்ட குடும்ப அட்டைதாரர்கள் தங்களுக்கு ஒதுக்கப்பட்ட உணவு தானியங்களை ' ஒரே நாடு ஒரே குடும்ப அட்டை ' திட்டத்தின் மூலம் வாங்கிக் கொள்ளலாம் . நாடு முழுவதும் அமல்படுத்தப்பட்டுள்ள பெயர்வுத்திறன் வசதி மூலம் தேசிய உணவு பாதுகாப்பு சட்டத்தின் பலன்களை இந்த அமைப்பின் கீழ் பெறலாம் .


    ஆந்திர பிரதேசம் , பீகார் , தாத்ரா & நகர் ஹவேலி மற்றும் டாமன் & டையு , கோவா , குஜராத் , ஹரியானா , ஹிமாச்சல் பிரதேசம் , ஜார்கண்ட் , கேரளா , கர்நாடகா , மத்தியப்பிரதேசம் , மகாராஷ்டிரா , ராஜஸ்தான் , பஞ்சாப் , தெலங்கானா , திரிபுரா மற்றும் உத்திரப்பிரதேசம் ஆகிய 17 மாநிலங்களில் இந்த வசதி தற்போது செயல்பாட்டில் உள்ளது . மேலும் , தேசிய பெயர்வுத்திறன் வசதியை இதர மாநிலங்கள் / யூனியன் பிரதேசங்களுக்கு விரிவுபடுத்த , தொடர்புடைய மாநிலங்கள் / யூனியன் பிரதேசங்களின் அரசுகளுடன் இணைந்து உணவு மற்றும் பொது விநியோகத்துறை தொடர்ந்து முயற்சிகளை எடுத்து வருகிறது .


    இந்த முயற்சியில் , மத்திய தேசிய தகவலியல் மையத்தின் குழுவினரோடு இணைந்து , இந்த மூன்று மாநிலங்களை தேசியத் தொகுப்புடன் இணைக்கத் தேவையான தயாரிப்பு நடவடிக்கைகளான மின்னணு விற்பனை முனையக் கருவி மென்பொருளை மேம்படுத்துதல் , தேசிய ஒருங்கிணைந்த பொது விநியோக மேலாண்மை மற்றும் அன்னவித்ரான் இணையதளங்களோடு இணைத்தல் , மத்திய களஞ்சியத்தில் குடும்ப அட்டைகள் / பயனாளிகளின் தகவல்களை கிடைக்கச் செய்தல் மற்றும் தேசிய பெயர்வுத்திறன் பரிவர்த்தனைகளுக்குத் தேவைப்படும் சோதனைகளும் செய்து முடிக்கப்பட்டன .


    மேற்கண்ட அனைத்து ஏற்பாடுகளும் முடிவடைந்த பின்னர் , ' ஒரே நாடு ஒரே குடும்ப அட்டை ' திட்டத்தின் கீழ் மாநிலங்களுக்கிடையேயான பெயர்வுத்திறன் பரிவர்த்தனைகள் இந்த மாநிலங்களில் ஜூன் 2020 முதல் செயல்படுத்தப்பட்டிருக்கின்றன . உத்திரகாண்ட் , நாகாலாந்து மற்றும் மணிப்பூர் ஆகிய மேலும் மூன்று மாநிலங்கள் ஆகஸ்ட் 2020 க்குள் தேசியத் தொகுப்பில் இணையும் . எஞ்சியுள்ள 13 மாநிலங்களான மேற்கு வங்கம் , அருணாச்சல் பிரதேசம் , அஸ்ஸாம் , மேகாலயா , தில்லி , ஜம்மு & காஷ்மீர் , லடாக் , சண்டிகார் , புதுச்சேரி , தமிழ்நாடு , சத்தீஸ்கர் , அந்தமான் & நிகோபார் மற்றும் லட்சத்தீவு ஆகியவற்றை தேசியத் தொகுப்பில் இணைப்பதற்குத் தேவையான அனைத்து ஏற்பாடுகளையும் துறை செய்து வருகிறது . மார்ச் 31, 2020 க்குள் ஒரே நாடு ஒரே குடும்ப அட்டை திட்டத்தில் அனைத்து மாநிலங்களும் சேர்க்கப்பட்டு , இந்தத் திட்டம் நாடு முழுவதும் செயல்பாட்டில் இருக்கும் என்று உறுதிபடுத்தப்பட்டுள்ளது .


    ***

    
    
    (Release ID: 1628753) Visitor Counter : 20
    
    
      Read this release in: Telugu , Bengali , English , Urdu , Marathi , Hindi , Punjabi , Odia