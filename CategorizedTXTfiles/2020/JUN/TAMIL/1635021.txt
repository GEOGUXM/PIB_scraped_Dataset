      ஜல்சக்தி அமைச்சகம்

      ஜல்ஜீவன் இயக்கம் குறித்து மத்திய ஜல்சக்தி அமைச்சர் கோவா முதலமைச்சருக்குக் கடிதம்.
      Posted On: 26 JUN 2020 5:24PM by PIB Chennai


    மத்திய ஜல்சக்தி அமைச்சர் திரு . கஜேந்திர சுங் ஷெகாவத் , கோவா முதலைச்சருக்கு எழுதியுள்ள கடிதத்தில் , 2021- ஆம் ஆண்டுக்குள் கிராமப் பகுதி வீடுகளுக்கு 100 சதவீதக் குடிநீர்க் குழாய் இணைப்பு வழங்க மாநிலம் திட்டமிட்டிருப்பது குறித்து மகிழ்ச்சி தெரிவித்துள்ளார் .


    2021- ஆம் ஆண்டுக்குள் அனைத்து கிராமப் பகுதிகளிலும் உள்ள வீடுகளில் 100 சதவீதம் குடிநீர்க் குழாய் இணைப்பு வழங்க கோவா திட்டமிட்டுள்ளது . மாநிலத்தில் உள்ள 2.6 லட்சம் வீடுகளில் , 2.29 லட்சம் வீடுகளுக்கு ஏற்கனவே , குடிநீர்க் குழாய் இணைப்பு வழங்கப்பட்டுள்ளது . குடிநீர் மற்றும் துப்புரவுத்துறை செயலர் தலைமையில் நடைபெற்ற கூட்டத்தில் , 2020-21- ஆம் ஆண்டுக்கான ஜல்ஜீவன் இயக்கத்துக்கான ஆண்டு செயல் திட்டத்தை கோவா மாநிலம் தாக்கல் செய்தது . அதில் , 2021- க்குள் 100 சதவீதக் குடிநீர்க் குழாய் இணப்பு வழங்கப்படும் என கோவா மாநில தலைமைச் செயலர் உறுதியளித்தார் . இது செயல்பாட்டுக்கு வரும்போது , ‘ எல்லா வீடுகளிலும் தண்ணீர் ’ என்ற 100 சதவீத குடிநீர் இணைப்பு வழங்கும் திட்டத்தில் , முதலிடத்தில் வரும் சில மாநிலங்களில் கோவாவும் ஒன்றாக இருக்கும் .


    2020-21- ஆம் ஆண்டில் , கோவாவுக்கான நிதி ஒதுக்கீடு ரூ .3.08 கோடியிலிருந்து ரூ .12.40 கோடியாக அதிகரிக்கப்பட்டுள்ளது .


    2020-21- ஆம் ஆண்டில் , பஞ்சாயத்து ராஜ் அமைப்புகளுக்கு 15- வது நிதிக்குழுவின் மானியமாக கோவா ரூ . 75 கோடி பெறும் . இதில் , 50 சதவீத நிதி , குடிநீர் மற்றும் தூய்மைப் பணிகளுக்குச் செலவிடப்பட வேண்டும் . தூய்மை இந்தியா இயக்கத்தின் ( கிராமப்புறம் ) கீழ் , வழங்கப்படும் நிதி , நீர் சுத்திகரிப்பு மற்றும் மறுபயன்பாட்டுப் பணிகளுக்கு பயன்படுத்தப்பட வேண்டும் .


    அனைத்து கிராமங்களிலும் நீண்ட காலத்துக்கு நீட்டித்திருக்கும் கிராமப்புற குடிநீர் விநியோகத்துக்குத் திட்டமிடுதல் , செயல்படுத்துதல் , பராமரிப்பு , ஆகிய பணிகளில் , உள்ளூர் கிராம சமுதாயம் , கிராமப்பஞ்சாயத்து அல்லது துணைக்குழு , பயன்பாட்டுக்குழுக்கள் ஆகியவற்றை ஈடுபடுத்துமாறு முதலமைச்சரை , ஜல்சக்தி அமைச்சர் வலியுறுத்தியுள்ளார் .


    ஒவ்வொரு கிராமத்திலும் , குடிநீர் விநியோகச் சேவையைக் கண்காணிக்க இணையதள அடிப்படையிலான தொலையுணர்வு முறையைத் துவங்கும் முக்கிய மாநிலமாக கோவா உள்ளது . நவீன முறையில் செயல்படுத்தப்படும் இதன் கட்டுப்பாடு மாநில தலைமையகத்தில் இருக்கும் . இதன் மூலம் , தரமான , போதிய அளவு குடிநீர் முறையாக விநியோகிக்கப்படுவதை நிகழ் நேர அடிப்படையில் கண்காணிக்கப்பட வாய்ப்பு ஏற்படும் .

    
    
    (Release ID: 1635021) Visitor Counter : 8
    
    
      Read this release in: English , Urdu , Hindi , Manipuri , Punjabi