      அறிவியல் மற்றும் தொழில்நுட்பத்துறை

      கார்பன் உற்பத்தி அதிகரிப்பது சென்னையில் அதிக அசாதாரணமான மழைப் பொழிவுக்கு வழிவகுக்கும்.
      Posted On: 27 JUN 2020 6:45PM by PIB Chennai


    பருவநிலை மாற்றம் தொடர்பான பேரழிவுகளால் ஏற்படும் மரணங்களின் அதிகபட்ச சராசரியில் இந்தியா இரண்டாவது இடத்தில் உள்ளது . எதிர்காலத்திலும் இந்த நிலைமையில் நல்ல முன்னேற்றம் இருக்காது , குறிப்பாக சென்னை உள்ளிட்ட கடலோரப் பகுதிகளில் முன்னேற்றத்துக்கு வாய்ப்பிருக்காது என்று தெரிகிறது . சென்னையில் உள்ள இந்தியத் தொழில்நுட்பக் கல்வி நிலையத்தின் ( ஐ . ஐ . டி . ) ஆராய்ச்சியாளர்கள் நடத்திய மாதிரி ஆய்வில் , எதிர்காலத்தில் இதுபோன்ற பருவநிலை மாற்றம் தொடர்பான , அசௌகரியமான சூழ்நிலைகள் ஏற்படும் என்று தெரிய வந்துள்ளது .


    கார்பன் உற்பத்தி அதிகரிப்பு காரணமாக சென்னைப் பகுதியில் அசாதாரணமான மழைப் பொழிவு நிகழ்வுகளுக்கு உகந்த சூழ்நிலைகள் ஏற்படும் என்று ஆராய்ச்சியாளர்கள் கூறுகின்றனர் . எதிர்காலத்தில் மழைப்பொழிவு நாளில் , மழைப்பொழிவு இப்போதுள்ளதை விட 17.37 சதவீதம் அதிகமாக இருக்கலாம் என கணிக்கப்பட்டுள்ளது . 2075 ஆம் ஆண்டுக்கு இந்த கணக்கீடு செய்யப்பட்டுள்ளது . இந்தியாவில் தனிநபர் பசுமைக்குடில் வாயு உற்பத்தி (GHG) அதிகபட்ச ஆபத்து வரம்பில் இருக்கும் நகரங்களில் ஒன்றாக சென்னை உள்ளது .


    `` அடர்வு அதிகரிப்பு மற்றும் இதுபோன்ற மழைப் பொழிவு நிகழ்வுகள் பூகோள ரீதியிலான பரவல் ஆகியவற்றால் , தீவிர வெள்ளம் ஏற்படும் . எதிர்காலத்தில் அதிக நாட்களுக்கு இந்த பாதிப்பு இருக்கலாம் . அதனால் நகர மக்களுக்கு ஆபத்து , சேதாரம் அதிகமாகும் ஆபத்து உள்ளது '' என்று சென்னை ஐ . ஐ . டி . யின் முன்னோடி ஆராய்ச்சியாளர் பேராசிரியர் சி . பாலாஜி தெரிவித்துள்ளார் . மழைப் பொழிவின் அளவு 183.5%, 233.9%, மற்றும் 70.8%. அளவுக்கு அதிகரிக்கலாம் என்றும் அந்த ஆராய்ச்சியில் வலியுறுத்தி கூறப்பட்டுள்ளது . 2015 டிசம்பர் 2 , 3 மற்றும் 4 ஆம் தேதிகளில் இருந்த நிலையுடன் ஒப்பிடுகையில் , தினசரி மழைப்பொழிவு உயர்வு இந்த அளவுக்கு இருக்கலாம் என கணிக்கப்பட்டுள்ளது . மேலே குறிப்பிட்டிருப்பதுடன் , அசாதாரண மழைப்பொழிவின் புவியியல் ரீதியிலான பரப்பு அதிகரிப்பதுடன் , மழைப் பொழிவின் நாட்களும் அதிகமாக இருக்கும் என்றும் தெரிய வருகிறது . தென்னிந்திய நகரங்களில் அதிக மழைப்பொழிவு ஏற்பட்டு , பெரும் வெள்ளங்கள் ஏற்பட்டுள்ளன .


    இந்த ஆய்வில் ஒரே ஒரு நிகழ்வு மட்டுமே கணக்கில் கொள்ளப்பட்டுள்ளது . எனவே இதன் முடிவுகள் மழைப்பொழிவு மற்றும் வெள்ளம் ஏற்படுவது பற்றியது மட்டுமாக உள்ளன . `` பருவநிலை மாற்றம் காரணமாக அசாதாரண மழைப் பொழிவு ஏற்படுவது குறித்து அறிவியல்பூர்வமாக நம்பகத்தன்மையான எண்ணிக்கை சார்ந்த தகவல்களை உருவாக்க , சிறந்த முடிவுகளுக்கு வருவதற்கு , பருவநிலைக்கு முந்தைய மற்றும் பருவநிலைக்குப் பிந்தைய வெவ்வேறு பருவங்களில் ஏராளமான நேர்வுகளை கணக்கில் எடுத்துக் கொண்டாக வேண்டும் '' என்று டாக்டர் பாலாஜி கூறியுள்ளார் . பருவநிலைகளுக்கு அப்பாற்பட்டு , அசாதாரண மழைப்பொழிவில் பெருங்கடல் பகுதிகளும் பெரிய பங்கு வகிக்கின்றன ; இந்த கூட்டுக் காரணிகளை ஆய்வு செய்தால் , இன்னும் துல்லியமான முடிவுகளை எட்ட முடியும் .


    ` கடலோரக் கட்டமைப்புகள் மற்றும் வாழ்க்கை நிலையை மாற்றிக் கொள்ளும் செயல் திட்டங்களில் பருவநிலை மாற்றத்தின் தாக்கங்கள் ' என்ற தலைப்பிலான ஆய்வுத் திட்டத்திற்காக இந்த ஆராய்ச்சி மேற்கொள்ளப்பட்டது . இதற்கு இந்திய அரசின் அறிவியல் தொழில்நுட்பத் துறையின் மூலம் SPLICE- பருவநிலை மாற்ற செயல் திட்டத்தின் கீழ் நிதியுதவி அளிக்கப்படுகிறது . கணிப்புகளுக்காக வானிலை ஆராய்ச்சி மற்றும் முன்னறிவிப்பு (WRD) மாடல் பயன்படுத்தப்பட்டுள்ளது .


    இந்த ஆய்வில் டாக்டர் பி . ஜோதீஷ்குமார் , டாக்டர் பி . வி . கிரண் ஆகியோரும் பங்கேற்றுள்ளனர் . இந்த ஆராய்ச்சியில் கண்டறியப்பட்ட விஷயங்கள் Current Science - இல் வெளியிடப் பட்டுள்ளன .


    

    
    (Release ID: 1634829) Visitor Counter : 24
    
    
      Read this release in: English , Urdu , Hindi