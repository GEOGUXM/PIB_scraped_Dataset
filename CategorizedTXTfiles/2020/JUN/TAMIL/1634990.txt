      உள்துறை அமைச்சகம்

      தில்லியில் கோவிட்-19ஐ கட்டுப்படுத்த, மத்திய உள்துறை அமைச்சர் திரு.அமித் ஷா தலைமையில், ஜுன் 21 அன்று நடைபெற்ற கூட்டத்தில் மேற்கொள்ளப்பட்ட முடிவுகளை செயல்படுத்துவது குறித்து மத்திய உள்துறை செயலாளர் ஆய்வு.
      முடிவுகள் அனைத்தும் சுமூகமாகவும், குறித்த காலத்திலும் செயல்படுத்தப்பட்டு வருவதாகவும், தில்லியில் கோவிட்-19ஐ கட்டுப்படுத்துவதற்கான திட்டமும் வகுக்கப்பட்டுள்ளதாகவும் கூட்டத்தில் தெரிவிக்கப்பட்டது .
      
      
      தில்லியில் கோவிட்-19 பெருமளவு பரவியுள்ள இடங்கள் உட்பட, கட்டுப்படுத்தப்பட்ட பகுதிகளை மறுவரையறை செய்யும் பணி, மத்திய உள்துறை அமைச்சர் திரு.அமித்ஷா நிர்ணயித்த காலக்கெடுவான ஜுன் 26-க்குள் நிறைவடையும்
      
      
      மத்திய உள்துறை அமைச்சரின் வழிகாட்டுதலின்படி, தில்லியில் நோய் எதிர்ப்பு சக்தி இல்லாதவர்களைக் கணக்கெடுக்கும் பணி, தேசிய நோய்க் கட்டுப்பாட்டு மையம் மற்றும் தில்லி அரசால் ஜுன் 27 அன்று கூட்டாகத் தொடங்கும்
      Posted On: 26 JUN 2020 4:10PM by PIB Chennai


    தில்லியில் கோவிட் -19 பரவுவதைக் கட்டுப்படுத்த மத்திய உள்துறை அமைச்சர் திரு . அமித் ஷா தலைமையில் , ஜுன் 21 அன்று நடைபெற்ற கூட்டத்தில் மேற்கொள்ளப்பட்ட முடிவுகள் செயல்படுத்தப்படுவது குறித்து , மத்திய உள்துறை செயலாளர் ஜுன் 25 அன்று ஆய்வு செய்தார் . நிதிஆயோக் உறுப்பினர் டாக்டர் வி . கே . பால் , எய்ம்ஸ் மருத்துவமனை இயக்குநர் டாக்டர் ரந்தீப் குலேரியா , இந்திய மருத்துவ ஆராய்ச்சிக் கழகத் தலைமை இயக்குநர் டாக்டர் பல்ராம் பார்கவா மற்றும் தில்லி அரசின் தலைமைச் செயலாளர் , சுகாதாரத்துறைச் செயலாளர் உள்ளிட்டோர் இந்தக் கூட்டத்தில் கலந்துகொண்டனர் .


    மத்திய உள்துறை செயலாளர் நடத்திய இந்த ஆய்வுக்கூட்டத்தின் போது , முடிவுகள் அனைத்தும் சுமூகமாகவும் , குறித்த காலத்திலும் நடைபெற்று வருவது தெரியவந்ததுடன் , தில்லியில் கோவிட் -19 ஐ எதிர்கொள்வதற்கான செயல்திட்டமும் இறுதி செய்யப்பட்டது . கோவிட் -19 தொடர்பான பணிகளை மேற்கொள்ள மாவட்ட அளவிலான குழுக்களும் அமைக்கப்பட்டன .


    தில்லியில் கோவிட் -19 பரவியுள்ள அனைத்துப் பகுதிகளிலும் , கட்டுப்படுத்தப்பட்ட இடங்களை மறுவரையறை செய்யும் பணி , மத்திய உள்துறை அமைச்சர் நிர்ணயித்த காலக்கெடுவான ஜுன் 26- க்குள் நிறைவடையும் எனவும் கூட்டத்தில் தெரிவிக்கப்பட்டது . வீடு வீடாகச் சென்று சோதனை செய்யும் பணியும் ஜுன் 30- க்குள் முடிக்கப்படும் என தெரிவிக்கப்பட்டது .


    மத்திய உள்துறை அமைச்சர் திரு . அமித் ஷா - வின் வழிகாட்டுதலுக்கேற்ப , தில்லியில் நோய் எதிர்ப்பு சக்தி இல்லாதவர்கள் பற்றிய கணக்கெடுப்பு குறித்தும் விவாதிக்கப்பட்டதுடன் , இந்தப் பணியை தேசிய நோய்க் கட்டுப்பாட்டு மையம் மற்றும் தில்லி அரசு இணைந்து மேற்கொள்ளும் எனவும் தெரிவிக்கப்பட்டது . இந்தக் கணக்கெடுப்பு ஜுன் 27 தொடங்கும் எனவும் , இதற்கான பயிற்சி , சம்பந்தப்பட்ட கணக்கெடுப்பு பணியாளர்களுக்கு நேற்றுடன் முடிவடைந்துவிட்டது .


    மக்கள்தொகை அதிகமுள்ள பகுதிகளில் , எதிர்காலத்தில் கோவிட் -19 பரவுவதைக் கண்டறிய ஆரோக்கிய சேது மற்றும் இதிஹாஸ் செயலிகளைப் பயன்படுத்துவதற்கும் மத்திய உள்துறை அமைச்சர் திரு . அமித் ஷா ஒப்புதல் அளித்துள்ளார் . இந்த இரு செயலிகளையும் கூட்டாகப் பயன்படுத்துவது குறித்து , தில்லி அரசின் மாவட்ட அளவிலான குழுக்களுக்கு , தேசிய நோய்க் கட்டுப்பாட்டு மையத்தால் நேற்று பயிற்சியளிக்கப்பட்டது .


    *****

    
    
    (Release ID: 1634990) Visitor Counter : 8
    
    
      Read this release in: English , Urdu , Marathi , Assamese , Manipuri , Punjabi , Telugu