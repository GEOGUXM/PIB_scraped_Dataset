      விவசாயத்துறை அமைச்சகம்

      ராஜஸ்தானின் ஜுன்ஜுனுவில் இருந்து வெட்டுக்கிளிக் கூட்டம் மூன்று குழுவாகப் பிரிந்து ஹரியானாவின் குருகிராம், பல்வாலுக்கும், அங்கிருந்து உ.பி.க்கும் படையெடுப்பு.
      Posted On: 27 JUN 2020 4:01PM by PIB Chennai


    ஜுன்ஜுனுவில் ( ராஜஸ்தான் ) வெட்டுக்கிளிக் கூட்டம் ஜூன் 26- ஆம் தேதி காலையில் காணப்பட்டது . இதையடுத்து இந்த வெட்டுக்கிளிகளை அழிக்க கட்டுப்பாட்டுக் குழுக்கள் ஈடுபடுத்தப்பட்டன . அங்கிருந்து வெட்டுக்கிளிகள் ஒன்று சேர்ந்து , நேற்று மாலை ஹரியானாவின் ரெவாரியை அடைந்தன . அங்கு அவற்றைக் கட்டுப்படுத்தும் நடவடிக்கைகள் நேற்று முதல் இன்று காலை வரை நடைபெற்றன . அதில் எஞ்சிய வெட்டுக்கிளிகள் மீண்டும் ஒரு குழுவாகச் சேர்ந்து , மூன்று பிரிவுகளாகப் பிரிந்து , ஒரு பிரிவு குருகிராமுக்கும் , அங்கிருந்து பரிதாபாத்துக்கும் சென்று உத்தரப்பிரதேசத்தை நோக்கிப் படையெடுத்தன . மற்றொரு வெட்டுக்கிளிக் கூட்டம் தில்லியில் துவாரகாவை நோக்கி நகர்ந்தது . அங்கிருந்து , தவுலதாபாத் , குருகிராம் , பரிதாபாத் வழியாக உ . பி . யை அடைந்தது . மூன்றாவது குழு பல்வாலில் ( ஹரியானா ) காணப்பட்டது . அதுவும் உ . பி . யை நோக்கி நகர்ந்தது . தற்போது , எந்த நகரப் பகுதியிலும் வெட்டுக்கிளிக் கூட்டம் தென்படவில்லை .


    வேளாண் அமைச்சகம் தெரிவித்துள்ள தகவலின் படி , ராஜஸ்தான் , ஹரியானா , உ . பி ஆகிய மாநிலங்களின் வேளாண் துறைகளைச் சேர்ந்த குழுக்கள் , இந்த வெட்டுக்கிளிக் கூட்டத்தை தேடி வருகின்றன . இந்த மாநிலங்களின் உள்ளாட்சி அமைப்புகள் , மத்திய வெட்டுக்கிளி எச்சரிக்கை அமைப்பின் அதிகாரிகளும் இதில் சேர்ந்துள்ளனர் . அவற்றைக் கட்டுப்படுத்தும் நடவடிக்கைகள் நடைபெற்று வருகின்றன . ஹரியானா , உ . பி ஆகிய இரு மாநிலங்களிலும் மேற்கொள்ளப்படும் வெட்டுக்கிளிக் கட்டுப்பாட்டு நடவடிக்கைகளில் உதவுவதற்காக , ராஜஸ்தானிலிருந்து மேலும் கட்டுப்பாட்டு குழுக்கள் சென்றுள்ளன .


    வெட்டுக்கிளிக் கூட்டம் பகல் நேரத்தில் தொடர்ந்து பறந்து , மாலையில் இருட்டு வந்த பின்னர் அந்த இடத்திலேயே தங்கி விடும் .. களக் கட்டுப்பாட்டுக் குழுக்கள் இவற்றைத் தொடர்ந்து கண்காணித்து , அவை தங்கியிருக்கும் இடங்களைக் கண்டறிந்து , மிகப்பெரிய கட்டுப்பாட்டு நடவடிக்கைகளை மேற்கொள்ளும் . உ . பி . யைச் சேர்ந்த கட்டுப்பாட்டு குழுக்கள் இது குறித்து உஷார்படுத்தப்பட்டுள்ளன .

    
    
    (Release ID: 1634810) Visitor Counter : 22
    
    
      Read this release in: Punjabi , English , Hindi , Manipuri , Bengali , Odia