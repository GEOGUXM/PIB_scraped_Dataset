      PIB Headquarters

      முகமில்லா மதிப்பீடு: 'துரித சேவை மையம்' பிரிவு அமைக்கப்பட்டது.
      Posted On: 09 JUN 2020 4:57PM by PIB Chennai


    எளிதாகத் தொழில் செய்வதை , குறிப்பாக எல்லைகளைத் தாண்டி எளிதாக வணிகம் செய்வதை , ஊக்குவிக்கும் அரசின் நோக்கத்தைக் கருத்தில் கொண்டு , முகமில்லா மதிப்பீட்டின் முதல் கட்டத்தை மத்திய மறைமுக வரிகள் மற்றும் சுங்க வாரியம் இந்தியா முழுவதும் தொடங்கியுள்ளது . 08.06.2020 அன்று சென்னை மற்றும் பெங்களூருவில் தொடங்கப்பட்ட இந்தப் புதிய முயற்சி , இந்தியாவில் உள்ள அனைத்துத் துறைமுகங்களுக்கும் , உள்நாட்டுக் கொள்கலன் நிலையங்களுக்கும் மற்றும் விமான நிலையங்களுக்கும் இந்த நாட்காட்டி ஆண்டின் இறுதிக்குள் விரிவுப்படுத்தப்படும் .


    மதிப்பீட்டு முறைகளில் முகமறியாத் தன்மை , வெளிப்படைத்தன்மை மற்றும் சீரானத்தன்மை ஆகியவற்றைக் கொண்டு வருவதே முகமில்லா மதிப்பீட்டின் குறிக்கோளாகும் . இறக்குமதியாளர்களின் நலனுக்காக , மதிப்பீட்டில் சுங்க அதிகாரியின் உடல் சார்ந்த இடையீட்டின் தேவை இல்லாமல் , துரித சுங்கத்தின் ( துரந்த் கஸ்டம்ஸ் ) குடையின் கீழ் முகமில்லா மதிப்பீட்டை எளிதாக செயல்படுத்த பல்வேறு நடவடிக்கைகள் ஏற்கனவே எடுக்கப்பட்டுள்ளன .


    இந்தத் திட்டத்தின் கீழ் , சென்னை மற்றும் பெங்களூரு மண்டலத்தின் ஆளுகைக்குள் வரும் அனைத்து சுங்க நடைமுறைகளும் முகமில்லா மதிப்பீட்டின் முதல் கட்டத்தில் வருகின்றன . சுங்கக் கட்டணச் சட்டம் , 1975 ( இயந்திரங்கள், மின்னணு சாதனங்கள் ) பகுதி 84 மற்றும் பகுதி 85- இன் கீழ் வரும் பொருள்களுக்காகப் பதிவு செய்யப்பட்ட நுழைவு ரசீதுகள் தானியங்கி சுங்க அமைப்பினால் இந்த இரண்டு சுங்க மண்டலங்களில் உள்ள நியமிக்கப்பட்ட அதிகாரிகள் யாருக்காவது முகமில்லா மதிப்பீட்டுக்காக ஒதுக்கப்படும் .


    இறக்குமதி துறைமுகத்தில் முகமில்லா மதிப்பீட்டின் கீழ் செய்யப்பட வேண்டிய நடவடிக்கைகளைச் செய்து முடிப்பதில் வணிக சமுதாயத்துக்கு உதவும் பொருட்டு அமைக்கப்பட்ட பிரத்யேகப் பிரிவான ' துரிதச் சேவை மையம் ' ( துரந்த் சுவிதா கேந்திரா ), சென்னை சுங்க மண்டலத்தின் முதன்மைத் தலைமை சுங்க ஆணையர் திரு . வாசா சேஷகிரி ராவ் . ஐ ஆர் எஸ் - ஆல் துவக்கி வைக்கப்பட்டது . இந்தப் பிரிவு சுங்க இல்லத்தின் முதல் மாடியில் உள்ள அறை எண் ஜி -110- இல் செயல்படும் . உதவி சுங்க ஆணையர் ( துரித சேவை மையம் ), ஒரு கண்காணிப்பாளர் மற்றும் ஒரு சோதனை அலுவலர் இந்த மையத்தைப் பார்த்துக் கொள்வார்கள் .


    சுங்க ஆணையர் , சென்னை - இறக்குமதி , திரு . ஆர் . ஸ்ரீநிவாச நாயக் வெளியிட்டுள்ள செய்திக் குறிப்பின் படி , சுங்கக் கட்டண சட்டத்தின் பிரிவு 84, 85- இன் கீழ் சென்னை மண்டலத்தில் தாக்கல் செய்யப்படும் நுழைவு ரசீதுகளின் மதிப்பீடு தொடர்பான பத்திரங்கள் , வங்கி உத்தரவாதங்கள் மற்றும் பற்றைப் பெற்றுக் கொள்வதும் , சோதனைக் குறிப்பாணையை உருவாக்கி மாதிரிகளை அனுப்புவதும் , ஆவணங்கள் / அனுமதிகள் / சான்றிதழ்களை வரவு வைப்பத்தும் , தாமதத் தாக்கல்களுக்கான கட்டணத்தைத் தள்ளுபடி செய்யக்கோரும் கோரிக்கைகளை பரிசிலீப்பதும் , மற்றும் முகமில்லா மதிப்பீட்டால் குறிப்பிடப்படும் எந்த ஒரு தொழில்நுட்ப நடவடிக்கையை செய்வதும் துரித சேவை மையத்தின் முக்கிய செயல்பாடுகள் ஆகும் .


    

    
    (Release ID: 1630504) Visitor Counter : 17
    
    
      Read this release in: English