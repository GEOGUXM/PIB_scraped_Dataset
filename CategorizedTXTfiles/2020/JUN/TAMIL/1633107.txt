      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      அரசின் 20 லட்சம் கோடி நிவாரணம் பொருளாதாரத்தை மீட்கும்: மத்திய அரசு செயலர் கே. சிவாஜி.
      Posted On: 19 JUN 2020 10:18PM by PIB Chennai


    மத்திய அரசு அறிவித்த ரூ . 20 லட்சம் கோடி சுயசார்புத் திட்டத்தின் கீழ் அளிக்கப்படும் நிவாரணப் பொருளாதார வளர்ச்சியில் முன்னேற்றத்தை ஏற்படுத்தும் என்று மத்திய நிர்வாக சீர்திருத்தம் , மக்கள் குறைதீர்ப்புத் துறையின் செயலர் டாக்டர் கே . சிவாஜி குறிப்பிட்டார் .


    இந்தியத் தொழில்நுட்பப் பொருளாதார ஒத்துழைப்புக் கழகம் (Indian Technical and Economic Cooperation - ITEC), நல்ஆளுகைக்கான தேசிய மையம் (National Centre for Good Governance - NCGG) ஆகியவை இணைந்து இரண்டு நாள் கருத்தரங்குக்கு ஏற்பாடு செய்திருந்தன . கோவிட்- 19 தொற்றினைச் சமாளிப்பதற்கான ஆளுகைத் திறன் குறித்து இணைய வழியாக நடத்தப்பட்ட கருத்தரங்கின் நிறைவு நாளான ஜூன் 19, வெள்ளிக்கிழமை அன்று டாக்டர் கே . சிவாஜி நிறைவுரை ஆற்றினார் .


    அவர் பேசியதாவது : “ கொரோனா தொற்றினை ஒழிக்க பல்வேறு மாநிலங்களுடன் இணைந்து ஒத்திசைவான , ஒருங்கிணைந்த மற்றும் கூட்டு உத்தியை தேசிய அளவில் கடைப்பிடிக்க இந்தியா முடிவு செய்துள்ளது .


    தொற்று பாதித்த இடங்களை , சிவப்பு , மஞ்சள் , பச்சை மண்டலங்களாகப் பிரித்துக் கையாள்வதில் கவனம் செலுத்தப்படுகிறது . சமூக இடைவெளிக்கு இதில் முக்கியத்துவம் அளிக்கப்படுகிறது . மாநில அரசுகள் தங்களுக்கு ஏற்ற வகையிலான நுட்பமான உத்திகளைக் கடைப்பிடிக்கின்றன . இது கேரளம் , உத்தரப் பிரதேசம் , சிக்கிம் , ஒடிசா , மகாராஷ்டிர மாநிலங்களில் தெரியும் .


    டிஜிட்டல் வழி தயார் நிலை (Digital preparedness), டிஜிட்டல்வழி கட்டுமானம் (Digital infrastructure) ஆகியவை இத்தொற்று குறித்து அறிந்து செயல்படுவதற்குப் பெரிதும் துணை புரிகிறது . டிஜிட்டல் வழித் தகவல் பகிர்வு , தொலைவழி மருத்துவம் (Telemedicine) ஆகியவற்றுக்கு இந்த டிஜிட்டல் ஆளுகை துணை புரிகிறது .


    எல்லாவற்றையும் விட கொரோனா குறித்து மக்களிடமிருந்து புகார்கள் வருவது முன்னெப்போதும் இல்லாத அளவுக்கு அதிகரித்துள்ளது . கோவிட் - 19 தொற்று கால கட்டத்தில் அது குறித்து மிகக் குறைவான கால அளவில் - அதாவது 3 நாட்களில் முடிவு எடுக்கப்படுகிறது ” என்று குறிப்பிட்டார் .


    இந்த இரண்டுநாள் கருத்தரங்குக்கு மத்திய வெளியுறவு அமைச்சகம் , நிர்வாக சீர்திருத்தத் துறை , மக்கள் குறை கேட்புத் துறை , நல் ஆளுகைக்கான தேசிய மையம் (National Centre for Good Governance - NCGG) ஆகியவை ஏற்பாடு செய்திருந்தன .

    
    
    (Release ID: 1633107) Visitor Counter : 10
    
    
      Read this release in: English , Urdu , Hindi , Telugu