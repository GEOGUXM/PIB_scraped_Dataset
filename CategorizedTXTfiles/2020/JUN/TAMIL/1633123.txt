      PIB Headquarters

      மகாத்மா காந்தி தேசிய ஊரக வேலை உறுதியளிப்புத் திட்டத்தில் பணியாற்றுவோருக்கான ஊதியம், தற்போது அந்தந்த கிராமத்திலேயே வழங்கப்படுவதால், தொழிலாளர்கள் நிம்மதி அடைந்துள்ளனர்
      Posted On: 21 JUN 2020 1:05PM by PIB Chennai


    கோவிட் -19 பெருந்தொற்றைக் கட்டுப்படுத்த அமல்படுத்தப்பட்டுள்ள ஊரடங்கு காரணமாக , நகர்ப்புறங்களில் உள்ள தினக்கூலிப் பணியாளர்கள் மட்டுமின்றி , கிராமப்புறங்களில் பணியாற்றுவோரும் பாதிப்புக்கு ஆளாகியுள்ளனர் . எனவே , ஒவ்வொரு குடும்ப அட்டைதாரருக்கும் , அரிசி , பருப்பு மற்றும் சமையல் எண்ணெய் போன்றவற்றுடன் ரூ .1,000 நிவாரண உதவியையும் , அரசு வழங்கி வருகிறது . அத்துடன் , மகாத்மாகாந்தி தேசிய ஊரக வேலை உறுதித் திட்டப் பணிகளை மீண்டும் தொடங்கியிருப்பது , கிராமப்புற மக்களுக்கு உறுதியான வருமானத்திற்கு வகை செய்துள்ளது . திருச்சிராப்பள்ளி மாவட்டத்தில் உள்ள பெரும்பாலான கிராமங்களில் , மகாத்மாகாந்தி தேசிய ஊரக வேலை உறுதித் திட்டத்தின் கீழ் , பாசனக் கால்வாய்கள் மற்றும் நீர்நிலைகளைத் தூர்வாரும் பணிகள் மேற்கொள்ளப்படுகிறது . மேட்டூர் அணையிலிருந்து திறந்துவிடப்பட்ட காவிரிநீர் , திருச்சியைக் கடந்து டெல்டா பகுதிகளுக்குச் சென்று கொண்டிருக்கும் நிலையில் , சிறிய வாய்க்கால்கள் மூலம் தொலைதூரக் கிராமங்கள் வரை தண்ணீர் செல்கிறது . தமிழ்நாட்டில் , மகாத்மா காந்தி தேசிய ஊரக வேலை உறுதித் திட்டப் பணிகள் , 31 மாவட்டங்களுக்குட்பட்ட 385 வட்டங்களில் அடங்கிய 12,524 கிராமப் பஞ்சாயத்துகளில் மேற்கொள்ளப்பட்டு வருகிறது . அரசு ஆவணங்களின்படி , தமிழ்நாட்டில் 85 லட்சம் வேலை அட்டைகள் வழங்கப்பட்டு , 1 கோடியே 23 லட்சம் பேர் பணியாற்றி வருகின்றனர் .


    ஊதியத்தைப் பெறுவதற்காக , வங்கிகளுக்குச் செல்ல அரசுப் போக்குவரத்து வசதிகள் இல்லாத நிலையில் , மகாத்மா காந்தி தேசிய ஊரக வேலை உறுதித் திட்டப் பணியாளர்கள் சிரமத்திற்கு ஆளாகி வந்தனர் . இந்நிலையில் , மகாத்மாகாந்தி தேசிய ஊரக வேலை உறுதித் திட்டப் பணியளார்களுக்கான ஊதியத்தை , ஒவ்வொரு வியாழக்கிழமையும் , அந்தந்த கிராமங்களில் உள்ள பொது இடத்தில் , வங்கிப் பிரதிநிதி முன்னிலையில் பட்டுவாடா செய்ய , தமிழக முதலமைச்சர் உத்தரவிட்டுள்ளார் . சமூக இடைவெளியைப் பின்பற்றி , ஊதியத்தைப் பெற்றுச் செல்லுமாறு , மகாத்மாக காந்தி தேசிய ஊரக வேலை உறுதித் திட்டப் பணியாளர்களும் அறிவுறுத்தப்பட்டுள்ளனர் . இந்த நடைமுறை , ஜுன் , ஜுலை மற்றும் ஆகஸ்ட் மாதங்களிலும் தொடரும் என அதிகாரிகள் தெரிவித்துள்ளனர் .


    திருசசிராப்பள்ளி மாவட்டத்தில் 404 ஊராட்சிகளில் மகாத்மாகாந்தி தேசிய ஊரக உறுதித் திட்டப் பணிகள் நடைபெறுகின்றன . 3.27 லட்சம் குடும்பங்களைச் சேர்ந்த 4.61 லட்சம் பேர் , மகாத்மா காந்தி தேசிய ஊரக வேலை உறுதித் திட்டத்தில் பணியாற்றி வருகின்றனர் . இவர்களுக்கான ஊதியம் , ரூ .22 கோடி அளவிற்கு , வங்கிக் கணக்குகள் மூலம் பட்டுவாடா செய்யப்பட்டு வருகிறது . அரசு உத்தரவுகளின் படி , கடுமையான பாதுகாப்பு நடைமுறைகளைப் பின்பற்றி , மகாத்மாகாந்தி தேசிய ஊரக வேலை உறுதித் திட்டப் பணிகள் மேற்கொள்ளப்பட்டு வருகிறது . மீண்டும் பணிகள் தொடங்கியிருப்பதால் , இத்திட்டத்தின் கீழ் பணியாற்றுவோர் மகிழ்சசி அடைந்துள்ளனர் . தங்களது வாழ்வாதாரத்திற்கு கூடுதல் வருமானம் கிடைக்க ஏதுவாக , வேலை நாட்களின் எண்ணிக்கையை அதிகரிக்குமாறு , தொழிலாளர்கள் அரசுக்கு கோரிக்கை விடுத்துள்ளனர் .


    திருச்சிராப்பள்ளி மாவட்டம் நாச்சிக்குறிச்சி கிராமத்தில் , மகாத்மா காந்தி தேசிய ஊரக வேலை உறுதித் திட்டப் பணிகளை , தாமே முன்னின்று செயல்படுத்தி , கண்காணித்து வருவதாகக் கூறுகிறார் பணி மேற்பார்வையாளர் திருமதி . அம்பிகா . தொழிலாளர்கள் சமூக இடைவெளியைப் பின்பற்றுவது உறுதி செய்யப்படுவதாகவும் இவர் கூறுகிறார் . கோவிட் -19 பெருந்தொற்று காலத்தில் , மகாத்மா காந்தி தேசிய ஊரக வேலை உறுதிட்டப் பணிகளை மேற்கொள்வதற்காக , மத்திய - மாநில அரசுகளுக்கு இவர் நன்றி தெரிவித்துக் கொண்டார் . திருச்சி மாவட்டம் நாச்சிக்குறிச்சி கிராமத்தைச் சேர்ந்த தொழிலாளர் திருமதி . ஜெயராணியும் , மகாத்மாகாந்தி தேசிய ஊரக வேலை உறுதி திட்டப் பணிகளை மேற்கொள்வதற்காக அரசுக்கு நன்றி தெரிவித்துக் கொண்டார் . ஊரடங்கு காலத்தில் , கூடுதலாக நிதியுதவி வழங்க வேண்டுமெனவும் அவர் அரசுக்கு கோரிக்கை விடுத்துள்ளார் . மற்றொரு பணி மேற்பார்வையைளரான திருமதி . நீலாவதி ழுறுகையில் , நோய்த்தொற்று பரவுவதைத் தடுக்க , அனைத்துத் தொழிலாளர்களும் முகக்கவசம் அணிவது கட்டாயமாக்கப்பட்டுள்ளது என்றார் . மகாத்மாகாந்தி தேசிய ஊரக வேலை உறுதித்திட்டப் பணிகளின் ஒரு பகுதியாக , நாச்சிக்குறிச்சி கிராமத்தில் , பாசனக் கால்வாய்கள் தூர்வாரப்பட்டுள்ளன . இத்திட்டத்தின்கீழ் வேலைவாய்ப்பு அளிப்பதற்காக திருச்சிராப்பள்ளி மாவட்டம் வையம்பட்டி வட்டத்திற்குட்பட்ட கட்டையம்பட்டி கிராமத்தைச் சேர்ந்த திருமதி . கரும்பாயி அரசுக்கு நன்றி தெரிவித்துக் கொண்டார் . ஊதியம் அதிகரிக்கப்பட்டிருப்பதற்கு மகிழ்ச்சி தெரிவித்துள்ள இவர் , தொடர்ந்து வேலைவாய்ப்பு அளிக்க வேண்டுமெனவும் அரசை வலியுறுத்தியுள்ளார் .


    மகாத்மாகாந்தி தேசிய ஊரக வேலை உறுதித்திட்டப் பணிகளால் , ஆண்டுக்கு , குறைந்தது 100 நாட்களுக்கு வேலையும் , அதற்கான ஊதியமும் உறுதி செய்யப்பட்டுள்ளதன் மூலம் , கிராமப்புறப் பொருளாதார நிலை மாறியுள்ளது . எனவே , இத்திட்டம் , மிகுந்த வரவேற்பைப் பெற்ற அரசுத் திட்டமாக கருதப்படுவதுடன் , கிராமப்புற வளர்ச்சியில் அந்த கிராம மக்கள் பங்கேற்கவும் வகை செய்கிறது .

      * கே . தேவிபத்மநாபன் , கள விளம்பர அலுவலர் , திருச்சிராப்பள்ளி

    

    
    (Release ID: 1633123) Visitor Counter : 28
    
    
      Read this release in: English
    
    
    

*