      நிதி அமைச்சகம்

      கொவிட் அவசரக் கடன் வசதி சிறு, குறு, நடுத்தரத்தொழில் நிறுவனங்களுக்கு மட்டுமே அல்ல, அனைத்து நிறுவனங்களுக்கும் தான்: நிதி அமைச்சர்.
      Posted On: 08 JUN 2020 6:29PM by PIB Chennai


    கொவிட் அவசரக் கடன் வசதி சிறு , குறு , நடுத்தரத்தொழில் நிறுவனங்களுக்கு மட்டுமே அல்ல , அனைத்து நிறுவனங்களுக்கும் தான் என்று மத்திய நிதி மற்றும் பெருநிறுவன விவகாரங்கள் அமைச்சர் திருமதி . நிர்மலா சீதாராமன் இன்று கூறினார் . இந்திய வர்த்தக மற்றும் தொழில் சங்கங்களின் கூட்டமைப்பின் (FICCI) தேசிய செயற்குழு உறுப்பினர்களிடையே பேசிய திருமதி . நிர்மலா சீதாராமன் , இந்தியத் தொழில்களுக்கு ஊக்கமளிப்பதற்கும் , பொருளாதாரத்தை மீட்டெடுப்பதற்கும் அரசால் முடிந்த அனைத்து ஆதரவும் வழங்கப்படும் என உறுதியளித்தார் ." உங்கள் உறுப்பினர்களில் யாராவது ஒருவருக்கு பாதிப்பென்றால் , ஆதரவளிக்க / தலையிட அரசு உறுதிப்பூண்டுள்ளது ," என்று அவர் கூறினார் .


    பணப்புழக்கத்தைப் பற்றிய கேள்விக்கு பதிலளித்த நிதி அமைச்சர் , " பணப்புழக்கப் பிரச்சினையை நாங்கள் நியாயமாகவும் , தெளிவாகவும் கையாண்டுள்ளோம் . தற்போது நிச்சயமாகப் பணப்புழக்கம் உள்ளது . ஒரு வேளை இன்னும் சிக்கல்கள் இருந்தால் நாங்கள் அதை கவனிப்போம் ," என்றார் . நிலுவைத் தொகைகளை செலுத்திவிடுமாறு அனைத்து அரசுத் துறையும் கேட்டுக்கொள்ளப்பட்டிருப்பதாகத் தெரிவித்த திருமதி . நிர்மலா சீதாராமன் , எந்தத் துறையிலாவது ஏதாவது பிரச்சினை இருந்தால் அரசு அதை கவனிக்கும் என்றார் .


    புதிய முதலீடுகளுக்கு 15 சதவீதம் பெருநிறுவன வரி விகிதத்தைப் பெறுவதற்கான காலக்கெடுவை நீட்டிக்க அரசு பரிசீலிக்கும் என்றும் நிதி அமைச்சர் கூறினார் . " என்ன செய்ய முடியுமென்று நாங்கள் பார்க்கிறோம் . புதிய முதலீடுகளுக்கான 15 சதவீதம் பெருநிறுவன வரி விகிதத்தின் மூலம் தொழில்கள் பயனடைய வேண்டும் என்று நாங்கள் எண்ணுகிறோம் . 31 மார்ச் , 2023 என்னும் காலக்கெடுவை நீட்டிப்பதை பரிசீலிப்பதற்கான தங்கள் கோரிக்கையை நான் ஏற்கிறேன் என்று ," திருமதி . நிர்மலா சீதாராமன் கூறினார் .


    பெருநிறுவன விவகாரங்கள் அமைச்சகம் மற்றும் இந்தியப் பங்கு மற்றும் பரிவர்த்தனை வாரியத்தின் (SEBI) காலக்கெடுக்கள் பற்றிய தங்கள் பரிந்துரைகளை சமர்ப்பிக்குமாறு தொழில்துறையினரைக் கேட்டுக்கொண்ட அமைச்சர் , தேவையான நடவடிக்கைகள் எடுக்கப்படும் என்று கூறினார் .


    மோசமாக பாதிக்கப்பட்டுள்ள துறைகளுக்கான சரக்கு மற்றும் சேவை வரியினை ( ஜிஎஸ்டி ) குறைப்பதற்கான தேவையைக் குறித்து பேசிய அவர் , " சரக்கு மற்றும் சேவை வரிக் குறைப்புப் பற்றி அதற்கான குழு தான் முடிவு செய்ய வேண்டும் . ஆனால் , அந்தக் குழு வருவாயையும் எதிர்நோக்கியுள்ளது . எந்தத் துறையின் வரி விகிதத்தைக் குறைப்பதற்கான முடிவையும் குழு தான் எடுக்க முடியும் ," என்றார் .


    பெரு நிறுவனங்களுக்கான வருமான வரி திரும்ப அளித்தல் தொடங்கி விட்டதென்றும் , ரூ 35,000 கோடி மதிப்பிலான வருமான வரி திரும்ப அளித்தல் கடந்த சில வாரங்களில் நடைபெற்றதென்றும் நிதி மற்றும் வருவாய் செயலாளர் திரு . அஜய் பூஷன் பாண்டே இந்திய வர்த்தக மற்றும் தொழில் சங்கங்களின் கூட்டமைப்பின் உறுப்பினர்களுக்குத் தெரிவித்தார் .


    பொருளாதார விவகாரங்கள் செயலாளர் திரு . தருண் பஜாஜ் , பெருநிறுவன விவகாரங்கள் செயலாளர் திரு . ராஜேஷ் வெர்மா மற்றும் நிதிச் சேவைகள் செயலாளர் திரு . தேபாசிஷ் பாண்டா ஆகியோரும் இந்தக் கூட்டத்தில் கலந்து கொண்டனர் .


    கொவிட் -19 பாதிப்பைக் கையாள்வதற்காக அறிவிக்கப்பட்டுள்ள நடவடிக்கைகளின் செயல்படுத்துதலை ஆதரிக்க பல்வேறு அரசுத் துறைகளுடன் இந்திய வர்த்தக மற்றும் தொழில்சங்கங்களின் கூட்டமைப்பு தொடர்ந்து தொடர்பில் இருப்பதாக அதன் தலைவர் டாக்டர் . சங்கீதா ரெட்டி தெரிவித்தார் . " சுய - சார்பு இந்தியாவின் பொது இலக்கை அடைய இந்திய வர்த்தக மற்றும் தொழில்சங்கங்களின் கூட்டமைப்பு உறுதி பூண்டுள்ளது மற்றும் அதன் செயல்படுத்துதலை மேம்படுத்த அரசுடன் இணைந்து பணிபுரிகிறது ," என்று டாக்டர் சங்கீதா ரெட்டி மேலும் தெரிவித்தார் .


    ***
    

    
    (Release ID: 1630303) Visitor Counter : 23
    
    
      Read this release in: Punjabi , Hindi , English , Urdu , Marathi , Assamese , Manipuri , Bengali , Odia , Telugu , Kannada , Malayalam