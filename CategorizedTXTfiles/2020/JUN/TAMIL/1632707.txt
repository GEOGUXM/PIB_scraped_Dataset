      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      தெருவோர வியாபாரிகளுக்கான சிறப்பு நுண்கடன் வசதி திட்டம் துவக்கம். தற்சார்பு இந்தியாவிற்கான முயற்சி
      Posted On: 19 JUN 2020 1:07PM by PIB Chennai


    பிரதமரின் தெருவோர வியாபாரிகளுக்கான தற் சார்பு நிதி ( பிரதமர் ஸ் வ நிதி ) திட்டத்தின் கீழ் தெருவோர வியாபாரிகளுக்கு சிறப்பு நுண் கடன் வசதி அளிப்பதற்காக - இத்திட்டத்தை நடைமுறைப்படுத்தும் முகமையாக இந்திய சிறுதொழில் வளர்ச்சி வங்கி ( SIDBI) நியமிக்கப்பட்டுள்ளது. இதற்கான புரிந்துணர்வு ஒப்பந்தத்தில் இன்று புது தில்லியில், மத்திய வீட்டுவசதி மற்றும் நகர்ப்புற விவகாரங்கள் அமைச்சகம் மற்றும் இந்திய சிறு தொழில் வளர்ச்சி வங்கி (சிட்பி) ஆகியவை கையெழுத்திட்டன . அமைச்சகத்தின் சார்பில் அமைச்சகத்தின் துணைச் செயலர் திரு சஞ்சய்குமார் , சிட்பியின் துணை நிர்வாக இயக்குனர் திரு . வி. சத்திய வெங்கட்ராவ் , மத்திய வீட்டுவசதி மற்றும் நகர்ப்புற விவகாரங்கள் துறை க்கான இணையமைச்சர் ( தனிப்பொறுப்பு) திரு . ஹர்தீப் எஸ் பூரி யின் முன்னிலையில் கையெழுத்திட்டனர்.


    இந்த ஒப்பந்தத்தின்படி, மத்திய வீட்டுவசதி மற்றும் நகர்ப்புற விவகார அமைச்சகத்தின் வழிகாட்டுதலின்படி, பிரதமர் ஸ்வ நிதி திட்டத்தை சிட்பி நடைமுறைப்படுத்தும் . கடன் வழங்கும் நிறுவனங்களுக்கு , குறு மற்றும் சிறு தொழில்களுக்கான கடன் உறுதி நிதி அமைப்பின் ( CGTMSE) மூலமாக கடன் உறுதி ஏற்பாடு செய்வதையும் இந்த வங்கி நிர்வகிக்கும் . வங்கி , துவக்கம் முதல் இறுதி வரையிலான அனைத்து சேவைகளையும் வழங்கக்கூடிய ஒருங்கிணைந்த இணையதளத்தையும் உருவாக்கி , பராமரிக்கும் . .ஆவணங்களை ப் பதிவு செய்வது முதல் அனைத்து வழிமுறைக ளுக்குமான தளமாக இது இருக்கும் . இதற்கான அலைபேசி செயலி ஒன்றையும் வங்கி உருவாக்கும் . நகர்ப்புற உள்ளாட்சி அமைப்புகள் , கடன் வழங்கும் அமைப்புகள் , டிஜிட்டல் பணப்பட்டுவாடா அமைப்புகள் மற்றும் அனைத்து பங்குதாரர்களும் பயன்பெறும் வகையில் அனைத்து தகவல்களும் கிடைக்கும் வண்ணம் , இந்த இணையதளமும் , செயலியும் உருவாக்கப்படும் .


    அட்டவணை இடப்பட்ட வர்த்தக வங்கிகள் , வங்கி சாரா நிதி நிறுவனங்கள் , நுண்கடன் நிதி வழங்கும் அமைப்புகள் கூட்டுறவு வங்கிகள் , சிறு நிதி வங்கிகள் , மண்டல கிராமப்புற வங்கிகள் போன்ற அனைத்து கடன் வழங்கும் அமைப்புகளும் இந்த திட்டத்தை நடைமுறைப்படுத்தும் வகையில் சிட்பி வங்கி இணைந்து செயல்படும்.


    பயிற்சி அளித்தல் , திறன் வளர்ப்பு , திட்ட நிர்வாகம் , இணைய தள நிர்வாகம் , தகவல் கல்வி , தகவல் தொடர்பு , வங்கி சார் நடவடிக்கைகள் , வங்கி சாரா நிதிநிறுவன அமைப்பு பணிகள் , நுண்கடன் வழங்கு நிறுவனங்கள் ஆகியவை தொடர்பான நடவடிக்கைகளை திறம்பட செயல்படுத்துவதற்காக , அந்தந்தத் துறைசார்ந்த நிபுணர்கள் கொண்ட திட்ட மேலாண்மை அமைப்பையும் சிட்பி ஏற்படுத்தும் . இந்த அமைப்பு , பிரதமர் ஸ்வ நிதி திட்டம் செயல்படுத்தப்படும் காலம் வரை - அதாவது மார்ச் 2022 வரை செயல்படும் .


    ------

    
    
    (Release ID: 1632707) Visitor Counter : 24
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Odia , Telugu , Malayalam