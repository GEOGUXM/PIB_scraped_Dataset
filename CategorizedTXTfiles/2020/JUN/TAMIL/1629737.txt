      சுற்றுலா அமைச்சகம்

      நமது நாட்டைப் பாருங்கள் வரிசையின் கீழ் சுற்றுலா அமைச்சகத்தின் 28வது இணையக் கருத்தரங்கான "இந்தியா- கோல்ப் வீரர்களின் சொர்க்கம்", இந்தியாவில் கோல்ப் சுற்றுலாக்கான சாத்தியங்களைப் படம்பிடித்துக் காட்டியது
      Posted On: 05 JUN 2020 5:00PM by PIB Chennai


    இந்திய அரசின் சுற்றுலா அமைச்சகம் , நமது நாட்டைப் பாருங்கள் வரிசையின் கீழ் 28 வது இணையக் கருத்தரங்கை " இந்தியா - கோல்ப் வீரர்களின் சொர்க்கம் " என்னும் தலைப்பில் 4 ஜூன் , 2020 அன்று நடத்தியது . நாடெங்கிலும் மற்றும் உலகெங்கிலும் உள்ள கோல்ப் ஆர்வலர்களுக்கு 365 நாட்களும் கோல்ப் விடுமுறை அனுபவத்தை வழங்கும் முக்கிய இடங்கள் மற்றும் தொலைதூர இடங்களில் கோல்ப் விளையாடுவதின் சிலிர்ப்பு மற்றும் மகிழ்ச்சியூட்டும் சாத்தியங்களை இந்த இணையக் கருத்தரங்கு படம்பிடித்துக் காட்டியது . பேஷனல்ஸ் இணை நிறுவனர் ராஜன் சேகல் ; பீலாஸ்ட் டிராவல்ஸ் நிறுவனத்தின் இயக்குநர் அமிஷ் தேசாய் ; மை கோல்ப் டூர் நிர்வாக இயக்குநர் அருண் ஐயர் ஆகியோர் வழங்கிய இந்த நிகழ்ச்சிக்கு , சுற்றுலா அமைச்சகத்தின் கூடுதல் தலைமை இயக்குநர் திருவாளர் . ரூபிந்தர் பிரார் நெறியாளராக இருந்தார் . மூவரும் பயணம் மற்றும் சுற்றுலாத் துறையில் பல வருடங்கள் அனுபவமும் , நிபுணத்துவமும் பெற்றிருப்பதோடு மட்டுமில்லாமல் , தீவிர கோல்ப் ஆர்வலர்களாகவும் இருந்து நாட்டில் கோல்ப் சுற்றுலாவை ஒருத் தனிப்பட்ட சுற்றுலாப் பிரிவாக ஊக்குவித்து வருகிறார்கள் . ஒரே பாரதம் , சிறப்பான பாரதம் திட்டத்தின் கீழ் இந்தியாவின் வளமானப் பன்முகத்தன்மையை படம் பிடித்துக் காட்டும் முயற்சியாக இருக்கும் நமது நாட்டைப் பாருங்கள் இணையக் கருத்தரங்கு வரிசை , ஒரே பாரதம் , சிறப்பான பாரதத்தின் கொள்கைகளை பல்வேறு தளங்களில் தொடர்ந்து பரப்பி வருகிறது .


    " மத்திய பிரதேசத்தின் வன ஆச்சரியங்கள் " என்னும் தலைப்பினான அடுத்த இணையக் கருத்தரங்கு , 6 ஜூன் , 2020 அன்று நடைபெறும் . பதிவு செய்து கொள்ள https://bit.ly/WildwondersDAD என்னும் முகவரியில் பதிவு செய்து கொள்ளவும் .

    
    
    (Release ID: 1629737) Visitor Counter : 9
    
    
      Read this release in: English , Hindi , Marathi , Bengali , Punjabi , Telugu