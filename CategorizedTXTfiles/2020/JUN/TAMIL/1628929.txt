      பாதுகாப்பு அமைச்சகம்

      ரூ. 1,094 கோடி மதிப்பில் 156 டாங்கிகள்: ஆயுதத் தொழிற்சாலை வாரியத்திடம் வாங்குகிறது பாதுகாப்புத் துறை
      Posted On: 02 JUN 2020 7:38PM by PIB Chennai


    இந்திய ராணுவத்தின் தரைப்படைக்கு உள்நாட்டிலேயே உற்பத்தி செய்யப்படும் 156 பிஎம்பி 2/2 கே ரக டாங்கிகளை பாதுகாப்புத் துறை தருவிக்கிறது . இதற்கான ஆர்டரை ஆயுதத்தொழிற்சாலை வாரியம் (Infantry Combat Vehicles) பாதுகாப்புத்துறையிடம் பெற்றுள்ளது . உள்நாட்டிலேயே உற்பத்தி செய் (Make in India) என்ற திட்டத்துக்கு ஊக்கம் அளிக்கும் வகையில் இந்த வணிகம் நடைபெறுகிறது . இதற்கு பாதுகாப்புத் துறை அமைச்சர் ராஜ்நாத் சிங் ஒப்புதல் அளித்துள்ளார் .


    தெலுங்கானா மாநிலம் மேடக்கில் அமைந்துள்ள ஆயுத உற்பத்தி ஆலையில் இந்த டாங்கிகள் ரூ . 1,094 கோடி மதிப்பில் தயாரிக்கப்படும் . இந்திய ராணுவத்தில் அதி நவீன வசதிகளுடன் கூட இந்த டாங்கிகள் இடம்பெறும் .


    156 பிஎம்பி 2/2 கே ரக டாங்கிகள் 285 குதிரை சக்தி கொண்ட இயந்திரங்களைக் கொண்டு இயங்கும் . டாங்கிகள் குறைந்த எடையோடு உருவாக்கப்படுவதால் போர்க்களத்தில் இவற்றை எளிதாக இயக்க முடியும் . இந்த டாங்கிகள் மணிக்கு 65 கி . மீ . வேகத்தில் ஓடக் கூடியவை . அத்துடன் , தண்ணீரிலும் மணிக்கு 7 கி . மீ . வேகத்தில் இயங்கும் ஆற்றல் கொண்டவை .


    156 பிஎம்பி 2/2 கே ரக டாங்கிகள் உற்பத்தி 2023 ஆம் ஆண்டு பூர்த்தியாகி , இந்தியப்படையில் சேர்க்கப்படும் . தற்போது பயன்படுத்தப்படும் டாங்கிகளை விட கூடுதல் திறன் பெற்றிருக்கும் . இதனால் படை பலம் மேலும் அதிகரிக்கும்

    
    
    (Release ID: 1628929) Visitor Counter : 11
    
    
      Read this release in: Kannada , English , Urdu , Hindi , Punjabi , Telugu