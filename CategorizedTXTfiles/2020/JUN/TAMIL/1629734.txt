      அறிவியல் மற்றும் தொழில்நுட்பத்துறை

      அறிவியல் தொழில்நுட்ப குறுக்கீடுகள் மூலம் கோவிட் 19 பாதிப்புகளை எஸ்.சி., எஸ்.டி. மக்கள் தாங்கும் திறனை உருவாக்கியுள்ள அறிவியல் தொழில்நுட்பத் துறை.
      Posted On: 05 JUN 2020 4:06PM by PIB Chennai


    கோவிட்-19 பாதிப்பு காரணமாக நாடு தழுவிய அளவில் முடக்கநிலை அமல் செய்ததால் வாழ்வாதார அளவிலும் , பொருளாதார ரீதியிலும் பாதிக்கப்பட்டுள்ள தாழ்த்தப்பட்ட , பழங்குடியின சமூகத்தினரின் ஒட்டுமொத்த வளர்ச்சிக்கு பல்வேறு அறிவுசார் நிறுவனங்கள் , அறிவியல் தொழில்நுட்பம் அடிப்படையிலான தன்னார்வ அமைப்புகளுக்கு , அறிவியல் மற்றும் தொழில்நுட்பத் துறையின் ஒரு பிரிவான சமத்துவ அதிகாரமளிப்பு மற்றும் வளர்ச்சிக்கான அறிவியல் பிரிவு (SEED) மானிய உதவி அளிக்கிறது.


    தேசிய அளவிலான முடக்கநிலை அமல் காரணமாக மக்களின் நடமாட்டம் முடக்கப்பட்டு , மனிதத் தொடர்புகள் முடக்கப்பட்டன. இதனால் தாழ்த்தப்பட்ட , பழங்குடியின சமூகத்தவர்களின் தேவைகளைப் பூர்த்தி செய்ய அடிமட்ட அளவில் நடவடிக்கைகள் எடுக்க வேண்டிய பிரத்யேகமான சவால் ஏற்படும் அளவுக்கு சூழ்நிலைகள் ஏற்பட்டுள்ளன. சுகாதாரம் , சமரசம் செய்து கொண்ட உணவுப் பழக்கங்கள் , வாங்கும் சக்தி குறைந்தது , குறைவான கல்வி நிலை தொடர்பான ஏற்கெனவே இருந்த சவால்களுடன் , சுகாதாரம் மற்றும் சமூக சேவைகள் குறித்த தகவல்கள் பற்றிய விழிப்புணர்வு இல்லாத காரணத்தால் , இந்தச் சமூகத்தினருக்கு நிவாரணம் மற்றும் மறுவாழ்வு உதவிகள் சென்று சேருவதில் தடைகள் ஏற்பட்டன.


    SEED பிரிவின் மூலம் அறிவுசார் நிறுவனங்கள் , அறிவியல் தொழில்நுட்பம் அடிப்படையிலான தன்னார்வ அமைப்புகளுக்கு உதவி அளிப்பதன் மூலம் , தொடர்புடைய பல்வேறு துறையினரிடம் ஒருங்கிணைப்பு ஏற்படுத்தி , குறிப்பாக அடிப்படை அளவில் தொடர்பு உள்ள தன்னார்வத் தொண்டு நிறுவனங்கள் மற்றும் அறிவுசார் நிறுவனங்களுடன் தொடர்பு ஏற்படுத்தப்பட்டுள்ளது. இந்தச் சமூகத்தினர் மத்தியில் பிரச்சினைகளைச் சமாளிக்க , மீட்டுருவாக்கம் செய்ய , தாங்கு திறனை உருவாக்கும் செயல் திட்டங்களை அமல் படுத்துவதற்கு அவை நெருக்கமான ஒருங்கிணைந்து செயல்படுகின்றன.


    மத்திய அரசின் பி.எஸ்.ஏ. அலுவலகம் வெளியிட்ட வழிகாட்டுதல்களின்படி முகக் கவச உறை தயாரிக்கும் திறன்கள் உருவாக்கம் , உலக சுகாதார நிறுவன வழிகாட்டுதல்களின்படி கை கிருமிநாசினிகள் தயாரிக்கும் திறன்கள் உருவாக்கம் , எப்.டி.எம். மூலம் 3 D அச்சிட்ட முகக் கவசம் உருவாக்கும் திறன்களை வெளிக் கொண்டு வர இந்த முயற்சி உதவியுள்ளது.


    

    
    (Release ID: 1629734) Visitor Counter : 16
    
    
      Read this release in: Urdu , Telugu , English , Hindi , Marathi