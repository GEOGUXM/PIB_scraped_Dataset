      பெட்ரோலியம் மற்றம் இயற்கை எரிவாயு அமைச்சகம்

      தில்லியில் கழிவுகளைப் பயன்படுத்தி எரிசக்தி உற்பத்தி செய்வதற்கான புரிந்துணர்வு ஒப்பந்தம், இந்தியன்ஆயில், தேசிய அனல் மின் கழகம் மற்றும் தெற்கு தில்லி மாநகராட்சி இடையே கையயெழுத்தாகியுள்ளது
      Posted On: 30 JUN 2020 6:19PM by PIB Chennai


    தில்லி , ஓக்லா பகுதியில் கழிவுகளை பயன்படுத்தி எரிபொருள் உற்பத்தி செய்வதற்கான புரிந்துணர்வு ஒப்பந்தம் , இந்தியன் ஆயில் , தேசிய அனல் மின் கழகம் ( என் . டி . பி . சி ) மற்றும் தெற்கு தில்லி மாநகராட்சி இடையே இன்று (30.06.2020) கையெழுத்தானது . மத்திய பெட்ரோலியம் , இயற்கை எரிவாயு மற்றும் எஃகுத்துறை அமைச்சர் திரு . தர்மேந்திர பிரதான் , மின்துறை மற்றும் புதிய மற்றும் புதுப்பிக்கத்தக்க எரிசக்தித்துறை இணையமைச்சர் ( தனிப்பொறுப்பு ), தில்லி துணைநிலை ஆளுனர் திரு . அனில் பைஜால் , பெட்ரோலியத்துறை செயலாளர் திரு . தருன் கபூர் , இந்தியன் ஆயில் நிறுவனத் தலைவர் திரு . சஞ்சீவ் சிங் , மற்றும் , பெட்ரோலியம் மற்றும் இயற்கை எரிவாயுத்துறை , தெற்கு தில்லி மாநகராட்சி , தேசிய அனல் மின் கழகம் மற்றும் இந்தியன் ஆயில் நிறுவனங்களின் உயர் அதிகாரிகள் , இந்த நிகழ்ச்சியில் கலந்துகொண்டனர் .


    இந்த புரிந்துணர்வு ஒப்பந்தத்தின்படி , இந்தியன் ஆயில் நிறுவனம் , தெற்கு தில்லி மாநகராட்சி மற்றும் தேசிய அனல் மின் கழகம் ஆகியவை ஒருங்கிணைந்து , தில்லி ஓக்லா பகுதியிலுள்ள குப்பை கொட்டும் நிலைய வளாகத்தில் , கழிவுகளிலிருந்து எரிபொருள் தயாரிக்கும் மாதிரி நிலையம் ஒன்றை அமைக்க உள்ளன . மாநகராட்சி கழிவுகளில் , எரிக்கக்கூடிய பொருட்களைப் பயன்படுத்தி , இந்த நிலையத்தில் , ஆண்டுக்கு 17,500 டன் RDF வகை ஒத்திசைவு வாயு ( syngas) உற்பத்தி செய்யப்பட்டு , பின்னர் அதிலிருந்து மின்சார உற்பத்தி செய்யப்பட உள்ளது .


    நிகழ்ச்சியில் பேசிய திரு . தர்மேந்திர பிரதான் , தில்லியில் மாநகராட்சி திடக்கழிவுகளை கையாள்வது பெரும் பிரச்சினையாக உள்ள நிலையில் , இந்த எரிசக்தி நிலையம் , அதற்குத் தீர்வுகாண்பதாக அமையும் என்றார் . பிரதமர் திரு . நரேந்திர மோடியின் தொலைநோக்குத் திட்டமான சுயசார்பு இந்தியா திட்டத்தின்கீழ் , பசுமை மற்றும் திறன்மிக்க எரிசக்தி எதிர்காலத்திற்கு வழிவகுக்கக்கூடிய சிறப்புமிக்க இந்தத் திட்டத்தை உருவாக்கியதற்காக , இந்தியன் ஆயில் , தெற்கு தில்லி மாநகராட்சி மற்றும் தேசிய அனல் மின் கழகம் ஆகியவற்றை அவர் பாராட்டினார் .


    மின்துறை அமைச்சர் திரு . ஆர் . கே . சிங் பேசுகையில் , இடைவெளிகளை நிரப்புவதில் பிரதமர் திரு . நரேந்திரமோடி எப்போதும் கவனம் செலுத்தி வருவதாகவும் , ஒரு நல்ல நோக்கத்திற்காக , இரண்டு அமைச்சகங்கள் இணைந்திருபபது , ஒரு சிறந்த உதாரணம் என்றார் . திடக் கழிவுகளை கையாள்வது , நாடு முழுவதும் பெரும் பிரச்சினையாக உள்ளது என்றும் , குறிப்பாக , 2 மற்றும் 3- ம் நிலை நகரங்களில் இப்பிரச்சினை உள்ளதாகவும் குறிப்பிட்டார் . கழிவுகள் பெருமளவில் சேருவது , சுகாதாரப் பிரச்சினைகளை உருவாக்குவதுடன் , சுற்றுச்சூழல் பிரச்சினைகளையும் ஏற்படுத்துகிறது . எனவே , இதுபோன்ற நிலையங்கள் அமைப்பதற்கு ஒத்துழைப்பு அளிக்க முடிவு செய்திருப்பதுடன் , எரிவாயு தயாரிப்புச் செலவை பொருட்படுத்தாமல் , மாற்று வழிகளைக் கண்டறிந்து வருவதாக அவர் குறிப்பிட்டார் . தில்லி நிலையத்தில் பயன்படுத்தப்பட உள்ள தொழில்நுட்பம் , குறைந்த அளவிலான புகையை வெளியிடுவதோடு , பயன்படுத்தக்க எச்சங்களை வெளியிடும் எனவும் அவர் தெரிவித்தார் .

    
    
    (Release ID: 1635573) Visitor Counter : 6
    
    
      Read this release in: English , Urdu , Hindi , Punjabi