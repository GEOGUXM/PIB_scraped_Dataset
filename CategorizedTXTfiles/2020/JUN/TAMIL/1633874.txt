      எரிசக்தி அமைச்சகம்

      தொழில் துறை சங்கங்கள், மின்சாரம், புதுப்பிக்கத்தக்க எரிசக்தி உற்பத்தியாளர்கள் பிரதிநிதிகளுடன் மத்திய மின்துறை அமைச்சர் திரு. ஆர்.கே.சிங், ‘சுயசார்பு இந்தியா இயக்கம்’, ‘’மேக் இன் இந்தியா’ ஆகியவற்றை வெற்றிகரமாக செயல்படுத்தும் வழிவகைகள் குறித்து ஆலோசனை.
      Posted On: 23 JUN 2020 8:20PM by PIB Chennai


    மின்சாரம் மற்றும் புதுப்பிக்கத்தக்க எரிசக்தித் துறையில் , மின்சார உற்பத்தி மற்றும் அதைக் கொண்டு செல்லும் துறை நிறுவன உரிமையாளர்களுடன் மத்திய மின்சாரம் , புதுப்பிக்கத்தக்க எரிசக்தி , திறன் மேம்பாடு மற்றும் தொழில்முனைவு ( தனிப்பொறுப்பு ) அமைச்சர் திரு . ஆர் . கே . சிங் இன்று காணொளிக் காட்சி மூலம் ஆலோசனை நடத்தினார் . உற்பத்தி மற்றும் சேவைகளை இந்தியாவிலேயே மேற்கொள்ளும் வகையில் , ‘ சுயசார்பு இந்தியா ’ இயக்கத்தை வலுப்படுத்த வேண்டியதன் அவசியத்தை மத்திய மின்துறை அமைச்சர் வலியுறுத்தினார் .


    நமது அனைத்து தொலைத்தொடர்பு , உற்பத்தி , தரவு மேலாண்மை மற்றும் அத்தியாவசிய சேவைகள் அனைத்தும் மின் விநியோகத்தை நம்பியிருப்பதால் , மின்சாரம் மிகவும் முக்கியமான துறையாக உள்ளது என்று கூறிய திரு . சிங் , இதற்கு ஏற்படும் தீங்கு மொத்த நடைமுறையையே வீழ்த்திவிடும் என்று கூறினார் . எனவே , ‘ சுயசார்பு இந்தியா ’ இயக்கத்தில் மின்சாரத்துறை மிகவும் முக்கியமான இடத்தைப் பிடிக்கிறது . இதற்கிணங்க அனைத்து தொழில்துறையினரும் பின்வரும் உறுதியை ஏற்கவேண்டும் என அவர் வலியுறுத்தினார் ;


          + போதுமான உள்நாட்டு திறன் கொண்ட எந்தக் கருவியையோ , பொருள்களையோ இறக்குமதி செய்வதில்லை .

          + உள்நாட்டில் கிடைக்காத பொருள்கள் , சேவைகளை , இறக்குமதி தவிர்க்க முடியாத நிலையில் , 2-3 ஆண்டுகள் என்ற குறிப்பிட்ட காலத்திற்கு மட்டும் இறக்குமதி செய்யலாம் . அதற்குள் , தற்போதுள்ள கொள்கை , வரி ஊக்குவிப்பு , ஸ்டார்ட் அப்ஸ் , விற்பனை மேம்பாடு , ஆராய்ச்சி மற்றும் மேம்பாட்டு ஆதரவு ஆகியவற்றின் மூலம் அடுத்த 2-3 ஆண்டுகளுக்குள் உள்நாட்டிலேயே அவற்றைத் தயாரிக்க முடியும் . அதுவரை , இறக்குமதி செய்யப்படும் பொருள்களை இந்தியத் தரத்துக்கு ஏற்றதாக உள்ளனவா என்று இந்திய பரிசோதனைக் கூடங்களில் சோதிப்பதுடன் , ஏதேனும் தீங்கிற்கு இடமுள்ளதா எனவும் கண்டறிய வேண்டும் .
          + இறக்குமதி செய்தாக வேண்டிய கருவிகள் , பொருள்களை மின்துறை அமைச்சகம் , புதிய , புதுப்பிக்கத்தக்க எரிசக்தி அமைச்சகம் ஆகியவற்றிடமிருந்து முன்கூட்டியே அனுமதி பெற்ற பின்னரே இறக்குமதி செய்ய வேண்டும் .

    தற்போதைய திட்டங்கள் , எளிதான கடன் வசதி போன்ற தொழில்துறையினரின் ஆலோசனைகள் கவனமாக ஆய்வு செய்யப்படும் என்று அமைச்சர் , பங்கேற்ற பிரதிநிதிகளிடம் உறுதி அளித்தார் . அவர்களது பிரச்சினைகள் குறித்து கவனத்தில் கொள்ளுமாறு மின்துறை செயலர் , புதிய , புதுப்பிக்கத்தக்க எரிசக்தி துறைச் செயலர் ஆகியோருக்கு அமைச்சர் உத்தரவிட்டார் .


    ****

    
    
    (Release ID: 1633874) Visitor Counter : 9
    
    
      Read this release in: Telugu , English , Urdu , Marathi , Hindi
    
    
    

+