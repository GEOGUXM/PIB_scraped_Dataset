      பழங்குடியினர் நலத்துறை அமைச்சகம்

      குறைந்தபட்ச ஆதார விலைத் திட்டத்தின் கீழ் சிறு வன உற்பத்திப் பொருள்கள் அபரிதமான கொள்முதல்.
      Posted On: 21 JUN 2020 7:14PM by PIB Chennai


    சிறு வன உற்பத்திப் பொருள்களுக்கு (Minor Forest Produces - MFP) குறைந்தபட்ச ஆதரவு விலை (Minimum Support Price - MSP) கிடைக்கும் வகையில் அதற்கான கொள்முதல் திட்டத்தின் கீழ் தற்போது மொத்தம் ரூ . 79.42 கோடி அளவுக்கு வன உற்பத்திப் பொருள்கள் கொள்முதல் செய்யப்பட்டுள்ளன . இத்துடன் சேர்த்து நடப்பு ஆண்டில் மொத்த உற்பத்திப் பொருள் கொள்முதல் ரூ . 2000 கோடியை விஞ்சிவிட்டது . இது தனியார் மற்றும் அரசு சார்ந்த வணிக நிறுவனங்களின் மொத்தக் கொள்முதலாகும் .


    வனப் பொருள்கள் கொள்முதல் செய்யப்படுவது , தற்போது கோவிட் 19 (Covid-19) தொற்று பரவியுள்ள நிலையில் வாழ்வாதாரம் பாதிக்கப்பட்டுள்ள பழங்குடியினருக்கு இந்தக் கொள்முதல் மூலம் பெரிதும் கைகொடுக்கும் .


    மத்தியப் பழங்குடியினர் நல அமைச்சகம் சிறு வன உற்பத்திப் பொருள்களுக்கு (MFP) குறைந்தபட்ச ஆதரவு விலை (MSP) கிடைக்கச் செய்யும் திட்டத்தின் கீழ் மேலும் 23 வகையான உற்பத்திப் பொருள்களையும் இணைக்க கடந்த மே 26 ஆம் தேதி பரிந்துரைத்தது . இதன்படி பழங்குடியினர் திரட்டும் வேளாண் உற்பத்திப் பொருள்கள் , காய்கறித் தோட்ட உற்பத்திப் பொருள்கள் ஆகியவையும் கொள்முதல் செய்யப்படும் .


    இதன் மூலம் இந்த ஆண்டு கிடைக்கும் ரூ . 2000 கோடி பழங்குடியினர் நலப் பொருளாதாரத்துக்குத் தேவையான வன உற்பத்திப் பொருள்களுக்கு (MFP) குறைந்தபட்ச ஆதரவு விலை (MSP) திட்டம் பழங்குடியினரின் சூழல் அமைப்பையே மாற்றிவிடும் . இந்த நடைமுறை நாடு முழுதும் வலுப்படுவதன் மூலம் மேலும் பலன்கள் கிட்டும் .


    கடந்த ஏப்ரல் முதல் இரு மாதங்களாக அரசு அளித்துவரும் ஊக்கம் , வன தனத் திட்டம் (Van Dhan scheme) ஆகியவை கிரியா ஊக்கியாக அமைந்துள்ளன . அத்துடன் , மாநிலங்கள் உத்வேகத்துடன் ஈடுபாடு காட்டுவதும் , குறைந்தபட்ச ஆதரவு விலைத் திட்டத்தின் (MSP) மூலம் சிறிய வன உற்பத்திப் பொருள்களை (MFP) சந்தைப்படுத்தும் நடைமுறைக்கான வழிகாட்டுதல்கள் , வன உற்பத்திப் பொருள்களின் மதிப்பை மேம்படுத்துவது , வனப்பொருள்களைத் திரட்டிக் கொண்டுவருவோருக்கு குறைந்தபட்ச ஊதியம் கிடைக்கச் செய்தல் , பழங்குடியினர் மூலமே சந்தைப்படுத்துதல் ஆகியவை நாடு முழுவதும் ஆழமாக இடம்பெற்றுவிட்டன . இதற்கு நல்ல வரவேற்பும் கிடைக்கிறது .

    
    
    (Release ID: 1633298) Visitor Counter : 6
    
    
      Read this release in: English , Urdu , Hindi , Marathi , Bengali , Telugu