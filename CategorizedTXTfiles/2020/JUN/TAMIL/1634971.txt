      பாதுகாப்பு அமைச்சகம்

      ஃபீல்டு மார்ஷல் மானேக் ஷாவுக்கு அஞ்சலி.
      Posted On: 27 JUN 2020 8:09PM by PIB Chennai


    இந்தியப் படைத் தளபதியாக இருந்த, மறைந்த பத்மவிபூஷண் ஃபீல்டு மார்ஷல் மானேக் ஷாவின் 12 வது நினைவு தினம் இன்று கடைப்பிடிக்கப்பட்டது . உதகமண்டலம் பார்ஸி ஜொராஷ்ட்ரியன் சமாதியில் உள்ள அவரது கல்லறைக்கு வெலிங்டன் , பாதுகாப்பு சேவைப் பணியாளர் கல்லூரி (Defence Services Staff College, Wellington) சார்பில் மலர் வளையம் வைத்து அஞ்சலி செலுத்தப்பட்டது .


    இந்நிகழ்ச்சியில் முப்படைகளின் சார்பில் கல்லூரியின் கமாண்டண்ட் லெப் . ஜெனரல் ஓய்வி . கே . மோகன் மலர் வளையம் வைத்து மரியாதை செலுத்தினார் . அப்போது பார்சி சமுதாயத்தினர் பலர் கூடியிருந்து அஞ்சலி செலுத்தினர் .


    பஞ்சாப் மாநிலம் அமிர்தசரஸில் 1914 ஆம் ஆண்டு ஏப்ரல் 3 ஆம் தேதி பிறந்த ஜெனரல் மானேக் ஷா , இந்திய ராணுவத்தில் நாற்பது ஆண்டுகள் இடைவிடாமல் பணி செய்திருக்கிறார் . இரண்டாம் உலகப்போரில் இளம் கேப்டனாக இருந்தபோது பர்மாவில் நடந்த போரில் காயமடைந்தார் . அவரது தீரச் செயலுக்காக 1942 ஆம் ஆண்டு ராணுவச் சிலுவை (Military Cross) விருது பெற்றார் . 1946-47 ஆம் ஆண்டில் அவர் ராணுவ நடவடிக்கை இயக்ககத்தில் (Military Operations Directorate) நியமிக்கப்பட்டார் . அப்போது பாகிஸ்தான் பிரிவினையின் போது ராணுவ நடவடிக்கைகளைக் கண்காணித்தார் . அதையடுத்து ஜம்மு காஷ்மீரில் உடுருவலை எதிர்கொள்ளப் போராடினார் . 1962 ஆம் ஆண்டுப் போரிலும் சிறந்த சேவை ஆற்றியுள்ளார் . மத்தியப்பிரதேசம் மஹவ் , காலாட்படை பள்ளி கமாண்டன்ட் (Infantry School), வெலிங்டன் பாதுகாப்பு சேவைப் பணியாளர் கல்லூரி (Defence Services Staff College, Wellington) ஆகிய கல்வி நிறுவனங்களில் பணியாற்றியுள்ளார் . 1968 ம் ஆண்டு பத்ம பூஷண் விருது பெற்றார் .

    
    
    (Release ID: 1634971) Visitor Counter : 11
    
    
      Read this release in: English , Urdu , Hindi , Bengali , Manipuri