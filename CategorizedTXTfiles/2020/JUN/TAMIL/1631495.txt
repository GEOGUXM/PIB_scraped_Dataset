      விவசாயத்துறை அமைச்சகம்

      வேளாண்துறையில் தனியார் முதலீட்டை அதிகரிப்பதன் அவசியம் குறித்து மத்திய வேளாண் மற்றும் விவசாயிகள் நலத்துறை அமைச்சர் திரு.நரேந்திரசிங் தோமர் வலியுறுத்துதல்.
      Posted On: 13 JUN 2020 8:47PM by PIB Chennai


    வேளாண்துறையில் தனியார் முதலீட்டை அதிகரிப்பது பற்றி மத்திய வேளாண் மற்றும் விவசாயிகள் நலத்தறை அமைச்சர் திரு . நரேந்திரசிங் தோமர் வலியுறுத்தியுள்ளார் . மீரட்சி . எச் . சரண்சிங் பல்கலைக்கழகம் ஏற்பாடு செய்த சர்வதேச இணையக் கருத்தரங்கு மற்றும் ஜூனாகத் வேளாண் பல்கலைக்கழகம் ஏற்பாடு செய்த தேசிய இணையக் கருத்தரங்கு ஆகியவற்றில் உரையாற்றிய திரு . நரேந்திரசிங் தோமர் , வேளாண்துறையில் தனியார் முதலீடு , செழிப்பத்தை அதிகரிக்கும் , இதன் மூலம் நாட்டின் சுயசார்புத் தன்மையும் , வளமும் அதிகரிக்கும் என்றார் . வேளாண் உற்பத்தியை அதிகரிக்கவும் , சிக்கல்களைக் குறைக்கவும் விஞ்ஞானிகள் தங்கள் பங்களிப்பை அளிக்கவேண்டும் என அவர் அழைப்பு விடுத்தார் .


    மீரட் பல்கலைக்கழகம் ஏற்பாடு செய்த இணையக் கருத்தரங்கில் பேசிய திரு . தோமர் , உணவு உற்பத்தியில் இந்தியா தன்னிறைவு பெற்றதோடு அல்லாமல் கூடுதலாகவும் உற்பத்தி செய்துள்ளது என்றார் . சிக்கலான சவால்களையும் சமாளிக்க முடியும் என்பதை விவசாயிகள் நிரூபித்துள்ளனர் . 2050 ஆம் ஆண்டுக்குள் நாட்டின் மக்கள் தொகை 160 கோடியை எட்டும் என எதிர்பார்க்கப்படுகிறது . அதனால் , தரமான உணவு தானிய உற்பத்தியை அதிகரிப்பது மற்றும் வறட்சி , உவர் , மற்றும் அமிலத்தன்மை மிக்க நிலங்கள் போன்ற சாதகமற்ற சூழ்நிலைகளிலும் , நோய் எதிர்ப்பு , பூச்சி எதிர்ப்புத் தாவர வகைகளை உருவாக்கும் வகையில் முற்போக்கான விவசாய முறைகளை மேற்கொண்டு அனைத்து இந்தியர்களுக்கும் , போதிய சத்தான உணவை வழங்க வேண்டிய சவாலை இந்தியாவில் உள்ள விவசாயிகளும் , விஞ்ஞானிகளும் சந்தித்துள்ளனர் .


    வேளாண் துறையில் தனியார் முதலீட்டைக் கவர , வேளாண் கட்டமைப்பை ரூ .1 லட்சம் கோடிக்கு மேம்படுத்தும் திட்டத்தை பிரதமர் திரு . நரேந்திரமோடி அறிவித்துள்ளார் என திரு . தோமர் கூறினார் . இதே போன்ற திட்டங்கள் மீன்வளம் , கால்நடை வளர்ப்பு , தேனீ வளர்ப்பு , மூலிகைத் தாவரங்கள் வளர்ப்பு மற்றும் உணவுபதப்படுத்துதல் போன்ற பல துறைகளிலும் அறிவிக்கப்பட்டுள்ளது . மண் பரிசோதனை மற்றும் அது குறித்த விழிப்புணர்வையும் ஏற்படுத்த வேண்டும் எனவும் திரு . தோமர் வலியுறுத்தினார் .

    
    
    (Release ID: 1631495) Visitor Counter : 13
    
    
      Read this release in: Bengali , English , Urdu , Hindi , Marathi , Manipuri , Punjabi , Telugu