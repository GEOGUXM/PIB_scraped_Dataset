      வணிகம் மற்றும் தொழில்துறை அமைச்சகம்

      தனது ஆற்றல்களை முழுவதும் உபயோகப்படுத்தி ஆலோசனை, திறன் வளர்த்தல் சேவைகளை விரிவுப்படுத்துமாறு தேசிய உற்பத்தித்திறன் குழுவை திரு. பியுஷ் கோயல் கேட்டுக்கொண்டார்
      Posted On: 02 JUN 2020 6:55PM by PIB Chennai


    தொழில் வளர்ச்சி மற்றும் உள்நாட்டு வர்த்தகத் துறையின் தன்னாட்சி பெற்ற அமைப்பான தேசிய உற்பத்தித்திறன் குழுவின் இணைய வழியிலான ஆய்வுக் கூட்டமொன்றில் மத்திய வணிகம் மற்றும் தொழில் துறை அமைச்சர் திரு . பியுஷ் கோயல் கலந்து கொண்டார் . மத்திய வணிகம் மற்றும் தொழில் துறை இணை அமைச்சர் திரு . சோம் பிரகாஷ் மற்றும் தொழில் வளர்ச்சி மற்றும் உள்நாட்டு வர்த்தகத் துறையின் மூத்த அதிகாரிகள் கூட்டத்தில் கலந்துக் கொண்டனர் .


    1958- இல் உருவாக்கப்பட்ட அமைப்பான தேசிய உற்பத்தித்திறன் குழு , எரிசக்தி , சுற்றுச்சூழல் , வணிக செயல்முறை மற்றும் உற்பத்தித்திறன் மேம்பாடு ஆகிய துறைகளில் ஆலோசனை மற்றும் திறன் வளர்த்தலில் நிபுணத்துவம் நிரம்பிய சேவைகளை அளித்து வருவதை திரு . கோயல் ஒத்துக்கொண்டார் . அதன் ஆற்றல்களை இன்னும் அதிகமாகப் பயன்படுத்தி , தொழில்கள் , சிறு , குறு, நடுத்தரத்தொழில் நிறுவனங்கள் மற்றும் அரசு , பொதுத் துறை மற்றும் தனியார் துறையில் உள்ள இதர நிறுவனங்க்ளோடு இன்னும் நெருக்கமாகப் பணியாற்றலாம் என்று அவர் தெரிவித்தார் .


    இன்னும் அதிக செயல்திறனைக் கொண்டு வரும் விதமாக , தற்போதுள்ள " கொதிகலன் சான்றளிப்புக்கான தகுதி வாய்ந்த நபர்களுக்கான பயிற்சி மற்றும் சான்றிதழ் " திட்டத்தை மறுஆய்வு செய்ய வேண்டும் என்று முடிவெடுக்கப்பட்டது . ஆலோசனை மற்றும் திறன் வளர்த்தல் சேவைகளை பொதுத்துறை மற்றும் தனியார் துறையில் விரிவுப்படுத்துவதன் மூலம் , 2024- க்குள் தேசிய உற்பத்தித்திறன் குழுவின் வருவாயை ரூ 300 கோடியாக அதிகரிக்க வணிகம் மற்றும் தொழில் துறை அமைச்சர் வலியுறுத்தினார் .


    ***

    
    
    (Release ID: 1628791) Visitor Counter : 16
    
    
      Read this release in: English , Urdu , Hindi , Punjabi , Telugu