      ஜல்சக்தி அமைச்சகம்

      ஜல் ஜீவன் இயக்கத்தின் ( ஒவ்வொரு வீட்டுக்கும் குடிநீர்) கீழ் ஒடிசாவுக்கு ரூ.812 கோடி அனுமதி
      Posted On: 01 JUN 2020 5:53PM by PIB Chennai


    ஜல் ஜீவன் இயக்கத்தின் மூலம் , நாட்டின் ஒவ்வொரு கிராமத்திலும் உள்ள அனைத்து வீடுகளுக்கும் போதிய அளவு தரமான தண்ணீரை வழக்கமாகவும் , தொலை நோக்க அடிப்படையிலும் குடிநீர்க் குழாய் இணைப்பு வழங்க மத்திய அரசு அனைத்து முயற்சிகளையும் மேற்கொண்டு வருகிறது . கூட்டாட்சித் தத்துவத்தின் உண்மையான உணர்வைப் பின்பற்றும் வகையில் , கிராமப்புற மக்களுக்கு வீட்டு வாசலிலேயே குடிநீர் வழங்கி , மக்களின் வாழ்க்கையை எளிதாக்கி அவர்களுக்கு மகிழ்ச்சி அளிக்கும் வகையில் , இந்த ஜனரஞ்சக திட்டத்தைச் செயல்படுத்துவதில் மாநில அரசுகள் முனைப்பு காட்டி வருகின்றன . வாழ்க்கையில் பெரும் மாற்றத்தைக் கொண்டு வரும் இந்த இயக்கத்தின் மூலம் , ஒவ்வொரு வீட்டுக்கும் முறையாகவும் , நீண்டகாலத்துக்கும் ஒரு நபருக்கு 55 லிட்டர் என்ற அடிப்படையில் குடிநீர் வழங்க இத்திட்டம் வழி வகுக்கிறது .


    இந்த இயக்கத்துக்கான மதிப்பீடு ரூ . 3.60 லட்சம் கோடியாகும் . இதில் மத்திய அரசின் பங்கு ரூ .2.08 லட்சம் கோடி . மாநில அரசுகளின் பங்கு ரூ .1.52 லட்சம் கோடியாகும் .

    
    
    (Release ID: 1628765) Visitor Counter : 10
    
    
      Read this release in: Punjabi , Hindi , Odia , English , Urdu , Telugu