      பஞ்சாயத்து ராஜ் அமைச்சகம்

      ஊரக உள்ளாட்சி அமைப்புகளுக்கான (RLBs) 15வது நிதிஆணைய மானியத்தின் முதல் தவணை வழங்கப்பட்டது
      Posted On: 19 JUN 2020 8:35PM by PIB Chennai


    2020-21 ஆம் ஆண்டுக்கான இடைக்கால அறிக்கையை 15 வது நிதிஆணையம் (XV FC) தாக்கல் செய்தது . உள்ளாட்சி அமைப்புகளுக்கான , இந்தப் பரிந்துரைகளை மத்திய அரசு ஏற்றுக்கொண்டது . இதைத் தெரிவித்த மத்திய வேளாண் மற்றும் ஊரக மேம்பாடு மற்றும் பஞ்சாயத்து ராஜ் அமைச்சர் திரு நரேந்திர சிங் தோமர் , 2020-21 ஆம் நிதியாண்டுக்கான மொத்த மானிய அளவாக ரூ .60.750 கோடிக்கு நிதி ஆணையம் திட்டம் வகுத்தது என்றும் , இது ஒரே ஆண்டில் நிதிஆணையம் பரிந்துரைந்த மிகப் பெரிய ஒதுக்கீடு எனவும் கூறினார் .


    28 மாநிலங்களில் , 5 வது மற்றும் 6 வது பிரிவில் உள்ள பாரம்பரிய அமைப்புகள் உட்பட பஞ்சாயத்து அமைப்புகளின் அனைத்து அடுக்குகளுக்கும் , இரண்டு பகுதிகளாக (i) அடிப்படை மானியம் மற்றும் (ii) இணைப்பு மானியம் வழங்க ஆணையம் பரிந்துரைத்துள்ளது . மானியத்தில் 50 சதவீதம் அடிப்படை மானியமாக இருக்கும் மற்றும் 50 சதவீதம் இணைப்பு மானியமாக இருக்கும் . அடிப்படை மானியம் ஒருங்கிணைந்தது . அதை சம்பளம் மற்றும் இதர நிறுவனச் செலவுகள் தவிர குறிப்பிட்ட இடங்களில் செய்ய வேண்டிய தேவைகளுக்குப் பயன்படுத்தலாம் . இணைப்பு மானியத்தை (a) துப்புரவு மற்றும் திறந்தவெளிக் கழிப்பிடம் இல்லாமல் ஆக்குவதற்கான பராமரிப்பு (b) குடிநீர் சப்ளை , மழைநீர் சேமிப்பு , தண்ணீர் சுத்திகரிப்பு போன்றவற்றுக்குப் பயன்படுத்த முடியும் . இணைப்பு மானியத்தின் ஒரு பாதியை , இந்த இரண்டு முக்கியமான சேவைகளுக்கு ஊரக உள்ளாட்சி அமைப்புகள் முடிந்த அளவுக்குப் பயன்படுத்தலாம் . ஆனாலும் , ஒரு பிரிவின் தேவை முழுவதும் நிறைவேறினால் , இதர பிரிவுகளுக்கு அந்த நிதியை ஊராட்சி அமைப்புகள் பயன்படுத்தலாம் .


    15 வது நிதிஆணையத்தின் மானியங்களை , அதன் பரிந்துரைப்படியும் , மாநில நிதிஆணையத்தின் ஏற்றுக் கொள்ளப்பட்ட பரிந்துரைகள் படியும் பஞ்சாயத்துகளின் அனைத்து அடுக்குகளுக்கும் - கிராமம் , வட்டாரம் மற்றும் மாவட்டம் மற்றும் 5 மற்றும் 6 வது பாரம்பரியப் பகுதிகளுக்கு மாநில அரசுகள் வழங்கும் .


    • கிராமப் பஞ்சாயத்துகளுக்கு - 70 முதல் 85 சதவீதம் .


    • வட்டார மற்றும் நடுத்தரப் பஞ்சாயத்துகளுக்கு - 10 முதல் 25 சதவீதம் .


    • மாவட்ட / ஜில்லா பஞ்சாயத்துகளுக்கு - 5 முதல் 15 சதவீதம் .


    • கிராம மற்றும் மாவட்டப் பஞ்சாயத்துக்கு என இரண்டு அடுக்குகள் கொண்ட மாநிலங்களில் , இந்தப் பங்களிப்பு கிராமப் பஞ்சாயத்துக்களுக்கு 70 முதல் 85 சதவீதமாகவும் , மாவட்ட / ஜில்லா பஞ்சாயத்துகளுக்கு 15 முதல் 30 சதவீத மாகவும் இருக்கும் .


    மேலும் தகவல்கள் அளித்த திரு தோமர் , பஞ்சாயத்து ராஜ் அமைச்சகத்தின் பரிந்துரைப்படி , மானிய உதவியாக ரூ .15187.50 கோடியை , 28 மாநிலங்களில் உள்ள 2.63 லட்சம் ஊரக உள்ளாட்சி அமைப்புகளுக்கு மத்திய நிதித்துறை அமைச்சகம் ஜூன் 17, 2020 ஆம் தேதி வழங்கியுள்ளது . இந்த மானிய உதவி , 2020-21 ஆம் ஆண்டுக்கு 15 வது நிதி ஆணையம் பரிந்துரைத்த ஒருங்கிணைந்த மானியத்தின் ஒரு பகுதியாகும் . இவை குறிப்பிட்ட பகுதிகளின் தேவைகளுக்கு ஊரக உள்ளாட்சி அமைப்புகளால் பயன்படுத்தப்படவுள்ளன .


    கோவிட் தொற்றுக்கு எதிராகப் போராடும் சவாலான நேரத்தில் , ஊரக உள்ளாட்சி அமைப்புகளுக்கு இந்த நிதி வழங்கப்பட்டது மிகவும் பொருத்தமானது என திரு தோமர் கூறினார் .


    ஊரகப் பகுதிகளில் உள்ளவர்களுக்கு , அவர்களின் திறனுக்கு ஏற்ப வேலை வழங்கவும் , சவால்களை கிராமப் பஞ்சாயத்துகள் எதிர்கொள்ளும் அளவுக்கு சமூகக் கட்டமைப்புகளை வலுப்படுத்தவும் , பஞ்சாயத்துபவன்களின் 50 சதவீத செலவை நிதி ஆணையத்தின் நிதி மூலமாகவும் , மீத 50 சதவீத செலவை மகாத்மா காந்தி தேசிய ஊரக வேலைவாய்ப்புத் திட்டத்துக்கு அனுமதிக்கப்பட்ட ரூ .20 லட்சத்திலிருந்து பயன்படுத்திக் கொள்ள மத்திய அரசு அனுமதி அளித்துள்ளதாக மத்திய ஊரக மேம்பாடு , பஞ்சாயத்து ராஜ் அமைச்சர் கூறினார் . கிராமப் பஞ்சாயத்துகளிடம் 14 வது நிதிஆணையத்தின் மானியம் , ஏதேனும் செலவழிக்கப்படாமல் மிச்சம் இருந்து , அது பஞ்சாயத்து பவனின் 50 சதவீத செலவுக்குப் போதவில்லை என்றால் , பற்றாக்குறைப் பணத்துக்கு , 2020-21 ஆம் ஆண்டுக்கு 15 வது நிதிஆணையம் ஒருங்கிணைந்த மானியத் தொகையைப் பயன்படுத்திக் கொள்ளலாம் .


    மேலும் , கிராமப் பஞ்சாயத்துகளில் உள்ள பொதுக் கட்டிடங்கள் , ஆரம்ப / மேல்நிலை / நடுநிலைப்பள்ளிகள் , சுகாதார மையங்கள் , விதைகள் மற்றும் உரங்கள் விற்கும் கூட்டுறவுக் கடைகள் ஆகியவற்றின் பழுது மற்றும் பராமரிப்புக்கும் , 15 வது நிதிஆணையத்தின் மானியத்தை கிராமப் பஞ்சாயத்துக்கள் பயன்படுத்தலாம் . கிராம சுயஉதவிக் குழுக்களுக்கு அனுமதிக்கப்பட்ட இதர பணிகள் மேற்கொள்வதற்கு ( அதிகபட்சம் ரூ .15 லட்சம் ), மகாத்மா காந்தி தேசிய ஊரக வேலைவாய்ப்பு நிதியுடன் நிதி ஆணையத்தின் நிதியை கிராமப் பஞ்சாயத்துக்கள் இணைத்துக் கொள்ளலாம் . இது தொடர்பாக விரிவான கடிதத்தை தலைமைச் செயலாளர்களுக்கு பஞ்சாயத்து ராஜ் மற்றும் ஊரக மேம்பாட்டு அமைச்சகத்தின் செயலாளர் அனுப்பியுள்ளார் .


    கொவிட் -19 தொற்று சூழ்நிலையில் , நாட்டின் பல பகுதிகளில் உள்ள கிராமங்களில் 38,000 தனிமை மையங்கள் , பிரசுரங்கள் மூலம் விழிப்புணர்வு ஏற்படுத்துதல் , கிருமிநாசினி தெளித்தல் , கொவிட் தொற்று நிர்வாகத்துக்கு கிராமத் தன்னார்வலர்களை நியமித்தல் , சமூக இடைவெளியைக் கட்டாயமாக்கியது , மருத்துவ முகாம்கள் நடத்தியது , வெளியிடங்களில் இருந்து வரும் நபர்களைக் கண்காணிப்பது , தனிமை மையங்களில் அவர்களின் பாதுகாப்பை உறுதி செய்வது , வீடு வீடாகப் பிரசாரம் செய்து விழிப்புணர்வை ஏற்படுத்தியது , கை கழுவதல் குறித்து பிரசாரம் செய்தது , முகக்கவசம் தயாரிப்பில் சுயஉதவிக் குழுக்களை ஈடுபடுத்தியது , புலம் பெயர் தொழிலாளர்களுக்கு நிவாரணம் அளித்தது , உள்ளூர் வேலைவாய்ப்பு வழங்க மகாத்மா காந்தி தேசிய ஊரக வேலைவாய்ப்புத் திட்டப் பணிகளைத் தொடங்கியது போன்ற தடுப்பு மற்றும் பாதுகாப்பு நடவடிக்கைகளை ஊரக உள்ளாட்சி அமைப்புகள் தீவிரமாக அமல்படுத்தியதை சுட்டிக்காட்ட வேண்டியது பொருத்தமாக இருக்கும் . புலம் பெயர் தொழிலாளர்கள் அதிக அளவில் தங்கள் கிராமங்களுக்குத் திரும்பியுள்ளதை முன்னிட்டு , பஞ்சாயத்து அமைப்புகளின் பங்கு மேலும் முக்கியத்துவம் பெற்றுள்ளது .


    திட்டமிடுதல் , கண்காணிப்பு , கணக்கு / தணிக்கை போன்ற பணிகளுக்கு இணைய / தகவல் தொழில்நுட்ப வசதிகள் வழங்க 15 வது நிதிஆணையத்தின் மானியத்தைப் பயன்படுத்துவதற்கும் , ஒவ்வொரு ஊரக உள்ளாட்சி அமைப்பிலும் பணப்புழக்கம் இருப்பதற்கும் மாநிலங்களை பஞ்சாயத்து ராஜ் அமைச்சகம் தீவிரமாக ஆதரிக்கும் .

    
    
    (Release ID: 1633106) Visitor Counter : 33
    
    
      Read this release in: Urdu , English , Hindi , Marathi , Manipuri , Telugu