      நுகர்வோர் நலன், உணவு மற்றும் பொது விநியோகம் அமைச்சகம்

      ‘ஒரு நாடு ஒரே குடும்ப அட்டை’ திட்டத்தை செயல்படுத்தாத 14 மாநிலங்கள் , யூனியன் பிரதேசங்களில் அதனை நடைமுறைப்படுத்துவது குறித்து திரு. ராம்விலாஸ் பாஸ்வான் காணொளிக் காட்சி மூலம் மாநில, யூனியன் பிரதேச உணவு அமைச்சர்களுடன் ஆலோசனை
      Posted On: 18 JUN 2020 7:01PM by PIB Chennai


    மத்திய உணவு , நுகர்வோர் நலன் , பொது விநியோகத்துறை அமைச்சர் திரு . ராம்விலாஸ் பாஸ்வான் இன்று காணொளிக் காட்சி மூலம் , தேசிய உணவுப் பாதுகாப்பு சட்டத்தின் ‘’ ஒரே நாடு ஒரே குடும்ப அட்டை ’’ என்னும் தேசியக் குடும்ப அட்டை மாறுதல் திட்டத்தின் அமலாக்க முன்னேற்றம் குறித்து ஆய்வு மேற்கொண்டார் . ‘’ ஒரே நாடு ஒரே குடும்ப அட்டை ’’ திட்டத்தை எஞ்சிய 14 மாநிலங்கள் , யூனியன் பிரதேசங்களில் அமல்படுத்துவதற்கான தற்காலிக கால அவகாசம் , செயல்திட்டங்கள் , தயார்நிலை ஆகியவை பற்றி தெரிந்து கொள்வதே இந்தக் கூட்டத்தின் நோக்கமாகும் . தமிழகம் , அசாம் , சத்தீஷ்கர் , தில்லி , மேகாலயா ஆகிய ஐந்து மாநிலங்கள் , யூனியன் பிரதேசங்களின் உணவு அமைச்சர்கள் இதில் கலந்து கொண்டனர் . மற்ற மாநிலங்களின் உணவுத்துறை செயலர்கள் இதில் பங்கேற்றனர் .


    கொவிட் -19 தொற்றுப் பரவல் நேரத்தில் , புலம் பெயர்ந்த தொழிலாளர்கள் , தேவைப்படுவோர் , தங்களுக்கான உணவு தானியங்களைப் பெற்றுக் கொள்வதற்கு ‘’ ஒரே நாடு ஒரே குடும்ப அட்டை ’’ திட்டம் , பெரும் பயனுள்ளதாக அமைந்தது என திரு . பாஸ்வான் கூறினார் . 2020 ஆகஸ்ட் மாதத்திற்குள் , உத்தரகாண்ட் , நாகாலாந்து , மணிப்பூர் ஆகிய மூன்று மாநிலங்கள் இந்த தேசியத் தொகுப்பில் சேரவுள்ளதாக அவர் கூறினார் . இந்த ஆண்டுக்குள் எஞ்சிய மாநில்ங்களையும் இந்தத் திட்டத்தில் சேர்க்க தமது துறை தேவையான அனைத்து ஏற்பாடுகளையும் எடுத்து வருவதாக அவர் தெரிவித்தார் . போதுமான உணவு தானியங்கள் கையிருப்பில் உள்ளதாகவும் , கொவிட் -19 தொற்று காரணமாக ஏற்பட்டுள்ள இந்தச் சிக்கலான காலத்தில் யாரும் உணவின்றி இருக்காத வண்ணம் நடவடிக்கை எடுக்கப்படுள்ளதாகவும் திரு . பாஸ்வான் கூறினார் . இதற்கிடையில் , பிரதமர் ஏழைகள் நல்வாழ்வுத் திட்டத்தின் கீழ் , மேலும் மூன்று மாதங்களுக்கு இலவச உணவு தானிய விநியோகத்தை நீட்டிக்குமாறு 10 மாநிலங்கள் அமைச்சகத்துக்கு கடிதம் எழுதியிருப்பதாக திரு . பாஸ்வான் தெரிவித்தார் .


    மத்திய நுகர்வோர் நலன் , உணவு , பொது விநியோகத் துறை இணையமைச்சர் திரு . ராவ் சாகிப் பாட்டில் தன்வே - யும் , எஞ்சிய மாநிலங்கள் மற்றும் யூனியன் பிரதேசங்களிலும் ‘’ ஒரே நாடு ஒரே குடும்ப அட்டை ’’ திட்டத்தை கூடிய விரைவில் நடைமுறைப்படுத்த வேண்டியதன் அவசியத்தை வலியுறுத்தினார் . கொவிட் -19 முடக்கக் காலத்தில் , ‘ ஒரே நாடு ஒரே குடும்ப அட்டை ’’ திட்டத்தின் பயனாக ஏராளமான புலம் பெயர்ந்த தொழிலாளர்கள் தங்கள் ஒதுக்கீட்டு உணவு தானியங்களைப் பெற முடிந்தது என்று அவர் கூறினார்


    திரு . பாஸ்வான் தமது நிறைவுக் கருத்தாக , நாட்டின் எந்தப் பகுதியிலிருந்தும் , பயனாளிகள் தங்களுக்கு உரிய மானிய விலை உணவு தானியங்களைப் பெறுவதற்கு வசதியாக , எஞ்சிய மாநிலங்கள் மற்றும் யூனியன் பிரதேசங்கள் பயோமெட்ரிக் போன்ற அங்கீகார முறைகளை நடைமுறைப்படுத்துவதை துரிதப்படுத்துமாறு கேட்டுக்கொண்டார் .


    -----

    
    
    (Release ID: 1632513) Visitor Counter : 16
    
    
      Read this release in: Marathi , Telugu , English , Urdu , Hindi , Manipuri , Punjabi