      ரெயில்வே அமைச்சகம்

      உலகின் மிகப் பெரிய பணிச் சேர்க்கைகளில் ஒன்று எனக் கருதப்படும் உதவி எஞ்சின் ஓட்டுநர் மற்றும் தொழில்நுட்பாளர் பதவி இடங்களுக்கான பணியாளர் சேர்க்கையை இந்திய ரயில்வே வெற்றிகரமாக நிறைவு செய்துள்ளது
      Posted On: 18 JUN 2020 1:19PM by PIB Chennai


    உலகின் மிகப் பெரிய பணிச் சேர்க்கைகளில் ஒன்று எனக் கருதப்படும் பாதுகாப்பு மற்றும் இயக்கப் பணியிடங்களுக்கான ஊ ழியர்கள் சேர்க்கை செயல்முறைகளை நிறைவு செய்து ரயில்வே அமைச்சகம் வெற்றிகரமாக இப்பணியை முடித்துள்ளது . உதவி எஞ்சின் ஓட்டுநர் மற்றும் தொழில்நுட்பாளர் பதவி இடங்களுகு 03.02.2018 முதல் 31.03.2018 வரையிலான காலத்தில் எழுந்த ஒருங்கிணைந்த காலியிடங்கள் 64,371 க்கு மத்திய வேலைவாய்ப்பு அறிவிக்கை எண் 01/2018 மூலம் ரயில்வே வாரியம் ஆன்லைன் மூலம் விண்ணப்பங்களை வரவேற்றது . மொத்தம் 47,45,176 ஆன்லைன் விண்ணப்பங்கள் கிடைக்கப்பெற்றன .


    பணியாளர் தேர்வு முறை 3 கட்டங்களைக் கொண்டது . கணிணி அடிப்படையிலான தேர்வு , மருத்துவப் பரிசோதனை ( எஞ்சின் ஓட்டுநருக்கான தூரப் பார்வை , வண்ணங்கள் அறியும் பார்வை மற்றும் உஷார் நிலை ஆகியவற்றை கருத்தில் கொண்டால் இது மிகக் கடுமையான மருத்துவப் பரிசோதனையாகும் .) மற்றும் ஆவணங்கள் சரிபார்ப்பு ஆகியவை இவை . சுமார் 47.45 லட்சம் பேர் இந்தப் பணியிடங்களுக்குப் பதிவு செய்திருந்தனர் .


    64,371 பணியிடங்களில் 56,378- க்கு தெரிவு செய்யப்பட்ட விண்ணப்பதாரர்கள் ( உதவி எஞ்சின் ஓட்டுனர்கள் 26,968 மற்றும் தொழில்நுட்பாளர்கள் 28,410) பட்டியலுக்கு ஒப்புதல் அளிக்கப்பட்டது . 40,420 விண்ணப்பதாரர்களுக்கு ( உதவி எஞ்சின் ஓட்டுனர்கள் 22,223 மற்றும் தொழில்நுட்பாளர்கள் 18,197) பணி நியமன ஆணைகள் வழங்கப்பட்டுள்ளன . புதிதாகத் தேர்வு செய்யப்பட்டுள்ள 19,120 உதவி எஞ்சின் ஓட்டுனர்கள் , 8,997 தொழில்நுட்பாளர்கள் ஆகியோருக்கு, கோவிட் 19 கட்டுப்பாட்டு நடவடிக்கைகள் தளர்வு செய்யப்பட்டவுடன், பயிற்சி நடவடிக்கைகள் மீண்டும் தொடங்கும் . உதவி எஞ்சின் ஓட்டுனர்களுக்கு 17 வார காலமும் தொழில்நுட்பாளர்களுக்கு 6 மாத காலமும் பயிற்சி வழங்கப்படும் .


    முழு அடைப்புக்கு முன்னரே பணியில் சேருவதற்கான உத்தரவுகள் வழங்கப் பட்டுவிட்டன . எனினும் இந்த ஆணை பெற்ற சிலர் கொரோனா தொற்று காரணமாகவும் அதனைத் தொடர்ந்த முழு அடைப்பு காரணமாகவும் பணியில் சேரவில்லை.


    புதிதாகத் தெரிவு செய்யப்பட்ட பணியாளர்கள் அனைவரும் உரிய நடைமுறையின்படி கட்டம் கட்டமாக பணி நியமனம் செய்யப்படுவார்கள் . புதிய பணியாளர்களுக்கு பயிற்சி மிகவும் அவசியம் . ஏனெனில் ரயில்வேத்துறை செயல்பாட்டு அடிப்படை அமைப்பாகும். ரயில் இயக்கத்தில் பாதுகாப்பு அம்சம் மிகுந்த முக்கியத்துவம் வாய்ந்தது. பயிற்சியில், வகுப்பறைப்பாடம் , களப்பயிற்சி , மற்றும் திறன் சோதனை ஆகியவற்றுக்குப் பின்னரே நியமன ஆணைகள் வழங்கப்படுகின்றன. பயிற்சிக்கான வகுப்பறை வசதிகள் , தங்குமிட வசதி , நூலக வசதி , பயிற்சியளிக்கும் ஆசிரியர்கள் எண்ணிக்கை ஆகியவற்றின் அடிப்படையில் தேர்வு செய்யப்பட்ட

    பணியாளர்களுக்கு பல்வேறு குழுக்களாக பயிற்சி வழங்கப்படுகிறது . பயிற்சி ஆதாரங்கள் அதிக அளவில் பயன்படுத்தப்படும் வகையில், பயிற்சி குழுக்கள் பகுக்கப்படுகின்றன .


    கொரோனா தொற்று காரணமாக சமூக இடைவெளியைக் கடைப்பிடிக்க வேண்டிய காரணத்தாலும், தொற்றைத் தடுப்பதற்காகவும் அனைத்து பயிற்சிகளும் தற்காலிகமாக நிறுத்தி வைக்கப்பட்டுள்ளன . நிலைமையில் முன்னேற்றம் ஏற்பட்டவுடன் பயிற்சிகள் மீண்டும் தொடங்கும் .


    ******

    
    
    (Release ID: 1632324) Visitor Counter : 21
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Telugu , Kannada