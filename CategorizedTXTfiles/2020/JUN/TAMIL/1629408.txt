      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      கோவிட் தடுப்பு நடவடிக்கைகள் குறித்து மத்திய அமைச்சர் ஜிதேந்திர சிங், ஜம்மு-காஷ்மீர் உள்ளாட்சி அமைப்பு பிரதிநிதிகளுடன் காணொளிக் காட்சி கூட்டத்தை நடத்தினார்.
      Posted On: 03 JUN 2020 9:34PM by PIB Chennai


    கோவிட் தடுப்பு பணிகள் குறித்து மத்திய அமைச்சர் ஜிதேந்திர சிங் ஜம்மு - காஷ்மீர் உள்ளாட்சி பிரதிநிதிகளுடன் இன்று காணொளிக் காட்சிக் கூட்டத்தை நடத்தினார் . அமைச்சர் ஜிதேந்திர சிங் தனது தொடக்க உரையில் , கோவிட் பெருந்தொற்றின் முந்தைய இரண்டு கட்டங்களில் , நாட்டின் பல்வேறு பகுதிகளில் சிக்கித் தவித்த மக்களுக்கு அத்தியாவசியப் பொருள்களை ஏற்பாடு செய்வதே முக்கிய நோக்கமாக இருந்தது என்றும் , அதன் அடுத்த கட்டத்தில் நாட்டின் பல்வேறு பகுதிகளில் இருந்து மக்கள் தங்கள் சொந்த ஊர்களுக்கு எந்தத் தடையுமின்றி திரும்புவதை உறுதி செய்வதற்கு முக்கியத்துவம் அளிக்கப்பட்டதாகவும் தெரிவித்தார் . தற்போதைய கட்டத்தில் , தடுப்பு மற்றும் விழிப்புணர்வு ஆகிய இரண்டு விஷயங்களில் கவனம் செலுத்தப்படுகிறது . இந்த இரண்டு விஷயங்களை நிறைவேற்றுவதில் , உள்ளாட்சி அமைப்புகள் அவற்றின் பிரதிநிதிகள் , அதோடு சிவில் சமூகத்தின் பங்கு மிகுந்த முக்கியத்துவத்தைக் கொண்டுள்ளதாக அவர் வலியுறுத்தினார் .


    அமைச்சர் ஜிதேந்திர சிங் மேலும் கூறுகையில் , ‘‘ விழிப்புடன் இருந்தால் கவலை இல்லை ’’ என்ற தாரகமந்திரத்தைப் பின்பற்றுவதே தற்போதைய காலத்தின் தேவையாகும் . இதற்காக , அடிமட்டத் தலைவர்களான நகராட்சி அமைப்புகளின் தேர்ந்தெடுக்கப்பட்ட பிரதிநிதிகள் , மக்கள் பீதி அடையாமல் முன்னெச்சரிக்கையின் முக்கியத்துவத்தைப் புரிந்து கொள்ளச் செய்து , உறுதியான பங்களிப்பை வழங்க வேண்டும் .


    கோவிட் தொற்றுநோயின் தற்போதைய கட்டம் குறித்து , அமைச்சர் ஜிதேந்திர சிங் கூறுகையில் , நகராட்சியின் கிருமிநாசினி கொண்டு சுத்தம் செய்தல் , தூய்மை , சுகாதாரம் , தனி நபர் இடைவெளியைப் பராமரித்தல் போன்றவை குறிப்பிடத்தக்க முக்கியத்துவம் வாய்ந்த நடவடிக்கைகளாகும் . எனவே நகராட்சி அமைப்புகள் தொடர்ந்து இத்தகைய செயல்பாடுகளைச் செய்து வரத் தேவையான திட்டமிடல் மற்றும் செயலாக்கத்தை வழங்க மாவட்ட நிர்வாகங்களுக்கு உத்தரவிடப்பட்டுள்ளது என்று அவர் தெரிவித்தார் .

    
    
    (Release ID: 1629408) Visitor Counter : 11
    
    
      Read this release in: English , Urdu , Marathi , Hindi , Manipuri , Bengali , Punjabi , Telugu