      கலாசாரத்துறை அமைச்சகம்

      ஜாலியன் வாலாபாக் நினைவிடத்தைப் பார்வையிட, 31 ஜுலை 2020 வரை பார்வையாளர்களுக்கு அனுமதி கிடையாது
      Posted On: 19 JUN 2020 6:58PM by PIB Chennai


    ஜாலியன் வாலாபாக் படுகொலைச் சம்பவத்தின் நூற்றாண்டு நினைவு தினத்தை , 13.4.2019 முதல் 13.4. 2020 வரை நாடு கடைபிடித்தது . தற்போது , இந்த நினைவிடம் புதுப்பிக்கப்பட்டு , மேம்படுத்தப்பட்டிருப்பதுடன் , அருங்காட்சியகம் / காட்சிக்கூடங்கள் மற்றும் ஒலி - ஒளிக் காட்சி போன்றவையும் , இந்த நினைவிட வளாகத்தில் அமைக்கப்பட்டுள்ளது . இந்த புதுப்பிப்புப் பணிகள் மார்ச் , 2020- க்குள் முடிக்கப்பட்டு , சம்பவம் நிகழ்ந்த ஏப்ரல் 13 ஆம் தேதியன்று பொதுமக்கள் அஞ்சலி செலுத்த அனுமதிக்கப்படுவார்கள் என தெரிவிக்கப்பட்டிருந்தது . நினைவிட வளாகத்தில் நடைபெறும் பணிகள் முழுவீச்சில் மேற்கொள்ளப்பட்டு வருகிறது . நாள்தோறும் ஏராளமான சுற்றுலாப் பயணிகள் இந்த நினைவிடத்தைப் பார்வையிட்டுச் சென்ற நிலையில் , புதுப்பிப்புப் பணிகளை குறிப்பிட்ட தேதிக்குள் முடிக்க ஏதுவாக , 15.2.2020 முதல் 12.4.2020 வரை நினைவிடத்தை சுற்றுலாப் பயணிகள் பார்வையிட அனுமதிப்பதை நிறுத்தி வைக்க முடிவு செய்யப்பட்டது . ஆனால் , கோவிட் -19 பாதிப்பு காரணமாக , புதுப்பிப்புப் பணிகள் பாதிக்கப்பட்டுள்ளது . எனவே , இந்த நினைவிடத்தைப் பார்வையிடுவதற்கான தடையை 31.7.2020 வரை நீட்டிக்க முடிவு செய்யப்பட்டுள்ளது .


    *****

    
    
    (Release ID: 1632737) Visitor Counter : 18
    
    
      Read this release in: English , Hindi , Bengali , Punjabi , Telugu