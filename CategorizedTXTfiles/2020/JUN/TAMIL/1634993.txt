      நிதி ஆணையம்

      மத்திய வேளாண் மற்றும் விவசாயிகள் நல அமைச்சகத்துடன் ஆலோசனை நடத்திய நிதிக்குழு, வேளாண் சீர்திருத்தங்களை செயல்படுத்த மாநிலங்களை ஊக்குவிக்குமாறு வலியுறுத்தியுள்ளது .
      Posted On: 26 JUN 2020 5:43PM by PIB Chennai


    15- வது நிதிக்குழுத் தலைவர் திரு . என் . கே . சிங் தலைமையில் , நிதிக்குழு உறுப்பினர்கள் , மத்திய வேளாண் மற்றும் விவசாயிகள் நலத்துறை அமைச்சர் திரு . நரேந்திரசிங் டோமர் மற்றும் அத்துறையின் உயர் அதிகாரிகளுடன் நிதிக்குழு இன்று (26 ஜுன் , 2020) ஆலோசனை நடத்தியது . மத்திய அரசு அறிவித்த ரூ .20 லட்சம் கோடி பொருளாதார ஊக்குவிப்புத் திட்டத்தின் மூன்றாம் கட்டமாக , வேளாண்மை , மீன்வளம் மற்றும் உணவு பதப்படுத்தும் தொழில்துறைக்கான கட்டமைப்பு , தளவாட மற்றும் வேளாண் சேமிப்புத் திறன்களை மேம்படுத்த பல்வேறு திட்டங்களை அறிவித்துள்ள நிலையில் , உத்தேச வேளாண் சீர்திருத்தங்கள் மற்றும் ஏற்றுமதி ஊக்குவிப்புத் திட்டங்களை மறுஆய்வு செய்வது குறித்து , மத்திய வேளாண் மற்றும் விவசாயிகள் நலத்துறை அமைச்சருடன் இந்த ஆலோசனையை நடத்தியுள்ளது .


    முன்னதாக , ஐ . டி . சி . நிறுவனத்தின் தலைவர் மற்றும் நிர்வாக இயக்குநர் திரு . சஞ்சீப் பூரி தலைமையில் நிபுணர் குழு ஒன்றை 15- வது நிதிக்குழு அமைத்திருந்தது . வேளாண் – ஏற்றுமதி தொடர்பாக , நிதிக்குழுக் கூட்டத்தில் இதுவரை விவாதிக்கப்பட்ட அம்சங்கள் வருமாறு :


    வேளாண் உற்பத்தியில் , உலகிலேயே இரண்டாவது பெரிய நாடாக இந்தியா திகழ்வதுடன் , பல்வேறு முக்கியமான வேளாண் வகைகளில் உலகின் முன்னணி நாடாகவும் உள்ளது . இந்தியாவின் மாறுபட்ட வேளாண் – பருவநிலைகள் , பல்வேறு வகையான பயிர்களின் விளைச்சல் திறனுக்கு உதவுவதோடு , இரண்டு முக்கிய சாகுபடி பருவங்கள் ( கரீப் மற்றும் ராபி ) மற்றும் குறைந்த கூலிக்குத் தொழிலாளர்கள் கிடைப்பது மற்றும் உற்பத்திச் செலவுகள் குறைவாக இருப்பதால் , இந்திய வேளாண்துறை மற்ற நாடுகளுடன் போட்டி போடுவதற்கு வசதியாக உள்ளது .


    எனினும் , வேளாண் பொருள்கள் ஏற்றுமதியில் , சர்வதேச அளவில் 11- வது இடத்தில் தான் இந்தியா உள்ளது .


    சாகுபடி செய்வதற்கு உகந்த நிலங்களின் அளவைப் பொறுத்தவரை , இந்தியா சர்வதேச அளவில் முன்னணியில் இருந்தபோதிலும் , ஒரு ஹெக்டேர் நிலத்தில் சாகுபடி செய்து ஏற்றுமதி செய்யும் அளவைப் பொறுத்தவரை , சிறிய நாடுகளைக் காட்டிலும் இந்தியா பின்னிலையில் உள்ளதோடு , குறைவான விளைச்சல் , மதிப்புக் கூட்டுதலில் போதிய கவனம் செலுத்தாதது , பெரிய அளவிலான உள்நாட்டுச் சந்தைகளைக் கொண்ட வியட்நாம் போன்ற நாடுகள் ஆதிக்கம் செலுத்த அனுமதிப்பது ஆகியவை இந்தியாவிற்கு பின்னடைவாகக் கருதப்படுகிறது .


    பதப்படுத்தப்பட்ட பொருள்கள் ஏற்றுமதியில் , இந்தியாவின் பங்கு நிலையாக அதிகரித்து வந்தாலும் , பதப்படுத்தப்பட்ட பொருள்களை விட , கச்சா விளைபொருள்கள் ஏற்றுமதி தான் அதிகமாக உள்ளது .


    இந்தியாவின் வேளாண் பொருள்கள் ஏற்றுமதி , கடந்த 10 ஆண்டுகளாகவே ஏற்ற - இறக்கமாகவே காணப்பட்ட நிலையில் , அண்மையில் இது சமநிலையில் உள்ளது .


    சர்வதேச அளவிலான விலை வீழ்ச்சி , 2014, 2015, 2016- ஆம் ஆண்டுகளில் தொடர்ச்சியாக ஏற்பட்ட வறட்சி போன்ற காரணங்களால் , ஏற்றுமதி அளவு 10 சதவீதம் குறைந்துள்ளது . மேலும் , வேளாண் - உணவு தானிய உற்பத்தி , உள்நாட்டுத் தேவையை விட அதிகமாக அதிகரித்து வருவதாகத் தெரிவித்துள்ள ஒட்டுமொத்த வருடாந்திர வளர்ச்சி வீதக் கண்காணிப்பு அமைப்பு , ஏற்றுமதி செய்வதற்குத் தேவையான உபரி அளவும் அதிகரித்து வருவதாகக் கூறியுள்ளது . இது , வெளிநாட்டுச் சந்தை வாய்ப்புகளைக் கைப்பற்றி , அந்நியச் செலாவணியை அதிகளவில் ஈட்டுவதற்கு நம்பிக்கை அளிப்பதோடு , உற்பத்தியாளர்களுக்கும் , அவர்களது விளைபொருள்களுக்கும் கூடுதல் விலை கிடைக்க வகை செய்வதாகவும் தெரிவிக்கப்பட்டுள்ளது .


    • இந்தியாவின் மொத்த ஏற்றுமதியில் , 50 முன்னணிப் பொருள்களும் , வேளாண் விளைபொருள்களும் மட்டும் 75 சதவீதம் உள்ளன .


    • இந்தியா தனது வேளாண் உற்பத்தி மதிப்பில் 70 சதவீதம் அளவிற்கு , 20 நாடுகளுக்கு ஏற்றுமதி செய்கிறது ; ஐரோப்பிய மற்றும் அமெரிக்கக் கண்டங்களில் உள்ள நாடுகளுக்கு கூடுதல் ஏற்றுமதி செய்ய வாய்ப்பு உள்ளது .


    • இந்தியா , வெளிநாடுகளிலிருந்து 20 பில்லியன் டாலர் அளவிலான வேளாண் விளைபொருள்களை இறக்குமதி செய்தாலும் , 18 பில்லியன் டாலர் அளவிற்கு வர்த்தக உபரி நிலையைத் தொடர்ந்து கடைபிடிக்கிறது .


    இன்றைய கூட்டத்தின்போது , , மத்திய அரசு அண்மையில் அறிவித்த ( கோவிட் பாதிப்புக்குப் பிறகு ) திட்டங்களில் , வேளாண்மை தொடர்பான அம்சங்கள் குறித்து விவாதிக்கப்பட்டதுடன் , நிதிக்குழுவின் 2021-22 முதல் 2025-26 காலகட்டத்திற்குப் பரிசீலனைக்கு எடுத்துக் கொள்ளப்பட உள்ள அம்சங்கள் வருமாறு :


    • நிதி ஊக்குவிப்புத் தொகுப்பின் ஒரு பகுதியாக , வேளாண் தொடர்பான சீர்திருத்தங்களின் விவரம் .


    • அத்தியாவசியப் பொருள்கள் சட்டத்தில் திருத்தம் கொண்டுவருதல் .


    • வேளாண் உற்பத்தி வியாபாரம் மற்றும் வர்த்தக ( ஊக்குவிப்பு மற்றும் வசதி செய்துகொடுத்தல் ) அவசரச் சட்டம் 2020.


    • விவசாயிகள் ( அதிகாரமளித்தல் மற்றும் பாதுகாப்பு ) ஒப்பந்தம் குறித்த விலை உத்தரவாதம் மற்றும் வேளாண் சேவைகள் அவசரச் சட்டம் , 2020.


    வேளாண் துறை மேம்பாட்டிற்கு மத்திய அரசு அண்மையில் மேற்கொண்ட நடவடிக்கைகளைக் கொண்டுள்ள விரிவான விவரங்கள் வேளாண் அமைச்சகத்தால் தெரிவிக்கப்பட்டது . வேளாண் ஆராய்ச்சி மற்றும் கல்வித்துறை / இந்திய வேளாண் ஆராய்ச்சிக் கவுன்சில் 2021-22 முதல் 2025-26 வரை மேற்கொள்ள உள்ள மத்திய அரசுத் திட்டங்களுக்கான பட்ஜெட் தேவைகள் மற்றும் திட்டங்களை செயல்படுத்துவது குறித்து , நிதிக்குழு சார்பில் விளக்கம் அளிக்கப்பட்டது .


    வேளாண் சீர்திருத்தங்களை நடைமுறைப்படுத்த மாநிலங்களுக்கு வழங்க வேண்டிய செயல்பாட்டு நிதியுதவி குறித்து , நிதிக்குழுவின் 2020-21 ஆம் ஆண்டுக்கான அறிக்கையில் தெரிவிக்கப்பட்டுள்ள நெறிமுறைகள் / பரிந்துரைகள் குறித்தும் , இந்தக் கூட்டத்தில் விவாதிக்கப்பட்டது . குறிப்பிடத்தக்க அம்சமாக , நிதிக்குழுவும் , வேளாண் அமைச்சகமும் இணைந்து , 15- வது நிதிக்குழு உறுப்பினர் ( திரு . ரமேஷ் சந்த் ), செயலாளர் ( வேளாண்துறை ) மற்றும் செயலாளர் ( வேளாண் ஆராய்ச்சி மற்றும் கல்வித்துறை ) ஆகியோரைக் கொண்ட குழு ஒன்றை அமைத்துள்ளன . இக்குழு , வேளாண் சீர்திருத்தஙகளை செயல்படுத்தக்கூடிய துறைகளில் , மாநில அரசுகளுக்கு ஊக்கத்தொகை வழங்குவதற்கான நடைமுறைகளை வகுப்பதோடு , நிதிக்குழுவின் இறுதி அறிக்கையில் இடம்பெற வேண்டிய அம்சங்களையும் பரிந்துரைக்கும் .


    *****

    
    
    (Release ID: 1634993) Visitor Counter : 8
    
    
      Read this release in: Punjabi , English , Urdu , Marathi , Hindi , Manipuri , Telugu