      தொழிலாளர் மற்றும் வேலைவாய்ப்பு அமைச்சகம்

      குழந்தைத் தொழிலாளர் முறையை ஒழிப்பதற்கு சம்பந்தப்பட்ட அனைத்து தரப்பினரின் கூட்டு முயற்சிகள் அவசியம் என திரு.கங்க்வார் வலியுறுத்தல்.
      Posted On: 12 JUN 2020 6:48PM by PIB Chennai

      * குழந்தைத் தொழிலாளர் முறைக்கு எதிரான தினமான ஜுன் 12, 2020 அன்று மத்திய தொழிலாளர் நலன் மற்றும் வேலைவாய்ப்புத் துறையும் , வி . வி . கிரி தேசியத் தொழிலாளர் பயிற்சி மையமும் , புதுதில்லியில் உள்ள ஐ . நா . சர்வதேச தொழிலாளர் அமைப்புடன் இணைந்து , “ கோவிட் -19 : குழந்தைத் தொழிலாளர் முறையிலிருந்து குழந்தைகளைப் பாதுகாப்போம் - முன் எப்போதையும் விட தற்போது கூடுதல் முயற்சிகள் அவசியம் “ என்ற தலைப்பிலான இணையவழிக் கருத்தரங்கிற்கு ஏற்பாடு செய்திருந்தன . இந்த ஆண்டு , உலகக் குழந்தைத் தொழிலாளர்களுக்கு எதிரான தினம் 2020- இல் , குழந்தைத் தொழிலாளர்களிடம் கோவிட் -19 ஏற்படுத்திய பாதிப்பு என்பது மையக்கருத்தாக விவாதிக்கப்பட்டது .
      * இணையவழிக் கருத்தரங்கை மத்திய தொழிலாளர் நலன் மற்றும் வேலைவாய்ப்புத்துறை இணையமைச்சர் ( தனிப்பொறுப்பு ) திரு . சந்தோஷ் குமார் கங்க்வார் தொடங்கி வைத்தார் . அப்போது பேசிய அமைச்சர் , குழந்தைத் தொழிலாளர் முறையை ஒழிக்க , திரு . கைலாஷ் சத்யார்த்தி மற்றும் சர்வதேச அமைப்பு ஆகியோரின் முயற்சிகளை வெகுவாகப் பாராட்டினார் . ஒவ்வொரு குழந்தையும் , எந்தவொரு நாட்டிற்கும் ஒருங்கிணைந்த அங்கமாக திகழ்வதாகவும் , அவர்களது உரிமைகளைப் பாதுகாப்பதற்கு அதிகாரமளிக்கப்பட வேண்டியது அவசியம் என்றும் அமைச்சர் வலியுறுத்தினார் . ஆண்டுதோறும் ஜுன் 12 ஆம் தேதி , உலகக் குழந்தைத் தொழிலாளர்களுக்கு எதிரான தினமாக கடைபிடிக்கப்படுவதைச் சுட்டிக்காட்டிய அமைச்சர் , குழந்தைத் தொழிலாளர் முறையை ஒழிக்க இந்தியா உறுதி பூண்டிருப்பதாகக் குறிப்பிட்டார் . குழந்தைத் தொழிலாளர் ( தடுப்பு மற்றும் முறைப்படுத்துதல் ) திருத்தச்சட்டம் , 2016 நிறைவேற்றப்பட்டது , மத்திய அரசின் மகத்தான சாதனை என்றும் அவர் தெரிவித்தார் . தேசியக் குழந்தைத் தொழிலாளர் திட்டப் பயிற்சி மையங்களுக்கான உதவித்தொகை , 150 ருபாயிலிருந்து 400 ருபாயாக அதிகரிக்கப்பட்டது உட்பட , குழந்தைத் தொழிலாளர் முறையை ஒழிக்க அரசு பல்வேறு முயற்சிகளை மேற்கொண்டிருப்பதாகவும் அவர் சுட்டிக்காட்டினார் . சர்வதேசத் தொழிலாளர் அமைப்பின் 182 மற்றும் 183- வது உடன்படிக்கைகளுக்கு ஒப்புதல் அளித்தது , குழந்தைத் தொழிலாளர் ஒழிப்பில் , இந்தியாவின் உறுதிப்பாட்டை பிரதிபலிப்பதாகவும் அமைச்சர் கூறினார் . குழந்தைத் தொழிலாளர் முறையை ஒழிப்பதில் , சம்பந்தப்பட்ட அனைத்து தரப்பினரும் ஒருங்கிணைந்து முயற்சிகளை மேற்கொள்ள வேண்டியது அவசியம் என்றும் அமைச்சர் சந்தோஷ் குமார் கங்க்வார் வலியுறுத்தினார் .

    தொடக்க விழாவினைத் தொடர்ந்து , “ கோவிட் -19: பல்வேறு துறைகளிலும் குழந்தைத் தொழிலாளர் முறையிலிருந்து குழந்தைகளைப் பாதுகாப்போம் “ மற்றும் “ மறுவாழ்வுத் திட்டங்களை செயல்படுத்துவதில் உள்ள தடைகளும் , தீர்வுகளும் “ என்ற தலைப்புகளில் , இரண்டு தொழில்நுட்ப ரீதியான அமர்வுகளாகப் பிரிந்து விவாதிக்கப்பட்டது .

    
    
    (Release ID: 1631243) Visitor Counter : 17
    
    
      Read this release in: Urdu , English , Marathi , Hindi , Bengali , Telugu
    
    
    

*