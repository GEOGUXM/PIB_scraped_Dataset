      பழங்குடியினர் நலத்துறை அமைச்சகம்

      பழங்குடியினர் விவகார அமைச்சகத்தின் கீழ் இயங்கும் இந்தியப் பழங்குடியினர் கூட்டுறவு சந்தை மேம்பாட்டுக் கூட்டமைப்பு TRIFED, கொவிட்-19 தொற்றால் ஏற்பட்டுள்ள துயரச் சூழ்நிலையில் , பழங்குடி கைவினைஞர்களுக்கு அனைத்து உதவிகளையும் வழங்குகிறது
      Posted On: 02 JUN 2020 4:57PM by PIB Chennai


    பழங்குடியினர் விவகார அமைச்சகத்தின் கீழ் இயங்கும் இந்தியப் பழங்குடியினர் கூட்டுறவு சந்தை மேம்பாட்டுக் கூட்டமைப்பு - TRIFED , கொவிட் -19 தொற்றால் ஏற்பட்டுள்ள துயரச் சூழ்நிலையில் , பழங்குடி கைவினைஞர்களுக்கு உதவிகளை வழங்க அனைத்து முயற்சிகளையும் மேற்கொண்டுள்ளது . டிரைப்ஸ் இந்தியா மற்றும் இ - காம் தளத்தின் மூலம் ( www.tribesindia.com ), கைவினைஞர்கள் தங்கள் உற்பத்தி மற்றும் விற்பனை நடவடிக்கைகளைத் தொடங்க உதவும் வகையில் தீவிர திட்டம் ஒன்றை அது அறிவித்துள்ளது . அதன்படி , பழங்குடியினர் வணிகத்துக்கு ஆதரவாக , TRIFED தனது அனைத்து விற்பனை நிலையங்களையும் , இ - வணிக தளங்களையும் மீண்டும் திறந்துள்ளது .


    பழங்குடியினர் உற்பத்தி பொருள்களை , TRIFED நாடு முழுவதும் உள்ள அதன் விரிவான சில்லரை விற்பனைக் கட்டமைப்பு மற்றும் இ - வணிக தளங்கள் மூலம் , கவர்ச்சிகரமான தள்ளுபடிகளுடன் , சந்தைப்படுத்தத் திட்டமிட்டுள்ளது . பழங்குடி கைவினைஞர்கள் மற்றும் பெண்கள் எதிர்கொள்ளும் சிரமங்களைக் கருத்தில் கொண்டு , 100% விற்பனை நடைமுறைகளை பழங்குடியின கைவினைஞர்களுக்கு மாற்ற முடிவெடுக்கப்படுள்ளது .


    பொருள்கள் விற்பனை செய்யப்படும் இதர இ - வணிக வலை தளங்களுக்கும் இந்த தள்ளுபடியை நீட்டிக்க ஆலோசனைகள் நடைபெற்றுக் கொண்டிருக்கிறது . இந்த அனைத்து தளங்களும் பொருள்கள் மீது தள்ளுபடிகளை வழங்கி வருகின்றன . அவை வருமாறு ;


    அமேசான் - ( https://www.amazon.in/s?k=tribes+india ) ,


    பிளிப்கார்ட் - ( https://www.flipkart.com/search?q=tribes%20india ) ,


    ஸ்னாப் டீல் - https://www.snapdeal.com/search?keyword=tribes%20india&sort=rlvncy ),


    ஜிஇஎம் - ( https://mkp.gem.gov.in/arts-and-crafts-equipment-and-accessories-and-supplies-art-paintings/search ) .


    TRIFED தனது விநியோகஸ்தர்களுடன் அடிக்கடி காணொளிக் காட்சிக் கூட்டங்களை நடத்தி வருகிறது . தேசிய மற்றும் மண்டல விநியோகஸ்தர் கூட்டங்களில் , 5000 க்கும் அதிகமான பழங்குடி கைவினைஞர்கள் கலந்து கொள்வதைக் காண முடிந்தது .


    மனித நேய உதவியாக , வாழும் கலை அறக்கட்டளையுடன் இணைந்து TRIFED அண்மையில் , பெரும் தேவையுடன் இருந்த 5000 கைவினைஞர்கள் குடும்பங்களுக்கு இலவச ரேசன் பொருட்களை வழங்கியது .

    
    
    (Release ID: 1628726) Visitor Counter : 15
    
    
      Read this release in: English , Hindi , Manipuri , Bengali , Punjabi , Odia , Telugu , Kannada