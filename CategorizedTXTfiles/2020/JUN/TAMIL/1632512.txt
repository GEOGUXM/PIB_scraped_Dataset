      ஆயுஷ்

      சர்வதேச யோகா தினத்தன்று பிரதமரின் கருத்துகள் தொலைக்காட்சியில் ஒளிபரப்பப்படும்
      Posted On: 18 JUN 2020 6:32PM by PIB Chennai


    சர்வதேச யோகா தினம் 2020- இன் முக்கிய நிகழ்ச்சியின் சிறப்பம்சமாக பிரதமர் திரு . நரேந்திர மோடியின் செய்தி இருக்கும் . பிரதமரின் கருத்துகள் 21 ஜூன் , 2020 அன்று காலை 6:30 மணிக்கு தொலைக்காட்சியில் ஒளிபரப்பப்படும் . இந்த வருடத்தின் சர்வதேச யோகா தினம் மின்னணு மற்றும் டிஜிட்டல் தளங்களில் ஆயுஷ் அமைச்சகத்தால் பெரிய அளவில் கடைப்பிடிக்கப்படுகிறது .


    டிடி நேஷ்னல் , டிடி நியூஸ் , டிடி பாரதி , டிடி இந்தியா , டிடி உருது , டிடி ஸ்போர்ட்ஸ் , டிடி கிசான் , அனைத்து RLSS அலைவரிசைகள் மற்றும் அனைத்து பிராந்திய நிலையங்களிலும் பிரதமரின் கருத்துகள் ஒளிபரப்பப்படும் . கடந்த வருடங்களின் சர்வதேச யோகா தினங்களைப் போலவே , இந்த உரையைத் தொடர்ந்து மொரார்ஜி தேசாய் தேசிய யோகா நிறுவனத்தின் குழுவினரால் 45- நிமிடங்களுக்கு பொது யோகா செயல்முறைகள் நேரலையில் செய்து காட்டப்படும் . பல்வேறு வயதினர் மற்றும் பலதரப்பட்ட மக்களை கருத்தில் கொண்டு இந்த பொது யோகா செயல்முறை பயிற்சி வடிவமைக்கப்பட்டுள்ளது . பொது யோகா செயல்முறையில் பயிற்சி மேற்கொள்வோருக்கு யோகா மீது ஆர்வமும் , உந்துதலும் ஏற்படும் வாய்ப்புகள் அதிகமுள்ளதல் , அவர்கள் இதை நீண்ட காலத்துக்கு தொடரலாம் .


    கடந்த வருடங்களின் சர்வதேச யோகா தினங்களில் , பொது இடங்களில் மக்கள் பெரிய அளவில் கலந்து கொண்ட இணக்கமான யோகா நிகழ்ச்சிகள் ஆயிரக்கணக்கில் நடைபெற்றது கவனிக்கப்பட்டது . ஆனால் , கொவிட் -19 காரணமாக ஏற்பட்டுள்ள தற்போதைய உலகளாவிய சுகாதார அவசர நிலையினால் , அத்தகைய கொண்டாடங்களில் சிறிய அளவில் இந்த வருடம் கவனம் செலுத்தி , மக்கள் தங்களது வீடுகளில் ஒட்டு மொத்தக் குடும்பத்தோடு யோகா செய்வதன் மீது அதிகமாக கவனம் திரும்பியுள்ளது .


    சர்வதேச யோகா தினத்தை நாடு முழுவதும் அனுசரிப்பதற்கான மைய அமைச்சகமாக உள்ள ஆயுஷ் அமைச்சகம் , கொவிட் -19 நெருக்கடியின் போது வீடுகளில் யோகா பயிற்சி மேற்கொள்ளும் பழக்கத்தை வளர்ப்பதற்கும் , ஊக்குவிப்பதற்கும் , பல்வேறு இணைய மற்றும் கலப்பு - இணைய முயற்சிகளை கடந்த மூன்று மாதங்களாக எடுத்து வருகிறது .


    செயல் முறையை மக்கள் கற்றுக்கொள்ளவும் , கடைப்பிடிக்கவும் , டிடி பாரதியில் தினசரி காலை , பொது யோகா செயல்முறை நிகழ்ச்சி உள்ளிட்ட பல்வேறு ஆன்லைன் முயற்சிகளை ஆயுஷ் அமைச்சகம் மேற்கொண்டது . ஆயுஷ் அமைச்சகத்தின் இணையதளம் , யோகா இணையதளம் , அதன் சமுக ஊடகப்பக்கங்கள் , தலைசிறந்த யோகா நிபுணர்களின் தினசரி நிகழ்ச்சிகள் உள்ளிட்ட கூடுதல் அம்சங்களும் கிடைக்கச் செய்யப்பட்டன . கல்வி நிறுவனங்கள் , அரசு அமைப்புகள் , தொழில் நிறுவனங்கள் , தொழிற்சாலைகள் மற்றும் கலாச்சார அமைப்புகள் உள்ளிட்ட ஏராளமான தனிநபர்களும் , நிறுவனங்களும் தங்களது பணியாளர்கள் , உறுப்பினர்கள் மற்றும் இதர பங்குதாரர்களின் நலனுக்காக சர்வதேச யோகா தினத்தில் தங்கள் வீடுகளில் இருந்தே கலந்து கொள்ள உறுதியளித்துள்ளன . இந்த முயற்சிகளின் காரணமாக , நாட்டின் பல்வேறு பகுதிகளில் உள்ள யோகா சமூகத்தினரும் , வீடுகளில் இருந்து இணையப் போகும் ஆயிரக்கணக்கான குடும்பங்களும் , சர்வதேச யோகா தினத்தை அனுசரிக்கத் தற்போது தயாராக உள்ளனர் .


    21 ஜூன் , 2020 அன்று காலை 6:30 மணிக்கு சர்வதேச யோகா தினம் 2020- ஐ கொண்டாடவும் , வீடுகளில் இருந்து மகிழ்ச்சியான முறையில் மேற்கொள்ளப்போகும் பொது யோகா செயல்முறையில் கலந்து கொள்ளவும் உலகெங்கிலும் உள்ள யோகா மேற்கொள்பவர்களை ஆயுஷ் அமைச்சகம் வரவேற்கிறது .


    ***

    
    
    (Release ID: 1632512) Visitor Counter : 12
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Odia , Telugu , Kannada