      அறிவியல் மற்றும் தொழில்நுட்பத்துறை

      குவாண்டம் தொடர்புத்தளங்களில் பாதுகாப்பை உறுதிப்படுத்துவதற்காக மாற்றுரு மென்பொருள் தொகுப்பை தயாரித்துள்ளது ராமன் ஆய்வு நிறுவனம்
      Posted On: 30 JUN 2020 12:12PM by PIB Chennai


    தகவல்களை மறைபொருளாக்குதல் (encrypt) மற்றும் மறைவிலக்குதல் (decrypt) ஆகிய நடவடிக்கைகளுக்குப் பயன்படுத்தும் குறியீடுகளை வழங்குவதே எந்தவொரு தகவல் பரிமாற்ற வழிமுறைகளிலும் பாதுகாப்பான அம்சமாகும் . இதுபோன்ற நிலையான பகிர்வு அமைப்புகள் பிரச்சினைகளுக்குக் கணித ரீதியாகத் தீர்வுகாண்பதை அடிப்படையாகக் கொண்டவை . இவை அல்காரித்மிக் முறைகளுக்குப் பாதிப்பை ஏற்படுத்தக் கூடியவை . மேலும் , குவாண்டம் கணிப்பொறிகளில் வரும்போதும் , அனுப்பும்போதும் புதிய குறியீடுகளைப் பயன்படுத்துவதற்கு வாய்ப்பு உள்ளது . குறியீடுகளைப் பரிமாற்றும் நடைமுறைகளில் பாதுகாப்பை உறுதிப்படுத்துவது என்பது , குவாண்டம் இயற்பியல் விதிகளைப் பயன்படுத்துவதைப் பொருத்தது . இதில் , ஒட்டுக்கேட்பு நடவடிக்கைகள் ஏதாவது ஏற்பட்டால் , தகவல்களை எளிதில் கண்டறிந்து கொள்ள முடியும் . குவாண்டம் குறியீடு பகிர்வு முறையை ( Quantum Key Distribution) பயன்படுத்துவதன் மூலம் இதனை சாதிக்க முடியும் .


    இந்தப் பிரச்சினையை தீர்ப்பதற்காக இந்திய அரசின் அறிவியல் மற்றும் தொழில்நுட்பத் துறையின் தன்னாட்சி அமைப்பான ராமன் ஆய்வு நிறுவனத்தைச் சேர்ந்த ஆய்வாளர்கள் தனிப்பட்ட மாற்றுரு மென்பொருள் தொகுப்பை உருவாக்கியுள்ளனர் . “qktSim” என்ற பெயரில் உருவாக்கப்பட்டுள்ள இந்தத் தொகுப்பை , குவாண்டம் குறியீடு பகிர்வு முறையில் தொடக்கம் முதல் இறுதிவரை பயன்படுத்த முடியும் . இது பல்வேறு தொழில்நுட்ப இணைப்பு முறைகளைப் பயன்படுத்தி பல்வேறுபட்ட நெறிமுறைகளாக மாறும் கொள்கையை அடிப்படையாகக் கொண்டது . இந்த ஆய்வை பேராசிரியர் ஊர்பசி சின்கா மற்றும் அவரது தலைமையிலான குழுவினர் , கனடாவின் கல்கரி பல்கலைக்கழகத்தைச் சேர்ந்த பேராசிரியர் பார்ரி சேண்டர்ஸுடன் இணைந்து மேற்கொண்டனர் . இந்திய விண்வெளி ஆய்வு மையத்தின் ஆதரவுடன் மேற்கொள்ளப்படும் இந்தியாவின் முதலாவது செயற்கைக்கோள் அடிப்படையிலான பாதுகாப்பான குவாண்டம் தொடர்பு முயற்சிகளை மேற்கொள்வதற்கான , “ செயற்கைக்கோள் தொழில்நுட்பத்தைப் பயன்படுத்தி குவாண்டம் பரிசோதனைகள் ” ( Quantum Experiments using Satellite Technology (QuEST) என்ற திட்டத்தின் ஒரு அங்கமாக இது மேற்கொள்ளப்பட்டது . இந்த ஆய்வுப்பணிகள் குறித்த விவரங்கள் Physical Review Applied ( பத்திரிகை ) இதழில் இடம்பெற்றுள்ளன .


    *****

    
    
    (Release ID: 1635356) Visitor Counter : 20
    
    
      Read this release in: English , Hindi , Manipuri , Assamese