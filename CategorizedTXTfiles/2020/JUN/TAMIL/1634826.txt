      சிறப்பு சேவைகள் மற்றும் கட்டுரைகள்

      தொலை மருத்துவம் - கோவிட்-19 ஊரடங்கு நேரத்தில் நோயாளிகளுக்கு ஒரு வரப்பிரசாதம்.
      Posted On: 27 JUN 2020 7:54PM by PIB Chennai


    கோவிட் -19 பெருந்தொற்று காரணமாக பிறப்பிக்கப்பட்ட ஊரடங்கு , ஒவ்வொருவருக்கும் ஏதோ ஒரு விதத்தில் , பல்வேறு விதமான சிக்கல்கள் மற்றும் பிரச்சினைகளை ஏற்படுத்தியுள்ளது . அமைப்புசாரா தொழிலாளர்கள் , புலம்பெயர்ந்த தொழிலாளர்கள் , விவசாயிகள் , பெண் வணிகர்கள் , சிறு வியாபாரிகள் மற்றும் ஏழைகளின் பாதிப்பைப் போக்க , சுயசார்பு இந்தியா திட்டத்தின் கீழ் , மத்திய அரசு பல்வேறு திட்டங்களைத் தொடங்கியுள்ளது . மருத்துவமனைகளுக்குச் சென்றால் , கோவிட் -19 தொற்று பரவக்கூடும் என்ற அச்சம் காரணமாக , நீரிழிவு , இதயக் கோளாறு மற்றும் புற்றுநோயாளிகள் போன்ற நாள்பட்ட நோய்களால் அவதிப்படுவோர் கூட , தங்களது வழக்கமான பரிசோதனைகளை ரத்து செய்ய வேண்டிய நிலைக்குத் தள்ளப்பட்டுள்ளனர் . மிக அவசரத் தேவையாக இருந்தால் தவிர மருத்துவமனைகளுக்கு வரவேண்டாம் என மருத்துவர்களே அறிவுறுத்தி வருகின்றனர் .


    பிரதமர் திரு . நரேந்திரமோடி , காணொளி மூலம் ஆற்றிய ஒரு உரையில் , தொலைமருத்துவத்தை பெருமளவில் பிரபலப்படுத்தக் கூடிய புதிய வழிமுறைகள் பற்றி யோசிக்குமாறு கேட்டுக் கொண்டிருந்தார் . இதையடுத்து , இந்தியாவில் , தொலைமருத்துவம் மற்றும் தொலை ஆலோசனை பெறுவதற்கான வழிகாட்டு நெறிமுறைகளை , மத்திய சுகாதாரத்துறை வெளியிட்டுள்ளது . உலக சுகாதார அமைப்பின் விளக்கத்தின்படி , தொலைமருத்துவம் என்பது , தகவல் தொழில்நுட்பம் மற்றும் தொலைத்தொடர்பு தொழில்நுட்பங்களைப் பயன்படுத்தி , சுகாதாரச் சேவைப் பணியளார்கள் , உரிய சுகாதார சேவைகளை வழங்க வேண்டும் என்பதாகும் . பதிவுபெற்ற மருத்துவர்கள் , தொலைபேசி , காணொளி , வாட்ஸ்ஆப் , முகநூல் , ஸ்கைப் அல்லது மின்னஞ்சல் போன்ற தொழில்நுட்பங்களைப் பயன்படுத்தி , நோயாளிகளுடன் ஆலோசிக்க வேண்டும் . அனுபவ அடிப்படையில் மருத்துவரின் கணிப்பு , அந்த நோயாளிக்கு தொலைமருத்துவம் மூலம் சிகிச்சை அளிப்பது , அவரது உடல்நிலைக்கு ஏற்றதா என்பதை முடிவுசெய்ய வழிகாட்டும் . மாநில சுகாதாரத்துறையின் ஒப்புதலோடு , இந்திய தொலை மருத்துவ சங்கம் , தமிழ்நாட்டில் தொலைமருத்துவ வசதிகளை இலவசமாக வழங்குகிறது . தமிழ்நாட்டில் தொலைமருத்துவ சேவைகளைப் பெற விரும்புவோர் , www.tsitn.org/telemedicine-facilities-in-tamilnadu website என்ற இணையதளம் மூலம் பயன்பெறலாம் .


    திருச்சியில் வசிக்கும் அரசு ஊழியரான திரு . கண்ணன் , தாம் ஒரு இதய நோயாளி என்றும் , திருவனந்தபுரம் ஸ்ரீ சித்ர திருநாள்மருத்துவ அறிவியல் மற்றும் தொழில்நுட்ப நிறுவன மருத்துவமனையில் , புற நோயாளியாக சிகிச்சை பெற்று வருவதாகவும் கூறுகிறார் . அங்குள்ள இருதய சிகிச்சைப் பிரிவிற்கு , மூன்று மாதத்திற்கு ஒருமுறை நேரில் சென்று மருத்துவரிடம் காண்பித்து வந்துள்ளார் . ஆனால் , மார்ச் மாதமே , கோவிட் -19 ஊரடங்கு அறிவிக்கப்பட்டதால் , வெளியூர்ப் பயணம் உகந்தது அல்ல என்பதால் , மருத்துவரிடம் செல்வதையே அவர் ஒத்திப்போட்டுள்ளார் . அத்துடன் , மாநிலங்களுக்கிடையேயான ரயில் போக்குவரத்தும் ரத்து செய்யப்பட்டுவிட்டதால் , மாநிலம் விட்டு மாநிலம் பயணம் செய்வது உகந்ததாக தெரியவில்லை . மருத்துவரை சந்திக்கும் தேதி இரண்டுமுறை ஒத்திவைக்கப்பட்டு , ஜுலை 1 ஆம் தேதி திருவனந்தபுரத்திற்கு செல்வதாக இருந்தது . ஆனால் , கோவிட் -19 பாதிப்பு தொடர்ந்து அதிகரித்து வருவதாகல் , ஊரடங்கு நீட்டிக்கப்படும் நிலை தான் உள்ளது . இந்த நிலையில் , திரு . கண்ணன் போன்ற நோயாளிகளுக்கு தொலைமருத்துவம் உண்மையிலேயே ஒரு வரப்பிரசாதமாக அமைந்துள்ளது . அவரது ரத்தப்பரிசோதனை , கொழுப்பு அளவு பரிசோதனை , இதயத்துடிப்பு , ரத்த அழுத்தம் மற்றும் உடல் எடை விவரங்களை வாட்ஸ்ஆப் மூலம் அனுப்பிவைக்குமாறு , திருவனந்தபுரம் மருத்துவமனையில் இருந்து அவருக்கு தொலைபேசி மூலம் தெரிவிக்கப்பட்டது . உடல் பரிசோதனைக்கான கட்டணம் ரூ .30- ஐ , நெட்பேங்கிங் மூலம் செலுத்துமாறும் அறிவுறுத்தப்பட்டது . அத்துடன் , அவரது பரிசோதனைக்கு நிர்ணயிக்கப்பட்ட தேதியிலேயே இதய மருத்துவர் அவரைத் தொடர்புகொண்டு , ரத்தப் பரிசோதனை முடிவுகள் அடிப்படையில் அவருக்கு ஆலோசனைகளை வழங்கினார் . தேவைப்பட்டால் , தொலைபேசி / வாட்ஸ்ஆப் வாயிலாக தொடர்புகொண்டால் , மருந்துகள் மாற்றித்தரப்படும் என தெரிவிக்கப்பட்டுள்ளது . மிக அவசரத் தேவை ஏற்பட்டால் , உள்ளூர் மருத்துவரை அணுகுமாறும் அவருக்கு அறிவுரை வழங்குகிறார் . மருந்துக் கடைகள் அனைத்தும் திறந்திருப்பதால் , மருந்து வாங்குவதில் எந்த சிரமமும் இருக்காது என்பதோடு , ஆன்லைன் முறையில் எந்த சிரமுமின்றி மருந்துகளை வாங்கிக் கொள்ளலாம் . நாள்பட்ட நோயாளிகள் , தொடர்ந்து மருந்து – மாத்திரைகளை உட்கொள்ளவும் , நிலைமை மேம்படும் வரை , மருத்துவரை நேரடியாக சந்திப்பதை தாமதிக்கலாம் .


    அந்தவகையில் , தொலைதூர கிராமங்களில் மூத்த மருத்துவ நிபுனர்களை சந்திப்பது மிகவும் கடிணமான இந்த நேரத்தில் , மருத்துவ சிகிச்சை முறையில் தொலைமருத்துவம் புதிய பரிமாணத்தை ஏற்படுத்தியுள்ளது . எனினும் , இளநிலை மருத்துவர்கள் இந்த ஆன்லைன் முறைகளைப் பயன்படுத்தி , தங்களது முதுநிலை மருத்துவர்களைத் தொடர்புகொண்டு , அவசர சிகிச்சைகளை வழங்குவதோடு , தேவைப்பட்டால் சம்பந்தப்பட்ட நோயாளிகளை , மாவட்டத் தலைமை மருத்துவமனைகள் அல்லது மருத்துவக் கல்லூரி மருத்துவமனைகளில் சேர்த்து , சிகிச்சை அளிக்கலாம் . அனைத்திற்கும் மேலாக , கோவிட் -19 ஊரடங்கு காலத்தில் பயணம் செய்ய முடியாத நோயாளிகளுக்கு , தொலைமருத்துவம் ஒரு வரப்பிரசாதமாக அமைந்துள்ளது . மருத்துவரை நேரில் சந்திக்கும் போது , அவர் வழங்கும் ஆலோசனைகள் மற்றும் கணிவான பேச்சுக்கள் , ஒரு நோயாளி விரைவில் குணமடைய அவசியம் என்ற நிலையில் , இதற்கு முன் இல்லாத வகையில் , தொழில்நுட்பம் அதனை சாத்தியமாக்கியுள்ளது .


    அந்தவகையில் , தொலைதூர கிராமங்களில் மூத்த மருத்துவ நிபுணர்களை சந்திப்பது மிகவும் கடினமான இந்த நேரத்தில் , மருத்துவ சிகிச்சை முறையில் தொலைமருத்துவம் புதிய பரிமாணத்தை ஏற்படுத்தியுள்ளது . எனினும் , இளநிலை மருத்துவர்கள் இந்த ஆன்லைன் முறைகளைப் பயன்படுத்தி , தங்களது முதுநிலை மருத்துவர்களைத் தொடர்புகொண்டு , அவசர சிகிச்சைகளை வழங்குவதோடு , தேவைப்பட்டால் சம்பந்தப்பட்ட நோயாளிகளை , மாவட்டத் தலைமை மருத்துவமனைகள் அல்லது மருத்துவக் கல்லூரி மருத்துவமனைகளில் சேர்த்து , சிகிச்சை அளிக்கலாம் . அனைத்திற்கும் மேலாக , கோவிட் -19 ஊரடங்கு காலத்தில் பயணம் செய்ய முடியாத நோயாளிகளுக்கு , தொலைமருத்துவம் ஒரு வரப்பிரசாதமாக அமைந்துள்ளது . மருத்துவரை நேரில் சந்திக்கும்போது , அவர் வழங்கும் ஆலோசனைகள் மற்றும் கணிவான பேச்சுக்கள் , ஒரு நோயாளி விரைவில் குணமடைய அவசியம் என்ற நிலையில் , இதற்கு முன் இல்லாத வகையில் , தொழில்நுட்பம் அதனை சாத்தியமாக்கியுள்ளது .


    *****

    
    
    (Release ID: 1634826) Visitor Counter : 22