      வணிகம் மற்றும் தொழில்துறை அமைச்சகம்

      ‘மேக் இன் இந்தியா’, ‘சுயசார்பு இந்தியா’ திட்டங்களைப் பிரபலப்படுத்த ஜிஇஎம் தளத்தில் விற்பனையாளர்கள் சொந்த நாட்டின் பெயரைக் குறிப்பிடுவது கட்டாயமாகிறது
      Posted On: 23 JUN 2020 10:57AM by PIB Chennai


    மத்திய வர்த்தகம் மற்றும் தொழில் அமைச்சகத்தின் சிறப்பு துணை அமைப்பான அரசு மின்னணு சந்தை இடம் ( ஜிஇஎம் ), அனைத்து புதிய உற்பத்தி பொருள்களை விற்பனை செய்பவர்கள் இதற்காக பதிவு செய்யும் போது , தங்களது நாட்டின் பெயரைக் குறிப்பிடுவதைக் கட்டாயமாக்கியுள்ளது . இந்தப் புதிய முறை அமல்படுத்தப்படுவதற்கு முன்பு , தங்களது பொருள்களைப் பதிவேற்றம் செய்தவர்களும் , அவ்வப்போது தங்களது சொந்த நாட்டின் பெயரைக் குறிப்பிட வேண்டும் என்றும் , இதனைச் செய்யாதவர்களின் பெயர்கள் பட்டியலில் இருந்து நீக்கப்படும் என்றும் ஜெம் எச்சரித்துள்ளது . ‘ மேக் இன் இந்தியா ’, ‘ சுயசார்பு இந்தியா ‘ இயக்கங்களைப் பிரபலப்படுத்துவதற்காக இந்த முக்கிய முடிவு எடுக்கப்பட்டுள்ளது .


    உற்பத்தி பொருள்களில் உள்ளூர் பொருள்களின் பங்கு என்ன என்பதைக் குறிக்கும் வகையிலான பிரிவை ஜெம் (GeM) ஏற்படுத்தியுள்ளது . இந்த புதிய நடைமுறைப்படி , சந்தைஇடத்தில் உள்ள அனைத்துப் பொருள்களிலும் , அதன் தயாரிப்பு நாடு , உள்ளூர்ப் பொருள்களின் சதவீத அளவு ஆகியவை இடம் பெற்றிருக்கும் . மிகவும் முக்கியமாக , ‘ மேக் இன் இந்தியா ’ வடிகட்டிக்கான வசதி தளத்தில் இடம் பெற்றுள்ளது . குறைந்தபட்சம் 50 சதவீத உள்ளூர் உள்ளீடு இடம் பெற்றிருப்பதை உறுதிசெய்து வாங்குபவர்கள் பொருள்களைத் தேர்வு செய்ய முடியும் . ஏல முறைகளில் , வாங்குபவர்கள் தரம் 1 உள்ளூர் விநியோகஸ்தர்களுக்காக ( உள்ளூர் உள்ளீடு 50 சதவீதத்திற்கும் மேல் ) ஒதுக்கிக் கொள்ளலாம் . இந்திய ரூபாய் மதிப்பில் 200 கோடிக்கு குறைவான ஏலங்களில் , தரம் 1, தரம் 2 உள்ளூர் விநியோகஸ்தர்கள் ( உள்ளூர் உள்ளீடு முறையே 50% க்கும் அதிகம் , 20% க்கும் அதிகம் ) மட்டும் தகுதி பெறுவர் . இதில் தரம் 1 விநியோகஸ்தர் கொள்முதல் முன்னுரிமை பெறுவார் . ஜெம் தளத்தின் உள்ளூர் உள்ளீட்டுக்கான அம்சங்கள் இணைப்பில் கொடுக்கப்பட்டுள்ளன .


    ஜெம்முறை செயல்பாட்டுக்கு வந்தது முதல் , ‘ மேக் இன் இந்தியா ’ முயற்சியைப் பிரபலப்படுத்துவதில் அது தொடர்ந்து பணியாற்றி வருகிறது . ‘ மேக் இன் இந்தியா ’ முறையை அமல்படுத்தும் அதேநேரத்தில் , பொது கொள்முதலில் உள்ளூர் சிறிய விற்பனையாளர்கள் பதிவு செய்வதற்கான வசதி சந்தை இடத்தில் உள்ளது . அந்த வகையில் , இந்திய அரசின் எம்எஸ்இ கொள்முதல் முன்னுரிமை கொள்கைகள் உண்மையான உணர்வுடன் இதில் வெளிப்படுகிறது . கொவிட் -19 தொற்றுக்கு எதிரான போராட்டத்திற்கு , அரசு அமைப்புகளுக்கு , உற்பத்திப் பொருள்கள் மற்றும் சேவைகள் மிகவும் அவசியமாகத் தேவைப்படும் இத்தருணத்தில் , ஜெம் , விரைவான , திறன் மிக்க , வெளிப்படையான , செலவு குறைவான கொள்முதலுக்கு வகை செய்கிறது . அரசு பயனாளர்கள் ஜெம் மூலம் கொள்முதல் செய்வதற்கு அங்கீகரிக்கப்படுள்ளனர் . இதற்காக மத்திய நிதி விதிமுறைகள் ,2017- இல் புதிய விதியான 149 சேர்க்கப்பட்டதன் மூலம் , நிதி அமைச்சகம் இதனைக் கட்டாயமாக்கியுள்ளது .

    
    
    (Release ID: 1633625) Visitor Counter : 27
    
    
      Read this release in: Punjabi , Marathi , Bengali , English , Urdu , Hindi , Assamese , Manipuri , Odia , Telugu , Malayalam