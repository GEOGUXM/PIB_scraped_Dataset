      புள்ளியியல் மற்றும் திட்ட அமலாக்கம் அமைச்சகம்

      2020 ஜூன் 29-ஆம்தேதி ‘’புள்ளியியல் நாளாக’’ கொண்டாடப்படுகிறது.
      Posted On: 28 JUN 2020 12:09PM by PIB Chennai


    தினசரி வாழ்வில் புள்ளியியலைப் பயன்படுத்துவதைப் பற்றி பிரபலப்படுத்தும் வகையிலும் , புள்ளியியல் எவ்வாறு அரசியலை வடிவமைத்து வகுப்பதில் உதவுகிறது என்பதைக் காட்டும் வகையிலும் புள்ளியியல் தினத்தை அரசு கொண்டாடி வருகிறது . தேசிய அளவில் கொண்டாடப்படும் சிறப்பு தினங்களில் ஒன்றாக நிர்ணயிக்கப்பட்டுள்ள இந்த நாள் பேராசிரியர் பி . சி , மஹாலனோபிஸ் - ன் பிறந்த நாளான ஜூன் 29- ஆம்தேதி , தேசிய புள்ளியியல் முறையை உருவாக்கியதில் அவரது பங்களிப்பைப் போற்றும் வகையில் கொண்டாடப்படுகிறது .


    கோவிட் -19 தொற்று உலக அளவில் பரவி வருவதையும் , பாதுகாப்பு அறிவுரைகளைப் பின்பற்ற வேண்டும் என்பதைக் கருத்தில் கொண்டும் , 2020- ஆம் ஆண்டு புள்ளியியல் தினத்தை மெய்நிகர் முறையில் கொண்டாடத் திட்டமிடப்பட்டது . மத்திய புள்ளியியல் ( தனிப்பொறுப்பு ) மற்றும் திட்ட அமலாக்கம் மற்றும் திட்டமிடுதல் இணையமைச்சர் ராவ் இந்திரஜித் சிங் தலைமையில் நடைபெறவுள்ளது . இந்த நிகழ்ச்சியில் , பிரதமரின் பொருளாதார ஆலோசனைக் குழுவின் தலைவரும் , இந்தியப் புள்ளியியல் நிறுவனத் தலைவருமான டாக்டர் . பிபேக் தேப்ராய் , இந்தியப் புள்ளியியல் துறை தலைவரும் , புள்ளியியல் மற்றும் திட்ட அமலாக்கத்துறையின் செயலருமான திரு . பிரவீண் ஶ்ரீவஸ்தவா , மத்திய , மாநில அரசுகளின் மூத்த அதிகாரிகள் மற்றும் இத்துறை தொடர்புடையவர்கள் கலந்து கொள்வார்கள் .


    ஒவ்வொரு ஆண்டும் , புள்ளியியல் தினம் , அவ்வப்போது நிகழும் தேசிய முக்கியத்துவம் வாய்ந்த கருப்பொருளின் அடிப்படையில் , அந்த ஆண்டு முழுவதும் , பல்வேறு கருத்தரங்குகள் , பயிலரங்குகள் ஆகியவை குறிப்பிட்ட பிரிவில் முன்னேற்றம் ஏற்படுத்தும் வகையில் கொண்டாடப்படுவது வழக்கம் . 2019- ஆம் ஆண்டின் புள்ளியியல் தினத்தின் கருப்பொருள் ‘’ நீடித்த மேம்பாட்டுக் குறிக்கோள்கள் ’’ என்பதாக இருந்தது . இந்த ஆண்டில் , புள்ளியியல் தினக் கருப்பொருள் எஸ்டிஜி -3 ( ஆரோக்கியமான வாழ்க்கையை உறுதி செய்து , அனைத்து வயதினருக்குமான நலனை மேம்படுத்துதல் ) மற்றும் எஸ்டிஜி -5 ( பாலின சமத்துவத்தைத் தீவிரப்படுத்துதல் மற்றும் அனைத்துப் பெண்கள் , சிறுமிகளை அதிகாரப்படுத்துதல் ) ஆகும் .


    நீடித்த மேம்பாட்டு இலக்குகள் குறித்த மேம்படுத்தப்பட்ட அறிக்கை - தேசிய வரையறைக் குறியீடு முன்னேற்ற அறிக்கை 2020 (2.1 பதிப்பு ) நிகழ்ச்சியில் வெளியிடப்படும் . இந்த அறிக்கையுடன் , இந்தியப் புள்ளியியல் சேவை பணி மேலாண்மைத் தளம் ,29- ஆம்தேதி தொடங்கப்படும் .


    இந்த நிகழ்ச்சிகள் , சமூகப் பொருளாதாரத் திட்டமிடுதல் மற்றும் கொள்கை வகுப்பதில் , பொதுமக்களின் விழிப்புணர்வை , குறிப்பாக இளைய தலைமுறையினரிடம் , அதிகரிக்கும் என எதிர்பார்க்கப்படுகிறது .


    *****

    
    
    (Release ID: 1634961) Visitor Counter : 32
    
    
      Read this release in: Punjabi , Hindi , English , Manipuri , Malayalam , Marathi , Telugu