      பெட்ரோலியம் மற்றம் இயற்கை எரிவாயு அமைச்சகம்

      அழுத்தத்தில் செயல்படக்கூடிய உயிரி – எரிவாயு ஆலைகளுக்கு நிதியுதவி செய்வது, முன்னுரிமைக் கடன் பட்டியலில் சேர்க்கப்படும் என திரு.தர்மேந்திர பிரதான் தெரிவித்துள்ளார்.
      
      தமிழ்நாட்டின் நாமக்கல்லில் அமைக்கப்பட்டுள்ள அழுத்தத்தில் செயல்படக்கூடிய உயிரி-எரிவாயு ஆலை மற்றும் உயிரி எரிபொருள் நிரப்பும் மையங்களை, தமிழக முதலமைச்சருடன் இணைந்து திரு.பிரதான் தொடங்கிவைத்தார்
      
      இந்த முன்முயற்சி, தமிழ்நாட்டில் இயற்கை வளங்கள் மூலம்
      கிடைக்கும் சுற்றுச்சூழலுக்கு உகந்த வாயு எரிபொருள்களை
      வழங்க உதவிகரமாக இருக்கும்.
      Posted On: 23 JUN 2020 1:26PM by PIB Chennai


    அழுத்தத்தில் செயல்படக்கூடிய உயிரி - எரிவாயுத் திட்டத்தை , முன்னுரிமைக் கடன் வழங்கும் பட்டியலில் சேர்க்க மத்திய அரசு நடவடிக்கை மேற்கொண்டுள்ளது . தமிழ்நாட்டின் நாமக்கல்லில் அமைக்கப்பட்டுள்ள அழுத்தத்தில் செயல்படக்கூடிய உயிரி எரிவாயு ஆலைகள் , மற்றும் உயிரி எரிபொருள் நிரப்பும் மையங்களைத் தொடங்கிவைத்துப் பேசிய மத்திய பெட்ரோலியம் , இயற்கை எரிவாயு மற்றும் எஃகுத் துறை அமைச்சர் திரு . தர்மேந்திரபிரதான் , அரசின் இந்த நடவடிக்கை , அழுத்தத்தில் செயல்படக் கூடிய உயிரி - எரிவாயு உற்பத்தி ஆலைகளுக்கு கடனுதவி வழங்குவதை எளிதாக்கும் என்றார் . புதிய திட்டங்களை ஊக்குவிக்கும் நோக்கில் , உயிரி - எரிவாயு ஆலைகளுக்கான மத்திய நிதியுதவி அல்லது மானிய உதவிகள் வழங்குவது , 2020-2021 வரை நீட்டிக்கப்பட்டுள்ளதாக அவர் கூறினார் . உயிரி - எரிவாயு ஆலைகள் , புதிய தொழில்முனைவோருக்கு , குறைந்த செலவில் அதிக லாபம் தரக்கூடியவை என்றும் திரு . பிரதான் தெரிரவித்தார் . “ குறு , சிறு , நடுத்தரத் தொழில் நிறுவனங்களுக்கான புதிய கடன்தொகுப்புத் திட்டங்கள் மூலம் , நாடு முழுவதும் உயிரி - எரிவாயு ஆலைகளை அமைக்கவும் நிதியுதவி வழங்கப்படும் என்றும் அவர் குறிப்பிட்டார் . உயிரி - எரிவாயுத் திட்டங்களுக்கு , சர்வதேச நிதியுதவியைப் பெறுவதற்கான வாய்ப்புகளை ஆராய்ந்து வருவதாகவும் ” அவர் தெரிவித்தார் .


    குறைந்த செலவிலான போக்குவரத்துக்கு வழிவகுக்கும் நீடித்த மாற்றுத் திட்டமாக ‘(SATAT)’ , உயிரி - எரிவாயுத் திட்டம் , 1.10.2018 அன்று தொடங்கப்பட்டு , 2023- க்குள் 5,000 உயிரி - எரிவாயு ஆலைகள் மூலம் 15 எம் . எம் . டி . எரிவாயு உற்பத்தி செய்ய இலக்கு நிர்ணயிக்கப்பட்டுள்ளது . இத்திட்டத்தை வெற்றிகரமானதாக்க , மத்திய அரசு , பல்வேறு வழிவகைகளை மேற்கொண்டுள்ளது . இந்தத் திட்டங்களுக்கு வங்கி நிதியுதவி கிடைக்க ஏதுவாக , உயிரி - எரிவாயுக்கு நீண்டகால அடிப்படையில் விலை நிர்ணயம் செய்ய , எண்ணெய் விற்பனை நிறுவனங்களும் முன்வந்துள்ளன . உயிரி - எரிவாயு ஆலைகளிலிருந்து கிடைக்கும் முக்கியமான உப பொருளான உயிரி உரங்களை , 1985- ஆம் ஆண்டு உரக் கட்டுப்பாட்டுச் சட்டத்தின்கீழ் கொண்டு வரவும் நடவடிக்கை எடுக்கப்பட்டு வருவதாக மத்திய அமைச்சர் தெரிவித்தார் . இதன் மூலம் , 5,000 உயிரி - எரிவாயு ஆலைகளிலிருந்து கிடைக்குமென எதிர்பார்க்கப்படும் 50 எம் . எம் . டி . உயிரி உரங்களை எளிதாகச் சந்தைப்படுத்தி , நாடு முழுவதும் இயற்கை உரப் பயன்பாட்டை மேம்படுத்த உதவும் .


    தமிழ்நாட்டைப் பொறுத்தவரை , தற்போது உற்பத்தியாகும் கழிவுகள் மற்றும் இயற்கைக் கழிவுகள் மூலம் , ஆண்டுக்கு 2.4 எம் . எம் . டி உயிரி எரிவாயு உற்பத்தி செய்யக்கூடிய சுமார் 600 ஆலைகளை அமைப்பதன் வாயிலாக , ரூ .21,000 கோடி முதலீடு செய்யப்படுவதுடன் , சுமார் 10,000 பேருக்கு நேரடி வேலைவாய்ப்பு கிடைக்கும் என்றும் திரு . தர்மேந்திரபிரதான் தெரிவித்தார் . நாமக்கல்லில் இன்று தொடங்கி வைக்கப்பட்டுள்ள உயிரி - எரிவாயு ஆலை - யில் உற்பத்தியாகும் உயிரி எரிவாயுவை , சேலம் – நாமக்கல் மண்டலத்தில் ஓடும் 1,000 வாகனங்களுக்கு தினசரி வழங்க முடியும் என்றும் மத்திய அமைச்சர் குறிப்பிட்டார் . மேலும் , இந்த உயிரி - எரிவாயு ஆலை , இரண்டு தொழிற்சாலைகளுக்குத் தேவையான பசுமை எரிபொருளை வழங்கக் கூடியது . SATAT திட்டத்தின்கீழ் , உயிரி - உரிவாயுவை பகுதியாகவோ / முழுமையாகவோ , அழுத்தத்தில் செயல்படக்கூடிய உயிரி - எரிவாயு உற்பத்திக்குப் பயன்படுத்தவும் திட்டமிடப்பட்டுள்ளது . ஐ . ஓ . டி .( IOT) உயிரி - எரிவாயு ஆலையிலிருந்து கொள்முதல் செய்யப்படும் அழுத்தத்தில் உற்பத்தியாகும் உயிரி - எரிவாயு , சில்லரை விற்பனை மையங்கள் மற்றும் நிறுவனம் சார்ந்த வர்த்தகம் மூலம் விற்பனை செய்யப்படும் . எண்ணெய் வர்த்தக நிறுவனங்களால் , இயற்கை எரிவாயுக்கு மாற்று எரிவாயு விற்பனை செய்யப்படுவது இதுவே முதன்முறை ஆகும் . வரும் ஆண்டுகளில் இந்த எண்ணிக்கை மேலும் பன்மடங்கு அதிகரிக்கும் . இயற்கையாகக் கிடைக்கக் கூடிய வளங்களிலிருந்து சுற்றுச்சூழலுக்கு உகந்த எரிவாயு எரிபொருள் உற்பத்தி நிறுவனம் தமிழ்நாட்டில் தொடங்கப்படுவது இதுவே முதன்முறை என்று தெரிவித்த மத்திய அமைச்சர் , வழக்கமான இயற்கை எரிவாயு நிலையங்கள் தமிழ்நாட்டில் இதுவரை இல்லை என்றும் குறிப்பிட்டார் .


    இந்தியாவில் , எண்ணெய் மற்றும் எரிவாயு உற்பத்திக்கு அபரிமிதமான வாய்ப்புகள் இருப்பதாகக் கூறிய மத்திய அமைச்சர் , அண்மையில் தொடங்கப்பட்டுள்ள திட்டங்கள் மூலம் இந்தியாவின் எரிசக்திப் பாதுகாப்பை உறுதிசெய்ய , இன்னும் சில காலம் ஆகும் என்றும் தெரிவித்தார் . உயிரி - எரிவாயு உற்பத்தி படிப்படியாக அதிகரித்து வருவதோடு , உயிரி - எரிவாயுவை உற்பத்தி செய்யும் உயிரி - எரிவாயு மையங்களை ஏராளமானோர் அமைத்து வருகின்றனர் . உயிரி - எரிவாயு ஒரு புதுப்பிக்கத்தக்க , தூய்மையான எரிசக்தி வளம் ஆகும் . உயிரி - சிதைவு முறையில் உற்பத்தியாகும் எரிவாயு , சுற்றுச்சூழலுக்கு பாதிப்பு ஏற்படுத்தாத , பசுமைவாயு வெளியேற்றத்தைக் குறைக்கக் கூடியது ஆகும் . “ அழுத்தத்தில் உற்பத்தியாகும் உயிரி - எரிவாயு , எத்தனால் , 2 ஜி எத்தனால் மற்றும் உயிரி டீசல் உள்ளிட்ட பல்வேறு வகையான மாற்று எரிசக்தி உற்பத்திக்கான , உயிரி - எரிபொருளை முழு அளவில் பயன்படுத்துவது , எண்ணெய் இறக்குமதியைச் சார்ந்திருக்கும் நிலையைக் குறைத்து , நாட்டின் எதிர்காலத்திற்குத் தேவையான நீடித்த எரிசக்தியை உறுதி செய்வதென்ற பிரதமர் திரு . நரேந்திரமோடியின் தொலைநோக்குடன் கூடிய நிலையை அடைய உதவும் ” என்றும் அவர் தெரிவித்தார் .


    உயிரி - எரிவாயு உள்ளிட்ட உயிரி - எரிபொருள் பயன்பாட்டை மத்திய அரசு ஊக்குவித்து வருவதாகக் கூறிய திரு . தர்மேந்திர பிரதான் , இதன் மூலம் தூய்மையான எரிசக்திப் பயன்பாட்டை அதிகரித்து , இறக்குமதியைச் சார்ந்திருக்கும் நிலை குறைவதோடு , சிறிய நகரங்கள் மற்றும் ஊரகப் பகுதிகளில் வேலைவாய்ப்பை உருவாக்கவும் , சுற்றுச்சூழல் மாசுபடுவதையும் குறைக்க முடியும் என்றும் தெரிவித்தார் . உயிரி - எரிவாயுப் பயன்பாடு , 2015- ம் ஆண்டு பாரீஸ் உடன்படிக்கையின் படி பருவநிலை மாற்றம் தொடர்பான இந்தியாவின் இலக்கை அடையவும் உதவிகரமாக அமையும் . தூய்மை இந்தியா , சுயசார்பு இந்தியா மற்றும் இந்தியாவில் உற்பத்தி செய்வோம் திட்டங்களுக்கும் இது உதவியாக இருக்கும் .


    நிகழ்ச்சியில் பேசிய தமிழக முதலமைச்சர் திரு . எடப்பாடி கே . பழனிசாமி , தூய்மையான எரிசக்தித் திட்டங்களை மாநில அரசு ஆதரிப்பதாகக் கூறினார் . நாமக்கல் உயிரி - எரிவாயு ஆலை , மிகக் குறுகிய காலத்தில் செயல்பாட்டிற்கு வந்ததற்கு உதவிகரமாக இருந்ததற்காக , மத்திய அமைச்சர் திரு . தர்மேந்திர பிரதானுக்கும் அவர் நன்றி தெரிவித்துக் கொண்டார் .


    தமிழக அமைச்சர்கள் , பெட்ரோலியம் மற்றும் இயற்கை எரிவாயுத்துறை செயலாளர் , இந்தியன் ஆயில் மற்றும் தமிழக அரசு , பெட்ரோலியத்துறை மற்றும் எண்ணெய் வர்த்தக நிறுவனங்களின் உயர் அதிகாரிகளும் , தொடக்க விழாவில் கலந்துகொண்டனர் .


    *****

    
    
    (Release ID: 1633672) Visitor Counter : 27
    
    
      Read this release in: English , Urdu , Marathi , Hindi , Bengali , Punjabi