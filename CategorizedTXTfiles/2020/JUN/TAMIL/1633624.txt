      தொழிலாளர் மற்றும் வேலைவாய்ப்பு அமைச்சகம்

      ஊரடங்கின் போது இரண்டு கோடி கட்டிட மற்றும் பிற கட்டுமானத் தொழிலாளர்களுக்கு ரூ.4,597 கோடி நிதியுதவி வழங்கப்பட்டுள்ளது
      Posted On: 23 JUN 2020 12:26PM by PIB Chennai


    மத்திய தொழிலாளர் நலன் மற்றும் வேலைவாய்ப்புத்துறை 24 மார்ச் , 2020 தேதியிட்டு அனுப்பிய கடிதத்தின்படி , ஊரடங்கின் போது , நாடு முழுவதும் உள்ள பதிவுபெற்ற சுமார் இரண்டு கோடி கட்டுமானத் தொழிலாளர்களுக்கு , மாநில அரசுகள் , இதுவரை சுமார் ரூ .4,957 கோடியை ரொக்க உதவியாக வழங்கியுள்ளன . இதில் , சுமார் 1,75 கோடி பரிமாற்றங்கள் , நேரடி பணப் பரிமாற்றத் திட்டத்தின் மூலம் தொழிலாளர்களின் வங்கிக் கணக்கில் நேரடியாக செலுத்தப்பட்டுள்ளது . பண உதவி தவிர , சில மாநிலங்கள் , ஒவ்வொரு தொழிலாளருக்கும் சுமார் ரூ .1,000 முதல் ரூ .6,000 வரையிலான உதவிகளையும் ஊரடங்கின்போது வழங்கியுள்ளன . வேறு சில மாநிலங்கள் , உணவுப் பொருள்கள் மற்றும் ரேஷன் பொருள்களையும் தொழிலாளர்களுக்கு வழங்கியுள்ளன .


    கோவிட் -19 ஊரடங்கு அமல்படுத்தப்பட்டுள்ள இந்த சவாலான காலகட்டத்தில் , மத்திய அரசின் தொழிலாளர் நலன் மற்றும் வேலைவாய்ப்புத்துறை , மாநில அரசுகள் மற்றும் மாநில நல வாரியங்களுடன் இணைந்து , கட்டுமானத் தொழிலாளர் நலன் காக்கத் தேவையான அனைத்து நடவடிக்கைகளையும் மேற்கொண்டு , நிதியுதவிகள் உரிய நேரத்தில் கிடைப்பதை உறுதி செய்தது .


    இந்தியாவில் உள்ள அமைப்பு சாரா தொழிலாளர்களின் , கட்டிட மற்றும் பிற கட்டுமானத் தொழிலாளர்கள் , மிகவும் பாதிப்புக்கு ஆளாகக் கூடியவர்களாக உள்ளனர் . எதிர்காலம் நிச்சயமற்ற நிலையில் , மோசமான சூழலில் பணியாற்றி வருகின்றனர் . இவர்களில் பெரும்பாலானோர் , புலம்பெயர்ந்த தொழிலாளர்களாகவும் , தங்களது சொந்த ஊரிலிருந்து வெகு தொலைவில் உள்ள பல்வேறு மாநிலங்களில் பணிபுரியக் கூடியவர்களாகவும் உள்ளனர் . தேச வளர்ச்சியில் அவர்கள் முக்கியப் பங்கு வகிக்கும் போதிலும் , சமுதாயத்தின் விளிம்பு நிலையிலேயே உள்ளனர் .


    தொழிலாளல் நலச் சட்ட விதி 22(1) (h)- இன்படி , தொழிலாளர்களின் வங்கிக் கணக்குகளில் , நேரடிப் பணப் பரிமாற்றத் திட்டத்தின் மூலம் , போதுமான நிதியை வழங்குமாறு , மத்தியத் தொழிலாளர் நலன் மற்றும் வேலைவாய்ப்புத்துறை அமைச்சர் , 24 மார்ச் , 2020 அன்று , அனைத்து மாநில முதலமைச்சர்களுக்கும் உரிய ஆலோசனைக் கடிதத்தை , உரிய நேரத்தில் அனுப்பியிருந்தார் . தொழிலாளர்கள் உயிர்வாழத் தேவையான அளவிற்கு , எவ்வளவு நிதியை வழங்கலாம் என்பதை , அந்தந்த மாநில அரசுகளே முடிவு செய்து கொள்ளலாம் எனத் தெரிவிக்கப்பட்டிருந்தது . கட்டுமானத் தொழிலாளர்கள் எதிர்கொள்ளும் பண நெருக்கடியிலிருந்து மீண்டுவர உதவும் நோக்கில் , இந்த ஆலோசனை வழங்கப்பட்டிருந்தது . இதேபோன்ற ஒரு கடிதத்தை , மத்திய தொழிலாளர் நலன் மற்றும் வேலைவாய்ப்புத்துறைச் செயலாளரும் , அனைத்து மாநில தலைமைச் செயலாளர்களுக்கும் எழுதியதோடு , அவ்வப்போது காணொளிக் காட்சி மூலமும் , இந்த ஆலோசனை பின்பற்றப்படுவதை கண்காணித்து வந்தார் .


    *****

    
    
    (Release ID: 1633624) Visitor Counter : 21
    
    
      Read this release in: Malayalam , English , Urdu , Marathi , Hindi , Manipuri , Bengali , Punjabi , Telugu