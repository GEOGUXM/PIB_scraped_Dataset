      பாதுகாப்பு அமைச்சகம்

      எழிமலா இந்திய கடற்படை அகாடமி படிப்பு நிறைவு நிகழ்ச்சி
      Posted On: 13 JUN 2020 6:47PM by PIB Chennai


    கொவிட் -19 தொற்று பரவாமல் தடுக்கும் வகையிலான அனைத்து முன்னெச்சரிக்கை விதிமுறைகளையும் பின்பற்றி , இந்திய கடற்படை அகாடமி 259 பேரின் பயிற்சி நிறைவு நிகழ்ச்சியை ஜூன் 13- ம் தேதி நடத்தியுள்ளது . பாரம்பரியமாக நடைபெறும் பயிற்சி நிறைவு அணிவகுப்புக்குப் பதிலாக , படிப்பு நிறைவு நிகழ்ச்சியாக இது நடைபெற்றது . பயிற்சி பெற்றோர் வெள்ளைச் சீருடையில் முகக்கவசங்கள் , கையுறைகள் அணிந்து தனித்துவமான நிகழ்ச்சியாக இது நடந்தேறியது . ஆயுதப்படை அகாடமிகளில் பயிற்சி நிறைவு அணிவகுப்பு என்பது வழக்கமாக சிறப்பான முறையில் , பெற்றோர் , விருந்தினர்கள் , சிறப்பு அழைப்பாளர்கள் என பலரும் கலந்து கொள்ள நடைபெறுவதுண்டு . ஆனால் , கொவிட் -19 பரவிவரும் சிக்கலான காலகட்டத்தில் , பயிற்சி பெறுபவர்கள் அனைவரது சுகாதாரப் பாதுகாப்பு மிக முக்கியமானதாக கருதப்படுவதால் , பாதுகாப்பான விதிமுறைகளைப் பின்பற்றி நிகழ்ச்சிக்கு ஏற்பாடு செய்யப்பட்டிருந்தது . பெருமளவுக்கு கூட்டத்தைத் தவிர்க்கும் வகையில் , பெற்றோர்கள் மற்றும் விருந்தினர்கள் அழைக்கப்படவில்லை .


    இந்திய கடற்படை , இந்திய கடலோர காவல்படை , நட்புறவு பாராட்டும் வெளிநாடுகளின் கடற்படைகள் ஆகியவற்றுக்கான மிட்ஷிப்மேன்கள் , கேடட்டுகளுக்கு , 98- வது இந்திய கடற்படை அகாடமி படிப்பு ( பிடெக் ), 98- வது இந்திய கடற்படை அகாடமி படிப்பு ( எம்எஸ்சி ), 29- வது கடற்படை ஓரியண்டேசன் படிப்பு ( நீட்டிப்பு ),30- வது கடற்படை ஓரியண்டேசன் படிப்பு ( ரெகுலர் ) ஆகியவற்றுக்கான பயிற்சி வகுப்புகள் முடிவடைந்ததைக் குறிக்கும் வகையில் இந்த நிகழ்ச்சி நடைபெற்றது . வெற்றிகரமாக பயிற்சியை நிறைவு செய்தவர்களில் ஏழு பேர் நட்பு நாடுகளைச் சேர்ந்தவர்கள் . இலங்கை , மியான்மர் ஆகிய நாடுகளில் இருந்து தலா இருவரும் , மாலத்தீவுகள் , தான்சானியா , சிசில்லஸ் ஆகிய நாடுகளைச் சேர்ந்த தலா ஒருவரும் இதில் அடங்குவர் .


    நிகழ்ச்சியின் சிறப்பு விருந்தினராக பங்கேற்ற கடற்படை துணைத் தலைமைத் தளபதியும் தென் பிராந்திய கடற்படைத் தளபதியுமான வைஸ் அட்மிரல் அனில்குமார் சாவ்லா , பயிற்சியின்போது தலைசிறந்து விளங்கிய 9 பயிற்சியாளர்களுக்கு பதக்கங்களை வழங்கினார்.


    இந்திய கடற்படை அகாடமியின் பி.டெக் பிரிவிற்கான “ குடியரசுத்தலைவரின் தங்கப் பதக்கம் “ , நடுக்கப்பல் பணியாளர் ( Midshipman) சுசில் சிங்கிற்கு வழங்கப்பட்டது. கடற்படை புத்தாக்கப் பிரிவு(விரிவுபடுத்தப்பட்ட) “ கடற்படைத் தலைமைத் தளபதியின் தங்கப்பதக்கம் “ பாவிகுஜ்ரால் என்ற வீரருக்கு வழங்கப்பட்டது. கடற்படை புத்தாக்கப் பிரிவு(வழக்கமான) “ கடற்படைத் தலைமைத் தளபதியின் தங்கப்பதக்கம் “ விபுல் பரத்வாஜ் என்ற வீரருக்கு வழங்கப்பட்டது. சிறந்த பெண் வீராங்கனைக்கான “ ஸமோரின் சுழற்கோப்பை “ ரியா ஷர்மா என்ற வீராங்கனைக்கு வழங்கப்பட்டது.


    இந்தப் பயிற்சிகள் , தொடக்கத்தில் இணையவழி பயிற்சிகளாகவும் , பின்னர் வகுப்பறை மற்றும் தேர்வுக்கூடங்களில் , 6 அடி இடைவெளியில் அமைக்கப்பட்ட இருக்கைகளில் அமரவைத்தும் நடத்தப்பட்டது. பயிற்சி மையத்தில் பின்பற்றப்பட்ட கடுமையான முன்னெச்சரிக்கை நடவடிக்கைகள் , 900- க்கும் அதிகமான பயிற்சியாளர்களுக்கு பயிற்சி அளிப்பதென்ற மாபெரும் சவால் இலக்கை எட்டவும் , வசந்த காலத்தில் , இந்திய கடற்படை அகாடமியில் பயிற்சிபெற்ற யாருக்கும் கோவிட்- 19 தொற்று பாதிப்பு இன்றி பயிற்சியை நிறைவுசெய்யவும் பேருதவியாக அமைந்தது.

    
    
    (Release ID: 1631426) Visitor Counter : 23
    
    
      Read this release in: English , Urdu , Hindi , Manipuri , Telugu