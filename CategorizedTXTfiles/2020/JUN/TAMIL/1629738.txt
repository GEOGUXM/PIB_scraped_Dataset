      வடகிழக்குப் பகுதி வளர்ச்சி அமைச்சகம்

      இந்தியாவின் புதிய வணிகக் கேந்திரமாக வடகிழக்கு மாறும்: டாக்டர் ஜிதேந்திர சிங்.
      Posted On: 05 JUN 2020 5:53PM by PIB Chennai


    நாட்டின் புதிய வணிகக் கேந்திரமாக வடகிழக்குப் பகுதி மெதுவாகவும் , வலிமையாகவும் வளர்ந்து வருவதாக மத்திய வட கிழக்கு மாகாண வளர்ச்சி இணை அமைச்சரும் ( தனிப்பொறுப்பு ), பிரதமர் அலுவலக இணை அமைச்சருமான டாக்டர் ஜிதேந்திர சிங் இன்று தெரிவித்தார் . பொருளாதாரம் , வணிகம் , அறிவியல் ஆராய்ச்சி ஆகியவற்றில் புதியத் திருப்புமுனைகளை உருவாக்கும் திறனோடு புது முன்னுதாரணங்கள் கொவிட்டுக்குப் பிறகு உருவாகி , வடகிழக்கை நாட்டின் பொருளாதார மண்டலமாகவும் , புது நிறுவனங்களுக்கான ( ஸ்டார்ட் அப் ) விரும்பத்தக்க இடமாகவும் மாற்றும் .


    கொள்கை ஆராய்ச்சி மற்றும் திறனாய்வுக்கான டாக்டர் ஏ பி ஜே அப்துல் கலாம் மையம் மற்றும் இந்திய மேலாண்மை நிறுவனம் , ஷில்லாங் ஆகியவை இணைந்து நடத்திய மின் கருத்தரங்கு 2020- இல் காணொளிக் காட்சி மூலம் சிறப்பு விருந்தினராகக் கலந்து கொண்டு திறந்து வைத்துப் பேசிய டாக்டர் சிங் , கடந்த பல ஆண்டுகளின் குறைகளை , மோடியின் ஆட்சியில் கடந்த ஆறு வருடங்களில் வடகிழக்குப் பகுதி நிவர்த்தி செய்துள்ளதாகவும் , நாட்டின் இதரப் பகுதிகளுக்கு சமமான கவனிப்பைப் பெறுவதாகவும் கூறினார் . இது மக்களிடையே நம்பிக்கை ஏற்படுத்தியுள்ளதோடு மட்டுமில்லாமல் , நாட்டின் பிற பகுதிகளோடும் , வெளிநாடுகளோடும் இணைந்து செயல்படும் அளவுக்கு பல்வேறு மட்டங்களில் திறனை வளர்த்திருக்கிறது .

    
    
    (Release ID: 1629738) Visitor Counter : 15
    
    
      Read this release in: English , Urdu , Hindi , Marathi , Manipuri , Bengali , Punjabi , Telugu