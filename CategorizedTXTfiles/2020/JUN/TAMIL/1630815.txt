      ஜல்சக்தி அமைச்சகம்

      2020-21 –ஆம் ஆண்டில் மத்தியப்பிரதேசத்தில் ஜல்ஜீவன் இயக்கத்தை நடைமுறைப்படுத்த மத்திய அரசு ரூ.1280 கோடிக்கு ஒப்புதல்
      Posted On: 10 JUN 2020 6:03PM by PIB Chennai


    2020-21- இல் ஜல்ஜீவன் இயக்கத்தை அமல்படுத்துவதற்கான ஆண்டு செயல் திட்டத்தை மத்தியப்பிரதேச மாநில அரசு தேசியக்குழுவின் பரிசீலனை மற்றும் ஒப்புதலுக்காக சமர்ப்பித்துள்ளது . மாநிலத்தின் செயல்திட்டத்துக்காக நடைபெற்ற கூட்டத்திற்கு ஜல்சக்தி அமைச்சகத்தின் , குடிநீர் மற்றும் தூய்மைத் துறைச் செயலர் தலைமை வகித்தார் . ஜல்ஜீவன் இயக்கம் , மாநிலங்களின் ஒத்துழைப்புடன் மத்திய ஜல்சக்தி அமைச்சகத்தால் செயல்படுத்தப்பட்டு வருகிறது . 2024- ஆம் ஆண்டுக்குள் நாட்டின் கிராமப்பகுதிகளில் உள்ள ஒவ்வொரு வீட்டுக்கும் குறிப்பிட்ட அளவு தரமான குடிநீரை நீண்டகாலத்துக்கு வழங்குவதே இதன் நோக்கமாகும் . இந்த இயக்கம் சேவை விநியோக அடிப்படையை நோக்கமாகக் கொண்டதேயன்றி , கட்டமைப்பு உருவாக்கம் அல்ல .


    2020-21- இல் மாநிலத்தில் ஜல்ஜீவன் இயக்கத்தை அமல்படுத்த மத்திய அரசு ரூ .1280 கோடிக்கு ஒப்புதல் வழங்கியுள்ளது . செலவழிக்கப்படாத இருப்பு ரூ .244.95 கோடியுடன் , இந்த ஆண்டு மத்திய அரசு ஒதுக்கீடு மாநிலத்தின் பங்குக்கு ஈடானதாகும் . இந்த ஆண்டு மாநிலத்துக்கு ரூ .3,093 கோடி கிடைக்கும் .


    வாழ்க்கையை மாற்றியமைக்கக்கூடிய இத்திட்டத்தின் கீழ் , மத்தியப் பிரதேச அரசு , 2023-2024- க்குள் அனைத்து வீடுகளுக்கும் குழாய் மூலம் குடிநீர் வழங்கும் திட்டத்தை நடைமுறைப்படுத்தத் திட்டமிட்டுள்ளது . மாநிலத்தில் உள்ள 1.21 கோடி கிராமப்புற வீடுகளில் , ஏற்கனவே , 13.52 லட்சம் வீடுகளுக்கு குழாய் இணைப்பு தரப்பட்டுள்ளது . இந்த ஆண்டில் , 26.27 லட்சம் வீடுகளுக்கு குழாய் இணைப்பு வழங்க மாநில அரசு திட்டமிட்டுள்ளது . அனைத்துப் பகுதிகளுக்கும் இத்திட்டத்தை செயல்படுத்த உத்தேசித்துள்ள நிலையில் , தண்ணீர்ப் பற்றாக்குறை உள்ள பகுதிகள் , தரம் பாதிக்கப்பட்ட பகுதிகள் , எஸ்சி , எஸ்டி பிரிவினர் அதிகம் வசிக்கும் பகுதி குடியிருப்புகள் , கிராமங்கள் , பின்தங்கிய மாவட்டங்கள் , சன்சத் ஆதர்ஷ் கிராமின் யோஜனா கிராமங்கள் , குறிப்பாக , பாதிப்புக்குள்ளாகும் பழங்குடியின பிரிவினருக்கு முன்னுரிமை அளிக்க முடிவு செய்யப்பட்டுள்ளது .

    
    
    (Release ID: 1630815) Visitor Counter : 9
    
    
      Read this release in: Telugu , English , Urdu , Hindi , Manipuri , Punjabi