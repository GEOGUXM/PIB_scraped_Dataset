      வடகிழக்குப் பகுதி வளர்ச்சி அமைச்சகம்

      வடகிழக்கு மாநில சுகாதாரப் பணிக்கு ரூ. 190 கோடி: மத்திய அமைச்சர் டாக்டர் ஜிதேந்திர சிங்
      Posted On: 21 JUN 2020 6:56PM by PIB Chennai


    கோவிட் தொற்று பரவியுள்ள இந்த நிலையில் , வடகிழக்கு மாநிலங்களுக்கு சுகாதார வசதிகளுக்கு ரூ . 190 கோடி அளிப்பதற்கு வடகிழக்கு மாநில மேம்பாட்டு அமைச்சகம் முடிவு செய்துள்ளது . இத்தகவலை மக்கள் நல்வாழ்வு, பிரதமர் அலுவலகம் - மத்திய வடகிழக்கு மண்டல மேம்பாட்டுத் துறை , பணியாளர் நலன் , மக்கள் குறைதீர்ப்பு , ஓய்வூதியம் , அணுசக்தி , விண்வெளித் துறை இணையமைச்சர் டாக்டர். ஜிதேந்திர சிங் இன்று ( ஜூன் 21) தெரிவித்தார் .


    நாட்டில் உள்ள வளரத் துடிக்கும் மாவட்டங்களில் கோவிட் தொற்று குறித்தும், குறிப்பாக வடகிழக்கு மாநிலப் பகுதிகளையும் அவர் ஆய்வு செய்தார் . அதற்காக இணைய வழியாக நடைபெற்ற கூட்டத்தில் அவர் பேசியபோது இத்தகவலைத் தெரிவித்தார் .


    இக்கூட்டத்தில் மக்கள் நல்வாழ்வுத் துறைச் செயலர், வடகிழக்கு மாநிலங்களின் “ வளரத் துடிக்கும் ” 14 மாவட்டங்களைச் சேர்ந்த , துணை ஆணையர்கள் , சுகாதாரத் துறை அலுவலர்கள் பங்கேற்றனர் .


    அவர் பேசுகையில் , “49 அடிப்படைக் காரணிகளைக் கொண்டு வளரத் துடிக்கும் மாவட்டங்கள் தெரிவு செய்யப்படுகின்றன . அவற்றில் சுகாதார நிலைமை அதிக முக்கியத்துவம் வாய்ந்தது . வளர விரும்பும் ஒவ்வொரு மாவட்டமும் அறிவியல் அடிப்படையில் வடிவமைக்கப்பட்ட நடைமுறையின் கீழ் முக்கிய காரணிகள் மீது கவனம் செலுத்த வேண்டும் . அதையடுத்து , நாட்டில் சிறந்த வகையில் செயல்படும் மாவட்டத்தையும் அந்தக் காரணிகளின் அடிப்படையில் அடையாளம் காண வேண்டும் ” என்றார் .


    கொரானா தொற்றைச் சமாளிப்பதற்காக பொதுமுடக்கம் அறிவிக்கப்பட்டதற்கு முன்பே வடகிழக்கு மாநிலங்களுக்கான அமைச்சகம் (Ministry of North East - DoNER) ரூ . 2 5 கோடியை உடனடி நிவாரணமாக அளித்துள்ளது . அதையடுத்து ரூ . 500 கோடியை சிறப்புக் கட்டமைப்பு மேம்பாட்டுத் திட்டத்தின் கீழ் (North East Special Infrastructure Development Scheme - NEISDS) அளித்தது என்றும் அமைச்சர் தெரிவித்தார் .


    ஆயுஷ்மான் பாரத் திட்டம் அசாமில் கோல்பாரா (Goalpara) மாவட்டத்தில் 100 சதவீதம் , துப்ரி (Dhubri) மாவட்டத்தில் 85 சதவீதம் செயல்படுத்தப்படுவதைக் குறிப்பிட்டு , டாக்டர் ஜிதேந்திர சிங் பாராட்டினார் . நாடு முழுவதும் 150 மாவட்டங்கள் வளரத் துடிக்கின்றன . இத்தகைய மாவட்டங்களின் பட்டியலில் 68 ஆவது இடத்தில் இருந்த கோல்பாரா மாவட்டம் ஆறு மாதங்களில் 16 இடத்துக்கு முன்னேறியுள்ளதையும் குறிப்பிட்டு அவர் பாராட்டினார் .

    
    
    (Release ID: 1633320) Visitor Counter : 13
    
    
      Read this release in: English , Urdu , Hindi , Marathi , Manipuri , Punjabi , Telugu