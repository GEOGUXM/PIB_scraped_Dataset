      ரெயில்வே அமைச்சகம்

      இந்திய ரயில்வேயின் கோவிட் சிகிச்சைக்கான சிறப்புப் பெட்டிகள் பயன்பாட்டிற்குக் கொண்டுவரப்பட்டன.
      Posted On: 22 JUN 2020 6:50PM by PIB Chennai


    கோவிட் -19 பெருந்தொற்றுக்கு எதிரான நடவடிக்கைகளுக்கு உதவும் வகையில் , கொரோனா நோயாளிகளுக்கு சிகிச்சை அளிப்பதற்காக மாற்றியமைக்கப்பட்ட ரயில் பெட்டிகளை , இந்திய ரயில்வே பல்வேறு மாநிலங்களுக்கும் அனுப்பத் தொடங்கியுள்ளது . வாரணாசி கோட்டத்திற்குட்பட்ட ‘ மாவ்’ சந்திப்பில் , 20 ஜுன் 2020 அன்று , கொரோனா அறிகுறியுள்ள 42 நோயாளிகளும் , 21 ஜுன் , 2020 அன்று 17 நோயாளிகளும் , கோவிட் ரயில் பெட்டிகளில் அனுமதிக்கப்பட்டுள்ளது .


    மாநில அரசுகளின் சுகாதாரச் சேவைகளுக்கு உதவும் வகையிலான முயற்சிகளை , இந்திய ரயில்வே மேற்கொண்டுள்ளது . கோவிட் தொற்றால் பாதிக்கப்பட்டோருக்கு சிகிச்சையளிப்பதற்கென மாற்றியமைக்கப்பட்ட 5,231 ரயில் பெட்டிகளை , இந்திய ரயில்வே, மாநிலங்களுக்கு வழங்கத் தொடங்கியுள்ளது . மிக லேசான / ஆரம்ப நிலை அறிகுறி உள்ளவர்களுக்கு சிகிச்சை அளிப்பதற்காக , மண்டல ரயில்வேக்கள் , இந்த ரயில் பெட்டிகளை , கோவிட் சிகிச்சை மையங்களாக மாற்றியமைத்துள்ளன .


    தற்போதுவரை , டெல்லி , உத்தரப்பிரதேசம் , ஆந்திரப்பிரதேசம் , தெலங்கானா மற்றும் மத்தியப்பிரதேசம் ஆகிய ஐந்து மாநிலங்களுக்கு , கோவிட் சிகிச்சைக்கான 960 ரயில் பெட்டிகளை இந்திய ரயில்வே அனுப்பியுள்ளது . மொத்தமுள்ள 960 கோவிட் சிகிச்சைக்கான ரயில் பெட்டிகளில் , தில்லியில் 503 பெட்டிகளும் , ஆந்திராவில் 20 பெட்டிகளும் , தெலங்கானாவில் 60 பெட்டிகளும் , உத்தரப்பிரதேசத்தில் 372 பெட்டிகளும் , மத்தியப்பிரதேசத்தில் ஐந்து பெட்டிகளும் நிறுத்தப்பட்டுள்ளன .


    தில்லியில் , 9 ரயில் நிலையங்களில் கோவிட் சிகிச்சைக்கான 503 பெட்டிகள் நிறுத்தி வைக்கப்பட்டுள்ளன . இவற்றில் 50 பெட்டிகள் சாகூர்பஸ்தி ரயில் நிலையத்திலும் , ஆனந்த் விஹாரில் 267 பெட்டிகளும் , தில்லி சப்தர்ஜங்கில் 21 பெட்டிகளும் , தில்லி சராய் ரோஹில்லா நிலையத்தில் 50 பெட்டிகளும் , தில்லி கன்டோன்மென்டில் 33 பெட்டிகளும் , ஆதர்ஷ் நகரில் 30 பெட்டிகளும் , தில்லி சதாராவில் 13 பெட்டிகளும் , துக்ளகாபாத்தில் 13 பெட்டிகளும் , படேல்நகர் ரயில் நிலையத்தில் 26 பெட்டிகளும் நிறுத்தி வைக்கப்பட்டுள்ளன .


    உத்தரப்பிரதேசத்திற்கு அனுப்பப்பட்ட 372 பெட்டிகள் , பண்டிட் தீன்தயாள் உபாத்யாயா சந்திப்பு , லக்னோ , வாரணாசி , பதோஹி , ஃபைசாபாத் , சஹாரான்பூர் , மிர்சாபூர் , சுபேதார்கஞ்ச் , கான்பூர் , ஜான்சி , ஜான்சி பணிமனை , ஆக்ரா , நாகா ஜங்கிள் , கோண்டா , நவ்தன்வா பரேச் , வாரணாசி நகரம் , மண்டுவாடி , மாவ் , பட்னி , பரேலி நகரம் , ஃபரூக்காபாத் மற்றும் காஸ்கஞ்ச் ஆகிய 23 ரயில் நிலையங்களில் நிறுத்தப்பட்டுள்ளன .


    மத்தியப்பிரதேசத்திற்கு அனுப்பப்பட்ட 5 கோவிட் சிகிச்சைப் பெட்டிகள் , குவாலியரில் நிறுத்தப்பட்டுள்ளன . ஆந்திராவிற்கான 20 பெட்டிகளும் விஜயவாடாவிலும் , தெலங்கானாவிற்கான 60 பெட்டிகள் , செகந்திராபாத் , காச்சிகுடா மற்றும் அடிலாபாத் ஆகிய 3 ரயில்நிலையங்களில் நிறுத்தப்பட்டுள்ளன .


    *****

    
    
    (Release ID: 1633420) Visitor Counter : 29
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Telugu