      தொழிலாளர் மற்றும் வேலைவாய்ப்பு அமைச்சகம்

      வேளாண் மற்றும் ஊரகத் தொழிலாளர்களுக்கான அனைத்திந்திய நுகர்வோர் விலைக் குறியீட்டு எண்களில் தமிழகம் முதலிடம் பிடித்தது.
      Posted On: 19 JUN 2020 5:07PM by PIB Chennai


    மே மாதத்துக்கான வேளாண் மற்றும் ஊரகத் தொழிலாளர்களுக்கான அனைத்திந்திய நுகர்வோர் விலைக் குறியீட்டு எண்களில் தமிழகம் முதலிடம் பிடித்துள்ளது . இருபதுக்கும் அதிகமான மாநிலங்களில் உள்ள 600 மாதிரி கிராமங்களில் இருக்கும் குறிப்பிட்ட மையங்களுக்கு நேரடியாக சென்று சேகரித்த விலைத் தகவல்களின் அடிப்படையில் , வேளாண் மற்றும் ஊரகத் தொழிலாளர்களுக்கான நுகர்வோர் விலைக் குறியீட்டு எண்களை தொழிலாளர் அலுவலகம் ஒவ்வொரு மாதமும் தொகுக்கிறது . கொவிட் -19- இன் பரவலைக் கட்டுப்படுத்த எடுக்கப்பட்ட தடுப்பு நடவடிக்கைகளின் காரணமாக , களப் பணியாளர்களின் நேரடித் தகவல் சேகரிப்பு , 19 மார்ச் , 2020 முதல் தற்காலிகமாக நிறுத்தப்பட்டு , மின்னணு தொடர்பு முறைகளின் மூலம் விலை விவரங்கள் சேகரிக்கப்பட்டன . மே மாதத்தில் , முடிந்த வரை நேரடியாகவும் மற்றும் தொலைபேசி அழைப்புகள் மூலமும் 4333 கிராமங்களில் இருந்து விலைகள் சேகரிக்கப்பட்டன .


    மே மாதத்துக்கான வேளாண் மற்றும் ஊரகத் தொழிலாளர்களுக்கான அனைத்திந்திய நுகர்வோர் விலைக் குறியீட்டு எண்கள் ( அடிப்படை : 1986-87=100) முறையே 5 மற்றும் 6 புள்ளிகள் அதிகரித்து 1019 ( ஆயிரத்தி பத்தொன்பது ) மற்றும் 1025 ( ஆயிரத்தி இருபத்து ஐந்து ) ஆக இருந்தன . வேளாண் மற்றும் ஊரகத் தொழிலாளர்களின் பொது குறியீடு அதிகரித்ததில் உணவு பெரும் பங்கு வகித்து , (+) 4.44 புள்ளிகள் மற்றும் (+) 4.70 புள்ளிகளை அளித்தது . அரிசி , துவரம் பருப்பு , மைசூர் பருப்பு , கடலை , எண்ணெய் , ஆட்டிறைச்சி , கோழி , காய்கறிகள் மற்றும் பழங்கள் போன்றவற்றின் விலைகள் அதிகரித்ததன் மூலம் இது பெரும்பாலும் சாத்தியமானது .


    குறியீட்டின் வளர்ச்சியும்,வீழ்ச்சியும் மாநிலத்துக்கு மாநிலம் மாறுபட்டு இருந்தது . வேளாண் தொழிலாளர்களைப் பொறுத்தவரை , 14 மாநிலங்களில் இது 2 முதல் 19 புள்ளிகள் வரை அதிகரித்து , 5 மாநிலங்களில் 1 முதல் 7 புள்ளிகள் குறைந்து , ராஜஸ்தானில் மட்டும் நிலையாக நின்றது . 1208 புள்ளிகளோடு தமிழ்நாடு பட்டியலில் முதலிடம் பிடித்த நிலையில் , 788 புள்ளிகளோடு ஹிமாச்சல் பிரதேசம் கடைசி இடத்தில் நின்றது .


    ஊரகத் தொழிலாளர்களைப் பொறுத்தவரை , 15 மாநிலங்களில் இது 1 முதல் 18 புள்ளிகள் வரை அதிகரித்து , 5 மாநிலங்களில் 1 முதல் 7 புள்ளிகள் குறைந்தது . 1194 புள்ளிகளோடு தமிழ்நாடு பட்டியலில் முதலிடம் பிடித்த நிலையில் , 838 புள்ளிகளோடு ஹிமாச்சல் பிரதேசம் கடைசி இடத்தின் நின்றது.


    மாநிலங்களில் , வேளாண் மற்றும் ஊரகத் தொழிலாளர்களுக்கான நுகர்வோர் விலைக் குறியீட்டு எண்களில் , அரிசி , சோளம் , ராகி , ஆட்டிறைச்சி , கோழி , காய்கறி மற்றும் பழங்கள் , பீடி மற்றும் முடி திருத்துவோர் கட்டணம் ஆகியவற்றின் விலை அதிகரிப்பின் காரணமாக கர்நாடகா அதிகபட்ச ( முறையே 19 மற்றும் 18 புள்ளிகள் ) வளர்ச்சியை சந்தித்தது . அதே சமயம் , வேளாண் மற்றும் ஊரகத் தொழிலாளர்களுக்கான நுகர்வோர் விலைக் குறியீட்டு எண்களில் அதிகபட்ச வீழ்ச்சியை ( தலா -7 புள்ளிகள் ), சோளம் , வெங்காயம் , பழங்கள் மற்றும் காய்கறிகள் போன்றவற்றின் விலை குறைந்ததன் மூலமாக பீகார் சந்தித்தது .


    

    
    (Release ID: 1632680) Visitor Counter : 23
    
    
      Read this release in: English , Urdu , Hindi , Punjabi