      உள்துறை அமைச்சகம்

      கால்வான் பள்ளத்தாக்கில் வீர மரணமடைந்த இந்திய ராணுவ வீரர்களுக்கு அஞ்சலி செலுத்திய மத்திய உள்துறை அமைச்சர் திரு.அமித்ஷா, வீரர்களின் குடும்பத்தினருக்கு ஆழ்ந்த இரங்கல் தெரிவித்துள்ளார்
      Posted On: 17 JUN 2020 5:52PM by PIB Chennai


    லடாக்கின் கால்வான் பள்ளத்தாக்கில் வீர மரணமடைந்த இந்திய ராணுவ வீரர்களின் மறைவுக்கு மத்திய உள்துறை அமைச்சர் திரு .அமித் ஷா, தமது ஆழ்ந்த இரங்கலைத் தெரிவித்துள்ளார். “ லடாக்கின் கால்வான் பகுதியில் , தாய்நாட்டைக் காக்கும் பணியின்போது, வீரமிக்க நமது வீரர்கள் உயிரிழந்திருப்பதை, வார்த்தைகளால் அடக்கி விட முடியாது. இந்தியப் பகுதிகளை பாதுகாப்பானதாகவும் , பத்திரமாகவும் வைத்திருக்க ஏதுவாக, தங்களது இன்னுயிரைத் தியாகம் செய்து, உயிரிழந்த நமது வீரர்களுக்கு, நாடே வீரவணக்கம் செலுத்துகிறது. அவர்களது துணிச்சல், தாய்நாட்டைக் காக்கும் இந்தியாவின் உறுதிப்பாட்டை பிரதிபலிப்பதாக உள்ளது ” என்று அவர் குறிப்பிட்டுள்ளார்.


    “ இவர்களைப் போன்ற தலைசிறந்த வீரர்களை ராணுவத்திற்கு அனுப்பிய வீரர்களின் குடும்பத்தினருக்கு தலைவணங்குகிறேன். அவர்களது உச்சகட்ட தியாகத்திற்கு , இந்தியா எப்போதும் கடமைப்பட்டுள்ளது. இந்தத் துயரமான தருணத்தில் , ஒட்டுமொத்த நாடும் , மோடி அரசும் , வீரர்களின் குடும்பத்தினருக்கு துணையாக இருக்கும். காயமடைந்த வீரர்கள் விரைவில் குணமடைய பிரார்த்திக்கிறேன் ,” என்றும் மத்திய உள்துறை அமைச்சர் குறிப்பிட்டுள்ளார்.


    *****

    
    
    (Release ID: 1632277) Visitor Counter : 17
    
    
      Read this release in: English , Urdu , Hindi , Marathi , Manipuri , Bengali , Punjabi , Telugu