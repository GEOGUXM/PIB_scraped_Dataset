      பாதுகாப்பு அமைச்சகம்

      ஆபரேசன் சமுத்திர சேது- ஐஎன்எஸ் ஜலஸ்வா கப்பல் 700 இந்தியர்களுடன் மாலேயில் இருந்து தூத்துக்குடிக்கு புறப்பட்டது.
      Posted On: 06 JUN 2020 11:05AM by PIB Chennai


    வெளிநாடுகளில் இருக்கும் இந்தியர்களை கடல் வழியாக இந்தியாவுக்குக் கொண்டு வரும் தேசிய முயற்சிக்கு இந்தியக் கடற்படை உறுதுணையாக மேற்கொண்டு வரும் ஆபரேசன் சேதுவின் மூன்றாவது பயணமாக , இந்தியக் கடற்படை கப்பல் ஐஎன்எஸ் ஜலஸ்வா , ஜூன் 4- ஆம் தேதி மாலத்தீவுகளின் மாலேவுக்கு சென்றடைந்தது . அங்கு 700 இந்தியர்களை ஜூன் 5- ஆம் தேதி ஏற்றிக்கொண்டு மாலையில் அங்கிருந்து புறப்பட்டது . பயணிகளை ஏற்றும் போது , மாலத்தீவுகளின் கடலோரக் காவல் படையின் கமாண்டண்ட் கர்னல் முகமது சலீம் கப்பலுக்கு வருகை புரிந்தார் .


    இந்திய அரசின் வந்தே பாரத் இயக்கத்தின் விரிவான குடையின் கீழ் , ஜலஸ்வா கப்பல் இந்தியர்களை நாட்டுக்குக் கொண்டு வருகிறது . இந்தப் பயணத்துடன் , அந்தக் கப்பல் , மாலத்தீவுகள் , இலங்கையிலிருந்து சுமார் 2700 இந்தியர்களை நாட்டுக்கு வெற்றிகரமாக அழைத்து வந்து சாதனை படைக்கும் .


    இந்தக் கப்பலில் கொவிட் -19 விதிமுறைகள் மிகக் கடுமையாகப் பின்பற்றப்படுகிறது . இக்கப்பல் ஜூன் 7- ஆம் தேதி , தூத்துக்குடி வந்து சேரும் என எதிர்பார்க்கப்படுகிறது .


    தமிழகத்தின் தூத்துக்குடியில் கப்பலில் இருந்து இறக்கப்படும் இந்தியர்கள் மாநில அரசு அதிகாரிகளிடம் ஒப்படைக்கப்படுவார்கள் .


    *************

    
    
    (Release ID: 1629863) Visitor Counter : 24
    
    
      Read this release in: English , Urdu , Hindi , Marathi , Bengali , Manipuri , Punjabi , Odia , Telugu , Kannada , Malayalam