      பாதுகாப்பு அமைச்சகம்

      நிசார்கா புயல் மற்றும் பருவமழையை ஒட்டி மேற்குக் கடற்படை கமாண்ட் அவசரகால மீட்பு நடவடிக்கைக்குth தயாராகிறது.
      Posted On: 02 JUN 2020 5:43PM by PIB Chennai


    இயற்கைப் பேரிடர்கள் மற்றும் தற்செயலாக நேரும் இதர நிகழ்வுகளில் பாதிக்கப்படும் மக்களுக்குத் தேவைப்படும் மீட்பு மற்றும் நிவாரண உதவிகளை வழங்குவதில் இந்தியக் கடற்படை முன்னணியில் இருந்து வந்துள்ளது . இந்தியாவின் மேற்குத் தொடர்ச்சி மலைப்பகுதியில் பருவமழை வலுத்துவரும் நிலையில் , மேற்குக் கடற்படை கமாண்ட் தேவையான முன்னேற்பாடுகளைச் செய்து வருகிறது . அதிகமாக மழை பெய்தால் , ஏற்படும் வெள்ளம் காரணமாக , நகர்ப்புறம் மற்றும் கிராமப் பகுதிகளில் வெள்ள நிவாரணம் மற்றும் மீட்பு நடவடிக்கைகளை சம்பந்தப்பட்ட மேற்குக் கரை மாநில அரசுகளின் ஒருங்கிணைப்புடன் மேற்கொள்ளத் தேவையான பணிகளில் ஈடுபட்டு வருகிறது .


    அரபிக்கடலில் நிசார்கா புயல் வலுவடைந்து வருவதையொட்டி , அது தாக்கும் போது ஏற்படும் பாதிப்பின் தேவைக்கு ஏற்ப , மனிதநேய உதவி மற்றும் பேரிடர் நிவாரண நடவடிக்கைகளை மேற்கொள்ள அனைத்து குழுக்களும் முன்னேற்பாடாக தயார் நிலையில் வைக்கப்பட்டுள்ளன .


    மும்பையில் , மகாராஷ்டிரா கடற்படைப் பகுதியில் , பருவமழைக் காலம் முழுவதும் , ஐந்து மீட்புக் குழுக்கள் மற்றும் மூன்று நீச்சல் குழுக்கள் தயார் நிலையில் வைக்கப்படும் . பாதிப்பு ஏற்படும்போது , உடனடி நடவடிக்கைகளுக்காக , இந்தக் குழுக்கள் நகர் முழுவதும் பல்வேறு இடங்களில் நிலை நிறுத்தப்பட்டுள்ளன .


    அரபிக்கடலில் நிசார்கா புயல் வலுவடைந்து வரும் நிலையில் , அனைத்து குழுக்களும் தயார் நிலையில் வைக்கப்பட்டுள்ளன . புயல் சமயத்தில் தேவை ஏற்படும் இடங்களில் , மனித நேய உதவிகள் , பேரிடர் மீட்பு நடவடிக்கைகளில் இந்தக் குழுக்கள் ஈடுபடும் .

    
    
    (Release ID: 1628748) Visitor Counter : 13
    
    
      Read this release in: English , Urdu , Marathi , Hindi , Punjabi , Telugu