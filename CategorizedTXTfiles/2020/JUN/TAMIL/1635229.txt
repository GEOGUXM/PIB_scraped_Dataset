      நிதி ஆணையம்

      மத்திய மனித வள மேம்பாட்டு அமைச்சகத்துடன் 15-வது நிதிக்குழு ஆலோசனைக் கூட்டம்
      Posted On: 29 JUN 2020 6:09PM by PIB Chennai


    திரு . என் . கே . சிங் தலைமையிலான நிதிக்குழு இன்று மத்திய மனித வள மேம்பாட்டு அமைச்சகத்துடன் விரிவான ஆலோசனைக் கூட்டத்தை நடத்தியது . இந்தக் கூட்டத்தில் , மனித வள மேம்பாட்டுத் துறை அமைச்சர் திரு . ரமேஷ் பொக்ரியால் ‘ நிஷாங்க் ’, இணையமைச்சர் திரு . சஞ்சய் தோத்ரே மற்றும் அமைச்சகத்தின் மூத்த அதிகாரிகள் கலந்து கொண்டனர் . தற்போதைய பெருந்தொற்றுப் பரவல் சூழலில் , ஆன்லைன் வகுப்புகள் , கல்வி கற்பிக்க இதர தொழில்நுட்பங்களைப் பயன்படுத்துதல் உள்ளிட்ட புதிய கற்பிக்கும் முறைகளை மேற்கொள்ள வேண்டிய நிலை பற்றி விவாதிப்பதற்காக இக்கூட்டம் அழைக்கப்பட்டது . கல்வித்துறையில் அண்மையில் ஏற்பட்டுள்ள சூழ்நிலையைக் கருத்தில் கொண்டு , நிதிக்குழுவிடம் திருத்தப்பட்ட அறிக்கையைச் சமர்ப்பிக்கும் அவசியம் பற்றி , நிதிக்குழு ஏற்கனவே , பள்ளிக்கல்வித் துறை , உயர் கல்வித்துறை ஆகியவற்றுடன் விரிவான விவாதம் நடத்தியுள்ளது .


    குறிப்பாக கோவிட் -19 காலத்தில் , கல்வி பற்றிய பரிந்துரைகளை 2020-21 மற்றும் 2025-26 ஆகிய ஆண்டுகளுக்கான அறிக்கைகளில் அளிப்பது தொடர்பாக , விவாதிக்கும் நோக்கத்துடன் நிதிக்குழு இக்கூட்டத்துக்கு அழைப்பு விடுத்திருந்தது . இதற்காக , பின்வரும் விஷயங்களில் , நிதிக்குழுவுக்குத் தெளிவு தேவைப்படுகிறது ;

      * வரைவு தேசியக் கல்விக் கொள்கையின் கீழ் , தொடக்கக் கல்விக்கு முந்தைய வகுப்புகள் பற்றிய அளவிடக் கூடிய முடிவுகள் மற்றும் தலையீடுகள் , தேசிய கல்விக் கொள்கையை அமல்படுத்துவதற்கான கால வரையறை .
      * மாநிலங்களுக்கு ஊக்கத்தொகை வழங்குவதற்காக குழு அளித்துள்ள 7 குறியீடுகளைக் கண்காணிப்பது .

    எப்சி - 15 விருது காலத்துக்கான கல்வித் திறனைக் கண்பாணிப்பதற்கான தர அளவீடுகள்

                                                                                                               
வரிசை எண் .  பொருள்                                                                                    தரம் (%)
                                                                                                               
                                                                                                               
                                                                                                               
1            3- ஆம் வகுப்பில் சராசரி மொழி மதிப்பெண் - அரசு மற்றும் உதவி பெறும் பள்ளிகள்                10      
                                                                                                               
                                                                                                               
                                                                                                               
                                                                                                               
                                                                                                               
2            3- ஆம் வகுப்பில் சராசரி கணக்கு மதிப்பெண் - அரசு மற்றும் உதவி பெறும் பள்ளிகள்              10      
                                                                                                               
                                                                                                               
                                                                                                               
3            5- ஆம் வகுப்பில் சராசரி மொழி மதிப்பெண் - அரசு மற்றும் உதவி பெறும் பள்ளிகள்                10      
                                                                                                               
                                                                                                               
                                                                                                               
4            5- ஆம் வகுப்பில் சராசரி கணக்கு மதிப்பெண் - அரசு மற்றும் உதவி பெறும் பள்ளிகள்              10      
                                                                                                               
                                                                                                               
                                                                                                               
5            8- ஆம் வகுப்பில் சராசரி மொழி மதிப்பெண் - அரசு மற்றும் உதவி பெறும் பள்ளிகள்                10      
                                                                                                               
                                                                                                               
                                                                                                               
6            8- ஆம் வகுப்பில் சராசரி கணக்கு மதிப்பெண் - அரசு மற்றும் உதவி பெறும் பள்ளிகள்              10      
                                                                                                               
                                                                                                               
                                                                                                               
7            உயர் தொடக்கம் முதல் இடைநிலைக் கல்வி வரை , ஆடவர் மற்றும் மகளிர் இடையிலான மாறுதல் வேறுபாடு  40      
                                                                                                               
                                                                                                               

      * கல்வியின் இந்த 7 சுட்டுப்பொருள்கள் பற்றி மாநில வாரியாக இலக்குகளை அமைச்சகம் தயாரித்துள்ளது . 2021-22 முதல் மாநிலங்களுக்கு ஊக்குவிப்பு வழங்க அமைச்சகம் ஏதாவது முன்னேற்பாடு நடவடிக்கைகளை தயாரித்துள்ளதா ? எனக்காணுதல் .


    கோவிட் -19 காரணமாக ஏற்பட்டுள்ள பொருளாதாரப் பாதிப்புக்கு எதிராகப் போராட அறிவிக்கப்பட்டுள்ள ரூ . 20 லட்சம் கோடி நிதிச் சலுகைத் திட்டத்தின் ஒரு பகுதியாக , கல்வி தொடர்பாக மத்திய அரசு மேற்கொண்டுள்ள முயற்சிகளை குழு கருத்தில் கொண்டுள்ளது ;


      * கோவிட் காலத்தில் தொழில்நுட்பம் சார்ந்த ஆன்லைன் கல்வி முறைகள்


     1. இணையதள வசதி இல்லாதவர்களுக்கு கல்வி சென்றடைய சுவயம் பிரபா டிடிஎச் சேனல்களின் ஆதரவு . பள்ளிக்கல்வித் துறைக்கென ஏற்கனவே 3 சேனல்கள் ஒதுக்கப்பட்டுள்ளன . தற்போது , மேலும் 12 சேனல்கள் சேர்க்கப்படும் .

     2. நிபுணர்கள் வீடுகளில் இருந்தவாறு ஸ்கைப் வழியாக . இந்தச் சேனல்களில் நேரடியாகக் கலந்துரையாடும் அமர்வுகளை ஒளிபரப்புவதற்கான வசதி செய்யப்பட்டுள்ளது .
     3. மேலும் , இந்தக் கல்வி அலைவரிசைகள் அதிக அளவில் சென்று சேரும் வகையில் , டாடா ஸ்கை , ஏர்டெல் போன்ற தனியார் டிடிஎச் இயக்குபவர்களுடன் ஒப்பந்தம் .
     4. கல்வி தொடர்பான நிகழ்ச்சிகளை சுவயம் பிரபா சேனல்களில் ஒளிபரப்ப , இந்தியாவில் உள்ள மாநிலங்களுடன் நேரத்தைப் பகிர்ந்து கொள்வதில் ஒருங்கிணைப்பு ( தினசரி 4 மணி நேரம் )
     5. மார்ச் 24 முதல் இன்று வரை திக்‌ஷா தளத்தை 61 கோடி பேர் பார்த்துள்ளனர் .
     6. இ - பாடசாலா தளத்தில் 200 புதிய பாடப் புத்தகங்கள் சேர்க்கப்பட்டுள்ளன .

      * கொவிட்டுக்கு பிந்தைய காலத்தில் தொழில்நுட்பம் சார்ந்த பங்குடன் கல்வி

         1. பிஎம் இவித்யா - உடனடியாகத் தொடங்கப்படவுள்ள டிஜிடல் / ஆன்லைன் கல்விக்கான பன்முறை அணுக்க நிகழ்ச்சியில் இடம்பெறவுள்ள அம்சங்கள் ;
         1. மாநிலங்கள் / யூனியன் பிரதேசங்களில் பள்ளிக்கல்விக்கான திக்‌ஷா ; அனைத்து வகுப்புகளுக்கான இ - உள்ளடக்கம் , கியூஆர் கோட் வலுப்படுத்தப்பட்ட பாடப்புத்தகங்கள் ( ஒரு நாடு , ஒரு டிஜிடல் தளம் )
         2. 1 முதல் 12 வகுப்புகளுக்கான தலா ஒரு டிவி சேனல் ஒதுக்கீடு ( ஒரு வகுப்பு , ஒரு சேனல் )
         3. வானொலி , சமுதாய வானொலிகளை அதிகமாகப் பயன்படுத்துதல்
         4. பார்வையற்றோர் , செவித்திறன் அற்றவர்களுக்கான சிறப்பு இ - உள்ளடக்கம்
         5. 2020 மே 30- ம் தேதி வாக்கில் , ஆன்லைன் வகுப்புகளைத் தொடங்க 100 முன்னணி பல்கலைக்கழகங்களுக்கு அனுமதி
         1. மனோதர்பன் - மனோபலம் , உணர்வு ரீதியில் நலம் பெறுவதற்கு மாணவர்கள் , ஆசிரியர்கள் , குடும்பங்களுக்கு உள ரீதியான ஆதரவு வழங்குவதற்கான முன்முயற்சி உடனடியாக துவக்கம்

    3. பள்ளி , சிறு குழந்தை பருவம் மற்றும் ஆசிரியர்களுக்கான புதிய தேசியப் பாடத்திட்டம் மற்றும் கல்வி வரையறை தொடங்கப்படும் ; உலகம் மற்றும் 21- ஆம் நூற்றாண்டுத் திறன் தேவைகள் ஒருங்கிணைப்பு .


    4. 2025- ஆம் ஆண்டுக்குள் , ஒவ்வொரு குழந்தையும் கற்றுக்கொள்ளும் மட்டத்தை அடைவது மற்றும் 5 தரத்தில் பெறுவது ஆகியவற்றை உறுதி செய்வதற்கான தேசிய அடிப்படை எழுத்தறிவு மற்றும் எண்ணறிவு இயக்கம் 2020 டிசம்பரில் தொடங்கப்படும் .


    பள்ளிக்கல்வி மற்றும் எழுத்தறிவுத் துறைச் செயலர் திருமிகு . அனிதா கார்வால் அளித்த விளக்கப்படத்தில் , கோவிட் -19 தொற்று முன்னெப்போதும் கண்டிராத சுகாதார நெருக்கடி நிலையை ஏற்படுத்தியுள்ளது சுட்டிக்காட்டப்பட்டது . பள்ளிக்கல்வியையும் அது பாதித்துள்ளது எடுத்துக்காட்டப்பட்டது . பள்ளிகள் மூடப்பட்டிருக்கும் நிலையில் , கற்றலைத் தொடர்வதை உறுதிசெய்யும் வகையில் பின்வரும் முயற்சிகளை துறை மேற்கொண்டுள்ளது ;

      * பிஎம் இ - வித்யா - பள்ளிக்கல்வி
      * சுவயம் பிரபா டிவி அலைவரிசைகள் மூலம் டிஜிடல் கற்றல்
      * தேசிய திறந்த நிலைப் பள்ளி நிறுவனம்
      * டிஜிடல் புத்தகங்கள் மற்றும் இ - உள்ளடக்கத்துக்கான இ - பாடசாலா
      * சுவயம் தளம்
      * ஆபரேசன் டிஜிடல் வாரியம்
      * தேசிய திறந்த நிலைக் கல்வியியல் வளங்கள் கருவூலம்
      * நீண்டகாலக் கற்றல் உத்தி பற்றிய கற்பனை மற்றும் வடிவ மின்ணணுக் கல்வி
      * டிஜிட்டல் கல்வி சென்று சேராத அனைத்து உயர் தொடக்கப்பள்ளி , இடைநிலை மற்றும் மேல்நிலை அரசு பள்ளிகளில் ஐசிடி வசதிகளை அளித்தல்
      * சிறப்பாக செயல்படும் மாநிலங்களுக்கு ஊக்குவிப்பு
      * மத்திய மனித வள மேம்பாட்டு அமைச்சகம் உருவாக்கியுள்ள பிஜிஐ , திறமையை மதிப்பிடும் கருவியாகப் பயன்படுத்தப்படும் .
      * பிஜிஐ மதிப்பிடும் முடிவுகள் , கற்றல் முடிவுகள் அளவீடு ( 6 குறியீடுகள் ), இடைநிலைக் கல்விக்கு பெண்கள் மாறும் மட்டம் ( ஒரு குறியீடு ) பயன்படுத்தப்படும் .
      * அதிக தரக்குறியீடு பெறும் மாநிலம் மற்றும் அதிக சதவீத முன்னேற்றம் காட்டும் 3 மாநிலங்களுக்கு ஊக்கத்தொகை அடிப்படையிலான மானியங்கள் ஒதுக்கப்படலாம் .
      * கிரேடு வழங்கும் நோக்கத்துக்காக , பள்ளி மட்டத்தில் கற்றல் முடிவுகள் மூன்றாவது தரப்பால் மதிப்பிடப்படும் . மதிப்பீட்டு விதிமுறைகளை வகுப்பதில் நிதிஆயோக்கை துறை ஈடுபடுத்தும் .

    பள்ளிக்கல்வி மற்றும் எழுத்தறிவுத் துறைக்கான மொத்தக் கணிப்புகள் வருமாறு ;

                                                                                                                                          
வரிசை எண் .  பொருளடக்கம்                                                                                                      தேவையான நிதி
                                                                                                                                          
                                                                                                                                          
                                                                                                                                          
1            2021-22 முதல் 2025-26 வரை , கல்விக்கான உரிமை (RTE) தலையீடுகளின் படி ஐந்து ஆண்டுகளுக்கான திருத்தப்பட்டக் கணிப்பு  4,62,827.39 
                                                                                                                                          
                                                                                                                                          
                                                                                                                                          
2            என்இபி 2020 – ஐ செயல்படுத்துவதற்கான கூடுதல் நிதி                                                                 1,13,684.51 
                                                                                                                                          
                                                                                                                                          
                                                                                                                                          
3            குறிப்பிட்ட பிரிவு மானியங்கள் ( பிஜிஐ பிரிவு )                                                                   5,000.00    
                                                                                                                                          
                                                                                                                                          
                                                                                                                                          
4            3.10 லட்சம் அரசு பள்ளிகளில் ஐசிடி வசதிகளை அளித்தல்                                                               55,840.00   
                                                                                                                                          
                                                                                                                                          
                                                                                                                                          
மொத்தம்      மொத்தம் தேவையான நிதி                                                                                             6,37,351.90 
                                                                                                                                          
                                                                                                                                          

    உயர் கல்வித்துறைச் செயலர் திரு அமித்காரேயும் குழுவின் முன்பாக விளக்கமளித்தார் . மாறிவரும் மக்கள்தொகை , உயர்கல்வியில் உலக ஒப்பீடுகளை மேற்கொள்ள இந்தியாவின் தயார்நிலை ஆகியவை பற்றி அவர் எடுத்துரைத்தார் . 2035- ஆம் ஆண்டு வாக்கில் 50 சதவீதத்தை எட்டும் வகையில் ஜிஇஆர் - ஐ அதிகரிப்பது உள்ளிட்ட சவால்கள் மற்றும் சீர்திருத்தங்களை அவர் விரிவாகத் தெரிவித்தார் . இதனை எட்ட தர அங்கீகாரம் , ஆன்லைன் , டிஜிட்டல் , கலவை முறை கல்வி உள்ளிட்ட தொழில்நுட்பம் சார்ந்த கல்வி ஆகியவற்றின் மூலம் தன்னாட்சி தேவை என்று அவர் தெரிவித்தார் . ஆன்லைன் கல்விக்கான ஏராளமான ஒழுங்குமுறை சீர்திருத்தங்களை மேற்கொள்ள துறை உத்தேசித்துள்ளது .


    2021-22 முதல் 2025-26 வரையிலான காலத்தை விருதுக்கான கணிப்பாக நிதிக்குழுவுக்குத் துறை அளித்துள்ளது .


    உயர் கல்வித்துறைக்கு தேவைப்படும் நிதித்தேவை குறித்த விரிவான கணிப்புகள் நிதிக்குழுவிடம் அளிக்கப்பட்டுள்ளன . துறை கல்வி தர மேம்பாடு மற்றும் உள்ளார்ந்த திட்டத்துக்கு ( இகியூயுஐபி ), 5 ஆண்டுகளுக்கு ரூ . 1,32,559.9 கோடியாக கணிக்கப்பட்டுள்ளது . ஆன்லைன் படிப்புகள் , திட்டங்களுக்காக 5 ஆண்டுகளுக்கு , இத்துறை மேலும் ரூ .2306.4 கோடியாக தனது கணிப்பை வெளியிட்டுள்ளது . மடிக்கணினி , டேப்லட்டுகள் , கைபேசிகள் , தொலைக்காட்சி பெட்டிகள் போன்றவற்றை உருவாக்குவதற்கு 5 ஆண்டு காலத்துக்கு ரூ .60,900 கோடி தேவைப்படுகிறது . எக்கியூப் திட்டத்தை அமல்படுத்திய பின்னர் ( 2020-21 முதல் 2025-26 வரை ) உயர் கல்வித்துறைக்கு அடுத்த 5 ஆண்டு காலத்துக்கு மொத்தம் ரூ . 4,00,576.25 கோடி தேவைப்படும் எனத் தெரிவித்ததுள்ளது .


    அமைச்சகம் தெரிவித்த இந்த அனைத்து விஷயங்கள் குறித்தும் நிதிக்குழு விரிவான விவாதம் நடத்தியது . அரசுக்கு இறுதி பரிந்துரை வழங்கும்போது , இவை ஒவ்வொரு பிரிவு குறித்தும் கவனிக்கப்படும் என்று நிதிக்குழு உறுதி அளித்துள்ளது .


    *****

    
    
    (Release ID: 1635229) Visitor Counter : 21
    
    
      Read this release in: Marathi , English , Urdu , Hindi , Punjabi , Manipuri , Bengali , Telugu
    
    
    

    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
*