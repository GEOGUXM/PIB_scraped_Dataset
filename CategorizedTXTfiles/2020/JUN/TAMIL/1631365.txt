      அறிவியல் மற்றும் தொழில்நுட்பத்துறை

      அறிவியல், தொழில்நுட்பம் மற்றும் புதுமைக் கண்டுபிடிப்புகளுக்கான கொள்கை. 2020 -க்கான பொதுமக்கள், நிபுணர்கள் ஆலோசனைக்கான ’நகர அரங்கக் கூட்டம்’ தொடக்கம்.
      Posted On: 13 JUN 2020 2:04PM by PIB Chennai


    அறிவியல் , தொழில்நுட்பம் மற்றும் புதுமைக் கண்டுபிடிப்புகளுக்கான எஸ் . டி . ஐ . பி . கொள்கை 2020 - ஐ உருவாக்குவதற்கான பொதுமக்கள் மற்றும் நிபுணர்கள் கலந்தாலோசனைக் கூட்டமான நகர அரங்கக் கூட்டத்தை ,, மத்திய அரசின் முதன்மை அறிவியல் ஆலோசகர் திரு . கே . விஜயராகவன் மற்றும் அறிவியல் தொழில்நுட்பத் துறை செயலாளர் பேராசிரியர் அசுதோஷ் சர்மா ஆகியோர் , ஜுன் 12, 2020 அன்று தொடங்கி வைத்தனர் .


    கூட்டத்தில் தொடக்க உரையாற்றிய பேராசிரியர் கே . விஜயராகவன் , மாற்றம் , நிலைத்தன்மை , சுற்றுச்சூழல் , உயிரி பன்முகத்தன்மை மற்றும் தகவல் போன்ற துறைகளில் கவனம் செலுத்தக்கூடிய அறிவியல் ஆராய்ச்சிகளில் முதலீடு செய்வது கடினம் என்பதை கோவிட் -19 பாதிப்பு நமக்கு உணர்த்தியிருப்பதாகக் கூறினார் . ” பிரிட்டிஷ் காலனி ஆதிக்கத்திலிருந்து விடுபட்ட நாடுகளில் , அறிவியல் தொழில்நுட்ப வளர்ச்சிக்கு அதிகளவில் முதலீடு செய்த நாடுகளில் இந்தியாவும் ஒன்று “ எனவும் அவர் குறிப்பிட்டார் .


    மொழி மற்றும் பிற வகையான அனைத்துத் தடைகளையும் கடந்து , அறிவியலும் , அறிவாற்றலும் அனைவருக்கும் கிடைக்கச் செய்ய வேண்டியது அவசியம் எனவும் அவர் வலியுறுத்தினார் .


    முதற்கட்ட ஆலோசனை நடவடிக்கையானது , அறிவியல் , தொழில்நுட்பம் மற்றும் புதுமைக் கண்டுபிடிப்புகளுக்கான கொள்கை -2020 ஐ பரவலாக்கப்பட்ட , ஏற்றத்தாழ்வுகள் மற்றும் உள்ளடக்கியதாக உருவாக்குவதற்கு , பெருமளவிலான பொதுமக்கள் மற்றும் நிபுணர்களின் கருத்துக்களை அறிவதற்கான பிரத்யேக அமைப்பான அறிவியல் கொள்கை அமைப்பு வாயிலாக விரிவான கலந்தாலோசனை நடத்துவதாகும் .

      * நிகழ்ச்சியில் உரையாற்றிய பேராசிரியர் அசுதோஷ் சர்மா , புதிய கொள்கையானது , சங்கிலித் தொடரில் நலிந்த இணைப்புகளை அடையாளம் காண்பதுடன் , தேவைகளை இணைப்பதில் ஏற்படும் குறைபாடுகளையும் கண்டறிந்து அவற்றை சரி செய்ய சம்பந்தப்பட்ட அனைத்துத் தரப்பினரையும் தடையற்ற முறையில் இணைத்து , புதிய கொள்கையை உருவாக்க வேண்டும் என்றார் . தொழில்நுட்பங்களை ஒருங்கிணைப்பதும் , குவிப்பதும் தான் எதிர்காலம் என்றும் அவர் குறிப்பிட்டார் .

    அறிவியல் கொள்கைக்கான வடிவமைப்பு குறித்து எடுத்துரைத்த அவர் , இந்த 2020 கொள்கை எந்த வகையில் முக்கியத்துவம் வாய்ந்தது என்பதை எடுத்துரைத்ததுடன் , புள்ளி விவரங்கள் , மதிப்பீடு ஞானம் , அறிவாற்றல் போன்றவற்றை ஒருங்கிணைத்து , அறிவியலின் பல்வேறு அம்சங்களிலும் மாற்றத்தைக் கொண்டு வருவதாகும் என்றும் தெரிவித்தார் .


    புதிய தேசிய அறிவியல் தொழில்நுட்பம் மற்றும் புதுமைக் கண்டுபிடிப்புகளுக்கான கொள்கை 2020- ஐ உருவாக்கும் பணியில் பல்வேறு தரப்பட்டவர்களை ஈடுபடுத்துவதற்கான நடவடிக்கைகளை , மத்திய அரசின் முதன்மை அறிவியல் ஆலோசகர் அலுவலகமும் , மத்திய அறிவியல் தொழில்நுட்பத்துறையும் மேற்கொண்டு வருகின்றன .


    அறிவியல் , தொழில்நுட்பம் மற்றும் புதுமைக் கண்டுபிடிப்புகளுக்கான கொள்கை - 2020- ஐ உருவாக்கும் பணி , ஒன்றுக்கொன்று தொடர்புடைய 4 உயர் தர வழித்தடத்தில் , அதில் தொடர்புடையவர்களை பெருமளவுக்குச் சென்றடையும் விதமாக மேற்கொள்ளப்பட்டு வருகிறது .


    *****


    

    
    (Release ID: 1631365) Visitor Counter : 29
    
    
      Read this release in: English , Urdu , Hindi , Manipuri , Bengali , Punjabi , Telugu
    
    
    

*