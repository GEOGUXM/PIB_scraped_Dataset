      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      புதிய வாகனங்களின் பதிவு, ஓட்டுநர் உரிமங்கள் மற்றும் பழைய வாகனங்களின் பயன்பாட்டை நிறுத்துவது தொடர்பான மோட்டார் வாகன விதிகளை மாற்றுவது குறித்து பொதுமக்களிடம் இருந்து ஆலோசனைகள் வரவேற்கப்படுகின்றன
      Posted On: 03 JUN 2020 4:50PM by PIB Chennai


    புதிய வாகனங்களின் பதிவு , ஓட்டுநர் உரிமங்கள் மற்றும் பழைய வாகனங்களின் பயன்பாட்டை நிறுத்துவது தொடர்பாக மோட்டார் வாகன விதிகளில் செய்யப்பட்டுள்ள மாற்றங்கள் குறித்து பொதுமக்களிடம் இருந்து ஆலோசனைகளை சாலைப் போக்குவரத்து மற்றும் நெடுஞ்சாலைகள் அமைச்சகம் மறுபடியும் வரவேற்றுள்ளது . இதைப் பற்றிய அறிவிப்பு, இதற்கு முன்னர் இந்த வருடம் 18 மார்ச் அன்று வெளியிடப்பட்டிருந்தது . ஆனால் , பொது முடக்க நிபந்தனைகளால் ஏற்பட்ட பாதிப்பால் , அறிவிப்பு குறித்து அறிந்து கொள்ளவும் , கருத்துகளை வழங்கவும் பங்குதாரர்களுக்கு போதுமான வாய்ப்பு தரப்பட வேண்டும் என்று உணரப்பட்டது .


    இது தொடர்பாக 29 மே , 2020 அன்று வெளியிட்டப்பட்ட இரண்டு அறிவுப்புகளை www.morth.gov.in என்னும் இணையதளத்தில் காணலாம் .


    மோட்டார் வாகன சட்டத் திருத்தத்தின் 4-28 பிரிவை 336( ஈ ) எண்ணுடைய வரைவு அறிவிப்பு குறிக்கிறது . கீழ்கண்ட முக்கிய விஷயங்களை இது கவனத்தில் கொள்கிறது :


    * மின்னணு படிவங்கள் மற்றும் ஆவணங்களின் பயன்பாடு ( மருத்துவச் சான்றிதழ் , கற்போர் உரிமம் , ஓட்டுநர் உரிமத்தைத் திரும்ப ஒப்படைத்தல் , ஓட்டுநர் உரிமப் புதுப்பிப்பு )


    * ஆன்லைன் கற்போர் உரிமம்


    * தேசியப் பதிவேடு


    * முகவர் மையப் பதிவு


    * 60 நாட்களுக்கு முன்னரே உரிமம் புதுப்பித்தல்


    * 30 நாட்களுக்கான நீட்டிப்புடன் 6 மாதங்களுக்கு தற்காலிகப் பதிவு ( வண்டியைக் கட்டமைத்தல் போன்றவைக்காக )


    * வணிகச் சான்றிதழ் - மின்னணு


    * மாறுதல்கள் , கூடுதல் பாகங்களைப் பொருத்துதல் மற்றும் கைமாறும் வாகனங்கள்


    * மாற்றத்துக்குள்ளான வாகனங்களுக்கான காப்பீடு


    மோட்டார் வாகன சட்டத் திருத்தத்தின் 39-40 பிரிவை 337( ஈ ) எண்ணுடைய வரைவு அறிவிப்பு குறிக்கிறது . கீழ்கண்ட விஷயங்களை இது கவனத்தில் கொள்கிறது :


    * பழுதான வாகனங்களைத் திரும்பப்பெறும் கொள்கை


    அ . திரும்பப் பெறுவதற்கான செயல்முறை


    ஆ . விசாரணை அதிகாரிக்கு அளிக்கப்படும் தகவல்கள் குறித்த செயல்முறை


    இ . விசாரணை முறை - குறித்த நேரத்துக்குள் (6 மாதங்கள் )


    ஈ . சோதனை முகமைகளின் பங்களிப்பு


    * உற்பத்தியாளர்கள் , இறக்குமதியாளர்கள் மற்றும் பாகங்களைப் பொருத்துபவர்களின் கோரிக்கைகள்


    * சோதனை முகமைக்களுக்கான அங்கீகாரம்


    இணைச் செயலாளர் ( போக்குவரத்து ), சாலைப் போக்குவரத்து மற்றும் நெடுஞ்சாலைகள் அமைச்சகம் , டிரான்ஸ்போர்ட் பவன் , நாடாளுமன்ற சாலை , புது தில்லி - 11001 (email: jspb-morth@gov.in) என்னும் முகவரிக்கு இந்த அறிவிப்புகள் வெளியிடப்பட்ட 60 நாட்களுக்குள் ஆலோசனைகள் அல்லது கருத்துகளை அனுப்பலாம் . ஏற்கனவே அனுப்பப்பட்ட கருத்துகளை மீண்டும் அனுப்பத் தேவையில்லை .


    ***

    
    
    (Release ID: 1629146) Visitor Counter : 33
    
    
      Read this release in: Hindi , English , Urdu , Marathi , Punjabi , Telugu