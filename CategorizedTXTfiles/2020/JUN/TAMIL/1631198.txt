      சுகாதாரம் மற்றும் குடும்ப நலத்துறை அமைச்சகம்

      கோவிட் – 19 தற்போதைய நிலவரம் குணமடைவோர் விகிதம் 49.47 சதவீதமாக உயர்வு
      Posted On: 12 JUN 2020 4:00PM by PIB Chennai


    கோவிட் – 19 தொற்றுள்ள நோயாளிகளில் குணமடைவோர் விகிதம் தொடர்ந்து உயர்ந்து வருகிறது . மேலும் , தற்போதைய நிலவரப்படி அது 49.47 சதவீதமாக உள்ளது . மொத்தம் 1,47,194 தனிநபர்கள் நோயில் இருந்து குணமடைந்துள்ளனர் . மேலும் , இத்துடன் தற்போது மருத்துவக் கண்காணிப்பில் உள்ள தனிநபர்களின் எண்ணிக்கை 1,41,842 பேராக உள்ளது . கடந்த 24 மணி நேரத்தில் மட்டும் 6,166 பேர் கோவிட் -19 ல் இருந்து குணமடைந்துள்ளனர் .


    இரட்டிப்பு விகிதம் / காலம் தொடர்ந்து மேம்பட்டு வருகிறது . அது ஊரடங்கு தொடங்கும் காலத்தில் இருந்த 3.4 என்ற நாள் அளவில் இருந்து தற்போது 17.4 நாட்களாக உயர்ந்துள்ளது .


    கேபினட் செயலாளர் வீடியோ கான்பரன்ஸ் மூலம் அனைத்து மாநில தலைமைச் செயலாளர்கள் , சுகாதாரச் செயலாளர்கள் மற்றும் நகர்ப்புற மேம்பாட்டுத்துறை செயலாளர்கள் ஆகியோருடன் ஆலோசனை நடத்தினார் . அப்போது , கட்டுப்படுத்தப்பட்ட பகுதிகள் , சோதனைகள் , மற்றும் நோயாளிகளைக் கண்டறிதல் , சுகாதாரக் கட்டமைப்புகள் மேம்பாடு , நோயாளிகளுக்கான மருத்துவ மேலாண்மை , கோவிட் -19 தொடர்பான சீரிய மேலாண்மையில் சமூக ஈடுபாடு ஆகியவற்றில் கூடுதல் கவனம் செலுத்தும்படி கேட்டுக் கொள்ளப்பட்டது .


    மேலும் , நோய் அதிகம் பரவும் மையங்கள் மற்றும் கட்டுப்படுத்தப்பட்ட பகுதிகளுக்கான விதிகளைக் கடுமையாக்குதல் ஆகியவற்றில் சிறப்பு கவனம் செலுத்தும்படி மாநிலங்கள் கேட்டுக் கொள்ளப்பட்டன . இதன் மூலம் வைரஸ் பரவலைக் கட்டுப்படுத்த முடியும் என்று தெரிவிக்கப்பட்டது . இதே போல் , கட்டுப்படுத்தப்பட்ட பகுதிகளில் வீடு , வீடாகச் சென்று சிறப்புக் குழுக்கள் மூலம் சோதனை நடத்தி , ஆரம்ப காலத்திலேயே பாதிக்கப்பட்டவர்களை கண்டறிய வேண்டும் என்றும் அறிவுறுத்தப்பட்டது . மேலும் , மருத்துவமனைகள் கட்டமைப்பு மேம்படுத்துதலை விரைவாக்க வேண்டும் என்று கேட்டுக் கொள்ளப்பட்டது . இதன் மூலம் கணிக்கப்பட்ட அளவிலான நோயாளிகளை சமாளிக்க முடியும் என்பதுடன் , போதுமான அளவிலான உபகரணங்கள் ( உதாரணத்துக்கு நாடித்துடிப்பு மற்றும் ஆக்சிஜன் அளவீடு கருவிகள் ), பயிற்சி பெற்ற தனிமனித வளங்கள் ( டாக்டர்கள் , செவிலியர்கள் , மருத்துவம் அல்லாத ஊழியர்கள் ) இருப்பதையும் உறுதி செய்ய முடியும் என்று கூறப்பட்டது .


    முன்னெச்சரிக்கை நடவடிக்கைகளை முன்னெடுத்துச் செல்வது மிக முக்கியமானது என்றும் , பாதிக்கப்படக்கூடிய மக்களில் குறிப்பாக முதியவர்கள் மற்றும் தீவிர நோயாளிகளுக்கு மிகவும் முக்கியமானது என்றும் கூட்டத்தில் வலியுறுத்தப்பட்டது . டெல்லி எய்ம்ஸ் மருத்துவமனையுடன் இணைந்து மருத்துவ நிபுணர்கள் மையங்கள் தயாரித்தளித்த நோய் அறிகுறிகள் மற்றும் மேம்படுத்தப்பட்ட மருத்துவப் பயிற்சிகள் உதவியுடன் நோயாளிகளை உரிய சிகிச்சைக்குப் பரிந்துரைத்தல் குறித்தும் கூட்டத்தில் வலியுறுத்தப்பட்டது . மேலும் , அனைத்து நேரத்திலும் சமூகவிலகல் மற்றும் கோவிட் -19 முன்னெச்சரிக்கை நடவடிக்கைகள் ஆகியவை குறித்து சமூகத்தில் விழிப்புணர்வு ஏற்படுத்தும் நடவடிக்கைகளில் மாநிலங்கள் ஈடுபட வேண்டும் என்றும் கேட்டுக் கொள்ளப்பட்டது .


    பாதிக்கப்பட்ட நபர்களிடம் நாவல் கொரோனா வைரசைக் கண்டறிவதற்கான சோதனை மையங்களின் எண்ணிக்கையை இந்திய மருத்துவ ஆராய்ச்சிக் கவுன்சில் அதிகரித்துள்ளது . தற்போது 877 ஆய்வகங்கள் (637 அரசு ஆய்வகங்கள் மற்றும் 240 தனியார் ஆய்வகங்கள் ) நாட்டில் இயங்கி வருகின்றன . கடந்த 24 மணி நேரத்தில் 1,50,305 மாதிரிகள் சோதனை செய்யப்பட்டுள்ளன . மொத்தம் 53,63,445 மாதிரிகள் இதுவரையில் சோதனை செய்யப்பட்டுள்ளன .

    
    
    (Release ID: 1631198) Visitor Counter : 17
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Telugu , Kannada , Malayalam