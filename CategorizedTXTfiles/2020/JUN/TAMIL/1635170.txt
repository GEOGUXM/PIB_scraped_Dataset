      சிறப்பு சேவைகள் மற்றும் கட்டுரைகள்

      இந்தியக் குடியரசுக் கட்சியின் (அதவாலே பிரிவு) மூத்த துணைத்தலைவர் திரு.எம்.ஆதிகேசவன் மறைவுக்கு மத்திய இணையமைச்சர் திரு.ராம்தாஸ் அதவாலே இரங்கல்
      Posted On: 29 JUN 2020 6:47PM by PIB Chennai


    இந்தியக் குடியரசுக் கட்சி ( அதவாலே பிரிவு ) மூத்தத் துணைத்தலைவரும், சென்னையைச் சேர்ந்த வழக்கறிஞருமான திரு . எம் . ஆதிகேசவன் , 28 ஜுன் , 2020 அன்று சென்னையில் உள்ள தனியார் மருத்துவமனை ஒன்றில் காலமானார் .


    அவரது மறைவுக்கு இந்தியக் குடியரசுக் கட்சி ( அதவாலே பிரிவு ) தலைவரும் , மத்திய சமூக நீதி மற்றும் அதிகாரமளித்தல் துறை இணையமைச்சருமான திரு . ராம்தாஸ் அதவாலே ஆழ்ந்த இரங்கல் தெரிவித்துள்ளார் .


    அவர் வெளியிட்டுள்ள இரங்கல் செய்தியில் , வழக்கறிஞரான திரு . எம் . ஆதிகேசவன் , கட்சியின் தீவிர உறுப்பினராகவும் , தமிழகம் மட்டுமின்றி , தென்னிந்தியா முழுவதும் உள்ள ஒடுக்கப்பட்ட மக்களின் முன்னேற்றத்திற்காகவும் அயராது உழைத்தவர் என்று குறிப்பிட்டுள்ளார் .


    திரு . ஆதிகேசவனின் மறைவு , தமது கட்சிக்கு ஏற்பட்ட ஈடுசெய்ய முடியாத இழப்பு என்று கூறியுள்ள மத்திய அமைச்சர் திரு . ராம்தாஸ் அதவாலே , அவரது சேவைகள் என்றும் நினைவுகூறத்தக்கவை என்றும் தெரிவித்துள்ளார் . மேலும் , திரு . ஆதிகேசவனின் மறைவு , தனிப்பட்ட முறையில் தமக்கு ஏற்பட்ட பேரிழப்பு என்றும் , அவர் மறைந்தாலும் , நலிவடைந்த பிரிவைச் சேர்ந்த மக்களுக்காக ஆற்றிய பணிகள் என்றென்றும் அவரது நினைவைப் போற்றும் என்றும் தெரிவித்துள்ளார் .


    துயரமான இத்தருணத்தில் , திரு . எம் . ஆதிகேசவனின் குடும்பத்தினருக்கு தமது ஆழ்ந்த இரங்கலைத் தெரிவித்துக் கொள்வதாகவும் மத்திய அமைச்சர் திரு . ராம்தாஸ் அதவாலே குறிப்பிட்டுள்ளார் . அவரது ஆன்மா சாந்தியடைய இறைவனிடம் பிரார்த்திப்பதாகவும் திரு . ராம்தாஸ் அதவாலே , தமது இரங்கல் செய்தியில் கூறியுள்ளார் .


    *****

    
    
    (Release ID: 1635170) Visitor Counter : 18
    
    
      Read this release in: English