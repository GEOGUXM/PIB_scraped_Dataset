      அறிவியல் மற்றும் தொழில்நுட்பத்துறை

      மருத்துவ மற்றும் நறுமணத் தாவரங்கள் குறித்த புகைப்படப் போட்டியை மத்திய மருத்துவ மற்றும் நறுமணத் தாவரங்கள் நிறுவனம் அறிவித்தது.
      Posted On: 14 JUN 2020 2:37PM by PIB Chennai


    மருத்துவ மற்றும் நறுமணத் தாவரங்கள் எப்போதும் மக்களின் கவனத்தைக் கவர்ந்து வருகின்றன . சில தாவரங்கள் வியப்பூட்டும் வகையில் அழகானவை ; வேறு சில தாவரங்கள் பொதுவாகக் காணக்கிடைப்பதில்லை . இந்தத் தாவரங்கிளின் உள்ளார்ந்த மதிப்பு , மனித குலத்துக்கும் , விலங்குகளுக்கும் பற்பல ஆண்டுகளாக சுகாதாரத்தையும் , உடல்நலத்தையும் பேணப் பயன்பட்டு வருகிறது . அதே சமயம் , இந்தத் தாவரங்களில் பலவற்றின் மருத்துவ மகத்துவம் , அவற்றின் பயன்பாடு பற்றி நம்மில் பலருக்கு முழுவதுமாகத் தெரிவதில்லை . . இத்தகைய தாவரங்களின் பயன்பாடு குறித்து விழிப்புணர்வை ஏற்படுத்தும் முயற்சியாக , மத்திய மருத்துவ மற்றும் நறுமணத்தாவரங்கள் நிறுவனம் ( சிஐஎம்ஏபி ), இத்தாவரங்கள் பற்றிய புகைப்படப் போட்டியை அறிவித்துள்ளது . இந்தப் போட்டியின் மூலம் , இத்தாவரங்களைப் பாதுகாக்க வேண்டிய அவசியம் பற்றி தெரிவிக்க மத்திய மருத்துவ மற்றும் நறுமணத் தாவரங்கள் நிறுவனம் Central Institute of Medicinal and Aromatic Plants ( CIMAP ) விரும்புகிறது .


    ‘ உங்கள் மருத்துவ மற்றும் நறுமணத் தாவரங்கள் பற்றித் தெரிந்து கொள்ளுங்கள் ’ என்பது போட்டியின் கருப்பொருளாகும் . முதல் பரிசு , இரண்டாம் பரிசு , மூன்றாம் பரிசுக்கு தேர்வு செய்யப்படுபவர்கள் முறையே ரூ .5000, ரூ .3000, ரூ .2000 ரொக்கப் பரிசைப் பெறுவார்கள் . இது தவிர , ஆறுதல் பரிசாக தலா ரூ .1000 வீதம் 10 பேருக்கு வழங்கப்படும் .


    இந்தப் போட்டியில் , அனைத்து தொழில்முறை மற்றும் துறை சார்பற்ற இந்தியப் புகைப்படக் கலைஞர்கள் அனைவரும் பங்கேற்கலாம் . ஒவ்வொரு நுழைவுக்கும் 3 புகைப்படங்கள் வரை அனுப்பலாம் . உள்நாட்டுத் தாவரங்களுக்கு முன்னுரிமை அளிக்கப்படும் . அதேசமயம் , மிகவும் பொதுவாக அறியப்பட்டுள்ள தோட்டக்கலை அல்லது அலங்காரத் தாவரங்களை தவிர்க்குமாறு நிறுவனம் கேட்டுக்கொண்டுள்ளது .


    ஒவ்வொரு புகைப்படத்துடனும் , தாவரத்தின் சரியான லத்தீன் மற்றும் இந்திய மொழிப் பெயரைக் குறிப்பிடுவதுடன், அதன் மருத்துவ, நறுமண குணம் மற்றும் முக்கியத்துவம் பற்றி 20-30 வார்த்தைகளில் கூறவேண்டும். டிஜிட்டல் புகைப்படங்கள் pc@cimap.res.in. என்ற மின்னஞ்சல் முகவரிக்கு அனுப்பப்படலாம் . விண்ணப்பங்கள் தாக்கல் செய்ய கடைசி நாள் ஜூன் 30, 2020 . போட்டி குறித்த இதர விவரங்களுக்கு www.cimap.res.in. என்ற தளத்தை அணுகவும் .


    -----------

    
    
    (Release ID: 1631514) Visitor Counter : 57
    
    
      Read this release in: Bengali , English , Urdu , Marathi , Hindi , Manipuri , Telugu