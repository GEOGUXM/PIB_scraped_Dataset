      எரிசக்தி அமைச்சகம்

      ரூ 1 லட்சம் கோடிக்கும் அதிகமான கடன் ஒப்புதல்களுடன் நிதி ஆண்டு 2019-20-ஐ வலுவான நிலையில் பிஎஃப்சி நிறைவு செய்தது
      Posted On: 25 JUN 2020 4:33PM by PIB Chennai


    மின்சக்தித் துறையில் இந்தியாவின் முன்னணி வங்கி சாராத நிதி நிறுவனமும் , மின்சக்தி அமைச்சகத்தின் கீழ் இயங்கும் மத்திய பொதுத் துறை நிறுவனமுமான பவர் ஃபைனான்ஸ் நிறுவனம் ( Power Finance Corporation - PFC) , கோவிட் -19 பெரும் பரவல் உள்ளிட்ட பல்வேறு சவால்களுக்கு இடையிலும் , நிதி ஆண்டு 2019-20- ஐ ( ஏப்ரல் - மார்ச் ) வலுவான நிலையில் பிஎஃப்சி நிறைவு செய்தது .


    ரூ 1 லட்சம் கோடிக்கும் அதிகமான கடன் ஒப்புதல்களுடனும் , சுமார் ரூ. 68,000 கோடி கடன் வழங்குதல்களுடனும் வலிமையான நிதி செயல்திறனை கடந்த நிதி ஆண்டில் இந்தக் கடன் நிறுவனம் வெளிப்படுத்தியது . கோவிட் -19- ஐ கட்டுப்படுத்துவதற்கான தேசிய பொதுமுடக்கத்துக்கு இடையிலும் , மார்ச் 2020- இன் கடைசி வாரத்தில் ரூ. 11,000 கோடி கடன் வழங்கியது தான் அந்த ஆண்டின் சிறப்பம்சமாகும் . வலிமையான தகவல் தொழில்நுட்ப உள்கட்டமைப்பின் துணையுடன் , பணியாளர்கள் வீட்டிலிருந்து வேலை செய்த போதும் குறிப்பிடத்தகுந்த இந்தக் கடன் வழங்குதல் சாதனையை பிஎஃப்சியால் செய்ய முடிந்தது .


    கடந்த வருடத்தின் போது , நிதி அலகுகளில் 16 அடிப்படைப் புள்ளிகள் குறைந்ததை சமாளித்து , மொத்த வருவாயில் 16 சதவீதம் வளர்ச்சியை பவர் ஃபைனான்ஸ் நிறுவனம் அடைந்தது . நிறுவனத்தின் நிகர செயல்படாத சொத்துகள் 4.55 சதவீதத்தில் இருந்து 3.8 சதவீதமாகக் குறைந்து , அதன் சிறப்பான செயல்திறனை வெளிப்படுத்தியது . மேலும் , கடன் சொத்துகளில் 10 சதவீதம் வளர்ச்சியையும் , நிதி செலவுகளில் 16 அடிப்படைப் புள்ளிகள் வீழ்ச்சியும் , வட்டிப்பரவலில் 16 அடிப்படைப் புள்ளிகள் வளர்ச்சியையும் நிறுவனம் பதிவு செய்தது . மேலும் , கடந்த நிதி ஆண்டின் போது , ரூ 2,700 கோடி மதிப்பிலான ரத்தன் இந்தியா அமராவதி மற்றும் ஜி எம் ஆர் சத்தீஸ்கார் ஆகிய இரண்டு அழுத்தத்துக்குள்ளானத் திட்டங்களுக்கு பவர் ஃபைனான்ஸ் நிறுவனம் தீர்வு கண்டது .


    சவாலான சூழ்நிலைக்கு இடையிலும் , நிதி ஆண்டு 2020 க்கான வருடாந்திர நிகர லாபமான ரூ 6788 கோடி , பெருநிறுவன வரி விகிதத்தின் மாற்றத்தின் காரணமாக ஏற்பட்ட தாமதமான வரி சொத்தின் (DTA) ஒரு முறை தாக்கத்தைத் தவிர்த்து , நிதி ஆண்டு 2019 க்கான நிகர லாபமான ரூ 6953 கோடியுடன் ஒப்பிடும் அளவிலேயே இருந்தது . நிதி ஆண்டு 2020- இன் கடைசி 45 நாட்களில் ஏற்பட்ட அசாதாரணமான 6 சதவீத விகித மாற்றத்தின் காரணமாகவும் லாபம் பாதிக்கப்பட்டது .


    15 சதவீத வருவாய் வளர்ச்சி , 12 சதவீதக் கடன் சொத்து வளர்ச்சி , நிகர செயல்படாத சொத்துகள் 4.20 சதவீதத்தில் இருந்து 3.57 சதவீதமாகக் குறைந்தது ஆகியவை நிதி ஆண்டு 2019-20- இன் ( ஒருங்கிணைந்த வகையில் ) நிதி சிறப்பம்சங்களாகும் .


    ***

    
    
    (Release ID: 1634398) Visitor Counter : 20
    
    
      Read this release in: Telugu , English , Urdu , Hindi , Manipuri , Punjabi