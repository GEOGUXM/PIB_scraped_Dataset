      எஃகுத்துறை அமைச்சகம்

      எஃகு தயாரிப்பாளர்களுடன் திரு.தர்மேந்திர பிரதான் ஆலோசனைக் கூட்டம் நடத்தினார்.
      Posted On: 03 JUN 2020 11:15AM by PIB Chennai


    பிலாய் எஃகு ஆலையைச் சுற்றி , எஃகு தயாரிப்புத் தொகுப்பை மேம்படுத்த விரிவான திட்டம் வகுப்பது பற்றி , எஃகுத்துறை அமைச்சகம் , சாலைப்போக்குவரத்து மற்றும் நெடுஞ்சாலைத்துறை அமைச்சகம் , ரயிலவேத்தறை அமைச்சம் , இன்ஸ்டாக் ( எஃகு மேம்பாட்டு வளர்ச்சி மையம் ), இந்திய எஃகு ஆணையம் (SAIL) அதிகாரிகள் மற்றும் பிலாய் எஃகு தயாரிப்பாளர்கள் ஆகியோருடன் நேற்று காணொளிக் காட்சி மூலம் நடத்திய கூட்டத்துக்கு மத்திய எஃகு மற்றும் பெட்ரோலியம் , இயற்கை வாயுத்துறை அமைச்சர் திரு . தர்மேந்திர பிரதான் தலைமை தாங்கினார் . எஃகு பாலம் தயாரிப்பாளர்கள் சந்திக்கும் பிரச்னைகள் , அவர்களின் தேவைகள் குறித்து இந்தக் கூட்டத்தில்ஆலோசிக்கப்பட்டன .


    எஃகு தயாரிப்புத் தொகுப்பை உருவாக்குவது , இப்பகுதியில் சிறு , குறு , நடுத்தரத்தொழில் துறைக்கு ஊக்கமளித்து , வேலைவாய்ப்பை உருவாக்க உதவும் . உள்ளூர் பொருளாதாரத்தை ஊக்குவிக்கும் . இது மாண்புமிகு பிரதமர் அழைப்பு விடுத்த சுயசார்பு இந்தியா திட்டத்துக்கு வழிவகுக்கும் .


    துர்க் மாவட்டத்தில் உள்ள எஃகு தயாரிப்பாளர்களின் தேவை முழுவதையும் உறுதி செய்யவும் , இந்தக் கொள்முதலில் ஏதாவது தடைகள் ஏற்பட்டால் அதை அகற்றவும் , பிலாய் எஃகு ஆலை தலைமை நிர்வாக அதிகாரிக்கு திரு . தரமேந்திர பிரதான் உத்தரவிட்டார் .


    சாலைப்போக்குவரத்து மற்றும் நெடுஞ்சாலை அமைச்சகம் கட்டும் பாலங்கள் (MORTH) மற்றும் எஃகு பாலங்களை அதிகம் பயன்படுத்தும் ரயில்வே துறையில் , எஃகு பயன்பாட்டை அதிகரிக்கும் யுக்தி குறித்தும் அமைச்சர் ஆலோசித்தார் .

    
    
    (Release ID: 1628996) Visitor Counter : 12
    
    
      Read this release in: Punjabi , English , Urdu , Marathi , Hindi , Bengali , Manipuri , Odia , Telugu , Malayalam