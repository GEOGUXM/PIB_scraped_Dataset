      நிதி அமைச்சகம்

      கடந்த காலத்துக்கான (ஆகஸ்ட் 2017 முதல் ஜனவரி 2020 வரை) ஜி.எஸ்.டி தாமதக் கட்டணம் விதிப்பது குறித்து அடுத்து ஜி.எஸ்.டி கவுன்சில் கூட்டத்தில் விவாதிக்கப்படும்.
      Posted On: 01 JUN 2020 8:09PM by PIB Chennai


    ஜி . எஸ் . டி . ஆர் 3 பி ( GSTR 3B ) வரித்தாக்கல் படிவத்தை சமர்ப்பிக்காமல் இருப்பதற்கான தாமதக்கட்டணத்துக்கு விலக்கு அளித்தல் தொடர்பான டிவீட்டுகளை கடந்த காலத்தில் அரசு கவனத்தில் எடுத்துக் கொண்டு வந்தது . சரக்கு மற்றும் சேவைகள் வரி ( ஜி . எஸ் . டி ) அறிமுகப்படுத்தப்பட்ட காலத்தில் இருந்து அதாவது ஆகஸ்ட் 2017 இல் இருந்து வரித்தாக்கலுக்கான தாமதக் கட்டணத்தைத் தள்ளுபடி செய்ய வேண்டும் என்பதே பெருவாரியானவர்களின் கோரிக்கை ஆகும் .


    கோவிட் -19 பெருந்தொற்று காரணமாக ஏற்பட்டுள்ள தற்போதைய நெருக்கடியான சூழலில் ரூ .5 கோடிக்கும் குறைவான ஆண்டுத் தொழில் தொகை உள்ள சிறிய வர்த்தகர்களுக்கு உதவும் வகையில் நிதி அமைச்சர் திருமதி நிர்மலா சீத்தாராமன் ஏற்கனவே பிப்ரவரி , மார்ச் , ஏப்ரல் மற்றும் மே 2020 மாதங்களுக்கான ஜி . எஸ் . டி வரித்தாக்கல் காலக்கெடுவை ஜுன் 2020 வரை நீட்டித்து அறிவித்துள்ளார் . இந்த காலகட்டத்துக்கு தாமதக் கட்டணம் விதிக்கப்படாது .


    தற்போதைய கோரிக்கைகள் கடந்த காலகட்டத்துக்கு ( ஆகஸ்ட் 2017 முதல் ஜனவரி 2020 வரை ) தாமதக்கட்டணம் தள்ளுபடி செய்தல் தொடர்பாக உள்ளது . வரி செலுத்துவோர் வரிகளை உரிய காலக்கெடுவுக்குள் செலுத்துவதை உறுதி செய்வதற்காகத்தான் தாமதக் கட்டணம் விதிக்கப்படுகிறது என்பதைப் புரிந்து கொள்ள வேண்டும் . பொருள்களை வாங்கியவர்களிடம் இருந்து வசூலிக்கப்பட்ட கட்டணம் மீதான வரிகளும் அரசுக்குச் செலுத்த வேண்டிய நிலுவைகளும் உரிய காலத்தில் செலுத்தப்பட வேண்டும் என்பதை தாமதக் கட்டணம் விதிப்பது உறுதிப்படுத்துகிறது . மேலும் சட்டத்துக்கு உட்பட்டு நடப்பதற்காக குறிப்பிட்ட நெறிமுறைகள் கடைபிடிக்கப்படுவதை உறுதி செய்வதாகவும் இது இருக்கிறது . தாமதக் கட்டணம் போன்ற ஷரத்து இல்லாவிட்டால் நேர்மையான மற்றும் சட்டத்துக்கு உட்பட்டு நடக்கின்ற வரிசெலுத்துவோரை பாதகமான நிலையில் பாகுபடுத்துவது போல ஆகிவிடும் .

    
    
    (Release ID: 1628646) Visitor Counter : 12
    
    
      Read this release in: Telugu , Punjabi , English , Urdu , Hindi , Bengali