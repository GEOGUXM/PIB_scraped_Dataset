      எரிசக்தி அமைச்சகம்

      உத்தேச மின்சார (திருத்தச்) சட்ட மசோதா 2020 மூலம், மின்துறையில் பெரும் மாற்றத்திற்கு இந்தியா தயாராகி வருகிறது
      Posted On: 25 JUN 2020 4:21PM by PIB Chennai


    காணொளிக்காட்சி மூலம் இன்று செய்தியாளர்களைச் சந்தித்த மத்திய மின்துறை மற்றும் புதிய , புதுப்பிக்கத்தக்க எரிசக்தித்துறை இணையமைச்சர் ( தனிப்பொறுப்பு ) திரு . ஆர் . கே . சிங் , மின்துறையில் மேற்கொள்ளப்பட உள்ள சீர்திருத்தங்களின் முக்கியத்துவத்தை எடுத்துரைத்ததுடன் , இது தொடர்பான சந்தேகங்கள் மற்றும் வதந்திகளுக்கும் விளக்கமளித்தார் . ஆட்சியாளர்கள் மக்களுக்குப் பணியாற்றுவதற்காக உள்ளவர்கள் என்பதால் , நுகர்வோர் நலன் சார்ந்தே இந்தச் சீர்திருத்தங்கள் மேற்கொள்ளப்பட இருப்பதாகவும் அவர் குறிப்பிட்டார் . “ உத்தேச சீர்திருத்தங்கள் மின்துறையில் மேலும்


    வெளிப்படைத்தன்மையை ஏற்படுத்துவதற்காகவே கொண்டு வரப்படுவதாகவும் , மாநில மின்சார ஒழுங்குமுறை ஆணையங்களின் உறுப்பினர்கள் மற்றும் தலைவர்களை நியமிப்பதற்கான மாநில அரசுகளின் அதிகாரம் எதையும் பறிக்கும் எண்ணம் இல்லை ” என்றும்


    திரு . ஆர் . கே . சிங் தெரிவித்தார் .


    மின்சாரக் கட்டண நிர்ணயம் குறித்து தெளிவுபடுத்திய மத்திய மின்துறை அமைச்சர் , மின்சாரக் கட்டண நிர்ணய அதிகாரம் , தொடர்ந்து மாநில மின்சார ஓழுங்குமுறை ஆணையங்களிடமே இருக்கும் என்றார் . நுகர்வோர் நலனைப் பாதுகாத்து , மேலும் வெளிப்படைத்தன்மை மற்றும் பொறுப்புணர்வுடன் செயல்படுவதோடு , மின்துறையின் ஆரோக்கியமான வளர்ச்சியை உறுதி செய்யும் நோக்கிலேயே மின்துறையில் சீர்திருத்தங்கள் கொண்டு வரப்படுவதாகவும் அவர் கூறினார் . மின்சாரத்திற்கு மானியம் வழங்குவதற்கு எவ்விதக் கட்டுப்பாடும் இல்லை என்று தெளிவுபடுத்திய அவர் , மாநில அரசுகள் அவர்கள் கொடுக்க விரும்பும் அளவிற்கு மானியம் கொடுக்கலாம் என்றும் , அதேவேளையில் , இந்த மானிய உதவியை நேரடிப் பரிமாற்றத் திட்டத்தின் மூலம் தான் வழங்க வேண்டும் என்றார் . இதன் மூலம் மின்வாரியங்கள் நல்ல நிலையில் செயல்படுவதோடு , மின்மாற்றிகள் ( டிரான்ஸ்பார்மர்கள் ) மற்றும் மின்விநியோகக் கம்பி உள்ளிட்ட கட்டமைப்பு வசதிகளை முறையாகப் பராமரித்து , மேம்படுத்த முடிவதோடு , கொள்முதல் செய்யப்படும் மின்சாரத்திற்கான தொகையை செலுத்த முடியும் என்றும் , மக்களுக்குத் தரமான மின்சாரத்தை வழங்க முடியும் எனவும் அவர் குறிப்பிட்டார் .


    நாட்டின் நீடித்தப் பொருளாதார வளர்ச்சிக்கு அத்தியாவசியமாகத்


    தேவைப்படும் மிக முக்கியமான கட்டமைப்பு வசதிகளில் ஒன்றாக மின்சாரம் இருப்பது குறிப்பிடத்தக்கது . மின்சார உற்பத்தி , பகிர்மானம் மற்றும் விநியோகத்தில் நாம் குறிப்பிடத்தக்க அளவுக்கு முன்னேற்றம்


    அடைந்துள்ளதோடு , கிராமப்புறங்களுக்கும் 100 சதவீத மின்இணைப்பு


    வழங்கப்பட்டுள்ளது . எனினும் , கேட்டவுடன் மின்இணைப்புப் பெறுவதில் , நடைமுறைக் குறைபாடுகள் , கடன் போன்ற பிரச்சினைகளும் உள்ளனர் . எனவே , 2003- ஆம் ஆண்டு மின்சாரச் சட்டத்தில் , மின்சார ( திருத்தச் ) சட்ட மசோதா 2020 என்ற பெயரில் , கீழ்க்காணும் விரிவான நோக்கங்களுக்காக வரைவு மசோதா ஒன்றை மத்திய மின்துறை தயாரித்துள்ளது -


    • நுகர்வோர் நலன் சார்ந்து செயல்படுவதை உறுதிசெய்தல்


    • தொழில் தொடங்குவதை எளிதாக்குதல்


    • மின்துறையின் நிலைத்தன்மையை அதிகரித்தல்


    • பசுமை எரிசக்தியை ஊக்குவித்தல்


    எனினும் , உத்தேச மின்சார திருத்தச் சட்டம் குறித்து , வதந்திகள் மற்றும் தவறான எண்ணங்கள் பரப்பப்படுகின்றன . எனவே , இது குறித்த யதார்த்தத்தை விளக்க வேண்டியது அவசியமாகிறது . கூடுதல் விவரங்களுக்கு : https://pib.gov.in/PressReleasePage.aspx?PRID=1634253


    *****

    
    
    (Release ID: 1634393) Visitor Counter : 34
    
    
      Read this release in: English , Urdu , Hindi , Bengali , Manipuri , Punjabi