      ரெயில்வே அமைச்சகம்

      ஜூன் 2, காலை வரையில் 4155 சிறப்பு ரயில்களில் 57 லட்சம் பயணிகள் சொந்த மாநிலங்களுக்குத் திரும்பினர்
      Posted On: 02 JUN 2020 7:45PM by PIB Chennai


    பொது முடக்கத்தால் பிற மாநிலங்களில் தங்கியிருக்க நேர்ந்துவிட்ட புலம்பெயர்ந்த தொழிலாளர்கள் , யாத்ரீகர்கள் , சுற்றுலாப்பயணிகள் , மாணவர்கள் போன்றோர் மத்திய உள்துறை அமைச்சகத்தின் உத்தரவை அடுத்து கடந்த மே 1 ஆம் தேதி முதல் “ ஸ்ரமிக் சிறப்பு ரயில்கள் ” மூலம் பல்வேறு மாநிலங்களுக்கு அனுப்பப்பட்டு வருகின்றனர் .


    அதன்படி , இன்று 2020, ஜூன் 2 ஆம் தேதி காலை வரையில் நாடு முழுவதும் பல்வேறு மாநிலங்களில் மொத்தம் 4155 “ ஸ்ரமிக் சிறப்பு ரயில்கள் ” இயக்கப்பட்டன . அதன்படி இன்று காலையில் மட்டும் நாடு முழுதும் 102 ரயில்கள் இயக்கப்பட்டுவருகின்றன . இவற்றின் மூலம் கடந்த 33 நாட்களாக இயக்கப்பட்டுவந்த “ ஸ்ரமிக் சிறப்பு ரயில்கள் ” மூலம் 57 லட்சம் பேர் தங்களது சொந்த மாநிலங்களுக்குத் திரும்பியுள்ளனர் .


    குஜராத் (1027 ரயில்கள் ), மகாராஷ்டிரா (802 ரயில்கள் ), பஞ்சாப் (416 ரயில்கள் ), உத்தரப்பிரதேசம் (288 ரயில்கள் ), பிகார் (294 ரயில்கள் ) ஆகிய மாநிலங்களிலிருந்து இந்த ரயில்கள் புறப்பட்டன .


    இந்த “ ஸ்ரமிக் சிறப்பு ரயில்கள் ” பல்வேறு மாநிலங்களைச் சென்றடைந்து பயணத்தைப் பூர்த்தி செய்துள்ளன . அதிகபட்சமாக ஐந்து மாநிலங்களில் ரயில்கள் இயக்கப்பட்டன . உத்தரப்பிரதேசம் (1670 ரயில்கள் ), பிகார் (1482 ரயில்கள் ), ஜார்க்கண்ட் (194 ரயில்கள் ) ஒடிசா (180 ரயில்கள் ), மேற்குவங்கம் (135 ரயில்கள் ). தற்போது இயக்கப்படும் எந்த ரயிலிலும் நெரிசல் இல்லை .


    ஸ்ரமிக் சிறப்பு ரயில்களுடன் தில்லியுடன் இணைக்கப்படும் ராஜதானி ரயிலைப் போல வசதிகள் கொண்ட 15 ஜோடி ரயில்களுடன் கூடுதலாக 200 ரயில்கள் ஜூன் 1 ஆம் தேதி முதல் இயக்கப்படுகின்றன .

    
    
    (Release ID: 1628928) Visitor Counter : 13
    
    
      Read this release in: Punjabi , English , Urdu , Hindi , Manipuri , Odia , Telugu