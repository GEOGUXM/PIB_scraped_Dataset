      ரசாயனம் மற்றும் உரங்கள் அமைச்சகம்

      பிரதமரின் பாரதிய மக்கள் மருத்துவ மையங்களில் ரூ.1-க்கு சானிடரி நாப்கின்
      Posted On: 17 JUN 2020 4:29PM by PIB Chennai


    தற்போதைய சூழலைக் கருத்தில் கொண்டு , சமூக நடவடிக்கையாக , நாடு முழுவதும் உள்ள 6,300 பிரதமரின் மக்கள் மருத்துவ வசதி மையங்களில் , சானிடரி நாப்கின்கள் ரூ .1 க்கு கிடைக்கின்றன . சந்தையில் ஒரு நாப்கின் ரூ .3 முதல் ரூ .8 வரை விற்கப்படுகின்றன .


    இத்திட்டம் தொடங்கப்பட்ட ஜூன் 4, 2018ஆ ம் தேதி முதல் ஜூன் 10, 2020 தேதி வரை , 4.61 கோடி நாப்கின்கள் , பிரதமரின் பாரதிய மக்கள் மருத்துவ மையங்களில் விற்கப்பட்டுள்ளன . கடந்த 2019, ஆகஸ்ட் 27ஆ ம் தேதி விலை மாற்றத்துக்குப் பின் , 3.43 கோடிக்கு மேற்பட்ட நாப்கின்கள் ஜூன் 10, 2020 வரை பிரதமரின் பாரதிய மக்கள் மருத்துவமையங்களில் விற்கப்பட்டுள்ளன .


    இந்த நடவடிக்கை, நாட்டில் உள்ள ஏழைப் பெண்களுக்கு சுத்தம் , சுகாதாரம் , வசதி ஆகியவற்றை உறுதி செய்துள்ளது . அனைவருக்கும் தரமான மருத்துவ வசதி வழங்கவேண்டும் என்ற பிரதமரின் தொலை நோக்கை உறுதிசெய்ய , இந்த நடவடிக்கை மத்திய மருந்துகள் துறையால் எடுக்கப்பட்டுள்ளது .


    எளிதில் மக்கும் பொருள்கள் மூலம் , இந்த நாப்கின் ASTM D-6954 என்ற மக்கும் சோதனைத் தரத்தில் தயாரிக்கப்படுவதால் , இது சுற்றுச்சூழலுக்கு உகந்தது . பிரதமரின் பாரதிய மக்கள் மருத்துவ வசதித் திட்டத்தின் கீழ் இந்த நாப்கின்கள் தலா ரூ .1 க்கு விற்பனை செய்யப்படுகிறது .


    கோவிட் -19 தொற்று நேரத்தில் , தேவைப்படுவோருக்கு மருத்துகள் மற்றும் அத்தியாவசியப் பொருள்கள் கிடைப்பதை உறுதி செய்ய பிரதமரின் மக்கள் மருத்துவ வசதி மையங்கள் செயல்படுகின்றன . எல்லா மையங்களிலும் இந்த மக்கள் மருத்துவ வசதி நாப்கின்கள் கிடைக்கின்றன . பிரதமரின் மக்கள் மருத்துவ வசதித் திட்டத்தின் கீழ் , மார்ச் , ஏப்ரல், மே 2020-இ ல் , நாடு முழுவதும் 1.42 கோடி நாப்கின்கள் விற்றுள்ளன . எல்லா மையங்களிலும் இந்த நாப்கின்கள் போதிய அளவு கிடைக்கின்றன .


    சுற்றுச்சூழல் தினம் ஜூன் 4, 2018- ஐ முன்னிட்டு , இந்த மக்கள் மருத்துவ வசதித் சானிடரி நாப்கின் திட்டத் தொடக்கத்தை இந்திய பெண்களுக்கு மத்திய அரசு பெருமையுடன் அறிவித்தது .


    *******

    
    
    (Release ID: 1632267) Visitor Counter : 16
    
    
      Read this release in: Bengali , English , Urdu , Hindi , Marathi , Manipuri , Punjabi , Odia , Telugu , Malayalam