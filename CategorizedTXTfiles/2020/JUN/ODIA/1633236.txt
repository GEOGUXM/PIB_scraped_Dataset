      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ଷଷ୍ଠ ଆନ୍ତର୍ଜାତିକ ଯୋଗ ଦିବସରେ ବିଭିନ୍ନ ସମ୍ପ୍ରଦାୟର ବ୍ୟକ୍ତି ବିଶେଷଙ୍କ ସହ ଯୋଗାଭ୍ୟାସ କଲେ କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ମୁଖତାର ଅବ୍ବାସ ନକଭି
      Posted On: 21 JUN 2020 1:36PM by PIB Bhubaneshwar


    କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ଶ୍ରୀ ମୁଖତାର ଅବ୍ବାସ ନକଭି ଆଜି ଷଷ୍ଠ ଆନ୍ତର୍ଜାତିକ ଯୋଗ ଦିବସରେ ବିଭିନ୍ନ ସମ୍ପ୍ରଦାୟର ବ୍ୟକ୍ତି ବିଶେଷଙ୍କ ସହ ତାଙ୍କ ବାସଭବନରେ ଯୋଗ ଅଭ୍ୟାସ କରିଛନ୍ତି । ସାଂପ୍ରତିକ କୋଭିଡ-19 ବୈଶ୍ଵିକ ମହାମାରୀ ପରିପ୍ରେକ୍ଷୀରେ ଶ୍ରୀ ନକଭି ଚଳିତ ଆନ୍ତର୍ଜାତିକ ଯୋଗ ଦିବସର ଶୀର୍ଷକ “ପରିବାର ସହିତ ଯୋଗ”କୁ ପ୍ରୋତ୍ସାହିତ କରିବା ସହିତ ସମାବେଶ ହୋଇ ଯୋଗ କରିବାକୁ ଅନୁଚିତ ବୋଲି ଦର୍ଶାଇଥିଲେ ।


    ଇଲେକ୍ଟ୍ରୋନିକ ଏବଂ ଡିଜିଟାଲ ମିଡିଆ ମାଧ୍ୟମରେ ଆନ୍ତର୍ଜାତିକ ଯୋଗ ଦିବସ ସାରା ଦେଶରେ ଉତ୍ସାହର ସହିତ ପାଳନ କରାଯାଉଛି । ଅନଲାଇନରେ ଲୋକମାନଙ୍କ ଅଂଶଗ୍ରହଣକୁ ସରଳ କରିବା ପାଇଁ ସରକାର ସାମାଜିକ ଏବଂ ଡିଜିଟାଲ ମିଡିଆ ପ୍ଲାଟଫର୍ମର ବ୍ୟବହାରକୁ ସର୍ବାଧିକ କରିଥିଲେ ।


    ଶ୍ରୀ ନକଭି ନିଜେ ଗତ କିଛି ବର୍ଷ ଧରି ଯୋଗ ଅଭ୍ୟାସ କରିଆସୁଛନ୍ତି ଏବଂ ଯୋଗ ସମସ୍ତ ବୟସ ବର୍ଗର ଲୋକଙ୍କୁ ଲାଭ ଯୋଗାଇଥାଏ ବୋଲି କହିଛନ୍ତି । ଆମେ ଗର୍ବ ଅନୁଭବ କରୁଛୁ ଯେ , ଭାରତର ସହସ୍ର ବର୍ଷର ସଂସ୍କୃତି ସମଗ୍ର ବିଶ୍ୱ ତଥା ଏହାର ଲୋକଙ୍କ ପାଇଁ “ ଉତ୍ତମ ସ୍ୱାସ୍ଥ୍ୟର ଉତ୍ସ ” ଭାବରେ ପ୍ରମାଣିତ ହୋଇପାରିଛି ବୋଲି ଶ୍ରୀ ନକଭି କହିଛନ୍ତି । ଅତ୍ୟଧିକ ଚାପ ଏବଂ ପ୍ରଦୂଷଣ ଦ୍ୱାରା ମନୁଷ୍ୟର ମନ ଏବଂ ଶରୀର ପ୍ରଭାବିତ ହୋଇଥିବାରୁ ଯୋଗ ଆଜି ଅଧିକ ଗୁରୁତ୍ୱପୂର୍ଣ୍ଣ ବୋଲି ଶ୍ରୀ ନକଭି କହିଛନ୍ତି । ସେ କହିଛନ୍ତି , " ଯୋଗ ହେଉଛି “ ଉତ୍ତମ ସ୍ୱାସ୍ଥ୍ୟର ସୁବର୍ଣ୍ଣ ଚାବି ଏବଂ ଉତ୍ତମ ସ୍ୱାସ୍ଥ୍ୟ ହେଉଛି ପ୍ରକୃତ ସମ୍ପଦ ” ।


    **********

    
    
    (Release ID: 1633236) Visitor Counter : 7
    
    
      Read this release in: English , Telugu , Urdu , Hindi , Marathi , Manipuri , Bengali , Punjabi , Tamil , Malayalam