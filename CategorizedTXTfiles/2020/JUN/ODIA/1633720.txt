      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ କେୟାର୍ସ ଅଧୀନରେ ମେଡ଼ ଇନ ଇଣ୍ଡିଆ ମାଧ୍ୟମରେ ପ୍ରସ୍ତୁତ 50,000 ଭେଣ୍ଟିଲେଟର କୋଭିଡ଼-19 ବିରୋଧରେ ଲଢ଼ିବ
      Posted On: 23 JUN 2020 11:15AM by PIB Bhubaneshwar


    ପ୍ରଧାନମନ୍ତ୍ରୀ କେୟାର୍ସ କାର୍ଯ୍ୟକ୍ରମ ଅଧୀନରେ ମେଡ଼ ଇନ ଇଣ୍ଡିଆ ମାଧ୍ୟମରେ ଦେଶରେ ପ୍ରସ୍ତୁତ 50 , 000 ଭେଣ୍ଟିଲେଟର ଦେଶରେ କୋଭିଡ଼-19 ବିରୋଧରେ ଲଢ଼ିବା ସକାଶେ ନିୟୋଜିତ କରାଯିବ । ଦେଶର ସମସ୍ତ ରାଜ୍ୟ ତଥା କେନ୍ଦ୍ରଶାସିତ କ୍ଷେତ୍ରରେ ଥିବା ସରକାରୀ କୋଭିଡ଼ ହସପିଟାଲକୁ ଏହିସବୁ ଭେଣ୍ଟିଲେଟର ଯୋଗାଇ ଦିଆଯିବ । ଏଥିପାଇଁ ସରକାର 2000 କୋଟି ଟଙ୍କା ମଂଜୁର କରିଛନ୍ତି ।


    ଏହି 50 , 000 ହଜାର ଭେଣ୍ଟିଲେଟର ମଧ୍ୟରୁ 30 , 000 ଭେଣ୍ଟିଲେଟର ମେସର୍ସ ଭାରତ ଇଲେକ୍ଟ୍ରୋନିକ୍ସ ଲିମିଟେଡ଼ ଦ୍ୱାରା ନିର୍ମିତ କରାଯିବ । ଅବଶିଷ୍ଟ 20 , 000 ଭେଣ୍ଟିଲେଟର ଆଗଭା ହେଲ୍ଥ କେୟାର (10 , 000) , ଏଏମଟିଜେଡ଼ ବେସିକ (5650) , ଏଏମଟିଜେଡ଼ ହାଇ ଏଣ୍ଡ (4000) ଏବଂ ଆଲାଏଡ଼ ମେଡ଼ିକାଲ (350) ଦ୍ୱାରା ପ୍ରସ୍ତୁତ କରାଯିବ । ଏପର୍ଯ୍ୟନ୍ତ 2923ଟି ଭେଣ୍ଟିଲେଟର ଉତ୍ପାଦିତ ହୋଇଛି ଏବଂ ସେଥି ମଧ୍ୟରୁ 1340ଟି ଭେଣ୍ଟିଲେଟର ରାଜ୍ୟ ତଥା କେନ୍ଦ୍ରଶସିତ କ୍ଷେତ୍ରମାନଙ୍କୁ ଯୋଗାଇ ଦିଆଯାଇଛି । ଯେଉଁସବୁ ରାଜ୍ୟ ଏଭଳି ଭେଣ୍ଟିଲେଟରର ସିଂହଭାଗ ପାଇଛନ୍ତି ସେମାନଙ୍କ ମଧ୍ୟରେ ମହାରାଷ୍ଟ୍ର (275) , ଗୁଜରାଟ (175) , ବିହାର (100) , କର୍ଣ୍ଣାଟକ (90) ଏବଂ ରାଜସ୍ଥାନ (75) ଅଛନ୍ତି । 2020 ଜୁନ ମାସ ସୁଦ୍ଧା ଅତିରିକ୍ତ 14 , 000 ଭେଣ୍ଟିଲେଟର ଉତ୍ପାଦନ କରାଯାଇ ସମସ୍ତ ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ରମାନଙ୍କୁ ଯୋଗାଇ ଦିଆଯିବ ।


    ଅଧିକନ୍ତୁ , 1 , 000 କୋଟି ଟଙ୍କା ରାଜ୍ୟ ତଥା କେନ୍ଦ୍ରଶାସିତ କ୍ଷେତ୍ରମାନଙ୍କ ପାଇଁ ମଂଜୁର କରାଯାଇଛି ଯାହାକି ସେମାନେ ପ୍ରବାସୀ ଶ୍ରମିକମାନଙ୍କ କଲ୍ୟାଣ ସକାଶେ ବିନିଯୋଗ କରିବେ । ଏହି ପାଣ୍ଠି ବଣ୍ଟନ ଫର୍ମୁଲା ଅନୁସାରେ 2011 ମସିହାର ଜନଗଣନା ରିପୋର୍ଟକୁ 50% ମାନ୍ୟତା ପ୍ରଦାନ କରାଯିବା ବେଳେ 40% ମାନ୍ୟତା କୋଭିଡ଼-19 ପଜିଟିଭ ପାଇଁ ପ୍ରଦାନ କରାଯିବ ଏବଂ ଅବଶିଷ୍ଟ 10% ପ୍ରାଧାନ୍ୟ ସମାନ ଭାବେ ସମସ୍ତ ରାଜ୍ୟ ତଥା କେନ୍ଦ୍ରଶାସିତ କ୍ଷେତ୍ରମାନଙ୍କ ମଧ୍ୟରେ ବଣ୍ଟନ କରାଯିବ । ଏହି ସହାୟତା ପ୍ରବାସୀ ଶ୍ରମିକମାନଙ୍କ ସକାଶେ ରହଣି , ଖାଦ୍ୟ , ସେମାନଙ୍କର ମେଡ଼ିକାଲ ଚିକିତ୍ସା ଓ ପରିବହନ ନିମନ୍ତେ ବ୍ୟୟ କରାଯିବ । ଏହି ପାଣ୍ଠିରୁ ସିଂହ ଭାଗ ପ୍ରଦାନ କରାଯାଇଥିବା ରାଜ୍ୟଗୁଡ଼ିକ ହେଲେ , ମହାରାଷ୍ଟ୍ର (181 କୋଟି) , ଉତ୍ତର ପ୍ରଦେଶ (103 କୋଟି) , ତାମିଲ ନାଡ଼ୁ (83 କୋଟି) , ଗୁଜରାଟ (66 କୋଟି) , ଦିଲ୍ଲୀ (55 କୋଟି) , ପଶ୍ଚିମ ବଙ୍ଗ (53 କୋଟି) , ବିହାର (51 କୋଟି) , ମଧ୍ୟ ପ୍ରଦେଶ (50 କୋଟି) , ରାଜସ୍ଥାନ (50 କୋଟି ) ଏବଂ କର୍ଣ୍ଣାଟକ (34 କୋଟି) ।


    **********

    
    
    (Release ID: 1633720) Visitor Counter : 15
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Tamil , Telugu , Kannada , Malayalam