      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଗରିବ କଲ୍ୟାଣ ରୋଜଗାର ଯୋଜନା ଅଭିଯାନର ଶୁଭାରମ୍ଭ ଅବସରରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଭିଭାଷଣ
      Posted On: 20 JUN 2020 2:29PM by PIB Bhubaneshwar


    ସାଥୀଗଣ ,


    ଏହି ଔପଚାରିକ ଊଦ୍ଘାଟନ ପୂର୍ବରୁ ମୁଁ ଖଗଡ଼ିଆଠାରେ ନିଜର ସେଠାକାର ଭାଇ ଉଉଣୀମାନଙ୍କ ସହ ବାର୍ତ୍ତାଳାପ କରୁଥିଲି । ଆଜି ଗାଁର ସମସ୍ତଙ୍କ ସହ କଥାବାର୍ତ୍ତା କଲାବେଳେ ମୋତେ କିଛି ମାତ୍ରାରେ ଆଶ୍ୱାସନା ମିଳିଲା ଏବଂ ସନ୍ତୋଷ ବି ପ୍ରାପ୍ତ ହେଲା । ଯେତେବେଳେ କରୋନା ମହାମାରୀର ସଂକଟ ବଢ଼ିବା ଆରମ୍ଭ କରିଥିଲା , ତ ଆପଣମାନେ ସମସ୍ତେ , କେନ୍ଦ୍ର ସରକାର ହୁଅନ୍ତୁ ଅବା ରାଜ୍ୟ ସରକାର , ଉଭୟଙ୍କ ପାଇଁ ଚିନ୍ତା ବଢ଼ି ଯାଇଥିଲା । ସେହି ସମୟରେ ଯିଏ ଯେଉଁଠାରେ ଥିଲେ ସେଠାରେ ସେମାନେ ସାହାଯ୍ୟ ପହଞ୍ଚାଇବାର ପ୍ରଚେଷ୍ଟା ଆରମ୍ଭ କରିଦେଇଥିଲେ । ଆମେ ନିଜ ଶ୍ରମିକ ଭାଇ ଉଉଣୀମାନଙ୍କ ନିମନ୍ତେ ଶ୍ରମିକ ସ୍ପେଶାଲ ଟ୍ରେନମାନ ଚଲାଇଥିଲୁ ।


    ବାସ୍ତବିକ , ଆପଣମାନଙ୍କ ସହିତ ଆଜି କଥାବାର୍ତ୍ତା କଲାବେଳେ ଆପଣମାନଙ୍କ ମନରେ ଥିବା ଦୃଢ଼ ମନୋଭାବର ଶକ୍ତି ଓ ଉଜ୍ଜ୍ୱଳତା ସହିତ ପରିଚିତ ହୋଇପାରିଛି ଏବଂ ମୋ ମନରେ ଆପଣମାନଙ୍କ ପାଇଁ ଏକ ସମ୍ମାନର ଭାବ ପୂର୍ବରୁ ଥିଲା , ଏକ ବିଶ୍ୱାସ ଥିଲା । ଆଜି ତାହା ମୁଁ ଅନୁଭବ କରିପାରୁଛି । କରୋନାର ଏତେ ବଡ଼ ସଂକଟ , ସାରା ବିଶ୍ୱ ଯାହାର ପ୍ରଭାବରେ ଦୋହଲି ଯାଇଛି , ସନ୍ତ୍ରସ୍ତ ହୋଇପଡ଼ିଛି । କିନ୍ତୁ ଆପଣମାନେ ତାହାକୁ ଭୟ ନକରି ଦୃଢ଼ତାର ସହ ଠିଆ ହୋଇଛନ୍ତି । ଭାରତର ଗାଁମାନଙ୍କରେ ତ କରୋନାର ଯେଉଁଭଳି ଭାବେ ମୁକାବିଲା କରାଯାଉଛି , ସେମାନେ ବଡ଼ ବଡ଼ ସହରମାନଙ୍କୁ ବି ଅନେକ କଥା ଶିକ୍ଷା ଦେଇଛନ୍ତି ।


    ଆପଣମାନେ ଥରେ ଚିନ୍ତା କରନ୍ତୁ , 6 ଲକ୍ଷରୁ ଅଧିକ ଗ୍ରାମ ଥିବା ଆମର ଦେଶ , ଯେଉଁଥିରେ ଦୁଇ ତୃତୀୟାଂଶରୁ ଅଧିକ ଦେଶବାସୀ ବସବାସ କରନ୍ତି ଓ ସେମାନଙ୍କ ସଂଖ୍ୟା ପାଖାପାଖି 80-85 କୋଟି ହେବ , ସେମାନେ ଗାଁରେ ବସବାସ କରନ୍ତି । ସେହି ଗ୍ରାମୀଣ ଭାରତରେ କରୋନାର ସଂକ୍ରମଣକୁ ଆପଣମାନେ ଖୁବ୍ ପ୍ରଭାବୀ ଢ଼ଙ୍ଗରେ ରୋକି ପାରିଛନ୍ତି ଏବଂ ଆମର ଯେଉଁ ଗାଁର ଜନସାଧାରଣ ଅଛନ୍ତି , ସେଠାରେ ବସବାସ କରୁଥିବା ଜନସାଧାରଣ ୟୁରୋପର ସବୁ ଦେଶକୁ ଯଦି ଏକତ୍ର ମିଶାଇ ଦିଆଯାଏ , ତେବେ ତା ’ ଠାରୁ ମଧ୍ୟ ଅଧିକ ହେବ । ଏହି ଜନସଂଖ୍ୟା ସମଗ୍ର ଆମେରିକାର ନାଗରିକଙ୍କୁ ଯଦି ଏକତ୍ର କରାଯିବ , ସେଥିରେ ରୁଷର ନାଗରିକଙ୍କୁ ବି ମିଶାଇ ଦିଅଯିବ , ଅଷ୍ଟ୍ରେଲିଆକୁ ବି ସାମିଲ କରାଯିବ , ତା ’ ଠାରୁ ମଧ୍ୟ ଆମର ଗ୍ରାମୀଣ ଜନସଂଖ୍ୟା ଢ଼େର୍ ଅଧିକ ହେବ । ଏତେ ବଡ଼ ଜନସଂଖ୍ୟା କରୋନାକୁ ଏତେ ସାହସର ସହିତ ମୁକାବିଲା କରିବା , ଏତେ ସଫଳତାର ସହ ସମ୍ମୁଖୀନ ହେବା , ବହୁତ ବଡ଼ କଥା । ପ୍ରତ୍ୟେକ ଭାରତବାସୀ ଏକଥାକୁ ନେଇ ଗର୍ବ କରୁଛି । ଏହି ସଫଳତା ପଛରେ ଆମର ଗ୍ରାମୀଣ ଭାରତର ସଚେତନତା ହିଁ କାମ କରୁଛି । ପଞ୍ଚାୟତ ସ୍ତର ପର୍ଯ୍ୟନ୍ତ ଆମର ଲୋକତାନ୍ତ୍ରିକ ବ୍ୟବସ୍ଥା , ଆମର ସ୍ୱାସ୍ଥ୍ୟ ସୁବିଧା , ଆମର ଚିକିତ୍ସା କେନ୍ଦ୍ର , ନିରାମୟ କେନ୍ଦ୍ର , ଆମର ସ୍ୱଚ୍ଛତା ଅଭିଯାନର ଉଲ୍ଲେଖନୀୟ ଭୂମିକା ରହିଛି ।


    କିନ୍ତୁ ସେଥିରେ ବି ତଳ ସ୍ତରରେ କାର୍ଯ୍ୟ କରୁଥିବା ଆମର ସାଥୀ , ଗାଁ ମୁଖିଆ , ଅଙ୍ଗନୱାଡ଼ି କର୍ମୀ , ଆଶା କର୍ମୀ , ଜୀବିକା ଦିଦି , ସେମାନେ ସମସ୍ତେ ବେଶ୍ ଉଲ୍ଲେଖନୀୟ କାର୍ଯ୍ୟ କରିଛନ୍ତି । ସେମାନେ ସମସ୍ତେ ପ୍ରଶଂସାର ପାତ୍ର , ଅଭିନନ୍ଦନର ପାତ୍ର ।


    ସାଥୀଗଣ ,


    ଯଦି ଏଭଳି କାର୍ଯ୍ୟ କୌଣସି ପାଶ୍ଚାତ୍ୟ ରାଷ୍ଟ୍ରରେ ହୋଇଥାନ୍ତା , ତା ’ ହେଲେ ସାରା ବିଶ୍ୱରେ , ଆନ୍ତର୍ଜାତିକ ସ୍ତରରେ ଏହାର ସଫଳତାର କଥା କେତେ ମାତ୍ରାରେ ଚର୍ଚ୍ଚା ହେଉଥାନ୍ତା! କେତେ ସାବାସୀ ମିଳୁଥାନ୍ତା । କିନ୍ତୁ ଆମେ ଜାଣୁ ଯେ କିଛି ଲୋକଙ୍କୁ ନିଜ କଥା ସୂଚୀତ କରିବାକୁ ସୁଦ୍ଧା ସଂକୋଚ ମାଡ଼ିଥାଏ । କିଛି ଲୋକଙ୍କ ଲାଗେ ଯେ ଭାରତର ଗ୍ରାମୀଣ ଜୀବନ ଯଦି ପ୍ରଶଂସନୀୟ ହୋଇଯିବ ତେବେ ସେମାନେ ବିଶ୍ୱକୁ ପୁଣି କ ’ ଣ ଜବାବ ଦେବେ ? ଆପଣମାନେ ସମସ୍ତେ ଏଭଳି ପ୍ରଶଂସାର ହକଦାର । ଆପଣମାନେ ଏହି ପରାକ୍ରମର ମଧ୍ୟ ହକଦାର । ଆପଣମାନେ ହକଦାର ହେଉଛନ୍ତି ଏତେ ବଡ଼ ଜୀବନ ଏବଂ ମୃତ୍ୟୁର ଖେଳ ଯେଉଁଠି ଖେଳାଯାଉଛି , ଏଭଳି ଭୂତାଣୁ ମୁହଁରୁ ବର୍ତ୍ତିଯାଇଥିବାରୁ ଆପଣମାନେ ଏଭଳି ପ୍ରଶଂସାର ହକଦାର । ଛାଡ଼ , ଦୁନିଆରେ ଏଭଳି ଉପାୟର ଚରିତ୍ର ହେଲା ଏଇଆ , ଆମ ଦେଶରେ ବି ଏପରି କିଛି ଲୋକ ଅଛନ୍ତି ଯେଉଁମାନେ ଆପଣଙ୍କ ପିଠି ଥାପୁଡ଼େଇବେ । ସେ ଯାହାହେଉ , କିଏ ପିଠି ଥାପୁଡ଼େଇଲା କି ନଥାପୁଡ଼େଇଲା , ମୁଁ ଆପଣମାନଙ୍କର କିନ୍ତୁ ଜୟ ଜୟକାର କରିଆସୁଛି । ମୁଁ ଆପଣମାନଙ୍କର ଏଭଳି ପରାକ୍ରମର କଥା ସାରା ବିଶ୍ୱରେ ଗଳା ଫଟାଇ କହି ବୁଲୁଛି । ଆପଣମାନଙ୍କ ପରାକ୍ରମର କଥା ମୁଁ ସମଗ୍ର ଦୁନିଆରେ ଏମିତି ଚିତ୍କାର କରି କହି ଚାଲିଥିବି । ଆପଣମାନେ ନିଜର ହଜାର କି ଲକ୍ଷ ଲୋକଙ୍କ ଜୀବନ କରୋନା ସଂକ୍ରମଣରୁ କିଭଳି ଭାବେ ବଞ୍ଚାଇ ପାରିଛନ୍ତି ।


    ଆଜି ମୁଁ ଏହି କାର୍ଯ୍ୟକ୍ରମର ଶୁଭାରମ୍ଭ କରିବା ପୂର୍ବରୁ ଭାରତର ଗ୍ରାମୀଣ ଲୋକମାନେ ଯେଉଁସବୁ କାର୍ଯ୍ୟ କରିଛନ୍ତି , ଦେଶର ପ୍ରତ୍ୟେକ ଗାଁରେ ଯେଉଁସବୁ କାର୍ଯ୍ୟ କରିଛନ୍ତି , ପ୍ରତ୍ୟେକ ରାଜ୍ୟରେ କରିଛନ୍ତି , ମୁଁ ସେହିସବୁ ଗ୍ରାମର ଅଧିବାସୀମାନଙ୍କୁ ପରିଚାଳିତ କରିଥିବା ବ୍ୟକ୍ତିମାନଙ୍କୁ ଆଦର ପୂର୍ବକୁ ନମନ କରୁଛି ।


    ଦେଶର ଗରିବ , ଖଟିଖିଆ ମଜୁରିଆ , ଶ୍ରମିକମାନଙ୍କର ଏଭଳି ଶକ୍ତିକୁ ମୁଁ ନମସ୍କାର କରୁଛି! ମୋର ଦେଶର ଗ୍ରାମଗୁଡ଼ିକୁ ନମସ୍କାର ଜଣାଉଛି । ଶତ ଶତ ବାର ନମସ୍କାର! ମୋତେ ତ ଏକଥା ସୂଚୀତ କରାଯାଇଛି ଯେ ଗଲା ପହରଦିନ ପାଟନାରେ କରୋନା ଟେଷ୍ଟିଂର ଏକ ଅତ୍ୟାଧୁନିକ ମେସିନ୍ କାର୍ଯ୍ୟ ଆରମ୍ଭ କରିଛି । ଏହି ମେସିନରେ ଦିନକୁ ପାଖାପାଖି ୧୫୦୦ ପର୍ଯ୍ୟନ୍ତ ନମୁନା ପରୀକ୍ଷା କରାଯାଇପାରିବ । ଏହି ଟେଷ୍ଟିଂ ମେସିନ୍ ପାଇଁ ବିହାରବାସୀଙ୍କୁ ମୁଁ ବଧେଇ ଜଣାଉଛି ।


    ଏହି କାର୍ଯ୍ୟକ୍ରମ ସହ ସଂଶ୍ଳିଷ୍ଟ କେନ୍ଦ୍ର ମନ୍ତ୍ରିମଣ୍ଡଳର ମୋର ସାଥୀଗଣ , ଭିନ୍ନ ଭିନ୍ନ ରାଜ୍ୟମାନଙ୍କର ସମ୍ମାନନୀୟ ମୁଖ୍ୟମନ୍ତ୍ରୀ ମହୋଦୟ , ଆଦରଣୀୟ ନୀତିଶ ବାବୁ , ଅଶୋକ ଗେହଲଟଜୀ , ଶିବରାଜ ଜୀ , ଯୋଗୀ ଆଦିତ୍ୟନାଥ ଜୀ , ଉପସ୍ଥିତ ସାଂସଦ ଏବଂ ବିଧାୟକ ସାଥୀ , ସମସ୍ତ ଅଧିକାରୀଗଣ , ପଞ୍ଚାୟତର ପ୍ରତିନିଧିବୃନ୍ଦ ଏବଂ ଟେକ୍ନେଲୋଜି ମାଧ୍ୟମରେ ଦେଶର ହଜାର ହଜାର ଗାଁ ସହିତ ଯୋଡ଼ି ହୋଇ ରହିଥିବା ମୋର କର୍ମଠ କର୍ମଯୋଗୀ ସାଥୀଗଣ , ଆପଣମାନଙ୍କୁ ସମସ୍ତଙ୍କୁ ପୁଣି ଥରେ ମୁଁ ନମସ୍କାର ଜଣାଉଛି!!


    ଆଜିର ଦିନଟି ବେଶ୍ ଐତିହାସିକ ଅଟେ । ଆଜି ଗରିବ କଲ୍ୟାଣ ନିମନ୍ତେ , ସେମାନଙ୍କର ରୋଜଗାର ସକାଶେ ଏକ ବହୁତ ବଡ଼ ଅଭିଯାନର ଶୁଭାରମ୍ଭ ଆରମ୍ଭ କରାଯାଇଛି । ଏହି ଅଭିଯାନ ସମର୍ପିତ ହୋଇଛି ଆମର ଶ୍ରମିକ ଭାଇ ଭଉଣୀମାନଙ୍କ ନିମନ୍ତେ , ଆମର ଗାଁମାନଙ୍କରେ ରହୁଥିବା ଯୁବ ଭାଇ ଭଉଣୀ , କନ୍ୟାମାନଙ୍କ ନିମନ୍ତେ । ସେମାନଙ୍କ ମଧ୍ୟରୁ ଅଧିକତର ଏଭଳି ଶ୍ରମିକ ଯେଉଁମାନେ ଲକଡାଉନ୍ ସମୟରେ ନିଜ ଘରକୁ ଲେଉଟିଛନ୍ତି । ସେମାନେ ନିଜର ଶ୍ରମ ଏବଂ କୌଶଳ ଦ୍ୱାରା ନିଜ ଗାଁଗୁଡ଼ିକର ବିକାଶ ନିମନ୍ତେ କିଛି କରିବାକୁ ଚାହାନ୍ତି । ଯେଉଁ ପର୍ଯ୍ୟନ୍ତ ସେମାନେ ନିଜ ଗାଁରେ ରହିବେ , ନିଜ ଗ୍ରାମର ଉନ୍ନତି କରିବା ଦିଗରେ କାର୍ଯ୍ୟ କରିପାରିବେ ।


    ମୋର ଶ୍ରମିକ ସାଥୀଗଣ , ଦେଶ ଆପଣମାନଙ୍କ ଭାବନାକୁ ହୃଦୟଙ୍ଗମ କରୁଛି ଏବଂ ଆପଣମାନଙ୍କ ଆବଶ୍ୟକତାକୁ ମଧ୍ୟ । ଆଜି ଖଗଡ଼ିୟାଠାରୁ ଆରମ୍ଭ ହେଉଥିବା ଏହି ଗରିବ କଲ୍ୟାଣ ରୋଜଗାର ଅଭିଯାନ ଏହି ଭାବନା , ଏହି ଆବଶ୍ୟକତାକୁ ପୂରଣ କରିବା ନିମନ୍ତେ ଏକ ବହୁତ ବଡ଼ ସାଧନ ହୋଇପାରିଛି ।


    ବିହାର , ଉତ୍ତର ପ୍ରଦେଶ , ଝାଡ଼ଖଣ୍ଡ , ଓଡ଼ିଶା , ମଧ୍ୟ ପ୍ରଦେଶ ଏବଂ ରାଜସ୍ଥାନ , ଏହି ଛଅଟି ରାଜ୍ୟର 116ଟି ଜିଲ୍ଲାରେ ଏହି ଅଭିଯାନ ପୁରା ଜୋରସୋରରେ ଚଲାଯିବ । ଆମର ପ୍ରୟାସ ରହିବ ଯେ ଏହି ଅଭିଯାନ ଜରିଆରେ , ଏହି ଅଭିଯାନ ମାଧ୍ୟମରେ ଶ୍ରମିକ ଓ କାରିଗରମାନଙ୍କ ଘର ନିକଟରେ ହିଁ ସେମାନଙ୍କୁ କର୍ମ ଯୋଗାଇ ଦିଆଯାଉ । ଏପର୍ଯ୍ୟନ୍ତ ଆପଣମାନେ ନିଜର କୌଶଳ ଏବଂ ଶ୍ରମ ଦ୍ୱାରା ସହରଗୁଡ଼ିକୁ ଆଗକୁ ବଢ଼ାଇବାରେ ସହଯୋଗ କରିଆସୁଥିଲେ । ଏବେ ଆପଣମାନେ ନିଜ ଗାଁକୁ , ନିଜର ଇଲାକାକୁ ଆଗକୁ ବଢ଼ାଇ ନେବାରେ ସହଯୋଗ କରିବେ ଏବଂ ସାଥୀଗଣ , ଆପଣମାନେ ଏକଥା ଜାଣି ଆଶ୍ଚର୍ଯ୍ୟ ହେବେ ଯେ ମୋତେ ଏହି କାର୍ଯ୍ୟର ପ୍ରେରଣା କିଛି ଶ୍ରମିକ ସାଥୀଙ୍କ ଠାରୁ ହିଁ ମିଳିଛି ।


    ସାଥୀଗଣ , ମୁଁ ଗଣମାଧ୍ୟମରେ ଗୋଟିଏ ଖବର ଦେଖିବାକୁ ପାଇଥିଲି । ସେ ଖବର ଉତ୍ତର ପ୍ରଦେଶର ଉନ୍ନାଓର ଥିଲା । ସେଠାରେ ଗୋଟିଏ ସରକାରୀ ସ୍କୁଲକୁ କ୍ୱାରେଣ୍ଟାଇନ୍‌ କେନ୍ଦ୍ର ବନା ଯାଇଥିଲା । ଯେଉଁ ଶ୍ରମିକମାନେ ସହରରୁ ଫେରିଥିଲେ ସେମାନଙ୍କୁ ସେଠାରେ ରଖା ଯାଉଥିଲା । ସେହି ସେଣ୍ଟରରେ ହାଇଦ୍ରାବାଦରୁ ଆସିଥିବା କିଛି ଶ୍ରମିକଙ୍କୁ ରଖା ଯାଇଥିଲା । ସେହି ସବୁ ଶ୍ରମିକମାନେ ରଙ୍ଗକର୍ମୀ ଓ ପିଓପି କାମରେ ଏକ୍ସପାର୍ଟ ଥିଲେ । ସେମାନେ ନିଜ ଗାଁ ପାଇଁ କିଛି କରିବାକୁ ଚାହୁଁଥିଲେ । ଦେଖନ୍ତୁ , ସେମାନେ ଚିନ୍ତା କଲେ ଯେ କ୍ୱାରେଣ୍ଟାଇନ୍‌ କେନ୍ଦ୍ରରେ ଏମିତି ପଡ଼ିରହିଲେ କେବଳ ସମୟ ବରବାଦ ହେବ । କେବଳ ଖାଇପିଇ ଆରାମରେ ରହିବା ଛଡ଼ା ଆମେ ଯାହାକିଛି ଜାଣିଛେ , ସେହି କୌଶଳକୁ ଉପଯୋଗ କରିବା ଦରକାର ଏବଂ ଦେଖନ୍ତୁ , ସରକାରୀ ସ୍କୁଲରେ ରହିବା ଅବସ୍ଥାରେ ସେହିସବୁ ଶ୍ରମିକମାନେ ନିଜର କୌଶଳରେ ସ୍କୁଲର ହିଁ କାୟାକଳ୍ପ କରି ଦେଇଥିଲେ ।


    ମୋର ଶ୍ରମିକ ଭାଇ ଭଉଣୀମାନଙ୍କର ଏହି କାର୍ଯ୍ୟ ସଂପର୍କରେ ଯେତେବେଳେ ମୁଁ ଜାଣିବାକୁ ପାଇଲି , ସେମାନଙ୍କର ଦେଶଭକ୍ତି , ସେମାନଙ୍କର କୌଶଳ ମୋ ମନକୁ ଗଭୀର ପ୍ରେରଣା ଯୋଗାଇଥିଲା । ସେମାନଙ୍କ ଠାରୁ ହିଁ ମୋତେ ଧାରଣା ଆସିଲା ଯେ ସେମାନେ କିଛି କରି ଦେଖାଇବାର ଲୋକ ଏବଂ ସେମାନଙ୍କ ଠାରୁ ହିଁ ଏହି ଯୋଜନା ଜନ୍ମଲାଭ କଲା । ଆପଣମାନେ ଚିନ୍ତା କରନ୍ତୁ , କେତେ ଟ୍ୟାଲେଣ୍ଟ ଏବେ ଆମର ଗାଁ ଭୂଇଁକୁ ଫେରିଛି । ଦେଶର ପ୍ରତି ସହରକୁ ଗତି ଏବଂ ପ୍ରଗତି ଯୋଗାଉଥିବା ଶ୍ରମିକ ଏବଂ କୌଶଳ ଯେତେବେଳେ ଖଗଡ଼ିୟା ଭଳି ଗାଁକୁ ଲେଉଟିବା ଆରମ୍ଭ କରିବେ , ତ ଏହାଦ୍ୱାର ବିହାରର ବିକାଶକୁ ମଧ୍ୟ କେତେ ଗତି ମିଳିପାରିବ!


    ସାଥୀଗଣ ,


    ଗରିବ କଲ୍ୟାଣ ରୋଜଗାର ଅଭିଯାନ ମାଧ୍ୟମରେ ଆପଣମାନଙ୍କ ଗାଁଗୁଡ଼ିକର ବିକାଶ ସକାଶେ , ଆପଣମାନଙ୍କୁ ରୋଜଗାର ଦେବା ନିମନ୍ତେ 50 ହଜାର କୋଟି ଟଙ୍କା ଖର୍ଚ୍ଚ କରାଯିବ । ସେହି ରାଶି ଦ୍ୱାରା ଗାଁରେ ରୋଜଗାର ସୃଷ୍ଟି କରିବା ନିମନ୍ତେ , ବିକାଶ କାର୍ଯ୍ୟ ନିମନ୍ତେ , ପାଖାପାଖି 25ଟି କାର୍ଯ୍ୟକ୍ଷେତ୍ରକୁ ଚିହ୍ନଟ କରାଯାଇଛି । ସେହି 25ଟି କାର୍ଯ୍ୟର ପ୍ରକଳ୍ପ ଏଭଳି ଯେ ଯାହା ଗାଁର ମୂଳଭୂତ ସୁବିଧାଗୁଡ଼ିକ ସହିତ ଯୋଡ଼ି ହୋଇ ରହିଛି । ଯାହା ଗାଁର ଲୋକମାନଙ୍କ ଜୀବନକୁ ଉତ୍ତମ କରିପାରିବ । ନିଜ ଗାଁରେ ରହି , ନିଜ ପରିବାରର ସଦସ୍ୟଙ୍କ ପାଖରେ ରହି ଆପଣମାନଙ୍କୁ ସେଭଳି କାର୍ଯ୍ୟ କରିବାର ଅବସର ମିଳିପାରିବ ।


    ବର୍ତ୍ତମାନ ଭଳି , ଖଗଡ଼ିୟାର ତେଲିହାର ଗାଁରେ ଆଜିଠାରୁ ଅଙ୍ଗନୱାଡ଼ି ଭବନ , ଗୋଷ୍ଠୀ ଶୌଚାଳୟ , ଗ୍ରାମୀଣ ମଣ୍ଡି ଏବଂ କୂଅ ଖୋଳା ଭଳି କାର୍ଯ୍ୟ ଆରମ୍ଭ କରାଯାଉଛି । ଏହା ମାଧ୍ୟମରେ ଗାଁର ନିଜ ନିଜର ଆବଶ୍ୟକତା ପୂରଣ ହୋଇପାରିବ । ସେହିସବୁ ଆବଶ୍ୟକତାକୁ ଏବେ ଗରିବ କଲ୍ୟାଣ ରୋଜଗାର ଅଭିଯାନ ମାଧ୍ୟମରେ ପୂରଣ କରାଯାଇ ପାରିବ । ଏହା ମାଧ୍ୟମରେ ଭିନ୍ନ ଭିନ୍ନ ଗାଁରେ ଯେଉଁଠାରେ ଗରିବ ଲୋକମାନଙ୍କ ସକାଶେ ପକ୍କା ଘର ନିର୍ମାଣ କରାଯାଇପାରିବ , କେଉଁଠାରେ ବୃକ୍ଷରୋପଣ କରାଯାଇପାରିବ , କେଉଁଠି ପ୍ରାଣୀ ସଂପଦଙ୍କୁ ରଖିବା ନିମନ୍ତେ ସେଡ଼୍‌ ନିର୍ମାଣ କରାଯାଇପାରିବ । ପିଇବା ପାଣି ସକାଶେ , ଗ୍ରାମ ସଭାମାନଙ୍କ ସହଯୋଗରେ ଜଳ ଜୀବନ ମିଶନକୁ ମଧ୍ୟ ଆଗକୁ ବଢ଼ାଇ ନେବା ଦିଗରେ କାର୍ଯ୍ୟ କରାଯାଇପାରିବ । ଏହା ବ୍ୟତୀତ , ଯେଉଁଠାରେ ଆବଶ୍ୟତା ରହିଛି ସେଠାରେ ସଡ଼କ ନିର୍ମାଣ ଉପରେ ମଧ୍ୟ ଗୁରୁତ୍ୱ ଆରୋପ କରାଯିବ ଏବଂ ହଁ , ଯେଉଁଠାରେ ପଞ୍ଚାୟତ ଭବନ ନାହିଁ , ସେଠାରେ ପଞ୍ଚାୟତ ଭବନ ମଧ୍ୟ ନିର୍ମାଣ କରାଯିବ ।


    ସାଥୀଗଣ ,


    ଏସବୁ କାର୍ଯ୍ୟ ଯାହା ଗାଁରେ ହେବା ଦରକାର । କିନ୍ତୁ , ଏଥିସହ ଏହି ଅଭିଯାନ ମାଧ୍ୟମରେ ଆଧୁନିକ ସୁବିଧା ସୁଯୋଗଗୁଡ଼ିକୁ ମଧ୍ୟ ଗାଁମାନଙ୍କ ସହ ସଂଯୋଗ କରାଯିବ । ଏବେ ଯେମିତି , ସହରମାନଙ୍କ ପରି ଗାଁରେ ମଧ୍ୟ ପ୍ରତ୍ୟେକ ଘରେ ଶସ୍ତା ଏବଂ ବେଗବାନ୍‌ ଇଣ୍ଟରନେଟ୍‌ ସେବା ଉପଲବ୍ଧ ହେବା ଜରୁରି ହୋଇପଡ଼ିଛି । ଜରୁରି ଏଇଥିପାଇଁ ଯେ ଆମର ପିଲାମାନେ ମଧ୍ୟ ଉତ୍ତମ ଭାବେ ପଢ଼ି ଲେଖି ପାରିବା ଆବଶ୍ୟକ । ଗାଁର ଏହି ଆବଶ୍ୟକତାକୁ ମଧ୍ୟ ଗରିବ କଲ୍ୟଣ ଯୋଜଗାର ଅଭିଯାନ ସହ ଯୋଡ଼ି ଦିଆଯାଇଛି । ଦେଶର ଇତିହାସରେ ପ୍ରଥମ ଥର ପାଇଁ ଏଭଳି ହୋଇପାରିଛି ଯେ ଯେତେବେଳେ ଗାଁରେ , ସହରମାନଙ୍କ ଠାରୁ ଅଧିକ ଇଣ୍ଟରନେଟ୍‌ ବ୍ୟବହାର କରାଯାଉଛି । ଗାଁରେ ଇଣ୍ଟରନେଟନର ଗତି କିଭଳି ଭାବେ ବଢ଼ିବ , ଫାଇବର କେବଲ୍‌ କିପରି ଭାବେ ପହଞ୍ଚିବ , ସେସବୁ ସହିତ ସଂଶ୍ଳିଷ୍ଟ କାର୍ଯ୍ୟ ମଧ୍ୟ ସମ୍ପାଦନ କରାଯାଇପାରିବ ।


    ସାଥୀଗଣ , ଏ ସବୁ କାର୍ଯ୍ୟ କରିବ କିଏ ? ଗାଁରେ ବସବାସ କରୁଥିବା ଲୋକମାନେ ହିଁ କରିପାରିବେ । ମୋର ଯେଉଁ ଶ୍ରମିକ ସାଥୀମାନେ ଏଥିସହ ଯୋଡ଼ିହୋଇ ରହିଛନ୍ତି , ଆପଣମାନେ ହିଁ ସେସବୁ କାର୍ଯ୍ୟ କରିବେ । ସେମାନେ ଶ୍ରମିକ ହୋଇଥାନ୍ତୁ , ମିସ୍ତ୍ରୀ ହୋଇଥାନ୍ତୁ , ବିଭିନ୍ନ ସାମଗ୍ରୀ ବିକ୍ରି କରୁଥିବା ଛୋଟ ଦୋକାନୀ ହୋଇଥାନ୍ତୁ , ଡ୍ରାଇଭର , ପ୍ଲମ୍ବର , ଇଲେକ୍ଟ୍ରିସିଆନ୍‌ , ମେକାନିକ୍‌ , ପ୍ରତ୍ୟେକ ପ୍ରକାର ସାଥୀମାନଙ୍କୁ ରୋଜଗାର ମିଳିପାରିବ । ଆମର ଯେଉଁ ଭଉଣୀମାନେ ଅଛନ୍ତି , ସେମାନଙ୍କୁ ମଧ୍ୟ ସ୍ୱୟଂ ସହାୟକ ସମୂହଙ୍କ ମାଧ୍ୟମରେ ଯୋଡ଼ାଯାଇପାରିବ । ତଦ୍ୱାରା ସେମାନେ ନିଜର ପରିବାର ସକାଶେ ଅତିରିକ୍ତ ସାଧନ ଉପାର୍ଜନ କରିପାରିବେ ।


    ସାଥୀଗଣ , କେବଳ ଏତିକି ନୁହେଁ , ଆପଣମାନେ ସବୁ ଶ୍ରମିକମାନେ , ଆପଣମାନଙ୍କ ସମସ୍ତଙ୍କ କୌଶଳର ମ୍ୟାପିଂ କରାଯିବା କାର୍ଯ୍ୟ ମଧ୍ୟ ଆରମ୍ଭ ହୋଇସାରିଛି । ଅର୍ଥାତ୍‌ , ଗାଁରେ ହିଁ ଆପଣମାନଙ୍କ କୌଶଳକୁ ଚିହ୍ନାଯିବ । ଯଦ୍ୱାରା ଆପଣମାନଙ୍କ କୌଶଳ ଅନୁସାରେ ଆପଣମାନଙ୍କୁ କାର୍ଯ୍ୟ ଯୋଗାଇ ଦିଆଯିବ । ଆପଣମାନେ ଯେଉଁ କାର୍ଯ୍ୟ କରିବା ଜାଣିଛନ୍ତି , ଆପଣମାନଙ୍କର ଯେଉଁ କାର୍ଯ୍ୟରେ ପାରଦର୍ଶିତା ରହିଛି , ସେହିଭଳି କାର୍ଯ୍ୟ ପାଇଁ ଆବଶ୍ୟକକାରୀ ସ୍ୱୟଂ ଆସି ଆପଣମାନଙ୍କ ନିକଟରେ ପହଞ୍ଚିବେ ।


    ସାଥୀଗଣ ,


    ସରକାର ପୂର୍ଣ୍ଣ ମାତ୍ରାରେ ପ୍ରୟାସ କରୁଛନ୍ତି ଯେ କରୋନା ମହାମାରୀର ଏହି ସମୟରେ , ଆପଣମାନଙ୍କୁ ନିଜ ଗାଁରେ ରହି , କାହାଠାରୁ କିଛି କରଜ ନକରି , କାହାରି ପାଖରେ ନିଜର ହାତ ନପତାଇ ଯେଭଳି ନିଜେ ରୋଜଗାରକ୍ଷମ ହୋଇପାରିବେ । ଗରିବର ସ୍ୱାଭିମାନକୁ ଆମେ ଉତ୍ତମ ରୂପେ ବୁଝିଛୁ । ଆପଣମାନେ ଶ୍ରମେବ ଜୟତେ ଲୋକ , ଶ୍ରମକୁ ଆରାଧନା କରୁଥିବା ଲୋକ । ଆପଣମାନଙ୍କୁ କାର୍ଯ୍ୟ ଦରକାର , ରୋଜଗାର ଦରକାର । ଏହି ଭାବନା ସର୍ବୋପରି ରଖି ସରକାର ଏହି ଯୋଜନା ପ୍ରସ୍ତୁତ କରିଛନ୍ତି । ଏହି ଯୋଜନାକୁ ଏତେ କମ୍‌ ସମୟ ଭିତରେ କାର୍ଯ୍ୟକାରୀ କରାଯାଇଛି । ଏହା ପୂର୍ବରୁ ଆପଣମାନଙ୍କର ଏବଂ ଦେଶର କୋଟି କୋଟି ଗରିବ ଲୋକଙ୍କର ତାତ୍କାଳିକ ଆବଶ୍ୟକତାକୁ ପୂରଣ କରିବା ସକାଶେ ହିଁ ସରକାର ଲକଡାଉନ୍‌ ଆରମ୍ଭ ହେବା ଠାରୁ ତୁରନ୍ତ ପଦକ୍ଷେପ ଗ୍ରହଣ କରିଥିଲେ ।


    ଆତ୍ମ ନିର୍ଭର ଭାରତ ଅଭିଯାନର ଶୁଭାରମ୍ଭ ମଧ୍ୟ ପ୍ରଧାନମନ୍ତ୍ରୀ ଗରିବ କଲ୍ୟାଣ ଯୋଜନାରୁ ହୋଇଥିଲା ଏବଂ ମୋର ସ୍ମରଣ ଅଛି ଯେତେବେଳେ ପ୍ରଥମାବସ୍ଥାରେ ଆମେ ଗରିବ ଲୋକଙ୍କ ସକାଶେ ଏହି ଯୋଜନାକୁ ଆଣିଥିଲୁ ତ ସେତେବେଳେ ଚାରିଆଡ଼ୁ ଚିତ୍କାର ଆରମ୍ଭ ହୋଇଥିଲା- ଉଦ୍ୟୋଗମାନଙ୍କର କ ’ ଣ ହେବ , ବ୍ୟାପାରର କ ’ ଣ ହେବ , ଏମଏସଏମଇର କ ’ ଣ ହେବ ? ପ୍ରଥମେ ଏକଥା କର । ବହୁତ ଲୋକ ମୋର କଟୁ ସମାଲୋଚନା କରିଥିଲେ । କିନ୍ତୁ ମୁଁ ଜାଣିଛି ଯେ ଏହି ସଂକଟ ପରିସ୍ଥିତିରେ ଗରିବ ଲୋକମାନଙ୍କ ହାତକୁ ଧରିବା ହେଉଛି ମୋର ପ୍ରାଥମିକତା ।


    ଏହି ଯୋଜନା ଆରମ୍ଭ ହେବାର ମାତ୍ର କେଇ ସପ୍ତାହ ଭିତରେ ପାଖା ପାଖି ଏକ ଲକ୍ଷ 75 ହଜାର କୋଟି ଟଙ୍କା ଖର୍ଚ୍ଚ କରାଯାଇଛି । ଏହି ତିନି ମାସ ଭଧ୍ୟରେ 80 କୋଟି ଗରିବଙ୍କ ଖାଦ୍ୟଥାଳି ପର୍ଯ୍ୟନ୍ତ ରାସନ - ଡାଲି ପହଞ୍ଚାଯିବା କାର୍ଯ୍ୟ ସମ୍ପନ୍ନ ହୋଇଛି । ରାସନ୍‌ ସହିତ ସେମାନଙ୍କ ଗ୍ୟାସ ସିଲିଣ୍ଡରେ ବି ମାଗଣାରେ ଯୋଗାଇ ଦିଆଯାଇଛି । ଏହି ଯୋଜନା ମାଧ୍ୟମରେ 20 କୋଟି ଗରିବ ମାତା ଓ ଭଉଣୀଙ୍କ ଜନ ଧନ ଜମାଖାତାରେ 10 ହଜାର କୋଟି ଟଙ୍କାରୁ ଅଧିକ ରାଶି ସିଧାସଳଖ ଟ୍ରାନ୍ସଫର କରାଯାଇଛି । ଗରିବ ବୟୋଜ୍ୟେଷ୍ଠ ବ୍ୟକ୍ତି , ମାତା- ଭଉଣୀ ଏବଂ ଦିବ୍ୟାଙ୍ଗ ସାଥୀମାନଙ୍କ ସକାଶେ 1000 ଟଙ୍କାର ସହାୟତା ମଧ୍ୟ ସିଧାସଳଖ ସେମାନଙ୍କର ଜମାଖାତାରେ ପୈଠ କରାଯାଇଛି ।


    ସାଥୀଗଣ ,


    ଯଦି ଘର ଘର ବୁଲି ଆପଣମାନଙ୍କ ଜନ ଧନ ଜମାଖାତା ଖୋଲିବାର ହୋଇଥାନ୍ତା , ମୋବାଇଲ୍‌ରେ ସେହି ଖାତାଗୁଡ଼ିକ ଏବଂ ଆଧାର କାର୍ଡ଼କୁ ଯୋଡ଼ା ଯାଇନଥାନ୍ତ , ତା ’ ହେଲେ ଆପଣମାନେ କେମିତି ସେ ଅର୍ଥ ଏତେ ଶୀଘ୍ର ପାଇପାରିଥାନ୍ତେ ? ପୂର୍ବ ସମୟର କଥା ତ ଆପଣମାନଙ୍କୁ ଭଲ ଭାବେ ଜଣାଅଛି! ଟଙ୍କା ଉପରୁ ତ ଆସୁଥିଲା , ଆପଣମାନଙ୍କ ନାମରେ ବି ଆସୁଥିଲା , କିନ୍ତୁ ଆପଣମାନଙ୍କ ପର୍ଯ୍ୟନ୍ତ ପହଞ୍ଚୁନଥିଲା । ଏବେ ସେକଥା ସରଳ ହୋଇଯାଇଛି । ଆପଣମାନଙ୍କୁ ସରକାରୀ ଦୋକାନରୁ ସାମଗ୍ରୀ ପାଇବାରେ ଯେମିତି କୌଣସି ପ୍ରକାର ଅସୁବିଧା ନହୁଏ ସେଥିପାଇଁ ଏକ ରାଷ୍ଟ୍ର ଏକ ରାସନ୍‌ କାର୍ଡ଼ ଯୋଜନା ମଧ୍ୟ ଆରମ୍ଭ କରାଯାଇଛି । ଅର୍ଥାତ୍‌ , ଏବେ ଆମର ଗରିବ ଭାଇ ଭଉଣୀମାନେ ଗୋଟିଏ ରାସନ୍‌ କାର୍ଡ଼ ଧରି ଦେଶର ଯେକୌଣସି ରାଜ୍ୟରେ ଯେକୌଣସି ସହରରେ ରାସନ ସହଜରେ ପାଇପାରିବେ ।


    ସାଥୀଗଣ ,


    ଆତ୍ମନିର୍ଭର ଭାରତ ପାଇଁ ଆତ୍ମନିର୍ଭର କିଷାନ ମଧ୍ୟ ହେବା ସେତିକି ଜରୁରି । କିନ୍ତୁ ଏତେ ବର୍ଷ ପର୍ଯ୍ୟନ୍ତ ଆମ ଦେଶରେ କୃଷି ଏବଂ କୃଷକଙ୍କୁ ବିନା କାରଣରେ ନିୟମ ଓ କାନୁନ ଫାଶରେ ବାନ୍ଧିକରି ରଖାଯାଇ ଆସିଥିଲା । ଆପଣମାନେ ସବୁ କୃଷକ ସାଥୀ ଯେଉଁମାନେ କି ମୋ ସାମ୍ନାରେ ବସିଛନ୍ତି , ଆପଣମାନେ ତ ସମସ୍ତେ ନିଜେ ଏତେ ବର୍ଷ ପର୍ଯ୍ୟନ୍ତ ସେହି ବିବଶ ଭାବ ଅନୁଭବ କରିପାରିଥିବେ!


    କୃଷକମାନେ ସେମାନଙ୍କର ଉତ୍ପାଦନକୁ କେଉଁଠି ବିକ୍ରି କରିପାରିବେ , ନିଜ ଫସଲକୁ କେମିତି ଭଣ୍ଡାରରେ ଗଚ୍ଛିତ ରଖିପାରିବେ କିମ୍ବା ନାହିଁ , ସେକଥା ସ୍ଥିର କରିବା ଅଧିକାର ମଧ୍ୟ କୃଷକମାନଙ୍କୁ ଦିଆଯାଇ ନଥିଲା । ଏହିଭଳି ଭେଦଭାବପୂର୍ଣ୍ଣ ନିୟମଗୁଡ଼ିକୁ ଆମେ ଦୁଇ ସପ୍ତାହ ପୂର୍ବେ ଶେଷ କରିଦେଇଛୁ । ଏବେ ଆପଣମାନେ କେଉଁଠି ନିଜର ଅମଳ ଫସଲକୁ ବିକ୍ରି କରିବେ , ସେକଥା ସରକାର ସ୍ଥିର କରିବେନାହିଁ , ଅଧିକାରୀମାନେ ସ୍ଥିର କରିବେନାହିଁ , ବରଂ ତାହା କୃଷକମାନେ ଖୋଦ୍‌ ନିର୍ଦ୍ଧାରଣ କରିବେ ।


    ଏବେ କୃଷକମାନେ ନିଜ ରାଜ୍ୟ ବାହାରେ ନିଜ ଇଚ୍ଛାରେ ସେମାନଙ୍କର ଫସଲ ବିକ୍ରି କରିପାରିବେ ଏବଂ ସେଥିପାଇଁ ଯେକୌଣସି ବଜାରକୁ ବାଛି ପାରିବେ । ଏବେ ଆପଣମାନଙ୍କ ଉତ୍ପାଦକୁ ଉତ୍ତମ ମୂଲ୍ୟ ଦେଉଥିବା ବ୍ୟାପାରୀମାନଙ୍କୁ ହିଁ ବିକ୍ରି କରିପାରିବେ । କମ୍ପାନୀମାନଙ୍କ ସହ ସିଧା ସଳଖ ଯୋଡ଼ି ହୋଇପାରିବେ । ଚାହିଁଲେ ସେମାନଙ୍କୁ ସିଧାସଳଖ ନିଜ ଫସଲ ବିକ୍ରି କରିପାରିବେ । ପୂର୍ବରୁ ଯେଉଁ ଆଇନ ଫସଲ ଷ୍ଟକ ରଖିବା ଦିଗରେ ପ୍ରତିବନନ୍ଧକ ସୃଷ୍ଟି କରୁଥିଲା , ଏବେ ସେହି ଆଇନରେ ମଧ୍ୟ ଆମେ ପରିବର୍ତ୍ତନ ଘଟାଇ ଦେଇଛୁ ।


    ସାଥୀଗଣ ,


    ଆତ୍ମ ନିର୍ଭର ଭାରତ ପ୍ୟାକେଜ୍‌ରେ କୃଷକମାନଙ୍କ ଫସଲ ରଖିବା ସକାଶେ ଶୀତଳ ଭଣ୍ଡାରମାନ କିଭଳି ନିର୍ମାଣ କରାଯିବ , କୃଷକମାନଙ୍କୁ କିଭଳି ସିଧା ସଳଖ ଭାବେ ବଜାର ସହିତ ଯୋଡ଼ାଯାଇପାରିବ , ସେଥିପାଇଁ ମଧ୍ୟ 1 ଲକ୍ଷ କୋଟି ଟଙ୍କା ନିବେଶର ଘୋଷଣା କରାଯାଇଛି । ଯେତେବେଳେ କୃଷକମାନେ ବଜାର ସହିତ ଯୋଡ଼ିହୋଇ ଯିବେ , ସେତେବେଳେ ନିଜ ଉତ୍ପାଦକୁ ଅଧିକ ମୂଲ୍ୟରେ ବିକ୍ରି କରିବାର ମାର୍ଗ ସେମାନଙ୍କ ପାଇଁ ଉନ୍ମୁକ୍ତ ହୋଇଯିବ ।


    ଆତ୍ମନିର୍ଭର ଭାରତ ଅଭିଯାନ ମାଧ୍ୟମରେ ଆଉ ଗୋଟିଏ ନିଷ୍ପତ୍ତି କଥା ତ ଆମେ ଶୁଣିଛୁ । ଆପଣମାନଙ୍କ ଗାଁ ପାଖରେ , ପଡ଼ା ଏବଂ ଛୋଟ ଛୋଟ ସହରରେ ସ୍ଥାନୀୟ ଉତ୍ପାଦ ଠାରୁ ନେଇ ଭିନ୍ନ ଭିନ୍ନ ଉତ୍ପାଦ କିଭଳି ଉତ୍ପାଦନ କରାଯାଇପାରିବ , ପ୍ୟାକିଂ ହୋଇପାରିବା ଭଳି ସାମଗ୍ରୀ ପ୍ରସ୍ତୁତ ହୋଇପାରିବ , ସେଥିପାଇଁ ଉଦ୍ୟୋଗ ସମୂହ ନିର୍ମାଣ କରାଯିବ । ଏହାର ସବୁଠାରୁ ବଡ଼ ଲାଭ ଆମର କୃଷକ ଭାଇଭଉଣୀମାନଙ୍କୁ ହେବାକୁ ଯାଉଛି ।


    ଏବେ ଯେମିତି ଖଗଡ଼ିୟାରେ ମକା ଫସଲ କେତେ ଭଲ ହୋଇପାରିଛି । କିନ୍ତୁ ଯଦି କୃଷକ ମକା ଉତ୍ପାଦ ପ୍ରସ୍ତୁତ କରିବା ଭଳି କମ୍ପାନୀମାନଙ୍କ ସହ ସିଧାସଳଖ ଯୋଡ଼ିହୋଇ ପାରିବେ , ତେବେ ସ୍ଥାନୀୟ ଖାଦ୍ୟ ସାମଗ୍ରୀ ପ୍ରସ୍ତୁତ ହୋଇପାରିବ । ସେତେବେଳେ କେତେ ଫାଇଦା ନହେବ ? ସେହିଭଳି ବିହାରରେ ମଖାନା ଅଛି , ଲିଚୁ ଅଛି , କଦଳୀ ଉତ୍ପାଦିତ ହେଉଛି । ଉତ୍ତର ପ୍ରଦେଶରେ ଅଂଳା ଅଛି , ଆମ୍ବ ଅଛି , ରାଜସ୍ଥାନରେ ଲଙ୍କାମରିଚ ଉତ୍ପାଦିତ ହେଉଛି , ମଧ୍ୟ ପ୍ରଦେଶରେ ଡ଼ାଲି ଉପଜ ହେଉଛି , ଓଡ଼ିଶାରେ , ଝାଡ଼ଖଣ୍ଡରେ ଯେଉଁସବୁ ଦ୍ରବ୍ୟ ଉତ୍ପାଦିତ ହେଉଛି , ପ୍ରତ୍ୟେକ ଜିଲ୍ଲାରେ ଏଭଳି ଅନେକ ସ୍ଥାନୀୟ ଉତ୍ପାଦ ରହିଛି ଯାହା ସହିତ ସଂଶ୍ଳିଷ୍ଟ ଉଦ୍ୟୋଗ ପାଖରେ ପ୍ରତିଷ୍ଠା କରାଯିବାର ଯୋଜନା ରହିଛି ।


    ସାଥୀଗଣ ,


    ବିଗତର 6 ବର୍ଷ ଧରି ଲଗାତାର ଭାବେ ଚାଲି ଆସୁଥିବା ଏହି ସମସ୍ତ ପ୍ରୟାସର କେବଳ ଗୋଟିଏ ଉଦ୍ଦେଶ୍ୟ । ତାହା ହେଲା , ଆମର ଗାଁ , ଆମର ଗରିବ କିଭଳି ଭାବେ ନିଜ ସାମର୍ଥ୍ୟରେ ଅଣ୍ଟା ସଳଖି ଠିଆ ହୋଇପାରିବ । ସଶକ୍ତ ହୋଇପାରିବ । ଆମର କୌଣସି ଗରିବ , ଶ୍ରମିକ , କୃଷକକୁ କୌଣସି ପ୍ରକାର ସାହାରାର ଆବଶ୍ୟକ ପଡ଼ିବନାହିଁ । ଯେତେହେଲେ ଆମେ ସେଇ ଲୋକ ଯାହାର ସାହାରା ନୁହେଁ , ଶ୍ରମ ପାଇଁ ଆମେ ଜୀଇଁ ଆସିଛେ ।


    ଗରିବ କଲ୍ୟାଣ ରୋଜଗାର ଅଭିଯାନରୁ ଆପଣମାନଙ୍କର ଏହି ଆତ୍ମସମ୍ମାନର ସୁରକ୍ଷା ବି ହୋଇପାରିବ ଏବଂ ଆପଣମାନଙ୍କ ଶ୍ରମରୁ ନିଜର ଗାଁର ବିକାଶ ମଧ୍ୟ ହୋଇପାରିବ । ଆଜି ଆପଣମାନଙ୍କର ଏହି ସେବକ ଏବଂ ପୁରା ଦେଶ , ଏହି ଚିନ୍ତାଧାରାର ସହ , ଏହି ସଂକଳ୍ପର ସହ ଆପଣମାନଙ୍କ ମାନ ଓ ସମ୍ମାନର ସୁରକ୍ଷା ନିମନ୍ତେ କାର୍ଯ୍ୟ କରୁଛନ୍ତି ।


    ଆପଣମାନେ କାମକୁ ବାହାରିଯିବେ , କିନ୍ତୁ ମୋର ଏତିକି ଅନୁରୋଧ ଯେ ଆପଣମାନଙ୍କୁ ନିଶ୍ଚିତ ରୂପେ ସାବଧାନ ରହିବାକୁ ପଡ଼ିବ । ମାସ୍କ ନିଶ୍ଚିତ ଭାବେ ପିନ୍ଧନ୍ତୁ , ଗାମୁଛା କିମ୍ବା ଅନ୍ୟ କପଡ଼ାରେ ନିଜ ମୁହଁକୁ ଢ଼ାଙ୍କନ୍ତୁ । ସ୍ୱଚ୍ଛତାକୁ ଏବଂ ଦୁଇ ଗଜ ଦୂରତାର ନିୟମକୁ ନିଷ୍ଠାର ସହ ପାଳନ କରିବାକୁ ଭୁଲନ୍ତୁ ନାହିଁ । ଆପଣମାନେ ଯଦି ସାବଧାନ ରହିବେ , ତେବେ ଆପଣମାନଙ୍କ ଗାଁ , ଆପଣମାନଙ୍କ ଘର ଏହି ସଂକ୍ରମଣରୁ ସୁରକ୍ଷିତ ରହିବ । ଏହା ଆମର ଜୀବନ ଏବଂ ଆମର ଜୀବିକା ଉଭୟ ପାଇଁ ଏକାନ୍ତ ଜରୁରି ।


    ଆପଣମାନେ ସମସ୍ତେ ସୁସ୍ଥ ରହନ୍ତୁ , ଆଗକୁ ବଢ଼ନ୍ତୁ ଏବଂ ଆପଣମାନଙ୍କ ସହ ଦେଶ ବି ଆଗକୁ ବଢ଼ୁ , ଏହି ଶୁଭକାମନାର ସହ ଆପଣମାନଙ୍କୁ ସବୁ ସାଥୀଙ୍କୁ ବହୁତ ବହୁତ ଧନ୍ୟବାଦ ।


    ମୁଁ ସମସ୍ତ ଆଦରଣୀୟ ମୁଖ୍ୟମନ୍ତ୍ରୀମାନଙ୍କ ନିକଟରେ ନିଜର ଆଭାର ବ୍ୟକ୍ତ କରୁଛି । ବିଶେଷ କରି ବିହାର ସରକାରଙ୍କୁ ମୁଁ ଧନ୍ୟବାଦ ଦେଉଛି । ଏହି ଅତ୍ୟନ୍ତ ମହତ୍ତ୍ୱପୂର୍ଣ୍ଣ କାର୍ଯ୍ୟ ଯୋଜନା କରିବା ସକାଶେ ଏବଂ ଏହାକୁ ଆଗକୁ ବଢ଼ାଇ ନେବା ନିମନ୍ତେ , ଆପଣମାନଙ୍କ ସହଯୋଗ ଓ ସମର୍ଥନ ପାଇଁ ମୁଁ ଆପଣମାନଙ୍କ ନିକଟରେ ଆଭାର ବ୍ୟକ୍ତ କରି ଆପଣମାନଙ୍କୁ ବହୁତ ବହୁତ ଧନ୍ୟବାଦ ଜଣାଉଛି ।


    **********

    
    
    (Release ID: 1633033) Visitor Counter : 10
    
    
      Read this release in: English , Urdu , Hindi , Marathi , Bengali , Manipuri , Assamese , Punjabi , Gujarati , Tamil , Telugu , Kannada , Malayalam