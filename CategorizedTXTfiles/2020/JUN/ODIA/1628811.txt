      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କୋଭିଡ-19 ସଂକ୍ରାନ୍ତରେ ସଦ୍ୟତମ ସୂଚନା
      • 95,526 କରୋନା ରୋଗୀ ସୁସ୍ଥ

      Posted On: 02 JUN 2020 6:23PM by PIB Bhubaneshwar

    ବର୍ତ୍ତମାନ ଦେଶରେ 97,581 କରୋନା ରୋଗୀ ବିଭିନ୍ନ ଡାକ୍ତରଖାନାରେ ଚିକିତ୍ସିତ ହେଉଛନ୍ତି । ଗତ 24 ଘଣ୍ଟା ମଧ୍ୟରେ 3,708 ଜଣ ସୁସ୍ଥ ହୋଇଛନ୍ତି । ଏପର୍ଯ୍ୟନ୍ତ ଦେଶରେ 95,526 ଜଣ କରୋନା ରୋଗୀ ଆରୋଗ୍ୟ ଲାଭ କରିଛନ୍ତି । ଆରୋଗ୍ୟ ହାର ଶତକଡା 48.07 । ଦେଶରେ ଆରୋଗ୍ୟ ହାର ବଢିବାକୁ ଲାଗିଥିବା ବେଳେ ମୃତ୍ୟୁ ହାର ସମଗ୍ର ବିଶ୍ଵରେ ସର୍ବନିମ୍ନ ରହିଛି । ଅଦ୍ୟାବଧି ଏହି ମୃତ୍ୟୁ ହାର 2.82 ପ୍ରତିଶତ ରହିଛି ।


    ଭାରତର ଜନସଂଖ୍ୟା 14ଟି ସର୍ବାଧିକ କ୍ଷତିଗ୍ରସ୍ତ ଦେଶର ଜନସଂଖ୍ୟା ସହ ସମାନ । ତେବେ ଏହି ମାସ ପହିଲା ସୁଦ୍ଧା 14ଟି ଯାକ ଦେଶର କରୋନା ଆକ୍ରାନ୍ତ ସଂଖ୍ୟା ଆମ ଦେଶ ତୁଳନାରେ 22.5 ଗୁଣ ଅଧିକ । ସେହି 14ଟି ସବୁଠାରୁ ଅଧିକ ସଂକ୍ରମିତ ଦେଶରେ ମୋଟ ମୃତ୍ୟୁ ହାର ଭାରତଠାରୁ 55.2 ଗୁଣ ଅଧିକ ।


    ଏଭଳି ପରିସ୍ଥିତିରେ ସମୟୋଚିତ ଚିହ୍ନଟ ଓ ରୋଗୀ ଚିକିତ୍ସା କରି ମୃତ୍ୟୁ ହାରକୁ କମ କରାଯାଇପାରିବ । ଦୁଇଟି ମୁଖ୍ୟ ପନ୍ଥା ସମୟୋଚିତ ଚିହ୍ନଟିକରଣ ଓ ସମୁଚିତ ଚିକିତ୍ସା ନିୟମକୁ ଅବଲମ୍ବନ କରି ମୃତ୍ୟୁ ହାର କମ କରିହେବ ।


    ଯଦି କୋଭିଡ-19 ମୃତ୍ୟୁ ତଥ୍ୟକୁ ବିଶ୍ଳେଷଣ କରାଯାଏ, ତେବେ ଜନସଂଖ୍ୟାର ଶତକଡା 10 ଭାଗ (60 ବର୍ଷରୁ ଊର୍ଦ୍ଧ୍ଵ ବ୍ୟକ୍ତି) ମୋଟ ମୃତ୍ୟୁର ଶତକଡା 50 ଭାଗ ରହିଛନ୍ତି । ଦେଶରେ କୋଭିଡ-19 ଯୋଗୁଁ ମୃତ୍ୟୁବରଣ କରୁଥିବା ଶତକଡା 73 ଭାଗ ଲୋକଙ୍କର ଅନ୍ୟାନ୍ୟ ଜଟିଳ ରୋଗ ଲକ୍ଷଣ ଯଥା ମଧୁମେହ, ଉଚ୍ଚ ରକ୍ତ ଚାପ, ହୃଦରୋଗ ଓ ଶ୍ଵାସକ୍ରିୟା ଜନିତ । ସେ ଦୃଷ୍ଟିରୁ ଏହି ଅଧିକ ସମ୍ବେଦନଶୀଳ ବ୍ୟକ୍ତିମାନଙ୍କ ସୁରକ୍ଷା ସର୍ବାଗ୍ରେ ବାଞ୍ଛନୀୟ । ସବୁଠାରୁ ସମ୍ବେଦନଶୀଳ ରୋଗୀମାନଙ୍କ ମୃତ୍ୟୁ ହାରକୁ କମାଇବାକୁ ହେଲେ କେତେକ ସାବଧାନତା ଅବଲମ୍ବନ କରିବାକୁ ପଡିବ । ସେଗୁଡିକ ହେଲା ଡାକ୍ତରଙ୍କ ପରାମର୍ଶ ଅନୁସାରେ ନିୟମିତ ଔଷଧ ସେବନ, ରୋଗ ପ୍ରତିଷେଧକ ଶକ୍ତି ବଢାଇବା ପାଇଁ ଆୟୁଷ ମନ୍ତ୍ରଣାଳୟ ଦ୍ଵାରା ପ୍ରଣିତ ହର୍ବାଲ ଚା, ପାନ, କାଢା, ଟେଲିମେଡ଼ିସିନ ଇତ୍ୟାଦି ଅନ୍ତର୍ଭୁକ୍ତ । ଯଦି କୌଣସି ବ୍ୟକ୍ତି କରୋନା ସଂକ୍ରମିତଙ୍କ ସଂସ୍ପର୍ଶରେ ଆସିଥାନ୍ତି ଆରୋଗ୍ୟ ସେତୁ ଆପ ବଳରେ ନିଜର ସ୍ୱାସ୍ଥ୍ୟର ପରୀକ୍ଷା ସହ ଖୁବ ଶୀଘ୍ର ରୋଗ ଚିହ୍ନଟ ସମ୍ଭବପର ହୋଇପାରିବ । ଯଦି ଅଧିକ ସମ୍ବେଦନଶୀଳ ବ୍ୟକ୍ତିଙ୍କଠାରେ କରୋନା ଲକ୍ଷଣ ଦେଖାଦେବ, ତେବେ ସେମାନେ ଖୁବ ଶୀଘ୍ର ଟେଲିମେଡ଼ିସିନ ହେଲ୍ପଲାଇନ ବା ବ୍ୟକ୍ତିଗତ ଭାବେ ଚିକିତ୍ସକଙ୍କ ନିକଟକୁ ଯାଇ ତାହାର ଉପଚାର କରିପାରିବେ । ଏଦିଗରେ ଜନସାଧାରଣ ଅତ୍ୟନ୍ତ ସମ୍ବେଦନଶୀଳ ବ୍ୟକ୍ତିଙ୍କୁ ସ୍ୱାସ୍ଥ୍ୟ ରକ୍ଷା ନେଇ ଉପଦେଶ ଦେବା ସହ ଅନ୍ୟ କାହାର କରୋନା ସଂକ୍ରମଣ ଥିଲେ ତାଙ୍କ ସଂସ୍ପର୍ଶରେ ନଆସିବା ପାଇଁ ସଚେତନ କରାଇପାରିବେ । ନିହାତି ଦରକାର ନହେଲେ ବାହାରକୁ ନଯାଇ ଘରେ ରହିବା ପାଇଁ ବିଶେଷ ପରାମର୍ଶ ଦିଆଯାଉଛି ।


    କୋଭିଡ-19ରୁ ମୁକ୍ତି ପାଇବା ପାଇଁ ଏହାକୁ ଏକ ଜନ ଆନ୍ଦୋଳନରେ ପରିଣତ କରିବାକୁ ହେବ । ଜନସାଧାରଣ ସଚେତନତା, ସମୟୋଚିତ ଉପଚାର ଓ ପ୍ରତିଷେଧକ ଭଳି ତିନୋଟି ନିୟମାବଳିକୁ ମାନି କରୋନାକୁ ହଟାଇବା ଲାଗି ସଂକଳ୍ପବଦ୍ଧ ହେବାକୁ ପଡିବ ।


    କୋଭିଡ-19 ସମ୍ବନ୍ଧୀୟ ବୈଷୟିକ ତଥ୍ୟ , ମାର୍ଗଦର୍ଶିକା ଓ ନିୟମାବଳୀର ସୂଚନା ପାଇଁ ନିୟମିତ ପରିଦର୍ଶନ କରନ୍ତୁ: https://www.mohfw.gov.in/ ଏବଂ @MoHFW_INDIA ।


    ଏ ସମ୍ପର୍କିତ ବୈଷୟିକ ପ୍ରଶ୍ନାବଳୀ technicalquery.covid 19 @gov.in ଏବଂ ncov 2019 @gov.in ଏବଂ @CovidIndiaSeva କୁ ପଠାଇ ପାରିବେ ।


    କୋଭିଡ-19 ଜନିତ କୌଣସି ଜିଜ୍ଞାସା ପାଇଁ ଦୟାକରି ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟର ହେଲ୍ପଲାଇନ ନଂ : + 91-11-23978046 କିମ୍ବା 1075 (ଦେୟ ମୁକ୍ତ)ରେ ସମ୍ପର୍କ କରିପାରନ୍ତି । ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର କୋଭିଡ-19 ହେଲ୍ପଲାଇନ ନମ୍ବରଗୁଡ଼ିକର ତାଲିକା ନିମ୍ନ ୱେବସାଇଟ ରେ ଉପଲବ୍ଧ ।


    https://www.mohfw.gov.in/pdf/coronvavirushelplinenumber.pdf


    **********


    

    
    (Release ID: 1628811) Visitor Counter : 18
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam