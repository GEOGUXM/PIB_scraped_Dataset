      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ମାତୃତ୍ୱର ବୟସ, ଏମଏମଆର ହ୍ରାସର ଆବଶ୍ୟକତା, ପୋଷଣ ସ୍ତର ଏବଂ ତତସଂକ୍ରାନ୍ତ ପ୍ରସଙ୍ଗଗୁଡ଼ିକର ଅନୁଧ୍ୟାନ ପାଇଁ ଟାସ୍କଫୋର୍ସ ଗଠନ
      • ଜୟା ଜେଟଲୀଙ୍କ ଅଧ୍ୟକ୍ଷତାରେ ଗଠିତ ଟାସ୍କ ଫୋର୍ସ 31 ଜୁଲାଇ, 2020 ସୁଦ୍ଧା ଉପସ୍ଥାପନ କରିବ ରିପୋର୍ଟ
      • ସୁପାରିସକୁ କାର୍ଯ୍ୟକାରୀ କରିବା ଲାଗି ଆବଶ୍ୟକ ଆଇନ ପ୍ରଣୟନ କିମ୍ବା ପ୍ରଚଳିତ ଆଇନରେ ସଂଶୋଧନ ପାଇଁ ଦେବ ପରାମର୍ଶ
      • ସୁପାରିସଗୁଡ଼ିକୁ କାର୍ଯ୍ୟକାରୀ କରିବା ଲାଗି ସମୟସୀମା ସହିତ ବିସ୍ତୃତ କାର୍ଯ୍ୟଯୋଜନା ପ୍ରସ୍ତୁତ କରିବ
      Posted On: 06 JUN 2020 11:53AM by PIB Bhubaneshwar


    ମାତୃତ୍ୱର ବୟସ , ମାତୃ ମୃତ୍ୟୁ ହାର (ଏମଏମଆର) ହ୍ରାସର ଆବଶ୍ୟକତା , ପୋଷଣ ସ୍ତର ଏବଂ ତତସଂକ୍ରାନ୍ତ ପ୍ରସଙ୍ଗଗୁଡ଼ିକର ଅନୁଧ୍ୟାନ ପାଇଁ ଭାରତ ସରକାର ଏକ ଟାସ୍କଫୋର୍ସ ଗଠନ କରିଛନ୍ତି । ଏ ସମ୍ପର୍କରେ 4 ଜୁନ , 2020ରେ ଏକ ଗେଜେଟ ବିଜ୍ଞପ୍ତି ପ୍ରକାଶ ପାଇଛି ।


    କେନ୍ଦ୍ର ଅର୍ଥମନ୍ତ୍ରୀ ସଂସଦରେ 2020-21ର ସାଧାରଣ ବଜେଟ ଅଭିଭାଷଣରେ କହିଥିଲେ ଯେ “ 1978ରେ ଝିଅ ମାନଙ୍କ ବିବାହ ବୟସ 15 ବର୍ଷରୁ 18 ବର୍ଷକୁ ବୃଦ୍ଧି କରାଯାଇଥିଲା । ଏଥିପାଇଁ ତତକାଳୀନ ଶାରଦା ଆଇନ 1929ରେ ସଂଶୋଧନ ଅଣାଯାଇଥିଲା । ଭାରତ ଆହୁରି ପ୍ରଗତି କରିବା ପରେ ମହିଳାମାନଙ୍କ ପାଇଁ ଉଚ୍ଚ ଶିକ୍ଷା ଏବଂ କ୍ୟାରିଅର ସୁଯୋଗ ସୃଷ୍ଟି ହୋଇଛି । ତେଣୁ ଏମଏମଆର ହ୍ରାସ କରିବା ଏବଂ ପୋଷଣ ସ୍ତରରେ ସୁଧାର ଆଣିବାର ଆବଶ୍ୟକତା ଦେଖାଦେଇଛି । ଏହି ପରିଦୃଶ୍ୟରେ ଝିଅ ମାନଙ୍କର ମାତୃତ୍ୱ ଲାଭ ବୟସର ସମ୍ପୂର୍ଣ୍ଣ ପ୍ରସଙ୍ଗକୁ ଦେଖାଯିବା ଉଚିତ । ତେଣୁ ମୁଁ ଏକ ଟାସ୍କଫୋର୍ସ ଗଠନ ପାଇଁ ପ୍ରସ୍ତାବ ଦେଉଛି ଯାହାକି 6 ମାସ ମଧ୍ୟରେ ଏହାର ସୁପାରିସ ଉପସ୍ଥାପନ କରିବ । (2020-21ଆର୍ଥିକ ବର୍ଷର ବଜେଟ ଅଭିଭାଷଣ ପାରା 67 ଦେଖନ୍ତୁ) ।


    ନିମ୍ନୋକ୍ତ ପଦାଧିକାରୀମାନଙ୍କୁ ନେଇ ଟାସ୍କଫୋର୍ସ ଗଠନ କରାଯାଇଛି :


    ଜୟା ଜେଟଲୀ (ନୂଆଦିଲ୍ଲୀ)- ଅଧ୍ୟକ୍ଷା


    ଡ. ବିନୋଦ ପଲ , ସଦସ୍ୟ (ସ୍ୱାସ୍ଥ୍ୟ) , ନୀତି ଆୟୋଗ- ସଦସ୍ୟ (ପଦାସୀନ)


    ସଚିବ , ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ-ସଦସ୍ୟ (ପଦାସୀନ)


    ସଚିବ , ମହିଳା ଓ ଶିଶୁ ବିକାଶ ମନ୍ତ୍ରଣାଳୟ-ସଦସ୍ୟ (ପଦାସୀନ)


    ସଚିବ , ଉଚ୍ଚ ଶିକ୍ଷା ବିଭାଗ-ସଦସ୍ୟ (ପଦାସୀନ)


    ସଚିବ , ବିଦ୍ୟାଳୟ ଶିକ୍ଷା ଓ ସାକ୍ଷରତା ବିଭାଗ-ସଦସ୍ୟ (ପଦାସୀନ)


    ସଚିବ , ବିଧାନପାଳିକା ବିଭାଗ-ସଦସ୍ୟ (ପଦାସୀନ)


    ନଜମା ଅଖତର (ନୂଆଦିଲ୍ଲୀ)- ସଦସ୍ୟା


    ବସୁଧା କାମାଥ (ମହାରାଷ୍ଟ୍ର)-ସଦସ୍ୟା


    ଡ. ଦିପ୍ତୀ ଶାହା (ଗୁଜରାଟ)-ସଦସ୍ୟା


    ଟାସ୍କଫୋର୍ସ ଗଠନର ଉଦେ୍ଦଶ୍ୟ:


    1. ବିବାହ ଏବଂ ମାତୃତ୍ୱ ଲାଭର ବୟସ ମଧ୍ୟରେ ରହିଥିବା ପାରସ୍ପରିକ ସମ୍ପର୍କର ଅନୁଧ୍ୟାନ


    ( କ) ଗର୍ଭାବସ୍ଥା , ସନ୍ତାନ ଜନ୍ମ ଏବଂ ଏହାର ପରବର୍ତ୍ତୀ ଅବସ୍ଥା ମା ’ ଓ ଶିଶୁର ସ୍ୱାସ୍ଥ୍ୟ , ଚିକିତ୍ସା ଯତ୍ନ ଏବଂ ପୋଷଣ ସ୍ଥିତି ,


    ( ଖ) ଶିଶୁ ମୃତ୍ୟୁ ହାର (ଆଇଏମଆର) , ମାତୃ ମୃତ୍ୟୁହାର (ଏମଏମଆର) , ମୋଟ ଗର୍ଭଧାରଣ ହାର (ଟିଏଫଆର) , ଜନ୍ମିତ ଶିଶୁର ଲିଙ୍ଗ ଅନୁପାତ (ଏସଆରବି) , ଶିଶୁ ଲିଙ୍ଗ ଅନୁପାତ (ସିଏସଆର) ଆଦି ଗୁରୁତ୍ୱପୂର୍ଣ୍ଣ ଦିଗ ଏବଂ


    ( ଗ) କିମ୍ବା ଏହି ପରିପ୍ରେକ୍ଷୀରେ ସ୍ୱାସ୍ଥ୍ୟ ଓ ପୁଷ୍ଟିସାଧନର ଅନ୍ୟକୌଣସି ପ୍ରାସଙ୍ଗିକ ଦିଗ ।


    2.ମହିଳାମାନଙ୍କ ମଧ୍ୟରେ ଉଚ୍ଚ ଶିକ୍ଷାର ପ୍ରୋତ୍ସାହନ ପାଇଁ ପଦକ୍ଷେପ ସମ୍ପର୍କରେ ସୁପାରିସ କରିବ


    3. ସୁପାରିସକୁ କାର୍ଯ୍ୟକାରୀ କରିବା ଲାଗି ଆବଶ୍ୟକ ଆଇନ ପ୍ରଣୟନ କିମ୍ବା ପ୍ରଚଳିତ ଆଇନରେ ସଂଶୋଧନ ପାଇଁ ପରାମର୍ଶ ଦେବ ।


    4.ଟାସ୍କଫୋର୍ସର ସୁପାରିସକୁ ସମୟୋଚିତ ଭାବେ କାର୍ଯ୍ୟକାରୀ କରିବା ଲାଗି ଏକ ବିସ୍ତୃତ କାର୍ଯ୍ୟଯୋଜନା ପ୍ରସ୍ତୁତ କରିବା ଦିଗରେ କାମ କରିବ ।


    5.ଆବଶ୍ୟକ ହେଲେ ଅନ୍ୟ ବିଶେଷଜ୍ଞମାନଙ୍କୁ ଟାସ୍କଫୋର୍ସ ନିଜର ବୈଠକୁ ଡାକିପାରିବ ।


    6. ନୀତି ଆୟୋଗ ପକ୍ଷରୁ ଟାସ୍କଫୋର୍ସକୁ ସଚିବସ୍ତରୀୟ ସହାୟତା ଯୋଗାଇ ଦିଆଯିବ ଏବଂ ଏହା 31 ଜୁଲାଇ , 2020 ସୁଦ୍ଧା ନିଜର ରିପୋର୍ଟ ଉପସ୍ଥାପନ କରିବ ।


    **********

    
    
    (Release ID: 1629854) Visitor Counter : 16
    
    
      Read this release in: English , Urdu , Hindi , Marathi , Manipuri , Bengali , Punjabi , Tamil , Telugu , Malayalam