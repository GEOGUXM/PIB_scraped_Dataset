      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ମେକ ଇନ ଇଣ୍ଡିଆ ଏବଂ ଆତ୍ମନିର୍ଭର ଭାରତକୁ ପ୍ରୋତ୍ସାହନ ଯୋଗାଇବା ସକାଶେ ଜିଇଏମରେ ବିକ୍ରେତାମାନଙ୍କୁ ଉତ୍ପାଦର ମୂଳ ଦେଶ ସୂଚନା ଦେବା ବାଧ୍ୟତାମୂଳକ
      Posted On: 23 JUN 2020 10:57AM by PIB Bhubaneshwar


    କେନ୍ଦ୍ର ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ ପକ୍ଷରୁ ଗଭର୍ଣ୍ଣମେଣ୍ଟ ଇ-ମାର୍କେଟପ୍ଲେସ୍ (ଜିଇଏମ)କୁ ଏକ ସ୍ୱତନ୍ତ୍ର ଉଦ୍ଦେଶ୍ୟ ସାଧନକାରୀ ବାହକ ଭାବେ ବ୍ୟବହାର କରାଯାଉଛି । ବିକ୍ରେତାମାନେ ଯେକୌଣସି ଦ୍ରବ୍ୟ ବିକ୍ରୟ ସମୟରେ ଏହାର ମୂଳ ଦେଶ ସୂଚନା ଦେବାକୁ ମନ୍ତ୍ରଣାଳୟ ପକ୍ଷରୁ ବାଧ୍ୟତାମୂଳକ କରାଯାଇଛି । ଜିଇଏମ ଅଧୀନରେ ସମସ୍ତ ନୂତନ ଉତ୍ପାଦର ପଞ୍ଜିକରଣ କରାଗଲା ବେଳେ ଏହା କେଉଁ ଦେଶରୁ ମୂଳତଃ ଆସିଛି ତାହା ଦର୍ଶାଇବା ଜରୁରି । ଅଧିକନ୍ତୁ , ବିକ୍ରେତାମାନେ ଯେଉଁମାନେ ଏହି ନୂତନ ବ୍ୟବସ୍ଥା ଆରମ୍ଭ ହେବା ପୂର୍ବରୁ ସେମାନଙ୍କର ଉତ୍ପାଦକୁ ଜିଇଏମରେ ଅପଲୋଡ଼ କରିସାରିଛନ୍ତି , ସେମାନଙ୍କୁ ମଧ୍ୟ ନିୟମିତ ଭାବେ ସୂଚୀତ କରାଯାଇଛି ଯେ ସେମାନେ ଏହାର ମୂଳ ଦେଶ ସୂଚନା ଅପ୍ଡ଼େଟ୍ କରନ୍ତୁ । ଯଦି ସେମାନେ ତାହା ନକରନ୍ତି ତେବେ ଜିଇଏମରୁ ସେମାନଙ୍କ ଉତ୍ପାଦକୁ ହଟାଇ ଦିଆଯିବ ବୋଲି ମଧ୍ୟ ଚେତାବନୀ ଦିଆଯାଇଛି । ‘ ମେକ ଇନ ଇଣ୍ଡିଆ ” ଏବଂ “ ଆତ୍ମନିର୍ଭର ଭାରତ ” କାର୍ଯ୍ୟକ୍ରମକୁ ପ୍ରୋତ୍ସାହିତ ଯୋଗାଇବା ସକାଶେ ଏଭଳି ଗୁରୁତ୍ୱପୂର୍ଣ୍ଣ ପଦକ୍ଷେପ ଗ୍ରହଣ କରାଯାଇଛି ବୋଲି ମନ୍ତ୍ରଣାଳୟ ପକ୍ଷରୁ କୁହାଯାଇଛି ।


    ଜିଇଏମ ପକ୍ଷରୁ ଆହୁରି ମଧ୍ୟ ଏକ ବ୍ୟବସ୍ଥା କରାଯାଇଛି ଯେ ଯେକୌଣସି ଉତ୍ପାଦରେ କେତେ ମାତ୍ରାର ସ୍ଥାନୀୟ ଦ୍ରବ୍ୟ ରହିଛି ତାହା ମଧ୍ୟ ସୂଚୀତ କରାଯିବ । ଏଭଳି ନୂତନ ବ୍ୟବସ୍ଥା ଦ୍ୱାରା , ବର୍ତ୍ତମାନ ମୂଳ ଦେଶ ତଥା ସ୍ଥାନୀୟ ଉତ୍ପାଦର ମାତ୍ରା ବଜାରରେ ଉପଲବ୍ଧ ହେଉଥିବା ସମସ୍ତ ସାମଗ୍ରୀରୁ ସହଜରେ ଜଣାପଡ଼ିବ । ସବୁଠାରୁ ଗୁରୁତ୍ୱପୂର୍ଣ୍ଣ କଥାଟି ହେଲା , “ ମେକ ଇନ ଇଣ୍ଡିଆ ” ଫିଲଟରକୁ ଏବେ ପୋର୍ଟାଲରେ ସାମିଲ କରାଯାଇଛି । ଯେଉଁସବୁ ଦ୍ରବ୍ୟରେ 50% ସ୍ଥାନୀୟ କଞ୍ଚାମାଲ ବ୍ୟବହୃତ ହୋଇଥିବ ସେହିସବୁ ସାମଗ୍ରୀକୁ କ୍ରେତାମାନେ ଚୟନ କରିପାରିବେ । ନିଲାମୀ କ୍ଷେତ୍ରରେ କ୍ରେତାମାନେ ଯେକୌଣସି ସାମଗ୍ରୀକୁ କ୍ଲାସ-1 ସ୍ଥାନୀୟ ଯୋଗାଣକାରୀ ( Local content>50 %) ଭାବେ ସଂରକ୍ଷିତ ରଖିପାରିବେ । ଯେଉଁସବୁ ନିଲାମୀ ଆଇଏନଆର 200 କୋଟି ତଳକୁ ହୋଇଥିବ , କେବଳ କ୍ଲାସ-1 ଏବଂ କ୍ଲାସ-2 ସ୍ଥାନୀୟ ଯୋଗାଣକାରୀମାନେ( Local content>50 % ଏବଂ >20 respectively ) ସେହିସବୁ ସାମଗ୍ରୀ ଉପରେ ନିଲାମ ଧରିପାରିବେ । ନିମ୍ନରେ ପ୍ରଦତ୍ତ ପରିଶିଷ୍ଟରେ ଜିଇଏମ ପୋର୍ଟାଲରେ ଥିବା କେତେକ ସ୍ଥାନୀୟ ବୈଶିଷ୍ଟ୍ୟର ସ୍ନାପସଟ୍ ପ୍ରଦାନ କରାଯାଇଛି ।


    ଏହି ବ୍ୟବସ୍ଥା ପ୍ରବର୍ତ୍ତନ ହେବା ଦିନଠାରୁ ଜିଇଏମ ନିରବଚ୍ଛିନ୍ନ ଭାବେ “ ମେକ ଇନ ଇଣ୍ଡିଆ ” ଉଦ୍ୟମକୁ ପ୍ରୋତ୍ସାହନ ଯୋଗାଇବା ଦିଗରେ କାର୍ଯ୍ୟ କରୁଛି । ବଜାର ବ୍ୟବସ୍ଥା ସ୍ଥାନୀୟ କ୍ଷୁଦ୍ର ବ୍ୟବସାୟୀମାନଙ୍କ ନିକଟରେ ଜନସାଧାରଣଙ୍କ ନିକଟରେ ଉପଲବ୍ଧ କରାଇଛି ଯଦ୍ୟପି ସରକାରଙ୍କ “ ମେକ ଇନ ଇଣ୍ଡିଆ ” ଏବଂ ଏମଏସଇ କ୍ରୟ ଅଗ୍ରାଧିକାରୀ ନୀତିକୁ ବାସ୍ତବ ରୂପେ ପ୍ରବର୍ତ୍ତନ କରାଯାଇପାରିଛି । ଜିଇଏମ ଦ୍ୱାର ତ୍ୱରିତ , ସକ୍ରିୟ , ସ୍ୱଚ୍ଛ ଏବଂ ସୁଲଭ ମୂଲ୍ୟରେ ସାମଗ୍ରୀ ସଂଗ୍ରହ ସମ୍ଭବପର ହୋଇପାରିଛି ବିଶେଷ କରି ବର୍ତ୍ତମାନର ଆପାତ ସମୟରେ ଯେତେବେଳେ ସରକାରୀ ସଂସ୍ଥାମାନେ କୋଭିଡ଼-19 ବୈଶ୍ୱିକ ମହାମାରୀ ବିରୋଧରେ ଲଢ଼ିବା ସକାଶେ ବିଭିନ୍ନ ସାମଗ୍ରୀ ତଥା ସେବା ଜରୁରି ଆବଶ୍ୟକ କରୁଛନ୍ତି । ଜିଇଏମ ମାଧ୍ୟମରେ ସରକାରଙ୍କ ଦ୍ୱାରା କ୍ରୟ କରାଯିବା ଦ୍ୱାରା ବ୍ୟବହାରୀକାରୀମାନଙ୍କୁ ଏଥିପାଇଁ କ୍ଷମତାଧିକାର ପ୍ରଦାନ କରାଯାଇଛି ତଥା ଅର୍ଥ ମନ୍ତ୍ରଣାଳୟ ତାଙ୍କର ସାଧାରଣ ଆର୍ଥିକ ନିୟମାବଳୀ 2017ର ନିୟମ ସଂଖ୍ୟା 149 ଅନୁସାରେ ଏହାକୁ ବାଧ୍ୟତାମୂଳକ କରିଛନ୍ତି ।


    **********


    

    
    (Release ID: 1633721) Visitor Counter : 13
    
    
      Read this release in: Punjabi , Marathi , Bengali , Tamil , English , Urdu , Hindi , Assamese , Manipuri , Telugu , Malayalam