      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କୋଭିଡ-19 ସଂକ୍ରାନ୍ତରେ ସଦ୍ୟତମ ସୂଚନା
      • ସକ୍ରିୟ ରୋଗୀ ସଂଖ୍ୟାକୁ ବହୁ ପଛରେ ପକାଇଲା ଆରୋଗ୍ୟ ସଂଖ୍ୟା
      • ସୁସ୍ଥ ଓ ସକ୍ରିୟ ରୋଗୀଙ୍କ ମଧ୍ୟରେ ପାର୍ଥକ୍ୟ 1 ଲକ୍ଷରୁ ଅଧିକ
      • ଆରୋଗ୍ୟ ଲାଭ ହାର ଶତକଡା 58.56କୁ ବୃଦ୍ଧି
      • ଦୈନିକ ନମୁନା ପରୀକ୍ଷଣ ସଂଖ୍ୟା 2.3 ଲକ୍ଷ ଅତିକ୍ରମ କଲା
      Posted On: 28 JUN 2020 12:27PM by PIB Bhubaneshwar


    କୋଭିଡ-19ର ପ୍ରତିରୋଧ , ଧାରଣ ଏବଂ ପରିଚାଳନା ପାଇଁ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳମାନଙ୍କ ସମନ୍ଵୟରେ ଭାରତ ସରକାର ନେଇଥିବା ସକ୍ରିୟ ପଦକ୍ଷେପଗୁଡିକ ଦ୍ଵାରା ଉତ୍ସାହଜନକ ଫଳାଫଳ ମିଳିଛି ।


    ସୁସ୍ଥ ଏବଂ ସକ୍ରିୟ ମାମଲା ମଧ୍ୟରେ ବ୍ୟବଧାନ 1,00,000 ଅତିକ୍ରମ କରିଛି । ଆଜିସୁଦ୍ଧା ଆରୋଗ୍ୟ ମାମଲା ସକ୍ରିୟ ମାମଲା ଠାରୁ 106,661 ଅଧିକ ହୋଇଛି । ଏହିପରି , ଏପର୍ଯ୍ୟନ୍ତ ସମୁଦାୟ 3,09,712 ରୋଗୀ କୋଭିଡ-19 ସଂକ୍ରମଣରୁ ଆରୋଗ୍ୟ ଲାଭ କରିଛନ୍ତି । କୋଭିଡ-19 ରୋଗୀଙ୍କ ମଧ୍ୟରେ ସୁସ୍ଥ ରୋଗୀଙ୍କ ହାର 58.56 ପ୍ରତିଶତ । ଗତ 24 ଘଣ୍ଟା ମଧ୍ୟରେ ସମୁଦାୟ 13,832 ରୋଗୀ ଆରୋଗ୍ୟ ହୋଇଛନ୍ତି ।


    ବର୍ତ୍ତମାନ ଦେଶରେ ମୋଟ 2,03,051 ସକ୍ରିୟ ରୋଗୀ ଚିକିତ୍ସାଧୀନ ଅଛନ୍ତି ।


    ଦେଶରେ କରୋନା ଚିହ୍ନଟ ପାଇଁ 1 , 036 ଉତ୍ସର୍ଗୀକୃତ ପରୀକ୍ଷାଗାର ରହିଛି । ସେଥିମଧ୍ୟରୁ 749ଟି ସରକାରୀ ଥିବା ବେଳେ 287ଟି ବେସରକାରୀ ପରୀକ୍ଷାଗାର ।

      * Real-Time RT PCR based testing labs: 567 (Govt: 362 + Private: 205)
      * TrueNat based testing labs : 382 (Govt: 355 + Private: 27)
      * CBNAAT based testing labs : 87 (Govt: 32 + Private: 55)

    ବର୍ତ୍ତମାନ ଦୈନିକ 2 ଲକ୍ଷରୁ ଅଧିକ ନମୁନା ପରୀକ୍ଷା କରାଯାଉଛି । ଗତ 24 ଘଣ୍ଟା ମଧ୍ୟରେ ପରୀକ୍ଷିତ ନମୁନାଗୁଡିକର ସଂଖ୍ୟା 2,31,095କୁ ବୃଦ୍ଧି ପାଇଛି । ଆଜିସୁଦ୍ଧା ପରୀକ୍ଷା କରାଯାଇଥିବା ମୋଟ ନମୁନା ସଂଖ୍ୟା 82 , 27 , 802ରେ ପହଞ୍ଚିଛି ।


    28 ଜୁନ 2020 ସୁଦ୍ଧା 1,77,529 ଏକାନ୍ତବାସ ଶଯ୍ୟା, 23,168 ଆଇସିୟୁ ଶଯ୍ୟା ଏବଂ 78,060 ଅମ୍ଳଜାନ ସହାୟକ ଶଯ୍ୟା ସହିତ 1,055 ଉତ୍ସର୍ଗୀକୃତ କୋଭିଡ-19 ହସ୍ପିଟାଲର ଉପଲବ୍ଧତାକୁ ନେଇ ସ୍ୱାସ୍ଥ୍ୟ ଭିତ୍ତିଭୂମି ସୁଦୃଢ ହୋଇଛି । ଏହାସହିତ 1,40,099 ଏକାନ୍ତବାସ ଶଯ୍ୟା, 11,508 ଆଇସିୟୁ ଶଯ୍ୟା ଏବଂ 51,371 ଅମ୍ଳଜାନ ସହାୟକ ଶଯ୍ୟା ସହିତ 2,400 ଉତ୍ସର୍ଗୀକୃତ କୋଭିଡ ସ୍ୱାସ୍ଥ୍ୟ କେନ୍ଦ୍ର କାର୍ଯ୍ୟକ୍ଷମ ହେଉଛି ।


    ଅଧିକନ୍ତୁ, ଦେଶରେ କୋଭିଡ-19କୁ ମୁକାବିଲା କରିବା ପାଇଁ 8,34,128 ଶଯ୍ୟା ବିଶିଷ୍ଟ 9,519 କୋଭିଡ କେୟାର ସେଣ୍ଟର ଉପଲବ୍ଧ ଅଛି । କେନ୍ଦ୍ର ସରକାର 187.43 ଲକ୍ଷ N95 ମାସ୍କ ଏବଂ 116.99 ଲକ୍ଷ ବ୍ୟକ୍ତିଗତ ସଂରକ୍ଷଣ ଉପକରଣ (ପିପିଇ) ରାଜ୍ୟ, କେନ୍ଦ୍ର ଶାସିତ ଅଞ୍ଚଳ ଏବଂ କେନ୍ଦ୍ରୀୟ ଅନୁଷ୍ଠାନଗୁଡିକୁ ପ୍ରଦାନ କରିଛନ୍ତି ।


    କୋଭିଡ-19 ସମ୍ବନ୍ଧୀୟ ବୈଷୟିକ ତଥ୍ୟ , ମାର୍ଗଦର୍ଶିକା ଓ ନିୟମାବଳୀର ସୂଚନା ପାଇଁ ନିୟମିତ ପରିଦର୍ଶନ କରନ୍ତୁ: https://www.mohfw.gov.in/ ଏବଂ @MoHFW_INDIA ।


    ଏ ସମ୍ପର୍କିତ ବୈଷୟିକ ପ୍ରଶ୍ନାବଳୀ technicalquery.covid 19 @gov.in ଏବଂ ncov 2019 @gov.in ଏବଂ @CovidIndiaSeva କୁ ପଠାଇ ପାରିବେ ।


    କୋଭିଡ-19 ଜନିତ କୌଣସି ଜିଜ୍ଞାସା ପାଇଁ ଦୟାକରି ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟର ହେଲ୍ପଲାଇନ ନଂ : + 91-11-23978046 କିମ୍ବା 1075 (ଦେୟ ମୁକ୍ତ)ରେ ସମ୍ପର୍କ କରିପାରନ୍ତି । ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର କୋଭିଡ-19 ହେଲ୍ପଲାଇନ ନମ୍ବରଗୁଡ଼ିକର ତାଲିକା ନିମ୍ନ ୱେବସାଇଟ ରେ ଉପଲବ୍ଧ ।


    https://www.mohfw.gov.in/pdf/coronvavirushelplinenumber.pdf


    **********


    

    
    (Release ID: 1635041) Visitor Counter : 44
    
    
      Read this release in: English , Urdu , Marathi , Hindi , Manipuri , Bengali , Punjabi , Gujarati , Tamil , Telugu , Malayalam
    
    
    

*