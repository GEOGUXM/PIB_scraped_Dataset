      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କୋଭିଡ଼-19 ସଂପର୍କୀତ ସର୍ବଶେଷ ତଥ୍ୟାବଳୀ
      • ଓଡ଼ିଶାରେ ଗୋଷ୍ଠୀ ଅଂଶଗ୍ରହଣ ଓ ଡ଼ିଜିଟାଲ ପ୍ରୟାସ ଦ୍ୱାରା କୋଭିଡ଼-19 ବିରୋଧରେ ପ୍ରତ୍ୟକ୍ଷ ଲଢ଼େଇ

      Posted On: 23 JUN 2020 9:23PM by PIB Bhubaneshwar

    କୋଭିଡ଼-19 ବିରୋଧରେ ଲଢ଼େଇ ହେଉଛି ଏକ ସାମୂହିକ ସଂଗ୍ରାମ ଯାହା କେନ୍ଦ୍ର ସରକାରଙ୍କ ନେତୃତ୍ୱରେ ଏବଂ ରାଜ୍ୟ/ କେନ୍ଦ୍ରଶାସିତ କ୍ଷେତ୍ରଗୁଡ଼ିକର ସକ୍ରିୟ ଅଂଶଗ୍ରହଣ ଦ୍ୱାରା ଜାରି ରହିଛି । ଅନେକ ରାଜ୍ୟ ଏଥି ସକାଶେ କେତେକ ବିଶେଷ ରଣନୀତି ଆପଣାଇଛନ୍ତି ଯାହାକି କେନ୍ଦ୍ର ସରକାରଙ୍କ ଦ୍ୱାରା ବ୍ୟାପକ ଭାବେ ଜାରି କରାଯାଇଥିବା ନିର୍ଦ୍ଦେଶାବଳୀ, ମାର୍ଗଦର୍ଶିକା ତଥା ପ୍ରୋଟୋକଲ ସହ ପାଳନ କରାଯାଉଛି ।


    ଏହି ପରିପ୍ରେକ୍ଷୀରେ ଓଡ଼ିଶା ସରକାର ସୂଚନା ଓ ପ୍ରଯୁକ୍ତି ବିଦ୍ୟା (ଆଇଟି)ର ସକ୍ରିୟ ଉପଯୋଗ ଦ୍ୱାରା କୋଭିଡ଼ ବିରୋଧୀ କାର୍ଯ୍ୟପନ୍ଥା ଗ୍ରହଣ ଉପରେ ଧ୍ୟାନ କେନ୍ଦ୍ରୀତ କରିଛନ୍ତି । ଆଇଟି ପ୍ରଯୁକ୍ତି ବ୍ୟବହାର ଦ୍ୱାରା ସ୍ଥାନୀୟ ସରପଞ୍ଚମାନଙ୍କ ସଶକ୍ତ କରାଯାଇପାରୁଛି ଏବଂ ଗୋଷ୍ଠୀ ସହଭାଗୀତା ମାଧ୍ୟମରେ ସ୍ୱାସ୍ଥ୍ୟକର୍ମୀମାନଙ୍କୁ କୁଶଳୀ ଶକ୍ତିରେ ପରିଣତ କରାଯାଇପାରୁଛି । ପୁନଶ୍ଚ, ଏହାଦ୍ୱାରା ଯେଉଁମାନେ ଆପଦାଗ୍ରସ୍ତ ଗୋଷ୍ଠୀ ସେମାନଙ୍କୁ ସୁରକ୍ଷିତ ରଖାଯାଇପାରୁଛି । ଏହା ଫଳରେ ଏହି ମହାମାରୀର ବୋଝ ହ୍ରାସ କରାଯାଇ ପାରିଛି ଏବଂ ରୋଗରେ ଆକ୍ରାନ୍ତ ହୋଇ ପ୍ରାଣ ହରାଇବା ସଂଖ୍ୟ ମଧ୍ୟ କମିଛି । ଏହି ପ୍ରୟାସର କେତେକ ପ୍ରମୁଖ ବୈଶିଷ୍ଟ ହେଲା:


    ସହ-ଋଗଣତା ଓ ବରିଷ୍ଠ ନାଗରିକମାନଙ୍କ ପାଇଁ ସଚେତକ ଆପ୍‌


    ଭୁବନେଶ୍ୱର ମହାନଗର ନିମଗ (ବିଏମସି) “ସଚେତକ” ନାମକ ଏକ ମୋବାଇଲ୍‌ ଆପ୍‌ର ବିକାଶ ଘଟାଇଛି ଯାହାକି ନଗରୀର ସହ-ଋଗଣତା ଥିବା ତଥା ବରିଷ୍ଠ ନାଗରିକଙ୍କୁ ଅଧିକ ନିରାପତ୍ତା ନଜରରେ ରଖିଛି । ସେମାନଙ୍କ ପାଇଁ ପରିବାରର ଜଣେ ସଦସ୍ୟଙ୍କୁ ସେବା ପ୍ରଦାନକାରୀ ଭାବେ ପଞ୍ଜିକୃତ କରାଯାଇଛି । ଯେଉଁସବୁ ବରିଷ୍ଠ ନାଗରିକମାନେ ଏକାକୀ ରହୁଛନ୍ତି, ୱାର୍ଡ଼ ସ୍ତରରେ ଥିବା ସଚେତକ ଗୋଷ୍ଠୀରୁ ଜଣେ ସ୍ୱେଚ୍ଛାସେବୀଙ୍କୁ ସେବା ପ୍ରଦାନକାରୀ ଭାବେ ଚିହ୍ନିତ କରାଯାଉଛି । ସେମାନେ ଏଭଳି ଆପଦାଗ୍ରସ୍ତ ଲୋକମାନଙ୍କ ପାଇଁ ଏକ ପ୍ରକାର ସୁରକ୍ଷା ବଳୟ ସୃଷ୍ଟି କରୁଛନ୍ତି । ଏହି ଆପ୍‌ ମାଧ୍ୟମରେ ନାଗରିକମାନେ କୋଭିଡ଼ ସୁରକ୍ଷା, ଡ଼ାକ୍ତରଙ୍କ ସହ ପରାମର୍ଶ, କୋଭିଡ଼ କ୍ୱାରେଣ୍ଟାଇନ ଉପରେ ସମସ୍ତ ପ୍ରକାର ଅପଡ଼େଟ୍‌ ଏବଂ ପଜିଟିଭ୍‌ କେଶ୍‌ଗୁଡ଼ିକୁ ଦେଖିପାରୁଛନ୍ତି ଓ ଜାଣି ପାରୁଛନ୍ତି । ଏହି ଆପରୁ ସଂଗୃହୀତ ଡାଟା ପୌରସଂସ୍ଥାକୁ ନିର୍ଦ୍ଧାରିତ ସ୍ୱାସ୍ଥ୍ୟସେବା ଶିବିରଗୁଡ଼ିକ ପାଇଁ ଯୋଜନା ପ୍ରସ୍ତୁତ କରିବାରେ ସହାୟକ ହୋଇପାରୁଛି ।


    ସକ୍ରିୟ ମନିଟରିଂ ବ୍ୟବସ୍ଥା ଦ୍ୱାରା ସରପଞ୍ଚମାନଙ୍କୁ ସଶକ୍ତିକରଣ


    ରାଜ୍ୟ ସରକାର ଗ୍ରାମ ପଞ୍ଚାୟତଗୁଡ଼ିକର ସରପଞ୍ଚମାନଙ୍କୁ ଜିଲ୍ଲା କଲେକ୍ଟରଙ୍କ କ୍ଷମତା ପ୍ରଦାନ କରିଛନ୍ତି । ବିପର୍ଯ୍ୟୟ ପରିଚାଳନା ଆଇନ, 2005ର ଧାରା 51, ମହାମାରୀ ରୋଗ ଆଇନ 1897 ଯାହାକି ଓଡ଼ିଶା କୋଭିଡ଼-19 ନିୟନ୍ତ୍ରଣ ବ୍ୟବସ୍ଥା 2020 ଅନୁସାରେ ସେମାନଙ୍କର ସୀମାକ୍ଷେତ୍ର ମଧ୍ୟରେ ଏହି ସରପଞ୍ଚମାନେ ତାହା ଉପଯୋଗ କରିପାରିବେ । ଏହାଦ୍ୱାରା ଯେଉଁ ପ୍ରବାସୀମାନେ ରାଜ୍ୟ ବାହାରୁ ଫେରୁଛନ୍ତି ସେମାନଙ୍କୁ 14 ଦିନ ପର୍ଯ୍ୟନ୍ତ ସଙ୍ଗରୋଧ ନିୟମାନୁସାରେ ରଖିବା କାର୍ଯ୍ୟ ପରିଚାଳନା କରିବାରେ ସରପଞ୍ଚମାନେ ସକ୍ଷମ ହୋଇପାରୁଛନ୍ତି ।


    ଟେଲି ମେଡ଼ିସିନ୍‌ ସେବା ମୁତୟନ


    ରାଜ୍ୟରେ 104 ହେଲ୍ପ ଲାଇନ୍‌ ସେବା କାର୍ଯ୍ୟକାରୀ କରାଯିବା ଅତିରିକ୍ତ ଏକ ସଂପୂର୍ଣ୍ଣ ଦେୟମୁକ୍ତ ଟେଲିମେଡ଼ିସିନ୍‌ ହେଲ୍ପଲାଇନ୍‌ ସେବା (14410)କୁ କାର୍ଯ୍ୟକାରୀ କରାଯାଇଛି । ଏଥିରେ ଭାବ ଆଦାନପ୍ରଦାନକାରୀ ସ୍ୱର ରେସପନ୍ସ (ଆଇଭିଆର) ବ୍ୟବସ୍ଥାଭିତ୍ତିକ ମଡ୍ୟୁଲ୍‌ ରହିଛି । ଏହା ସକଳ ପ୍ରକାର ମେଡ଼ିକାଲ ଉପଦେଶ ଯୋଗାଇ ଦେବା ସହ ଲୋକମାନଙ୍କ କୋଭିଡ଼-19 ସଂପର୍କୀତ ସମସ୍ତ ସୂଚନା ପ୍ରଦାନ କରୁଛି । ପୁନଶ୍ଚ ପ୍ରାୟ 300ରୁ ଊର୍ଦ୍ଧ୍ଵ ପ୍ରଶିକ୍ଷିତ ମେଡ଼ିକାଲ ପ୍ରଫେସନାଲମାନଙ୍କ ସହାୟତାରେ ଏହିଭଳି ସେବା ଓ ସଂପଦ ଯୋଗାଇ ଦିଆଯାଉଛି । ଏହା ଫଳରେ ଲୋକମାନଙ୍କ ମନରେ ଅଯଥା ସୃଷ୍ଟି ହେଉଥିବା ଆଶଙ୍କା ଓ ଭୟକୁ ଦୂର କରାଯାଇପାରୁଛି ।


    ମେଡ଼ିକାଲ କର୍ମଚାରୀଙ୍କ ଦକ୍ଷତା ବୃଦ୍ଧି


    ଓଡ଼ିଶା ସରକାର କୋଭିଡ଼ ମହାମାରୀରେ ଆକ୍ରାନ୍ତ ରୋଗୀଙ୍କୁ ସ୍ୱାସ୍ଥ୍ୟସେବା ଯୋଗାଇ ଦେବା ନିମନ୍ତେ 1.72 ଲକ୍ଷ ସ୍ୱାସ୍ଥ୍ୟ କର୍ମୀଙ୍କୁ ତାଲିମ ପ୍ରଦାନ କରିଛନ୍ତି । ଏକ ଅଭିନବ ପଦକ୍ଷେପ ଭାବେ, ଗଞ୍ଜାମ ଜିଲ୍ଲା ପ୍ରଶାସନ ପକ୍ଷରୁ କ୍ୱାରେଣ୍ଟାଇନ୍‌ କେନ୍ଦ୍ରରେ ଥିବା ହଜାର ହଜାର ପ୍ରବାସୀମାନଙ୍କୁ ସେମାନଙ୍କ ଇଲାକାରେ ଗୋଷ୍ଠୀ ସ୍ୱାସ୍ଥ୍ୟ କର୍ମୀ ଭାବେ ଯଥା ସାନିଟେସନ୍‌ ବ୍ୟବସ୍ଥା ଆଦି କରିବା ସକାଶେ ତାଲିମ ପ୍ରଦାନ କରୁଛନ୍ତି । ଏଭଳି ବ୍ୟବସ୍ଥାକୁ ଅନ୍ୟ ଜିଲ୍ଲାଗୁଡ଼ିକରେ ମଧ୍ୟ ରୂପାନ୍ତରୀତ କରାଯାଉଛି ।


    **********

    
    
    (Release ID: 1633789) Visitor Counter : 16