      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆଚାର୍ଯ୍ୟ ମହାପ୍ରଜ୍ଞଙ୍କ ଜନ୍ମ ଶତବାର୍ଷିକ ସମାରୋହରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 19 JUN 2020 11:34AM by PIB Bhubaneshwar


    ନମସ୍କାର ।


    ଆଚାର୍ଯ୍ୟ ଶ୍ରୀ ମହାଶ୍ରମଣ ମହୋଦୟ , ତେରାପନ୍ଥୀ ମହାସଭାର ଅଧ୍ୟକ୍ଷ ସୁରେଶ ଚନ୍ଦ୍ର ଗୋୟଲ ମହାଶୟ , ଏବଂ ଟେକ୍ନୋଲୋଜି ମାଧ୍ୟମରେ ଏହି କାର୍ଯ୍ୟକ୍ରମରେ ସାମିଲ ହୋଇଥିବା ସମସ୍ତ ମହାନୁଭବ , ସମସ୍ତ ସାଥୀ!


    ଏହା ହେଉଛି ଆମ ସମସ୍ତଙ୍କର ସୌଭାଗ୍ୟ ଯେ , ସନ୍ଥ ପ୍ରବର ଆଚାର୍ଯ୍ୟ ଶ୍ରୀ ମହାପ୍ରଜ୍ଞ ମହୋଦୟଙ୍କ ଜନ୍ମ ଶତାବ୍ଦୀର ପବିତ୍ର ଅବସରରେ ଆମେ ସମସ୍ତେ ଏକାଠି ହୋଇଛେ । ତାଙ୍କର କୃପା , ତାଙ୍କର ଆଶୀର୍ବାଦକୁ , ଆପଣ , ମୁଁ , ଆମେ ସମସ୍ତେ ଅନୁଭବ କରୁଛେ ।


    ସନ୍ଥ ପ୍ରବର ଆଚାର୍ଯ୍ୟ ଶ୍ରୀ ମହାପ୍ରଜ୍ଞ ମହୋଦୟଙ୍କୁ ପ୍ରଣାମ କରି , ତାଙ୍କୁ ଶ୍ରଦ୍ଧାଞ୍ଜଳି ଦେଇ , ମୁଁ ଆପଣ ସମସସ୍ତଙ୍କୁ ମଧ୍ୟ ବହୁତ-ବହୁତ ଶୁଭକାମନା ଜଣାଉଛି । ମୁଁ ଆଚାର୍ଯ୍ୟ ଶ୍ରୀ ମହାଶ୍ରମଣ ମହାଶୟଙ୍କୁ ମଧ୍ୟ ବିଶେଷ ଧନ୍ୟବାଦ ଦେବି ।


    କରୋନା ଭଳି ପରିସ୍ଥିତି ଭିତରେ ମଧ୍ୟ ସେ ଏହି କାର୍ଯ୍ୟକ୍ରମକୁ ଟେକ୍ନୋଲୋଜି ଜରିଆରେ ଏତେ ପ୍ରଭାବଶାଳୀ ଢ଼ଙ୍ଗରେ ଆୟୋଜିତ କରିଛନ୍ତି ।


    ସାଥୀଗଣ ,


    ଆପଣମାନଙ୍କ ମଧ୍ୟରୁ ଅନେକ ଏପରି ଲୋକ ଅଛନ୍ତି , ଯାହାଙ୍କୁ ଆଚାର୍ଯ୍ୟ ଶ୍ରୀ ମହାପ୍ରଜ୍ଞ ମହାଶୟଙ୍କ ସହିତ ସତସଙ୍ଗ ଏବଂ ସାକ୍ଷାତକାର , ଦୁଇଟି ଯାକର ସୌଭାଗ୍ୟ ପ୍ରାପ୍ତ ହୋଇଛି । ସେହି ସମୟରେ ଆପଣ ତାଙ୍କର ଆଧ୍ୟାତ୍ମିକ ଉର୍ଜ୍ଜାର ନିଶ୍ଚିତ ଭାବେ ଅନୁଭବ କରିଥିବେ ।


    ମୁଁ ଏଥିପାଇଁ କହୁଛି , କାରଣ ମୋତେ ମୋ ଜୀବନରେ ଏହି ସୁଯୋଗ , ଆଚାର୍ଯ୍ୟ ଶ୍ରୀଙ୍କର ବିଶେଷ ସ୍ନେହ ଏବଂ ଆଶୀର୍ବାଦର ସୌଭାଗ୍ୟ ନିରନ୍ତର ମିଳି ଚାଲିଛି ।


    ମୋର ସ୍ମରଣ ଅଛି , ଯେତେବେଳେ ମୁଁ ଗୁଜରାଟର ମୁଖ୍ୟମନ୍ତ୍ରୀ ହୋଇଥିଲି , ସେତେବେଳେ ସେହି ସମୟରେ ମଧ୍ୟ ସେ ଗୁଜରାଟ ଆସିଥିଲେ । ମୋତେ ତାଙ୍କର ଅହିଂସା ଯାତ୍ରାରେ , ମାନବତାର ସେବାର ଅଭିଯାନରେ ସାମିଲ ହେବାର ସୁଯୋଗ ମିଳିଥିଲା ।


    ମୁଁ ସେତେବେଳେ ଆଚାର୍ଯ୍ୟ ପ୍ରବରଙ୍କ ସମ୍ମୁଖରେ କହିଥିଲି , ‘ ମୁଁ ଚାହୁଁଛି ଏହି ତୁମର ପନ୍ଥ ମୋର ପନ୍ଥ ହୋଇଯାଉ ’ ।


    ଆଚାର୍ଯ୍ୟ ଶ୍ରୀଙ୍କର ସ୍ନେହ ଫଳରେ ତୁମର ପନ୍ଥ ମଧ୍ୟ ମୋର ପନ୍ଥ ହୋଇଗଲା , ଆଉ ମୁଁ ଆଚାର୍ଯ୍ୟ ଶ୍ରୀଙ୍କର ହୋଇଗଲି ।


    ସାଥୀଗଣ ,


    ମୁଁ ସର୍ବଦା ତାଙ୍କ ସାନିଧ୍ୟରେ ଏହା ଅନୁଭବ କରିଛି କି ତାଙ୍କ ଭଳି ଯୁଗଋଷିଙ୍କ ଜୀବନରେ ନିଜ ପାଇଁ କିଛି ହେଲେ ମଧ୍ୟ ନଥାଏ । ତାଙ୍କ ଜୀବନ , ତାଙ୍କ ବିଚାର , ତାଙ୍କ ଚିନ୍ତନ , ସବୁକିଛି ସମାଜ ପାଇଁ , ମାନବତା ପାଇଁ ହିଁ ହୋଇଥାଏ ।


    ଆଚାର୍ଯ୍ୟ ମହାପ୍ରଜ୍ଞ ମହାଶୟ ମଧ୍ୟ କହୁଥିଲେ , ‘ ମୁଁ ଏବଂ ମୋରକୁ ଛାଡ଼ିଦେଲେ ତ ସବୁକିଛି ତୁମର ହିଁ ହୋଇଯିବ । ’


    ତାଙ୍କର ଏହି ମନ୍ତ୍ର , ତାଙ୍କର ଏହି ଦର୍ଶନ ତାଙ୍କ ଜୀବନରେ ସ୍ପଷ୍ଟ ଭାବେ ଦେଖା ମଧ୍ୟ ଯାଉଥିଲା ।


    ଆମେ ସମସ୍ତେ ମଧ୍ୟ ଦେଖିଛୁ , ତାଙ୍କ ଜୀବନରେ ତାଙ୍କର ନିଜର ବୋଲି କିଛି ନ ଥିଲା , କିନ୍ତୁ ସମସ୍ତେ ତାଙ୍କର ନିଜର ଥିଲେ ।


    ତାଙ୍କ ଜୀବନରେ ‘ ପରିଗ୍ରହ ’ କୌଣସି ମଧ୍ୟ ବସ୍ତୁ ପ୍ରତି ନଥିଲା , କିନ୍ତୁ ସବୁ ବ୍ୟକ୍ତିଙ୍କ ପ୍ରତି ‘ ପ୍ରେମ ’ ଥିଲା ।


    ସାଥୀଗଣ ,


    ଦୁନିଆରେ ଜୀବନ ଜୀଇଁବାର ଦର୍ଶନ ତ ଖୁବ ସହଜରେ ମିଳି ଯାଇଥାଏ , କିନ୍ତୁ ଏହି ପ୍ରକାରର ଜୀବନ ଜୀଇଁଲାବାଲା ସହଜରେ ମିଳି ନଥାଆନ୍ତି । ଜୀବନକୁ ଏହି ସ୍ଥିତି ପର୍ଯ୍ୟନ୍ତ ନେଇ ଆସିବା ପାଇଁ ତପ କରିବାକୁ ପଡ଼ିଥାଏ , ସମାଜ ଏବଂ ସେବା ପାଇଁ ଜୀବନର ବାଜି ଲଗାଇବାକୁ ପଡ଼ିଥାଏ । ଏହା କୌଣସି ସାଧାରଣ କଥା ନୁହେଁ । କିନ୍ତୁ ଅସାଧାରଣ ବ୍ୟକ୍ତିତ୍ୱ ହିଁ ‘ ଅସାଧାରଣ ’ କୁ ଚରିତାର୍ଥ କରିଥାଏ ।


    ସେଥିପାଇଁ ତ ରାଷ୍ଟ୍ରକବି ରାମଧାରୀ ସିଂହ ଦୀନକର ମହାଶୟ କହୁଥିଲେ- ଆଚାର୍ଯ୍ୟ ମହାପ୍ରଜ୍ଞ ମହାଶୟ ହେଉଛନ୍ତି ଆଧୁନିକ ଯୁଗର ବିବେକାନନ୍ଦ ।


    ଏହିଭଳି ଭାବେ , ଦିଗମ୍ବର ପରମ୍ପରାର ମହାନ ସନ୍ଥ ଆଚାର୍ଯ୍ୟ ବିଦ୍ୟାନନ୍ଦ ମହାଶୟ ମହାପ୍ରଜ୍ଞ ମହାଶୟଙ୍କ ତୁଳନା ଡକ୍ଟର ସର୍ବପଲ୍ଲୀ ରାଧାକୃଷ୍ଣନ ମହାଶୟଙ୍କ ସହିତ କରୁଥିଲେ ।


    ଆଚାର୍ଯ୍ୟ ମହାପ୍ରଜ୍ଞ ମହାଶୟ ଯେଉଁ ସାହିତ୍ୟ ରଚନା କଲେ , ତାହା ମଧ୍ୟ ଅଦ୍ଭୁତ ଥିଲା ।


    ଆମର ଶ୍ରଦ୍ଧେୟ ଅଟଳ ମହାଶୟ , ଯିଏ ନିଜେ ମଧ୍ୟ ସାହିତ୍ୟ ଏବଂ ଜ୍ଞାନର ଏତେ ବଡ଼ ଜ୍ଞାନୀ ଥିଲେ , ସେ ବହୁବାର କହୁଥିଲେ କି- ‘ ମୁଁ ହେଉଛି ଆଚାର୍ଯ୍ୟ ମହାପ୍ରଜ୍ଞ ମହାଶୟଙ୍କ ସାହିତ୍ୟର , ତାଙ୍କ ସାହିତ୍ୟର ଗଭୀରତାର , ତାଙ୍କ ଜ୍ଞାନ ଏବଂ ଶବ୍ଦର ବହୁତ ବଡ଼ ପ୍ରେମୀ । ’ ବାଣୀର ସୌମ୍ୟତା , ମନ୍ତ୍ରମୁଗ୍ଧ କରି ଦେବା ଭଳି ସ୍ୱର , ଶବ୍ଦ ଚୟନରେ ସନ୍ତୁଳନ , ତାଙ୍କୁ ଈଶ୍ୱରୀୟ ବରଦାନ ପ୍ରାପ୍ତ ଥିଲା ।


    ସାଥୀଗଣ ,


    ଆପଣ ମଧ୍ୟ ଆଚାର୍ଯ୍ୟ ଶ୍ରୀଙ୍କର ସାହିତ୍ୟକୁ ପଢ଼ିବେ , ତାଙ୍କ କଥାଗୁଡ଼ିକୁ ମନେ ରଖିବେ ତ ଆପଣଙ୍କୁ ମଧ୍ୟ ଅନୁଭବ ହେବ , କେତେ ହିଁ ମହାପୁରୁଷଙ୍କ ଛବି ତାଙ୍କ ଭିତରେ ଥିଲା , ତାଙ୍କର ଜ୍ଞାନ କେତେ ବ୍ୟାପକ ଥିଲା ।


    ସେ ଯେତିକି ଗଭୀରତାର ସହିତ ଆଧ୍ୟାତ୍ମ ଉପରେ ଲେଖିଛନ୍ତି , ସେତିକି ହିଁ ବ୍ୟାପକ ଦୃଷ୍ଟିଭଙ୍ଗୀ ସେ ଦର୍ଶନଶାସ୍ତ୍ର , ରାଜନୀତି , ମନସ୍ତତ୍ୱବିଜ୍ଞାନ ଏବଂ ଅର୍ଥନୀତି ଭଳି ବିଷୟଗୁଡ଼ିକ ଉପରେ ମଧ୍ୟ ଗୁରୁତ୍ୱ ଦେଇଛନ୍ତି ।


    ଏହିସବୁ ବିଷୟ ଗୁଡ଼ିକ ଉପରେ ମହାପ୍ରଜ୍ଞ ମହାଶୟ ସଂସ୍କୃତ , ହିନ୍ଦୀ , ଗୁଜରାଟୀ , ଇଂରାଜୀରେ 300ରୁ ଅଧିକ ପୁସ୍ତକ ଲେଖିଛନ୍ତି । ଆଉ ଆପଣଙ୍କୁ ତାଙ୍କର ସେହି ପୁସ୍ତକ କଥା ତ ମନେଥିବ- ଦ ଫ୍ୟାମିଲି ଆଣ୍ଡ ଦ ନେସନ୍ । ଏହି ପୁସ୍ତକ ମହାପ୍ରଜ୍ଞ ମହାଶୟ ଡକ୍ଟର ଏ ପି ଜେ ଅବଦୁଲ କଲାମଙ୍କ ସହ ମିଶି ଲେଖିଥିଲେ ।


    ଗୋଟିଏ ପରିବାର କିଭଳି ଏକ ସୁଖୀ ପରିବାର ହୋଇପାରିବ , ଏକ ସୁଖୀ ପରିବାର କିଭଳି ଭାବେ ଏକ ସମୃଦ୍ଧ ରାଷ୍ଟ୍ର ନିର୍ମାଣ କରି ପାରିବ , ଏହାର ଦୃଷ୍ଟିଭଙ୍ଗୀ ଏହି ଦୁଇ ଜଣ ମହାପୁରୁଷ ଏହି ପୁସ୍ତକରେ ଲେଖିଛନ୍ତି ।


    ମୋତେ ମୋର ସେହିସବୁ ଦିନ ମଧ୍ୟ ସ୍ମରଣ ରହିଛି ଯେତେବେଳେ ମୁଁ ମୁଖ୍ୟମନ୍ତ୍ରୀ ହେବା ପରେ ଡକ୍ଟର କଲାମ ଗୁଜରାଟ ଆସିଥିଲେ । ସେତେବେଳେ ମୁଁ ମଧ୍ୟ ତାଙ୍କ ସହିତ ଆଚାର୍ଯ୍ୟ ପ୍ରବରଙ୍କର ଦର୍ଶନ ପାଇଁ ଯାଇଥିଲି । ଏକା ସହିତ ଦୁଇ ଜଣ ମହାପୁରୁଷଙ୍କର ସାନିଧ୍ୟ ଲାଭ କରିବାର ସୌଭାଗ୍ୟ ମୋତେ ମିଳିଥିଲା ।


    ଦୁଇଜଣଙ୍କର ଏକା ସଙ୍ଗରେ ଉପସ୍ଥିତ ରହିବା ମୁଁ ପ୍ରତ୍ୟକ୍ଷ ଭାବେ ଅନୁଭବ କଲି , କି ଆମର ଏଠାରେ ଜଣେ ଋଷି କିଭଳି ବୈଜ୍ଞାନିକ ଦୃଷ୍ଟିଭଙ୍ଗୀ ରଖିଛନ୍ତି , ଏବଂ ଆଉ ଜଣେ କିଭଳି ଭାବେ ଋଷି ପ୍ରେମୀ ହୋଇ ପାରନ୍ତି ।


    ମହାପ୍ରଜ୍ଞ ମହାଶୟଙ୍କ ବିଷୟରେ ଡକ୍ଟର କଲାମ କହୁଥିଲେ , ତାଙ୍କ ଜୀବନର ଗୋଟିଏ ମାତ୍ର ଉଦ୍ଦେଶ୍ୟ ରହିଛି – ୱାକ୍ , ଆକ୍ୱୟାର ଆଣ୍ଡ ଗିଭ୍ । ଅର୍ଥାତ କି , ସତତ ଯାତ୍ରା କରନ୍ତୁ , ଜ୍ଞାନ ଅର୍ଜନ କରନ୍ତୁ , ଏବଂ ଯାହା କିଛି ମଧ୍ୟ ଜୀବନରେ ଅଛି ତାହା ସମାଜକୁ ଦେଇ ଦିଅନ୍ତୁ ।


    ସାଥୀଗଣ ,


    ମହାପ୍ରଜ୍ଞ ମହାଶୟ ନିଜ ଜୀବନରେ ହଜାର ହଜାର କିଲୋମିଟରର ଯାତ୍ରା ଏବଂ ପଦଯାତ୍ରା କଲେ । ନିଜର ଅନ୍ତିମ ସମୟରେ ମଧ୍ୟ ସେ ଅହିଂସା ଯାତ୍ରା ପଥରେ ଥିଲେ ।


    ସେ କହୁଥିଲେ , ‘ ଆତ୍ମା ହେଉଛି ମୋର ଈଶ୍ୱର , ତ୍ୟାଗ ହେଉଛି ମୋର ପ୍ରାର୍ଥନା , ମୈତ୍ରୀ ହେଉଛି ମୋର ଭକ୍ତି , ସଂଯମ ହେଉଛି ମୋର ଶକ୍ତି , ଏବଂ ଅହିଂସା ହେଉଛି ମୋର ଧର୍ମ । ’


    ଏହି ଜୀବନ ଶୈଳୀକୁ ସେ ନିଜେ ମଧ୍ୟ ଜୀଇଁଲେ , ଏବଂ ଲକ୍ଷ ଲକ୍ଷ କୋଟି କୋଟି ଲୋକଙ୍କୁ ମଧ୍ୟ ଶିଖାଇଲେ । ଯୋଗ ମାଧ୍ୟମରେ , ଲକ୍ଷ ଲକ୍ଷ କୋଟି କୋଟି ଲୋକଙ୍କୁ ସେ ଡିପ୍ରେସନ୍ ଫ୍ରି ଲାଇଫ୍ ବା ଚାପମୁକ୍ତ ଜୀବନ କୌଶଳ ଶିକ୍ଷା ଦେଲେ । ଏହା ମଧ୍ୟ ହେଉଛି ଏକ ସୁଖଦ ସଂଯୋଗ କି ଗୋଟିଏ ଦିନ ପରେ ହିଁ ହେଉଛି ଅନ୍ତରାଷ୍ଟ୍ରୀୟ ଯୋଗ ଦିବସ ମଧ୍ୟ ।


    ଆମ ପାଇଁ ଏହା ମଧ୍ୟ ଏକ ସୁଯୋଗ ହେବ କି ଆମେ ସମସ୍ତେ ‘ ସୁଖୀ ପରିବାର ଏବଂ ସମୃଦ୍ଧ ରାଷ୍ଟ୍ର ’ ର ମହାପ୍ରଜ୍ଞ ମହାଶୟଙ୍କ ସ୍ୱପ୍ନକୁ ସାକାର କରିବା ପାଇଁ ଆମର ଯୋଗଦାନ ଦେବା , ତାଙ୍କର ବିଚାରଗୁଡ଼ିକୁ ସମାଜ ପର୍ଯ୍ୟନ୍ତ ପହଂଚାଇବା ।


    ସାଥୀଗଣ ,


    ଆଚାର୍ଯ୍ୟ ମହାପ୍ରଜ୍ଞ ମହାଶୟ ଆମମାନଙ୍କୁ ସମସ୍ତଙ୍କୁ ଆଉ ଏକ ମନ୍ତ୍ର ଦେଇଥିଲେ । ତାଙ୍କର ଏହି ମନ୍ତ୍ର ଥିଲା – ‘ ସୁସ୍ଥ ବ୍ୟକ୍ତି , ସୁସ୍ଥ ସମାଜ , ସୁସ୍ଥ ଅର୍ଥବ୍ୟବସ୍ଥା ’ । ଆଜିକାର ପରିସ୍ଥିତିରେ ତାଙ୍କର ଏହି ମନ୍ତ୍ର ଆମ ସମସ୍ତଙ୍କ ପାଇଁ ହେଉଛି ବହୁତ ବଡ଼ ପ୍ରେରଣା ।


    ଆଜି ଦେଶ ଏହି ମନ୍ତ୍ର ସହିତ , ଆତ୍ମନିର୍ଭର ସଂକଳ୍ପ ସହିତ ଆଗକୁ ବଢ଼ୁଛି ।


    ମୋର ବିଶ୍ୱାସ ରହିଛି କି , ଯେଉଁ ସମାଜ ଏବଂ ରାଷ୍ଟ୍ରର ଆଦର୍ଶ ଆମର ଋଷିମାନେ , ସନ୍ଥ ଆତ୍ମାମାନେ ଆମ ସମ୍ମୁଖରେ ରଖିଛନ୍ତି , ଆମ ଦେଶ ବହୁତ ଶୀଘ୍ର ସେହି ସଂକଳ୍ପକୁ ସିଦ୍ଧ କରିବ । ଆପଣ ମାନେ ସମସ୍ତେ ସେହି ସ୍ୱପ୍ନକୁ ସାକାର କରିବେ । ଆପଣମାନେ ସମସ୍ତେ ସୁସ୍ଥ ରୁହନ୍ତୁ , ସକୁଶଳ ରୁହନ୍ତୁ , ସନ୍ଥ ପ୍ରବର ଆଚାର୍ଯ୍ୟ ଶ୍ରୀ ମହାପ୍ରଜ୍ଞ ମହାଶୟଙ୍କ ଜୀବନ ସନ୍ଦେଶକୁ ନୂତନ ପିଢିଙ୍କ ପର୍ଯ୍ୟନ୍ତ ପହଞ୍ଚାଇ ଚାଲିବା , ଏହିସବୁ ଶୁଭକାମନା ସହିତ , ଆପଣମାନଙ୍କୁ ସମସ୍ତଙ୍କୁ ବହୁତ-ବହୁତ ଧନ୍ୟବାଦ!


    **********

    
    
    (Release ID: 1632766) Visitor Counter : 7
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Gujarati , Tamil , Telugu , Kannada , Malayalam