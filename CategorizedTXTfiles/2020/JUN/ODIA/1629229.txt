      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      ବିଦେଶରୁ ଫେରୁଥିବା ନାଗରିକଙ୍କ ସ୍କିଲ୍ ମ୍ୟାପିଂ କରିବେ ସରକାର
      • ବନ୍ଦେ ଭାରତ ମିଶନ ଅନ୍ତର୍ଗତ 'ସ୍ଵଦେଶ' କାର୍ଯ୍ୟକ୍ରମର ଶୁଭାରମ୍ଭ
      • 'ସ୍ଵଦେଶ' କୌଶଳ ବିକାଶ ଓ ଉଦ୍ୟମିତା, ବେସାମରିକ ବିମାନ ଚଳାଚଳ ଏବଂ ବୈଦେଶିକ ବ୍ୟାପାର ମନ୍ତ୍ରଣାଳୟର ଏକ ମିଳିତ ପଦକ୍ଷେପ
      • ଉପଯୁକ୍ତ ନିଯୁକ୍ତି ସୁଯୋଗ ସହିତ ଫେରୁଥିବା ନାଗରିକମାନଙ୍କୁ ସଶକ୍ତ କରିବା ଲକ୍ଷ୍ୟ
      Posted On: 03 JUN 2020 3:24PM by PIB Bhubaneshwar


    ଦେଶରେ କରୋନା ମହାମାରୀ ବ୍ୟାପିବା କାରଣରୁ ଫେରି ଆସୁଥିବା ଆମର କୁଶଳୀ କର୍ମଚାରୀମାନଙ୍କର ସର୍ବଶ୍ରେଷ୍ଠ ବ୍ୟବହାର କରିବା ପାଇଁ ଭାରତ ସରକାର ଏକ ନୂତନ ବ୍ୟବସ୍ଥା ‘ସ୍ୱଦେଶ’(ସ୍କିଲ୍ଡ ୱାର୍କସ ଆରାଇଭାଲ ଡାଟାବେଶ ଫର ଏମ୍ପ୍ଲଏମେଣ୍ଟ ସପୋର୍ଟ - ସ୍ୱଦେଶ ) ଆରମ୍ଭ କରିଛନ୍ତି । ଏହା ବନ୍ଦେ ଭାରତ ମିଶନ ଅନ୍ତର୍ଗତ ଦେଶକୁ ଫେରାଇ ଅଣାଯାଉଥିବା ନାଗରିକମାନଙ୍କର ଦକ୍ଷତା ବିଷୟରେ ସୂଚନା ପ୍ରଦାନ କରିବ । ଏହା ଦକ୍ଷତା ବିକାଶ ଏବଂ ଉଦ୍ୟମିତା ମନ୍ତ୍ରଣାଳୟ , ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ଏବଂ ବୈଦେଶିକ ବ୍ୟାପାର ମନ୍ତ୍ରଣାଳୟର ମିଳିତ ପଦକ୍ଷେପ , ଯାହା ଭାରତୀୟ ତଥା ବିଦେଶୀ କମ୍ପାନୀ ଖୋଜିବା ପାଇଁ ଉଦ୍ଦିଷ୍ଟ । ଏହାର ଉଦ୍ଦେଶ୍ୟ ହେଉଛି ଭାରତୀୟ ଏବଂ ବିଦେଶୀ କମ୍ପାନୀର ଚାହିଦା ପୂରଣ କରିବା ପାଇଁ ଦକ୍ଷତା ଏବଂ ଅଭିଜ୍ଞତାକୁ ଆଧାର କରି ଯୋଗ୍ୟ ନାଗରିକମାନଙ୍କର ଏକ ଡାଟାବେସ ସୃଷ୍ଟି କରିବା ।


    ସଂଗୃହିତ ସୂଚନା ଦେଶରେ ଉପଯୁକ୍ତ ନିଯୁକ୍ତି ସୁଯୋଗ ପାଇବାରେ ନାଗରିକ ମାନଙ୍କୁ ସହାୟକ ହେବ । ପ୍ରତ୍ୟାବର୍ତ୍ତନ କରୁଥିବା ନାଗରିକମାନେ ଏକ ଅନଲାଇନ ସେଲ୍ଫ ଡେଡ ସ୍କିଲ କାର୍ଡ ପୂରଣ କରିବା ଆବଶ୍ୟକ । ରାଜ୍ୟ ସରକାର , ଶିଳ୍ପ ସଙ୍ଗଠନ ଏବଂ ନିଯୁକ୍ତିଦାତା ସମେତ ପ୍ରମୁଖ ହିତଧାରକଙ୍କ ସହ ପରାମର୍ଶ ମାଧ୍ୟମରେ ପ୍ରତ୍ୟାବର୍ତ୍ତନ କରୁଥିବା ନାଗରିକମାନଙ୍କୁ ଉପଯୁକ୍ତ ନିଯୁକ୍ତି ସୁଯୋଗ ପ୍ରଦାନ କରିବାକୁ ଏହି କାର୍ଡ ଏକ ରଣନୀତିକ ଢାଞ୍ଚା ପ୍ରଦାନ କରିବ । ନ୍ୟାସନାଲ ସ୍କିଲ୍ ଡେଭଲପମେଣ୍ଟ କର୍ପୋରେସନ୍ (NSDC), ଏହାର କାର୍ଯ୍ୟକାରୀତାକୁ ସମର୍ଥନ କରୁଛି ।


    ଏହି ଦକ୍ଷତା ସମ୍ପର୍କରେ କେନ୍ଦ୍ର ଦକ୍ଷତା ବିକାଶ ଏବଂ ଉଦ୍ୟମିତା ମନ୍ତ୍ରୀ ଡକ୍ଟର ମହେନ୍ଦ୍ର ନାଥ ପାଣ୍ଡେ କହିଛନ୍ତି ଯେ ଏହା ଏକ ପରୀକ୍ଷାର ସମୟ ଏବଂ କୋଭିଡ - 19 ମହାମାରୀ ଯୋଗୁ ସମଗ୍ର ଦେଶ ଏକାଠି ହେବା ଜରୁରୀ । ଆହ୍ଵାନଗୁଡିକର ମୁକାବିଲା ପାଇଁ କେନ୍ଦ୍ରର ପ୍ରୟାସରେ ସହଯୋଗ କରନ୍ତୁ । ଆମେ ଖୁସି ଯେ ବନ୍ଦେ ଭାରତ ମିଶନ ଅଧୀନରେ ବିଦେଶରୁ ଫେରୁଥିବା ନାଗରିକଙ୍କ ଦକ୍ଷତା ମ୍ୟାପିଂ ପାଇଁ ବେସାମରିକ ବିମାନ ଚଳାଚଳ ମନ୍ତ୍ରଣାଳୟ ଏବଂ ବୈଦେଶିକ ବ୍ୟାପାର ମନ୍ତ୍ରଣାଳୟ ସହ ସହଭାଗୀ ହୋଇଛୁ । ସମସ୍ତଙ୍କ ପାଇଁ ସୁରକ୍ଷା ତଥା ବିକାଶ ଲାଗି ମାନ୍ୟବର ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଦ୍ୱାରା ଅନୁପ୍ରାଣିତ ହୋଇ ‘ସ୍ୱଦେଶ’ସ୍କିଲ କାର୍ଡ ମାଧ୍ୟମରେ ସଂଗୃହିତ ତଥ୍ୟ ନାଗରିକମାନଙ୍କୁ ଚାକିରୀ ସୁଯୋଗ ଯୋଗାଇବାରେ ତଥା ଚାହିଦା - ଯୋଗାଣ ବ୍ୟବଧାନକୁ ଦୂର କରିବାରେ ସାହାଯ୍ୟ କରିବ । ”


    ସମଗ୍ର ବିଶ୍ୱରେ କୋଭିଡ - 19 ମହାମାରୀ ହଜାର ହଜାର ଶ୍ରମିକଙ୍କ ଉପରେ ଅହେତୁକ ଆର୍ଥିକ ପ୍ରଭାବ ପକାଇଛି , ଯାହାଦ୍ୱାରା ହଜାର ହଜାର ଶ୍ରମିକ ଚାକିରି ହରାଇଛନ୍ତି ଏବଂ ସାରା ବିଶ୍ୱରେ ଶହ ଶହ କମ୍ପାନୀ ବନ୍ଦ ହୋଇଯାଇଛି । ଭାରତ ସରକାରଙ୍କ ବନ୍ଦେ ଭାରତ ମିଶନ ମାଧ୍ୟମରେ ଦେଶକୁ ଫେରୁଥିବା ଆମର ଅନେକ ନାଗରିକ ସେମାନଙ୍କ ଭବିଷ୍ୟତର ନିଯୁକ୍ତି ସୁଯୋଗକୁ ନେଇ ଅନିଶ୍ଚିତତାର ସମ୍ମୁଖୀନ ହୋଇପାରନ୍ତି । ଲକ୍ଷ ଲକ୍ଷ ନାଗରିକ ବିଭିନ୍ନ ଭାରତୀୟ ମିଶନରେ ପଞ୍ଜୀକୃତ ହୋଇ ଦେଶକୁ ଫେରିବା ପାଇଁ ଅନୁରୋଧ କରିଛନ୍ତି ଏବଂ ଏପର୍ଯ୍ୟନ୍ତ 57 , 000ରୁ ଅଧିକ ଲୋକ ଦେଶକୁ ଫେରିଛନ୍ତି ।


    ଏହି ପଦକ୍ଷେପ ଉପରେ ନିଜର ମତ ବିନିମୟ କରି କେନ୍ଦ୍ର ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ହରଦୀପ ସିଂହ ପୁରୀ କହିଛନ୍ତି ଯେ, ଯେତେବେଳେ ଆମେ ବନ୍ଦେ ଭାରତ ମିଶନ ଆରମ୍ଭ କରିଥିଲୁ , ସେତେବେଳେ ଆମର ଅନେକ ବିଦେଶୀ ନାଗରିକ ଚାକିରି ହରାଇବା କାରଣରୁ ଭାରତକୁ ଫେରୁଥିବାର ଦେଖିଲୁ, ତାଙ୍କର ଆନ୍ତର୍ଜାତିକ ଦକ୍ଷତା ଏବଂ ଅଭିଜ୍ଞତା ଅଛି ଯାହା ଘରୋଇ ଏବଂ ଅନ୍ତର୍ଜାତୀୟ ବଜାର ପାଇଁ ବହୁତ ଉପଯୋଗୀ । ଏହି ବୃତ୍ତିଧାରୀମାନଙ୍କ ଡାଟାବେସ ସଂଗ୍ରହ କରିବାକୁ ଏକ ଅନଲାଇନ ପୋର୍ଟାଲ ସୃଷ୍ଟି କରିବାକୁ ଆମେ ଦକ୍ଷତା ବିକାଶ ମନ୍ତ୍ରଣାଳୟରେ ପହଞ୍ଚିଲୁ । ସେଲ୍ଫ - ଡିଜାଇନ କାର୍ଡ ବିଷୟରେ ସୂଚନା ପ୍ରଦାନ କରିବାକୁ ନିଶ୍ଚିତ କରିବାକୁ , ବନ୍ଦେ ଭାରତ ମିଶନ ଅଧୀନରେ ବିମାନ ଚଳାଉଥିବା ଏୟାର ଇଣ୍ଡିଆ ଦ୍ୱାରା ବିମାନ ଭିତରେ ଘୋଷଣା କରାଯାଉଛି । ଏୟାରପୋର୍ଟ ଅଥରିଟି ଅଫ ଇଣ୍ଡିଆ ଏବଂ ଅନ୍ୟାନ୍ୟ ବେସରକାରୀ ବିମାନବନ୍ଦରଗୁଡିକ ମଧ୍ୟ ବ୍ୟାନର/ଷ୍ଟାଣ୍ଡ ଏବଂ ଡିଜିଟାଲ ନିର୍ଦ୍ଦେଶନାମା ସୂଚକ ଲଗାଇଛନ୍ତି ଯେ ଆମର ବିଦେଶରୁ ଫେରୁଥିବା ସମସ୍ତ ପ୍ରବାସୀମାନଙ୍କୁ ଏହି ପଦକ୍ଷେପ ବିଷୟରେ ଅବଗତ କରାଯାଇଛି ।


    ବୈଦେଶିକ ବ୍ୟାପାର ମନ୍ତ୍ରୀ ଡକ୍ଟର ସୁବ୍ରମଣ୍ୟମ ଜୟଶଙ୍କର ଏ ସଂପର୍କରେ ମନ୍ତବ୍ୟ ଦେଇଛନ୍ତି , ନୋଭେଲ କରୋନା ଭୂତାଣୁର ବ୍ୟାପକତା ବିଶ୍ଵରେ ଜରୁରୀକାଳୀନ ପରିସ୍ଥିତି ସୃଷ୍ଟି କରିଛି , ବିଦେଶରୁ ଫେରୁଥିବା ଆମ ନାଗରିକଙ୍କୁ ସମସ୍ତ ସମ୍ଭାବ୍ୟ ସହାୟତା ପ୍ରଦାନ କରିବାକୁ ଆମେ ପ୍ରତିଶ୍ରୁତିବଦ୍ଧ । ଆମେ ବିଭିନ୍ନ ଦେଶରେ ଆମର ଦୂତାବାସ / ହାଇ କମିଶନ / କନସୁଲେଟ ମାଧ୍ୟମରେ ସ୍ଵଦେଶ କୌଶଳ କାର୍ଡ ପଦକ୍ଷେପକୁ ସକ୍ରିୟ ଭାବରେ ପ୍ରୋତ୍ସାହିତ କରିବୁ । ଏହି ପଦକ୍ଷେପ ସେମାନଙ୍କ ଦକ୍ଷତା ସହିତ ମେଳ ଖାଉଥିବା ରିଟର୍ଣ୍ଣ ଫୋର୍ସ ନିୟୋଜନରେ ସାହାଯ୍ୟ କରିବ । "


    ଅନଲାଇନ ଫର୍ମଗୁଡିକ www.nsdcindia.org/swades ରେ ଉପଲବ୍ଧ , ଯାହା ଫେରି ଆସୁଥିବା ନାଗରିକମାନଙ୍କର ଆବଶ୍ୟକୀୟ ବିବରଣୀ ସଂଗ୍ରହ କରିବାକୁ ପରିକଳ୍ପନା କରାଯାଇଛି । ଫର୍ମରେ କାର୍ଯ୍ୟର ପରିସର , ଚାକିରିର ଆଖ୍ୟା , ରୋଜଗାର , ବର୍ଷର ଅଭିଜ୍ଞତା ସହିତ ଜଡିତ ବିବରଣୀ ରହିଛି । ଫର୍ମ ପୂରଣ ସହ ଜଡିତ କୌଣସି ପ୍ରଶ୍ନ ପାଇଁ ନାଗରିକମାନଙ୍କୁ ସାହାଯ୍ୟ କରିବା ପାଇଁ ଏକ ଟୋଲ୍ ଫ୍ରି କଲ ସେଣ୍ଟର ମଧ୍ୟ ବ୍ୟବସ୍ଥା କରାଯାଇଛି ।


    ସ୍ଵଦେଶ କୌଶଳ ଫର୍ମ ( ଅନଲାଇନ ) କୁ 30 ମଇ 2020 ପର୍ଯ୍ୟନ୍ତ ବୃଦ୍ଧି କରାଯାଇଥିଲା ଏବଂ 3 ଜୁନ 2020 ( ଅପରାହ୍ନ 2ଟା ) ପର୍ଯ୍ୟନ୍ତ ପ୍ରାୟ 7000 ପଞ୍ଜିକରଣ ହୋଇଥିଲା । ଏପର୍ଯ୍ୟନ୍ତ ସଂଗୃହିତ ତଥ୍ୟ ମଧ୍ୟରେ , ଯେଉଁ ଦେଶରୁ ନାଗରିକମାନେ ଫେରୁଛନ୍ତି , ଶୀର୍ଷରେ ଥିବା ଦେଶଗୁଡ଼ିକ ହେଉଛି ସଂଯୁକ୍ତ ଆରବ ଏମିରେଟ୍ସ , ଓମାନ , କାତାର , କୁଏତ ଏବଂ ସାଉଦି ଆରବ । ସ୍କିଲ୍ ମ୍ୟାପିଂ ଅନୁଯାୟୀ ଏହି ନାଗରିକମାନେ ମୁଖ୍ୟତ ତୈଳ ଓ ଗ୍ୟାସ୍ , ନିର୍ମାଣ , ପର୍ଯ୍ୟଟନ , ଆତିଥ୍ୟ , ଅଟୋମୋବାଇଲ ଏବଂ ବିମାନ ଚଳାଚଳ କ୍ଷେତ୍ରରେ ନିୟୋଜିତ ହୋଇଥିଲେ । ଏହି ତଥ୍ୟରେ ଦର୍ଶାଯାଇଛି ଯେ, ସର୍ବାଧିକ କେରଳ , ତାମିଲନାଡୁ , ମହାରାଷ୍ଟ୍ର , କର୍ଣ୍ଣାଟକ ଏବଂ ତେଲଙ୍ଗାନାର ଶ୍ରମିକ ଫେରିଥିବା ସଂପର୍କରେ ସୂଚନା ପ୍ରଦାନ କରିଛନ୍ତି ।


    **********

    
    
    (Release ID: 1629229) Visitor Counter : 14
    
    
      Read this release in: English , Urdu , Marathi , Hindi , Bengali , Manipuri , Punjabi , Tamil , Telugu , Malayalam