      ପ୍ରତିରକ୍ଷା ମନ୍ତ୍ରଣାଳୟ

      ଅପରେସନ ସମୁଦ୍ର ସେତୁ –ମାଳଦୀପରୁ 700 ଭାରତୀୟଙ୍କ ସହିତ ତୁତିକୋରିନ ପହଞ୍ଚିଲା ଆଇଏନଏସ ଜଳଶ୍ଵ
      Posted On: 07 JUN 2020 7:31PM by PIB Bhubaneshwar


    “ ଅପରେସନ ସମୁଦ୍ର ସେତୁ ” ପାଇଁ ନିୟୋଜିତ ଭାରତୀୟ ନୌସେନା ଜାହାଜ ଆଇଏନଏସ ଜଳଶ୍ଵ ମାଳଦୀପର ମାଲେରୁ 700 ଭାରତୀୟ ନାଗରିକଙ୍କୁ ନେଇ ଆଜି (07.06.2020) ତୁତିକୋରିନ ବନ୍ଦରରେ ପ୍ରବେଶ କରିଛି । ଏପର୍ଯ୍ୟନ୍ତ ବନ୍ଦେ ଭାରତ ମିଶନର ଅଂଶ ଭାବେ ଆଇଏନଏସ ଜଳଶ୍ଵ ମାଳଦୀପ ଏବଂ ଶ୍ରୀଲଙ୍କାରୁ 2672 ଭାରତୀୟ ନାଗରିକଙ୍କୁ ଭାରତକୁ ଫେରାଇ ଆଣିଛି ।


    ବନ୍ଦେ ଭାରତ ମିଶନ ଦ୍ୱାରା ଭାରତୀୟ ନାଗରିକଙ୍କ ଯାତ୍ରା ମାଳଦୀପରୁ ଆରମ୍ଭ ହୋଇଥିଲା । ଆବଶ୍ୟକ ଡାକ୍ତରୀ ପରୀକ୍ଷା ପରେ ଭାରତୀୟମାନେ ଜାହାଜରେ ଯାତ୍ରା କରିଥିଲେ । କୋଭିଡ ସମ୍ବନ୍ଧୀୟ ସୁରକ୍ଷା ନିୟମଗୁଡିକ ମଧ୍ୟ ସମୁଦ୍ର ଯାତ୍ରା ସମୟରେ କଡାକଡି ଭାବରେ ପାଳନ କରାଯାଇଥିଲା ।


    ଯାତ୍ରୀମାନଙ୍କୁ ସ୍ଥାନୀୟ କର୍ତ୍ତୃପକ୍ଷ ତୁତିକୋରିନଠାରେ ସ୍ଵାଗତ କରିଥିଲେ ଏବଂ ଶୀଘ୍ର ଅବତରଣ , ସ୍ୱାସ୍ଥ୍ୟ ପରୀକ୍ଷା , ଇମିଗ୍ରେସନ ଏବଂ ଯାତ୍ରୀଙ୍କ ପରିବହନ ପାଇଁ ସମସ୍ତ ବ୍ୟବସ୍ଥା କରାଯାଇଥିଲା ।


    ବର୍ତ୍ତମାନର ମହାମାରୀ ସମୟରେ ଏହି ଫେରନ୍ତାଙ୍କ ସହିତ ଭାରତୀୟ ନୌସେନା ମାଳଦୀପ ଏବଂ ଶ୍ରୀଲଙ୍କାରୁ 2874 ଭାରତୀୟ ନାଗରିକଙ୍କୁ ଦେଶକୁ ଫେରାଇ ଆଣିଛି ।


    **********

    
    
    (Release ID: 1630108) Visitor Counter : 10
    
    
      Read this release in: Punjabi , Telugu , English , Urdu , Hindi , Marathi , Manipuri , Bengali , Tamil