      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କୋଭିଡ-19 ସଂକ୍ରାନ୍ତରେ ସଦ୍ୟତମ ସୂଚନା
      • ଆରୋଗ୍ୟ ହାର 49.95%କୁ ବୃଦ୍ଧି

      Posted On: 13 JUN 2020 4:26PM by PIB Bhubaneshwar

    ଗତ 24 ଘଣ୍ଟା ମଧ୍ୟରେ ମୋଟ 7,135 କୋଭିଡ-19 ରୋଗୀ ଆରୋଗ୍ୟ ଲାଭ କରିଛନ୍ତି । ଏହିପରି, ଏପର୍ଯ୍ୟନ୍ତ ସମୁଦାୟ 1,54,329 କୋଭିଡ-19 ରୋଗୀ ଆରୋଗ୍ୟ ଲାଭ କରିଛନ୍ତି । କୋଭିଡ-19 ରୋଗୀଙ୍କ ମଧ୍ୟରେ ଆରୋଗ୍ୟ ଲାଭ ହାର 49.95% । ବର୍ତ୍ତମାନ କୋଭିଡ-19 ସକ୍ରିୟ ରୋଗୀଙ୍କ ସଂଖ୍ୟା 1,45,779 ଏବଂ ସମସ୍ତେ ସକ୍ରିୟ ଡାକ୍ତରୀ ତତ୍ତ୍ୱାବଧାନରେ ଅଛନ୍ତି ।


    ସଂକ୍ରମିତ ବ୍ୟକ୍ତିଙ୍କ ମଧ୍ୟରେ ନୋଭେଲ କରୋନା ଭୂତାଣୁ ଚିହ୍ନଟ ପାଇଁ ଆଇସିଏମଆର ପରୀକ୍ଷଣ କ୍ଷମତା କ୍ରମାଗତ ଭାବେ ବୃଦ୍ଧି ପାଇଛି । ସରକାରୀ ପରୀକ୍ଷାଗାର ସଂଖ୍ୟା 642କୁ ଏବଂ ବେସରକାରୀ ପରୀକ୍ଷାଗାର ସଂଖ୍ୟା 243କୁ ବୃଦ୍ଧି କରାଯାଇଛି (ମୋଟ 885) । ଗତ 24 ଘଣ୍ଟା ମଧ୍ୟରେ 1,43,737 ନମୁନା ପରୀକ୍ଷା କରାଯାଇଛି ଏବଂ ଏହାକୁ ମିଶାଇ ଏପର୍ଯ୍ୟନ୍ତ ପରୀକ୍ଷା କରାଯାଇଥିବା ମୋଟ ନମୁନା ସଂଖ୍ୟା 55,07,182 ।


    ମନ୍ତ୍ରଣାଳୟ କୋଭିଡ-19 ପାଇଁ ଏକ ସଦ୍ୟତମ ଚିକିତ୍ସା ପରିଚାଳନା ନିୟମ ଜାରି କରିଛି ଯାହାhttps://www.mohfw.gov.in/pdf/ClinicalManagementProtocolforCOVID19.pdf ରୁ ପାଇପାରିବେ ।


    ପ୍ରୋଟୋକଲ ଅନୁସାରେ କୋଭିଡ-19ର ଚିକିତ୍ସା ସାମାନ୍ୟ , ମଧ୍ୟମ ଓ ଗୁରୁତର ଲକ୍ଷଣକୁ ଅନୁଧ୍ୟାନ କରି କରାଯିବ । ସଂକ୍ରମଣ , ନିରାକରଣ ଏବଂ ନିୟନ୍ତ୍ରଣ ନେଇ ମଧ୍ୟ ତିନୋଟି ପର୍ଯ୍ୟାୟ କରାଯାଇଛି । ଏହି ମାର୍ଗଦର୍ଶିକାରେ ରୋଗ ନିରୂପଣ ଥେରାପି କେତେକ ନିର୍ଦ୍ଦିଷ୍ଟ ବୟସର ଲୋକଙ୍କୁ ନେଇ କରାଯିବ, ତେବେ ଏହା କରିବା ପୂର୍ବରୁ ଏ ସମ୍ପର୍କରେ ଉପରିସ୍ଥ କର୍ତ୍ତୃପକ୍ଷଙ୍କୁ ଜଣାଯିବା ସହ କୌଣସି ନିର୍ଦ୍ଦିଷ୍ଟ ନିଷ୍ପତ୍ତି ନିଆଗଲା ପରେ ହିଁ ଏହି ଥେରାପି ଆରମ୍ଭ କରାଯିବ ।


    କୋଭିଡ-19 ସମ୍ବନ୍ଧୀୟ ବୈଷୟିକ ତଥ୍ୟ , ମାର୍ଗଦର୍ଶିକା ଓ ନିୟମାବଳୀର ସୂଚନା ପାଇଁ ନିୟମିତ ପରିଦର୍ଶନ କରନ୍ତୁ: https://www.mohfw.gov.in/ ଏବଂ @MoHFW_INDIA ।


    ଏ ସମ୍ପର୍କିତ ବୈଷୟିକ ପ୍ରଶ୍ନାବଳୀ technicalquery.covid 19 @gov.in ଏବଂ ncov 2019 @gov.in ଏବଂ @CovidIndiaSeva କୁ ପଠାଇ ପାରିବେ ।


    କୋଭିଡ-19 ଜନିତ କୌଣସି ଜିଜ୍ଞାସା ପାଇଁ ଦୟାକରି ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟର ହେଲ୍ପଲାଇନ ନଂ : + 91-11-23978046 କିମ୍ବା 1075 (ଦେୟ ମୁକ୍ତ)ରେ ସମ୍ପର୍କ କରିପାରନ୍ତି । ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର କୋଭିଡ-19 ହେଲ୍ପଲାଇନ ନମ୍ବରଗୁଡ଼ିକର ତାଲିକା ନିମ୍ନ ୱେବସାଇଟ ରେ ଉପଲବ୍ଧ ।


    https://www.mohfw.gov.in/pdf/coronvavirushelplinenumber.pdf


    **********


    

    
    (Release ID: 1631407) Visitor Counter : 9
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Tamil , Telugu , Kannada , Malayalam