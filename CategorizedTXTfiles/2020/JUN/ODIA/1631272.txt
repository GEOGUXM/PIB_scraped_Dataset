      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଇଣ୍ଡିଆନ ଚାମ୍ବର ଅଫ କମର୍ସ (ଆଇସିସି)ର 95ତମ ବାର୍ଷିକ ଅଧିବେଶନର ଉଦଘାଟନୀ ସମାରୋହରେ ପ୍ରଧାନମନ୍ତ୍ରୀ ଉଦବୋଧନ
      Posted On: 11 JUN 2020 12:54PM by PIB Bhubaneshwar


    ନମସ୍କାର ! ଆଶା କରୁଛି ସମସ୍ତେ ଭଲରେ ଥିବେ ! 95 ବର୍ଷ ଧରି ନିରନ୍ତର ଦେଶ ସେବା କରିବା , ଯେକୌଣସି ସଂସ୍ଥା ଅବା ସଂଗଠନ ପାଇଁ ବହୁତ ବଡ଼ କଥା । ଆଇସିସି ପୂର୍ବ ଭାରତ ଏବଂ ଉତ୍ତର ପୂର୍ବାଞ୍ଚଳର ବିକାଶରେ ଯେଉଁ ଯୋଗଦାନ ଦେଇଛି , ବିଶେଷକରି ସେଠାକାର ଉତ୍ପାଦନ ୟୁନିଟଗୁଡ଼ିକପାଇଁ, ତାହା ମଧ୍ୟ ଐତିହାସିକ । ଆଇସିସି ପାଇଁ ଯୋଗଦାନ ଦେଇଥିବା ଆପଣଙ୍କ ଭଳି ଲୋକମାନଙ୍କୁ , ପ୍ରତ୍ୟେକ ମହାନୁଭବଙ୍କୁ ମୁଁ ଅଭିନନ୍ଦନ ଜଣାଉଛି ।


    ସାଥୀଗଣ , 1925 ମସିହାରେ ଆଇସିସି ଗଠନ ହେବା ପରେ ସ୍ୱାଧୀନତା ଆନ୍ଦୋଳନ ଦେଖିଛି , ଭୀଷଣ ମରୁଡି ଏବଂ ଖାଦ୍ୟସଂକଟକୁ ଦେଖିଛି ଏବଂ ଭାରତର ଅଭିବୃଦ୍ଧିର ଉତଥାନ ପତନରେ ମଧ୍ୟ ଆପଣ ଅଂଶୀଦାର ରହିଛନ୍ତି ।


    ଚଳିତ ଥର ଏ ଅଧିବେଶନ ଏପରି ଏକ ସମୟରେ ହେଉଛି , ଯେତେବେଳେ ଆମ ଦେଶ ବହୁମୁଖୀ ଆହ୍ୱାନକୁ ସାମ୍ନା କରୁଛି । ସମଗ୍ର ବିଶ୍ୱ କରୋନା ଭୂତାଣୁ ସହିତ ଲଢେଇ କରୁଛି , ଭାରତ ମଧ୍ୟ ଲଢୁଛି , କିନ୍ତୁ ଅନେକ ପ୍ରକାରର ସଂକଟ ମଧ୍ୟ ନିରନ୍ତର ଭାବେ ଠିଆ ହୋଇଛି ।


    କେଉଁଠି ବନ୍ୟାର ଆହ୍ୱାନ , କେଉଁଠି ପଙ୍ଗପାଳର ଆତଙ୍କ , କେଉଁଠି ବରଫପାତ , କେଉଁଠି ତୈଳକୂପରେ ନିଆଁ , କେଉଁଠି ଛୋଟ ଛୋଟ ଭୂକମ୍ପ , ଏତିରେ ଯଥେଷ୍ଟ ନୁହେଁ ଯେ ପୂର୍ବ ଏବଂ ପଶ୍ଚିମ କ୍ଷେତ୍ରରେ ଗୋଟିଏ ପରେ ଗୋଟିଏ ଦୁଇଟି ବାତ୍ୟା ଭଳି ସଙ୍କଟ ମାଡ଼ି ଆସିଛି ।


    ଏଭଳି ଯାବତୀୟ ସମସ୍ୟା ସମୟରେ ଆମେ ସମସ୍ତେ ମିଳିମିଶି ଲଢ଼ୁଛୁ । କେବେ କେବେ ସମୟ ମଧ୍ୟ ଆମକୁ ପରଖୁଛି , ଆମର ପରୀକ୍ଷା ନେଉଛି । ଅନେକ ଥର ଅନେକ ସମସ୍ୟା ସବୁ , କଷଟି ପଥରରେ କଷି ହୋଇ ଏକ ସମୟରେ ଆସୁଛି ।


    କିନ୍ତୁ ଆମେମାନେ ଏହା ମଧ୍ୟ ଅନୁଭବ କରିସାରିଛୁ ଯେ କଷଟିରେ କଷି ହୋଇ ଆମର କୃତିତ୍ୱ ଉଜ୍ଜ୍ୱଳ ଭବିଷ୍ୟତର ଗ୍ୟାରେଣ୍ଟି ନେଇ ଆସିଥାଏ । କିଭଳି କଷଟିରେ ଆମେ କିପରି ମୁକାବିଲା କରୁଛେ , ଜଟିଳ ସମୟରେ କେତେ ଦୃଢ଼ତାର ସହ ଲଢ଼ୁଛେ , ଏହା ଆଗାମୀ ସୁଯୋଗକୁ ମଧ୍ୟ ସ୍ଥିର କରୁଛି ।


    ସାଥୀଗଣ , ଆମର ଏଠାରେ କୁହାଯାଏ – ମନକେ ହାରେ ହାର୍ , ମନ କେ ଜିତେ ଜିତ୍ , ଅର୍ଥାତ ଆମର ସଂକଳ୍ପ ଶକ୍ତି , ଆମର ଇଚ୍ଛାଶକ୍ତି , ଆମ ଭବିଷ୍ୟତର ମାର୍ଗ ସ୍ଥିର କରିଥାଏ । ଯିଏ ପ୍ରଥମରୁ ପରାଜୟ ସ୍ୱୀକାର କରି ନେଇଥାଏ , ତା ’ ସାମ୍ନାରେ ନୂଆ ଅବସର ବହୁତ କମ୍ ଆସିଥାଏ । କିନ୍ତୁ ଯିଏ ଜିତିବା ପାଇଁ ନିରନ୍ତର ପ୍ରୟାସ କରିଥାଏ , ଜଣେ ଅନ୍ୟକୁ ସହଯୋଗ କରି ଆଗକୁ ବଢ଼ିଥାଏ , ତା ’ ସାମ୍ନାରେ ନୂତନ ସୁଯୋଗ ମଧ୍ୟ ସେତେ ଅଧିକ ଆସିଥାଏ ।


    ସାଥୀଗଣ , ଆମେ ଏହି ଏକାଠି ହେବା , ଏକାଠି ମିଳିମିଶି ବଡ଼ରୁ ବଡ଼ ବିପଦର ସାମ୍ନା କରିବା , ଏହା ଆମ ସଂକଳ୍ପର ଶକ୍ତି , ଏହା ଆମର ଇଚ୍ଛାଶକ୍ତି , ଏହା ହେଉଛି ଆମର ବହୁତ ବଡ଼ ଶକ୍ତି , ଏକ ରାଷ୍ଟ୍ର ଭାବେ ଆମର ବହୁତ ବଡ଼ ଶକ୍ତି ।


    ସମସ୍ୟାର ସମାଧାନ ହେଉଛି ଦୃଢ଼ତା । ସଙ୍କଟର ସମୟ , ପ୍ରତ୍ୟେକ ଥର ଭାରତକୁ ଉତ୍ସର୍ଗୀକୃତ ଭାବରେ ଦୃଢ଼ କରିଛି , ଏକ ରାଷ୍ଟ୍ର ଭାବେ ଦେଶବାସୀଙ୍କୁ ସମସ୍ୟା ସମାଧାନ କରିବାର ଶକ୍ତି ପ୍ରଦାନ କରିଛି , ସଂକଳ୍ପକୁ ବଳ ଦେଇଛି । ଏହି ଭାବନା ଆଜି ମୁଁ ଆପଣମାନଙ୍କ ଚେହେରାରେ ଦେଖି ପାରୁଛି , କୋଟି କୋଟି ଦେଶବାସୀଙ୍କ ପ୍ରୟାସରେ ଦେଖିପାରୁଛି । କରୋନା ସଙ୍କଟ ସାରା ବିଶ୍ୱରେ ଜାରି ରହିଛି । ସମଗ୍ର ବିଶ୍ୱ ଏହା ସହିତ ଲଢ଼େଇ କରୁଛନ୍ତି । କରୋନା ଯୋଦ୍ଧାମାନଙ୍କ ସହିତ ଆମ ଦେଶ ମହାମାରୀ ବିରୋଧରେ ଲଢ଼େଇ କରୁଛି ।


    କିନ୍ତୁ ଏସବୁ ମଧ୍ୟରେ ପ୍ରତ୍ୟେକ ଦେଶବାସୀ ଏହି ବିପଦକୁ ସୁଯୋଗରେ ପରିବର୍ତ୍ତିତ କରିବା , ଦେଶରେ ବ୍ୟାପକ ପରିବର୍ତ୍ତନର ମୋଡ ଭାବେ ମଧ୍ୟ ସ୍ଥିର କରିବାର ଦୃଢ଼ ସଂକଳ୍ପ ନେଇ ଆଗେଇ ଚାଲିଛନ୍ତି ।


    ଏହି ପରିବର୍ତ୍ତନର ମୋଡ କ ’ ଣ ? ଆତ୍ମ ନିର୍ଭର ଭାରତ , ଆତ୍ମନିର୍ଭରଶୀଳ ଭାରତ , ଭାରତର ଆତ୍ମନିର୍ଭରତା । ଆତ୍ମ ନିର୍ଭରଶୀଳତାର ଏହି ଭାବକୁ ବର୍ଷ ବର୍ଷ ଧରି ପ୍ରତ୍ୟେକ ଭାରତୀୟ ଏକ ଆକାଂକ୍ଷା ଭାବେ ମନ ଭିତରେ ବଞ୍ଚାଇ ରଖିଛନ୍ତି ।


    ତଥାପି ଏକ ବଡ଼ ଆଶା ଭାରତୀୟମାନଙ୍କ ମନ, ମସ୍ତିଷ୍କରେ ରହିଛି । ଆମେ ଡାକ୍ତରୀ ସରଞ୍ଜାମ କ୍ଷେତ୍ରରେ ଆତ୍ମନିର୍ଭର ହୋଇ ଥାଆନ୍ତୁ କି ! ଯଦି ଆମେ ପ୍ରତିରକ୍ଷା ଉତ୍ପାଦନରେ ଆତ୍ମ ନିର୍ଭର ହୋଇ ଥାଆନ୍ତୁ! ଯଦି ଆମେ କୋଇଲା ଏବଂ ଖଣିଜ କ୍ଷେତ୍ରରେ ଆତ୍ମନିର୍ଭର ହୋଇଥାଆନ୍ତୁ!


    ଯଦି ଆମେ ଖାଇବା ତେଲ କ୍ଷେତ୍ରରେ , ସାର କ୍ଷେତ୍ରରେ ଆତ୍ମନିର୍ଭର ହୋଇଥାଆନ୍ତୁ ! ସେହିପରି ଯଦି ଆମେ ଇଲେକ୍ଟ୍ରୋନିକ ଉତ୍ପାଦନରେ ଆତ୍ମନିର୍ଭର ହୋଇଥାଆନ୍ତୁ ! ଯଦି ଆମେ ସୌର ପ୍ୟାନେଲସ୍ , ବ୍ୟାଟେରୀ ଏବଂ ଚିପ୍ ଉତ୍ପାଦନ କ୍ଷେତ୍ରରେ ଆତ୍ମନିର୍ଭର ହୋଇଥାଆନ୍ତୁ । ଯଦି ଆମେ ବିମାନ ଚଳାଚଳ କ୍ଷେତ୍ରରେ ଆତ୍ମନିର୍ଭର ହୋଇଥାଆ ନ୍ତୁ , ଏହିଭଳି କେତେଗୁଡ଼ିଏ ଯଦି , ଅଗଣିତ ଯଦି , ସବୁବେଳ ପାଇଁ ପ୍ରତ୍ୟେକ ଭାରତୀୟଙ୍କୁ ବିଚଳିତ କରି ଆସୁଛି ।


    ସାଥୀଗଣ , ଏହାର ଏକ ବହୁତ ବଡ଼ କାରଣ ହେଉଛି କି ବିଗତ 5-6 ବର୍ଷରେ , ଦେଶର ନୀତି ଏବଂ ରୀତିରେ ଭାରତର ଆତ୍ମନିର୍ଭରତାର ଲକ୍ଷ୍ୟ ସର୍ବୋପରି ରହିଛି । ଏବେ ଯେତେବେଳେ କରୋନା ସମସ୍ୟା ଆମକୁ ଏହାର ଗତିକୁ ଆହୁରି ଦ୍ରୁତତର କରିବାର ଶିକ୍ଷା ଦେଇଛି । ଏହି ଶିକ୍ଷାରୁ ବାହାରିଛି- ଆତ୍ମନିର୍ଭର ଭାରତ ଅଭିଯାନ ।


    ସାଥୀଗଣ , ଆମେ ଦେଖୁଛୁ , ପରିବାରରେ ମଧ୍ୟ ସନ୍ତାନ-ପୁଅ ହେଉ ଅବା ଝିଅ , 18-20 ବର୍ଷର ହୋଇଯାଏ , ତ ’ ଆମେ କହୁ କି ନିଜ ଗୋଡରେ ଠିଆ ହେବା ଶିଖ । ଗୋଟିଏ ପଟେ ଆତ୍ମନିର୍ଭର ଭାରତର ପ୍ରଥମ ପାଠ , ପରିବାରରୁ ହିଁ ଆରମ୍ଭ ହୋଇଥାଏ । ଭାରତକୁ ମଧ୍ୟ ନିଜ ଗୋଡରେ ଠିଆ ହେବାକୁ ପଡ଼ିବ ।


    ସାଥୀଗଣ , ଆତ୍ମ ନିର୍ଭର ଭାରତ ଅଭିଯାନର ଏକ ସିଧାସଳଖ ଅର୍ଥ ହେଉଛି କି ଭାରତ , ଅନ୍ୟ ଦେଶ ଉପରେ ନିଜର ନିର୍ଭରଶୀଳତା ହ୍ରାସ କରୁ । ପ୍ରତ୍ୟେକଟି ଜିନିଷ , ଯାହାକୁ ଆମଦାନୀ କରିବାକୁ ଦେଶ ବାଧ୍ୟ ହେଉଛି , ତାହା କିପରି ଭାରତରେ ହିଁ ନିର୍ମାଣ ହେବ , ଭବିଷ୍ୟତରେ ଭାରତ ସେହି ଉତ୍ପାଦର ରପ୍ତାନୀକାରୀ ପାଲଟୁ , ଏହି ଦିଗରେ ଆମକୁ ଆହୁରି ଦ୍ରୁତ ଗତିରେ କାର୍ଯ୍ୟ କରିବାର ଅଛି ।


    ଏହାବ୍ୟତୀତ , ପ୍ରତ୍ୟେକଟି ଜିନିଷ ଯାହା ଭାରତର ଲଘୁ ଉଦ୍ୟୋଗୀ ନିର୍ମାଣ କରୁଛନ୍ତି , ଆମର ହସ୍ତଶିଳ୍ପୀ , ଯେଉଁ ଜିନିଷ ଆମର ସ୍ୱୟଂ ସହାୟକ ଗୋଷ୍ଠୀ ସହିତ ଜଡ଼ିତ କୋଟି-କୋଟି ଗରିବ ନିର୍ମାଣ କରୁଛନ୍ତି , ଯାହା ବହୁ ଦଶକ ଧରି ଆମର ଏଠାରେ ନିର୍ମାଣ ହେଉଛି , ଗଳି-କନ୍ଦିରେ ବିକ୍ରି ହେଉଛି , ତାକୁ ଛାଡ଼ି ବିଦେଶରୁ ଜିନିଷ ମଗାଇବାର ପ୍ରବୃତିକୁ ଆମକୁ ନିୟନ୍ତ୍ରଣ କରିବାର ଅଛି ।


    ଆମେ ଏହି ଛୋଟ-ଛୋଟ ବ୍ୟବସାୟ କରୁଥିବା ଲୋକମାନଙ୍କଠାରୁ କେବଳ ଜିନିଷ କିଣିବା ନାହିଁ , ପଇସା ଦେବା ନାହିଁ , ସେମାନଙ୍କର ପରିଶ୍ରମକୁ ପୁରସ୍କୃତ କରିବା , ମାନ-ସମ୍ମାନ ବୃଦ୍ଧି କରିବା । ଆମେ ଏହି କଥାର ଅନୁମାନ ମଧ୍ୟ ନାହୁଁ କି ଏହାଦ୍ୱାରା ସେମାନଙ୍କ ହୃଦୟରେ କେତେ ବଡ଼ ପ୍ରଭାବ ପଡ଼ିଥାଏ । ସେମାନେ କେତେ ଗର୍ବ ଅନୁଭବ କରନ୍ତି ।


    ଏଥିପାଇଁ , ଏବେ ଲୋକାଲ ପାଇଁ ଭୋକାଲ ହେବାର ସମୟ ଆସିଛି , ପ୍ରତ୍ୟେକ ଗାଁ , ପ୍ରତ୍ୟେକ ଗଳି , ପ୍ରତ୍ୟେକ ଜିଲ୍ଲା , ପ୍ରତ୍ୟେକ ପ୍ରଦେଶ , ସମଗ୍ର ଦେଶକୁ ଆତ୍ମନିର୍ଭର କରିବାର ସମୟ ଆସିଛି ।


    ସାଥୀଗଣ , ସ୍ୱାମୀ ବିବେକାନନ୍ଦ ଥରେ ଗୋଟିଏ ପତ୍ରରେ ଲେଖିଥିଲେ-ବର୍ତ୍ତମାନ କାର୍ଯ୍ୟ କରିବାର ସବୁଠାରୁ ସରଳ ପଦ୍ଧତି ହେଉଛି ଭାରତୀୟମାନେ ନିଜସ୍ୱ ଉତ୍ପାଦ ବ୍ୟବହାର କରନ୍ତୁ ଏବଂ ଅନ୍ୟ ଦେଶରେ ଭାରତୀୟ ସାମଗ୍ରୀ ପାଇଁ ବଜାର ସୃଷ୍ଟି କରନ୍ତୁ । ସ୍ ୱ ାମୀ ବିବେକାନନ୍ଦଙ୍କ ଉକ୍ତି, ଏହି ମାର୍ଗ , କୋଭିଡ ପରବର୍ତ୍ତି ବିଶ୍ୱରେ ଭାରତ ପାଇଁ ପ୍ରେରଣା । ଏବେ ଦେଶ ଶପଥ କରିନେଇଛି ଆଉ ଦେଶ ମଧ୍ୟ ପଦକ୍ଷେପ ନେଉଛି ।


    ଆତ୍ମନିର୍ଭର ଭାରତ ଅଭିଯାନ ଅଧୀନରେ ବଡ଼ ସଂସ୍କାର ସଂପର୍କରେ ଘୋଷଣା କରାଯାଇଛି , ତାହାକୁ ଦ୍ରୁତ ଗତିରେ ତୃଣମୂଳ ସ୍ତରରେ କାର୍ଯ୍ୟକାରୀ କରାଯାଉଛି ।


    ଏମଏସଏମଇ ସଂଜ୍ଞାର ପରିସର ବଢାଇବା ହେଉ ଅବା ଏମଏସଏମଇର ସହାୟତା ପାଇଁ ହଜାର ହଜାର କୋଟିର ସ୍ୱତନ୍ତ୍ର ପାଣ୍ଠିର ବ୍ୟବସ୍ଥା ହେଉ , ଏହି ସମସ୍ତ ଆଜି ବାସ୍ତବତାରେ ପରିଣତ ହୋଇଛି । ଆଇବିସି ସହିତ ଜଡିତ ନିଷ୍ପତ୍ତି ହେଉ , ଛୋଟ ଛୋଟ ତ୍ରୁଟିକୁ ଅପରାଧ ମୁକ୍ତ କରିବାର ନିଷ୍ପତ୍ତି ହେଉ , ନିବେଶ କ୍ଷେତ୍ରରେ ଗତି ଆଣିବା ପାଇଁ ପ୍ରକଳ୍ପ ବିକାଶ ସେଲ ଗଠନ ହେଉ , ଏଭଳି ଅନେକ କାର୍ଯ୍ୟ ପ୍ରଥମରୁ ହିଁ କରାଯାଇଛି ।


    ଏବେ ସମସ୍ତ କ୍ଷେତ୍ର , ବିଶେଷକରି କୋଇଲା ଏବଂ ଖଣିଜ କ୍ଷେତ୍ରକୁ ଅଧିକ ପ୍ରତିଯୋଗିତାମୂଳକ କରିବା ପାଇଁ , ଯେଉଁ ସଂସ୍କାର ଘୋଷଣା କରାଯାଇଛି , ତାହାର ସମ୍ପୂର୍ଣ୍ଣ ଲାଭ ଉଠାଇବା ପାଇଁ ଉଦ୍ୟୋଗ ଜଗତ ଆଗକୁ ଆସୁ , ଯୁବ ସାଥୀମାନେ ଆଗକୁ ଆସନ୍ତୁ ।


    ସାଥୀଗଣ , କୃଷକ ଏବଂ ଗ୍ରାମୀଣ ଅର୍ଥନୀତି ପାଇଁ ନିକଟରେ ଯେଉଁ ନିଷ୍ପତ୍ତି ହୋଇଛି , ତାହା କୃଷି ଅର୍ଥନୀତିକୁ ବହୁବର୍ଷର ପରାଧୀନତାରୁ ମୁକ୍ତ କରିଦେଇଛି । ଏବେ ଭାରତର କୃଷକମାନଙ୍କୁ ନିଜ ଉତ୍ପାଦ , ନିଜ ଉତ୍ପାଦିତ ସାମଗ୍ରୀକୁ ଦେଶର ଯେକୌଣସି ସ୍ଥାନରେ ମଧ୍ୟ ବିକ୍ରି କରିବାର ସ୍ୱାଧୀନତା ମିଳିଯାଇଛି ।


    ଏପିଏମସି ଆଇନ , ଅତ୍ୟାବଶ୍ୟକ ସାମଗ୍ରୀ ଆଇନରେ ଯେଉଁ ସଂଶୋଧନ କରାଯାଇଛି , କୃଷକ ଏବଂ ଉଦ୍ୟୋଗ ମଧ୍ୟରେ ଭାଗିଦାରୀର ଯେଉଁ ପଥ ଉନ୍ମୁକ୍ତ ହୋଇଛି , ତାହାଦ୍ୱାରା କୃଷକ ଏବଂ ଗ୍ରାମୀଣ ଅର୍ଥନୀତିର କାୟାକଳ୍ପ ପରିବର୍ତ୍ତନ ହେବା ନିଶ୍ଚିତ ହୋଇଯାଇଛି । ଏହି ନିଷ୍ପତ୍ତି କୃଷକମାନଙ୍କୁ ଏକ ଉତ୍ପାଦକ ଭାବେ ଏବଂ ତାହାର ଉତ୍ପାଦିତ ସାମଗ୍ରୀକୁ ଏକ ଉତ୍ପାଦ ଭାବେ ପରିଚୟ ଦେଇଛି ।


    ସାଥୀଗଣ , ସିଧାସଳଖ କୃଷକଙ୍କ ଖାତାରେ ନଗଦ ହସ୍ତାନ୍ତର କରିବା ହେଉ , ଏମଏସପି ସଂକ୍ରାନ୍ତ ନିଷ୍ପତ୍ତି ହେଉ , ପେନସନ ଯୋଜନା ହେଉ , କୃଷକଙ୍କୁ ସଶକ୍ତ କରିବା ପାଇଁ ଆମର ପ୍ରୟାସ ଜାରି ରହିଛି । ଏବେ କୃଷକମାନଙ୍କୁ ଏକ ବଡ଼ ବଜାର ଫୋର୍ସ ଭାବେ ବିକଶିତ ହେବାରେ ସହାୟତା କରାଯାଉଛି ।


    ସାଥୀଗଣ , ସ୍ଥାନୀୟ ଉତ୍ପାଦ ପାଇଁ ଯେଉଁ କ୍ଲଷ୍ଟର ଆଧାରିତ ଅଭିବ୍ୟକ୍ତିକୁ ଏବେ ଭାରତରେ ପ୍ରେତ୍ସାହନ ଦିଆଯାଉଛି , ସେଥିରେ ମଧ୍ୟ ସମସ୍ତଙ୍କ ପାଇଁ ସୁଯୋଗ ହିଁ ସୁଯୋଗ ରହିଛି । ଯେଉଁ ଜିଲ୍ଲାରେ , ଯେଉଁ ବ୍ଲକରେ ଯାହା ଉତ୍ପାଦନ ହେଉଛି , ସେହି ଆଖ ପାଖରେ ଏହା ସହିତ ଜଡିତ କ୍ଲଷ୍ଟର ବିକଶିତ କରାଯିବ । ଯେପରି ପଶ୍ଚିମବଙ୍ଗର ଝୋଟ ଚାଷୀଙ୍କ ପାଇଁ ସେମାନଙ୍କ ନିକଟରେ ଝୋଟ ଆଧାରିତ ଉଦ୍ୟୋଗକୁ ଆହୁରି ସୁଦୃଢ କରିଦିଆଯିବ ।


    ଜଙ୍ଗଲ ଉତ୍ପାଦର ଅପାର ସମ୍ପଦ ଯୋଗାଡ କରୁଥିବା ଆଦିବାସୀ ସାଥୀମାନଙ୍କୁ ସେମାନଙ୍କ ନିଜ ଅଞ୍ଚଳରେ ହିଁ ଆଧୁନିକ ପ୍ରକ୍ରିୟାକରଣ ୟୁନିଟ ଉପଲବ୍ଧ କରାଯିବ । ଏହା ସହିତ ବାଉଁଶ ଏବଂ ଜୈବିକ ଉତ୍ପାଦ ପାଇଁ ମଧ୍ୟ କ୍ଲଷ୍ଟର ନିର୍ମାଣ ହେବ । ସିକିମ ଭଳି ସମ୍ପୂର୍ଣ୍ଣ ଉତ୍ତର ପୂର୍ବାଞ୍ଚଳ , ଜୈବିକ କୃଷି ପାଇଁ ବହୁତ ବଡ଼ କେନ୍ଦ୍ର ପାଲଟିବ । ଜୈବିକ କୃଷିର ରାଜଧାନୀ ପାଲଟିବ ।


    ଆଇସିସି ସହିତ ଜଡିତ ଆପଣ ସମସ୍ତ ବ୍ୟବସାୟୀ ଯଦି ଥରେ ଶପଥ କରିନେବେ , ଉତ୍ତର ପୂର୍ବାଞ୍ଚଳରେ ଜୈବିକ କୃଷି ବହୁତ ବଡ଼ ଆନ୍ଦୋଳନ ପାଲଟିବ , ଆପଣ ତା ’ କୁ ବିଶ୍ୱ ଦରବାରରେ ପରିଚିତ କରାଇ ପାରିବେ , ବିଶ୍ୱ ବଜାରରେ ଉପଲବ୍ଧ କରାଇ ପାରିବେ ।


    ସାଥୀଗଣ , ଆପଣ ସମସ୍ତେ ଉତ୍ତର ପୂର୍ବାଞ୍ଚଳ , ପୂର୍ବ ଭାରତରେ ଏତେ ଦଶନ୍ଧି ଧରି କାର୍ଯ୍ୟ କରୁଛନ୍ତି । ସରକାର ଯେଉଁ ସମସ୍ତ ପଦକ୍ଷେପ ଉଠାଇଛନ୍ତି , ତାହାର ବହୁତ ବଡ଼ ଲାଭ ପୂର୍ବ ଏବଂ ଉତ୍ତର-ପୂର୍ବର ଲୋକଙ୍କୁ ମିଳିବ ।


    ମୁଁ ଆଶା କରୁଛି ଯେ କୋଲକାତା ମଧ୍ୟ ପୁଣିଥରେ ଏକ ବହୁତ ବଡ଼ ନେତୃତ୍ୱ ପାଲଟିବ । ନିଜର ପୁରାତନ ଗୌରବରୁ ପ୍ରେରଣା ନେଇ ଭବିଷ୍ୟତର କୋଲକାତା , ସମଗ୍ର କ୍ଷେତ୍ରରେ ବିକାଶର ନେତୃତ୍ୱ ନେଇ ପାରିବ ।


    ଯେତେବେଳେ ଶ୍ରମିକ , ସମ୍ପତ୍ତି , ସମ୍ବଳ ପୂର୍ବାଞ୍ଚଳର ହେବ ତ ’ ଏହି କ୍ଷେତ୍ରର ବିକାଶ କେତେ ଦ୍ରୁତ ଗତିରେ ଆଗେଇ ପାରିବ ତାହା ଆପଣଙ୍କ ଠାରୁ ଅଧିକ ଭଲ ଆଉ କିଏ ଜାଣିଛି ।


    ସାଥୀଗଣ , 5 ବର୍ଷ ପରେ , ଅର୍ଥାତ ବର୍ଷ 2025ରେ ଆପଣଙ୍କ ସଂଗଠନ 100 ବର୍ଷ ପୂରଣ କରିବାକୁ ଯାଉଛି । ସେହିପରି ବର୍ଷ 2022ରେ ଦେଶ ସ୍ୱାଧୀନତାର 75 ବର୍ଷ ପୂରଣ କରିବାକୁ ଯାଉଛି । ଏହା ଆପଣଙ୍କ ସଂଗଠନ ପାଇଁ , ଆପଣଙ୍କ ପ୍ରତ୍ୟେକ ସଦସ୍ୟଙ୍କ ପାଇଁ ଉନ୍ନତ ସଂକଳ୍ପ ନେବା ପାଇଁ ଏକ ଗୁରୁତ୍ବପୂର୍ଣ୍ଣ ସମୟ । ମୋର ଆପଣମାନଙ୍କୁ ଅନୁରୋଧ ଯେ , ଆତ୍ମନିର୍ଭର ଭାରତ ଅଭିଯାନକୁ ଚରିତାର୍ଥ କରିବା ପାଇଁ ଆଇସିସି ମଧ୍ୟ ନିଜ ସ୍ତରରେ 50-100 ନୂତନ ଲକ୍ଷ୍ୟ ସ୍ଥିର କରନ୍ତୁ ।


    ସଂଗଠନ , ଏହାସହିତ ଜଡିତ ପ୍ରତ୍ୟେକ ଉଦ୍ୟୋଗ ଏବଂ ବ୍ୟବସାୟିକ ଶାଖା ଏବଂ ପ୍ରତ୍ୟେକ ବ୍ୟକ୍ତି ଏହି ଲକ୍ଷ୍ୟ ନେଇ ଆଗେଇ ଚାଲନ୍ତୁ । ଆପଣ ଯେତିକି ଆପଣଙ୍କ ଲକ୍ଷ୍ୟ ଆଡ଼କୁ ଅଗ୍ରସର ହେବେ , ସେତିକି ହିଁ ଏହି ଅଭିଯାନ ପୂର୍ବ ଭାରତରେ , ଉତ୍ତର-ପୂର୍ବରେ ଆଗକୁ ବଢ଼ିବ ।


    ସାଥୀଗଣ , ଉତ୍ପାଦନ କ୍ଷେତ୍ରରେ ବଙ୍ଗଳାର ଐତିହାସିକ ଶ୍ରେଷ୍ଠତାକୁ ଆମକୁ ପୁନର୍ଜୀବିତ କରିବାର ଅଛି । ଆମେ ସବୁବେଳେ ଶୁଣି ଆସିଛୁ , ବଙ୍ଗଳା ଆଜି ଯାହା ଚିନ୍ତା କରିଥାଏ , ଭାରତ ଆସନ୍ତାକାଲି ତାହା ଚିନ୍ତା କରିବ । ଆମକୁ ଏଥିରୁ ପ୍ରେରଣା ନେଇ ଆଗକୁ ବଢ଼ିବାକୁ ପଡ଼ିବ । ଏ ସମୟ , ଭାରତୀୟ ଅର୍ଥବ୍ୟବସ୍ଥାକୁ ଅପରେଟ ଓ କଣ୍ଟ୍ରୋଲରୁ ବାହାରକୁ ଆଣି ପ୍ଲଗ ଏବଂ ପ୍ଲେ ଆଡ଼କୁ ନେଇ ଯିବାର ଅଛି । ଏ ସମୟ ରକ୍ଷଣଶୀଳ ଅଭିବ୍ୟକ୍ତିର ନୁହେଁ , ବରଂ ଆଗକୁ ଅଗ୍ରସର ହୋଇ କଠୋର ନିଷ୍ପତ୍ତି ନେବାର ସମୟ , ବଡ଼ ନିବେଶ କରିବାର ଆବଶ୍ୟକତା ରହିଛି ।


    ବର୍ତ୍ତମାନ ଭାରତରେ ଏକ ବୈଶ୍ୱିକ ପ୍ରତିଯୋଗିତାମୂଳକ ଘରୋଇ ଯୋଗାଣ ଶୃଙ୍ଖଳ ପ୍ରସ୍ତୁତ କରିବାର ଅଛି ।


    ଏଥିପାଇଁ ଉଦ୍ୟୋଗ ଜଗତକୁ ନିଜର ସାମ୍ପ୍ରତିକ ଯୋଗାଣ ଶୃଙ୍ଖଳକୁ, ସମସ୍ତ ଅଂଶୀଦାରଙ୍କୁ ସଙ୍କଟରୁ ବାହାର କରିବାରେ ମଧ୍ୟ ସହାୟତା କରିବାକୁ ପଡ଼ିବ ତଥା ମୂଲ୍ୟଯୁକ୍ତ କରି ସେମାନଙ୍କ ହାତକୁ ମଜବୁତ କରିବାକୁ ହେବ ।


    ସାଥୀଗଣ , ଆତ୍ମନିର୍ଭର ଭାରତ ଅଭିଯାନରେ ଆଗକୁ ଅଗ୍ରସର ହୋଇ , କରୋନା ସଙ୍କଟ ସମୟର ମୁକାବିଲା କରି , ଆଜି ଆପଣମାନେ ଏହି ବାର୍ଷିକ ସମାରୋହରେ ‘ ମନୁଷ୍ୟ , ପୃଥିବୀ ଏବଂ ଲାଭ ’ ର ଯେଉଁ ପ୍ରସଙ୍ଗ ଉଠାଇଛନ୍ତି , ତା ’ ମଧ୍ୟ ଅତ୍ୟନ୍ତ ଗୁରୁତ୍ୱପୂର୍ଣ୍ଣ । କିଛି ଲୋକଙ୍କୁ ଲାଗୁଛି କି ଏହି ତିନୋଟି ପରସ୍ପରର ବିପରୀତ , ବିରୋଧାଭାଷୀ । ‘ ମନୁଷ୍ୟ , ପୃଥିବୀ ଏବଂ ଲାଭ ’ ପରସ୍ପର ସହ ଆନ୍ତଃସଂଯୁକ୍ତ । ଏହି ତିନୋଟିକୁ ଯଦି ଏକ ସହିତ ବିକଶିତ କରିପାରିବା , ଆମେ ସହାବସ୍ଥାନ କରି ପାରିବା ।


    ମୁଁ ଆପଣମାନଙ୍କୁ କିଛି ଉଦାହରଣ ଦେଇ ବୁଝାଇବାକୁ ଚାହୁଁଛି । ଯେପରି ଏଲଇଡି ବଲବ୍ । 5-6 ବର୍ଷ ପୂର୍ବେ ଏଲଇଡି ବଲବ୍ ସାଢ଼େ ତିନି ଶହ ଟଙ୍କାରୁ ଅଧିକ ଦାମରେ ମିଳୁଥିଲା । ଆଜି ସେହି ବଲବ୍ 50 ଟଙ୍କାରେ ମିଳି ଯାଉଛି । ଆପଣ ଚିନ୍ତା କରନ୍ତୁ , ମୂଲ୍ୟ କମ୍ ହେବାରୁ ସାରା ଦେଶରେ କୋଟି-କୋଟି ସଂଖ୍ୟାରେ ଏଲଇଡି ବଲବ୍ ଘରେ ଘରେ ପହଞ୍ଚିଛି । ଷ୍ଟ୍ରିଟ୍ ଲାଇଟରେ ଲାଗିଛି । ଏହି ପରିମାଣ ଏତେ ବଢ଼ିଯାଇଛି କି ଏଥିରେ ଉତ୍ପାଦନର ଖର୍ଚ୍ଚ କମ୍ ହୋଇଛି ଏବଂ ଲାଭ ମଧ୍ୟ ବଢ଼ିଛି । ଏଥିରେ କାହାକୁ ଲାଭ ମିଳିଛି ?


    ଲୋକଙ୍କୁ , ସାଧାରଣ ଦେଶବାସୀଙ୍କୁ , ଯେଉଁମାନଙ୍କର ବିଜୁଳି ବିଲ୍ କମ୍ ହୋଇଛି । ଆଜି ଏଲଇଡି ବଲବ୍ ଯୋଗୁଁ ପ୍ରତି ବର୍ଷ ଦେଶବାସୀଙ୍କର ପ୍ରାୟ 19 ହଜାର କୋଟି ଟଙ୍କା ବିଜୁଳି ବିଲ୍ ସଞ୍ଚୟ ହୋଇଛି । ଏହି ସଞ୍ଚୟ ଗରିବ ମାନଙ୍କର ହୋଇଛି । ଏହି ସଞ୍ଚୟ ଦେଶର ମଧ୍ୟମ ବର୍ଗଙ୍କର ହୋଇଛି ।


    ଏହାର ଲାଭ ସମଗ୍ର ଜଗତକୁ ମଧ୍ୟ ହୋଇଛି । ସରକାରୀ ସଂସ୍ଥାଗୁଡ଼ିକ ଯେତେ ଏଲଇଡି ବଲବ୍ କମ୍ ମୂଲ୍ୟରେ ବିକ୍ରି କରିଛନ୍ତି , କେବଳ ତାହା ମାଧ୍ୟମରେ ହିଁ ପ୍ରତିବର୍ଷ ପ୍ରାୟ ଚାରି କୋଟି ଟନ ଅଙ୍ଗାରକାମ୍ଳ ନିର୍ଗମନ ହ୍ରାସ ହୋଇପାରିଛି ।


    ଅର୍ଥାତ ଲାଭ ଉଭୟଙ୍କର ହୋଇଛି , ଉଭୟଙ୍କ ପାଇଁ ଜୟ-ବିଜୟର ସ୍ଥିତି ହୋଇଛି । ଯଦି ଆପଣ ସରକାରଙ୍କର ଅନ୍ୟ ଯୋଜନାଗୁଡ଼ିକ ଏବଂ ନିଷ୍ପତ୍ତିକୁ ମଧ୍ୟ ଦେଖିବେ , ବିଗତ 5-6 ବର୍ଷରେ ‘ ମନୁଷ୍ୟ , ପୃଥିବୀ ଏବଂ ଲାଭ ’ ର ଏହି ପରିକଳ୍ପନା ତୃଣମୂଳ ସ୍ତରରେ ଆହୁରି ସୁଦୃଢ଼ ହୋଇଛି ।


    ଏବେ ଯେପରି ଆପଣମାନେ ଦେଖୁଛନ୍ତି ଯେ ସରକାର କିପରି ଅନ୍ତଃଦେଶୀୟ ଜଳପଥ ଉପରେ ବହୁତ ଅଧିକ ଗୁରୁତ୍ୱ ଦେଉଛନ୍ତି । ହଳଦିଆରୁ ବନାରସ ପର୍ଯ୍ୟନ୍ତ ଜଳପଥ କାର୍ଯ୍ୟକାରୀ ହୋଇ ସାରିଛି , ଏବେ ଉତ୍ତର-ପୂର୍ବାଞ୍ଚଳରେ ମଧ୍ୟ ଜଳପଥକୁ ପ୍ରୋତ୍ସାହନ ଦିଆଯାଉଛି ।


    ଏହି ଜଳପଥରୁ ଲୋକଙ୍କୁ ଲାଭ ମିଳୁଛି , କାରଣ ଏହାଦ୍ୱାରା ମାଲ ପରିବହନ ଖର୍ଚ୍ଚ କମ୍ ହେଉଛି ।


    ଏହି ଜଳପଥରେ ପୃଥିବୀକୁ ମଧ୍ୟ ଲାଭ ମିଳୁଛି , କାରଣ ଏହାଦ୍ୱାରା କମ୍ ଇନ୍ଧନ ଖର୍ଚ୍ଚ ହେଉଛି । ଆଉ ଆମକୁ ଏହାମଧ୍ୟ ଭୁଲିବା ଉଚିତ ନୁହେଁ ଯେ ଏହା ପେଟ୍ରୋଲ-ଡିଜେଲ ଆମଦାନୀକୁ କମ୍ କରିବ , ରାସ୍ତାରେ ଟ୍ରାଫିକ କମ୍ କରିବ , ଜିନିଷ ପତ୍ର ଶସ୍ତାରେ ମିଳିବ , କମ୍ ବାଟ ଦେଇ ଜିନିଷ ଶୀଘ୍ର ପହଞ୍ଚିବ , କିଣିଲାବାଲା ଏବଂ ବିକ୍ରି କରିବା ବାଲା ଉଭୟଙ୍କୁ ଏଥିରୁ ଲାଭ ହିଁ ଲାଭ ମିଳିବ ।


    ସାଥୀଗଣ , ଭାରତରେ ଆଉ ଏକ ଅଭିଯାନ ଚାଲୁ ରହିଛି-ଦେଶକୁ ଥରେ ବ୍ୟବହାରଯୋଗ୍ୟ ପ୍ଲାଷ୍ଟିକରୁ ମୁକ୍ତ କରିବା । ଏଥିରେ ମନୁଷ୍ୟ, ପୃଥିବୀ, ଏବଂ ଲାଭ ତିନୋଟି ବିଷୟର ସମାଧାନ ହୋଇଥାଏ ।


    ବିଶେଷ କରି ପଶ୍ଚିମବଙ୍ଗ ପାଇଁ ତ ’ ଏହା ବହୁତ ଲାଭଜନକ ହେବ । ଏହାଦ୍ୱାରା ଆପଣଙ୍କର ଏଠାକାର ଝୋଟ କାରବାର ବଢ଼ିବାର ସମ୍ଭାବନା ବଢ଼ିଛି । କ ’ ଣ ଆପଣମାନେ ଏହାର ଲାଭ ଉଠାଇଛନ୍ତି କି ? କ ’ ଣ ଏବେ ପ୍ୟାକେଜିଂ ସାମଗ୍ରୀ ଝୋଟରେ ତିଆରି ଆରମ୍ଭ ହୋଇଛି । ଗୋଟିଏ ପଟେ ଆପଣଙ୍କର ପାଞ୍ଚୋଟିଯାକ ଆଙ୍ଗୁଠି ଘିଅରେ ଅଛି ।


    ଆପଣଙ୍କୁ ତ ’ ଏହି ପରିସ୍ଥିତିରୁ ଆହୁରି ଲାଭ ଉଠାଇବା ଦରକାର । ଯଦି ଏହି ସୁଯୋଗ ହାତଛଡ଼ା କରିଦେବେ , ତ ’ କିଏ ସାହାଯ୍ୟ କରିବ ? ଚିନ୍ତା କରନ୍ତୁ , ଯେତେବେଳେ ପଶ୍ଚିମବଙ୍ଗରେ ତିଆରି ହୋଇଥିବା ଝୋଟର ବ୍ୟାଗ , ପ୍ରତ୍ୟେକଙ୍କ ହାତରେ ଥିବ , ତ ବଙ୍ଗଳାର ଲୋକଙ୍କୁ କେତେ ବଡ଼ ଲାଭ ହେବ ।


    ସାଥୀଗଣ , ଜନକେୈନ୍ଦ୍ରିକ , ଜନ ପରିଚାଳିତ ଏବଂ ଜଗତ ଅନୁକୂଳ ବିକାଶର ଅଭିବ୍ୟକ୍ତି ଏବେ ଦେଶରେ ପ୍ରଶାସନର ଅଂଶବିଶେଷ ପାଲଟି ଯାଇଛି । ଯାହା ଆମର ବୈଷୟିକ ସଂପୃକ୍ତି , ତାହା ମଧ୍ୟ ‘ ମନୁଷ୍ୟ, ପୃଥିବୀ, ଏବଂ ଲାଭ ’ ଚିନ୍ତାଧାରାର ଅନୁକୂଳ ।


    ୟୁପିଆଇ ମାଧ୍ୟମରେ ଆମର ବ୍ୟାଙ୍କିଙ୍ଗ ବ୍ୟବସ୍ଥା ସ୍ପର୍ଶମୁକ୍ତ, ସଂଯୋଗମୁକ୍ତ, ନଗଦମୁକ୍ତ ଚବିଶ ଘଣ୍ଟିଆ ଅର୍ଥ କାରବାର ସୁବିଧା ହୋଇପାରିଛି । ଭିମ୍ ଆପ୍ ରେ କାରବାର ଏବେ ନୂଆ-ନୂଆ ରେକର୍ଡ ସୃଷ୍ଟି ହୋଇଛି । ରୂପେ କାର୍ଡ ଏବେ ଗରିବ , କୃଷକ , ମଧ୍ୟମବର୍ଗ , ଦେଶର ପ୍ରତ୍ୟେକ ବର୍ଗର ପସନ୍ଦଯୋଗ୍ୟ କାର୍ଡ ପାଲଟିବାରେ ଲାଗିଛି । ଯେତେବେଳେ ଆମେ ଆତ୍ମନିର୍ଭର ଭାରତ କଥା କହୁଛେ , କାହିଁକି ଗର୍ବର ସହିତ ନ କହିବା ରୂପେ କାର୍ଡର ବ୍ୟବହାର କରନ୍ତୁ ?


    ଏବେ ଦେଶରେ ବ୍ୟାଙ୍କିଙ୍ଗ ସେବାର ପରିସର ସେହି ଲୋକଙ୍କ ପର୍ଯ୍ୟନ୍ତ ପହଞ୍ଚିପାରିଛି , ଯେଉଁମାନଙ୍କୁ ଦୀର୍ଘ ସମୟ ପର୍ଯ୍ୟନ୍ତ ନଥିବା ଶ୍ରେଣୀରେ ରଖାଯାଇଥିଲା । ଡିବିଟି , ଜାମ , ଅର୍ଥାତ ‘ ଜନଧନ , ଆଧାର , ମୋବାଇଲ ’ ମାଧ୍ୟମରେ ଗୋପନୀୟତା ବଜାୟ ରଖି ହିତାଧିକାରୀଙ୍କୁ ଜରୁରୀ ସହାୟତା ପହଞ୍ଚାଇବା ସମ୍ଭବ ହେଉଛି ।


    ସେହିପରି , ସରକାରୀ ଇ-ମାର୍କଟେ ପ୍ଲେସ , ଅର୍ଥାତ ଜିଇଏମ ପୋର୍ଟାଲ ଲୋକମାନଙ୍କୁ ସରକାରଙ୍କ ସହିତ ଯୋଡ଼ି ଲାଭ ଉପାର୍ଜନର ଏକ ସୁଯୋଗ ଦେଇଛି । ଆପଣମାନେ ଏହା ଜାଣିଛନ୍ତି କି ଜିଇଏମ ମଞ୍ଚରେ ଛୋଟ-ଛୋଟ ସ୍ୱୟଂ ସହାୟକ ଗୋଷ୍ଠୀ , ଏମଏସଏମଇଗୁଡ଼ିକ ସିଧାସଳଖ ଭାରତ ସରକାରଙ୍କୁ ନିଜର ସାମଗ୍ରୀ ଏବଂ ସେବା ଉପଲବ୍ଧ କରାଇ ପାରୁଛନ୍ତି । ନଚେତ ପୂର୍ବରୁ ତ ’ କିଛି ଲକ୍ଷ ଟଙ୍କାର କାରବାର କରୁଥିବା ଉଦ୍ୟୋଗୀ ଚିନ୍ତା କରି ପାରୁ ନଥିଲେ , କି ସେମାନେ ସିଧାସଳଖ କେନ୍ଦ୍ର ସରକାରଙ୍କୁ ନିଜ ଉତ୍ପାଦିତ କୌଣସି ସାମଗ୍ରୀ ବିକ୍ରି କରି ପାରିବେ ।


    ଏଥିପାଇଁ , ମୋର ଆଇସିସିକୁ ମଧ୍ୟ ଅନୁରୋଧ କି ଆପଣଙ୍କର ଯେଉଁ ସଂଖ୍ୟା ଅଛି , ଆପଣଙ୍କ ସହିତ ଜଡ଼ିତ ଯେଉଁ ଉତ୍ପାଦନକାରୀ ଅଛନ୍ତି , ସେମାନଙ୍କୁ ଅଧିକରୁ ଅଧିକ ସଂଖ୍ୟାରେ ଜିଇଏମ ସହିତ ସାମିଲ ହେବା ପାଇଁ ପ୍ରେରଣା ଦିଅନ୍ତୁ । ଯଦି ଆପଣଙ୍କ ସହିତ ଜଡ଼ିତ ପ୍ରତ୍ୟେକ ଉତ୍ପାଦନକାରୀ ଜିଇଏମ ସହିତ ଯୋଡ଼ି ହୋଇଯିବେ , ତ ଛୋଟ କାରବାର କରୁଥିବା ଲୋକ ମଧ୍ୟ ନିଜ ଉତ୍ପାଦ ସିଧାସଳଖ ସରକାରଙ୍କୁ ବିକ୍ରି କରି ପାରିବ ।


    ସାଥୀଗଣ , ଯେତେବେଳେ ଆମେ ପୃଥିବୀ କଥା କହୁଛେ , ତ ’ ଆପଣ ମଧ୍ୟ ଦେଖୁଛନ୍ତି କି ଆଜି ଆଇସା , ଅର୍ଥାତ ଆନ୍ତର୍ଜାତୀୟ ସୌରମେଣ୍ଟ ଏକ ବଡ଼ ବିଶ୍ୱ ଆନ୍ଦୋଳନ ପାଲଟିବାରେ ଲାଗିଛି । ସୌରଶକ୍ତି କ୍ଷେତ୍ରରେ ଯେଉଁ ଲାଭ ଭାରତ ନିଜ ପାଇଁ ଦେଖୁଥିଲା , ତାହାକୁ ସମଗ୍ର ଦୁନିଆ ସହ ବାଣ୍ଟିବାର ପ୍ରୟାସ କରାଯାଉଛି । ମୁଁ ଆଇସିସିର ସମସ୍ତ ସଦସ୍ୟଙ୍କୁ ଅନୁରୋଧ କରୁଛି ଯେ ଅକ୍ଷୟ ଶକ୍ତି , ସୌରଶକ୍ତି ଉତ୍ପାଦନ ପାଇଁ ଦେଶ ଯେଉଁ ଲକ୍ଷ୍ୟ ରଖିଛି , ସେଥିରେ ନିଜର ଯୋଗଦାନ ଏବଂ ନିବେଶକୁ ସମ୍ପ୍ରସାରିତ କରନ୍ତୁ ।


    ଦେଶରେ ହିଁ ସୌର ପ୍ୟାନେଲର ଉତ୍ପାଦନ , ଶକ୍ତି ସଞ୍ଚୟ ଦକ୍ଷତା ବୃଦ୍ଧି ପାଇଁ ଉନ୍ନତ ବ୍ୟାଟେରୀ ଗବେଷଣା ଓ ବିକାଶ ତଥା ଉତ୍ପାଦନରେ ନିବେଶ କରନ୍ତୁ , ଏଭଳି ଏମଏସଏମଇ ଗୁଡ଼ିକର ହାତମୁଠାକୁ ଟାଣ କରନ୍ତୁ। ପରିବର୍ତ୍ତୀତ ବିଶ୍ୱରେ , ସୌରଶକ୍ତିରେ ବାରମ୍ବାର ରିଚାର୍ଜ ହୋଇପାରୁଥିବା ବ୍ୟାଟେରୀର ବହୁତ ବଡ଼ ବଜାର ସୃଷ୍ଟି ହେବାକୁ ଯାଉଛି । ଭାରତର ଉଦ୍ୟୋଗ ଜଗତ ଏହାର ନେତୃତ୍ୱ ନେଇ ପାରିବେ କି ? ଏହି କ୍ଷେତ୍ରରେ ଭାରତ ବହୁତ ବଡ଼ କେନ୍ଦ୍ର ହୋଇ ପାରିବ ।


    ଆଇସିସି ଏବଂ ତାହାର ସଦସ୍ୟ , 2022 ଯେତେବେଳେ ଭାରତ ନିଜ ସ୍ୱାଧୀନତାର 75 ବର୍ଷ ପୂରଣ କରିବ , ଏବଂ 2025 ଯେତେବେଳେ ଆଇସିସି ନିଜର ଶହେ ବର୍ଷ ପୂରଣ କରିବ , ସେହି ସମୟ ପାଇଁ ଏହିସବୁ ସୁଯୋଗ ସହିତ ଜଡ଼ିତ ଲକ୍ଷ୍ୟରେ , ଏହି ବିଷୟ ଉପରେ ମଧ୍ୟ ଆପଣ ଲକ୍ଷ୍ୟ ସ୍ଥିର କରି ପାରିବେ ।


    ସାଥୀଗଣ , ଏହି ସମୟ ହେଉଛି ସୁଯୋଗକୁ ଚିହ୍ନିବା , ନିଜକୁ ବ୍ୟବହାର କରିବା ଏବଂ ନୂତନ ଶିଖର ଆଡ଼କୁ ଆଗେଇ ଯିବାର । ଯଦି ଏହା ସବୁଠାରୁ ବଡ଼ ସଙ୍କଟ ତ ଆମକୁ ଏହାଠାରୁ ସବୁଠାରୁ ବଡ଼ ଶିକ୍ଷା ନେଇ , ଏଥିରୁ ସଂପୂର୍ଣ୍ଣ ଲାଭ ଉଠାଇବା ଉଚିତ ।


    ମୁଁ ଆପଣମାନଙ୍କୁ ଆଶ୍ୱସ୍ତ କରୁଛି କି ସରକାର ଏଥିପାଇଁ ସଂପୂର୍ଣ୍ଣ ପ୍ରତିଶ୍ରୁତିବଦ୍ଧ ଅଛନ୍ତି । ଆପଣ କୌଣସି ଚିନ୍ତା ନକରି ଆଗକୁ ବଢ଼ନ୍ତୁ , ନୂତନ ସଙ୍କଳ୍ପ ସହିତ ନୂତନ ବିଶ୍ୱାସର ସହିତ ଆଗକୁ ବଢ଼ନ୍ତୁ । ଆତ୍ମନିର୍ଭର ଭାରତର ମୂଳରେ ରହିଛି ଆତ୍ମବିଶ୍ୱାସୀ ଭାରତ ।


    ଗୁରୁବର ଟାଗୋର ନିଜର କବିତା ‘ ନୂତନ ଯୁଗେର ଭୋର ’ ରେ କହିଛନ୍ତି – ‘ ଚୋଲାଏ ଚୋଲାଏ ବାଜବେ ଜୋୟେର ମେରି , ପାଏର ବେଗେଇ ପୋଥ କେଟେ ଜାୟ କୋରିଶ ନା ଆର୍ ଦେରି ,’ ଅର୍ଥାତ ‘ ପ୍ରତିଟି ଆଗକୁ ବଢ଼ୁଥିବା ପାଦରେ ଘୋଷନାଦ ହେବ । ଦୌଡ଼ୁଥିବା ପାଦରେ ହିଁ ନୂତନ ରାସ୍ତା ତିଆରି କରିବା ଏବେ ବିଳମ୍ବ କର ନାହିଁ । ’


    ଚିନ୍ତା କରନ୍ତୁ , ଏହା ହେଉଛି କେତେ ବଡ଼ ମନ୍ତ୍ର-ଦୌଡ଼ୁଥିବା ପାଦ ହିଁ ନୂତନ ରାସ୍ତା ତିଆରି କରିବ । ଯେତେବେଳେ ଏତେ ବଡ଼ ପ୍ରେରଣା ଆମ ସାମ୍ନାରେ ଅଛି ତ ଅଟକି ଯିବାର ପ୍ରଶ୍ନ ହିଁ ସୃଷ୍ଟି ହେଉ ନାହିଁ ।


    ମୋର ସଂପୂର୍ଣ୍ଣ ବିଶ୍ୱାସ ଅଛି ଯେ ଯେତେବେଳେ ଆପଣ ନିଜ ସଂଗଠନ ପ୍ରତିଷ୍ଠା ଶହେ ବର୍ଷ ପୂର୍ତ୍ତି ସମାରୋହ ପାଳନ କରିବେ , ଯେତେବେଳେ ଦେଶ ନିଜ ସ୍ୱାଧୀନତାର 75 ବର୍ଷ ପୂର୍ତ୍ତି ପର୍ବ ପାଳନ କରିବ , ତ ’ ଆତ୍ମ ନିର୍ଭର ଭାରତର ମାର୍ଗରେ ଆମର ଦେଶ ବହୁତ ଆଗକୁ ଅଗ୍ରସର ହୋଇ ଯାଇଥିବ ।


    ଆଉ ଥରେ ପୁଣି ଆପଣମାନଙ୍କୁ ବହୁତ-ବହୁତ ଶୁଭକାମନା ।


    ସୁସ୍ଥ ରୁହନ୍ତୁ , ସୁରକ୍ଷିତ ରୁହନ୍ତୁ । ।


    ବହୁତ-ବହୁତ କୃତଜ୍ଞତା ।


    ଭଲରେ ଥାଆନ୍ତୁ!!!

    
    
    (Release ID: 1631272) Visitor Counter : 10
    
    
      Read this release in: English , Hindi , Urdu , Marathi , Manipuri , Assamese , Bengali , Punjabi , Gujarati , Tamil , Telugu , Kannada , Malayalam