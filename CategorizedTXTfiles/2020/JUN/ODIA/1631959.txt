      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ନମୁନା ପରୀକ୍ଷା ସାମର୍ଥ୍ୟ ବୃଦ୍ଧି
      ଦିନକୁ 3 ଲକ୍ଷ ନମୁନା ପରୀକ୍ଷା

      Posted On: 16 JUN 2020 1:11PM by PIB Bhubaneshwar

    କେନ୍ଦ୍ର ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟ ପକ୍ଷରୁ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳଗୁଡିକୁ ବେସରକାରୀ ସ୍ୱାସ୍ଥ୍ୟ ସେବା କ୍ଷେତ୍ରରେ କାର୍ଯ୍ୟରତ ସଂସ୍ଥାଗୁଡ଼ିକ ସହ ମିଶି ଶଯ୍ୟା ବୃଦ୍ଧି ଓ ଜଟିଳ ସ୍ୱାସ୍ଥ୍ୟ ସମସ୍ୟାର ଉପଚାର ପ୍ରତି ଦୃଷ୍ଟି ଦେବାକୁ କୁହାଯାଇଛି । ଏଥିସହ ସୁଲଭ ମୂଲ୍ୟ ଓ ସେବା ପ୍ରଦାନରେ ସ୍ଵଚ୍ଛତା ଅବଲମ୍ବନ କରିବାକୁ ମଧ୍ୟ କୁହାଯାଇଛି । ଏ କ୍ଷେତ୍ରରେ ତାମିଲନାଡୁ, ଓଡିଶା, ମହାରାଷ୍ଟ୍ର, ଉତ୍ତରପ୍ରଦେଶ, ଗୁଜରାଟ, ରାଜସ୍ଥାନ, ତେଲଙ୍ଗାନା, କର୍ଣ୍ଣାଟକ ଏବଂ ମଧ୍ୟପ୍ରଦେଶ ପଦକ୍ଷେପ ନେଇସାରିଛନ୍ତି । ସେମାନେ ବେସରକାରୀ ଚିକିତ୍ସାଳୟ ସହ ଆଲୋଚନା କରି ରାଜିନାମା ମଧ୍ୟ କରିସାରିଛନ୍ତି । ସେମାନେ କୋଭିଡ-19 ରୋଗୀମାନଙ୍କ ଜଟିଳ ଚିକିତ୍ସା ମଧ୍ୟ କମ ମୂଲ୍ୟରେ କରାଉଛନ୍ତି ।


    ଦେଶରେ କରୋନା ସଂକ୍ରମିତ ରୋଗୀଙ୍କ ନମୁନା ପରୀକ୍ଷଣ ଦିନକୁ ଦିନ ବୃଦ୍ଧି ପାଇବାରେ ଲାଗିଛି । ବର୍ତ୍ତମାନ ଦେଶରେ ଦିନକୁ 3 ଲକ୍ଷ ନମୁନା ପରୀକ୍ଷା କରିବାର ସାମର୍ଥ୍ୟ ରହିଛି । ଏପର୍ଯ୍ୟନ୍ତ ମୋଟ 59,21,069ଟି ନମୁନା ପରୀକ୍ଷା କରାଯାଇଥିବା ବେଳେ କେବଳ ଗତ 24 ଘଣ୍ଟା ମଧ୍ୟରେ 1,54,935ଟି ନମୁନା ପରୀକ୍ଷା କରାଯାଇପାରିଛି ।


    ଦେଶରେ ନମୁନା ପରୀକ୍ଷା ପାଇଁ ବର୍ତ୍ତମାନ 907ଟି ପରୀକ୍ଷାଗାର ରହିଛି । ସେଥିରୁ 659ଟି ସରକାରୀ କ୍ଷେତ୍ରରେ ଥିବା ବେଳେ 248ଟି ବେସରକାରୀ କ୍ଷେତ୍ରରେ ରହିଛି ।


    Real-Time RT PCR based testing labs: 534 (Govt: 347 + Private: 187)


    TrueNat based testing labs : 302 (Govt: 287 + Private: 15)


    CBNAAT based testing labs : 71 (Govt: 25 + Private: 46)


    ଦିଲ୍ଲୀରେ ନମୁନା ପରୀକ୍ଷା ସାମର୍ଥ୍ୟ ବୃଦ୍ଧି ପାଇଁ ସମସ୍ତ 11ଟି ଜିଲ୍ଲାରେ କେବଳ କରୋନା ପରୀକ୍ଷା ପାଇଁ ପରୀକ୍ଷାଗାର ତିଆରି ହୋଇଛି । ପ୍ରତ୍ୟେକ ଜିଲ୍ଲାରୁ ସେହି ଜିଲ୍ଲାରେ ଥିବା ପରୀକ୍ଷାଗାରକୁ ନମୁନା ପରୀକ୍ଷା ପାଇଁ ପଠାଯାଇ ସମୟୋଚିତ ପରିକ୍ଷଣକୁ ସୁନିଶ୍ଚିତ କରାଯାଉଛି । ବର୍ତ୍ତମାନ ଦିଲ୍ଲୀରେ ଏହିପରି 42ଟି ପରୀକ୍ଷାଗାରରେ ଦିନକୁ 17 ହଜାର ନମୁନା ପରୀକ୍ଷା କରିବାର ସାମର୍ଥ୍ୟ ରହିଛି ।


    ରିଅଲ ଟାଇମ ପିସିଆର ନମୁନା ପରୀକ୍ଷା କୋଭିଡ-19 ରୋଗ ନିରୂପଣ କ୍ଷେତ୍ରରେ ସବୁଠାରୁ ଆଗରେ ରହିଛି । ଦେଶର 907ଟି ପରୀକ୍ଷାଗାରରେ ଏହି ପରୀକ୍ଷା ସାମର୍ଥ୍ୟ ସହଜରେ ବୃଦ୍ଧି କରିହେବ । ତେବେ ଏହି ପରୀକ୍ଷାଗୁଡ଼ିକ ପାଇଁ ସ୍ଵତନ୍ତ୍ର ପରୀକ୍ଷାଗାରର ଆବଶ୍ୟକତା ଦୃଷ୍ଟିରୁ ନମୁନାଗୁଡିକୁ ସେସ୍ଥାନକୁ ନେବା ଆଣିବାରେ 2 ରୁ 2.30 ଘଣ୍ଟା ଅଧିକ ସମୟ ଲାଗିଥାଏ ।


    ଟ୍ରୁଏଣ୍ଟ ଏବଂ ସିବି ନାଟ ସହଜ ପରୀକ୍ଷଣ ହୋଇଥିବାରୁ ଏହି ପଦ୍ଧତି ଦୂରଦୂରାନ୍ତ ଅଞ୍ଚଳରେ ଅନୁସୃତ ହେଉଛି । ପରୀକ୍ଷଣକୁ କମ ବ୍ୟୟ ସାପେକ୍ଷ ଓ ନିର୍ଭରଯୋଗ୍ୟ କରିବା ପାଇଁ ଆଇସିଏମଆର ରାପିଡ଼ ଆଣ୍ଟିଜେନ ଡିଟେକ୍ସନ ଟେଷ୍ଟ ନାମକ ଏକ ମାର୍ଗଦର୍ଶିକା ଜାରି କରିଛି । https://www.icmr.gov.in/pdf/covid/strategy/Advisory_for_rapid_antigen_test_14062020_.pdf ରେ ଏହାର ସବିଶେଷ ବିବରଣୀ ଜାଣିହେବ । ଏହି ପରୀକ୍ଷା ଆବଧାଞ୍ଚଳରେ କଡା ଡାକ୍ତରୀ ନିରୀକ୍ଷଣ ମାଧ୍ୟମରେ କରାଯାଇପାରିବ ।


    Q କୋଭ୍ଡି-19 Ag ଡିଟେକ୍ସନ କିଟ ମାତ୍ର 15 ମିନଟ ମଧ୍ୟରେ ତାହାର ଫଳାଫଳ ଜଣାଇପାରୁଥିବାରୁ ଏହା ଶୀଘ୍ର ସଂକ୍ରମଣ ନିରୂପଣରେ ସହାୟକ ହୋଇପାରିବ । ଏହି ଆଣ୍ଟିଜେନ ଟେଷ୍ଟ ନମୁନା ପରୀକ୍ଷଣ କେନ୍ଦ୍ରରେ କରାଯାଇ ମାତ୍ର ଘଣ୍ଟାକ ମଧ୍ୟରେ ଫଳାଫଳ ପାଇହେବ । ଦେଶରେ ସ୍ଵଦେଶୀ ଜ୍ଞାନ କୌଶଳରେ ମାସକୁ ପ୍ରାୟ 1 କୋଟି କିଟ ପ୍ରସ୍ତୁତ ହେଉଛି । ଏହାର ସହଜ ଉପଲବ୍ଧତା ପାଇଁ କେନ୍ଦ୍ର ସରକାର ଘରୋଇ କମ୍ପାନୀଗୁଡ଼ିକୁ ସରକାରୀ GeM ପୋର୍ଟାଲରେ ଅପଲୋଡ କରିବାକୁ କହିଛନ୍ତି । ଲକ୍ଷଣ ବିହୀନ ସମ୍ମୁଖ ସ୍ୱାସ୍ଥ୍ୟ କର୍ମୀ, ଡାକ୍ତର ଓ ଅନ୍ୟାନ୍ୟ ସ୍ୱାସ୍ଥ୍ୟ କର୍ମଚାରୀଙ୍କ ଆଣ୍ଟିବଡି ପରୀକ୍ଷା ପାଇଁ ଏଲିସା ଏବଂ ସିଏଲଆଇଏ ଆଣ୍ଟିବଡି ଟେଷ୍ଟ କରାଯାଇପାରିବ । ଏହା ସେମାନଙ୍କ ବିଶ୍ବାସକୁ ଦ୍ଵିଗୁଣିତ କରିବ । ଏସମ୍ପର୍କିତ ତଥ୍ୟ GeM ପୋର୍ଟାଲରେ ମଧ୍ୟ ଉପଲବ୍ଧ ହେଉଛି ।


    କୋଭିଡ-19 ସମ୍ବନ୍ଧୀୟ ବୈଷୟିକ ତଥ୍ୟ , ମାର୍ଗଦର୍ଶିକା ଓ ନିୟମାବଳୀର ସୂଚନା ପାଇଁ ନିୟମିତ ପରିଦର୍ଶନ କରନ୍ତୁ: https://www.mohfw.gov.in/ ଏବଂ @MoHFW_INDIA ।


    ଏ ସମ୍ପର୍କିତ ବୈଷୟିକ ପ୍ରଶ୍ନାବଳୀ technicalquery.covid 19 @gov.in ଏବଂ ncov 2019 @gov.in ଏବଂ @CovidIndiaSeva କୁ ପଠାଇ ପାରିବେ ।


    କୋଭିଡ-19 ଜନିତ କୌଣସି ଜିଜ୍ଞାସା ପାଇଁ ଦୟାକରି ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟର ହେଲ୍ପଲାଇନ ନଂ : + 91-11-23978046 କିମ୍ବା 1075 (ଦେୟ ମୁକ୍ତ)ରେ ସମ୍ପର୍କ କରିପାରନ୍ତି । ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର କୋଭିଡ-19 ହେଲ୍ପଲାଇନ ନମ୍ବରଗୁଡ଼ିକର ତାଲିକା ନିମ୍ନ ୱେବସାଇଟ ରେ ଉପଲବ୍ଧ ।


    https://www.mohfw.gov.in/pdf/coronvavirushelplinenumber.pdf


    **********

    
    
    (Release ID: 1631959) Visitor Counter : 16
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Gujarati , Tamil , Telugu , Malayalam