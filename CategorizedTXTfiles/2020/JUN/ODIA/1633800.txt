      PIB Headquarters

      ତାଳଚେର ସାର କାରଖାନା ଲିମିଟେଡ଼ର ପ୍ରଗତି ସଂପର୍କରେ ସମୀକ୍ଷା କଲେ ରସାୟନ ଓ ସାର ମନ୍ତ୍ରୀ ଡ଼ି ଭି ସଦାନନ୍ଦ ଗୌଡ଼ା
      Posted On: 23 JUN 2020 9:45PM by PIB Bhubaneshwar


    କେନ୍ଦ୍ର ରସାୟନ ଓ ସାର ମନ୍ତ୍ରୀ ଶ୍ରୀ ଡି ଭି ସଦାନନ୍ଦ ଗୌଡ଼ା ତାଳଚେର ସାର କାରଖାନାର କାର୍ଯ୍ୟ ପ୍ରଗତି ସଂପର୍କରେ ଆଜି ସବିଶେଷ ବିବରଣୀ ସମୀକ୍ଷା କରିଛନ୍ତି ।


    ଏହି ବୈଠକରେ ସାର କାରଖାନାର ଏମ ଡ଼ି ଶ୍ରୀ ଏସ ଏନ ଯାଦବ ଏବଂ ନିର୍ଦ୍ଦେଶକ (ଅପରେସନ୍‌) ଶ୍ରୀ ଏସ ଗୱାଡ଼େ ପ୍ରମୁଖ ଉପସ୍ଥିତ ଥିଲେ ।


    ଓଡ଼ିଶାର ତାଳଚେର ଠାରେ ଅବସ୍ଥିତ ତାଳଚେର ସାର କାରଖାନା ଲିମିଟେଡ଼ରୁ ବାର୍ଷିକ 12.7 ଲକ୍ଷ ନିୟୁତ ଟନ୍‌ ଉତ୍ପାଦନ ୟୁରିଆ ସାର ଉତ୍ପାଦିତ ହେବ । ଏହାକୁ ଏକ ମିଳିତ ଉପକ୍ରମ ଭାବେ ବିକଶିତ କରାଯାଉଛି ଏବଂ ଏଥିରେ ଗେଲ୍‌ (ଗ୍ୟାସ୍‌ ଅଥରିଟି ଅଫ୍‌ ଇଣ୍ଡିଆ) , ସିଆଇଏଲ , ଆରସିଏଫ ଏବଂ ଏଫସିଆଇଏଲ ସହଭାଗୀ ଅଛନ୍ତି । ଏହି ସାର କାରଖାନା ପୁନରୁଜ୍ଜୀବିତ କାର୍ଯ୍ୟ ଶେଷ ହେବାପରେ ଭାରତରେ ଏଭଳି କ୍ଷମତାଧାରୀ ଏକମାତ୍ର କାରଖାନା ହେବ ଯାହାକି କୋଇଲା ବାଷ୍ପୀକରଣ ପ୍ରଯୁକ୍ତି ମାଧ୍ୟମରେ ୟୁରିଆ ଉତ୍ପାଦନ କରିବ । ଏହି ପ୍ରକଳ୍ପ ପାଇଁ ଆଇଏନଆର 13 , 270 କୋଟି ଟଙ୍କା ବ୍ୟୟର ଆକଳନ କରାଯାଇଛି । ଏହି କାରଖାନାର ନିର୍ମାଣ କାର୍ଯ୍ୟ ସଫଳତାର ସହ ଶେଷ ହେବାପରେ ଭାରତ ଆଉ ୟୁରିଆ ପାଇଁ ଅନ୍ୟ ରାଷ୍ଟ୍ର ଉପରେ ନିର୍ଭର କରିବାକୁ ପଡ଼ିବନାହିଁ ଏବଂ ଏହି କାରଖାନା ମାଧ୍ୟମରେ ଶହ ଶହ ପ୍ରତ୍ୟକ୍ଷ ଓ ପରୋକ୍ଷ ନିଯୁକ୍ତି ସୁଯୋଗ ମିଳିପାରିବ ।


    ଏହି ସମୀକ୍ଷା ବୈଠକରେ ପରିଚାଳନା ନିର୍ଦ୍ଦେଶକ ଶ୍ରୀ ଏସ ଏନ ଯାଦବ ପ୍ରକଳ୍ପ କାର୍ଯ୍ୟ ପ୍ରଗତି ସଂପର୍କରେ ସୂଚୀତ କରିଥିଲେ ତଥା କୋଭିଡ଼-19 ମହାମାରୀ ପରିସ୍ଥିତି ସମୟରେ କିଭଳି ସମସ୍ୟାର ସମ୍ମୁଖୀନ ହେବାକୁ ପଡ଼ୁଛି ତାହା ଅବଗତ କରାଇଥିଲେ । ସେ କହିଲେ ଯେ , ମେ ’ ମାସ ଠାରୁ କାର୍ଯ୍ୟ ଆରମ୍ଭ ହୋଇଛି ଏବଂ ଏବେ ତାହା ବେଶ୍‌ ସନ୍ତୋଷଜନକ ଭାବେ ଚାଲିଛି । କିନ୍ତୁ ଯାତାୟାତ ଉପରେ ଲଗାଯାଇଥିବା ନିୟନ୍ତ୍ରଣ ତଥା ଶ୍ରମିକ ଅଭାବ ଯୋଗୁ ପ୍ରକଳ୍ପ କାର୍ଯ୍ୟ ଆଜି ସୁଦ୍ଧା ଛଅମାସ ପଛେଇ ଯାଇଛି । ତେବେ ସେ ପ୍ରତିଶ୍ରୁତି ପ୍ରଦାନ କରିଥିଲେ ଯେ ନିର୍ଦ୍ଧରିତ ସମୟସୀମା ଭିତରେ ଏହି ପ୍ରକଳ୍ପକୁ କାର୍ଯ୍ୟକ୍ଷମ କରାଯିବ ।


    ମନ୍ତ୍ରୀ ଶ୍ରୀ ଗୌଡ଼ା କହିଲେ ଯେ , କୋଭିଡ଼ ପରିସ୍ଥିତି ଯୋଗୁଁ ବର୍ତ୍ତମାନ ପ୍ରକଳ୍ପ ପ୍ରବର୍ତ୍ତନ କାର୍ଯ୍ୟ ବିଳମ୍ବିତ ହୋଇଛି । କିନ୍ତୁ ଆମକୁ ବର୍ତ୍ତମାନର ବିଳମ୍ବକୁ ଭରଣା କରିବାକୁ ପଡ଼ିବ । ତେଣୁ ଭବିଷ୍ୟତରେ ନିର୍ମାଣ କାର୍ଯ୍ୟକୁ ଆହୁରି ପ୍ରଖରିତ କରିବାକୁ ପଡ଼ିବ ଯଦ୍ୱାରା ନିର୍ଦ୍ଧାରିତ ସମୟରେ ଅର୍ଥାତ୍‌ , ସେପ୍ଟେମ୍ବର 2023ରେ ତାହା କାର୍ଯ୍ୟକ୍ଷମ ହୋଇପାରିବ । ତାଳଚେର ସାର କାରଖାନା ଦେଶର ଅନ୍ୟ ଚାରିଟି ପ୍ରକଳ୍ପ , ଯଥା , ରାମଗୁଣ୍ଡମ୍‌ , ଗୋରଖପୁର , ବାରାଉଣୀ ଏବଂ ସିନ୍ଦ୍ରୀ ସହିତ ମିଶି କାର୍ଯ୍ୟକ୍ଷମ ହେଲେ ଦେଶରେ ୟୁରିଆ ଉତ୍ପାଦନ କ୍ଷେତ୍ରରେ ଆତ୍ମନିର୍ଭରଶୀଳତା ହାସଲ ନିମମନ୍ତେ ପ୍ରଧାନମନ୍ତ୍ରୀଙ୍କ ସ୍ୱପ୍ନ ସାକାର ହେବ ବୋଲି ସେ ସୂଚାଇଥିଲେ ।


    **********

    
    
    (Release ID: 1633800) Visitor Counter : 8