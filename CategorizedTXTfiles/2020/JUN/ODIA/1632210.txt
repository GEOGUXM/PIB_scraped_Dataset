      ପ୍ରତିରକ୍ଷା ମନ୍ତ୍ରଣାଳୟ

      ମସ୍କୋରେ ଦ୍ୱିତୀୟ ବିଶ୍ୱଯୁଦ୍ଧର 75ତମ ବିଜୟ ଦିବସ ପରେଡରେ ଅଂଶଗ୍ରହଣ କରିବା ଲାଗି ଭାରତ ପଠାଇବ ଟ୍ରାଇ-ସର୍ଭିସ କଣ୍ଟିଜେଣ୍ଟ
      Posted On: 17 JUN 2020 4:54PM by PIB Bhubaneshwar


    ଦ୍ୱିତୀୟ ବିଶ୍ୱଯୁଦ୍ଧରେ ବିଜୟର 75ତମ ବାର୍ଷିକୀ ଅବସରରେ ମସ୍କୋରେ ରୁଷ ଏବଂ ଅନ୍ୟ ବନ୍ଧୁତ୍ୱପୂର୍ଣ୍ଣ ଲୋକଙ୍କ ବୀରତ୍ୱ ଏବଂ ବଳିଦାନକୁ ସମ୍ମାନ ଜଣାଇବା ପାଇଁ ଏକ ସାମରିକ ପରେଡର ଆୟୋଜନ ହେବ । ଏଠାରେ ସ୍ମରଣ କରାଇ ଦିଆଯାଉଛି ଯେ , ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ରୁଷ ରାଷ୍ଟ୍ରପତି ଶ୍ରୀ ଭ୍ଲାଦିମିର ପୁଟିନଙ୍କୁ ମେ ’ 9 , 2020 ବିଜୟ ଦିବସ ଅବସରରେ ଅଭିନନ୍ଦନ ପତ୍ର ଲେଖିଥିଲେ । ଏହି ଅବସରରେ ପ୍ରତିରକ୍ଷା ମନ୍ତ୍ରୀ ଶ୍ରୀ ରାଜନାଥ ସିଂ ତାଙ୍କ ପ୍ରତିପକ୍ଷ ଶ୍ରୀ ସର୍ଗି ଶୋଏଗୁଙ୍କୁ ମଧ୍ୟ ନିଜର ଅଭିନନ୍ଦନ ବାର୍ତ୍ତା ପଠାଇଛନ୍ତି ।


    ରୁଷ ପ୍ରତିରକ୍ଷା ମନ୍ତ୍ରୀ ଜୁନ 24, 2020ରେ ମସ୍କୋରେ ଅନୁଷ୍ଠିତ ହେବାକୁ ଥିବା ବିଜୟ ଦିବସ ପରେଡରେ ଭାଗ ନେବାକୁ ଭାରତୀୟ ଦଳକୁ ଆମନ୍ତ୍ରଣ କରିଛନ୍ତି । ପରେଡରେ ଭାଗ ନେବାକୁ 75 ସଦସ୍ୟ ବିଶିଷ୍ଟ ଟ୍ରାଇ-ସର୍ଭିସ କଣ୍ଟିଜେଣ୍ଟ ପଠାଇବାକୁ ରକ୍ଷା ମନ୍ତ୍ରୀ ସହମତି ଜଣାଇଛନ୍ତି, ଯେଉଁଠାରେ ଅନ୍ୟ ଦେଶର କଣ୍ଟିଜେଣ୍ଟ ମଧ୍ୟ ଅଂଶଗ୍ରହଣ କରିବେ ବୋଲି ଆଶା କରାଯାଉଛି । ପରେଡରେ ଅଂଶଗ୍ରହଣକାରୀମାନେ ରୁଷ ଲୋକଙ୍କ ସହ ଶ୍ରଦ୍ଧାଞ୍ଜଳି ଏବଂ ଏକତାର ଚିହ୍ନ ହେବା ସହ ମହାନ ଯୁଦ୍ଧର ହିରୋମାନଙ୍କୁ ସ୍ମରଣ କରିବେ ।


    **********


    

    
    (Release ID: 1632210) Visitor Counter : 9
    
    
      Read this release in: English , Urdu , Hindi , Marathi , Manipuri , Bengali , Punjabi , Tamil , Telugu , Malayalam