      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭିଡିଓ କନଫରେନ୍ସିଂ ମାଧ୍ୟମରେ ଆତ୍ମନିର୍ଭର ଉତ୍ତରପ୍ରଦେଶ ରୋଜଗାର ଯୋଜନାର ଶୁଭାରମ୍ଭ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 26 JUN 2020 4:12PM by PIB Bhubaneshwar


    ସାଥୀଗଣ ,


    ନମସ୍କାର , ଆପଣ ସମସ୍ତଙ୍କ ସହିତ କଥାବାର୍ତ୍ତା କରିବାର ସୁଯୋଗ ମିଳିଲା । ଆମେ ସମସ୍ତେ ନିଜର ବ୍ୟକ୍ତିଗତ ଜୀବନରେ ଅନେକ ଉତଥାନ ପତନ ଦେଖିଛେ । ଆମର ସାମାଜିକ ଜୀବନରେ ମଧ୍ୟ , ଗାଁରେ , ସହରରେ , ଭିନ୍ନ-ଭିନ୍ନ ପ୍ରକାରର ଜଟିଳ ସମୟ ଆସିଥାଏ । ଆପଣମାନେ ଦେଖନ୍ତୁ କାଲି ବଜ୍ରପାତ ହୋଇଥିଲା । ବିହାରରେ , ଉତ୍ତରପ୍ରଦେଶରେ କେତେ ଲୋକଙ୍କର ଜୀବନ ଚାଲିଗଲା । କିନ୍ତୁ ଏହା କେବେ ହେଲେ କିଏ ଚିନ୍ତା କରି ନଥିଲେ କି ସମଗ୍ର ଦୁନିଆରେ , ସମଗ୍ର ମାନବ ଜାତି ଉପରେ ଏକା ସହିତ ଗୋଟିଏ ପ୍ରକାରର ଏତେ ବଡ଼ ସଙ୍କଟ ଆସିବ । ଏକା ଏଭଳି ସଙ୍କଟ ଯେଉଁଥିରେ ଲୋକମାନେ ଇଚ୍ଛା ଥାଇ ମଧ୍ୟ ଜଣେ ଅନ୍ୟ ଜଣଙ୍କୁ ସଂପୂର୍ଣ୍ଣ ରୂପେ ସାହାଯ୍ୟ କରି ପାରୁ ନଥିଲେ । ଏହି ସମୟ ମଧ୍ୟରେ ବୋଧହୁଏ ଏମିତି କେହି ଜଣେ ଥିବ ଯିଏକି ଚିନ୍ତାଗ୍ରସ୍ତ ହୋଇ ନଥିବ ।


    ପିଲାମାନେ ହୁଅନ୍ତୁ , ବୟସ୍କ ଲୋକ ହୁଅନ୍ତୁ , ମହିଳା ହୁଅନ୍ତୁ - ପୁରୁଷ ହୁଅନ୍ତୁ , ଦେଶ ହେଉ ଅବା ଦୁନିଆ , ପ୍ରତ୍ୟେକଙ୍କୁ ଅସୁବିଧାର ସମ୍ମୁଖୀନ ହେବାକୁ ପଡ଼ିଛି । ଆଗକୁ ଯାଇ କେବେ ଆମକୁ ଏହି ରୋଗରୁ ମୁକ୍ତି ମିଳିବ ସେ କଥା ମଧ୍ୟ ଆମକୁ ଜଣାନାହିଁ । ହଁ , ଏହାର ଏକ ଔଷଧ ଆମ୍ଭମାନଙ୍କୁ ଜଣାଅଛି । ଏହି ଔଷଧ ହେଉଛି ଦୁଇ ଗଜର ଦୂରତା । ଏହାର ଔଷଧ ହେଉଛି - ମୁହଁକୁ ଘୋଡ଼େଇ କରି ବା ଢ଼ାଂକି ରଖିବା । ଯେ ପର୍ଯ୍ୟନ୍ତ କରୋନାର ପ୍ରତିଷେଧକ ଔଷଧ ବହାରି ନାହିଁ , ଟୀକା ବାହାରି ନାହିଁ । ଆମେ ଏହି ଔଷଧ ଦ୍ୱାରା ତାହାକୁ ରୋକି ପାରିବା ।


    ସାଥୀଗଣ ,


    ଆଜି ଯେତେବେଳେ ଆପଣମାନେ ସମସ୍ତେ ମୋ ସହିତ କଥା ହେଉଥିଲେ , ଆପଣମାନଙ୍କ ମୁଖ ମଣ୍ଡଳର ଖୁସି ହେଉ , ଆପଣମାନଙ୍କ ଆଖିର ଭାବ , ଆପଣମାନଙ୍କର ନିଜରପଣିଆ , ଆମେ ସମସ୍ତେ ଦେଖୁଥିଲୁ । ଏଠାରେ ଏହି କାର୍ଯ୍ୟକ୍ରମରେ ଉତ୍ତରପ୍ରଦେଶର ଯଶସ୍ୱୀ ଉର୍ଜ୍ଜାବାନ ମୁଖ୍ୟମନ୍ତ୍ରୀ ଶ୍ରୀମାନ ଯୋଗୀ ଆଦିତ୍ୟନାଥ ମହାଶୟ ଉପସ୍ଥିତ ଅଛନ୍ତି , ସରକାରଙ୍କର ମନ୍ତ୍ରୀଗଣ ଅଛନ୍ତି , ପ୍ରଶାସନ ସହିତ ଜଡ଼ିତ ବରିଷ୍ଠ ଅଧିକାରୀ ଅଛନ୍ତି ଏବଂ ୟୁପିର ଭିନ୍ନ ଭିନ୍ନ ଜିଲ୍ଲା ସହିତ ଜଡ଼ିତ ଆମର ସମସ୍ତ ସାଥୀଗଣ ମଧ୍ୟ ଅଛନ୍ତି ।


    ଶ୍ରମର ଯେଉଁ ଶକ୍ତି ରହିଛି , ତାହାର ଅନୁଭବ ଆମେ ସମସ୍ତେ କରିଛୁ । ଶ୍ରମର ଏହି ଶକ୍ତିର ଆଧାରରେ ହୋଇଥିବା ଭାରତ ସରକାରଙ୍କ ଦ୍ୱାରା ଆରମ୍ଭ କରାଯାଇଥିବା ପ୍ରଧାନମନ୍ତ୍ରୀ ଗରିବ କଲ୍ୟାଣ ରୋଜଗାର ଅଭିଯାନ । ଆଜି ଏହି ଶକ୍ତି ‘ ଆତ୍ମନିର୍ଭର ଉତ୍ତରପ୍ରଦେଶ ରୋଜଗାର ଅଭିଯାନ ’ କୁ ପ୍ରେରଣା ଦେଇଛି । ଅର୍ଥାତ କେନ୍ଦ୍ର ସରକାରଙ୍କ ଯୋଜନାକୁ ଯୋଗୀ ମହାଶୟଙ୍କ ସରକାର ଗୁଣାତ୍ମକ ଏବଂ ପରିମାଣାତ୍ମକ , ଦୁଇଟି ଯାକ ପ୍ରକାରରେ ସଂପ୍ରସାରଣ କରିଛନ୍ତି ।


    ୟୁପି ସରକାର ନା କେବଳ ଏଥିରେ ଅନେକ ନୂତନ ଯୋଜନାସବୁକୁ ଯୋଡ଼ିଛନ୍ତି , ହିତାଧିକାରୀଙ୍କ ସଂଖ୍ୟା ବୃଦ୍ଧି କରିଛନ୍ତି , ବରଂ ଏହାକୁ ଆତ୍ମନିର୍ଭର ଭାରତର ଲକ୍ଷ୍ୟ ସହିତ ମଧ୍ୟ ସଂପୂର୍ଣ୍ଣ ରୂପେ ଯୋଡ଼ି ଦେଇଛନ୍ତି । ଆପଣମାନେ ଶୁଣିଥିବେ , ମୁଁ ସବୁବେଳେ ଯେଉଁ ଡବଲ ଇଂଜିନର କଥା କହିଥାଏ , ଏହି ପ୍ରୟାସ , ‘ ଆତ୍ମନିର୍ଭର ଉତ୍ତରପ୍ରଦେଶ ରୋଜଗାର ଅଭିଯାନ ’, ହେଉଛି ଏହାର ଏକ ବହୁତ ଉତ୍ତମ ଉଦାହରଣ । ଆଉ ମୋର ସଂପୂର୍ଣ୍ଣ ବିଶ୍ୱାସ ରହିଛି କି ଯୋଗୀ ମହାଶୟଙ୍କ ନେତୃତ୍ୱରେ , ଯେଉଁଭଳି ଭାବେ ବିପଦକୁ ସୁଯୋଗ ସୃଷ୍ଟି କରିବାରେ ପରିବର୍ତ୍ତିତ କରାଯାଇ ପାରିଛି , ଯେଉଁ ଭଳି ଭାବେ ଯୋଗୀ ମହାଶୟ ଏବଂ ତାଙ୍କର ଟିମ ମନ-ଧ୍ୟାନ ସହକାରେ ଲାଗି ପଡ଼ିଛନ୍ତି , ଦେଶର ଅନ୍ୟାନ୍ୟ ରାଜ୍ୟଗୁଡ଼ିକୁ ମଧ୍ୟ ଏହି ଯୋଜନାରୁ ବହୁତ କିଛି ଶିଖିବାକୁ ମିଳିବ , ପ୍ରତ୍ୟେକ ଏହି କଥାରୁ ମଧ୍ୟ ପ୍ରେରଣା ପାଇବେ ।


    ମୋର ବିଶ୍ୱାସ ରହିଛି କି ଅନ୍ୟ ରାଜ୍ୟଗୁଡ଼ିକ ମଧ୍ୟ ନିଜ ନିଜ ରାଜ୍ୟରେ ଏଭଳି ଯୋଜନା ସବୁ କାର୍ଯ୍ୟକାରୀ କରିବେ ଆଉ ମୁଁ ତ ହେଉଛି ୟୁପିର ସାଂସଦ । ଯେତେବେଳେ ଉତ୍ତରପ୍ରଦେଶରେ ଏହି ପ୍ରକାରର କିଛି ଭଲ କାର୍ଯ୍ୟ ହୋଇଥାଏ , ତ ମୋତେ ଟିକେ ଅଧିକ ଆନନ୍ଦ ମିଳିଥାଏ । କାରଣ ସେଠାକାର ଲୋକମାନଙ୍କ ପ୍ରତି ମୋର ମଧ୍ୟ ଦାୟିତ୍ୱ ରହିଛି ।


    ସାଥୀଗଣ ,


    ସଙ୍କଟର ଏହି ସମୟରେ ଯେଉଁମାନେ ସାହସ ଦେଖାଇଥାଆନ୍ତି , ବୁଦ୍ଧିମତାର ପରିଚୟ ଦେଇ ଥାଆନ୍ତି , ସଫଳତା ସେହିମାନଙ୍କୁ ହିଁ ମିଳିଥାଏ । ଆଜି ଯେତେବେଳେ ଦୁନିଆରେ କରୋନାର ଏତେ ବଡ଼ ସଙ୍କଟ ରହିଛି , ସେତେବେଳେ ଉତ୍ତରପ୍ରଦେଶ ଯେଉଁ ସାହସ ଦେଖାଇଛି , ଯେଉଁ ବୁଦ୍ଧିମତାର ସହ କାର୍ଯ୍ୟ କରିଛି , ଯେଉଁ ସଫଳତା ପାଇଛି , ଯେଉଁଭଳି ଭାବେ କରୋନା ବିରୁଦ୍ଧରେ ଯୁଦ୍ଧ ଚଳାଇଛି , ଯେଉଁଭଳି ଭାବେ ପରିସ୍ଥିତିକୁ ଆୟତ୍ତ କରିଛି , ମୁଁ ସତ୍ୟ କହୁଛି ତାହା ହେଉଛି ଅଭୂତପୂର୍ବ , ହେଉଛି ପ୍ରଶଂସନୀୟ ।


    ଏଥିପାଇଁ ମୁଁ ଉତ୍ତରପ୍ରଦେଶର 24 କୋଟି ନାଗରିକଙ୍କୁ ପ୍ରଶଂସା କରୁଛି , ସେମାନଙ୍କୁ ପ୍ରଣାମ ଜଣାଉଛି । ଆପଣମାନେ ଯେଉଁ କାର୍ଯ୍ୟ କରିଛନ୍ତି , ତାହା ହେଉଛି ସମଗ୍ର ଦୁନିଆ ପାଇଁ ଏକ ଉଦାହରଣ । ଉତ୍ତରପ୍ରଦେଶର ପରିସଂଖ୍ୟାନ ଦୁନିଆର ବଡ଼ ବଡ଼ ବିଶେଷଜ୍ଞଙ୍କୁ ଚକିତ କରି ଦେବା ଭଳି ଅଦ୍ଭୁତ କ୍ଷମତା ରହିଛି । ସେ ହୁଏତ ୟୁପିର ଡାକ୍ତର ହୁଅନ୍ତୁ , ପାରା ମେଡିକାଲ ଷ୍ଟାଫ୍ ହୁଅନ୍ତୁ , ସଫେଇ କର୍ମଚାରୀ ହୁଅନ୍ତୁ , ପୁଲିସକର୍ମୀ ହୁଅନ୍ତୁ , ଆଶା , ଅଙ୍ଗନୱାଡ଼ି କାର୍ଯ୍ୟକର୍ତ୍ତା ହୁଅନ୍ତୁ , ବ୍ୟାଙ୍କ ଏବଂ ଡାକଘରର ସାଥୀମାନେ ହୁଅନ୍ତୁ , ପରିବହନ ବିଭାଗର ସାଥୀମାନେ ହୁଅନ୍ତୁ , ଶ୍ରମିକ ସାଥୀ ହୁଅନ୍ତୁ , ପ୍ରତ୍ୟେକ ସଂପୂର୍ଣ୍ଣ ନିଷ୍ଠାର ସହିତ ନିଜର ଯୋଗଦାନ ଦେଇଛନ୍ତି ।


    ଯୋଗୀ ମହାଶୟ ଏବଂ ତାଙ୍କର ସଂପୂର୍ଣ୍ଣ ଟିମ୍ , ସେ ହୁଏତ ଜନପ୍ରତିନିଧି ହୁଅନ୍ତୁ କିମ୍ବା କର୍ମଚାରୀ ହୁଅନ୍ତୁ , ଆପଣମାନେ ସମସ୍ତେ ଖୁବ ଉତ୍ତମ କାର୍ଯ୍ୟ କରିଛନ୍ତି , ପ୍ରଶଂସନୀୟ କାର୍ଯ୍ୟ କରିଛନ୍ତି । ଆପଣମାନେ ସମସ୍ତେ ମିଳିମିଶି ଉତ୍ତରପ୍ରଦେଶକୁ ଯେଉଁ ଅସୁବିଧା ପରିସ୍ଥିତିକୁ ସମ୍ଭାଳିଛନ୍ତି , ଆଗାମୀ ଅନେକ ବର୍ଷ ପର୍ଯ୍ୟନ୍ତ ଉତ୍ତରପ୍ରଦେଶର ପ୍ରତ୍ୟେକ ପିଲା , ପ୍ରତ୍ୟେକ ପରିବାର ଏହାକୁ ବଡ଼ ଗର୍ବର ସହିତ ମନେ ପକାଇବେ , ତାହା ଦୀର୍ଘ ସମୟ ପର୍ଯ୍ୟନ୍ତ ମନେ ରଖାଯିବ ।


    ସାଥୀଗଣ ,


    ଉତ୍ତରପ୍ରଦେଶର ପ୍ରୟାସ ଏବଂ ଉପଲବ୍ଧିଗୁଡ଼ିକ ହେଉଛି ଏଥିପାଇଁ ବୃହତ , କାରଣ ଏହା କେବଳ ଗୋଟିଏ ରାଜ୍ୟ ନୁହେଁ , ବରଂ ଦୁନିଆର ଅନେକ ଦେଶଗୁଡ଼ିକ ଠାରୁ ମଧ୍ୟ ବଡ଼ ରାଜ୍ୟ । ଏହି ଉପଲବ୍ଧିକୁ ୟୁପିର ଲୋକମାନେ ନିଜେ ଅନୁଭବ କରୁଛନ୍ତି , କିନ୍ତୁ ଆପଣ ଯଦି ପରିସଂଖ୍ୟାନ ଜାଣିବେ ତ ଆହୁରି ମଧ୍ୟ ଆଶ୍ଚର୍ଯ୍ୟ ଚକିତ ହୋଇଯିବେ ।


    ସାଥୀଗଣ ,


    ଆମେ ୟୁରୋପର ଚାରୋଟି ବଡ଼ ଦେଶଗୁଡ଼ିକୁ ଦେଖିବା ତ ତାହା ହେଉଛି – ଇଂଲଣ୍ଡ , ଫ୍ରାନ୍ସ , ଇଟାଲୀ ଏବଂ ସ୍ପେନ! ଏହି ସବୁ ଦେଶ 200-250 ବର୍ଷ ପର୍ଯ୍ୟନ୍ତ ଦୁନିଆର ସୁପରପାୱାର ବା ମହାଶକ୍ତି ଭାବେ ଜଣା ଯାଉଥିଲେ , ଆଜି ମଧ୍ୟ ଦୁନିଆରେ ଏମାନଙ୍କର ପ୍ରଭାବ ରହିଛି । ଆଜି ଯଦି ଏହି ଚାରୋଟି ଦେଶର ମୋଟ ଜନସଂଖ୍ୟାକୁ ମିଶାଇ ଦେବା , ତ ଏହା ପାଖାପାଖି ୨୪ କୋଟି ହେବ! ଆମର ତ ଖାଲି ୟୁପିର ଜନସଂଖ୍ୟା ୨୪ କୋଟି ହେବ । ଅର୍ଥାତ , ଯେତିକି ଲୋକ ଇଂଲଣ୍ଡ , ଫ୍ରାନ୍ସ , ଇଟାଲୀ ଏବଂ ସ୍ପେନ ଏହି ଚାରୋଟି ଦେଶରେ ରୁହନ୍ତି , ସେତିକି ଲୋକ ଉତ୍ତରପ୍ରଦେଶରେ ସେତିକି ଲୋକ ରହୁଛନ୍ତି! କିନ୍ତୁ କରୋନାରେ ଏହି ଚାରୋଟି ଦେଶରେ ମିଶାଇ 1 ଲକ୍ଷ 30 ହଜାର ଲୋକଙ୍କର ମୃତ୍ୟୁ ହୋଇ ସାରିଛି , ଯେତେବେଳେ କି କେବଳ ୟୁପିରେ 600 ଲୋକଙ୍କର ଜୀବନ ହାନି ଘଟିଛି! କେଉଁଠି 1 ଲକ୍ଷ 30 ହଜାର ଲୋକଙ୍କର ମୃତ୍ୟୁ ଆଉ କେଉଁଠି 600 ଲୋକଙ୍କର ମୃତ୍ୟୁ । ମୁଁ ମାନୁଛି କି , ଜଣେ ହେଲେ ମଧ୍ୟ ଲୋକଙ୍କର ମୃତ୍ୟୁ ହେଉଛି ଦୁଃଖଦ ।


    କିନ୍ତୁ ଆମକୁ ଏହା ମଧ୍ୟ ମାନିବାକୁ ପଡ଼ିବ କି ଏହି ଚାରୋଟି ଦେଶ ମିଳିମିଶି ନିଜ ସ୍ତରରେ ଯେତିକି ପ୍ରୟାସ କରିଛନ୍ତି , ପୁଣି ମଧ୍ୟ ତାଙ୍କର ସେଠି ୟୁପିଠାରୁ ବହୁଗୁଣା ଅଧିକ ଲୋକଙ୍କର ଜୀବନ ଯାଇଛି । ଏହି ଦେଶଗୁଡ଼ିକ ବହୁତ ଅଧିକ ମାତ୍ରାରେ ବିକଶିତ , ଏମାନଙ୍କ ପାଖରେ ବହୁ ଅଧିକ ସଂସାଧନ ରହିଛି , ସେଠାକାର ସରକାର ମଧ୍ୟ ସଂପୂର୍ଣ୍ଣ ଶକ୍ତିର ସହିତ ଏହାର ମୁକାବିଲା କରିଛନ୍ତି! କିନ୍ତୁ ପୁଣି ମଧ୍ୟ ନିଜ ନାଗରିକମାନଙ୍କୁ ବଂଚାଇବାରେ ସେମାନଙ୍କୁ ସେପରି ସଫଳତା ମିଳି ପାରିଲା ନାହିଁ , ଯେଉଁ ସଫଳତା ୟୁପି ହାସଲ କରି ପାରିଛି!


    ସାଥୀଗଣ ,


    ଏହି ସମୟ ମଧ୍ୟରେ ଆପଣମାନଙ୍କ ମଧ୍ୟରୁ ଅଧିକାଂଶ ଲୋକ ଆମେରିକାର ପରିସ୍ଥିତି ସମ୍ପର୍କରେ ମଧ୍ୟ ଶୁଣିଥିବେ! ଆମେରିକା ପାଖରେ ସାଧନ-ସଂସାଧନ ଟେକ୍ନୋଲୋଜିର ମଧ୍ୟ କୌଣସି ଊଣା ନାହିଁ! କିନ୍ତୁ ପୁଣି ମଧ୍ୟ , ଆଜି ଆମେରିକା କରୋନା ଦ୍ୱାରା ଖୁବ ଦୁଃଖଦ ଭାବେ ପ୍ରଭାବିତ! ଆପଣମାନେ ଏହା ମଧ୍ୟ ମନେ ରଖନ୍ତୁ କି ଆମେରିକାର ଜନସଂଖ୍ୟା ହେଉଛି ପ୍ରାୟ ୩୩ କୋଟି , ଯେତେବେଳେ କି ୟୁପିରେ ୨୪ କୋଟି ଲୋକ ରୁହନ୍ତି! କିନ୍ତୁ ଆମେରିକାରେ ବର୍ତ୍ତମାନ ସୁଦ୍ଧା 1 ଲକ୍ଷ 25 ହଜାର ଲୋକଙ୍କର ମୃତ୍ୟୁ ହୋଇ ସାରିଛି , ଯେତେବେଳେ କି ୟୁପିରେ ପ୍ରାୟ 600 ଲୋକଙ୍କର ମୃତ୍ୟୁ ହୋଇଛି ।


    ଯଦି ଯୋଗୀ ମହାଶୟଙ୍କର ଉତ୍ତରପ୍ରଦେଶର ସରକାର ସଠିକ ଭାବେ ପ୍ରସ୍ତୁତି କରି ନ ଥାଆନ୍ତେ , ଯଦି ୟୁପିରେ ମଧ୍ୟ ଆମେରିକା ଭଳି ସଂହାର ଚାଲୁ ରହି ଥାଆନ୍ତା ତ ଆଜି ୟୁପିରେ 600 ସ୍ଥାନରେ 85 ହଜାର ଲୋକଙ୍କର ଜୀବନ ଚାଲି ଯାଇ ଥାଆନ୍ତା! କିନ୍ତୁ ଯେଉଁ ପରିଶ୍ରମ ୟୁପି ସରକାର କରିଛନ୍ତି , ଆମେ କହି ପାରିବା କି ଗୋଟିଏ ପ୍ରକାରରେ ଏ ପର୍ଯ୍ୟନ୍ତ ଅତି କମରେ 85 ହଜାର ଲୋକଙ୍କର ଜୀବନ ବଂଚାଇବାରେ ଆମେ ସଫଳ ହୋଇ ପାରିଛେ! ଆଜି ଯଦି ଆମେ ଆମ ନାଗରିକମାନଙ୍କର ଜୀବନ ବଂଚାଇ ପାରୁଛେ , ତ ଏହା ମଧ୍ୟ ହେଉଛି ନିଜକୁ ନିଜେ ଏକ ଖୁବ୍ ସନ୍ତୋଷ ପ୍ରଦାନକାରୀ ବିଷୟ ଆଉ ଏହା ହେଉଛି ଦେଶର ଆତ୍ମବିଶ୍ୱାସ ମଧ୍ୟ! ନଚେତ ତାହା ମଧ୍ୟ ଗୋଟିଏ ଦିନ ଥିଲା , ଯେତେବେଳେ ପ୍ରୟାଗରାଜ , ସେତେବେଳର ଆହ୍ଲାବାଦର ସାଂସଦ , ଦେଶର ପ୍ରଧାନମନ୍ତ୍ରୀ ଥିଲେ , କୁମ୍ଭମେଳାର ଦଳା-ଚକଟା ପରିସ୍ଥିତି ସୃଷ୍ଟି ହୋଇଥିଲା , ଶହ-ଶହ ହଜାର-ହଜାର ଲୋକ ମରି ଯାଇଥିଲେ । ତ ସେତେବେଳେ ଯେଉଁ ଲୋକମାନେ ସରକାରରେ ଥିଲେ , ସେମାନେ ନିଜର ସମସ୍ତ ବଳ ମୃତ୍ୟୁ ସଂଖ୍ୟା ଲୁଚାଇବାରେ ଲଗାଇ ଦେଇଥିଲେ । ଏବେ ଆଜି ଉତ୍ତରପ୍ରଦେଶର ଲୋକମାନଙ୍କର ଜୀବନ ବଂଚି ଯାଉଛି , ସୁରକ୍ଷିତ ହେଉଛି , ତ ଖୁବ ଆତ୍ମସନ୍ତୋଷ ମିଳି ପାରୁଛି ।


    ସାଥୀଗଣ ,


    ଏଥିରେ ଆଉ ଗୋଟିଏ କଥା ମଧ୍ୟ ମନେ ରଖିବାକୁ ହେବ । ଏବେ ସବୁ ସେହି ପରିସ୍ଥିତିରେ ହୋଇଛି ଯେତେବେଳେ କି ସାରା ଦେଶରେ ପ୍ରାୟ 30-35 ଲକ୍ଷରୁ ଅଧିକ ଶ୍ରମିକ ସାଥୀ , କାମ କରୁଥିବା ସାଥୀ , ୟୁପିରେ ବିଗତ ସପ୍ତାହମାନଙ୍କରେ ନିଜ ଗାଁକୁ ଫେରିଥିଲେ । ଶହ ଶହ ସ୍ୱତନ୍ତ୍ର ଶ୍ରମିକ ଟ୍ରେନ ଚଲାଇ ୟୁପି ସରକାର ଅସୁବିଧାରେ ଫସି ରହିଥିବା ନିଜ ଲୋକମାନଙ୍କୁ ଫେରାଇ ଆଣିଥିଲେ । ଅନ୍ୟ ରାଜ୍ୟରୁ ଆସିଥିବା ଏହି ସାଥୀମାନଙ୍କଠାରୁ ସଂକ୍ରମଣ ବ୍ୟାପିବାର ଆଶଙ୍କା ଆହୁରି ଅଧିକ ଥିଲା । କିନ୍ତୁ , ଉତ୍ତରପ୍ରଦେଶ ଯେଉଁଭଳି ଭାବେ ସ୍ଥିତିକୁ ସମ୍ବେଦନଶୀଳ ଭାବେ ଆୟତ୍ତ କରିଥିଲେ , ତାହା ରାଜ୍ୟକୁ ଏକ ବଡ଼ ସଙ୍କଟରୁ ବାହାରକୁ ବାହାର କରି ଆଣିଲା ।


    ସାଥୀଗଣ ,


    ୟୁପିରେ 2017 ପୂର୍ବରୁ ଯେଉଁ ପ୍ରକାରର ଶାସନ ଚାଲୁଥିଲା , ଯେଉଁ ଭଳି ଭାବେ ସରକାର ଚାଲୁଥିଲା , ସେହି ପରିସ୍ଥିତିରେ , ଆମେ ଏହି ପ୍ରକାରର ଫଳାଫଳର ଆଶା କେବେ ହେଲେ ମଧ୍ୟ କରି ପାରି ନଥାଆନ୍ତେ । ପୂର୍ବର ସରକାର ଥାଆନ୍ତେ , ତ ହସ୍ପିଟାଲ ସଂଖ୍ୟାର ବାହାନ କରି , ଶଯ୍ୟା ସଂଖ୍ୟାର ବାହାନା କରି , ଏହି ଆହ୍ୱାନକୁ ଟାଳି ଦେଇ ଥାଆନ୍ତେ । କିନ୍ତୁ ଯୋଗୀ ମହାଶୟ ଏପରି କଲେ ନାହିଁ । ଯୋଗୀ ମହାଶୟ , ତାଙ୍କ ସରକାର , ପରିସ୍ଥିତିର ଗମ୍ଭୀରତାକୁ ବୁଝିଲେ । ସେ ବୁଝିଲେ କି ଏତେ ବଡ଼-ବଡ଼ ଦେଶଗୁଡ଼ିକର ଅବସ୍ଥା କିପରି ହୋଇ ଯାଉଛି । ଏହାକୁ ଦୃଷ୍ଟିରେ ରଖି ସେ ଏବଂ ତାଙ୍କ ସରକାର ଯୁଦ୍ଧକାଳୀନ ଭିତ୍ତିରେ କାର୍ଯ୍ୟ କଲେ ।


    କ୍ୱାରେନଟାଇନ କେନ୍ଦ୍ର ହେଉ , ଆଇସୋଲେସନର ସୁବିଧା ରହିଥାଉ , ଏହାର ନିର୍ମାଣ ପାଇଁ ସଂପୂର୍ଣ୍ଣ ଶକ୍ତି ଲଗାଇ ଦିଆଗଲା । ତାଙ୍କର ପିତାଙ୍କର ସ୍ୱର୍ଗବାସ ହେଲା । ପିତାଙ୍କର ଅନ୍ତ୍ୟେଷ୍ଟିରେ ଯିବା ପରିବର୍ତ୍ତେ ଇଏ ଉତ୍ତରପ୍ରଦେଶର ଲୋକମାନଙ୍କ ପାଇଁ ଜୀବନକୁ ବାଜି ଲଗାଇ ଦେଇଥିବା ଯୋଗୀ ମହାଶୟ ଏହି କରୋନାରୁ ରକ୍ଷା କରିବା ପାଇଁ ଆପଣମାନଙ୍କ ସହିତ ଲାଗି ପଡ଼ିଲେ । ଯେଉଁ ଶ୍ରମିକମାନେ ବାହାରୁ ଆସୁଥିଲେ , ସେମାନଙ୍କ ପାଇଁ ବହୁତ କମ୍ ସମୟ ମଧ୍ୟରେ ପ୍ରାୟ 60 ହଜାର ଗ୍ରାମୀଣ ନିରୀକ୍ଷଣ ସମିତିମାନ ଗଠନ କରାଗଲା । ଏହି ସମିତିଗୁଡ଼ିକ ଗାଁରେ କ୍ୱାରେଂଟାଇନର ବ୍ୟବସ୍ଥା ବିକଶିତ କରିବାରେ ବହୁତ ସାହାଯ୍ୟ କଲେ । କେବଳ ଦୁଇ-ଅଢ଼େଇ ମାସ ମଧ୍ୟରେ ହିଁ ୟୁପିରେ କରୋନାର ରୋଗୀମାନଙ୍କର ଚିକିତ୍ସା ପାଇଁ ହସ୍ପିଟାଲମାନଙ୍କରେ ଏକ ଲକ୍ଷ ଶଯ୍ୟା ମଧ୍ୟ ପ୍ରସ୍ତୁତ ହୋଇଗଲା ।


    ସାଥୀଗଣ ,


    ଲକଡାଉନ ସମୟରେ , ଗରିବଙ୍କୁ ଭୋଜନ ପାଇଁ ସମସ୍ୟା ନ ହେଉ , ଏଥିପାଇଁ ଯୋଗୀଙ୍କ ସରକାର ଯେଉଁଭଳି ଭାବେ କାର୍ଯ୍ୟ କରିଛନ୍ତି , ତାହା ମଧ୍ୟ ହେଉଛି ଅଦ୍ଭୁତପୂର୍ଣ୍ଣ । ପ୍ରଧାନମନ୍ତ୍ରୀ ଗରିବ କଲ୍ୟାଣ ଅନ୍ନ ଯୋଜନା ମାଧ୍ୟମରେ ୟୁପି ଖୁବ ଦ୍ରୁତ ଗତିରେ ଗରିବ ଏବଂ ଗାଁକୁ ଫେରିଥିବା ଗରିବ ସାଥୀଙ୍କ ପାଖରେ ମାଗଣା ରାସନ ପହଂଚାଇଲେ । ଅର୍ଥାତ ଏହି ବ୍ୟବସ୍ଥା କଲେ କି 15 କୋଟି ଗରିବଙ୍କୁ ଭୋଜନ ଜନିତ କୌଣସି ସମସ୍ୟା ନ ହେଉ । କେହି ଭୋକ ଉପାସରେ ନ ଶୁଅନ୍ତୁ ।


    ଏହି ସମୟ ମଧ୍ୟରେ ୟୁପିରେ ଗରିବଙ୍କୁ 42 ଲକ୍ଷ ମେଟ୍ରିକ ଟନ୍ ଖାଦ୍ୟାନ୍ନ ବଂଟା ଯାଇଛି । ଯାହାଙ୍କ ପାଖରେ ରାସନ କାର୍ଡ ନଥିଲା , ସେମାନଙ୍କ ପାଇଁ ମଧ୍ୟ ୟୁପି ସରକାର ସରକାରୀ ରାସନ ଦୋକାନର ଦ୍ୱାର ଖୋଲି ଦେଲେ । କେବଳ ଏତିକି ହିଁ ନୁହେଁ , ଉତ୍ତରପ୍ରଦେଶର ତିନି କୋଟି ପଚିଶ ଲକ୍ଷ ଗରିବ ମହିଳାଙ୍କ ଜନଧନ ଖାତାରେ ପ୍ରାୟ 5 ହଜାର କୋଟି ଟଙ୍କା ମଧ୍ୟ ସିଧାସଳଖ ଭାବେ ହସ୍ତାନ୍ତର କରାଯାଇଛି । ସ୍ୱାଧୀନତା ପରର ଇତିହାସରେ ସମ୍ଭବତଃ କୌଣସି ସରକାର ଗରିବମାନଙ୍କୁ ଏତେ ବଡ଼ ପରିମାଣରେ ସାହାଯ୍ୟ କରି ନାହାନ୍ତି ।


    ସାଥୀଗଣ ,


    ଭାରତକୁ ଦ୍ରୁତ ଗତିରେ ଆତ୍ମନିର୍ଭରତାର ରାସ୍ତାକୁ ନେଇ ଯିବାର ଅଭିଯାନ ହେଉ କିମ୍ବା ଗରିବ କଲ୍ୟାଣ ରୋଜଗାର ଅଭିଯାନ ହେଉ , ଉତ୍ତରପ୍ରଦେଶ ଏଥିରେ ମଧ୍ୟ ଖୁବ ଆଗରେ ଚାଲୁଛି । ଗରିବ କଲ୍ୟାଣ ରୋଜଗାର ଅଭିଯାନ ମାଧ୍ୟମରେ ଶ୍ରମିକମାନଙ୍କର ଆୟର ସାଧନ ବୃଦ୍ଧି କରିବା ପାଇଁ ଗାଁ ମାନଙ୍କରେ ଅନେକ କାର୍ଯ୍ୟର ଶୁଭାରମ୍ଭ କରାଯାଉଛି । ଗରିବଙ୍କ ପାଇଁ ପକ୍କା ଘରର ନିର୍ମାଣ ହେଉ , ସାମୁହିକ ଶୌଚାଳୟର ନିର୍ମାଣ ହେଉ , ପଞ୍ଚାୟତ ଭବନର କାର୍ଯ୍ୟ ହେଉ , କୂଅ-ପୋଖରୀ ନିର୍ମାଣ କରିବା , ସଡ଼କ ନିର୍ମାଣ କରିବା , ଇଂଟରନେଟର ଲାଇନ ବିଛେଇବା , ଏଭଳି 25 ପ୍ରକାରର କାର୍ଯ୍ୟର ତାଲିକା କେନ୍ଦ୍ର ସରକାର ପ୍ରସ୍ତୁତ କରିଛନ୍ତି ।


    ଆଜି ଏହାକୁ ସଂପ୍ରସାରଣ କରି , ଏଥିରେ ଆତ୍ମନିର୍ଭର ଭାରତ ଅଭିଯାନକୁ ମଧ୍ୟ ସାମିଲ କରି , ଉତ୍ତରପ୍ରଦେଶ ସିଧାସଳଖ ଭାବେ ପ୍ରାୟ-ପ୍ରାୟ ଶହେ ପଚିଶ କୋଟି ଶ୍ରମିକ ଏବଂ ମଜଦୁର ସାଥୀଙ୍କୁ ରୋଜଗାର ଦେବାର ପ୍ରୟାସ କରିଛନ୍ତି । ଏଥି ମଧ୍ୟରୁ ପ୍ରାୟ 60 ଲକ୍ଷଙ୍କୁ ଗାଁର ବିକାଶ ସହ ଜଡ଼ିତ ଯୋଜନାଗୁଡ଼ିକରେ ତ ପ୍ରାୟ 40 ଲକ୍ଷଙ୍କୁ ଛୋଟ ଉଦ୍ୟୋଗ ଅର୍ଥାତ ଏମଏସଏମଇରେ ରୋଜଗାର ଦିଆଯାଉଛି । ଏହା ବ୍ୟତୀତ ସ୍ୱରୋଜଗାର ପାଇଁ ହଜାର-ହଜାର ଉଦ୍ୟମୀଙ୍କୁ ମୁଦ୍ରା ଯୋଜନା ମାଧ୍ୟମରେ ପ୍ରାୟ 10 ହଜାର କୋଟି ଟଙ୍କାର ଋଣ ଆବଂଟିତ କରାଯାଇଛି । ଋଣ ସହିତ ଆଜି , ହଜାର-ହଜାର ହସ୍ତଶିଳ୍ପୀମାନଙ୍କୁ , ଆଧୁନିକ ମେସିନ ଏବଂ ଟୁଲ-କିଟ୍ ବା ଯନ୍ତ୍ରପାତି ମଧ୍ୟ ଦିଆଯାଇଛି । ଏହାଦ୍ୱାରା ହସ୍ତଶିଳ୍ପୀମାନଙ୍କର କାମ ମଧ୍ୟ ବଢ଼ିବ ଏବଂ ସେମାନଙ୍କୁ ସୁବିଧା ମଧ୍ୟ ମିଳିବ । ମୁଁ ସମସ୍ତ ହିତାଧିକାରୀଙ୍କୁ , ରୋଜଗାର ପାଇଥିବା ଲୋକମାନଙ୍କୁ ପୁଣିଥରେ ବହୁତ-ବହୁତ ଶୁଭକାମନା ଜଣାଉଛି ।


    ସାଥୀଗଣ ,


    ୟୁପିର ସାଂସଦ ଭାବେ ମଧ୍ୟ ଯୋଗୀ ମହାଶୟଙ୍କ ସହିତ କ୍ରମାଗତ ଭାବେ ସଂପର୍କରେ ରହିଛି । ପଚିଶ କୋଟ ଶ୍ରମିକଙ୍କୁ , କର୍ମଚାରୀଙ୍କୁ ଚିହ୍ନଟ କରିବା , 30 ଲକ୍ଷରୁ ଅଧିକ ଶ୍ରମିକଙ୍କ ଦକ୍ଷତାର , ଅନୁଭବର ଡାଟା ପ୍ରସ୍ତୁତ କରିବା ଏବଂ ସେମାନଙ୍କର ରୋଜଗାରର ଉପଯୁକ୍ତ ବ୍ୟବସ୍ଥା କରିବା , ଏହା ଦର୍ଶାଉଛି ଉତ୍ତର ପ୍ରଦେଶ ସରକାର କିଭଳି ଭାବେ ଭଲଭାବେ ପ୍ରସ୍ତୁତ କରିଛନ୍ତି , କେତେ ବ୍ୟାପକ ଭାବେ କରିଛନ୍ତି । ୟୁପିର ‘ ଏକ ଜନପଦ , ଏକ ଉତ୍ପାଦ ’ ଯୋଜନା ତ ପୂର୍ବରୁ ମଧ୍ୟ ସ୍ଥାନୀୟ ଉତ୍ପାଦକୁ ପ୍ରୋତ୍ସାହନ ଦେଉଛି , ସେଗୁଡିକୁ ଏକ ବଡ଼ ବଜାର ଦେଉଛି ।


    ଏବେ ଆତ୍ମନିର୍ଭର ଭାରତ ଅଭିଯାନ ଅଧିନରେ ଯେତେବେଳେ ସମଗ୍ର ଦେଶରେ ସ୍ଥାନୀୟ ଉତ୍ପାଦକୁ ପ୍ରୋତ୍ସାହନ ଦେବା ପାଇଁ ଉଦ୍ୟୋଗ ଗୁଡିକର କ୍ଲଷ୍ଟର ବା ପୁଞ୍ଜ ପ୍ରତିଷ୍ଠା କରାଯାଉଛି , ସେତେବେଳେ ଉତ୍ତର ପ୍ରଦେଶକୁ ବହୁତ ଅଧିକ ଲାଭ ମିଳିବ । ଏଥିରେ କପଡାର , ରେଶମର , ଚମଡାର , ପିତଳର , ଏଭଳି ଯେଉଁ ଅନେକ ଔଦ୍ୟୋଗିକ କ୍ଲଷ୍ଟର ରହିଛି , ସେମାନଙ୍କୁ ଶକ୍ତି ମିଳିବ , ନୂତନ ବଜାର ମିଳିବ ।


    ସାଥୀଗଣ ,


    ଆତ୍ମନିର୍ଭର ଭାରତ ଅଭିଯାନର ବହୁତ ବଡ ଲାଭ ଉତ୍ତର ପ୍ରଦେଶର କୃଷକଙ୍କୁ ମିଳିବ । କୃଷକମାନଙ୍କ ହିତ ପାଇଁ , ଛୋଟ ବ୍ୟବସାୟୀଙ୍କ ହିତ ପାଇଁ , ଦଶକ ଦଶକ ଧରି ତିନୋଟି ବଡ଼ ସଂସ୍କାର ନେଇ ନିରନ୍ତର ଦାବି ହେଉଥିଲା । ଏବେ କେନ୍ଦ୍ର ସରକାର ଯେଉଁ 3ଟି ଆଇନ ନେଇ ଆସିଛନ୍ତି , ତାହା ଦ୍ୱାରା କୃଷକମାନଙ୍କୁ ମଣ୍ଡି ବାହାରେ ମଧ୍ୟ ନିଜ ଉତ୍ପାଦ ବିକ୍ରି କରିବାର ଅଧିକାର ମିଳି ଯାଇଛି । ଅର୍ଥାତ ଯେଉଁଠାରେ ଭଲ ଦର ମିଳିବ , କୃଷକ ସେଠାରେ ନିଜ ସାମଗ୍ରୀ ବିକ୍ରି କରିବ । ଦ୍ୱିତୀୟରେ , ଏବେ କୃଷକ ଯଦି ଚାହିଁବ ତ ଫସଲ ବୁଣିବା ସମୟରୁ ହିଁ ନିଜ ଫସଲର ମୂଲ୍ୟ ସ୍ଥିର କରି ପାରିବ ।


    ଏବେ ଆଳୁ ଫସଲ ଉତ୍ପାଦନ କରୁଥିବା କୃଷକ , ଚିପ୍ସ ତିଆରି କରୁଥିବା ଉଦ୍ୟୋଗ ସହିତ , ଆମ୍ବ ଚାଷ କରୁଥିବା ଫସଲ ଆମ୍ବ ରସ ପ୍ରସ୍ତୁତ କରୁଥିବା କମ୍ପାନୀ ସହିତ , ଟମାଟୋ ଚାଷ କରୁଥିବା କୃଷକ ସସ୍ ପ୍ରସ୍ତୁତ କରୁଥିବା କମ୍ପାନୀ ସହିତ , ଫସଲ ଚାଷ ସମୟରୁ ହିଁ ବୁଝାମଣା କରି ପାରିବ । ଯାହାଦ୍ୱାରା ତାକୁ ଦର ହ୍ରାସର ଚିନ୍ତାରୁ ମୁକ୍ତି ମିଳି ପାରିବ ।


    ସାଥୀଗଣ ,


    ଏହା ବ୍ୟତୀତ ଆମର ପଶୁପାଳକମାନଙ୍କ ପାଇଁ ଅନେକ ନୂଆ ପଦକ୍ଷେପ ନିଆଯାଉଛି । ଦୁଇ ଦିନ ପୂର୍ବରୁ ହିଁ ପଶୁପାଳନ ଏବଂ ଦୁଗ୍ଧ ଉତ୍ପାଦନ କ୍ଷେତ୍ର ପାଇଁ 15 ହଜାର କୋଟି ଟଙ୍କାର ଏକ ସ୍ୱତନ୍ତ୍ର ଭିତ୍ତିଭୂମି ପାଣ୍ଠି ପ୍ରତିଷ୍ଠା କରାଯାଇଛି । ଏହାଦ୍ୱାରା ପ୍ରାୟ ଆଉ 1 କୋଟି ନୂତନ କୃଷକ , ପଶୁପପାଳକମାନଙ୍କୁ ଦୁଗ୍ଧ ଉତ୍ପାଦନ କ୍ଷେତ୍ର ସହିତ ସାମିଲ କରାଯିବ , ଦୁଗ୍ଧ ଉତ୍ପାଦନ ସହିତ ଜଡ଼ିତ ନୂତନ ସୁବିଧାମାନ ପ୍ରସ୍ତୁତ କରାଯିବ । ଅନୁମାନ କରାଯାଉଛି କି ଆଗାମୀ ଦିନମାନଙ୍କରେ ଏହାଦ୍ୱାରା ଗାଁମାନଙ୍କରେ ପ୍ରାୟ 35 ଲକ୍ଷ ନୂତନ ରୋଜଗାର ସୃଷ୍ଟି ହେବ । ପଅରଦିନ କେନ୍ଦ୍ର ସରକାର ୟୁପିରେ ପର୍ଯ୍ୟଟନକୁ ପ୍ରୋତ୍ସାହନ ଦେବାପାଇଁ ଆଉ ଏକ ଗୁରୁତ୍ୱପୂର୍ଣ୍ଣ ନିଷ୍ପତ୍ତି ନେଇଛନ୍ତି ।


    ବୌଦ୍ଧ ସର୍କିଟ ଦୃଷ୍ଟିକୋଣରୁ ଗୁରୁତ୍ୱପୂର୍ଣ୍ଣ କୁଶୀନଗର ବିମାନ ବନ୍ଦରକୁ ଆନ୍ତର୍ଜାତିକ ବିମାନ ବନ୍ଦର ଭାବେ ଘୋଷଣା କରାଯାଇଛି । ଏହାଦ୍ୱାରା ପୂର୍ବାଂଚଳରେ ବିମାନ ଯୋଗାଯୋଗ ଆହୁରି ସଶକ୍ତ ହେବ ଏବଂ ଦେଶ ବିଦେଶରେ ମହାତ୍ମା ବୁଦ୍ଧଙ୍କ ପ୍ରତି ଆସ୍ଥା ପ୍ରକଟ କରୁଥିବା କୋଟି କୋଟି ଶ୍ରଦ୍ଧାଳୁ ଏବେ ସହଜରେ ଉତ୍ତରପ୍ରଦେଶ ଆସି ପାରିବେ । ଏହାଦ୍ୱାରା ମଧ୍ୟ ସ୍ଥାନୀୟ ଯୁବକମାନଙ୍କ ପାଇଁ ରୋଜଗାର ଏବଂ ସ୍ୱରୋଜଗାରର ଅନେକ ସୁଯୋଗ ସୃଷ୍ଟି ହେବ । ଆଉ ପର୍ଯ୍ୟଟନ କ୍ଷେତ୍ରର ଏକ ସ୍ୱତନ୍ତ୍ରତା ଆପଣମାନେ ମଧ୍ୟ ଜାଣନ୍ତି । ଏହି କ୍ଷେତ୍ର , ଅତି କମ୍ ପୁଞ୍ଜିରେ , ଅଧିକରୁ ଅଧିକ ଲୋକଙ୍କୁ ରୋଜଗାର ଦେଇଥାଏ ।


    ସାଥୀଗଣ ,


    ଉତ୍ତରପ୍ରଦେଶ , ସଦା ସର୍ବଦା ଭାରତର ପ୍ରଗତି ପଥର ସବୁଠାରୁ ଗୁରୁତ୍ୱପୂର୍ଣ୍ଣ ଅଂଶ ଭାବେ ରହି ଆସିଛି । ଗାଁ-ଗରିବ ଏବଂ ଦେଶକୁ ସଶକ୍ତ କରିବା ପାଇଁ ଯେଉଁ ମିଶନକୁ ନେଇ ଆମେ ଚାଲିଛୁ , ସେଥିରେ ଉତ୍ତରପ୍ରଦେଶର ଯୋଗଦାନ , ଏଠାରେ ବିଜେପି ସରକାର ଆସିବା ପରେ ଏବେ କ୍ରମାଗତ ଭାବେ ବଢ଼ି ଚାଲିଛି । ବିଗତ 3-ସାଢ଼େ 3 ବର୍ଷରେ ପ୍ରତ୍ୟେକ ବଡ଼ ଯୋଜନାରେ ଉତ୍ତରପ୍ରଦେଶ ଦ୍ରୁତ ଗତିରେ କାର୍ଯ୍ୟ କରୁଛି । କେବଳ ତିନି ବର୍ଷରେ ଉତ୍ତରପ୍ରଦେଶର ଗରିବମାନଙ୍କ ପାଇଁ 30 ଲକ୍ଷରୁ ଅଧିକ ଛାତ ଘର ନିର୍ମାଣ କରାଯାଇଛି । କେବଳ 3 ବର୍ଷର ପରିଶ୍ରମ ଦ୍ୱାରା ଉତ୍ତରପ୍ରଦେଶ ନିଜକୁ ଖୋଲା ଶୌଚରୁ ମୁକ୍ତ ଘୋଷଣା କରିଛି । କେବଳ 3 ବର୍ଷରେ ପାରଦର୍ଶୀ ଭାବେ ୟୁପି 3 ଲକ୍ଷ ଯୁବକଙ୍କୁ ସରକାରୀ ଚାକିରୀ ଦେଇଛି । ମାତ୍ର 3 ବର୍ଷର ପ୍ରୟାସରେ ୟୁପିରେ ମାତୃ ମୃତ୍ୟୁ ହାର 30 ପ୍ରତିଶତ ହ୍ରାସ ଘଟିଛି ।


    ସାଥୀଗଣ ,


    ବର୍ଷ ବର୍ଷ ଧରି ପୂର୍ବାଂଚଳରେ ଇନସେଫାଲାଇଟିସ୍ ମହାମାରୀ ଭଳି କାୟା ବିସ୍ତାର କରିଥିଲା । ଅନେକ ନବଯାତ ଶିଶୁଙ୍କର ଦୁଃଖଦ ମୃତ୍ୟୁ ଏହି ରୋଗ ଦ୍ୱାରା ହୋଇ ଯାଉଥିଲା । ଏବେ ୟୁପି ସରକାରଙ୍କ ପ୍ରୟାସ ଦ୍ୱାରା , ଏହି ରୋଗର ରୋଗୀଙ୍କ ସଂଖ୍ୟା ତ ବହୁତ କମ୍ ହୋଇଛି , ମୃତ୍ୟୁ ଦର ମଧ୍ୟ 90 ପ୍ରତିଶତ ପଯ୍ୟନ୍ତ ହ୍ରାସ ପାଇଛି । ଏହା ବ୍ୟତୀତ ମେଡିକାଲ କଲେଜ ହେଉ ଅବା ପୁଣି ଆୟୂଷ୍ମାନ ଭାରତ ଅଭିଯାନ ଅଧୀନରେ ଅନ୍ୟାନ୍ୟ ସୁବିଧା , ଏଥିରେ ମଧ୍ୟ ୟୁପି ପ୍ରଶଂସନୀୟ କାର୍ଯ୍ୟ କରିଛି ।


    ବିଜୁଳି , ପାଣି , ସଡ଼କ ଭଳି ମୌଳିକ ସୁବିଧାଗୁଡ଼ିକରେ ଅଭୂତପୂର୍ବ ସୁଧାର ହୋଇଛି । ନୂତନ ସଡ଼କ ଏବଂ ଏକ୍ସପ୍ରେସ ୱେର ନିର୍ମାଣରେ ୟୁପି ଆଗେଇ ଚାଲିଛି । ଆଉ ସବୁଠାରୁ ବଡ଼ କଥା ହେଉଛି ଯେ , ଉତ୍ତରପ୍ରଦେଶରେ ଆଜି ଶାନ୍ତି ବିରାଜମାନ କରୁଛି , ଆଇନର ଶାସନ ମଧ୍ୟ ବଜାୟ ରହିଛି । ଏହା ହେଉଛି କାରଣ ଯେ , ଉତ୍ତରପ୍ରଦେଶ ଉପରେ ସମଗ୍ର ଦୁନିଆର ନିବେଶକମାନଙ୍କର ଦୃଷ୍ଟି ରହିଛି । ସରକାର ଦେଶୀ ଏବଂ ବିଦେଶୀ ନିବେଶକକୁ ଆକର୍ଷିତ କରିବା ପାଇଁ ଯାହା ମଧ୍ୟ ପଦକ୍ଷେପ ଉଠାଉଛନ୍ତି , ତାହାର ବହୁତ ବଡ଼ ଲାଭ ୟୁପି ଉଠାଉଛି । ଆଉ ଦେଖନ୍ତୁ , ଆଜି ମଧ୍ୟ , ଯେତେବେଳେ ଅନ୍ୟ ରାଜ୍ୟ କରୋନା ସହିତ ଳଢ଼େଇ ଲଢ଼ୁଛନ୍ତି , ୟୁପି ନିଜ ବିକାଶ ପାଇଁ ଏତେ ବଡ଼ ଯୋଜନା ଆରମ୍ଭ କରି ଦେଇଛି । ଗୋଟିଏ ପ୍ରକାରରେ ବିପଦ ସହିତ ଆସୁଥିବା ପ୍ରତ୍ୟେକ ସୁଯୋଗକୁ ୟୁପି ସରକାର ସାକାର କରୁଛନ୍ତି । ପୁଣିଥରେ ଆପଣ ସମସ୍ତଙ୍କୁ , ରୋଜଗାରର ଏହି ସମସ୍ତ ସୁଯୋଗ ପାଇଁ ବହୁତ-ବହୁତ ଶୁଭେଚ୍ଛା!!


    ମନେ ରଖନ୍ତୁ , ଏବେ କରୋନା ବିରୁଦ୍ଧରେ ଆମର ଲଢ଼େଇ ଜାରି ରହିଛି । କାମକୁ ବାହାରନ୍ତୁ , କିନ୍ତୁ ଦୁଇ ଗଜର ଦୂରତା , ମୁହଁରେ ମାସ୍କ ଏବଂ କ୍ରମାଗତ ପରିଷ୍କାର-ପରିଚ୍ଛନ୍ନତା , ଏହା ବହୁତ ଆବଶ୍ୟକ । ଜୀବନ ଏବଂ ଜୀବିକା , ଉଭୟର ସୁରକ୍ଷାର ଏହି ଲଢ଼େଇ ଉତ୍ତରପ୍ରଦେଶ ଜିତିବ ଏବଂ ଭାରତ ମଧ୍ୟ ଜିତିବ ।


    ବହୁତ-ବହୁତ କୃତଜ୍ଞତା!!


    **********

    
    
    (Release ID: 1634874) Visitor Counter : 8
    
    
      Read this release in: Telugu , English , Urdu , Marathi , Hindi , Assamese , Manipuri , Punjabi , Gujarati , Tamil , Kannada , Malayalam