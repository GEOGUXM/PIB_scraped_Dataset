      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ପରିବେଶ କ୍ଷେତ୍ରରେ ଭାରତ ଓ ଭୂଟାନ ସହଯୋଗ ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 03 JUN 2020 5:10PM by PIB Bhubaneshwar


    ପରିବେଶ କ୍ଷେତ୍ରରେ ସହଯୋଗ ବୃଦ୍ଧି ଲାଗି ଭାରତ ଓ ଭୂଟାନ ସରକାରଙ୍କ ମଧ୍ୟରେ ମୁଝାମଣାକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟ ବୈଠକରେ ମଞ୍ଜୁରି ମିଳିଛି ।


    ଏହି ବୁଝାମଣା ଉଭୟ ଦେଶ ମଧ୍ୟରେ ପରିବେଶ ସୁରକ୍ଷା ଓ ପ୍ରାକୃତିକ ସମ୍ପଦ ପରିଚାଳନା କ୍ଷେତ୍ରରେ ଦୃଢ ଓ ଦୀର୍ଘସୂତ୍ରୀ ସହଯୋଗ ସ୍ଥାପନରେ ସହାୟକ ହେବ ।


    ଉଭୟ ଦେଶର ଆଗ୍ରହ ଓ ଆବଶ୍ୟକତା ଅନୁଯାୟୀ ନିମ୍ନ କ୍ଷେତ୍ରରେ ସହଯୋଗ ବୃଦ୍ଧି ଲାଗି ବୁଝାମଣା ହେବ


    · ବାୟୁ


    · ବର୍ଜ୍ୟବସ୍ତୁ


    · ରାସାୟନିକ ପରିଚାଳନା


    · ଜଳବାୟୁ ପରିବର୍ତ୍ତନ


    · ଉଭୟ ଦେଶଙ୍କ ସହମତି ଅନୁଯାୟୀ ଅନ୍ୟ ଯେ କୌଣସି ବିଷୟ


    ଏହି ବୁଝାମଣା ସ୍ଵାକ୍ଷରିତ ତାରିଖଠାରୁ 10 ବର୍ଷ ପର୍ଯ୍ୟନ୍ତ ବଳବତ୍ତର ରହିବ । ଉଭୟ ପକ୍ଷର ସରକାରୀ ଓ ଗବେଷଣା ପ୍ରତିଷ୍ଠାନ ଏବଂ ବେସରକାରୀ ସଂସ୍ଥାମାନଙ୍କୁ ପରସ୍ପର ସହଯୋଗରେ କାର୍ଯ୍ୟ କରିବାକୁ ପ୍ରୋତ୍ସାହିତ କରାଯିବ । ଏହି ବୁଝାମଣା ଫଳରେ ଦୁଇ ଦେଶ ମଧ୍ୟରେ ଗବେଷଣା ଲବ୍ଧ ଜ୍ଞାନ, ଅନୁଭୂତି ଓ ଉତ୍ତମ କାର୍ଯ୍ୟଶୈଳୀର ଆଦାନପ୍ରଦାନ ଘଟିବ ଯାହାକି ଦୀର୍ଘସ୍ଥାୟୀ ବିକାଶ ଦିଗରେ କାର୍ଯ୍ୟ କରିବା ଲାଗି ସହାୟକ ହେବ ।


    **********

    
    
    (Release ID: 1629131) Visitor Counter : 11
    
    
      Read this release in: English , Urdu , Hindi , Assamese , Bengali , Manipuri , Punjabi , Gujarati , Tamil , Telugu