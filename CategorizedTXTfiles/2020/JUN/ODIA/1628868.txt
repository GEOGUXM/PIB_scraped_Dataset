      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସିଆଇଆଇର ବାର୍ଷିକ ଅଧିବେଶନ ଉଦଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 02 JUN 2020 6:35PM by PIB Bhubaneshwar


    ନମସ୍ତେ , ସର୍ବପ୍ରଥମେ , ସିଆଇଆଇ 125 ବର୍ଷ ସଫଳତା ପୂର୍ବକ ପୂରଣ କରିଥିବାରୁ ଆପଣମାନଙ୍କୁ ସମସ୍ତଙ୍କୁ ବହୁତ-ବହୁତ ଶୁଭକାମନା , ଶୁଭେଚ୍ଛା । ଏହି 125 ବର୍ଷର ଯାତ୍ରା ବହୁତ ଦୀର୍ଘ ହୋଇଥାଏ । ଅନେକଗୁଡ଼ିଏ ରହଣୀ ସ୍ଥଳ ଆସିଥିବ , ଅନେକ ଉତଥାନ-ପତନ ଆସିଥିବ , କିନ୍ତୁ ଶହେ ପଚିଶ ବର୍ଷ ପର୍ଯ୍ୟନ୍ତ ଏକ ସଂଗଠନକୁ ଚଳାଇବା , ଏହା ହେଉଛି ଏକ ବହୁତ ବଡ଼ କଥା । ଏଥିରେ ସମୟାନୁକୂଳ ପରିବର୍ତନ ଆସିଛି , ବ୍ୟବସ୍ଥା ସବୁ ପରିବର୍ତ୍ତିତ ହୋଇଛି , ମୁଁ ଏହି 125 ବର୍ଷ ମଧ୍ୟରେ ସିଆଇଆଇକୁ ସୁଦୃଢ଼ କରିବାରେ ଯେଉଁ ଯେଉଁ ଲୋକମାନେ ସେମାନଙ୍କର ଯୋଗଦାନ ଦେଇଛନ୍ତି , ସେ ସମସ୍ତ ମହାନୁଭବ ମାନଙ୍କୁ ମଧ୍ୟ ଶୁଭେଚ୍ଛା ଜଣାଉଛି । ଯେଉଁମାନେ ଆମ୍ଭମାନଙ୍କ ଗହଣରେ ନାହାଁନ୍ତି , ସେମାନଙ୍କୁ ମଧ୍ୟ ସାଦର ପ୍ରଣାମ ଜଣାଉଛି , ଆଉ ଭବିଷ୍ୟତରେ ଯେଉଁମାନେ ଏହାକୁ ସମ୍ଭାଳିବାକୁ ଯାଉଛନ୍ତି , ସେମାନଙ୍କୁ ମଧ୍ୟ ଅନେକ ଅନେକ ଶୁଭକାମନା ଜଣାଉଛି ।


    କରୋନାର ଏହି ସମୟକାଳ ମଧ୍ୟରେ , ଏହି ପ୍ରକାରର ଅନଲାଇନ କାର୍ଯ୍ୟକ୍ରମ ହିଁ ନ୍ୟୁ ନର୍ମାଲ ହୋଇ ଯାଉଛି । କିନ୍ତୁ ଏହା ମଧ୍ୟ ମାନବର ସବୁଠାରୁ ବଡ଼ ଶକ୍ତି ହୋଇଥାଏ କି ସେ ପ୍ରତ୍ୟେକ ଅସୁବିଧାରୁ ବାହାରକୁ ବାହାରିବାର ରାସ୍ତା ନିର୍ମାଣ କରି ନେଇଥାଏ । ଆଜି ମଧ୍ୟ ଆମକୁ ଯେଉଁଠି ଗୋଟିଏ ପଟେ ଭୂତାଣୁ ସହିତ ଲଢ଼ିବା ପାଇଁ କିଛି କଠୋର ପଦକ୍ଷେପ ନେବାକୁ ପଡ଼ିବ , ସେଇଠି ଅନ୍ୟ ପଟେ ଅର୍ଥନୀତିକୁ ମଧ୍ୟ ଧ୍ୟାନରେ ରଖିବାକୁ ପଡ଼ିବ । ଆମକୁ ଗୋଟିଏ ପଟେ ଦେଶବାସୀଙ୍କର ଜୀବନ ମଧ୍ୟ ବଂଚାଇବାକୁ ପଡ଼ିବ , ତ ଅନ୍ୟପଟେ ଦେଶର ଅର୍ଥନୀତିରେ ମଧ୍ୟ ସ୍ଥିରତା ଆଣିବାକୁ ପଡ଼ିବ , ଗତି ଦେବାକୁ ପଡ଼ିବ । ଏହି ପରିସ୍ଥିତିରେ ଆପଣ ଗେଟିଂ ଗ୍ରୋଥ ବ୍ୟାକର କଥା ଆରମ୍ଭ କରିଛନ୍ତି ଆଉ ନିଶ୍ଚିତ ରୂପେ ଏଥିପାଇଁ ଆପଣମାନେ ସମସ୍ତେ , ଭାରତୀୟ ଉଦ୍ୟୋଗ ଜଗତର ଲୋକମାନେ ହେଉଛନ୍ତି ପ୍ରଶଂସାର ପାତ୍ର । ବରଂ ମୁଁ ତ ଗେଟିଂ ଗ୍ରୋଥ ବ୍ୟାକ ରୁ ଆଗକୁ ଯାଇ ଏହା ମଧ୍ୟ କହିବି କି ହଁ , ଆମ୍ଭେମାନେ ନିଶ୍ଚିତ ରୂପେ ଆମର ଅଭିବୃଦ୍ଧିକୁ ଫେରି ପାଇ ପାରିବୁ । ଆପଣମାନଙ୍କ ମଧ୍ୟରୁ କିଛି ଜଣ ଏହା ଚିନ୍ତା କରି ପାରନ୍ତି କି ସଙ୍କଟର ଏହି ପରିସ୍ଥିତିରେ , ମୁଁ ଏତେ ଦୃଢ଼ତାର ସହିତ ଏହା କିପରି କହି ପାରୁଛି ।


    ମୋର ଏହି ଆତ୍ମବିଶ୍ୱାସର ଅନେକ କାରଣ ରହିଛି । ମୋତେ ଭାରତର ଦକ୍ଷତା ଏବଂ ସଙ୍କଟ ପରିଚାଳନା ଉପରେ ଭରସା ରହିଛି । ମୋର ଭାରତର ଦକ୍ଷତା ଏବଂ ଟେକ୍ନୋଲୋଜି ଉପରେ ମଧ୍ୟ ଭରସା ରହିଛି । ମୋର ଭାରତର ନବସୃଜନ ଏବଂ ବୁଦ୍ଧିମତା ଉପରେ ମଧ୍ୟ ଭରସା ଅଛି । ମୋର ଭାରତର କୃଷକ , ଏମଏସଏମଇ ଉଦ୍ୟୋଗ ଉପରେ ମଧ୍ୟ ଭରସା ରହିଛି । ମୋର ଭରସା ଭାରତର ଉଦ୍ୟୋଗର ନେତୃତ୍ୱ ଉପରେ , ଆପଣଙ୍କ ସମସ୍ତଙ୍କ ଉପରେ ଅଛି । ସେଥିପାଇଁ ମୁଁ କହି ରଖୁଛି- ହଁ , ଆମେ ନିଶ୍ଚୟ ଆମର ଅଭିବୃଦ୍ଧି ହାସଲ କରିବୁ । ଭାରତ ନିଶ୍ଚୟ ତା ’ ର ଅଭିବୃଦ୍ଧିକୁ ଫେରିବ ।


    ସାଥୀଗଣ , କରୋନା ଆମର ଗତିକୁ ମନ୍ଥର କରି ଦେଇଛି , କିନ୍ତୁ ଆଜି ଦେଶର ସବୁଠାରୁ ବଡ଼ ସତ୍ୟତା ଏହା ହେଉଛି କି ଭାରତ ଲକ ଡାଉନକୁ ପଛରେ ଛାଡ଼ି ଅନଲକ୍ ପ୍ରଥମ ପର୍ଯ୍ୟାୟରେ ପ୍ରବେଶ କରି ସାରିଛି । ଅନଲକ୍ ପ୍ରଥମ ପର୍ଯ୍ୟାୟରେ ଅର୍ଥନୀତିର ବହୁତ ବଡ଼ ଭାଗ ଖୋଲିଯାଇଛି । ଅନେକ ଭାଗ 8 ଜୁନ ପରେ ଖୋଲିବାକୁ ଯାଉଛି । ଅର୍ଥାତ ପୁନଃ ଅଭିବୃଦ୍ଧିକୁ ଫେରିବାର ଶୁଭାରମ୍ଭ ହୋଇ ସାରିଛି ।


    ଆଜି ଏହାସବୁ ଏଥିପାଇଁ କରି ପାରୁଛେ , କାରଣ ଯେତେବେଳେ ଦୁନିଆରେ କରୋନା ଭୂତାଣୁ ନିଜର ପାଦ ସମ୍ପ୍ରସାରଣ କରୁଥିଲା , ଭାରତ ଉଚିତ ସମୟରେ ସଠିକ ଭାବେ ଉପଯୁକ୍ତ ପଦକ୍ଷେପ ଉଠାଇଲା । ବିଶ୍ୱର ସମସ୍ତ ଦେଶ ଗୁଡ଼ିକ ତୁଳନା କରିବା ତ ଆଜି ଆମକୁ ଜଣାପଡ଼ୁଛି କି ଭାରତରେ ଲକଡାଉନର କେତେ ବ୍ୟାପକ ପ୍ରଭାବ ରହିଛି । ଏହି ଲକ ଡାଉନରେ ଭାରତ କରୋନା ବିରୁଦ୍ଧରେ ଯୁଦ୍ଧ ପାଇଁ ଶାରୀରିକ ସମ୍ବଳକୁ ପ୍ରସ୍ତୁତ କରିଛି , ନିଜର ମାନବ ସମ୍ବଳକୁ ମଧ୍ୟ ବଂଚାଇଛି । ଏଭଳି ସ୍ଥିତିରେ ପ୍ରଶ୍ନ ହେଉଛି କି ଏହା ଆଗକୁ କ ’ ଣ ? ଉଦ୍ୟୋଗଗୁଡ଼ିକର ନେତୃତ୍ୱ ନେଉଥିବା ବେଳେ ଆପଣମାନଙ୍କ ମନରେ ଏହି ପ୍ରଶ୍ନ ନିଶ୍ଚୟ ଥିବ କି ଏବେ ସରକାର କ ’ ଣ କରିବାକୁ ଯାଉଛନ୍ତି ? ଆତ୍ମନିର୍ଭର ଭାରତ ଅଭିଯାନ ବିଷୟରେ ମଧ୍ୟ ଆପଣଙ୍କର କିଛି ପ୍ରଶ୍ନ ଥିବ । ଏହା ହେଉଛି ବହୁତ ସ୍ୱାଭାବିକ , ସ୍ୱାଭାବିକ କଥା ।


    ସାଥୀଗଣ , କରୋନା ବିରୁଦ୍ଧରେ ଅର୍ଥନୀତିକୁ ପୁଣି ସୁଦୃଢ଼ କରିବା , ଆମର ସର୍ବାଧିକ ପ୍ରାଥମିକତା ଭିତରୁ ଗୋଟିଏ । ଏଥିପାଇଁ ସରକାର ଯାହା ନିଷ୍ପତ୍ତି ଏବେ ତୁରନ୍ତ ନେବାର ଆବଶ୍ୟକତା ଅଛି , ତାହା ନେଉଛନ୍ତି । ଆଉ ଏହା ସହିତ ଏଭଳି ନିଷ୍ପତ୍ତି ନିଆଯାଇଛି ଯାହା ଦୀର୍ଘସୂତ୍ରୀ ଭାବେ ଦେଶକୁ ସହାୟତା କରିପାରିବ ।


    ସାଥୀଗଣ , ପ୍ରଧାନମନ୍ତ୍ରୀ ଗରିବ କଲ୍ୟାଣ ଯୋଜନା , ଗରିବଙ୍କୁ ତୁରନ୍ତ ଲାଭ ଦେବାରେ ବହୁତ ସହାୟତା କରିଛି । ଏହି ଯୋଜନା ଅଧୀନରେ ପ୍ରାୟ 74 କୋଟି ହିତାଧିକାରୀଙ୍କ ପାଖରେ ରାଶନ ପହଂଚାଯାଇ ସାରିଛି । ପ୍ରବାସୀ ଶ୍ରମିକଙ୍କ ପାଇଁ ମଧ୍ୟ ମାଗଣାରେ ରା ସନ ପହଂଚାଯାଉଛି । ଏହା ବ୍ୟତୀତ ଏ ପର୍ଯ୍ୟନ୍ତ ଗରିବ ପରିବାରଗୁଡ଼ିକୁ 53 , 000 କୋଟି ଟଙ୍କାରୁ ଅଧିକ ଆର୍ଥିକ ସହାୟତା ଦିଆଯାଇଛି । ମହିଳା ହୁଅନ୍ତୁ , ଦିବ୍ୟାଙ୍ଗ ହୁଅନ୍ତୁ , ବୟସ୍କ ହୁଅନ୍ତୁ , ଶ୍ରମିକ ହୁଅନ୍ତୁ , ପ୍ରତ୍ୟେକଙ୍କୁ ଏହାଦ୍ୱାରା ଲାଭ ମିଳିଛି । ଲକଡାଉନ ସମୟରେ ସରକାର ଗରିବମାନଙ୍କୁ 8 କୋଟିରୁ ଅଧିକ ଗ୍ୟାସ ସିଲିଣ୍ଡର ବିତରଣ କରିଛନ୍ତି- ତାହା ମଧ୍ୟ ମାଗଣାରେ । କେବଳ ଏତିକି ହିଁ ନୁହେଁ , ଘରୋଇ କ୍ଷେତ୍ରରେ ପ୍ରାୟ 50 ଲକ୍ଷ କର୍ମଚାରୀଙ୍କ ଖାତାରେ 24 ପ୍ରତିଶତ ଇପିଏଫ ଯୋଗଦାନ ମଧ୍ୟ ସରକାର କରିଛନ୍ତି । ସେମାନଙ୍କ ଖାତାରେ ପ୍ରାୟ 800 କୋଟି ଟଙ୍କା ଜମା କରାଯାଇଛି ।


    ସାଥୀଗଣ , ଭାରତକୁ ପୁଣିଥରେ ଦ୍ରୁତ ବିକାଶର ପଥକୁ ଆଣିବା ପାଇଁ , ଆତ୍ମନିର୍ଭର ଭାରତ ଗଠନ ପାଇଁ 5ଟି କଥା ହେଉଛି ବହୁତ ଜରୁରୀ । ଉଦ୍ଦେଶ୍ୟ , ଅନ୍ତର୍ଭୁକ୍ତୀକରଣ , ନିବେଶ , ଭିତ୍ତିଭୂମି ଏବଂ ନବସୃଜନ । ନିକଟରେ ମଧ୍ୟ ଯେଉଁ କଠୋର ନିଷ୍ପତ୍ତି ନିଆଯାଇଛି , ଏଥିରୁ ମଧ୍ୟ ଆପଣମାନଙ୍କୁ ଏହି ସମସ୍ତ ଝଲକ ମିଳିଯିବ । ଏହି ନିଷ୍ପତ୍ତି ସହିତ ଆମେ ସମସ୍ତ କ୍ଷେତ୍ରକୁ ଭବିଷ୍ୟତ ପାଇଁ ପ୍ରସ୍ତୁତ କରିଛୁ । ଏହି କାରଣରୁ ଆଜି ଭାରତ ଏକ ନୂତନ ଅଭିବୃଦ୍ଧି ଆଧାରିତ ଭବିଷ୍ୟତ ଆଡ଼କୁ ଦ୍ରୁତ ଉଡାଣପାଇଁ ପ୍ରସ୍ତୁତ ଅଛି । ସାଥୀଗଣ , ଆମ ପାଇଁ ସଂସ୍କାର କୌଣସି କ୍ୱଚିତ ଅବା ବିକ୍ଷିପ୍ତ ନିଷ୍ପତ୍ତି ନୁହେଁ । ଆମ ପାଇଁ ସଂସ୍କାର ହେଉଛି ବିଧିବଦ୍ଧ ଯୋଜନାବଦ୍ଧ ସମନ୍ୱିତ ଏବଂ ଆନ୍ତଃସଂଯୋଗ ଏବଂ ଭବିଷ୍ୟତର ପ୍ରକ୍ରିୟା ।


    ଆମ ପାଇଁ ସଂସ୍କାରର ଅର୍ଥ ହେଉଛି ନିଷ୍ପତ୍ତି ନେବାର ସାହସ କରିବା ଆଉ , ତାକୁ ଯୁକ୍ତିଯୁକ୍ତ ଭାବରେ ପରିସମାପ୍ତି କରାଇବା । ଆଇବିସି ହେଉ , ବ୍ୟାଙ୍କ ବିଲୟ ହେଉ , ଜିଏସଟି ହେଉ , ଫେସଲେସ୍ ଆୟକର ନିର୍ଦ୍ଧାରଣର ବ୍ୟବସ୍ଥା ହେଉ , ଆମେ ସର୍ବଦା ବ୍ୟବସ୍ଥାଗୁଡ଼ିକରେ ସରକାରଙ୍କ ଦଖଲଗୁଡ଼ିକୁ କମ୍ କରିବା , ଘରୋଇ ଉଦ୍ୟୋଗ ପାଇଁ ଉତ୍ସାହଜନକ ଇକୋ ସିଷ୍ଟମ ଠିଆ କରିବା ଉପରେ ଗୁରୁତ୍ୱ ଦେଇଛୁ । ଏହି କାରଣରୁ ସରକାର ଆଜି ଏଭଳି ନୀତିଗତ ସଂସ୍କାର ମଧ୍ୟ କରୁଛନ୍ତି । ଯାହା ଉପରେ ଦେଶ ଆଶା ଓ ବିଶ୍ୱାସ ଛାଡ଼ି ଦେଇଥିଲା । ଯଦି ମୁଁ କୃଷି କ୍ଷେତ୍ରର କଥା କହିବି ତ ଆମର ଏଠାରେ ସ୍ୱାଧୀନତାର ପରେ ଯେଉଁ ନିୟମ – କାୟଦା କଟକଣା ତିଆରି ହେଲା , ସେଥିରେ କୃଷକମାନଙ୍କୁ ମଧ୍ୟସ୍ଥିଙ୍କ ହାତରେ ଛାଡ଼ି ଦିଆଯାଇଥିଲା । କୃଷକ କେଉଁଠାରେ ଫସଲ ବିକ୍ରି କରି ପାରିବ , କେଉଁଠାରେ ନୁହେଁ , ନିୟମ ବହୁତ କଡ଼ାକଡ଼ି ଥିଲା । କୃଷକମାନଙ୍କ ସହିତ ଦଶକ ଦଶକ ଧରି ହେଉଥିବା ଅନ୍ୟାୟକୁ ଦୂର କରିବାର ଇଚ୍ଛାଶକ୍ତି ଆମ ସରକାର ଦେଖାଇଲେ ।


    ଏପିଏମସି ଆଇନରେ ପରିବର୍ତନ ପରେ ଏବେ କୃଷକମାନଙ୍କୁ ମଧ୍ୟ ସେମାନଙ୍କର ଅଧିକାର ମିଳିବ । କୃଷକମାନେ ଏବେ ଯେଉଁଠାରେ ଚାହିଁବେ , ଯାହାକୁ ଚାହିଁବେ ଏବଂ ଯେତେବେଳେ ଚାହିଁବେ , ନିଜ ଫସଲ ବିକ୍ରି କରି ପାରିବେ । ଏହା ସହିତ ପଣ୍ୟାଗାରରେ ରଖା ଯାଉଥିବା କୃଷି ଉତ୍ପାଦ ଏବେ ଇଲେକ୍ଟ୍ରୋନିକ ଟ୍ରେଡିଂ ଜରିଆରେ ମଧ୍ୟ ବିକ୍ରି କରାଯାଇ ପାରିବ । ଆପଣ କଳ୍ପନା କରି ପାରିବେ କି ଏହାଦ୍ୱାରା କୃଷି ବ୍ୟବସାୟ ପାଇଁ କେତେ ନୂତନ ପଥ ଖୋଲିବାକୁ ଯାଉଛି । ସାଥୀଗଣ , ଏହିଭଳି ଭାବେ , ଆମର ଶ୍ରମିକମାନଙ୍କ କଲ୍ୟାଣକୁ ଧ୍ୟାନରେ ରଖି ରୋଜଗାରର ସୁଯୋଗ ବୃଦ୍ଧି କରିବା ପାଇଁ ଶ୍ରମ ସଂସ୍କାର ମଧ୍ୟ କରାଯାଉଛି ।


    ଯେଉଁ ଅଣ-ରଣନୀତିକ କ୍ଷେତ୍ରରେ ଘରୋଇ କ୍ଷେତ୍ରକୁ ଅନୁମତି ମଧ୍ୟ ନଥିଲା , ତାହାମଧ୍ୟ ଉନ୍ମୁକ୍ତ କରାଯାଇଛି । ଆପଣଙ୍କ ଧ୍ୟାନ ମଧ୍ୟ ଏ ଦିଗକୁ ଯାଇଥିବ କି ସମସ୍ତଙ୍କର ସହିତ-ସମସ୍ତଙ୍କର ବିକାଣ , ସମସ୍ତଙ୍କର ବିଶ୍ୱାସର ପଥରେ ଅଗ୍ରସର ହୋଇ ଆମେ ସେହି ନିଷ୍ପତ୍ତି ମଧ୍ୟ ନେଇଛୁ , ଯାହାର ଦାବୀ ବର୍ଷ-ବର୍ଷ ଧରି ହେଉଥିଲା । ସାଥୀଗଣ , ବିଶ୍ୱର ତୃତୀୟ ବୃହତମ ଦେଶ , ଯାହାପାଖରେ କୋଇଲାର ଭଣ୍ଡାର ହେଉ-କୋଇଲା ଖଣି ହେଉ , ଯାହା ପାଖରେ ଆପଣମାନଙ୍କ ଭଳି ସାହସୀ ଏବଂ ଉଦ୍ୟମୀ , ବ୍ୟବସାୟ ଜଗତର ନେତୃତ୍ୱ ଅଛନ୍ତି , କିନ୍ତୁ ପୁଣି ମଧ୍ୟ , ସେହି ଦେଶକୁ ବାହାରୁ କୋଇଲା ଆସୁ , କୋଇଲା ଆମଦାନୀ ହେଉ ତ ତାହାର କାରଣ କ ’ ଣ ? କେବେ ସରକାର ପ୍ରତିବନ୍ଧକ ସାଜିଛନ୍ତି , କେବେ ନୀତିଗୁଡ଼ିକ ପ୍ରତିବନ୍ଧକ ସାଜିଛି । କିନ୍ତୁ ଏବେ କୋଇଲା କ୍ଷେତ୍ରକୁ ଏହି ବନ୍ଧନ ଗୁଡ଼ିକରୁ ମୁକ୍ତ କରିବାର କାର୍ଯ୍ୟ କରି ଦିଆଯାଇଛି ।


    ଏବେ କୋଇଲା କ୍ଷେତ୍ରରେ ବାଣିଜ୍ୟିକ ଖନନକୁ ଅନୁମତି ଦିଆଯାଇଛି । ଆଂଶିକ ଉତ୍ତୋଳିତ ହୋଇଥିବା ବ୍ଲକଗୁଡ଼ିକୁ ମଧ୍ୟ ଆବଂଟନ କରିବାର ଅନୁମତି ଦିଆଯାଇଛି । ଏହିଭଳି ଭାବରେ ଖଣିଜ ପଦାର୍ଥ ପାଇଁ ମଧ୍ୟ ଏବେ କମ୍ପାନୀଗୁଡ଼ିକୁ ଉତ୍ତୋଳନ ସହିତ ଖନନ କାର୍ଯ୍ୟ ଏକ ସହିତ ହୋଇ ପାରିବ । ଏହି ନିଷ୍ପତ୍ତିର କେତେ ସୁଦୂର ପ୍ରସାରୀ ପରିଣାମ ହେବାକୁ ଯାଉଛି , ଏହା ଏହି କ୍ଷେତ୍ର ସହିତ ପରିଚିତ ଲୋକ ଭଲଭାବେ ଜାଣନ୍ତି ।


    ସାଥୀଗଣ , ସରକାର ଯେଉଁ ଦିଗରେ ବଢ଼ୁଛନ୍ତି , ସେଥିରେ ଆମର ଖଣିଜ କ୍ଷେତ୍ର ହେଉ , ଶକ୍ତି କ୍ଷେତ୍ର ହେଉ , ଗବେଷଣା ଏବଂ ଟେକ୍ନୋଲୋଜି ହେଉ , ପ୍ରତ୍ୟେକ କ୍ଷେତ୍ରରେ ଉଦ୍ୟୋଗକୁ ସୁଯୋଗ ମିଳିବ , ଏବଂ ଯୁବକମାନଙ୍କ ପାଇଁ ମଧ୍ୟ ନୂତନ ଅବସର ସୃଷ୍ଟି ହେବ । ଏହିସବୁଠାରୁ ମଧ୍ୟ ଆଗକୁ ବଢ଼ି , ଏବେ ଦେଶର ରଣନୀତିକ କ୍ଷେତ୍ରରେ ମଧ୍ୟ ଘରୋଇ କ୍ଷେତ୍ରର ଭାଗୀଦାରୀର ଏକ ବାସ୍ତବିକତା ସୃଷ୍ଟି ହୋଇଛି । ସେ ମହାକାଶ କ୍ଷେତ୍ରରେ ନିବେଶ କରିବା ହେଉ , ଆଣବିକ ଶକ୍ତି କ୍ଷେତ୍ରରେ ନୂତନ ସୁଯୋଗ ଖୋଜିବା ହେଉ , ସମ୍ଭାବନା ଆପଣଙ୍କ ପାଇଁ ସମ୍ପୁର୍ଣ୍ଣ ଭାବେ ଉନ୍ମୁକ୍ତ ରହିଛି ।


    ସାଥୀଗଣ , ଆପଣମାନେ ଏହା ଭଲ ଭାବେ ଜାଣନ୍ତି କି ଏମଏସଏମଇ କ୍ଷେତ୍ରର ଲକ୍ଷ-ଲକ୍ଷ ଶାଖା ଆମ ଦେଶ ପାଇଁ ଅର୍ଥନୈତିକ ଇଂଜିନ ଭଳି ଏମାନଙ୍କର ଦେଶର ଜିଡିପିରେ ବହୁତ ବଡ଼ ଯୋଗଦାନ ଦେଇଛନ୍ତି , ଏହି ଯୋଗଦାନ ପ୍ରାୟ ହେଉଛି 30 ପ୍ରତିଶତ । ଏମଏସଏମଇର ସଜ୍ଞା ସ୍ପଷ୍ଟ କରିବବା ଦାଦୀ ଦୀର୍ଘ ସମୟ ଧରି ଉଦ୍ୟୋଗ ଜଗତ କରୁଥିଲା , ତ ଏବେ ଏହା ପୂରଣ କରିଦିଆ ଯାଇଛି । ଏହାଦ୍ୱାରା ଏମଏସଏମଇଗୁଡ଼ିକୁ ବିନା କୌଣସି ଚିନ୍ତାରେ ଅଭିବୃଦ୍ଧି ହାସଲ କରି ପାରିବେ ଆଉ ସେମାନଙ୍କୁ ଏମଏସଏମଇର ଷ୍ଟାଟସ୍ ବଜାୟ ରଖିବା ପାଇଁ ଅନ୍ୟ ପଥରେ ଚାଲିବାର ଆବଶ୍ୟକତା ପଡ଼ିବ ନାହିଁ । ଦେଶର ଏମଏସଏମଇରେ କାର୍ଯ୍ୟ କରୁଥିବା କୋଟି କୋଟି ସାଥୀମାନଙ୍କୁ ଲାଭ ହେଉ , ଏଥିପାଇଁ 200 କୋଟି ଟଙ୍କା ପର୍ଯ୍ୟନ୍ତ ସରକାରୀ କ୍ରୟରେ ଗ୍ଲୋବାଲ ଟେଣ୍ଡରକୁ ଶେଷ କରି ଦିଆଯାଇଛି । ଏହାଦ୍ୱାରା ଆମର ଛୋଟ ଉଦ୍ୟୋଗକୁ ଅଧିକ ସୁଯୋଗ ମିଳି ପାରିବ । ଗୋଟିଏ ପଟେ ଆତ୍ମ ନିର୍ଭର ଭାରତ ପ୍ୟାକେଜ ଏମଏସଏମଇ କ୍ଷେତ୍ରର ଇଂଜିନ ପାଇଁ ଇନ୍ଧନର କାର୍ଯ୍ୟ କରିବ ।


    ସାଥୀଗଣ , ଏ ଯେଉଁ ନିଷ୍ପତ୍ତି ହେଉଛି ତାହାର ବାସ୍ତବିକତା ବୁଝିବା ପାଇଁ ଆଜି ବିଶ୍ୱ ସ୍ଥିତିକୁ ଦେଖିବା ଏମବଂ ବୁଝିବାର ବହୁତ ଆବଶ୍ୟକତା ରହିଛି । ଆଜି ବିଶ୍ୱର ସମସ୍ତ ଦେଶ , ପୂର୍ବ ତୁଳନାରେ ଜଣେ ଅନ୍ୟ ଜଣଙ୍କୁ ସହଯୋଗ କରିବା ପାଇଁ ଅଧିକ ଚାହୁଁଛନ୍ତି । ଦେଶରେ ଜଣେ ଅନ୍ୟଜଣଙ୍କର ଆବଶ୍ୟକତା ଆହୁରି ଅଧିକ ସୃଷ୍ଟି ହୋଇଛି । କିନ୍ତୁ ଏହା ସହିତ ଏହି ବିଚାର ମଧ୍ୟ ଚାଲୁଛି କି ପୁରୁଣା ଚିନ୍ତା , ପୁରୁଣା ରୀତିନୀତି , ପୁରୁଣା ନୀତି କେତେ ଉପଯୋଗୀ ସାବ୍ୟସ୍ତ ହେବ । ସ୍ୱାଭାବିକ ହେଉଛି କି ଏହି ସମୟରେ ନୂତନ ଭାବରେ ମନ୍ଥନ ଚାଲୁ ରହିଛି । ଆଉ ଏଭଳି ସମୟରେ ଭାରତ ଉପରେ ବିଶ୍ୱର ଆଶା , ଆକାଂକ୍ଷା ଆହୁରି ବୃଦ୍ଧି ପାଇଛି । ଆଜି ଦୁନିଆର ଭାରତ ଉପରେ ବିଶ୍ୱାସ ମଧ୍ୟ ବଢ଼ିଛି ଏବଂ ନୂତନ ଆଶା ସଂଚାର ହୋଇଛି । ଏବେ ଆପଣ ଦେଖିଥିବେ କି କରୋନାର ଏହି ସଙ୍କଟରେ ଯେତେବେଳେ କୌଣସି ଦେଶ ପାଇଁ ଅନ୍ୟ ଦେଶ ସହାୟତା କରିବା କଷ୍ଟକର ହେଉଥିଲା , ସୋତେବେଳେ ଭାରତ 150ରୁ ଅଧିକ ଦେଶକୁ ଡାକ୍ତରୀ ଉପକରଣ ପଠାଇ ସେମାନଙ୍କର ସହାୟତା କରିଛି । ସାଥୀଗଣ , ବିଶ୍ୱ ଏକ ବିଶ୍ୱସ୍ତ ଏବଂ ଭରସାଯୋଗ୍ୟ ସହଯୋଗୀ ଭାବେ ଭାରତର କ୍ଷମତା , ଦକ୍ଷତା ଏବଂ ଦୃଢ଼ତା ରହିଛି ବୋଲି ଅନୁଭବ କରିଛି ।


    ଆଜି ସମଗ୍ର ବିଶ୍ୱରେ ଭାରତ ପ୍ରତି ଯେଉଁ ବିଶ୍ୱାସ ସୃଷ୍ଟି ହୋଇଛି , ତାହାର ଆପଣ ସମସ୍ତେ ଭାରତର ଉଦ୍ୟୋଗ ଜଗତ ସଂପୂର୍ଣ୍ଣ ଲାଭ ଉଠାଇବା ଆବଶ୍ୟକ । ଏହା ହେଉଛି ଆପଣ ସମସ୍ତଙ୍କର ଦାୟିତ୍ୱ , ସିଆଇଆଇ ଭଳି ସଂଗଠନର ଦାୟିତ୍ୱ ହେଉଛି ଭାରତରେ ଉତ୍ପାଦନ ସହିତ ବିଶ୍ୱାସ , ଗୁଣବତା , ପ୍ରତିଦ୍ୱନ୍ଦିତା ମନୋଭାବ ତିନୋଟି ଜଡ଼ିତ ରହିଛି । ଆପଣ ଦୁଇ ପାଦ ଆଗକୁ ବଢ଼ିବେ , ସରକାର ଚାରି ପାଦ ଆଗକୁ ବଢ଼ି ଆପଣଙ୍କୁ ସହାୟତା କରିବେ । ପ୍ରଧାନମନ୍ତ୍ରୀ ଭାବେ ମୁଁ ଆପଣମାନଙ୍କୁ ଭରସା ଦେଉଛି କି ମୁଁ ଆପଣମାନଙ୍କ ସହିତ ଠିଆ ହୋଇଛି । ଭାରତୀୟ ଉଦ୍ୟୋଗ ଜଗତ ପାଇଁ ସମ୍ଭାବନାର ମହାସାଗର ଭଳି ରହିଛି । ମୋତେ ବିଶ୍ୱାସ କରନ୍ତୁ , ପୁଣି ଅଭିବୃଦ୍ଧି ହାସଲ କରନ୍ତୁ , ଏତେ କଠିନ ମଧ୍ୟ ନୁହେଁ । ଆଉ ସବୁଠାରୁ ବଡ଼ କଥା ହେଉଛି କି ଏବେ ଆପଣଙ୍କ ପାଖରେ , ଭାରତୀୟ ଉଦ୍ୟୋଗ ଜଗତ ପାଖରେ ଏକ ସ୍ପଷ୍ଟ ପଥ ରହିଛି । ଆତ୍ମନିର୍ଭର ଭାରତର ଅର୍ଥ ହେଉଛି କି ଏବେ ଆହୁରି ଅଧିକ ଦୃଢ଼ ହୋଇ ବିଶ୍ୱକୁ ପ୍ରଭାବିତ କରିବା ।


    ଆତ୍ମନିର୍ଭର ଭାରତ ବିଶ୍ୱ ଅର୍ଥନୀତି ସହିତ ସଂପୂର୍ଣ୍ଣ ଭାବେ ସମନ୍ୱିତ ମଧ୍ୟ ହେବ ଆଉ ସହାୟତା ମଧ୍ୟ ପ୍ରଦାନ କରିବ । କିନ୍ତୁ ଧ୍ୟାନ ରଖିବେ , ଆତ୍ମନିର୍ଭର ଭାରତର ଅର୍ଥ ମଧ୍ୟ ହେଉଛି ଏହା କି ଆମେ ରଣନୈତିକ କ୍ଷେତ୍ରରେ କାହା ଉପରେ ନିର୍ଭର କରିବା ନାହିଁ । ଭାରତରେ ସୁଦୃଢ଼ ଉଦ୍ୟୋଗ କ୍ଷେତ୍ର ସୃଷ୍ଟି କରିବା । ଏଭଳି ଉଦ୍ୟୋଗ ସୃଷ୍ଟି କରିବା ଯାହା ବିଶ୍ୱ ଶକ୍ତି ହୋଇ ପାରିବ । ନିଯୁକ୍ତି ସୁଯୋଗ ସୃଷ୍ଟି କରି ପାରିବ , ଆମ ଲୋକଙ୍କୁ ସଶକ୍ତ କରିବ । ଆମ ଦେଶର ଭବିଷ୍ୟତ ପାଇଁ ଭବିଷ୍ୟତର ସଂଜ୍ଞାକୁ ସମାଧାନ କରିବା ଦିଗରେ ସହାୟତା କରିବ । ଆମେ ଏ ପର୍ଯ୍ୟନ୍ତ ଏଭଳି ସ୍ଥନୀୟ ଶୃଙ୍ଖଳ ନୀତି ନିର୍ମାଣ କରିବା , ଯାହାଦ୍ୱାରା ନିବେଶ କରିବା , ସ୍ଥାନୀୟ ଉତ୍ପାଦକୁ ପ୍ରୋତ୍ସାହନ କରିବା , ଯାହା ବିଶ୍ୱ ଯୋଗାଣ ଶୃଙ୍ଖଳରେ ଭାରତର ଅଧିକ ଯୋଗଦାନକୁ ସୁଦୃଢ଼ କରିବ । ଏହି ଅଭିଯାନରେ ସିଆଇଆଇ ଭଳି ପ୍ରସିଦ୍ଧ ସଂସ୍ଥାକୁ ମଧ୍ୟ ନୂତନ ଭୂମିକାରେ ଆଗକୁ ଆସିବାକୁ ହେବ । ଏବେ ଆପଣଙ୍କୁ ବହୁମୁଖୀ ଉତ୍ସାହର ଚମ୍ପିୟାନ ହୋଇ ଆଗକୁ ଆସିବାର ଅଛି । ଆପଣଙ୍କୁ ଘରୋଇ ଉଦ୍ୟୋଗର ପୁନରୁଦ୍ଧାର ପାଇଁ ସୁଯୋଗ ସୃଷ୍ଟି କରିବାର ଅଛି । ପରବର୍ତ୍ତୀ ସ୍ତରର ଅଭିବୃଦ୍ଧିକୁ ସହାୟତା କରିବାର ଅଛି । ସମର୍ଥନ କରିବାର ଅଛି , ଆପଣଙ୍କ ଉଦ୍ୟୋଗକୁ ନିଜ ବଜାରକୁ ବିଶ୍ୱସ୍ତରରେ ସମ୍ପ୍ରସାରିତ କରିବାରେ ସହାୟତା କରିବାର ଅଛି ।


    ସାଥୀଗଣ , ଏବେ ଦେଶର ଆବଶ୍ୟକତା ରହିଛି କି ଦେଶରେ ଏଭଳି ଉତ୍ପାଦ ପ୍ରସ୍ତୁତ ହେଉ ଯାହା ମେଡ୍ ଇନ୍ ଇଣ୍ଡିଆ ହେଉ , ମେଡ଼୍ ଫର୍ ୱାଲ୍ଡ ହେଉ । କିପରି ଆମେ ଦେଶର ଆମଦାନୀ ଅତି କମ୍ କରିବ , ଏହାକୁ ନେଇ କ ’ ଣ ନୂଆ ଲକ୍ଷ୍ୟ ସ୍ଥିର କରାଯାଇ ପାରିବ ? ଆମେ ସମସ୍ତ କ୍ଷେତ୍ରର ଉତ୍ପାଦନ ବଢ଼ାଇବା ପାଇଁ ନିଜ ଲକ୍ଷ୍ୟ ସ୍ଥିର କରିବାକୁ ହେବ । ଏହି ସନ୍ଦେଶ ଆଜି ମୁଁ ଉଦ୍ୟୋଗ କ୍ଷେତ୍ରକୁ ଦେବାକୁ ଚାହୁଁଛି ଆଉ ଦେଶ ଏହି ଆଶା ଆପଣମାନଙ୍କଠାରୁ ରଖୁଛି ।


    ସାଥୀଗଣ , ଦେଶରେ ଉତ୍ପାଦନକୁ , ମେକ୍ ଇନ୍ ଇଣ୍ଡିଆକୁ ରୋଜଗାରର ବଡ଼ ମାଧ୍ୟମ କରିବା ପାଇଁ ଆପଣଙ୍କ ଭଳି ସମସ୍ତ ଉଦ୍ୟୋଗୀ ସଂଗଠନ ସହିତ ଚର୍ଚ୍ଚା କରି ଅନେକ ଅଗ୍ରାଧିକାର କ୍ଷେତ୍ରକୁ ଚିହ୍ନଟ କରାଯାଇଛି । ଏଥିରେ ଆସବାବପତ୍ର , ଏୟାର କଣ୍ଡିସନର , ଚମଡ଼ା ଏବଂ ଯୋତା , ଏହି ତିନୋଟି କ୍ଷେତ୍ରରେ କାର୍ଯ୍ୟ ଆରମ୍ଭ ହୋଇ ଯାଇଛି । କେବଳ ଏୟାର କଣ୍ଡିସନକୁ ନେଇ ଆମେ ନିଜର ଚାହିଦାର 30 ପ୍ରତିଶତରୁ ଅଧିକ ଆମଦାନୀ କରୁଛୁ । ଏ କ୍ଷେତ୍ରରେ ଆମକୁ ଦ୍ରୁତ ଗତିରେ କାମ କରିବାର ଅଛି । ସେହିପରି ବିଶ୍ୱର ଦ୍ୱିତୀୟ ସବୁଠାରୁ ବଡ଼ ଚମଡ଼ା ଉତ୍ପାଦନ ହେବା ସତ୍ୱେ , ବିଶ୍ୱ ରପ୍ତାନୀରେ ଆମର ଅଂଶ ବହୁତ କମ୍ ରହିଛି ।


    ସାଥୀଗଣ , କେତେ ମଧ୍ୟ କ୍ଷେତ୍ର ହେଉ , ଯେଉଁଥିରେ ଆମେ ବହୁତ ଭଲ କରି ପାରିବା । ବିଗତ ବର୍ଷଗୁଡ଼ିକରେ ଆପଣ ସମସ୍ତ ସାଥୀମାନଙ୍କର ସହଯୋଗରେ ହିଁ ବନ୍ଦେ ଭାରତ ଭଳି ଆଧୁନିକ ଟ୍ରେନ ପ୍ରସ୍ତୁତ ହୋଇଛି । ଦେଶ ଆଜି ମେଟ୍ରୋର କୋଚ୍ ରପ୍ତାନୀ କରୁଛି । ଏହିଭଳି ଭାବେ ମୋବାଇଲ ଫୋନ ଉତ୍ପାଦନ ହେଉ , ପ୍ରତିରକ୍ଷା ଉତ୍ପାଦ ହେଉ , ଅନେକ କ୍ଷେତ୍ରରେ ଆମଦାନୀ ଉପରେ ଆମର ନିର୍ଭରଶୀଳତାକୁ କମ୍ କରିବାର ପ୍ରୟାସ କରାଯାଉଛି । ଆଉ ମୁଁ ବହୁତ ଗର୍ବର ସହିତ କହିବି କି କେବଳ 3 ମାସ ମଧ୍ୟରେ ହିଁ ବ୍ୟକ୍ତିଗତ ସୁରକ୍ଷା ଉପକରଣ-ପିପିଇର କୋଟି-କୋଟି ଶହ-ଶହ କୋଟିର ଉଦ୍ୟୋଗ ଆପଣମାନେ ହିଁ ପ୍ରସ୍ତୁତ କରିଛନ୍ତି । ତିନି ମାସ ପୂର୍ବରୁ ଭାରତରେ ଗୋଟିଏ ମଧ୍ୟ ପିପିଇ ନିର୍ମାଣ ହେଉ ନ ଥିଲା , ଆଜି ଭାରତରେ ଗୋଟିଏ ଦିନରେ ତିନି ଲକ୍ଷ ପିପିଇ କିଟ୍ ନିର୍ମାଣ ହେଉଛି , ତ ଏହା ହେଉଛି ଆମ ଉଦ୍ୟୋଗ ଜଗତର ସାମର୍ଥ୍ୟ । ଆପଣଙ୍କର ଏହି ସାମର୍ଥ୍ୟର ବ୍ୟବହାର ପ୍ରତ୍ୟେକ କ୍ଷେତ୍ରରେ ବୃଦ୍ଧି କରିବାର ଅଛି । ମୋର ତ ସିଆଇଆଇର ସମସ୍ତ ସାଥୀମାନଙ୍କୁ ଏହା ମଧ୍ୟ ଅନୁରୋଧ କି , ଗ୍ରାମୀଣ ଅର୍ଥନୀତିରେ ନିବେଶ ଏବଂ କୃଷକଙ୍କ ସହିତ ଭାଗୀଦାରୀର ରାସ୍ତା ଖୋଲିବାର ମଧ୍ୟ ସଂପୂର୍ଣ୍ଣ ଲାଭ ଉଠାନ୍ତୁ । ଏବେ ତ ଗାଁ ପାଖରେ ହିଁ ସ୍ଥାନୀୟ କୃଷି ଉତ୍ପାଦର କ୍ଲଷ୍ଟର୍ସ ପାଇଁ ଜରୁରୀ ଭିତ୍ତିଭୂମି ପ୍ରସ୍ତୁତ କରାଯାଉଛି । ଏଥିରେ ସିଆଇଆଇର ସମସ୍ତ ସଭ୍ୟ ପାଇଁ ବହୁତ ସୁଯୋଗ ରହିଛି ।


    ସାଥୀଗଣ , କୃଷି ହେଉ , ମତ୍ସ୍ୟଚାଷ ହେଉ , ଖାଦ୍ୟ ପ୍ରକ୍ରିୟାକରଣ ହେଉ , ଜୋତା ହେଉ , ଫାର୍ମା କ୍ଷେତ୍ର ହେଉ , ଅନେକ କ୍ଷେତ୍ରରେ ନୂତନ ସୁଯୋଗର ଦ୍ୱାର ଆପଣଙ୍କ ପାଇଁ ଖୋଲିଛି । ସରକାର ସହରଗୁଡ଼ିକରେ ପ୍ରବାସୀମାନଙ୍କ ପାଇଁ ଆବାସ ଉପଲବ୍ଧ କରାଇବା ପାଇଁ ଯେଭଳି ଭାବରେ ଭଡ଼ା ଯୋଜନା ଘୋଷଣା କରିଛନ୍ତି , ସେଥିରେ ମଧ୍ୟ ଆପଣ ସମସ୍ତ ସାଥୀମାନଙ୍କୁ ମୁଁ ସକ୍ରିୟା ଭାଗିଦାରୀ ପାଇଁ ଆମନ୍ତ୍ରିତ କରୁଛି ।


    ସାଥୀଗଣ , ଆମ ସରକାର ଘରୋଇ କ୍ଷେତ୍ରକୁ ଦେଶର ବିକାଶ ଯାତ୍ରାର ସହଭାଗୀ ମାନୁଛନ୍ତି । ଆତ୍ମନିର୍ଭର ଭାରତ ଅଭିଯାନ ସହିତ ଜଡ଼ିତ ଆପଣଙ୍କର ସମସ୍ତ ଆବଶ୍ୟକତାର ଧ୍ୟାନ ରଖାଯିବ । ଆପଣଙ୍କର ସମସ୍ତ ହିତଧାରକଙ୍କ ସହିତ ମୁଁ କ୍ରମାଗତ ଭାବେ ଆଲୋଚନା କରୁଛି ଏବଂ ଏହି ପ୍ରକ୍ରିୟା ଆଗକୁ ମଧ୍ୟ ଜାରି ରହିବ । ମୁଁ ଆପଣମାନଙ୍କୁ ଅନୁରୋଧ କରୁଛି ଆପଣ ପତ୍ୟେକ କ୍ଷେତ୍ର ସମ୍ପର୍କରେ ବିସ୍ତୃତ ଅଧ୍ୟୟନ କରନ୍ତୁ , ସଚେତନତା ସୃଷ୍ଟି କରନ୍ତୁ , ପରିକଳ୍ପନାଗୁଡ଼ିକର ବିକାଶ କରନ୍ତୁ , ବହୁତ ଭାବନ୍ତୁ , ଆମେ ସମସ୍ତେ ଏକାଠି ହୋଇ ଅଧିକ ଗଠନାତ୍ମକ ସଂସ୍କାର ଆଣିବା , ଯାହା ଆମ ଦେଶର ଅର୍ଥନୈତିକ ଗତିବିଧିରେ ପରିବର୍ତ୍ତନ ଆଣିବ ।


    ଆମେ ମିଳିମିଶି ଆତ୍ମନିର୍ଭର ଭାରତ ନିର୍ମାଣ କରିବା , ସାଥୀଗଣ , ଆସନ୍ତୁ , ଦେଶକୁ ଆତ୍ମନିର୍ଭର କରିବାର ସଂକଳ୍ପ ନେବା । ଏହି ସଂକଳ୍ପକୁ ପୂରଣ କରିବା ପାଇଁ ନିଜର ସଂପୂର୍ଣ୍ଣ ଶକ୍ତି ଲଗାଇ ଦେବା । ସରକାର ଆପଣଙ୍କ ସହିତ ଠିଆ ହୋଇଛନ୍ତି । ଆପଣ ଦେଶର ଲକ୍ଷ୍ୟ ସହିତ ଠିଆ ହୁଅନ୍ତୁ । ଆପଣ ସଫଳ ହେବେ , ଆମେ ସଫଳ ହେବା , ତ ଦେଶ ନୂତନ ଶିଖରରେ ପହଂଚିବ , ଆତ୍ମନିର୍ଭର ହୋଇ ପାରିବ । ପୁଣିଥରେ ସିଆଇଆଇକୁ 125 ବର୍ଷ ପୂରଣ ହେବା ଅବସରରେ ମୁଁ ବହୁତ-ବହୁତ ଶୁଭକାମନା ଜଣାଉଛି । ବହୁତ-ବହୁତ ଧନ୍ୟବାଦ !!


    **********

    
    
    (Release ID: 1628868) Visitor Counter : 11
    
    
      Read this release in: Hindi , Gujarati , English , Urdu , Marathi , Manipuri , Bengali , Assamese , Punjabi , Tamil , Telugu , Kannada , Malayalam