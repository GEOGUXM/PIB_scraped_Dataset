      PIB Headquarters

      କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ନରେନ୍ଦ୍ର ସିଂହ ତୋମରଙ୍କ ଦ୍ୱାରା ହେଲିକୋପ୍ଟର ଯୋଗେ ପଙ୍ଗପାଳ ଦମନ ଅଭିଯାନ ଆରମ୍ଭ
      • ପଙ୍ଗପାଳ ଦଳ ଉପରେ ହେଲିକୋପ୍ଟରରୁ କୀଟନାଶକ ସିଞ୍ଚନ କରାଯିବ
      • ଏହି ହେଲିକୋପ୍ଟର ପ୍ରାରମ୍ଭିକ ଅବସ୍ଥାରେ ଉତ୍ତରଲାଇ ଓ ବାଡ଼ମେର ବାୟୁସେନା ଘାଟିରେ ରହିବ ଏବଂ ରାଜସ୍ଥାନର ବାଡ଼ମେର, ଜୟସଲମେର, ବିକାନିର, ଯୋଧପୁର ଓ ନାଗଉରର ମରୁଭୂମି ଅଞ୍ଚଳରେ ପଙ୍ଗପାଳ ନିୟନ୍ତ୍ରଣ କାର୍ଯ୍ୟରେ ଲାଗିବ
      • ଶ୍ରୀ ତୋମର କହିଛନ୍ତି ସରକାର ସଂପୂର୍ଣ୍ଣ ପ୍ରସ୍ତୁତ । ପଙ୍ଗପାଳ ଦମନ ପାଇଁ ସ୍ପ୍ରେୟିଂ ମେସିନ, ଯାନବାହନ ଓ ଲୋକଶକ୍ତି ସଂଖ୍ୟା ବଢ଼ାଇ ଦିଆଯାଇଛି
      • ରାଜ୍ୟ ସରକାରଙ୍କ ସହ ଉତ୍ତମ ସମନ୍ୱୟ ରଖି ଏହି ଅଭିଯାନ ଆରମ୍ଭ ହୋଇଛି
      Posted On: 30 JUN 2020 8:41PM by PIB Bhubaneshwar


    କେନ୍ଦ୍ର ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ନରେନ୍ଦ୍ର ସିଂହ ତୋମର ପଙ୍ଗପାଳ ଦମନ ପାଇଁ ହେଲିକୋପ୍ଟରରୁ କୀଟନାଶକ ସିଞ୍ଚନ କାର୍ଯ୍ୟର ଶୁଭାରମ୍ଭ କରିଛନ୍ତି । ସିଞ୍ଚନ ଯନ୍ତ୍ର ସୁବିଧା ଥିବା ଏକ ବେଲ୍‌ ହେଲିକୋପ୍ଟର ଉତ୍ତରପ୍ରଦେଶର ଗୌତମବୁଦ୍ଧ ନଗର ଅନ୍ତର୍ଗତ ନୋଏଡ଼ାର ଏକ ହେଲିପ୍ୟାଡରୁ ଏହି ଅଭିଯାନ ଆରମ୍ଭ ହୋଇଛି । ଏହି ହେଲିକୋପ୍ଟର ରାଜସ୍ଥାନର ବାଡ଼ମେର ସ୍ଥିତ ଉତ୍ତରଲାଇ ବାୟୁସେନା ଘାଟିରେ ରହିବ ଏବଂ ସେଠାରୁ ପଙ୍ଗପାଳ ଦମନ କାର୍ଯ୍ୟରେ ନିୟୋଜିତ ହେବ । ରାଜସ୍ଥାନର ବାଡ଼ମେର , ଜୟସଲମେର , ବିକାନିର , ଯୋଧପୁର ଓ ନାଗଉର ଆଦି ମରୁଭୂମି ଅଞ୍ଚଳରେ ଏବେ ପଙ୍ଗପାଳ ଉପଦ୍ରବ ଦେଖାଦେଇଛି । ତାହାକୁ ନିୟନ୍ତ୍ରଣ କରିବା ପାଇଁ ଏହି ହେଲିକୋପ୍ଟରରୁ ଔଷଧ ସିଞ୍ଚନ କରାଯିବ । 206-ବି 3 ଶ୍ରେୀଣୀର ଏହି ହେଲିକୋପ୍ଟରରେ ଏକକ ଚାଳକ ସୁବିଧା ଅଛି । ଏଥିରେ ଥରକେ 250 ଲିଟର କୀଟନାଶକ ରଖି ସିଞ୍ଚନ କରିବାର ସୁବିଧା ଉପଲବ୍ଧ । ଥରକେ ଏହା 25ରୁ 50 ହେକ୍ଟର ଅଞ୍ଚଳରେ କୀଟନାଶକ ସିଞ୍ଚନ କରିପାରିବ । ଏହି ଅଭିଯାନ ପାଇଁ ବେସାମରିକ ବିମାନ ଚଳାଚଳ ମନ୍ତ୍ରଣାଳୟର ମହାନିର୍ଦେଶାଳୟ ପକ୍ଷରୁ ଅନୁମତି ପ୍ରଦାନ କରାଯାଇଛି ।


    ପରେ ଗଣମାଧ୍ୟମ ସହ କଥାବାର୍ତ୍ତାବେଳେ ଶ୍ରୀ ତୋମର କହିଛନ୍ତି ଯେ ଦୀର୍ଘ 26 ବର୍ଷର ବ୍ୟବଧାନ ପରେ ଗତବର୍ଷ ଭାରତରେ ପଙ୍ଗପାଳ ଆକ୍ରମଣ ଦେଖାଦେଇଥିଲା । ଏହାକୁ ଭଲଭାବେ ନିୟନ୍ତ୍ରିତ କରିବାପାଇଁ କେନ୍ଦ୍ର ସରକାର ରାଜ୍ୟ ସରକାରଙ୍କ ସହ ଉତ୍ତମ ସମନ୍ୱୟ ରଖି କାର୍ଯ୍ୟ କରୁଛନ୍ତି । ସେ କହିଛନ୍ତି ଯେ ଏଥର ପଙ୍ଗପାଳ ଆକ୍ରମଣ ଗତବର୍ଷଠାରୁ ଅଧିକ କ୍ଷତିକାରକ ହେବ ବୋଲି ଅନୁମାନ କରାଯାଉଛି । ସେଥିପାଇଁ ସବୁ ରାଜ୍ୟ ସରକାରଙ୍କୁ ସତର୍କ କରାଇ ଦିଆଯାଇଛି । କେନ୍ଦ୍ର ସରକାର ମଧ୍ୟ ଏଥିପାଇଁ ପ୍ରସ୍ତୁତ ରହିବା ସହ ଅଧିକରୁ ଅଧିକ ମେସିନ , ଯାନବାହନ ଓ ଲୋକବଳକୁ ନିୟୋଜିତ କରିଛନ୍ତି । ଏହି ସମସ୍ୟାର ମୁକାବିଲା ପାଇଁ ଆବଶ୍ୟକ ପଡିଲେ ରାଜ୍ୟ ପ୍ରାକୃତିକ ବିପର୍ଯ୍ୟୟ ପାଣ୍ଠିରୁ ଅର୍ଥ ଖର୍ଚ୍ଚ କରିବାକୁ ରାଜ୍ୟ ସରକାରଙ୍କୁ ପରାମର୍ଶ ଦିଆଯାଇଛି । ପ୍ରଥମ ଥର ପାଇଁ ପଙ୍ଗପାଳ ଦମନ ଅଭିଯାନରେ ଡ୍ରୋନ ବ୍ୟବହାର କରାଯାଇଛି । ଆଜି ମଧ୍ୟ ଆକାଶମାର୍ଗରୁ ହେଲିକୋପ୍ଟର ସାହାଯ୍ୟରେ କୀଟନାଶକ ସିଞ୍ଚନ କାର୍ଯ୍ୟ ଆରମ୍ଭ ହୋଇଛି । ଡ୍ରୋନ ଓ ହେଲିକୋପ୍ଟର ମୁତୟନ ପାଇଁ ଅନୁମତି ଦେଇଥିବାରୁ ସେ କେନ୍ଦ୍ର ବେସାମରିକ ବିମାନ ଚଳାଚଳ ମନ୍ତ୍ରଣାଳୟକୁ ଧନ୍ୟବାଦ ଜଣାଇଛନ୍ତି । ଶ୍ରୀ ତୋମର କହିଛନ୍ତି ଯେ ଆକାଶମାର୍ଗରୁ କୀଟନାଶକ ସିଞ୍ଚନ ପାଇଁ ବ୍ରିଟେନର ଏକ କମ୍ପାନୀଠାରୁ 5ଟି ସ୍ପ୍ରେୟର ମେସିନ କିଣିବାକୁ ନିର୍ଦ୍ଦେଶ ଦିଆଯାଇଛି । ଏହି ମେସିନ ଆସିଗଲେ ସେଗୁଡିକୁ ଭାରତୀୟ ବାୟୁସେନାର ହେଲିକୋପ୍ଟରରେ ଖଞ୍ଜାଯାଇ ପଙ୍ଗପାଳ ଦମନ କାର୍ଯ୍ୟକୁ ବ୍ୟାପକ କରାଯିବ । ଏହି କାର୍ଯ୍ୟକ୍ରମରେ ବିଭାଗୀୟ ରାଷ୍ଟ୍ରମନ୍ତ୍ରୀ ଶ୍ରୀ କୈଳାସ ଚୌଧୁରୀ , ପୂର୍ବତନ ମନ୍ତ୍ରୀ ତଥା ସାଂସଦ ମହେଶ ଶର୍ମା , କୃଷି ସଚିବ ସଂଜୟ ଅଗ୍ରୱାଲ ପ୍ରମୁଖ ଉପସ୍ଥିତ ଥିଲେ ।


    ପଙ୍ଗପାଳ ଆକ୍ରମଣର ମୁକାବିଲା ପାଇଁ ଗତ ମେ 27 ତାରିଖରେ କ୍ୟାବିନେଟ ସଚିବଙ୍କ ଅଧ୍ୟକ୍ଷତାରେ ଏକ ବୈଠକ ବସିଥିଲା । ଏଥିରେ ଡ୍ରୋନ ଓ ହେଲିକୋପ୍ଟର ମୁତୟନ କରିବାକୁ ନିଷ୍ପତ୍ତି ନିଆଯିବା ସହ ଏହି କାମରେ କୃଷି ମନ୍ତ୍ରଣାଳୟକୁ ସାହାଯ୍ୟ କରିବାକୁ ବେସାମରିକ ବିମାନ ଚଳାଚଳ ମନ୍ତ୍ରଣାଳୟକୁ ନିର୍ଦ୍ଦେଶ ଦିଆଯାଇଥିଲା । ଏହାଛଡା ଆବଶ୍ୟକ ଉପକରଣ ଓ ସାଜସରଞ୍ଜାମ ବ୍ୟବସ୍ଥ୍ରା କରିବାକୁ ମଧ୍ୟ ନିର୍ଦ୍ଦେଶ ଜାରି ହୋଇଥିଲା । ଏହାପରେ ଏକ ଆନ୍ତଃ ମନ୍ତ୍ରଣାଳୟ କ୍ଷମତାପ୍ରାପ୍ତ କମିଟି ଅତିରିକ୍ତ କୃଷି ସଚିବଙ୍କ ଅଧ୍ୟକ୍ଷତାରେ ଗଠିତ ହୋଇ ଆବଶ୍ୟକ ସାମଗ୍ରୀ ଯୋଗାଡ଼ ଏବଂ ହେଲିକୋପ୍ଟରରୁ ଔଷଧ ସିଞ୍ଚନ ପ୍ରକ୍ରିୟା କାର୍ଯ୍ୟର ତଦାରଖ ବ୍ୟବସ୍ଥା କରିବାକୁ ଦାୟିତ୍ୱ ନେଇଥିଲା । ଏହି କମିଟିରେ ବେସାମରିକ ବିମାନ ଚଳଚଳ ମନ୍ତ୍ରଣାଳୟ , ପବନହଂସ , ଡିସିଜିଏ , ଏୟାର ଇଣ୍ଡିଆ ଏବଂ ଡିଏସ୍‌ସିର ପ୍ରତିନିଧିମାନେ ସଦସ୍ୟ ଅଛନ୍ତି ।


    କମିଟିର ସୁପାରିସ ଅନୁସାରେ ଉଚ୍ଚ ଗଛ ତଥା ଅଗମ୍ୟ ଇଲାକାରେ ଆଶ୍ରା ନେଇଥିବା ପଙ୍ଗପାଳମାନଙ୍କୁ ନିପାତ କରିବା ପାଇଁ ଡିଏସ୍‌ସିଏଫ୍‌ୟୁ 5ଟି କମ୍ପାନୀକୁ ଡ୍ରୋନ ସେବା ଯୋଗାଇ ଦେବାକୁ ନିୟୋଜିତ କରିଥିଲା । ପ୍ରତ୍ୟେକ କମ୍ପାନୀ ଏଥିପାଇଁ 5ଟି ଲେଖାଏଁ ଡ୍ରୋନ ବ୍ୟବହାର କରିଥିଲେ । ଏପର୍ଯ୍ୟନ୍ତ ଜୟସଲମେର , ବାଡ଼ମେର , ଯୋଧପୁର , ବିକାନିର ଓ ନାଗଉର ଅଞ୍ଚଳରେ 12ଟି ଡ୍ରୋନ ପଙ୍ଗପାଳ ଦମନରେ ଲାଗିଛି । ଆବଶ୍ୟକ ବିଧିବ୍ୟବସ୍ଥା ଚୂଡାନ୍ତ କରି ପଙ୍ଗପାଳ ଦମନ କ୍ଷେତ୍ରରେ ଡ୍ରୋନ ମୁତୟନ କରିବାରେ ଭାରତ ବିଶ୍ୱର ପ୍ରଥମ ଦେଶ । ଡ୍ରୋନ ବ୍ୟବହାର ସୁବିଧା ହେଲା , ଏହଦ୍ୱାରା ଅତି ଉଚ୍ଚ ଗଛ ଏବଂ ଅଗମ୍ୟ ଅଞ୍ଚଳରେ ରହିଥିବା ପଙ୍ଗପାଳଙ୍କୁ ସହଜରେ ବିଷ ପକାଇ ମାରିହେବ । ଗୋଟିଏ ଡ୍ରୋନ ଏକ ଘଣ୍ଟାରେ 16ରୁ 17 ହେକ୍ଟର ଅଞ୍ଚଳରେ ଔଷଧ ସିଞ୍ଚନ କାର୍ଯ୍ୟ କରିବାକୁ ସମର୍ଥ । ଚାରି ଘଣ୍ଟାରେ 70 ହେକ୍ଟର ଅଞ୍ଚଳରେ ଏହା ପଙ୍ଗପାଳ ଦମନ କରିବାର ସାମର୍ଥ୍ୟ ରଖିଛି । ଏ କ୍ଷେତ୍ରରେ ଏମ୍‌ଓସିଏ ଡ୍ରୋନ ଚଳଚଳ ସଂକ୍ରାନ୍ତ କଟକଣାକୁ କୋହଳ କରିଛି । ଇଞ୍ଜିନ ଦ୍ୱାରା ଚାଳିତ ୫୦ କେଜି ଓଜନ ବିଶିଷ୍ଟ ଡ୍ରୋନ ରାତିରେ ଉଡାଣ କରି ଏହି ପଙ୍ଗପାଳ ଦମନ କାର୍ଯ୍ୟରେ ନିୟୋଜିତ ହେବାକୁ ଅନୁମତି ପାଇଛି ।


    ଏବେ ପଙ୍ଗପାଳ ଦମନ କାର୍ଯ୍ୟରେ 60ଟି ଦଳକୁ ନିୟୋଜିତ କରାଯାଇଛି । ସେମାନଙ୍କ ପାଖରେ ଆବଶ୍ୟକ ଉପକରଣ ଯାନବାହନ ଆଦି ରହିଛି । ଏଥିରେ 200ରୁ ଅଧିକ କେନ୍ଦ୍ର ସରକାରୀ କର୍ମଚାରୀ କାମ କରୁଛନ୍ତି । ରାଜସ୍ଥାନ , ମଧ୍ୟପ୍ରଦେଶ , ପଞ୍ଜାବ , ଗୁଜରାଟ , ମହାରାଷ୍ଟ୍ର , ଛତିଶଗଡ଼ , ହରିଆନା , ଉତ୍ତରପ୍ରଦେଶ ଏବଂ ବିହାର ସରକାରଙ୍କୁ ସମ୍ଭାବ୍ୟ ପଙ୍ଗପାଳ ଆକ୍ରମଣ ନେଇ ସଂପୃକ୍ତ ନିୟନ୍ତ୍ରକ ଦପ୍ତର ସତର୍କ କରାଇ ଦେଇଛି । କେନ୍ଦ୍ର ସରକାରଙ୍କ 10ଜଣ ସର୍କଲ ଅଧିକାରୀ ଏବେ ରାଜସ୍ଥାନର ଜୟସଲମେର , ବିକାନିର , ଫଲୋଡି , ବାଡ଼ମେର , ଜାଲୋର , ଚୁରୁ , ନାଗଉର ତଥା ଗୁଜରାଟର ସୁରତଗଡ଼ , ପାଲନପୁର ଓ ଭୁଜରେ ମୁତୟନ ହୋଇଛନ୍ତି । ଏହି ଅଧିକାରୀମାନେ ପ୍ରାୟ 2ଲକ୍ଷ ବର୍ଗ କିଲୋମିଟର ମରୁଭୂମି ଅଞ୍ଚଳରେ ପଙ୍ଗପାଳଙ୍କ ଗତିବିଧି ଏବଂ ସେମାନଙ୍କ ଦମନ କାର୍ଯ୍ୟ ତଦାରଖ କରୁଛନ୍ତି । ଏଥିପାଇଁ ଜୟପୁର , ଆଜମେର , ଶିବପୁର , ଫଜିଲିକା ଏବଂ ଝାନ୍‌ସୀରେ ଅସ୍ଥାୟୀ ପଙ୍ଗପାଳ ଦମନ ଶିବିରମାନ ଖୋଲାଯାଇଛି ।


    ରାଜ୍ୟ ସରକାରଗୁଡିକ ପକ୍ଷରୁ ମଧ୍ୟ ଏପ୍ରିଲ ପରଠାରୁ ଜୁନ୍‌ 28 ମଧ୍ୟରେ ବିଭିନ୍ନ ପ୍ରକାର ସ୍ୱତନ୍ତ୍ର ଯାନ ଓ ଟ୍ରାକ୍ଟର ସାହାଯ୍ୟରେ ପଙ୍ଗପାଳ ଦମନ କାର୍ଯ୍ୟ କରାଯାଇଛି । ଏହି ସମୟରେ ରାଜସ୍ଥାନ , ମଧ୍ୟପ୍ରଦେଶ , ପଞ୍ଜାବ , ଗୁଜରାଟ , ଉତ୍ତରପ୍ରଦେଶ , ମହାରାଷ୍ଟ୍ର , ଛତିଶଗଡ଼ , ହରିଆନା ଓ ବିହାର ମୋଟ 2 , 33 , 487 ହେକ୍ଟର ଜମିରେ ଏହି ଅଭିଯାନ ସଂପନ୍ନ ହୋଇଛି । ଗୁଜରାଟ , ଉତ୍ତରପ୍ରଦେଶ , ମଧ୍ୟପ୍ରଦେଶ , ମହାରାଷ୍ଟ୍ର , ଛତିଶଗଡ଼ , ବିହାର ଓ ହରିଆନାରେ ପଙ୍ଗପାଳଙ୍କ ଦ୍ୱାରା ଫସଲର ଏଯାବତ୍‌ ବିଶେଷ କ୍ଷତି ହୋଇନାହିଁ । ତେବେ ରାଜସ୍ଥାନର କେତେକ ଜିଲାରେ ଅଳ୍ପ କିଛି ଜମିର ଫସଲ କ୍ଷତିଗ୍ରସ୍ତ ହୋଇଛି ।


    ଖାଦ୍ୟ ଓ କୃଷି ସଂଗଠନର ପଙ୍ଗପାଳ ସ୍ଥିତି ସଂକ୍ରାନ୍ତ 27 ଜୁନ୍‌ ରିପୋର୍ଟ ଅନୁସାରେ ଆଫ୍ରିକୀୟ ରାଷ୍ଟ୍ର ସୋମାଲିଆର ଉତ୍ତରାଞ୍ଚଳରେ ଦଳ ଦଳ ହୋଇ ବସା ବାନ୍ଧିଥିବା ପଙ୍ଗପାଳ ଖରାଦିନେ ପ୍ରଜନନକ୍ରି୍ରୟା ପାଇଁ ଭାରତ ମହାସାଗର ଅତିକ୍ରମ କରି ଭାରତ-ପାକିସ୍ତାନ ସୀମାନ୍ତ ଆଡେ ମୁହାଁଇବା ସମ୍ଭାବନା ରହିଛି । ଇତିମଧ୍ୟରେ ସେଥିରୁ କେତେକ ଆସି ପାକିସ୍ତାନର ସିନ୍ଧୁପ୍ରଦେଶ ଅଞ୍ଚଳରେ ଅଣ୍ଡା ଦେବାକୁ ଆରମ୍ଭ କଲେଣି । ଏହାଛଡା ସିନ୍ଧୁ ଉପତ୍ୟକାର ବିଭିନ୍ନ ଅଞ୍ଚଳରେ ଏମାନେ ମଧ୍ୟ ପହଞ୍ଚି ଯାଇଛନ୍ତି । ପଙ୍ଗପାଳଙ୍କ ଗତିବିଧିକୁ ଲକ୍ଷ୍ୟ କରିବା ସହ ପ୍ରତିକାର ବ୍ୟବସ୍ଥା କରିବାକୁ ପ୍ରତି ସପ୍ତାହରେ ଦକ୍ଷିଣ ପଶ୍ଚିମ ଏସୀୟ ରାଷ୍ଟ୍ର (ଆଫଗାନିସ୍ତାନ , ଭାରତ , ପାକିସ୍ତାନ ଓ ଇରାନ)ର ବୈଷୟିକ ଅଧିକାରୀମାନଙ୍କର ଭର୍ଚୁଆଲ ବୈଠକ ବସୁଛି । ଏ ବର୍ଷ ଇତିମଧ୍ୟରେ ଏଭଳି 15ଟି ବୈଠକ ଆୟୋଜିତ ହୋଇଛି । ଏଥିରେ ସଦସ୍ୟ ରାଷ୍ଟ୍ରଗୁଡିକରେ ପଙ୍ଗପାଳ ଦମନ ନେଇ ଗ୍ରହଣ କରାଯାଉଥିବା କାର୍ଯ୍ୟକ୍ରମ ସଂପର୍କରେ ତଥ୍ୟ ଆଦାନପ୍ରଦାନ କରାଯାଉଛି ।


    ଅଭିଯାନରେ ନିୟୋଜିତ ହୋଇଥିବା ସମ୍ବଳ

      * ଭାରତରେ ପଙ୍ଗପାଳ ଅଭିଯାନ କାର୍ଯ୍ୟରେ 10ଟି ଗ୍ରାଉଣ୍ଡ ସ୍ପ୍ରେ ମେସିନ ବ୍ରିଟେନର ମାଇକ୍ରନ କଂପାନୀରୁ କିଣାଯାଇ ଗତ ଜାନୁୟାରୀରେ ନିୟୋଜିତ ହୋଇଥିଲା । ଏହାପରେ ସେହି କମ୍ପାନୀରୁ ଆଉ ଏଭଳି 15ଟି ମେସିନ ଜୁନ୍‌ରେ ଅଣାଯାଇଛି । ଜୁଲାଇ ମାସରେ ଅତିରିକ୍ତ ଆଉ 45ଟି ସ୍ପ୍ରେୟିଂ ମେସିନ ଭାରତରେ ପହଞ୍ଚିବ । ପଙ୍ଗପାଳ ଦମନ ସର୍କଲ ଅଫିସଗୁଡିକରେ ଜୁଲାଇ ସୁଦ୍ଧା 100ରୁ ଅଧିକ ଗ୍ରାଉଣ୍ଡ କଣ୍ଟ୍ରୋଲ ଯନ୍ତ୍ରପାତି ପହଞ୍ଚିଯିବ ।
      * ବର୍ତ୍ତମାନ ସୁଦ୍ଧା ପଙ୍ଗପାଳ ଅଭିଯାନରେ 60 ନିୟନ୍ତ୍ରଣକାରୀ ଦଳ ଲାଗିଛନ୍ତି । ଏହି ଦଳରେ ମୋଟ 200 କେନ୍ଦ୍ରୀୟ କର୍ମଚାରୀ ଆବଶ୍ୟକ ସ୍ପ୍ରେୟିଂ ମେସିନ ଓ ମାଉଣ୍ଟେଡ ଭେଇକିଲ ରହିଛି ।
      * ପଞ୍ଚାବନ ଅତିରିକ୍ତ ଯାନ କିଣାଯାଇ ନିୟନ୍ତ୍ରଣ ଦକ୍ଷତାକୁ ବୃଦ୍ଧି କରାଯାଇଛି । ତିନି ଲକ୍ଷ ଲିଟର ମାଲାଥିୟନ କୀଟନାଶକ କିଣିବାକୁ ବରାଦ ଦିଆଯାଇଛି । ସରକାରଙ୍କ ପାଖରେ ଆବଶ୍ୟକ କୀଟନାଶକ ମହଜୁଦ ରହିଛି ।
      * ଭାରତ ସରକାର ବ୍ରିଟେନର ମାଇକ୍ରନ କଂପାନୀଠାରୁ 5ଟି ଏରିଏଲ ସ୍ପ୍ରେ କିଟ୍‌ କିଣିବାକୁ ବରାଦ ମାର୍ଚ୍ଚ ମାସରେ ଦେଇଛନ୍ତି । ଆସନ୍ତା ସେପ୍ଟେମ୍ବର ମାସରେ ସେଥିରୁ 2ଟି ଆସି ପହଞ୍ଚିବ । ଏହା କାର୍ଯ୍ୟରେ ଲାଗିବାର ଏକ ମାସ ପରେ ଅବଶିଷ୍ଟ ୩ଟି କିଟ୍‌ ପହଞ୍ଚିବ । ଏହିସବୁ କିଟ୍‌କୁ ହେଲିକୋପ୍ଟରରେ ଲଗାଇବା ପାଇଁ ଭାରତୀୟ ବାୟୁସେନା ରାଜି ହୋଇଛି ।
      * ଆଠଶହ ମାଉଣ୍ଟେଡ ସ୍ପ୍ରେ ଇକୁ୍ୟଭମେଣ୍ଟ କିଣିବା ପାଇଁ ରାଜସ୍ଥାନ ସରକାରଙ୍କୁ କେନ୍ଦ୍ର ସରକାର ଆର୍ଥିକ ସହାୟତା ଯୋଗାଇ ଦେବେ । 2.86 କୋଟି ଟଙ୍କାର ଏହି ସାମଗ୍ରୀ କିଣିବା ପାଇଁ ରାଜସ୍ଥାନ ସରକାରଙ୍କ ପ୍ରସ୍ତାବକୁ କେନ୍ଦ୍ର ସରକାର ଅନୁମୋଦନ କରିଛନ୍ତି ।
      * ଉପକରଣ ବ୍ୟବହାର ଜନିତ ଭଡା ଓ କୀଟନାଶକ କିଣିବା ପାଇଁ ରାଜସ୍ଥାନ ସରକାରଙ୍କୁ ଆରକେଭିୱାଇ ଯୋଜନାରେ 14 କୋଟି ଟଙ୍କା ଆର୍ଥିକ ସହାୟତା ମଞ୍ଜୁର କରାଯାଇଛି ।
      * ସେହିଭଳି ଗୁଜରାଟ ସରକାର ଏ ବାବଦରେ 1 କୋଟି 80 ଲକ୍ଷ ଟଙ୍କା ପାଇଛନ୍ତି ।

    28 ଜୁନ୍‌ 2020 ସୁଦ୍ଧା ବିଭିନ୍ନ ରାଜ୍ୟରେ ପଙ୍ଗପାଳ ଦମନ କାର୍ଯ୍ୟକ୍ରମର ସ୍ଥିତି

                                                             
Sl. No.  Name of State   No. of Districts  Area Treated (ha.)
                                                             
                                                             
1.                                                           
         Rajasthan       31                2,13,173          
                                                             
                                                             
1.                                                           
         Punjab          01                640               
                                                             
                                                             
1.                                                           
         Gujarat         05                1070              
                                                             
                                                             
1.                                                           
         Madhya Pradesh  40                15533             
                                                             
                                                             
1.                                                           
         Maharashtra     04                1435              
                                                             
                                                             
1.                                                           
         Uttar Pradesh   13                1398              
                                                             
                                                             
1.                                                           
         Chhattisgarh    01                82                
                                                             
                                                             
1.                                                           
         Bihar           04                41                
                                                             
                                                             
1.                                                           
         Haryana         02                115               
                                                             
                                                             
                                                             
         Total           101               2,33,487          
                                                             
                                                             

    ***


    

    
    (Release ID: 1635449) Visitor Counter : 13
    
    
    
    
    

         
         
1.       
         
1.       
         
1.       
         
1.       
         
1.       
         
1.       
         
1.       
         
1.       
         
1.       
         
         
         
*