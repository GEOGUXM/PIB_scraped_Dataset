      PIB Headquarters

      10ଟି ୟୁରୋପୀୟ ଦେଶରେ ରହୁଥିବା ଓଡିଆଙ୍କ ସହ କେନ୍ଦ୍ରମନ୍ତ୍ରୀଙ୍କ ଭିଡିଓ କନଫରେନ୍ସିଂ
      • ବୌଦ୍ଧିକ କ୍ଷମତା ମାଧ୍ୟମରେ ଓଡିଶାର କୃଷି ଉତ୍ପାଦିତ ଦ୍ରବ୍ୟକୁ ବିଶ୍ୱ ଦରବାରରେ ପରିଚୟ କରୁ ଓଡିଆ ସମାଜ - ଧର୍ମେନ୍ଦ୍ର ପ୍ରଧାନ
      • ଏକବିଂଶ ଶତାବ୍ଦୀରେ ଓଡିଶାକୁ ବିଶ୍ୱର ବୌଦ୍ଧିକ ସୁଯୋଗର କେନ୍ଦ୍ରସ୍ଥଳି କରିବା ପାଇଁ ଆହ୍ୱାନ
      • ଫ୍ରାନ୍ସ, ୟୁନାଇଡେଟ କିଙ୍ଗଡମ, ପର୍ତ୍ତୁଗାଲ, ସ୍ୱିଡେନ, ଜର୍ମାନୀ, ଋଷ, ବେଲଜିୟମ, ନେଦରଲ୍ୟାଣ୍ଡ, ଅଷ୍ଟ୍ରିଆ ଏବଂ ସ୍ପେନରୁ ଓଡିଆମାନେ ସାମିଲ
      • ନୂଆ କଳ୍ପନା, ଟେକ୍ନୋଲୋଜି ମାଧ୍ୟମରେ ଓଡିଶାର ଉଦ୍ୟୋଗକୁ ସମୃଦ୍ଧ କରିବାକୁ ଆହ୍ୱାନ
      • ବନ୍ଦେ ଭାରତ ମିଶନରେ ପ୍ରବାସୀ ଭାରତୀୟଙ୍କୁ ସ୍ୱେଦେଶ ଫେରାଇ ନେବା ପଦକ୍ଷେପକୁ ଓଡିଆ ସମାଜର ପ୍ରଶଂସା
      Posted On: 06 JUN 2020 8:50PM by PIB Bhubaneshwar


    ଭାରତ ସରକାର କୃଷି କ୍ଷେତ୍ରରେ ଅନେକ ସଂସ୍କାର ଆଣିଛନ୍ତି । ଓଡିଶା ଗୋଟିଏ କୃଷିପ୍ରଧାନ ଅଂଚଳ ହୋଇଥିବାରୁ ବର୍ତ୍ତମାନ ସମୟରେ କୃଷି କ୍ଷେତ୍ରରେ ରାଜ୍ୟରେ ଅନେକ ସମ୍ଭାବନା ସୃଷ୍ଟି ହୋଇଛି । ବର୍ତ୍ତମାନର ଘଡିସନ୍ଧି ମୁହୂର୍ତ୍ତରେ ବିଦେଶରେ ରହୁଥିବା ଓଡିଆ ଲୋକମାନେ ନିଜର ବୌଦ୍ଧିକ କ୍ଷମତାର ଉପଯୋଗ କରି ବିଶେଷ ଭାବରେ ଓଡିଶାର କୃଷି ଉତ୍ପାଦିତ ଦ୍ରବ୍ୟକୁ ବିଶ୍ୱ ଦରବାରରେ ପରିଚୟ କରିବାର ଦାୟିତ୍ୱ ନିଅନ୍ତୁ ବୋଲି କହିଛନ୍ତି କେନ୍ଦ୍ରମନ୍ତ୍ରୀ ଧର୍ମେନ୍ଦ୍ର ପ୍ରଧାନ ।


    କେନ୍ଦ୍ରମନ୍ତ୍ରୀ ଶ୍ରୀ ପ୍ରଧାନ ଶନିବାର ୟୁରୋପ ମହାଦେଶର 10ଟି ଦେଶରେ ରହୁଥିବା ଓଡିଆଙ୍କ ସହ ଭିଡିଓ କନଫରେନ୍ସିଂ ଯୋଗେ ଆଲୋଚନା କରିବା ବେଳେ ବିଦେଶରେ ରହୁଥିବା ଓଡିଆ ସମାଜକୁ ଏପରି ଆହ୍ୱାନ କରିବା ସହ ନୂଆନୂଆ କଳ୍ପନା , ଟେକ୍ନୋଲୋଜି ମାଧ୍ୟମରେ କୃଷି ସମେତ ବ୍ୟବସାୟ ତଥା ଉଦ୍ୟୋଗକୁ ମଧ୍ୟ ସମୃଦ୍ଧ କରିବାକୁ ସେ କହିଛନ୍ତି । ସେହିପରି ଏକବିଂଶ ଶତାବ୍ଦୀରେ ଭାରତ ତଥା ଓଡିଶାକୁ ବିଶ୍ୱର ବୌଦ୍ଧିକ ସୁଯୋଗର କେନ୍ଦ୍ରସ୍ଥଳି କରିବା ପାଇଁ ଆହ୍ୱାନ କରିଛନ୍ତି ଶ୍ରୀ ପ୍ରଧାନ ।


    ଭାରତରେ କରୋନାର ପ୍ରକୋପ ହ୍ରାସ ପାଇବାରେ ଲାଗିଛି । ଆରୋଗ୍ୟ ହାର ବୃଦ୍ଧି ପାଇବାରେ ଲାଗିଛି । ବର୍ତମାନ ଭାରତରେ ଅନଲକ ହେବା ଆରମ୍ଭ ହୋଇଛି । ପ୍ରଧାମନ୍ତ୍ରୀଙ୍କ ଦୃରଦୃଷ୍ଟି କାରଣରୁ ଏହା ସମ୍ଭବ ହୋଇପାରିଛି ବୋଲି ଶ୍ରୀ ପ୍ରଧାନ କହିଛନ୍ତି ।


    ଆଲୋଚନାରେ ଥିବା ଏହି ସବୁ ଦେଶର ଓଡିଆ ସମୁଦାୟର ଲୋକମାନେ ବର୍ତ୍ତମାନର ସ୍ଥିତି ଉପରେ ଆଲୋକପାତ କରିଥିଲେ । ସେମାନେ କହିଥିଲେ କେରୋନା ନିୟନ୍ତ୍ରଣରେ ଏହି ସବୁ ଦେଶର ସରକାରମାନେ ବିଭିନ୍ନ ଅଭିନବ ପଦକ୍ଷପ ନେଇଛନ୍ତି । ଭାରତୀୟ ରାଷ୍ଟ୍ରଦୂତମାନେ ବାହାରେ ରହୁଥିବା ଓଡିଆ ସମାଜକୁ ଭଲ ସାହାଯ୍ୟ ଓ ସହଯୋଗ କରୁଛନ୍ତି । ଏହାସହିତ ଭାରତ ସରକାରଙ୍କ ବନ୍ଦେ ଭାରତ ମିଶନର ପ୍ରବାସୀ ଭାରତୀୟଙ୍କୁ ସ୍ୱେଦେଶ ଫେରାଇ ନେବା ପଦକ୍ଷେପକୁ ଏହି ସବୁ ୟୁରୋପୀୟ ଦେଶରେ ରହୁଥିବା ଓଡିଆ ଲୋକମାନେ ପ୍ରଶଂସା କରିଛନ୍ତି ।


    ଏହି ଆଲୋଚନାରେ ଫ୍ରାନ୍ସରୁ ସଂଗ୍ରାମ ମହାପାତ୍ର , ମୋନାଲିସା ପଣ୍ଡା , ବିଜୟ ବାରିକ , ଆଶୁତୋଷ ଦାସ , ୟୁନାଇଟେଡ କିଙ୍ଗଡମରୁ ସୁକାନ୍ତ ସାହୁ , ସୁଷମା ପତି , ବିବେକ ଭଟ୍ଟମିଶ୍ର , ଡା. ଦେବକାନ୍ତ ବେହେରା , ସୁମନ୍ତ ମାନସିଂହ , ପର୍ତ୍ତୁଗାଲରୁ ଆଶିଷ ତ୍ରିପାଠୀ , ନାରାୟଣ ସାହୁ , ସ୍ୱିଡେନରୁ ପି.କେ ମହାନନ୍ଦିଆ , କାଳିଚରଣ ପାତ୍ର , ଜର୍ମାନିରୁ ଇଲା ସିଂହ , ସଞ୍ଜିବ ଦାସ , ନମ୍ରତା ମହାପାତ୍ର , ସଞ୍ଜୟ , ଋଷରୁ ବିନୟ ମିଶ୍ର , ସନ୍ତୋଷ ମିଶ୍ର , ବେଲଜିୟମରୁ ଦେବାଶିଷ ପୃଷ୍ଠି , ଗୋପବନ୍ଧୁ ବେହେରା , ନେଦରଲ୍ୟାଣ୍ଡରୁ ଡା. ଜିତେନ୍ଦ୍ର ବଢାଇ , ବିଶ୍ୱଜିତ ପାଣି , ଅଷ୍ଟ୍ରିଆରୁ କଳ୍ପନା ଦାସ , ସ୍ପେନରୁ ଦେବାଶିଷ ପଟ୍ଟନାୟକ ଓ ସ୍ୱାତି ମିଶ୍ର ପ୍ରମୁଖ ଅଂଶଗ୍ରହଣ କରିଥିଲେ ।


    **********


    

    
    (Release ID: 1629965) Visitor Counter : 3