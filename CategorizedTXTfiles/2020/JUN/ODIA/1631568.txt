      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      କୋଭିଡ-19 ସଂକ୍ରାନ୍ତରେ ସଦ୍ୟତମ ସୂଚନା
      • ଆରୋଗ୍ୟ ହାର 50 ପ୍ରତିଶତରୁ ଅଧିକ
      • ସୁସ୍ଥ ହେଲେ ମୋଟ 1,62,378 ରୋଗୀ
      Posted On: 14 JUN 2020 3:35PM by PIB Bhubaneshwar


    ଗତ 24 ଘଣ୍ଟା ମଧ୍ୟରେ 8,049 କୋଭିଡ - 19 ରୋଗୀ ଆରୋଗ୍ୟ ହୋଇଛନ୍ତି, ଏଥିସହିତ ଆରୋଗ୍ୟ ଲାଭ ହାର 50%ରୁ ଅଧିକ ହୋଇଛି । ସମୁଦାୟ 1,62,378 ରୋଗୀ ବର୍ତ୍ତମାନ ସୁଦ୍ଧା କୋଭିଡ - 19ରୁ ଆରୋଗ୍ୟ ଲାଭ କରିଛନ୍ତି ।


    ବର୍ତ୍ତମାନ ଆରୋଗ୍ୟ ହାର ହେଉଛି 50.60% । ଏହା ସୂଚିତ କରୁଛି ଯେ , କୋଭିଡ - 19ର ସମସ୍ତ ମାମଲା ମଧ୍ୟରୁ ଅଧା ରୋଗୀ ଏହି ରୋଗରୁ ସୁସ୍ଥ ହେଲେଣି । ମାମଲାର ସମୟୋଚିତ ଚିହ୍ନଟ ଏବଂ ଉପଯୁକ୍ତ ଚିକିତ୍ସା ପରିଚାଳନା ଏହି ଆରୋଗ୍ୟ ଲାଭର ବାଟ ଫିଟାଇଛି ।


    ବର୍ତ୍ତମାନ , 1,49,348 ସକ୍ରିୟ ରୋଗୀ ଉପଯୁକ୍ତ ଚିକିତ୍ସା ତତ୍ତ୍ୱାବଧାନରେ ଅଛନ୍ତି ।


    ସଂକ୍ରମିତ ବ୍ୟକ୍ତିଙ୍କ ମଧ୍ୟରେ ନୋଭେଲ କରୋନା ଭୂତାଣୁ ଚିହ୍ନଟ ପାଇଁ ଆଇସିଏମଆରର ପରୀକ୍ଷଣ କ୍ଷମତା କ୍ରମାଗତ ଭାବରେ ବୃଦ୍ଧି ହୋଇଛି । ସରକାରୀ ପରୀକ୍ଷାଗାର ସଂଖ୍ୟା 646କୁ ବୃଦ୍ଧି ପାଇଥିବା ବେଳେ ବେସରକାରୀ ପରୀକ୍ଷାଗାର ସଂଖ୍ୟା 247କୁ ବୃଦ୍ଧି ପାଇ ମୋଟ 893ରେ ପହଞ୍ଚିଛି । ଗତ 24 ଘଣ୍ଟା ମଧ୍ୟରେ 1,51,432 ନମୁନା ପରୀକ୍ଷା କରାଯାଇଛି । ଏପର୍ଯ୍ୟନ୍ତ ପରୀକ୍ଷା କରାଯାଇଥିବା ମୋଟ ନମୁନା ସଂଖ୍ୟା 56,58,614 ।


    ଆଜି ଗୃହ ମନ୍ତ୍ରୀଙ୍କ ସହ କେନ୍ଦ୍ର ସ୍ୱାସ୍ଥ୍ୟ ମନ୍ତ୍ରୀ ଦିଲ୍ଲୀର ଲେଫ୍ଟନାଣ୍ଟ ଗଭର୍ଣ୍ଣର ଏବଂ ଦିଲ୍ଲୀର ମୁଖ୍ୟମନ୍ତ୍ରୀଙ୍କ ସହ ଏକ ବୈଠକ କରି ଦିଲ୍ଲୀର ଏନସିଟିରେ ଥିବା କୋଭିଡ - 19 ପରିସ୍ଥିତିର ସମୀକ୍ଷା କରିଛନ୍ତି । ବୈଠକରେ ଆବଦ୍ଧାଞ୍ଚାଳ ବ୍ୟବସ୍ଥାକୁ ମଜବୁତ କରିବା , ପରୀକ୍ଷଣକୁ ବ୍ୟାପକ କରିବା ଏବଂ ପର୍ଯ୍ୟାପ୍ତ ସ୍ୱାସ୍ଥ୍ୟ ଭିତ୍ତିଭୂମି ପ୍ରସ୍ତୁତି ଉପରେ ଆଲୋଚନା କରାଯାଇଥିଲା ।


    କୋଭିଡ-19 ସମ୍ବନ୍ଧୀୟ ବୈଷୟିକ ତଥ୍ୟ , ମାର୍ଗଦର୍ଶିକା ଓ ନିୟମାବଳୀର ସୂଚନା ପାଇଁ ନିୟମିତ ପରିଦର୍ଶନ କରନ୍ତୁ: https://www.mohfw.gov.in/ ଏବଂ @MoHFW_INDIA ।


    ଏ ସମ୍ପର୍କିତ ବୈଷୟିକ ପ୍ରଶ୍ନାବଳୀ technicalquery.covid 19 @gov.in ଏବଂ ncov 2019 @gov.in ଏବଂ @CovidIndiaSeva କୁ ପଠାଇ ପାରିବେ ।


    କୋଭିଡ-19 ଜନିତ କୌଣସି ଜିଜ୍ଞାସା ପାଇଁ ଦୟାକରି ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟର ହେଲ୍ପଲାଇନ ନଂ : + 91-11-23978046 କିମ୍ବା 1075 (ଦେୟ ମୁକ୍ତ)ରେ ସମ୍ପର୍କ କରିପାରନ୍ତି । ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳର କୋଭିଡ-19 ହେଲ୍ପଲାଇନ ନମ୍ବରଗୁଡ଼ିକର ତାଲିକା ନିମ୍ନ ୱେବସାଇଟ ରେ ଉପଲବ୍ଧ ।


    https://www.mohfw.gov.in/pdf/coronvavirushelplinenumber.pdf


    **********


    

    
    (Release ID: 1631568) Visitor Counter : 12
    
    
      Read this release in: Bengali , English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam