      କ୍ୟାବିନେଟ

      ଭାରତୀୟ ଔଷଧ ଏବଂ ହୋମିଓପାଥି (ପିସିଆଇଏମ ଏବଂ ଏଚ) ଲାଗି ଆୟୁଷ ମନ୍ତ୍ରଣାଳୟ ଅଧୀନସ୍ଥ କାର୍ଯ୍ୟାଳୟ ଭାବେ ଔଷଧକୋଷ ଆୟୋଗ ପ୍ରତିଷ୍ଠାକୁ କ୍ୟାବିନେଟ ମଞ୍ଜୁରି
      Posted On: 03 JUN 2020 5:12PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଭାରତୀୟ ଔଷଧ ଏବଂ ହୋମିଓପାଥି (ପିସିଆଇଏମ ଏବଂ ଏଚ) ଲାଗି ଆୟୁଷ ମନ୍ତ୍ରଣାଳୟ ଅଧୀନସ୍ଥ କାର୍ଯ୍ୟାଳୟ ଭାବେ ଔଷଧକୋଷ ଆୟୋଗ ପ୍ରତିଷ୍ଠା ପ୍ରସ୍ତାବକୁ ମଞ୍ଜୁରି ଦେଇଛନ୍ତି । ଏହି ମଞ୍ଜୁରି ମାଧ୍ୟମରେ ଗାଜିଆବାଦରେ 1975ରେ ପ୍ରତିଷ୍ଠିତ ଦୁଇଟି କେନ୍ଦ୍ରୀୟ ଗବେଷଣାଗାର ଫାର୍ମାକୋପିଆ ଲାବ୍ରୋଟୋରୀ ଫର ଇଣ୍ଡିଆନ ମେଡ଼ିସି (ପିଏଲଆଇଏମ) ଏବଂ ହୋମିପାଥିକ ଫାର୍ମା କୋପିଆ ଲାବ୍ରୋଟୋରୀ (ଏଚପିଏଲ)ର ମିଶ୍ରଣ କରି ଦିଆଯାଇଛି ।


    ବର୍ତ୍ତମାନ 2010ରେ ପ୍ରତିଷ୍ଠିତ ଆୟୁଷ ମନ୍ତ୍ରଣାଳୟ ଅନ୍ତର୍ଗତ ଭାରତୀୟ ଔଷଧ ଏବଂ ହୋମିଓପାଥି (ପିସିଆଇଏମ ଏବଂ ଏଚ) ଲାଗି ଔଷଧକୋଷ ଆୟୋଗ ଏକ ସ୍ୱୟଂଶାସିତ ସଂଗଠନ । ମିଶ୍ରଣର ଉଦ୍ଦେଶ୍ୟ ହେଉଛି ତିନୋଟି ସଂଗଠନର ମୌଳିକ ଭିତ୍ତିଭୂମି ସୁବିଧା , ବୈଷୟିକ ମାନବ ଶ୍ରମ ଏବଂ ଆର୍ଥିକ ସଂସ୍ଥାନର ସର୍ବାଧିକ ଉପଯୋଗ କରିବା । ଯାହାଦ୍ୱାରା ଆୟୁର୍ବେଦ , ସିଦ୍ଧ , ୟୁନାନୀ ଓ ହୋମିଓପାଥି ଔଷଧର ଗବେଷଣା ଫଳାଫଳଗୁଡ଼ିକର ମାନକୀକରଣରେ ବୃଦ୍ଧି କରାଯାଇପାରିବ , ଫଳରେ ପ୍ରଭାବୀ ନିୟନ୍ତ୍ରଣ ଏବଂ ଗୁଣବତ୍ତା ନିୟନ୍ତ୍ରଣ ଦିଗରେ ଆଗେଇ ହେବ ।


    ମିଶ୍ରଣ ଫଳରେ ଔଷଧ କୋଷ ଏବଂ ଲିଖିତ ଉପାୟର ବିବରଣୀ ପ୍ରକାଶନ ଏବଂ ଆୟୁଷ ଔଷଧ ମାନକଗୁଡ଼ିକୁ କେନ୍ଦ୍ରୀକୃତ ଓ ସଶକ୍ତ ବିକାଶକୁ ପ୍ରୋତ୍ସାହନ ମିଳିବ । ଏହାଫଳରେ ପିସିଆଇଏମ ଏବଂ ଏଚର ମିଶ୍ରିତ ଭିତ୍ତିଭୂମି ଏବଂ ଏଗୁଡ଼ିକର ଗବେଷଣାଗାରରେ ଆବଶ୍ୟକ ସଂଶୋଧନ କରି ଔଷଧ ଓ ପ୍ରସାଧନ ସାମଗ୍ରୀ ନିୟମ 1945ର ବ୍ୟବସ୍ଥାକୁ ଅଧିକାର ପ୍ରଦାନ କରାଯାଇ ଆଇନଗତ ମାନ୍ୟତା ଦିଆଯାଇପାରିବ । ଏ ସମ୍ପର୍କରେ ସ୍ୱାସ୍ଥ୍ୟ ସେବା ମହାନିର୍ଦ୍ଦେଶକ , ଔଷଧ ମହାନିୟନ୍ତ୍ରକ ଓ ଆୟୁର୍ବେଦ , ସିଦ୍ଧ ଓ ୟୁନାନୀ ଔଷଧ ଜ୍ଞାନକୌଶଳ ପରାମର୍ଶ ବୋର୍ଡ (ଏଏସୟୁଡିଟିଏବି) ସହିତ ବିଚାରବିମର୍ଶ କରାଯାଇସାରିଛି । ଏହା ହେଉଛି ଔଷଧ ଏବଂ ପ୍ରସାଧନ ସାମଗ୍ରୀ ଆଇନ 1940 ଅନ୍ତର୍ଗତ ଏକ ବୈଧାନିକ ସଂଗଠନ ଯାହା ଏଏସଏଲଟି ଔଷଧର ନିୟନ୍ତ୍ରଣ ସହିତ ଜଡ଼ିତ ପ୍ରସଙ୍ଗରେ କେନ୍ଦ୍ର ଓ ରାଜ୍ୟ ସରକାରଙ୍କୁ ପରାମର୍ଶ ଦେଇଥାଏ । ଅର୍ଥ ମନ୍ତ୍ରଣାଳୟର ବ୍ୟୟ ବିଭାଗ ପକ୍ଷରୁ ମିଶ୍ରିତ ସଂଗଠନର ପଦବୀ ଓ ପଦାନୁକ୍ରମ ଢାଂଚାକୁ ପୁଣିଥରେ ପ୍ରସ୍ତୁତ କରିବା ଲାଗି ସହମତି ଦେଇଛି ।


    ପିଏଆଇଏମ ଓ ଏଚପିଏଲ ପିସିଆଇଏମ ଏବଂ ଏଚ ଅଧୀନସ୍ଥ କାର୍ଯ୍ୟାଳୟ ହୋଇଥିବା କାରଣରୁ ଆୟୁଷ ମନ୍ତ୍ରଣାଳୟ ଅନ୍ତର୍ଗତ ଏକ ସ୍ୱୟଂଶାସିତ ସଂଗଠନ , ଯାହାକୁ ପିସିଆଇଏମ ଏବଂ ଏଚ ପ୍ରତିଷ୍ଠା ଲାଗି ଏକ ସହଭାଗୀ ପ୍ରଶାସନିକ ନିୟନ୍ତ୍ରଣ ସହିତ ମନ୍ତ୍ରଣାଳୟ ଅଧୀନସ୍ଥ କାର୍ଯ୍ୟାଳୟ ରୂପରେ ମିଶ୍ରଣ କରାଯିବ ।


    ମିଶ୍ରଣ ଫଳରେ ପିସିଆଇଏମ ଏବଂ ଏଚ ନିକଟରେ ମନ୍ତ୍ରଣାଳୟ ଅନ୍ତର୍ଗତ ପର୍ଯ୍ୟାପ୍ତ ପ୍ରଶାସନିକ ଢାଂଚା ରହିବ । ଯାହାଦ୍ୱାରା ଔଷଧକୋଷର କାର୍ଯ୍ୟକ୍ଷମତା ଓ ପରିଣାମରେ ବୃଦ୍ଧି ହୋଇପାରିବ । ଏଥିସହିତ ଆୟୁର୍ବେଦ , ସିଦ୍ଧ , ୟୁନାନୀ ଓ ହୋମିଓପାଥି ଔଷଧର ଔଷଧକୋଷ ମାନକ ପରସ୍ପରର ହିତକୁ ହାସଲ କରିବା ନିମନ୍ତେ ପ୍ରୟାସ କରାଯାଇପାରିବ । ଏହାର ଫଳସ୍ୱରୂପ ଔଷଧଗୁଡ଼ିକର ମାନକୀକରଣ କାର୍ଯ୍ୟର ନକଲ ଓ ଓଭରଲାପିଂକୁ ଦୂର କରାଯାଇପାରିବ ଏବଂ ସମ୍ବଳଗୁଡ଼ିକର ପ୍ରଭାବୀ ଢଙ୍ଗରେ ସର୍ବାଧିକ ଉପଯୋଗ କରାଯାଇପାରିବ ।


    **********


    

    
    (Release ID: 1629181) Visitor Counter : 10
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Tamil , Telugu , Kannada , Malayalam