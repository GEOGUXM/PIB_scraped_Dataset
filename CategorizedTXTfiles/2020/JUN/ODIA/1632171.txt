      ଖାଉଟି ବ୍ୟାପାର, ଖାଦ୍ୟ ଓ ସାଧାରଣ ବଣ୍ଟନ ମନ୍ତ୍ରଣାଳୟ

      ସରକାରୀ ସଂସ୍ଥାଗୁଡିକ ଦ୍ୱାରା ଗହମ ସଂଗ୍ରହ ପରିମାଣ ସର୍ବକାଳୀନ ରେକର୍ଡରେ ପହଞ୍ଚିଲା
      • ଆଗାମୀ ଦିନରେ ଜନସାଧାରଣଙ୍କ ଯେକୌଣସି ଅତିରିକ୍ତ ଖାଦ୍ୟ ଆବଶ୍ୟକତା ପୂରଣ ପାଇଁ ଭାରତୀୟ ଖାଦ୍ୟ ନିଗମ ପ୍ରସ୍ତୁତ
      • କେନ୍ଦ୍ରୀୟ ଭଣ୍ଡାର ପାଇଁ ଇତି ମଧ୍ୟରେ 382 ଲକ୍ଷ ମେଟ୍ରିକ ଟନ ଗହମ ଏବଂ 119 ଲକ୍ଷ ମେଟ୍ରିକ ଟନ ଚାଉଳ ସଂଗୃହୀତ ହୋଇସାରିଛି
      • ଗହମର ସର୍ବନିମ୍ନ ସହାୟକ ମୂଲ୍ୟ ବାବଦରେ ଦେଶର 42 ଲକ୍ଷ କୃଷକଙ୍କୁ 73,500 କୋଟି ଟଙ୍କା ପ୍ରଦାନ କରାଯାଇଛି
      Posted On: 17 JUN 2020 5:04PM by PIB Bhubaneshwar


    ଚାଷୀମାନଙ୍କଠାରୁ ଗହମ ସଂଗ୍ରହ କରିବାରେ ସରକାରୀ ସଂସ୍ଥାଗୁଡିକ ଚଳିତ ଜୁନ 16 ତାରିଖ ସୁଦ୍ଧା ସର୍ବକାଳୀନ ରେକର୍ଡ ହାସଲ କରିଛନ୍ତି । ଏପର୍ଯ୍ୟନ୍ତ କେନ୍ଦ୍ରୀୟ ଭଣ୍ଡାର ପାଇଁ ମୋଟ 382 ଲକ୍ଷ ମେଟ୍ରିକ ଟନ ଖାଦ୍ୟଶସ୍ୟ ସଂଗୃହୀତ ହୋଇଛି । 2012-13ରେ ଏ କ୍ଷେତ୍ରରେ ଯେଉଁ ରେକର୍ଡ ପ୍ରତିଷ୍ଠା କରାଯାଇଥିଲା ଏ ବର୍ଷ ତା ’ ଠାରୁ ଅଧିକ ଖାଦ୍ୟଶସ୍ୟ ଏହି ସମୟରେ ସଂଗୃହୀତ ହୋଇଛି । 2012-13ରେ ଏହି ସଂଗ୍ରହ ପରିମାଣ ଥିଲା 381.48 ଲକ୍ଷ ମେଟ୍ରିକ ଟନ । କରେନା ମହାମାରୀ ସଂକ୍ରମଣ ଭଳି ଏକ ସଂକଟଜନକ ସମୟରେ ସାରା ଦେଶରେ ଲକଡାଉନ ଜାରି ସତ୍ତ୍ୱେ ଖାଦ୍ୟଶସ୍ୟ ସଂଗ୍ରହରେ ଏହି ସଫଳତା ମିଳିଛି ।


    ପ୍ରଥମ ପର୍ଯ୍ୟାୟ ଲକଡାଉନ ଘୋଷଣା ହେବା ଫଳରେ ଧାନ ଓ ଗହମ ସଂଗ୍ରହ 15 ଦିନ ବିଳମ୍ବିତ ହୋଇଥିଲା । ତେଣୁ ଏହି କାମ ଏପ୍ରିଲ 15ଠାରୁ ଆରମ୍ଭ ହୋଇଥିଲା । ବିଶେଷ କରି ଅଧିକ ଗହମ ଉତ୍ପାଦନ କରୁଥିବା ରାଜ୍ୟଗୁଡିକରୁ ଏପ୍ରିଲ ପହିଲାରୁ ଗହମ ସଂଗ୍ରହ ହୋଇଥାଏ । ଏଥର ତାହା ବିଳମ୍ବିତ ହୋଇଥିବାରୁ ସଂପୃକ୍ତ ରାଜ୍ୟ ସରକାର ତଥା ଭାରତୀୟ ଖାଦ୍ୟ ନିଗମ ଭଳି ସବୁ ସରକାରୀ ସଂସ୍ଥା ବିଶେଷ ତତ୍ପରତା ଦେଖାଇ ସଂକ୍ରମଣ କାଳରେ ନିରାପଦ ଉପାୟରେ ଏହି ସଂଗ୍ରହ ପ୍ରକ୍ରିୟାକୁ ତ୍ୱରାନ୍ୱିତ କରିଛନ୍ତି । ଏଥର ଚାଷୀଙ୍କଠାରୁ ଗହମ ଓ ଧାନ ସଂଗ୍ରହ ନିମନ୍ତେ 21 , 869ଟି କେନ୍ଦ୍ର ଖୋଲାଯାଇଥିଲା । ଗତବର୍ଷଠାରୁ ଏହି ସଂଖ୍ୟା 7031 ଅଧିକ । ପାରମ୍ପରିକ ମଣ୍ଡି ସହିତ ସବୁ ସମ୍ଭାବ୍ୟ ସ୍ଥାନରେ ସଂଗ୍ରହ କେନ୍ଦ୍ର ଖୋଲାଯାଇ ଚାଷୀଙ୍କଠାରୁ ସୁବିଧାରେ ଖାଦ୍ୟଶସ୍ୟ ସଂଗୃହୀତ ହୋଇଛି । ଏହା ଫଳରେ ଚାଷୀମାନେ ମଣ୍ଡିରେ ଭିଡ ନକରି ସୁବିଧାରେ ନିଜ ନିଜର ଧାନ , ଗହମ ବିକି ପାରିଛନ୍ତି ଏବଂ ସାମାଜିକ ଦୂରତା ରକ୍ଷା କରିପାରିଛନ୍ତି । ପ୍ରତିଦିନ ମଣ୍ଡିକୁ କେତେ ଖାଦ୍ୟଶସ୍ୟ ଆସୁଥିଲା ଟେକ୍‌ନୋଲଜି ପ୍ରୟୋଗ କରି ତାହାର ହିସାବ ରଖିବା ସହ ଚାଷୀମାନଙ୍କୁ ଟୋକନ ଦିଆଯାଇ ବିକ୍ରିବଟାର ସୁବନ୍ଦୋବସ୍ତ କରାଯାଇଥିଲା । ଫଳରେ ଚାଷୀ ଅଯଥାରେ ଆସି ମଣ୍ଡିରେ ଭିଡ ଜମାଉନଥିଲେ । ମଣ୍ଡିଗୁଡିକୁ ନିୟମିତଭାବେ ସାନିଟାଇଜ କରାଯାଉଥିଲା ଏବଂ କେଉଁ ଜାଗାରେ ଚାଷୀ ନିଜର ଉତ୍ପାଦ ରଖିବ ତାହା ମଧ୍ୟ ନିର୍ଦ୍ଧାରିତ ହେଉଥିଲା । ଫଳରେ ମଣ୍ଡିଗୁଡିକ ଲୋକ ଭିଡ଼ ଯୋଗୁଁ କରୋନା ଭୂତାଣୁ ସଂକ୍ରମଣ କେନ୍ଦ୍ର ପାଲଟିବାର ଅବକାଶ ନଥିଲା । ସମଗ୍ର ଦେଶରେ କୌଣସି ମଣ୍ଡିରେ ଏଥର କରୋନା ସଂକ୍ରମଣ ଘଟଣା ଘଟିନାହିଁ ।


    ଚଳିତ ବର୍ଷ ମଧ୍ୟପ୍ରଦେଶ କେନ୍ଦ୍ରୀୟ ଭଣ୍ଡାରକୁ ସର୍ବାଧିକ 129 ଲକ୍ଷ ମେଟ୍ରିକ ଟନ ଗହମ ଯୋଗାଇଛି ଏବଂ ପଞ୍ଜାବକୁ ପଛରେ ପକାଇ ଦେଇଛି । ଏଥର ପଞ୍ଜାବରୁ 127 ଲକ୍ଷ ମେଟ୍ରିକ ଟନ ଗହମ ସଂଗୃହୀତ ହୋଇଛି । ସେହିଭଳି ହରିୟାନା , ଉତ୍ତରପ୍ରଦେଶ ଓ ରାଜସ୍ଥାନରୁ ମଧ୍ୟ ଗହମ ସଂଗ୍ରହ ଉଲ୍ଲେଖନୀୟ ରହିଛି । ସମଗ୍ର ଦେଶର 42 ଲକ୍ଷ ଚାଷୀ ଏହି ସଂଗ୍ରହ ଦ୍ୱାରା ଉପକୃତ ହୋଇଛନ୍ତି ଏବଂ ଗହମ ଚାଷୀଙ୍କୁ ସର୍ବନିମ୍ନ ସହାୟକ ମୂଲ୍ୟ ଆକାରରେ 73 , 500 କୋଟି ଟଙ୍କା ପ୍ରଦାନ କରାଯାଇଛି । କେନ୍ଦ୍ରୀୟ ଭଣ୍ଡାରକୁ ବିପୁଳ ପରିମାଣର ଖାଦ୍ୟଶସ୍ୟ ଆସିଥିବାରୁ ଏବେ ଭାରତୀୟ ଖାଦ୍ୟ ନିଗମ ଆଗାମୀ ଦିନରେ ଦେଶର ଲୋକଙ୍କ ଅତିରିକ୍ତ ଖାଦ୍ୟ ଆବଶ୍ୟକତା ପୂରଣ କରିବାକୁ ପ୍ରସ୍ତୁତ ।


    ଏହି ସମୟ ମଧ୍ୟରେ 119 ଲକ୍ଷ ମେଟ୍ରିକ ଟନ ଧାନ ସରକାରୀ ସଂସ୍ଥାଗୁଡିକ ଦ୍ୱାରା ଚାଷୀଙ୍କଠାରୁ ସଂଗୃହୀତ ହୋଇଥିଲା । ଏଥିପାଇଁ 13 , 606 ସଂଗ୍ରହ କେନ୍ଦ୍ର ଖୋଲାଯାଇଥିଲା । ସର୍ବାଧିକ ଧାନ 64 ଲକ୍ଷ ମେଟ୍ରିକ ଟନ ତେଲଙ୍ଗାନାରୁ ସଂଗୃହୀତ ହୋଇଛି । ଏହା ପଛକୁ 31 ଲକ୍ଷ ମେଟ୍ରିକ ଟନ ଧାନ କେନ୍ଦ୍ରୀୟ ଭଣ୍ଡାରକୁ ଯୋଗାଇ ଆନ୍ଧ୍ର ଦ୍ୱିତୀୟ ସ୍ଥାନରେ ରହିଛି । ନିମ୍ନରେ ପ୍ରଦତ୍ତ ଟେବୁଲରେ କେଉଁ ରାଜ୍ୟରୁ କେତେ ଗହମ ଓ ଧାନ ସଂଗୃହୀତ ହୋଇଛି ତାହାର ତଥ୍ୟ ପ୍ରଦାନ କରାଯାଇଛି ।


    ଗହମ

                                                                 
କ୍ରମିକ ସଂଖ୍ୟା  ରାଜ୍ୟ        ଗହମ ସଂଗ୍ରହ ପରିମାଣ (ଲକ୍ଷ ମେଟ୍ରିକ ଟନରେ)
                                                                 
                                                                 
                                                                 
1              ମଧ୍ୟପ୍ରଦେଶ   129                                  
                                                                 
                                                                 
                                                                 
2              ପଞ୍ଜାବ       127                                  
                                                                 
                                                                 
                                                                 
3              ହରିୟାଣା      74                                   
                                                                 
                                                                 
                                                                 
4              ଉତ୍ତରପ୍ରଦେଶ  32                                   
                                                                 
                                                                 
                                                                 
5              ରାଜସ୍ଥାନ     19                                   
                                                                 
                                                                 
                                                                 
6              ଅନ୍ୟ         01                                   
                                                                 
                                                                 
                          
ମୋଟ            382        
                          
                          

    ଧାନ

                                                                  
କ୍ରମିକ ସଂଖ୍ୟା  ରାଜ୍ୟ         ଗହମ ସଂଗ୍ରହ ପରିମାଣ (ଲକ୍ଷ ମେଟ୍ରିକ ଟନରେ)
                                                                  
                                                                  
                                                                  
1              ତେଲଙ୍ଗାନା     64                                   
                                                                  
                                                                  
                                                                  
2              ଆନ୍ଧ୍ରପ୍ରଦେଶ  31                                   
                                                                  
                                                                  
                                                                  
3              ଓଡିଶା         14                                   
                                                                  
                                                                  
                                                                  
4              ତାମିଲନାଡୁ     04                                   
                                                                  
                                                                  
                                                                  
5              କେରଳ          04                                   
                                                                  
                                                                  
                                                                  
6              ଅନ୍ୟ          02                                   
                                                                  
                                                                  
                           
ମୋଟ            119         
                           
                           

    **********


    

    
    (Release ID: 1632171) Visitor Counter : 13
    
    
      Read this release in: English , Urdu , Marathi , Hindi , Assamese , Manipuri , Punjabi , Tamil , Telugu , Malayalam