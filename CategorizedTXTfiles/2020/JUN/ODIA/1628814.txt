      ରେଳ ମନ୍ତ୍ରଣାଳୟ

      ଭାରତୀୟ ରେଳବାଇ ଦ୍ୱାରା ଜୁନ 2, 2020 (ପୂର୍ବାହ୍ନ 10ଟା ସୁଦ୍ଧା) ସାରା ଦେଶରେ 4155ଟି ଶ୍ରମିକ ସ୍ପେଶାଲ ଟ୍ରେନ ଚଳାଚଳ
      • ମେ ପହିଲାରୁ ଚଳାଚଳ କରୁଥିବା ଶ୍ରମିକ ସ୍ପେଶାଲ ଟ୍ରେନ ଜରିଆରେ ଗୃହରାଜ୍ୟକୁ ଫେରିଲେ 57 ଲକ୍ଷ ଯାତ୍ରୀ; କେବଳ ମେ ମାସରେ 50 ଲକ୍ଷରୁ ଅଧିକ ଯାତ୍ରୀଙ୍କୁ ପରିବହନ
      • ଶ୍ରମିକ ସ୍ପେଶାଲ ଟ୍ରେନ ବ୍ୟତୀତ ମେ 12ରୁ 15 ଯୋଡ଼ା ସ୍ୱତନ୍ତ୍ର ରାଜଧାନୀ ଟ୍ରେନ ଏବଂ ଜୁନ ପହିଲା, 2020ରୁ 100 ଯୋଡ଼ା ସ୍ପେଶାଲ ମେଲ/ଏକ୍ସପ୍ରେସ ଟ୍ରେନ ଚଳାଚଳ କରୁଛି ରେଳବାଇ
      Posted On: 02 JUN 2020 7:45PM by PIB Bhubaneshwar


    ପ୍ରବାସୀ ଶ୍ରମିକ , ତୀର୍ଥଯାତ୍ରୀ , ପର୍ଯ୍ୟଟକ , ଛାତ୍ରଛାତ୍ରୀ ଏବଂ ଅନ୍ୟସ୍ଥାନରେ ଅଟକି ରହିଥିବା ଲୋକମାନଙ୍କ ଯାତାୟାତ ନିମନ୍ତେ ଗୃହ ମନ୍ତ୍ରଣାଳୟର ନିର୍ଦ୍ଦେଶନାମା ଅନୁଯାୟୀ ରେଳବାଇ ପକ୍ଷରୁ ଦେଶର ବିଭିନ୍ନ ସ୍ଥାନରୁ “ ଶ୍ରମିକ ସ୍ପେଶାଲ ” ଟ୍ରେନ ଚଳାଚଳ ମେ ପହିଲା , 2020 ଠାରୁ ଆରମ୍ଭ ହୋଇଛି ।


    ଜୁନ 2 , 2020 ସୁଦ୍ଧା ଦେଶର ବିଭିନ୍ନ ରାଜ୍ୟରୁ ମୋଟ 4155ଟି “ ଶ୍ରମିକ ସ୍ପେଶାଲ ” ଟ୍ରେନ ଚଳାଚଳ କରାଯାଇଛି । ସକାଳ 10ଟା ସୁଦ୍ଧା 102ଟି ଟ୍ରେନ ଚଳାଚଳ ଆରମ୍ଭ କରିଛି । ବର୍ତ୍ତମାନ ସୁଦ୍ଧା 33 ଦିନ ମଧ୍ୟରେ 57 ଲକ୍ଷରୁ ଅଧିକ ପ୍ରବାସୀ “ ଶ୍ରମିକ ସ୍ପେଶାଲ ” ଟ୍ରେନ ଜରିଆରେ ସେମାନଙ୍କ ଗନ୍ତବ୍ୟସ୍ଥଳୀରେ ପହଁଚିପାରିଛନ୍ତି ।


    ବିଭିନ୍ନ ରାଜ୍ୟରୁ 4155ଟି ଟ୍ରେନ ଯାତ୍ରା ଆରମ୍ଭ କରିଛି । ସର୍ବାଧିକ ଟ୍ରେନ ଛାଡ଼ିଥିବା ରାଜ୍ୟଗୁଡ଼ିକ ମଧ୍ୟରେ ରହିଛନ୍ତି ଗୁଜରାଟ (1027) , ମହାରାଷ୍ଟ୍ର(802) , ପଞ୍ଜାବ (416) , ଉତ୍ତର ପ୍ରଦେଶ (288) ଏବଂ ବିହାର (294) ।


    ଏସବୁ “ ଶ୍ରମିକ ସ୍ପେଶାଲ ” ଟ୍ରେନ ଦେଶର ବିଭିନ୍ନ ରାଜ୍ୟରେ ପହଁଚିଛି । ଉତ୍ତର ପ୍ରଦେଶରେ ସର୍ବାଧିକ 1670 , ବିହାରରେ 1482 , ଝାଡ଼ଖଣ୍ଡରେ 194 , ଓଡ଼ିଶାରେ 180 , ପଶ୍ଚିମବଙ୍ଗରେ 135ଟି ଟ୍ରେନ ପହଁଚିଛି ।


    ଉଲ୍ଲେଖଯୋଗ୍ୟ ଯେ ବର୍ତ୍ତମାନ ଚଳାଚଳ କରୁଥିବା ଟ୍ରେନଗୁଡ଼ିକରେ କୌଣସି ଭିଡ଼ ପରିଲକ୍ଷିତ ହେଉନାହିଁ ।


    ଶ୍ରମିକ ଷ୍ଟେସନ ଟ୍ରେନଗୁଡ଼ିକ ବ୍ୟତୀତ ନୂଆଦିଲ୍ଲୀରୁ 15 ଯୋଡ଼ା ସ୍ୱତନ୍ତ୍ର ରାଜଧାନୀ ଶ୍ରେଣୀର ଟ୍ରେନ ଚଳାଚଳ କରୁଛି ଏବଂ ଜୁନ ପହିଲାଠାରୁ ଅଧିକ 200 ସମୟସାରଣୀ ଟ୍ରେନ ଚଳାଚଳ ଆରମ୍ଭ କରିଛି ।


    **********

    
    
    (Release ID: 1628814) Visitor Counter : 15
    
    
      Read this release in: Punjabi , English , Urdu , Hindi , Manipuri , Tamil , Telugu