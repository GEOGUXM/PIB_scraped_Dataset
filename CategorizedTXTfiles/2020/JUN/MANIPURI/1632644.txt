      হকশেল অমসুং য়াইফ-য়ুম্বাল মন্ত্রালয়

      কোবিদ-১৯গী অপদেৎ
      
      হৌজিক ভারত্তা মীওই লাখ ২ হেন্না কোবিদ-১৯দগী অনাবা ফরে
      
      অনাবা ফগৎলকপগী চাং হেনগৎলক্তুনা চাদা ৫৩.৭৯ য়ৌরে
      Posted On: 19 JUN 2020 3:21PM by PIB Imphal


    হৌখিবা পুং২৪দা কোবিদ-১৯ অনাবা মীওই ১০,৩৮৬ অনাবা ফরে , হৌজিক অপুনবা ওইনা অনাবা মীওই ২,০৪,৭১০ কোবিদ-১৯দগী ফরে । কোবিদ-১ নারবা মীওইশিংগী মরক্তা অনাবা ফবগী চাং হেনগৎলক্তুনা চাদা ৫৩.৭৯ য়ৌরে । হৌজিক এক্তিব কেস ১,৬৩,৪২৮ লৈরি অমসুং পুম্নমক মেদিকেলগী চেকশিন-থৌরাং মখাদা লায়েংলি ।


    নুমিৎ খুদিংগী অনাবা ফবগী চাং হেনগৎলকপা উরে অমসুং একতিব কেস অমসুং অনাবা ফরবা কেসশিংগী য়াম্না চাউনা খেন্নবা হেনগৎলক্লে । অনাবা ফবগী চাং হেনগৎলকপা অসিনা ভারতনা মতম চানা কোবিদ-১৯ থেংনবা ঙম্বা অদু উৎলে ।


    ভারত সরকারনা রাজ্যশিংগা লোয়ননা লোকদাউন চৎথবা, কোবিদকী দরকার ওইবা লমচৎ-শাজৎশিং মীয়ামদা খঙহনবদগী লায়না অসি শন্দোরকপা হন্থহনখি । লোকদাউন চৎথবা অসিনা সরকারনা চাংয়েং তৌনবা মচাকশিং অমসুং অনা-লায়েংগী দরকার ওইবশিং শেমগৎনবা মতম অমা ফংখি অমসুং মতম চানা কোবিদ-১৯ কেসশিং খঙদোকপা অমসুং লায়েংবদগী অনাবা ফগৎলকপগী চাং হেনগৎলকখি । কোবিদ-১৯ লাকশিন্নবা সরকারনা অকনবা থবক পায়খৎপদগী একতিব কেস অমসুং অনাবা ফরবা কেসশিংগী য়াম্না চাউবা খেন্নবা হেনগৎলকপা অসি উবা ফংখিবনি ।


    সরকারগী লেবোরেতোরি মশিং ৭০৩দা হেনগৎলে অমসুং লনাইগী লেব মশিংনা ২৫৭দা হেনগৎলে ।


    রিএল-তাইম আর তি পি সি আর তেস্তিং লেবস : ৫৪১(সরকার :৩৪৯+লনাই: ১৯২)


    ত্রুনেত তেস্তিং লেবস : ৩৪৫(সরকার : ৩২৮ + লনাই : ১৭)


    সি বি এন এ এ তি তেস্তিং লেব : ৭৪ (সরকার :২৬+লনাই:৪৮)


    হৌখিবা পুং ২৪দা সেম্পল ১,৭৬,৯৫৯ চাংয়েং তৌখি । হৌজিক ফাওবদা অপুনবা সেম্পল ৬৪,২৬,৬২৭ চাংয়েং তৌখ্রে ।


    কোবিদ অমসুং কোবিদ নত্তবা হোস্পিতালগী মফমশিংদা থবক তৌরিবা হকশেলগী মীওইশিংগী পাউতাক অমা মিনিস্ত্রিনা ফোংলে অমসুং ২০২০গী জুন ১৮গী হেল্থ অমসুং ফেমিলি ৱেলফিয়ার মিনিস্ত্রিগী দাইরেক্তোরেত জেনেরেল ওফ হেল্থ সর্বেস(ই এম আর দিবিজন)গী লমায় ১দগী ৪ ফাওবদা ফংগনি ।


    কোবিদকী দরকার ওইবা লমচৎ-শাজৎকী চৎন-পথাপ অমা মিনিস্ত্রিনা ফোংলে অমসুং মদু https://www.mohfw.gov.in/pdf/Illustrativeguidelineupdate.pdf দগী ফংগনি ।


    কোবিদ-১৯গা মরী লৈনবা তেক্নিকেল ওইবা ৱাফমশিং, চৎন-কাংলোনশিং অমসুং চেকশিনৱাশিংগী অচুম্বা অমসুং অনৌবা পাউগীদমক চাংনাইনা https://www.mohfw.gov.in দা চংবীয়ু ।


    কোবিদ-১৯গা মরী লৈনবা তেক্নিকেল ওইবা ৱাহংশিংগীদমক technicalquery.covid19@gov.in দা ইমেল থাবা য়াই অমসুং অতোপ্পা ৱাহংশিংগী ওইনা ncov2019@gov.in অমসুং ত্বুইতশিংগী ওইনা @CovidIndiaSeva শীজিন্নবা য়াগনি ।


    কোবিদ-১৯গী মতাংদা ৱাহং অমা হেক্ত হংনিংবা লৈরবদি হেল্থ অমসুং ফেমিলি ৱেলফিয়ার মিনিস্ত্রিগী হেল্পলাইন নম্বর : +৯১-১১-২৩৯৭৮০৪৬ নৎত্রগা ১০৭৫(তোল ফ্রি)দা কোল তৌবীয়ু । কোবিদ-১৯গী মতাংদা রাজ্যশিং/য়ুতিশিংগী হেল্পলাইন নম্বরশিং https://www.mohfw.gov.in/pdf/coronvavirushelplinenumber.pdf দা ফংগনি ।


    ******

    
    
    (Release ID: 1632644) Visitor Counter : 14
    
    
      Read this release in: Urdu , English , Hindi , Marathi , Assamese , Bengali , Punjabi , Gujarati , Odia , Tamil , Telugu , Kannada , Malayalam