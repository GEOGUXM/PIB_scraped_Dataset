      হকশেল অমসুং য়াইফ-য়ুম্বাল মন্ত্রালয়

      কোবিদ-১৯গী অপদেৎ
      
      স্তেৎ লৈঙাকশিংনা কোবিদ-হোস্পিতাল ওইনা লাউথোকখ্রবা সি.জি.ঐচ.এস. এম্পেনেল হোস্পিতালশিংদা সি.জি.ঐচ.এস. বেনিফিসিরীশিংদা লায়েংগী খুদোংচাবা পীগদবনি

      Posted On: 10 JUN 2020 11:30AM by PIB Imphal

    হকশেল অমদি য়াইফ য়ুম্বাল মন্ত্রালয়না সি.জি.ঐচ.এস. এম্পেনেল তৌরবা প্রাইবেৎ হোস্পিতাল/দাইগ্নোস্তিক সেন্তরশিংদা লায়েংবগী খুদোংচাবা লৌবদা থেংনরিবা খুদোংচাদবশিংগী মতাংদা বেনিফিসিরীশিংনা থাঙ্গৎলকপা ৱাফমগী য়েংশিল্লবা মতুংদা সি.জি.ঐচ.এস.গী মখাদা এম্পেনেল তৌরবা হেল্থ ক্যের ওর্গনাইজেসনশিংদা য়াথং অমা তৌথখ্রে‍।


    মন্ত্রালয়গী য়াথংগী মতুং ইন্না স্তেৎ লৈঙাকশিংনা কোবিদ-হোস্পিতাল ওইনা লাউথোকখ্রবা সি.জি.ঐচ.এস.কী মখাদা এম্পেনেল তৌরবা হোস্পিতাল খুদিংমক্না কোবিদকা মরী লৈনবা লায়েং খুদিংমক্তা সি.জি.ঐচ.এস.কী চৎন-কাংলোনগী মতুং ইন্না বেনিফিসরী খুদিংমক্তা লায়েংনবগী খুদোংচাবা পীগদবনি‍। মসিগা মান্ননা অতৈ লায়েংগীদমকসু কোবিদ হোস্পিতাল ওইনা লাউথোক্ত্রিবা সি.জি.ঐচ.এস. এম্পেনেল তৌরবা হোস্পিতালশিংনা বিনিফিসিয়রীশিংদা এদমিত তৌবা অমদি লায়েংবগী খুদোংচাবা পীদবা য়ারোই‍ অমদি সি.জি.ঐচ.এস.গী চৎন-কাংলোনগী মতুং ইন্না শেন লৌগদবনি‍। চৎন-পথাপশিং অসি ইন্দ্রবদি এক্সন লৌখৎকনি‍।


    কোবিদ-১৯গা মরী লৈনবা তেক্নিকেল ইসুশিং, চৎন-পথাপশিং অমদি পাউতাক ৱারোল খুদিংমক্কী অচুম্বা অমদি অনৌবা ৱাফমশিংগীদমক: https://www.mohfw.gov.in/ অমদি @MoHFW_INDIA দা চাং নাইন চঙবিয়ু‍।


    কোবিদ-১৯গা মরী লৈনবা তেক্নিকেল ওইবা ৱাহংশিং technicalquery.covid19@gov.in দা অমদি অতৈ ৱাহংশিংনা ncov2019@gov.in অমদি @CovidIndiaSeva দা থারকপা য়াগনি‍।


    কোবিইদ-১৯গী মতাংদা ৱাহংশিংগীদমক হকশেল অমদি য়াইফ য়ুম্বাল মন্ত্রালয়গী হেল্পলাইন নম্বর: +91-11-23978046 নৎত্রগা 1075 (তোল ফ্রী) দা কোল তৌবিয়ু‍। স্তেৎ/য়ু.তি.শিংগী কোবিদ-১৯গী হেল্পলাইনগী লিস্তশিংসু https://www.mohfw.gov.in/pdf/coronvavirushelplinenumber.pdf দা ফংবিগনি‍।


    ****

    
    
    (Release ID: 1630615) Visitor Counter : 12
    
    
      Read this release in: English , Urdu , Marathi , Hindi , Assamese , Bengali , Punjabi , Gujarati , Odia , Tamil , Telugu , Kannada , Malayalam