      হকশেল অমসুং য়াইফ-য়ুম্বাল মন্ত্রালয়

      হেল্থ সেক্রেতরীনা কোবিদ-১৯ কেস মশিং য়াম্না উবা ফংলিবা খনগৎলবা জিলাশিংগী দি.এম.শিং, ম্যুনিসিপাল কমিস্নারশিং, চিফ মেদিকেল ওফিসরশিংগা লোয়ননা ৱারী শানখ্রে
      
      কোবিদ-১৯ থিংনবা অমসুং মেনেজমেন্তকীদমক লৌখৎলিবা খোংথাংশিং য়েংশিনখ্রে

      Posted On: 08 JUN 2020 2:06PM by PIB Imphal

    হকশেল অমসুং য়াইফ য়ুম্বাল মন্ত্রালয়গী হেল্থ সেক্রেতরী শ্রীমতী প্রীতি সুদন অমসুং ও.এস.দি. শ্রী রাজেশ ভুশন্না হকশেল মন্ত্রালয়গী সেনিয়র ওফিসরশিংগা লোয়ননা কোবিদ-১৯ কেস মশিং য়াম্না উবা ফংলিবা রাজ্য তরাগী জিলা ৩৮গী দিস্ত্রিক্ত কলেক্তরশিং, ম্যুনিসিপাল কমিস্নারশিং, চিফ মেদিকেল ওফিসরশিং, দিস্ত্রিক্ত হোস্পিতালগী সুপরিতেন্দেন্তশিং অমসুং ম্যুনিসিপালিতী/ম্যুনিসিপাল কোর্পোরেসন ৪৫দগী মেদিকেল কোলেজশিংগী প্রিন্সিপালশিংগা লোয়ননা অৱাবা থাক্কী য়েংশিনবগী মীফম অমা (ভিদিও কনফরেন্সকী থোংদা) পাংথোকখ্রে।


    জিলাশিং অসি মখাগী রাজ্য/য়ু.তি.শিং অসিদগীনি: মহারাস্ত্র, তেলঙ্গনা, তমিল নাদু, রাজস্থান, হরিয়ানা, গুজরাত, জম্মু অমসুং কশ্মীর, কর্নাতকা, উত্তরাখন্দ অমসুং মধ্য প্রদেশ।


    মরুওইনা খন্ন-নৈনখিবা হিরমদি মী য়াম্না তাবা শহরগী লমদমশিংদা ইনফেক্সন পাক শন্না শন্দোরকপা, য়ুমথোং খুদিং সর্ভে তৌবগী মরুওইবা, প্রোম্পত আইসোলেসন্না তুংইন্দুনা প্রোম্পত তেস্তিং অমদি কেসশিংগী ক্লিনিকেল মেনেজমেন্ত অমসুং থিংনবগী লালোং ইমপ্লিমেন্ত তৌবনি।


    রাজ্যগী ওফিসিয়েলশিংবু কেস মেনেজমেন্ত অমদি বফর জোন সর্বিলেন্স এক্তিবিতীশিং অমসুং কোবিদ এপ্রোপ্রিয়েৎ বিহেবিয়রগী প্রমোসনগীদমক কন্তেনমেন্ত জোনশিংদা খোংথাং লৌখৎনবা পাউতাক পীখি। শিবগী চাং হন্থহন্নবা ওফিসিয়েলশিংবু অহল ওইরবা মীওইশিং অমসুং কো-মোর্বিদিতী লৈবা মীওইশিংগুম্বা হায়-রিক্স অমসুং বলনেরেবল প্রায়োরাইতাইজ তৌবনচিংবা খোংথাংশিং লৌখৎনবা খংহনখি।


    কোবিদ-১৯ থিংনবগীদমক ইনফ্রাস্ত্রকচর অমসুং হ্যুমেন রিসোর্স মেনেজমেন্তকা মরী লৈননা মসি পাউতাক পীখি মদুদি হেল্থ ইনফ্রাস্ত্রকচরগীদমক মতিক চাবা প্লানিং পায়খৎকদবনি, সর্ভিলেন্স তিম মতিক চানা ফংহনগদবনি, বেদ এবাইলেবিলিতী মেনেজমেন্তকীদমক সিস্তেম অমা থমগদবনি।


    ফিল্দ গবর্নান্সতা ৱা ঙাংলদুনা, ম্যুনিসিপাল ওথোরিতীশিংবু লীদরশিপ লৌনবা অমদি ‘গবর্নমেন্ত এপ্রোচ পুম্বা’ শিজিন্নদুনা থিংনবা খোংথাংগীদমক ম্যুনিসিপাল ইনফ্রাস্ত্রকচর পুম্ননমক থম্নবা পাউতাক পীখি। কোবিদ-১৯ মায়োক্ননবা হোৎনরিবশিংগা লোয়ননা রেগুলর অমসুং ইসেন্সিয়েল হেল্থ সর্বিসশিং পীনবসু খংহনখি।


    হৌজিক ফাওবদা, পুন্না মীওই ১,২৪,৪৩০ নাবা ফখ্রে। হৌখিবা পুং ২৪দা অনৌবা ৫.১৩৭ নাবা ফখি। মসিনা অপুনবা নাবা ফবগী চাং অসি চাদা ৪৮.৪৯ ওইরে। হৌজিক পুন্না এক্তিব কেস ১,২৪,৯৮১ লৈরি।


    কোবিদ-১৯গা মরী লৈনবা তেক্নিকেল ইসুশিং, গাইদলাইনশিং অমসুং এদভাইজরীদা ঔথেন্তিক অমসুং অপদেত ওইবা ইনফোর্মেশন পুম্নমক্কীদমক চানবীদুনা চাং নাইনা https://www.mohfw.gov.in/ অমসুং @MoHFW_INDIA দা ভিজিৎ তৌবীয়ু।


    কোবিদ-১৯গা মরী লৈনবা তেক্নিকেলগী ৱাহংশিং technicalquery.covid19@gov.inদা থাবীরকপা য়াগনি অমদি অতোপ্পা ৱাহংশিং ncov2019@gov.in অমদি @CovidIndiaSevaদা থাবীরকপা য়াগনি।


    কোবিদ-১৯দা করিগুম্বা মখল অমা হেক্তগী ৱাহং লৈরগদি হকশেল অমসুং য়াইফ য়ুম্বাল মন্ত্রালয়গী হেল্পলাইন নম্বর +91-11-23978046 নত্রগা 1075 (তোল-ফ্রী)দা চানবীদুনা কোল তৌবীরকউ। কোবিদ-১৯দা রাজ্যশিং/য়ুনিয়ন তেরিতেরীশিংগী হেল্পলাইন নম্বরশিংগী লিস্তসু https://www.mohfw.gov.in/pdf/coronvavirushelplinenumber.pdf দগী ফংবীগনি।


    ****

    
    
    (Release ID: 1630216) Visitor Counter : 12
    
    
      Read this release in: English , Urdu , Marathi , Hindi , Assamese , Bengali , Punjabi , Gujarati , Tamil , Telugu , Kannada , Malayalam