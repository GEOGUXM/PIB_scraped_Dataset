      PIB Headquarters

      অসম পুলিসকী কোন্সতেবল অমত্তা কোবিদ-১৯না মরম ওইদুনা লৈখিদবা য়াওদ্রি মীদিয়াদা অরানবা পাউ শন্দোক্লে
      Posted On: 28 JUN 2020 5:46PM by PIB Imphal


    মীদিয়া খরদা নমিতা সিনহা কৌবী, করিমগঞ্জ জিল্লাগী বজারিসরা পুলিস স্তেসন্দগী অসম পুলিসকী কোন্সতেবল অমা কোবিদ-১৯না মরম ওইদুনা লৈখিদ্রে হায়না অরানবা পাউ অমা শন্দোক্লে। রিপোর্ত অদুদা মহাক অসি রাজ্য অসিদা কোবিদ-১৯না মরম ওইদুনা লৈখিদবা অহানবা পুলিস পার্সনেলনি হায়না পল্লি।


    অসম পুলিসনা হায়রিবা পাউ অসিবু অরানবা পাউনি হায়না শেংদোকখ্রে। করিমগঞ্জ পুলিসকী মতুং ইন্না হায়রিবা কোন্সতেবল অসি হৌজিক হৌজিক লাইয়েংদুনা লৈরি হায়রি।


    করিমগঞ্জ পুলিসনা অরানবা পাউ শন্দোক্লিবা মীওইশিংগী মথক্তা থবক লৌখৎনবা থৌরাং হৌখ্রে।


    অসম পুলিসকী এদিসনেল দিরেক্তর জেনরেল শ্রী জি.পি. সিংহনা ঙরাং ত্বীৎ অমদা অসম পুলিসকী এস.পি.গী রেঙ্কতা লৈবা ওফিসর অমা অমসুং অতোপ্পা রেঙ্ককী ৩০ কোবিদ পোজিতিব ওইরে অমসুং মখোয় লোইনমক্কী হকচাং করিসু তৌদ্রি হায়খ্রে। মখোয়বু ঙন্না মপুং ফানা ফবা ওইরসনু হায়বগা লোইননা শ্রী সিংহনা মহাক্কী ত্বীৎতা অসম পুলিসনা অসমগী মীয়ামগীদমক কত্থোক্তুনা থবক তৌরি হায়খ্রে।


    মীয়াম্বু লান্না লমজিংদুনা অকি তুজুংবা পোকহনবা অরানবা পাউশিংনা লাইচৎ অসিবু অমত্তা ওইনা থেংননবা হোৎনবদা অকাইবা পীরি। অসিগুম্বা লুরবা তানফম অসিদা মীয়াম্না অরানবা পাউ শন্দোকপীদনবা হায়রি অমসুং অরানবা পাউ শন্দোক্লিবা মীওইশিংগী মথক্তা অকনবা থবক লৌখৎকনি হায়না খঙহনখ্রে।


    *****

    
    
    (Release ID: 1635022) Visitor Counter : 7
    
    
      Read this release in: English