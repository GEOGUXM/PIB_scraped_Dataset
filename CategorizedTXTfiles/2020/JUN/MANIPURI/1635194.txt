      ফুদ প্রোসেসিং ইন্দস্ত্রীজ মন্ত্রালয়

      পি.এম. এফ.এম.ই. স্কিমনা লুপা কোতি ৩৫,০০০গী অপুনবা শেন্থং থাদহন্দুনা অমসুং স্কিল্দ অমসুং সেমি-স্কিল্দগী থবক লাখ ৯ পীরগনি: হরসিমরত কোর বাদল
      
      ই-পাউ, ত্রেনিং, এক্সপোজর হেন্না পীবগী অমসুং ফোর্মেলাইজেসনগী খুত্থাংদা স্কিম অসিনা য়ুনিৎ লাখ ৮দা কান্নবা ফংহল্লগনি
      
      শ্রীমতি হরসিমরত কোর বাদলনা “পি.এম, ফোর্মেলাইজেসন ওফ মাইক্রো ফুদ প্রোসেসিং ইন্তর্প্রাইজ (পি.এম. এফ.এম.ই.) স্কিম” হৌদোকখ্রে
      
      পি.এম.এফ.এম.ই.গী দাইদলাইনশিং ফোঙখ্রে
      Posted On: 29 JUN 2020 1:33PM by PIB Imphal


    কেন্দ্রনা স্পোন্সর তৌবা অত্মানির্ভার ভারত অভিয়ান”গী শরুক অমা ওইনা জুন ২৯, ২০২০দা “পি.এম, ফোর্মেলাইজেসন ওফ মাইক্রো ফুদ প্রোসেসিং ইন্তর্প্রাইজ (পি.এম. এফ.এম.ই.) স্কিম” হৌদোকখ্রে।


    ফুদ প্রোসেসিং ইন্দস্ত্রীসকী মন্ত্রী শ্রীমতি হরসিমরত কোর বাদলনা “অত্মানির্ভার ভারত অভিয়ান”গী শরুক অমা ওইনা জুন ২৯, ২০২০দা “পি.এম, ফোর্মেলাইজেসন ওফ মাইক্রো ফুদ প্রোসেসিং ইন্তর্প্রাইজ (পি.এম. এফ.এম.ই.) স্কিম” হৌদোকখ্রে। কেন্দ্রগী মন্ত্রীনা হায়রি স্কিম অসিনা লুপা কোতি ৩৫,০০০গী অপুনবা শেন্থং থাদহন্দুনা অমসুং স্কিল্দ অমসুং সেমি-স্কিল্দগী থবক লাখ ৯ পীরগনি অমসুং ই-পাউ, ত্রেনিং, এক্সপোজর হেন্না পীবগী অমসুং ফোর্মেলাইজেসনগী খুত্থাংদা স্কিম অসিনা য়ুনিৎ লাখ ৮দা কান্নবা ফংহল্লগনি। স্কিম অসিগী দাইদলাইনশিং থৌরম অসিদা ফোঙখি।


    লোকেল ফুদ প্রোসেসিং য়ুনিৎশিংনা লৌরিবা থৌদাং অদু পল্লদুনা কেন্দ্রগী মন্ত্রীনা হায়খি মদুদি খুঙ্গংগী ওন্তর্প্রিনোরশিংনা খুঙ্গংদা শাজবা চান্নবা পোৎলমশিং অসি ভারক্কী ওইবা চান্নবা পোৎলমশিং মফম অদুগী মীয়ামদা সপ্লাই তৌরকপগী শাংলবা পুৱারী লৈ। প্রুআন মন্ত্রীনা ১২.০৫.২০২০দা লৈবাক মীয়ামদা ৱা ঙাংবা অদুদা হায়রিবা লোকেল য়ুনিৎশিং অমসুং মখোয়না লৌরিবা থৌদাংশিং অদুগী কান্নবা অদু মপুং ওইনা থমখি।


    “অৱাবা তানফম অসিদা লোকেল অসিনা ঐখোয়গী অপাম্বা থুংহল্লি, লোকেল অসিনা ঐখোয়বু কল্লি। লোকেল অসি মথৌ তারিবা অদু খক্তা নত্তে, মসি ঐখোয়গী থৌদাংসু ওইরি। লোকেল অসিগী পুন্সিগী মন্ত্রা অমনি হায়না লৌগদবনি হায়বা অসি মতমনা পুরক্তুনা তাক্লি। ঐখোয়না ঙসি খঙনরিবা গ্লোবেল ব্রান্দশিং অসি মতম অমদা অশুম্না লোকেল ওইম্লবনি। অদুবু মীয়াম্না মখোয়বু শীজিন্নবা হৌবা, মখোয়বু থৌগৎপা হৌবা, মখোয়বু ব্রান্দ পীবা, মখোয়গীদমক চাওথোকপা মতমদা মখোয় অদু লোকেল প্রদক্তগী গ্লোবেল ওইরকই। মরম অসিনা, ঙসিদগী হৌনা ভারত মচা খুদিংমক্না লোকেলগী পোত্থোকশিং লৈবা খক্তা নত্তনা মখোয়বু চাওথোক্না থৌগৎতুনা মখোয়গী লোকেলগীদমক ভোকেল তৌগদবনি। ঐহাক্না থাজৈ ঐখোয়গী লৈবাকনা মসি তৌবা ঙমগনি হায়বা।”


    ফুদ প্রোসেসিংগী লমনা মায়োক্নরিবা খুদোংচাদবশিং অসিগী মতাংদা ৱা ঙাংলদুনা, শ্রীমতি বাদলনা হায় মদুদি অনওর্গনাইজ ফুদ প্রোসেসিংগি লম অসিনা খুদোংচাদবা কয়া মায়োক্নবনা মখোয়গী থবক থৌরমশিং পাঙথোকপদা অমসুং মখোয়গী গ্রোথ হন্থহল্লি। হায়রিবা খুদোংচাদবা অসিদা অনৌবা তেক্নোলোজি অমসুং খুৎশু-খুৎলাইগী, ত্রেনিংগী, ইন্সতিত্যুস্নেল ক্রেদিৎকী অৱাৎপা লৈবা, প্রদক্তশিংগী ক্বালিতি কন্ত্রোল তৌনবা মরু ওইবা এৱার্নেস ৱাৎপা; অমসুং ব্রান্দিং অমসুং মার্কেতিং স্কিলশিং অসিনচিংবগী অৱাৎপা লৈবা য়াওরি হায়না মহাক্না মখা তাখি। হায়রিবা খুদোংচাদবশিং অসিনা মরম ওইরগা তৌবা ঙম্বা চাওনা লৈরবসু অনোর্গনাইজ ফুদ প্রোসেসিং সেক্তরনা ভেল্যু এদিসন অমসুং আউৎপুৎ অসিদা শরুক য়াম্না তম্বা ঙমদে হায়না মহাক্না ফোঙদোকখি।


    চাউরাক্না য়ুনিৎ লাখ ২৫ লৈবা অনোর্গনাইজ ফুদ প্রোসেসিং সেক্তর অসিনা ফুদ প্রোসেসিং সেক্তরদা থবক ৭৪% পীরি হায়না এফ.পি.আই.গী কেন্দ্রগী মন্ত্রীনা হায়খি। হায়রিবা য়ুনিৎশিং অসিগী ৬৬%রোমদি খুঙ্গংগী মফমশিংদা লৈ অঞসুং ৮০%রোমনা খুঙ্গংগী য়ুমথোংশিংগী হিংনবগী পাম্বৈদা মতেং পাংলিবা ইমুং পুন্না তৌবা ইন্তর্প্রাইজ ওইরি অমসুং মখোয়না সহরগী মফমশিংদা মাইগ্রেসন তৌবা হন্থহল্লি। হায়রিবা য়ুনিৎশিং অসি অয়াম্বনা মাইক্রো ইন্তর্প্রাইজকী কাংলুপতা চল্লি।


    পি.এম. এফ.এম.ই. স্কিমগী অকুপ্পা ৱারোম


    হান্নগী লৈরিবা মাইক্রো ফুদ প্রোসেসিং ইন্তর্প্রাইজশিংগী শেনথুমগী, তেক্নিকেলগী অমসুং বিজিনেসকী মতেং হনগৎনবা ৱাখল্লোনগা লোয়ননা ফুদ প্রোসেসিং ইন্দস্ত্রীসকী মন্ত্রালয়না ভারত পুম্বগী “কেন্দ্রনা স্পোন্সর তৌবা পি.এম. ফোর্মেলাইজেসন ওফ মাইক্রো ফুদ প্রোসেসিং ইন্তর্প্রাইজেস (পি.এম. এফ.এন.ই.) হৌদোকখ্রে, মসি লুপা কোতি ১০,০০০ থাদবগা লোয়ননা ২০২০-২১দগী ২০২৪-২৫ ফাওবগী মতম অসিদা ইমপ্লিমেন্ত তৌগনি। স্কিম অসিগী মখাদা এক্সপেন্দিচর য়েন্নবা অসি কেন্দ্রগী অমসুং স্তেৎকী সরকারশিংগী মরক্তা ৬০:৪০গী রেসিয়োদা, নোর্থ ইন্তর্ন অমসুং হিমলয়ন স্তেৎশিংগী মরক্তা ৯০:১০গী রেসিবো, য়ু.তি.শিংগা লেজিসলেচরগা ৬০:৪০ রেসিয়োদা অমসুং অতোপ্পা য়ু.তি.শিংগী ওইনা সেন্তরগী ১০০% ওইগনি।


    স্কিম অসিনা ইনপুৎশিং প্রোক্যুর্মেন্ত তৌবা, কম্মন সর্ভিসশিং অমসুং প্রদক্তশিং মার্কেতিং লৈহনবগী চাওনা কান্নবা পুরক্নবা ৱান দিস্ত্রিক্ত ৱান প্রদক্ত (ও.দি.ও.দি.পি.)গী এপ্রোচ লৌখৎকনি। হৌজিক লৈরিবা ক্লসতরশিং অমসুং রো মেতরিএল লৈরিবা অসি য়েংলগা স্তেৎশিংনা দিস্ত্রিক্ত অমগী চানবা পোত্থোক অমা খনগনি। ও.দি.ও.দি.পি.গী প্রদক্ত অসি পেরিসেবল প্রদ্যুস বেস প্রদক্ত নত্রগা সিরিএল বেস প্রদক্ত নত্রগা দিস্ত্রিক্ত অমদা নত্রগা মখোয়গা মরী লৈনবা সেক্তরদা চাওনা পুথোকপা ফুদ প্রদক্ত ওইবা য়াই। হায়রিবা প্রদক্তশিং অদুগী লিস্ত অদুদা হৈনৌ, অলু, রেঞ্চু, খামেন অসিনবি, মংগ্রা, কিন্নু, ভুজিবা, পেথা, পাফোর, অচার, মিলেৎকী পোত্থোকশিং, ফিসরিস, পোলত্রি, শা-ঙা লোয়ননা শা-ঙাগি মচিঞ্জাকশিং য়াওরি। ও.দি.ও.দি.পি.গী প্রদক্ত পুথোক্লিবা মীওইশিংদা খুদোংচাবা পীগনি। অদুম ওইনমক, অতোপ্পা প্রদক্তশিং পুথোক্লিবা য়ুনিৎশিংসু মতেং পীগনি। মথৌ তাবা ইনফ্রাস্ত্রকচর অমসুং ব্রান্দিং অমদি মার্কেতিংগী তেংবাং অসি ও.দি.ও.দি.পি.গী প্রদক্তশিংগী ওইগনি। স্কিম অসিনা অমোৎপদগী লুনানবগী প্রদক্তশিং, মাইনর ফোরেস্ত প্রদক্তশিং অমসুং এস্পিরেস্নেল দিস্ত্রিক্তশিংদসু মীৎয়েং চংগনি।


    লৈরিবা মাইক্রো ফুদ প্রোসেসিং য়ুনিৎ মশা-মশাগী মখোয়গী য়ুনিৎ চাওথোকপা পাম্লবদি অয়াবা ফংলবা প্রোজেক্ত অদুদা চংবা অদুগী ৩৫%গী ক্রেদিৎ লিঙ্ক কেপিতেল সবসিদিগা লোয়ননা য়ুনিৎ অমদা খ্বাইদগী য়াম্বা সিলি১ লুপা লাখ ১০ ফংবা য়াগনি। থবক তৌনবা কেপিতেল অমসুং অপিকপা খুৎলাইশিং লৈনবা এস.ঐচ.জি.গী মীহুৎ অমদা সীদ কেপিতেল @ লুপা ৪০,০০০/- পীরগনি। এফ.পি.ও.শিং/এস.ঐচ.জি.শিং/ প্রদ্যুসর কোওপরেতিবশিংনা ভেল্যু চেনগা লোয়ননা কেপিতেল ইনবেসমেন্তগী ক্রেদিৎ লিঙ্ক গ্রান্তগী ৩৫% পীরগনি। ফ.পি.ও.শিং/এস.ঐচ.জি.শিং/ প্রদ্যুসর কোওপরেতিবশিংগী খুত্থাংদা মথৌ তাবা প্রোসেসিং ফেসিলিতি, লেব, পোৎ থমফম, কোল্দ স্তোরেজ, পেকেজিং অমসুং ইনক্যুবেসন সেন্তর য়াওনা মথৌ তাবা ইনফ্রাস্ত্রকচর শেমগৎনবা ক্লসতরদা লৈবা মাইক্রো য়ুনিৎশিংনা শীজিন্ননবা ক্রেদিৎ লিঙ্ক গ্রান্তগী খুত্থাংদা ৩৫%গী মতেং পীরগনি। মার্কেতিং অমসুং ব্রান্দিংগী ওইনা মতেং পীদুনা মাইক্রো য়ুনিৎশিং অমসুং গ্রুপশিংগী ব্রান্দশিং চাওখৎনবা স্তেৎ নত্রগা রিজনেলগী থাক্তা শেন্থংগী ৫০% পীদুনা ক্লসতরশিংদা লৈরিবা মাইক্রো য়ুনিৎ মশিং কয়াদা কান্নবা ফংহল্লগনি।


    কেপাসিতি বিল্দিং অমসুং রিসর্চতা স্কিম অসিনা অখন্নবা মীৎয়েং থম্লি। স্তেৎ অসিনা খনগৎলবা স্তেৎ লেবেল তেক্নিকেল ইন্সতিত্যুসনশিংগা লোয়ননা এম.ও.এফ.পি.আই.গী মখাদা লৈবা এন.আই.এফ.তি.ই.এম. অমসুং আই.আই.এফ.পি.তি., একাদেমিক অনি অসি অমসুং রিসর্চ ইন্সতিত্যুৎশিংদা য়ুনিৎশিংদা ত্রেনিং পীনবা, প্রদক্ত ফগৎনবা, চান্নবা পেকেজিং তৌনবা অমসুং মাইক্রো য়ুনিৎশিংগী মেছিনরিগী মতেং পীগনি।


    ওন্তর্প্রিনোরশিংগী এপ্লিকেসনশিং, মখোয়গী প্রোসেসিং, তোঙান তোঙানবা প্রোজেক্তকী স্তেৎশিং অমসুং এম.ও.এফ.পি.আই.গী এপ্রুবেল, শেন্থং অমসুং অতোপ্পা ফন্দশিং থাদবা অমসুং প্রোজেক্ত য়েংশিনবা য়াওনা স্কিম অসিগী প্রোসেসশিং এম.আই.এস. অমদা থমগনি। ওন্তর্প্রিনোর মশা-মশানা অমসুংঅতৈ অতোপ্পা স্তেক হোল্দরশিংনা স্কিম অসিগী মকাদা তেংবাং পাম্লবদি স্কিম অসিগী মওং মতৌগী মতাংদা মখোয়গী স্তেৎশিং/য়ু.তি.শিংগী স্তেৎ নোদেল এজেন্সিশিং অমসুং দিস্ত্রিক্ত লেবেলগী কন্তেক্ত পোইন্তশিংদা পাউ ফাওবা য়াগনি।


    তি.ও.পি. (তোমেতো-ওনিয়ন-পোতেতো) মহৈ মরোংশিংদগী পেরিশেবল ঊহৈশিং অমসুং মনা মশিংশিংদা (তি.ও.পি.দগী লোয়ননমক্তা) ওপরেসন গ্রিন্স শাংদোকপা


    এম.ও.এফ.পি.আই.না ইমপলিমেন্ত তৌখিবা ওপরেসন গ্রিন্স স্কিম অসি খামেন অশিনবা, তিলহৌ অমসুং আলু (তি.ও.পি.) মহৈ মরোংশিংদগী অতোপ্পা পীরিবা হোর্তিকলচরগী মহৈ মরোংশিংদা সরপ্ল প্রদক্সন এরিয়াদগী অচৌবা কনজম্পসন সেন্তরশিংদা সবসিদি পীনবা শাংদোকখ্রে। অহোংবা অসিগী পান্দমদি ঊহৈশিং অমসুং মনা মশিংশিং থারিবশিংদা লোকদাউননা মরম ওইরগা পোৎ য়োনবা ৱাবা অমসুং লোক্লবা মতুংদা মাংবা হন্থহনবনি।


    ইলিজিবল ওইবা মহৈ-মরোংশিং:


    উহৈশিং- হৈনৌ, লফোই, পুংদোন, কিৱি, রেঞ্চু, অৱাথবী, অশিনবা হৈ, কীহোম, কম্ফোই, থৈবোং; মনা মশিং:- হৱাই অথূম্বী, কারোৎ অখাবী, খামেন, কেপসিকম, গজর, কোবী থমচেৎমানবী, মোরোক(অশংবা), বেলেনদ্রি, তিলহৌ, আলু অমসুং খামেন অশিনবা। লৌউ-শিংউগী মন্ত্রালয় নত্রগা স্তেৎ সরকারনা রিকমেন্দেসন তৌরবা মতুংদা উহৈ/মনা মশিং অমহেক্তা তুংদা হাপচিনবা য়াগনি।


    স্কিমগী মতম: – নোতিফিকেসন থোকখিবা তাং হায়বদি ১১/০৬/২০২০দগী থা তরুক্কী মতম


    ইলিজিবল এন্তিতিশিং:- ঊহৈ অমসুং মনা মশিংশিংগী প্রোসেসিং/মার্কেতিংদা মথৌ তৌবা ফুদ প্রোসেসরশিং, এফ.পি.ও./এফ.পি.সি., কো-ওপরেতিব সোসিতিশিং, লৌমী খুদিংমক্না, লাইসেন্স পীরবা কম্মিসন এজেন্ত, এক্সপোর্তরশিং,স্তেৎ মার্কেতিং/কো-ওপরেতিব ফেদেরেসন, রিতেলরশিং।


    এসিস্তেন্সকী পেতর্ন;- কোস্ত নোর্মশিংগী মতুং ইন্না মখাগী কম্পোনেন্ত অনি অসিগী মমলগী @ ৫০% সবসিদি মন্ত্রালয়না পীগনি।:

      * ইলিজিবল ওইবা মহৈ মরোংশিং সরপ্লস প্রদক্সন ক্লস্তরদগী কঞ্জম্পসন সেন্তরদা ত্রান্সপোর্তেসন তৌবা; অমসুং/নত্রগা
      * ইলিজিবল ওইবা মহৈ মরোশিংগী চান্নবা স্তোরেজ ফেসলিতিশিং নেকপা ( খ্বাইদগী য়াম্বদা থা ৩গী মতম );

    সবসিদিগী ক্লেম পীশিনবা – মমাংদা পনখ্রিবা তঙাইফদবা ক্রাইতেরিয়া অসি ঙাকপা ইলিজিবল এন্তিতিশিংনা এম.ও.এফ.পি.আই.দগী মাংজৌননা অয়াবা য়াওদনা পীরিবা সরপ্লস প্রদক্সন ক্লস্তরদগী পীরিবা মহৈ মরোংশিং অসি ত্রান্সপোর্তেসন নত্রগা পৈশিনবা য়াগনি অমসুং মসিগী মতুংদা ওনলাইন পোর্তেল https://www.sampada-mofpi.gov.in/Login.aspxদা মখোয়গী ক্লেম সবমিৎ তৌবা য়াগনি। উহৈ অমসুং মনা মশিংশিং ত্রান্সপোর্তেসন/স্তোরেজ হৌদ্রিঙৈদা এপ্লিকান্তনা পোর্তেলদা রেজিস্তর তৌগদবনি।


    এস.সি./এস.তি. ফুদ প্রোসেসরগী ফ্রি-ওন-লাইন স্কিল্লিং প্রোগ্রাম


    শ্রীমতী হরসিমরত কোর বাদল এম.ও.এফ.পি.আইনা এস.সি. অমসুং এস.তি. ওন্তপ্রিনোরশিংগী ই-লর্নিং পীনবা এন.আই.এফ.তি.ই.এম. অমসুং এফ.আই.সি.এস.আই.গা লোয়ননা খুশমনরগা ফ্রি ওন-লাইন স্কিল্লিং ক্লাসশিং হৌনবা শেম শারি হায়না ফোঙদোকখ্রে। এম.ও.এফ.পি.আই.না কোর্স ৪১ অমসুং বেঙ্কিং, জেম, পিক্কলশিং শানবা থবকশিংগী দিজিতেল কন্তেন্ত ফংনবা খনগৎখ্রে। অমুক্তং সর্তিফাই তৌখ্রবদি ওন্তপ্রিনোরশিংনা থবক ফংবগী খুদোংচাবা হেনগৎকনি নত্রগা মখোয় মশাগী থবক হৌদোকপা য়াগনি। মহাক্না মখাতানা হায় এন.আই.এফ.তি.ই.এম গী খুথাংদা মন্ত্রালয়না শেম্বা পার্তিসিপেন্ত হেন্দবুকশিং অমসুং ফেসিলিতেতরশিংগী গাইদ অসি চান্নবা দিজিতেল কন্তেন্ত অমসুং ওনলাইন এসেসমেন্ত সর্ভিসকা লোয়ননা ই-লর্নিংদা ওন্থোকলগনি। মসি এফ.আই.সি.এস.আই.না ৱেব অমসুং মোবাইলগী এন্দ্রোইদ বেজ এপতা ইংলিশ, হিন্দী অমসুং অতোপ্পা রিজনেল লোলশিংদা ফংহল্লগনি।


    *****

    
    
    (Release ID: 1635194) Visitor Counter : 9
    
    
      Read this release in: Gujarati , Kannada , Assamese , English , Urdu , Marathi , Hindi , Bengali , Punjabi , Odia , Tamil , Telugu , Malayalam
    
    
    

*