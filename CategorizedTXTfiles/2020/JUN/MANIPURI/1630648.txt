      হ্যুমেন রিসোর্স চাউখৎ-থৌরাংগী মন্ত্রালয়

      কেন্দ্রগী হ্যুমেন রিসোর্স দিবেলপমেন্ত মন্ত্রী শ্রী রমেশ পোখরিয়াল ‘নিশঙ্ক’ য়াওনা এন.সি.ই.আর.তি. অমসুং রোতরী ইন্দিয়ানা ক্লাস ১-১২ ফাওবগী ওইনা তি.ভি. চেনেল পুম্নমক্তা শন্দোক্কদৌরিবা ই-লর্নিংগী মনুংদা য়াওরিবা মচাকশিংগীদমক য়ানা ৱারোল দিজিতেলদা খুৎয়েক পীনখ্রে
      
      য়ানা ৱারোল অসিদগী মহৈরোইশিংদা অফবা মখলগী মহৈ-মশিংশিং হেন্না ফগদবা মওংদা তম্বা ফংহল্লগনি - শ্রী ‘নিশঙ্ক’

      Posted On: 09 JUN 2020 5:42PM by PIB Imphal

    ই-লর্নিংবু হেন্না কান্নগদবা মওংদা ওইহন্নবা কেন্দ্রগী হ্যুমেন রিসোর্স দিবেলপমেন্ত মন্ত্রী শ্রী রমেশ পোখরিয়াল ‘নিশঙ্ক’ য়াওনা এন.সি.ই.আর.তি. অমসুং রোতরী ইন্দিয়ানা ক্লাস ১-১২ ফাওবগী ওইনা তি.ভি. চেনেল পুম্নমক্তা শন্দোক্কদৌরিবা ই-লর্নিংগী মনুংদা য়াওরিবা মচাকশিংগীদমক মেমোরেন্দম ওফ অন্দর্স্তেন্দিং অদু ঙসি ন্যু দিল্লীদা দিজিতেলদা খুৎয়েক পীনখ্রে। এডজুকেসন অমসুং লিতরেসি বিভাগকী সেক্রতরী শ্রীমতী অঙ্কিতা কার্ৱালসু দিজিতেলগী থৌরম অদুদা য়াওখি।


    থৌরম অদুদা কেন্দ্রগী ঐচ.আর.দি. মন্ত্রীনা এন.সি.ই.আর.তি. অমসুং রোতরী ইন্দিয়া অনিগী মরক্তা মেমোরেন্দ ওফ অন্দর্স্তেন্দিগী খুৎয়েক পীনবা অসিগী মতাংদা লাওথোকপা অসিদা মহাক্না নুংঙাইবা ফাওই হায়না হায়খি। কোবিদ-১৯ থোক্লিঙৈগী মরক অসিদা এম.ঐচ.আর.দি.গী লমজিং-লমতাক অমসুং তেংবাংনা রোতরী ইন্দিয়া হ্যুমেনিতী ফাএন্দেসন অমসুং এন.সি.ই.আর.তি. অনিগী মরক্তা মেমোরেন্দম ওফ অন্দর্স্তেন্দিং তৌনখিবা অসিনা এন.সি.ই.আর.তি.না অয়াবা য়াওরবা মচাকশিং অসিনা লৈবাক অসিদা লৈরিবা অঙাংশিংদা ই-লর্নিং তৌবা ফংহনগনি হায়বগী আশা থমখি।


    Signing an MOU with @Rotary to provide Audio-Visual content in Hindi for Classes I to XII for TV Telecast and other Online Platforms of MHRD https://t.co/YmrFVZzFzy

    — Dr Ramesh Pokhriyal Nishank (@DrRPNishank) June 9, 2020

    শ্রী নিশঙ্কনা বিদ্যা দান ২.০ রোতরী ইন্তর্নেস্নেলনা ক্লাস I দগী XII ফাওবগী ওইনা সবজেক্ত খুদিংমক অসি এন.সি.ই.আর.তি.না হিন্দী লোলদা ই-লর্নিংগী মচাকশিং ফংহনগনি হায়না খংবা অসিদা য়াম্না নুংঙাই হায়না হায়খি। কেন্দ্রগী মন্ত্রীনা মসিগী মচাকশিং অসি অৱাংবা থাক্কী অমসুং য়াম্না অৱাংবা থাক্কীনি হায়না ফোংদোকখি; মসিনা ঐখোয়গী অঙাং পুম্নমক্তা অদুক্কী মতীক কান্নবা ফংহনগনি হায়খি। শ্রী নিশঙ্কনা অখন্নবা তেংবাংগী মথৌ তাবা অঙাংশিংদা রোতরী ইন্তর্নেস্নেল অসিনা মচাকশিং ফংহনবগা লোয়ন-লোয়ননা এদল্ত লিতরেসী মিশন পুম্নমক্কীসু অঙম্বা মতেং পাংগনি হায়না হায়খি।


    মখোয়না ওজাশিংবু ত্রেনিং পীবগী (প্রোফেস্নেল দিবেলপমেন্ত য়াওনা) মচাকশিংসু ফংহনগনি হায়না মখা তানা হায়খি।


    মার্চ ২০২০দগী নোভেল কোরোনাভাইরস, কোবিদ-১৯ অসি হেক লাওথোকখিবদগী অখং-অহৈশিং, ওজাশিং, মপা-মমাশিং অমসুং এদজুকেসনগী কম্ম্যুনিতী পুম্বদা য়াম্না শাথিবা মওংদা চৈথেং পীরি। ফীভম অসিদা এম.ঐচ.আর.দি.না তেক্নোলোজী অমসুং পুম্নৌ নৌবা থবক-থৌওংশিংগা লোয়ননা ভারতকী এদজুকেসন সিস্তেম অসিবু খ্বাইদগী অফবা য়ুম্বী ওইনা কনখৎহন্নবা চোকথবা লৈতনা হোৎনরি হায়না শ্রী নিশঙ্কনা ফোংদোকখি।


    কেন্দ্রগী মন্ত্রীনা ওপরেসন দিজিতেল বোর্দ, দিক্ষা, ই-পাথশালা, শ্বয়ম অমসুং শ্বয়ম প্রভাগুম্বনচিংবা মখল-মখা কয়াগী স্কীমশিং অমসুং অনৌবা থৌরাংশিংগী তেক্নোলোজীশিং অসি পুনশিন্ননবা থবকশিং তৌরি হায়না ফোংদোকখি। শ্রী নিশঙ্কনা এদজুকেসন অসিদা ইনৌ-নৌবা থবক-থৌওংশিং অমসুং দিজিতাইজেসন অসি হেন্না মপাঙ্গল কনখৎহন্নবা হ্যুমেন রিসোর্স দিবেলপমেন্ত মন্ত্রালয়না মহৈরোইশিংবু ময়ুমদা অফবা মহৈ-মশিং তম্বা ফংহন্নবা মহৈ-তম্নবগী মচাকশিং অসি ই-লর্নিং, অচুম্বা অমসুং অপদেৎ ওইনা শেমগৎনবদা পান্দম থম্লি হায়না শ্রী নিশঙ্কনা হায়খি। ই-লর্নিংগী থোংদগী ঐখোয়না প্রধান মন্ত্রীগী ৱান নেসন ৱান দিজিতেল প্লেৎফোর্মগী অথোইবা ৱাখল্লোন অসি মপুং ফাহনবা পাম্মী হায়না মন্ত্রীনা ফোংদোকখি।


    ইন্তর্নেৎ অমসুং মোবাইলগী কনেক্তিবিতী ফংদবা মফমদা রেদিও অমসুং তি.ভি.দগী মহৈরোইশিংবু মহৈ তমহন্নবা ঙম্নবা পাম্বৈ পুথোক্লে অমসুং মেমোরেন্দম ওফ অন্দর্স্তেন্দিং অসি মায়কৈ অদোমদা চংশিনবগী অচৌবা খোংথাং অমনি হায়না শ্রী নিশঙ্কনা হায়না হায়খি। মেমোরেন্দম ওফ অন্দর্স্তেন্দিং অসিদগী মহৈরোইশিংদা হেন্না অফবা মহৈ তমহনবা ঙম্লগনি হায়বগী মহাক্না আশা তৌই।


    এস.ই. অমসুং এল.গী সেক্রতরী শ্রীমতী অঙ্কিতা কার্ৱালনা ক্লাস I দগী XII ফাওবগী য়াম্না ফবা থাক্কী ই-লর্নিংগী মচাকশিং তোঙান-তোঙানবা লোলদা ফংহনবগীদমক রোতরী ইন্দিয়া হ্যুমেনিতী ফাওন্দেসনবু থাগৎপা ফোংদোকখি।


    এন.সি.ই.আর.তি. অমসুং রোতরী ইন্দিয়া হ্যুমেনিতী ফাওন্দেসনগী মরক্তা মেমোরেন্দম ওফ অন্দর্স্তেন্দিংগী খুৎয়েক পীনবা অসি এন.সি.ই.আর.তি.গী দাইরেক্তর প্রোফেসর রিশিকেশ সেনাপতীগা লোয়ননা এন.সি.ই.আর.তি.গী জোইন্ত দাইরেক্তর প্রোফেসর অমরেন্দ্র বহেরা অমসুং রোতরী ইন্দিয়াগী মীশক অমা ওইনা রোতরী ইন্দিয়া ৱাতর মিসনগী দাইরেক্তর শ্রী রঞ্জন ধিংগ্রানা খুৎয়েক অসি পীনখি।


    রোতরী ইন্তর্নেস্নেলগী ২০১৯-২০গী দাইরেক্তর শ্রী কমল সঙ্ঘবিনা পু্নশিন্নদুনা পায়খৎমিন্নখিবা থবশিং অদুদা য়াওরিবশিং অদুগী মতাংদা হায়খিঃ


    এন.সি.ই.আর.তি.গী তি.ভি.গী পু্নশিন্নদুনা পায়খৎমিন্নখিবা থবশিং:এন.সি.ই.আর.তি.গী নেস্নেল তেলিভিজন চেনেলশিংদা জুলাই ২০২০দগী( মখোয়গী করিকুলমগী মতুং ইন্না এন.সি.ই.আর.তি.না য়েংশিনখ্রবা মচাকশিং) ফংগদবা ক্লাস ১-১২ ফাওবগী করিকুলম মোদ্যুল অমা তেলিকাস্ত তৌগনি।


    দিক্ষা পু্নশিন্নদুনা পায়খৎমিন্নখিবা থবশিং: ই-লর্নিংগী মোদ্যুল অসি ভারত সরকারগী মোবাইল এপ দিক্ষাদগী চপ মান্নবা মতমদা ফংগনি।


    মচাকশিং অসি হৌজিক-হৌজিক হিন্দী(অমসুং পঞাজাবী)দা ফংলে অমসুং মসি রাজ্য/য়ুনিয়ন তেরিতোরী ১২দা চাওরাক্না মহৈরোই কোতী ১০মু্ক্তা খুদক্তা শিজিন্নবা য়াহল্লগনি। মচাকশিং অসি রিজনেলগী ওইবা লোলশিংদা এন.সি.ই.আর.তি.না অমসুং এস.সি.ই.আর.তি.শিংনা থা খরগী মনুংদা মথং-মতাং ৱাহন্থোক হন্দোকপা য়ানবা ৱাখল-লৌশিংগী ওইবা হক অসি রোতরীগী ওইগনি অদুগা এন.সি.ই.আর.তি.দা ফংহনগনি।


    রোতরী ইন্তর্নেস্নেলগী ২০২১-২২গী অধ্যক্ষ শ্রী শেখর মহেতানা হায়খি, “রোতরীনা ঐখোয়গা পু্ন্না তেংবাংনদুনা ক্লাস ১-১২ ফাওবগী ই-লর্নিংগী মচাকশিং শেমখ্রে; মখোয়গী স্কুলশিংগী করিকুলমগা মরি লৈননা য়ুমদা লাইরিক তম্নবগী পাম্বৈ অমা ওইনা জাতী অসিদা লেম্না ফংহন্নবা ঐখোয়না থৌরাং তৌরি। হৌখিবা চহী ৫সিদা রোতরীনা ই-লর্নিংদা পাক শন্না থবক কয়া পাংথোকখ্রে, ভারত্তা লৈবা সরকারগী স্কুল ৩০,০০০দা ই-লর্নিংগী সোফৱেয়র/হার্দৱেয়রশিং ইন্সতোল তৌখ্রে।


    *****

    
    
    (Release ID: 1630648) Visitor Counter : 7
    
    
      Read this release in: English , Urdu , Marathi , Hindi , Bengali , Punjabi , Odia , Tamil , Telugu