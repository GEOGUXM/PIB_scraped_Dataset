      রেলৱে মন্ত্রালয়

      মমাং চহিদা ভারত রেলৱেজদা খুদোংথিবা অমতা থোক্ত্রে; ২০১৯গী এপ্রিলদগী রেলৱেজগী খুদোংথিবনা মরম ওইদুনা পেসেঞ্জর অমতা শিহন্দ্রে
      
      অশোই-অঙাম থোকহন্দনবা লেবেল ক্রোসিং(মশিং ১২৭৪) লৌথোক্লে; ২০১৯-২০দা ত্রেক কিলোমিতর ৫১৮১গী রেলশিং নৌনা শীন্দোকলে
      
      আর.ও.বি./আর.য়ু.বি. ১৩০৯ শেমগৎলে; থোং ১৩৬৭ নৌনা অমুক শেমজিল্লে
      Posted On: 08 JUN 2020 6:20PM by PIB Imphal


    এপ্রিল ২০১৯ অমসুং মার্চ ২০২০গী মরক্তা অশোই-অঙাম থোক্তবগী রেকোর্দ অমা ভারত রেলৱেজনা থম্লে। চহি অসি থারগা হৌজিক ফাওবদা ত্রেনগী খুদোংথিবা অমদা পেসেঞ্জর অমতা শিখিদ্রি। ঙসিদগী চহি ১৬৬গী মমাংদা ১৮৫৩দা ভারত্তা রেলৱেজগী থবক হৌদোকখিবদগী অহানবা ওইনা ২০১৯-২০২০দা অহানবা মসিগী মাইপাকপা অসি ফংবা ঙমখিবনি। হিরম খুদিংমক্তা অশোই-অঙাম থোকহনদনবা থবকশিং ফগৎহনবা ভারত রেলৱেজনা লেপ্তনা হোৎনরকপগী মহৈ ওইনা হৌখিবা থা ১৫ অসিদা পেসেঞ্জর অমতা শিখিদবনি।


    অশোই-অঙাম থোক্তনবা মীনা শেন্নবা লেবেল ক্রোসিং লৌথোকপা, রোদ ওবর ব্রিজ/ রোদ অন্দর ব্রিজ শাবা, থোংশিং শেমজিনবা, রেল ত্রেকশিং নৌনা শেমজিনবা, ত্রেক ফজনা য়েংশিনবা, অশোই-অঙাম থোক্তনবগী পায়খৎলিবা থবকশিং য়েংশিনবা, রেলৱেজ স্তাফশিংগী ত্রেনিং ফগৎহনবা, সিঙ্গনেলগী থবকশিং ফগৎহনবা, অনৌবা তেক্নোলোজিশিং অশোই-অঙাম থোকহন্দনবগী থবকশিংদা শীজিন্নবা, মমাংঙৈগী কোচশিংগী মহুৎ হেন্না ফবা অনৌবা কোচশিং মহুৎশীনবগী থবকশিং পায়খৎলে।


    মখাগীশিং অসি ভারত রেলৱেজনা পায়খৎলিবা অশোই-অঙাম থোক্তনবগী মরুওইবা থবকশিংনি:


    • রেকোর্দ ওইনা ২০১৯-২০২০দা মীনা শেন্নবা লেবেল ক্রোসিং ১২৭৪ লৌথোকখি, মসি ২০১৮-১৯দা লৌথোকখিবা অদুদগী মশিং শরুক অনি হেনগৎলবনি। মসি লেবেল ক্রোসিংশিং খ্বাইদগী য়াম্না লৌথোকপনি।


    • রেলৱেজ নেতৱার্কশিংদা অশোই-অঙাম থোক্তবা হেনগৎহন্নবা ২০১৯-২০দা আর.ও.বি./আর.য়ু.বি . ১৩০৯ শেমগৎলে।


    • ২০১৯-২০দা থোং ১৩৬৭ নৌনা শেমজিল্লে।


    • ২০১৯-২০দা ত্রেক কিলোমিতর ৫,১৮১গী রেলশিং নৌনা শেমজিল্লে । মসি মমাং চহিদগী চাদা ২০ হেনগৎলবনি ।


    • সেলদগী খ্বাইদগী য়াম্বা ওইনা তন লাখ ১৩.৮কী রেলশিং লৌখি । তন লাখ ৬.৪গী অশাংবা রেলশিং ফংবদগী ৱেলদিং তৌবগী থবকশিং হন্থহন্দুনা হেন্না ফবা ওইহনখি।


    • ২০১৯-২০দা লেবেল ক্রোসিং ২৮৫ সিঙ্গনেলশিংনা ইন্তরলোক তৌখি, হৌজিক ইন্তলোক তৌরবা লেবেল ক্রোসিং মশিং ১১,৬৩৯ য়ৌরে।


    • স্তেসন ৮৪দা অশোই-অঙাম থোক্তবা হেনগৎহন্নবা ২০১৯-২০ মনুংদা মেকানিকেল সিঙ্গনেলগী থবকশিং ইলেকত্রোনিক সিঙ্গনেলগী থবকশিংনা মহুৎ শিল্লে।


    চহি মঙাগী মনুংদা লুপা ক্রোর লাখ ১গী ফন্দ অমা চাদিং তৌদুনা ২০১৭-১৮দা হৌদোকখিবা রাস্ত্রিয়া রেল সুরক্সা কোসকী মখাদা মথক্কী থবকশিং অসি পায়খৎপা ঙমখিবনি। ফন্দ অসিগী চহিগী শেনফম্না লুপা ক্রোর ২০,০০০নি। মসিগী ফন্দ অসিনা অশোই-অঙাম থোকহন্দনবা মরুওইবা অমসুং অরুবা থবকশিং পায়খৎপা ঙমহনবনি অমসুং মদুগী ফলশিং উবা ফংলে।


    *****

    
    
    (Release ID: 1630360) Visitor Counter : 11
    
    
      Read this release in: Punjabi , English , Urdu , Marathi , Hindi , Odia , Tamil , Telugu , Malayalam