      রেলৱে মন্ত্রালয়

      ইন্দিয়ন রেলৱেজনা মাগী পেসেঞ্জরশিংদা ৱর্ল্দ ক্লাসকী খুদোংচাবা ফংহনগনি হায়না অচেৎপা ৱাফম থমখ্রে
      
      কোচ ৬৮,৮০০দা বাইও তোইলেৎ ২,৪৫,৪০০দগী হেন্না চাদা ১০০গী চাং য়ৌশিন্না হাপখ্রে
      
      রেলৱে স্তেসন ২০০না ইনবাইরনমেন্ত মেনেজমেন্ত সিস্তেম আই.এস.ও.গী ওইনা মথৌ তৌহন্নবা সর্তিফাই তৌখ্রেঃ ২০১৯-২০দা ১৪০০
      
      পেসেঞ্জরশিংদা লু-নানবা মফম ফংহন্নবা অমসুং অপনবা লৈতনা তোংদুনা চৎহন্নবা ইন্দিয়ন রেলৱেজনা স্বচ্ছ ভারত, স্বচ্ছ রেলৱেজগী থৌরাং মখাদা খোংথাং কয়া অমা লৌখৎখ্রে
      Posted On: 05 JUN 2020 1:45PM by PIB Imphal


    ইন্দিয়ন রেলৱেজনা মালেমসিদা খ্বাইদগী অফবা নেতৱর্ক অমদগী মাগী পেসেঞ্জরশিংদা ৱর্ল্দ ক্লাসকী খুদোংচাবা ফংহনগনি হায়না অচেৎপা ৱাফম থমখ্রে। পেসেঞ্জরশিংনা লু-নানবা মফম ফংহন্নবা অমসুং অপনবা লৈতনা তোংদুনা চৎহন্নবা ইন্দিয়ন রেলৱেজনা স্বচ্ছ ভারত, স্বচ্ছ রেলৱেজগী থৌরাংগী মখাদা খোংথাং কয়া অমা লৌখৎখ্রে।


    খোংথাংশিং অদুদী মরুওইবা খরা মখাদা পীরিঃ

      * ২০১৯-২০দা বাইও তোইলেৎ ৪৯,৪৮৭ কোচ ১৪,৯১৬দা হাপখ্রে। কোচ ৬৮,৮০০দা চাদা ১০০ থুংহনবদা অপুনবা বাইও তোইলেৎ মশিং ২,৪৫,৪০০ চংই।
      * ওক্তোবর ২, ২০১৯ গান্ধী জয়েন্তী নুমীত্তগী প্লাস্তিক অমফাওবা শিজিন্নদ্রে
      * রেলৱেজ মন্ত্রালয়গী রেলৱেজনা কন্না হোৎনরিবা অসি লৌরগা ‘স্বচ্ছ এক্সন প্লান’গী ওইনা মন্ত্রালয় অমনা খ্বাইদগী কন্না হোৎনবা অমনি হায়না লাওথোকখ্রে অমসুং সেপ্তেম্বর ০৬, ২০১৯দা রাস্ত্রপতীনা মনা পীনবা লাওথোকখি।
      * রেলৱে স্তেসন ২০০না ইনবাইরনমেন্ত মেনেজমেন্ত সিস্তেম আই.এস.ও.গী ওইনা মথৌ তৌহন্নবা সর্তিফাই তৌখ্রেঃ ২০১৯-২০দা১৪০০
      * স্তেসন ৯৫৩দা পুনশিন্ননা য়াওবা মওংগী শেংদোক্নবশিং হৌজিক ফংহনখ্রে।
      * লু-নানবগী থাক্তা পেসেঞ্জরশিংনা খং-উবগী য়েংশিনবা মনিংতম্বা অহুমশুবা পার্তী সর্ভে ২০১৯-২০দা স্তেসন ৭২০দা স্তেসন ৪০৭না মায়োক্তা লৈখ্রে।
      * রাজধানী, শতাবদী, দুরন্তো অমসুং অতৈ মরুওইবা অরাপ্পা মফমদা চেনবা মেল/এক্সপ্রেসকী ত্রেনশিং য়াওনা ত্রেন জুরা ১১০০ হেনবদা কোচকী তোইলেৎশিং, থোংলম্বীশিং, ফমফমগী কারকশিং অমসুং পেসেঞ্জরগী কম্পার্তমেন্তশিং ত্রেমশিংনা চেল্লিঙৈগী মতমদা শেংদোক্নবা ওন বোর্দ হাউস কীপ্পিং সর্ভিস(ও.বি.ঐচ.এস.)গী ফেসিলিতীশিং হাপখ্রে।
      * ও.বি.ঐচ.এস.কী সর্ভিস অসি “কোচ মিত্র”না হায়রকপগী মখা পোন্না ত্রেন জুরা ১০৬০দা সর্ভিস তৌনবা এস.এম.এস.কী মতেংনা পাংথোকই।
      * এ.সি. কোচকী পেসেঞ্জরশিংদা পীরিবা নাইলোনশিং শুবগী ক্বালিতী ফগৎহন্নবা মওং-মরিল নাইনা শেম্লবা লোন্দ্রা অমা হাপখ্রে, এফ.ৱাই. ২০১৯-২০দা(পু্না ৬৮) মওং-মরিল নাইনা শেম্লবা লোন্দ্রী ৮ হাপখ্রে
      * মহৌশাবু নিংথিজনা থম্নবগী মওং অমদা স্তেসনশিংদা প্লাস্তিক্কী ফত্ত-হৌদীশিং হন্থহন্নবা, রিসাইকল অমসুং মাংহন্নবা তৌবা থবক্কী মওংদা পায়খৎপা খোংথাং ওইনা জোনেল রেলৱেজনা প্লাস্তিক্কী বোতল ক্রশিং মেছিন(পি.বি.সি.এম.)শিং হাপ্ননবা কমপ্রিহেন্সিব পোলিসী গাইদলাইশিং অমা পুথোকখ্রে। হৌজিক-হৌজিক পি.বি.সি.এম. ৩১৫ ইন্দিয়ন রেলৱেজগী দিস্ত্রিক্ত হেদক্বাতর্স রেলৱে স্তেসনশিং কয়া য়াওনা স্তেসন ২২৯দা হাপখ্রে।
      * মফম ৮দা ওতোমেতিক কোচ ৱাশিং প্লান্তস (এ.সি.দবল্যু.পি.) ২০১৯-২০ (অপুনবা ওইনা ২০) হাপখি।

    স্তেসনশিংদা ঈশিং হানবদা মতম চংবা হন্থনবা ২০১৯-২০ (অপুনবা ওইনা ৪৪) মফম ২৯দা থুনা ঈশিং তাহনবগী ফেসিলিতী হাপখ্রে।


    *****

    
    
    (Release ID: 1629681) Visitor Counter : 4
    
    
      Read this release in: English , Urdu , Hindi , Marathi , Bengali , Assamese , Punjabi , Odia , Tamil , Telugu , Malayalam
    
    
    

*