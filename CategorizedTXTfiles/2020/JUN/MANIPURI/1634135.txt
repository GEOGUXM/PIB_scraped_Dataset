      পেত্রোলিয়ম অমসুং নেচরেল গ্যাস মন্ত্রালয়

      মন্ত্রী মন্দল মীফম্না ও.এন.জি.সি. বিদেশ লিমিতেদনা ম্যান্মারগী ব্লোক এ-১ অমসুং এ-৩ ব্লোক্তা অহেনবা শেল থাদবদা অয়াবা পীখ্রে
      Posted On: 24 JUN 2020 4:44PM by PIB Imphal


    প্রধান মন্ত্রী শ্রী নরেন্দ্র মোদীনা ময়াই তাংবল লৌদুনা শেলথুমগী মতাংদা ফমখিবা মন্ত্রী মন্দন মীফম্না ও.এন.জি.সি. বিদেশ লিমিতেদ (ও.ভি.এল.)না ম্যান্মারগী শ্বে ওইল অমসুং গ্যাস প্রোজেক্তকী ব্লোক এ-১ অমসুং এ-৩ হেন্না চাউখৎনবা য়ু.এস.দোল্লর মিল্লিয়ন ১২১.২৭গী অহেনবা শেল থাদবদা অয়াবা পীখ্রে।


    ও.এন.জি.সি. বিদেশ লিমিতে (ও.ভি.এল.)না ম্যান্মারগী শ্বে প্রোজেক্তকা ২০০২দগী এক্সপ্লোরেসন অমসুং দিবেলপমেন্ততা খা কোরিয়া, ভারত অমসুং ম্যান্মারগী অপুনবা কম্পেনীগী থবক্কী শরুক অমা ওইনা চৎমিন্নরি। ভারতকী পি.এস.য়ু. গাইল অসিসু প্রোজেক্ত অসিদা শেল ইনভেস্তর ওইরি। ও.ভি.এল.না মার্চ ৩১, ২০১৯ ফাওবদা প্রোজেক্ত অসিদা য়ু.এস. দোল্লর মিল্লিয়ন ৭২২ থাদখ্রে।


    শ্বে প্রোজেক্ত অসিগী অহানবা গ্যাস অসি জুলাই ২০১৩দা ফংখি অমসুং প্লেত্যু প্রদক্সন্না দিসেম্বর ২০১৪দা য়ৌখি। শেনবা চহী ২০১৪-১৫দগী হৌনা প্রোজেক্ত অসিদগী কেস ফ্লো মতীক চানা লাক্লি।


    ভারতকী পি.এস.য়ু.শিংনা থংনবা লৈবাকশিংদা থাউ অমসুং গ্যাস এক্সপ্লোর তৌবা অমসুং দিবেলপমেন্তকী প্রোজেক্তশিংদা শরুক য়ারিবসি ভারতকী এক্ত ইস্ত পোলিসীগা চৎমিন্নদুননি অমসুং মসি ভারতনা মসিগা হেক থংনরিবা লৈবাকশিংগা ইনর্জীগী ওইবা থোং অমা শাগৎনবা হোৎনবগী শরুক অমনি।


    *****

    
    
    (Release ID: 1634135) Visitor Counter : 1
    
    
      Read this release in: English , Punjabi , Urdu , Hindi , Bengali , Odia , Tamil , Telugu