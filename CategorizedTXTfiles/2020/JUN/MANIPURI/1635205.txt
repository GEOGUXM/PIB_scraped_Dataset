      কঞ্জ্যুমর এফিয়র্স, ফুদ প্রোসেসিং অমসুং পাব্লিক দিস্ত্রিব্যুসন মন্ত্রালয়

      ফুদ কোর্পোরেসন ওফ ইন্দিয়াদা চেং হৱাই মরাং কায়না লৈরি; এফ.সি.আই.না জুন ফাওবদা গেহু এল.এম.তি. ৩৮৮.৩৪ অমসুং চেং এল.এম.তি. ৭৪৫.৬৬ লৈশিনখ্রে
      
      আত্মানির্ভর ভারত পেকেজগী মখাদা অপুনবা চেং হৱাই এম.তি. ৯৯,২০৭ অমসুং পি.এম.জি.কে.এ.ৱাই.গী বেনিফিসরীশিংদা চেং হৱাই এল.এম.তি. ১০১.৯০ য়েন্থোকখ্রে
      
      লেমহৌরিবা রাজ্যশিংদা দিসেম্বর ২০২০ ফাওবগী মনুংদা ৱান নেসন ৱান রেসন কার্দ স্কিম চলায়রগনি
      Posted On: 29 JUN 2020 5:03PM by PIB Imphal


    অপুনবা চেং হৱাইগী স্তোকঃ


    ফুদ কোরপোরেসন ওফ ইন্দিয়াগী তাং ২৮/৬/২০২০গী রিপোর্তকী মতুং ইন্না এফ.সি.আই.দা হৌজিক হৌজিক চেং এল.এম.তি. ২৬৬.২৯ অমসুং গেহু এল.এম.তি. ৫৫০.৩১ লৈরি। মতৌ অসুম্না অপুনবা চেং হৱাই (গোদাউন্দা য়ৌরক্ত্রিবা লৈখ্রবা গেহু অমসুং ফৌ য়াওদনা) এল.এম.তি. ৮১৬.৬০ লৈরি। এন.এফ.এস.এ. অমসুং অতোপ্পা য়াইফনবা স্কিমগী ওইনা থা অমদা চাউরাক্না চেং হৱাই এল.এম.তি. ৫৫ তঙাই ফদে।


    লোকদাউন হৌখিবদগী চেং হৱাই এল.এম.তি. ১৩৮.৪৩ থাংগৎখ্রে অমসুং ৪৯৪৪ রেল রেক্কী খুত্থাংদা পুথোক পুশিন তৌখ্রে। রেলগী লম্বীগী মথক্তা শোরোক অমসুং ঈশিংগী লম্বীদশু পুথোক পুশিন তৌখি। অপুনবা এল.এম.তি. ২৭৭.৭৩ অসি পুথোক পুশিন তৌখ্রে। জহাজ ১৪গী খুত্থাংদা চেং হৱাই এম.তি. ২১,৭২৪ পুথোক পুশিন তৌখি। অপুনবা চেং হৱাই এল.এম.তি. ১৩.৪৭ অসি অৱাং-নোংপোক রাজ্যশিংদা পুরকখি।


    মাইগ্রেন্ত শিনমীশিংদা চেং হৱাই য়েন্থোকপাঃ (আত্মানির্ভর ভারত পেকেজ)


    আত্মানির্ভর ভারত পেকেজগী মখাদা এন.এফ.এস.এ. নত্ত্রগা রাজ্যগী পি.দি.এস. কার্দকী স্কিমগী মনুং চন্দবা মাইগ্রেন্ত শিনমী, পন্দুনা লৈবা মীওইশিং অমসুং লায়রবা মীওই কোতি ৮মুক্তা চেং হৱাই এম.এম.তি. ৮ ফংহনগনি হায়না ভারত সরকারনা ৱারেপ অমা লৌখি। মাইগ্রেন্তশিংদা মে অমসুং জুনগী ওইনা থা থাগী মীওই অমদা চেং কিলো ৫ লেম্না য়েন্থোকখি। রাজ্য অমসুং য়ু.তী/শিংনা চেং হৱাই এল.এম.তি. ৬.৩৯ লৌনখি। রাজ্য অমসুং য়ু.তি.শিংনা অপুনবা বেনিফিশরী লাখ ২০৯.৯৬তা (মেদা লাখ ১২০.০৮ অমসুং জুন্দা লাখ ৮৯.৮৮) চেং হৱাই এম.তি. ৯৯২০৭ য়েন্থোকখি।


    ভারত সরকারনা মাইগ্রেন্ত ইমুং কোতি ১.৯৬কী হৱাই এম.তি. ৩৯০০০ পীবগী অয়াবা পীখ্রে। এন.এফ.এস.এ. নত্ত্রগা রাজ্যগী পি.দি.এস. কার্দকী স্কিমগী মনুং চন্দবা মাইগ্রেন্ত শিনমী, পন্দুনা লৈবা মীওইশিং অমসুং লায়রবা মীওই কোতি ৮মুক্তা মে অমসুং জুনগী ওইনা ইমুং অমদা থা অমমমগী হৱাই কিলো ১ লেম্না পীগনি। মসিগী পীবগী মওং অসি রাজ্যগী তঙাই ফদবা য়েংলগা পীগনি। চাউরাকপা হৱাই এম.তি. ৩৩৯৬৮ অসি রাজ্য অমসুং য়ু.তি.শিংদা পীখ্রে। তোঙানবা রাজ্য/য়ু.তি.শিংনা গ্রাম এম.তি. ৩১৮৬৮ লৌখৎখ্রে অমসুং এম.তি. ৪৭০২দি য়েন্থোকখ্রে। স্কিম অসিগী মখাদা ভারত সরকারনা চাউরাকপা চেং হৱাইগী শেনফম লুপা কোতি ৩১০৯ অমসুং গ্রামগী লুপা কোতি ২৮০ পুথোক্তুনা শেলথুমগী ১০০%গী শরুক পুরি।


    প্রধান মন্ত্রী গরীব কলয়ান অন্না য়োজনাঃ


    চেং হৱাই (চেং/গেহু)


    পি.এম.জি.কে.এ.ৱাই.গী থা অহুম (এপ্রিল-জুন)গী অপুনবা চেংগী এল.এম.তি.১০৪.৩ অমসুং গেহুগী এল.এম.তি. ১৫.২গী তঙাই ফদবা লৈ অমসুং চেংগী এল.এম.তি. ১০১.০২ অমসুং গেহুগী এল.এম.তি. ১৫.০০ অসি তোঙানবা রাজ্য অমসুং য়ু.তি.শিংনা থাংগৎখ্রে। অপুনবা চেং হৱাই এল.এম.তি. ১১৬.০২ লৌখ্রে। এপিল ২০২০গী ওইনা চেং হৱাই এল.এম.তি. ৩৭.০২ (৯৩%)অসি বেনিফিসরী কোতি ৭৪.০৫দা য়েন্থোকখ্রে, মেগীনা চেং হৱাই এল.এম.তি. ৩৬.৪৯ (৯১%)অসি বেনিফিসরী কোতি ৭২.৯৯দা য়েন্থোকখ্রে, জুনগীনা চেং হৱাই এল.এম.তি. ২৮.৪১ (৭১%)অসি বেনিফিসরী কোতি ৫৬.৮১দা য়েন্থোকখ্রে। স্কিমসিগী মখাদা ভারত সরকারনা চাউরাকপা শেনফম লুপা কোতি ৪৬০০০গী শেল-থুমগী ১০০% পুরি। রাজ্য ৬তা – পঞ্জাব, হরয়ানা, রাজস্থান, চান্দিগর, দিল্লী অমসুং গুজরাত, গেহু পীখ্রে অমসুং লেমহৌরিবা রাজ্য/য়ু.তি.শিংদনা চেং পীখ্রে।


    হৱাই


    হৱাইগী ওইনা থা অহুমগী অপুনবা তঙাই ফদবগী চাং অসি এল.এম.তি. ৫.৮৭নি। স্কিমসিগী মখাদা ভারত সরকারনা চাউরাকপা শেনফম লুপা কোতি ৫০০০গী শেল-থুমগী ১০০% পুরি। হৌজিক ফাওবদা রাজ্য/য়ু.তি.শিংদা হৱাই এল.এম.তি. ৫.৭৯ পীখ্রে অমসুং এল.এম.তি. ৫.৫৮ রাজ্য/য়ু.তি.শিংদা য়ৌখ্রে অমসুং মসিগী মতুং ইন্না হ ৱাই এল.এম.তি. ৪.৪০ য়েন্থোকখ্রে। তাং ১৮/৬/২০২০ ফাওবগী ওইনা অপুনবা হ ৱাই এল.এম.তি. ৮.৭৬ (তুর এল.এম.তি. ৩.৭৭; মুং এল.এম.তি. ১.১৪; উরাদ এল.এম.তি. ২.২৮; চনা এল.এম.তি. ১.৩০ অমসুং মসুর এল.এম.তি. ০.২৭) স্তোক্তা লৈরি।


    চেং হ ৱাই লৈশিনবাঃ


    ২৮/৬/২০২০ ফাওবদা অপুনবা গেহু এল.এম.তি. ৩৮৮.৩৪ (আর.এম.এস. ২০২০-২১) উমসুং চেং এল.এম.তি. ৭৪৫.৬৬ (কে.এম.এস. ২০১৯-২০) লৈশিনখ্রে।


    ওপন মার্কেৎ সেলস স্কিম (ও.এম.এস.এস.)


    স্কিম অসিগী মখাদা চেংগী মমল অসি কিলোদা লুপা ২২ অমসুং গেহুগীনা কিলোদা লুপা ২১দা লেপখ্রে। এফ.সি.আই.না ও.এম.এস.এস.কী খুত্থাংদা লোকদাউনগী মনুংদা গেহু এল.এম.তি. ৫.৭১ অমসুং চেং এল.এম.তি. ১০.০৭ য়োনখ্রে।


    ৱান নেসন ৱান রেসন কার্দঃ


    জুন ১, ২০২০ ফাওবগী মনুংদা রাজ্য/য়ু.তি. ২০, মিং ওইনা পল্লবদা- আন্ধ্র পরদেশ, বিহার, দামন এন্দ দ্যু (দাদ্রা অমসুং নগর হবেলি), গোৱা, গুজরাত, হরয়ানা, হিমাচল প্রদেশ, ঝারখন্দ, কেরলা, করনাতকা, মধ্য প্রদেশ, মহারাস্ত্রা, মিজোরম, ওরিশা, পঞ্জাব, রাজস্থান, সিক্কিম, উত্তর প্রদেশ, তেলঙ্গানা অমসুং ত্রিপুরাদা ৱান নেসন ৱান রেসন কার্দ চৎনবা হৌখ্রে। মার্চ ৩১, ২০২১ ফাওবগী মনুংদা লেমহৌরিবা রাজ্যশিংদা স্কিম অসি হাপচিল্লগনি অমসুং স্কিম অসি ভারত শিনবা থুংনা চৎনরগনি। ৱান নেসন ৱান রেসন কার্দকী মখাদা লেমহৌরিবা রাজ্য/য়ু.তি.শিংগী অকুপ্পা ৱারোল অমসুং ওইরিবা ফিভমশিং মখাদা পীরিঃ

                                                                                                                                                                     
মশিং  রাজ্য                 ই.পি.ও.এস.কী %  রেসন কার্দকী আধার সীদিং (%)  স্কিমদা য়াওবগী তাং                                                                          
                                                                                                                                                                     
                                                                                                                                                                     
                                                                                                                                                                     
১     ছতিসগর                ৯৮%             ৯৮%                          ওগস্ত ১, ২০২০                                                                               
                                                                                                                                                                     
                                                                                                                                                                     
                                                                                                                                                                     
২     অন্দমান অমসুং নিকোবর  ৯৬%             ৯৮%                          ওগস্ত ১, ২০২০                                                                               
                                                                                                                                                                     
                                                                                                                                                                     
                                                                                                                                                                     
৩     মনিপুর                ৬১%             ৮৩%                          ওগস্ত ১, ২০২০                                                                               
                                                                                                                                                                     
                                                                                                                                                                     
                                                                                                                                                                     
৪     নাগালেন্দ             ৯৬%             ৭৩%                          ওগস্ত ১, ২০২০                                                                               
                                                                                                                                                                     
                                                                                                                                                                     
                                                                                                                                                                     
৫     জম্মু অমসুং কশ্মির    ৯৯%             ১০০%                         স্কিম অসি জিলা খরদা ওগস্ত ১, ২০২০দগী হৌগনি অমসুং লেমহৌরিবা জিলাগীনা নবেম্বর ১, ২০২০দগী হৌগনি
                                                                                                                                                                     
                                                                                                                                                                     
                                                                                                                                                                     
৬     উত্তরাখন্দ            ৭৭%             ৯৫%                          সেপ্তেম্বর ১, ২০২০                                                                          
                                                                                                                                                                     
                                                                                                                                                                     
                                                                                                                                                                     
৭     তমিল নাদু             ১০০%            ১০০%                         ওক্তোবর ১, ২০২০                                                                             
                                                                                                                                                                     
                                                                                                                                                                     
                                                                                                                                                                     
৮     লদাখ                  ১০০%            ৯১%                          ওক্তোবর ১, ২০২০                                                                             
                                                                                                                                                                     
                                                                                                                                                                     
                                                                                                                                                                     
৯     দিল্লী                ০%              ১০০%                         ওক্তোবর ১, ২০২০                                                                             
                                                                                                                                                                     
                                                                                                                                                                     
                                                                                                                                                                     
১০    মেঘালয়                ০%              ১%                           দিসেম্বর ১, ২০২০                                                                            
                                                                                                                                                                     
                                                                                                                                                                     
                                                                                                                                                                     
১১    নোংচুপ বেঙ্গোল        ৯৬%             ৮০%                          জনুৱারি ১, ২০২১                                                                             
                                                                                                                                                                     
                                                                                                                                                                     
                                                                                                                                                                     
১২    অরুনাচল প্রদেশ        ১%              ৫৭%                          জনুৱারি ১, ২০২১                                                                             
                                                                                                                                                                     
                                                                                                                                                                     
                                                                                                                                                                     
১৩    অসম                   ০%              ০%                                                                                                                       
                                                                                                                                                                     
                                                                                                                                                                     
                                                                                                                                                                     
১৪    লক্ষদ্বীপ             ১০০%            ১০০%                                                                                                                     
                                                                                                                                                                     
                                                                                                                                                                     
                                                                                                                                                                     
১৫    পুদুচেরী              ০%              ১০০%(দি.বি.তি.)              দি.বি.তি.                                                                                   
                                                                                                                                                                     
                                                                                                                                                                     
                                                                                                                                                                     
১৬    চান্দিগর              ০%              ৯৯%(দি.বি.তি.)               দি.বি.তি.                                                                                   
                                                                                                                                                                     
                                                                                                                                                                     

    *****

    
    
    (Release ID: 1635205) Visitor Counter : 9
    
    
      Read this release in: English , Urdu , Hindi , Bengali , Punjabi , Odia , Tamil , Telugu