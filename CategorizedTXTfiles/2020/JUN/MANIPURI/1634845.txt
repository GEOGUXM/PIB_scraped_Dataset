      PIB Headquarters

      কোবিদ-১৯গী মতাংদা নুমিৎ খুদিংগী ফোংবা পি.আই.বি.গী বুলেতিন
      Posted On: 27 JUN 2020 6:28PM by PIB Imphal


    (মসিদা হৌখিবা পুং ২৪ দা থোকখিবা কোবিদ -১৯গা মরী লৈনবা চেফোংশিং, ফিল্দ ওফিসশিংদগী ফংবা পাউশিং, অমসুং পি.আই.বি.না লৌখৎপা ফেক্ত চেকশিং য়াওরি )

      * এক্তিব কেস্তগী রিকোবর্দ কেস মশীংনা ৯৮,৪৯৩ হেনখ্রে। কোবিদ-১৯ এক্তিব কেস মশীং ১,৯৭,৩৮৭ লৈরি, নাবা ফখ্রবা মশীংনা ২,৯৫,৮৮০নি।
      * কোবিদ-১৯ অনাবশিংগী মরক্তগী রিকোবরী রেৎনা ৫৮.২৪% য়ৌরে।
      * রাজ্য নিপান (মহারাস্ত্রা, তমিল নাদু, দিল্লী, তেলঙ্গানা, গুজরাৎ, উত্তর প্রদেশ, অন্ধ্র প্রদেশ অমসুং নোংচুপ বেঙ্গাল)না ভারতকী কেতিব কেসকী অপুনবা মশীংদা ৮৫.৫% হাপকৎলি অমসুং অপুনবা লৈখিদবদা ৮৭% হাপলি।
      * মন্ত্রী কাংবুনা কোবিদ-১৯গী হৌজিক ওইরিবা ফিবম অমসুং লাকশিন্নবা পায়খৎলিবা থবকশিং য়েংশিনখ্রে।
      * কেন্দ্র সরকারনা দিল্লীগী এন.সি.তি.দা কোবিদ-১৯ লাকশিন্নবা হোৎনবদা মপুং ফানা মতেং পাংলি; দিল্লীদা ফমুং ১০০ লৈবা অনৌবা হোস্পিতাল অথুবদা মথৌ তৌবা হৌরগনি।
      * হকশেল মন্ত্রালয়না কোবিদ-১৯ কেসকী অনৌবা ক্লিনিকেল মেনেজমেন্তকী ওইবা চৎন-কাংলোন অমা পুথোকখ্রে।
      * প্রধান মন্ত্রীনা হায়রি, কোরোনাগী লান্মীশিংনা শক্তি পীদুনা ভারতনা কোবিদ-১৯বু চেৎনা লান থেংনরি।

    হকশেল অমসুং য়াইফ-য়ুম্বাল মন্ত্রালয়দগী ফংবা কোবিদ-১৯গী পাউঃ নাবা ফবগী চাংনা কোবিদ-১৯ এক্তিব কেস মশীংদগী খোংজেল য়াংনা হেনগৎলি; নাবা ফরবা মশীংগা এক্তিব কেস মশীংগগী খেৎনবসি লাখ ১গী ময়া য়ৌশিল্লক্লে


    কোবিদ-১৯দগী নাবা ফরবা অপুনবা মশীংনা কোবিদ-১৯ এক্তিব কেস মশীংদগী কা হেন্না য়াঙনা হেন্দোকখ্রে।


    নাবা ফরবা মশীংগা এক্তিব কেস মশীংগগী খেন্নবসি লাখ ১গী ময়া য়ৌশিল্লক্লে। নাবা ফরবা মশীংনা এক্তিব কেস মশীংদগী ঙসিফাওবগী ওইনা ৯৮,৪৯৩ হেনখ্রে। এক্রিব কেস মশীংনা ১,৯৭,৩৮৭ ওইবা মতমদা নাবা ফরবা মশীংনা ২,৯৫,৮৮০ ওইরি। অসিগুম্বা পুক্নিং থৌগৎনিংঙাই ওইরবা ফিবম অসিগা লোইননা, কোবিদ-১৯ অনাবশিংগী মরক্তগী নাবা ফবগী চাং অসি ৫৮.১৩% য়ৌখ্রে।

                                                    
সেরিএল নম্বর  রাজ্য/য়ু.তি.               রিকোবরী রেৎ
                                                    
                                                    
                                                    
১             মেঘালয়                     ৮৯.১%      
                                                    
                                                    
                                                    
২             রাজস্থান                   ৭৮.৮%      
                                                    
                                                    
                                                    
৩             ত্রিপুরা                   ৭৮.৬%      
                                                    
                                                    
                                                    
৪             চন্দিগর                    ৭৭.৮%      
                                                    
                                                    
                                                    
৫             মধ্য প্রদেশ                ৭৬.৪%      
                                                    
                                                    
                                                    
৬             বিহার                      ৭৫.৬%      
                                                    
                                                    
                                                    
৭             অন্দমান অমসুং নিকোবার ইথৎ  ৭২.৯%      
                                                    
                                                    
                                                    
৮             গুজরাৎ                     ৭২.৮%      
                                                    
                                                    
                                                    
৯             ঝারখন্দ                    ৭০.৯%      
                                                    
                                                    
                                                    
১০            ছতিশগর                     ৭০.৫%      
                                                    
                                                    
                                                    
১১            ওরিশা                      ৬৯.৫%      
                                                    
                                                    
                                                    
১২            উত্তরাখন্দ                 ৬৫.৯%      
                                                    
                                                    
                                                    
১৩            পঞ্জাব                     ৬৫.৭%      
                                                    
                                                    
                                                    
১৪            উত্তর প্রদেশ               ৬৫.০%      
                                                    
                                                    
                                                    
১৫            নোংচুপ বেঙ্গাল             ৬৫.০%      
                                                    
                                                    

    অকুপ্পা ৱারোলগীদমক, https://pib.gov.in/PressReleasePage.aspx?PRID=1634786


    দা. হর্শ বর্ধন্না গ্রুপ ওফ মিনিস্তর্স (জি. ও. এম.) ওন কোবিদ-১৯গী ১৭শুবা মীফম পাঙথোকখ্রে


    অৱাংবা থাক্কী গ্রুপ ওফ মিনিস্তর্স (জি. ও. এম.) ওন কোবিদ-১৯গী ১৭শুবা মীফম হকশেল অমদি য়াইফ য়ুম্বালগী কেন্দ্র মন্ত্রী দা: হর্শ বর্ধননা থৌরম মপু ওইদুনা ঙসি পাঙথোকখ্রে‍। জি. ও. এম. অদুদা হৌজিক্কী ওইনা স্তেত নিপান (মহারাস্ত্র, তামিল নাদু, দিল্লী, তেলঙ্গনা, গুজরাত, উত্তর প্রদেশ, অন্ধ্র প্রদেশ অমদি ৱেস্ত বেঙ্গল)না ভারতকী অপুনবা এক্তিব কেসলোদকী চাদা ৮৫.৫ অমদি অপুনবা মীশিগী চাদা ৮৭ ওইরি‍ হায়বা ৱাফমসু থমখি‍। দা: ভ্রাগব, দি. জি. (আই. সি. এম. আর.)না তোঙান তোঙানবা তেস্তকী খুত্থাঙদা নুমিৎ খুদিংগী হেনগৎলক্লিবা তেস্ত কেপাসিতীগী মতাংদসু শন্দোক্না তাকখি‍। হৌখিবা পুং ২৪দা তেস্ত তৌখিবা সেম্পল মশীং ২,২০,৪৭৯দা হেনগত্তুনা ঙসিফাওবদা তৌখিবা অপুনবা তেস্ত মশীং ৭৯,৯৬,৭০৭ য়ৌখ্রে‍। ভারত্তা হৌজিক কোবিদ-১৯গীদমক্তা লৈবা দাইগ্নোস্তিক লেব ১০২৬ লৈ‍। হায়রিবা অসি লৈঙাক্কী ৭৪১ অমদি লনাইগী লেব ২৮৫ পুল্লগনি‍, হায়না মহাক্না হায়খি‍। লৈবাকসিদা হেনগৎলক্লিবা মেদিকেল ইন্ফ্রাস্ত্রকচরগী ৱাফম থম্লদুনা জি. ও. এম. অদুদা জুন ২৭, ২০২০ ফাওবদা অসি আইসোলেসন ফমুং ১,৭৬,২৭৫, আই. সি. য়ু. ফমুং ২২,৯৪০ অমদি ওক্সিজেন সপ্পোর্ত য়াওবা ফমুং ৭৭,২৬৮ লৈরবা কোবিদ দেদিকেতেদ হোস্পিতাল ১০৩৯ লৈদুনা কোবিদকা মরী লৈনবা হকশেলগী মচাক মথুমশিং ফগৎলে; আইসোলেসন ফমুং ১,৩৯,৪৮৩, আই. সি. য়ু. ফমুং ১১,৫৩৯ অমদি ওক্সিজেন সপ্পোরত য়াওবা ফমুং ৫১,৩২১ লৈরবা কোবিদ হেল্থ সেন্তর ২,৩৯৮ মথৌ তৌরে‍।


    অকুপ্পা ৱারোলগীদমক, https://pib.gov.in/PressReleasePage.aspx?PRID=1634736


    কেন্দ্রনা দিল্লীদা কোবিদ লাকশিন্নবগীদমক্তা হোৎনবদা অহেনবা মতেং পাংখ্রে


    কেন্দ্র সরকারনা কোবিদ-১৯ নমথনবা অমসুং লাকশিন্নবা দিল্লীগী এন.সি.তি.দা চাউরবা তোবাং অমা পাংখ্রে। আই.সি.এম.আর.না ওজিক ফাওবদা দিল্লীদা লৈবা মথৌ তৌরিবা লেব ১২দা আর.তি.-পি.সি.আর. তেস্ত লাখ ৪.৭ পাংথোক্নবগীদমক্তা দাইগ্নোস্তিক মেতরিয়েল পীখ্রে। মখোয়না তেস্ত তৌবগীদমক্তা তঙাইফদবা আর.এন.এ. এক্সক্ত্রক্সন কিৎ ১.৫৭ অমসুং কোবিদ-১৯গী সেমপলশিং লৌখৎনবগীদমক্তা ভি.তি.এম. (ভাইরেল ত্রান্সপোর্ত মেদিয়ম) অমসুং স্বাব লাখ ২.৮৪ পীখি। দিল্লীগী এন.সি.তি.দা কোবিদ নমথনবগী পাম্বৈশিংদা মতেং পাংনবা হোৎনবগী শরুক অমা ওইনা, ফমুং ১০,০০০ লৈবা “সরদার পতেল কোবিদ কেয়র সেন্তর” অসি দিল্লীগী ছত্তরপুরদা লৈবা রাধা সোআমি সতসঙ্গ বীসতা শেমগৎলি। হায়রিবা সেন্তর অসি চলাইবগী, মেদিকেল পর্সোনেলশিংগী মতৌ তাবা মশিং মতিক চানা ফংহনবা য়াওনা থবক-থৌরম পুম্বা ইন্দো-তিবেতান বোর্দর পুলিস (আই.তি.বি.পি.)না থৌওং অসিদা লুচিংবগা লোইননা সেন্ত্রেল আর্মদ পুলিস ফোর্সশিং (সি.এ.পি.এফ.শিং)দা খুৎশিন্নখ্রে। ভারত সরকারনা কেন্দ্রগী ওইনা এন.৯৫ মাস্ক লাখ ১১.১১, পি.পি.ই. কিৎ লাখ ৬.৮১, ঐচ.সি.ক্যু. তেব্লেৎ লাখ ৪৪.৮০ লৌখি অমসুং মখোয়শিং অদুবু দিল্লীদা য়েন্থোকখি। ভেন্তিলেতর ৪২৫ দিল্লীগী শরুক থুংখি অমসুং হায়রিবশিং অদু জি.এন.সি.তি.গী হোসপিতাল কয়া অমদা য়ৌহনখি। দিল্লীদা পেসেন্তশিং অদুগী লুবগী ফিভমগী মতুং ইন্না কোবিদকী পেসেন্তশিং অদুবু লায়েংনবা দেদিকেতেদ কোবিদ হোসপিতাল ৩৪ (দি.সি.ঐচ.), দেদিকেতেদ কোবিদ হেল্থ সেন্তর ৪ (দি.সি.ঐচ.সি.), দেদিকেতেদ কোবিদ সেন্তর ২৪ (দি.সি.সি.সি.) লৈ। অসুম্না দিল্লীদা পুন্না ফেসিলিতী ৬২ অসিনা কোবিদ-১৯ লায়েংবগী থবক্তা শরুক য়ারি। হায়রিবা ফেসিলিতীশিং অসিগী মশিং নোংম-নোংমগী ওইনা অসুম হেনগৎলক্লি।


    অকুপ্পা ৱারোলগীদমক, https://www.pib.gov.in/PressReleseDetail.aspx?PRID=1634704


    কেন্দ্রগী হকশেল মন্ত্রীনা কোবিদ-১৯ লাকশিন্নবগী ক্লিনিকেল মেনেজমেন্তকী অনৌবা চৎন-কাংলোন ফোংখ্রে


    কোবিদ-১৯গী লাইয়েংদা কান্নবা হিদাকশিংগী মরমদা খঙবা হেল্লকপগা লোইননা কেন্দ্রগী হকশেল অমসুং য়াইফ য়ুম্বাল মন্ত্রালয়না ঙসি কোবিদ-১৯ লাইয়েংগী ওইবা অনৌবা ক্লিনিকেল মেনেজমেন্তকী চৎন-কাংলোন অমা ফোংখ্রে। হায়রিবা অনৌবা চৎন-কাংলোন অসিদা দেক্সামেথাসোনবু ময়াই ওইবা অমসুং অকনবা কেসশিংদা মিথাইলপ্রেদনিসোলোনগী মহুত্তা শীজিন্নবা য়াওরি। হায়রিবা অহোংবা অসি খ্বাইদগী নৌবা খুদম চাংদম অমসুং অখঙ অহৈশিং তান্নরবা মতুংদা শেমখিবনি।


    অকুপ্পা ৱারোলগীদমক, https://www.pib.gov.in/PressReleseDetail.aspx?PRID=1634725


    রেবরেন্দ দা. জোশেফ মার থোমা মেত্রোপোলিতানগী ৯০শুবা মপোক কুমওন থৌরমদা প্রধান মন্ত্রীনা ৱা ঙাংখ্রে; কোরোনা লান্মীশিংনা থৌনা ওইদুনা ভারতনা কোবিদ-১৯বু খোঙফম চেৎনা লান্থেংনরি হায়না প্রধান মন্ত্রীনা হায়খ্রে


    প্রধান মন্ত্রীনা হায়খি, ভারত অসি তোঙান-তোঙানবা য়ুম্ফমশিংদগী স্পিরিচুএল ওইদুনা লাক্লি। দা. জোসেফ মার থোমানা হায়রম্বা পল্লদুনা, “নোল্লুকপা হায়রিবা লমচৎ অসি অফব থবকশিংদা মতম পুম্নমক্তা মহৈ য়াল্লি”। অসিগুম্বা নোল্লুকপগী ৱাখল্লোন অসিনা মার থোমা চর্চনা ঐখোয়গী ভারত মচাশিংগী মফমদা অফবা অহোংবা অমা পুরক্নবগীদমক থবক তৌদুনা লাক্লি। সেন্ত থোমাস লৌশিং লৈবা মীশক্নি। মার থোমা চর্চনা ভারতকী নীংতম খোঙজঙদা থৌদাং য়ারম্মী। চর্চ অসিনা লৈবাকসিবু পুন্সিনবদা মাঙজিল থানা হোৎনরম্বনি। প্রধান মন্ত্রীনা হায়খি, মালেম অসিনা মালেমগী ওইবা লাইচৎ অমগা অকনবা লান্থেং অমা মায়োক্নরি। কোবিদ-১৯ অসি মীওইবগী পুন্সিদা শীংনবা হকচাঙগী অনাবা অমখক্তা নত্তে। মসিনা ঐখোয়গী হকচাঙ শোক্নিংঙাই ওইবা পুন্সি মহিংদসু পুক্নীং চঙহল্লি। মালেমগী ওইবা লাইচৎ অমা হায়বসিনা মীওইবা খুন্নাই অসিনা লায়েং অমা মথৌ তারে হায়বা তাক্লি।


    অকুপ্পা ৱারোলগীদমক, https://www.pib.gov.in/PressReleseDetail.aspx?PRID=1634718


    রেবরেন্দ দা. জোশেফ মার থোমা মেত্রোপোলিতানগী ৯০শুবা মপোক কুমওন থৌরমদা প্রধান মন্ত্রীনা ৱা ঙাংখ্রে


    অকুপ্পা ৱারোলগীদমক, https://www.pib.gov.in/PressReleseDetail.aspx?PRID=1634716


    কোবিদ-১৯ লোকদাউনগী মতমদা মরুওইবা রেলৱে মেন্তেনেন্স প্রোজেক্ত ২০০ লোইশিনখ্রে


    ইন্দিয়ন রেলৱেগী মনীংদা কন্না থেংনরিবা লান্মীশিংনা কোবিদ-১৯না মরম ওইদুনা মী পুবা লেপলিঙৈ মনুংদা য়ার্দ মোদেলিং, শেমজিনবা অমসুং অরিবা থোংশিং রি গর্দলিং তৌবা, রেল লাইনশিং দব্লিং অমসুং ইলেক্ত্রিফিকেসন তৌবা অমসুং সিজর ক্রোওবরশিং নৌথোকহনবগী মরুওইবা মেন্তেনেন্সকী থবকশিং পায়খৎখ্রে। চহী কয়া লোইশিন্দনা লাক্লবা হৌজিক্না লোইশিনখ্রেবা থবকশিং অসিনা ইন্দিয়ন রেলৱেবু মতম চুপ্পদা থিন্থহন্দুনা লাকপনি। তঙাইফদবা পোৎলমশিং পার্সেল ত্রেনশিং, ফ্রৈৎ ত্রেনশিংনা ফংহনবগী মথক্তা ইন্দিয়ন রেলৱেনা মতম কয়া লোইশিন্দনা লাক্লবা মেন্তেনেন্সকী থবকশিং লোকদাউনগী মতমদা মী পুবা য়াদনা লৈরিঙৈদা লোইশিনখিবনি।


    অকুপ্পা ৱারোলগীদমক, https://www.pib.gov.in/PressReleseDetail.aspx?PRID=1634739


    এগ্রিকলচর কোওপরেসন অমসুং ফারমর্স ৱেলফিয়র বিভাগনা লৌউ শিংউ, স্ত্রেতেজিক পোলিসী সিফ অমসুং ইনভেস্তমেন্ত ওপোর্চুনিতীদা শেমদোক শাদোক্নবা ৱেবিনার অমা পাঙথোকখ্রে


    ৱেবিনার অদুদা ৱা ঙাংলদুনা, লৌউ শিংউ অমসুং লৌমীশিংগী য়াইফ থৌরাংগী সেক্রেতরী শ্রী সঞ্জয় অগরৱানা ভারত সরকারনা কোবিদ-১৯ লাইচৎকী মনুংদা লৌউ শিংউগী হীরমদাো, লৌমীশিংগী য়াইফনবা লৌখৎপীরক্লিবা মঙম শাল্লবা থৌরাং কয়াবু থাগৎপা ফোংদোকখ্রে। ভারতকী লৌমীশিং অমসুং ইন্দস্ত্রী অসিনা খুদোংচাদ্রবা মতম অসিদা মতীক চানা থবক তৌরি হায়বসি খরিফ মহৈ মরোং হুনবগী লম অসি মমাং চহীদফা হেক্তর লাখ ১৫৪ ওইরম্বদগী হন্দক হেক্তর লাখ ৩১৬ য়ৌরকপা অমসুং হৌখিবা চহী মঙা অসিদা অপুনবা ওইনা চাংচত্তা হেক্তর লাখ ১৮৭ য়ৌরকপা অসিনি। শা ঙা লোইববু লৌমীশিংগী এ.তি.এম. মেচিনগা চাংদম্নরদুনা এনিমেল হজবেন্দরী অমসুং দেরিয়িংগী সেক্রেতরী শ্রী অতুল চতুর্বেদীনা হায়খি, রিতেলর অমগীদি শঙ্গোম নত্তবা পোৎ অমত্তনা য়াঙনা কৈদৌনুংদা চত্তে।


    অকুপ্পা ৱারোলগীদমক, https://www.pib.gov.in/PressReleseDetail.aspx?PRID=1634724


    পি . আই . বি . ফিল্দ ওফিসশিংদগী ফংবা পাউ


      * চন্দিগরঃ এদভাইজর, য়ু.তি. চন্দিগরনা হায়খ্রে মদুদি মহাক্না পুলিস অমসুং অতোপ্পা ওথোরাইজ তৌরবা ওফিসিএলশিংদা সোসিএল দিস্তেন্সিংগী কাংলোন, মাস্ক উপহনবনচিংবশিং কন্না ইলহন্নবা হোৎনগদবনি হায়না পাউতাক পীখ্রে। কৈথেল অমসুং মীয়াম তিনবা মফম খুদিংমক্তা সুখনা পাৎকী মফমশিং য়াওনা সর্প্রাইজ ইন্সপেক্সন তৌরগনি অমসুং কাংলোন থুগাইবশিংবু দন্দি পীগনি।

      * হরিয়ানাঃ প্রধান মন্ত্রী শ্রী নরেন্দ্র মোদীগী মঙলান আত্মনির্ভর ভারতপু মঙফাওননবগী খোংথাং ওইনা হরিয়ানা সরকারনা পনিপত্তা একর ১০০০গী শেমগৎলবা ইন্দস্ত্রিএল লেন্দদা ভারত সরকারগী কমন ইনফ্রাস্ত্রকচর ফেসিলিতীশিংগী শেল থাদনবা বল্ক দ্রগস পার্ক লিংখৎনবগী স্কিমগী মখাদা বল্ক দ্রফস পার্ক অমা শাগৎনবা অয়াবা পীখ্রে। পনিপৎকী বল্ক দ্রগস পার্ক অসিনা লৈবাক অসিদা বল্ক দ্রগ শাবদা চঙবা শেল হন্থহল্লগনি অমসুং অতোপ্পা লৈবাক্তা তাংজবসু হন্থরগনি।
      * মহারাস্ত্রাঃ রাজ্য অসিদা নোংমদা খ্বাইদগী ৱাংবা ওইনা কোবিদ পোজিতিব কেস ৫,০২৪ লাকখ্রে, মসিনা অপুনবা মশীংদা লাখ ১.৫ হেলহন্দুনা ১,৫২,৭৬৫ কেস য়ৌখ্রে। এক্তিব কেসকী মশীংনা ৬৫,৮২৯নি। মুম্বাইদা অনৌবা কেস ১,২৯৭ লাকখ্রে। সিবিক বোদী ওইরিবা বি.এম.সি.না অথুবদা সেরো সর্বে অমা মেত্রোপোলিসকী ৱার্দ অহুমদা পাঙথোক্তুনা মুম্বাইদা কোরোনাভাইরস শন্দোকপা য়েংশিন্নবা হোৎনরগনি। সর্বে অসি নিতি আয়োগ, তাতা ইন্সতিত্যুৎ ওব ফন্দামেন্তেল রিসর্চ, অমসুং অতোপ্পা ইন্সতিত্যুৎ খরসু য়াওগনি। সর্বে অসিগী মনুংদা স্লম অমসুং স্লম নত্তবা মফমদগী খোমগৎলকপা ঈগী সেম্পল ১০,০০০ তেস্ত তৌগনি। মরক অসিদা, হকশেল অমসুং য়াইফ-য়ুম্বাল মন্ত্রালয়গী জোইন্ত সেক্রেতরী লব অগরৱানা লুচিংদুনা কেন্দ্রগী কাংবু অমনা থানেদা কোবিদ-১৯গী ওইরিবা য়েংশিন্নবা চৎখ্রে।
      * গুজরাৎঃ খ্বাইদগী নৌবা রিপোর্ত অমগী মতুং ইন্না গুজরাত্তা কোবিদ -১৯ পোজিতিব কেস ৫৮০ লাকখ্রে। রাজ্য অসিদা পোজিতিব কেস মশীং ৩০,১৫৮ লৈরি। লৈখিদবা মশীংনা ১,৭২২ য়ৌরে।
      * রাজস্থানঃ রাজ্য অসিগী কোবিদ-১৯গী অপুনবা মশীং অসি ঙসি অনৌবা কেস ১২৭ লাকখিবা অমসুং মীওই ৯ লৈখিদবগা লোইননা ১৬,৭৮৭ য়ৌরে। অমরোমদা মীওই ১৩১৪৯না নাবা ফখ্রে, ৩৮৯ লৈখিদ্রে। রাজ্য অসিদা হৌজিক হৌজিক এক্তিব কেস ৩২৪৯ লৈরি।
      * মধ্য প্রদেশঃ রাজ্য অসিদা অনৌবা কেস ২০৩ লাক্তুনা অপুনবা কেস মশীং ১২,৭৮৯ য়ৌরে। এক্তিব কেস মশীংনা ২,৪৪৮ ওইরি।
      * ছতিশগরঃ রাজ্য অসিগী কোনুং রাইপুরদা ৩৯ রিপোর্ত তৌরকখিবগা লোইননা ছতিশগরদা অনৌবা কেস ৮৮৯ লাকখ্রে। এক্তিব কেস মশীংনা ৬৪৭নি।
      * গোৱাঃ ইরাই নুমিত্তা রাজ্য অসিদা অনৌবা কেস ৪৪ লাকখ্রে, মসিনা রাজ্য অসিগী অপুনবা মশীং ১০৩৯ য়ৌহনখ্রে। হৌজিক রাজ্য অসিদা এক্তিব কেস মশীং ৬৬৭ লৈরি।
      * অরুনাচল প্রদেশঃ অরুনাচল প্রদেশকী চীফ সেক্রেতরীনা কোবিদ-১৯গী ফিবম, ফার্ম ক্লস্তর/ন্যুত্রিসনেল গার্দেন স্কিম, ক্লিন গ্রীন অরুনাচল কেম্পেন, জিল্লা খুদিংমক লুবা নালহনবা অমসুং অতোপ্পা হীরমশিং য়েংশিন্নবা মীফম অমা কৌখ্রে।
      * অসমঃ অসমগী হকশেল মন্ত্রী শ্রী হিমন্ত বিস্বা শর্মনা মহাক্কী ত্বীৎ অমদা মির্জা, পতঞ্জলি য়োগপীথ, পলাশবারীদা লৈবা ক্বারেন্তিন সেন্তরশিং ফমুং ২৫০ লৈবা কোবিদ হোস্পিতাল ওন্থোকখ্রে।
      * মনিপুরঃ মনিপুর কন্সলতেতিব কম্মিতীনা কোবিদ-১৯গী মীফম অমা ঙসি কোবিদ হোস্পিতাল অমসুং কেয়র সেন্তরশিংগী মতাংদা ফমখ্রে।
      * মিজোরমঃ মিজোরম সরকারনা রাজ্য অসিদা হৌজিক চত্থরিবা লোকদাউন অসিদা কোম্থোকপা খরা থমখ্রে। ওপোজিসন ওইরিবা জেদ.পি.এম.না লোকদাউনগী মতুংদা পায়খৎকদবা প্লান শেম্নবা তকশিনখ্রে।
      * নাগালেন্দঃ ইন্তর্নেসনেল ওর্গনাইজেসন অমা ওইরিবা ও.ই.সি.দি. এজুকেসন্না নাগালেন্দনা তি.ভি., রেদিও, অমসুং ইন্তর্নেতকী খুথাংদা কোবিদ-১৯গী মনুংদা লাইরিক তাক্নবা হোৎনবগীদমক শীংথাখ্রে। নাগালেন্দদা অনৌবা কোবিদ-১৯ কেস ১২ লাকখ্রে। হায়রিবা কেসশিং অসি মোন ক্বারেন্তিন সেন্তরদগী লাকখিবা ঙাক্তনি।
      * কেরলাঃ কেরলা সরকারনা মপুং ফানা লোকদাউন তৌরম্বদু নোংমাইজিং নুমিত্তা লৌথোকখ্রে। ৱারেপ অসি মপান লৈবাক্তগী অমসুং অতোপ্পা রাজ্যশিংদগী লাক্লিবা মীওশিংদা অৱাবা মাইয়োক্নবগী পাউ লাকপদগী লৌখিবনি। অদুমওইনমক, নুমিদাংদা থম্বা অথিংবদি অদুমক মখা চত্থখিগনি অমসুং রাজ্য অসিগী কন্তেন্মেন্ত জোনশিংদা পুলিস্না চেৎনা কর্ফ্যু থমখিগনি। রাজ্য অসিদা ঙরাং অনৌবা কোবিদ কেস ১৫০ লাকখ্রে। অপুনবা অনাবা ১৫৪০না তোঙান-তোঙানবা জিল্লাশিংদা লাইয়েংলি।
      * তমিল নাদুঃ পুদুচেরী সি.এম.ও.গী স্তাফশিংগী মরক্তা পোজিতিব ওইবা য়াওরকপদগী থিংজিনখ্রে। ঙসি পুদুচেরীদা খ্বাইদগী ৱাংবা ওইনা নৌবা কেস ৮৭ লাকখ্রে অমসুং অমা লৈখিদ্রে। তমিল নাদুগী মুখ্য মন্ত্রীনা কোবিদ-১৯না মরম ওইদুনা রেবিন্যু কারক্তবনা শেনবা চহী অসিগী পুত্থবা শেল লুপা কোতি ৮৫,০০০দা লেপখ্রে। ঙসি য়ু.তি. অসিদা ১৮ নাবা ফরকপগা লোইননা অপুনবা ওইনা অনাবা মীওই ২২১ নাবা ফদুনা দিসচার্জ তৌখ্রে। দি.এম.কে.গী এম.এল.এ. অমা কোরোনাভাইরস পোজিতিব ওইখ্রে। ঙরাং অনৌবা কেস ৩৬৪৫, নাবা ফখ্রবা ১৩৪৮ অমসুং লৈখিদ্রবা ৪৬। অপুনবা কেসঃ ৭৪৬২২, এক্তিব কেসঃ ৩২৩০৫, লৈখিদ্রবাঃ ৯৫৭, চেন্নইগী এক্তিব কেস ২০১৩৬।
      * করনাতাকাঃ কোবিদ কেস মশীং হেনগৎলকপগা লোইননা রাজ্য সরকার অসিনা লাক্কদবা নুমিৎশিংদা চঙগদবা ফমুং মশীং লেপথোক্নবা খঙহনখ্রে। এক্সপর্ত কম্মিতীনা অশি অনা হন্থনবা অনৌবা কোবিদকী কাংলোন অমা শেম্নবা খঙহনখ্রে। ঙরাং অনৌবা কেস ৪৪৫, দিসচার্জ ২৪৬ অমসুং ১০ লৈখিদ্রে। অপুনবা পোজিতিব কেসঃ ১১০০৫, এক্তিব কেসঃ ৩৯০৫, লৈখিদ্রবাঃ ১৮০, দিসচার্জঃ ৬৯১৬।
      * অন্ধ্র প্রদেশঃ রাজ্য অসিগী মীয়ামগী মীহুৎশিংনা চয়োল নীগী মনুংদা এম.এল.এ. অনী কোরোনা পোজিতিব ওইখিবগা লোইননা মীগা উন্নবা মতমদা চেকশিল থৌরাং লৌখৎখ্রে। শ্রীকালাহাস্তীগী লাইশঙ লৈবা মফমশিংদা কোরোনা পোজিতিব কেস মশীংদা হেনগৎলকপনা অয়ুক্কী পুং ৬তগী নুংথিল পুং ১ ফাওবা নোংমাইজিং নুমিত্তগী লোকদাউন হৌরগনি। সেম্পল ২৪,৪৫৮ তেস্ত তৌরবা মতুংদা হৌখিবা পুং ২৪ অসিদা অনৌবা কেস ৭৯৬, দিসচার্জ ২৬৩ অমসুং ১১ লৈখিদ্রে। কেস ৭৯৬কী মনুংদগী ৫১দি ইন্তর স্তেত কেস্নি অমসুং মঙানা মপান লৈবাক্তগীনি। অপুনবা কেসঃ ১২,২৮৫, এক্তিব কেসঃ ৬৬৪৮, দিসচার্জঃ ৫৪৮০ অমসুং লৈখিদ্রবাঃ ১৫৭।
      * তেলঙ্গানাঃ রাজ্য সরকারনা স্কুলশিংদা ওনলাইন ওইরবসু ক্লাস লৌদনবা অমসুং ফী লৌদনবা খঙহনখ্রে। তেলঙ্গানা স্কুল এজুকেসন দিপার্তমেন্তনা একাদেমিক চফী ২০২০-২১গী অমসুং ওনলাইন ক্লাসশিংগী চৎন-কাঙলোন অমা পুথোক্কনি। হৌজিক ফাওবদা ওইবা অপুনবা কেসঃ ১২৩৪৯, এক্তিব কেসঃ ৭৪৩৬, রিকোবর্দঃ ৪৭৬৬।

    পি.আই.বি. ফেক্ত চেক


    *****

    
    
    (Release ID: 1634845) Visitor Counter : 7
    
    
      Read this release in: English , Hindi , Marathi , Assamese , Bengali , Punjabi , Gujarati , Tamil , Telugu , Kannada , Malayalam
    
    
    

    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
*