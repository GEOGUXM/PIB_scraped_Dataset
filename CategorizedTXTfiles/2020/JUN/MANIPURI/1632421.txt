      হকশেল অমসুং য়াইফ-য়ুম্বাল মন্ত্রালয়

      কোবিদ-১৯গী অপদেৎ
      
      দা. হর্শ বর্ধন্না ভারতকী অহানবা মোবাইল আই-লেব (লৌনগনবা লাইনাগী লাইওং খঙদোক্নবা লেব) হৌদোকখ্রে
      
      নাবা ফগৎলকপগী চাং ৫২%দা হেনগৎলে
      Posted On: 18 JUN 2020 4:10PM by PIB Imphal


    হকশেল অমসুং য়াইফ-য়ুম্বাল মন্ত্রালয়গী কেন্দ্রগী মন্ত্রী দা. হর্শ বর্ধন্না কোবিদ-১৯ তেস্ত তৌনবগী অরোইবা তাংকক্কী ওইনা ভারতকী অহানবা মোবাইল আই-লেব (লৌনগনবা লাইনাগী লাইওং খঙদোক্নবা লেব) হৌদোকখ্রে। হায়রিবসি লৈবাক অসিগী অথাপ্পা, মনুং হঞ্জিনবা অমসুং লম্বী-থোংগী ফিবম চাদবা মফমশিংদা থমগনি অমসুং মসিনা সি.জি.ঐচ.এস.কী চাংদা নোংমদা কোবিদ-১৯ আর.তি.-পি.সি.আর. তেস্ত ২৫, নোংমদা এলিসা তেস্ত ৩০০, অহেনবা তি.বি. ঐচ.আই.ভি.নচিংবগী তেস্তসু তৌবা ঙমই। লৌনগনবা লাইনাগী লাইওং খঙদোক্নবগী লেব (আই-লেব) অসি কোবিদ কম্মান্দ স্ত্রেতেজীগী মখাদা সাইন্স অমসুং তেক্নোলোজীগী বাইওতেক্নোলোজী বিভাগনা শৌগৎলি।


    হৌখিবা পুং ২৪ অসিদা, কোবিদ নারবা মীওই ৭৩৯০ নাবা ফখ্রে। হৌজিক ফাওবদা কোবিদ-১৯ নারম্বা অনাবা পুন্না ১,৯৪,৩২৪ ফখ্রে। নাবা ফবগী চাংসু ৫২.৯৬% য়ৌরে। হৌজিক-হৌজিক্কী ওইনা, এক্তিব কেস ১,৬০,৩৮৪ মেদিকেল সুপরবিজনগী মখাদা য়েংশিল্লি।


    সরকারগী লেব মশীং ৬৯৯দা হেনগৎখ্রে অমসুং প্রাইবেৎ লেবনা ২৫দা৪ হেনগৎখ্রে (অপুনবা ৯৫৩)। মসিগী তোঙান-তোঙান্না খায়দোক্লবশিং মখাদা পীরিঃ


    রিএল-তাইম আর.তি. পি.সি.আর.দা য়ুম্ফম ওইবা তেস্তিং লেবঃ ৫৪০ (সরকারগীঃ ৩৪৯+ প্রাইবেৎকীঃ ১৯১)


    ত্রুনেত্তা য়ুম্ফম ওইবা তেস্তিং লেবঃ ৩৪০ (সরকারগীঃ ৩২৫ + প্রাইবেৎকীঃ ১৫)


    সি.বি.এন.এ.এ.তি.দা য়ুম্ফম ওইবা তেস্তিং লেবঃ ৭৩ (সরকারগীঃ ২৫ + প্রাইবেৎকীঃ ৪৮)


    হৌখিবা পুং ২৪ অসিদা, সেম্পল ১,৬৫,৪১২ তেস্ত তৌখি। অপুনবা তেস্ত তৌখ্রবা সেম্পল মশীং ৬২,৪৯,৬৬৮নি।


    কোবিদ-১৯গা মরী লৈনবা তেক্নিকেলগী ওইবা খুদোংচাদবা, চৎন-কাংলোন অমসুং পাউতাকশিংগী মরমদা অচুম্বা অমসুং খ্বাইদগী নৌবা ঈ-পাউশিংগীদমক চানবীদুনা https://www.mohfw.gov.in/ দা অমসুং @MoHFW_INDIA দা চাং নাইনা চঙবীয়ু।


    কোবিদ-১৯গা মরী লৈনবা তেক্নিকেল ক্বেরীশিং technicalquery.covid19@gov.in দা অমসুং অতোপ্পা ক্বেরীশিংগীদমক ncov2019@gov.in অমসুং @CovidIndiaSevaদা থাবীরকউ।


    কোবিদ-১৯গা মরী লৈনবা অতোপ্পা ক্বেরীশিংগীদমক হকশেল অমসুং য়াইফ-য়ুম্বাল মন্ত্রালয়গী হেল্পলাইন নম্বরঃ +91-11-23978046 নত্ত্রগা 1075 (তোল-ফ্রী)দা কোল তৌবীয়ু। রাজ্য/য়ু.তি.শিংগী ওইবা কোবিদ-১৯গা মরী লৈনবা হেল্পলাইন নম্বরশিং https://www.mohfw.gov.in/pdf/coronvavirushelplinenumber.pdf দা ফংবীগনি।


    *****

    
    
    (Release ID: 1632421) Visitor Counter : 12
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Tamil , Telugu , Kannada , Malayalam