      ঙাকশেল মন্ত্রালয়

      কোবিদ-১৯গী ওইরিবা ফীভম অসিনা মরম ওইরগা রক্ষা মন্ত্রালয়না ইরদমসিদা শাবা পোৎশিংগী কেপিতেল এক্বিজিসনগী দেলিবরীশিং থা মরি শাংদোকখ্রে
      Posted On: 12 JUN 2020 12:36PM by PIB Imphal


    রক্ষা মন্ত্রালয় (এম.ও.দি.)না ভারতকী পোৎ য়োনবা মীশিংগা তৌনরিবা কেপিতেল এক্বিজিসন কন্ত্রেক্তশিংগী মতম অসি তমথিরবা কোবিদ-১৯গী লায়চৎ অসিনা পরিং নাইনা সপ্লাই তৌবদা অপনবা পীরকপা অসিনা মরম ওইদুনা দেলিবরী তৌবগী মতম থা মরি শাংদোকখ্রে।


    রক্ষা মন্ত্রী শ্রী রাজনাথ সিংহনা অয়াবা য়াওরবা মন্ত্রালয় অসিগী এক্বিজিসন ৱীংনা ৱাফম অসি ঙসিদগী চৎনবা হৌনবা ওর্দর অমা থোকখ্রে। মসিদা হায়রি, “ফোর্স মেজ্যুর অসি থা মরিগী ওইবা মতমগী ওইনা চৎনবা য়ারনি, হায়বদি মার্চ ২৫,২০২০দগীনা জুলাই ২৪,২০২০ ফাওবা।”


    ওর্দর অসিদা মখা তানা হায়রি, “কন্ত্রেক্ত তৌনরিবা ইক্বুইপমেন্তশিং/সর্বিস অমসুং লিক্বিদেতেদ দেমেজ চার্জকী দেলিবরীদা থেংথবা অসি হোৎপা মতমদা ফোর্স মেজ্যুর অসি য়াওরোই।”


    থৌরাং অসিনা কোবিদ-১৯গী ফীভম অসিনা চৈথেংনা পোৎ পুত্থোকপগী মতমশিং শোইহল্লবা ইরদমগী ওইবা দিফেন্সকী ইন্দস্ত্রীদা চাওনা কোমথোকহল্লগনি।


    অদুম ওইনমক, এম.ও.দি.গী ওর্দর অসিদা মখা তানা য়াওরি মদুদি ভারতকী পোৎয়োনবা মীশিং অসি কন্ত্রেক তৌনখ্রবা পোৎশিং অসি শাংদোকখ্রবা মতমগী মনুংদা দেলিবরী তৌবা য়ানবা কোমথোকখ্রে হায়না।


    মখা তানা ওর্দর অসিগী মতুং ইন্না, ৱারেপ অসি চৎননবগীদমক্তা করিগুম্বা মখলগী তোঙানবা কন্ত্রেক্তকী এমেন্দমেন্তকী মথৌ তারোই।


    মীরমগী পোৎয়োনবশিংগা মরী লৈননা মখোয়-মখোয়গী লৈবাকশিংগী ওইরিবা ফীভমশিংদা য়ুম্ফম ওইরগা কেসশিং অসিগী মতাংদা খন্ননবা রক্ষা মন্ত্রালয়গা পাও ফাওনবা য়াগনি।


    *****

    
    
    (Release ID: 1631098) Visitor Counter : 10
    
    
      Read this release in: Telugu , English , Urdu , Hindi , Marathi , Assamese , Punjabi , Tamil , Kannada , Malayalam