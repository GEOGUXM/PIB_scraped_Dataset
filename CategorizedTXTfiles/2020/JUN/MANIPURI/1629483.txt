      PIB Headquarters

      কোবিদ-১৯গী মতাংদা নুমিৎ খুদিংগী ফোংবা পি.আই.বি.গী বুলেতিন
      Posted On: 04 JUN 2020 6:27PM by PIB Imphal


    (মসিদা হৌখিবা পুং ২৪ দা থোকখিবা কোবিদ -১৯গা মরী লৈনবা চেফোংশিং, ফিল্দ ওফিসশিংদগী ফংবা পাউশিং, অমসুং পি.আই.বি.না লৌখৎপা ফেক্ত চেকশিং য়াওরি )


      * হৌখিবা পুং২৪দা কোবিদ-১৯ অনাবা মীওই ৩,৮০৪ য়াওনা হৌজিক ফাওবদা অনাবা মীওই ১,০৪,১০৭ কোবিদ-১৯দগী ফরে

      * এক্তিব কেস ১,০৬,৭৩৭না মেদিকেলগী চেকশিন-থৌরাং মখাদা লায়েংলি
      * হকশেল মন্ত্রীনা অকনবা সর্বিলেন্স, কন্তেক ত্রেসিং অমসুং অকনবা কন্তেনমেন্ত অমসুং পেরিমিতর কন্ত্রোলগী থবক থৌরমশিংগা লোয়ননা তেস্ত তৌবগী চাং হেনগৎহন্নবা দিল্লীদা খঙহনখ্রে
      * ভারত অমসুং অস্ত্রেলিয়াগী লুচিংবাশিংগী ভর্চুএল সম্মিৎ- সরকারনা মসিগী অৱাবা অসি খুদোংচবা অমা ওইনা লৌনবা ৱারেপ লৌখ্রে হায়না প্রধান মন্ত্রীনা ফোঙদোকখ্রে

    হকশেল অমসুং য়াইফ-য়ুম্বাল মন্ত্রালয়দগী কোবিদ-১৯গী খ্বাইদগী নৌবা পাও


    হৌখিবা পুং২৪দা কোবিদ-১৯ অনাবা মীওই ৩,৮০৪ নাবা ফরে। অসুম্না, অপুনবা ওইবা অনাবা মীওই ১,০৪,১০৭ কোবিদ-১৯দগী ফরে। কোবিদ-১৯ নারবা মীওইশিংগী মরক্তা অনাবা ফবগী চাং চাদা ৪৭.৯৯ ওইরি। হৌজিক এক্তিব কেস ১,০৬,৭৩৭ লৈরি অমসুং পুম্নমক মেদিকেলগী চেকশিন-থৌরাং মখাদা লায়েংলি। নোবেল কোরোনাভাইরস নারবা মীওইশিং মশক খঙদোক্নবা চাংয়েং তৌবগী থবক আই.সি.এম.আর.না হেনগৎহল্লে । লৈবাক শীনবা থুংনা লৈরিবা সরকারগী ৪৯৮ অমসুং লনাইগী লেবোরেতোরি ২১২ হেনগৎলে। হৌখিবা পুং ২৪দা কোবিদ-১৯গী অপুনবা সেম্পল ১,৩৯,৪৮৫ চাংয়েং তৌখ্রে। হৌজিক ফাওবদা পুন্না সেম্পল ৪২,৪২,৭১৮ চাংয়েং তৌখ্রে। কোবিদ লাইচৎতা চৎনগদবা ই.এন.তি.গী চেকশিন থৌরাংগা মরি লৈননা মন্ত্রালয়না অনৌবা গাইদলাইনশিং ফোঙখ্রে।


    ​ অকুপ্পা ৱারোলগীদমক: https://pib.gov.in/PressReleseDetail.aspx?PRID=1629347


    দোক্তর হর্শ ভর্ধন্না দিল্লীগী এল.তি. গভর্নর অমসুং হকশেল মন্ত্রীগা কোবিদ-১৯ মেনেজমেন্তকী ফীভম অমসুং শেম-শারিবা অদু য়েংশিনখ্রে


    “দিল্লীদা কেস মশীং অমসুং শীবা হেনগৎলকপদগী অকনবা সর্বিলেন্স, কন্তেক ত্রেসিং অমসুং অকনবা কন্তেনমেন্ত অমসুং পেরিমিতর কন্ত্রোলগী থবক থৌরমশিংগা লোয়ননা তেস্ত তৌবগী চাং হেনগৎহনবা মথৌ তারে। মসি কেন্দ্রগী হকশেল অমসুং য়াইফ-য়ুম্বাল মন্ত্রী দোক্তর হর্শ ভর্ধন্না কোবিদ-১৯ ঙাকথোক্নবা অমসুং লাকশিন্নবা শেম শারিবা অদু য়েংশিন্নবা মায়াইগী তাংবল লৌদুনা ভিদিও কনফরেন্সকী খুথাংদা ফমখিবা অৱাংবা মীফম অমদা ফোঙদোকখি। মহাক্না ইফেক্তিব কেস মেনেজমেন্ত অমসুং শীবগী চাং হন্থনবা কোবিদ-১৯গী অফবা ক্লিনিকেল মেনেজমেন্তকা লোয়ননা হেলথ ইনফ্রাস্ত্রকচর হেনগৎহনবগা লোয়ননা তেস্ত তৌবা মশীং হেনগৎহনবা অসি খুদক্কী ওইনা মরু ওই হায়না ফোঙদোকখ্রে। মহাক্না হৌজিক লেপ্পা লৈতনা কেসশিং হেনগৎলক্লিবা অসি য়েংলগা ফমুং মরাং কায়না ফঙহনবগা লয়ননা কেসশিং এদমিসন তৌবা থেংথহন্দবা মরু ওই হায়না ফোঙদোকখি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1629348


    ভারত-আস্ত্রেলিয়াগী ভর্য়ুএল সম্মিত্তা পি.এম.গী হৌদোকপগী ৱারোল


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1629296


    প্রধান মন্ত্রী অমসুং মোজাম্বিক্কী রাস্ত্রপতি হিজ এক্সিলেন্সী ফিলিপ জাসিন্তো য়ুসিগী মরক্তা তেলিফোন্দা ৱারী শানখ্রে


    ঙসি প্রধান মন্ত্রীনা মোজাম্বিক্কী রাস্ত্রপতি হিজ এক্সিলেন্সী ফিলিপ জাসিন্তো য়ুসিগা তেলিফোন্দা ৱারী শানখ্রে। লুচিংবা অনিনা লৈবাক অনিমক্তা থেংনরিবা কোবিদ-১৯ লাইচৎকী মতাংদা খন্নখি। তঙাইফদবা হিদাক-লাংথকশিং অমসুং পোৎ-চৈশিং পীদুনা হকশেলগী খুদোংথিবা তারবা মতম অসিদা ভারতনা মোজাম্বিক্তা মতেং পাংনিংবা অদু প্রধান মন্ত্রীনা ফোংদোকখি। অনা-লায়েং অমসুং হিদাক-লাংথকশিংগী লমদা লৈবাক অনিগী মরক্তা মতেং পীনবা অসিদা রাস্ত্রপতি য়ুসিনা থাগৎপা ফোংদোকখি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1629116


    ভারতকী রাস্ত্রপতিনা জোর্জিয়াগী রাস্ত্রপতিগী তেলিফোন ওকখ্রে


    ভারতকী রাস্ত্রপতি শ্রী রাম নাথ কোবিন্দনা জোর্জিয়াগী রাস্ত্রপতি হিজ এক্সিলেন্সী মিসেস সালোমী জরুবিচবিলীগা তেলিফোন্দা ৱারী শান্নখ্রে। লুচিংবা অনীনা লৈবাক অনীগী মরক্তা লৈরিবা মরীগী মতাংদা খন্নখি। কোবিদ-১৯ লাইচৎনা মরম ওইদুনা মালেম পুম্বনা থেংনরিবা খুদোংচাদবশিং অমসুং পৃথিবী পুম্বদা থেংনরিবা পুন্সি মাঙবা কয়া অসি য়েংদুনা রাস্ত্রপতিনা কোবিদ-১৯ শন্দোকপা থিংনবগীদমক জোর্জিয়ানা পায়খৎলিবা থৌরাংশিং মশক থোকই হায়না ফোঙদোকখি। রাস্ত্রপতিনা জোর্জিয়াগী রাস্ত্রপতিদা পাউদমখি মদুদি কোবিদ-১৯ লাকশিন্নবা হোৎনবদা ভারতনা থৌনা ফুদোক্তুনা হোৎনরি অমসুং পাক শন্না মাই পাক্লি। ভারতনা হৌজিক ফাওবদা মালেমগী থাক্তা কোবিদ-১৯ লাকশিন্নবা হোৎনবদা মাঙজিল থানা হোৎনরি অমসুং লৈবাক ১৫০ হেনবদা হিদাক লাংথক পীথোক-পীশিন তৌরি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1629120


    আর.পি.এফ.ওফিসিএলশিংগী মথৌ পাংথোকপা অমসুং মথৌনানা ময়ামগী থমোয় পেলহনখ্রে


    রেলৱেজ মন্ত্রী শ্রী পিয়ুশ গোয়লনা আর.পি.এফ.কী কন্সতেবল শ্রী ইন্দর সিংহ য়াদবনা পাঙথোকখিবা শিংথানিকাই ওইবা থৌদাং অদুবু থাগৎপা ফোঙদোকখ্রে অমসুং ইকাই কুম্নবা উৎপগী শেলগী মনা লাওথোকখ্রে। মহাক্না থা মরিগী অঙাং অমগী শঙ্গোম পীনবা ত্রেন অমা তান্নখিবা মতমদা শ্রী য়াদবনা মমল য়াম্লবা থৌদাং উৎখি। শ্রীমতি শরিফ হশ্মিনা শ্রমিক স্পিসিএল ত্রেনদা মহাক্কী থা মরিগী অঙাং অমগা বেলগোমদগী গোরাখপুরদা চৎখি। মহাক্কী অঙাং অদুনা শঙ্গোম লাম্বদগী কপ্পদগী মহাক্না মমাংগী স্তেসনশিংদা শঙ্গোম ফঙদবদগী ভোপাল স্তেসনদা শ্রী য়াদবতা মতেং নিখি। শ্রী ইন্দর য়াদবনা খুদক্তা চেন্দুনা ভোপাল স্তেনগী মাপালগী দুকান অমদগী শঙ্গোম পুরকপা মতমদা ত্রেন অদু থৌবা হৌরম্মি। থানা অদুনা অচেনবা ত্রেন অদু তান্নদুনা কোচ অদুদা য়াওরিবা নুপী অদুদা শঙ্গোম পেকেৎ আদু পীরদুনা মহাক্কী মীনুংশী অমসুং মথৌনা উৎখি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1629340


    য়ু.এল.বি. অমসুং স্মার্ত সিতী খুদিংমক্তা লৈবা অনৌবা গ্রেজুএৎশিংদা খুদোংচাবা পীননবগীদমক তুলিপ- অর্বান লর্নিং ইন্তর্নশিপ প্রোগ্রাম হৌদোকখ্রে


    হ্যুমেন রিসোর্স দিবেলপমেন্ত মন্ত্রী শ্রী রমেশ পোখ্রিয়াল 'নিশাঙ্ক', হাউসিং অমসুং অর্বান এফির্সকী রাজ্যগী মন্ত্রী (আই/সি) শ্রী হর্দীপ সিংহ পুরী, অমসুং ওল ইন্দিয়া কাউন্সিল ফোর তেক্নিকেল এদজুকেসন (এ.আই.সি.তি.ই.)না অপুনবা ওইনা 'দি অর্বান লর্নিং ইন্তর্নশিপ প্রোগ্রাম (তুলিপ)'- লৈবাক অসিগী অর্বান লোকেল বোদী (য়ু.এল.বি.)শিংদা অমসুং স্মার্ত সিতীশিংদা লৈবা নৌনা গ্রেজুএত লোইরবশিংদা ইন্তর্নশিপকী খুদোংচাবা পীনবা ওনলাইনগী পোর্তেলগী থৌরাং অমা ঙসি হৌদোকখ্রে। তুলিপ হায়বসি অর্বান সেক্তরদা লৈরিবা নৌনা গ্রেজুএৎ লোইরবশিংদা হকথেংননা তম্বা য়াবগী খুদোংচাবা অমা পীনবা থৌরাং অমনি। ঐখোয়গী স্মার্ত সিতীশিংনা মমাং থাদুনা মখোয়গী মনুংদগী ৪৭না খুদোংথীবা য়েংশিন্নবা লানগী ওইবা কা অমা ওইনা স্মার্ত কম্মান্দ অমসুং কন্ত্রোল সেন্তর শীজিন্নরি অমসুং শহর ৩৪না মখোয়শিংবু অথুবদা লোইশিন্নবা শীজিন্নদুনা কোবিদ-১৯গী খুদোংথীবা লাকশিন্নবা হোৎনবদা তেক্নোলোজীগী খুদোংচাবা লৌরি।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1629314


    কেন্দ্রগী মন্ত্রী দা. জিতেন্দ্রা সিংহনা জম্মু অমসুং কশ্মীর ম্যুনিসিপাল বোদীশিংগী মীহুৎশিংগা লোয়ননা কোবিদ ঙাকথোক্নবা পাম্বৈশিংগী মরমদা খন্ননবা ভিদিও কনফরেন্সকী মীফম অমা পাংথোকখ্রে


    কেন্দ্রগী মন্ত্রী দা. জিতেন্দ্রা সিংহনা জম্মু অমসুং কশ্মীর ম্যুনিসিপাল বোদীশিংগী মীহুৎশিংগা লোয়ননা কোবিদ ঙাকথোকনবা পাম্বৈশিংগী মরমদা খন্ননবা ভিদিও কনফরেন্সকী মীফম অমা পাংথোকখ্রে। কোবিদকী লাইচৎকী মমাংগী তাঙ্কক অনি অসিদা মরু ওই হায়না খন্নখিবা অদুদি লৈবাক অসিগী তোঙান তোঙানবা শরুকশিংদা চৎথোক-চৎশিন য়াদনা লৈরিবা মীয়ামদা তঙাই ফদবা পোৎশিং ফংনবা শিনবনি অমসুং অকোনবা তাঙ্কক্তনা লৈবাক অসিগী তোঙান তোঙানবা শরুকশিংদা লৈরিবা মীয়ামবু ময়ুমদা হনবা য়াহন্নবা চৎথোক-চৎশিন তৌনবা শীনবা অসিনা মরুওইবা থৌদাং ওইরি হায়বা অসি মীফম অদু হৌদোকপদা দোক্তর জিতেন্দ্রা সিংহনা হায়খি। অদুম ওইনমক হৌজিক্কী তাঙ্কক অসিদা মীৎয়েং থম্লিবা সমস্যা অনিদি মমিং ওইনা পল্লবদা ঙাকথোকপা অমসুং এৱেরনেসনি, অমসুং মসিগী পান্দম অনি অসি ফংনবগীদমক লোকেল বোদীশিং অমসুং মখোয়গী মীহুৎশিং লোয়ননা সিভিল সোসাইতী অসিনা থৌদাং লৌবা মরু ওই।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1629190


    এন.সি.ভি.তি.সি.না কোবিদ-১৯গী হোস্ত-দিরেক্তেদ এন্তিভাইরেল শেমগদৌরি


    সাইন্স এন্দ ইঞ্জিনীয়রিং রিসর্স বোর্দ (এস.ই.আর.বি.)না হরিয়ানাগী হিসারদা লৈবা নেস্নেল সেন্তর ফোর ভেতেনরী তাইপ কলচর (এন.সি.ভি.তি.সি.), আই.সি.এ.আর.-এন.আর.সি.দা মখোয়গী লাইব্রেরীদা লৈবা অপীকপা মোলিক্যুল কেমিকেল ইনহিবিতর ৯৪ কোরোনাভাইরসকী মায়োক্তা এন্তিভাইরেল ওইনা শীজিন্নবা য়াব্রা য়েংনগীদমক ঙাক্লৌ পীনবা ৱাফম য়াখ্রে‍।


    অকুপ্পা ৱারোলগীদমক: https://pib.gov.in/PressReleseDetail.aspx?PRID=1629275


    পি.আই.বি. ফিল্দ ওফিসশিংদগী ফংবা পাউ

      * কেরেলা: পালক্কাদ দিসত্রিক্তা কোভি-১৯না মীওই অমা শীবগী রিপোর্ত তৌখ্রবা মতুংদা স্তেৎ অসিদা শীখিবা মশীং ১২ শুখ্রে। চহী ৭৩ শুরবা অহল নুপী অদু চেনাইদগী হল্লক্লবা মতুংদা ক্বারিন্তিন্দা লৈরৈঙৈদা শীখিবনিল মরক অসিদা সি.এম.না নিংথৌকাবা নুমিৎতগী লাই খুরুমফমশিং হাংদোকপগী মতাংদা নুমিৎ চুপ্পা অমা ধর্মগী লুচিংবশিংগা খন্ন-নৈনখ্রে। এম.ও.এস. মপাল থৌরম পুবা ভি. মুলালীধরনা হায়খ্রে কেন্দ্রনা স্তেৎ অসিদা ইন্তর্নেস্নল ফ্লাইৎ ২৪গী অয়াবা পীরবসু ফ্লাই ১২ খক্তগী অয়াবা পীগনি। মহাক্না হায় কেরেলানা গল্ফ লৈবাকশিংদা থেংনরিবা ফীভম অসি খংগদবনি অমসুং হল্লকপা মীওইশিংদা ক্রাইতেরিয়া অমত্তা থম্লোইদবনি। কেরেলানা সুপ্রিম কোর্ততা পীশিনবা রিপোর্ত অমদা হায় পব্লিক অমসুং প্রাইভেৎ সেক্তর কম্পনীশিংনা লোকদাউন মতমদা তোলোপ ককথবা অমসুং ইমপ্লোইয়িশিং লৌথোকপনা কোবিদ ঙাকথোকপদা মখোয়গী ৱাখলগী মপাঙ্গল কাহেন্না শোকহল্লে। ঙরাং স্তেৎ অসিদা অনৌবা কোবিদ-১৯ কেস ৮২ কনফর্ম তৌখ্রে। হৌজিক ফাওবদা এক্তিব কেস ৮৩২ লৈ অমসুং অপুনা মশীং ১,৪৯৪ য়ৌখ্রে।
      * তামিল নাদু: পুদুচেরীদা অনৌবা কোবিদ-১৯ কেস মপলগী মনুংদা তরুক্তি জে.আই.পি.এম.ই.আর. সেক্ব্যুরিতী পর্স্নেলনি; য়ু.তি. অসিগী এক্তিব কেসকী মশীং হৌজিক ৬৩ ওইরি। তি.এন.গী চীফ সেক্রেতরী অসি কোবিদ লাকশিন্নবা পাম্বৈশিংদা পুক্নিং চংনবা থা-অহুম শাংদোকখ্রে। চীফ সেক্রেতরী য়াওবা মীফম অমদা, কেন্দ্রনা অয়াবা পীখিবগী মতুং ইন্না জুন ৮দা লাই খোইরমফমশিং হাংদোকপগী মতাংদা ধর্মাগী লুচিংবশিংনা তোঙান তোঙানবা ৱাখল্লোনশিং ফোংদোকখি।ঙরাং ফাওবদা কোবিদ কেস ১২৮৬ ৱাংখৎপা রেকোর্দ তৌবগা লোয়ননা তামিল নাদুগী মশীঙ ২৫,০০০ হেনখ্রে। অহানবা ওইনা চেনাইদা নোংমা খক্তদা কেস ১০০০ হেনগৎপা রেকোর্দ তৌখি; চেনাইদগী ১০১২ কেস। হৌজিক ফাওবগী অপুনবা কেস: ২৫৮৭২, এক্তিব কেস: ১১৩৪৫, শীখিবা: ২০৮, দিচার্জ তৌখিবা: ১৪৩১৬। চেনাইগী এক্তিব কেস অসি ৮৪০৫নি।
      * কর্নাতক: স্তেৎকী হকশেল বিভাগকী কন্ত্রেক এমপ্লোইয়ীশিংনা সি.এম.না দিমান্দশিং পীগনি হায়বদগী স্ত্রাই হন্দোকখ্রে। লনাই হোস্পিতাল এসোসিএসন্সনা স্তেৎ লৈঙাক্তা কোবিদ-১৯ লাই্য়েংবগী মমল অসি জেনরেল ৱার্দকী ওইনা নোংমদা লুপা ১০,০০০ অমসুং আই.সি.য়ু. অমসুং ভেন্তিলেতরগী খুদোংচাবা য়াওবা স্পেসিএল ৱার্দকী লুপা ২০,০০০ ওইহন্ননবা তকশিনখ্রে।হোম পুরিবা বিভা্গগা লোয়ননা সি.এম.না য়েংশিন্ননবা মীফম অমা কৌখি অমসুং হৌজিক ওইরিবা ফীভম অসিদা পুলিসনা তৌরিবা থবক অসিবু থাগৎপা ফোংদোকখি।কোবিদ কেস মশীং অসি নোংমদা ২৬৭ হেনগৎপগা লোয়ননা অমা শীখিবা অসিনা য়ুমশকৈশ নুমিৎতা কর্নাতককী ওইনা ৪০০০ য়ৌখ্রে।হৌজিক ফাওবগী অপুনবা পোজিতিব কেস মশীং: ৪০৬৩, একতিব কেস: ২৪৯৪, শীখিবা: ৫৩, ফগৎখিবা; ১৫১৪
      * অন্ধ্র প্রদেশ: সি.এম.না য়াই.এস.আর. ভহানা মিত্রা প্রোগ্রাম লোঞ্চ তৌখ্রে, ওতো অমসুং তেক্সি মপু ওইরিবা বেনিফিসরী অপুনবা ২,৬২,৪৯৩দা লুপা ১০,০০ কাইথখ্রে। কাকিনাদাদা মীওই অমা খক্তদগী শন্দোরক্তুনা নোংপোক থংবা গোদাভরি দিস্ত্রিক্কী পেদাপুদি মন্দলগী গোল্লালা মমিদদা খূঙ্গংদা কোবিদকী কেস অনৌবা ১১৬ নাহনখি হায়বগী রিপোর্ত লাক্লি। সেম্পল ৯৯৮৬ তেস্ত তৌরবা মতুংদা পুং ২৪ অসিদা অনৌবা কেস ৯৮, দিচার্জ তৌখিবা ২৯ অমসুং শীখিবা অহুমগী রিপোর্ত তৌরকখ্রে। অপুনবা কেস: ৩৩৭৭, এক্তিব: ১০৩৩, ফগৎপা: ২২৭৩. শীখিবা: ৭১
      * তেলঙ্গনা: ওসমানিয়া মেদিকেল কলেজতা এফিলিএৎ তৌবা হোস্পিতলশিংগী দোক্তর ৩২ কোবিদ-১৯ তেস্ত তৌবদা পোজিতিব ওইবা থেংনরে হায়না তেলঙ্গনা- জুনিয়র দোক্তরস এসোসিএসন (তি.-জে.য়ু.দি.এ.)না ফোংদোকখ্রে। স্তেৎ অসিগী ফী শাবশিং অমসুং খুৎহৈবশিং খম থেংনা অৱাবা মাইয়োকনবদগী এক্তিভিস্তশিংনা লৈঙাকদা মতেং পাংবিনবা অমসুং ‘কোরোনা রিলিফ ফন্দ’ অমা লীংখৎপিনবা দিমান্দ তৌখ্রে। জুন ৩ ফাওবদা অপুনবা পোজিতিব কেস মশিং ৩০২০ শুখ্রে। তাং অসিদা মাইগ্রেন্ত অমসুং মপালগী রিতর্নী ৪৪৮ পোজিতিব ওইখ্রে।
      * মহারাস্ত্র: কোবিদ-১৯গী অনৌবা কেস ২,৫৬০ রিপোর্ত তৌরকখ্রে, স্তেৎ অসিগী অপুনবা কোরোনাভাইরসনা নাহল্লবা মশীং ৭৪,৮৬০ শুরে; ৩৯,৯৩৫না এক্তিব কেস: হোৎস্পোৎ ওইরিবা মুম্বাইদা অনৌবা কেস ১,২৭৬ রিপোর্ত তৌখ্রে, সহর অসিগী অপুনবা কেস মশীং ৪৩,৪৯২ য়ৌখ্রে। য়ুমশকৈশ নুমিৎ্তা শীখিবা ১২২ রিপোর্ত তৌরকপগী মনুংদা ৪৯না মুম্বাইদনি। মহারাস্ত্র অমসুং মুম্বাইদা কোরোনাভাইরস কেস অসিগী মশীং হেনগৎলকপা অসি য়েংলগা ব্রিহানমুম্বাই ম্যুনিসিপাল কম্মিস্নর ইকবাল সিংহ চাহলনা নোংলৈ নুংশিৎ নিসার্গনা মরম ওইরগা মতম খরা ইভাক্যুএত তৌখিবা প্রজাশিং অদু কোবিদ-১৯গী স্ক্রীন তৌথোকনবা অমসুং ময়ুমদা হন্নবা অয়াবা পীদ্রিঙৈ মমাংদা ওবজর্বেসনদা নুমিৎ ২ লৈহন্নবা য়াথং থোকখ্রে।বি.এম.সি.না লো লাই্য়িং এরিয়াশিংদা লৈবা মীশিং অমসুং সমুদ্র মপাল নক্না লৈরিবশিং ইভাক্যুএত তৌখ্রে অমসুং মনাক নকপদা লৈবা স্কুলশিংদা লৈফম পীখ্রে।
      * গুজরাৎ: কোবিদ-১৯গী কেস ৪৮৫ নৌনা রিপোর্ত তৌখ্রে, স্তেৎ অসিগী অপুনবা কোবিদ-১৯ পোজিতিব ওইবা কেস ১৮,১০০ শুখ্রে, মসিগী মনুংদা এক্তিব কেসনা ৪৭৬৬নি। অনৌবা কেস অদুগী মনুংদা ২৯০ এহমেদবাদ খক্তদগী রিপোর্ত তৌরকখি। য়ুমশকৈশদা অনৌবা ৩০ শীখিবগী রিপোর্ত লাকখি, শীখিবগী মশীং ১,১২২ শুখ্রে।
      * মধ্য প্রদেশ: কোবিদ-১৯না নাবা অনৌবা কেস ১৬৮ থেংনবগা লোয়ননা স্তেৎ অসিগী কোরোনাভাইরসকী কেস ৮,৫৮৮তা হেনগৎখ্রে। হৌজিক ফাওবদা মীওই ৩৭১ শীখ্রে অমরোমদনা মীওই ২২৪ হৌখিবা পুং ২৪ অসিদা ফগৎখ্রে। স্তেৎ অসিগী হকশেল অমসুং য়াইফ য়ুম্বালগী মন্ত্রী দোক্তর নারোত্তম মিশ্রানা হকশেল বিভাগকী সিনিয়র ওফিসিএলশিগা লোয়ননা কোরোনাভাইরস খ্বাইদগী য়াম্না রিপোর্ত তৌরকখিবা সহর অহুম- ইনদোর, উজ্জেন অমসুং ভোপালগী কোবিদ-১৯গী ফীভম অমসুং লাকশিন্নবা পাম্বৈশিং য়েংশিনখি।
      * রাজস্থান: ঙসি কোবিদ-১৯না নাবা ৬৮ নৌনা রিপোর্ত তৌখ্রে, অপুনবা কোবিদ-১৯ পোজিতিব ওইবা কেস ৯,৭২০ শুখ্রে, হৌজিক ফাওবদা অনাবা ৬,৮১৯ মপুং ফানা লয়েংখ্রে। নৌনা রিপোর্ত তৌরক্লিবা কেসশিং অসি অয়াম্বনা ভারতপুর দিস্ত্রিক্তগীনি মতুংদা জাইপুর, জোধপুর অমসুং চুরু দিস্ত্রিকশিংদগী রিপোর্ত তৌরকখি।
      * ছতিশগর: য়ুমশকৈশগী নুমিদাং ফাওদা কোবিদ-১৯না নাবা ৮৬ নৌনা থেংনখি, স্তেৎ অসিদা কোতোনাভাইরস পোজিতিব ওইবা কেস মশীং ৬৬৮ শুখ্রে, অমরোমদা স্তেৎ অসিদা এক্তিব কেস ৪৮৯ লৈরি। মঙ্গেলি, বেমেতরা, বালোদ অমসুং বিলাসপুরগী তোঙান তোঙানবা হোস্পিতালশিংদগী য়ুমশকৈশ নুমিৎকি নুমিদাংদা মপুং ফানা ফগৎতুনা মীওই ১৯ দিচার্জ তৌখ্রে অমসি য়ুমশকৈশগী অয়ুক্তা মীওই ৪০ দিচার্জ তৌখিখ
      * গোৱা: হৌজিক ফাওবদা স্তেৎ অসিদা অমুক্তা মশীং য়াম্না খংহেন হেনগৎখ্রে, অনৌবা কোবিদ-১৯ নাবা মশীং ৪৭ রিপোর্ত তৌরকখি, মসি থারগা স্তেৎ অসিদা কোবিদ-১৯ পোজিতিব ওইবা কেস ১২৬ শুখ্রে, এক্তিব কেসনা ৬৯ ওইরি। নারবা অনৌবা মীওইশিং অয়াম্বা (মখোয়গী মনুংদা ৪২) অমদি ভাসকোগী মঙ্গোর হিলগী এরিয়াদগী ওইরি, অমরোমদনা অনাবা ৫না কোরোনানা শোকহল্লবা মফমশিংদা চৎলুবগী ত্রেভেল হীস্তরী লৈ।
      * অরুনাচল প্রদেশ: : অরুনাচল প্রদেশকী মপালদা পন্দুনা লৈরুবা মীওই ৯৫০০ রোমনা স্তেৎ অসিদা হল্লকখ্রে অমসুং তোঙান তোঙানবা স্তেৎশিংগী মীওই ২০০০রোমনা অরুনাচল প্রদেশতগী মখোয়গী মশাগী স্তেৎতা হানখ্রে।
      * অসাম: অনাবা মীওই ২৯ কোবিদ-১৯গী তেস্ততা অনিরক নেগেতিব লাকপদগী দিচার্জ তৌখ্রে। দিচার্জ তৌখিবা অপুনবা মশীং ৪৪২ অমসুং এক্তিব ওইবা মীওইনা ১৪২৮ ওইরি।
      * মনিপুর: মনিপুরদা কোবিদ-১৯গী তেস্ততা নৌনা মীওই ১৩ পোজিতিব ওইদুনা অপুনবা মশীং ১২১ য়ৌখ্রে। ঙরাং পোজিতিব ওই খঙখিবশিং অদুগী মরক্তা ত্রেভেল হীস্তরী লৈতবা নর্স অমা য়াওরি অরোমদা লেমহৌরিবশিং অদু রিতর্নী ঙাক্তনি।
      * মিজোরাম: স্তেৎ এদুকেসন মন্ত্রীনা স্কুলশিং মিজোরামদা অমুক হন্না হাংদোকনবগী তেন্তেতিব দেৎ জুলাই ১৫, ২০২০ দা লেপখ্রে।
      * নাগালেন্দ: নাগা হোস্পিতাল ওথোরিতী, কোহিমা (এন.ঐচ.এ.কে.)অসি কোবিদ-১৯গী হোস্পিতাল ওইনা মথৌ তৌরগনি। হৌজিক ফাওবদা কোবিদ-১৯না নাবা মীওই ৪ এদমিৎ তৌখ্রে। নাগালেন্দদা মহৈরোই ২০,০০০ হেনবনা হাই স্কুল অমসুং হাইয়র সেকেন্দরী সেক্সনশিংগী স্কেুল এদুকেসনগী বিভাগনা কোবিদ-১৯গী লাইচৎ মনুংগী ওইনা মহৈ-মশিংগী ওইবা ইনিসিএতিবশিংগী শরুক অমা ওইনা তৌবা ওনলাইন ইভাল্যুএসন তেস্ততা শরুক য়াখ্রে।
      * ত্রিপুরা: তি.আই.দি.সি. অমসুং ৱেস ত্রিপুরা দিস্ত্রিক এদমিনিস্ত্রেসননা মিসন মোদতা ত্রিপুরাগী হপানিয়া একজিবিসন হোলদা কোবিদ কিয়র সেন্তর লীংখৎখ্রে। মসিদা ফমুং ৪০০ থাগনি। অনাবা মীওই ৫দি হান্ননা মসিদা হোংদোকখ্রে।

  * পি.আই.বি. ফেক্ত চেক


    ********


    

    
    (Release ID: 1629483) Visitor Counter : 12
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Telugu , Kannada , Malayalam
    
    
    

*