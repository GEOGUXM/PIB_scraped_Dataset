      ঙাকশেল মন্ত্রালয়

      ওপরেসন সমুদ্র সেতু আই. এন. এস. জলশ্বা ইরানগী বন্দর অব্বসতগী ভারত মচাশিং পুদুনা খোঙশাল্লক্লে
      Posted On: 26 JUN 2020 11:38AM by PIB Imphal


    আই. এন. এস. জলশ্বা ইরানগী বন্দর অব্বস মপানদা জুন ২৪, ২০২০গী নুমিদাংৱাইরমদা য়ৌখ্রে অমদি ইন্দিয়ন নেভীগী ওপ সমুদ্র সেতুগী মখাদা অতোপ্পা মিসন অমগীদমক জুন ২৫, ২০২০দা হিথাংফম মনুংদা চঙশিনখ্রে‍। জহাজ অদুনা মথৌ তাবা মেদিকেল অমদি বেগ্গেজ স্কৃনিং তৌরবা মতুংদা ভারত মচা ৬৮৭ পুদুনা খোঙশাল্লকখ্রে‍।


    ইরান চৎপগী লম্বীদা আই. এন. এস. জলশ্বাগী ক্রুশিংদুনা তেহরানদা লৈবা ইন্দিয়ম এম্বেসীদগী ফংবা পেসেঞ্জর মেনিফেন্তকী মতুং সন্না পুথোরক্কদবা মীওইশিংদুগী লৈফমশিং শেংদোকপা অমদি শেম শাবা, মায়খুম অমদি তোইলেতকী পোৎলমশিং য়াওবা ৱেলকম কিত শেমবা লোয়ননা বঙ্কশিং য়েনথোকপগী থৌরমশিং য়াওবা ইভাকুএসন ওপরেসনগী শেম শাবগী থৌওংশিং পায়খৎখি‍।


    জহাজ অদুনা ইন্দিয়ন নেভীনা লমদমসিদা শাজবা এয়র ইভাকুএসন পোদ অনিসু ইরানিয়ন ওথোরিতীদা খুৎশিন্নখি‍।


    জলশ্বা মনুংদা লৈফম চাফমশিং কোমিদ-১৯গী চেকশিনৱাশিং ঙাক্তুনা শরুক অহুম থোক্না খায়দোকখি অমদি শরুকশিংদু পুথোরক্লিবা মীওইশিং অমদি মখোয়গা তোয়না থেংনবগী ওইথোকপা লৈবা ক্রুশিংগী মফম তোখায়না খাক্তুনা থমলি‍।


    জহাজ অদু মীয়ামদু কাখৎপা লোয়রবা মতুংদা মে ২৫, ২০২০গী নুমিদাংৱাইরম অথেংবদা বন্দর অব্বসদগী থৌদোরকখি‍।


    ***

    
    
    (Release ID: 1634453) Visitor Counter : 11
    
    
      Read this release in: Punjabi , English , Urdu , Hindi , Marathi , Bengali , Assamese , Tamil , Telugu , Malayalam