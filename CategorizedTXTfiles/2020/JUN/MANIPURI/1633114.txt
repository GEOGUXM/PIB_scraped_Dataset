      হকশেল অমসুং য়াইফ-য়ুম্বাল মন্ত্রালয়

      কোবিদ-১৯গী অপদেৎ
      
      কোবিদতগী ফগৎখ্রবশিংগী মশিংনা এক্তিব কেসশিংদগী ৫০,০০০ হেন্না হেনখ্রে
      
      ফগৎপগী চাং ৫৫.৪৯% য়ৌখ্রে
      Posted On: 21 JUN 2020 11:32AM by PIB Imphal


    কোবিদ-১৯দগী ফগৎখিবা মীগী মশিং লেপ্পা লৈতনা হেনগৎলক্লি। হৌজিক ফাওবদা অপুনবা অনাবা মীওই ২,২৭,৭৫৫ লায়েংদুনা ফহনখ্রে। পুং ২৪গী মনুংদা, কোবিদ-১৯না নাবা অপুনবা মীওই ১৩,৯২৫ লায়েংদুনা ফহনখ্রে। কোবিদ-১৯না নাবা মীওইশিংগী মরক্তা ফগৎপগী চাং অসি মখা তানা ৫৫.৪৯%দা হেনগৎখ্রে।


    হৌজিক্কী ওইনা, এক্তিব কেস ১,৬৯,৪৫১ লৈরি অমসুং মখোয় পুম্নমক হৌজিক লায়েং চৎথরি।


    ঙসি, নারম্বদগী ফগৎখ্রবা মীওইগী মশিংনা এক্তিব ওইরিবা অনাবগী মশিংদগী ৫৮,৩০৫ হেনখ্রে।


    লেব অমসুং তেস্ত তৌনবা ইনফ্রাস্ত্রকচর হেনগৎহন্ননবা পুন্না হোৎনবদা, সরকারগী লেব মশিং ৭২২দা হেনগৎখ্রে অমসুং লনাই লেবনা ২৫৯দা হেনগৎখ্রে (অপুনবদা ৯৮১)।


    মচা খায়না মখাদা পীরি:


    ‌ রিয়েল-তাইম আর.তি. পি.সি.আর.দা য়ুম্ফম ওইবা তেস্ত তৌনবা লেব: ৫৪৭ (সরকার: ৩৫৪ + লনাই: ১৯৩)


    ত্রু.এন.এ.তি.দা য়ুম্ফম ওইবা তেস্ত তৌনবা লেব: ৩৫৮ (সরকার: ৩৪১ + লনাই: ১৭)


    সি.বি.এন.এ.এ.তি.দা য়ুম্ফম ওইবা তেস্ত তৌনবা লেব: ৭৬ (সরকার: ২৭ + লনাই: ৪৯)


    তেস্ত তৌরিবা সেম্পল মশিং নুমিৎ খুদিংগী লেপ্পা লৈতনা হেনগৎলক্লি। হৌখিবা পুং ২৪দা, সেম্পল ১,৯০,৭৩০ তেস্ত তৌখ্রে। হৌজিক ফাওবদা তেস্ত তৌখ্রবা অপুনবা সেম্পল মশিং ৬৮,০৭,২২৬ শুখ্রে।


    কোবিদ-১৯গা মরী লৈনবা তেক্নিকেল ইসুশিং, গাইদলাইনশিং অমসুং এদবাইজরিশিংগী অচুম্বা অমসুং অনৌবা ই-পাউ পুম্নমক্কীদমক https://www.mohfw.gov.in/ অমসুং @MoHFW_INDIAদা তোয়না চংবিয়ু।


    কোবিদ-১৯গা মরী লৈনবা তেক্নিকেলগী ওইবা খঙনিংবশিং লৈরবদি technicalquery.covid19@gov.in দা অমসুং অতোপ্পা খঙনিংবশিংগী ওইনা ncov2019@gov.in অমসুং @CovidIndiaSevaদা থারকপা য়াগনি।


    কোবিদ-১৯গী মরমদা খঙনিংবশিং লৈরবদি, হকশেল অমসুং য়াইফ য়ুম্বাল মন্ত্রালয়গী হেল্পলাইন নম্বর: +৯১-১১-২৩৯৭৮০৪৬ নত্রগা ১০৭৫ (তোলফ্রী)দা পাউ ফাওবিয়ু। স্তেৎ/য়ু.তি.শিংগী কোবিদ-১৯গী হেল্পলাইন নম্বরশিংগী লিস্ত https://www.mohfw.gov.in/pdf/coronvavirushelplinenumber.pdf দা ফংবীগনি।


    *****

    
    
    (Release ID: 1633114) Visitor Counter : 11
    
    
      Read this release in: English , Hindi , Marathi , Assamese , Bengali , Punjabi , Gujarati , Odia , Tamil , Telugu , Malayalam