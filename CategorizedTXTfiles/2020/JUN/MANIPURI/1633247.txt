      PIB Headquarters

      কোবিদ-১৯গী মতাংদা নুমিৎ খুদিংগী ফোংবা পি.আই.বি.গী বুলেতিন
      Posted On: 21 JUN 2020 6:33PM by PIB Imphal


    (মসিদা হৌখিবা পুং ২৪ দা থোকখিবা কোবিদ -১৯গা মরী লৈনবা চেফোংশিং, ফিল্দ ওফিসশিংদগী ফংবা পাউশিং, অমসুং পি.আই.বি.না লৌখৎপা ফেক্ত চেকশিং য়াওরি )

      * হৌজিক ফাওবদা, অনাবা ২,২৭,৭৫৫ লাইয়েংদুনা নাবা ফখ্রে, ফগৎলকপগী চাং অসি ৫৫.৪৯% য়ৌখ্রে।
      * কোবিদতগী নাবা ফরবা মী মশীংনা এক্তিব ওইরিবা কেস মশীংদগী ৫০,০০০ হেন্না হেল্লে।
      * প্রোএক্তিব ওইবা খোংথাংশিংগী মতেংনা মী কূংনা তাবা মুম্বাইগী ধরাবিদা কোবিদ-১৯ নাবগী চাং অসি ১.০২%দা হন্থদুনা ফগৎলকপগী মমি তারে অমসুং কেস দব্লিংগী মতমসু নুমিৎ ৭৮দা হেনগৎলে।
      * লৈবাক শীনবা থুংনা ৬শুবা মালেমগী য়োগগী নুমিৎ পাঙথোকখ্রে।
      * মালেমগী থাক্তা পাঙথোকপা য়োগগী পালন নুমিত্তা প্রধান মন্ত্রীনা মহাক্কী ৱারোলদা হায়রি, য়োগনা কোবিদ-১৯ ভাইরস্তগী ইম্যুন সিস্তেম কনখৎহল্লি।

    হকশেল অমসুং য়াইফ-য়ুম্বাল মন্ত্রালয়দগী কোবিদ-১৯গী ওইবা অনৌবা পাউ: কোবিদ-১৯গী অপদেৎ

    কোবিদতগী ফগৎখ্রবশিংগী মশিংনা এক্তিব কেসশিংদগী ৫০ , ০০০ হেন্না হেনখ্রে
    ফগৎপগী চাং ৫৫.৪৯% য়ৌখ্রে


    কোবিদ-১৯দগী ফগৎখিবা মীগী মশিং লেপ্পা লৈতনা হেনগৎলক্লি। হৌজিক ফাওবদা অপুনবা অনাবা মীওই ২,২৭,৭৫৫ লায়েংদুনা ফহনখ্রে। পুং ২৪গী মনুংদা, কোবিদ-১৯না নাবা অপুনবা মীওই ১৩,৯২৫ লায়েংদুনা ফহনখ্রে। কোবিদ-১৯না নাবা মীওইশিংগী মরক্তা ফগৎপগী চাং অসি মখা তানা ৫৫.৪৯%দা হেনগৎখ্রে। হৌজিক্কী ওইনা, এক্তিব কেস ১,৬৯,৪৫১ লৈরি অমসুং মখোয় পুম্নমক হৌজিক লায়েং চৎথরি। ঙসি, নারম্বদগী ফগৎখ্রবা মীওইগী মশিংনা এক্তিব ওইরিবা অনাবগী মশিংদগী ৫৮,৩০৫ হেনখ্রে। লেব অমসুং তেস্ত তৌনবা ইনফ্রাস্ত্রকচর হেনগৎহন্ননবা পুন্না হোৎনবদা, সরকারগী লেব মশিং ৭২২দা হেনগৎখ্রে অমসুং লনাই লেবনা ২৫৯দা হেনগৎখ্রে (অপুনবদা ৯৮১)। তেস্ত তৌরিবা সেম্পল মশিং নুমিৎ খুদিংগী লেপ্পা লৈতনা হেনগৎলক্লি। হৌখিবা পুং ২৪দা, সেম্পল ১,৯০,৭৩০ তেস্ত তৌখ্রে। হৌজিক ফাওবদা তেস্ত তৌখ্রবা অপুনবা সেম্পল মশিং ৬৮,০৭,২২৬ শুখ্রে।


    অকুপ্পা মরোলগীদমক, https://pib.gov.in/PressReleasePage.aspx?PRID=1633084


    ধারাবীদা “ভাইরস তান্থোকপা” অমসুং মেদা চাংচৎতা ৪৩দগী জুনগী অহুমশুবা চয়োলদা ১৯দা নোংমগী কেসশিং খংহন হন্থবা অমা পীবা


    ভারত লৈঙাক্না স্তেৎশিং/য়ু.তি.শিংগা লোয়ননা কোবিদ-১৯ ঙাকথোক্নবা, লাকশিন্নবা অমসুং য়েংশিন্নবা খোঙথাং কয়া গ্রেদেদ, প্রি-এম্পতিব অমসুং প্রো-এক্তিব এপ্রোচ অমগী খুত্থাংদা লৌখৎলি। হোৎনবা অসিদা তোঙান তোঙানবা গাইদলাইনশিং, এদবাইজরীশিং অমসুং লায়েংনবা প্রোতোকলশিং দেবেলপ তৌরি অমসুং স্তেৎশিংগা লোয়ননা কোবিদ-১৯ লাকশিন্ননবা পুন্না হোৎনবা কনখৎন্নবা সিয়র তৌরি। তোঙান তোঙানবা স্তেৎশিং মসিগী লাকশিন্ননবা লালোংশিং অসি লৌখৎলি অমসুং মপুং ফানা কান্নরবা ফমশিং ফঙবা ঙম্লে। মহারাস্ত্র সরকার অমসুং ব্রিহানমুম্বাই ম্যুনিসিপাল কোর্পরেসন (বি.এম.সি.)না হোৎবশিংদা অফবা ফমশিং উবা ফঙলে। হোৎনবা অসিগী শরুক ওইনা, মখোয়না থৱায় য়াওনা ‘ভাইরস অসি তান্থোক্লি’ অমসুং কোবিদ চিংনবশিং ত্রেসিং কন্না তৌরি। মী কুংনা তাবনা (স্ক্যার কিলোমীতর অমদা মীওই ২,২৭,১৩৬) মরম ওইরগা ধারবিদা এপ্রিল ২০২০দা কেস ৪৯১ থেংনখি লোয়ননা গ্রোৎথ রেৎ ১২% অমসুং কেস দব্লিংগী মতম নুমিৎ ১৮নি ওইখি। বি.এম.সি.না লৌখৎলিবা প্রোএক্তিব ওইবা পাম্বৈশিংনা কোবিদ-১৯গী গ্রোৎথ রেৎ মে ২০২০দা ৪.৩% অমসুং মখা তানা জুনদা ১.০২% হন্থহনখি। হায়রিবা পাম্বৈশিং অসিনা কেস দব্লিংগী মতম মে ২০২০দা নুমিৎ ৪৩দা হেনগৎখি অমসুং জুন ২০২০দা নুমিৎ ৭৮ ওইখি।


    অকুপ্পা মরোলগীদমক, https://pib.gov.in/PressReleasePage.aspx?PRID=1633177


    ৬শুবা মালেমগী য়োগ নুমিৎ দিজিতেল মীদিয়াগী খুত্থাংদা লৈবাক শিনবা থুংনা পালন তৌখ্রে


    ৬শুবা মালেমগী য়োগ নুমিৎ অসি য়াম্না থৱায় য়াওনা ইলেক্ত্রোনিক অমসুং দিজিতেল মীদিয়াগী খুত্থাংদা লৈবাক শিনবা থুংনা পালন তৌখ্রে। প্রধান মন্ত্রী শ্রী নরেন্দ্র মোদীনা থৌরম অসিদা ৱা ঙাংবদা য়োগনা ইমুং মনুং নকশিন্নহনবগী মতাংদা পনখি। মহাক্না য়োগনা মীওই খুদিংবু নক্নহল্লি অমসুং অঙাং অমসুং অহল য়াওনা ইমুং মনুংগী মীওইশিংগী মরীসু চেৎহল্লি হায়খি। মরম অসিনা “ইমুং মনুংদা য়োগ তৌমিন্নবা” অসি হন্দক চহীগী আই.দি.ৱাই.গী হীরম অমা ওইরিবনি। প্রধান মন্ত্রীনা কোবিদ-১৯না মীওইবগী হকচাংগী পল্মোনরী ওর্গানশিংদা শোকহল্লি অমসুং প্রানায়মস অসিনা নিংশা হোনবগী পথাপ ফগৎহল্লি হায়না মখা তানা হায়খি। করিগুম্বা ঐখোয়না হকশেল অমসুং অফবা মংলান অসি তান চান্নহনবা ঙম্লবদি মালেম অসিনা হকচাং ফবা অমসুং নুংঙাইবা খুন্নাই অমা ওইরকপগী নুমিৎ অদু কুইদ্রবনি অমসুং মসি য়োগনা ওইথোকহনবা ঙমগনি হায়না হায়খি। হৌজিক ওইরিবা কোবিদ-১৯গী লায়চৎ অসিনা আই.দি.ৱাই.দা মীয়াম তিনবা অসি মতাং চাদে। হীরম অসি য়েংলদুনা সরকারনা নুমিৎসিদা মীয়াম্না ইমুং মনুংগী মীওইশিংগা লোয়ননা য়ুমদগী য়োগ তৌননবা পুক্নিং থৌগৎখি। মসিগী মতাংদা আয়ুশ মন্ত্রালয়না সোসিএল মীদিয়াগী প্লেৎফোর্ম হেন্না শিজিন্নদুনা মীয়াম্না ওনলাইন্দগী শরুক য়ারকপা য়ানবা খুদোংচাদবা কয়া শিল্লি।


    অকুপ্পা মরোলগীদমক, https://pib.gov.in/PressReleasePage.aspx?PRID=1633083


    অন্তরাস্ত্রীয় য়োগ নুমীৎকী থৌরমদা প্রধান মন্ত্রীগী ৱারোল


    অকুপ্পা মরোলগীদমক, https://pib.gov.in/PressReleasePage.aspx?PRID=1633041


    পি. এম.না ইন্তরনেস্নেল দে ওফ যোগদা লৈবাক মীয়ামদা ৱা ঙাঙখ্রে; যোগনা কোবিদ-১৯ ভাইরস থেংননবা ইম্ম্যুন সিস্তেম ফগৎহল্লি: পি. এম.


    প্রধান মন্ত্রী, শ্রী নরেন্দ্র মোদীনা ঙসি লৈবাক মীয়ামদা ইন্তরনেসনেল যোগ দেগী থৌরমদা ভিদিও কন্ফরেন্সিংগী খুত্থাঙদা ৱা ঙাঙখ্রে‍। প্রধান মন্ত্রীনা হায়, ইন্তরনেসনেল যোগ দে অসি ৱাখল্লোন মান্নবশিং পুনশিন্নবগী নুমিৎনি‍। মসি মচীন-মনাউ ওইবগী নুমিৎনি‍। কোবিদ-১৯গী মালেমগী হকশেলগী ইমর্জেন্সী অমা লৈবসিনা মরম ওইরগা চহী অসিগী ওইনদি ইন্তরনেসনেল যোগ দে অসি ইলেক্ত্রোনিক অমদি দিজিতেল ফম্পাক্তা পাঙথোক্লি‍। প্রধান মন্ত্রীনা হায়, মীয়াম্না মখোয় মখোয়গী য়ুমদা মখোয়গী ইমুং মনুংশিংগা যোগ শান্নরি‍। মহাক্না হায়খি, যোগনা ঐখোয়বু পুনশিনহল্লি‍।


    অকুপ্পা মরোলগীদমক, https://pib.gov.in/PressReleasePage.aspx?PRID=1633066


    ওনলাইন্দা লাইরিক তম্বদা য়োগ য়াওহন্নবা মহৈলোয়শঙশিংদা উপ-রাস্ত্রপতিনা তকশিল্লি


    কোবিদ-১৯ লাইচৎ লাকপা অসিদা ওনলাইন্দা লাইরিক তম্বদা য়োগ য়াওহন্নবা উপ-রাস্ত্রপতি এম ভেনকয় নাইদুনা মহৈলোয়শঙশিংদা তকশিনখ্রে । মালেমগী য়োগ নুমিৎ থৌরমদা স্পিক মেকেগী দিজিতেল য়োগ অমসুং মেদিতেসন সিবিরদা উপ-রাস্ত্রপতিনা হায়খি ভারতনা মালেমদা খুদোল পীবা য়োগনা মালেম অসিদা মীওই মিল্লিয়ন কয়াগী পুন্সিদা অহোংবা পুরক্লে । কোবিদ-১৯ লাইচৎনা ঐখোয়দা পীরিবা চৈথেং কয়া অসিগী মতাংদা পল্লদুনা উপ্প রাস্ত্রপতীনা হায়খি, " অৱাবা মতম অসি মালেম অসিনা মায়োক্নরি অমসুং লাইচৎ অসিনা ইরাই লাইনা ঐখোয় মাইথিবা পীবা ঙমহল্লোইদবনি । ঐখোয় হকচাং অমসুং ৱাখল ফনা থমগদবনি অমসুং অমতা ওইনা থবক তৌমিন্নগদবনি ।"


    অকুপ্পা মরোলগীদমক, https://pib.gov.in/PressReleasePage.aspx?PRID=1633068


    কেন্দ্রগী গৃহ মন্ত্রী , শ্রী অমিৎ শাহনা মালেমগী যোগ পালন ২০২০গী থৌরমদা লৈবাক মীয়ামদা য়াইফ-পাউজেল পীখ্রে


    মহাক্কী পাউজেল অদুদা, শ্রী অমিৎ শাহনা হায়খি, "যোগ হায়বসি হকচাং ফনা থম্নবখক নত্তে। মসি হকচাং অমসুং পুক্নিং, থবক অমসুং ৱাখল অমসুং মীওইবা অমসুং মহৌশাগী মরক্তা খল মান্ননা থম্নবা লম্বী অমনি।" কেন্দ্রগী গৃহ মন্ত্রীনা মখা তানা 'যোগ হায়বসি ভারতকী নাৎনা মীওইবা সমাজদা পীবা তোপ-তোপ্পা খুদোল অমনি। মালেম পুম্বনা যোগ তৌনরে, হৌজিক্তি প্রধান মন্ত্রী নরেন্দ্র মোদীনা চোকথবা লৈতনা হোৎনদুনা হৌজিক্তি যোগ অসি মালেম্না মশক খঙলে' হায়না ফোংদোকখি।


    অকুপ্পা মরোলগীদমক, https://pib.gov.in/PressReleasePage.aspx?PRID=1633076


    কেন্দ্রগী মাইনোরিতী এফিয়র্স মন্ত্রী শ্রী মুক্ততার অবাস নকভিনা মহাক্কী য়ুমদা তোঙান তোঙানবা কাংলুপকী মীওইশিংগা লোয়ননা য়োগ তৌদুনা তরুকশুবা মালেমগী য়োগ নুমিৎ পালন তৌখ্রে


    কেন্দ্রগী মাইনোরিতী এফিয়র্স মন্ত্রী শ্রী মুক্ততার অবাস নকভিনা মহাক্কী য়ুমদা তোঙান তোঙানবা কাংলুপকী মীওইশিংগা লোয়ননা য়োগ তৌদুনা তরুকশুবা মালেমগী য়োগ নুমিৎ পালন তৌখ্রে। হৌজিক থোক্লিবা কোবিদ-১৯গী লায়চৎ অসিনা মী মশিং য়াম্না পুনবদা অথিংবা লৈবনা হন্দক চহিগী আই.দি.ৱাই.গী থিম ‘য়োগ ৱিদ ফেমিলী’ অসিবু মহাক্না শৌগৎখি।


    অকুপ্পা মরোলগীদমক, https://pib.gov.in/PressReleasePage.aspx?PRID=1633129


    পি . আই .বি. ফি লদ ওফিসশিং দ গী ফংবা পাউ

      * মহারাস্ত্রাঃ মহারাস্ত্রদা থাংজ নুমিত্তা অনৌবা কোবিদ-১৯ কেস ৩,৮৭৪ লাকখ্রে, মসিনা নোংমদা খ্বাইদগী ৱাংবা ওইদুনা অপুনবা কেস ১,২৮,২০৫ ওইরে। রাজ্য অসিদা মীওই ১৬০সু লৈখিদ্রে, মসিনা নোংমদা খ্বাইদগী ৱাংবা অনীশুবা ওইদুনা অপুনবা লৈখিদ্রবা মশীং ৫,৯৮৪ শুখ্রে। মহারাস্ত্রগী কেসশিংগী ৫১% অমসুং লৈখিদ্রবশিংগী মনুংদা ৫৯%দি মুম্বাইদগীনি। মহারাস্ত্রা সরকারনা রাজ্য অসিদা ভেন্তিলেতর ৱাৎপগী খুদোংচাদবা মাইয়োক্নরিবনা হোস্পিতালশিংদা কোবিদ-১৯গী অনাবশিংদা ঙৈহাক্কী ওইনা অৱাবা খরতা ওইরবসু হন্থনবা ওক্সিজেন সিলিন্দরশিং শীজিন্ননবা খঙহনখ্রে। মহারাস্ত্রদা ভেন্তিলেতর মশীং ৩,০২৮তমক লৈরি, হায়রিবসি রাজ্য অসিদা মশীং হেনগৎলক্লিবা কোবিদ-১৯ অনাবশিং অসিগা য়েংনরুরবদি মতীক চাদনবা কোন্নদ্রিবনি।
      * গুজরাৎঃ গুজরাত্তা কোবিদ-১৯ অনৌবা কেস ৫৩৯ লাক্লে, মসিনা রাজ্য অসিদা নোংমদা হেনগৎপদা খ্বাইদগী ৱাংবা অনীশুবা ওইরে, মসিগা লোইননা অপুনবা কেস ২৬,৭৩৭ শুখ্রে। থাংজ নুমিত্তা মীওই ২০ লৈখিদবগা লোইননা, রাজ্য অসিদা লৈখিদবা মশীং ১,৬৩৯ শুখ্রে, মসিগী মনুংদগী অহেমদবাদ খক্তদা মীওই ১,৩১৫ লৈখিদ্রে।
      * রাজস্থানঃ রাজস্থান্দা নোংমাইজিংগী অয়ুক ফাওদা অনৌবা কোরোনাভাইরস কেস ১৫৪ লাকপগা লোইননা রাজ্য অসিদা পোজিতিব ওরবা কেস মশীং ১৪,৬৯১ য়ৌখ্রে। রাজ্যগী হকশেল বিভাগকী মতুং ইন্না, নোংমাইজিং নুমিত্তা লাকখিবা খ্বাইদগী ৱাংবা কেস অসি ধোলপুর (৫৯)গী মতুংদা জৈপুরদগী (৩১) অমসুং ঝুনঝুনু (২২) ওইখি। হৌজিক ফাওবদা রাজস্থান্দা লাইনা অসিনা মরম ওইদুনা মীওই ৩৪১ লৈখিদ্রে। মুখ্য মন্ত্রী অশোক গেহলোৎনা প্রধান মন্ত্রী শ্রী নরেন্দ্র মোদীদা এম.জি.এন.আর.ই.জি.এ.গী মখাদা থবক শুবগী নুমিৎ অসি ১০০দগী ২০০দা হেনগৎপীদুনা রাজ্য অসিদা কোবিদনা মরম ওইদুনা অৱাবা তারবা খুঙ্গংগী মীওই লাখ ৭০গী মীয়ামদা মতেং খরতা ওইরবসু ফংজনবা হায়জখ্রে। মহাক্না হায়খি, রাজস্থান অসিসু লোকদাউনগী মতমদা অতোপ্পা লমদা থবক শুরুবা মীওই কয়া ময়ূমদা হল্লক্নরিবা রাজ্যশিংগী মনুংদা অমনি, অদুবু পি.এম.জি.কে.ৱাই.গী মখাদদি কোনশিনবীদ্রি।
      * মধ্য প্রদেশঃ পোজিতিব কেস ১৪২ লাকপগা লোইননা, মধ্য প্রদেশকী অপুনবা কেস মশীং ১১,৭২৪ য়ৌরে। অনৌবা কেস অসিগী ৱাংমদা রাজ্য অসিদা থাংজ নুমিত্তা মীওই তরুক লৈখিদ্রে, মসিগা লোইননা রাজ্য অসিদা লৈখিদবা অপুনবা মীশিং অসি ৫০১ শুরে।
      * মনিপুরঃ হৌজিক-হৌজিক, মীওই ১৪,৯৮৩ কম্ম্যুনিতী ক্বারেন্তিন তৌদুনা লৈরি, মীওই ৫,৪৩৮না ওফিসিএল ক্বারেন্তিন সেন্তরশিংদা, অমসুং মীওই ৫৩০না শেল পীদুনা লৈজবা ক্বারেন্তিন সেন্তরশিংদা লৈরি। মনিপুরদা লৈরিবা লোকদাউনগী কাঙলোন থুগাইবা মীওইশিং ফাগৎপগী থবক্তা পুলিশিংনা ঙরাং মীওই ৫৯৯ পলহনখি অমসুং গারী ৩৪৯ খামখি; মখোয় খুদিংমক ৱার্নিং পীরবা মতুংদা থাদোকখি। ফাইন ওইনা অপুনবা শেনফম লুপা ৬২,১০০ মখোয়দগী খোমগৎখি।
      * মেঘালয়ঃ মীওই ৫ অমগসু ফগত্তুনা মেঘালয়দা কোবিদ-১৯ তেস্ত তৌবদা নেগেতিব ওইরে; অপুনবা কেস ৪৪, এক্তিব ক্স ৬, রিকোবর্দ তৌরবা ৩৭।
      * মিজোরমঃ ঙরাং মিজোরমগী সিবিল হোস্পিতাল লুংলৈ তুনাত লেবতা পাঙথোকখিবা স্বাব সেম্পল তেস্ত ১৫গী মনুংদা মীওই ১৩ নেগেতিব কোবিদ-১৯ ওইরে হায়না কনফার্ম্দ তৌখ্রে। পোজিতিব লাকখিবা অমদু জেদ.এম.সি. লেবনা কনফার্ম তৌগদবা ৱাৎলি। হৌজিক ক্বারেন্তিন তৌদুনা লৈরিবা অনাবদুসু দি.সি.ঐচ.সি. লুংলৈদা পুখ্রে।
      * নাগালেন্দঃ দিমাপুরগী দি.সি. অনুপ কিঞ্চিনা দিমাপুরগী বর্মা কেম্পতা থবক শুরিবা শিন্মীশিংগীদমক আত্মা নির্ভর ভারত থৌশিল হৌদোকখ্রে। রাসনগী চেঙসু অতোপ্পা লমগী শিন্মী ১০০ রোমদা য়েন্থোকখি। কোহিমা ম্যুনিসিপাল কোওপরেসন্না মীয়ামদা হেন্দগ্লোব অমসুং ফেস মাস্ককুম্বা পি.পি.ই. কিৎশিং মীয়ামগী অমোৎপা লংথোকফম অমসুং মীয়াম তিনবা মফমদা লংথোকপগী মতাংদা চেকশিন ৱা থমখ্রে; পি.পি.ই.শিংবু মফম চানা মাঙহন্নবগীদমক থমজিন্ননবা খঙহনখ্রে।
      * কেরলাঃ কোনুং ওইরিবা থিরুবনন্থপুরমদা ওতো থৌবা মীওই অমা অমসুং মহাক্কী ইমুং পুম্নমক ভাইরস অসিনা পোজিতিব ওইরে খঙলকপদগী অকনবা চেকশিন থৌরাং লৌখৎনবা খঙহনখ্রে। মহাক্কা শম্নরম্বা য়াবা মীওই ৮০-১০০ ফাওবা মশক মমিং খঙবা ঙমদ্রি। শহর অসিগী মফম খরা কন্তেনমেন্ত জোন্নি হায়না লাউথোকখ্রে। মরক অসিদা, কন্নুর শহরদা থম্লম্বা অথিংবসু এক্সাইজ দিপার্তমেন্ততা দ্রাইবর ওইবা কোবিদ অনাবা নহা অমা লৈখিদবদুগী মরী মখোঙ খঙদ্রিবফাওবদি অদুমক থমখিগনি। বন্দে ভারত মিসনগী শরুক অমা ওইনা, প্রভাসিস ১৪৯০ ঙসি কোচি য়ৌগনি। গল্ফ লৈবাক্তগী ফ্লাইৎ ততেৎনা মখোয়বু পুরক্কনি। প্রভাসি ১৬১০ ঙরাং ফ্লাইৎ মাপন্দা কোচি য়ৌরকখি। মরক অসিদা, দামমদা ঙসি কেরলা মচা অমা লৈখিদ্রে মসিগা লোইননা ফল্ফ লৈবাক্তা লৈখিদবা মলায়ালি মশীং ২৫০ শুখ্রে। রাজ্য অসিদা নোংমদা কোবিদ-১৯ খ্বাইদগী মশীং য়াম্না হেনগৎপা ওইনা ঙরাং মীওই ১২৭ পোজিতিব ওইখি।
      * তমিল নাদুঃ পুদুচেরিদা অমা লোখিদ্রে অমসুং মীওই ৩০ তেস্ত পোজিতিব ওইরে; মসিগা লোইননা অপুনবা কেস ওইবা মশীং ৩৬৬ শুবগা লোইননা য়ু.তি অসিদা মীওই নিপান লৈখিদ্রে। তমিল নাদুগী মুখ্য মন্ত্রীনা কেস মশীং ২,৩৯৬ শুজিল্লকপা, লৈখিদ্রবা মশীং ৩৮শুরকপগা লোইননা মীয়ামগী মতেং নিখ্রে। মখা তানা, মীয়ামগী মতেং য়াওদনা লাইনা অসি লাকশিনবা ঙম্লোই হায়না থমখি। ঙরাং ফাওবদা লৈখিবা অপুনবা কেস মশীং অসি ৫৬,৮৪৫, এক্তিব কেস মশীং ২৪৮২২, লৈখিদ্রবা ৭০৪, দিসচার্জ তৌখ্রবা ৩০২৭১, চেন্নইদা লৈবা এক্তিব কেস ১৭২৮৫।
      * করনাতাকাঃ রাজ্য সরকারগী ওথোরিতীশিং, লোকেল ওথোরিতীশিং অমসুং সিবিক বোদীশিংনা কন্তেন্তমেন্ত জোন্দগী লাপনা অয়ুক পুং ৫দগীনা নুমিদাং পুং ৯ফাওবা পব্লিক পার্ক হাংগদৌরি। প্রাইবেৎ হোস্পিতালশিংদা কোবিদ-১৯ লাইয়েংবগী মমল লেপত্রিঙৈদা, হকশেল বিভাগনা প্রাইবেৎ মেদিকেল কোলেজ অমসুং হোস্পিতালশিংদা অয়ুশমন ভারত-আরোগ্যা করনাতাকাগী মখাদা সরকারনা লেপ্পা প্রোতোকোক অমসুং ক্রাইতরিয়াগী মতুং ইন্না কোবিদ অনাবশিং পুশিন্দুনা লাইয়েংনবা খঙহনখ্রে। অনৌবা কেস ৪১৬, দিসচার্জ ১৮১, মীওই মাপল ঙরাং রিপোর্ত তৌখি।। অপুনবা পোজিতিব কেসঃ ৮৬৯৭, এক্তিব কেসঃ ৩১৭০, লৈখিদ্রবাঃ ১৩২।
      * অন্ধ্র প্রদেশঃ রাজ্য অসিনা কোরোনা ভাইরস্না খ্বাইদগী হেন্না শোকহল্লবা মফমদা লোকদাউন থম্লবা য়ারি। হৌখিবা পুং ২৪ অসিদা মীওই মঙা লৈখিদবগা লোইননা সেম্পল ২৪,৪৫১ তেস্ত তৌরবা মতুংদা অনৌবা কেস ৪৩৯, দিসচার্জ ১৫১ তৌখ্রে। অপুনবা কেসঃ ৭০৫৯, এক্তিবঃ ৩৫৯৯, রিকোবর্দঃ ৩৩৫৪, লৈখিদ্রবাঃ ১০৬। হৌখিবা পুং ২৪ অসিদা ইন্তর স্তেত কেসকী অপুনবা মশীংনাঃ ১৫৪০, এক্তিব কেসঃ ৬৩৯, রিকোবর্দঃ ৯০১। অতোপ্পা লৈবাক্তগী মীওইশিগী ওইরিবা অপুনবা কেস মশীংনা ৩৩০, এক্তিব কেস, ২৭৮, রিকোবর্দ, ৫২।
      * তেলঙ্গানাঃ হায়দেরবাদতা লৈবা হেতেরোনা কোবিদ-১৯ লাইয়েংনবগীদমক দ্রগ কন্ত্রোল্লর জেওনরেল ওব ইন্দিয়াদগী 'রামদেসিবির' হায়বা ইনবেস্তিগেসনেল ইন্তিবাইরেল মেদিসিন অসি পুথোক্নবা অমসুং য়োন্নবগী অয়াবা ফংখ্রে, 'কোবিফোর' অসি এম.জি. ১০০ বাইএল ওইনা (ইঞ্জেক্তিবল) হেলথ কেয়র প্রেক্তিসনর অমগী মখাদা শিংলীদা কাপনবগীদমক ফংলগনি। হৌজিক ফাওবদা লৈরিবা অপুনবা কেস মশীং ৭০৭২, এক্তিব কেস ৩৩৬৩, রিকোবর্দ ৩৫০৬ লৈখিদ্রবা ২০৩।

    ******


    ঐখোয়গী পুন্সিদা লাইচৎ অসিনা


    

    
    (Release ID: 1633247) Visitor Counter : 12
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Tamil , Telugu , Kannada , Malayalam
    
    
    

* 
  
  
*