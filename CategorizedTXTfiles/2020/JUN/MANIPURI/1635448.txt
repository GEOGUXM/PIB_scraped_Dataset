      মাইক্রো, স্মোল অমসুং মেদিয়ম ইন্তর্প্রাইজেস মন্ত্রালয়

      মমাংদা খন্নখিবগী মতুং ইন্না, এম.এস.এম.ই. রেজিস্ত্রেসনগী অনৌবা প্রোসেস অসি জুলাই ১, ২০২০দগী উদিয়ম রেজিস্ত্রেস হায়না মমিং ওনখ্রে
      
      এম.এস.এম.ই. মন্ত্রালয়না হৌদোকখিবা উদিয়ম রেজিস্ত্রেসনগী অনৌবা পোর্তেল - www.udyamregistration.gov.in
      
      পোর্তেল অসিনা ওন্তর্প্রিনোরশিংবু মখোয়না খঙগদবা, মখোয়না তৌগদবা অদু মথং-মথং তাক্কনি
      
      রেজিস্ত্রেসন প্রোসেস হেনগৎহন্নবা মপুং ফাবা সিস্তেম অমা সরকারনা শিনখ্রে
      Posted On: 30 JUN 2020 5:41PM by PIB Imphal


    তাং জুন ২৬, ২০২০দা থোকখিবা নোতিফিকেসন অদুদা মাইক্রো, স্মোল এন্দ মিদিয়ম ইন্তর্প্রাইজেস (এম.এস.এম.ই.)গী কেন্দ্রগী মন্ত্রালয়না লাউথোকখিবগী মতুংইন্না, ইন্তর্প্রাইজশিং খাইদোকপা অমসুং রেজিস্ত্রেসন তৌবগী অনৌবা প্রোসেস অদু জুলাই ১, ২০২০দগী হৌরগনি। হীরম অসিগী ইন্তর্প্রাইজ অমা উদ্যম হায়না খংনরগনি অমসুং মসিগী রেজিস্ত্রেসনগী প্রোসেস অসি ‘উদ্যম রেজিস্ত্রেসন’ হায়না খঙনরগনি।


    মসিগী প্রোসেস অসিগী মখাতাবা হাইলাইৎশিংদি:


      * এম,এস.এম.ই. রেজিসত্রেসন অসি মপুংফানা ওনলাইন, চে য়াওদবা অমসুং সেল্ফ-দিক্লেরেসনদা য়ুম্ফম ওই। এম.এস.এম.ই. অমগী রেজিস্তর তৌবদা দুক্যুমেন্ত নত্রগা প্রামান অমত্তা অপলোদ তৌবগী মথৌ তাদে;

      * রেজিস্ত্রেসনগী আধার নম্বর মথৌ তাগনি;

      * রেজিস্ত্রেসন তৌরবা মতুংদা রেজিস্ত্রেসন নম্বর অমা পীগনি;


      * রেজিস্ত্রেসনগী প্রোসেস লোয়রবা মতুংদা উদ্যম রেজিসত্রেসন সর্তিফিকেৎ অমা পীগনি:


      * সর্তিফিকেৎ অসিগী পোর্তেলদা য়াওবা ৱেব পেজদগী মসিগী দাইনামিক ক্যু.আর. কোদ অমা লৈগনি অমসুং ইন্তর্প্রাইজকী মরমদা অকুপ্পা ৱারোল এক্সেস তৌবা য়াগনি:


      * রেজিস্ত্রেসন রিন্যুৱল তৌবগী মথৌ তাদে;


      * ইন্তর্প্রাইজশিংগী ইবেস্তমেন্ত অমসুং তর্নোভরদা পেন অমসুং জি.এস.তি.গা মরি লৈনবা অকুপ্পা ৱারোল মরি লৈনবা সরকারগী দেতা বেজতগী ফঙগনি;

      * এম.এস.এম.ই.গী মন্ত্রালয়গী ওনলাইন সিস্তেম অসি ইনকম তেক্স অমসুং জি.এস.তি.ইন সিস্তেমশিংগা মপুংফানা পুনশিনগনি;

      * ই.এম. II নত্রগা য়ু.এ.এম. রেজিস্ত্রেসন নত্রগা এম.এস.এ.ই.গী মন্ত্রালয়গী মখাদাওথোরিতি অমা হেক্তনা পীবা রেজিস্ত্রেসন অমা হেক্তা লৈবশিংনা মশা মথন্তা অমুক রেজিস্তরসু তৌগদবনি;


      * ইন্তরপ্রাইজ অমত্তনা উদ্যম রেজিস্ত্রেসন অমদগী হেন্না ফাইল তৌবা য়ারোই। অদুম ওইনমক মেকনুফেকচরিং নত্রগা সর্ভিস নত্রগা অনিমক য়াওনা এক্তিবিতিগী মশিং অদু রেজিসত্রেসন অমদা স্পেসিফাই নত্রগা হাপচিনবা য়াই;


      * চেমপিয়ন্স কন্ত্রোল রূম অমসুং দি.আই.সি.শিংদা লৈবা সিঙ্গল ৱিন্দো সিস্তেমশিংগী মমিংদা লৈবা সরকারগী ফেসিলিতেসন মেকানিজম অসিনা প্রোসেস অসি তৌবদা মীয়ামদা মতেং ওইরগনি;


      * রেজিস্ত্রেসন প্রোসেস লেম্না তৌগনি। মসিগী ওইনা মমল নত্রগা ফী লৌরোই।


    প্রোসেস অসি য়াম্না চম্বা, ওন্তর্প্রিনোরশিংগী তশেংনা খনবিবা ওইগনি হায়না মন্ত্রালয়না থাজবা থমখ্রে। মসিনা ভারত্তদা নত্তনা মালেমদসু ইজ ওফ দুয়িং বিজিনেসকী খুদম অমা থম্বা ঙম্লগনি। মসিনা ত্রাঞ্জেক্সনগী মতম অমসুং মমলশিং হন্থহল্লগনি। ওন্তর্প্রিনোরশিংনা অমসুং ইন্তর্প্রাইজশিংনা মখোয়গী অশেংবা থবক অদুদা মাই ওনশিনবা ঙম্লগনি অমসুং মালেমগী থাক্তা চাংদম্নবা ঙমহল্লগনি।


    মতম অসিদা লনাই ৱেবসাইৎ খরনা সরকারগী ওইনা উহনবা হোৎনবা অসিগী মতাংদা ভারত সরকারগী পোর্তেল অমসুং সারকারগী সিঙ্গল ৱিন্দো ফেসিলিতেসন সিস্তেমশিং অসি নত্তনা অতোপ্পা লনাই ওফলাইন নত্রগা ওফলাইন সিস্তেম, সর্ভিস, এজেন্সি নত্রগা মীওই অমত্তনা এম.এস.এম.ই.গী রেজিস্ত্রেসন তৌবগী নত্রগা মসিগী প্রোসেস অসিগা মরী লৈনবা থবক থৌরম অমত্তা তৌনবা ওথোরাইজ নত্রগা হক পীবা লৈতে হায়না মন্ত্রালয়না শেংদোকখ্রে।


    *****

    
    
    (Release ID: 1635448) Visitor Counter : 2
    
    
      Read this release in: Tamil , English , Marathi , Hindi , Punjabi
    
    
    

*