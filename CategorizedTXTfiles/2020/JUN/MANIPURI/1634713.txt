      হাউশিং অমসুং অর্বান পোবর্তী এল্লিবেসন মন্ত্রালয়

      অর্বান মিসনশিংগী ৫৫শুবা মপোক কুমওন
      
      প্রধান মন্ত্রী অৱাস য়োজনা(অর্বান)(পিমে-য়ু), স্মার্ত সিতিজ মিসন(এস.সি.এম.) অমসুং অতল মিসন ফোর রিজুবিনেসন অমসুং অর্বান ত্রান্সফোর্মেসন(অমৃত)
      
      থবক পাংথোকপা য়াবা ইন্তিগ্রেতেদ কন্ত্রোল কমান্দ সেন্দর্স(আই.সি.সি.সি.) ৪৭ ৱার-রুম ওইরে অমসুং কোবিদ-১৯ মায়োক্নবদা শিংথানিংঙাই ওইবা মওংদা থৌদাং লৌবা
      
      স্মার্ত রোদশিং, স্মার্ত সোলর, স্মার্ত ৱাতর, পি.পি.পি.শিং অমসুং মরুওইবা মীয়াম তীনবা মফমশিংদা প্রোজেকশিং চাওখৎলক্নবগী লম্বীরোমদা থবক পায়খৎপা
      
      অমৃতকী মখাদা চহি মরীগী মতমদা অফবা লৈঙাক অমসুং নাগরিক্কী থৌগল তৌনবগীদমক্তা সহরগী থাক্তা লৈবা লোয়শংশিংনা থবক পাংথোকপদা মপাঙ্গল হাপকৎনবগী পান্দমদা মাইলস্তোন ৫৪ গী শেমদোক-শাদোক্নবগী থবক ১১ পাংথোকখ্রে
      
      পি.এম.এ.ৱাই.(অর্বান)গী মখাদা ফংহনখ্রিবা য়ুমশিং অসি হান্না অর্বান হাউজিং স্কিমশিংদগী ফংহনখ্রিবশিং অদুদগী য়াম্লবদা শরুক নিপাল হেল্লি
      
      ফোর্ৱার্দ অমসুং বেকৱর্দকী লিঙ্কেজদগী নাগরিকশিংগীদমক্তা শেমগৎখিবা লুপা কোতী ১.৬৫রোমগী থবক্কা লোয়ন-লোয়ননা পি.এম.ৱাই.ই.(য়ু.)গী মখাদা শেমগৎখিবা থবক্তা খুমাং চাওশিনবা মরম্না এম্প্লোইমেন্ত হেনগৎনবা তৌবদা শরুক কয়া হেনগৎলক্নবগী শাফু
      Posted On: 25 JUN 2020 4:50PM by PIB Imphal


    হাউজিং অমসুং অর্বান এফিয়র্স (আই./সি.)গী রাজ্য মন্ত্রী শ্রী হরদীপ সিংহ পুরীনা মালেম অসিগী পুৱারীদা ভারতনা খ্বাইদগী পাক চাওরবা মওংদা শেমখিবা অর্বানাইজেসনগী থবকশিংগী মনুংদগী অমা হৌদোকখ্রে হায়না ফোংদোকখি। ঐখোগী প্রধান মন্ত্রীগী অনৌবা ভারতকী ভিজন অসি ঐখোয়গী মরুওইবা থবকশিং মায় পাক্না পাংথোকপা ঙমখিবশিংগা য়াম্না নক্না মরি লৈনৈ। মে ১২, ২০২০দা ইকাইখুম্নরবা প্রধান মন্ত্রীনা লৌমাশিং, কোতেজ ইন্দস্ত্রীগীশিং, য়ুমদা তৌবা ইন্দস্ত্রীশিং, অপীকপা স্কেলগী ইন্দস্ত্রীশিং, লোকদাউন্না মরম ওইদুনা শাথিবা মওংদা চৈথেং ফংহল্লবা মীওই কোতী-কোতীনা হিংবা ঙম্নবগী পাম্বৈ ওইরিবা-এম.এস.ওম.ই.শিং অৱাবা কোক্নবা তেংবাংনবা পান্দমদা আত্মনির্ভর অভিয়ান অসি হৌদোকখি। মহাক্না প্রধান মন্ত্রী অৱাস য়োজনা (অর্বান) (পি.এম.এ.ৱাই.-য়ু.), স্মার্ত সিতিশিং মিসন (এস.সি.এম.) অমসুং অতল মিসন ফোর রিজুবিনেসন অমসুং অর্বান ত্রান্সফোর্মেসন (অমৃত)কী চহি ৫ মপুং ফারকপা নুমীৎপু নিংশিংলদুনা এম.ও.ঐচ.য়ু.এ.গী সেক্রতরী শ্রী শঙ্কর মিশ্রা য়াওখিবা ৱেবিনার অমদা ৱাফমশিং অসি ফোংদোকখি। ওনলাইনগী থৌরম অসি হাউজিং অমসুং অর্বান এফিয়র্স মন্ত্রালয়না মায় পাক্না পাংথোকখিবশিং অমসুং অর্বান মিসনশিং পাংথোকপা হেনগৎহন্নবনি। থৌরম অসিদা অমৃত, এস.সি.এম., পি.এম.এ.ৱাই.-য়ু., রাজ্য সরকার অমসুং য়ুনিয়ন তোরিতোরীশিংগী প্রিন্সিপল সেক্রতরীশিং(অর্বান দিভেলপমেন্ত), রাজ্যগী মিসন দিরেক্তরশিং, স্মার্ত সিতিশিং, ম্যুনিসিপাল কমিস্নরশিং/সি.ই.ও.শিং, খোংবু ওইমিন্নরিবা এজেন্সীশিং/বাইলেতরেল/মল্তিলেতরেল ইন্সতিত্যুতশিংগী মীহুৎশিং অমসুং অতৈ মরু ওইবা স্তেকহোলদরশিং য়াওখি।


    ৱেবিনার অদুদা মরুওবা মওংদা লাওথোকখিবশিং অমসুং থৌরম হৌদোকপদা য়াওরিবশিং:


    ১.মন্ত্রালয় অসিনা মায় পাক্না পাংথোকখিবশিং পুম্নমক উৎপা হাউজিং অমসুং অর্বান এফিয়র্স মন্ত্রালয়গী ই-বুক।


    ২.নেস্নেল ইন্সতিত্যুত ওফ অর্বান এফিয়র্স (এন.আই.য়ু.এ.)কী ৱেবসাইত অসি সহর চাওখৎনবরোমদা চংশিলক্লিবা হীরমশিংগীদমক্তা নোলেজ বেঙ্ককী মওংদা মপাঙ্গল কনখৎহন্নবগীদমক্তা অমক হৌদোকখ্রে অদুগা মসিগী সহর চাওখৎনবগী থবক পাংথোক্লিবশিং অমসুং মশিল শুরিবশিংগীদমক্তা নুতিগী ওইবা রিসোকৃর্সশিং ফংফম ওইদুনা লৈরি।


    ৩.নেস্নেল অর্বান লর্নিং প্লেৎফোর্ম অসি সহর, রাজ্য অমসুং জাতীগী থাক্তা নিংথিজবা লৈঙাক অমসুং লমজিং লমতাক্নবগীদমক মরু ওইনা শোইদবা মওংদা অমদা মথৌ তাবা মরুওইবা মহৈ-মশিং অমসুং লৌশিং-জ্ঞানগী প্লেৎফোর্ম্নি।


    ৪.এন.আই.য়ু.এ. ক্লাইমেত সেন্তর ফোর সিতিশিং (সি.৩) অসি নোং-নুংশিৎকী ফীভম হোংবদা সহরশিংদগী খংলকপা-উরকপশিংদগী তম্লকপা অদু মেনস্ত্রীমদা পুরকপা অমসুং লোইশংগী ওইলৃবা মওংদা ওইহনন্নবা শেমগৎখিবনি।


    ৫.এন.আই.য়ু.এ. সেন্তর ফোর দিজিতেল গবর্নেন্স(সি.দি.জি.) অসি এম.ও.ঐচ.য়ু.এ.গী দিজিতেলগী হোৎনখিবশিং অদু খুমাং চাওশিলহন্নবাঅমসুং রাজ্য অমসুং সহর শিন-থুংনা সহর ঙাক্নবা দিজিতেলগী মওংদা শেমদোকপশিং অদু হেনগৎহন্দুনা পুথোক্তুনা ফোংদোকপা ঙম্নবা খোংথাং অমনি।


    ৬.ভিদিও লোঞ্চ তৌবা: পি.এম.এ.ৱাই.- য়ু.গী আওতকমশিং: মিসনগী বেনিফিসিয়রীশিংগী তেস্তিমোনিয়েলশিংগা কোন্ননা পি.এম.এ.ৱাই.-য়ু.না থবক খুমাং চাওশিনবা অমসুং মায় পাক্না পাংথোকখিবশিং অদু উৎপা।


    ৭.ই-বুক লোঞ্চ তৌবা: পি.এম.এ.ৱাই.(য়ু.) – খুশিয়োং কা আশিয়ানা : মিসনগী বেনিফিসিয়রীশিংগী তেস্তিমোনিয়েলশিংগা কোন্ননা পি.এম.এ.ৱাই.-য়ু.না থবক খুমাং চাওশিনবা অমসুং মায় পাক্না পাংথোকখিবশিং অদু উৎপা।


    ৮.ভিদিও লোঞ্চ তৌবা:অমৃতকী আওতকমশিং: : মিসনগী বেনিফিসিয়রীশিংগী তেস্তিমোনিয়েলশিংগা কোন্ননা অমৃতনা থবক খুমাং চাওশিনবা অমসুং মায় পাক্না পাংথোকখিবশিং অদু উৎপা।


    ৯.লাইরিক লোঞ্চ তৌবা: কোবিদকী দাইরিশিং: কোবিদ লায়চৎকী মতমদা মখোয়গী নুতীগী পুন্সি মহিংদা অমসুং চাং নাইনা পাংথোকপা থবকশিংদা হোংলকপনা লন্নাইগী পাওখুমশিং/ৱাখল্লোনশিং স্মার্ত সিতিশিং মিসনগী তীমগী ৱারোলশিং খোংজিনবা।


    ১০.লাইরিক লোঞ্চ তৌবা: কোবিদ-১৯গী মতাংদা হৈ-শিংনা পাওখুমশিং: মতৌ করম্না ভারতকী সহরশিং অসিনা থবক্না অমসুং ইনোভেসন(ভোল্যুম-1) দা তমথিরবা লায়চৎ অসিনা থবক তৌবা লেপখ্রবশিং অদু ভারতকী সহরশিংনা মতৌ করম্না লান্থেংনরিবগে হায়বদু মতৌ করম্না পাওখুম পীবগে অদু উৎনবা হোৎনরি।


    ১১.সহরগী ফাইনান্স পোর্কেল: অহানবা ওইনা সহর পুম্নমক্না ফাইনান্সিএল স্তেৎমেন্ত লৌরগা প্লেৎফোর্ম অমদা পীথোক-পীশিন তৌনবা হোৎনবা অমসুং খ্বাইদগী ফবা থবকশিং তমদুনা অমসুং মার্কেৎকী ফন্দশিং ফংবদা য়ু.এল.বি.শিংবু মতেং পাংবা।


    ১২.সাইকলস ৪ চেঞ্জ চেলেঞ্জ:ভারতকী সাইকলস ৪ চেঞ্জ চেলেঞ্জ অসি কোবিদ-১৯গী মতুং ইন্না থবক পাংথোকপদা ভারতকী সহরশিংদা থুনা সাইক্লিংগা চুনবা মওংগী থৌরাংশিং অসি থুনা থবক পাংহনবা ঙম্নবা স্মার্ত সিতিশিং মিসনশিংবু থৌগৎনবা অমসুং ভারতকী সহরশিংবু মতেং পাংনবা পায়খৎপা থবক অমনি। ৱাখল্লোন অসি পোপ-অপ সাইকল লেনশিং অমসুং মোতোরাইজ জোনশিংগুম্বা শেল হন্থবশিং অসি পাম্বৈশিং অসি হৌদোক্তুনা মীয়ামগী থৌরমশিংদা কম্ম্যুনিতীনা লিচিং ওইবা সাইকল শানবগী স্কিমশিং অমসুং সাইকল শিজিন্নবা থৌরমশিং লোঞ্চ তৌখি।


    অমৃত , এস.সি.এম. অমসুং পি.এম.এ.ৱাই. -( য়ু. ) গী থবক খুমাং চাওশিনবা, মায় পাক্না পাংথোকখিবশিং অমসুং আওতকমশিং


    অতলl মিসন ফোর রিজুবিনেসন অমসুং অর্বান ত্রান্সফোর্মেসন (অমৃত).


    অতলl মিসন ফোর রিজুবিনেসন অমসুং অর্বান ত্রান্সফোর্মেসন (অমৃত) অসি ইকাই খুম্নরবা প্রধান মন্ত্রীনা জুন ২৫, ২০১৫দা হৌদোকখিবা অসি মায় পাক্না চহী ৫ মপুং ফাখ্রে। মিসন অসিগী পান্দমদি থক্নবা ঈশিং ফংহনবা অসি য়ুনিভর্সেল ওইবা কবরেজ অসি নোংগী ঈশিং চেন্থহনখিবগা লোয়ননা লৈনুংদা ঈশিং চেন্থহনবা অমদি সেপ্তেজগী ত্রিতমেন্ত তৌবা ঙম্বগী মঙমদা শিংথানিঙাই ওইবা মওংদা ফগৎহনবা, মোতোরাইজ ওইদবা সহরগী চত্থোক-চৎশিন অমদি অশংবা মফমশিং অমসুং লম্পাকশিংনচিংবসি নিংথিজনা শেমগদনি। মসিগী মিসন অসি চাদা ৬০দগী হেন্না মী তাবা সহরশিং অদু কবর তৌদুনা সহর ৫০০দা শন্দোক্তুনা লৈরি।

      * হৌজিক ফাওবদা শেনফম লুপা কোতী ৭৭,৬৪০গী স্তেত এন্যুএল এক্সন প্লান্স(এস.এ.এ.পি.শিং) অয়াবা পীখ্রে অমসুং লুপা কোতী ৭৫,৮২৯গী প্রোজেক থবক পাংথোকখ্রে। লুপা কোতী ১৯,৬৫৪গী প্রোজেক লোইশিনবা ঙমখ্রে অমসুং লুপা কোতী ৬৫,১৭৫ অসি থবক পাংথোক্নবগী মমাংথাবা তাঙ্ককশিংদা লৈরে।
      * থক্নবা ঈশিং পীনবগী লুপা কোতী ৩৯,০১১ গী অয়াবা পীখ্রে অমসুং সিৱেরেজ অমসুং সেপ্তেজ প্রোজেকশিংগীদমক্তা লুপা কোতী ৩২,৫৪৮ গী অয়াবা পীখ্রে।

      * জাতীগী থাক্তা ইমুং কোতী ১.৩৯দা ঈশিং ফংহন্নবা অমসুং ইমুং কোতী 1.45 মুক্তা সিৱেরেজ य সেপ্তেজগী থবকশিং ফংহন্নবা কন্না হোৎনখ্রে।

      * ইমুং লাক্ষ ৭৯দা তোতী ঈশিং ফংহনবা অমসুং স্লম অমসুং চাগা হন্থবা খুন্দাদুনা লৈরিবশিং য়াওনা সিৱর কনেক্সনশিং ফংহনবা।
      * মিসন অসিনা সহরশিংবু অফবা লৈঙাক অমসুং নাগরিক্কী থৌগল তৌনবগীদমক্তা সহরগী থাক্তা লৈবা লোয়শংশিংনা থবক পাংথোকপদা মপাঙ্গল হাপকৎনবগী পান্দমদা মাইলস্তোন ৫৪ য়াওবা নৌনা শেমদোক-শাদোক্নবগী থবক ১১গী চবুন অমা শেমদোক্না ৱাফম থম্বা।
      * ভারতকী সহরশিংদা ইনর্জী মপুং ফানবা তেংবাং পীনবগীদমক স্ত্রীৎলাইত ৭৫ অসি এল.ই.দি. স্ত্রীৎলাইতশিংনা মহুৎ শিনখ্রে।
      * ওনলাইন বিলদিং পর্মিসন সিস্তেম(ও.বি.পি.এস.), দিজিতেল ত্রান্সফোর্মেসন্দা য়ুম্ফম ওইবা নৌনা শেমদোক-শাদোকপা ওইনা বিলদিংগী থৌরাংশিং অদু শোইদবা মওংদা থবক চত্থদুনা অয়াবা পীবদা চংবা মতম পুম্নমক হন্থহনবদা পান্দম থম্মি। অমৃতকী সহর ৪৪৪ য়াওনা সহর ২,০৫৭দা নৌনা শেমদোক-শাদোকপগী থবক অসি পাংথোকপনা ভারতকী রেঙ্ক অসি অয়াবা ফংবশিংদা কারবার তৌনবগীদা লায়নবা দি.বি.আর. ২০১৮দা ১৮১গী মফমদা লৈরমখিবা অদু মালেমগী রেঙ্কিং দুইং বিজিনেস রিপোর্ত(দি.বি.আর.), ২০২০দা ২৭ শুবা মফমদা কাখৎলক্লিবা অসিনা নৌনা শেমদোক-শাদোকপগী থবক পাংথোকহনখিবদগী শিংথাননিংঙাই ওইবা মওংদা ফগৎপা উহল্লি।
      * সহর ৫০০গী মনুংদা ৪৬৯গী ক্রেদিৎ রেতিং তৌবগী থবক অসি শিজিন্নখি, মসিগী মনুংদা সহর ১৬৩ অসি ইনভেস্ত তৌবা য়াবা গ্রেদ ওইনা ফংলে। ২০১৯-২০গী মতমদা সহর ৮না সর্ভিস য়ৌহনবদা ফগৎহন্নবদা পান্দম থমদুনা কেপিতেলল ইনভেস্তমেন্ত প্রোজেকশিং হৌনবগীদমক্তা ম্যুনিসিপাল বোর্দশিংগী থোংদগী লুপা কোতী ৩,৩৯০ খোমজিনখি। মন্ত্রালয়না নৌনা শেমদোক-শাদোক্নবগীদমক্তা রাজ্য/য়ুনিয়ন তেরিতোরী ২৬কী পুক্নিং থৌগৎনবগী মওংদা ম্যুনিসিপাল বোর্দ অদু থবক পাংথোকহন্নবগীদমক লুপা কোতী ১৮১ য়াওনা লুপা কোতী ১,৮৩৯ ফংহনখি।
      * হৌজিকফাওবদা থবক তৌবা ৫৩,০০০ অসি থবক তৌবা ৪৫,০০০গী তার্গেৎকী ওন্নবদা মিসন অসিগী মখাদা ত্রেনিং পীখ্রে।

    স্মার্ত সিতিশিং মিসন ( এস.সি.এম. )


    স্মার্ত সিতিশিং মিসন (এস.সি.এম.) অসি জুন ২৫, ২০২০দা সহরশিংদা মরুওইবা ইনফ্রাস্ত্রকচরগী তেংবাং পীবদা পান্দম থমদুনা হৌদোকখি অমসুং মসিনা নাগরিকশিং নুংঙাইবা পুন্সি মওংদা হিংনবা, লু নানবা অমসুং সস্তেনেবল ওইবা অকোয়বগী ফীভম অমসুং ‘স্মার্ত’ ওইবা সোলুসনশিং মপুং ওইনা কান্নবা ফংহনগনি। ঙসিফাওবদা, তেন্দরদা য়াওখ্রবা স্মার্ত সিতিগী প্রোজেকশিং মমল অসি লুপা কোতী ১,৬৬,০০০ হেনখ্রে অমসুং ৱার্ক ওর্দর পীখ্রবা অসিনা লুপা কোতী ১,২৫,০০০নি অমসুং প্রোজেক থবক মপুং পাখ্রবা প্রোজেক্কী অপুনবা মশিং অসিনা লুপা কোতী ২৭,০০০দগী হেল্লি।

      * শেনফম লুপা কোতী ৩২,৫০০গী ওইবা প্রোজেক ১০০০ অমগসু তেন্দর পাংথোকখ্রে অমসুং হৌখিবা চহিদা লুপা কোতী ৩৬,০০০কী প্রোজেক ১০০০ মায় পাক্না পাংথোকখ্রে।
      * হৌখিবা চহি অমদা মপুং ফাখ্রবা প্রোজেক শেনফম লুপা কোতী ১২,১০০ ওইদুনা চাদা ১৮০ হেনগৎখ্রে।
      * ইন্তিগ্রেতদ কমান্দ অমসুং কন্ত্রোল সেন্তর্স(আই.সি.সি.সি.) অসি স্মার্ত সিতিশিং মিসনগী মখাদা কোবিদ-১৯গী মায়োক্তা লান্থেংনবদা সহরশিংবু মতেং পাংনবা শেমগৎখিবনি। থবক পাংথোকপা য়ারিবা আই.সি.সি.সি. ৪৭ অসি ৱার-রুমশিং ওইখ্রে অমসুং কোবিদকী মতুং ইন্না থবক পাংথোকপদা অচৌবা থৌদাং অমা লৌখ্রে।

    আই.সি.সি.সি. ৩৩ অসি থবক পাংবগী তোঙান-তোঙানবা তাঙ্কক্তা লৈরি। স্মার্ত রোদশিং, স্মার্ত সোলর, স্মার্ত ৱাতর, পি.পি.পি.শিং অমসুং মরুওইবা মীয়াম তীনবা মফমশিংদা প্রোজেকশিং চাওখৎলক্নবগী লম্বীরোমদা থবক পায়খৎপা

      * দি অর্বান লর্নিং ইন্তর্নশিপ প্রোগ্রাম(তুলিপ)’ অসি য়ু.এল.বি.শিং অমসুং স্মার্ত সিতি এস.পি.ভি.শিং পুম্নমকপু গ্রেজুএত লোইবদা ঙাইরিবশিংবু ইন্তর্ন তৌহন্নবা দিজাইন তৌবনি। হৌজিক ফাওবদা মহৈরোই ২৫,০০০ হেন্না প্লেৎফোর্ম অসিদা রেজিস্তর তৌখ্রে অমসুং ইন্তর্নশিপ পোজিসন ১০০০ হেনবনা সহরশিংদা তাহনখ্রে। মসিনা ঐখোয়গী সহরশিংদা মপাঙ্গল হেনগৎহল্লগনি অমসুং ঐখোয়গী নহারোলশিংবু মার্কেৎকী মওং শেমহনবদা ফগৎনিংঙাই ওইবা মওংদা শম্ননা লৈহল্লগনি।
      * ক্লাইমেত স্মার্ত সিতিশিং অমসুং দেতা স্মার্ত সিতিশিং অসি স্মার্ত সিতিশিং মিসনগী নখাদা পাংথোকপা মরুওইবা থৌরাং অনিনি। মখোয় অসি দেতাদা য়ুম্ফম ওইদুনা পর্ফোর্মেন্স মেনেজমেন্ততগী তুংগী পাংথোক্কদবা থবকশিং অদু খুমাং চাওশিলহনগনি অমসুং সহর ইনৌ নৌবা মওংদা শেমগৎপদা অমসুং লোইশংগী মওংদা থবক পাংবা ঙম্নবা শেম্বদা মতেং পাংবা ঙমগদবা ওইবা মরু ওইবা মওংদা ঙমহনবা মরুওইবা মচাক্নি।
      * ভারতকী সহর ১৪৪না ইজ ওফ লিভিং অমসুং ম্যুনিসিপাল পর্ফোর্মেন্স ইন্দেক্স(ই.ও.এল. অমসুং এম.পি.এল.)দা শরুক য়াখ্রে। সহর কয়া অমনা ই.ও.এল.গী মখাদা মন্ত্রালয়না পায়খৎখিবা সহরশিং খংউ-উরুবগী সর্ভে পাংথোকপদা শরুক য়াখ্রে। মীওই মিলিয়ন ৩ হেনবনা সর্ভে অসি মেনশিনখি অমসুং মখোয়গী সহরশিংগী য়াম্না নিংথিজবা মওংদা ফীদবেকশিং পীখ্রে।
      * মকোক থোংবা সহর ২০না ‘সহর মচিন-মনাও’ ওইনা রেঙ্কিংদুগী মথং তারকপা ওইরিবা সহর ২০গা লোয়ননা পুংবা শেমখ্রে। মসিগীশিংসিনা সহরশিং অয়াম্বগী মরক্তা মখোয় মশেন অমনা-অমদগী তম্নদুনা অমসুং পর্ফোর্ম তৌহন্দুনা থৱায় য়াওবা য়াম্না হেনগৎহল্লক্লি।
      * স্মার্ত সিতিশিং মিসন অসিনা থৱায় য়াওবা সহরশিংবু ম্যুনিসিপাল বোন্দশিংদগী শেলগী তেংবাং ফংহন্দুনা শৌগৎলি। ম্যুনিসিপাল বোন্দশিং হেনগৎহন্নবা হন্দক্তা য়ু.এস. ত্রেজরী বিভাগনা তেক্নিকেল ওইনা মতেং পাংনবগীদমক্তা সহর ৬ খনখ্রে।

      * অগ্নিগা(এয়জি.এন.আই.) অমসুং ইনভেস্ত ইন্দিয়াগা পুন্না হোৎনমিন্নবদা স্মার্ত সিতি মিসনগী সহরশিং অসিদা শাগোন্নরিবা স্তার্ত-অপকী নাৎ অসিবু হেনগৎহনগনি। স্তার্ত-অপ অমসুং ঐখোয়গী সহরগী লৈঙাক্লোইশিং অসিগী মরক্তা লৈরিবা স্মার্ত তেক্নোলোজীগী সোক্স অমা অসি মিসন অসিনা হৌদোকখ্রে।


    প্রধান মন্ত্রী অৱাস য়োজনা – অর্বান ( পি.এম.এ.ৱাই. - য়ু. )


    প্রধান মন্ত্রী অৱাস য়োজনা – অর্বান (পি.এম.এ.ৱাই.-য়ু.) অসি জুন ২৫,২০২০দা চহি ৫ মপুং ফাখ্রে। স্কিম অসি ভারতকী সহরদা লৈরিবা মতিক চারবা বেনিফিসিয়রিশিং পুম্নমক্তা ২০২২ ফাওবাদা ‘পুম্নমক্কীদমক য়ুম’ হায়বা ভিজন অসিদা নিংথিজবা য়ুম ফংহন্নবগী পান্দমদা ২০১৫দা হৌদোকখি। মিসন অসিগী চহি মঙাগী খোংচৎ অসিদা মায় পাক্না পাংথোকখিবা কয়া উখ্রে। হাউজিং অমসুং অর্বান এফিয়র্স মন্ত্রালয় (এম.ও.ঐচ.য়ু.এ.)না পি.এম.এ.ৱাই. (য়ু.)গী মখাদা য়ুম কোতী ১.১২গী অচুম্বা মওংদা দিমান্দ তৌরকখ্রে। অয়াবা পীখ্রবা য়ুম কোতী ১.০৫ অসি হান্ননা সেঙ্কসন তৌখিবসিগী মরক্তা লাক্ষ ৬৫না মায় পাক্না পাংথোকখ্রে অমসুং লাক্ষ ৩৫না শাদুনা লৈবাক অসিগী বেনিফিসিয়রিশিংদা ফংহনখ্রে।

      * হৌখিবা চহি মঙাসিদা মিসন অসিগী মখাদা সেঙ্কসন তৌখিবা মশিং অসি মমাংগী চহি ১০দা অর্বান হাউজিং স্কিমশিংদা সেঙ্কসন তৌখিবা অদুদগী অয়াম্বনা শরুক নিপাল হেল্লি।
      * পি.এম.এ.ৱাই.(য়ু.), গী থবক পাংনবগীদমক ফন্দ অসি চাং নাইনা চত্থনবগী মওং অসি লেংদবা মওংদা লৈহন্নবা অহেনবা বজেৎকী ওইবা রিসোর্সশিংদগী অমসুং বজেৎকী অয়াবা পীবদুগী মথক্তা মিসন অসিগীদমক লুপা কোতী ৬০,০০০ পুনশিন্নরক্নবা নেস্নেল অর্বান হাউজিং ফন্দ শেমখ্রে।
      * ক্রেদিৎ লিঙ্ক সবসিদি স্কিম(সি.এল.এস.এস.) অসি অহানবা ওইনা মিদল ইনকম গ্রুপ(এম.আই.জি.)দা মখোয়গী য়ুম শান্নবগীদমক কান্নবা ফংহনখ্রে। হৌজিক ফাওবদা বেনিফিসিয়রি লাক্ষ ১০ ইকোনোমিকেল্লি ৱিকর সেসন(ই.দব্লিয়ু.এস.), লৱর ইনকম সেক্সন(এল.আই.জি.) অমসুং এম.আই.জি. অসি সি.এল.এস.এস.কী মখাদা লৈহনখ্রে।
      * সরকারনা অতোপ্পা থবকশিং অমসুং ইনৌ –নৌবা তেক্নোলোজী কয়া মালেমগী ওইবা হাউজিং তেকোনোলোজী চেলোঞ্জ-ইন্দিয়াদগী মশক খংদোকখ্রে। লাইব লেবোরেতরীশিংগী মওংদা থবক তৌগদবা লাইত হাওস প্রোজেক ৬ লৈবাক অসিগী রাজ্য ৬তা থবক পাংথোকহনখিবা অসিনা অসিগুম্বা য়ুমশিং অদু অশংবা, মহৌশাগা চুনবা অমসুং মাং তাকহনবা ঙমহল্লরোইদবগী মওংদা থুনা-য়াংনা অমসুং মমল চংদনা শাবা য়ুমগীদমক কন্সত্রক্সন তেক্নোলোজীনি হায়বগী খুদম তাকখ্রবা ওই হায়বগী খুদম তাকখ্রে।
      * ২০১৯দা খক্তমক, এম.ও.ঐচ.য়ু.এ.না সহর ৪০০০ হেনবদা মেনেজনেন্তা হোংহন্নবগী ওইবা কেম্পেন অমা ওইরিবা অঙ্গিকার অসি হৌদোকখি। কেম্পেন অসিনা ৱারোলশিং পী অমসুং বেনিফিসিয়রিশিংগী পুন্সিদা হোংলক্লিবা অসিবু নৌনা শাবা য়ুমদা হোংদোকপগা লোয়ননা নৌনা য়ুম অমা শাহন্দুনা পুন্সি অদু খংহনবা ঙমহল্লি। বেনিফিসিয়রিশিং অসিনা স্কিমশিং অসিদগী কান্নবা ফংবা ঙম্নবা আয়ুশমান ভারত অমসুং উজ্জৱলাগুম্বা অতৈ স্কিমশিংগা মান্ননা মওংদা কেম্পেন অসি পাংথোকই। ইমুং লাক্ষ ২০ কেম্পেন অসিনা কোভর তৌখ্রে।
      * ইকাইখুম্নরবা শেল-থুমগী মন্ত্রীনা মে ১৪, ২০২০দা সহরগী মাইগ্রেন্তশিং/লায়রবশিংনা অরাইবা পুন্সি মহিং ফংহন্নবগীদমক ‘আত্মনির্ভর ভারত’কী পরিংদা এফোর্দেবল রেন্তেল হাউজিং কম্প্লেক্সেস(এ.আর.ঐচ.সি.)শিংগী স্কিম লাওথোকখ্রে। এ.আর.ঐচ.সি.গী স্কিম অসি শিন্মীশিং, সহরগী লাইরবশিং(লম্বীদা পোৎ য়োনবশিং, রিক্সো থৌবা, অতৈ থবক তৌবশিংনচিংবা), ইন্দস্ত্রীগী থবক শিন্মীশিং, এদজুকেস্নেল/হকশেলগী লোইশংশিং, হোসপিতেলিতীগী সেক্তর, মতম শাংনা লৈবা তুরিস্তশিং, মহৈরোইশিং নত্রগা রাজ্যশিং/য়ুনিয়ন তেরিতোরিশিংনা অয়াবা পীরবা অতোপ্পা কাংলুপ অমহেক্তগী য়াওনা ই.দব্লিয়ু.এস./এল.আই.জি.গী কাংলুপ্তা মাইগ্রেন্তশিং/লায়রবশিংগীদমক্তা ওইগনি।
      * স্কিম অসিগী মখাদা য়ুম শাবগী থবক অসিনা থোরকপা থবক অদু শরুক কয়া হেনগৎহন্নবা তৌবা অমগা লোয়ননা অতোপ্পা সেক্তরশিংগী শেন্মিৎলোন্দা য়াম্না চাওনা শাফু পীরি। ফোরৱার্দ অমসুং বেকৱার্দ লিঙ্কেজদগী চাওরাক্না নাগরিক কোতী ১.৬৫তা থবক ফংহনখ্রে। য়ুম্ফম থোনখ্রবা য়ুমদা ইনভেস্ত তৌখিবদগী সিমেন্ত তোন লাক্ষ ৩৭০রোম অমসুং স্তীল তোন লাক্ষ ৮৪ রোম চংখ্রে।

    *****

    
    
    (Release ID: 1634713) Visitor Counter : 6
    
    
      Read this release in: English , Hindi , Bengali , Punjabi , Tamil , Telugu , Kannada
    
    
    

*