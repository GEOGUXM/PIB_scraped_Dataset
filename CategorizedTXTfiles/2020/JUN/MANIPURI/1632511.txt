      য়ুমলৈ-কৈরৈ মন্ত্রালয়

      কেন্দ্রগী গৃহ মন্ত্রীনা এন.সি.আর.গী সেনিয়র ওফিসিয়েলশিংগা লোইননা কোবিদ-১৯গী চেকশিন থৌরাংগী মতাংদা মীফম পাংথোকখ্রে
      
      লাইচৎ অসি থেংননবা শ্রী অমিৎ শাহনা দিল্লী এন.সি.আর.দা কম্মন স্ত্রাতিজী অমা মরু ওই হায়খ্রে
      
      কোবিদ-১৯ অসি লাকশিন্ননবগীদমক হেন্না তেস্ত তৌবা দরকার ওই অমসুং কোবিদ পোজিতিব ওইরবা মীওইশিং অদু খন্দোকপা অমসুং লাইয়েং চৎথবা মরু ওই - কেন্দ্রগী গৃহ মন্ত্রী
      Posted On: 18 JUN 2020 6:48PM by PIB Imphal


    কোবিদ-১৯ লাইচৎ অসি লাকশিন্নবা দিল্লী এন.সি.আর.গী রিজন্দা য়ুনিফাইদ ওইবা লালোং অমা দরকার ওই হায়দুনা কেন্দ্রগী গৃহ মন্ত্রী শ্রী অমিৎ শাহনা ফোংদোকখ্রে৷


    কোবিদ-১৯গী লাইয়েং চৎথবগী চেকশিন থৌরাং অদু য়েংশিন্ননবগীদমক ঙসি মফম অসিদা পাংথোকখিবা মীফম অদুদা শ্রী অমিৎ শাহনা অসুম্না হায়খি মদুদি ভাইরস অসি লাকশিন্ননবগীদমক দিল্লীদা লৈরিবা মরী লৈনবা ওথোরিতী পুম্নমক অমসুং এন.সি.আর. রিজন্না পুন্না চৎমিন্নবা তঙাই ফদে হায়খ্রে৷ কেন্দ্রগী গৃহ মন্ত্রীনা অসুম্না হায়খি মদুদি ভাইরস অসি শন্দোকহন্দনা থম্নবগীদমক হেন্না হেন্না তেস্ত তৌবা তঙাই ফদে অমসুং কোবিদ পোজিতিব ওইরবা মীওইশিং খন্দোকপা অমসুং লাইয়েং চৎথবসু তঙাই ফদে হায়খ্রে৷ কেন্দ্রগী গৃহ মন্ত্রীনা মিসন মোদ অমদা থবক তৌবা য়াম্না মরু ওই হায়খ্রে৷ শ্রী শাহনা হায়খ্রে মদুদি নীতি আয়োগ মেম্বরগী চিয়রমেনগী ফম পাইরিবা দা. ভি.কে. পোলগী মখাদা শেম্লিবা এক্সপার্ত কম্মিতী অদুনা কোবিদ তেস্তশিং তৌবগী মমল অদু লুপা ২৪০০দা লেপখ্রে অমসুং অসিগুম্বা তেস্তশিং তৌবগী মমল অসি উত্তর প্রদেশ অমসুং হরিয়ানা রাজ্যশিংদা হেন্না ৱাংলবদি রাজ্য সরকারশিংনা মনুংদা কুপ্না খন্নরবা মতুংদা মমলশিং অদু হন্থনবগীদমক রাজ্য সরকারশিংনা লেপ্পা য়াগনি হায়খ্রে৷ শ্রী অমিৎ শাহনসু মীফম অদুদা মখা তানা অসুম্না হায়খি মদুদি কম্মিতী অসিনা কোবিদ-১৯ ফমুংশিং অমসুং লাইয়েং চৎথবগী মমল অদু লেপখ্রে অমসুং হায়রিবা মমলশিং অসি খন্নরবা মতুংদা এন.সি.আর.গী মফমশিংদা লৈরিবা অনা লাইয়েংশঙশিংদা চৎনবা হৌরবা য়াই হায়খ্রে৷


    কেন্দ্রগী গৃহ মন্ত্রী শ্রী অমিৎ শাহনা মখাতানা হায়খি মদুদি ইন্দিয়ন কাউনশিল ওফ মেদিকেল রিসর্স (আই.সি.এম.আর.)না এপ্রুভ তৌখ্রবা অনৌবা রেপিদ এন্তিজেন মেথোদোলোজী অসি শিজিন্নদুনা কোবিদ-১৯ তেস্ত তৌবা অসি হেন্না ফরগনি অমসুং মসিনা তেস্তিং কেপাসিতী হেঙ্গৎপদা নত্তনা ঙন্না খঙদোকপা অমসুং লাইয়েং চৎথবদা হেন্না মতেং পাংলগনি হায়খ্রে৷


    শ্রী শাহনা উত্তর প্রদেশ অমসুং হরিয়ানা সরকারশিংগী ওফিসিয়েলশিংদা কোবিদ-১৯ ফমুংশিং, ভেন্তিলেতরশিং, ওক্সিজেন সিলিন্দরশিং, আই.সি.য়ু. অমসুং মখোয়দা ফংলিবা এম্বুলেন্সশিং অমসুং হায়রিবা রিসোর্সশিং হেঙ্গৎহনবগী প্রানশিং অদু কেন্দ্রগী গৃহ মন্ত্রীদা পিশিল্লক্নবা খঙহনখ্রে, মসিনা ভাইরস অসি লান্থেংনবদা নেস্নেল কেপিতেল রিজন (এন.সি.আর.)দা কম্মন স্ত্রাতিজী অমা পুথোকপা ঙম্লগনি৷


    এন.সি.আর. রিজন্দা লৈরিবা ওথোরিতীশিংনা ভাইরস অসিগী মাইয়োক্তা হোৎনরিবা ময়াম অসিদা কেন্দ্র সরকারগী মাইকৈদগী পাংবা য়াবা মতেং পুম্নমক পাংলগনি হায়দুনা শ্রী অমিৎ শাহনা থাজবা পীখ্রে৷ মীফম অদুদা কেন্দ্র সরকারদগী সেনিয়র ওফিসিয়েলশিং, দিল্লী, হরিয়ানা অমসুং উত্তর প্রদেশকী চীফ সেক্রেতরীশিং অমসুং দিল্লী এন.সি.আর.দগী সেনিয়র ওফিসিয়েলশিংগী মথক্তা দিল্লীগী মুখ্য মন্ত্রী আর্বিন্দ কেজ্রিৱালসু শরুক য়াখি৷


    *****

    
    
    (Release ID: 1632511) Visitor Counter : 7
    
    
      Read this release in: Marathi , English , Urdu , Hindi , Bengali , Punjabi , Tamil , Telugu