      শেল-থুম মন্ত্রালয়

      রাস্ত্রপতিনা বেঙ্কিং রেগুলেসন (এমেন্দমেন্ত) ওর্দিনান্স, ২০২০ চৎনরে হায়না লাউথোকখ্রে
      
      শেমদোক্লিবসিনা কোওপরেতিব বেঙ্কশিং মথৌ নীংথীনা তৌবা য়াহল্লগনি
      
      মসিনা মীয়াম/দিপোজিতর/বেঙ্ক/বেঙ্কিং কম্পেনী মথৌ নিংথীনা তৌবদা খুদোংচানবগীদমক য়েংদুনা শেমদোকপা/পুনশিনবগী ক্সিম শেম্বা য়াহল্লগনি
      Posted On: 27 JUN 2020 7:10AM by PIB Imphal


    বেঙ্কতা শেল থম্লিবশিংবু শোই-ঙামদনবা হোৎনরিবশিং অসিবু হেন্না চেৎশিলহন্নবগীদমক রাস্ত্রপতিনা বেঙ্কিং রেগুলেসন (এমেন্দমেন্ত) ওর্দিনান্স, ২০২০ চৎনরে হায়না লাউথোকখ্রে। (ওর্দিনান্স অদুগী গেজিতী নোতিফিকেসন্দু য়েংনবগীদমক মফমসিদা নম্বীয়ু)


    ওর্দিনান্স অসিনা বেঙ্কিং রেগুলেসন এক্ত, ১৯৪৯বু কোওপরেতিব বেঙ্কশিংদা চৎনবা য়ানবগীদমক শেমদোক্লি। ওর্দিনান্স অসিনা দিপোজিৎ তৌরিবশিংগী অপাম্বা ঙাকপী শেনবীনবা অমসুং কোওপরেতিব বেঙ্কশিংবু গবর্নান্স ফগৎহন্দুনা অমসুং আর.বি.আই.দা হান্নদগী লৈজরিবা অতোপ্পা বেঙ্কশিংগা মরী লৈনবা শক্তিশিং কো-ওপরেতিব বেঙ্ক শিংদা হেন্দোকহন্দুনা মীৎয়েং শালহনবগা লোইননা বেঙ্ককী রেগুলেসনশিং মতীক চাহনবা অমসুং প্রোফেসনেলিজম পীবীদুনা অমসুং মখোয়না কেপিতেল শীজিন্নবা য়াহন্দুনা কোওপরেতিব বেঙ্কশিং মপাঙ্গল কনখৎহনবনি। শেমদোকপা অসিনা হৌজিক রাজ্যগী কো-ওপরেতিব লোশিংগী মখাদা লৈরিবা কো-ওপরেতিব সোসাইতীশিংগী রাজ্যগী রেজিস্ত্রারশিংগী শক্তিদি মনুং চন্দে। শেমদোক্লিবা অসিনা মতম চঙনা লৌউ-শিংউ চাউখৎনবা হোৎনবনা মরুওইবা পান্দম অমসুং মরুওইবা করবার ওইবা অমসুং "বেঙ্ক" নত্ত্রগা "বেঙ্কর" নত্ত্রগা "বেঙ্কিং" হায়বা ৱাহৈ অসি শীজিন্নদবা অমসুং চেক শীজিন্নদুনা লৌথোকপা য়াদবশিংদদি চৎনরোই।


    ওর্দিনান্স অসিনা বেঙ্কিং রেগুলেসন এক্তকী সেক্স ৪৫বুসু শেমদোক্তুনা মীয়ামগী, দিপোজিতর অমসুং বেঙ্কিং সিস্তেম্বু অমসুং মতম খরা অথিংবা লৈহন্দনা ফাইনান্সিএল সিস্তেমদা অকাইবা লৈতনা মথৌ নিংথীনা তৌনবদা খুদোংচানবগীদমক য়েংদুনা বেঙ্কিং কম্পেনী অমবু শেমদোকপা/পুনশিনবগী স্কিম শেম্বা য়াহল্লগনি।


    *****

    
    
    (Release ID: 1634696) Visitor Counter : 9
    
    
      Read this release in: Punjabi , English , Urdu , Hindi , Marathi , Bengali , Assamese , Gujarati , Odia , Tamil , Telugu