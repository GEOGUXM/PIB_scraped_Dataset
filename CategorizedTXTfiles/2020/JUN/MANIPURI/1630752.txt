      প্রধানমন্ত্রীগী লোইশঙ

      প্রধান মন্ত্রী শ্রী নরেন্দ্র মোদী অমসুং কম্বোদিয়াগী প্রধান মন্ত্রী হিজ এক্সিলেন্সী সমদেক অক্কা মোহা সেনা পাদৈ তেকো হুন সেনগী মরক্তা তেলিফোন্দা ৱারী শানখ্রে
      Posted On: 10 JUN 2020 8:01PM by PIB Imphal


    প্রধান মন্ত্রী শ্রী নরেন্দ্র মোদী অমসুং কম্বোদিয়াগী প্রধান মন্ত্রী হিজ এক্সিলেন্সী সমদেক অক্কা মোহা সেনা পাদৈ তেকো হুন সেনগী মরক্তা তেলিফোন্দা ৱারী শানখ্রে।


    মখোয় অনিনা কোবিদ-১৯ লায়চৎকী মতাংদা ৱা খন্নখি। মখোয়না হৌজিক লৈবাক অসিদা পন্দুনা লৈরিবা মীওইশিংবু ময়ুমদা পুনবা থবকশিং অসিদা মতেং পাংনবগী মতাংদা য়ানখি।


    প্রধান মন্ত্রীনা এসিয়ানগী মরু ওইবা মীহুৎ অমা ওইরিবা অমসুং ভারতকা নাৎ অমসুং হৌরকফমগী নক্নবা মরী লৈরিবা কম্বোদিয়াগা লৈনরিবা মরী অসি তুংদসু চেৎনা লৈহন্নবা হোৎনবগী থাজবা পীখি।


    লুচিংবশিং অসিনা লৈবাক অনিসিগী মরক্তা লৈনরিবা আই.তি.ই.সি.গী মখাদা লৈরিবা কেপাসিতী বিলদিং প্রোগ্রামশিং অমসুং মেকোং-গঙ্গা কোওপরেসন ফ্রেমৱর্ক্কী মখাদা পায়খৎলিবা ক্বিক ইম্পেক্ত প্রোজেক্তশিং য়াওনা চাউনা হোৎনমিন্নরিবশিংশু হন্না য়েংশিংনখি।


    কেম্বোদিয়াগী প্রধান মন্ত্রীনা মখোয়না ভারতকা মরী লৈনবদা পীবা মরু ওইনা খনবশিংগী মতাংদা হায়খি। প্রধান মন্ত্রীনা মদুগা মানবা মওংদা ভারতনা খনবসু ফোংদোকখি অমসুং কেম্বোদিয়ানা ভারতকী এক্ত ইস্ত পোলিসীদা লৌরিবা মরু ওইবা থৌদাংগী মতাংদসু পনখি।


    *****

    
    
    (Release ID: 1630752) Visitor Counter : 15
    
    
      Read this release in: English , Urdu , Marathi , Hindi , Bengali , Assamese , Punjabi , Gujarati , Odia , Tamil , Telugu , Kannada , Malayalam