      PIB Headquarters

      কোবিদ-১৯গী মতাংদা নুমিৎ খুদিংগী ফোংবা পি.আই.বি.গী বুলেতিন
      Posted On: 25 JUN 2020 6:25PM by PIB Imphal


    (মসিদা হৌখিবা পুং ২৪ দা থোকখিবা কোবিদ -১৯গা মরী লৈনবা চেফোংশিং, ফিল্দ ওফিসশিংদগী ফংবা পাউশিং, অমসুং পি.আই.বি.না লৌখৎপা ফেক্ত চেকশিং য়াওরি )

      * হৌখিবা পুং ২৪দা কোবিদ-১৯গী অনাবা ১৩,০১২ নাবা ফদুনা অপুনবা নাবা ফবা মশিং ২,৭১,৬৯৬ য়ৌখি অমসুং রিকোবরী রেৎশু ৫৭.৪৩%দা হেনগৎখ্রে
      * লৈবাক অসিদা হৌজিক এক্তিব কেস ১,৮৬,৫১৪ লৈরি
      * হৌখিবা পুং ২৪গী লাখ ২ য়াওরগা হৌজিক ফাওবদা পুন্না তেস্ত লাখ ৭৫ হেন্না তৌখ্রে
      * তেস্তিং ফেসিলিতী হেনগৎলকপগী শরুক অমা ওইনা ভারত্তা হৌজিক দাইগ্নোস্তিক লেব ১০০৭ লৈরে
      * দাইরেক্ত তেক্স অমসুং বেনামি লোগী মখাদা লৈবা মতমগী অকক্নবশিং শাংদোকখ্রে

    হকশেল অমসুং য়াইফ য়ুম্বাল মন্ত্রালইয়গী কোবিদ-১৯গী অপদেৎ ; কমুলেতিব তেস্ত লাখ ৭৫ হেনখ্রে ;

    ফগৎখিবগী চাং চাদা ৫৭.৪৩ য়ৌখ্রে ;


    লৈবাক অসিদা তেস্ত তৌবগী খুদোংচাবশিং অসি অখন্নবা মওং অমদা হেনগৎহনখিবদগী ভারত্তা হৌজিক দাইগ্নোস্তিক লেব ১০০৭ লৈরে। মসিদা সরকারগী সেক্তরগী ৭৩৪ অমসুং লন্নাইগী ২৭৩গী লেবশিং য়াওই। জানুৱারী ২০২০দা অকক্নবা মওংদা কোবিদ-১৯গী তেস্ত তৌখি, হৌখিবা পুং ২৪সিদা তেস্ত ২,০৭, ৮৭১ পাংথোকখিদুনা কমুলেতিব তেস্ত অসি ৭৫,৬০,৭৮২ ওইদুনা লাক্ষ ৭৫ লানখ্রে। হৌখিবা পুং ২৪সিদা কোবিদ-১৯না নাবা মীওই পুন্না ১৩,০১২ ফগৎপা ঙমখ্রে। অপুনবা ওইনা পুন্না মীওই ২,৭১,৬৯৬ ফগৎখ্রে। কোবিদ-১৯না নাবদগী ফগৎখিবগী চাং অসি চাদা ৫৭.৪৩ ওইরে। হৌজিকক্কী ওইনা, এক্তিব ওইবা কেস মশিং অসি ১,৮৬,৫১৪নি অদুগা পুম্নমক নিংথিজনা লায়েং চত্থরি। মালেমগী ওইনা কেস ১২০.২১/লাক্ষ ওইবা মতমদা ভারত্তা হৌজিক মী মশিং লাক্ষ অমদা ৩৩.৩৯ ওইরি। অশিবা/লাক্ষ অসিসু হৌজিক মালেমদা ১.০৬অশিবা/লাক্ষ ওইবদা ভারত্তা ১.০৬অশিবা/লাক্ষ ওইদুনা খ্বাইদগী চাং হন্থবশিংগী মরক্তা চল্লি। হকশেল মসুং য়াইফ-য়ুম্বাল মন্ত্রালয়গী জোইন্ত সেক্রেতরী শ্রী লব অগর্ৱালনা লুচিংবা তীম অমা জুন ২৬, ২০২০দা গুজরাত, মহারাস্ত্র অমসুং তেলঙ্গনাদা য়েংশিন খোংচৎ চৎকদৌরি। তীম অসিনা রাজ্যশিং অদুগী ওফিসিএলশিংগা ৱারী শান্নগনি অমসুং কোবিদ-১৯গী শিল্লি-লাংলিবশিং অদু হেন্না মপাঙ্গল কনখৎহন্নবগী থবক্তা মতেং পাংগনি।


    অকুপ্পা মরোলগীদমকঃ https://pib.gov.in/PressReleasePage.aspx?PRID=1634228


    দাক্তর হর্শ বর্ধন্না রেদ ক্রোস সোসাইতীগী “ ই. ব্লদসর্বিস ” মোবাইল এপ হৌদোকখ্রে


    এপ্লিকেসন অসি সেন্তর ফোর দিবেলপমেন্ত ওফ এদবান্সদ কম্প্যুতিংগী ই.-রক্তকোশ তিম্না শাবনি। মীওই খরদি মখোয়গী ইমুং মনুংগী ওইবা করিগুম্বা মেদিকেল ফিভম অমদগী ঈগী মরী লৈনবা সেবা কয়া তোয়না তঙাই ফদবা লৈ হায়না মহাক্না মখা তাখি। এপ অসিগী খুত্থাংদা মতম অমতদা ঈগী য়ুনিৎ ৪ ফাওবদি লৌবা য়াই অমসুং ব্লদ বেঙ্কনা মীওইদুনা ঈ লৌখিনবা পুং ১২ ফাওবা ঙাইগনি। মসিগী এপ অসিনা আই.আর.সি.এস. এন.ঐচ.ক্যু.দগী তঙাই ফদবা ঈগী য়ুনিৎ লৌনবা হায়জবদা অরায়বা অমা ওইহল্লি। লৈবাক অসিনা লায়চৎ থেংনরিঙৈ মতমসিদা এপ অসিনা ঈ য়াম্না তঙাই ফদবা মীওইশিংদা ঈ পীগনি হায়না হায়খি। দাঃ হর্শ বর্ধন্না হৌজিক কোবিদ-১৯ শন্দোক্লিঙৈ মতমসিদা মশান য়ানা ঈ পীরিবা মীওইশিংসু থাগৎপা ফোংদোকখি। রেদ ক্রোসনা ঈ পীনিংবশিংগী চত্থোক চৎশিন তৌনবা পাম্বৈ শিল লাংদুনা অমসুং মশাগী ময়ুমদগী ঈ পীবা য়ানবা ব্লদ কলেক্সন মোবাইল ভানসু শিজিন্নরি।


    অকুপ্পা মরোলগীদমকঃ https://pib.gov.in/PressReleasePage.aspx?PRID=1634231


    ভারতনা কোবিদ লান্থেংনরিঃ বি.এম.সি.না মুম্বাইগী অৱাংথংবা মফমশিংদা ভাইরস লাকশিনবা ঙম্নবা ‘ধারাবিমোদেল’ শিজিন্নরি


    এসিয়াগী খ্বাইদগী শ্লম ওইরিবা ধারাবিদগী কোরোনা ভাইরস থেংনবগী তমখিবা পরাশিং অসি শিজিন্নদুনা বি.এম.সি.না হৌজিক শহরসিগী অৱাংথংবা মফমশিংগী ওইনা রেপি এক্সন প্লান অমা থবক ওইনা পাংথোকপা হৌখ্রে। মুম্বাইগী হোৎস্পোৎ ওইরিবা ৱর্লি অমসুং ধারাবিদা ফিভম য়াম্না ফজনা লাকশিনবা ঙমখ্রে অমসুং তুংদা মুম্বাইগী অৱাংথংবা মফমশিংদা নুংতিগী ওইনা কেস মশিং য়াম্না লাক্লি। ৱর্লি অমসুং ধারাবিদা লাকশিনখিবগী মওংদা য়ুম্ফম ওইরগা রেপিদ এক্সন প্লান্না থবক থৌরম কয়া মসিগী মতুং ইন্না শেম্লি অমসুং মসিগী তুং ইনবা ওইনা মফমশিং অসিদা এম্বুলেন্সতা মোবাইল ফিবর ক্লিনিক ৫০ চলায়রি।


    জুন ২৬ ইরাই নুমিৎতা প্রধান মন্ত্রীনা ‘ আত্ম া নির্ভর উত্তর প্রদেশ রোজগার অভিয়ান ’ হৌদোক্কনি


    কোবিদ-১৯ লাইচৎনা শিন্মীশিং অমসুং মরুওইনা অতোপ্পা রাজ্যশিংদগী ময়ুমদা হল্লক্লবা শিন্মীশিংদা অচৌবা চৈথেং অমা পীরে। মশিং য়াম্লবা শিন্মী কয়া মখোয়গী রাজ্যশিংদা হল্লকখ্রে। কোবিদ-১৯ লাকশিন্নবগী অৱাবা অসিগী মথক্তা অতোপ্পা রাজ্যশিংদগী ময়ুমদা হল্লক্লবা শিন্মীশিং অমসুং খুঙ্গংগী শিন্মীশিংদা তঙাইফদবশিং অমসুং হিংনবা লম্বী পীনবা হোৎনবদা অমুক্কা হেন্না অৱাবা ওইহল্লে। তোঙান-তোঙানবা হিরমশিং ফগৎহন্নবা ভারত সরকারনা আত্ম নির্ভর ভারত অভিয়ান পেকেজ লাউথোক্লে। লৈবাক অসিগী চাউখৎত্রিবা মফমশিংদা মচাক-মথুমশিং শেমগৎপগা লোয়ননা থবক ফংহন্নবা ২০২০গী জুন ২০দা গরীব কল্যান রোজগার অভিয়ান হৌদোকখি। উত্তর প্রদেশতা চাউরাক্না অতোপ্পা রাজ্যশিংদগী শিন্মীশিং লাখ ৩০ হল্লকখি। উত্তর প্রদেশকী জিলা ৩১দা অতোপ্পা রাজ্যশিংদগী ময়ুমদা হল্লক্লবা শিন্মী ২৫,০০০ হেন্না লৈরি। মসিগী মনুংদা এস্পিরেসনেল দিস্ত্রিক্ত ৫ য়াওরি। উত্তর প্রদেশকী মুখ্য মন্ত্রী য়াওনা ভিদিও কনফরেন্সকী খুৎথাংদা ২০২০গী জুন ২৬গী অয়ুক পুং ১১দা প্রধান মন্ত্রীনা অভিয়ান অসি হৌদোক্কনি।


    অকুপ্পা মরোলগীদমকঃ https://pib.gov.in/PressReleasePage.aspx?PRID=1634226


    দাইরেক্ত তেক্স অমদি বেনামি লোগী মখাদা তোঙান তোঙানবা মখলগী মতমগী লিমিত শাংদোকপা


    নোবেল কোরোনা ভাইরস (কোবিদ-১৯) শন্দোরকপনা মরম ওইরগা সেক্তর খুদিংমক্তা লৈরিবা স্তেতুতরী অমদি রিগুলেতরীশিং ইনবগী তঙাইফদবদু ঙম্ননবা হোৎনবদা তেক্স থিরিবশিংনা থেংনরিবা খুদোংচাদবশিংদা মীৎয়েং থম্লগা লৈঙাক অসিনা তোঙান তোঙানবা মখলগী মতমগী লিমিত শাংদোকহল্লিবা তেক্সেসন এন্দ অদর লোজ (রিলেক্সেসন ওফ সরতেন প্রোভিজন্স) ওর্দিনান্স, ২০২০ (দি ওর্দিনান্স) মার্চ ৩১, ২০২০দা চৎনহনখ্রে‍। তেক্স থীরিবা মীওইশিংদা মখা তানা মখল কয়াগী ইনগদবা ৱাফমশিংদা তেংবাং পীননবগীদমক লৈঙাক অসিনা জুন ২৪, ২০২০দা নেতিফিকেসন অমা থোকখ্রে। শেনবা চহি ২০১৮-১৯ (এসেসমেন্ত চহি ২০১৯-২০)গী ওরিজিনেল অমদি রিভাইজ ইনকম-তেক্স রিতর্ন ফাইল তৌবগী মতম জুলাই ৩১, ২০২০ ফাওবা শাংদোক্লে‍। শেনবা চহি ২০১৯-২০ (এসেসমেন্ত ইয়র ২০২০-২১)গী ইনকম তেক্স রিতর্নগী অরোয়বা মতম নভেম্বর ৩০, ২০২০ ফাওবা শাংদোকখ্রে‍। স্মোল অমদি মিদ্দল ক্লাসকী তেক্স থীরিবা মীওইশিংদা তেংবাং পীননবগীদমক সেল্ফ-এসেসমেন্ত তেক্স লাইএবিলিতী লুপা লাখ ১ ফাওবদা লৈবা তেক্স থীরিবা মীওইশিংগী সেল্ফ-এসেসমেন্ত তেক্স থীবগী মতমসু নভেম্বর ৩০, ২০২০ ফাওবা শাংদোক্লে‍। অদুম ওইনমক সেল্ফ-এসেসমেন্ত তেক্স লাইএবিলিতী লুপা লাখ ১গী মথক্তা লৈবা তেক্স থীরিবা মীওইশিংগীদমক্তদি মতম শংংদোকপা লৈরোই হায়না শেংদোক্লি‍। মসিগী মতাংদদি মপুং ফাবা সেল্ফ-এসেসমেন্ত তেক্স অদু ইনকম-তেক্স এক্ত, ১৯৬১ (আই. তি. এক্ত)কী মখাদা পীরিবা অরোয়বা তাং ফাওবগী মনুংদা থীদোক্কদবনি অমদি থেংথনা থীরবদি আই. তি. এক্তকী সেক্সন ২৩৪এগী মখাদা শেন্দোয় হাপ্নিংঙাই ওইগনি‍।


    অকুপ্পা মরোলগীদমকঃ https://pib.gov.in/PressReleasePage.aspx?PRID=1634070


    অর্বান মিসনগী ৫শুবা এন্নিবর্সরী- প্রধান মন্ত্রী অৱস য়োজনা (অর্বান), স্মার্ত সিতী মিসন অমসুং অতল মিসন ফোর রিজুবিনেসন এন্দ অর্বান ত্রান্সফোর্মেসন


    রাজ্যগী হাউসিং অমসুং অর্বান এফিয়ার্স (আই./সি.)গী মন্ত্রী শ্রী হরদীপ সিংহ পুরীনা ঙসি পাংথোকখিবা ৱেবিনার সেসন অমদা ভারতনা মালেমসিগী পুৱারীদা খ্বাইদগী কুংবা অর্বান ওর্গানাইজেসনগী প্রোগ্রাম অমা পাংথোকখ্রে হায়খ্রে। কোবিদ থেংননবা মথৌ তৌবা ইন্তিগ্রেতেদ কন্ত্রোল এন্দ কম্মান্দ সেন্তর (আই.সি.সি.সি.)৪৭শিজিন্নদুনা কোবিদ থেংনবদা মশক থোকপা থবক পাংথোকখি। স্মার্ত রোদ, স্মার্ত সোলার, স্মার্ত ৱাতর, পি.পি.পি.শিং অমসুং ভাইব্রেন্ত পব্লিক স্পেস প্রোজেক্ত কয়া খুমাং চাউশিন্না পায়খৎলি।


    অকুপ্পা মরোলগীদমকঃ https://pib.gov.in/PressReleasePage.aspx?PRID=1634268


    কেন্দ্রগী মন্ত্রীমন্দলগী ৱারেপশিং কেন্দ্রগী গৃহ মন্ত্রী অমিৎ শাহনা থাগৎ্খ্রে, ৱারেপশিং “ শিংথানিংঙাই ” ওই হায়খি


    ঙসি কেন্দ্রগী মন্ত্রীমন্দলগী ৱারেপশিং কেন্দ্রগী গৃহ মন্ত্রী অমিৎ শাহনা থাগৎলি, ৱারেপশিং “শিংথানিংঙাই” ওই হায়খি। প্রধান মন্ত্রী শ্রী নরেন্দ্র মোদী থাগৎলদুনা মহাক্না হায়খি “মশা-মরোমদোম হিংজনবা, লায়রবশিং য়াইফনবা অমসুং ৱারবা মতম অসিদা শেন-থুমগী ফিবম ফগৎহন্নবা মোদী সরকারনা থাজবা পীরিবশিং ঙসিগী ৱারেপশিং অসিদা উবা ফংলে”।


    অকুপ্পা মরোলগীদমকঃ https://pib.gov.in/PressReleasePage.aspx?PRID=1634061


    ইন্দিয়ন রেলৱেজনা ২৪/৬/২০২০ ফাওবদা পি.পি.ই. গাউন লাখ ১.৯১, সেনিতাইজর কিলোলীতর ৬৬.৪ অমসুং মাস্ক লাখ ৭.৩৩ পুথোকখ্রে


    ইন্দিয়ন রেলৱেজনা অতোপ্পা মন্ত্রালয় অমসুং রাজ্য সরকারশিংগা খুৎশম্নদুনা কোবিদ-১৯ লায়চৎ অসি থেংননবা ফ্রন্তলাইন থৌমীশিং অমসুং অতোপ্পা মীওইশিংবু তেক্ত কায়দনা থম্নবা হায়দুনা খুদোংচাদবা কয়া থেংননবা শেম শাবা লোয়খ্রে। মসিনা লৈজবা রিসোর্স খুদিংমক শিজিন্নদুনা মখোয়গী ফেসিলিতীশিং ফগৎহন্নবা হোৎনরি। রেলৱেজকী ৱর্কশোপশিংনা পি.পি.ই., সেনিতাইজর, মাস্ক অমসুং ফমুংশিং পুথোক্নবা থবক পায়খৎলি। পোৎলমশিং অসি শানবা পোৎ-চৈশিংশু ফিল্দ য়ুনিৎনা লৈশিনখ্রে। ইন্দিয়ন রেলৱেজনা ২৪/৬/২০২০ ফাওবদা পি.পি.ই. গাউন লাখ ১.৯১, সেনিতাইজর কিলোলীতর ৬৬.৪ অমসুং মাস্ক লাখ ৭.৩৩ পুথোকখ্রে। জুন অমসুং জুলাইদা পি.পি.ই. কোবর-ওল শাবগী পান্দম অসি থাগী ওইনা লাখ ১.৫দা থমখ্রবনি।


    অকুপ্পা মরোলগীদমকঃ https://pib.gov.in/PressReleasePage.aspx?PRID=1634280


    শ্রী মান্দাবিয়ানা লাইচৎ অসিগী মনুংদা শেন্মিৎলোনগী খোংজেল লেপহন্দনবা হোৎনরিবা হিরোইশিংগী থৌদাংশিংবু মশক খঙবা উৎখ্রে


    শিপ্পিং স্তেৎ (আই/সি.)গী মন্ত্রী শ্রী মনশুখ মান্দাবিয়ানা নেস্নেল মেরিতাইম দে সেলেব্রেসন কমিতীনা ঙসি পাংথোকখিবা মালেমগী হিরোইশিংগী নুমিৎকী থৌরমদা চীফ গেস্ত ওইনা ভিদিও কনফরেন্সিংগী খুত্থাংদা শরুক য়াখ্রে। হন্দক্কী চহিগী হিরোইশিংগী চহিগী ওইবা থৌরম অসিগী হিরমদি “হিরোইশিংসি মরু ওইবা থৌমীশিংনি’ হায়বসিনি। হিরম অসিনা হিরোইশিংনা মালেম শিনবা থুংনা পোৎ চৈ য়ৌহল্লিবা, মালেমগী ত্রেদকী ৯০% অসি ঈশিং লম্বীদা চৎলি, অসিবু মীয়ামদা শক খঙহল্লি।


    অকুপ্পা মরোলগীদমকঃ https://pib.gov.in/PressReleasePage.aspx?PRID=1634278


    শ্রী গৌদানা হৌদোকখ্রবা বল্ক দ্রগ অমসুং মেদিকেল দিবাইস পার্ককী হীরম কয়া খন্ননবা ফার্মাস্যুতিকেল ওফিসারশিংগা মীফম ফমখ্রে


    কেমিকেল অমসুং ফর্তিলাইজর মন্ত্রী শ্রী দি.ভি. সদানন্দা গৌদানা ঙরাং ফার্মাস্যুতিকেল বিভাগকী সেনিয়র ওফিসিএলশিংগা লোয়ননা লৈবাক শিনবা থুংনা বল্ক দ্রগ পার্ক অমসুং মেদিকেল দিবাইস পার্ককী হীরম কয়া খন্ননবা ফার্মাস্যুতিকেল ওফিসারশিংগা মীফম ফমখ্রে। এম.ও.এস. শ্রী মনশুখ মান্দাবিয়াশু মীফম অদুদা শরুক য়াখি। শ্রী গৌদা অমসুং শ্রী মান্দাবিয়া পার্ককী মফম খনবগী মতাং খন্নখি অমসুং পার্ক অসিবু নিংথিনা শেমগৎপা য়ানবা পি.এল.আই. স্কিমগী মখাদা লৈগদবা বেনিফিসরীশিংগী মতাংদশু খন্নখি। স্কিম অসিনা লৈবাক মনুংগী ওইনা হিদাক য়াম্না পুথোকপা অমসুং মেদিকেল দিবাইশিংগী চাংয়েংনবা অমা লৈহনগদবা অসিনা মতমগা চান্নবা ইনফ্রাস্ত্রকচর অমসুং লোজিস্তিক্কী ফেসিলিতীশিংগী ক্লস্তরদা য়াম্না কান্নবা পীগনি হায়না শ্রী গৌদানা হায়খি।


    অকুপ্পা মরোলগীদমকঃ https://pib.gov.in/PressReleseDetail.aspx?PRID=1633977


    পি.আই.বি. ফিল্দ ওফিসশিংদগী লাকপা ইনপুৎশিং

      * কেরলাঃ রাজ্যগী হকশেল মন্ত্রী কে. শাইলাজানা রাজ্যসিদা মিৎকুপ অমা হেক্তদা কোবিদ-১৯গী কম্ম্যুনিতী ত্রান্সমিসন থোকপা য়াই হায়না চেকশিনৱা হায়খ্রে। রাজ্যগী কোনুং য়াওনা শহর ৬ চেকশিন্না লৈনবা খংহনখ্রে হায়খ্রে। দি.জি.পি. লোকানাথ বেহেরানা হায়খিবদা কোবিদকী কাংলোন ইন্দবশিংগী মথক্তা অনিরক হন্না হায়দনা অকনবা চৈরাক পীরগনি হায়খ্রে। রাজ্যসিগী ৱাংমদা কেরালাইৎ অনি অমসু কোবিদতগী লৈখিদ্রে। ঙরাং রাজ্যসিদা নোংমদা খ্বাইদগী য়াম্বা ওইনা কেস ১৫২ লাকখি। হৌজিক ফাওবদা কোবিদ ওইরে খংবা অপুনবা কেস মশিং ৩৬০৩ লৈরে অমসুং মীওই ১৬৯১ অমনা লায়েংলি। রাজ্যগী তোঙান তোঙানবা মফমশিংদা মীওই ১৫৪৭৫৯ নিংথিনা য়েংশিন্দুনা লৈরি।
      * তমিল নাদুঃ ইরান্দা কোবিদ-১৯গী মরম্না পন্দুনা লৈরুবা রাজ্যসিগী তোঙান তোঙানবা জিলাশিংদগী ঙামী ৭০০ আই.এন.এস. জলাস্বা তোংদুনা ময়ুমদা হল্লকখ্রে। রাজ্যসিনা জুন ৩০ ফাওবা ইন্ত্রা-জোনগী ত্রান্সপোর্তশিং লেপহনখ্রে। পুলিসশিংবু তেক্ত কায়দনা লৈহন্নবা হায়দুনা দি.জি.পি.না মী ফাবগী এস.ও.পি. পীখ্রে। রামানাথাপুরম জিলাদা লৈবা নেভেল এয়র স্তেসন আই.এন.এস. পারুন্দুদা লৈবা নেভেল পর্সোন্নেল ২৯ কোবিদ-১৯ পোজিতিব ওইখ্রে। ঙরাং অনৌবা কেস ২৮৬৫ লাক্তুনা অপুনবা মশিং ৬৭৪৬৮ য়ৌখ্রে অমসুং মীওই ৩৩ লৈখিদবদগী অপুনবা মশিং ৮৬৬ য়ৌখ্রে। রাজ্যসিদা এক্তিব কেস ২৮৮৩৬ লৈরি অমসুং মসিগী মনুংদা ১৮৬৭৩দি চেন্নইদগীনি।
      * করনাতকাঃ মেঙ্গালুরুদা কোবিদ-১৯গী দ্যুতী তাবা পি.জি. দাক্তর ৫ কোবিদ পোজিতিব ওইরে। লায়চৎ অসিগী মনুংদা করনাতকা শিনবা থুংবদা সেন্তর ২৮৭৯দা এস.এস.এল.সি. একজাম ঙসি হৌখ্রে। অয়াবা পীরবা খুদিংমক্কী সিঙ্গল ৱিন্দো ক্লিয়ারেন্স পীবা য়ানবা করনাতকা ইন্দস্ত্রী ফেসিলিতেসন এক্ত ২০২০ শেমদোকপগী রাজ্যগী কেবিনেৎনা অয়াবা পীখ্রে। রেবিন্যু মন্ত্রীনা বেঙ্গালোর শহরদা অমুক হন্না লোকদাউন থম্বগী ৱাফম লৈতে হায়খ্রে। ঙরাং অনৌবা কেস ৩৯৭, দিসচার্জ তৌখিবা ১৪৯ অমসুং মীওই ১৪ লৈখিদবগী রিপোর্ত লাকখি। অপুনবা পোজিতিব কেস-১০১১৮, এক্তিব কেস-৩৭৯৯, লৈখিদ্রবা-১৬৪ অমসুং দিসচার্জ তৌখ্রবা-৬১৫১নি।
      * আন্ধ্র প্রদেশঃ হাই কোর্তকী জস্তিস জে.কে. মহেশ্বারিনা জুন ২৮ ফাওবা হাই কোর্ত অমসুং বিজয়াৱাদা মেত্রোপোলিতান কোর্তকী হিয়ারিং খুদিংমক য়ৈথোকখ্রে। তমিল নাদুগা ঙমখৈ অউনবা চিত্তুরগী নাগারি এসেম্বলী কন্সতিত্যুএন্সিদা কোবিদ পোজিতিব কেস মশিং হেনগৎলকপা অসিদা কোবিদ-১৯ তাস্ক ফোর্সকী ওফিসিএলশিং মীপায়নরে। ইস্ত গোদাবরী দিস্ত্রিক্ত এদমিনিস্ত্রেসন্না মফমসিদা কোবিদকী কেস হেনগৎলকপদগী জিলা শিনবা থুংনা লোকদাউন থমখ্রে। স্রিকাকুলম জিলাদা কেস মশিং হেনগৎলকপা অসিগা মরী লৈননা দিস্ত্রিক্ত এদমিনিস্ত্রেসন্না হেলথ ওফিসিএলশিংদা ফীবর সর্বে তৌনবা হায়খ্রে। হৌখিবা পুং ২৪গী মনুংদা সেম্পল ১৯০৮৫ তেস্ত তৌবদা অনৌবা কেস ৫৫৩, দিসচার্জ ১১৮ অমসুং মীওই ২৪ লৈখিদবগী রিপোর্ত লাকখি। অপুনবা কেস-১০৮৮৪, এক্তিব কেস-৫৭৬০, দিসচার্জ তৌখিবা-৪৯৮৮ উমসুং লৈখিদবা-১৩৬নি।
      * তেলঙ্গানাঃ ভারত্তা কোবিদ-১৯গী হিদাক রেমদেসিবির শাবা অমসুং য়োনবগী দ্রগ কন্ত্রোল্লর জেনেরেল ওফ ইন্দিয়া (দি.সি.জি.আই.)দগী অয়াবা ফংবগী নুমিৎ খরনিগী মতুংদা হাইদ্রবাদতা লৈবা ফার্মা কম্পেনী হেতেরোনা হায়খিবদা অহানবা ভাইল ২০,০০০ পীথোকপগী শেম শাবা লোয়রে হায়খ্রে। অপুনবা কেস মশিং ১০৪৪৪গী মনুংদা এক্তিব কেস ৫৮৫৮ লৈরি।
      * অসমঃ রাজ্যসিগী ওইনা গুৱাহাতিগী মীয়ামগী ওইনা মখোয়না কোবিদ-১৯গী তেস্ত তৌনবা গুৱাহাতি ম্যুনিসিপাল কাউন্সিলগী ৱার্দ খুদিংদা কোবিদ কাউন্সেলিং সেন্তর ৩১ থবক তৌবা হৌখ্রে।
      * নাগালেন্দঃ দিমাপুর দিস্ত্রিক্ত এদমিনিস্ত্রেসন্না মাস্ক উপ্তবা মীওইশিংদা চৈরাক পীরগনি হায়খ্রে। নাগালেন্দগী ওইনা জি.এস.তি.গী মখাদা স্ক্রীনিং কম্মিতী ওন এন্তি-প্রোফিত্যরিং শেমখ্রে।
      * মনিপুরঃ রাজ্য সরকারনা লৌউবশিংদা হারগী অৱাৎপা লৈরোয় অমসুং মখোয়না পাখৎপা তৌগনু হায়খ্রে। কোবিদ-১৯গী অনাবশিংদা দাইলায়সিস তৌবদা তেংবাংনবা হায়দুনা স্তেৎ মিসন দাইরেক্তরনা দিস্ত্রিক্ত হোস্পিতাল ৫দা মখোয়গী দাইলায়সিস য়ুনিৎ মথৌ তৌহন্নবা পীবা গাইদলাইনগী মনুং চনবা ওইনা চুরাচান্দপুর দিস্ত্রিক্ত হোস্পিতালনা অহানবা ওইরে।
      * মিজোরমঃ রাজ্যসিদা মীওই ৩ নাবা ফদুনা দিসচার্জ তৌখ্রে। হৌজিক ফাওবগী এক্তিব কেস ১১৮ অমসুং নাবা ফরবা ২৭ লৈরে।

    ফেক্ত চেক


    *****


    

    
    (Release ID: 1634350) Visitor Counter : 7
    
    
      Read this release in: English , Hindi , Marathi , Assamese , Bengali , Punjabi , Gujarati , Telugu , Kannada , Malayalam
    
    
    

* 
  
*