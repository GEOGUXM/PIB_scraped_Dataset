      ঙাকশেল মন্ত্রালয়

      ইন্দিয়ন এয়র ফোর্সনা এয়রবোর্ন রেস্ক্যু পোদ ফোর আইসোলেতেদ ত্রান্সপোর্তেসন (এ.আর.পি.আই.তি.) শেম শাখ্রে
      Posted On: 08 JUN 2020 6:48PM by PIB Imphal


    ইন্দিয়ন এয়র ফোর্সনা শেম শাদুনা এয়রবোর্ন রেস্ক্যু পোদ ফোর আইসোলেতেদ ত্রান্সপোর্তেসন (এ.আর.পি.আই.তি.) পুথোকখ্রে। মসিগী পোদ অসিনা অৱাংবা, তোঙান্নবা লৈবা অমসুং অরাপ্পা মফমশিংদগী কোবিদ-১৯গুম্বা য়াম্না লৌনগনবা লায়নানা নাবা মীওইশিং পুথোকপদা শিজিন্নগনি।


    কোবিদ-১৯ অসি লায়চৎ ওইরে লাউথোক্লকপা মতমদা আই.এ.এফ.না কোবিদ-১৯না নারবা মীওই অমবু নোংথক্তা পুবা মতমদা মঙোন্দগী লৌননিংঙাই ওইরবা এরোসোল শন্দোক্লকপা থিংনবা পথাপ অমগী তঙাইফদবা লৈ হায়বসি খংখ্রবনি। অহানবা প্রোতোতাইপ অসি এ.এফ.কী বি.আর.দি. ৩দা শাখি অমসুং মতুংদা শেমদোক শেমজিন কয়া তৌখ্রে। প্রধান মন্ত্রীনা হায়রিবা “আত্মানির্ভর ভারত”পু শৌগৎলদুনা পোদ অসি শাবা মতমদা লমদমশিগী পোত্থোক খক্তমক শিজিন্নখি। লমদম অসিদা শাজরিবা পোদ অসি অমা শাবদা লুপা ৬০,০০০ খক চংই অমসুং মপান লমদগী পুশিল্লকপা অমদা লুপা লাখ হুম্ফু পীবা অদুগা চাংদম্নবদদি য়াম্না হোংলে।


    সীস্তেম অসি এবিএসনগীদমক অয়াবা পীরবা পোৎশিংনা শাবা য়াম্না য়াঙবা অনাববু তোঙান্না থম্নবা পথাপ অমা ওইনা শেম শাখিবনি। মসিদা হৌজিক লৈরিবা মওংশিংদগী হেন্না চাউবা অমসুং ৱাংবা মনুং ফাওনা উবা ঙম্বা অমসুং শিজিন্নবা নুংঙাইবা কাস্ত পর্স্পেক্স য়াওদুনা শেংনা উনবগী মওংদা শাই। তোঙান্না লৈহন্নবা পথাপ অসিদা চান্নবা নুংশিৎ থোকফম মশিং, মেদিকেলগী ফিভম য়েংশিন্নবা খুৎলায়শিং অমসুং মনুংদা লৈগদৌরিবা অনাবগী বেন্তিলেতর অমসু য়াওই। মখা তানা এয়র ক্রু, গ্রাউন্দ ক্রু অমসুং নোংথক্তা অনাবা পুথোক পুশিন তৌরিবা হকশেলগী থৌমীশিংদা লায়না শন্দোকহন্দনবা আইসোলেসন চেম্বর অসিদা লেপ্তনা লেংদবা নেগেতিব প্রেসর থাদোকই। এ.আর.পি.আই.তি.না হাই ইফিসেন্সী পার্তিক্যুলেৎ এয়র (হেপা) ঐচ-১৩ ক্লাস ফিলতর শিজিন্নৈ অমসুং ত্রান্সপোর্ত বেন্তিলেতর শিজিন্নবা ইনবেসিব বেন্তিলেতর শিজিন্নবা য়াহল্লি। শেম শাবগী মওংসিদা লাইফ সপ্পোর্ত অমসুং মোনিতরিং তৌনবা খুৎলায়শিং (মলতিপেরা মোনিতর য়াওবা দেফিব্রিল্লেতর, পল্স ওক্সিমীতর, ইনফ্যুসন পম্পনচিংবা কয়া), হকশেলগী মীওইশিংনা শিজিন্নবা খুদাং শাংবা গ্লোবশিং অমসুং অকনবা পাৱর পেকসু য়াওই। শেম-শাবগী মওং অসি হান্নদগী ফগৎলক্লে অমসুং হকশেল অমসুং য়াইফ য়ুম্বাল মন্ত্রালয় (এম.ও.ঐচ.এফ.দবল্যু.), নেস্নেল এক্রেদিতেসন বোর্দ ফোর হোস্পিতালস অমসুং হেলথকেয়র প্রোবাইদর (এন.এ.বি.ঐচ.) অমসুং য়ু.এস.এ.গী সেন্তর ফোর দিজিজ কন্ত্রোল (সি.দি.সি.)না ফোংবা কাংলোনগী মতুং ইনবনি।


    *****

    
    
    (Release ID: 1630283) Visitor Counter : 12
    
    
      Read this release in: Punjabi , Malayalam , English , Urdu , Marathi , Hindi , Tamil , Telugu