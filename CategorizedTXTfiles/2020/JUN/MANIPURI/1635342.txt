      হকশেল অমসুং য়াইফ-য়ুম্বাল মন্ত্রালয়

      কোবিদ-১৯গী অপদেৎ
      
      নাবা ফগৎলকপগী চাং হেনগৎলক্তুনা চাদা ৬০ য়ৌরে
      
      এক্তিব কেস মশিংদগী হেন্দুনা হৌজিক নাবা ফরবা মীওই মশিং লাখ ১.২০ হেল্লে
      Posted On: 30 JUN 2020 2:37PM by PIB Imphal


    কোবিদ-১৯ লাকশিন্নবা অমসুং লায়েংনবা ভারত সরকার অমসুং রাজ্যশিং/য়ুতিশিংনা পুন্না অকনবা থবকশিং পায়খৎপদগী কোবিদ-১৯ অনাবা মীওইশিংগী মরক্তা ফরকপগী চাদা হৌজিক চাদা ৬০ য়ৌরে।


    হৌজিক ফাওবদা কোবিদ-১৯ এক্তিব কেস মশিংগী হেন্দুনা মীওই ১,১৯,৬৯৬ অনাবা ফরে।


    হৌজিক এক্তিব কেস ২ , ১৫ , ১২৫ লৈরি অমসুং পুম্নমক মেদিকেলগী চেকশিন - থৌরাং মখাদা লায়েংলি অমসুং অনাবা ৩,৩৪,৮২১ দিসচার্জ তৌখ্রে। মসিনা মরম ওইদুনা কোবিদ-১৯ অনাবা মীওইশিংগী মরক্ত ফরকপগী চাং চাদা ৫৯.০৭ য়ৌরে।


    হৌখিবা পুং ২৪দা কোবিদ - ১৯ অনাবা মীওই ১ ৩,০৯৯ অনাবা ফরে। হৌজিক চাংয়েং তৌনবা লেব মশিং লেপ্তনা হেনগৎলি। হৌজিক ভারত্তা কোবিদ-১৯ চাংয়েং তৌনবা লেব ১০৪৯ লৈরে। মসিগী মনুংদা সরকারগী ৭৬১ অমসুং লনাইগী লেব ২৮৮ নি।


    লেবোরেতোরিশিং অদু মখাদা পীরি :


    রিএল-তাইম আর তি পি সি আর তেস্তিং লেবস : ৫ ৭১(সরকার :৩৬২+লনাই: ২০৯)


    ত্রুনেত তেস্তিং লেবস : ৩ ৯৩(সরকার : ৩৬৭ + লনাই : ২৬)


    সি বি এন এ এ তি তেস্তিং লেব : ৮৫ (সরকার :৩২+লনাই:৫৩)


    চাংয়েং তৌবগী থবকসু কনখৎহল্লে। হৌখিবা পুং ২৪দা সেম্পল ২,১০,২৯২ চাংয়েং তৌখি। হৌজিক ফাওবদা অপুনবা সেম্পল ৮৬,০৮,৬৫৪ চাংয়েং তৌখ্রে।


    কোবিদ-১৯ লাইচৎ মনুংদা অশোই-অঙাম থোক্তনা ঈ পীবগী থবকশিং পাংথোক্নবা অনিশুবা মরক্কী ওইবা চৎন-কাংলোন অমা হেল্থ অমসুং ফেমিলি ৱেলফিয়ার মিনিস্ত্রিগী মখাদা লৈবা নেসনেল ব্লদ ত্রান্সফুজন কাউন্সিলনা থোকলে।


    অকুপ্পা মরোলশিং মসিদা ফংগনি :


    https://www.mohfw.gov.in/pdf/2ndNBTCGuidanceinLightofCOVID19Pandemic.pdf


    কোবিদকী দরকার ওইবা লমচৎ-শাজৎকী চৎন-পথাপ অমা মিনিস্ত্রিনা ফোংলে অমসুং মদু https://www.mohfw.gov.in/pdf/Illustrativeguidelineupdate.pdf দগী ফংগনি।


    কোবিদ-১৯গা মরী লৈনবা তেক্নিকেল ওইবা ৱাফমশিং, চৎন-কাংলোনশিং অমসুং চেকশিনৱাশিংগী অচুম্বা অমসুং অনৌবা পাউগীদমক চাংনাইনা https://www.mohfw.gov.in দা চংবীয়ু।


    কোবিদ-১৯গা মরী লৈনবা তেক্নিকেল ওইবা ৱাহংশিংগীদমক technicalquery.covid19@gov.in দা ইমেল থাবা য়াই অমসুং অতোপ্পা ৱাহংশিংগী ওইনা ncov2019@gov.in অমসুং ত্বুইতশিংগী ওইনা @CovidIndiaSeva শীজিন্নবা য়াগনি।


    কোবিদ-১৯গী মতাংদা ৱাহং অমা হেক্ত হংনিংবা লৈরবদি হেল্থ অমসুং ফেমিলি ৱেলফিয়ার মিনিস্ত্রিগী হেল্পলাইন নম্বর : +৯১-১১-২৩৯৭৮০৪৬ নৎত্রগা ১০৭৫(তোল ফ্রি)দা কোল তৌবীয়ু। কোবিদ-১৯গী মতাংদা রাজ্যশিং/য়ুতিশিংগী হেল্পলাইন নম্বরশিং https://www.mohfw.gov.in/pdf/coronvavirushelplinenumber.pdf দা ফংগনি।


    *****

    
    
    (Release ID: 1635342) Visitor Counter : 10
    
    
      Read this release in: Punjabi , English , Urdu , Marathi , Hindi , Bengali , Gujarati , Odia , Tamil , Telugu , Malayalam