      হাউশিং অমসুং অর্বান পোবর্তী এল্লিবেসন মন্ত্রালয়

      পি.এম. সভানিধি পোর্তেল হাংদোক্লে (বেতা ভর্জন)
      Posted On: 29 JUN 2020 7:05PM by PIB Imphal


    হাওজিং অমসুং অর্বান এফেয়ার্সকী সেক্রেতরি, দুর্গা সনকার মিশ্রানা ঙসি পি এম স্ত্রিৎ ভেন্তরস অত্মানির্ভর নিধি “পি এম সভানিধি” পোর্তেলগী বেতা ভর্জন হাংদোকখ্রে । থৌরম অদুদা রাজ্যশিং/য়ুতিশিংগী ওফিসিএলশিং, বেঙ্কশিং অমসুং অতোপ্পা মরী লৈনবশিং শরুক য়াখি । দিজিতেল তেক্নোলোজশিং শীজিন্নদুনা পোর্তেল অসিনা স্কিম অসিগী মখাদা বেনিফিসরিশিংদা কান্নবা ফংহনগনি ।


    ২০২০গী জুন ১দা পি এম সভানিধি হাংদোকপদগী মিনিস্ত্রিনা বেঙ্কশিং, এম.এফ.আইশিং অমসুং এন.বি.এফ.সিশিংগা ৱারি শানদুনা লাক্লি । শেন শান্দোক্কদবশিংগী অকুপ্পা চৎন-কাংলোনশিং ঙসি ফোংখি । স্কিম অসি ফজনা পায়খৎনবা শেন শান্দোক্লিবশিংনা মখোয়গী ফিল্দ ওফিসারশিংদা অকুপ্পা চৎন-কাংলোনশিং খঙহনগনি হায়বগী থাজবা থম্লি ।


    পি এম সভানিধি থবক ওইনা পায়খৎমিন্নগদৌরিবা সিদবিনা আই তি প্লেতফোর্ম অমা(pmsvanidhi.mohua.gov.in)শেমগৎলে । পোর্তেল অসিদা লোন এপ্লিকেসন, মোবাইল এপ্প, ই-কে ৱাই সি, য়ু.আই.দি.এ.আই, উদ্যমিমিত্রা, এন.পি.সি.আই, পাইসা, লেন্দর, রাজ্যশিং, য়ু.এল.বিশিং অমসুং অতোপ্পা মরী লৈনবশিংনা স্কিমগী থবকশিং পাংথোকপা য়াগনি ।


    স্কিম অসিগী মরুওইবা শক্তম অমনা দিজিতেল ত্রান্সসেক্সনশিংগী খুৎথাংদা বেনিফিসরিশিংদা দিজিতেল পেমেন্তগী থবকশিং পাংথোকপা অসিনি । মিনিস্ত্রিনা মখোয়গী অফবা পাউখুমশিং ফংখি । অমাজোনপে, এফতিকেস, এমশ্বাইব, পেতিএম, পেশ্বিফ অমসুং ফোনপেনা ভেন্দরশিংদা লেম্না থবক তৌমিন্ননবা খুদোংচাবা পীবদা হাওজিং অমসুং অর্বান এফেয়ার্সকী সেক্রেতরিনা অপেনবা ফোংদোকখি । অতোপ্পশিংসু মতুংইল্লক্কনি হায়বগী থাজবা থম্লি ।


    মসিদা মমাংদা য়াওদুনা লৈরবা বেঙ্কশিংগী মথক্তা, পোর্তল অসিদা এম.এফ.আই ১৫ হাপচিল্লে অমসুং লাক্লিবা চয়োলশিংদা বেঙ্ক কয়া য়াওরবা য়ারি । পোর্তেল অসি লেপ্তনা অপগ্রেদ তৌগনি ।


    জুলাই ২দগী স্ত্রিৎ ভেন্দরশিংদগী লোন এপ্লিকেসনশিং লৌশিনবা পি এম সভানিধি পোর্তেলনা হৌরগনি । চয়োল অসিদগী হৌনা পোর্তেল অসিদা তোঙান-তোঙানবা লেন্দরশিং পুনশিল্লগনি অমসুং অচৌবা বেঙ্কশিংগা পুনশিনবগী থবক লোইশিল্লগনি হায়বগী থাজবা থম্লি । মরী লৈনবা য়ু.এল.বিশিংদগী লেত্তর ওফ রিকমেন্দেসন(এল ও আর) লৌনবা স্ত্রিৎ ভেন্দরশিংনা এপ্লাই তৌনবা মোদুল ২০২০গী জুলাই ১০গী থৌরাং তৌরগনি ।


    মসিগী পোর্তেল অসিনা মথং থা ২১দা স্কিম অসি পায়খৎপদা ঙমহনবতা নত্তনা লাক্কদৌরিবা চহিশিংদা স্ত্রিৎ ভেন্দরশিং মতেং পাংদুনা ঐখোয়গী সহরগী ফিবম শেমগৎপদা অচৌবা থৌদাং অমা লৌগনি হায়না হাওজিং অমসুং অর্বান এফেয়ার্সকী সেক্রেতরি না ফোংদোকখি ।


    *****

    
    
    (Release ID: 1635217) Visitor Counter : 4
    
    
      Read this release in: English , Urdu , Hindi , Bengali , Punjabi , Tamil , Telugu