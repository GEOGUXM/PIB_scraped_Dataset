      য়ুমলৈ-কৈরৈ মন্ত্রালয়

      গলৱান তম্পাক্তা থৱায় কৎখ্রবা ভারত লান্মীগী অথৌবশিংদা কেন্দ্রগী গৃহ মন্ত্রী শ্রী অমিৎ শাহনা ইকায়খুম্নবা উৎখ্রে অমসুং মখোয়গী ইমুং-মনুংশিংদা অৱাবা ফোংদোকখ্রে
      
      মখোয়গী থৌনা ফবা অদুনা ভারতনা ইমা লৈবাক্কী কৎথোকপা অদু উৎলে : অমিৎ শাহ
      
      শাহনা হায়রি “ভারত লান্মীগী অথৌবশিংগী ইমুংশিংদা ঐনা কোক নোঞ্জরি”
      
      কেন্দ্রগী গৃহ মন্ত্রীনা হায়রি ৱারবা তাঞ্জা অসিদা লৈবাক পুম্বা অমসুং মোদী সরকারনা মখোয়গী ইমুংশিংগীদমক লেপ্লি
      
      অশোকপশিং ফগৎলক্নবা থৌনিজরি
      Posted On: 17 JUN 2020 5:52PM by PIB Imphal


    গলৱান তম্পাক্তা থৱায় কৎখ্রবা ভারত লান্মীগী অথৌবশিংগী মফমদা কেন্দ্রগী গৃহ মন্ত্রী অমিৎ শাহনা অৱাবা ফোংদোকখ্রে । মহাক্না হায়খি “ লাদাখকী গালৱানদা ঐখোয়গী ইমা লৈবাক ঙাক্নপদা ঐখোয়গী থৌনা ফরবা লান্মীশিং লৈখিদবগী অৱাবা ৱাহৈশিংনা ফোংদোকপা ঙম্লোই । ভারতকী অপুনবগী ঙমখৈ ঙাক্নবা হোৎনবদা থৱায় কৎখ্রবা ঐখোয়গী অথৌবশিংদা লৈবাক অসিনা ইকায়খুম্নবা উৎলি । মখোয়গী থৌনা অদুনা ভারতনা মহাক্কী লৈবাক্কীদমক হোৎনরিবা অদু মমি তারে”।


    য়ুনিয়ন হোম মিনিস্তরনা হায়খি “ভারত লান্মীদা অসিগুম্বা অথৌবশিং শীন্নরকখিবা ইমুংশিংদা ঐনা কোক নোঞ্জরি । মখোয়গী মপান নাইদ্রবা কৎথোকপশিং অদুগীদমক মতম চুপ্পদা ভারত্তা লমন তোনশিল্লগনি । ৱারবা তাঞ্জা অসিদা লৈবাক পুম্বা অমসুং মোদী সরকারনা মখোয়গী ইমুংশিংগীদমক লেপ্লি । অশোকপশিং ফগৎলক্নবা থৌনিজরি”।


    *****

    
    
    (Release ID: 1632228) Visitor Counter : 11
    
    
      Read this release in: English , Urdu , Hindi , Marathi , Bengali , Punjabi , Tamil , Telugu