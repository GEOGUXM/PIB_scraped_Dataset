      পাৱর মন্ত্রালয়

      এন.তি.পি.সি.-শেনবা চহি ২০দা তেক্সকী মমাংদা চাদা ১৪.১৫গী শেন্দোং
      Posted On: 27 JUN 2020 5:52PM by PIB Imphal


    পাৱর মন্ত্রালয়গী মখাদা কেন্দ্রগী পি.এস.য়ু. অমা ওইরিবা অমসুং মেগা ৱাত্ত ৬২১১০গী চাংদা ইন্সতোল তৌদুনা লৈবাক অসিদা খ্বাইদগী য়াম্না পাৱর পুথোকপা গ্রুপ অমা ওইরিবা এন.তি.পি.সি. লিমিতেদনা কম্পনি অসিনী শেনবা চহি ২০গী ৪শুবা চহি মশুংগী ওইনা ওদিৎ তৌদবা শেল ফংলকপশিং অদুসু লাওথোকখিবগা লোয়ননা জুন ২৭, ২০২০দা শেনবা চহি ২০গী ওইনা ফংলকপা শেল-থুম অদু লাওথোকখ্রে।


    শেনবা চহি ২০দা, এন.তি.পি.সি.না মেগা ৱাত্ত ৮২৬০গী হৌজিক ফাওবদা খ্বাইদগী ৱাংবা কম্মর্সিএলগী চাং অদু পুথোকখিবা অদুদা তি.ঐচ.দি.সি. অমসুং নীপকো(এন.ই.ই.পি.সি.ও.)গী মেগাৱাত্ত ২৯৭০গী চাংদা কল্লবা এক্বিজিসন য়াওরি। শেনবা চহি ২০দা এন.তি.পি.সি.গ্রুপ্না অপুনবা পুথোরকখিবগী চাং অসি মমাংগী চহীদা বিলিয়ন ৩০৫.৯০ য়ুনিৎ ওইখিবা অদুগা য়েংনরুবদা বিলিয়ন ২৯০.১৯ য়ুনিৎ ওইখি। মসিদা নত্তনা তি.ঐচ.দি.সি.অমসুং নীপকোগী অপুনবা পুথোরকপগী চাং অসি বিলিয়ন ১০.৯১ য়ুনিৎ ওইখি। মথন্তগী ওইবদা য়ুম্ফম ওইরগা শেনবা চহি ২০গী ওইনা এন.তি.পি.সি.না পুথোরকখিবগী অপুনবা অসি মমাংগী চহিদা বিলিয়ন ২৭৪.৪৫ য়ুনিৎকা য়েংনবদা বিলিয়ন ২৫৯.৬২ য়ুনিৎনি। কোয়লাগী স্তেসনশিংনা চাদা ৮৯.৬৭গী এভাইলিবিলিতী ফেক্তর অমা ফংবগা লোয়ননা নেস্নেল এভরেজগা য়েংনবদা চাদা ৬৮.২০গী প্লান্ত লোদ ফেক্তর ফংখি।


    শেনবা চহি ২০গী ওইনা অপুবা চাগা অসিগী মশিং অসি কোতী লাক্ষ অমা হেনখ্রে অমসুং শেনবা চহি ১৯দা কোতী ৯২,১৭৯.৫৬ অদুগা য়েংনবদা চাদা ৯ হেনগত্তুনা কোতী ১০০,৪৭৮.৪১ ওইখ্রে। শেনবা চহি ২০গী মরিশুবা চহি মশুংগী অপুনবা চাগা অসি মমাংগী শেনবা চহি ১৯দা ২২,৫৪৫.৬১ অসিগা য়েংনবদা চাদা ২৫.৪৩ হেনগত্তুনা কোতী ২৮,২৭৮.৭৫ ওইখি।


    শেনবা চহি ২০দা তেক্সকী মমাংগী শেন্দোং অসি শেনবা চহি ১৯দা কোতী ১২,৬৭২.৫২ অসিগা য়েংনবদা চাদা ১৪.১৫ হেনগত্তুনা কোতী ১৪,৪৬৫.৯২ ওইখি। শেনবা চহি ২০গী ৪শুবা চহি মশুংগী ওইনা পি.বি.তি. অসি শেনবা চহি ১৯দা কোতী ৩,৫৩৭.১৭ অসিগা য়েংনবদা চাদা ২৩.৯৩%. হেনগত্তুনা কোতী ৪,৩৮৩.৭৭ ওইখি।


    শেনবা চহি ২০গী তেক্স মমাংগী শেন্দোং অসি শেনবা চহি ১৯দা কোতী ১১,৭৪৯.৮৯ ওইখিবা অসিগা য়েংনবদা কোতী ১০,১১২.৮১ ওইখি।


    এন.তি.পি.সি. লিমিতেদকী বোর্দ ওফ দিরেক্তরশিংনা থিখিবা কেপিতেল অসি চাদা ২৬.৫গী ফাইনেল দিভিদেন্দ হায়বদি শেনবা চহি ২০গী ওইনা এন্যুএল জেনরেল মিতিং(এ.জে.এম.)দা স্তেকহোলদরশিং অয়াবা পীবগী ওইফম থোকপা ফেস ভেল্যু খুদিংদা লুপা ১০গী ইক্বিতী সেয়র ২.৬৫ রিকমেন্দ তৌখ্রে। কম্পনিনা মার্চ ২০২০দা শেল থিখ্রবা শেয়র কেপিতেলগী চাদা ৫গী ফাইনেল দিভিদেন অমা হায়বদি ইক্বিতী সেয়রদা লুপা ০.৫০ থিখি। কম্পনি অসিদগী দিভিদেন পেমেন্ত তৌবা অসি লেপ্তনা তৌরকপদা চহি ২৭ শুবনি।


    *****

    
    
    (Release ID: 1634936) Visitor Counter : 2
    
    
      Read this release in: Punjabi , English , Urdu , Hindi , Tamil