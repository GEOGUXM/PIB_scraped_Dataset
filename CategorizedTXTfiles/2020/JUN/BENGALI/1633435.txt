      প্রতিরক্ষামন্ত্রক

      অপারেশন সমুদ্র সেতু- মালদ্বীপে থাকা ভারতীয় নাগরিকদের নিয়ে যাত্রা করল আইএনএস ঐরাবত
      Posted On: 21 JUN 2020 9:17PM by PIB Kolkata


    নয়াদিল্লী, ২২ জুন, ২০২০


    

    বিদেশে আটকে থাকা ভারতীয়দের দেশে ফিরিয়ে আনতে কেন্দ্রের বন্দে ভারত মিশনের আওতায় ভারতীয় নৌবাহিনীর জাহাজ ঐরাবত রবিবার মালদ্বীপের মালে বন্দরে পৌঁছায়।


    
    ১৯৮ জন ভারতীয় নাগরিককে নিয়ে এই জাহাজটি তামিলনাড়ুর তুতিকোরিনের উদ্দেশ্যে রওনা হয়। মালদ্বীপ থেকে আটকে থাকা ভারতীয়দের ফিরিয়ে আনার এটি ছিল পঞ্চম উদ্যোগ। এ পর্যন্ত ২৩৮৬ জন ভারতীয়কে মালদ্বীপ থেকে ফিরিয়ে আনার কাজ সম্পন্ন হয়েছে।


    
    জাহাজ ছাড়ার আগে অভিবাসন, চিকিৎসা সংক্রান্ত পরীক্ষা-নিরীক্ষা এবং মালপত্রগুলিকে সংক্রমনমুক্ত করা হয়। শারীরিক দূরত্ব বজায় রেখে কোভিড-১৯ মহামারীর অন্যান্য নিয়মকানুন মেনে যাত্রীদের জাহাজে তোলা হয়েছে। মালদ্বীপে আটকে থাকা যাত্রীদের জন্য জাহাজে পৃথক স্থানের ব্যবস্থা করা হয়েছে।


    

    
    CG/CB/SS/NS

    
    
    (Release ID: 1633435) Visitor Counter : 2
    
    
      Read this release in: English , Marathi