      স্বাস্থ্যওপরিবারকল্যাণমন্ত্রক

      কোভিড - ১৯ এর বিষয়ে সর্বশেষ তথ্য
      
      সুস্থ হয়ে ওঠার হার বৃদ্ধি পেয়ে হয়েছে ৪৯.৪৭%
      
      এ পর্যন্ত মোট ১,৪৭,১৯৪ জন সুস্থ হয়েছেন

      Posted On: 12 JUN 2020 4:00PM by PIB Kolkata

    নতুন দিল্লি, ১২ জুন, ২০২০


    

    দেশে কোভিড সংক্রমিতদের সুস্থ হয়ে ওঠার হার বৃদ্ধি পাচ্ছে, এই মুহূর্তে এর পরিমাণ ৪৯.৪৭ শতাংশ। গত ২৪ ঘন্টায় ৬১৬৬ জন কোভিড-১৯ সংক্রমিত রোগী সুস্থ হয়েছেন। ফলে মোট সুস্থ হয়ে ওঠার সংখ্যা হল ১,৪৭,১৯৪ জন। বর্তমানে ১,৪১,৮৪২ জন কোভিড-১৯এ সংক্রমিত রোগী চিকিৎসকদের তত্ত্বাবধানে রয়েছেন।


    
    লকডাউনের শুরুতে যেখানে সংক্রমিতে হার দ্বিগুণ হচ্ছিল ৩.৪ দিনে, সেখানে বর্তমানে ১৭.৪ দিনে সংক্রমিতের হার দ্বিগুণ হচ্ছে।


    
    ক্যাবিনেট সচিব, সমস্ত রাজ্যের মুখ্যসচিব, স্বাস্থ্য সচিব ও নগরোন্নয়ন দপ্তরের সচিবদের সঙ্গে ভিডিও কনফারেন্সের মাধ্যমে একটি বৈঠক করেছেন। বৈঠকে কোভিড – ১৯ এর যথাযথ ব্যবস্থাপনার জন্য রাজ্যগুলিকে কনটেনমেন্ট এলাকা, নমুনা পরীক্ষা ও রোগী শনাক্তকরণ এবং স্বাস্থ্য পরিষেবার পরিকাঠামোর উন্নয়নে গুরুত্ব দিতে বলা হয়েছে।


    
    রাজ্যগুলিকে পরামর্শ দেওয়া হয়েছে, এই ভাইরাসের সংক্রমণ আটকাতে সংক্রমণের কেন্দ্রস্থলগুলিতে বিশেষ নজর দিতে হবে এবং কনটেনমেন্ট এলাকার নিয়মকানুনও কঠোরভাবে পালন করার নির্দেশ দেওয়া হয়েছে। এই এলাকায় বাড়ি বাড়ি গিয়ে নজরদারি চালানোর ওপর জোর দেওয়া হয়েছে। এছাড়াও স্বাস্থ্য ক্ষেত্রে প্রয়োজন মতো লজিস্টিক এবং চিকিৎসক, নার্স, স্বাস্থ্যকর্মী সহ প্রশিক্ষিত মানব সম্পদ নিশ্চিত করতে বলা হয়েছে।


    
    প্রবীণ নাগরিক এবং যাঁরা বিভিন্ন জটিল অসুখে ভুগছেন ౼ এরকম ঝুঁকিপূর্ণ নাগরিকদের জন্য প্রতিরোধমূলক ব্যবস্থা নিতে হবে। কারোর সংক্রমণের লক্ষণ দেখা দিলে, তক্ষুনি সংশ্লিষ্ট কর্তৃপক্ষকে জানাতে হবে। এছাড়াও শারীরিক দূরত্ব বজায় রাখা এবং অন্যান্য বিধিনিষেধ যাতে যথাযথভাবে পালন করা হয়, রাজ্যগুলিকে সেদিকেও খেয়াল রাখতে বলা হয়েছে।


    
    আইসিএমআর কোভিড সংক্রমণের নমুনা পরীক্ষার ক্ষমতা আরো বৃদ্ধি করেছে। দেশে বর্তমানে ৬৩৭টি সরকারি এবং ২৪০টি বেসরকারী অর্থাৎ মোট ৮৭৭টি পরীক্ষাগারে নমুনা পরীক্ষা করা যাচ্ছে। গত ২৪ ঘন্টায় ১,৫০,৩০৫টি নমুনা পরীক্ষা করা হয়েছে। এ পর্যন্ত মোট ৫৩,৬৩,৪৪৫টি নমুনা পরীক্ষা করা হয়েছে।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন -

    https://www.mohfw.gov.in/pdf/coronvavirushelplinenumber.pdf


    

    CG/CB/SFS

    
    
    (Release ID: 1631188) Visitor Counter : 32
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam