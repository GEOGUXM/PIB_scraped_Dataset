      প্রধানমন্ত্রীরদপ্তর

      প্রধানমন্ত্রী শুক্রবার ২৬শে জুন আত্মনির্ভর উত্তর প্রদেশ রোজগার অভিযানের সূচনা করবেন
      Posted On: 25 JUN 2020 2:49PM by PIB Kolkata


    নয়াদিল্লি, ২৫ জুন, ২০২০


    

    
    কোভিড-১৯ মহামারীর ফলে দেশে শ্রমিকদের, বিশেষত পরিযায়ী শ্রমিকদের ওপর বিরূপ প্রতিক্রিয়া দেখা দিয়েছে। বিরাট সংখ্যায় পরিযায়ী শ্রমিক তাঁদের নিজ নিজ রাজ্যে ফিরে গেছেন। কোভিড-১৯ মহামারীর সঙ্কটে পরিযায়ী শ্রমিক এবং গ্রামীণ এলাকার শ্রমিকদের জীবনধারনের জন্য জীবিকার ব্যবস্থা করা জরুরি হয়ে পড়েছে। কেন্দ্র বিভিন্ন ক্ষেত্রকে উজ্জীবিত করার জন্য আত্মনির্ভর ভারত প্যাকেজ ঘোষণা করে। কর্মসংস্থানের সুযোগ সৃষ্টি করে দেশের পিছিয়ে পড়া অঞ্চলের পরিকাঠামো গড়ে তুলতে ২০শে জুন গরিব কল্যাণ রোজগার অভিযানের সূচনা করা হয়।


    
    উত্তর প্রদেশে প্রায় ৩০ লক্ষ পরিযায়ী শ্রমিক ফিরে এসেছেন। এর মধ্যে ৩১টি জেলায় ২৫ হাজারেরও বেশি শ্রমিক ঘরে ফিরেছেন – যার মধ্যে ৫টি উচ্চাকাঙ্খী জেলা রয়েছে। কেন্দ্রের কর্মসূচির সঙ্গে সাযুজ্য বজায় রেখে উত্তর প্রদেশ সরকার ‘আত্মনির্ভর উত্তর প্রদেশ রোজগার অভিযান’ শুরু করতে চলেছে। বিভিন্ন শিল্প সংস্থার সঙ্গে অংশীদারিত্বের ভিত্তিতে এই কর্মসূচির মাধ্যমে কর্মসংস্থানের সুযোগ সৃষ্টি করা, স্থানীয় পর্যায়ে শিল্পোদ্যোগী তৈরি করা এবং বিভিন্ন শিল্প সংস্থার সঙ্গে অংশীদারিত্বের ভিত্তিতে কর্মসংস্থান তৈরি করা রাজ্য সরকারের মূল উদ্দেশ্য।


    
    প্রধানমন্ত্রী ২৬শে জুন বেলা ১১টায় উত্তর প্রদেশের মুখ্যমন্ত্রীর উপস্থিতিতে ভিডিও কনফারেন্সের মাধ্যমে এই কর্মসূচির সূচনা করবেন। উত্তর প্রদেশের সংশ্লিষ্ট মন্ত্রকের মন্ত্রীরাও অনলাইনের মাধ্যমে এই অনুষ্ঠানে যোগ দেবেন। প্রধানমন্ত্রী রাজ্যের ৬টি জেলার গ্রামবাসীদের সঙ্গে মতবিনিময় করবেন। কোভিড-১৯ মহামারীর প্রেক্ষিতে উত্তর প্রদেশের সমস্ত জেলার গ্রামের মানুষ কমন সার্ভিস সেন্টার এবং কৃষি বিজ্ঞান কেন্দ্রের মাধ্যমে শারীরিক দূরত্ব বজায় রেখে এই অনুষ্ঠানে অংশগ্রহণ করবেন।

    

    CG/CB/SB

    
    
    (Release ID: 1634267) Visitor Counter : 21
    
    
      Read this release in: Assamese , English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Kannada , Malayalam