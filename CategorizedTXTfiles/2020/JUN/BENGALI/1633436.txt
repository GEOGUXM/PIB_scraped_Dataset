      খাদ্যপ্রক্রিয়াকরণশিল্পমন্ত্রক

      খাদ্য প্রক্রিয়াকরণ শিল্পে নতুন সুযোগ তৈরি হয়েছে : হরসিমরত কৌর বাদল
      Posted On: 22 JUN 2020 5:59PM by PIB Kolkata


    নয়াদিল্লী, ২২ জুন, ২০২০


    

    
    কেন্দ্রীয় খাদ্য প্রক্রিয়াকরণ শিল্প দপ্তরের মন্ত্রী শ্রীমতী হরসিমরত কৌর বাদল আজ কেন্দ্রের জাতীয় স্তরে বিনিয়োগ উৎসাহিত করার সংস্থা- ইনভেস্ট ইন্ডিয়ার খাদ্য প্রক্রিয়াকরণ বিভাগের সূচনা করেছেন।


    
    কেন্দ্র ও রাজ্য সরকারগুলির প্রধান নীতি নির্ধারকদের সঙ্গে আর্ন্তজাতিক স্তরের শিল্পপতিদের বিস্তারিত আলোচনা চালানোর জন্য ইনভেস্ট ইন্ডিয়া তৈরি করা হয়েছে। আজকের অনুষ্ঠানে কেন্দ্রীয় সরকারের প্রতিনিধিরা ছাড়াও অন্ধ্রপ্রদেশ, অসম, মধ্যপ্রদেশ, পাঞ্জাব তেলেঙ্গানা এবং উত্তরপ্রদেশের পদস্থ নীতি নির্ধারকরা উপস্থিত ছিলেন। এই ফোরামে ১৮টি দেশের ১৮০টি সংস্থার প্রতিনিধিরা যোগ দেন।


    
    শ্রীমতী বাদল বলেন, কোভিড-১৯ মহামারীর ফলে খাদ্য প্রক্রিয়াকরণ শিল্পে বেশকিছু সংকট দেখা গেছে। আর্ন্তজাতিক স্তরে ও দেশের অভ্যন্তরে ব্যবসা-বাণিজ্যে মন্দা ভাব সৃষ্টি হয়েছে। তবে এই সংকটের সময়েও নতুন নতুন সুযোগ তৈরি হয়েছে।


    
    ভারতের বিভিন্ন খাদ্য সামগ্রী আজ পাশ্চাত্যে জনপ্রিয় । এছাড়া এদেশের উৎপাদিত ফলমূল থেকে খাদ্য প্রক্রিয়াকরণের মধ্যে দিয়ে উৎপন্ন সামগ্রীর বিষয়ে বিদেশী খুচরো বিক্রেতারা উৎসাহ দেখাচ্ছেন।


    
    কেন্দ্রীয় মন্ত্রী অংশগ্রহণকারীদের জানান, দেশী-বিদেশী বিনিয়োগকারীদের আকৃষ্ট করার জন্য ক্ষমতাশালী সচিব গোষ্ঠী গঠন করা হয়েছে। এছাড়াও বিভিন্ন মন্ত্রক প্রজেক্ট ডেভেলপমেন্ট সেল তৈরি করেছে। দপ্তরের প্রতিমন্ত্রী শ্রী রামেশ্বর তেলী বলেন, ভারত ব্যাবসা-বাণিজ্যের জন্য তার বাজার খুলে দিয়েছে। কেন্দ্র ও রাজ্যগুলির দৃঢ় নীতির মাধ্যমে বিনিয়োগকারীদের সাহায্য করার নানা সুযোগ তৈরি হয়েছে। বৈঠকে শিল্পতালুক, পরিকাঠামো সহ বিনিয়োগের বিভিন্ন বিষয় নিয়ে বিস্তারিত আলোচনা হয়।


    

    
    CG/CB/NS

    
    
    (Release ID: 1633436) Visitor Counter : 16
    
    
      Read this release in: Punjabi , English , Urdu , Marathi , Hindi , Manipuri , Tamil , Telugu