      আয়ুষ

      আন্তর্জাতিক যোগ দিবস উপলক্ষ্যে প্রধানমন্ত্রীর বক্তব্য টেলিভিশনে সম্প্রচার করা হবে
      Posted On: 18 JUN 2020 6:32PM by PIB Kolkata


    নতুন দিল্লি , ১৮ জুন , ২০২০


    ২০২০ - র আন্তর্জাতিক যোগ দিবসের মূল অনুষ্ঠানে প্রধানমন্ত্রী শ্রী নরেন্দ্র মোদীর বার্তা সকাল ৬টা ৩০ মিনিটে টেলিভিশনে সম্প্রচারিত হবে। আয়ুষ মন্ত্রক এবছরের ২১শে জুনের এই অনুষ্ঠান বৈদ্যুতিন ও ডিজিটাল প্ল্যাটফর্মের মাধ্যমে উদযাপন করবে।


    প্রধানমন্ত্রীর বার্তা ডিডি ন্যাশনাল , ডিডি নিউজ , ডিডি ভারতী , ডিডি ইন্ডিয়া , ডিডি উর্দু , ডিডি স্পোর্টস , ডিডি কিষাণ , সমস্ত আঞ্চলিক ও আরএলএসএস চ্যানেলে সম্প্রচারিত হবে। বিগত বছরগুলির মতো এবছরেও মোরার্জি দেশাই ন্যাশনাল ইনস্টিটিউট অফ্ যোগ - এর একটি দল ৪৫ মিনিট ধরে যোগাভ্যাস দেখাবে। বিভিন্ন বয়সের এবং সমাজের বিভিন্ন স্তরের মানুষের কথা বিবেচনা করে এই অনুষ্ঠানটি উপস্থাপিত হবে।


    বিগত বছরগুলিতে সর্বসাধারণের জন্য উন্মুক্ত স্থানে হাজার হাজার মানুষ আন্তর্জাতিক যোগ দিবসে যোগাভ্যাস প্রদর্শন করেছেন। তবে কোভিড - ১৯ মহামারীর কারণে উদ্ভুত পরিস্থিতিতে এবছর জনসাধারণ তাঁদের বাড়িতে পরিবারের সদস্যদের সঙ্গে এই অনুষ্ঠনে অংশগ্রহণ করবেন। যোগ শারীরিক ও মানসিক সুস্থ্যতাকে বৃদ্ধি করে এবং রোগ প্রতিরোধ ক্ষমতা বাড়ায়। তাই বর্তমান সময়ে এর প্রাসঙ্গিকতা যথেষ্ট বেশি।


    আয়ুষ মন্ত্রক আন্তর্জাতিক যোগ দিবস উদযাপনের মূল আয়োজক। কোভিড - ১৯ সঙ্কটের কারণে বিগত তিন মাসে মন্ত্রকের সঙ্গে বিভিন্ন যোগ প্রতিষ্ঠান যুক্ত হয়ে সুস্থ থাকার জন্য যোগাভ্যাসের নানা পদ্ধতি অনলাইনের মাধ্যমে দেখাচ্ছে।


    ডিডি ভারতী চ্যানেলে আয়ুষ মন্ত্রক প্রতিদিন যোগাসনের একটি অনুষ্ঠান সম্প্রচার করে। এবছরের আন্তর্জাতিক যোগ দিবসে বিভিন্ন সরকারি প্রতিষ্ঠান , ব্যবসায়িক ও শিল্প প্রতিষ্ঠান এবং সাংস্কৃতিক সংগঠনগুলি তাঁদের সদস্যদের সুস্থ রাখার জন্য এই অনুষ্ঠানে অংশগ্রহণ করবে।


    আন্তর্জাতিক যোগ দিবসের অনুষ্ঠান সূচী :


    • সকাল ৬ . ১৫ থেকে ৭টা – উদ্বোধনী অনুষ্ঠান। আয়ুষ মন্ত্রীর স্বাগত ভাষণ , প্রধানমন্ত্রীর বক্তব্য ও আয়ুষ মন্ত্রকের সচিবের ধন্যবাদ সূচক ভাষণ।


    • ৭টা থেকে ৭ . ৪৫ – মোরার্জি দেশাই ন্যাশনাল ইনস্টিটিউট অফ্ যোগ থেকে যোগাসনের সরাসরি সম্প্রচার।


    • ৭ . ৪৫ থেকে ৮টা – আন্তর্জাতিক যোগ দিবস উপলক্ষে যোগ বিশেষজ্ঞদের আলোচনা এবং অনুষ্ঠানের সমাপ্তি।


    CG/CB/SKD

    
    
    (Release ID: 1632467) Visitor Counter : 10
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada