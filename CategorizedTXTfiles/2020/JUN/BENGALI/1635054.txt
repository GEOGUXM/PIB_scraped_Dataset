      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 28 JUN 2020 6:51PM by PIB Kolkata


    নয়াদিল্লি, ২৮ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; সুস্থতার সংখ্যা আক্রান্তের সংখ্যাকে ছাপিয়ে গেছে; সুস্থ ও আক্রান্তের মধ্যে ফারাক ১ লক্ষেরও বেশি; সুস্থতার হার বেড়ে ৫৮.৫৬ শতাংশ

    সুস্থতা ও আক্রান্তের মধ্যে ফারাক ১ লক্ষ ছাড়িয়েছে। আক্রান্তের তুলনায় সুস্থতার সংখ্যা আজ বেড়ে হয়েছে ১ লক্ষ ৬ হাজার ৬৬১। এর ফলে, কোভিড-১৯ এ সুস্থ হওয়া ব্যক্তির সংখ্যা দাঁড়িয়েছে ৩ লক্ষ ৯ হাজার ৭১২। একইভাবে, সুস্থতার হার বেড়ে হয়েছে ৫৮.৫৬ শতাংশ। গত ২৪ ঘন্টায় ১৩ হাজার ৮৩২ জন সুস্থ হয়েছেন। বর্তমানে দেশে করোনায় আক্রান্তের সংখ্যা ২ লক্ষ ৩ হাজার ৫১। এরা সকলেই চিকিৎসাধীন রয়েছেন। দেশে কোভিড-১৯ নমুনা পরীক্ষাগারের সংখ্যা দাঁড়িয়েছে ১ হাজার ৩৬। এর মধ্যে সরকারি নমুনা পরীক্ষাগারের সংখ্যা ৭৪৯ এবং বেসরকারি পরীক্ষাগারের সংখ্যা ২৮৭। দৈনিক ২ লক্ষেরও বেশি নমুনা পরীক্ষা করা হচ্ছে। গত ২৪ ঘন্টায় নমুনা পরীক্ষার সংখ্যা ২ লক্ষ ৩১ হাজার ৯৫। আজ পর্যন্ত নমুনা পরীক্ষা হয়েছে ৮২ লক্ষ ২৭ হাজার ৮০২টি।
    বিস্তারিত বিবরণের জন্য https://pib.gov.in/PressReleasePage.aspx?PRID=1634928 – এই লিঙ্কে ক্লিক করুন।
    
    ২৮শে জুন মন কি বাত ২.০-র ত্রয়োদশ পর্বে প্রধানমন্ত্রীর ভাষণ
    আমার প্রিয় দেশবাসী, বর্তমানে আমরা যে সমস্ত দুর্যোগের সম্মুখীন, তা নির্বিশেষে ভারতের সংস্কার প্রত্যেককে অনুপ্রাণিত করে এবং এই সংস্কার নিঃস্বার্থ সেবার প্রেরণা যোগায়। ভারত যেভাবে কঠিন এই সময়ে বিশ্ববাসীর উদ্দেশে সাহায্যের হাত বাড়িয়ে দিয়েছে, তা শান্তি ও অগ্রগতির দূত হিসেবে ভারতের ভূমিকাকে পুনঃপ্রতিষ্ঠা করে। কঠিন এই সময়ে সমগ্র বিশ্ব ভারতের সর্বজনীন সৌভ্রাতৃত্ববোধের প্রাণশক্তিকে উপলব্ধি করছে .... একই সময়ে সমগ্র বিশ্ব মাতৃভূমির সার্বভৌমত্ব এবং ভৌগোলিক অখন্ডতার সুরক্ষায় ভারতের অঙ্গীকারকেও প্রত্যক্ষ করেছে। লাদাখে ভারতীয় ভূখন্ডের প্রতি যারা কুনজর দিয়েছে, তাদের যথোচিত জবাব দেওয়া হয়েছে। ভারত বন্ধুত্বের মনোভাবকে সম্মান করে ..... এমনকি, ভারত পিছু না হটে, যে কোনও ধরনের প্রতিকূল পরিস্থিতির যোগ্য জবাব দিতেও সক্ষম। আমাদের সাহসী সেনানীরা প্রমাণ করে দিয়েছেন যে, তাঁরা মাতৃস্বরূপা ভারতের গৌরব ও সম্মানের প্রতি কারও কুদৃষ্টি বরদাস্ত করবেন না।
    বিস্তারিত বিবরণের জন্য https://pib.gov.in/PressReleasePage.aspx?PRID=1634917 – এই লিঙ্কে ক্লিক করুন।
    
    উপ-রাষ্ট্রপতি অযথা ভীত না হয়ে সাধারণ মানুষকে প্রতিকার ও সুরক্ষায় উদ্যোগী হওয়ার পরামর্শ দিয়েছেন
    উপ-রাষ্ট্রপতি শ্রী এম ভেঙ্কাইয়া নাইডু কোভিড-১৯ মহামারীর বিরুদ্ধে লড়াইয়ে জীবন-জীবিকার সুরক্ষায় সমস্ত দেশবাসীকে একজোট হওয়ার আহ্বান জানিয়েছেন। আজ এক ফেসবুক বার্তায় উপ-রাষ্ট্রপতি বলেছেন, অর্থ-ব্যবস্থার বিকাশে সরকার নিরন্তর প্রয়াস নিয়ে চলেছে। এই প্রেক্ষিতে উপ-রাষ্ট্রপতি প্রয়োজনীয় সমস্ত আগাম সতর্কতা অবলম্বন এবং নীতি-নির্দেশিকা অনুসরণ করে সরকারকে সবরকম সাহায্যের জন্য সকলের প্রতি আবেদন জানিয়েছেন। অভূতপূর্ব এই স্বাস্থ্য সঙ্কটের বিরুদ্ধে সমবেত লড়াইয়ে মানুষকে একজোট হয়ে এগিয়ে আসার আহ্বান জানিয়ে শ্রী নাইডু বলেন, আমাদের দেশের শক্তি নিহিত রয়েছে, আমাদের আস্থার মধ্যেই। এই শক্তির অন্যতম ভিত্তি হ’ল – আধ্যাত্মিকতা এবং বিজ্ঞানের প্রতি আস্থা। কোভিড-১৯ এর সমাধান আগাম সতর্কতামূলক ব্যবস্থা গ্রহণের মাধ্যমে নিহিত রয়েছে বলে উল্লেখ করে উপ-রাষ্ট্রপতি সাধারণ মানুষকে ফেস মাস্ক, নিরাপদ দূরত্ব বজায় রাখা, বারবার হাত পরিষ্কার রাখা, সর্বোপরি আত্মসুরক্ষার সরল উপায়গুলি অনুসরণের পরামর্শ দিয়েছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1634907 – এই লিঙ্কে ক্লিক করুন।
    
    কেন্দ্রীয় স্বরাষ্ট্র মন্ত্রী দিল্লিতে গতকাল ১০ হাজার শয্যাবিশিষ্ট সর্দার প্যাটেল কোভিড কেয়ার সেন্টারের প্রস্তুতির পর্যালোচনা করেছেন
    কেন্দ্রীয় স্বরাষ্ট্র মন্ত্রী শ্রী অমিত শাহ গতকাল দিল্লিতে রাধা স্বামী সৎসঙ্গ বিয়াস – এর ১০ হাজার শয্যাবিশিষ্ট সর্দার প্যাটেল কোভিড সেন্টারের প্রস্তুতি পর্যালোচনা করে দেখেছেন। শ্রী শাহ বলেন, ১০ হাজার শয্যাবিশিষ্ট এই কোভিড কেয়ার সেন্টারকে দিল্লির মানুষের চিকিৎসা পরিষেবার চাহিদা মেটাতে সাহায্য করবে। তিনি ভারত-তিব্বত সীমান্ত পুলিশের কর্মীদের সাহসিকতার প্রশংসা করে বলেন, কঠিন এই সময়ে নিরাপত্তা রক্ষীরাই কোভিড কেয়ার সেন্টারটি পরিচালনা করবেন। দেশ ও দিল্লির মানুষের প্রতি জওয়ানদের এই অঙ্গীকার অতুলনীয়।
    বিস্তারিত বিবরণের জন্য https://pib.gov.in/PressReleasePage.aspx?PRID=1634919 – এই লিঙ্কে ক্লিক করুন।
    
    জি-২০ গোষ্ঠীভুক্ত দেশগুলির কাছে কোভিড পরিস্থিতিতে শিক্ষা ব্যবস্থায় ভারতের সুদৃঢ় প্রয়াসগুলির কথা তুলে ধরলেন কেন্দ্রীয় মানব সম্পদ উন্নয়ন মন্ত্রী
    কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ আজ জি-২০ দেশগুলির শিক্ষা মন্ত্রীদের এক্সট্রাঅর্ডিনারি ভার্চুয়াল বৈঠকে অংশ নেন। শিক্ষা ক্ষেত্রে কোভিড-১৯ মহামারীর প্রভাব, সদস্য দেশগুলি কিভাবে এর মোকাবিলা করছে এবং জটিল এই পরিস্থিতিতে সামগ্রিক শিক্ষা ক্ষেত্রের স্বার্থে সদস্য দেশগুলি কিভাবে পরস্পরের সঙ্গে সহযোগিতা করতে পারে, সে সম্পর্কিত বিভিন্ন দিক নিয়ে বিশেষ এই বৈঠকে আলোচনা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634853 – এই লিঙ্কে ক্লিক করুন।
    
    শ্রী অর্জুন মুন্ডা সরকারি ই-মার্কেট প্লেস ব্যবস্থায় আদিবাসীদের উৎপাদিত সামগ্রী বিপণনের সূচনা এবং ট্রাইফেডের নতুন ওয়েবসাইটের উদ্বোধন করলেন
    দেশে কোভিড-১৯ মহামারী জনিত অভূতপূর্ব পরিস্থিতির প্রভাব সমাজের সব শ্রেণীকেই প্রভাবিত করেছে। দরিদ্র ও প্রান্তিক মানুষের জীবন-জীবিকার ওপর এই মহামারীর গুরুতর প্রভাব পড়েছে। কঠিন এই পরিস্থিতিতে আদিবাসীরাই সবচেয়ে বেশি প্রভাবিত হচ্ছেন। জটিল এই পরিস্থিতির সময় আদিবাসী শিল্পীদের বোঝা খানিকটা লাঘব করতে আদিবাসী মন্ত্রকের অধীনস্ত সংস্থা ট্রাইফেড আদিবাসী মানুষের জীবন-জীবিকার অগ্রগতির ধারা বজায় রাখতে একাধিক উদ্যোগ গ্রহণ করেছে। ট্রাইফেডের ডিজিটাল প্ল্যাটফর্মের সূচনা করে আদিবাসী বিষয়ক মন্ত্রী শ্রী অর্জুন মুন্ডা বলেন, ট্রাইফেডের কর্মীরা আদিবাসী মানুষের উৎপাদিত সামগ্রীগুলিকে বিপণনের মাধ্যমে এক নতুন উচ্চতায় নিয়ে যাবেন। উদ্দেশ্য, আদিবাসী মানুষের জীবন-জীবিকায় পরিবর্তন নিয়ে আসা।
    বিস্তারিত বিবরণের জন্য https://pib.gov.in/PressReleasePage.aspx?PRID=1634811 – এই লিঙ্কে ক্লিক করুন।

    

    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • কেরল : রাজ্যের পর্যটন মন্ত্রী বলেছেন, তিরুবনন্তপুরমে কোভিড পরিস্থিতি অত্যন্ত উদ্বেগজনক। তিনি সমস্ত শহরবাসীকে সরকারি নীতি-নির্দেশিকাগুলি কঠোরভাবে মেনে চলার আহ্বান জানিয়েছেন। রাজ্যের বাইরে আরও ৪ জন কেরলবাসীর করোনায় মৃত্যু হয়েছে। বর্তমানে রাজ্যে ১ হাজার ৯৩৯ জনের চিকিৎসা চলছে এবং প্রায় ১ লক্ষ ৬৮ হাজার মানুষ কোয়ারেন্টাইনে রয়েছেন।
    
    • তামিলনাডু : কেন্দ্রশাসিত পন্ডিচেরীর প্রাক্তন এক পুলিশ কর্মীর কোভিড-১৯ এ মৃত্যু হয়েছে। কেন্দ্রশাসিত এই অঞ্চলে আক্রান্তের সংখ্যা বেড়ে হয়েছে ৩৮৫ এবং মৃত্যু হয়েছে ১১ জনের। এদিকে, তামিলনাডুতে মৃতের সংখ্যা ১ হাজার ছাড়িয়ে। রাজ্যে আক্রান্তের সংখ্যা ৭৮ হাজার ৩৩৫।
    
    • কর্ণাটক : রাজ্যের চিকিৎসা শিক্ষা মন্ত্রী জানিয়েছেন, সোমবার সন্ধ্যা নাগাদ ১০ হাজার শয্যাবিশিষ্ট নতুন একটি চিকিৎসা পরিষেবা কেন্দ্র গড়ে তোলার কাজ শেষ হবে। বেসরকারি হাসপাতালগুলিকে ৫০ শতাংশ শয্যা কোভিড-১৯ চিকিৎসার জন্য সুনির্দিষ্ট করার নির্দেশ দেওয়া হয়েছে। রাজ্যে আক্রান্তের সংখ্যা বৃদ্ধি পাওয়ার দরুণ ৫ই জুলাই থেকে প্রত্যেক রবিবার সম্পূর্ণ লকডাউনের কথা ঘোষণা করা হয়েছে। এদিকে রাজ্যে আক্রান্তের সংখ্যা বেড়ে হয়েছে ১১ হাজার ৯২৩। মৃত্যু হয়েছে ১৯১ জনের।
    
    • অন্ধ্রপ্রদেশ : রাজ্যের উপ-মুখ্যমন্ত্রীর ২ জন নিরাপত্তা কর্মী কোভিড-১৯ এ আক্রান্ত হয়েছেন। এদিকে রাজ্যে করোনায় আক্রান্তের সংখা ১৩ হাজার ছাড়িয়েছে। গত ২৪ ঘন্টায় আরও ১২ জনের মৃত্যু হয়েছে। এর ফলে, রাজ্যে মোট ১৬৯ জনের মৃত্যুর খবর মিলেছে।
    
    • তেলেঙ্গানা : একটি বেসরকারি পরীক্ষাগারের কোভিড-১৯ নমুনা পরীক্ষায় অসঙ্গতির বিষয়ে দৃঢ় পদক্ষেপ গ্রহণ করে রাজ্যের স্বাস্থ্য মন্ত্রী একাধিক পরীক্ষাগারের নমুনা পরীক্ষার ব্যাপারে নতুন নীতি-নির্দেশিকা জারি করেছেন। এদিকে, রাজ্যে গতকাল পর্যন্ত আক্রান্তের সংখ্যা ১৩ হাজার ৪৩৬। মৃত্যু হয়েছে ২৪৩ জনের।
    
    • মহারাষ্ট্র : রাজ্যে করোনায় আক্রান্তের সংখ্যা বেড়ে হয়েছে ১ লক্ষ ৫৯ হাজার ১৩৩। নিশ্চিতভাবে করোনায় আক্রান্তের সংখ্যা ৬৭ হাজার ৬০০। এখনও পর্যন্ত মৃত্যু হয়েছে ৭ হাজার ২৭৩ জনের।
    
    • গুজরাট : রাজ্যে করোনায় আক্রান্তের সংখ্যা বেড়ে হয়েছে ৩০ হাজার ৭৩৩। এখনও পর্যন্ত মৃত্যু হয়েছে ১ হাজার ৭৯০ জনের। এদিকে, আমেদাবাদ পুর নিগম শহরের একটি হাসপাতালের বিরুদ্ধে গাফিলতির দায়ে ৭৭ লক্ষ টাকা জরিমানা ধার্য করেছে।
    
    • রাজস্থান : রাজ্যে করোনায় আক্রান্তের সংখ্যা বেড়ে হয়েছে ১৭ হাজার ১১৯। নিশ্চিতভাবে করোনায় আক্রান্তের সংখ্যা ৩ হাজার ২৯৭। রাজ্যে সুস্থতার হার বেড়ে হয়েছে ৭৮ শতাংশ, যা দেশের মধ্যে সর্বোচ্চ।
    
    • মধ্যপ্রদেশ : রাজ্যে আরও ২০৩ জনের সংক্রমণের খবর মিলেছে। এর ফলে, করোনায় আক্রান্তের সংখ্যা বেড়ে হয়েছে ১২ হাজার ৯৬৫। এখনও পর্যন্ত মৃত্যু হয়েছে ৫৫০ জনের।
    
    • ছত্তিশগড় : রাজ্যে নতুন করে ৪৪ জনের সংক্রমণের খবর মেলায় আক্রান্তের সংখ্যা বেড়ে হয়েছে ৩ হাজার ২৬। নিশ্চিতভাবে করোনায় আক্রান্তের সংখ্যা ৬৯৬।
    
    • গোয়া : রাজ্যে আরও ৮৯ জনের সংক্রমণের খবর মেলায় আক্রান্তের সংখ্যা বেড়ে হয়েছে ১ হাজার ১২৮। নিশ্চিতভাবে করোনায় আক্রান্তের সংখ্যা ৭০৬।
    
    • আসাম : কেন্দ্রীয় স্বরাষ্ট্র মন্ত্রী আজ রাজ্যের মুখ্যমন্ত্রী ও স্বাস্থ্য মন্ত্রীর সঙ্গে ফোনে কথা বলে ব্রহ্মপুত্র নদে বন্যা পরিস্থিতির ফলে সৃষ্ট উদ্বেগজনক অবস্থা নিয়ে কথা বলেছেন এবং পরিস্থিতি মোকাবিলায় রাজ্যকে সম্ভাব্য সবরকম সহায়তার আশ্বাস দিয়েছেন।
    
    • মণিপুর : রাজ্যের তামেঙলং জেলা হাসপাতালে ট্রুন্যাট নমুনা পরীক্ষা যন্ত্র বসানো হয়েছে। এই জেলাতেই করোনার সবচেয়ে বেশি প্রভাব পড়েছে। এদিকে রাজ্যের সামাজিক কল্যাণ মন্ত্রী কোভিড-১৯ সংক্রমণ প্রতিরোধ নিয়ে প্রাতিষ্ঠানিক কোয়ারেন্টাইন কেন্দ্রগুলির কর্তৃপক্ষের সঙ্গে পর্যালোচনা বৈঠক করেছেন।
    
    • মিজোরাম : কোভিড-১৯ এর বিরুদ্ধে সুরক্ষামূলক ব্যবস্থার অঙ্গ হিসাবে আসাম রাইফেলস্ – এর জওয়ানরা সামাজিক দূরত্ব বিধি বজায় রাখতে ছাতা ব্যবহারের পরামর্শ দিয়েছেন। এজন্য আর্থিক দিক থেকে দুর্বল দিব্যাঙ্গ ও প্রবীণ নাগরিকদের ছাতা বিলি করা হয়েছে।
    
    
    • নাগাল্যান্ড : রাজ্যে আরও ২৫ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৪১২। নিশ্চিতভাবে করোনায় আক্রান্তের সংখ্যা ২৪৮। সুস্থ হয়েছেন ১৬৪ জন।


    CG/BD/SB

    
    
    (Release ID: 1635054) Visitor Counter : 15
    
    
      Read this release in: English , Hindi , Marathi , Assamese , Manipuri , Punjabi , Gujarati , Telugu , Kannada , Malayalam