      বিজ্ঞানওপ্রযুক্তিমন্ত্রক

      কোভিড-১৯ সমস্যা মোকাবিলায় ন্যাশনাল ইনোভেশন ফাউন্ডেশন (এনআইএফ)-এর প্রতিযোগিতায় জনসাধারণের তৈরী অভিনব জীবাণুনাশক এবং স্যানিটাইজেশন সলিউশন নির্বাচিত হয়েছে
      Posted On: 02 JUN 2020 10:55AM by PIB Kolkata


    নয়াদিল্লি, ২ জুন, ২০২০


    

    ন্যাশনাল ইনোভেশন ফাউন্ডেশন (এনআইএফ) কেন্দ্রীয় বিজ্ঞান ও প্রযুক্তি মন্ত্রকের অন্তর্গত একটিস্বশাসিত সংস্থা। সম্প্রতি সাধারণ মানুষের তৈরী অভিনব জীবাণুনাশক এবং স্যানিটাইজেশন সলিউশনকে সংস্থাটি স্বীকৃতি দিয়েছে কারণ, এনআইএফ-এর কোভিড-১৯ সমস্যা মোকাবিলা প্রতিযোগিতায় এই অভিনব জীবাণুনাশক এবং স্যানিটাইজেশন সলিউশন যথেষ্ট সাড়া ফেলে দিয়েছে।
    
    যে দুটি ক্ষেত্র স্বীকৃতি লাভ করেছে সেগুলি হল – যানবাহন জীবাণুনাশক চেম্বার এবং অন্যটি পায়ের দ্বারা পরিচালিত উচ্চতা সামঞ্জস্যযোগ্য হ্যান্ডস ফ্রি স্যানিটাইজার ডিসপেন্সার স্ট্যান্ড। এই যানবাহন জীবাণুনাশক চেম্বারটি স্বয়ংক্রিয়ভাবে পরিচালিত হয়ে থাকে। এখানে কোনরকম পরিশ্রম ছাড়াই এবং খুব অল্প সময়ে গাড়ি জীবাণুমুক্ত করা যায়। এই চেম্বারটিতে জীবাণুনাশক তরল স্প্রে থাকে। এটি সহজেই যে কোন রাজ্যের সীমা বা চেকপোস্টে স্থাপন করা যেতে পারে যাতে যে কোন যানবাহন প্রবেশ বা প্রস্থানের সময় সহজেই জীবাণুমুক্ত করা যায়। এই ধরনের যানবাহন জীবাণুনাশক চেম্বারটি ইতিমধ্যেই সিকিমের দুটি চেকপোস্টে লাগানো হয়েছে। একটি স্থাপন করা হয়েছে পূর্ব সিকিমের রংপো চেকপোস্টে এবং অন্যটি স্থাপন করা হয়েছে দক্ষিণ সিকিমের মেলি চেকপোস্টে।
    
    পায়ের দ্বারা পরিচালিত উচ্চতা সামঞ্জস্যযোগ্য হ্যান্ডস ফ্রি স্যানিটাইজার ডিসপেন্সার স্ট্যান্ডটি যে কোন বাণিজ্যিক শিল্প প্রতিষ্ঠান, শপিং মল, বিমানবন্দর, থিয়েটার, কারখানা, শিক্ষা প্রতিষ্ঠান, বাস ডিপো, রেল স্টেশন, হোটেল, রেস্তোরাঁয় স্বাস্থ্যসম্মত উপায়ে ব্যবহার করা যেতে পারে। এই স্ট্যান্ডের মাথার দিকে স্যানিটাইজারের বোতল লাগানো থাকে।স্ট্যান্ডের প্যাডেলে পা দিয়ে চাপ দিলে স্যানিটাইজারের তরল স্প্রে বেরিয়ে আসবে। ব্যবহারকারীর উচ্চতা অনুযায়ী স্ট্যান্ডের উচ্চতা ছোট বড়ো করা যায়। মুম্বাইয়ের ভিসকো রিহ্যাবিলিটেশন এইডস প্রাইভেট লিমিটেড এই ধরনের স্ট্যান্ডের বাণিজ্যিকীকরণের দায়িত্ব নিয়েছে।
    
    কেন্দ্রীয় বিজ্ঞান ও প্রযুক্তি বিভাগের সচিব আশুতোষ শর্মা বলেছেন, এনআইএফ সবসময়ে স্বল্প খরচে উদ্ভাবনীমূলক চিন্তাভাবনায় উৎসাহ দিয়ে থাকে। তারই অঙ্গ হিসেবে এই জীবাণুনাশক এবং স্যানিটাইজেশন সলিউশন তৈরি করা হয়েছে।


    

    
    CG/SS/DM

    
    
    (Release ID: 1628912) Visitor Counter : 10
    
    
      Read this release in: English , Urdu , Hindi , Marathi , Assamese , Punjabi , Tamil , Telugu