      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 22 JUN 2020 6:33PM by PIB Kolkata


    নয়াদিল্লি, ২২ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; বিশ্বে প্রতি লক্ষ জনসংখ্যার তুলনায় ভারতে আক্রান্তের সংখ্যা সবচেয়ে কম; সুস্থতা ও আক্রান্তের সংখ্যার মধ্যে ফারাক ক্রমশ বৃদ্ধি পাবে


    বিশ্ব স্বাস্থ্য সংস্থার গতকাল প্রকাশিত প্রতিবেদন অনুযায়ী, জনঘনত্বের সংখ্যা তুলনামূলক বেশি হওয়া সত্ত্বেও প্রতি লক্ষ জনসংখ্যায় ভারতে করোনা আক্রান্তের সংখ্যা সবচেয়ে কম। ভারতে প্রতি লক্ষে আক্রান্তের সংখ্যা ৩০.০৪। অন্যদিকে, বিশ্ব জনসংখ্যার নিরিখে প্রতি লক্ষে আক্রান্তের হার ভারতের তুলনায় ৩ গুণেরও বেশি অর্থাৎ, ১১৪.৬৭। মার্কিন যুক্তরাষ্ট্রে প্রতি লক্ষ জনসংখ্যায় আক্রান্তের হার ৬৭১.২৪, জার্মানিতে ৫৮৩.৮৮, স্পেনে ৫২৬.২২ এবং ব্রাজিলে ৪৮৯.৪২। ভারতে প্রতি লক্ষ জনসংখ্যায় আক্রান্তের হার কম হওয়ার কারণ রাজ্য ও কেন্দ্রশাসিত অঞ্চলগুলির সহায়তায় কেন্দ্রীয় সরকারের পর্যায়ক্রমিক, সুপরিকল্পিত এবং সময়োপযোগী পদক্ষেপ গ্রহণ।


    দেশে এখনও পর্যন্ত সুস্থ হয়েছেন ২ লক্ষ ৩৭ হাজার ১৯৫ জন। গত ২৪ ঘন্টায় সুস্থ হয়েছেন ৯ হাজার ৪৪০। সুস্থতার হার বেড়ে হয়েছে ৫৫.৭৭ শতাংশ। বর্তমানে ১ লক্ষ ৭৪ হাজার ৩৮৭ জন আক্রান্ত রোগী চিকিৎসাধীন রয়েছেন। সুস্থ হওয়া ব্যক্তির সংখ্যা আক্রান্তের সংখ্যার তুলনায় আজ ৬২ হাজার ৮০৮ ছাড়িয়ে গেছে। এ থেকেই প্রমাণিত হয় দেশে সুস্থতা ও আক্রান্তের মধ্যে ফারাক ক্রমশ বাড়ছে।


    বিস্তারিত বিবরণের জন্য https://pib.gov.in/PressReleasePage.aspx?PRID=1633287 – এই লিঙ্কে ক্লিক করুন।


    দিল্লিতে কোভিড-১৯ সংক্রমণ প্রতিরোধে ডঃ ভি কে পল কমিটির প্রতিবেদন জমা পড়ার প্রেক্ষিতে উচ্চস্তরীয় বৈঠকে পৌরহিত্য করলেন কেন্দ্রীয় স্বরাষ্ট্র মন্ত্রী


    দিল্লিতে কোভিড-১৯ সংক্রমণ মোকাবিলায় কৌশলগত পদক্ষেপ গ্রহণের প্রস্তাব প্রণয়নে গত ১৪ই জুন কেন্দ্রীয় স্বরাষ্ট্র মন্ত্রী শ্রী অমিত শাহের নির্দেশে ডঃ ভি কে পলের পৌরহিত্যে একটি কমিটি গঠন করা হয়। এই কমিটি তাদের প্রতিবেদন স্বরাষ্ট্র মন্ত্রীর হাতে তুলে দিয়েছে। এই প্রেক্ষিতে স্বরাষ্ট্র মন্ত্রী এক উচ্চ পর্যায়ের বৈঠক করেন। দিল্লিতে সংক্রমণ প্রতিরোধে ডঃ পলের নেতৃত্বে গঠিত কমিটি একাধিক প্রস্তাব দিয়েছে। এর মধ্যে উল্লেখযোগ্য কয়েকটি হ’ল – সংক্রমিত এলাকার সীমানা পুনর্নির্ধারণ; সংক্রমিত এলাকাগুলিতে তীক্ষ্ণ নজরদারি ও নিয়ন্ত্রণমূলক ব্যবস্থা গ্রহণ; আক্রান্তদের সংস্পর্শে আসা ব্যক্তিদের খুঁজে বের করে কোয়ারেন্টাইনে পাঠানো; আরোগ্য সেতু অ্যাপের সাহায্য নেওয়া; সংক্রমিত এলাকাগুলির বাইরে প্রতিটি বাড়িতে নজরদারি চালানো প্রভৃতি রয়েছে। আরও প্রস্তাব দেওয়া হয়েছে, কোভিড কেয়ার সেন্টারগুলির কাজকর্ম স্বাভাবিক রাখতে স্বেচ্ছাসেবী সংগঠন/অসরকারি প্রতিষ্ঠানগুলির সাহায্য নেওয়া যেতে পারে। এদিকে, দিল্লিতে এ মাসের আগামী ২৭ তারিখ থেকে ১০ই জুলাই পর্যন্ত রক্তের নমুনা সংগ্রহের জন্য সমীক্ষার কাজ শুরু হবে। স্থির হয়েছে, ২০ হাজার ব্যক্তির নমুনা পরীক্ষা করা হবে।


    বিস্তারিত বিবরণের জন্য https://pib.gov.in/PressReleasePage.aspx?PRID=1633260 – এই লিঙ্কে ক্লিক করুন।


    ভারতের অন্যতম বৃহৎ প্রথম ভার্চ্যুয়াল ‘হেলথ কেয়ার ও হাইজিন প্রদর্শনী ২০২০’ উদ্বোধন করলেন শ্রী মান্ডভিয়া


    কেন্দ্রীয় রসায়ন ও সার প্রতিমন্ত্রী শ্রী মনসুখ মান্ডভিয়া আজ ভারতের অন্যতম বৃহৎ এবং স্বাস্থ্য পরিষেবা ও স্বাস্থ্যবিধি সংক্রান্ত প্রথম প্রদর্শনী ২০২০ উদ্বোধন করেছেন। বণিকসভা ফিকি এই কর্মশিবিরের আয়োজক। ভারতে এটি প্রথম এ ধরনের অন্যতম বৃহৎ ভার্চ্যুয়াল প্রদর্শনী, যা এক নতুন দিশার সূচনা করতে চলেছে। এ ধরনের উদ্যোগ এখানে ব্যবসায়িক কাজকর্ম অনলাইনে পরিচালিত হবে। তাই, ডিজিটাল ইন্ডিয়া কর্মসূচি এ ধরনের উদ্যোগকে সফল করে তুলতে সুদূরপ্রসারী ভূমিকা নিতে পারে।এই উপলক্ষে শ্রী মান্ডভিয়া বলেন, আত্মনির্ভর ভারত গঠনের জন্য এক অনুকূল পরিবেশ গড়ে তোলার চেষ্টা হচ্ছে, যা বিভিন্ন ক্ষেত্রের দেশীয় উৎপাদনের প্রসারে সহায়ক হবে। ২০১৪ সাল থেকে বর্তমান কেন্দ্রীয় সরকার যে সমস্ত উদ্যোগ গ্রহণ করেছে, সেকথাও তিনি উল্লেখ করেন। প্রতিটি বাড়িতে শৌচাগারের সুবিধার প্রসঙ্গ উল্লেখ করে শ্রী মান্ডভিয়া বলেন, আয়ুষ্মান ভারত কর্মসূচির আওতায় ১০ কোটি পরিবারকে স্বাস্থ্য বিমার সুবিধা দেওয়া হচ্ছে। স্বচ্ছ ভারত অভিযান গ্রহণ করা হয়েছে। মাত্র ১ টাকার বিনিময়ে মহিলাদের সুবিধা স্যানিটারি ন্যাপকিন সরবরাহ করা হচ্ছে।


    বিস্তারিত বিবরণের জন্য https://pib.gov.in/PressReleasePage.aspx?PRID=1633323 – এই লিঙ্কে ক্লিক করুন।


    খাদ্য প্রক্রিয়াকরণ ক্ষেত্রে নতুন সুযোগ-সুবিধা সৃষ্টি হচ্ছে : হরসীমরত কউর বাদল


    কেন্দ্রীয় খাদ্য প্রক্রিয়াকরণ শিল্প মন্ত্রী শ্রীমতী হরসীমরত কউর বাদল আজ ভারত সরকারের জাতীয় বিনিয়োগ প্রসার ও সুবিধা প্রদান সংস্থার পক্ষ থেকে ইনভেস্ট ইন্ডিয়া’র মাধ্যমে এক্সক্লুসিভ ইনভেস্টমেন্ট ফোরামের ফুড প্রসেসিং এডিশনের সূচনা করেছেন। এই উপলক্ষে শ্রীমতী বাদল বলেন, কোভিড মহামারীর দরুণ খাদ্য প্রক্রিয়াকরণ ক্ষেত্রে অভিনব চ্যালেঞ্জ দেখা দিয়েছে। এই শিল্প ক্ষেত্র বর্তমানে যে সমস্ত সমস্যার সম্মুখীন হচ্ছে, তার মধ্যে বিশ্ব বাণিজ্য সংক্রান্ত সমস্যাগুলিও রয়েছে। এর ফলে, দেশীয় চাহিদাও হ্রাস পেয়েছে। তিনি আরও বলেন, শিল্প ক্ষেত্রের সামনে উপস্থিত চ্যালেঞ্জগুলি নতুন সুযোগ-সুবিধার পথ খুলে দিচ্ছে। তাই, এগুলির পূর্ণ সদ্ব্যবহার প্রয়োজন।


    বিস্তারিত বিবরণের জন্য https://pib.gov.in/PressReleasePage.aspx?PRID=1633367 – এই লিঙ্কে ক্লিক করুন।


    কর্মচারী ভবিষ্যনিধি তহবিল সংগঠন বিগত দুটি অর্থবর্ষে ১ কোটি ৩৯ লক্ষ গ্রাহককে অন্তর্ভুক্ত করেছে


    কর্মচারী ভবিষ্যনিধি তহবিল সংগঠন (ইপিএফও)-এর পে-রোল বা বেতনভুক্ত কর্মী সংক্রান্ত যে তথ্য প্রকাশিত হয়েছে, তাতে ইপিএফও-র গ্রাহক-ভিত্তিতে বৃদ্ধির প্রবণতা লক্ষ্য করা গেছে। সদ্য প্রকাশিত এই পে-রোল তথ্যে ২০১৮-১৯ এবং ২০১৯-২০-র বার্ষিক পরিসংখ্যানগুলিকে একত্রিত করা হয়েছে। পরিসংখ্যান অনুযায়ী, ইপিএফও-র গ্রাহক-ভিত্তিক ২০১৮-১৯ এর ৬১ লক্ষ ১২ হাজার থেকে ২৮ শতাংশ বেড়ে ২০১৯-২০’তে ৭৮ লক্ষ ৫৮ হাজার হয়েছে। প্রকাশিত তথ্যে দেখা গেছে আলোচ্য মাসগুলিতে নতুন সদস্য হিসাবে যাঁরা যোগদান করেছেন, তাঁদের ভবিষ্যনিধি কন্ট্রিবিউশন বা অংশ জমা হয়েছে।


    বিস্তারিত বিবরণের জন্য https://pib.gov.in/PressReleasePage.aspx?PRID=1633325 – এই লিঙ্কে ক্লিক করুন।


    উন্নয়নে আগ্রহী জেলাগুলিতে স্বাস্থ্য পরিষেবা ব্যবস্থার পর্যালোচনায় ডঃ জিতেন্দ্র সিং


    কেন্দ্রীয় মন্ত্রী ডঃ জিতেন্দ্র সিং গতকাল উত্তর-পূর্বের রাজ্যগুলির ওপর বিশেষ গুরুত্ব দিয়ে উন্নয়নে আগ্রহী জেলাগুলির স্বাস্থ্য পরিষেবা ব্যবস্থার পর্যালোচনা করেন। তিনি আরও জানান, কোভিড মহামারীর প্রেক্ষিতে উত্তর-পূর্বাঞ্চল উন্নয়ন বিষয়ক মন্ত্রক এই অঞ্চলের ৮টি রাজ্যের জন্য স্বাস্থ্য পরিষেবা ব্যবস্থার মানোন্নয়নে ১৯০ কোটি টাকা মঞ্জুর করেছে। এই অর্থ সংক্রামক রোগ-ব্যাধিগুলির প্রতিরোধ ও মোকাবিলায় প্রয়োজনীয় পরিকাঠামো গড়ে তোলার কাজে খরচ করা হবে। উত্তর-পূর্বের ১৪টি উন্নয়নে আগ্রহী জেলার স্বাস্থ্য আধিকারিক তথা সংশ্লিষ্ট রাজ্যগুলির স্বাস্থ্য সচিব ও ডেপুটি কমিশনারদের সঙ্গে এক ভার্চ্যুয়াল বৈঠকে ডঃ সিং বলেন, উত্তর-পূর্ব বিশেষ পরিকাঠামো উন্নয়ন কর্মসূচি থেকে স্বাস্থ্য পরিকাঠামো সংক্রান্ত কর্মসূচিগুলি দ্রুত রূপায়ণের জন্য ৫০০ কোটি টাকার সংস্থান করা হবে।


    বিস্তারিত বিবরণের জন্য https://pib.gov.in/PressReleasePage.aspx?PRID=1633215 – এই লিঙ্কে ক্লিক করুন।


    অপারেশন সমুদ্র সেতু – নৌ-বাহিনীর জাহাজ ঐরাবত ভারতীয় নাগরিকদের উদ্ধারে মালদ্বীপে পৌঁছেছে


    ভারতীয় নৌ-বাহিনীর জাহাজ ঐরাবত চলতি সমুদ্র সেতু অভিযানের অঙ্গ হিসাবে গতকাল মালদ্বীপের মালে বন্দরে নোঙর করেছে। বাহিনীর এই জাহাজে করে সেদেশ থেকে ১৯৮ জন ভারতীয়কে তামিলনাডুর তুতিকোরিন বন্দরে নিয়ে আসা হবে। সমুদ্র সেতু অভিযানের আওতায় বাহিনীর পক্ষ থেকে এটি পঞ্চম জাহাজ, যেটি মালে থেকে ভারতীয়দের উদ্ধারের কাজে লাগানো হয়েছে।


    বিস্তারিত বিবরণের জন্য https://pib.gov.in/PressReleasePage.aspx?PRID=1633284 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


      * পাঞ্জাব : রাজ্য সরকার বেসরকারি হাসপাতালগুলিতে কোভিড আক্রান্ত রোগীদের চিকিৎসার খরচ শীঘ্রই স্থির করবে। যে হাসপাতালগুলি সরকারের এই নির্দেশ অমান্য করবে, তাদের পরিষেবা বন্ধ করে দেওয়া হবে। মুখ্যমন্ত্রী বলেছেন, বেসরকারি হাসপাতালগুলির পক্ষ থেকে এ ধরনের আচরণকে মানবতা বিরোধী এবং জাতীয়বাদ বিরোধী হিসাবে গণ্য করা হবে।


      * হরিয়ানা : ষষ্ঠ আন্তর্জাতিক যোগ দিবস উপলক্ষে আয়োজিত অনুষ্ঠানে রাজ্যের মুখ্যমন্ত্রী বলেছেন, প্রতি বছর প্রচলিত নিয়মেই যোগ দিবস অনুষ্ঠান আয়োজন করা হলেও এ বছর কোভিড-১৯ এর দরুণ সাধারণ মানুষকে বাড়িতে থেকেই যোগচর্চা করার পরামর্শ দেওয়া হয়। তিনি বলেন, নিয়মিত যোগাভ্যাস মানসিক প্রশান্তি নিয়ে আসে, জীবনে ইতিবাচক পরিবর্তন আনে এবং রোগ-প্রতিরোধ ক্ষমতা বাড়ায়।


      * মহারাষ্ট্র : রাজ্যে করোনায় আক্রান্তের সংখ্যা ১ লক্ষ ৩২ হাজার ৭৫। গত ২৪ ঘন্টায় ৩ হাজার ৮৭০ জন নতুন করে আক্রান্ত হয়েছেন। সুস্থ হয়েছেন ১ হাজার ৫৯১ জন। এর ফলে, সুস্থ হওয়া ব্যক্তির সংখ্যা দাঁড়িয়েছে ৬৫ হাজার ৭৭৪। আগামী ২-৩ সপ্তাহ একাধিক সংক্রমিত এলাকা, যেমন – অন্ধেরী, মালাড, বোরিভালি প্রভৃতি এলাকায় ৫০টি ভ্রাম্যমাণ চিকিৎসা যান রোগীদের প্রাথমিক পরীক্ষা-নিরীক্ষার কাজ করবে।


      * গুজরাট : রাজ্যে গতকাল কোভিড-১৯ এ আরও ৫৮০ জন আক্রান্ত হয়েছেন এবং ২৫ জনের মৃত্যু হয়েছে। এর ফলে, রাজ্যে আক্রান্তের সংখ্যা বেড়ে হয়েছে ২৭ হাজার ৩১৭। এখনও পর্যন্ত মৃত্যু হয়েছে ১ হাজার ৬৬৪ জনের।


      * রাজস্থান : রাজ্যে আজ আরও ৬৭ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ১৪ হাজার ৯৯৭। আজ পর্যন্ত সুস্থ হয়েছেন ১১ হাজার ৬৬১ জন এবং মৃত্যু হয়েছে ৩৪৯ জনের।


      * মধ্যপ্রদেশ : রাজ্যে আরও ১৭৯ জনের সংক্রমণের খবর মেলায় আক্রান্তের সংখ্যা দাঁড়িয়েছে ১১ হাজার ৯০৩। গতকাল পর্যন্ত ৯ হাজার ১৫ জন সুস্থ হয়েছেন এবং মৃত্যু হয়েছে ৫১৫ জনের।


      * ছত্তিশগড় : রাজ্যে গতকাল ১৩৯ জনের সংক্রমণের খবর মেলায় আক্রান্তের সংখ্যা বেড়ে হয়েছে ২ হাজার ২৭৩। নিশ্চিতভাবে করোনায় আক্রান্ত হয়েছেন ৮৪১ জন।


      * গোয়া : রাজ্যে করোনায় প্রথম মৃত্যুর খবর এসেছে উত্তর গোয়া থেকে। প্রয়াত ব্যক্তি ৮৫ বছর বয়সী। রাজ্যে আরও ৬৪ জনের সংক্রমণের খবর মেলায় আক্রান্তের সংখ্যা বেড়ে হয়েছে ৮১৮।


      * কেরল : রাজ্যের স্বাস্থ্য মন্ত্রী জানিয়েছেন, কোভিড-১৯ এখনও কম্যুনিটি সংক্রমণের পর্যায়ে পৌঁছয়নি। রাজ্যের সমবায় মন্ত্রী জানিয়েছেন, পঞ্চায়েত স্তরেও প্রাতিষ্ঠানিক কোয়ারেন্টাইন কেন্দ্র চালু করা হবে। এদিকে উপসারীয় দেশ ওমান থেকে আরও একজন কেরলবাসীর মৃত্যুর খবর মিলেছে। রাজ্যে নিশ্চিতভাবে করোনায় আক্রান্তের সংখ্যা ১ হাজার ৪৯০।


      * তামিলনাডু : কেন্দ্রশাসিত পন্ডিচেরীতে করোনায় আক্রান্তের সংখ্যা এখন ৩৮৩। তামিলনাডু’তে একদিনেই সর্বোচ্চ ২ হাজার ৫৩২ জনের সংক্রমণের খবর মিলেছে। গতকাল নতুন করে ঐ সংক্রমণের ঘটনার পাশাপাশি, আরও ৫৩ জনের মৃত্যু হয়েছে। রাজ্যে আক্রান্তের সংখ্যা ৫৯ হাজার ৩৭৭। নিশ্চিতভাবে করোনায় আক্রান্ত হয়েছেন ২৫ হাজার ৮৬৩ জন। মৃত্যু হয়েছে ৭৫৭ জনের।


      * কর্ণাটক : এক জরুরি বৈঠকে মুখ্যমন্ত্রী জানিয়েছেন, যে সমস্ত এলাকাগুলি থেকে অধিক সংখ্যায় মানুষ করোনায় আক্রান্ত হচ্ছেন, সেখানে লকডাউন আরও কঠোর করা হবে। কোয়ারেন্টাইন বিধি ভঙ্গকারীদের বিরুদ্ধে প্রয়োজনে এফআইআর করা হবে। এদিকে, ব্যাঙ্গালোরের পুলিশ কমিশনার জানিয়েছেন, ৫৫ বছরের বেশি বয়সী পুলিশ কর্মীদের ডিউটি থেকে অব্যাহতি দেওয়া হচ্ছে। রাজ্যে করোনায় আক্রান্তের সংখ্যা দাঁড়িয়েছে ৯ হাজার ১৫০। নিশ্চিতভাবে করোনায় আক্রান্ত হয়েছেন ৩ হাজার ৩৯১ জন। মৃত্যু হয়েছে ১৩৭ জনের।


      * অন্ধ্রপ্রদেশ : রাজ্যে গতকাল আরও ৪৩৯ জনের সংক্রমণের এবং ৫ জনের মৃত্যুর খবর মিলেছে। এর ফলে, করোনায় আক্রান্তের সংখ্যা বেড়ে হয়েছে ৭ হাজার ৫৯। নিশ্চিতভাবে করোনায় আক্রান্তের সংখ্যা প্রায় ৩ হাজার ৬০০ জন। এখনও পর্যন্ত মৃত্যু হয়েছে ১০৬ জনের।


      * তেলেঙ্গানা : হায়দরাবাদে এখনও পর্যন্ত রেকর্ড সংখ্যায় করোনায় আক্রান্তের খবর মিলেছে। এই শহরেই আক্রান্তের সংখ্যা ৭ হাজার ৮০২ জন। নিশ্চিতভাবে করোনায় আক্রান্ত হয়েছেন ৩ হাজার ৮৬১ জন এবং সুস্থ হয়েছেন ৩ হাজার ৭৩১ জন। রাজ্য সরকার কোভিড আক্রান্তের সংখ্যা ক্রমশ বৃদ্ধি পাওয়ায় প্রত্যেক জেলায় দৈনিক ৫০টি করে নমুনা পরীক্ষার নির্দেশ দিয়েছে।


      * মেঘালয় : রাজ্যে কোভিড-১৯ মহামারীর জন্য প্রায় ২ মাস বন্ধ থাকার পর রেস্তোরাঁ, ক্যাফে, সেলুন ও বিউটি পার্লারগুলি খুলেছে।


      * মণিপুর : রাজ্যের তামিঙলং জেলা কোভিড-১৯ এ সবচেয়ে বেশি প্রভাবিত হয়েছে। এই জেলায় নিশ্চিতভাবে করোনায় আক্রান্তের সংখ্যা ১০১। রাজ্য সীমান্তগুলিতে প্রথম পর্যায়ের লকডাউন থেকে এখনও পর্যন্ত ২ লক্ষ ৭৬ হাজার ব্যক্তির স্বাস্থ্য পরীক্ষা হয়েছে।


      * মিজোরাম : রাজ্যে ভূমিকম্পের প্রেক্ষিতে কেন্দ্র সবরকম সহায়তাদানের আশ্বাস দিয়েছে। প্রধানমন্ত্রী শ্রী নরেন্দ্র মোদী, স্বরাষ্ট্র মন্ত্রী শ্রী অমিত শাহ এবং উত্তর-পূর্বাঞ্চল উন্নয়ন মন্ত্রী ডঃ জিতেন্দ্র সিং আজ টেলিফোনে মুখ্যমন্ত্রী জোরাম থাঙ্গার সঙ্গে কথা বলেছেন।


      * নাগাল্যান্ড : অত্যাবশ্যক পরিষেবার সঙ্গে যুক্ত নয়, এমন যানবাহনগুলির চলাচল নিয়ন্ত্রণে রাজধানী কোহিমা’তে জোড়-বিজোড় নম্বর অনুযায়ী গাড়ি চালানোর বিষয়টি কার্যকর হয়েছে। অবশ্য, অত্যাবশ্যক পরিষেবার সঙ্গে যুক্ত যানবাহনগুলিকে জোড়-বিজোড় নম্বর বিধি থেকে ছাড় দেওয়া হয়েছে।


    CG/BD/SB

    
    
    (Release ID: 1633461) Visitor Counter : 12
    
    
      Read this release in: Punjabi , English , Hindi , Marathi , Assamese , Manipuri , Gujarati , Tamil , Telugu , Kannada , Malayalam
    
    
    

*