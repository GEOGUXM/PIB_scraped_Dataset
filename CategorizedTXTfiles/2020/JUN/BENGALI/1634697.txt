      গ্রামোন্নয়নমন্ত্রক

      কেন্দ্রীয় গ্রামোন্নয়ন ও পঞ্চায়েতীরাজ মন্ত্রী শ্রী নরেন্দ্র সিং তোমর, গরীব কল্যাণ রোজগার অভিযান ওয়েব পোর্টালের সূচনা করেছেন
      Posted On: 26 JUN 2020 5:59PM by PIB Kolkata


    নতুন দিল্লি, ২৬শে জুন, ২০২০


    

    
    কেন্দ্রীয় গ্রামোন্নয়ন, পঞ্চায়েতীরাজ, কৃষি ও কৃষক কল্যাণ মন্ত্রী শ্রী নরেন্দ্র সিং তোমর আজ নতুন দিল্লি থেকে ভিডিও কনফারেন্সিং౼এর মাধ্যমে গরীব কল্যাণ রোজগার অভিযান ওয়েব পোর্টালের সূচনা করেন। প্রধানমন্ত্রী শ্রী নরেন্দ্র মোদী, আগামী ৪ মাসে ফিরে আসা পরিযায়ী শ্রমিকরা তাঁদের এলাকাতেই যাতে কর্মসংস্থানের সুযোগ পান সেই উদ্দেশ্যে কেন্দ্রের গরীব কল্যাণ রোজগার অভিযান প্রকল্পটির গত ২০ জুন উদ্বোধন করেন। প্রচুর কর্মসংস্থান সৃষ্টি এবং গ্রামীণ এলাকার পরিকাঠামো গড়ে তোলাই এই প্রকল্পের মুখ্য উদ্দেশ্য। কোভিড – ১৯ মহামারীর কারণেই উদ্ভূত পরিস্থিতিতে এই সব শ্রমিকরা নিজ নিজ এলাকায় ফিরে আসতে বাধ্য হন। এই অনুষ্ঠানে গ্রামোন্নয়ন দপ্তরের প্রতিমন্ত্রী সাধ্বী নিরঞ্জন জ্যোতি, গ্রামোন্নয়ন দপ্তরের সচিব শ্রী নগেন্দ্র নাথ সিনহা সহ এই প্রকল্পের সঙ্গে যুক্ত ১১৬জন নোডাল অফিসার সহ কেন্দ্র ও রাজ্যের পদস্থ আধিকারিকরা উপস্থিত ছিলেন।


    
    
    এই পোর্টালের সূচনা করে শ্রী তোমর সন্তোষ প্রকাশ করেছেন। তিনি বলেন, এখান থেকে জেলা ভিত্তিক বিভিন্ন প্রকল্পের বিষয়ে তথ্য পাওয়া যাবে, যার মাধ্যমে এই প্রকল্পের আওতায় কোন কোন কাজ শেষ হয়েছে, সে বিষয়ে ধারণা পাওয়া যাবে। যে সব জেলায় ২৫,০০০ এর বেশি পরিযায়ী শ্রমিক ফিরে এসেছেন, এরকম ৬টি রাজ্যের ১১৬টি জেলায় ৫০,০০০ কোটি টাকার এই প্রকল্পটি চালু করা হয়েছে। কোভিড – ১৯ মহামারির ফলে সৃষ্ট পরিস্থিতি মোকাবিলা করতে কেন্দ্র, রাজ্যগুলির সঙ্গে একযোগে কাজ করবে। প্রধানমন্ত্রী শ্রী নরেন্দ্র মোদীর দূরদর্শীতার জন্য লকডাউনের সময়ও কৃষি, ক্ষুদ্রশিল্প এবং সরকারের বিভিন্ন উন্নয়নমুখী ও কল্যাণ প্রকল্পগুলি চলেছে।


    
    শ্রী তোমর বলেন, এমজিএনআরইজিএ-য় বর্তমান অর্থবছরে ১,০১,৫০০ কোটি টাকা বরাদ্দ করা হয়েছে। অদক্ষ শ্রমিকদের কর্মসংস্থান সৃষ্টির জন্য এটি সবথেকে বড় উদ্যোগ। লকডাউনের ফলে লক্ষ লক্ষ দক্ষ শ্রমিক, তাঁদের নিজ নিজ এলাকায় ফিরে এসেছেন, এদের কর্মসংস্থানের সুযোগ করে দিতেই প্রধানমন্ত্রীর উদ্যোগে এই প্রকল্পটি চালু হয়েছে। কেন্দ্রের ১২টি মন্ত্রক, আগামী ১২৫ দিনে নির্ধারিত জেলাগুলিতে ২৫ রকমের কাজ করবে। এর ফলে বিভিন্ন প্রকল্পে গতি আসবে।


    
    দপ্তরের সচিব শ্রী নগেন্দ্র নাথ সিনহা, বিভিন্ন মন্ত্রকের দায়িত্বের বিষয়ে বিস্তারিতভাবে জানিয়েছেন। রেল, সড়ক পরিবহণ ও মহাসড়ক, খনি, নতুন ও পুর্ননবীকরণযোগ্য জ্বালানী, পানীয় জল ও পয়ঃনিষ্কাষণ, পরিবেশ ও বন, পেট্রোলিয়াম ও প্রাকৃতিক গ্যাস, টেলিকম, কৃষি, পঞ্চায়েতীরাজ দপ্তর সহ সীমান্ত সড়ক সংস্থার আধিকারিকরা এই অনুষ্ঠানে উপস্থিত ছিলেন।


    

    
    CG/CB/SFS

    
    
    (Release ID: 1634697) Visitor Counter : 10
    
    
      Read this release in: English , Hindi , Manipuri , Punjabi , Odia , Tamil , Telugu