      ভূ-বিজ্ঞানমন্ত্রক

      দক্ষিণ-পশ্চিম মৌসুমি বায়ু বঙ্গোপসাগরের উত্তর এবং পশ্চিম-মধ্য ভাগের আরও কিছুটা অংশে অগ্রসর হয়েছে
      Posted On: 09 JUN 2020 9:27PM by PIB Kolkata


    নয়াদিল্লি, ৯ জুন, ২০২০


    

    জাতীয় আবহাওয়া পুর্বাভাস কেন্দ্র, নতুন দিল্লির আঞ্চলিক আবহাওয়া কেন্দ্র এবং ভারতের আবহাওয়া বিভাগের ঘুর্ণিঝড় সতকর্তা বিভাগ জানিয়েছে, দক্ষিণ-পশ্চিম মৌসুমি বায়ু বঙ্গোপসাগরের উত্তর এবং দক্ষিণ-মধ্য ভাগের আরও কিছুটা অংশে অগ্রসর হয়েছে।
    
    মধ্য আরব সাগর, গোয়া, মহারাষ্ট্র, কর্ণাটক, তামিলনাড়ু, তেলেঙ্গানার কিছু অংশ এবং উপকূলীয় অন্ধ্রপ্রদেশের কিছুটা অংশে দক্ষিণ-পশ্চিম মৌসুমি বায়ুর সঙ্গে বর্ষার অগ্রগতির জন্য অনুকূল পরিস্থিতির সৃষ্টি হয়েছে। আগামী ৪৮ ঘন্টার মধ্যে বঙ্গোপসাগারের মধ্য ও উত্তরের আরও কিছুটা অংশে এবং উত্তর-পূর্ব রাজ্যগুলি ও গাঙ্গেয় পশ্চিমবঙ্গের দিকে দক্ষিণ-পশ্চিম মৌসুমি এগিয়ে যাবে। বঙ্গোপসাগরের মধ্য ভাগ এবং সন্নিহিত অঞ্চলে একটি নিম্নচাপ তৈরি হয়েছে। আগামী ৪৮ ঘন্টায় এটি ক্রমশই পশ্চিম-উত্তর পশ্চিম দিকে অগ্রসর হবে। এর জেরে ওড়িশা, অন্ধ্রপ্রদেশের উত্তর উপকূল অঞ্চল ও তেলেঙ্গানায় ৯ই এবং ১০ই জুন ভারী বৃষ্টি হতে পারে। ১১ থেকে ১৩ই জুন মধ্য ভারতের বিভিন্ন রাজ্যে বৃষ্টির সম্ভাবনা রয়েছে। ভারী বৃষ্টির সঙ্গে বজ্রপাত এবং ঝোড়ো হাওয়া বইবার সম্ভাবনা রয়েছে।


    

    CG/SS/DM

    
    
    (Release ID: 1630643) Visitor Counter : 4
    
    
      Read this release in: English , Urdu , Manipuri , Tamil