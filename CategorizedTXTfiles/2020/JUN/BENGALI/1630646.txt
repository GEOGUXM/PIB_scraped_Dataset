      শিল্পওবাণিজ্যমন্ত্রক

      ভারতের গুণমান নিয়ন্ত্রণ পর্ষদের বিশ্ব অধিকার দিবস, ২০২০ উদযাপন
      Posted On: 10 JUN 2020 11:37AM by PIB Kolkata


    নয়াদিল্লি, ১০ জুন, ২০২০


    

    বাণিজ্য ও অর্থনীতিতে অধিকার স্বীকৃতির ভূমিকার কথা তুলে ধরার পাশাপাশি, প্রচারের জন্য প্রতি বছর ৯ই জুন ‘বিশ্ব অধিকার স্বীকৃতি দিবস’ বা ওয়ার্ল্ড অ্যাক্রিডেশন ডে উদযাপন করা হয়। ইন্টারন্যাশনাল অ্যাক্রিডেশন ফোরাম (আইএএফ) এবং ইন্টারন্যাশনাল ল্যাবরেটরি অ্যাক্রিডেশন কো-অপারেশন (আইএলএসি) এ বছর বিশ্ব অধিকার স্বীকৃতি দিবসের থিম হিসেবে বেছে নিয়েছে ‘অধিকার স্বীকৃতি : খাদ্য সুরক্ষার উন্নতি’।
    
    ভারতের গুণমান নিয়ন্ত্রণ পর্ষদ (কিউসিআই)-এর স্বীকৃত দুটি সংস্থা ন্যাশনাল অ্যাক্রিডেশন বোর্ড ফর সার্টিফিকেশন বডি (এনএবিসিবি) এবং ন্যাশনাল অ্যাক্রিডেশন বোর্ড ফর টেস্টিং অ্যান্ড ক্যালিব্রেশন ল্যাবরেটরি (এনএবিএল) যৌথভাবে একটি ওয়েব-ভিত্তিক সেমিনারের আয়োজন করেছিল। এতে সংশ্লিষ্ট সকল পক্ষের অংশীদাররা অংশগ্রহণ করেন।
    
    ফুড সেফটি অ্যান্ড স্ট্যান্ডার্ড অথরিটি অফ ইন্ডিয়া (এফএসএসএআই)-র চেয়ারম্যান শ্রীমতী রীতা তেওটিয়া অনুষ্ঠানের উদ্বোধনী ভাষণে জানান, এফএসএসএআই-এর সিদ্ধান্ত গ্রহণের বিশ্বাসযোগ্যতা এবং স্বীকৃতি প্রদানের ভূমিকা সর্বজন গ্রহণযোগ্যতা লাভ করেছে। এক্ষেত্রে এনএবিসিবি এবং এনএবিএল-এর ভূমিকাও উল্লেখযোগ্য। এই দুটি সংস্থা সরকারের সঙ্গে নিবিড় সম্পর্ক বজায় রেখে কাজ করে চলেছে। সময়মতো তথ্য সংগ্রহ ও খাদ্যের মান নির্ধারণের ক্ষেত্রে নির্ভরযোগ্য ভূমিকা পালন করে থাকে এই দুটি সংস্থাই। তিনি বলেন, এফএসএসএআই-এর সঙ্গে এনএবিসিবি এবং এনএবিএল একযোগে কাজ করে চলেছে। এছাড়াও, রাজ্য-ভিত্তিক খাদ্য পরীক্ষাগারগুলির স্বীকৃতি, স্বীকৃত পরীক্ষাগুলির দক্ষতা নির্ণয়, খাদ্যের গুণমাণ নির্ণয়ের জন্য র‍্যাপিড টেস্ট কিটের উন্নতিসাধন এবং শংসাপত্রের জন্য যথাযথ সাহায্য করে থাকে এই দুটি সংস্থা ।
    
    খাদ্য ও গণবন্টন দপ্তরের সচিব শ্রী সুধাংশু পাণ্ডে বলেন, দেশের সকলের কাছে খাদ্য সুরক্ষার বিষয়টি গুরুত্বপূর্ণ। বিগত কয়েক বছর ধরে এফএসএসএআই খাদ্য সুরক্ষার ক্ষেত্রে উল্লেখযোগ্য ভূমিকা পালন করে চলেছে। তিনি বলেন, বাণিজ্য দপ্তরের পরিচালনায় ছয়টি জাতীয় গুণমানসম্পন্ন সম্মেলনের আয়োজন করা হয়েছে। খাদ্য সুরক্ষায় ভারতের গুণমান নিয়ন্ত্রণ পর্ষদ গুরুত্বপূর্ণ ভূমিকা পালন করে চলেছে।
    ভারতের গুণমান নিয়ন্ত্রণ পর্ষদের চেয়ারম্যান শ্রী আদিল জয়নুলভাই বলেন, খাদ্য সুরক্ষায় গুণগত মানের উন্নতিসাধনের জন্য এনএবিসিবি এবং এনবিএল গুরুত্বপূর্ণ ভূমিকা পালন করে চলেছে। এর পাশাপাশি, খাদ্যক্ষেত্রে পরিষেবার মানোন্নয়নের কথাও তুলে ধরেন তিনি। অনুষ্ঠানে গুণমান নিয়ন্ত্রণের পর্ষদের সাধারণ সচিব ডঃ আর পি সিং উপস্থিত ছিলেন। ৭০০-রও বেশি প্রতিনিধি এই সম্মেলনে সরাসরি যোগ দেন।


    

    CG/SS/DM

    
    
    (Release ID: 1630646) Visitor Counter : 12
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu