      বিজ্ঞানওপ্রযুক্তিমন্ত্রক

      গবেষণায় প্রাপ্ত বিভিন্ন বয়সী নক্ষত্রের একসঙ্গে থাকার তথ্যের মাধ্যমে আকাশগঙ্গা ছায়াপথের বিবর্তনের ধারণা
      Posted On: 21 JUN 2020 5:52PM by PIB Kolkata


    নয়াদিল্লী, ২২ জুন, ২০২০


    

    আমাদের ছায়াপথে যেসব নক্ষত্রগুলি রয়েছে তারা আণবিক মেঘের থেকে সৃষ্টি। ধারণা করা হয় আমাদের ছায়াপথের বেশিরভাগ নক্ষত্রই একজোট হয়ে থাকে এবং এর মধ্য দিয়ে এক একটি নক্ষত্র তৈরি হওয়ার রহস্য সম্পর্কে ধারণা পাওয়া গেছে। একসঙ্গে অনেকগুলি নক্ষত্র যখন এক জায়গায় থাকে তখন স্বাভাবিকভাবেই তাদের মধ্যে এক রকমের মাধ্যাকর্ষণ কাজ করে। এই ধরণের নক্ষত্র তৈরির সময় তাদের প্রাথমিক ভর সম্পর্কে ধারণা পেতে আর্যভট্ট রিসার্চ ইন্সটিটিউট অফ অবজারভেশনাল সায়েন্সেস (এআরআইইএস)এর জ্যোর্তিবিজ্ঞানীরা গবেষণা চালিয়ে দেখেছেন যে একই জায়গায় বিভিন্ন বয়সী নক্ষত্র একসঙ্গে থাকতে পারে। কেন্দ্রের বিজ্ঞান ও প্রযুক্তি দপ্তরের অধীনস্থ স্বায়ত্ত্বশাসিত সংস্থা এআরআইইএস-এর বিজ্ঞানীরা এনজিসি ৩৮১, এনজিসি ২৩৬০ এবং বার্কলে ৬৮ নক্ষত্রগুচ্ছের মধ্যে পরীক্ষা-নিরীক্ষা চালান। হিমালয়ের দেবস্থলে ১.৩ মিটার টেলিস্কোপের মাধ্যমে তাঁরা দেখেছেন এনজিসি ২৩৬০ নক্ষত্রগুচ্ছের মধ্যে ২টি আলাদা বিবর্তন সংগঠিত হয়েছে যা ছায়াপথে অন্য নক্ষত্রে সচরাচর নজরে আসেনি। ধারণা করা হয় যেসমস্ত নক্ষত্রগুলির ভর খুব কম হয় তারা ওই নক্ষত্রগুচ্ছ থেকে বেরিয়ে আসে এবং আমাদের সূর্যের মতো মুক্তভাবে মহাকাশে ঘোরাঘুরি করে। নক্ষত্রগুচ্ছের মধ্যে এই পরীক্ষাগুলি চালিয়ে বিজ্ঞানীরা আরও কিছু নক্ষত্রগুচ্ছের বিষয়েও স্পষ্ট ধারণা পেয়েছেন যা আকাশগঙ্গা ছায়াপথের বিষয়ে স্পষ্ট ধারণা দেয়।


    

    
    CG/CB/NS

    
    
    (Release ID: 1633404) Visitor Counter : 2
    
    
      Read this release in: English , Urdu , Hindi , Tamil , Telugu