      রেলমন্ত্রক

      কোভিড-১৯ লকডাউনের সময় ভারতীয় রেল ২০০টি গুরুত্বপূর্ণ প্রকল্পের কাজ সম্পন্ন করেছে
      Posted On: 27 JUN 2020 3:15PM by PIB Kolkata


    নয়াদিল্লি, ২৭ জুন, ২০২০


    

    ভারতীয় রেল পেছনের সারির যোদ্ধা হিসাবে কোভিড-১৯ মহামারীর কারণে যাত্রী পরিষেবা স্থগিতের সুযোগকে পুরোপুরি কাজে লাগিয়েছে। এই সময় রেল ইয়ার্ডের পুনর্নির্মাণ, পুরনো সেতু মেরামত ও পুনর্নির্মাণ, বিদ্যুতায়ন সহ ২০০টিরও বেশি কাজ সম্পন্ন করেছে। দীর্ঘ সময় ধরে লকডাউনের সুযোগকে কাজে লাগিয়ে অনেক দিন ধরে আটকে থাকা রক্ষণা-বেক্ষণের কাজ সফলভাবে শেষ করা হয়েছে।


    
    যদিও ভারতীয় রেল পণ্যবাহী ট্রেন ও মালবাহী ট্রেনগুলি চালিয়েছে। তবে, যাত্রী পরিষেবায় নিযুক্ত ট্রেনগুলি বন্ধ থাকার সুযোগকে কাজে লাগিয়ে বাকি থাকা কাজগুলি সম্পন্ন করা হয়েছে। কারণ, এই কাজ সম্পন্ন করতে দীর্ঘ সময় ধরে ট্রাফিক ব্লকের প্রয়োজন ছিল। কিন্তু লকডাউনের কারণে লাইফ টাইম সুযোগ চলে আসে ভারতীয় রেলের হাতে। এই সময়কালে ভারতীয় রেল ৪৮টি সাবওয়ে মেরামতির কাজ শেষ করেছে। ৮২টি রেল সেতু পরিবর্তন/মেরামতির কাজ করেছে। এর পাশাপাশি, ১৬টি ফুটওভার ব্রিজ নির্মাণ/মেরামতের কাজ করা হয়েছে। ১৪টি পুরনো ফুটওভার ব্রিজ ভেঙে ফেলা হয়েছে, ৭টি নতুন রোডওভার ব্রিজ চালু করা হয়েছে। এছাড়াও ২৬টি অন্যান্য প্রকল্পের কাজ সম্পন্ন করা হয়েছে।


    
    দক্ষিণ রেলের চেন্নাই ডিভিশনে জোলারপেট্টিতে রেল ইয়ার্ড পরিবর্তনের কাজ ২১শে মে সম্পন্ন হয়েছে। উত্তর রেলে ফিরোজাপুর ডিভিশনে লুধিয়ানায় পুরনো বিপজ্জনক ফুটওভার ব্রিজ পরিবর্তন করা হয়েছে। এই কাজটিও ৫ই মে সম্পন্ন করা হয়েছে। দক্ষিণ-পশ্চিম রেলের মহিশূর ডিভিশনে তুঙ্গা নদীর ওপর ব্রিজ পুনর্নির্মাণের কাজ ২০শে মে সম্পূর্ণ হয়েছে। উত্তর-পূর্ব রেলে বারাণসী ডিভিশনে ২টি প্রকল্পে ডবল লাইনের বিদ্যুতায়নের কাজ ১৩ই জুন সম্পূর্ণ হয়েছে। দক্ষিণ-মধ্য রেলওয়ে বিজয়ওয়াড়া ডিভিশনে ২টি ব্রিজ নির্মাণের কাজ গত তেসরা মে শেষ হয়েছে। খুরদা ডিভিশনে হাওড়া-চেন্নাই রুটে বেশ কয়েকটি সাবওয়ের নির্মাণের কাজ সম্পন্ন হয়েছে। এর পাশাপাশি, এই লকডাউনের সময় সৌর বিদ্যুৎচালিত ট্রেন পরিচালনা করার ক্ষেত্রে উদ্ভাবনী পাইলট প্রকল্পগুলির কাজ পরীক্ষামূলকভাবে চালানো হয়েছে।


    

    
    CG/SS/SB

    
    
    (Release ID: 1634868) Visitor Counter : 13
    
    
      Read this release in: Punjabi , English , Urdu , Hindi , Manipuri , Odia , Tamil , Telugu