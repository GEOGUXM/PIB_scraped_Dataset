      আদিবাসীবিষয়কমন্ত্রক

      কোভিড-১৯ জনিত সংকটময় পরিস্থিতিতে আদিবাসী কারিগরদের জন্য সাহায্যের হাত বাড়িয়ে দিয়েছে ট্রাইফেড
      
      ট্রাইফেড, আদিবাসীদের উন্নয়নের জন্য আদিবাসীদের উৎপাদিত পণ্যগুলিতে আকর্ষণীয় ছাড়ের ব্যবস্থাসহ সমস্ত আউটলেট এবং ই-বাণিজ্য পোর্টাল পুনরায় খুলে দিয়েছে

      Posted On: 02 JUN 2020 4:57PM by PIB Kolkata

    নতুন দিল্লি, ২ জুন, ২০২০


    

    
    আদিবাসী বিষয়ক মন্ত্রকের অধীনে ট্রাইফেড কোভিড-১৯ জনিত সঙ্কটের কারণে আদিবাসী কারিগরদের সহায়তার জন্য সর্বাত্মক প্রচেষ্টা চালাচ্ছে। কারিগরদের উৎপাদন ও বিক্রয়ের কাজ শুরু করতে সহায়তা প্রদানের জন্য ট্রাইবস্ ইন্ডিয়ার খুচরা এবং ই-কম প্ল্যাটফর্ম ( www.tribesindia.com ) বড় ধরনের পরিকল্পনার কথা ঘোষণা করেছে। ট্রাইফেড আদিবাসী বাণিজ্যের বিকাশে সমস্ত আউটলেট এবং ই-বাণিজ্য পোর্টাল পুনরায় খুলে দিয়েছে।
    
    ট্রাইফেড প্রচুর পরিমানে খুচরা নেটওয়ার্কের মাধ্যমে সারা দেশে এবং ই-কম পোর্টালগুলির মাধ্যমে আকর্ষণীয় ছাড়ের সুবিধা দিয়ে বিশাল সংখ্যক পণ্য বিক্রির সিদ্ধান্ত নিয়েছে। আদিবাসী কারিগর এবং মহিলারা যেসব সমস্যার মুখোমুখি হন তা মাথায় রেখে এই পণ্য বিক্রির ১০০% আদিবাসী কারিগরদের দিয়ে দেওয়ার সিদ্ধান্ত নেওয়া হয়েছে।
    
    এই ছাড়ের প্রস্তাবটি অন্যান্য ইকমার্স পোর্টালগুলির মাধ্যমে যাতে বাস্তবায়িত করা যায় সে বিষয়ে আলোচনা চলছে। এই সমস্ত সাইটগুলি পণ্যগুলিতে আকর্ষণীয় ছাড় দিচ্ছে। এদের মধ্যে রয়েছেঃ
    
    অ্যামাজন-( https://www.amazon.in/s?k=tribes+india ),
    ফ্লিপকার্ট- ( https://www.flipkart.com/search?q=tribes%20india ),
    স্ন্যাপডিল- ( https://www.snapdeal.com/search?keyword=tribes%20india&sort=rlvncy ), এবং
    জিইএম- ( https://mkp.gem.gov.in/arts-and-crafts-equipment-and-accessories-and-supplies-art-paintings/search
    
    ট্রাইফেড তার সরবরাহকারীদের সঙ্গে নিয়মিত ভিডিও কনফারেন্সিং এর মাধ্যমে আলাপ আলোচনা চালাচ্ছে। এই জাতীয় এবং আঞ্চলিক সরবরাহকারী বৈঠকে ৫০০০ এরও বেশি আদিবাসী কারিগর অংশগ্রহণ করছে।
    
    লকডাউনের সময় কারিগরদের ত্রাণ সরবরাহের জন্য ট্রাইফেডের সমস্ত আঞ্চলিক অফিসগুলিকে নির্দেশ দেওয়া হয়েছে। ট্রাইফেডের আঞ্চলিক কার্যালয়গুলি আদিবাসী কারিগরদের যথাযথ সামাজিক দূরত্বের নিয়মবিধি বজায় রেখে তাদের নিজের এলাকাতেই কাজ করার ব্যবস্থা করতে স্থানীয় প্রশাসনের প্রয়োজনীয় অনুমতিও গ্রহণ করেছে। পণ্য পরিবহনের জন্যও অনুমতির ব্যবস্থা করা হয়েছে। কোভিড -১৯ ছড়িয়ে পড়ার এই পরিস্থিতিতে সংক্রমণ থেকে বাঁচতে প্রতিরোধমূলক সতর্কতা কঠোরভাবে মেনে চলার বিষয়ে কারিগরদের পরামর্শ দেওয়া হয়েছে।
    
    কারিগরদের সাবান, ফেস মাস্ক এবং স্যানিটাইজার তৈরি করতে উৎসাহ দেওয়া হচ্ছে। সরকারী সংস্থায় এই প্রয়োজনীয় জিনিসপত্র বিক্রির জন্য ট্রাইফেড কাজ করছে। এই সংস্থা, ট্রাইবস্ ইন্ডিয়ার ওয়েবসাইট, জিইএম এর মতো ইকমার্সের মাধ্যমে বিক্রির সুযোগ ভালোভাবে কাজে লাগিয়েছে। সাবান, মাস্ক এবং স্যানিটাইজার উৎপাদনে নিযুক্ত সমস্ত সরবরাহকারী ট্রাইফেডের সাথে নিয়মিত যোগাযোগ রাখে, যাতে এই জাতীয় পণ্যের সরবরাহ ঠিক থাকে।
    
    উল্লেখ্য, মানবিক দৃষ্টিভঙ্গি অবলম্বন করে,আর্ট অফ লিভিং এর সহযোগিতায়, ট্রাইফেড সম্প্রতি ৫০০০ আদিবাসী কারিগর পরিবারকে বিনামূল্যে রেশন সরবরাহ করেছে।

    

    CG/TG

    
    
    (Release ID: 1628831) Visitor Counter : 11
    
    
      Read this release in: English , Hindi , Manipuri , Punjabi , Odia , Tamil , Telugu , Kannada