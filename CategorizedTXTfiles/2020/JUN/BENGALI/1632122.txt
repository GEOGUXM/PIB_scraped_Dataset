      সারওরসায়নমন্ত্রক

      প্রধানমন্ত্রী ভারতীয় জনঔষধি কেন্দ্রগুলিতে ১ টাকা দামে স্যানিটারি ন্যাপকিন পাওয়া যাচ্ছে
      Posted On: 17 JUN 2020 4:29PM by PIB Kolkata


    নয়াদিল্লি, ১৭ জুন, ২০২০


    

    বর্তমান পরিস্থিতি বিবেচনায় রেখে সামাজিক অভিযানের অঙ্গ হিসাবে দেশের ৬ হাজার ৩০০-রও বেশি প্রধানমন্ত্রী ভারতীয় জনঔষধি কেন্দ্র থেকে স্যানিটারি ন্যাপকিন পাওয়া যাচ্ছে। এ ধরনের প্রতিটি প্যাডের ন্যূনতম মূল্য ১ টাকা। বাজারে এ ধরনের প্রতিটি প্যাডের মূল্য ৩-৮ টাকা।


    
    প্রধানমন্ত্রী ভারতীয় জনঔষধি কেন্দ্রগুলিতে ২০১৮-র ৪ঠা জুন থেকে ২০২০-র ১০ই জুন পর্যন্ত ৪ কোটি ৬১ লক্ষেরও বেশি স্যানিটারি ন্যাপকিন বিক্রি হয়েছে। ২০১৯ সালের ২৭শে আগস্ট মূল্য সংশোধনের পর জনঔষধি কেন্দ্রগুলি থেকে ২০২০-র ১০ই জুন পর্যন্ত ৩ কোটি ৪৩ লক্ষ প্যাড বিক্রি হয়েছে।


    
    উল্লেখ করা যেতে পারে, এখনও মাসিক ঋতুস্রাবের বিষয়টিকে সামাজিক, সাংস্কৃতিক ও ধর্মীয় দিক থেকে বিভিন্ন বাধাবিপত্তির সম্মুখীন হতে হয়। এতে বিভিন্ন এলাকায়, বিশেষ করে গ্রামাঞ্চলে বালিকা ও মহিলারা এখনও স্যানিটারি ন্যাপকিনের সুবিধা থেকে বঞ্চিত। এছাড়াও, বাজারে এ ধরনের ন্যাপকিনের মূল্য বেশি হওয়ায় তাঁরা কিনতেও পারেন না।


    
    জনঔষধি কেন্দ্রগুলির মাধ্যমে এই উদ্যোগ ভারতের প্রাথমিক সুযোগ-সুবিধা থেকে বঞ্চিত মহিলাদের স্বচ্ছতা, স্বাস্থ্য এবং সুবিধার বিষয়টি সুনিশ্চিত করেছে। প্রধানমন্ত্রী শ্রী নরেন্দ্র মোদী সুলভে সকলের জন্য গুণগতমানের স্বাস্থ্য পরিষেবার যে পরিকল্পনা গ্রহণ করেছেন, তার অঙ্গ হিসাবে কেন্দ্রীয় ফার্মাসিউটিক্যাল দপ্তর জনঔষধি কেন্দ্রগুলির মাধ্যমে ন্যূনতম মূল্যে স্যানিটারি ন্যাপকিন বিক্রয়ের উদ্যোগ নিয়েছে।


    
    স্যানিটারি ন্যাপকিন পরিবেশ-বান্ধব উপাদান। কারণ, ন্যাপকিনের প্যাডগুলিতে অক্সি-বায়োডিগ্রেবল উপাদান ব্যবহার করা হয়। প্রধানমন্ত্রী ভারতীয় জনঔষধি পরিযোজনার আওতায় পরিবেশ-বান্ধব এ ধরনের প্রতিটি প্যাড ১ টাকা দরে বিক্রি হচ্ছে।


    
    কোভিড-১৯ মহামারীর সময় জনঔষধি কেন্দ্রগুলি সাধারণ মানুষকে পরিষেবা দিয়ে চলেছে। ওষুধপত্র থেকে অন্যান্য আবশ্যিক সামগ্রী গ্রাহকের কাছে পৌঁছে দিচ্ছে। গত মার্চ, এপ্রিল ও মে মাসে জনঔষধি কেন্দ্রগুলি থেকে ১ কোটি ৪২ লক্ষেরও বেশি ন্যাপকিন প্যাড বিক্রি হয়েছে। এমনকি, প্রতিটি জনঔষধি কেন্দ্রে পর্যাপ্ত পরিমাণে এ ধরনের প্যাডের যোগান রয়েছে।


    
    কেন্দ্রীয় সরকার গত ৪ঠা জুন বিশ্ব পরিবেশ দিবসের প্রাক্কালে যে যে মহিলাদের জন্য জনঔষধি সুবিধা অক্সি-বায়োডিগ্রেবল স্যানিটারি ন্যাপকিনের সূচনার কথা ঘোষণা করেন।


    

    
    CG/BD/SB

    
    
    (Release ID: 1632122) Visitor Counter : 18
    
    
      Read this release in: English , Urdu , Hindi , Marathi , Manipuri , Punjabi , Odia , Tamil , Telugu , Malayalam