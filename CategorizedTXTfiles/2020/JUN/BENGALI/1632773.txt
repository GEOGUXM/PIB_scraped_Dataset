      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 19 JUN 2020 6:31PM by PIB Kolkata


    নয়াদিল্লি, ১৯ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; ভারতে এখন কোভিড-১৯ এ সুস্থ হওয়া ব্যক্তির সংখ্যা ২ লক্ষেরও বেশি; সুস্থতার হার বেড়ে ৫৩.৭৯ শতাংশ


    দেশে গত ২৪ ঘন্টায় ১০ হাজার ৩৭৬ জন কোভিড-১৯ আক্রান্ত রোগী সুস্থ হয়েছেন। এর ফলে, এখনও পর্যন্ত সুস্থ হয়েছেন ২ লক্ষ ৪ হাজার ৭১০ জন। সুস্থতার হার ক্রমাগত বেড়ে দাঁড়িয়েছে ৫৩.৭৯ শতাংশ। বর্তমানে ১ লক্ষ ৬৩ হাজার ২৪৮ জন রোগী চিকিৎসাধীন রয়েছেন। দৈনিক সুস্থতার হার ক্রমশ বৃদ্ধি পাওয়ার ফলে আক্রান্ত এবং সুস্থতার মধ্যে ফারাক ক্রমশ কমছে। কোভিড-১৯ মোকাবিলায় ভারতের সময় মতো কৌশল গ্রহণের ফলেই সুস্থতার হার বেড়ে চলেছে।


    বর্তমানে ৭০৩টি সরকারি এবং ২৫৭টি বেসরকারি মিলিয়ে মোট ৯৬০টি নমুনা পরীক্ষাগারে নিরন্তর কাজ চলছে। গত ২৪ ঘন্টায় ১ লক্ষ ৭৬ হাজার ৯৫৯টি নমুনা পরীক্ষা করা হয়েছে। এখনও পর্যন্ত নমুনা পরীক্ষার সংখ্যা ৬৪ লক্ষ ২৬ হাজার ৬২৭।


    বিস্তারিত বিবরণের জন্য https://pib.gov.in/PressReleasePage.aspx?PRID=1632590 – এই লিঙ্কে ক্লিক করুন।


    করোনা রোগীদের সংস্পর্শে আসা ব্যক্তিদের এবং বাড়ি বাড়ি গিয়ে সমীক্ষার কাজ চালানোর ক্ষেত্রে কর্ণাটকের তথ্য প্রযুক্তি-ভিত্তিক মডেলের প্রশংসা করলো কেন্দ্র


    কর্ণাটকে কোভিড-১৯ সংক্রমণ মোকাবিলা ও প্রতিরোধে যে সুসংবদ্ধ প্রয়াস গ্রহণ করা হয়েছে, কেন্দ্রীয় সরকার তার প্রশংসা করেছে। রাজ্য সরকার এক দ্বিমুখী কৌশলের অঙ্গ হিসাবে করোনা রোগীদের সংস্পর্শে আসা ব্যক্তিদের পাশাপাশি, ফোন করে বাড়ি বাড়ি সমীক্ষা চালাতে হয়েছে। এই কর্মসূচির আওতায় দেড় কোটিরও বেশি পরিবারে সমীক্ষার কাজ শেষ হয়েছে।


    বিস্তারিত বিবরণের জন্য https://pib.gov.in/PressReleasePage.aspx?PRID=1632556 – এই লিঙ্কে ক্লিক করুন।


    স্বাস্থ্য সমীক্ষা থেকে নমুনা পরীক্ষা এবং বেসরকারি হাসপাতালগুলিতে রোগীদের চিকিৎসার খরচ, দিল্লিতে কোভিড-১৯ সংক্রমণ মোকাবিলা প্রভৃতি বিষয় সম্পর্কে কেন্দ্রীয় স্বরাষ্ট্র মন্ত্রীর নির্দেশ


    মোদী সরকারের অঙ্গীকারের নিদর্শন হিসাবে দিল্লিবাসী মানুষকে সুবিধা দিতে কেন্দ্রীয় স্বরাষ্ট্র মন্ত্রী শ্রী অমিত শাহ প্রধানমন্ত্রীর পরামর্শ অনুযায়ী দিল্লিতে কোভিড-১৯ পরিস্থিতির ওপর ব্যক্তিগতভাবে নজর রেখেছেন। শ্রী শাহের নির্দেশ অনুযায়ী, দিল্লিতে কোভিড-১৯ পরিস্থিতি, বাড়ি বাড়ি গিয়ে সমীক্ষার ব্যাপারে বিগত কয়েক দিনে একাধিক বৈঠক হয়েছে। দিল্লির ২৪২টি সংক্রমিত এলাকায় বাড়ি বাড়ি গিয়ে স্বাস্থ্য পরীক্ষার কাজ গতকাল শেষ হয়েছে। এছাড়াও, শ্রী শাহের নির্দেশ অনুযায়ী, দিল্লিতে নমুনা পরীক্ষার হার বাড়ানো হয়েছে। নমুনা পরীক্ষার জন্য অ্যান্টিজেন টেস্টিং পদ্ধতি ব্যবহার করা হয়েছে। ১৯৩টি নমুনা পরীক্ষা কেন্দ্রে ৭ হাজার ৪০ জন ব্যক্তির নমুনা পরীক্ষা হয়েছে। শ্রী শাহের নির্দেশ অনুযায়ী, নমুনা পরীক্ষার সংখ্যা দ্বিগুণ হয়েছে। গত ১৫-১৭ই জুন পর্যন্ত ২৭ হাজার ২৬৩টি নমুনা সংগ্রহ করা হয়েছে। আগে এই নমুনা সংগ্রহের পরিমাণ ছিল দৈনিক ৪ হাজার থেকে ৪ হাজার ৫০০।


    বিস্তারিত বিবরণের জন্য https://pib.gov.in/PressReleasePage.aspx?PRID=1632589 – এই লিঙ্কে ক্লিক করুন।


    জাতীয় রাজধানী অঞ্চল দিল্লির উচ্চ পদস্থ আধিকারিকদের সঙ্গে কোভিড-১৯ প্রস্তুতি নিয়ে পর্যালোচনা বৈঠকে কেন্দ্রীয় স্বরাষ্ট্র মন্ত্রী


    কেন্দ্রীয় স্বরাষ্ট্র মন্ত্রী শ্রী অমিত শাহ জাতীয় রাজধানী অঞ্চল দিল্লিতে কোভিড-১৯ মহামারী মোকাবিলায় এক অভিন্ন রণকৌশল গ্রহণের প্রয়োজনীয়তার ওপর জোর দিয়েছেন। কোভিড-১৯ সংক্রমণ মোকাবিলার প্রস্তুতি নিয়ে এক পর্যালোচনা বৈঠকে শ্রী শাহ বলেন, জাতীয় রাজধানী অঞ্চলের নিবিড় শহরাঞ্চলীয় কাঠামোর বিষয়টি বিবেচনায় রেখে সংশ্লিষ্ট সকলের এই ভাইরাস মোকাবিলায় একযোগে কাজ করা প্রয়োজন।


    বিস্তারিত বিবরণের জন্য https://pib.gov.in/PressReleasePage.aspx?PRID=1632370 – এই লিঙ্কে ক্লিক করুন।


    কোভিড-১৯ ভাইরাসের সম্ভাব্য সংক্রমণের ঝুঁকির প্রেক্ষিতে রেলের এসি কামরাগুলি উপযুক্ত নয়


    কোভিড-১৯ এর বিরুদ্ধে লড়াইয়ে আরও সুসংহত পদক্ষেপ গ্রহণ করতে ভারতীয় রেল ৫ হাজার ২৩১টি শিতাতপ নিয়ন্ত্রণ বিহীন কামরাকে আইসোলেশন কামরায় পরিণত করেছে। এ ধরনের কামরাগুলি কোভিড কেয়ার সেন্টার হিসাবে কাজ করছে। স্বাস্থ্য ও পরিবার কল্যাণ মন্ত্রকের পক্ষ থেকে জানানো হয়েছে, কোভিড-১৯ চিকিৎসার ক্ষেত্রে প্রাকৃতিক আলো ও পর্যাপ্ত ভেন্টিলেটরের ব্যবস্থা থাকা জরুরি। কিন্তু রেলের এসি কামরাগুলিতে এ ধরনের সুবিধা নেই। তাই, রেলের শীতাতপ নিয়ন্ত্রণ বিহীন কামরাগুলিকে কোভিড-১৯ রোগীদের চিকিৎসার কাজে ব্যবহারের জন্য প্রয়োজন অনুসারে রূপান্তরিত করা হয়েছে।


    বিস্তারিত বিবরণের জন্য https://pib.gov.in/PressReleasePage.aspx?PRID=1632563 – এই লিঙ্কে ক্লিক করুন।


    আত্মনির্ভর ভারত গঠনের লক্ষ্যে রাস্তার হকরাদের জন্য বিশেষ ক্ষুদ্র ঋণ সহায়তা কর্মসূচির সূচনা


    রাস্তার হকারদের জন্য বিশেষ ক্ষুদ্র ঋণ সহায়তার লক্ষ্যে আত্মনির্ভর ভারত অভিযানের আওতায় এদের জন্য এই কর্মসূচি রূপায়ণের প্রধান সংস্থা হিসাবে স্মল ইন্ডাস্ট্রিজ ডেভেলপমেন্ট ব্যাঙ্ক অফ ইন্ডিয়া বা সিডবি-র সঙ্গে আজ কেন্দ্রীয় আবাসন ও শহরাঞ্চল বিষয়ক মন্ত্রকের সমঝোতাপত্র স্বাক্ষরিত হয়েছে। এই সমঝোতাপত্রে স্বাক্ষর করেন মন্ত্রকের যুগ্মসচিব শ্রী সঞ্জয় কুমার এবং সিডবি-র ডেপুটি ম্যানেজিং ডাইরেক্টর শ্রী ভি সত্যভেঙ্কট রাও। স্বাক্ষরদান অনুষ্ঠানে বিভাগীয় মন্ত্রী শ্রী হরদীপ সিং পুরী উপস্থিত ছিলেন।


    বিস্তারিত বিবরণের জন্য https://pib.gov.in/PressReleasePage.aspx?PRID=1632543 – এই লিঙ্কে ক্লিক করুন।


    বারাণসীতে বিভিন্ন উন্নয়নমূলক প্রকল্পের পর্যালোচনা বৈঠকে পৌরহিত্য করলেন প্রধানমন্ত্রী


    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে বারাণসীতে বিভিন্ন উন্নয়নমূলক প্রকল্পের অগ্রগতি খতিয়ে দেখতে এক পর্যালোচনা বৈঠকে পৌরহিত্য করেন। কাশী বিশ্বনাথ মন্দির চত্বরে এ যাবৎ অগ্রগতির একাধিক তথ্য বৈঠকে পেশ করা হয়। কোভিড-১৯ মোকাবিলায় গৃহীত পদক্ষেপগুলি নিয়েও বৈঠকে আলোচনা হয়েছে। নমুনা পরীক্ষা, আক্রান্তদের খুঁজে বের করা এবং রোগীদের গুণগতমানের চিকিৎসা পরিষেবা পৌঁছে দেওয়ার জন্য আরোগ্য সেতু মোবাইল অ্যাপের উপযোগিতার কথা প্রধানমন্ত্রী উল্লেখ করেন। জেলা কর্তৃপক্ষ দুর্গত মানুষের খাদ্য, আশ্রয়, কোয়ারেন্টাইন পরিষেবার ক্ষেত্রে যে প্রয়াস গ্রহণ করেছে প্রধানমন্ত্রী তার প্রশংসা করেন। রাজ্যের বাইরে থেকে ফিরে আসা শ্রমিকদের দক্ষতার মান যাচাই করে তাঁদের উপযুক্ত কর্মসংস্থানের বিষয়টি অগ্রাধিকারের ভিত্তিতে সুনিশ্চিত করার জন্য প্রধানমন্ত্রী নির্দেশ দিয়েছেন। প্রধানমন্ত্রী গরিব কল্যাণ যোজনা এবং রাজ্য সরকার পরিচালিত কোভিড ত্রাণ সহায়তা কর্মসূচিগুলির ইতিবাচক প্রভাব সম্পর্কেও বৈঠকে বিশদে জানানো হয়।


    বিস্তারিত বিবরণের জন্য https://pib.gov.in/PressReleasePage.aspx?PRID=1632595 – এই লিঙ্কে ক্লিক করুন।


    আন্তর্জাতিক যোগ দিবসে প্রধানমন্ত্রীর বক্তব্য টেলিভিশনে সম্প্রচারিত হবে


    প্রধানমন্ত্রী শ্রী নরেন্দ্র মোদীর জনগণের উদ্দেশে একটি বার্তা আন্তর্জাতিক যোগ দিবসের মূল অনুষ্ঠানের উল্লেখযোগ্য আকর্ষণ হয়ে উঠতে চলেছে। আগামী ২১শে জুন আন্তর্জাতিক যোগ দিবস উপলক্ষে প্রধানমন্ত্রীর বক্তব্য সকাল ৬টা ৩০ মিনিটে সম্প্রচার করা হবে। আয়ুষ মন্ত্রক এবারের যোগ দিবস অনুষ্ঠান বৈদ্যুতিন ও ডিজিটাল প্ল্যাটফর্মে আয়োজন করার সিদ্ধান্ত নিয়েছে। বিশ্ব জুড়ে কোভিড-১৯ মহামারীর দরুণ স্বাস্থ্য ক্ষেত্রে যে জরুরি অবস্থা দেখা দিয়েছে, তার প্রেক্ষিতেই মন্ত্রকের এই সিদ্ধান্ত।


    বিস্তারিত বিবরণের জন্য https://pib.gov.in/PressReleasePage.aspx?PRID=1632360 – এই লিঙ্কে ক্লিক করুন।


    ‘এক দেশ, এক রেশন কার্ড’ কর্মসূচি বাকি ১৪টি রাজ্য/কেন্দ্রশাসিত অঞ্চলে চালু করা নিয়ে সংশ্লিষ্ট রাজ্য ও কেন্দ্রশাসিত অঞ্চলগুলির খাদ্য মন্ত্রীদের সঙ্গে ভিডিও কনফারেন্সে বৈঠক শ্রী রামবিলাস পাসোয়ানের


    কেন্দ্রীয় গ্রাহক বিষয়ক, খাদ্য ও গণবন্টন মন্ত্রী শ্রী রামবিলাস পাসোয়ান ‘এক দেশ, এক রেশন কার্ড’ কর্মসূচির মাধ্যমে জাতীয় খাদ্য সুরক্ষা আইনের রেশন কার্ডধারীদের দেশের যে কোনও জায়গায় রেশন সংগ্রহ করার উদ্যোগের অগ্রগতি পর্যালোচনার জন্য ভিডিও কনফারেন্সে বৈঠক করেন। এই বৈঠকে যে ১৪টি রাজ্য/কেন্দ্রশাসিত অঞ্চলে ‘এক দেশ, এক রেশন কার্ড’ এখনও চালু হয়নি, সেখানে দ্রুত এই কর্মসূচি চালু করার জন্য সংশ্লিষ্ট রাজ্য ও কেন্দ্রাশাসিত অঞ্চলের খাদ্য মন্ত্রীদের সঙ্গে শ্রী পাসোয়ান কথা বলেন। শ্রী পাসোয়ান আরও বলেন, কোভিড-১৯ মহামারীর সময় এই কর্মসূচি প্রবাসী শ্রমিক, আটকে পড়া ব্যক্তি, দুর্গত মানুষের কাছে খাদ্যশস্য পৌঁছে দিতে গুরুত্বপূর্ণ ভূমিকা নেবে। চলতি সঙ্কটের সময় কোনও ব্যক্তি ক্ষুধার্ত থাকবেন না বলে তিনি আশ্বাস দেন।


    বিস্তারিত বিবরণের জন্য https://pib.gov.in/PressReleasePage.aspx?PRID=1632376 – এই লিঙ্কে ক্লিক করুন।


    গৌণ বনজ সামগ্রীগুলির ন্যূনতম সহায়ক মূল্য হিসাবে ২ হাজার কোটি টাকার বেশি লেনদেন আদিবাসীদের অর্থনীতিতে আরও গতি যোগাবে


    ইতিমধ্যেই ১৭টি রাজ্যের পক্ষ থেকে গৌণ বনজ সামগ্রী সংগ্রহ প্রক্রিয়া শুরু হয়েছে। এই উদ্যোগের অঙ্গ হিসাবে ৮৩৫ কোটি টাকার সামগ্রী সংগ্রহের পরিকল্পনা রয়েছে। এছাড়াও, বেসরকারি সংস্থাগুলি গত এপ্রিল মাস থেকে প্রায় ১ হাজার ২০০ কোটি টাকার সামগ্রী সংগ্রহ করেছে। এর ফলে, ২ হাজার কোটি টাকারও বেশি সামগ্রীর লেনদেন গ্রামীণ মানুষের আর্থিক সচ্ছলতা বাড়াতে গুরুত্বপূর্ণ ভূমিকা নিয়েছে। উল্লেখ করা যেতে পারে, চলতি কোভিড-১৯ মহামারীর আদিবাসী মানুষের জীবনে বিরূপ প্রভাব ফেলেছে।


    বিস্তারিত বিবরণের জন্য https://pib.gov.in/PressReleasePage.aspx?PRID=1632397 – এই লিঙ্কে ক্লিক করুন।


    আইআইটি গুয়াহাটি কোভিড-১৯ এর জন্য সুলভে ডায়াগন্সটিক কিট উদ্ভাবন করেছে


    নোভেল করোনা ভাইরাস সংক্রমণ রুখতে নিখুঁত নমুনা যাচাই অত্যন্ত গুরুত্বপূর্ণ। এই লক্ষ্যে গুয়াহাটির ইন্ডিয়ান ইন্সটিটিউট অফ টেকনোলজি আরআর অ্যানিমেল হেলথ কেয়ার লিমিটেড এবং গুয়াহাটি মেডিকেল কলেজ তথা হাসপাতালের সহযোগিতায় স্বল্প মূল্যের এই নমুনা পরীক্ষার কিটগুলি উদ্ভাবন করেছে। প্রতিষ্ঠানের পক্ষ থেকে ভাইরাল ট্রান্সপোর্ট মিডিয়া কিট, আরটি-পিসিআর কিট এবং আরএনএ আইসোলেশন কিট উদ্ভাবন করা হয়েছে।


    বিস্তারিত বিবরণের জন্য https://pib.gov.in/PressReleasePage.aspx?PRID=1632576 – এই লিঙ্কে ক্লিক করুন।


    দেশীয় বাজারে পর্যাপ্ত/অতিরিক্ত মজুত সুনিশ্চিত করার পর হাইড্রোক্সিক্লোরোক্যুইনের ওপর থেকে রপ্তানি নিষেধাজ্ঞা প্রত্যাহার করা হয়েছে


    কেন্দ্রীয় সরকার অ্যান্টি মেটেরিয়াল ড্রাগ হাইড্রোক্সিক্লোরোক্যুইনের ওপর থেকে নিষেধাজ্ঞা প্রত্যাহার করে নিয়েছে। বৈদেশিক বাণিজ্য সংক্রান্ত মহানির্দেশকদের কার্যালয় থেকে জারি করা এক বিজ্ঞপ্তিতে গতকাল একথা জানানো হয়। দেশে ওষুধপত্রের যোগান ও চাহিদার বিষয়টি বিশ্লেষণ করে দেখার জন্য এক আন্তঃমন্ত্রক উচ্চস্তরীয় ক্ষমতাপ্রাপ্ত কমিটি দ্বি-সাপ্তাহিক ভিত্তিতে বৈঠক করছে। কেন্দ্রীয় স্বাস্থ্য ও পরিবার কল্যাণ মন্ত্রকের চাহিদা অনুযায়ী ১২ কোটি ২২ লক্ষ ২০০ এমজি হাইড্রোক্সিক্লোরোক্যুইন ট্যাবলেট কোভিড-১৯ মোকাবিলার জন্য রাষ্ট্রায়ত্ত সংস্থা এইচএলএল লাইফ কেয়ার লিমিটেড-কে দেওয়া হয়েছে। বর্তমানে মন্ত্রকের কাছে অভ্যন্তরীণ চাহিদা মেটানোর জন্য এ ধরনের ওষুধের পর্যাপ্ত মজুত নিশ্চিত রয়েছে।


    বিস্তারিত বিবরণের জন্য https://pib.gov.in/PressReleasePage.aspx?PRID=1632608 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


      * চন্ডীগড় : কেন্দ্রশাসিত এই অঞ্চলের প্রশাসন কেবল সেলফ কোয়ারেন্টাইনের পরিবর্তে প্রয়োজন মনে করলে সেলফ হোম কোয়ারেন্টাইনের বিষয়টি খতিয়ে দেখার জন্য মুখ্য স্বাস্থ্য সচিবকে নির্দেশ দিয়েছে। সেলফ কোয়ারেন্টাইন নীতি-নির্দেশিকা লঙ্ঘনকারীদের বিরুদ্ধে শাস্তিমূলক ব্যবস্থা হিসাবে প্রাতিষ্ঠানিক কোয়ারেন্টাইনে পাঠানোর নির্দেশ দেওয়া হয়েছে।


      * পাঞ্জাব : রাজ্যের পরিবার কল্যাণ মন্ত্রী জানিয়েছেন, কোভিড-১৯ রোগীদের চিকিৎসার স্বার্থে বেসরকারি ক্ষেত্রে চিকিৎসার খরচ আরও যুক্তিসঙ্গত করে তোলা হবে। তবে, বেসরকারি হাসপাতালগুলির আর্থিক দিকটির কথাও বিবেচনায় রাখা হবে।


      * কেরল : রাজ্য সরকার সরকারি কার্যালয়গুলিতে ৫০ শতাংশ কর্মীর উপস্থিতির নির্দেশ দিয়েছে। বাকি ৫০ শতাংশ কর্মী বাড়ি থেকেই কাজ করবেন বলে জানানো হয়েছে। রাজ্যে ১ হাজার ৩৫৮ জন করোনা রোগীর চিকিৎসা চলছে। আরও ১ লক্ষ ২৭ হাজার ২৩১ জন ব্যক্তি চিকিৎসা নজরদারিতে রয়েছেন।


      * তামিলনাডু : চেন্নাই সহ পার্শ্ববর্তী আরও তিনটি জেলায় আজ থেকে ১২ দিনের সম্পূর্ণ লকডাউন কার্যকর হয়েছে। রাজ্যের উচ্চ শিক্ষা মন্ত্রী কোভিড-১৯ এ আক্রান্ত হয়েছেন। রাজ্যে করোনায় আক্রান্তের সংখ্যা বেড়ে হয়েছে ৫২ হাজার ৩৩৪। নিশ্চিতভাবে করোনায় আক্রান্তের সংখ্যা ২৩ হাজার ৬৫। মৃত্যু হয়েছে ৬২৫ জনের। কেবল চেন্নাইয়েই আক্রান্তের সংখ্যা ১৬ হাজার ৬৭।


      * কর্ণাটক : রাজ্যস্তরীয় কোভিড টাস্কফোর্স বেসরকারি হাসপাতালগুলিতে কোভিড চিকিৎসার খরচ সংশোধনের একটি প্রস্তাব অনুমোদন করেছে। এদিকে রাজ্যে গতকাল ১২ জনের মৃত্যু হয়েছে। রাজ্যে আক্রান্তের সংখ্যা বেড়ে হয়েছে ৭ হাজার ৯৪৪। নিশ্চিতভাবে করোনায় আক্রান্তের সংখ্যা ২ হাজার ৮৪৩। এখনও পর্যন্ত মৃত্যু হয়েছে ১১৪ জনের।


      * অন্ধ্রপ্রদেশ : রাজ্য সরকার একটি বেসরকারি সংস্থার সঙ্গে টিকা উৎপাদন ইউনিট স্থাপনের জন্য সমঝোতাপত্র স্বাক্ষর করেছে। রাজ্যে গত ২৪ ঘন্টায় আরও ৪ জনের মৃত্যু হয়েছে। করোনায় আক্রান্তের সংখ্যা বেড়ে হয়েছে ৬ হাজার ২৩০। এখনও পর্যন্ত মৃত্যু হয়েছে ৯৬ জনের।


      * তেলেঙ্গানা : রাজ্যে কোভিড-১৯ এ আক্রান্ত হওয়ার সংখ্যা বৃদ্ধি পাওয়া সত্ত্বেও সংক্রমিত এলাকাগুলির সংখ্যা কমে আসছে। রাজ্যে এখনও পর্যন্ত আক্রান্তের সংখ্যা ৬ হাজার ২৭। নিশ্চিতভাবে করোনায় আক্রান্ত হয়েচেহ্ন ২০ হাজার ৫৩১ জন। সুস্থ হয়েছেন ৩ হাজার ৩০১ জন।


      * মহারাষ্ট্র : রাজ্যে করোনায় আক্রান্তের সংখ্যা বেড়ে হয়েছে ১ লক্ষ ২০ হাজার ৫০৪। গত ২৪ ঘন্টায় মুম্বাইয়ে আরও ১ হাজার ২৯৮ জন আক্রান্ত হয়েছেন।


      * গুজরাট : রাজ্যে গত ২৪ ঘন্টায় আরও ৫১০ জনের সংক্রমণের খবর মেলায় আক্রান্তের সংখ্যা বেড়ে হয়েছে ২৫ হাজার ৬৬০। এছাড়াও, ২২ জনের মৃত্যুর সঙ্গে সঙ্গে মৃতের সংখ্যা বেড়ে দাঁড়িয়েছে ১ হাজার ৫৯২। রাজ্যে ২ লক্ষ ৬ হাজারেরও বেশি ব্যক্তিকে আগাম সতর্কতামূলক ব্যবস্থা হিসাবে হোম কোয়ারেন্টাইনে রাখা হয়েছে।


      * মধ্যপ্রদেশ : রাজ্যে গত ২৪ ঘন্টায় আরও ১৮২ জনের সংক্রমণের খবর মেলায় আক্রান্তের সংখ্যা দাঁড়িয়েছে ১১ হাজার ৪২৬। নিশ্চিতভাবে করোনায় আক্রান্ত হয়েছেন ২ হাজার ৩০৮ জন। রাজ্যে সুস্থতার হার বেড়ে দাঁড়িয়েছে ৭৫.৫ শতাংশ। দেশে সুস্থতার হার ৫৩ শতাংশ। একইভাবে, করোনায় আক্রান্তের হার দ্বিগুণ হওয়ার সময় বেড়ে হয়েছে ৪৩ দিন ২ ঘন্টা। রাজ্যের ৬টি জেলা করোনা মুক্ত হয়েছে।


      * ছত্তিশগড় : রাজ্যে গতকাল ৮২ জনের সংক্রমণের খবর মিলেছে। এর ফলে, আক্রান্তের সংখ্যা বেড়ে হয়েছে ১ হাজার ৯৪৬। নিশ্চিতভাবে করোনায় আক্রান্তের সংখ্যা ৭৩৫।


      * রাজস্থান : রাজ্যে আজ আরও ৮৪ জনের সংক্রমণের খবর মেলায় আক্রান্তের সংখ্যা বেড়ে হয়েছে ১৩ হাজার ৬২৬। সুস্থতার হার বেড়ে হয়েছে ৭৭ শতাংশের বেশি। এখনও পর্যন্ত রাজ্যে করোনায় মৃত্যু হয়েছে ৩২৩ জনের।


      * গোয়া : রাজ্যে গত ২৪ ঘন্টায় আরও ৪৯ জনের সংক্রমণের খবর মেলায় আক্রান্তের সংখ্যা বেড়ে হয়েছে ৭০৫। নিশ্চিতভাবে করোনায় আক্রান্তের সংখ্যা ৫৯৬।


      * অরুণাচল প্রদেশ : রাজ্যে কোভিড-১৯ পরীক্ষার জন্য ১৭ হাজার ৫০১টি নমুনা সংগ্রহ করা হয়েছে। নিশ্চিতভাবে আক্রান্তের সংখ্যা ৯২। ১ হাজার ৭৫৬টি নমুনা পরীক্ষার পরিণাম এখনও জানা যায়নি।


      * আসাম : রাজ্যে কোভিড-১৯ সংক্রমণ প্রতিরোধে সুসংবদ্ধ নজরদারি কর্মসূচির আওতায় আজ পর্যন্ত ২ লক্ষ ৫৮ হাজারেরও বেশি নমুনা পরীক্ষার কাজ শেষ হয়েছে বলে স্বাস্থ্য মন্ত্রী জানিয়েছেন।


      * মণিপুর : লকডাউন নিষেধাজ্ঞা লঙ্ঘণকারীদের বিরুদ্ধে রাজ্যগুলির ৪৫৯ জন ব্যক্তিকে আটক করেছে এবং ৩৫০টি গাড়ির কাছ থেকে জরিমানা বাবদ ৫৯ হাজার ২০০ টাকা সংগ্রহ করা হয়েছে।


      * মিজোরাম : আইজলের জোরাম মেডিকেল কলেজ থেকে ৮ জন কোভিড-১৯ রোগীকে ছেড়ে দেওয়া হয়েছে। রাজ্যে আক্রান্তের সংখ্যা ১৩০। নিশ্চিতভাবে করোনায় আক্রান্ত হয়েছেন ১২১ জন।


      * নাগাল্যান্ড : রাজ্যে সরকারি ও বেসরকারি বিদ্যালয়গুলির প্রধানদের ইন্টারনেট ও অনলাইন পরিষেবা ব্যবহারের বিষয়ে পড়ুয়া ও অভিভাবকদের সচেতন করে তুলতে প্রয়োজনীয় ব্যবস্থা গ্রহণের নির্দেশ দেওয়া হয়েছে।


    CG/BD/SB

    
    
    (Release ID: 1632773) Visitor Counter : 14
    
    
      Read this release in: English , Hindi , Marathi , Assamese , Manipuri , Gujarati , Tamil , Telugu , Kannada , Malayalam
    
    
    

*