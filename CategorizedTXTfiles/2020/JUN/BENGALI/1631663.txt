      পর্যটনমন্ত্রক

      কেন্দ্রীয় পর্যটন মন্ত্রকের উদ্যোগে দেখো আপনা দেশ ওয়েবিনার সিরিজের আওতায় “হিমালয়ে ট্রেকিং-অপূর্ব অভিজ্ঞতা” শীর্ষক ৩২ তম ওয়েব ভিত্তিক আলোচনা সভা
      Posted On: 15 JUN 2020 12:58PM by PIB Kolkata


    নয়াদিল্লী, ১৫ জুন, ২০২০


    

    ভারতে হিমালয় পর্বতকে কেন্দ্র করে পর্যটন সম্ভাবনা এবং অপূর্ব অভিজ্ঞতার কথা তুলে ধরতে কেন্দ্রীয় পর্যটন মন্ত্রক দেখো আপনা দেশ ওয়েবিনার সিরিজের আওতায় শনিবার (১৩ই জুন) “হিমালয়ে ট্রেকিং-অপূর্ব অভিজ্ঞতা” শীর্ষক ৩২ তম ওয়েব ভিত্তিক আলোচনা সভার আয়োজন করে। ভারতীয় হিমালয় অঞ্চলে কোনো পর্যটক গেলে দেখতে পারেন প্রকৃতির অপূর্ব রূপ, তুষার ঢাকা পাইন বন। এই দৃশ্য সারা বিশ্বের যেকোন বয়সী মানুষকে মোহিত করতে পারে। এর সাথে সাথে শারীরিক সক্ষমতাও বাড়িয়ে তুলতে পারে। এই ট্রেকের মাধ্যমে বন্ধুত্বপূর্ণ স্থানীয় গ্রামবাসীদের সঙ্গে মধুর সম্পর্ক স্থাপন, হ্রদ, নদী, চারণ ভূমির অপরূপ দৃশ্য দেখতে পারেন পর্যটকরা যা তাদের আজীবনকাল মধুর স্মৃতি হয়ে থাকবে। কেন্দ্রীয় পর্যটন মন্ত্রক ভারতের সমৃদ্ধ বৈচিত্র্যকে তুলে ধরতেই এক ভারত শ্রেষ্ঠ ভারতের আওতায় এই ওয়েবভিত্তিক আলোচনা সভার আয়োজন করেছে।
    
    এদিনের এই আলোচনা সভাটি পরিচালনা করেন কেন্দ্রীয় পর্যটন মন্ত্রকের অতিরিক্ত মহানির্দেশক রুপিন্দর ব্রার। আলোচনা সভায় উপস্থিত ছিলেন শেয়ার্ড রিয়েচ-এর সহ প্রতিষ্ঠাতা তথা অধিকর্তা অনুপম সিং, দ্যা বার্কেট লিস্ট ট্রাভেল কোম্পানীর সহ প্রতিষ্ঠাতা পরাগ গুপ্ত। অনুষ্ঠানে শ্রী অনুপম সিং হিমালয় পর্বতশ্রেণীর প্রতিটি শৃঙ্গ, প্রাকৃতিক দৃশ্য, অপরূপ মনোরম পরিবেশ, সূর্যাস্তের সময় পাহাড়ের গায়ে রঙের খেলা'র কথা তুলে ধরেন। একইসঙ্গে তিনি এই ট্রেকিং-এর পর্যটকরা কিভাবে যাবেন সেই বিষয়গুলিকেও তুলে ধরেন। শ্রী সিং বলেন, এই ট্রেকের জন্য শারীরিক সক্ষমতা, সুনির্দিষ্ট পোশাক এবং সরঞ্জামেরও প্রয়োজন রয়েছে। যেকোনো অপ্রত্যাশিত পরিস্থিতির জন্য প্রস্তুত থাকতে হবে। ট্রেকিং করার সময় পেছনে না তাকিয়ে সামনের দিকে এগিয়ে যেতে হবে। তিনি বলেন, উঁচুতে উঠার কোনো অসুখ বা সমস্যা থাকলে এ ধরণের ট্রেকিং এড়িয়ে যাওয়ায় উচিত। ট্রেকিং-এ পথ প্রদর্শকের কথা মেনে চলতে হবে এবং কোনো শর্টকাট নেওয়ার দরকার নেই। তিনি বলেন, এখানে পারিবারিক ট্রেকিং খুবই মজাদার এবং আকর্ষনীয়।


    
    অনুষ্ঠানের উপস্থাপক শ্রী অনুপম সিং এবং শ্রী পরাগ গুপ্ত উত্তরাখন্ডের কুড়িপাশ, ব্রহ্মতাল গড়ওয়াল অঞ্চলে হারকিদুন উপত্যকা, লাদাখে ফুটোকসর গ্রাম এবং রুপকুন্ডে ট্রেকিং করার বিষয়ে বিস্তারিত ব্যাখ্যা দেন। একইসঙ্গে এই অঞ্চলগুলি ট্রেকিং করার অভিজ্ঞতার কথা অনুষ্ঠানে অংশগ্রহণকারী সকলের সাথে ভাগ করে নেন।


    
    উপস্থাপকরা জানান, পর্যটকরা নিজের পছন্দের মতো এই ট্রেকগুলি বেছে নিতে পারেন। বেশিরভাগ ট্রেকিং-এই স্থানীয় গাইড রয়েছে এবং এর জন্য যেকোনো ট্যুর অপারেটরদের সঙ্গে যোগাযোগ করা যেতে পারে। একজন দায়িত্বশীল ট্রেকারকে বেশকিছু বিধি নিষেধ মেনে চলতে হবে বলেও তারা জানান। উপস্থাপকরা বলেন, ট্রেকিং-এর সময় যাত্রাপথে কোনো নোংরা বা জঞ্জাল ফেলা যাবেনা। প্রাণী ও পাখিদের বিরক্ত করা যাবেনা। অযথা কোনো আওয়াজ না করারও পরামর্শ দিয়েছেন তারা। একইসঙ্গে স্থানীয়দের সম্মান, রীতিনীতি মেনে চলারও পরামর্শ দিয়েছেন তাঁরা ।


    
    কেন্দ্রীয় পর্যটন মন্ত্রকের আয়োজিত এই ওয়েবিনার সিরিজগুলি এখন মন্ত্রকের সোশ্যাল মিডিয়া এবং ইউটিউবেও দেখা যেতে পারে। এরজন্য ইউটিউবের https://www.youtube.com/channel/UCbzIbBmMvtvH7d6Zo_ZEHDA/featured এই লিঙ্কে ক্লিক করুন।


    
    আগামী ১৯শে জুন সকাল ১১টায় পরবর্তী ওয়েবিনারের আয়োজন করা হয়েছে। এর বিষয় ভাবনা হল ‘সংকটের সময়ে যোগ এবং সুস্থতার জন্য আহ্বান’।


    

    
    CG/SS/NS

    
    
    (Release ID: 1631663) Visitor Counter : 9
    
    
      Read this release in: Punjabi , English , Urdu , Hindi , Manipuri , Tamil