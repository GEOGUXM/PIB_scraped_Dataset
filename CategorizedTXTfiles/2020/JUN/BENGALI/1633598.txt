      অর্থমন্ত্রক

      'তুরন্ত শুল্ক' শীর্ষক কর্মসূচির আওতায় কাগজহীন রপ্তানি শুরু করেছে কেন্দ্রীয় অপ্রত্যক্ষ কর ও শুল্ক (সিবিআইসি) পর্ষদ
      Posted On: 23 JUN 2020 11:48AM by PIB Kolkata


    নয়াদিল্লি, ২৩ জুন, ২০২০


    

    
    কেন্দ্রীয় অপ্রত্যক্ষ কর ও শুল্ক (সিবিআইসি) পর্ষদের চেয়ারম্যান শ্রী অজিত কুমার গতকাল (২২ জুন) রপ্তানীর অনুমতি দেওয়ার পরে রপ্তানিকারকদের কাছে বৈদ্যুতিন উপায়ে রসিদ প্রেরণ করা যায় এমন একটি সুরক্ষিত কিউআর কোড 'শিপিং বিল' ব্যবস্থাপনার সূচনা করেছেন। এর ফলে রপ্তানিকারকরা শুল্ক কর্মকর্তাদের কাছে রপ্তানির প্রমাণস্বরূপ এই রসিদ দেখাতে পারবেন। রপ্তানির প্রক্রিয়াটি পুরোপুরি কাগজহীন বৈদ্যুতিন উপায়ে পরিচালিত হবে। সিবিআইসি 'তুরন্ত শুল্ক'শীর্ষক কর্মসূচির আওতায় এই প্রক্রিয়াটি চালাবে। এতে আমদানিকারী এবং রপ্তানিকারকদের সময় যেমন বাঁচবে, তেমনই প্রযুক্তির ওপর নির্ভরশীল হয়ে বাণিজ্য ক্ষেত্রেও সুবিধা মিলবে। বিশ্ব ব্যাঙ্ক জানিয়েছে সীমান্ত বাণিজ্যের সুবিধার ক্ষেত্রে ভারতের অবস্থানের পরিসংখ্যান আগের চেয়ে যথেষ্ট ভাল অবস্থায় রয়েছে।
    
    
    শ্রী অজিত কুমার জানিয়েছেন, রপ্তানি ক্ষেত্রে এই বৈদ্যুতিন উপায়ে 'শিপিং বিল' প্রক্রিয়া আরও বেশি স্বচ্ছতা আনবে। দ্রুততার সঙ্গে এই 'শিপিং বিল' তৈরি করাও সম্ভব হবে। ২০২১ সালের ১ জানুয়ারির মধ্যে দেশ জুড়ে এই প্রক্রিয়া লাগু করা হবে বলেও তিনি জানিয়েছেন।

    

    
    CG/SS/DM

    
    
    (Release ID: 1633598) Visitor Counter : 10
    
    
      Read this release in: Marathi , English , Urdu , Hindi , Manipuri , Punjabi , Tamil , Telugu