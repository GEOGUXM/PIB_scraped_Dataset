      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 29 JUN 2020 6:53PM by PIB Kolkata


    নয়াদিল্লি, ২৯ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; সুস্থতার হার আরও বেড়ে ৫৮.৬৭ শতাংশ; সুস্থতা ও আক্রান্তের সংখ্যার ফারাক বেড়ে হয়েছে ১ লক্ষ ১১ হাজার ৬০২

    দেশে আজ পর্যন্ত সুস্থ ও আক্রান্তের সংখ্যার মধ্যে ফারাক বেড়ে হয়েছে ১ লক্ষ ১১ হাজার ৬০২। এখনও পর্যন্ত ৩ লক্ষ ২১ হাজার ৭২২ জন সুস্থ হয়ে উঠেছেন। সুস্থতার হারে নিরন্তর অগ্রগতি ঘটছে। আজ পর্যন্ত সেরে ওঠার হার বেড়ে হয়েছে ৫৮.৬৭ শতাংশ। গত ২৪ ঘন্টায় ১২ হাজারেরও বেশি কোভিড-১৯ আক্রান্ত রোগী সুস্থ হয়েছেন। বর্তমানে আক্রান্তের সংখ্যা ২ লক্ষ ১০ হাজার ১২০ এবং এরা সকলেই চিকিৎসাধীন রয়েছেন। দেশে কোভিড-১৯ নমুনা পরীক্ষাগারের সংখ্যা বেড়ে হয়েছে ১ হাজার ৪৭। এর মধ্যে সরকারি পরীক্ষাগারের সংখ্যা ৭৬০ এবং বেসরকারি পরীক্ষারের সংখ্যা ২৮৭। গত ২৪ ঘন্টায় আরও ১১টি সরকারি পরীক্ষাগারে কোভিড-১৯ নমুনা পরীক্ষা শুরু হয়েছে। এখনও পর্যন্ত নমুনা পরীক্ষার সংখ্যা বেড়ে হয়েছে ৮৩ লক্ষ ৯৮ হাজার ৩৬২। গতকাল নমুনা পরীক্ষা হয় ১ লক্ষ ৭০ হাজার ৫৬০টি।
    বিস্তারিত বিবরণের জন্য https://pib.gov.in/PressReleasePage.aspx?PRID=1635085 – এই লিঙ্কে ক্লিক করুন।
    
    কেন্দ্রীয় স্বরাষ্ট্র মন্ত্রী বলেছেন, করোনার বিরুদ্ধে লড়াইতে সমগ্র দেশ প্রধানমন্ত্রীর পথ অনুসরণ করছে ।
    কেন্দ্রীয় স্বরাষ্ট্র মন্ত্রী শ্রী অমিত শাহ বলেছেন, মোদী সরকার অত্যন্ত দক্ষতার সঙ্গে কোভিড-১৯ পরিস্থিতির মোকাবিলা করছে এবং দিল্লির পরিস্থিতি নিয়ন্ত্রণে রয়েছে। এক সংবাদ সংস্থার সঙ্গে সাক্ষাৎকারে শ্রী শাহ বলেন, দিল্লিতে কম্যুনিটি সংক্রমণের ঘটনা ঘটেনি এবং এ ব্যাপারে ভীত হওয়ার কোনও কারণ নেই। শ্রী শাহ আরও বলেন, প্রাথমিকভাবে সংক্রমণ নিয়ন্ত্রণ ও প্রতিরোধের দায়িত্ব দিল্লি সরকারের। কিন্তু কেন্দ্রীয় সরকার দিল্লিকে সাহায্যের জন্য এগিয়ে এসেছে। কেন্দ্রীয় স্বরাষ্ট্র মন্ত্রী আরও বলেন, দিল্লিতে আক্রান্তের ঘটনা বৃদ্ধি পাওয়ার সঙ্গে সঙ্গে নমুনা পরীক্ষাগার ও হাসপাতালগুলিতে শয্যা সংখ্যাও বাড়ানো হচ্ছে। আগামীকালের মধ্যে দিল্লিতে সংক্রমিত এলাকাগুলির বাড়ি বাড়ি সমীক্ষার কাজ শেষ হয়ে যাবে। একই সঙ্গে, রক্ত পরীক্ষা করার কাজও শুরু হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1635061 – এই লিঙ্কে ক্লিক করুন।
    
    ভারতীয় খাদ্য নিগমের কাছে পর্যাপ্ত পরিমাণে খাদ্যশস্য মজুত রয়েছে; নিগম জুন মাসে ৩ কোটি ৮৮ লক্ষ মেট্রিক টনের বেশি গম এবং ৭ কোটি ৪৫ লক্ষ মেট্রিক টনের বেশি চাল সংগ্রহ করেছে
    ভারতীয় খাদ্য নিগমের গতকাল পর্যন্ত তথ্য অনুযায়ী, নিগমের কাছে বর্তমানে ২ কোটি ৬৬ লক্ষ মেট্রিক টনের বেশি চাল ও ৫ কোটি ৫০ লক্ষ মেট্রিক টনেরও বেশি গম মজুত রয়েছে। এর ফলে, মোট খাদ্যশস্য মজুতের পরিমাণ ৮ কোটি ১৬ লক্ষ মেট্রিক টনের বেশি। জাতীয় খাদ্য সুরক্ষা আইন ও অন্যান্য কল্যাণমূলক কর্মসূচিগুলিতে বন্টনের জন্য প্রতি মাসে প্রায় ৫৫ লক্ষ মেট্রিক টন খাদ্যশস্যের প্রয়োজন হয়। উত্তর-পূর্বের রাজ্যগুলিতে ১৩ লক্ষ ৪৭ হাজার মেট্রিক টন খাদ্যশস্য সরবরাহ করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1635131 – এই লিঙ্কে ক্লিক করুন।
    
    অতিক্ষুদ্র খাদ্য প্রক্রিয়াকরণ শিল্প সংস্থাগুলির জন্য পিএম ফর্মালাইজেশন কর্মসূচির সূচনা; ৩৫ হাজার কোটি টাকার বিনিয়োগের সম্ভাবনা এবং দক্ষ ও অর্ধদক্ষ মিলিয়ে ৯ লক্ষ কর্মসংস্থানের সুযোগ : হরসীমরত কউর বাদল
    আত্মনির্ভর ভারত অভিযানের অঙ্গ হিসাবে কেন্দ্রীয় খাদ্য প্রক্রিয়াকরণ শিল্প মন্ত্রী শ্রীমতী হরসীমরত কউর বাদল আজ অতিক্ষুদ্র খাদ্য প্রক্রিয়াকরণ শিল্পগুলির জন্য পিএম ফর্মালাইজেশন কর্মসূচির সূচনা করেছেন। এই উপলক্ষে শ্রীমতী বাদল বলেন, কর্মসূচির মাধ্যমে ৩৫ হাজার কোটি টাকা বিনিয়োগের পাশাপাশি, দক্ষ ও অর্ধদক্ষ মিলিয়ে ৯ লক্ষ মানুষের কর্মসংস্থান হবে। সেই সঙ্গে, ৮ লক্ষ অতিক্ষুদ্র খাদ্য প্রক্রিয়াকরণ শিল্প সংস্থা লাভবান হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1635088 – এই লিঙ্কে ক্লিক করুন।
    
    ভারতের প্রথম মনুষ্যবাহিত মহাকাশ মিশন ‘গগনযান’ কোভিড মহামারীর দরুণ প্রভাবিত হবে না : ডঃ জিতেন্দ্র সিং
    কেন্দ্রীয় মন্ত্রী ডঃ জিতেন্দ্র সিং আজ বলেছেন, ভারতের প্রথম মনুষ্য বাহিত মহকাশ মিশন ‘গগনযান’ – এর উৎক্ষেপণের পূর্ব নির্ধারিত সময়সূচিতে কোভিড মহামারীর কোনও প্রভাব পড়বে না। এই লক্ষ্যে সঠিক দিশায় জোরকদমে প্রস্তুতি চলছে। ভারতীয় মহাকাশ গবেষণা সংস্থা ইসরো’র গত এক বছরে উল্লেখযোগ্য সাফল্য সম্পর্কে বলতে গিয়ে ডঃ সিং জানান ‘গগণযান’ অভিযানের পাশাপাশি, ভবিষ্যতে অন্যান্য অভিযানগুলির পরিকল্পনাও দ্রুত এগিয়ে চলেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1635154 – এই লিঙ্কে ক্লিক করুন।
    
    মিশন সাগর : নৌ-বাহিনীর জাহাজ কেশরী কোচিতে পৌঁছেছে
    ভারতীয় নৌ-বাহিনীর জাহাজ কেশরী মিশন সাগর কর্মসূচির অঙ্গ হিসাবে ভারত মহাসাগরের দক্ষিণ এলাকায় ৫৫ দিন ধরে মোতায়েন থাকার পর গতকাল কোচিতে ফিরে এসেছে। বাহিনীর এই জাহাজটি কোভিড ত্রাণ সহায়তার জন্য মালদ্বীপ, মরিশাস, মাদাগাস্কার, কমোরস দ্বীপপুঞ্জ এবং সেশেলস – এ ৫৮০ টনেরও বেশি খাদ্য ও অত্যাবশ্যক চিকিৎসা সামগ্রী পৌঁছে দিয়েছে। এছাড়াও, নৌ-বাহিনীর ১৪ সদস্যের একটি চিকিৎসা সহায়তা দল মরিশাস ও কমোরসের স্থানীয় প্রশাসনগুলিকে কোভিড-১৯ মোকাবিলায় সাহায্য করেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1635090 – এই লিঙ্কে ক্লিক করুন।
    
    পর্যটন মন্ত্রকের ৩৯তম ওয়েবইনারের বিষয় ছিল আনলকিং ট্রাভেল এবং কোভিড-১৯ এর সময় নিরাপদ ও সচেতন পর্যটন
    পর্যটন মন্ত্রকের ‘দেখো আপনা দেশ’ সিরিজের ৩৯তম ওয়েবইনারে পর্যটন পুনরায় চালু হওয়া সেই সঙ্গে, কোভিড-১৯ এর বিষয়ে সচেতন থেকে নিরাপদ ও সুরক্ষিত পর্যটনে গুরুত্ব দেওয়ার বিষয়গুলি তুলে ধরা হয়েছে। মন্ত্রকের পক্ষ থেকে অনলাইনে এ ধরনের অনুষ্ঠান আয়োজনের উদ্দেশ্য হ’ল ‘এক ভারত, শ্রেষ্ঠ ভারত’ – এর আওতায় ভারতের সমৃদ্ধ বিবিধতাকে তুলে ধরা।
    বিস্তারিত বিবরণের জন্য https://pib.gov.in/PressReleasePage.aspx?PRID=1635108 – এই লিঙ্কে ক্লিক করুন।
    
    
    
    
    
    
    পিআইবি’র আঞ্চলিক কার্যালয় থেকে প্রাপ্ত তথ্য
    
    · পাঞ্জাব : রাজ্যের স্বাস্থ্য মন্ত্রী জানিয়েছেন, সুসংবদ্ধ ও পরিকল্পিত উপায়ে করোনা ভাইরাসের বিরুদ্ধে রাজ্য সরকারের লড়াই অব্যাহত রয়েছে। মহামারী রুখতে রাজ্য সরকার আন্তরিকভাবে প্রয়াস চালাচ্ছে। দেশের প্রথম রাজ্য হিসাবে পাঞ্জাবে পরিস্থিতির গভীরতা বিশ্লেষণ করে কার্ফিউ জারি করা হয়।
    
    
    · হিমাচল প্রদেশ : রাজ্যের মুখ্যমন্ত্রী বলেছেন, ভাইরাস সংক্রমণ প্রতিরোধে আশা কর্মীরা গুরুত্বপূর্ণ ভূমিকা পালন করছেন। আক্রান্ত ব্যক্তিদের খুঁজে বের করতেও আশা কর্মীদের প্রচেষ্টা প্রশংসনীয়। তাই, আশা কর্মীদের উৎসাহিত করতে রাজ্য সরকার মার্চ থেকে জুন মাস পর্যন্ত প্রত্যেক আশা কর্মীর জন্য অতিরিক্ত ১ হাজার টাকা ভাতা দেওয়ার সিদ্ধান্ত নেয়। জুলাই ও আগস্ট মাসে আশা কর্মীদের জন্য উৎসাহ ভাতার পরিমাণ বাড়িয়ে ২ হাজার টাকা করা হয়েছে।
    
    
    
    · মহারাষ্ট্র : রাজ্যে করোনায় আক্রান্তের সংখ্যা ১ লক্ষ ৬৪ হাজার ৬২৬। গতকাল আরও ৫ হাজার ৪৯৩ জন নতুন করে আক্রান্ত হয়েছেন। সুস্থ হয়েছেন ৮৬ হাজার ৫৭৫ জন। মৃত্যু হয়েছে ৭ হাজার ৪২৯ জনের। রাজ্যে সুস্থতার হার ৪.৫১ শতাংশ। এদিকে রাজ্যের মুখ্যমন্ত্রী জানিয়েছেন, দেশের মধ্যে প্রথম মহারাষ্ট্রে কনভালেসেন্ট প্লাজমা থেরাপি পদ্ধতিতে পরীক্ষা-নিরীক্ষা চালু হতে চলেছে।
    
    
    
    · গুজরাট : রাজ্যে গত ২৪ ঘন্টায় আরও ১৯ জনের মৃত্যুর খবর মিলেছে। এদিকে করোনায় আক্রান্তের সংখ্যা বেড়ে হয়েছে ৩১ হাজার ৩৯৭। মৃত্যু হয়েছে ১ হাজার ৮০৯ জনের। রাজ্যে এখনও পর্যন্ত ৩ লক্ষ ৬৩ হাজার নমুনা পরীক্ষা করা হয়েছে।
    
    
    
    · রাজস্থান : রাজ্যে আজ আরও ১২১ জনের সংক্রমণের খবর মেলায় আক্রান্তের সংখ্যা বেড়ে হয়েছে ১৭ হাজার ৩৯২। সুস্থ হয়েছেন ১৩ হাজার ৬১৮ জন। মৃত্যু হয়েছে ৪০২ জনের।
    
    
    
    · মধ্যপ্রদেশ : রাজ্যে গতকাল পর্যন্ত আক্রান্তের সংখ্যা বেড়ে হয়েছে ১৩ হাজার ১৮৬। সুস্থ হয়েছেন ১০ হাজার ৮৪ জন। মৃত্যু হয়েছে ৫৫৭ জনের।
    
    
    
    · ছত্তিশগড় : রাজ্যে গতকাল আরও ৮৪ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ২ হাজার ৬৯৪। নিশ্চিতভাবে করোনায় আক্রান্তের সংখ্যা ৬১৯। এখনও পর্যন্ত সুস্থ হয়েছেন ২ হাজার ৬২ জন।
    
    
    
    · গোয়া : রাজ্যে গতকাল আরও ৭০ জনের সংক্রমণের খবর মেলায় আক্রান্তের সংখ্যা বেড়ে হয়েছে ১ হাজার ১৯৮। নিশ্চিতভাবে করোনায় আক্রান্তের সংখ্যা ৭১৭। এখনও পর্যন্ত সুস্থ হয়েছেন ৪৭৮ জন এবং মৃত্যু হয়েছে ৩ জনের।
    
    
    
    · কেরল : রাজ্যের মল্লপুরম জেলায় পোন্নানিতালুকে অজানা উৎস থেকে কোভিড আক্রান্তের সংখ্যা বৃদ্ধি পাওয়ায় তৃতীয় লকডাউন কার্যকর করা হয়েছে। আগামী ৬ই জুলাই পর্যন্ত লকডাউন কার্যকর থাকবে। এদিকে, উপসাগরীয় দেশগুলিতে আরও ২ জন কেরলবাসীর মৃত্যু হওয়ায় মোট মৃতের সংখ্যা দাঁড়িয়েছে ২২৭। রাজ্যে গতকাল আরও ১১৮ জন নতুন করে আক্রান্ত হয়েছেন। বিভিন্ন জেলায় ২ হাজার ১৫ জন রোগীর চিকিৎসা চলছে।
    
    
    
    · তামিলনাডু : মুখ্যমন্ত্রীর সঙ্গে স্বাস্থ্য বিশেষজ্ঞ কমিটির বৈঠকে লকডাউনের মেয়াদ বাড়ানোর প্রস্তাব দেওয়া না হলেও সর্বাধিক প্রভাবিত এলাকাগুলিতে নিষেধাজ্ঞা কঠোর করার জন্য রাজ্য সরকারের প্রতি আহ্বান জানানো হয়েছে। এদিকে ভেল্লোরে ৩ জন বিচার-বিভাগীয় আধিকারিক এবং ২ জন পুলিশ কর্মীর করোনায় আক্রান্ত হবার খবর মিলেছে। রাজ্যে করোনায় আক্রান্তের সংখ্যা বেড়ে হয়েছে ৮২ হাজার ২৭৫। মৃত্যু হয়েছে ১ হাজার ৭৯ জনের।
    
    
    
    · কর্ণাটক : রাজ্যের বিরোধী দলনেতা কর্ণাটকে করোনা আক্রান্তের সংখ্যা ক্রমাগত বৃদ্ধি পাওয়ায় শ্বেতপত্র প্রকাশের দাবি করেছেন। এদিকে রাজ্যে আক্রান্তের সংখ্যা বেড়ে হয়েছে ১৩ হাজার ১৯০। নিশ্চিতভাবে করোনায় আক্রান্তের সংখ্যা ৫ হাজার ৪৭২। মৃত্যু হয়েছে ২০৭ জনের।
    
    
    
    · অন্ধ্রপ্রদেশ : রাজ্যের মুখ্যমন্ত্রী কোভিড-১৯ সঙ্কটের সময় ক্ষুদ্র ও মাঝারি শিল্প সংস্থাগুলিকে সহায়তার জন্য দ্বিতীয়বার আর্থিক উৎসাহ ভাতা হিসাবে ৫১২ কোটি টাকা মঞ্জুর করেছেন। এছাড়াও, এপ্রিল থেকে জুন মাস পর্যন্ত ধার্য বিদ্যুৎ মাশুল প্রত্যাহারের কথাও ঘোষণা করেছেন তিনি। এদিকে রাজ্যে গত ২৪ ঘন্টায় আরও ১১ জনের মৃত্যু হয়েছে। আক্রান্তের সংখ্যা বেড়ে হয়েছে ১৩ হাজার ৮৯১। নিশ্চিতভাবে করোনায় আক্রান্তের সংখ্যা ৭ হাজার ৪৭৯ এবং মৃত্যু হয়েছে ১৮০ জনের।
    
    
    
    · তেলেঙ্গানা : রাজ্যের স্বাস্থ্য মন্ত্রী হায়দরাবাদ শহরকে কসমোপলিটান মহানগর হিসাবে বর্ণনা করে বলেছেন, দিল্লি ও মুম্বাইয়ের মতো এখানেও করোনায় আক্রান্তের সংখ্যা বাড়ছে। প্রয়োজন হলে শহরের কিছু কিছু এলাকায় লকডাউন জারি করা হবে। এদিকে রাজ্যের স্বরাষ্ট্র মন্ত্রী করোনায় আক্রান্ত হয়েছেন। রাজ্যে আক্রান্তের সংখ্যা বেড়ে হয়েছে ১৪ হাজার ৪১৯। নিশ্চিতভাবে করোনায় আক্রান্তের সংখ্যা ৯ হাজার। এখনও পর্যন্ত মৃত্যু হয়েছে ২৪৭ জনের।
    
    
    
    · অরুণাচল প্রদেশ : রাজ্যের মুখ্যমন্ত্রী ট্যুইটে জানিয়েছেন, পূর্ব সিয়াং সৈনিক বিদ্যালয়ে বালিকা ক্যাডেটদের ২০২১-২২ শিক্ষাবর্ষের ভর্তি প্রক্রিয়া শীঘ্রই শুরু হবে।
    
    
    
    · আসাম : রাজ্যের স্বাস্থ্য মন্ত্রী এক ট্যুইটে জানিয়েছেন, গুয়াহাটি শহরের ৩১টি কোভিড কেয়ার সেন্টারে এবং ১২টি হাসপাতালে নমুনা সংগ্রহ পদ্ধতি চালু হয়েছে।
    
    
    
    · মণিপুর : ইম্ফলে মণিপুর প্রেস ক্লাবে সংবাদ মাধ্যমের কর্মীদের জন্য ফেস মাস্ক বিলি করা হয়েছে। ইউনাইটেড নেশনস্‌ ডেভেলপমেন্ট প্রোগ্রামের সহযোগিতায় এই ফেসমাস্ক বিলি করা হয়।
    
    
    
    · মেঘালয় : আসামে কোভিড-১৯ আক্রান্তের সংখ্যা বৃদ্ধি পাওয়ায় রাজ্য লাগোয়া সীমান্ত এলাকাগুলিতে লকডাউন কার্যকর করা হয়েছে। আন্তঃরাজ্য যাতায়াতে নিষেধাজ্ঞা বজায় থাকছে। জেলাশাসকরা প্রয়োজন-ভিত্তিতে সময়ে সময়ে নির্দেশিকা জারি করবেন।
    
    
    
    · মিজোরাম : রাজ্যে আরও ৬ জন করোনা আক্রান্ত রোগী সুস্থ হয়ে ছাড়া পেয়েছেন। এদিকে রাজ্যে আক্রান্তের সংখ্যা বেড়ে হয়েছে ৯০ এবং সুস্থ হয়েছেন ৬১ জন।
    
    
    
    · নাগাল্যান্ড : আজ আরও ৪ জন কোভিড-১৯ থেকে আরোগ্য লাভ করেছেন। এদের মধ্যে ৩ জন ডিমাপুরের এবং ১ জন কোহিমার। রাজ্যে সুস্থ হয়েছেন ১৬৮ জন এবং নিশ্চিতভাবে করোনায় আক্রান্তের সংখ্যা ২৬৬।


    CG/BD/SB

    
    
    (Release ID: 1635208) Visitor Counter : 18
    
    
      Read this release in: English , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam