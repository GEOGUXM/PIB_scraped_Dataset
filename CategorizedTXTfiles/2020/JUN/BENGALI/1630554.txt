      রেলমন্ত্রক

      রাজ্যগুলির চাহিদা মেনে ভারতীয় রেল শ্রমিক স্পেশাল ট্রেন চালিয়ে যাবে
      
      এ পর্যন্ত ৪৩৪৭টি শ্রমিক স্পেশাল ট্রেনে প্রায় ৬০ লক্ষ মানুষ ফিরেছেন

      Posted On: 09 JUN 2020 5:07PM by PIB Kolkata

    নতুন দিল্লি, ৯ জুন, ২০২০


    

    
    রাজ্যগুলির প্রয়োজন অনুসারে শ্রমিক স্পেশাল ট্রেনের মাধ্যমে পরিযায়ীদের আরামদায়ক ও নিরাপদে গন্তব্যে পৌঁছে দিতে ভারতীয় রেল প্রতিশ্রুতিবদ্ধ। এ পর্যন্ত ভারতীয় রেল ৪৩৪৭টি শ্রমিক স্পেশাল ট্রেন চালিয়ে প্রায় ৬০ লক্ষ মানুষকে তাদের রাজ্যে ফিরিয়ে দেবার ব্যবস্থা করেছে। গত ১ মে থেকে শ্রমিক স্পেশাল ট্রেনগুলি চলছে।


    
    ভারতীয় রেল জানিয়েছে যে তারা রাজ্যের চাহিদা অনুযায়ী ২৪ ঘন্টার মধ্যে শ্রমিক স্পেশাল ট্রেনের ব্যবস্থা করতে পারবে। রেল মন্ত্রক জানিয়েছে শ্রমিক স্পেশাল ট্রেনের জন্য রাজ্য সরকারগুলিকে তাদের চাহিদা নির্দিষ্ট করে জানাতে হবে এবং অবশিষ্ট ব্যক্তিদের রেলযাত্রার বিষয়টি সম্পর্কেও পরিষ্কার ধারনা দিতে হবে।
    
    রেলওয়ে বোর্ডের চেয়ারম্যান এই বিষয়ে ২৯শে মে এবং ৩ রা জুন রাজ্যগুলিকে চিঠিতে জানিয়েছেন যে অনুরোধের ২৪ ঘন্টার মধ্যেই ভারতীয় রেল শ্রমিক প্রয়োজনীয় সংখ্যক স্পেশাল ট্রেনগুলির ব্যবস্থা করবে।
    
    ভারতীয় রেল আশ্বাস দিয়েছে যে ভবিষ্যতেও যে কোনও প্রয়োজনের জন্য অতিরিক্ত শ্রমিক স্পেশাল ট্রেন চালানো হবে। কম সময়ের মধ্যে যদি কোনও প্রয়োজন হয় তাহলেও রেল ট্রেন চালানোর ব্যবস্থা করবে।
    
    ভারতের মহামান্য সুপ্রিম কোর্ট ২৮শে মে, ২০২০ ইচ্ছুক পরিযায়ী শ্রমিকরা যাতে নিজের জায়গায় ফিরে যেতে পারে তার ব্যবস্থা করার নির্দেশ জারি করেছে। আদেশ অনুসারে ভারতীয় রেল প্রয়োজনীয় সকল পদক্ষেপ নিচ্ছে।

    

    CG/TG

    
    
    (Release ID: 1630554) Visitor Counter : 22
    
    
      Read this release in: Punjabi , English , Urdu , Hindi , Marathi , Manipuri , Assamese , Odia , Tamil , Telugu , Kannada , Malayalam