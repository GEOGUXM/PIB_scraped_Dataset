      পর্যটনমন্ত্রক

      কেন্দ্রীয় পর্যটন মন্ত্রক দেখো আপনা দেশ ওয়েবিনার পর্যায়ক্রমের আওতায় ‘কঠিন সময় মোকাবিলা করার জন্য যোগাভ্যাস ও সুস্থতা’ শীর্ষক ৩৩তম ওয়েব-ভিত্তিক আলোচনাসভার আয়োজন করেছিল
      Posted On: 20 JUN 2020 2:49PM by PIB Kolkata


    নয়াদিল্লি, ২০ জুন, ২০২০


    

    কেন্দ্রীয় পর্যটন মন্ত্রক দেখো আপনা দেশ ওয়েবিনার পর্যায়ক্রমের আওতায় সাধারণ মানুষকে সুস্থ রাখতে এবং এই মহামারী চলাকালীন সংক্রমণ নিরাময় ও প্রতিরোধের বিষয়ে সচেতন করে তুলতে শুক্রবার ‘কঠিন সময় মোকাবিলা করার জন্য যোগাভ্যাস ও সুস্থতা’ শীর্ষক ৩৩তম ওয়েব-ভিত্তিক আলোচনাসভার আয়োজন করে ছিল। ‘এক ভারত শ্রেষ্ঠ ভারত’ কর্মসূচির আওতায় ভারতের ঐতিহ্যশালী বৈচিত্র্যকে তুলে ধরতেই দেখো আপনা দেশ ওয়েবিনার পর্যায়ক্রমগুলি আয়োজন করা হয়েছে।
    
    শুক্রবার আয়োজিত এই ওয়েবিনার পর্যায়ক্রমটি উপস্থাপন করেন যোগগুরু ভরত ঠাকুর, আধ্যাত্মিক ধর্মগুরু তথা আন্তর্জাতিক যোগ প্রশিক্ষক ডঃ চিন্ময় পাণ্ডে ও দেব সংস্কৃতি বিশ্ববিদ্যালয়ের সহ-উপাচার্য ডঃ লক্ষ্মীনারায়ণ যোশী। উপস্থাপকরা যোগের প্রাচীন দর্শনের কথা তুলে ধরেন। যোগাভ্যাস কিভাবে আমাদের সুস্থ রাখতে পারে এবং মানসিক চাপ কমিয়ে জীবনযাপনে সহায়তা করতে পারে সে সম্পর্কে বিশদে জানান তাঁরা। ডঃ লক্ষ্মীনারায়ণ যোশী বলেন, ঋষিকেশ হল বিশ্বে যোগের রাজধানী। তিনি, আয়ুর্বেদের জনপ্রিয় শব্দ ‘নাড়ি বিদ্যা’র কথা তুলে ধরেন। সংস্কৃতে এর অর্থ হল পাইপ বা নলের মতো একটি চ্যানেল যা সারা শরীরের নির্দিষ্ট জায়গাগুলিকে যুক্ত করে প্রাণশক্তির সঞ্চার করে। অনুষ্ঠানে ডঃ চিন্ময় পাণ্ডে বলেন যোগই আমাদের সঠিক পথ দেখিয়ে নিয়ে যেতে পারে এবং শরীরকে সুস্থ-সবল রাখতে পারে। যোগগুরু ভরত ঠাকুর বলেন, যোগ হল এক প্রাচীন বিজ্ঞান। ৫ হাজার বছর আগেও যোগীরা হিমালয় পর্বতে চলে যেতেন যোগচর্চার জন্য। এখন সাধারণ মানুষ আত্মার শান্তি, শারীরিক ও মানসিক বিকাশের জন্য এই যোগকে বেছে নিয়েছেন। বর্তমান এই মহামারীর সঙ্গে মোকাবিলা করার জন্য শ্রী ভরত ঠাকুর সূর্য নমস্কার এবং প্রাণায়ামের ওপর গুরুত্ব আরোপ করেন।
    
    এবার থেকে ওয়েবিনার পর্যায়ক্রমগুলি পর্যটন মন্ত্রকের ইউটিউব চ্যানেলেও দেখা যাবে। চ্যানেলটি হল


    - https://www.youtube.com/channel/UCbzIbBmMvtvH7d6Zo_ZEHDA/featured ।


    এছাড়াও, ইনক্রেডিবল ইন্ডিয়ার সোশ্যাল মিডিয়া প্ল্যাটফর্ম ফেসবুক পেজ facebook.com/incredibleindia/ এবং ইউটিউব-Youtube.com/incredibleindia এও দেখা যাবে।
    
    পর্যটন মন্ত্রক আজ দুপুর ২টো থেকে ৩টে পর্যন্ত ‘ভারত : সংস্কৃতির পীঠস্থান’ শীর্ষক একটি ওয়েবিনারের আয়োজন করেছিল। এতে অংশ নিয়েছিলেন কেন্দ্রীয় পর্যটন মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী প্রহ্লাদ সিং প্যাটেল সহ অন্যান্য বিশিষ্ট ব্যক্তিবর্গ।


    

    CG/SS/DM

    
    
    (Release ID: 1633029) Visitor Counter : 4
    
    
      Read this release in: Punjabi , English , Hindi , Tamil , Telugu