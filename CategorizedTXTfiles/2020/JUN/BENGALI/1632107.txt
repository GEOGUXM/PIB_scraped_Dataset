      প্রধানমন্ত্রীরদপ্তর

      ভারত-চীন সীমান্ত পরিস্থিতি নিয়ে প্রধানমন্ত্রীর মন্তব্য
      Posted On: 17 JUN 2020 3:35PM by PIB Kolkata


    নতুন দিল্লি, ১৭ জুন, ২০২০

    

    
    বন্ধুগণ,
    
    
    ভারত মাতার সাহসী সন্তানেরা গালভান উপত্যকায় আমাদের মাতৃভূমিকে রক্ষা করতে গিয়ে সর্বোচ্চ ত্যাগ স্বীকার করেছেন।
    
    দেশের সেবায় এই মহান ত্যাগের জন্য আমি তাঁদের প্রণাম জানাই, কৃতজ্ঞচিত্তে তাঁদের শ্রদ্ধা জানাই।
    
    এই শোকের মুহুর্তে আমি এই শহীদদের পরিবারের প্রতি সমবেদনা জানাই।
    
    আজ গোটা দেশ আপনার সঙ্গে আছে, দেশের অনুভূতি আপনার সঙ্গে আছে।
    
    আমাদের শহীদদের এই আত্মত্যাগ বৃথা যাবে না।
    
    পরিস্থিতি যা-ই হোক না কেন, পরিস্থিতি যাই হোক না কেন, ভারত প্রতি ইঞ্চি জমির জন্য দেশের আত্ম-সম্মানকে দৃঢ়ভাবে রক্ষা করবে।
    
    ভারত সাংস্কৃতিকভাবে একটি শান্তিকামী দেশ। আমাদের ইতিহাস শান্তির ইতিহাস।
    
    ভারতের আদর্শ মন্ত্র হল - লোকা: সমাস্ত: সুখিনো ভবন্তু।
    
    আমরা প্রত্যেক যুগে গোটা পৃথিবীর শান্তির জন্য, সমগ্র মানবতার শান্তি কামনা করেছি।
    
    আমরা সবসময় আমাদের প্রতিবেশীদের সঙ্গে সহযোগিতা এবং বন্ধুত্বপূর্ণ উপায়ে মিলেমিশে নিবিড়ভাবে কাজ করেছি। সর্বদা তাঁদের উন্নয়ন ও কল্যাণ কামনা করেছি।
    
    আমাদের যেখানে মতপার্থক্য হয়েছে, আমরা সর্বদা চেষ্টা করেছি যে পার্থক্যগুলি যাতে বিরোধে পরিণত না হয়, মতান্তর থেকে মনান্তর যেন বিরোধিতায় পর্যবসিত না হয়।
    
    আমরা কখনই কাউকে উস্কানি দিই না, তবে আমরা আমাদের দেশের অখণ্ডতা এবং সার্বভৌমত্বের সঙ্গে আপসও করি না।
    
    যখনই সময় এসেছে, আমরা আমাদের অখণ্ডতা এবং সার্বভৌমত্ব রক্ষায় আমাদের শক্তি প্রদর্শন করে আমাদের সক্ষমতা প্রমাণ করেছি।
    
    ত্যাগ এবং তিতিক্ষা আমাদের জাতীয় চরিত্রের অঙ্গ, তবে একই সাথে বিক্রম এবং বীরত্বও আমাদের দেশের চরিত্রের সমান অংশ।
    
    আমি দেশকে আশ্বস্ত করতে চাই, আমাদের সেনাদের আত্মত্যাগ বৃথা যাবে না।
    
    ভারতের অখণ্ডতা এবং সার্বভৌমত্ব আমাদের জন্যে সর্বোচ্চ এবং এটির সুরক্ষা থেকে কেউ আমাদের থামাতে পারে না।
    
    এ নিয়ে কারও কোনও বিভ্রান্তি বা সন্দেহ থাকা উচিত নয়।
    
    ভারত শান্তি চায়। তবে ভারতকে উস্কে দেওয়ার জবাবে একটি পরিণামদর্শী উত্তরও দেওয়া হবে।
    
    দেশবাসীর গর্ব করা উচিত যে আমাদের সৈন্যরা শত্রুর আক্রমন প্রতিহত করে তাঁদের মারতে মারতে শহীদ হয়েছেন। আপনাদের সকলের প্রতি আমার অনুরোধ, আসুন, দুই মিনিট মৌন পালন করে দেশের এই সুপুত্রদের প্রতি শ্রদ্ধা নিবেদন করি!


    CG/SB

    
    
    (Release ID: 1632107) Visitor Counter : 34
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Odia , Tamil , Telugu , Kannada , Malayalam