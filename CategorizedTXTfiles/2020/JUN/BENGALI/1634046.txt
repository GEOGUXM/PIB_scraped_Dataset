      বিজ্ঞানওপ্রযুক্তিমন্ত্রক

      আইএনএসটির মৃগী রোগের চিকিৎসায় ন্যানো টেকনোলজি ব্যবহার করে কম খরচে রুফিনামাইডের উৎপাদনের পদ্ধতি উদ্ভাবন
      Posted On: 24 JUN 2020 12:55PM by PIB Kolkata

      নয়াদিল্লি, ২৪ জুন, ২০২০
      কেন্দ্রীয় বিজ্ঞান ও প্রযুক্তি দপ্তরেরস্বশাসিত সংস্থা ইন্সটিটিউট অফ ন্যানো সায়েন্স অ্যান্ড টেকনোলজি (আইএনএসটি) –র বিজ্ঞানীরা ন্যানো টেকনোলজি ব্যবহার করে মৃগী রোগের চিকিৎসায় কম খরচে রুফিনামাইড উৎপাদনের পদ্ধতি উদ্ভাবন করেছেন। নতুন প্রযুক্তি ব্যবহারে এই ওষুধটি তৈরিতে বেশি খরচ হবে না।
      
      রুফিনামাইড তৈরিতে পুনর্ব্যবহারযোগ্য কপার অক্সাইড অনুঘটক তৈরি, হয়। বর্তমানে মৃগী রোগের ওষুধের উৎপাদন প্রক্রিয়ায় ১, ৫-রিজিওআইসোমার উৎপন্ন হয়, যা এই ওষুধের উৎপাদন ব্যয় বাড়িয়ে দেয়। এর জন্য এক ধরনের জৈব দ্রাবকের প্রয়োজন হয়, যেগুলি উচ্চ তাপমাত্রায় দ্রবীভূত অনুঘটককে আলাদা করে। এই প্রক্রিয়ার ফলে স্বাভাবিকভাবেই উৎপাদন ব্যয় অনেকটাই বেড়ে যায়।
      
      বিজ্ঞানীরা কপার সালফেট অনুঘটককে ব্যবহার না করে অতিক্ষুদ্র ৩-৫ ন্যানো মিটার আয়তনের বিশেষ ধরনের কপার ব্যবহার করে দেখেছেন রুফিনামাইডের উৎপাদন খরচ অনেকটাই হ্রাস পেয়েছে। নতুন এই অনুঘটকটি শুধু যে রুফিনামাইড তৈরির ক্ষেত্রেই ব্যবহার করা যাবে তা নয়, এগুলি অন্যান্য জৈব বিক্রিয়াতেও ব্যবহার করা সম্ভব। ফলে, নতুন এই অনুঘটকটিকে বিভিন্ন গবেষণার কাজে বাণিজ্যিকভাবে ব্যবহার করা যেতেই পারে। বর্তমানে খুব কম সংস্থাই মৃগী রোগের মূল্যবান ওষুধটি তৈরি করে, যা এই রোগে আক্রান্তদের সারা জীবনই খেতে হয়। আইএনএসটি-র গবেষকদের নতুন এই অনুঘটক উদ্ভাবনের ফলে ওষুধ প্রস্তুতকারী সংস্থাগুলি কম খরচেই এই ওষুধটি প্রস্তুত করতে পারবে। যার ফলে, রোগীরা স্বল্প মূল্যে এই ওষুধ কিনতে পারবেন।
      CG/CB/SB
    
    
    (Release ID: 1634046) Visitor Counter : 13
    
    
      Read this release in: English , Urdu , Hindi , Tamil