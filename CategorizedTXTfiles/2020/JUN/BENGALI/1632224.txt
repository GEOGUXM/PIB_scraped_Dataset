      রেলমন্ত্রক

      ভারতীয় রেল পাঁচটি রাজ্যে ৯৬০টি কোভিড কেয়ার কামরা পাঠিয়েছে
      Posted On: 17 JUN 2020 5:45PM by PIB Kolkata


    নয়াদিল্লি, ১৭ জুন, ২০২০


    

    
    কোভিড-১৯-এর বিরুদ্ধে লড়াই চালিয়ে যাওয়ার জন্য ভারতীয় রেল রাজ্য সরকারগুলিকে স্বাস্থ্য পরিষেবা ক্ষেত্রে সর্বাত্মক সাহায্য করে চলেছে। ভারতীয় রেল রাজ্যগুলিকে ৫,২৩১টি কোভিড কেয়ার কামরা সরবরাহ করতে প্রস্তুত। আঞ্চলিক রেল দপ্তরগুলি এই কামরাগুলিকে খুব স্বল্প বা অল্প সংক্রমণযুক্ত রোগীর ব্যবহারের জন্য কোভিড কেয়ার সেন্টার হিসেবে রূপান্তরিত করেছে।
    
    
    এখনও পর্যন্ত ভারতীয় রেল পাঁচটি রাজ্যে অর্থাৎ, দিল্লি, উত্তরপ্রদেশ, অন্ধ্রপ্রদেশ, তেলেঙ্গানা এবং মধ্যপ্রদেশে মোট ৯৬০টি কোভিড কেয়ার কামরা পাঠিয়েছে। এই ৯৬০টি কোভিড কেয়ার কামরার মধ্যে ৫০৩টি কোভিড কেয়ার কামরা পাঠানো হয়েছে দিল্লিতে। এছাড়াও, ২০টি অন্ধ্রপ্রদেশ, ৬০টি তেলেঙ্গানা, উত্তরপ্রদেশে ৩৭২ এবং মধ্যপ্রদেশে পাঁচটি কোভিড কেয়ার কামরা পাঠানো হয়েছে।
    
    
    দিল্লিতে ৫০৩টি কোভিড কেয়ার কামরা নয়টি জায়গায় পাঠানো হয়েছে। এই ৫০৩টি কোভিড কেয়ার কামরার মধ্যে ৫০টি রয়েছে শকুর বস্তিতে, আনন্দ বিহারে ২৬৭টি, দিল্লির সফদরজং-এ ২১টি, দিল্লি সরাই রোহিলায় ৫০টি, দিল্লি ক্যান্টমেন্টে ৩৩টি, আদর্শ নগরে ৩০টি, দিল্লির শাহাদ্রায় ১৩টি, তুঘলকাবাদে ১৩টি এবং প্যাটেল নগরে ২৬টি কোভিড কেয়ার কামরা রয়েছে।
    
    
    উত্তরপ্রদেশে মোট ৩৭২টি কোভিড কেয়ার কামরা ২৩টি জায়গায় পাঠানো হয়েছে। এগুলি হল – দীনদয়াল উপাধ্যায় জংশন, লক্ষ্ণৌ, বারাণসী, ফৈজাবাদ, সাহারানপুর, মির্জাপুর, সুবেদারগঞ্জ, কানপুর, ঝাঁসি, ঝাঁসি ওয়ার্কশপ, আগ্রা, বারাণসী শহর, ফারুকাবাদ এবং কাশগঞ্জ।
    
    
    মধ্যপ্রদেশে পাঁচটি কোভিড কেয়ার কামরা পাঠানো হয়েছে। অন্ধ্রপ্রদেশে ২০টি কোভিড কেয়ার কামরা পাঠানো হয়েছে বিজয়ওয়াড়ায়। তেলেঙ্গানায় ৬০টি কোভিড কেয়ার কামরা সেকেন্দ্রাবাদ, কাঘগুড়া এবং আদিলাবাদে পাঠানো হয়েছে।।
    
    
    স্বাস্থ্য ও পরিবারকল্যাণ মন্ত্রকের নির্দেশ অনুযায়ী ভারতীয় রেল এই রাজ্যগুলিতে তাদের চাহিদামতো এবং অনুরোধের ভিত্তিতে কোভিড কেয়ার কামরা পাঠিয়েছে। এটি উল্লেখযোগ্য যে, ভারতীয় রেল জাতীয় প্রয়োজনে কোভিড কেয়ার সেন্টার হিসেবে রেলের কামরাগুলিকে তৈরি করেছে। তবে, কোভিড কেয়ার কামরাগুলির চিকিৎসক এবং চিকিৎসা সহায়ক কর্মী রাখার দায়িত্ব রাজ্য সরকারের। গত ৬ই মে কেন্দ্রীয় স্বাস্থ্য মন্ত্রকের নির্দেশ অনুসারে এই ব্যবস্থা গ্রহণ করা হয়েছে।
    
    
    রাজ্য সরকারের আধিকারিকদের সহায়তা দেওয়ার জন্য রেল দু’জন করে সমন্বয় রক্ষাকারী আধিকারিক নিয়োগ করেছে। আবহাওয়া পরিস্থিতির ওপর নির্ভর করে কামরাগুলির তাপমাত্রা নিয়ন্ত্রণ করা হবে। কোভিড রোগীদের দেখাশোনা ও সহায়তার জন্য ভারতীয় রেল রাজ্য সরকারগুলিকে যথাযথ সহায়তা করবে।
    
    
    এই কামরাগুলিকে খুব স্বল্প এবং অল্প সংক্রমণযুক্ত রোগীদের ক্ষেত্রেই ব্যবহার করতে হবে। এই কামরাগুলি কোভিডের সন্দেহজনক বা নিশ্চিত সংক্রমণ যুক্ত রোগীদের জন্যও ব্যবহার করা হবে। এমনকি যেখানে তাদের আলাদা রাখার সুবিধা পর্যাপ্ত নেই বা হ্রাস করা হয়েছে এমন জায়গাগুলিতেও এই কামরাগুলি ব্যবহার করা হবে। কেন্দ্রীয় স্বাস্থ্য মন্ত্রক এবং নীতি আয়োগের পরিকল্পনা মতোই এই উদ্যোগ নেওয়া হয়েছে।


    

    
    CG/SS/DM

    
    
    (Release ID: 1632224) Visitor Counter : 11
    
    
      Read this release in: Telugu , English , Urdu , Hindi , Manipuri , Punjabi , Tamil , Kannada