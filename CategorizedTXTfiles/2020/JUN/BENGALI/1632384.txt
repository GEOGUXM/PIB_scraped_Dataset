      স্বাস্থ্যওপরিবারকল্যাণমন্ত্রক

      কোভিড-১৯-এর সর্বশেষ পরিস্থিতি
      Posted On: 18 JUN 2020 4:10PM by PIB Kolkata


    নয়াদিল্লি, ১৮ জুন, ২০২০


    

    
    প্রান্তিক মানুষের কাছে কোভিড-১৯-এর পরীক্ষার সুবিধা পৌঁছে দেওয়ার লক্ষ্যে দেশের মধ্যে এই প্রথম আজ ভ্রাম্যমাণ করোনা সংক্রামক রোগ নির্ণায়ক ল্যাব (আই-ল্যাব)-এর সূচনা করেছেন কেন্দ্রীয় স্বাস্থ্য ও পরিবারকল্যাণ মন্ত্রী ডঃ হর্ষ বর্ধন। মূলত, দেশের প্রত্যন্ত, দুর্গম অঞ্চল, যেখানে করোনা সংক্রামক রোগ নির্ণয়ের ক্ষেত্রে সমস্যা রয়েছে সেখানে এই ল্যাবগুলি রাখা হবে। এখানে কেন্দ্রীয় সরকারের স্বাস্থ্য প্রকল্প (সিজিএইচএস)-এর নির্ধারিত মূল্য অনুসারে প্রতিদিন ২৫টি করে কোভিড-১৯-এর আরটি-পিসিআর পরীক্ষা, প্রতিদিন ৩০০টি করে এলিজা পরীক্ষা করা হবে। এছাড়াও, যক্ষ্মা ও এইচআইভি-র মতো পরীক্ষার সুবিধাও থাকবে এখানে। কোভিড নিয়ন্ত্রণ কৌশলের অধীনে বিজ্ঞান ও প্রযুক্তি মন্ত্রক এবং বায়ো-টেকনলজি বিভাগের সহযোগিতায় এই আই-ল্যাবগুলি পরিচালিত হবে।
    
    
    বিগত ২৪ ঘন্টায় ৭,৩৯০ জন ব্যক্তি কোভিড-১৯ সংক্রমণ থেকে সুস্থ হয়ে উঠেছে। এ পর্যন্ত ১ লক্ষ ৯৪ হাজার ৩২৪ জন রোগী কোভিড থেকে সুস্থ হয়ে উঠেছেন। সুস্থতার হার বেড়ে হয়েছে ৯৩.৯৬ শতাংশ। বর্তমানে ১ লক্ষ ৬০ হাজার ৩৮৪ জন ব্যক্তি চিকিৎসাধীন রয়েছেন।
    
    
    সরকারি ল্যাবের সংখ্যা বাড়িয়ে ৬৯২ এবং বেসরকারি ল্যাবের সংখ্যা বৃদ্ধি করে ২৫৪ অর্থাৎ, মোট ৯৫৩টি ল্যাব করা হয়েছে। এর মধ্যে, রিয়েল-টাইম আরটি-পিসিআর-ভিত্তিক পরীক্ষার জন্য সরকারি ল্যাব ৩৪৯টি এবং বেসরকারি ল্যাব হল ৯৯১টি।
    
    
    ট্রুনাট-ভিত্তিক পরীক্ষাগুলির জন্য সরকারি ল্যাব হল ৩২৫টি এবং বেসরকারি ল্যাব হল ১৫টি।
    
    
    সিবিএনএএটি-ভিত্তিক পরীক্ষার জন্য সরকারি ল্যাব রয়েছে ২৫টি এবং বেসরকারি ল্যাব রয়েছে ৪৭টি।
    
    
    গত ২৪ ঘন্টায় ১ লক্ষ ৬৫ হাজার ৪১২টি নমুনা পরীক্ষা করা হয়েছে। এখনও পর্যন্ত মোট ৬২ লক্ষ ৪৯ হাজার ৬৬৮টি নমুনা পরীক্ষা করা হয়েছে।
    
    
    কোভিড-১৯ সম্পর্কিত প্রযুক্তি বিষয়, নির্দেশিকা এবং পরামর্শ সম্পর্কিত সমস্ত নির্ভুল ও সর্বশেষ পরিস্থিতি জানার জন্য - https://www.mohfw.gov.in/ - এখানে ক্লিক করুন।
    
    
    কোভিড-১৯ সম্পর্কিত প্রযুক্তিগত জিজ্ঞাসাগুলি ncov2019@gov.in এবং @কোভিড ইন্ডিয়াসেবা-তে পাঠানো যেতে পারে।
    
    
    কোভিড-১৯ সম্পর্কিত কোন প্রশ্নের ক্ষেত্রে দয়া করে স্বাস্থ্য ও পরিবারকল্যাণ মন্ত্রকের টোল ফ্রি নম্বর +91-11-2397 8046 বা 1075-এ ফোন করুন। কোভিড-১৯ সম্পর্কিত রাজ্য / কেন্দ্রশাসিত অঞ্চলগুলির হেল্পলাইন নম্বরগুলির তালিকা - https://www.mohfw.gov.in/pdf/coronvavirushelplinenumber.pdf -এতে পাওয়া যাবে।

    

    
    CG/SS/DM

    
    
    (Release ID: 1632384) Visitor Counter : 16
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam