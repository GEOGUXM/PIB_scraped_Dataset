      খাদ্যপ্রক্রিয়াকরণশিল্পমন্ত্রক

      শ্রীমতী হরসিমরৎ কৌর বাদল আজ ভিডিও কনফারেন্সের মাধ্যমে কৃষি প্রক্রিয়াকরণ ক্ষেত্রের শিল্পদ্যেগীদের সঙ্গে বৈঠক করেন
      
      কৃষি প্রক্রিয়াকরণ ক্লাস্টার পরিকল্পনার অধীনে ৩৬টি প্রকল্পের পর্যালোচনা করা হয়
      
      প্রকল্পগুলির প্রতি মাসের ভার্চুয়াল পরিদর্শনের কাজ সম্পূর্ণ করা হয়েছে

      Posted On: 19 JUN 2020 6:02PM by PIB Kolkata

    নতুন দিল্লী, ১৯শে জুন, ২০২০


    

    
    কেন্দ্রীয় খাদ্য প্রক্রিয়াকরণ শিল্প মন্ত্রী শ্রীমতী হরসিমরৎ কৌর বাদল আজ ভিডিও কনফারেন্সের মাধ্যমে কৃষি প্রক্রিয়াকরণ ক্লাসটারের উদ্যোগীদের সঙ্গে বৈঠক করেন। কৃষি প্রক্রিয়াকরণ ক্লাস্টারের পরিকাঠামো গঠনের লক্ষ্যে এই বৈঠকের আয়োজন করে কেন্দ্রীয় খাদ্য প্রক্রিয়াকরণ মন্ত্রক। খাদ্য প্রক্রিয়াকরণ শিল্প মন্ত্রকের প্রতিমন্ত্রী শ্রী রামেশ্বর তেলি এই বৈঠকে উপস্থিত ছিলেন।


    
    বৈঠকে মন্ত্রকের অনুমোদিত ৩৬ টি প্রকল্পের পর্যালোচনা করা হয়েছে। আসাম, অন্ধ্রপ্রদেশ, বিহার, গুজরাট, হরিয়ানা, হিমাচল প্রদেশ, জম্মু ও কাশ্মীর, কর্নাটক, কেরালা, মধ্যপ্রদেশ, মহারাষ্ট্র, পাঞ্জাব, রাজস্থান, তামিলনাড়ু,উত্তরাখন্ড এবং উত্তরপ্রদেশে এই প্রকল্পগুলি রয়েছে। খাদ্য প্রক্রিয়াকরণ শিল্প মন্ত্রীর সঙ্গে ব্যবসায়ীরা কথা বলেন। প্রকল্প রূপায়ণে তারা তাদের অভিজ্ঞতা এবং সমস্যার কথা তুলে ধরেন।


    
    শ্রীমতী হরসিমরৎ কৌর বাদল বলেন, শারীরিকভাবে প্রকল্প পরিদর্শনের পরিবর্তে বিকল্প নতুন ব্যবস্থার উদ্যোগ নিয়েছে খাদ্য প্রক্রিয়াকরণ মন্ত্রক। তথ্যপ্রযুক্তির মাধ্যমে প্রতিমাসে ভার্চুয়াল পরিদর্শন করা হচ্ছে। ভার্চুয়াল পরিদর্শনের নক্সা অনুযায়ী বিশেষ দল প্রকল্পগুলির অগ্রগতি ও মূল্যায়ন করবে।


    
    কৃষি প্রক্রিয়াকরণ ক্লাস্টার প্রকল্পগুলির পর্যালোচনা বৈঠক অনুষ্ঠিত হয় গত ১৭ই এবং ১৮ই জুন,২০২০ তারিখে। খাদ্য প্রক্রিয়াকরণ মন্ত্রকের পক্ষ থেকে একাধিক অনলাইন বৈঠকে বর্তমান প্রকল্পগুলির কাজের পর্যালোচনা করা হয়। প্রকল্পগুলির কাজের অগ্রগতি, শ্রমিক এবং সরবরাহ বিষয় সহ অন্যান্য যাবতীয় বিষয় নিয়ে উদ্যোগপতিদের সঙ্গে আলোচনা হয়। লকডাউন চলাকালে কাজের বিলম্ব হওয়া বা সময়সূচি মতন প্রকল্পের কাজ সম্পূর্ণ না হওয়ায়,তাদের সময়সীমা কিছুটা বাড়ানো হয়েছে।


    
    উল্লেখ্য, চলতি বছরের শুরুতে খাদ্য প্রক্রিয়াকরণ মন্ত্রককে তথ্যপ্রযুক্তি ব্যবস্থাপনা এবং ই-অফিস সঠিকভাবে চালু করার জন্য সরকারের পক্ষ থেকে পুরস্কৃত করা হয়।


    
    ভার্চুয়াল পদ্ধতিতে খাদ্য প্রক্রিয়াকরণ মন্ত্রক,আন্ত: মন্ত্রক বৈঠকের মাধ্যমে প্রকল্পের অনুমোদন বা পর্যালোচনা করে চলেছে। এর পাশাপাশি মন্ত্রকের পক্ষ থেকে প্রকল্পের সঙ্গে যুক্ত সংশ্লিষ্ট সব পক্ষের সঙ্গে এই ভার্চুয়াল মাধ্যমে যোগাযোগ করা হয়।


    
    মন্ত্রকের হাতে বিনিয়োগ পোর্টাল, সম্পদ পোর্টাল রয়েছে। এর মাধ্যমে নির্দিষ্ট পরিকল্পনার ভর্তুকির আবেদন গ্রহন, প্রক্রিয়াকরণ এবং অনুমোদন করা হয়ে থাকে।


    

    CG/PPM

    
    
    (Release ID: 1632881) Visitor Counter : 4
    
    
      Read this release in: English , Urdu , Hindi , Marathi , Punjabi , Tamil , Telugu