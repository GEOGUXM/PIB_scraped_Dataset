      প্রধানমন্ত্রীরদপ্তর

      কোভিড-১৯ এর বিরুদ্ধে লড়াইয়ে পিএম কেয়ার্স তহবিলের আওতায় ভারতে তৈরী হয়েছে ৫০ হাজার ভেন্টিলেটর
      Posted On: 23 JUN 2020 11:15AM by PIB Kolkata


    নয়াদিল্লি, ২৩ জুন, ২০২০


    

    সমস্ত রাজ্য/কেন্দ্রশাসিত অঞ্চলে সরকার পরিচালিত কোভিড হাসপাতালগুলিতে ভারতে নির্মিত ৫০ হাজার ভেন্টিলেটর সরবরাহের জন্য পিএম কেয়ার্স তহবিল ট্রাস্ট ২ হাজার কোটি টাকা বরাদ্দ করেছে। এছাড়াও, প্রবাসী শ্রমিকদের কল্যাণে ১ হাজার কোটি টাকা মঞ্জুর করা হয়েছে।


    
    ভারতে নির্মিত ৫০ হাজার ভেন্টিলেটরের মধ্যে ৩০ হাজার নির্মাণ করছে রাষ্ট্রায়ত্ত ভারত ইলেক্ট্রনিক্স লিমিটেড। বাকি ২০ হাজার ভেন্টিলেটর নির্মাণের দায়িত্বে রয়েছে - আগভা হেলথ কেয়ার (১০ হাজার), এএমটিজেড বেসিক (৫ হাজার ৬৫০), এএমটিজেড হাই এন্ড (৪ হাজার) এবং অ্যালায়েড মেডিকেল (৩৫০)। এখনও পর্যন্ত এ ধরনের ২ হাজার ৯২৩টি ভেন্টিলেটর তৈরি করা হয়েছে। এর মধ্যে ১ হাজার ৩৪০টি ভেন্টিলেটর ইতিমধ্যেই রাজ্য/কেন্দ্রশাসিত অঞ্চলগুলিকে সরবরাহ করা হয়েছে। এই ভেন্টিলেটর প্রাপক রাজ্যগুলি হ’ল – মহারাষ্ট্র (২৭৫), দিল্লি (২৭৫), গুজরাট (১৭৫), বিহার (১০০), কর্ণাটক (৯০), রাজস্থান (৭৫) প্রভৃতি রয়েছে। জুন মাসের শেষ নাগাদ আরও ১৪ হাজার ভেন্টিলেটর সমস্ত রাজ্য/কেন্দ্রশাসিত অঞ্চলকে সরবরাহ করা হবে।


    
    এছাড়াও, পিএম কেয়ার্স তহবিল ট্রাস্ট প্রবাসী শ্রমিকদের কল্যাণে রাজ্য/কেন্দ্রশাসিত অঞ্চলগুলিকে ইতিমধ্যেই ১ হাজার কোটি টাকা দিয়েছে। তহবিলের এই অর্থ বরাদ্দ করা হয়েছে ২০১১’র জনগণনার ভিত্তিতে ৫০ শতাংশের হিসাবে, মোট কোভিড আক্রান্ত রোগী সংখ্যার ৪০ শতাংশের ভিত্তিতে এবং বাকি ১০ শতাংশ সমস্ত রাজ্য/কেন্দ্রশাসিত অঞ্চলগুলিকে সমানভাবে বরাদ্দ করা হয়েছে। তহবিলের এই অর্থ রাজ্য/কেন্দ্রশাসিত অঞ্চলগুলির প্রবাসী শ্রমিকদের বাসস্থান, খাবার, চিকিৎসা পরিষেবা এবং পরিবহণ খাতে খরচ করতে পারবে। এই তহবিল প্রাপক রাজ্যগুলির মধ্যে রয়েছে – মহারাষ্ট্র (১৮১ কোটি টাকা), উত্তর প্রদেশ (১০৩ কোটি টাকা), তামিলনাডু (৮৩ কোটি টাকা), গুজরাট (৬৬ কোটি টাকা), দিল্লি (৫৫ কোটি টাকা), পশ্চিমবঙ্গ (৫৩ কোটি টাকা), বিহার (৫১ কোটি টাকা), মধ্যপ্রদেশ (৫০ কোটি টাকা), রাজস্থান (৫০ কোটি টাকা) এবং কর্ণাটক (৩৪ কোটি টাকা)।


    

    
    CG/BD/SB

    
    
    (Release ID: 1633649) Visitor Counter : 24
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam