      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 23 JUN 2020 6:26PM by PIB Kolkata


    নয়াদিল্লি, ২৩ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; বিশ্বে প্রতি লক্ষ জনসংখ্যায় ভারতে মৃত্যুর হার সবচেয়ে কম

    বিশ্ব স্বাস্থ্য সংস্থার পক্ষ থেকে গতকাল প্রকাশিত এক প্রতিবেদন অনুযায়ী, ভারতে প্রতি লক্ষ জনসংখ্যায় মৃত্যুর হার সবচেয়ে কম। বিশ্বে প্রতি লক্ষ জনসংখ্যায় গড় মৃত্যুর হার যেখানে ৬.০৪, সেই তুলনায় ভারতে প্রতি লক্ষ জনসংখ্যায় মৃত্যুর হার ১.০০। গ্রেট ব্রিটেনে কোভিড-১৯ এ প্রতি লক্ষে মৃত্যুর ঘটনা ৬৩.১৩। অন্যদিকে, স্পেন, ইতালি ও মার্কিন যুক্তরাষ্ট্রে প্রতি লক্ষ জনসংখ্যায় মৃত্যুর ঘটনা যথাক্রমে ৬০.৬০, ৫৭.১৯ এবং ৩৬.৩০। ভারতে আগাম রোগ চিহ্নিতকরণ, সময় মতো স্বাস্থ্য পরীক্ষা ও চিকিৎসা নজরদারি, উপযুক্ত চিকিৎসা পরিষেবা প্রদান প্রভৃতি কারণে মৃত্যু হার কমানো সম্ভব হয়েছে। কোভিড-১৯ সংক্রমণ প্রতিরোধ ও নিয়ন্ত্রণে রাজ্য/কেন্দ্রশাসিত অঞ্চলগুলির সঙ্গে কেন্দ্রীয় সরকারের পর্যায়ক্রমিক, সুপরিকল্পিত ও উপযুক্ত পদক্ষেপ গ্রহণের মাধ্যমে এই সাফল্য অর্জিত হয়েছে।
    দেশে সুস্থতার হার ক্রমাগত বৃদ্ধি পাচ্ছে। দেশে আজ পর্যন্ত সুস্থতার ৫৬.৩৮ শতাংশ। এখনও পর্যন্ত সুস্থ হয়েছেন ২ লক্ষ ৪৮ হাজার ১৮৯ জন। গত ২৪ ঘন্টায় সুস্থ হয়েছেন ১০ হাজার ৯৯৪। বর্তমানে ১ লক্ষ ৭৪ হাজার ১৪ জন আক্রান্ত রোগী চিকিৎসাধীন রয়েছেন। দেশে সরকারি পরীক্ষাগারের সংখ্যা বেড়ে হয়েছে ৭২৬ এবং বেসরকারি পরীক্ষাগারের সংখ্যা ২৬৬। এর ফলে, মোট পরীক্ষাগারের সংখ্যা দাঁড়িয়েছে ৯৯২। গত ২৪ ঘন্টায় নমুনা পরীক্ষা হয়েছে ১ লক্ষ ৮৭ হাজার ২২৩। আজ পর্যন্ত নমুনা পরীক্ষার সংখ্যা ৭১ লক্ষ ৩৭ হাজার ৭১৬।
    বিস্তারিত বিবরণের জন্য https://pib.gov.in/PressReleasePage.aspx?PRID=1633577 – এই লিঙ্কে ক্লিক করুন।
    
    কোভিড-১৯ এর বিরুদ্ধে লড়াইয়ে পিএম কেয়ার্স তহবিলের আওতায় ভারতে তৈরি হয়েছে ৫০ হাজার ভেন্টিলেটর
    ভারতে নির্মিত ৫০ হাজার ভেন্টিলেটর সরবরাহের জন্য পিএম কেয়ার্স তহবিল ট্রাস্ট ২ হাজার কোটি টাকা বরাদ্দ করেছে। এছাড়াও, প্রবাসী শ্রমিকদের কল্যাণে ১ হাজার কোটি টাকা মঞ্জুর করা হয়েছে। ভারতে নির্মিত ৫০ হাজার ভেন্টিলেটরের মধ্যে ৩০ হাজার নির্মাণ করছে রাষ্ট্রায়ত্ত ভারত ইলেক্ট্রনিক্স লিমিটেড। বাকি ২০ হাজার ভেন্টিলেটর নির্মাণের দায়িত্বে রয়েছে - আগভা হেলথ কেয়ার (১০ হাজার), এএমটিজেড বেসিক (৫ হাজার ৬৫০), এএমটিজেড হাই এন্ড (৪ হাজার) এবং অ্যালায়েড মেডিকেল (৩৫০)। এখনও পর্যন্ত এ ধরনের ২ হাজার ৯২৩টি ভেন্টিলেটর তৈরি করা হয়েছে। এর মধ্যে ১ হাজার ৩৪০টি ভেন্টিলেটর ইতিমধ্যেই রাজ্য/কেন্দ্রশাসিত অঞ্চলগুলিকে সরবরাহ করা হয়েছে। এই ভেন্টিলেটর প্রাপক রাজ্যগুলি হ’ল – মহারাষ্ট্র (২৭৫), দিল্লি (২৭৫), গুজরাট (১৭৫), বিহার (১০০), কর্ণাটক (৯০), রাজস্থান (৭৫) প্রভৃতি রয়েছে। জুন মাসের শেষ নাগাদ আরও ১৪ হাজার ভেন্টিলেটর সমস্ত রাজ্য/কেন্দ্রশাসিত অঞ্চলকে সরবরাহ করা হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1633516 – এই লিঙ্কে ক্লিক করুন।
    
    ওডিশায় বিভিন্ন সম্প্রদায়ের মানুষের অংশগ্রহণ এবং ডিজিটাল উদ্যোগের মাধ্যমে কোভিড-১৯ সংক্রমণের ব্যাপারে সচেতনতা গড়ে তোলার কাজ চলছে
    ওডিশা কোভিড নিয়ন্ত্রণ ও প্রতিরোধমূলক ব্যবস্থার অঙ্গ হিসাবে তথ্য ও প্রযুক্তিকে কাজে লাগাচ্ছে। গ্রাম পঞ্চায়েত প্রধানদের আরও ক্ষমতা দেওয়া হচ্ছে। স্বাস্থ্য পরিষেবার জন্য দক্ষ মানবসম্পদ গড়ে তোলা হচ্ছে, যাতে সহজেই আক্রান্তের শিকার হন এমন ব্যক্তিদের সুরক্ষা দেওয়া যায়। রাজ্যে গৃহীত এই উদ্যোগগুলির ফলে সংক্রমণ এবং মৃত্যুর সংখ্যা কমছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1633657 – এই লিঙ্কে ক্লিক করুন।
    
    পাঞ্জাবে সংক্রমণ প্রতিরোধে কড়া ব্যবস্থা এবং উপসর্গ দেখা দেওয়া ব্যক্তিদের ওপর নজর দেওয়ার ফলে রাজ্যে কোভিড-১৯ এ সুস্থতার হার বাড়ছে
    পাঞ্জাবে সংক্রমণ প্রতিরোধে উল্লেখযোগ্য অগ্রগতি লক্ষ্য করা গেছে। রাজ্যে সুস্থতার হার ক্রমশ ঊর্ধ্বমুখী। গৃহীত বহুমুখী কৌশলের অঙ্গ হিসাবে সংক্রমিত এলাকাগুলিতে উচ্চ ঝুঁকি রয়েছে এমন মানুষকে কোয়ারেন্টাইন সেন্টারে পাঠানোর ওপর গুরুত্ব দেওয়া হয়েছে। সংক্রমিত এলাকাগুলি সড়ক, মহল্লা অথবা রেসিডেন্সিয়াল সোসাইটি হিসাবে পৃথক করা হয়েছে। ‘ঘর ঘর নিগরানি’ নামে একটি মোবাইল অ্যাপ চালু করা হয়েছে। আশা কর্মীদের সহায়তায় বাড়ি বাড়ি গিয়ে সমীক্ষার কাজ চলছে। রাজ্যে বর্তমানে দৈনিক প্রায় ৮ হাজার নমুনা পরীক্ষা হচ্ছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1633415 – এই লিঙ্কে ক্লিক করুন।
    
    কোভিড-১৯ চিকিৎসা সম্পর্কিত পতঞ্জলী আয়ুর্বেদের দাবির প্রেক্ষিতে আয়ুষ মন্ত্রকের বিবৃতি
    হরিদ্বারের পতঞ্জলী আয়ুর্বেদ লিমিটেড কোভিড-১৯ এর চিকিৎসার জন্য আয়ুর্বেদিক ওষুধ উদ্ভাবনের ব্যাপারে গণমাধ্যমগুলিতে সংবাদের প্রেক্ষিতে আয়ুষ মন্ত্রক বিষয়টি সম্পর্কে জানিয়েছে, এ ধরনের চিকিৎসা-পদ্ধতির ব্যাপারে বৈজ্ঞানিক সমীক্ষার ফলাফল সম্পর্কে যে দাবি করা হয়েছে, সে সম্পর্কে মন্ত্রকের কিছু জানা নেই। মন্ত্রকের পক্ষ থেকে আরও বলা হয়েছে, আয়ুষ চিকিৎসা পদ্ধতিকে কাজে লাগিয়ে কোভিড-১৯ সংক্রান্ত গবেষণামূলক কর্মকান্ডের জন্য ইতিমধ্যেই গেজেট বিজ্ঞপ্তি প্রকাশ করা হয়েছে। এদিকে মন্ত্রকের পক্ষ থেকে প্রকাশিত খবরের সত্যতা যাচাইয়ের জন্য পতঞ্জলীর আয়ুর্বেদ সংস্থার কাছ থেকে বিস্তারিত বিবরণ চাওয়া হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1633690 – এই লিঙ্কে ক্লিক করুন।
    
    অর্থনৈতিক কর্মকান্ডে অগ্রগতি – আর্থিক সূচকে বৃদ্ধি
    মানুষের জীবন রক্ষার আশু প্রয়োজনীয়তার পদক্ষেপ হিসাবে ভারত ২৪শে মার্চ থেকে দেশ জুড়ে ২১ দিনের লকডাউন ঘোষণা করে। কোভিড-১৯ সংক্রমণ প্রতিরোধে গোড়ার দিকে এই ব্যবস্থা নেওয়া হয়। লকডাউনে কড়াকড়ি এবং সামাজিক দূরত্ববিধিগুলির দরুণ অর্থনৈতিক কর্মকান্ড ব্যাপকভাবে প্রভাবিত হয়। মানুষের জীবন রক্ষা তথা জীবন-জীবিকার উদ্দেশ্যে কৌশলগত পদক্ষেপ হিসাবে পর্যায়ক্রমে ভারত গত পয়লা জুন থেকে লকডাউনের পর আনলক পর্যায়ে প্রবেশ করেছে। সরকার ও ভারতীয় রিজার্ভ ব্যাঙ্ক আর্থিক হানি ন্যূনতম করে অর্থ ব্যবস্থার পুনরুজ্জীবনে স্বল্পমেয়াদী ও দীর্ঘমেয়াদী পদক্ষেপের কথা ঘোষণা করেছে। ভারতীয় অর্থনীতির ভিত্তি কৃষি ক্ষেত্র। এবার স্বাভাবিক বর্ষার পূর্বাভাসের প্রেক্ষিতে কৃষি ক্ষেত্র ভারতীয় অর্থনীতিকে ত্বরান্বিত করতে প্রয়োজনীয় সহায়তা যোগাবে বলে মনে করা হচ্ছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1633531 – এই লিঙ্কে ক্লিক করুন।
    
    ক্ষুদ্র ও মাঝারি শিল্প সংস্থা তথা ব্যাঙ্ক বহির্ভূত আর্থিক প্রতিষ্ঠানগুলির জন্য সরকারি কর্মসূচিগুলি গুরুত্বপূর্ণ ভূমিকা পালন করছে
    সরকারি নিশ্চয়তায় আপৎকালীন ঋণ সংযুক্ত ব্যবস্থা গ্রহণের মাধ্যমে রাষ্ট্রায়ত্ত ও বেসরকারি ক্ষেত্রের ব্যাঙ্কগুলি গত ২০শে জুন পর্যন্ত ৭৯ হাজার কোটি টাকারও বেশি ঋণ সহায়তা মঞ্জুর করছে। ইতিমধ্যেই ৩৫ হাজার কোটি টাকার বেশি ঋণ সহায়তা দেওয়া হয়েছে। এছাড়াও, ভারতীয় রিজার্ভ ব্যাঙ্কের মার্চ-এপ্রিল মাসের বিশেষ নগদ যোগান সুবিধা ঘোষণার ফলে সিডবি ১০ হাজার ২২০ কোটি টাকার ঋণ সহায়তা মঞ্জুর করেছে ক্ষুদ্র ও মাঝারি সংস্থা, ব্যাঙ্ক বহির্ভূত আর্থিক প্রতিষ্ঠান এবং ক্ষুদ্র ঋণ গ্রহীতাদের স্বার্থে।
    বিস্তারিত বিবরণের জন্য https://pib.gov.in/PressReleasePage.aspx?PRID=1633595 – এই লিঙ্কে ক্লিক করুন।
    
    ‘মেক ইন ইন্ডিয়া’ কর্মসূচির প্রসারে আত্মনির্ভর ভারত গড়ে তুলতে সরকারি ই-মার্কেট প্লেস ব্যবস্থায় বিক্রেতাদের জন্য পণ্য উৎপাদক সংশ্লিষ্ট দেশের নাম উল্লেখ করা বাধ্যতামূলক করা হয়েছে
    কেন্দ্রীয় বাণিজ্য ও শিল্প মন্ত্রকের অধীন বিশেষ কর্মসূচি সরকারি ই-মার্কেট প্লেস (জিইএম) ব্যবস্থায় সমস্ত নতুন পণ্যের রেজিস্ট্রেশনের সময় পণ্যটি কোন দেশের, তা বিক্রেতাদের পক্ষ থেকে উল্লেখ করা বাধ্যতামূলক করা হয়েছে। এছাড়াও, যে সমস্ত বিক্রেতা সরকারি ই-মার্কেট প্লেস ব্যবস্থায় নতুন এই বিধি চালু করার পূর্বে তাদের পণ্য সংক্রান্ত বিবরণ ইতিমধ্যেই উল্লেখ করেছে, সেই সমস্ত ক্ষেত্রে বিক্রেতাদেরকে পুনরায় সংশ্লিষ্ট পণ্যটি কোন দেশের, তা স্পষ্টভাবে উল্লেখ করার জন্য সুস্পষ্ট বার্তা দেওয়া হচ্ছে। যদি কোনও বিক্রেতা পণ্যটি সম্পর্কে সংশ্লিষ্ট দেশের নাম উল্লেখ না করেন, সেক্ষেত্রে পণ্যটিকে সরকারি ই--মার্কেট প্লেস ব্যবস্থা থেকে সরিয়ে ফেলা হবে। ‘মেক ইন ইন্ডিয়া’ কর্মসূচির প্রসারে এবং আত্মনির্ভর ভারত গড়ে তুলতে এই পদক্ষেপ গ্রহণ করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1633511 – এই লিঙ্কে ক্লিক করুন।
    
    ভারতীয় মুসলিমরা এ বছর সৌদি আরবে হজে যাবেন না
    কেন্দ্রীয় সংখ্যালঘু বিষয়ক মন্ত্রী শ্রী মুখতার আব্বাস নাকভি সৌদি আরব সরকারের সিদ্ধান্তকে সম্মান জানিয়ে বলেছেন, করোনা মহামারীর দরুণ গুরুতর চ্যালেঞ্জের বিষয়টিকে বিবেচনায় রেখে পুণ্যার্থীদের স্বাস্থ্য ও কল্যাণের বিষয়টিকে অগ্রাধিকার দিয়ে সিদ্ধান্ত নেওয়া হয়েছে যে, ভারত থেকে মুসলিমরা এবার হজের জন্য সৌদি আরবে যাবেন না।
    বিস্তারিত বিবরণের জন্য https://pib.gov.in/PressReleasePage.aspx?PRID=1633561 – এই লিঙ্কে ক্লিক করুন।


    
    ভারতীয় রেলের কোভিড কেয়ার কামরাগুলির ব্যবহার শুরু হয়েছে : রেল ৫টি রাজ্যে এ ধরনের ৯৬০টি কামরা পাঠিয়েছে
    কভিড-১৯ এর বিরুদ্ধে লড়াই অব্যাহত রাখতে ভারতীয় রেল বিভিন্ন রাজ্যে কোভিড কামরাগুলিতে করোনা রোগীদের চিকিৎসার কাজ শুরু হয়েছে। রাজ্য সরকারগুলির স্বাস্থ্য পরিষেবায় সাহায্য করতে রেল সর্বাত্মক প্রয়াস নিচ্ছে। রেলের পক্ষ থেকে রাজ্যগুলিকে ৫ হাজার ২৩১টি কোভিড কেয়ার কোচ পাঠানোর সিদ্ধান্ত হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1633386 – এই লিঙ্কে ক্লিক করুন।
    
    ন্যাশনাল মেডিকেল টিচিং ইন্সটিটিউটগুলির অধিকর্তা ও প্রতিনিধিদের সম্মেলনে ভাষণ দিলেন ডঃ জিতেন্দ্র সিং
    কেন্দ্রীয় মন্ত্রী ডঃ জিতেন্দ্র সিং বলেছেন, কোভিড পরবর্তী সময়ে সংক্রমক রোগ-ব্যধিগুলির সমীক্ষা ও নিয়ন্ত্রণের কাজে নতুন করে নজর দেওয়া প্রয়োজন। চিকিৎসা শিক্ষা পাঠ্যসূচিতেও এই বিষয়টিকে অন্তর্ভুক্ত করতে হবে। ডঃ সিং গতকাল নতুন দিল্লির এইমস্ সহ জাতীয় স্তরের চিকিৎসা শিক্ষা প্রতিষ্ঠানগুলির অধিকর্তা ও প্রতিনিধিদের এক ভার্চ্যুয়াল সম্মেলনে ভাষণ দিচ্ছিলেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1633423 – এই লিঙ্কে ক্লিক করুন।
    
    ২ কোটি ভবন ও অন্যান্য নির্মাণ কর্মী লকডাউনের সময় ৪ হাজার ৯৫৭ কোটি টাকার অর্থ সহায়তা পেয়েছে
    কেন্দ্রীয় শ্রম ও কর্মসংস্থান মন্ত্রকের পক্ষ থেকে গত ২৪শে মার্চ জারি করা পরামর্শের প্রেক্ষিতে রাজ্য সরকারগুলি লকডাউনের সময় নথিভুক্ত প্রায় ২ কোটি নির্মাণ কর্মী আজ পর্যন্ত নগদ সহায়তা হিসাবে ৪ হাজার ৯৫৭ কোটি টাকা দিয়েছে। প্রত্যক্ষ সুবিধা হস্তান্তর ব্যবস্থার মাধ্যমে প্রায় ১ কোটি ৭৫ লক্ষ ডিজিটাল লেনদেন হয়েছে এবং প্রাপ্য অর্থ নির্মাণ কর্মীদের ব্যাঙ্ক অ্যাকাউন্টে জমা পড়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1633546 – এই লিঙ্কে ক্লিক করুন।
    
    মোহালির ন্যাশনাল ইন্সটিটিউট অফ ফার্মাসিউটিক্যাল এডুকেশন অ্যান্ড রিসার্চ প্রতিষ্ঠান রোগ প্রতিরোধক ক্ষমতা বৃদ্ধির উপযোগী ভেষজ চা উদ্ভাবন করেছে
    কোভিড মহামারীর বিরুদ্ধে লড়াইয়ে মোহালির ন্যাশনাল ইন্সটিটিউট অফ ফার্মাসিউটিক্যাল এডুকেশন অ্যান্ড রিসার্চ প্রতিষ্ঠান রোগ প্রতিরোধক ক্ষমতা বৃদ্ধির উপযোগী ভেষজ চা উদ্ভাবন করেছে। এছাড়াও, এই প্রতিষ্ঠানটি পিপিই কিট, স্যানিটাইজার ও মাস্ক উদ্ভাবন করেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1633597 – এই লিঙ্কে ক্লিক করুন।
    

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কেন্দ্রশাসিত এই অঞ্চলের প্রশাসক জানিয়েছেন, সাম্প্রতিককালে অধিকাংশ কোভিড আক্রান্তের ঘটনা ঘটেছে বাইরে থেকে আসা ব্যক্তিদের মধ্যে। তিনি স্বাস্থ্য ও পুলিশ কর্তৃপক্ষকে সবরকম সহায়তার জন্য স্থানীয় আবাসিক কল্যাণ সংগঠন, স্বেচ্ছাসেবী সংস্থা ও সমাজ কর্মীদের আহ্বান জানিয়েছে।
    
    • পাঞ্জাব : কোভিড-১৯ মহামারীর সময় শিল্পোদ্যোগীদের স্বার্থে রাজ্য মন্ত্রিসভা বকেয়া মাশুল মেটানোর জন্য এককালীন বিবাদ নিষ্পত্তি ব্যবস্থার সময়সীমা আগামী ৩১শে ডিসেম্বর পর্যন্ত বাড়ানোর সিদ্ধান্ত নিয়েছে। রাজ্যের মুখ্যমন্ত্রী বলেছেন, সরকারের এই পদক্ষেপ কঠিন সময়ে শিল্প সংস্থাগুলিকে প্রয়োজনীয় সহায়তা দেবে।
    
    • হরিয়ানা : দেশ জুড়ে লকডাউনের সময় করোনা মহামারী সংক্রান্ত তথ্য আদান-প্রদানের জন্য বিভিন্ন দপ্তরে রাজ্যস্তরীয় কন্ট্রোল রুম তৈরি করা হচ্ছে। এই কন্ট্রোল রুম চালু ফলে সাফল্যের সঙ্গে মানুষের বিভিন্ন প্রশ্নের জবাব দেওয়া গেছে। কন্ট্রোল রুমগুলিতে ৪ লক্ষ ৭৮ হাজারেরও বেশি ফোনকল এসেছে। কেন্দ্রীয় স্বরাষ্ট্র মন্ত্রী ও কেন্দ্রীয় স্বাস্থ্য সচিব রাজ্য সরকারের এই প্রচেষ্টার প্রশংসা করেছেন।
    
    • হিমাচল প্রদেশ : রাজ্যের মুখ্যমন্ত্রী ভিডিও কনফারেন্সে ডেপুটি কমিশনার, জেলা পুলিশ প্রধান এবং মুখ্য চিকিৎসা আধিকারিকদের সঙ্গে বৈঠকে পৌরহিত্য করে বলেছেন, হোম কোয়ারেন্টাইনের ব্যাপারে আরও কড়া ব্যবস্থা নিতে হবে, যাতে মানুষ বিধিভঙ্গ করতে না পারেন। রেড জোন শহরগুলি থেকে আসা ব্যক্তিদের বাধ্যতামূলকভাবে প্রাতিষ্ঠানিক কোয়ারেন্টাইনে থাকতে হবে।
    
    • মহারাষ্ট্র : রাজ্যে গত ২৪ ঘন্টায় করোনায় আক্রান্তের সংখ্যা বেড়ে হয়েছে ১ লক্ষ ৩৫ হাজার ৭৯৬। নিশ্চিতভাবে করোনায় আক্রান্তের সংখ্যা ৬১ হাজার ৭৯৩। এদিকে ভারতীয় নৌ-বাহিনী একটি জাহাজের ৮ জন প্রশিক্ষণাধীন ক্যাডেটের নমুনা পরীক্ষায় ভাইরাসের উপস্থিতির প্রমাণ মেলায় পুণে সেনা হাসপাতালে ভর্তি করা হয়েছে।
    
    • গুজরাট : রাজ্যে গত ২৪ ঘন্টায় করোনায় আক্রান্তের সংখ্যা বেড়ে হয়েছে ২৭ হাজার ৮৮০। এখনও পর্যন্ত মৃত্যু হয়েছে ১ হাজার ৬৮৫ জনের।
    
    • রাজস্থান : রাজ্যে নিশ্চিতভাবে করোনায় আক্রান্তের সংখ্যা আজ ৩ হাজার ছাড়িয়েছে। আক্রান্তের সংখ্যা বেড়ে হয়েছে ১৫ হাজার ৪৩১।
    
    • মধ্যপ্রদেশ : রাজ্যে আরও ১৭৫ জনের সংক্রমণের খবর মেলায় আক্রান্তের সংখ্যা বেড়ে হয়েছে ১২ হাজার ৭৮। অবশ্য, নিশ্চিতভাবে করোনায় আক্রান্তের সংখ্যা ২ হাজার ৩৪২।
    
    • অরুণাচল প্রদেশ : রাজ্যে নিশ্চিতভাবে করোনায় আক্রান্তের সংখ্যা ১২৬। রাজ্য স্বাস্থ্য দপ্তরের পক্ষ থেকে জানানো হয়েছে, আদর্শ কর্মপরিচালন বিধিগুলি কঠোরভাবে মেনে চলা হচ্ছে এবং রাজ্য এখনও পর্যন্ত গ্রিন জোন ক্যাটাগরিতে রয়েছে।
    
    • মণিপুর : রাজ্যে আজ পর্যন্ত ৫ হাজার ব্যক্তি সরকারি কোয়ারেন্টাইনে রয়েছে। রাজ্যে দৈনিক নমুনা পরীক্ষার হার বেড়ে হয়েছে ২ হাজার ২০০। এখনও পর্যন্ত ৩৮ হাজারেরও বেশি নমুনা পরীক্ষা হয়েছে।
    
    • মিজোরাম : জোরাম মেডিকেল কলেজ থেকে ৭ জন কোভিড আক্রান্ত রোগী সুস্থ হওয়ার পর ছাড়া পেয়েছেন। রাজ্যে নিশ্চিতভাবে করোনায় আক্রান্তের সংখ্যা ১২৩।
    
    • নাগাল্যান্ড : রাজ্যে গত ২৪ ঘন্টায় আরও ৫০টি নমুনা পরীক্ষায় কোভিড-১৯ এর উপস্থিতির প্রমাণ মিলেছে। রাজ্যে নিশ্চিতভাবে করোনায় আক্রান্তের সংখ্যা ১৮৯। সুস্থ হয়েছে ১৪১ জন।
    
    • সিকিম : রাজ্য সরকার লাদাখের গালওয়ানে শহীদ ২০ জন সেনানীর স্মৃতিতে শ্রদ্ধা জানাবে বলে সিদ্ধান্ত নিয়েছে। গ্যাংটকে আগামী ২৫ তারিখ এই অনুষ্ঠানের আয়োজন করা হচ্ছে।
    
    • ছত্তিশগড় : রাজ্য সোমবার করোনায় আক্রান্তের সংখ্যা বেড়ে হয়েছে ২ হাজার ৩০২। এখনও পর্যন্ত মৃত্যু হয়েছে ১২ জনের।
    
    • গোয়া : রাজ্যে করোনায় আক্রান্তের সংখ্যা বেড়ে হয়েছে ৮৬৪। নিশ্চিতভাবে করোনায় আক্রান্তের সংখ্যা ৭১১।
    
    • কেরল : রাজ্যে আজ আরও ১ জনের কোভিড-১৯ এ মৃত্যু হয়েছে। এর ফলে, করোনায় মৃত্যুর সংখ্যা বেড়ে হয়েছে ২৩। এদিকে কেন্দ্রীয় সরকার দেশের বাইরে থেকে আসা ব্যক্তিদের কোভিড-১৯ সংক্রান্ত ট্রুন্যাট নমুনা পরীক্ষা পদ্ধতির অনুরোধ খারিজ করে দিয়েছে। বর্তমানে রাজ্যের বিভিন্ন হাসপাতালে ১ হাজার ৫৪০ জন রোগীর চিকিৎসা চলছে।
    
    • তামিলনাডু : মাদুরাই এবং পার্শ্ববর্তী এলাকাগুলিতে বুধবার থেকে আগামী ৩০শে জুন পর্যন্ত সম্পূর্ণ লকডাউন কার্যকর করা হচ্ছে। এদিকে রাজ্যে করোনায় আক্রান্তের সংখ্যা বেড়ে ৬০ হাজার ছাড়িয়েছে। নিশ্চিতভাবে করোনায় আক্রান্ত হয়েছেন ২৭ হাজার ১৭৮ জন। মৃত্যু হয়েছে ৭৯৪ জনের। কেবল চেন্নাইয়েই আক্রান্তের সংখ্যা ১৮ হাজার ৩৭২।
    
    • কর্ণাটক : রাজ্য সরকার বেসরকারি হাসপাতালগুলিতে কোভিড-১৯ চিকিৎসার খরচ বেঁধে দিয়েছে। রাজ্যে গতকাল আরও ৫ জনের মৃত্যু হয়েছে। এর ফলে, মৃতের সংখ্যা বেড়ে হয়েছে ১৪২। করোনায় আক্রান্তের সংখ্যা ৯ হাজার ৩৯৯। নিশ্চিতভাবে করোনায় আক্রান্ত হয়েছেন ৩ হাজার ৫৩০ জন।
    
    • অন্ধ্রপ্রদেশ : রাজ্যের শাসক দল ওয়াইএসআর কংগ্রেসের এক বিধায়ক ও তাঁর ব্যক্তিগত নিরাপত্তা কর্মীর নমুনা পরীক্ষায় ভাইরাসের উপস্থিতির প্রমাণ মিলেছে। রাজ্যে গত ২৪ ঘন্টায় আরও ৪৬২ জন আক্রান্ত হয়েছেন এবং ৫ জনের মৃত্যুর খবর মিলেছে। এর ফলে, আক্রান্তের সংখ্যা বেড়ে হয়েছে ৯ হাজার ৮৩৪। নিশ্চিতভাবে করোনায় আক্রান্ত হয়েছেন ৫ হাজার ১২৩ জন। এখনও পর্যন্ত মৃত্যু হয়েছে ১১৯ জনের।
    
    • তেলেঙ্গানা : রাজ্যের স্বাস্থ্য মন্ত্রী আর্থিক দিক থেকে সাধারণ মানুষকে শোষণ করার জন্য বেসরকারি কোভিড-১৯ নমুনা পরীক্ষাগারগুলিকে সতর্ক করে দিয়েছে। রাজ্যে করোনায় আক্রান্তের সংখ্যা বেড়ে হয়েছে ৮ হাজার ৬৭৪। নিশ্চিতভাবে করোনায় আক্রান্ত হয়েছেন ৪ হাজার ৪৫২ জন। মৃত্যু হয়েছে ২১৭ জনের।


    CG/BD/SB

    
    
    (Release ID: 1633781) Visitor Counter : 21
    
    
      Read this release in: English , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam