      শিল্পওবাণিজ্যমন্ত্রক

      কেন্দ্রীয় বাণিজ্য ও শিল্প মন্ত্রী শ্রী পীযুষ গোয়েলের সঙ্গে পরিষেবা ক্ষেত্রের রপ্তানিকারকদের বৈঠক
      Posted On: 23 JUN 2020 7:19PM by PIB Kolkata


    নতুন দিল্লি, ২৩ জুন, ২০২০


    

    কেন্দ্রীয় বাণিজ্য ও শিল্প মন্ত্রী শ্রী পীযুষ গোয়েল মঙ্গলবার (২৩জুন) ভিডিও কনফারেন্সের মাধ্যমে সার্ভিস এক্সপোর্ট প্রমোশন কাউন্সিলের (এসইপিসি)এর আধিকারিক এবং বিভিন্ন পরিষেবা ক্ষেত্রের সঙ্গে যুক্ত প্রতিনিধিদের সঙ্গে একটি বৈঠক করেন। বৈঠকে অংশগ্রহণকারীরা কোভিড -১৯ মহামারী, লকডাউন পরবর্তী এবং বর্তমান আনলক পরিস্থিতি বিষয়ে তাদের পরামর্শ ও দাবী দাওয়ার কথা জানান। পরিষেবা ক্ষেত্রগুলি বৈদেশিক বাণিজ্যে গুরুত্বপূর্ণ ভূমিকা পালন করে চলেছে। আরবিআইয়ের দেওয়া তথ্য অনুযায়ী চলতি বছরের এপ্রিলে ১,২৫,৪০৯ কোটি টাকার পরিষেবা ক্ষেত্রে রফতানি বাণিজ্য হয় এবং আমদানির পরিমাণ ছিল ৭০,৯০৭ কোটি টাকা।
    
    বিভিন্ন পরামর্শের জবাবে শ্রী পীযূষ গোয়েল বলেন পরিষেবা ক্ষেত্রে বিশাল সম্ভাবনা রয়েছে, তবে নানা সমস্যার কারণে তা পুরোপুরি পুরোপুরি ব্যবহার করা যাচ্ছে না। তিনি বলেন তথ্য প্রযুক্তি ও এর সঙ্গে সম্পর্ক যুক্ত পরিষেবা ক্ষেত্রগুলি সর্বাধিক সফল হয়েছে। বেশিরভাগ ক্ষেত্রে সরকারের সমর্থন ও আমলাতন্ত্রের নিয়ন্ত্রণ ছাড়াই নিজস্বদক্ষতার কারণে এই সাফল্য এসেছে।
    
    তিনি এই শিল্পকে প্রতিযোগিতামূলক সুবিধার বিকাশ, মান্নোয়নে নজর দেওয়ার আহ্বান জানান। এর পাশ পাশাপাশি সমাজের নতুন দিকগুলি নিয়ে অনুসন্ধান চালানোর ডাক দেন তিনি। মন্ত্রী বলেন এই শিল্পের শুরুতে ও বিকাশে সরকার যথাসাধ্য সাহায্য করতে পারে।বৈঠকে অংশগ্রহণকারীদের এ বিষয়ে গঠনমূলক ও প্রত্যাশিত প্রকল্প তৈরী করা যায় সেবিষয়ে পরামর্শ দেওয়ার আহ্বান জানান। তিনি বলেন বিদেশে ভারতীয় পরিষেবা ক্ষেত্রে কিভাবে রফতানির সুযোগ বৃদ্ধি করা যায়, তার সন্ধানের বিষয়ে ভারতীয় মিশনগুলি সক্রিয়ভাবে কাজ শুরু করেছে।
    
    মন্ত্রী কোভিড সঙ্কটকে একটি সমস্যা হিসাবে নয়, সুযোগ হিসাবে দেখার জন্য পরিষেবা প্রদানকারীদের অনুরোধ করেছেন। তিনি বলেছেন কোভিড পরবর্তী বিশ্বে কাজ, শিক্ষা, বিনোদন, স্বাস্থ্য ইত্যাদি ক্ষেত্রে নতুন রীতিনীতি তৈরি হতে চলেছে। এ জন্য সংশ্লিষ্ট সকল পক্ষকে ঐকমত্য তৈরি করার পরামর্শ দিয়েছেন মন্ত্রী। তিনি বলেছেন পরিষেবা ক্ষেত্রে দেশে বিশাল সংখ্যক এবং বিভিন্ন বিষয়ে দক্ষ কর্মী রয়েছেন। তাই সংস্থাগুলিকে এই ক্ষেত্রে বিভিন্ন পরিষেবাতে যুক্ত ভারতীয়দের সহায়তাপ্রদান, বিশ্বের সামনে তুলে ধরা এবং দক্ষতা বৃদ্ধির বিষয়ে সাহায্য করার জন্য আহ্বান জানান তিনি।


    

    
    CG/SS

    
    
    (Release ID: 1633867) Visitor Counter : 7
    
    
      Read this release in: Punjabi , English , Urdu , Marathi , Hindi , Tamil , Telugu