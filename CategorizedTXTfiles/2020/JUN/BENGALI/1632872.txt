      বিজ্ঞানওপ্রযুক্তিমন্ত্রক

      উত্তরায়ণের বলয় সূর্যগ্রহণ ২১শে জুন, ২০২০
      Posted On: 20 JUN 2020 11:25AM by PIB Kolkata


    নতুন দিল্লি, ২০ জুন, ২০২০


    

    
    রবিবার একটি বিরল মহাজাগতিক ঘটনা ঘটতে চলেছে – বলয় সূর্যগ্রহণ। এবছরের প্রথম সূর্যগ্রহণটি উত্তরায়ণের সময় হবে, উত্তর গোলার্ধে এই দিনের দৈর্ঘ্য সবথেকে বেশি। অনুপগড়, সুরাটগড়, সিরসা, জাখাল, কুরুক্ষেত্র, যমুনানগর, দেরাদুন, তপোবন এবং যোশীমঠে বলয় গ্রহণ দেখা যাবে, দেশের অন্যান্য অংশের নাগরিকরা আংশিক সূর্যগ্রহণ দেখতে পারবেন।
    
    চাঁদ যখন সূর্য এবং পৃথিবীর মাঝখানে আসে, তখন চাঁদের ছায়া পৃথিবীর উপর পরে। সূর্যকে খুব কম সময়ের জন্যই চাঁদ ঢেকে রাখে। যে জায়গাগুলিতে অন্ধকার বেশি থাকে অর্থাৎ প্রচ্ছায়ার মধ্যে থাকে সেখানে পূর্ণগ্রহণ দেখা যায়। যে এলাকায় ছায়া কম পরে অর্থাৎ উপচ্ছায়ার অঞ্চলে আংশিক গ্রহণ দেখা যায়। সূর্য, চাঁদ এবং পৃথিবী এক সরল রেখায় সবসময় অবস্থান করে না, যখন তাদের অবস্থান আলাদা হয় তখনই আংশিক সূর্যগ্রহণ দেখা যায়। আর যখন চাঁদ, সূর্য, এবং পৃথিবী এক সরল রেখায় থাকে তখন পূর্ণ সূর্যগ্রহণ হয়।
    
    চাঁদ এবং পৃথিবীর দূরত্বের উপর ভিত্তি করে গ্রহণের প্রকারভেদ নির্ধারিত হয়। যেহেতু চাঁদের কক্ষপথ উপবৃত্তাকার, তাই চাঁদ এবং পৃথিবীর মধ্যে দূরত্ব সব সময়ই পরিবর্তিত হয় অর্থাৎ চাঁদ যখন পৃথিবীর কাছাকাছি আসে তখন তাকে আমরা একটু বড় দেখতে পাই౼ আর যখন পৃথিবী থেকে একটু দূরে চলে যায় তখন স্বাভাবিকভাবেই চাঁদকে ছোট দেখায়। ঘটনাচক্রে ২১শে জুন যে সূর্যগ্রহণ হবে সেদিন চাঁদকে সূর্যের থেকে এক শতাংশ ছোট দেখাবে।
    
    সূর্যগ্রহণের সময় একটা পর্যায় আসবে যখন সূর্যকে দেখাবে আধ-খাওয়া আপেলের মত। সূর্যের একটা খুব ছোট্ট অংশকে চাঁদ প্রথমে ঢেকে রাখে। তার পর আস্তে আস্তে চাঁদ ক্রমশ সূর্যকে পুরোটা ঢেকে ফেলে। চাঁদ যখন সূর্যের মধ্যবর্তী অঞ্চলটিকে ঢেকে ফেলে অর্থাৎ গোটা সূর্যকে ঢাকতে পারে না, তখন চাঁদের চারপাশে আগুনের একটি বলয় দেখা যায় এটিকেই আমরা বলয় গ্রহণ বলে থাকি।
    
    অ্যাস্ট্রোনমিক্যাল সোসাইটি অফ্ ইন্ডিয়া-র অঙ্কিত সুলে মনে করেন, আমরা যদি আগামীকালের সূর্য গ্রহণটি না দেখতে পাই, তাহলে পরবর্তী সূর্য গ্রহণ দেখার জন্য আমাদের আরো ২৮ মাস অপেক্ষা করতে হবে। ভারতে পরবর্তী সূর্য গ্রহণ দেখা যাবে ২০২২ সালের ২৫শে অক্টোবর। যা মূলত পশ্চিম ভারত থেকে দেখা যাবে।
    
    সূর্য একটি অত্যন্ত উজ্জ্বল নক্ষত্র, তাই সূর্যের দিকে খোলা চোখে তাকালে চোখের ক্ষতি হবে। একারণে বিশেষ ফিল্টার যুক্ত রোদ চশমা পড়ে সূর্যের দিকে তাকানো উচিত। একটি গুজব রটেছে যে এই সূর্য গ্রহণের মধ্য দিয়ে করোনা ভাইরাস দূর হবে। অঙ্কিত সুলে বলেন, যখন চাঁদ খুব কম সময়ের জন্য সূর্যের সামনে আসে, তখনই সূর্য গ্রহণ হয়। বছরে সূর্য গ্রহণ পৃথিবীর নানা জায়গায় ২ থেকে ৫ বার দেখা যায়। সূর্য গ্রহণের ফলে ক্ষুদ্র ক্ষুদ্র জীবাণুগুলির উপর কোনো তার কোন প্রভাব পড়ে না। একই ভাবে গ্রহণের সময় খাওয়া-দাওয়া করলে বা বাড়ির বাইরে বেরোলে কোনো সমস্যা হয়না। কারণ সেই সময় সূর্য থেকে কোনো রহস্যজনক রশ্মিও বের হয়না।

    

    সূর্য গ্রহণের সময় কিছু পরামর্শঃ-


    
    রোদ চশমা, এক্সরে শিট বা রঙিন কাঁচের মাধ্যমে সূর্য গ্রহণ দেখবেন না। এগুলি নিরাপদ নয়। একইভাবে জলের দিকে তাকিয়েও সূর্যের ছায়া দেখা উচিত নয়। খালি চোখে সূর্যের দিকে তাকাতে হলে ওয়েল্ডার গ্লাস-এর #১৩ অথবা #১৪ –র সাহায্য নেওয়া উচিত।


    
    একটি শক্ত পিসবোর্ডের মধ্যে একটু ফুটো করতে পারেন। এরপর সেই পিসবোর্ডটিকে সূর্যের তলায় রেখে খানিকটা দূরে একটি সাদা কাগজ রাখুন। সূর্যের ছায়া এই সাদা কাগজের উপর পড়বে౼ এরপর পিসবোর্ড এবং কাগজের দূরত্ব অনুযায়ী সূর্যের ছায়াটিকে বড় বা ছোট করা সম্ভব। এভাবেও আপনারা সূর্য গ্রহণ দেখতে পাবেন।

    

    আরও কিছু তথ্যঃ-


    
    ভারতে ভূজ হল প্রথম শহর, যেখানে সকাল ৯টা ৫৮ মিনিটে এই সূর্য গ্রহণ দেখা যাবে। আমাদের দেশে আসামের ডিব্রুগড়ে বেলা ২টো ২৯ মিনিটে এই সূর্য গ্রহণ শেষ দেখা যাবে। ভারতের পশ্চিমাঞ্চলের ঘারসানায় বেলা ১১টা ৫০ মিনিটে প্রথম বলয় গ্রহণ দেখা যাবে, যা স্থায়ী হবে ৩০ সেকেন্ড। উত্তরাখণ্ডের ‘কলঙ্ক’ চূড়ায় বেলা ১২টা ১০ মিনিটে শেষ বারের মতন বলয় গ্রহণ দেখা যাবে౼ যার স্থায়িত্ব ২৮ সেকেন্ড।
    
    কলকাতায় সকাল ১০টা ৪৬ মিনিটে সূর্য গ্রহণ শুরু হবে। সূর্যকে, চাঁদ সর্বোচ্চ ঢেকে ফেলবে ১২টা ৩৫ মিনিটে। কলকাতায় সূর্য গ্রহণ চলবে ২টো ১৭ মিনিট পর্যন্ত। পোর্টব্লেয়ারে সূর্য গ্রহণ শুরু হবে বেলা ১১টা ১৫ মিনিটে। সেখানে দুপুর ১২টা ৫৩ মিনিটে চাঁদ সূর্যকে সব থেকে বেশি ঢেকে ফেলবে। ২টো ১৮ মিনিটে সেখানে সূর্য গ্রহণ শেষ হবে। গুয়াহাটিতে সূর্য গ্রহণ শুরু হবে ১০টা ৫৭ মিনিটে, চলবে ২টো ২৪ মিনিট পর্যন্ত। ১২টা ৪৫ মিনিটে সেখানে চাঁদ সব থেকে বেশি সূর্যকে ঢেকে রাখবে।


    

    
    CG/CB/SKD

    
    
    (Release ID: 1632872) Visitor Counter : 85
    
    
      Read this release in: Tamil , Urdu , Hindi , English , Manipuri