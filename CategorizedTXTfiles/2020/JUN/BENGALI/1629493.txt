      প্রধানমন্ত্রীরদপ্তর

      অনলাইনে আন্তর্জাতিক টিকা সম্মেলন, ২০২০-তে বক্তব্য রাখলেন প্রধানমন্ত্রী
      
      ভারত সঙ্কটের এই সময়ে সারা বিশ্বের সঙ্গে রয়েছে : প্রধানমন্ত্রী
      
      আন্তর্জাতিক টিকা জোট – গাভি-তে ভারতের ১ কোটি ৫০ লক্ষ মার্কিন ডলারের অনুদান দেওয়ার অঙ্গীকার

      Posted On: 04 JUN 2020 7:30PM by PIB Kolkata

    নয়াদিল্লি, ৪ জুন, ২০২০


    

    ভারত আজ আন্তর্জাতিক টিকা জোট – গাভি-তে ১ কোটি ৫০ লক্ষ মার্কিন ডলার অনুদান দেওয়ার অঙ্গীকার করেছে।
    
    
    প্রধানমন্ত্রী শ্রী নরেন্দ্র মোদী অনলাইনে এই আন্তর্জাতিক টিকা সম্মেলনে ভাষণ দেন। বৃটেনের প্রধানমন্ত্রী মিঃ বরিস জনসন এই সম্মেলনের উদ্যোক্তা ছিলেন। বিভিন্ন বাণিজ্য সংস্থার কর্ণধার, রাষ্ট্রসঙ্ঘের বিভিন্ন সংস্থা ও সুশীল সমাজের প্রতিনিধি, বিভিন্ন দেশের মন্ত্রী, রাষ্ট্রপ্রধান এবং সরকার প্রধানরা এই সম্মেলনে যোগ দেন।
    
    
    প্রধানমন্ত্রী তাঁর ভাষণে জানান, সঙ্কটের এই সময়ে ভারত সারা বিশ্বের সঙ্গে সহমর্মিতা পোষণ করছে।
    
    
    শ্রী মোদী বলেন, ‘সারা বিশ্ব আসলে একটিমাত্র পরিবার’౼ ভারতীয় সভ্যতা সেই শিক্ষাই দেয়। মহামারীর এই সময়ে এই শিক্ষায় উদ্বুদ্ধ হয়ে আমরা এগিয়ে চলেছি। তিনি বলেন, ভারত তার সংগ্রহে থাকা ওষুধ ১২০টি দেশের সঙ্গে ভাগ করে নিয়েছে। নিজের দেশের জনসাধারণকে রক্ষা করে প্রতিবেশী রাষ্ট্রগুলির সঙ্গে একটি অভিন্ন কৌশল তৈরি করেছে যার মাধ্যমে সঙ্কট থেকে বেরিয়ে আসার উদ্যোগ নেওয়া হয়েছে।
    
    
    প্রধানমন্ত্রী বলেন, কোভিড-১৯ মহামারী আন্তর্জাতিক সহযোগিতার সীমাবদ্ধতাকে প্রকাশ করেছে। সাম্প্রতিক ইতিহাসে প্রথমবারের মতো মানবজাতি এক অভিন্ন শত্রুর মোকাবিলা করছে।
    
    
    গাভি-র প্রসঙ্গে উল্লেখ করে তিনি বলেন এটি শুধুমাত্র একটি আন্তর্জাতিক জোটই নয়, আন্তর্জাতিক সহযোগিতার এক নিদর্শন౼ যার মাধ্যমে আমরা একে অন্যকে সাহায্য করছি।
    
    
    তিনি বলেন, ভারতের বিপুল জনসংখ্যা এবং সীমিত স্বাস্থ্য পরিষেবায় টিকাকরণের গুরুত্ব আমরা উপলব্ধি করতে পারি।
    
    
    প্রধানমন্ত্রী বলেন, তাঁর সরকারের প্রথম পদক্ষেপগুলির মধ্যে অন্যতম হল ‘মিশন ইন্দ্রধনুষ’। এই কর্মসূচির মাধ্যমে দেশের শিশু ও গর্ভবতী মহিলাদের টিকাকরণ নিশ্চিত করা হয়েছে। দেশের প্রত্যন্ত অঞ্চলেও এই কর্মসূচি পালন করা হচ্ছে।
    
    
    শ্রী মোদী বলেন, রোগ প্রতিরোধ ক্ষমতা বাড়ানোর জন্য ভারত জাতীয় টিকাকরণ ণ কর্মসূচিতে আরও ছয়টি টিকাা করেছে।
    
    
    প্রধানমন্ত্রী বিস্তারিতভাবে জানান, ভারত টিকা সরবরাহের পুরো প্রক্রিয়াটি ডিজিটাল মাধ্যমে করে থাকে এবং এর সরবরাহ শৃঙ্খল পর্যবেক্ষণের জন্য একটি বৈদ্যুতিন টিকাকরণ নজরদারি ব্যবস্থা গড়ে তুলেছে।
    
    
    এই উদ্ভাবনগুলির মাধ্যমে নিরাপদ এবং প্রয়োজনীয় টিকা সঠিক সময়ে, সঠিক পরিমাণে সকলে যেন পান, তা নিশ্চিত করা হয়েছে।
    
    
    প্রধানমন্ত্রী বলেন, বিশ্বে টিকা উৎপাদনকারী দেশগুলির মধ্যে ভারত প্রথম সারিতে রয়েছে। সারা বিশ্বের ৬০ শতাংশ শিশুর টিকাকরণের কাজে ভারতের অবদান রয়েছে।
    
    
    শ্রী মোদী বলেন, গাভি-র কাজের স্বীকৃতি ভারত সমসময়ই দিয়ে থাকে, যে কারণে এই সংস্থায় ভারত নিয়মিত অনুদান সহ নানাভাবে সাহায্য করে থাকে ।
    
    
    তিনি বলেন, ভারত গাভি-কে শুধু আর্থিকভাবেই সাহায্য করে না, বিশ্ব জুড়ে টিকার দাম কমানোর ক্ষেত্রেও ভারতের ভূমিকা গুরুত্বপূর্ণ পালন। যার ফলে গত পাঁচ বছরে গাভি ২৫ কোটি মার্কিন ডলার সাশ্রয় করেছে।
    
    
    প্রধানমন্ত্রী উন্নতমানের ওষুধ এবং টিকা সস্তায় উৎপাদন করার ক্ষেত্রে সারা বিশ্বের সঙ্গে ভারতের সহমর্মিতার দিকটি তাঁর ভাষণে তুলে ধরেন। ভারতে টিকাকরণের বিস্তার এবং উল্লেখযোগ্য গবেষণার অভিজ্ঞতা এক্ষেত্রে সহায়ক হয়েছে বলে তিনি জানান।
    
    
    আন্তর্জাতিক ক্ষেত্রে স্বাস্থ্য পরিষেবায় ভারত শুধু অনুদানই দিচ্ছে না, সারা বিশ্বের সঙ্গে তার অভিজ্ঞতাও ভাগ করে নিচ্ছে।


    

    CG/CB/DM

    
    
    (Release ID: 1629493) Visitor Counter : 12
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam