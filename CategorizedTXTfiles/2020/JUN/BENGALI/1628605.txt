      প্রতিরক্ষামন্ত্রক

      অপারেশন সমুদ্র সেতুর অধীনে ভারতীয় নৌ বাহিনীর জাহাজ আই এন এস জলশ্ব ভারতীয় নাগরিকদের তুতিকোরিনে ফিরিয়ে আনতে কলম্বো থেকে যাত্রা করেছে
      Posted On: 01 JUN 2020 9:53PM by PIB Kolkata


    নতুন দিল্লি, ১ জুন, ২০২০


    ভারতীয় নৌ বাহিনীর জাহাজ জলশ্ব স্রীলঙ্কার কলম্বো থেকে ১লা জুন সন্ধ্যায় ৬৮৫ জন ভারতীয় নাগরিককে ফিরিয়ে আনতে তামিলনাড়ুর তুতিকো রিনের উদ্দেশ্যে যাত্রা করেছে।


    
    কেন্দ্রীয় সরকার 'বন্দে ভারত মিশন' ঘোষণার পর ভারতীয় নৌবাহিনীর অপারেশন সমুদ্র সেতুর অধীনে এই জাহাজটির এটি তৃতীয়বারের যাত্রা।


    
    কলম্বোয় অবস্থিত ভারতীয় দূতাবাসে ইতিমধ্যেই নাম নথিভুক্ত করেছেন যে সমস্ত ভারতীয় তাঁদের উদ্ধার করে নিয়ে আসতে ১লা জুন সকালেই আই এন এস জলশ্ব কলম্বোয় গিয়ে পৌঁছায়।


    
    জাহাজ ছাড়ার আগে, জাহাজের সমস্ত কর্মীর যথাযথ শারীরিক পরীক্ষা করা হয়। তাদের ব্যক্তিগত সামগ্রী জীবাণু মুক্ত করা হয়।
    যে ৬৮৫ জন ভারতীয়কে উদ্ধার করে আনা হচ্ছে তাদের মধ্যে ৫৫৩ জন পুরুষ, ১২৫ জন মহিলা এবং ৭ জন শিশু রয়েছে। যাত্রা কালে সঠিক দূরত্ব বিধি বজায় রাখতে যাত্রীদের বিশেষ নির্দিষ্ট অঞ্চল দিয়ে জাহাজে তোলা হয়। সামাজিক দূরত্ব বজায় রাখা, সংক্রমণ না ছড়ানো এবং অন্যান্য সুরক্ষা বিধি যথাযথভাবে কার্যকর করার ওপর জাহাজের কর্মীরা কঠোর নজর রাখেন।


    
    ২রা জুন জাহাজটি তুতিকোরিন এসে পৌঁছাবে বলে মনে করা হচ্ছে।


    

    CG/PPM

    
    
    (Release ID: 1628605) Visitor Counter : 6
    
    
      Read this release in: Punjabi , English , Urdu , Hindi , Tamil , Telugu