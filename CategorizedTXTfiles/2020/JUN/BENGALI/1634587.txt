      নীতিআয়োগ

      আচার-আচরণগত পরিবর্তনের লক্ষ্যে নীতি আয়োগের পক্ষ থেকে বিশেষ অভিযানের সূচনা
      Posted On: 25 JUN 2020 8:03PM by PIB Kolkata


    নয়াদিল্লী, ২৬ জুন, ২০২০


    

    
    বিল অ্যান্ড মেলিন্ডা গেটস ফাউন্ডেশন, সেন্টার ফল সোশাল অ্যান্ড বিহেভারাল চেঞ্জ, অশোক বিশ্ববিদ্যালয় তথা স্বাস্থ্য এবং মহিলা ও শিশু কল্যাণ মন্ত্রকের সঙ্গে অংশিদারিত্বে নীতি আয়োগের পক্ষ থেকে আজ আচার-আচরণগত পরিবর্তনের লক্ষ্যে এক অভিযানের সূচনা হয়েছে। এই অভিযানের নাম দেওয়া হয়েছে নতুন স্বাভাবিক আচরণকে সঠিক দিশা দেখানো।


    
    লকডাউনের পর আনলক পর্যায়ে মাস্ক ব্যবহার বিশেষ করে কোভিড সংক্রমণ থেকে সুরক্ষিত রাখার আচার-আচরণগত বিষয়গুলির ওপর জোর দিয়ে এই অভিযানের সূচনা হয়। সূচনা অনুষ্ঠানে নীতি আয়োগের সদস্য ডঃ ভি কে পল, আয়োগের সিইও অমিতাভ কান্ত, মুখ্য বৈজ্ঞানিক উপদেষ্টা অধ্যাপক কে বিজয় রাঘবন প্রমুখ উপস্থিত ছিলেন। নীতি আয়োগের সঙ্গে অংশীদারিত্ব গড়ে তোলা ৯২ হাজার স্বেচ্ছাসেবী ও নাগরিক সমাজ প্রতিষ্ঠানগুলিও এই সূচনা অনুষ্ঠানে অংশ নেয়। কেন্দ্রীয় সরকারের ৬ নম্বর ক্ষমতাপ্রাপ্ত গোষ্ঠীর নীতি নির্দেশের আওতায় এই অভিযানের পরিকল্পনা প্রণয়ন করা হয়। এই অভিযানের দুটি অংশ রয়েছে। এরমধ্যে প্রথম অংশে আচার-আচরণগত বিজ্ঞান সম্পর্কিত বিভিন্ন তথ্যের উল্লেখ রয়েছে সদ্য চালু হওয়া ওয়েবসাইটে https://www.youtube.com/watch?v=pbaSzQQ9q5s&feature=youtu.be । অভিযানের দ্বিতীয় অংশটি হল মাস্ক ব্যবহারের ওপর গুরুত্ব দিয়ে গণমাধ্যমে সচেতনতা প্রচার।


    
    এই উপলক্ষ্যে নীতি আয়োগের সিইও অমিতাভ কান্ত বলেন, লকডাউনের পর ভারত আনলক ফেজে প্রবেশ করায় এখন গুরুত্বপূর্ণ হয়ে উঠেছে সাধারণ মানুষ ও প্রতিষ্ঠানগুলিকে কোভিড-নিরাপদ আচার-আচরণ মেনে চলার জন্য উসাহিত করা। তিনি আরও বলেন, নোভেল করোনা ভাইরাস সংক্রমণ দমনে হাত পরিষ্কার রাখার পাশাপাশি সামাজিক দূরত্ববিধি মেনে চলাও গুরুত্বপূর্ণ হয়ে উঠেছে।


    
    মুখ্য বৈজ্ঞানিক উপদেষ্টা কে বিজয়রাঘবন এই অভিযানের প্রশংসা করে বলেন, আমরা যদি সামাজিক দূরত্ববিধি মেনে চলতে ব্যার্থ হই তাহলে সংক্রমণ অপ্রত্যাশিতভাবে ছড়িয়ে পরবে। বিল অ্যান্ড মেলিন্ডা গেটস ফাউন্ডেশনের ভারতে নিযুক্ত অধিকর্তা হরি মেনন বলেন, কেন্দ্রীয় সরকার ও নীতি আয়োগের সঙ্গে অংশীদারিত্ব বজায় রাখতে আমরা অঙ্গিকারবদ্ধ। নতুন এক স্বাভাবিক আচরণ মেনে চলার ক্ষেত্রে এই উদ্যোগ মাস্ক ব্যবহারের প্রয়োজনীয়তা সম্পর্কে সাধারণ মানুষকে তাদের আচার-আচরণে পরিবর্তন নিয়ে আসতে সাহায্য করবে বলেও শ্রী মেনন আশাপ্রকাশ করেন।


    
    উল্লেখ করা যেতে পারে, আজ এই অভিযানের সূচনার সঙ্গে সঙ্গে যে পোর্টালটির উদ্বোধন হয়েছে, সেখানেও আনলক পর্বে আচার-আচরণগত পরিবর্তনের ক্ষেত্রে চারটি গুরুত্বপূর্ণ বিষয়ের ওপর অগ্রাধিকার দেওয়া হয়েছে। এগুলি হল- মাস্ক ব্যবহার, সামাজিক দূরত্ব, হাত পরিষ্কার-পরিচ্ছন্ন রাখা এবং প্রকাশ্য স্থানে থুতু না ফেলা।


    

    
    CG/BD/NS

    
    
    (Release ID: 1634587) Visitor Counter : 8
    
    
      Read this release in: Punjabi , English , Urdu , Hindi , Marathi , Manipuri , Tamil , Telugu