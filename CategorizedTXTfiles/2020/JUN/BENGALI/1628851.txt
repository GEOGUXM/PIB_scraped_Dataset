      ভূ-বিজ্ঞানমন্ত্রক

      পূর্বমধ্য আরব সাগরে ঘনীভূত ঘূর্ণিঝড় "নিসর্গ": উত্তর মহারাষ্ট্র এবং দক্ষিন গুজরাট উপকূলবর্তী অঞ্চলে সতর্কতা জারি
      
      আগামী ১২ ঘন্টায় এটি প্রবল ঘূর্ণিঝড়ে রূপান্তরিত হওয়ার সম্ভাবনা রয়েছে

      Posted On: 02 JUN 2020 3:03PM by PIB Kolkata

    নতুন দিল্লী, ২রা জুন, ২০২০


    

    
    
    ভারতের আবহাওয়া দপ্তরের জাতীয় আবহাওয়া পূর্বাভাস কেন্দ্রের ঘূর্নিঝড় সতর্কতা বিভাগের সতর্কতা অনুযায়ী:
    পূর্বমধ্য আরব সাগরে সৃষ্ট গভীর নিম্নচাপটি গত ৬ ঘন্টা ধরে প্রতিঘন্টায় ১১ কিলোমিটার বেগে উত্তর দিকে এগিয়ে চলেছে। এটি আগামী ১২ ঘন্টায় আরও ঘনীভূত হয়ে সামুদ্রিক ঘুর্নিঝড় "নিসর্গ" তে রূপান্তরিত হবে। এটি আগামী কয়েক ঘন্টা উত্তর দিকে এগিয়ে চলার পর দিক পরিবর্তন করে উত্তর-উত্তরপূর্ব দিকে এগিয়ে যাবে। আগামী ৩ রা জুন বিকালের দিকে এটি ঘন্টায় ১০০-১১০ কিলোমিটার বা সর্বোচ্চ ১২০ কিলোমিটার গতিতে উত্তর মহারাষ্ট্র এবং দক্ষিন গুজরাটের উপকূলের মাঝামাঝি হরিহরেশ্বর এবং দমন,মহারাষ্টের রাইগদ জেলার আলীবাগ অঞ্চলের ওপর দিয়ে বয়ে যেতে পারে।


    
    সতর্কতা:


    
    (১) বৃষ্টিপাত:


    
    আগামি ২৪ ঘণ্টায় কঙ্কন, গোয়া, কর্নাটকের উপকূলবর্তী অঞ্চল,মধ্য মহারাষ্ট্র এবং মরাঠওয়াড়া অঞ্চলে হাল্কা থেকে মাঝারি এবং বিক্ষিপ্তভাবে ভারী বৃষ্টির সম্ভাবনা রয়েছে।


    
    ৩রা জুন মধ্য মহারাষ্ট্র এবং উত্তর কঙ্কন অঞ্চলের কিছু স্থানে বিক্ষিপ্তভাবে প্রবল বৃষ্টির সম্ভাবনা আছে।


    
    দক্ষিন কঙ্কন, গোয়া এবং দক্ষিন গুজরাট অঞ্চলে হাল্কা থেকে মাঝারি এবং বিক্ষিপ্ত ভাবে কিছু অঞ্চলে ভারী বৃষ্টির সম্ভাবনা আছে।
    পশ্চিম মধ্যপ্রদেশের বিচ্ছিন্ন অংশে হাল্কা থেকে মাঝারি বৃষ্টিপাতের সম্ভাবনা আছে।


    
    (২) ঝোড়ো হাওয়ার সতর্কতা:পূর্বমধ্য আরব সাগরে ঝোড়ো হাওয়ার গতি বর্তমানে সর্বোচ্চ ৮০ কিলোমিটার প্রতিঘন্টা। এটির বেগ আরও বেড়ে সর্বোচ্চ ১০০ কিলোমিটার গতিতে পূর্বমধ্য আরব সাগর দক্ষিন মহারাষ্ট্র এবং গোয়া উপকূলবর্তী অঞ্চল দিয়ে আজ সন্ধ্যা নাগাদ বয়ে যাবে। এটি আরও শক্তি সঞ্চয় করে সর্বোচ্চ ১২০ কিলোমিটার প্রতিঘন্টায় ৩রা জুন সকাল বেলা মহারাষ্টের রায়গাদ, মুম্বাই, পালঘর, থানে দিয়ে বয়ে যেতে পারে। ৩রা জুন দুপুরের দিকে সর্বোচ্চ ১০০ কিলোমিটার প্রতিঘন্টায় গুজরাটের ভালসাদ, নাভসারি জেলা, দমন এবং মহারাষ্টের সিন্ধুদুর্গ জেলার ওপর দিয়ে বয়ে যেতে পারে। একই সঙ্গে সর্বোচ্চ ৯০ কিলোমিটার প্রতিঘন্টায় দক্ষিন গুজরাটের সুরাট, বারুচ, দাদরা ও নগরহাভেলীর ওপর দিয়ে ঝোড়ো হাওয়া বয়ে যেতে পারে।


    
    আগামী ২৪ ঘণ্টায় কর্নাটক ও গোয়া উপকূলবর্তী অঞ্চল দিয়ে সর্বোচ্চ ৭০ কিলোমিটার গতিবেগে ঝোড়ো হাওয়া বয়ে যেতে পারে।


    
    সামুদ্রিক পরিস্থিতি:


    
    পূর্বমধ্য আরব সাগর উত্তাল থেকে অতি উত্তাল হবে।আজ থেকে আগামীকাল সন্ধ্যা অবধি পূর্বমধ্য আরব সাগর উত্তাল থেকে অতি উত্তাল থাকবে।


    
    (৪) ঝোড়ো হাওয়ার দরুন ঢেউয়ের সতর্কতা:


    
    ঘূর্নিঝড় স্থলভাগে প্রবেশের সময় মুম্বাইয়ের নিম্ন অঞ্চল গুলিতে ঢেউয়ের উচ্চতা ১-২ মিটার হতে পারে।থানে এবং রাইগাদ উপকূলে ঢেউয়ের উচ্চতাও ১-২ মিটার হতে পারে। রত্নগিরি জেলায় ঢেউয়ের উচ্চতা হতে পারে ০.৫-১ মিটার।


    
    (৫)মৎস্যজীবীদের প্রতি সতর্কবার্তা:


    
    আগামী ৩ রা জুন অবধি পূর্বমধ্য এবং উত্তরপূর্ব আরব সাগর,কর্নাটক,গোয়া,মহারাষ্ট্র,দক্ষিন গুজরাট উপকূলে মৎস্যজীবীদের মাছ ধরতে যেতে নিষেধ করা হয়েছে।


    
    (৬)ক্ষতির সম্ভাবনা:


    
    *কাঁচা বাড়ী/বাড়ীর চাল উড়ে যেতে পারে।
    *বিদ্যুৎ এবং যোগাযোগের তার ক্ষতিগ্রস্ত হতে পারে।
    *কাঁচা এবং পাকা সড়কের ক্ষতির সম্ভাবনা আছে।
    *একাধিক গাছ উপড়ে যাওয়ার সম্ভাবনা আছে ।
    *উপকূলবর্তী এলাকার ফসলের বড়ো ধরনের ক্ষতি হতে পারে।


    
    (৭) মৎস্যজীবীদের সতর্কতা এবং করণীয় কাজ:


    
    * মাছ ধরতে যাওয়া সম্পূর্ণ বন্ধ।
    *নিম্ন অঞ্চলগুলি থেকে উদ্ধার কাজ চালাতে হবে।
    *সড়ক এবং রেল পথে নিয়ন্ত্রণ।
    *যে সব অঞ্চলে ঝড়ের প্রভাব পড়বে সেইসব অঞ্চলের মানুষদের ঘরে থাকার নির্দেশ।
    *যন্ত্র চালিত নৌকা এবং ছোটো জাহাজ চলাচল নিরাপদ নয়।


    

    CG/PPM

    
    
    (Release ID: 1628851) Visitor Counter : 6
    
    
      Read this release in: English , Urdu , Hindi , Gujarati , Tamil