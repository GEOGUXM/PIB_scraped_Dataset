      বিজ্ঞানওপ্রযুক্তিমন্ত্রক

      কোভিড-১৯ সম্পর্কিত স্বাস্থ্য ও ঝুঁকিপূর্ণ ক্ষেত্রে যোগাযোগ কর্মসূচি বিষয়ক তথ্য সম্বলিত পুস্তিকা প্রকাশ
      Posted On: 08 JUN 2020 1:31PM by PIB Kolkata


    নয়াদিল্লি, ০৮ জুন, ২০২০


    

    
    কেন্দ্রীয় বিজ্ঞান ও প্রযুক্তি দপ্তরের অধীন ন্যাশনাল কাউন্সিল ফর সায়েন্স অ্যান্ড টেকনোলজি কম্যুনিকেশন সম্প্রতি কোভিড-১৯ সংক্রান্ত বিষয়ে এক বছরব্যাপী বিজ্ঞান ও স্বাস্থ্য সংক্রান্ত যে কর্মসূচির সূচনা হয়েছে, তার প্রেক্ষিতে তথ্য সম্বলিত একটি পুস্তিকা প্রকাশ করেছে। এই পুস্তিকায় কোভিড-১৯ জনিত ঝুঁকি, সঙ্কট, বিপর্যয় ও অনিশ্চয়তার মতো বিষয়গুলি দূর করতে দেশে যে সমস্ত বৃহৎ কর্মসূচি গ্রহণ করা হয়েছে, তার যাবতীয় মৌলিক তথ্য এই পুস্তিকায় লিপিবদ্ধ হয়েছে। সম্প্রতি কোভিড-১৯ সংক্রান্ত বিজ্ঞান ও স্বাস্থ্যসংক্রান্ত ক্ষেত্রে বার্ষিক সচেতনতামূলক যে কর্মসূচির সূচনা হয়েছে, তাতে বিজ্ঞান ও স্বাস্থ্যগত ক্ষেত্রের ওপর মানুষের সচেতনতা ও উপলব্ধি বাড়ানোর ওপর গুরুত্ব দেওয়া হয়েছে। এ ধরনের কর্মসূচি গ্রহণের উদ্দেশ্য হ’ল – বর্তমান ও ভবিষ্যৎ উভয় ক্ষেত্রের চ্যালেঞ্জগুলি মোকাবিলায় যথাযথভাবে প্রস্তুত থাকা।


    
    বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা বলেছেন, বর্ষব্যাপী এই কর্মসূচি সম্পর্কে সমাজের সর্বস্তরে সচেতনতার বার্তা ছড়িয়ে দেওয়ার জন্য মুদ্রণ, বৈদ্যুতিন ও ডিজিটাল মাধ্যমগুলিকে কাজে লাগানো হচ্ছে। তিনি আরও জানান, এই কর্মসূচির লোগো এমনভাবে তৈরি করা হয়েছে, যাতে স্বাস্থ্যগত ক্ষেত্রে যে কোনও ধরনের ঝুঁকি মোকাবিলায় মানুষকে আগাম সচেতন করতে কার্যকর পদক্ষেপ গ্রহণ করা যায়।


    
    সমাজের একেবারে তৃণমূল স্তরে মতবিনিময়ের মাধ্যমে প্রকৃত তথ্য পৌঁছে দিতে কোভিড-১৯ সংক্রান্ত স্বাস্থ্য ও ঝুঁকিপূর্ণ যোগাযোগ বিষয়ক এক সুসংবদ্ধ কর্মসূচির সূচনা হয়েছে। সারা দেশে সুপরিকল্পিত উপায়ে জাতীয় স্তরে স্বাস্থ্য ও ঝুঁকিপূর্ণ পরিস্থিতিকে পারস্পরিক যোগাযোগ সংক্রান্ত কর্মসূচিটির রূপায়ণ হচ্ছে। সাধারণ মানুষের কাছে এই কর্মসূচির বার্তা আরও বেশি করে ছড়িয়ে দেওয়ার জন্য রাজ্যস্তরীয় বিজ্ঞান ও প্রযুক্তি পরিষদগুলিকেও সামিল করা হয়েছে। দেশের ৬টি অঞ্চলে এই কর্মসূচি রূপায়িত হচ্ছে। এজন্য প্রত্যেকটি অঞ্চলকে বিশেষভাবে চিহ্নিত করে যোগাযোগসাধনের উপযুক্ত মডিউল বা পন্থা গ্রহণ করা হয়েছে। বর্তমান কোভিড-১৯ মহামারী জনিত পরিস্থিতি সর্বত্রই উদ্বেগ ও ভীতির পরিবেশ সৃষ্টি করেছে। এই প্রেক্ষিতে মহামারী জনিত পরিস্থিতি মোকাবিলায় বিজ্ঞানসম্মত উপায়ে সচেতনতা গড়ে তোলা এবং স্বাস্থ্যগত দিক থেকে সর্বদা প্রস্তুত থাকার মতো বিষয়গুলি ঝুঁকি কমানোর ক্ষেত্রে গুরুত্বপূর্ণ ভূমিকা নিতে পারে। এমনকি, বিজ্ঞান-ভিত্তিক প্রকৃত তথ্যের প্রয়োগ ঝুঁকি এড়ানোর ক্ষেত্রে সমাজের সর্বস্তরের মানুষকে যাবতীয় পরিস্থিতি মোকাবিলায় সক্ষম করে তুলতে পারে। দপ্তরের পক্ষ থেকে প্রকাশিত এই পুস্তিকায় বিজ্ঞান ও স্বাস্থ্য সম্পর্কিত সুসংবদ্ধ তথ্য সম্বলিত বিবরণ প্রকাশ করা হয়েছে। উদ্দেশ্য, সাধারণ মানুষের স্বাস্থ্যগত ঝুঁকি কমানো এবং জীবন বাঁচানো। সেই সঙ্গে, সর্বস্তরের মানুষের মধ্যে বিজ্ঞান মনস্কতার প্রসার ঘটানো এবং স্বাস্থ্যগত বিষয়ে সম্মুখ ধারণা গড়ে তুলে আত্মবিশ্বাস বাড়াতে সাহায্য করবে। বিশেষ এই পুস্তিকাটি www.dst.gov.in পোর্টাল থেকে ডাউনলোড করা যেতে পারে।


    

    CG/BD/SB

    
    
    (Release ID: 1630247) Visitor Counter : 33
    
    
      Read this release in: English , Urdu , Marathi , Hindi , Assamese , Punjabi , Odia , Tamil , Telugu , Kannada