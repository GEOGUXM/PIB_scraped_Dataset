      বিজ্ঞানওপ্রযুক্তিমন্ত্রক

      বিজ্ঞান ও প্রযুক্তি দপ্তরের ৫০ বছর স্মরণ উদযাপনের জন্য ধারাবাহিক কার্যকলাপ এবং লোগোর উদ্বোধন
      Posted On: 26 JUN 2020 5:27PM by PIB Kolkata


    নয়াদিল্লী, ২৭ জুন, ২০২০


    

    বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা শুক্রবার (২৬ জুন) দপ্তরের ৫০ বছর পূর্তি উদযাপনের জন্য বছরভর একাধিক কার্যকলাপের সূচনা করেছেন। একইসঙ্গে তিনি সরকারিভাবে দপ্তরের লোগোরও উদ্বোধন করেন। শ্রী শর্মা জানান, দপ্তরের ৫০ বছর পূর্তি উপলক্ষ্যে বছরভর ওয়েবিনারের মাধ্যমে ১৫-২০টি বিশেষ বক্তৃতা সভার আয়োজন করা হয়েছে।
    তিনি বলেন, একাধিক কার্যকলাপের মাধ্যমে এই সংস্থার বর্তমান গবেষণার সুবিধা সম্পর্কে সাধারণ মানুষকে সচেতন করে তোলার উদ্যোগ নেওয়া হয়েছে। অধ্যাপক শর্মা আরও বলেন, নতুনব এই লোগো দপ্তরের স্টেশনারি সামগ্রীর ওপর ছাপানো হবে। একইসঙ্গে সোশাল মিডিয়া এবং ডিজিটাল প্ল্যাটফর্মে প্রচার চালানো হবে। বিজ্ঞান ও প্রযুক্তি দপ্তরের আওতাধীন সমস্ত স্বশাসিত সংস্থাগুলির অধিকর্তাদের সদ্য চালু হওয়া এই ৫০ বছরের লোগোটির সম্পর্কে প্রচার চালানোর আহ্বান জানান শ্রী শর্মা। তিনি বলেন, এই লোগো সম্পর্কে প্রচার করার সঙ্গে সঙ্গে বিজ্ঞান ও প্রযুক্তি দপ্তর ৫০ বছর ধরে যে কার্যকলাপ পরিচালনা করেছে সে সম্পর্কেও সাধারণ মানুষকে জানানো প্রয়োজন।


    
    অধ্যাপক শর্মা বলেন, বিজ্ঞান ও প্রযুক্তি দপ্তর এই ৫০ বছরের মধ্যে যে সাফল্য অর্জন করেছে সে বিষয়ে তিনটি ‘কফি টেবিল বুক’-এর সূচনা করার পরিকল্পনা রয়েছে। তিনি বলেন, বিজ্ঞান ও প্রযুক্তি দপ্তরের বিভিন্ন সুযোগ-সুবিধাগুলি যেমন মিউজিয়ামের ওপর ডিজিটাল ওয়াকথ্রু বা ভার্চুয়াল ট্যুর তৈরি করা যেতে পারে। এই দপ্তরের কার্যকলাপকে সারা বিশ্বের দরবারে পৌঁছে দিতে উদ্যোগ নেওয়া প্রয়োজন বলেও জানান তিনি।


    
    ১৯৭১ সালের তেশরা মে বিজ্ঞান ও প্রযুক্তি দপ্তর প্রতিষ্ঠিত হয়েছিল। এ বছর এই দপ্তর ৫০ বছরে পদার্পণ করেছে। এই উপলক্ষ্যে চলতি বছরের তেশরা মে থেকে আগামী বছরের দোশরা মে পর্যন্ত ধারাবাহিক বক্তৃতাসভা, তথ্যচিত্র প্রকাশ সহ একাধিক কার্যকলাপের পরিকল্পনা করা হয়েছে।


    

    CG/SS/NS

    
    
    (Release ID: 1634747) Visitor Counter : 6
    
    
      Read this release in: English , Hindi , Punjabi , Tamil