      অসামরিকবিমানপরিবহণমন্ত্রক

      বিদেশ থেকে ফিরে আসা নাগরিকদের দক্ষতার বিষয়ে তথ্য ভান্ডার তৈরি করবে সরকার
      Posted On: 03 JUN 2020 3:24PM by PIB Kolkata


    নয়াদিল্লী, ৩ জুন, ২০২০


    

    করোনা মহামারীর কারণে বিদেশ থেকে আমাদের দেশের দক্ষ কর্মীরা ফিরে আসায় সরকার বন্দে ভারত মিশনের আওতায় এঁদের দক্ষতার বিষয়ে তথ্য ভান্ডার তৈরির উদ্যোগ নিয়েছে। দক্ষতা বিকাশ ও শিল্পোদ্যোগ মন্ত্রক, অসামরিক বিমান চলাচল মন্ত্রক এবং পররাষ্ট্র মন্ত্রকের যৌথ উদ্যোগে স্দেশ (স্কিলড ওয়ার্কাস অ্যারাইভেল ডেটাবেস ফর এমপ্লয়মেন্ট সাপোর্ট) নামের এই তথ্য ভান্ডারটি তৈরি করা হয়েছে౼যেখানে দেশী ও বিদেশী কোম্পানীগুলি তাদের চাহিদা মতো দক্ষ কর্মীর সন্ধান এই তথ্য ভান্ডার থেকে পাবে।


    
    বিদেশ থেকে ফিরে আসা নাগরিকরা অনলাইনের মাধ্যমে স্বদেশ স্কিল কার্ড পূরণ করবেন। এই কার্ডের মাধ্যমে রাজ্য সরকার, শিল্প সংস্থা এবং বিভিন্ন কর্মী নিয়োগ প্রতিষ্ঠান উপযুক্ত এবং দক্ষ কর্মী খুঁজে পাবেন। এই প্রকল্পে দক্ষতা বিকাশ ও শিল্পোদ্যোগ মন্ত্রকের অধীনস্থ সংস্থা ন্যাশনাল স্কিল ডেভেলপমেন্ট কর্পোরেশন সাহায্য করবে।


    
    কেন্দ্রীয় দক্ষতা বিকাশ ও শিল্পোদ্যোগ মন্ত্রী ডঃ মহেন্দ্রনাথ পান্ডে জানান, কোভিড-১৯ মহামারীর ফলে অর্থনৈতিক ক্ষেত্রে যে সমস্যা দেখা দিয়েছে তার সমাধানের জন্য এই উদ্যোগ নেওয়া হয়েছে। প্রধানমন্ত্রী শ্রী নরেন্দ্র মোদীর সকলের জন্য নিরাপত্তা ও উন্নয়নের স্বপ্নকে বাস্তবায়িত করার লক্ষ্যে এই স্বদেশ স্কিল কার্ড চাহিদা এবং সেই চাহিদা পূরণের জন্য কর্মী সরবরাহের মধ্যে সেতুবন্ধের কাজ করবে।


    
    কেন্দ্রীয় অসামরিক বিমান চলাচল মন্ত্রী শ্রী হরদীপ সিং পুরী জানান, বন্দে ভারত মিশন শুরু করার পর তাঁরা দেখেছেন কর্মচ্যুত হয়ে বিদেশ থেকে প্রচুর আন্তর্জাতিক মানের দক্ষ এবং অভিজ্ঞ কর্মীরা দেশে ফিরে আসছেন। বিমানে তাঁদেরকে এই প্রকল্পটির সম্পর্কে জানানো হয়েছে। পররাষ্ট্র মন্ত্রী ডঃ সুব্রহ্মনিয়ম জয়শঙ্কর বলেন, বিদেশে আটকে থাকা ভারতীয়দের সাহায্য করতে সরকার দায়বদ্ধ। এইসব ভারতীয়রা কর্মচ্যুত হওয়ার পর উদ্ভুত সমস্যার মোকাবিলায় এই উদ্যোগ গ্রহণ করা হয়েছে।


    
    অনলাইনে www.nsdcindia.org/swades এই পোর্টালের মাধ্যমে বিদেশ থেকে ফিরে আসা নাগরিকরা তাঁদের কাজের অভিজ্ঞতার বিষয়ে বিস্তারিত তথ্য জানাবেন। ৩০ মে থেকে তেশরা জুন বেলা ২টো পর্যন্ত ৭ হাজার জন অনলাইনে তাঁদের বিষয়ে তথ্য জমা দিয়েছেন। এ পর্যন্ত সংযুক্ত আরব আমিরশাহী, ওমান, কাতার, কুয়েত এবং সৌদি আরব থেকে ফিরে আসা নাগরিকরাই সবথেকে বেশি তথ্য এই পোর্টালে জানিয়েছেন। এঁরা মূলত তেল ও প্রাকৃতিক গ্যাস, নির্মাণ শিল্প, পর্যটন, বিমান চলাচল শিল্পে কর্মরত ছিলেন। এই তথ্য ভান্ডার অনুযায়ী কেরালা, তামিলনাড়ু, মহারাষ্ট্র, কর্ণাটক এবং তেলেঙ্গানাতেই বিদেশে কর্মরত সব থেকে বেশি মানুষ ফিরে এসেছেন।


    

    CG/CB/NS

    
    
    (Release ID: 1629097) Visitor Counter : 14
    
    
      Read this release in: English , Urdu , Marathi , Hindi , Manipuri , Punjabi , Odia , Tamil , Telugu , Malayalam