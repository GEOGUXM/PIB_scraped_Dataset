      প্রধানমন্ত্রীরদপ্তর

      কানাডার প্রধানমন্ত্রী জাস্টিন ট্রুডোর সাথে প্রধানমন্ত্রীর টেলিফোন কথা
      Posted On: 16 JUN 2020 10:27PM by PIB Kolkata


    নয়াদিল্লী, ১৬ জুন, ২০২০


    

    
    প্রধানমন্ত্রী শ্রী নরেন্দ্র মোদী কানাডারা প্রধানমন্ত্রী জাস্টিন ট্রুডোর সাথে মঙ্গলবার টেলিফোন কথা বলেছেন। কোভিড-১৯ মহামারীর ফলে তাঁদের দেশে উদ্ভূত পরিস্থিতি নিয়ে এবং স্বাস্থ্য ও আর্থিক সংকটের মোকাবিলায় আন্তর্জাতিক সহযোগিতার বিষয়ে দুই নেতার মধ্যে কথা হয়েছে।


    
    আন্তর্জাতিক ক্ষেত্রে মানবিক বিভিন্ন উদ্যোগ সহ কোভিড-১৯ পরবর্তী সময়ে ভারত ও কানাডা একযোগে কাজ করার বিষয়ে সহমত হয়েছে।


    
    উভয় নেতা বিশ্ব স্বাস্থ্য সংস্থা সহ বিভিন্ন বহুস্তরীয় প্রতিষ্ঠানকে শক্তিশালী করার গুরুত্বের বিষয়ে আলোচনা করেন এবং স্বাস্থ্য, সামাজিক, আর্থিক ও রাজনৈতিক ক্ষেত্রে আন্তর্জাতিক বিভিন্ন বিষয়ে আরও নিবিড়ভাবে কাজ করার ওপর জোর দেন।


    
    সম্প্রতি কানাডাতে আটকে থাকা ভারতীয় নাগরিকদের প্রতি সেদেশের কর্তৃপক্ষ যেভাবে সহযোগিতার হাত বাড়িয়ে দিয়েছিলেন এবং আটকে থাকা নাগরিকদের ফিরিয়ে আনার কাজে যে উদ্যোগ গ্রহণ করেছিলেন প্রধানমন্ত্রী মোদী তার ভূয়সী প্রশংসা করেন। ভারতে আটকে থাকা নাগরিকদের তাঁর দেশে ফিরিয়ে আনার বিষয়ে জাস্টিন ট্রুডো ভারতের প্রয়াসেরও প্রশংসা করেন।


    
    আগামীদিনে বিভিন্ন বিষয়ে তাঁরা মত-বিনিময় করবেন বলে দুই নেতা জানিয়েছেন। ভারত এবং কানাডার বিভিন্ন আন্তর্জাতিক বিষয়ে সমভাবাপন্ন মনোভাবের কারণে উভয় নেতা গণতান্ত্রিক মূল্যবোধকে শ্রদ্ধা জানিয়ে আর্থিক বিষয়ে একযোগে কাজ করবেন বলে সিদ্ধান্ত নিয়েছেন।


    

    
    CG/CB/NS

    
    
    (Release ID: 1632034) Visitor Counter : 16
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam