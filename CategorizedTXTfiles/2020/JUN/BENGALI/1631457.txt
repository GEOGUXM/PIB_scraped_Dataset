      জলশক্তি মন্ত্রক

      জল জীবন মিশনের অধীনে অরুণাচল প্রদেশের প্রত্যন্ত অঞ্চলে প্রতিটি বাড়িতে জলের সংযোগ পৌঁছে দেওয়া হয়েছে
      Posted On: 13 JUN 2020 12:02PM by PIB Kolkata


    নয়াদিল্লি, ১৩ জুন, ২০২০


    অরুণাচল প্রদেশের কুরুং কুমে জেলার প্রত্যন্ত হিবা গ্রামে জলের পাইপলাইন নিয়ে যাওয়া অত্যন্ত কষ্টসাধ্য একটি কাজ ছিল। এই এলাকায় যখন আবহাওয়া ভালো থাকে তখন কাঁচা রাস্তা দিয়ে যাতায়াত করা সম্ভব হয়। জল জীবন মিশনের আওতায় গ্রামাঞ্চলের প্রতিটি বাড়িতে জলের সংযোগ পৌঁছে দিয়ে সেখানে নিয়মিত নিরাপদ পানীয় জল সরবরাহ করা ছিল মূল উদ্দেশ্য। হিবা এরকমই একটি প্রত্যন্ত গ্রাম। ইটানগর থেকে লাঙঢ় পর্যন্ত ৩৩০ কিলোমিটার রাস্তা অত্যন্ত কষ্ট করে যেতে হয়। এই অনগ্রসর এলাকাটি নিওবিয়ার সদর দপ্তর। লাঙঢ় থেকে ২৫ কিলোমিটার দূরে হিবা গ্রামে পৌঁছনো বেশ চ্যালেঞ্জের ব্যাপার। খাড়া পাহাড়, খারাপ সড়ক ব্যবস্থা ছাড়াও এই অঞ্চলে বছরের সাত মাস প্রবল বৃষ্টি হয়। ফলে, উন্নয়নমূলক কাজের জন্য ব্যবহৃত নির্মাণ সামগ্রী নিয়ে যাওয়া বেশ কষ্টকর।


    কোভিড-১৯ মহামারীর কারণে এই ধরনের প্রকল্পগুলি রূপায়ণে অরুণাচল প্রদেশে নতুন একটি সঙ্কট দেখা দিয়েছিল। বেশিরভাগ গ্রামের মানুষ, তাঁদের গ্রামের প্রবেশ পথে ব্যারিকেড করে দিয়েছিলেন যাতে বাইরের লোক এখানে না ঢুকতে পারেন। কিন্তু এতসব চ্যালেঞ্জ সত্ত্বেও জনস্বাস্থ্য কারিগরি দপ্তরের আধিকারিকরা ২০২৩ সালের মধ্যে ‘জল জীবন মিশন : হর ঘর জল’ প্রকল্পের বাস্তবায়নের জন্য গ্রামস্তরে সকলের সঙ্গে যোগাযোগ করেন। তাঁরা এই প্রকল্প, সেটি বাস্তবায়ন, পরিচালনা এবং রক্ষণাবেক্ষণের বিষয়ে বিশদে ব্যাখ্যা করেন। গ্রামের মানুষকে নিজেদের জলের সরবরাহের জন্য তাঁদেরই অংশগ্রহণে উৎসাহিত করা হয়। এই প্রকল্পে সংশ্লিষ্ট গ্রামের থেকেই রাজমিস্ত্রি, কলের মিস্ত্রি, বিদ্যুতের মিস্ত্রিদের কাজে লাগানো হয় যা জল জীবন মিশনের বিকেন্দ্রিকৃত ও চাহিদা-নির্ভর কর্মসূচির আওতায় অত্যন্ত গুরুত্বপূর্ণ পদক্ষেপ।


    এইভাবে নিরন্তর প্রয়াস গ্রহণের মধ্য দিয়ে হোচো, সারা ,রেল্লো গ্রামের প্রত্যেক বাড়িতে জলের সংযোগ পৌঁছে দেওয়া সম্ভব হয়েছে।


    CG/CB/DM

    
    
    (Release ID: 1631457) Visitor Counter : 9
    
    
      Read this release in: English , Urdu , Hindi , Manipuri , Assamese , Punjabi , Tamil , Telugu