      প্রধানমন্ত্রীরদপ্তর

      অসমে তৈল কূপ থেকে তেল বেরিয়ে আগুন লাগার ঘটনার প্রেক্ষিতে পরিস্থিতি পর্যালোচনা করলেন প্রধানমন্ত্রী
      Posted On: 18 JUN 2020 8:51PM by PIB Kolkata


    নয়াদিল্লি, ১৮ জুন, ২০২০


    

    অসমের তিনসুকিয়া জেলায় অয়েল ইন্ডিয়া লিমিটেডের বাঘজান-৫ নম্বর তৈল কূপ থেকে তেল বেরিয়ে আগুন লাগার ঘটনায় উদ্ভূত পরিস্থিতি নিয়ে প্রধানমন্ত্রী শ্রী নরেন্দ্র মোদী আজ একটি পর্যালোচনা বৈঠক করেন।
    
    কেন্দ্রীয় স্বরাষ্ট্র মন্ত্রী শ্রী অমিত শাহ, পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান, অসমের মুখ্যমন্ত্রী শ্রী সর্বানন্দ সোনোয়াল সহ বিভিন্ন কেন্দ্রীয় মন্ত্রী ও কেন্দ্রের উচ্চ পদস্থ আধিকারিকরা এই বৈঠকে যোগ দেন।
    
    তৈল কূপ থেকে ২৭শে মে অনিয়ন্ত্রিতভাবে গ্যাস বেরোতে শুরু করে। যখন সেই গ্যাস আটকানোর চেষ্টা করা হয়, তখন ৯ই জুন ওই কূপে আগুন লেগে যায়। ওই কূপ সংলগ্ন এলাকায় যাঁরা থাকেন, রাজ্য সরকার অয়েল ইন্ডিয়া লিমিটেডের সহযোগিতায় তাঁদের সরিয়ে ত্রাণ শিবিরে পাঠায়। বর্তমানে প্রায় ৯ হাজার মানুষ এইসব ত্রাণ শিবিরগুলিতে রয়েছেন। জেলা প্রশাসন ১,৬১০টি পরিবারকে সনাক্ত করে তাদের প্রত্যেককে ৩০ হাজার টাকা করে ত্রাণ বাবদ অর্থ সাহায্য করেছে।
    
    অসমের মুখ্যমন্ত্রীর মাধ্যমে প্রধানমন্ত্রী রাজ্যের জনসাধারণকে আশ্বস্ত করে বলেছেন, কেন্দ্র সবরকমের সহযোগিতা করতে দায়বদ্ধ। ক্ষতিগ্রস্ত পরিবারগুলির জন্য ত্রাণ ও পুনর্বাসনের কাজে রাজ্য সরকারের সঙ্গে সঙ্কটের এই সময়ে কেন্দ্র সবরকমের সাহায্য করবে। শ্রী মোদী পেট্রোলিয়াম ও প্রাকৃতিক গ্যাস মন্ত্রককে এই ঘটনাটির বিষয়ে পুরো তথ্য সংগ্রহ করার নির্দেশ দিয়েছেন, যাতে ভবিষ্যতে এ ধরনের ঘটনা ঘটলে তাহলে তার থেকে শিক্ষা নিয়ে দ্রুত মোকাবিলা করা যায়।
    
    পর্যালোচনা বৈঠকে জানানো হয়েছে, গ্যাসে বেরোনো আটকাতে দেশ ও বিদেশের বিশেষজ্ঞদের সঙ্গে বিস্তারিত আলোচনার পর একটি পরিকল্পনা তৈরি করা হয়েছে। এই পরিকল্পনাটি বাস্তবায়নের কাজ শুরু হয়েছে। আগামী ৭ই জুলাই সবরকমের নিরাপত্তামূলক ব্যবস্থা গ্রহণ করে ওই তৈল কূপটিকে বন্ধ করে দেওয়ার প্রস্তাব বৈঠকে দেওয়া হয়েছে।


    

    
    CG/CB/DM

    
    
    (Release ID: 1632475) Visitor Counter : 8
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam