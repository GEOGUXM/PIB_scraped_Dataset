      সংস্কৃতিমন্ত্রক

      ন্যাশনাল গ্যালারি অফ মর্ডান আর্ট আগামী ৮ জুন থেকে ৩ জুলাই পর্যন্ত "অনলাইন নাইমিশা ২০২০" গ্রীষ্মকালীন শিল্প কর্মসূচির আয়োজন করেছে
      Posted On: 07 JUN 2020 1:20PM by PIB Kolkata


    নতুন দিল্লি, ৭ জুন, ২০২০


    

    
    নতুন দিল্লির ন্যাশনাল গ্যালারি অফ মডার্ন আর্ট (এনজিএমএ) আগামী ৮ জুন থেকে ৩ জুলাই পর্যন্ত "অনলাইন নাইমিশা ২০২০" গ্রীষ্মকালীন শিল্প কর্মসূচির আয়োজন করেছে। এই মহামারী পরিস্থিতিতে লকডাউন চলাকালীন যাদুঘর এবং সাংস্কৃতিক প্রতিষ্ঠানগুলি দর্শনার্থী ও শ্রোতাদের পরিষেবা দিতে পারছে না। তাই এনজিএমএ দর্শকদের কাছে পৌঁছানোর জন্য নতুন এক প্ল্যাটফর্ম বেছে নিয়েছে। গত দু'মাসে এনজিএমএ কার্যত প্রযুক্তিগত বিকাশঘটিয়ে অনলাইনে অনেক কর্মসূচি এবং প্রদর্শনীর আয়োজন করেছে। তাই এনজিএমএ, তার সবচেয়ে জনপ্রিয় গ্রীষ্মকালীন শিল্প কর্মসূচি "অনলাইন নাইমিশা ২০২০" শুরু করার উদ্যোগ নিয়েছে।
    
    স্বাস্থ্যের সাথে কোনও আপস না করে এই অনলাইন শিল্প কর্মসূচিতে অংশগ্রহণকারী শিল্পীরা অনেক কিছু শেখার সুযোগ পাবেন। যারা এই অনলাইন শিল্প প্রদর্শনীতে যুক্ত হবেন তাদের শেখার জন্য এনজিএমএ চারটি কর্মশালার পরিকল্পনা করেছে। ১ জুন এতে ৬০০ জন অংশগ্রহণকারী এতে নাম নথিভুক্ত করেছেন। "অনলাইন নাইমিশা ২০২০" গ্রীষ্মকালীন শিল্প কর্মসূচিতে চিত্রাঙ্কন কর্মশালা, ভাস্কর্য কর্মশালা, প্রিন্ট মেকিং এবং ইন্দ্রজাল শীর্ষক চারটি কর্মশালা আয়োজন করা হবে। আগামী ৮ জুন থেকে ৩ জুলাই পর্যন্ত অনলাইনে চলবে এই কর্মশালা। ৬ থেকে ১৫ বছর বয়সী একটি দলকে সকাল ১১টা থেকে ১১.৩৫ পর্যন্ত এবং ১৫ বছরের ওপর আরেকটি দলকে বিকেল ৪টে থেকে ৪.৩৫ পর্যন্ত সময় দেওয়া হয়েছে।
    
    ন্যাশনাল গ্যালারী অফ মডার্ন আর্টের মহা নির্দেশক শ্রী অদ্বৈত চরণ গড়নায়ক বলেছেন, এই সময়ের মধ্যেও গ্রীষ্মকালীন শিল্প কর্মসূচির মাধ্যমে এনজিএমএ জনসাধারণের ব্যবহার উপযোগী হয়ে উঠেছে। আগামীকাল থেকে প্রবীণ-নবীন শিল্পীদের এক সঙ্গে পর্দায় ধরা যাবে এবং সকলেই একসঙ্গে শিল্পকলা সম্পর্কে শেখার চেষ্টা করবে। তিনি বলেন "অনলাইন নাইমিশা ২০২০" এমন এক ধরণের গ্রীষ্মকালীন শিল্প কর্মসূচি, যেখানে শিক্ষাদানের পাশাপাশি সমাজের প্রতিটি অংশে পৌঁছানো সম্ভব। খুব শীঘ্রই "নাইমিশা ২০২০" গ্রীষ্মকালীন শিল্প কর্মসূচির নির্বাচিত শিল্পকর্মগুলির প্রদর্শনী করা হবে। এই কর্মসূচি সম্পর্কে বিস্তারিত জানতে এনজিএমএ'র ওয়েব সাইট http://ngmaindia.gov.in/
    ফেসবুক https://www.facebook.com/ngmadelhi
    এবং ট্যুইটার https://twitter.com/ngma_delhi
    দেখা যেতে পারে।


    

    CG/SS

    
    
    (Release ID: 1630071) Visitor Counter : 10
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu , Malayalam