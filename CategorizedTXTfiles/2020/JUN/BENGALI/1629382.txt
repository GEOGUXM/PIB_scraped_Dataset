      ক্রেতা, খাদ্যএবংগণবন্টনমন্ত্রক

      অনলাইন নিউজ পোর্টাল স্ক্রল ইন – এর প্রকাশিত প্রতিবেদন নাকচ করেছে ভারতীয় খাদ্য নিগম; ৬৫ লক্ষ টন খাদ্যশস্য পচে যাওয়ার খবর ভিত্তিহীন
      Posted On: 03 JUN 2020 8:16PM by PIB Kolkata


    নয়াদিল্লি, ০৩ জুন, ২০২০


    

    অনলাইন নিউজ পোর্টাল স্ক্রল ইন আজ প্রকাশিত এক প্রতিবেদনে বলেছে, ভারতে ৬৫ লক্ষ টন খাদ্যশস্য পচে গেছে। এই বিপুল পরিমাণ খাদ্যশস্য দরিদ্র মানুষের চার মাস ক্ষুধা মেটাতে পারতো। প্রকাশিত এই খবর সম্পূর্ণ ভিত্তিহীন বলে ভারতীয় খাদ্য নিগমের পক্ষ থেকে স্পষ্টভাবে জানানো হয়েছে। নিগমের গুণমান নিয়ন্ত্রণ সংক্রান্ত কার্যনির্বাহী নির্দেশক শ্রী সুদীপ সিং অনলাইন এই নিউজ পোর্টাল সংস্থাটিকে কড়া ভাষায় লেখা এক চিঠিতে বলেছেন, এটা অত্যন্ত হতাশাজনক যে, প্রকৃত তথ্য যাচাই না করেই বিভ্রান্তিকর খবর প্রকাশ করা হয়েছে। এর ফলে, ভুল বার্তা যাচ্ছে যে, বিগত চার মাসে ৬৫ লক্ষ মেট্রিক টন খাদ্যশস্যের অপচয় হয়েছে। প্রকাশিত সংবাদ প্রতিবেদনটিকে সম্পূর্ণ বিভ্রান্তিকর বলে বর্ণনা করে শ্রী সিং আরও বলেন, এ ধরনের অসত্য খবর প্রকাশিত হওয়ার ফলে নিগমের মর্যাদা ক্ষুণ্ন হয়েছে।


    
    এক পরিসংখ্যান দিয়ে শ্রী সিং জানান, ৭১ লক্ষ ৮০ হাজার মেট্রিক টন খাদ্যশস্য ‘অপচয়’ বলে কল্পনাপ্রসূত যে খবর প্রকাশ করে ভুল ব্যাখ্যা দেওয়া হচ্ছে, তার প্রেক্ষিতে প্রকৃত তথ্য হ’ল – খাদ্যশস্য মজুতের পরিমাণ ১ হাজার ৯৩০ মেট্রিক টন, যা নিগমের কাছে সঞ্চিত রয়েছে। তবে, কিছু খাদ্যশস্য বন্যার মতো প্রাকৃতিক দুর্যোগের দরুণ ক্ষতি হয়েছে।


    
    নিগমের পক্ষ থেকে স্পষ্ট জানানো হয়েছে, মান্ডিগুলিতে মজুতের পরিমাণ এবং সরবরাহের জন্য রাখা খাদ্যশস্য মানুষের ব্যবহারের জন্য সম্পূর্ণ উপযুক্ত। তাই, সঞ্চিত খাদ্যশস্যকে কখনই ‘অপচয়’ হিসাবে ভুল ব্যাখ্যা করা যায় না। প্রকাশিত ঐ সংবাদে আরও বলা হয়েছে, ৭১ লক্ষ ৮০ হাজার মেট্রিক টনেরও বেশি খাদ্যশস্য সঞ্চিত রয়েছে, অথচ তা সরবরাহ করা হচ্ছে না। সুতরাং, সরবরাহ না হওয়া এই সঞ্চিত খাদ্যশস্যকে সংবাদ পোর্টালটির পক্ষ থেকে ‘অপচয়’ বলে ব্যাখ্যা করা হয়েছে। নিগমের কাছ থেকে প্রকৃত তথ্য যাচাই না করে এই খবর প্রকাশিত হয়েছে।


    
    রবি মরশুমের এপ্রিল ও মে মাসে বিপুল পরিমাণে গম সংগৃহীত হয়েছে। চলতি গম সংগ্রহ মরশুমে সরকারি সংস্থাগুলি ইতিমধ্যে ৩ কোটি ৬৫ লক্ষ মেট্রিক টনের বেশি গম সংগ্রহ করেছে। সংগৃহীত এই গম মান্ডিগুলিতে সাময়িকভাবে মজুত করে রাখা হবে। পরবর্তী সময়ে সঞ্চিত এই গম বিভিন্ন সঞ্চয় ভান্ডারে সরবরাহ করা হয়ে থাকে। নিগমের পক্ষ থেকে গত পয়লা মে পর্যন্ত ১৪ লক্ষ মেট্রিক টনের বেশি খাদ্যশস্য বিভিন্ন রাজ্য সরকারগুলিকে জনকল্যাণমুখী প্রকল্পগুলির আওতায় বন্টন করার জন্য সরবরাহ করা হয়েছে।


    

    CG/BD/SB

    
    
    (Release ID: 1629382) Visitor Counter : 4
    
    
      Read this release in: Tamil , English , Urdu , Hindi , Punjabi , Telugu