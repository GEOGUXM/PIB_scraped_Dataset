      প্রতিরক্ষামন্ত্রক

      মস্কোতে দ্বিতীয় বিশ্ব যুদ্ধের ৭৫তম বিজয় দিবসের প্যারেডে ভারতের তিন বাহিনী অংশ নেবে
      Posted On: 17 JUN 2020 4:54PM by PIB Kolkata


    নয়াদিল্লি, ১৭ জুন, ২০২০


    

    
    দ্বিতীয় বিশ্ব যুদ্ধের ৭৫তম বার্ষিকী উদযাপন উপলক্ষ্যে রুশ ও অন্যান্য বন্ধুত্বপূর্ণ দেশের ব্যক্তিদের বীরত্ব ও ত্যাগের প্রতি শ্রদ্ধা জানাতে মস্কোতে একটি সামরিক কুচকাওয়াজের আয়োজন করা হয়েছে। প্রধানমন্ত্রী শ্রী নরেন্দ্র মোদী চলতি বছরের ৯ই মে বিজয় দিবসে রাশিয়ার রাষ্ট্রপতি মিঃ ভ্লাদিমির পুতিনকে শুভেচ্ছা বার্তা পাঠিয়েছেন। প্রতিরক্ষা মন্ত্রী শ্রী রাজনাথ সিং রাশিয়ার প্রতিরক্ষা মন্ত্রী মিঃ সার্গেই শোইগুকেও একইরকম অভিনন্দন বার্তা পাঠিয়েছিলেন।
    
    
    রাশিয়ার প্রতিরক্ষা মন্ত্রী আগামী ২৪শে জুন মস্কোতে বিজয় দিবসের কুচকাওয়াজে ভারতীয় সেনাবাহিনীকে অংশগ্রহণ করার জন্য আমন্ত্রণ জানিয়েছিলেন। সেই আমন্ত্রণের প্রেক্ষিতে ভারতের প্রতিরক্ষা মন্ত্রী এই কুচকাওয়াজে তিন বাহিনীর ৭৫ সদস্যের একটি দল পাঠানোয় সম্মত হয়েছেন। এই কুচকাওয়াজে অন্যান্য দেশের সঙ্গে ভারতীয় তিন বাহিনীর সদস্যরাও অংশগ্রহণ করবেন। এই কুচকাওয়াজে অংশ নেওয়ার উদ্দেশ্য হল রাশিয়ার মানুষের সঙ্গে একসাথে দ্বিতীয় বিশ্ব যুদ্ধের বীর সেনানীদের প্রতি শ্রদ্ধা এবং সম্মান প্রদর্শন করা।


    

    
    CG/SS/DM

    
    
    (Release ID: 1632195) Visitor Counter : 6
    
    
      Read this release in: English , Urdu , Hindi , Marathi , Manipuri , Punjabi , Odia , Tamil , Telugu , Malayalam