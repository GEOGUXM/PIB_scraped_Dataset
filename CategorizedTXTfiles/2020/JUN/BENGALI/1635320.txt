      সারওরসায়নমন্ত্রক

      মাটির নমুনা পরীক্ষার জন্য জাতীয় সার সংস্থার (এনএফএল) ভ্রাম্যমান পরীক্ষাগারের সূচনা
      Posted On: 29 JUN 2020 5:10PM by PIB Kolkata


    নয়াদিল্লী, ৩০ জুন, ২০২০


    

    সারের যথাযথ ব্যবহার সম্পর্কে প্রচারের জন্য এবং দেশে মাটি পরীক্ষার সুবিধার্থে জাতীয় সার সংস্থা (এনএফএল) বিনামূল্যে কৃষকদের দোরগোড়ায় মাটির নমুনা পরীক্ষার জন্য ৫টি ভ্রাম্যমান মাটির নমুনা পরীক্ষাগার বা সয়েল টেস্টিং ল্যাব চালু করেছে। এনএফএল-এর কার্যকরী অধিকর্তা সহ সংস্থার অধিকর্তা এবং অন্যান্য উর্ধ্বতন আধিকারিক সোমবার (২৯ জুন) নয়ডায় সংস্থার কার্যালয় প্রাঙ্গন থেকে পতাকে দেখিয়ে এই ভ্রাম্যমান পরীক্ষাগারগুলি সূচনা করেন।


    
    অত্যাধুনিক মাটি পরীক্ষার সরঞ্জাম দ্বারা নির্মিত এই ভ্রাম্যমান পরীক্ষাগারগুলি মাটির ম্যাক্রো ও মাইক্রো পুষ্টির বিশ্লেষণের জন্য ব্যবহার করা হবে। এছাড়াও এই ভ্রাম্যমান পরীক্ষাগারগুলিতে কৃষকদের কৃষি বিষয়ে প্রশিক্ষণ দেওয়ার জন্য অডিও-ভিডিওর ব্যবস্থাও থাকছে।


    
    ভ্রাম্যমান মাটির স্বাস্থ্য পরীক্ষা ছাড়াও এনএফএল দেশের বিভিন্ন স্থানে অবস্থিত ৬টি মাটি পরীক্ষাগারের মাধ্যমে কৃষকদের পরিষেবা দিয়ে আসছে। এই সব পরীক্ষাগারগুলিতে ২০১৯-২০ অর্থবর্ষে সম্পূর্ণ বিনামূল্যে ২৫ হাজার মাটির নমুনা পরীক্ষা করা হয়েছে।


    

    
    CG/SS/NS

    
    
    (Release ID: 1635320) Visitor Counter : 5
    
    
      Read this release in: Marathi , English , Urdu , Hindi , Manipuri , Punjabi , Tamil , Malayalam