      স্বরাষ্ট্র মন্ত্রক

      জাতীয় রাজধানী অঞ্চলের কোভিড-১৯ এর কারণে উদ্ভূত পরিস্থিতি নিয়ে কেন্দ্রীয় স্বরাষ্ট্র মন্ত্রী শ্রী অমিত শাহ-এর পৌরহিত্যে সর্বদলীয় বৈঠক
      Posted On: 15 JUN 2020 4:08PM by PIB Kolkata


    নয়াদিল্লী, ১৫ই জুন, ২০২০


    কেন্দ্রীয় স্বরাষ্ট্র মন্ত্রী শ্রী অমিত শাহ বলেছেন, দিল্লীতে কোভিড-১৯এর মোকাবিলা করতে কেন্দ্র সব ধরণের প্রয়োজনীয় পদক্ষেপ গ্রহণ করবে। জাতীয় রাজধানী অঞ্চলের কোভিড-১৯এর পরিস্থিতি নিয়ে আজ এক সর্বদলীয় বৈঠকে শ্রী শাহ পৌরহিত্য করেছেন। তিনি বলেন, এই মহামারীর বিরুদ্ধে যুদ্ধে প্রধানমন্ত্রী শ্রী নরেন্দ্র মোদীর নেতৃত্বে আমরা সবাই ঐক্যবদ্ধ রয়েছি। তিনি জনগণের স্বার্থের কথা বিবেচনা করে সমস্ত রাজনৈতিক দলগুলির কাছে আবেদন রাখেন, তাঁরা যেন তাঁদের মত-পার্থক্য দূর করেন। এরফলে মানুষের মধ্যে আস্থা আসবে এবং এই রাজনৈতিক ঐক্যের মধ্যে দিয়ে জাতীয় রাজধানী অঞ্চলে পরিস্থিতির উন্নতি হবে।


    কেন্দ্রীয় স্বরাষ্ট্র মন্ত্রী বলেন, ‘আমি সমস্ত রাজনৈতিক দলের কর্মীদের কাছে আবেদন রাখছি কোভিড-১৯এর মোকাবিলা করতে দিল্লীবাসীর স্বার্থ সুরক্ষার জন্য কেন্দ্র যে সিদ্ধান্তগুলি গ্রহণ করেছে সেগুলি যেন বাস্তবায়িত হয় তা আপনারা নিশ্চিত করুন। আমাদের নতুন নতুন প্রযুক্তির মাধ্যমে কোভিড-১৯এর নমুনা পরীক্ষার ক্ষমতা বাড়াতে হবে।’


    কেন্দ্রীয় স্বরাষ্ট্র মন্ত্রী গতকাল দিল্লীর মুখ্যমন্ত্রী শ্রী অরবিন্দ কেজরিওয়াল সহ প্রবীণ আধিকারিকদের সঙ্গে একটি বৈঠক করেন। এই বৈঠকে দিল্লীর নাগরিকদের সংক্রমণের হাত থেকে বাঁচানোর জন্য বিভিন্ন গুরুত্বপূর্ণ সিদ্ধান্ত নেওয়া হয়। ঐ বৈঠকে দিল্লী সরকারকে ৫০০টি রেলের কোচ দেওয়ার সিদ্ধান্ত নেওয়া হয়েছে যেগুলিতে কোভিড-১৯এ সংক্রমিতদের চিকিৎসা করা যাবে। এরফলে দিল্লীতে এই সংক্রমণের চিকিৎসার জন্য আরও ৮ হাজারটি অতিরিক্ত বেড পাওয়া যাবে। এছাড়া কন্টেনমেন্ট এলাকায়, বাড়ি বাড়ি গিয়ে সমীক্ষার মাধ্যমে সংক্রমিতদের সংস্পর্শে কারা কারা এসেছেন সেই বিষয়ে তথ্য সংগ্রহ করা হবে। নমুনা সংগ্রহ করে কেউ কোভিড-১৯এ সংক্রমিত হয়েছেন কি না সে সংক্রান্ত পরীক্ষার হার আগামী দুদিনে দ্বিগুন ও ছয় দিনে তিন গুন করা হবে। রবিবারের বৈঠকে সিদ্ধান্ত নেওয়া হয় বেসরকারী হাসপাতালগুলির ৬০ শতাংশ করোনা বেডের মূল্য, এবং নমুনা পরীক্ষা ও চিকিৎসার খরচ কম করতে বলা হবে। বেসরকারী হাসপাতালগুলি এই নির্দেশিকাগুলি যথাযথভাবে পালন করছে কি না তা দেখার জন্য নীতি আয়োগের চেয়ারম্যান ডঃ ভি কে পালের নেতৃত্বে একটি কমিটি তৈরি করা হয়েছে। দিল্লীর এইমস হাসপাতাল থেকেও কোভিড-১৯এর চিকিৎসার বিষয়ে টেলিফোনে পরামর্শ দেওয়া হবে।


    CG/CB/NS

    
    
    (Release ID: 1631755) Visitor Counter : 16
    
    
      Read this release in: English , Urdu , Hindi , Marathi , Assamese , Punjabi , Gujarati , Odia , Tamil , Telugu , Kannada , Malayalam