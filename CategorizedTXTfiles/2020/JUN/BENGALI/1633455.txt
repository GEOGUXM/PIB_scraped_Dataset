      পর্যটনমন্ত্রক

      কেন্দ্রীয় পর্যটন মন্ত্রকের উদ্যোগে ‘দেখো আপনা দেশ’ পর্যায়ক্রমে আন্তর্জাতিক যোগ দিবসে ‘ভারত যোগের গন্তব্য’ শীর্ষক ৩৫তম ওয়েবিনার
      Posted On: 22 JUN 2020 3:22PM by PIB Kolkata


    নয়াদিল্লি, ২২ জুন, ২০২০


    

    দেশের স্বাস্থ্য-বিজ্ঞানের প্রাচীন রূপ ‘যোগ’-এর সুফল তুলে ধরতে এবং একে কেন্দ্র করে পর্যটনের সম্ভাবনা সম্পর্কে সাধারণ মানুষকে অবহিত করতে কেন্দ্রীয় পর্যটন মন্ত্রক ‘ভারত যোগের গন্তব্য’ শীর্ষক ৩৫তম ওয়েব-ভিত্তিক আলোচনাসভার আয়োজন করে। আন্তর্জাতিক যোগ দিবসে দেশের পর্যটন মানচিত্রে যোগকে যুক্ত করে কিভাবে পর্যটনের বিকাশ ঘটানো যায়, তা তুলে ধরতেই এই উদ্যোগ নেওয়া হয়েছে। ‘এক ভারত শ্রেষ্ঠ ভারত’ কর্মসূচির আওতায় ভারতের সমৃদ্ধশালী বৈচিত্র্যকে তুলে ধরতেই এই ওয়েবিনারগুলির আয়োজন করা হচ্ছে।
    
    
    রবিবার আয়োজিত এই ৩৫তম ওয়েবিনারটি পরিচালনা করেন কেন্দ্রীয় পর্যটন মন্ত্রকের অতিরিক্ত মহানির্দেশক শ্রী রুপিন্দর ব্রার। ওয়েবিনারে উপস্থিত ছিলেন গ্রিনওয়ে-র সিইও শ্রী অচল মেহেরা এবং মধ্যপ্রদেশের মহুয়া বন রিসর্টের প্রতিষ্ঠাতা।
    
    
    ওয়েবিনারের ভাষণে শ্রী অচল মেহেরা যোগের গুরুত্ব প্রসারে প্রধানমন্ত্রী শ্রী নরেন্দ্র মোদী যে উদ্যোগ গ্রহণ করেছেন তার উচ্ছ্বসিত প্রশংসা করেন। তাঁর মতে, যোগব্যায়াম কেবলমাত্র একটি শারীরিক অনুশীলনই নয়, এর থেকে স্বাস্থ্য এবং সুস্থতার বিষয়গুলি প্রকাশ পায়। শারীরিক, মানসিক এবং আধ্যাত্মিক ক্ষেত্রে যোগের গুরুত্ব রয়েছে।
    
    
    কোভিড-১৯ মহামারীর জেরে বর্তমান পরিস্থিতিতে সম্মিলিত যোগাভ্যাস করা সম্ভব ছিল না। তাই, সরকারের পক্ষ থেকে বাড়িতে থেকেই পরিবারের সঙ্গে যোগাভ্যাসের ওপর গুরুত্ব আরোপ করা হয়। এমনকি, বিভিন্ন সংগঠনের পক্ষ থেকেও প্রযুক্তি-নির্ভর যোগচর্চার ওপর বিশেষ জোর দেওয়া হয়। এর ফলে, বহু সংখ্যক মানুষ যোগ অনুশীলনের সঙ্গে যুক্ত হন। রাষ্ট্রসঙ্ঘ আন্তর্জাতিক যোগ দিবস উপলক্ষে ভার্চ্যুয়াল যোগ অনুশীলনের আয়োজন করেছিল।
    
    
    গত ১৪ই এপ্রিল থেকে কেন্দ্রীয় পর্যটন মন্ত্রক দেখো আপনা দেশ পর্যায়ক্রমের আওতায় একাধিক ওয়েবিনার আয়োজন করে এসেছে। মন্ত্রকের নিজস্ব ওয়েবসাইট, MyGov India ইউটিউব চ্যানেল এবং ইক্রেডিবল ইন্ডিয়ার ইউটিউভ চ্যানেল ও সোশ্যাল মিডিয়ায় এই ওয়েবিনারগুলি দেখা যাবে। কেন্দ্রীয় পর্যটন মন্ত্রকের ইউটিউব চ্যানেলটির ওয়েবসাইটটি হল - https://www.youtube.com/channel/UCbzIbBmMvtvH7d6Zo_ZEHDA/videos ।
    
    
    
    
    
    CG/SS/DM

    
    
    (Release ID: 1633455) Visitor Counter : 5
    
    
      Read this release in: English , Urdu , Hindi , Marathi , Manipuri , Punjabi , Tamil , Malayalam