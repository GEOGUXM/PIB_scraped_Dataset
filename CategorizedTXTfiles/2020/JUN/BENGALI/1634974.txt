      শিল্পওবাণিজ্যমন্ত্রক

      শ্রী পীযুষ গোয়েলের পৌরহিত্যে জাতীয় উপাদনশীলতা পর্ষদের পরিচালন পর্ষদের বৈঠক
      Posted On: 27 JUN 2020 6:57PM by PIB Kolkata


    নয়াদিল্লী, ২৭ জুন, ২০২০


    

    কেন্দ্রীয় বাণিজ্য ও শিল্প মন্ত্রকের অধীন শিল্প ও অভ্যন্তরীণ বাণিজ্য প্রসার দপ্তরের স্বশাসিত সংস্থা জাতীয় উপাদনশীলতা সংক্রান্ত পরিচালন পর্ষদের ৪৯ তম বৈঠক আজ ভিডিও কনফারেন্সের মাধ্যমে আয়োজিত হয়। বৈঠকে পৌরহিত্য করেন কেন্দ্রীয় বাণিজ্য ও শিল্প শ্রী পীযুষ গোয়েল। পর্ষদের এই বৈঠকে বিভিন্ন ক্ষেত্রের ১৮০ জনেরও বেশি প্রতিনিধি অংশ নেন। উল্লেখ করা যেতে পারে দীর্ঘ ১৫ বছর পর পরিচালন পর্ষদের বৈঠক আয়োজন করা হয়েছে।


    
    শ্রী গোয়েল যেকোন সংগঠনের আঙ্গিক পরিবর্তনের ক্ষেত্রে উৎপাদনশীলতার উপর জোর দিয়ে বলেন, আজকের দিনটি ক্ষুদ্র ও মাঝারি শিল্পোদ্যোগ দিবস হিসেবে উদযাপন করা হচ্ছে। বিশিষ্ট দার্শনিক অ্যারিস্টটলের বিখ্যাত উক্তি ‘আমরা যা করি তাই বারবার করতে থাকি’- উল্লেখ করে শ্রী গোয়েল বলেন, প্রযুক্তির প্রয়োগ এবং ডিজিটাল অর্থনীতি বাণিজ্যিক প্রতিষ্ঠানগুলির কাছে অদূর ভবিষ্যতে গুরুত্বপূর্ণ ভূমিকা নিতে চলেছে। তিনি দেশ গঠনে শ্রমিক বাহিনীর ভূমিকারও প্রশংসা করেন। এই বৈঠকে প্রতিনিধিদের বিভিন্ন প্রস্তাব সম্পর্কে শ্রী গোয়েল বলেন, সরকার শিল্প সংস্থাগুলির স্বার্থ সুরক্ষায় অঙ্গীকারবদ্ধ।


    
    বৈঠকে অংশগ্রহণকারীরা জোর দিয়ে বলেন, কেবল উৎপাদনশীলতা বাড়ানোর মধ্য দিয়েই ভারত তার প্রাপ্য স্থান পুনরায় দখল করতে পারে। বৈঠকে যেসমস্ত বিষয়ে প্রস্তাব দেওয়া হয় তার মধ্যে রয়েছে- কৃষি ও পণ্য পরিবহন ক্ষেত্রের জন্য জাতীয় উপাদনশীলতা পর্ষদের পক্ষ থেকে ক্ষেত্রভিত্তিক পরিকল্পনা প্রণয়ন; অর্থনীতিকে চালিত করার সম্ভাবনা রয়েছে এমন ক্ষেত্রগুলিকে চিহ্নিতকরণ; আর্থিক সংকটে থাকা ক্ষেত্রগুলির জন্য ব্যয় সাশ্রয়ী পন্থা উদ্ভাবন; সুদক্ষ শ্রমিক বাহিনী গড়ে তুলতে শিক্ষা প্রতিষ্ঠান ও শিল্প সংস্থাগুলির মধ্যে যোগসূত্র স্থাপন প্রভৃতি । শ্রী গোয়েল সংশ্লিষ্ট সকল পক্ষের সঙ্গে ঘনিষ্ঠ সমন্বয় বজায় রেখে জাতীয় উপাদনশীলতা পর্ষদকে কাজ করার পরামর্শ দেন এবং সেরা পন্থা-পদ্ধতিগুলিকে গ্রহণ করার কথা বলেন।


    

    
    CG/BD/NS

    
    
    (Release ID: 1634974) Visitor Counter : 5
    
    
      Read this release in: Punjabi , English , Urdu , Hindi , Tamil