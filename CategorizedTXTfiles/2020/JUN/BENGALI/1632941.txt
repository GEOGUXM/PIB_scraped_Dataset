      গ্রামোন্নয়নমন্ত্রক

      বিপুল কর্মসংস্থান সৃষ্টি তথা গ্রামাঞ্চলের মানুষের কাজের সুযোগ তৈরির জন্য গরিব কল্যাণ রোজগার অভিযানের আজ সূচনা করলেন প্রধানমন্ত্রী শ্রী নরেন্দ্র মোদী
      Posted On: 20 JUN 2020 3:26PM by PIB Kolkata


    নয়াদিল্লি, ২০ জুন, ২০২০


    

    প্রধানমন্ত্রী শ্রী নরেন্দ্র মোদী আজ বিপুল কর্মসংস্থানমূলক তথা গ্রামীণ মানুষকে নিয়ে কর্মসূচি রূপায়ণের জন্য গরিব কল্যাণ রোজগার অভিযানের সূচনা করেন। এই অভিযানের উদ্দেশ্য হ’ল – কোভিড-১৯ এর দরুণ ক্ষতিগ্রস্ত প্রবাসী শ্রমিকদের কর্মসংস্থানের সুযোগ করে দেওয়ার পাশাপাশি, জীবন-জীবিকার মানোন্নয়ন ঘটানো। বিহারে খাগাড়িয়া জেলার তেলিহার গ্রাম থেকে এই অভিযানের সূচনা হয়। ভিডিও কনফারেন্সের মাধ্যমে আয়োজিত এই অভিযানের সূচনা অনুষ্ঠানে কেন্দ্রীয় গ্রামোন্নয়ন ও পঞ্চায়েতি রাজ মন্ত্রী শ্রী নরেন্দ্র সিং তোমর সহ ৬টি রাজ্যের মুখ্যমন্ত্রী ও প্রতিনিধিরা উপস্থিত ছিলেন।


    
    এই উপলক্ষে শ্রী তোমর বলেন, কোভিড-১৯ মহামারীর দরুণ ভারত সহ সমগ্র বিশ্ব কঠিন চ্যালেঞ্জের সম্মুখীন। লকডাউন ঘোষণার সময় থেকে গ্রামবাসী, দরিদ্র মানুষ, কৃষক ও কর্মীরা যে সমস্যার সম্মুখীন হচ্ছেন, তার প্রেক্ষিতেই প্রধানমন্ত্রী শ্রী নরেন্দ্র মোদী বিশেষ গুরুত্ব দিয়েছেন। এই লক্ষ্যে মানুষের সমস্যা কিছুটা লাঘব করতে ১ লক্ষ ৭০ হাজার কোটি টাকার প্যাকেজ ঘোষণা করা হয়েছে। শ্রী তোমর আরও বলেন, প্রধানমন্ত্রীর সুদক্ষ নেতৃত্ব ও তার কৌশলগত পরিকল্পনার দরুণ ভারত করোনা মহামারীর সময় উদ্ভূত চ্যালেঞ্জগুলিকে সুযোগে পরিণত করতে পেরেছে। তিনি প্রধানমন্ত্রীর দূরদৃষ্টির প্রশংসা করে বলেন, প্রধানমন্ত্রী গরিব কল্যাণ রোজগার অভিযান এই দূরদৃষ্টির উজ্জ্বল দৃষ্টান্ত।


    
    দেশের ৬টি রাজ্যের ১১৬টি জেলায় এই অভিযান গ্রহণ করা হয়েছে বলে শ্রী তোমর বলেন, ২৫টি ভিন্ন ভিন্ন ক্ষেত্রে শ্রমিকরা ১২৫ দিনের কাজ পাবেন। এর ফলে, কর্মসংস্থানের বড় সুযোগ বৃদ্ধি পাবে। এই অভিযানের আওতায় ১২৫ দিনের কর্মসংস্থান হবে এবং বিভিন্ন কর্মকান্ড মিশন মোড-ভিত্তিতে রূপায়িত হবে। ১২টি কেন্দ্রীয় মন্ত্রক বা দপ্তরের মধ্যে সুসমন্বিত উপায়ে এই অভিযানের কর্মকান্ড পরিচালিত হবে। এই মন্ত্রক বা দপ্তরগুলি হ’ল – গ্রামোন্নয়ন, পঞ্চায়েতি রাজ, সড়ক পরিবহণ ও মহাসড়ক, খনি, পানীয় জল ও স্যানিটেশন, পরিবেশ, রেল, পেট্রোলিয়াম ও প্রাকৃতিক গ্যাস, নতুন ও পুনর্নবীকরণযোগ্য শক্তি, সীমান্ত সড়ক, টেলিযোগাযোগ এবং কৃষি। এই অভিযানের উদ্দেশ্যই হ’ল গ্রামে ফিরে আসা প্রবাসী শ্রমিক ও ক্ষতিগ্রস্ত গ্রামীণ মানুষের জন্য জীবন-জীবিকার সুবিধা প্রদান করা। যে সমস্ত গ্রামে গণপরিকাঠামোর অভাব রয়েছে, সেখানে সড়ক, আবাসন, অঙ্গনওয়াড়ি, পঞ্চায়েত ভবন, কম্যুনিটি কমপ্লেক্স নির্মাণের মতো কর্মসূচি গ্রহণ করা।


    
    কেন্দ্রীয় গ্রামোন্নয়ন মন্ত্রক নোডাল মন্ত্রক হিসাবে এই কর্মসূচি রূপায়ণ করবে। রূপায়ণের কাজে রাজ্য সরকারগুলির সঙ্গে ঘনিষ্ঠ সমন্বয় বজায় রাখা হবে। অভিযানের আওতায় চিহ্নিত জেলাগুলিতে বিভিন্ন কর্মসূচি যথাযথভাবে ও সময় মতো রূপায়ণের কাজ দেখাশোনার জন্য যুগ্মসচিব বা তাঁর উচ্চ পদাধিকারী আধিকারিকদের কেন্দ্রের পক্ষ থেকে নোডাল আধিকারিক হিসাবে নিয়োগ করা হবে।

    

    
    CG/BD/SB

    
    
    (Release ID: 1632941) Visitor Counter : 16
    
    
      Read this release in: English , Marathi , Hindi , Manipuri , Assamese , Punjabi , Tamil , Telugu , Malayalam , Malayalam