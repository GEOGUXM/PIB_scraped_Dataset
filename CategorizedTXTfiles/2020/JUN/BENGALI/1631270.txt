      প্রতিরক্ষামন্ত্রক

      ১৩ জুন, ২০২০ ইন্ডিয়ান নেভাল একাডেমিতে প্রশিক্ষণ সমাপ্তির অনুষ্ঠান সম্পন্ন হবে
      Posted On: 12 JUN 2020 6:34PM by PIB Kolkata


    নতুন দিল্লি, ১২ জুন, ২০২০


    

    
    ১. এঝিমালার নেভাল একাডেমি তে ১৩ই জুন, ২০২০, শনিবার, স্প্রিং টার্ম কোর্স বা বসন্তকালীন প্রশিক্ষণ সমাপ্তির অনুষ্ঠান সম্পন্ন হবে। কোভিড -১৯ সঙ্কটের সময় সতর্কতা অবলম্বনের কথা বিবেচনা করে শিক্ষার্থীদের অভিভাবক এবং অতিথিদের উপস্থিতি ছাড়াই অনুষ্ঠানটি ছোট করে সম্পন্ন করা হবে। যে সমস্ত শিক্ষার্থী বসন্তকালীন প্রশিক্ষণ ২০২০ শেষ করবেন তারা, ৯৮ তম ইন্ডিয়ান নেভাল একাডেমি কোর্স (বি. টেক), ৯৮ তম ইন্ডিয়ান নেভাল একাডেমি কোর্স (এমএসসি), ২৯ তম নেভাল ওরিয়েন্টেশন কোর্স (এক্সটেন্ডেড) এবং ৩০ তম নেভাল ওরিয়েন্টেশন কোর্স (রেগুলার), এই চারটি পৃথক কোর্সে পঠন পাঠন ও প্রশিক্ষণ শেষ করবেন। এর মধ্যে উপকূলরক্ষী বাহিনী ও বন্ধুভাবাপন্ন দেশগুলির শিক্ষার্থীরাও রয়েছেন।
    
    ২. ইন্ডিয়ান নেভাল একাডেমি, কোভিড -১৯ সংকট চলাকালীন প্রশিক্ষণ অব্যাহত রাখতে ‘অ্যাডাপ্ট অ্যান্ড অ্যাডাপ্ট’ অর্থাৎ মানিয়ে নেওয়ার নীতি অনুসরণ করেছে। এর মধ্যে বর্তমান পরিস্থিতির সঙ্গে সঙ্গতি রেখে সামাজিক দূরত্ব ও বিভিন্ন প্রতিরোধমূলক ব্যবস্থা গ্রহণ করে প্রশিক্ষণ কর্মসূচীতে খানিকটা বদল আনা হয়েছে। যে সমস্ত শিক্ষার্থী সফল ভাবে কোর্স সমাপ্ত করেছেন তারা একইসঙ্গে পঠনপাঠন ও অন্যান্য বাহ্যিক প্রশিক্ষণেও সাফল্যের সঙ্গে উত্তীর্ণ হয়েছেন। উত্তীর্ণ প্রশিক্ষার্থীদের রিয়ার অ্যাডমিরাল তরুন সোবতি, ভি এস এম, ডেপুটি কম্যান্ডান্ট ইন্ডিয়ান নেভাল একাডেমির চিফ ইন্সট্রাক্টার, গত ১০ জুন, ২০২০ শপথবাক্য পাঠ করান। দেশের সাহসী সেনাদের আত্মত্যাগের স্মরণে ইন্ডিয়ান নেভাল একাডেমির যুদ্ধ স্মারক “প্রেরণ স্থল” এ পুষ্পস্তবক অর্পণ অনুষ্ঠানও করা হয়। এই শিক্ষার্থীরা কোর্স সমাপ্ত হওয়ার পরেই ইন্ডিয়ান নেভাল একাডেমির পরিবহন পরিষেবার মাধ্যমে সরাসরি তাদের পেশাদার ক্ষেত্রে চলে যাবেন।
    
    ৩. ভাইস অ্যাডমিরাল অনিল কুমার চাওলা,পি ভি এস এম, এ ভি এস এম, এন এম, ভি এস এম, এ ডি সি, ফ্ল্যাগ অফিসার, কম্যান্ডিং-ইন-চিফ, সাদার্ন নেভাল কম্যান্ড, কোর্স সমাপ্তি অনুষ্ঠানে বিশেষ অতিথি হিসেবে উপস্থিত থাকবেন।

    

    
    CG/TG

    
    
    (Release ID: 1631270) Visitor Counter : 6
    
    
      Read this release in: Manipuri , English , Urdu , Hindi , Punjabi , Telugu