      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 24 JUN 2020 6:27PM by PIB Kolkata


    নয়াদিল্লি, ২৪ জুন, ২০২০


    স্বাস্থ্য ও পরিবারকল্যাণ মন্ত্রকের কোভিড - ১৯ সংক্রান্ত সর্বশেষ তথ্য ; কোভিড - ১৯ নমুনা পরীক্ষার সংখ্যা দৈনিক ২ লক্ষ ছাড়িয়েছে ; কোভিড - ১৯ নমুনা পরীক্ষাগারের সংখ্যা ১ হাজারে পৌঁছেছে

    দেশে নমুনা পরীক্ষা হারে উল্লেখযোগ্য অগ্রগতি ঘটে গত ২৪ ঘন্টায় ২ লক্ষেরও বেশি কোভিড - ১৯ নমুনা পরীক্ষা হয়েছে । নমুনা পরীক্ষার এই সংখ্যা এযাবৎ সর্বোচ্চ ।
    দেশে গতকাল ২ লক্ষ ১৫ হাজার ১৯৫টি নমুনা পরীক্ষা হয় । এখনও পর্যন্ত মোট নমুনা পরীক্ষার সংখ্যা ৭৩ লক্ষ ৫২ হাজার ৯১১ । সরকারি পরীক্ষাগারগুলিতে নমুনা পরীক্ষা হয়েছে ১ লক্ষ ৭১ হাজার ৫৮৭টি এবং বেসরকারি পরীক্ষাগারগুলিতে নমুনা পরীক্ষার সংখ্যা ৪৩ , ৬০৮ । এদিকে বেসরকারি পরীক্ষাগারগুলিতেও দৈনিক ভিত্তিতে নমুনা পরীক্ষার সংখ্যা সর্বোচ্চ স্তরে পৌঁছেছে ।
    কোভিড - ১৯ নমুনা পরীক্ষাগারের সংখ্যায় ক্রমাগত বৃদ্ধির ফলে ভারতে এই ধরনের নমুনা পরীক্ষাগারের সংখ্যা এখন ১ হাজার । এরমধ্যে সরকারি পরীক্ষাগারের সংখ্যা ৭৩০ এবং বেসরকারি পরীক্ষাগারের সংখ্যা ২৭০ ।
    কোভিড - ১৯ আক্রান্ত রোগীদের সুস্থতার সংখ্যাও দৈনিক বাড়ছে । গত ২৪ ঘন্টায় কোভিড - ১৯ আক্রান্ত ১০ হাজার ৪৯৫ জন রোগী আরোগ্য লাভ করেছেন । এখনও পর্যন্ত ২ লক্ষ ৫৮ হাজার ৬৮৪ জন রোগী সুস্থ হয়েছেন । সুস্থতার হার বেড়ে হয়েছে ৫৬ . ৭১ শতাংশ ।
    বর্তমানে নিশ্চিতভাবে করোনায় আক্রান্তের সংখ্যা ১ লক্ষ ৮৩ হাজার ২২ এবং এঁরা সকলেই চিকিৎসাধীন রয়েছেন ।
    বিস্তারিত বিবরণ - https://www.pib.gov.in/PressReleseDetail.aspx?PRID=1633884
    
    বিভিন্ন ক্ষেত্রে পরিকাঠামোর বিকাশে মন্ত্রিসভার ঐতিহাসিক সিদ্ধান্ত
    প্রধানমন্ত্রী শ্রী নরেন্দ্র মোদীর পৌরোহিত্যে আজ কেন্দ্রীয় মন্ত্রিসভার বৈঠকে একাধিক গুরুত্বপূর্ণ সিদ্ধান্ত গৃহীত হয়েছে । এই সিদ্ধান্তগুলি বিভিন্ন ক্ষেত্রের পরিকাঠামোর বিকাশে সুদূরপ্রসারী ভূমিকা নেবে । যে ক্ষেত্রগুলিতে পরিকাঠামোগত মানোন্নয়নের সিদ্ধান্ত হয়েছে তার মধ্যে রয়েছে - প্রাণীসম্পদ পরিকাঠামো উন্নয়ন তহবিল গঠন , উত্তরপ্রদেশের কুশিনগর বিমানবন্দরকে আন্তর্জাতিক বিমানবন্দর হিসেবে ঘোষণা , মায়ানমারে শি তেল ও প্রাকৃতিক গ্যাস প্রকল্পের উন্নয়নে ওএনজিসি বিদেশ লিমিটেডের অতিরিক্ত বিনিয়োগ প্রভৃতি ।
    বিস্তারিত বিবরণ - https://www.pib.gov.in/PressReleseDetail.aspx?PRID=1633893
    
    প্রাণীসম্পদ উন্নয়ন তহবিল গঠনে মন্ত্রিসভার অনুমোদন
    বিভিন্ন ক্ষেত্রে অগ্রগতি সুনিশ্চিত করার জন্য সদ্য ঘোষিত আত্মনির্ভর ভারত অভিযান সংক্রান্ত উৎসাহ বর্ধক প্যাকেজের প্রেক্ষিতে প্রধানমন্ত্রী শ্রী নরেন্দ্র মোদীর পৌরোহিত্যে আজ কেন্দ্রীয় মন্ত্রিসভার আর্থিক বিষয় সংক্রান্ত কমিটির বৈঠকে ১ , ৫০০ কোটি টাকার প্রাণীসম্পদ পরিকাঠামো উন্নয়ন তহবিল গঠনের প্রস্তাব অনুমোদিত হয়েছে ।
    ডেয়ারি পরিকাঠামো ক্ষেত্রের উন্নয়নে ডেয়ারি সমবায় সমিতিগুলির মাধ্যমে সরকার বিনিয়োগে উৎসাহ দেওয়ার জন্য একাধিক কর্মসূচি রূপায়ণ করছে । অবশ্য , সরকার এ বিষয়টিও উপলব্ধি করেছে যে , ক্ষুদ্র ও মাঝারি শিল্পক্ষেত্র এবং বেসরকারি সংস্থাগুলির জন্য মূল্য সংযুক্তিকরণ পরিকাঠামোয় সক্রিয়ভাবে অংশগ্রহণের ক্ষেত্রে আরও বেশি উৎসাহদানের প্রয়োজন রয়েছে । এই প্রেক্ষিতে প্রাণীসম্পদ পরিকাঠামো উন্নয়ন তহবিল সংশ্লিষ্ট ক্ষেত্রে বিনিয়োগ আকর্ষণে উৎসাহিত করার একাধিক সুযোগ - সুবিধা প্রদান করবে । এই তহবিলের সুফলভোগীরা হবে কৃষক উৎপাদক সংগঠন , ক্ষুদ্র ও মাঝারি শিল্পক্ষেত্র , কোম্পানি আইনের ৮ নং ধারা মান্যতাকারী বিভিন্ন সংস্থা এবং সেই সমস্ত বেসরকারি সংস্থা বা ব্যক্তি প্রতিষ্ঠান যাদের ন্যূনতম মার্জিন মানি ১০ শতাংশ । অবশিষ্ট ৯০ শতাংশ ঋণ হিসেবে গ্রহণ করা যাবে তপশিলভুক্ত ব্যাঙ্কগুলি থেকে ।
    বিস্তারিত বিবরণ - https://www.pib.gov.in/PressReleseDetail.aspx?PRID=1633918
    
    প্রধানমন্ত্রী মুদ্রা যোজনার আওতায় শিশুঋণ দ্রুত পরিশোধের ক্ষেত্রে ২ শতাংশ হারে সুদ ছাড়ের সুবিধা ১২ মাস
    কেন্দ্রীয় মন্ত্রিসভা আজ প্রধানমন্ত্রী মুদ্রা যোজনার আওতায় সমস্ত শিশুঋণ গ্রহীতাদের দ্রুত ঋণ পরিশোধের ক্ষেত্রে ১২ মাস ২ শতাংশ হারে সুদ ছাড়ের সুবিধার কথা ঘোষণা করেছে । আত্মনির্ভর ভারত অভিযানের আওতায় ঘোষিত ক্ষুদ্র ও মাঝারি শিল্প সংস্থাগুলির স্বার্থে গৃহীত ব্যবস্থাগুলি রূপায়ণের জন্যই এই কর্মসূচি গ্রহণ করা হয়েছে ।
    বিস্তারিত বিবরণ - https://www.pib.gov.in/PressReleseDetail.aspx?PRID=1633895
    
    কেন্দ্রীয় অতিক্ষুদ্র , ছোট ও মাঝারি শিল্পোদ্যোগ মন্ত্রক সংশ্লিষ্ট ক্ষেত্রের আর্থিক দুর্দশাগ্রস্ত শিল্প সংস্থাগুলির সহায়তায় আরও একটি তহবিল কর্মসূচির সূচনা করেছে
    কেন্দ্রীয় অতিক্ষুদ্র , ছোট ও মাঝারি শিল্পোদ্যোগ মন্ত্রী শ্রী নীতিন গড়করি আজ ক্ষুদ্র ও মাঝারি শিল্প সংস্থাগুলির আর্থিক দুর্দশা লাঘব করতে ঋণ সহায়তাদানের জন্য আরও একটি কর্মসূচি চালু করার কথা ঘোষণা করেছেন । নতুন এই কর্মসূচির মাধ্যমে প্রোমোটারদের ২০ হাজার কোটি টাকা পর্যন্ত গ্যারান্টি কভার দেওয়া হবে যাতে তাঁরা আর্থিক দুর্দশাগ্রস্ত ক্ষুদ্র ও মাঝারি শিল্প সংস্থাগুলিতে আরও বেশি পরিমাণে বিনিয়োগে উৎসাহ পান ।
    বিস্তারিত বিবরণ - https://www.pib.gov.in/PressReleseDetail.aspx?PRID=1633907
    
    কেন্দ্রীয় স্বরাষ্ট্র মন্ত্রী জাতীয় রাজধানীতে আগামী সপ্তাহের মধ্যে প্রায় ২০ হাজার শয্যার ব্যবস্থা করা হবে বলে জানিয়েছেন
    কেন্দ্রীয় স্বরাষ্ট্র মন্ত্রী শ্রী অমিত শাহ বলেছেন , দিল্লিতে রাধা স্বামী ব্যাস কোভিড কেয়ার সেন্টারে আগামী ২৬শে জুনের মধ্যে আরও ১০ হাজার শয্যার ব্যবস্থা করা হচ্ছে । এই লক্ষ্যে জোরকদমে কাজ চলছে । তিনি আরও জানান , আগামী সপ্তাহের মধ্যে আরও ১ হাজারটি শয্যাবিশিষ্ট একটি হাসপাতাল কোভিড - ১৯ রোগীদের চিকিৎসার জন্য প্রস্তুত হয়ে যাবে ।
    বিস্তারিত বিবরণ - https://pib.gov.in/PressReleasePage.aspx?PRID=1633751
    
    রেল প্রবাসী শ্রমিকদের জন্য বিভিন্ন পরিকাঠামো প্রকল্পে ১২৫ দিনের কর্মসংস্থানের সুযোগ সৃষ্টি করে ৮ লক্ষ কর্মদিবস তৈরি করবে
    রেল মন্ত্রক ছয়টি রাজ্যের ১১৬টি জেলায় যে গরিব কল্যাণ রোজগার অভিযান রূপায়িত হচ্ছে , তার অগ্রগতি পর্যালোচনা করেছে । এই প্রেক্ষিতে রেলের পক্ষ থেকে ওই ১১৬টি জেলা ও ছয়টি রাজ্যের জন্য নোডাল আধিকারিক নিয়োগ করা হবে । গরিব কল্যাণ রোজগার অভিযানের আওতায় প্রবাসী শ্রমিকদের কর্মসংস্থানের জন্য মিশন মোড ভিত্তিতে ১২৫ দিনের কর্মসংস্থানের পরিকল্পনা করা হয়েছে ।
    বিস্তারিত বিবরণ - https://pib.gov.in/PressReleasePage.aspx?PRID=1633963


    
    প্রতিরক্ষা মন্ত্রী রাশিয়ার উপ - প্রধানমন্ত্রীর সঙ্গে ভারত - রাশিয়া প্রতিরক্ষা সহযোগিতা পর্যালোচনা করেছেন
    প্রতিরক্ষা মন্ত্রী শ্রী রাজনাথ সিং গতকাল রাশিয়ার উপ - প্রধানমন্ত্রী মিঃ ইউরি বরিসভের সঙ্গে এক বৈঠকে দুই দেশের প্রতিরক্ষা সহযোগিতার নানা দিক পর্যালোচনা করেছেন । দুই মন্ত্রীর আলোচনায় দ্বিপাক্ষিক ও আঞ্চলিক সহযোগিতার বিভিন্ন দিক নিয়ে আলোচনা হয় ।
    বিস্তারিত বিবরণ - https://pib.gov.in/PressReleasePage.aspx?PRID=1633801
    
    কেন্দ্রীয় বাণিজ্য ও শিল্পমন্ত্রী গুণমানের ওপর নজর দিয়ে এবং নতুন বাজার ও পরিষেবা খোঁজ করে পরিষেবা রপ্তানিকারকদের আরও প্রতিযোগিতামূলক মনোভাব গ্রহণের আহ্বান জানিয়েছেন
    কেন্দ্রীয় বাণিজ্য ও শিল্পমন্ত্রী শ্রী পীযূষ গোয়েল সার্ভিসেস এক্সপোর্ট প্রোমোশন কাউন্সিলের আধিকারিকদের সঙ্গে এক বৈঠকে পরিষেবা ক্ষেত্রের বিভিন্ন দিক নিয়ে আলোচনা করেন । বৈঠকে একাধিক প্রস্তাবের জবাবে শ্রী গোয়েল বলেন , পরিষেবা ক্ষেত্রের বিপুল সম্ভাবনা রয়েছে । কিন্তু , এই সম্ভাবনাকে এখনও কাজে লাগানো হয়নি । তাই , গুণমান বজায় রেখে এবং নতুন বাজার খোঁজ করে পরিষেবা রপ্তানিকারীদের আরও বেশি প্রতিযোগিতামূলক মনোভাব গ্রহণের আহ্বান জানিয়েছেন শ্রী গোয়েল ।
    বিস্তারিত বিবরণ - https://pib.gov.in/PressReleasePage.aspx?PRID=1633729
    
    ডঃ জিতেন্দ্র আয়ুষ ক্ষেত্রের বিশেষজ্ঞদের সঙ্গে ভার্চ্যুয়াল বৈঠকে মিলিত হলেন
    কেন্দ্রীয় মন্ত্রী ডঃ জিতেন্দ্র সিং বলেছেন , কোভিড মহামারী সুসংবদ্ধ চিকিৎসা পরিষেবা ব্যবস্থার গুণমানকে আরও সুদৃঢ় করতে সাহায্য করেছে । আয়ুষ চিকিৎসা পরিষেবার সঙ্গে ভারতের কয়েকজন বিশেষজ্ঞের সঙ্গে ভার্চ্যুয়াল বৈঠকে ডঃ সিং বলেন , করোনা যেহেতু এক ভাইরাসজনিত ব্যাধি , তাই রোগীদের রোগ প্রতিরোধক ক্ষমতার ওপর আরও গুরুত্ব দেওয়া প্রয়োজন । হোমিওপ্যাথি ও অন্যান্য আয়ুষ চিকিৎসা পদ্ধতি রোগ প্রতিরোধক ক্ষমতার বিকাশে সাহায্য করে ।
    বিস্তারিত বিবরণ - https://pib.gov.in/PressReleasePage.aspx?PRID=1633749
    
    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল নিশাঙ্ক নতুন দিল্লিতে উচ্চশিক্ষা প্রতিষ্ঠানগুলির জন্য ‘ যুক্তি ২ . ০ ’ প্ল্যাটফর্মের সূচনা করেছেন
    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল নিশাঙ্ক সেই সমস্ত প্রযুক্তি যেগুলির বাণিজ্যিক সম্ভাবনা রয়েছে , তার সুসংবদ্ধ সমন্বিতকরণের ওপর গুরুত্ব দিয়ে বলেছেন , উচ্চশিক্ষা প্রতিষ্ঠানগুলির কাছে এই ধরনের প্রযুক্তির বাণিজ্যিকীকরণের বড় সুযোগ রয়েছে । তাই এ ধরনের প্রযুক্তির সঠিক মঞ্চ গড়ে তোলার জন্য ‘ যুক্তি ২ . ০ ’ প্ল্যাটফর্মের সূচনা । আত্মনির্ভর ভারত গঠনের লক্ষ্যে ‘ যুক্তি ২ . ০ ’ কর্মসূচি এক গুরুত্বপূর্ণ পদক্ষেপ ।
    বিস্তারিত বিবরণ - https://www.pib.gov.in/PressReleseDetail.aspx?PRID=1633700
    
    অপারেশন সমুদ্র সেতু - নৌ - বাহিনীর জাহাজ ঐরাবত মালদ্বীপ থেকে ১৯৮ জন ভারতীয় নাগরিককে ফিরিয়ে নিয়ে এসেছে
    অপারেশন সমুদ্র সেতু অভিযানের আওতায় ভারতীয় নৌ - বাহিনীর জাহাজ ঐরাবত গতকাল সকালে মালদ্বীপের মালে থেকে ১৯৮ জন ভারতীয় নাগরিককে তামিলনাড়ুর তুতিকোরিন বন্দরে নিয়ে এসেছে । এখনও পর্যন্ত ভারতীয় নৌ - বাহিনী মালদ্বীপ থেকে ২ , ৩০০ জনেরও বেশি ভারতীয় নাগরিককে দেশে ফিরিয়ে নিয়ে এসেছে । চলতি মহামারীর সময় মালদ্বীপ , শ্রীলঙ্কা ও ইরান থেকে ভারতীয় নৌ - বাহিনী ৩ , ৩০০ জনেরও বেশি ভারতীয় নাগরিককে দেশে ফিরিয়ে নিয়ে এসেছে ।
    বিস্তারিত বিবরণ - https://pib.gov.in/PressReleasePage.aspx?PRID=1633742
    
    কোভিড - ১৯ পরিস্থিতির প্রেক্ষিতে সরকারি আবাসন আবন্টনকারীদের এককালীন সুযোগ
    কেন্দ্রীয় আবাসন ও শহরাঞ্চল বিষয়ক মন্ত্রক সরকারি আবাসনগুলিতে বসবাসকারীদের সুবিধার্থে থাকার মেয়াদ আরও ১৫ দিন বাড়িয়ে ১৫ই জুলাই পর্যন্ত করেছে । এর আগে মন্ত্রক বসবাসকারীদের জন্য থাকার সুযোগ বাড়িয়ে ৩০শে জুন পর্যন্ত করেছিল । করোনা মহামারীর প্রেক্ষিতে আবন্টনকারীদের বিকল্প বাসস্থান সন্ধানের ক্ষেত্রে সমস্যার দরুণ এই সিদ্ধান্ত নেওয়া হয়েছে ।
    বিস্তারিত বিবরণ - HYPERLINK "For%20details:%20 https://pib.gov.in/PressReleasePage.aspx?PRID=1633693 " https://pib.gov.in/PressReleasePage.aspx?PRID=1633693
    
    সিএসআইআর - এর ন্যাশনাল এনভায়রমেন্টাল ইঞ্জিনিয়ারিং রিসার্চ ইনস্টিটিউটে ৩ হাজারের বেশি কোভিড - ১৯ নমুনা পরীক্ষা
    চলতি বছরের এপ্রিল থেকে সিএসআইআর - জাতীয় পরিবেশ প্রকৌশল গবেষণা প্রতিষ্ঠান ( এনইইআরআই )- এ কোভিড - ১৯ নমুনা পরীক্ষার সুবিধা চালু হয়েছে । এখনও পর্যন্ত এখানে ৩ হাজারেরও বেশি নমুনা পরীক্ষা করা হয়েছে ।
    প্রতিদিন এখানে ৫০টি করে নমুনা পরীক্ষা করা হয় । কোভিড - ১৯ - এর নমুনা পরীক্ষা করার আগে যথাযথভাবে জৈব - সুরক্ষা এবং জৈব - নিরাপত্তা অবলম্বন করা হয় । এর জন্য প্রয়োজনীয় পরিকাঠামোও রয়েছে । এখানে নমুনা পরীক্ষার জন্য প্রয়োজনীয় অনুমোদন নেওয়া হয়েছে ।
    বিস্তারিত বিবরণ - https://www.pib.gov.in/PressReleseDetail.aspx?PRID=1633846
    
    জওহরলাল নেহরু সেন্টার ফর অ্যাডভান্সড সায়েন্টিফিক রিসার্চ কোভিড - ১৯ - এর ওপর গুরুত্ব দিয়ে সংক্রামক রোগ - ব্যাধিগুলির মলিকিউলার ডায়াগনসিস ক্ষেত্রে ক্র্যাশ কোর্সের সূচনা করেছে
    জওহরলাল নেহরু সেন্টার ফর অ্যাডভান্সড সায়েন্টিফিক রিসার্চ কোভিড - ১৯ মহামারীর বিরুদ্ধে দেশের লড়াইয়ে মদত যোগাতে প্রতিষ্ঠানের জাক্কুর ক্যাম্পাসে একটি অত্যাধুনিক কোভিড ডায়াগনস্টিক প্রশিক্ষণ কেন্দ্র চালু করেছে ।
    বিস্তারিত বিবরণ - https://www.pib.gov.in/PressReleseDetail.aspx?PRID=1633847

    

    পিআইবি - র আঞ্চলিক কার্যালয়গুলি থেকে প্রাপ্ত তথ্য
    
    • কেরল : কোচিতে একজন নার্স যিনি ৪০ জন শিশুকে টিকা দিয়েছিলেন , তাঁর নমুনা পরীক্ষায় করোনার উপস্থিতির প্রমাণ মেলায় টিকা দেওয়া প্রায় ৪০ জন শিশুকে কোয়ারেন্টাইন সেন্টারে পাঠানো হয়েছে । এদিকে রাজ্যের বাইরে আরও আটজন কেরলবাসীর করোনায় মৃত্যু হয়েছে । রাজ্যে গতকাল আরও একজনের মৃত্যু হয়েছে । এখনও পর্যন্ত ১ , ৬২০ জন রোগী চিকিৎসাধীন রয়েছেন ।


    
    • তামিলনাড়ু : কেন্দ্রশাসিত পণ্ডিচেরিতে গত ২৪ ঘন্টায় এযাবৎ একদিনেই সর্বাধিক ৫৯ জনের করোনায় আক্রানের খবর মিলেছে । এর ফলে , কেন্দ্রশাসিত এই অঞ্চলে করোনায় আক্রানের সংখ্যা বেড়ে হয়েছে ৪৬১ । তামিলনাড়ুতে করোনায় আক্রান্তের সংখ্যা বেড়ে হয়েছে ৬৪ , ৬০৩ । নিশ্চিতভাবে করোনায় আক্রান্তের সংখ্যা ২৮ , ৪২৮ । মৃত্যু হয়েছে ৮৩৩ জনের । কেবল চেন্নাইয়েই আক্রান্তের সংখ্যা ১৮ , ৮৭৯ ।
    
    • কর্ণাটক : রাজ্যে কোভিড - ১৯ সংক্রমণ প্রতিরোধে স্বাস্থ্য ও পরিবারকল্যাণ নির্দেশালয় বেসরকারি হাসপাতালগুলিতেও ফিভার ক্লিনিক এবং নমুনা সংগ্রহ কেন্দ্র খোলার অনুমতি দিয়েছে । রাজ্যের স্বাস্থ্যমন্ত্রী জানিয়েছেন , বিশেষজ্ঞ কমিটির সুপারিশের ভিত্তিতে রাজ্য পুনরায় লকডাউন চালু করার ব্যাপারে চিন্তাভাবনা করবে । এদিকে রাজ্যে গতকাল আরও আটজনের মৃত্যু হয়েছে । রাজ্যে করোনায় আক্রান্তের সংখ্যা ৯ , ৭২১ । এখনও পর্যন্ত মৃত্যু হয়েছে ১৫০ জনের ।
    
    • অন্ধ্রপ্রদেশ : ঘোষণার ১ ঘন্টার মধ্যেই বিজয়ওয়াড়া থেকে লকডাউন সংক্রান্ত নির্দেশ প্রত্যাহারের ব্যাপারে রাজ্য সরকারের সিদ্ধান্তের প্রেক্ষিতে বিভ্রান্তির সৃষ্টি হয়েছে । এদিকে রাজ্যে গত ২৪ ঘন্টায় ১০ জনের মৃত্যুর খবর মিলেছে । রাজ্যে করোনায় আক্রান্তের সংখ্যা ১০ , ৩৩১ । মৃত্যু হয়েছে ১২৯ জনের ।
    
    • তেলেঙ্গানা : রাজ্যে একদিনেই এযাবৎ সর্বোচ্চ ৮৭৯ জনের সংক্রমণের এবং তিনজনের মৃত্যুর খবর মিলেছে । এর ফলে , রাজ্যে করোনায় আক্রান্তের সংখ্যা বেড়ে হয়েছে ৯ , ৫৫৩ । মৃত্যু হয়েছে ২২০ জনের ।
    
    • মহারাষ্ট্র : রাজ্যে আজ কোভিড আক্রান্তের সংখ্যা আংশিক হ্রাস পেয়েছে । গত ২৪ ঘন্টায় ৩ , ২১৪ জন নতুন করে আক্রান্ত হয়েছেন । এর ফলে , করোনায় আক্রান্তের সংখ্যা বেড়ে হয়েছে ১ লক্ষ ৩৯ হাজার ১০ । এখনও পর্যন্ত মৃত্যু হয়েছে ৪৭০ জনের । কেবল মুম্বাইয়েই আক্রান্তের সংখ্যা ৬৮ , ৪৮১ ।
    
    • গুজরাট : রাজ্যে গতকাল আরও ৫৪৯ জনের সংক্রমণের খবর মেলায় আক্রান্তের সংখ্যা বেড়ে হয়েছে ২৮ , ৪২৯ । মৃত্যু হয়েছে ১ , ৭১১ জনের । রাজ্যে এখনও পর্যন্ত ৩ লক্ষ ৩৪ হাজারেরও বেশি কোভিড নমুনা পরীক্ষা হয়েছে ।
    
    • রাজস্থান : রাজ্যে আজ সকাল পর্যন্ত আরও সাতজনের মৃত্যুর খবর মিলেছে । এদিকে করোনায় আক্রান্তের সংখ্যা বেড়ে হয়েছে ১৫ , ৮০৯ । মৃত্যু হয়েছে ৩৭২ জনের । রাজ্য আবগারি কমিশনারের দপ্তরের পক্ষ থেকে হোটেল ও রেস্তোরাঁগুলি পুনরায় খোলার ব্যাপারে নীতি - নির্দেশিকা জারি করা হয়েছে ।
    
    • মধ্যপ্রদেশ : রাজ্যে আরও ১৮৩ জনের করোনায় আক্রান্ত হওয়ার খবর মেলায় সংক্রামিতের সংখ্যা বেড়ে হয়েছে ১২ , ২৬১ । এখনও পর্যন্ত ৯ , ৩৩৫ জন সুস্থ হয়েছে এবং মৃত্যু হয়েছে ৫২৫ জনের । এদিকে ভোপালে আজ পর্যন্ত আক্রান্তের সংখ্যা ২ , ৫৫৬ ।
    
    • ছত্তিশগড় : রাজ্যে মঙ্গলবার আরও ৮৩ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ২ , ৩৮৫ । এর মধ্যে ৮৪৬ জন নিশ্চিতভাবে করোনায় আক্রান্ত হয়েছেন ।
    
    • গোয়া : রাজ্যে মঙ্গলবার আরও ৪৫ জনের সংক্রমণের খবর মেলায় আক্রান্তের সংখ্যা বেড়ে হয়েছে ৯০৯ । নিশ্চিতভাবে করোনায় আক্রান্তের সংখ্যা ৭০২ । সুস্থ হয়েছেন ২০৫ জন ।
    
    • চণ্ডীগড় : কেন্দ্রশাসিত চণ্ডীগড়ের প্রশাসক পুরো নিগমের কমিশনার এবং ডেপুটি কমিশনারকে নির্দেশ দিয়ে বলেছেন , যে সমস্ত বাসিন্দাদের কোয়ারেন্টাইন কেন্দ্রে রাখা হয়েছে তাঁদের প্রতি যথাযথ নজর রাখতে এবং খাবার , জল ও পরিষ্কার - পরিচ্ছন্ন শৌচাগার সুনিশ্চিত করতে ।
    
    • পাঞ্জাব : নির্দিষ্ট এলাকাভিত্তিক করোনার সংক্রমণ রুখতে রাজ্য সরকার সংক্রমণ প্রতিরোধ কৌশল আরও কঠোর করেছে । এই লক্ষ্যে আটটি জেলায় বিশেষ কর্মসূচি গ্রহণ করা হয়েছে । মোটি কোভিড আক্রান্তের সংখ্যার ওপর নির্ভর করে তাঁদের স্বাস্থ্য পরীক্ষা , নমুনা পরীক্ষা ও যথাযথ চিকিৎসা পরামর্শদানের জন্য মানবসম্পদকে কাজে লাগানোর ওপর গুরুত্ব দেওয়া হচ্ছে ।
    
    • হরিয়ানা : রাজ্যের মুখ্যমন্ত্রী কোভিড - ১৯ মহামারী প্রতিরোধে রাজ্যের ২২টি জেলা সিভিল হাসপাতালে ১১০ জন টেকনিক্যাল ফার্মাসিস্ট নিয়োগের প্রস্তাব অনুমোদন করেছেন ।
    
    • হিমাচল প্রদেশ : রাজ্যের মুখ্যমন্ত্রী আশা - কর্মীদের উদ্দেশ্যে বলেছেন , রাজ্য সরকার জুন ও জুলাই মাসে প্রত্যেক আশা - কর্মীকে মাসিক ২ হাজার টাকা করে উৎসাহ ভাতা দেওয়ার সিদ্ধান্ত নিয়েছে । তিনি আরও বলেন , রাজ্য করোনা ভাইরাসের কার্যকর মোকাবিলা করেছে এবং ভাইরাস সংক্রমণ প্রতিরোধে আশা - কর্মীরা গুরুত্বপূর্ণ ভূমিকা পালন করেছেন । এছাড়াও , আশা - কর্মীরা কোয়ারেন্টাইন সংক্রান্ত বিধিগুলি যথাযথভাবে মেনে চলার জন্য সাধারণ মানুষকে উৎসাহিত করেছেন ।


    CG/BD/SB

    
    
    (Release ID: 1634129) Visitor Counter : 16
    
    
      Read this release in: English , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam