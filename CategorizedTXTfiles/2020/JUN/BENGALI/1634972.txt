      অর্থমন্ত্রক

      জুলাইয়ের প্রথম সপ্তাহ থেকে এসএমএস-এর মাধ্যমে জিএসটিআর-১ এনআইএল দাখিলের সুবিধা চালু করতে চলেছে সরকার
      Posted On: 27 JUN 2020 8:07PM by PIB Kolkata


    নয়াদিল্লী, ২৭ জুন, ২০২০


    

    জিএসটি করদাতাদের সুবিধার্থে আরও একটি গুরুত্বপূর্ণ পদক্ষেপের অঙ্গ হিসেবে সরকার জুলাইয়ের প্রথম সপ্তাহ থেকে এসএমএস-এর মাধ্যমে জিএসটিআর-১ এনআইএল দাখিলের সুবিধা চালু করতে চলেছে।


    
    কেন্দ্রীয় পরোক্ষ কর এবং সীমাশুল্ক পর্ষদের পক্ষ থেকে জানানো হয়েছে এসএমএস-এর মাধ্যমে জিএসটিআর-১ ফর্ম দাখিল করার পদ্ধতি শুরু হলে ১২ লক্ষের বেশি নথিভুক্ত করদাতা লাভবান হবেন। বর্তমানে এ ধরণের করদাতাদেরকে পর্ষদের পোর্টালে গিয়ে নিজের অ্যাকাউন্টে লগইন করে প্রতি মাসে বা ত্রৈমাসিক ভিত্তিতে জিএসটিআর-১ ফর্ম দাখিল করতে হয়। নতুন এই ব্যবস্থা চালু হলে পোর্টালে গিয়ে লগইন - লগআউট দাখিল করা ফর্ম বা রিটার্ন সংক্রান্ত আবেদনপত্রগুলি বর্তমান অবস্থা জিএসটি পোর্টালে গিয়ে নিজের অ্যাকাউন্টে লগইন করে তৎক্ষণাৎ জানতে পারবেন।


    
    উল্লেখ করা যেতে পারে, এসএমএস-এর মাধ্যমে মাসিক ভিত্তিতে জিএসটিআর-৩বি রিটার্ন দাখিল প্রক্রিয়া গত ৮ই জুন থেকে শুরু হয়েছে। এরফলে করদাতারা জিএসটিআর-৩বি রিটার্ন এসএমএস-এর মাধ্যমেই দাখিল করতে পারবেন।


    
    এসএমএস ব্যবস্থার মাধ্যমে যেসব করদাতা জিএসটিআর-১ ফর্মের মাধ্যমে নিজেদের এনআইএল ফাইল দাখিল করতে চাইবেন তাদের মোবাইলের ম্যাসেজ বক্সে গিয়ে NIL<space>R1<space>GSTIN number<space>Tax period (in MMYYYY) লিখে 14409 নম্বরে পাঠাতে হবে।


    
    এই এসএমএস পাঠানোর পর ৬ সংখ্যার একটি কোড আসবে। মেয়াদ থাকবে ৩০ মিনিট, সেটি মোবাইলের ম্যাসেজ বক্সে গিয়ে CNF<space>R1<space> CODE নম্বরটি লিখে 14409 নম্বরে পুনরায় পাঠাতে হবে। ৬ সংখ্যা বিশিষ্ট ওই কোডটির বৈধতা যাচাই হওয়ার পর করদাতা তার রিটার্ন দাখিল করতে পারবেন এবং প্রায় সঙ্গে সঙ্গেই এসএমএস-এর মাধ্যমে একটি প্রাপ্তি স্বীকার নাম্বারও পেয়ে যাবেন।


    
    এই পদ্ধতি ব্যবহার করে করদাতারা তাদের জিএসটিআর-৩বি ফর্মের সাহায্যে এনআইএল রিটার্নও দাখিল করতে পারবেন। অবশ্য এসএমএস পাঠানোর সময় করদাতাকে আর১ এর পরিবর্তে ৩বি লিখতে হবে এবং সেটি 14409 নম্বরে পাঠিয়ে দিতে হবে। এ সংক্রান্ত বিস্তারিত বিবরণের জন্য www.gst.gov.in ওয়েবসাইট দেখা যেতে পারে।

    

    
    CG/BD/NS

    
    
    (Release ID: 1634972) Visitor Counter : 5
    
    
      Read this release in: English , Urdu , Hindi , Manipuri , Punjabi , Tamil