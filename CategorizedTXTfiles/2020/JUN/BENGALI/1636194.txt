      অর্থমন্ত্রক

      পরবর্তী পণ্য ও পরিষেবা কর (জিএসটি) পর্ষদ বৈঠকে আগস্ট, ২০১৭ থেকে জানুয়ারি, ২০২০ পর্যন্ত জিএসটি-র লেট ফি বিষয়ে আলোচনা করা হবে
      Posted On: 01 JUN 2020 8:09PM by PIB Kolkata

      নয়াদিল্লি, ১ জুন, ২০২০
      জিএসটিআর-৩বি রিটার্ন দাখিল করার ক্ষেত্রে প্রযোজ্য লেট ফি মকুব করার বিষয়ে সরকারের বেশ কিছু ট্যুইট লক্ষ্য করা গিয়েছে। পণ্য ও পরিষেবা কর (জিএসটি)-এর ক্ষেত্রে ২০১৭-র আগস্ট থেকে শুরু করে যে রিটার্ন দাখিল করা হয়েছিল তার জন্য লেট ফি মকুব করার দাবি জোড়ালো হচ্ছিল।
      এটি লক্ষ্য করা গেছে যে কোভিড-১৯-এর ফলে উদ্ভূত বর্তমান পরিস্থিতিতে ৫ কোটি টাকারও কম লেনদেনে থাকা ক্ষুদ্র ব্যবসায়ীদের সহায়তার জন্য কেন্দ্রীয় অর্থমন্ত্রী শ্রীমতী নির্মলা সীতারমন ইতিমধ্যেই ২০২০ সালের ফেব্রুয়ারি, মার্চ, এপ্রিল, মে ও জুন মাস পর্যন্ত জিএসটি রিটার্ন দাখিলের সময়সীমা বাড়ানোর কথা ঘোষণা করেছিলেন। এই সময়ের জন্য কোন লেট ফি নেওয়া হবে না। ২০১৭ সালের আগস্ট থেকে ২০২০ সালের জানুয়ারি পর্যন্ত বাকি সময়ে লেট ফি মকুব করার জন্য বর্তমানে বেশ কিছু অনুরোধ আসছে। করদাতারা যাতে সময়মতো রিটার্ন দাখিল করেন সেটি সুনিশ্চিত করার জন্যই লেট ফি-র সংস্থান রাখা হয়েছে। জিএসটি সম্পর্কিত সমস্ত সিদ্ধান্তই জিএসটি পর্ষদ রাজ্য ও কেন্দ্রের সঙ্গে পারস্পরিক আলোচনার মাধ্যমে সিদ্ধান্ত নিয়ে থাকে। কেন্দ্রীয় সরকারের পক্ষে একতরফাভাবে এই লেট ফি-র বিষয়ে সিদ্ধান্ত গ্রহণ মোটেই সম্ভব নয়। তাই জিএসটি পর্ষদের পরবর্তী বৈঠকে এই লেট ফি-র বিষয়টি নিয়ে আলোচনা করা হবে।
      CG/SS/DM
    
    
    (Release ID: 1636194) Visitor Counter : 1
    
    
      Read this release in: Telugu , Punjabi , English , Urdu , Hindi , Tamil