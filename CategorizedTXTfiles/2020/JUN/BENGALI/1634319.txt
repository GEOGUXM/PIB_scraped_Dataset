      বিজ্ঞানওপ্রযুক্তিমন্ত্রক

      সুমেরু সাগরে বরফ স্খলন পরিবেশের পক্ষে অশনি সঙ্কেত, সতর্ক করলেন ন্যাশনাল সেন্টার অফ পোলার অ্যান্ড ওশেন রিসার্চ প্রতিষ্ঠানের গবেষকরা
      Posted On: 25 JUN 2020 2:06PM by PIB Kolkata


    নয়াদিল্লী, ২৫ জুন, ২০২০


    

    ন্যাশনাল সেন্টার অফ পোলার অ্যান্ড ওশেন রিসার্চ (এনসিপিওআর)-এর গবেষকরা জানিয়েছেন বিশ্ব উষ্ণায়নের দরুণ সুমেরু সাগরে বরফ স্খলন অত্যাশ্চর্যভাবে বৃদ্ধি পেয়েছে। গবেষকদের দাবি সুমেরু সাগর এলাকায় বাস্ফীকরণের হার বৃদ্ধি, বায়ুর আদ্রতা, মেঘাচ্ছন্ন আকাশ এবং বৃষ্টিপাতের দরুণ বরফের আচ্ছাদন হ্রাস পাচ্ছে। উল্লেখ করা যেতে পারে, সুমেরু সাগরের বরফ জলবায়ু পরিবর্তনের একটি স্পর্শকাতর সূচক। এমনকি সামগ্রিক জলবায়ু ব্যবস্থার ওপরও এর বিরূপ প্রভাব পড়ে।


    
    এনসিপিওআর-এর গবেষকদের অধ্যায়নে জানা গেছে সুমেরু সাগরে বরফের আচ্ছাদন বিগত ৪১ বছরে সবথেকে বেশি হ্রাস পেয়েছে ২০১৯এর জুলাই মাসে। এই অধ্যায়ন থেকে আরও জানা গেছে গত ৪০ বছরে (১৯৭৯-২০১৮) এই সমুদ্রের তুষারাবৃত্ত এলাকা প্রত্যেক দশকে -৪.৭ শতাংশ হারে হ্রাস পেলেও ২০১৯এর জুলাই মাসে -১৩ শতাংশ হারে হ্রাস পেয়েছে। এই প্রবণতা যদি চলতে থাকে তাহলে ২০৫০ সাল নাগাদ সুমেরু সাগরে বরফের কোনো অস্তিত্বই থাকবেনা। পক্ষান্তরে তা হয়ে উঠবে সমগ্র মানবজাতি ও পরিবেশ ব্যবস্থার কাছে এক বড় বিপদ।


    
    ১৯৭৯-২০১৯ পর্যন্ত উপগ্রহ ভিত্তিক সংগৃহীত তথ্য বিশ্লেষণ করে এনসিপিওআর-এর গবেষক দল ভূপৃষ্ঠে উষ্ণতার হার এবং বিশ্ব বায়ুমন্ডলে পরিবর্তনের বিষয়গুলি জানার চেষ্টা করেছেন। সমীক্ষায় দেখা গেছে সুমেরু সাগরে বরফের পরিমাণ হ্রাস পায় গ্রীষ্ণকালে এবং হেমন্তকালে তুষারাবৃত্ত এলাকার পরিমাণ বৃদ্ধি পায়। তুষারাবৃত্ত এলাকার হ্রাস ও বৃদ্ধি সুমেরু মহাসাগরের স্থানীয় আবহাওয়া ও জলবায়ুর ওপর প্রভাব ফেলে। জলবায়ু পরিবর্তনের একটি স্পর্শকাতর সুযোগ হিসেবে সুমেরু সাগরের বরফ স্খলন জলবায়ু পরিবর্তনের অন্যান্য বিষয়গুলির ওপরও বিরুপ প্রভাব ফেলে।


    
    বিশ্ব উষ্ণায়নের প্রেক্ষিতে গবেষক দলের সমীক্ষায় প্রকাশ পেয়েছে মহাসাগরগুলির বায়ুমন্ডলীয় তাপমাত্রার তারতম্যের কারণে সুমেরু সাগরে বরফের পরিমাণ হ্রাস পাচ্ছে। সমীক্ষায় দেখা গেছে, ২০১৯এ সুমেরু সাগর এলাকায় চরম আবহাওয়ার কোনো তারতম্য রেকর্ড হয়নি। তবে জুলাই মাসে বরফ স্খলনের পরিমাণ বেড়েছে। এনসিপিওআর-এর গবেষক দলের বিজ্ঞানী ডঃ অবিনাশ কুমার জানিয়েছেন, স্বাভাবিকের তুলনায় অত্যাধিক পরিমাণে সমুদ্রের বরফ গলে যাওয়ার বিষয়টি এই গ্রহের সমস্ত প্রাণীকুলের কাছে অশনী সঙ্কেত। এমনকি বিশ্বজুড়ে বায়ুমন্ডলের তাপমাত্রা বৃদ্ধির প্রভাব বরফ স্খলনের বড় কারণ হয়ে উঠেছে। এছাড়াও মহাসাগরে জলের আবর্তন হ্রাস পাওয়ার ফলেও বরফ স্খলন বাড়ছে।


    

    
    CG/BD /NS

    
    
    (Release ID: 1634319) Visitor Counter : 10
    
    
      Read this release in: English , Urdu , Hindi , Manipuri , Tamil