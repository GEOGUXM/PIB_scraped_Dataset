      PIB Headquarters

      কোভিড-১৯ সংক্রান্ত পিআইবি-র প্রাত্যহিক সংবাদ
      Posted On: 02 JUN 2020 6:41PM by PIB Kolkata


    নয়াদিল্লি, ২ জুন, ২০২০


    স্বাস্থ্য ও পরিবারকল্যাণ মন্ত্রকের কোভিড-১৯ সংক্রান্ত সর্বশেষ তথ্য – করোনা আক্রান্ত ৯৫,৫২৬ জন রোগী সুস্থ হয়েছেন

    বর্তমানে দেশে নিশ্চিতভাবে করোনায় আক্রান্তের সংখ্যা ৯৭,৫৮১। এঁরা সকলেই চিকিৎসাধীন রয়েছেন। করোনা আক্রান্ত ৩,৭০৮ জন রোগী গত ২৪ ঘন্টায় সুস্থ হয়েছেন। দেশে এখনও পর্যন্ত কোভিড-১৯-এ আক্রান্ত ৯৫,৫২৬ জন সুস্থ হয়েছেন। সুস্থতার হার বেড়ে হয়েছে ৪৮.০৭ শতাংশ। ভারতে সুস্থতার হার ক্রমশ বাড়ছে এবং মৃত্যু হার বিশ্বের মধ্যে সবথেকে কম। আজ পর্যন্ত দেশে মৃত্যু হার ২.৮২ শতাংশ।
    ভারতের মোট জনসংখ্যা এবং সবথেকে ক্ষতিগ্রস্ত ১৪টি দেশের জনসংখ্যা প্রায় এক। জনসংখ্যা এক হওয়া সত্ত্বেও গত ১ জুন পর্যন্ত ওই ১৪টি দেশে আক্রান্তের হার ভারতের ২২ গুণের বেশি। এমনকি, ওই ১৪টি দেশে কোভিড-১৯-এ মৃত্যু হার ভারতের তুলনায় ৫৫ গুণ বেশি। এই পরিপ্রেক্ষিতে গুরুত্ব দেওয়া হচ্ছে আগাম রোগ চিহ্নিতকরণ এবং চিকিৎসা পরিষেবা পৌঁছে দেওয়ার ওপর।
    বিস্তারিত বিবরণ - https://pib.gov.in/PressReleseDetail.aspx?PRID=1628696
    
    প্রধানমন্ত্রী সিআইআই-এর বার্ষিক সভায় ভাষণ দিলেন
    প্রধানমন্ত্রী বলেছেন, করোনার ফলে অর্থনীতির গতি শ্লথ হওয়া সত্ত্বেও এখন সবথেকে বড় বিষয় হল ভারত লকডাউনের সময় অতিক্রম করে আনলক ফেজ-১-এ প্রবেশ করেছে। আর আনলক ফেজ-১-এ অর্থনীতির একটি বড় ক্ষেত্রকে খুলে দেওয়া হয়েছে। প্রধানমন্ত্রী আত্মনির্ভর ভারত গঠনের জন্য এবং দেশকে দ্রুত অগ্রগতির পথে নিয়ে আসতে পাঁচটি বিষয়ের কথা উল্লেখ করেছেন। এগুলি হল – সদিচ্ছা, আর্থিক অন্তর্ভুক্তি, বিনিয়োগ, পরিকাঠামো এবং উদ্ভাবন।
    বিস্তারিত বিবরণ - https://pib.gov.in/PressReleseDetail.aspx?PRID=1628613
    
    ভারতীয় শিল্প মহাসঙ্ঘের বার্ষিক সভার উদ্বোধনী অনুষ্ঠানে প্রধানমন্ত্রীর ভাষণ
    বিস্তারিত বিবরণ - https://pib.gov.in/PressReleseDetail.aspx?PRID=1628587
    
    স্পিক ম্যাকে-র আন্তর্জাতিক কনভেনশনে প্রধানমন্ত্রীর ভাষণ
    প্রধানমন্ত্রী সঙ্গীত শিল্পীদের মানসিকতা ও উৎসাহের প্রশংসা করে বলেছেন, বর্তমান জটিল পরিস্থিতির মধ্যে এঁরা যুব সম্প্রদায়কে কিভাবে কোভিড-১৯ মহামারীর মানসিক চাপ থেকে মুক্ত করা যায় তা সকলের সামনে তুলে ধরার চেষ্টা করেছেন। প্রধানমন্ত্রী ইতিহাস স্মরণ করে বলেছেন, যুদ্ধ ও জটিল পরিস্থিতির সময় সঙ্গীত সর্বদাই প্রেরণার উৎস হয়ে কাজ করেছে।
    বিস্তারিত বিবরণ - https://pib.gov.in/PressReleseDetail.aspx?PRID=1628387
    
    অপারেশন ‘সমুদ্র সেতু’ - নৌ-বাহিনীর জাহাজ জলশোয়া ভারতীয় নাগরিকদের নিয়ে কলম্বো থেকে তুতিকোরিনের উদ্দেশে রওনা হয়েছে
    ভারতীয় নৌ-বাহিনীর জাহাজ জলশোয়া আজ সন্ধ্যায় ৬৮৫ জন ভারতীয় নাগরিককে নিয়ে কলম্বো থেকে তুতিকোরিনের উদ্দেশে রওনা হয়েছে। মিশন বন্দে ভারত কর্মসূচির অঙ্গ হিসেবে সমুদ্র সেতু অভিযানের আওতায় ভারতীয় নৌ-বাহিনী তার জাহাজে করে বিদেশে আটকে পড়া ভারতীয় নাগরিকদের উদ্ধারের কাজে যুক্ত রয়েছে।
    বিস্তারিত বিবরণ - https://pib.gov.in/PressReleseDetail.aspx?PRID=1628471
    
    প্রতিরক্ষা মন্ত্রীর সঙ্গে ফ্রান্সের প্রতিরক্ষা মন্ত্রীর কথা
    প্রতিরক্ষা মন্ত্রী শ্রী রাজনাথ সিং আজ টেলিফোনে ফ্রান্সের প্রতিরক্ষা মন্ত্রী মিসেস ফ্লোরেন্স পার্লির সঙ্গে কথা বলেন। দুই মন্ত্রী বর্তমান কোভিড-১৯ পরিস্থিতি সহ পারস্পরিক বিভিন্ন বিষয় নিয়ে আলোচনার পাশাপাশি আঞ্চলিক নিরাপত্তা এবং দ্বিপাক্ষিক প্রতিরক্ষা সহযোগিতাকে আরও নিবিড় করার বিভিন্ন দিকে নিয়ে কথা বলেন। সে দেশের প্রতিরক্ষা মন্ত্রী কোভিড-১৯ মহামারী সত্ত্বেও অত্যাধুনিক যুদ্ধ বিমান রাফাল ভারতকে সঠিক সময়ে সরবরাহের আশ্বাস দেন।
    বিস্তারিত বিবরণ - https://pib.gov.in/PressReleseDetail.aspx?PRID=1628615
    
    কোভিড-১৯ জনিত উদ্ভূত পরিস্থিতিতে বিপন্ন আদিবাসী শিল্পীদের সাহায্যে এগিয়ে এল ট্রাইফেড
    কেন্দ্রীয় আদিবাসী বিষয়ক মন্ত্রকের অধীন ট্রাইফেড বর্তমান কোভিড-১৯ পরিস্থিতির প্রেক্ষিতে উদ্ভূত পরিস্থিতির ফলে বিপন্ন ও ক্ষতিগ্রস্ত আদিবাসী শিল্পীদের সবরকম সহায়তার এক কর্মসূচির সূচনা করেছে। ট্রাইফেড আদিবাসী শিল্পীদের তৈরি সমস্ত উৎপাদিত পণ্য বিপণনের সুবিধার দিকে সংস্থার সমস্ত খুচরো বিক্রয় কেন্দ্র ও ই-বাণিজ্য পোর্টালগুলি পুনরায় চালু করেছে। সিদ্ধান্ত হয়েছে, শিল্পীদের উৎপাদিত প্রতিটি সামগ্রী বিক্রয়ের পুরো টাকাই তাঁদের কাছে পৌঁছে দেওয়া হবে।
    বিস্তারিত বিবরণ - https://pib.gov.in/PressReleseDetail.aspx?PRID=1628652
    
    নোবেল করোনা ভাইরাসের সঙ্গে লড়াইয়ে বাঁচার পাঁচটি উপদেশ
    ৭০ দিন লকডাউনের পর আনলক প্রথম পর্যায়ে অর্থ ব্যবস্থা এবং স্বাভাবিক জনজীবন ধীরে ধীরে স্বাভাবিক ছন্দে ফিরছে। বিশেষজ্ঞ ও আধিকারিকরা বারবার পরামর্শ দিচ্ছেন কিভাবে এই ভাইরাসের বিরুদ্ধে লড়াইয়ে বেঁচে থাকা যায়। এই ভাইরাসের প্রতিষেধক এখনও বহু পথ দূরে। তাই আমাদের স্বাভাবিক জীবনযাপনে কিছু আচার-আচরণ পালটানো প্রয়োজন।
    বিস্তারিত বিবরণ - https://pib.gov.in/PressReleseDetail.aspx?PRID=1628559
    
    জোড়হাটের সিএসআইআর-এনইআইএসটি প্রতিষ্ঠানে কোভিড-১৯ নমুনা পরীক্ষাগারের সূচনা
    অসমের জোড়হাটে নর্থ-ইস্ট ইনস্টিটিউট অফ সায়েন্স অ্যান্ড টেকনলজি প্রতিষ্ঠানে একটি কোভিড-১৯ নমুনা পরীক্ষা সংক্রান্ত পরীক্ষাগার স্থাপন করা হয়েছে।
    বিস্তারিত বিবরণ - https://pib.gov.in/PressReleseDetail.aspx?PRID=1628560
    
    

    

    পিআইবি-র আঞ্চলিক কার্যালয়গুলি থেকে প্রাপ্ত তথ্য
    
    পাঞ্জাব : কোভিডের বিরুদ্ধে লড়াইকে তৃণমূল স্তরে পৌঁছে দিতে রাজ্যের মুখ্যমন্ত্রী একমাসব্যাপী ‘মিশন ফতেহ’ অভিযানের সূচনা করেছেন। উদ্দেশ্য, মহামারীর বিরুদ্ধে সচেতনতা প্রচার করা।
    
    হরিয়ানা : রাজ্যের স্বরাষ্ট্র মন্ত্রী জানিয়েছেন, সামাজিক দূরত্ব বিধি বজায় রেখে সকাল ৯টা থেকে সন্ধ্যা ৭টা পর্যন্ত সমস্ত দোকান খোলার অনুমতি দেওয়া হয়েছে। তিনি আরও জানান, রাত ৯টা থেকে ভোর ৫টা পর্যন্ত কারফিউ বলবৎ থাকছে এবং এই সময় কোন কর্মকাণ্ডের অনুমতি দেওয়া হবে না।
    
    হিমাচল প্রদেশ : প্রবাসী শ্রমিকদের বিষয়ে বিভিন্ন তথ্য সম্বলিত এক তথ্যভাণ্ডার গড়ে তুলতে মুখ্যমন্ত্রী স্কিল রেজিস্টার কর্মসূচির সূচনা করেছেন। তিনি বলেছেন, এই কর্মসূচির আওতায় সংশ্লিষ্ট সব পক্ষের সহায়তায় দক্ষতাগুলিকে চিহ্নিত করে সেগুলির মানোন্নয়নে গুরুত্ব দেওয়া হবে।
    
    অরুণাচল প্রদেশ : প্রধানমন্ত্রী কিষাণ সম্মান যোজনার আওতায় প্রায় ৬৮ হাজার কৃষককে ২ হাজার টাকা করে দেওয়া হয়েছে।
    
    অসম : কোভিড-১৯-এর নমুনা পরীক্ষার এক স্বীকৃত প্রতিষ্ঠান হিসেবে রাজ্যের তেজপুরে ডিআরডিও একটি গবেষণা তথা পরীক্ষাগার স্থাপনে অনুমতি দিয়েছে। রাজ্যে আরও ২৮ জন নতুন করে করোনায় সংক্রামিত হয়েছেন। এর ফলে, আক্রান্তের সংখ্যা বেড়ে হয়েছে ১,৫১৩। নিশ্চিতভাবে করোনায় আক্রান্ত হয়েছেন ১,২২২ জন। মৃত্যু হয়েছে চারজনের।
    
    মণিপুর : রাজ্যে আরও দু’জনের নমুনা পরীক্ষায় করোনা ভাইরাসের উপস্থিতির প্রমাণ মিলেছে। এর ফলে, রাজ্যে আক্রান্তের সংখ্যা বেড়ে হয়েছে ৮৫। এঁদের মধ্যে নিশ্চিতভাবে করোনায় আক্রান্ত হয়েছেন ৭৪ জন।
    
    মিজোরাম : রাজ্যপাল শ্রী শ্রীধরন পিল্লাই তাঁর মোট বেতনের ৩০ শতাংশ আগামী ছয় মাস মুখ্যমন্ত্রী ত্রাণ তহবিলে দান করার সিদ্ধান্ত নিয়েছেন। এদিকে রাজ্যের মুখ্যমন্ত্রীও তাঁর বেতনের ৬০ শতাংশ মুখ্যমন্ত্রীর ত্রাণ তহবিলে দেওয়ার কথা ঘোষণা করেছেন।
    
    নাগাল্যান্ড : রাজ্য সরকার জানিয়েছে, বর্তমান লকডাউন সংক্রান্ত নীতি-নির্দেশিকাগুলি বলবৎ থাকছে। রাজ্য সরকার সিদ্ধান্ত নিয়েছে সরকার পরিচালনাধীন ডিমাপুরের ট্যুরিস্ট লজটি কোভিড-১৯ হাসপাতালে রূপান্তরিত করা হবে।
    
    সিকিম : সেন্টার ফর কম্পিউটার্স অ্যান্ড কমিউনিকেশন টেকনলজি প্রতিষ্ঠানটি কোয়ারেন্টাইন সেন্টার হিসেবে রূপান্তরিত করা হয়েছে।
    
    মহারাষ্ট্র : রাজ্যে গত ২৪ ঘন্টায় করোনায় নতুন করে ২,৩৬১ জন সংক্রামিত হয়েছেন এবং সুস্থ হয়েছে ৭৬ জন। এর ফলে, রাজ্যে আক্রান্তের সংখ্যা বেড়ে হয়েছে ৭০,০১৩। মৃত্যু হয়েছে ২,৩৬২ জনের। রাজ্যে নিশ্চিতভাবে করোনায় আক্রান্ত হয়েছেন ৩৭,৫৪৩ জন।
    
    গুজরাট : রাজ্যে গত ২৪ ঘন্টায় নতুন করে ৪৩০ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ১৭,২১৭। আক্রান্তদের মধ্যে মৃত্যু হয়েছে ১,০৬৩ জনের। রাজ্যের মুখ্যমন্ত্রী শ্রী বিজয় রুপানি ঘুর্ণিঝড় ‘নিসর্গ’-এর প্রেক্ষিতে নিচু এলাকাগুলিতে বসবাসকারীদের আগামীকাল দুপুরের মধ্যে নিরাপদ স্থানে সরিয়ে ফেলার জন্য সংশ্লিষ্ট জেলাগুলির জেলাশাসকদের নির্দেশ দিয়েছেন।
    
    মধ্যপ্রদেশ : রাজ্যে গত ২৪ ঘন্টায় নতুন করে ১৯৪ জনের সংক্রমণের খবর মিলেছে। এর ফলে, করোনায় আক্রান্তের সংখ্যা দাঁড়িয়েছে ৮,২৮৩। এখনও পর্যন্ত মৃত্যু হয়েছে ৩৫৮ জনের। পাঁচ হাজারেরও বেশি আক্রান্ত রোগী সুস্থ হয়ে উঠেছেন।
    
    রাজস্থান : রাজ্যে আজ আরও ১৭১ জনের নমুনা পরীক্ষায় করোনা ভাইরাসের উপস্থিতির প্রমাণ মিলেছে। এর ফলে আক্রান্তের সংখ্যা বেড়ে হয়েছে ৮,৯৮০। অবশ্য, রাজ্যে নিশ্চিতভাবে করোনায় আক্রান্তের সংখ্যা ২,৭৪২। এখনও পর্যন্ত ৬,০৪০ জন সুস্থ হয়েছেন।
    
    ছত্তিশগড় : সর্বশেষ পরিসংখ্যান অনুযায়ী রাজ্যে আরও ৪৫ জন নতুন করে করোনায় আক্রান্ত হয়েছেন। এর ফলে, আক্রান্তের সংখ্যা বেড়ে হয়েছে ৫৪৭। রাজ্য সরকার রাইপুর সহ ১৬টি জেলাকে রেড জোন এলাকা হিসেবে এবং ১৭টি জেলাকে অরেঞ্জ জোন এলাকা হিসেবে চিহ্নিত করেছে।


    CG/BD/SB

    
    
    (Release ID: 1628838) Visitor Counter : 17
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam