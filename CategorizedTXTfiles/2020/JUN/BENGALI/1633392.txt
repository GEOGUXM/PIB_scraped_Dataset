      সারওরসায়নমন্ত্রক

      ভারতের অন্যতম বৃহৎ প্রথম ভার্চ্যুয়াল ‘হেলথ কেয়ার ও হাইজিন প্রদর্শনী ২০২০’ উদ্বোধন করলেন শ্রী মান্ডভিয়া
      Posted On: 22 JUN 2020 4:05PM by PIB Kolkata


    নয়াদিল্লি, ২২ জুন, ২০২০


    

    কেন্দ্রীয় রসায়ন ও সার প্রতিমন্ত্রী শ্রী মনসুখ মান্ডভিয়া আজ ভারতের অন্যতম বৃহৎ এবং স্বাস্থ্য পরিষেবা ও স্বাস্থ্যবিধি সংক্রান্ত প্রথম প্রদর্শনী ২০২০ উদ্বোধন করেছেন। বণিকসভা ফিকি এই কর্মশিবিরের আয়োজক।


    
    ভারতে এটি প্রথম এ ধরনের অন্যতম বৃহৎ ভার্চ্যুয়াল প্রদর্শনী, যা এক নতুন দিশার সূচনা করতে চলেছে। এ ধরনের উদ্যোগ এখানে ব্যবসায়িক কাজকর্ম অনলাইনে পরিচালিত হবে। তাই, ডিজিটাল ইন্ডিয়া কর্মসূচি এ ধরনের উদ্যোগকে সফল করে তুলতে সুদূরপ্রসারী ভূমিকা নিতে পারে।


    
    এই উপলক্ষে শ্রী মান্ডভিয়া বলেন, আত্মনির্ভর ভারত গঠনের জন্য এক অনুকূল পরিবেশ গড়ে তোলার চেষ্টা হচ্ছে, যা বিভিন্ন ক্ষেত্রের দেশীয় উৎপাদনের প্রসারে সহায়ক হবে। ২০১৪ সাল থেকে বর্তমান কেন্দ্রীয় সরকার যে সমস্ত উদ্যোগ গ্রহণ করেছে, সেকথাও তিনি উল্লেখ করেন। প্রতিটি বাড়িতে শৌচাগারের সুবিধার প্রসঙ্গ উল্লেখ করে শ্রী মান্ডভিয়া বলেন, আয়ুষ্মান ভারত কর্মসূচির আওতায় ১০ কোটি পরিবারকে স্বাস্থ্য বিমার সুবিধা দেওয়া হচ্ছে। স্বচ্ছ ভারত অভিযান গ্রহণ করা হয়েছে। মাত্র ১ টাকার বিনিময়ে মহিলাদের সুবিধা স্যানিটারি ন্যাপকিন সরবরাহ করা হচ্ছে।


    
    শ্রী মান্ডভিয়া বাল্ক ড্রাগ পার্ক এবং মেডিকেল ডিভাইস পার্ক গড়ে তোলার জন্য সরকারের সদ্য ঘোষিত নীতির কথা উল্লেখ করে শ্রী মান্ডভিয়া বলেন, বেসরকারি সংস্থাগুলিকে সর্বতোভাবে সাহায্যের জন্য সরকার প্রস্তুত রয়েছে।


    
    আত্মনির্ভর ভারত গঠনের লক্ষ্যে সরকারের ঘোষিত এ ধরনের নীতি কার্যকর ভূমিকা নিতে পারে বলেও তিনি অভিমত প্রকাশ করেন। তিনি আরও জানান, স্বাস্থ্য পরিকাঠামো থেকে রোগী শয্যা, পিপিই কিট উৎপাদন থেকে মাস্ক, ভেন্টিলেটর ও চিকিৎসা সরঞ্জাম উৎপাদনের ক্ষেত্রে বেসরকারি সংস্থাগুলিও এগিয়ে এসেছে। আয়ুষ চিকিৎসা পদ্ধতি, বিশেষ করে যোগচর্চার উপকারিতার কথা উল্লেখ করে শ্রী মান্ডভিয়া বলেন, রোগ প্রতিরোধক ক্ষমতা বাড়াতে যোগের বিকল্প নেই। ‘করোনা সঙ্কট মোকাবিলায় সরকারের প্রয়াসগুলিতে চিরাচরিত চিকিৎসা পদ্ধতি গুরুত্বপূর্ণ ভূমিকা পালন করছে”, বলেও শ্রী মান্ডভিয়া অভিমত প্রকাশ করেন।


    

    CG/BD/SB

    
    
    (Release ID: 1633392) Visitor Counter : 18
    
    
      Read this release in: English , Urdu , Marathi , Hindi , Manipuri , Punjabi , Gujarati , Odia , Telugu , Malayalam