      পর্যটনমন্ত্রক

      আন্তর্জাতিক যোগ দিবস উপলক্ষে পর্যটন মন্ত্রক সপ্তাহব্যাপী অনুষ্ঠানের আয়োজন করেছে
      Posted On: 19 JUN 2020 1:40PM by PIB Kolkata


    নয়াদিল্লি, ১৯ জুন, ২০২০


    

    
    কেন্দ্রীয় পর্যটন মন্ত্রক সপ্তাহব্যাপী আন্তর্জাতিক যোগ দিবস উদযাপনের উদ্যোগ নিয়েছে। এরই অঙ্গ হিসেবে মন্ত্রকের আঞ্চলিক কার্যালয়ে ১৫ই জুন থেকে একাধিক অনুষ্ঠানের আয়োজন করা হয়েছে। এর বিষয়-ভাবনা হল – ‘যোগ @ঘরে এবং পরিবারের সঙ্গে যোগাভ্যাস’। লকডাউন চলাকালীন স্বাস্থ্যকর মানসিক বিকাশ এবং শরীরকে সুস্থ রাখতে সাধারণ মানুষের মধ্যে সচেতনতা গড়ে তুলতে এই উদ্যোগ নেওয়া হয়েছে। ভার্চ্যুয়াল জগতের মাধ্যমে যোগের বিভিন্ন কার্যকলাপ তুলে ধরা হচ্ছে।
    
    
    কেন্দ্রীয় পর্যটন মন্ত্রী শ্রী প্রহ্লাদ সিং প্যাটেল আগামীকাল অর্থাৎ, ২০শে জুন পর্যটন মন্ত্রক আয়োজিত দেখো আপনা দেশ ওয়েবিনারে অংশ নেবেন। একইসঙ্গে এই অনুষ্ঠানে সদগুরু জাগ্‌গি বাসুদেবজির সঙ্গে আলাপচারিতা উপস্থাপন করবেন। এই আলাপচারিতার নাম দেওয়া হয়েছে ‘ভারত : একটি সংস্কৃতির পীঠস্থান’। দুপুর ২টো থেকে ৩টে পর্যন্ত চলবে এই অনুষ্ঠান। একইসঙ্গে এই অনুষ্ঠানে অংশ নেবেন স্পাইস জেটের সিএমডি শ্রী অজয় সিং, ওওয়াইও-র শ্রী রীতেশ আগরওয়াল, বিশিষ্ট ফ্যাশন ডিজাইনার শ্রীমতী অনিতা ডংগ্রে, বিশিষ্ট রন্ধনশিল্পী শ্রী রনবীর ব্রার এবং ম্যারিয়ট মার্কেটিং-এর সহ-সভাপতি শ্রীমতী রঞ্জু অ্যালেক। ‘এক ভারত শ্রেষ্ঠ ভারত’ কর্মসূচির আওতায় কেন্দ্রীয় পর্যটন মন্ত্রক দেশের সমৃদ্ধশালী বৈচিত্র্যকে তুলে ধরতেই দেখো আপনা দেশ ওয়েবিনারের আয়োজন করেছে।
    
    
    এই ওয়েবিনার সিরিজটি ‘ইনক্রেডিবল ইন্ডিয়া’র সোশ্যাল মিডিয়া ফেসবুক পেজ facebook.com/incredibleindia/ এবং ইউ টিউব- Youtube.com/incredibleindia এ সরাসরি দেখা যাবে।
    
    
    যোগাভ্যাস এবং সুস্থতার ওপর ভিত্তি করে কেন্দ্রীয় পর্যটন মন্ত্রক আয়োজিত দেখো আপনা দেশের অন্যান্য ওয়েবিনারগুলির মধ্যে রয়েছে -
    
    ১৯শে জুন – সকাল ১১টা থেকে ১২টা পর্যন্ত ‘যোগাভ্যাস এবং কল্যাণ’ শীর্ষক একটি ওয়েবিনারের আয়োজন করা হয়। এখানে যোগগুরু ভরত ঠাকুর সহ বিশিষ্টজনেরা যোগাভ্যাস এবং যোগের নিয়মাবলী সম্পর্কে মত প্রকাশ করেন।
    
    ২১শে জুন – সকাল ১১টা থেকে দুপুর ১২টা পর্যন্ত ‘ভারত যোগাভ্যাসের অন্যতম গন্তব্য’ শীর্ষক একটি ওয়েবিনারের আয়োজন করা হয়। গ্রিনওয়ে-র সিইও শ্রী আচল মেহেরা সহ বিশিষ্টজনেরা এতে অংশ নেবেন।
    
    
    যোগাভ্যাসে অংশগ্রহণকারী সকলের পরিবারকে যোগাভ্যাসের বিষয়ে উৎসাহিত করে তুলতে এই উদ্যোগ নেওয়া হয়েছে । ইক্রেডিবল ইন্ডিয়া সোশ্যাল মিডিয়াকে যুক্ত করা হয়েছে। এখানে প্রতিদিনের যোগাভ্যাসের ছবি ও ভিডিওগুলি পোস্ট করা যাবে। এছাড়াও মন্ত্রক যোগাভ্যাসের ওপর বিভিন্ন ক্যুইজ,বিভিন্ন প্রশ্ন উওরের ব্যবস্থা করা হয়েছে। দেশের অভ্যন্তরীণ পর্যটনের বিষয় সাধারণ মানুষের কাছে তুলে ধরতে পর্যটন মন্ত্রক MyGov-এর সঙ্গে যুক্ত হয়েছে। পর্যটন মন্ত্রকের উদ্দেশ্যই হল আন্তর্জাতিক যোগ দিবসের সময় ভারতের সমৃদ্ধশালী ঐতিহ্যবাহী যোগ-নির্ভর পর্যটনের বিকাশ ঘটানো।

    

    
    CG/SS/DM

    
    
    (Release ID: 1632763) Visitor Counter : 3
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu , Malayalam