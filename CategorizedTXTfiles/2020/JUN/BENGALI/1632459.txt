      স্বরাষ্ট্র মন্ত্রক

      জাতীয় রাজধানী অঞ্চলের প্রবীণ আধিকারিকদের সঙ্গে কোভিড-১৯ এর পরিস্থিতি নিয়ে পর্যালোচনা বৈঠক করলেন কেন্দ্রীয় স্বরাষ্ট্রমন্ত্রী
      Posted On: 18 JUN 2020 6:48PM by PIB Kolkata


    নতুন দিল্লি, ১৮ জুন, ২০২০


    

    
    দিল্লি – জাতীয় রাজধানী অঞ্চলে কোভিড-১৯ মহামারী মোকাবিলায় একটি সুসংহত কৌশল নেওয়ার উপর গুরুত্ব দিয়েছেন কেন্দ্রীয় স্বরাষ্ট্রমন্ত্রী শ্রী অমিত শাহ্। এই মহামারী মোকাবিলা নিয়েএকটি পর্যালোচনা বৈঠকে পৌরহিত্য করে শ্রী শাহ্ বলেন, সংশ্লিষ্ট অঞ্চলটি জনবহুল হওয়ায় দিল্লি এবং জাতীয় রাজধানী অঞ্চলে বিভিন্ন কর্তৃপক্ষের একজোট হয়ে এই সংক্রমণের বিরুদ্ধে ব্যবস্থা নিতে হবে। কেন্দ্রীয় স্বরাষ্ট্রমন্ত্রী বলেন, যাদের নমুনায় সংক্রমণ ধরা পড়েছে তাঁদের চিকিৎসা এবং নমুনার পরীক্ষার পরিমাণ বৃদ্ধি করা অত্যন্ত জরুরি। তিনি বলেন, নীতি আয়োগের সদস্য ডঃ ভি.কে. পাল-এর নেতৃত্বে যে বিশেষজ্ঞ কমিটি গঠন করা হয়েছে তাঁরা নমুনা পরীক্ষার মূল্য ২,৪০০ টাকা ধার্য করেছেন। যদি দেখা যায় উত্তরপ্রদেশ এবং হরিয়ানায় এই পরীক্ষার খরচ বেশি তাহলে ওই দুই রাজ্য সরকারের সঙ্গে আলোচনা করে এর মূল্য হ্রাসের পরামর্শ দেওয়া হয়েছে।
    
    শ্রী শাহ্ র্যা পিড অ্যান্টিজেন পদ্ধতিতে লালারসের নমুনার পরীক্ষা করার উপর গুরুত্ব আরোপ করেন, কারণ ইন্ডিয়ান কাউন্সিল অফ্ মেডিকেল রিসার্চ এই পদ্ধতিকে অনুমোদন দিয়েছে। এর মাধ্যমে দ্রুত পরীক্ষার ফল পাওয়া যায়।
    
    কেন্দ্রীয় স্বরাষ্ট্রমন্ত্রী উত্তরপ্রদেশ এবং হরিয়ানা সরকারকে ১৫ই জুলাই-এর মধ্যে কোভিড-১৯ এর বেড, ভেন্টিলেটর, সংক্রমিতদের চিকিৎসার জন্য অক্সিজেন সিলিন্ডার, আইসিইউ এবং অ্যাম্বুলেন্সের বিষয়ে বিশদ তথ্য জানাতে বলেন। সমস্ত জাতীয় রাজধানী অঞ্চলে এই ভাইরাস মোকাবিলায় একটি অভিন্ন কৌশল রচনার জন্যই এর প্রয়োজন।
    
    শ্রী শাহ্ জাতীয় রাজধানী অঞ্চলে এই ভাইরাস মোকাবিলায় কেন্দ্রীয় সবরকম সহযোগিতার আশ্বাস দেন। আজকের বৈঠকে দিল্লির মুখ্যমন্ত্রী শ্রী অরবিন্দ কেজরিওয়াল, দিল্লি, হরিয়ানা এবং উত্তরপ্রদেশের মুখ্যসচিব এবং কেন্দ্রের বর্ষীয়ান আধিকারিকরা উপস্থিত ছিলেন।


    

    CG/CB/SKD

    
    
    (Release ID: 1632459) Visitor Counter : 9
    
    
      Read this release in: Marathi , English , Urdu , Hindi , Manipuri , Punjabi , Tamil , Telugu