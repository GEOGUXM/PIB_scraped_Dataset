      আদিবাসীবিষয়কমন্ত্রক

      আদিবাসীদের উৎপাদিত সামগ্রীর বিপণনে ডিজিটাইজেশনের লক্ষ্যে ট্রাইফেডের গুরুত্বপূর্ণ পদক্ষেপ
      Posted On: 25 JUN 2020 6:16PM by PIB Kolkata


    নয়াদিল্লী, ২৬ জুন, ২০২০


    

    কেন্দ্রীয় আদিবাসী মন্ত্রকের অধীন ট্রাইফেড প্রায় ৫০ লক্ষ অরণ্যবাসী আদিবাসী পরিবারের স্বার্থে তাদের উৎপাদিত পণ্য সামগ্রীগুলির বিপণনে উদ্যোগী হয়েছে। এই লক্ষ্যে রাষ্ট্রায়ত্ত্ব সংস্থা ট্রাইফেড আদিবাসী মানুষের সংগৃহিত গৌণ বনজ সামগ্রী, হস্তশিল্প ও তাঁত বস্ত্রের ন্যায্য লেনদেন সুনিশ্চিত করতে সমগ্র বিপণন প্রক্রিয়ায় ডিজিটাইজেশনের পরিকল্পনা করেছে। উল্লেখ করা যেতে পারে আদিবাসী মানুষের উৎপাদিত এইসব পণ্য সামগ্রীর মূল্য বার্ষিক প্রায় ২ লক্ষ কোটি টাকা।


    
    রাষ্ট্রায়ত্ত্ব সংস্থা ট্রাইফেড আদিবাসী পণ্য সামগ্রীর ডিজিটাল বিপণনের জন্য ওয়েবসাইট চালু করেছে। এছাড়াও উপাদিত পণ্য সামগ্রীগুলির বিপণনের সুবিধার্থে ই-মার্কেট চালু করেছে। আদিবাসী মানুষের জীবন-জীবিকা ও ব্যবসায়িক স্বার্থ বিবেচনায় রেখে ট্রাইফেড ইতিমধ্যেই ক্ষুদ্র বনজ সামগ্রীগুলির সংগ্রহ প্রক্রিয়ায় ডিজিটাল পদ্ধতি চালু করেছে। এরফলে আদিবাসীদের প্রাপ্য অর্থ সময়মতো মেটানো যাচ্ছে।


    
    ই-বাণিজ্য ক্ষুদ্র ব্যবসার ভবিষ্যৎ হয়ে উঠতে চলেছে। ভারতে জনসংখ্যার একটি বিরাট অংশ অনলাইনে কেনাকাটা করেন। ট্রাইফেডও ডিজিটাল পদ্ধতিতে কেনাকাটার কৌশলটিকে কাজে লাগানোর জন্য অনলাইন পদ্ধতি চালু করেছে বলে সংস্থার ম্যানেজিং ডাইরেক্টর প্রবীর কৃষ্ণ জানিয়েছেন।


    
    ট্রাইফেডের ব্যবসায়িক শাখা ট্রাইভস ইন্ডিয়া একটি ই-বাণিজ্য পোর্টাল চালু করেছে। এই পোর্টালে আদিবাসীর উপাদিত বিভিন্ন পণ্য সামগ্রী অনলাইনে কেনাকাটা করা যায়। ইতিমধ্যেই ট্রাইফেড একাধিক ই-বাণিজ্য সংস্থা- আমাজন, ফ্লিপকার্ট, স্ন্যাপডিল এবং পেটিএম-এর সঙ্গে অংশিদারিত্ব করে চলেছে। সরকারি সংগ্রহের জন্য সরকারি ই-মার্কেট পোর্টালেও আদিবাসীদের উপাদিত সামগ্রীগুলি পাওয়া যায়।


    
    বর্তমান জটিল পরিস্থিতিতে ডিজিটাল পদ্ধতিতে লেনদেন প্রক্রিয়া সমস্ত সংস্থা এবং জীবন-জীবিকা রক্ষার তাগিদে গুরুত্বপূর্ণ হয়ে উঠেছে।


    

    CG/BD /NS

    
    
    (Release ID: 1634615) Visitor Counter : 8
    
    
      Read this release in: Punjabi , English , Urdu , Hindi , Tamil , Telugu