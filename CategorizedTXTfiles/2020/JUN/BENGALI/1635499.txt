      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 30 JUN 2020 6:23PM by PIB Kolkata


    নয়াদিল্লি , ৩০ জুন , ২০২০


    কোভিড - ১৯ - এর বিরুদ্ধে টিকাকরণে পরিকল্পনা ও প্রস্তুতি পর্যালোচনা বৈঠকে পৌরোহিত্য করলেন প্রধানমন্ত্রী


    প্রধানমন্ত্রী শ্রী নরেন্দ্র মোদী আজ কোভিড - ১৯ - এর বিরুদ্ধে টিকাকরণের লক্ষ্যে পরিকল্পনা ও প্রস্তুতি সংক্রান্ত এক উচ্চস্তরীয় বৈঠকে পৌরোহিত্য করেন। কোভিড - ১৯ - এর টিকা পাওয়ার পর কিভাবে তা কার্যকর করা যাবে তা নিয়ে আলোচনা করতেই এই বৈঠক । তিনি বলেন , ভারতের সুবিশাল ভূখণ্ড এবং বিবিধ জনসংখ্যার ক্ষেত্রে টিকাকরণ একটি বড় বিষয় ও টিকাকরণের সঙ্গে যুক্ত রয়েছে চিকিৎসা সরবরাহ ব্যবস্থা , উচ্চ ঝুঁকিসম্পন্ন মানুষের প্রতি অগ্রাধিকার , বিভিন্ন সংস্থার মধ্যে সমন্বয় সহ বেসরকারি ও নাগরিক সমাজগুলির ভূমিকা। প্রধানমন্ত্রী টিকাকরণের জাতীয় প্রচেষ্টার ভিত্তি হিসেবে চারটি বিষয়ের কথা উল্লেখ করেন । এগুলি হল – আগাম টিকাকরণের জন্য সহজেই সংক্রমিত হওয়ার সম্ভাবনা রয়েছে এমন শ্রেণীর মানুষকে চিহ্নিতকরণ ও অগ্রাধিকার । এই সমস্ত মানুষের মধ্যে রয়েছেন চিকিৎসক , নার্স , স্বাস্থ্যকর্মী প্রভৃতি। দ্বিতীয় বিষয়টি হল যে কোন ব্যক্তিকে যে কোন জায়গায় জাতি , বর্ণ নির্বিশেষে টিকাকরণ । তৃতীয় বিষয়টি হল কোন ব্যক্তি যাতে টিকাকরণ থেকে বাদ না পড়েন তার জন্য সুলভে সর্বজনীন টিকার বন্দোবস্ত এবং চতুর্থ বিষয়টি হল উৎপাদন থেকে টিকাকরণ পর্যন্ত সমগ্র প্রক্রিয়ায় তাৎক্ষণিক ভিত্তিতে প্রযুক্তি ব্যবহারের মাধ্যমে নজরদারি চালানো ।


    বিস্তারিত বিবরণের জন্য https://www.pib.gov.in/PressReleseDetail.aspx?PRID=1635319 এই লিঙ্কে ক্লিক করুন ।


    স্বাস্থ্য ও পরিবারকল্যাণ মন্ত্রকের কোভিড - ১৯ সংক্রান্ত সর্বশেষ তথ্য : সুস্থতার হার বেড়ে প্রায় ৬০ শতাংশ ; সুস্থতার সংখ্যা আক্রান্তের সংখ্যার তুলনায় বেড়ে ১ লক্ষ ২০ হাজার ছাড়িয়েছে


    রাজ্য / কেন্দ্রশাসিত অঞ্চলগুলির সহযোগিতায় কেন্দ্রীয় সরকার কোভিড - ১৯ সংক্রমণ প্রতিরোধ ও নিয়ন্ত্রণে যে সমস্ত সুপরিকল্পিত ও সময়োপযোগী পদক্ষেপ নিয়েছে তার ফলে করোনা আক্রান্ত রোগীর সুস্থতার হার প্রায় ৬০ শতাংশে পৌঁছেছে। দেশে আজ পর্যন্ত সুস্থ হওয়া ব্যক্তির সংখ্যা আক্রান্ত ব্যক্তির তুলনায় বেড়ে হয়েছে ১ লক্ষ ১৯ হাজার ৬৯৬ । এদিকে করোনায় আক্রান্তের সংখ্যা ২ লক্ষ ১৫ হাজার ১২৫ । এঁরা সকলেই চিকিৎসাধীন রয়েছেন । এখনও পর্যন্ত ৩ লক্ষ ৩৪ হাজার ৫২১ জন রোগী সুস্থ হয়েছেন / হাসপাতাল থেকে ছাড়া পেয়েছেন। গত ২৪ ঘন্টায় ১৩ , ০৯৯ জন আক্রান্ত রোগী আরোগ্য লাভ করেছেন। দেশে নমুনা পরীক্ষাগারের সংখ্যায় ক্রমাগত বৃদ্ধি হচ্ছে। নমুনা পরীক্ষাগারের সংখ্যা বেড়ে হয়েছে ১ , ০৪৯। এর মধ্যে সরকারি পরীক্ষাগারের সংখ্যা ৭৬১ এবং বেসরকারি পরীক্ষাগারের সংখ্যা ২৮৮ ।


    বিস্তারিত বিবরণের জন্য https://www.pib.gov.in/PressReleseDetail.aspx?PRID=1635316 – এই লিঙ্কে ক্লিক করুন ।


    দ্বিতীয় পর্যায়ের আনলকের জন্য স্বরাষ্ট্র মন্ত্রকের নতুন নীতি - নির্দেশিকা জারি


    কেন্দ্রীয় স্বরাষ্ট্র মন্ত্রক সংক্রামিত এলাকাগুলির বাইরে আরও বেশি ক্ষেত্রে গতিবিধি বাড়ানোর জন্য দ্বিতীয় পর্যায়ের আনলক সংক্রান্ত নতুন নীতি - নির্দেশিকা জারি করেছে। এই নীতি - নির্দেশিকা ১ জুলাই থেকেই কার্যকর হচ্ছে। একইভাবে , পর্যায়ক্রমে নতুন নতুন ক্ষেত্রে গতিবিধি পুনরায় চালু করার প্রক্রিয়াও শুরু হয়েছে। সংশ্লিষ্ট কেন্দ্রীয় মন্ত্রক ও দপ্তর সহ রাজ্য ও কেন্দ্রশাসিত অঞ্চলগুলি থেকে প্রাপ্ত তথ্যের ভিত্তিতে গতকাল এই নতুন নীতি - নির্দেশিকা জারি করা হয়।


    বিস্তারিত বিবরণের জন্য https://www.pib.gov.in/PressReleseDetail.aspx?PRID=1635227 – এই লিঙ্কে ক্লিক করুন ।


    কোভিড সেনানী : উত্তরপ্রদেশে করোনা যুদ্ধে আশা - কর্মীরা অগ্রভাগে রয়েছেন


    দেশে কোভিড - ১৯ আক্রান্তের সংখ্যা ক্রমাগত বৃদ্ধি পাওয়া এবং আক্রান্ত এলাকাগুলি থেকে প্রবাসী মানুষের অধিক সংখ্যায় আগমনের দরুণ উত্তরপ্রদেশে ফেরত আসা ব্যক্তিদের স্বাস্থ্য পরিষেবা পৌঁছে দেওয়া বড় চ্যালেঞ্জ হয়ে উঠেছে । বিশেষ করে গ্রামাঞ্চলে সংক্রমণ প্রতিরোধের ক্ষেত্রে আশা - কর্মীরা গুরুত্বপূর্ণ ভূমিকা পালন করেছেন । এক বিরাট কর্মযজ্ঞের অঙ্গ হিসেবে উত্তরপ্রদেশের প্রায় ১ লক্ষ ৬০ হাজার আশা - কর্মী রাজ্যে ফিরে আসা ৩০ লক্ষ ৪৩ হাজার ব্যক্তিকে চিহ্নিত করতে সক্ষম হয়েছেন ।


    বিস্তারিত বিবরণের জন্য https://www.pib.gov.in/PressReleseDetail.aspx?PRID=1635305 - এ ই লিঙ্কে ক্লিক করুন ।


    জাতির উদ্দেশে ভাষণে প্রধানমন্ত্রী গরিব কল্যাণ অন্ন যোজনার মেয়াদ বৃদ্ধির কথা ঘোষণা করলেন প্রধানমন্ত্রী


    প্রধানমন্ত্রী শ্রী নরেন্দ্র মোদী আজ জাতির উদ্দেশে ভাষণে প্রধানমন্ত্রী গরিব কল্যাণ অন্ন যোজনার মেয়াদ নভেম্বর মাস পর্যন্ত বাড়ানোর কথা ঘোষণা করেছেন। তিনি জোর দিয়ে বলেছেন , লকডাউনের সময় দুর্গত মানুষের কাছে খাদ্যের সংস্থানের বিষয়টি সর্বোচ্চ অগ্রাধিকার পেয়েছে । লকডাউন ঘোষণার সঙ্গে সঙ্গেই সরকার প্রধানমন্ত্রী গরিব কল্যাণ যোজনার কথা ঘোষণা করে এবং দরিদ্র মানুষের স্বার্থে ১ লক্ষ ৭৫ হাজার কোটি টাকার প্যাকেজ চালু করা হয় । তিনি জানান , গত তিন মাসে ২০ কোটি দরিদ্র পরিবারের জন ধন অ্যাকাউন্টে ৩১ হাজার কোটি টাকা জমা করা হয়েছে । এছাড়াও , ৯ কোটি কৃষকের ব্যাঙ্ক অ্যাকাউন্টে ১৮ হাজার কোটি টাকা দেওয়া হয়েছে। প্রধানমন্ত্রী গরিব কল্যাণ রোজগার অভিযানের আওতায় কর্মসংস্থানের সুবিধা বাড়ানোর জন্য ৫০ হাজার কোটি টাকা খরচ করা হচ্ছে ।


    বিস্তারিত বিবরণের জন্য https://www.pib.gov.in/PressReleseDetail.aspx?PRID=1635343 – এই লিঙ্কে ক্লিক করুন ।


    জাতির উদ্দেশে প্রধানমন্ত্রীর ভাষণের মূল অংশ


    বিস্তারিত বিবরণের জন্য https://www.pib.gov.in/PressReleseDetail.aspx?PRID=1635346 – এই লিঙ্কে ক্লিক করুন ।


    আপৎকালীন ঋণ সহায়তা নিশ্চয়তা কর্মসূচির আওতায় ১ লক্ষ কোটি টাকার বেশি ঋণ সহায়তা


    রাষ্ট্রায়ত্ত ও বেসরকারি ব্যাঙ্কগুলির পক্ষ থেকে গত ২৬ জুন পর্যন্ত আপৎকালীন ঋণ সহায়তা নিশ্চয়তা কর্মসূচির আওতায় ১ লক্ষ কোটি টাকার বেশি ঋণ মঞ্জুর করা হয়েছে। এর মধ্যে ৪৫ হাজার কোটি টাকার ঋণ সহায়তা ইতিমধ্যেই দেওয়া হয়েছে। এই ঋণ সহায়তার ফলে ক্ষুদ্র ও মাঝারি শিল্প সংস্থা সহ অন্যান্য ব্যবসায়িক ক্ষেত্রের কাজকর্ম চালু করতে সুবিধা মিলবে ।


    বিস্তারিত বিবরণের জন্য https://www.pib.gov.in/PressReleseDetail.aspx?PRID=1635376 – এই লিঙ্কে ক্লিক করুন ।


    কোভিড - ১৯ নমুনা পরীক্ষার জন্য ন্যাশনাল বোটানিক্যাল রিসার্চ ইনস্টিটিউটের অত্যাধুনিক ভাইরলজি পরীক্ষাগার স্থাপন


    কোভিড - ১৯ নমুনা পরীক্ষার জন্য লক্ষ্ণৌর ন্যাশনাল বোটানিক্যাল রিসার্চ ইনস্টিটিউট অত্যাধুনিক ভাইরলজি পরীক্ষাগার স্থাপন করেছে । ভারতীয় চিকিৎসা গবেষণা পর্ষদ , বিশ্ব স্বাস্থ্য সংস্থা এবং স্বাস্থ্য ও পরিবারকল্যাণ মন্ত্রকের নীতি - নির্দেশিকা অনুযায়ী এই পরীক্ষাগারটি গড়ে তোলা হয়েছে । এই পরীক্ষাগারে তৃতীয় পর্যায়ের বায়ো - সেফটি লেভেল সুবিধা রয়েছে । এছাড়াও , পরীক্ষাগারে যে আধুনিক নমুনা পরীক্ষার ব্যবস্থা রয়েছে তার ফলে সংক্রমণের সম্ভাবনাও কমবে ।


    বিস্তারিত বিবরণের জন্য https://www.pib.gov.in/PressReleseDetail.aspx?PRID=1635301 – এই লিঙ্কে ক্লিক করুন ।


    আত্মনির্ভর ভারত এবং গরিব কল্যাণ রোজগার অভিযানের সাফল্যের ক্ষেত্রে দক্ষতা উন্নয়ন মূল ভিত্তি হয়ে উঠবে : ডঃ মহেন্দ্র নাথ পাণ্ডে


    কেন্দ্রীয় দক্ষতা উন্নয়ন ও শিল্পোদ্যোগ মন্ত্রী ডঃ মহেন্দ্র নাথ পাণ্ডে গতকাল এক ওয়েবিনারে বলেন , সরকারের আত্মনির্ভর ভারত এবং সদ্য ঘোষিত গরিব কল্যাণ রোজগার অভিযানের সাফল্যের ক্ষেত্রে দক্ষতা উন্নয়নের বিষয়টি গুরুত্বপূর্ণ ভূমিকা পালন করবে । বিশ্ব জুড়ে করোনা মহামারীর প্রেক্ষিতে আমাদের উদ্ভাবনমূলক পন্থা - পদ্ধতি বিশেষ করে , শিল্পক্ষেত্রের জন্য আরও আধুনিক প্রযুক্তির প্রয়োগ ঘটিয়ে এগিয়ে যেতে হবে । একইসঙ্গে , মানসিকতায় পরিবর্তন নিয়ে এসে সহজে ব্যবসা - বাণিজ্যের অনুকূল বাতাবরণ গড়ে তুলতে গুরুত্ব দিতে হবে । এক্ষেত্রে ডিজিটাল প্রযুক্তির ব্যবহার গুরুত্বপূর্ণ হয়ে উঠবে বলেও ডঃ পাণ্ডে অভিমত প্রকাশ করেন ।


    বিস্তারিত বিবরণের জন্য https://pib.gov.in/PressReleasePage.aspx?PRID=1635180 – এই লিঙ্কে ক্লিক করুন ।


    কোভিড পরবর্তী সময়ে ভারতের অর্থ ব্যবস্থার পুনরুদ্ধারে দূষণমুক্ত শক্তি বড় সহায়ক ভূমিকা নিতে পারে


    নীতি আয়োগ ও রকি মাউন্টেন ইনস্টিটিউটের পক্ষ থেকে আজ ' পরিশ্রুত শক্তি - ভিত্তিক অর্থনীতির লক্ষ্যে : ভারতের শক্তি ও গতিময়তার ক্ষেত্রে কোভিড পরবর্তী সুযোগ - সুবিধা ' শীর্ষক এক প্রতিবেদন প্রকাশ করে বলা হয়েছে ভবিষ্যতে ভারতের জন্য এক দূষণমুক্ত , নমনীয় ও ব্যয়সাশ্রয়ী শক্তি ব্যবস্থা গড়ে তোলার লক্ষ্যে প্রয়োজনীয় ব্যবস্থা গ্রহণ জরুরি । এই ধরনের প্রয়াসগুলির মধ্যে বিদ্যুৎচালিত যানবাহন , শক্তি সাশ্রয় , পুনর্নবীকরণযোগ্য শক্তি উৎপাদন কর্মসূচি প্রভৃতির কথা বলা হয়েছে। এমনকি , প্রতিবেদনে ভারতে দূষণমুক্ত শক্তি ক্ষেত্রে কোভিড - ১৯ - এর প্রভাব পড়ার কথাও উল্লেখ করা হয়েছে। কোভিড - ১৯ ভারতের পরিবহণ ও শক্তিক্ষেত্রে র চাহিদা ও সরবরাহ ব্যবস্থায় বড় চ্যালেঞ্জ ছুঁড়ে দিয়েছে বলেও প্রতিবেদনে উল্লেখ করা হয়েছে ।


    বিস্তারিত বিবরণের জন্য https://www.pib.gov.in/PressReleseDetail.aspx?PRID=1635298 – এই লিঙ্কে ক্লিক করুন ।


    মানবসম্পদ উন্নয়ন মন্ত্রকের সঙ্গে পঞ্চদশ অর্থ কমিশনের বৈঠক


    শ্রী এন কে সিং - এর সভাপতিত্বে গঠিত অর্থ কমিশনের সঙ্গে মানবসম্পদ উন্নয়ন মন্ত্রকের বৈঠক হয়েছে । এই বৈঠকে অনলাইনে পঠনপাঠন , শিক্ষার জন্য অন্য প্রযুক্তির ব্যবহার প্রভৃতি বিষয় নিয়ে কথা হয়। ২০২০ - ২১ থেকে ২০২৫ - ২৬ পর্যন্ত সময়ে শিক্ষাক্ষেত্রের জন্য প্রয়োজনীয় প্রস্তাব প্রণয়নের উদ্দেশ্যেই কমিশনের পক্ষ থেকে এই বৈঠকের আয়োজন ।


    বিস্তারিত বিবরণের জন্য https://pib.gov.in/PressReleasePage.aspx?PRID=1635159 – এই লিঙ্কে ক্লিক করুন ।


    পিএম স্ট্রিট ভেন্ডর্স আত্ম নির্ভর নিধি পোর্টালের সূচনা ( বেটা ভার্সান )


    কেন্দ্রীয় আবাসন ও শহরাঞ্চল বিষয়ক সচিব শ্রী দুর্গাশঙ্কর মিশ্র পিএম স্ট্রিট ভেন্ডর্স আত্ম নির্ভর ( পিএমএসভিএ ) নিধি পোর্টালের সূচনা করেছেন । ডিজিটাল প্রযুক্তিগত বিষয়গুলিকে সামিল করে এই পোর্টালের মাধ্যমে ব্যবহারকারীদের সুবিধার্থে শুরু থেকে শেষ পর্যন্ত প্রযুক্তি - নির্ভর ব্যবস্থার প্রয়োগ ঘটানো হয়েছে ।


    বিস্তারিত বিবরণের জন্য https://www.pib.gov.in/PressReleseDetail.aspx?PRID=1635176 – এই লিঙ্কে ক্লিক করুন ।


    পিআইবি ’ র আঞ্চলিক কার্যালয় থেকে প্রাপ্ত তথ্য


    মহারাষ্ট্র : রাজ্যে কোভিড - ১৯ - এ আক্রান্তের সংখ্যা ১ লক্ষ ৬৯ হাজার ৮৮৩ । গত ২৪ ঘন্টায় ৫ , ২৫৭ জন ব্যক্তি নতুন করে আক্রান্ত হয়েছেন। সুস্থ হওয়া ব্যক্তির সংখ্যা দাঁড়িয়েছে ৮৮ , ৯৬০। এদিকে রাজ্য সরকার শহরতলির লোকাল ট্রেনগুলিতে কেন্দ্রীয় সরকারি অফিস , প্রতিষ্ঠান , হাইকোর্ট ও রাষ্ট্রায়ত্ত ব্যাঙ্কগুলির কর্মচারীদের যাতায়াতে অনুমতি দেওয়ার জন্য রেল কর্তৃপক্ষকে অনুরোধ করেছে।


    গুজরাট : রাজ্যে করোনায় আক্রান্তের সংখ্যা ৩২ , ০২৩। গত ২৪ ঘন্টায় আরও ১৯ জনের মৃত্যুর খবর মিলেছে। ফলে , রাজ্যে মৃত্যু হয়েছে ১ , ৮২৮ জনের। রাজ্য সরকার ১ জুলাই থেকে রাত ৮টা পর্যন্ত দোকান খোলা রাখার অনুমতি দিয়েছে। তবে , হোটেল ও রেস্তোরাঁগুলি রাত ৯টা পর্যন্ত খোলা থাকবে। নিম্ন আদালতগুলিতে আগামীকাল থেকে ভিডিও কনফারেন্সের মাধ্যমে মামলার শুনানি গ্রহণ প্রক্রিয়া শুরু হবে।


    রাজস্থান : রাজ্যে আরও ৯৪ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ১৭ , ৭৫৩। সুস্থ হয়েছেন ১৩ , ৯৪৮ জন। আজ পর্যন্ত মৃত্যু হয়েছে ৪০৯ জনের।


    মধ্যপ্রদেশ : রাজ্যে আরও ১৮৪ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ১৩ , ৩৭০। এখনও পর্যন্ত সুস্থ হয়েছেন ১০ , ১৯৯ জন।


    ছত্তিশগড় : রাজ্যে ১০১ জনের নতুন করে সংক্রমণের খবর মেলায় আক্রান্তের সংখ্যা বেড়ে হয়েছে ২ , ৭৯৫। নিশ্চিতভাবে করোনায় আক্রান্তের সংখ্যা ৬৩২।


    গোয়া : রাজ্যে করোনায় আক্রান্তের সংখ্যা বেড়ে হয়েছে ১ , ২৫১। নিশ্চিতভাবে করোনায় আক্রান্তের সংখ্যা ৭২৪। সোমবার আরও ৪৬ জন সুস্থ হয়েছেন। এখনও পর্যন্ত আরোগ্য লাভ করেছেন ৫২৪ জন।


    কেরল : রাজধানী তিরুবনন্তপুরমের মেডিকেল কলেজ হাসপাতালে শনিবার ৭৬ বছর বয়সী আরও একজনের করোনায় মৃত্যু হয়েছে। এ নিয়ে রাজ্যে করোনা ২৪ জনের মৃত্যু হয়েছে। রাজ্য সরকার আগামীকাল থেকে লার্নার্স ড্রাইভিং লাইসেন্স দেওয়ার প্রক্রিয়া চালু করতে চলেছে। লকডাউনের জন্য এই প্রক্রিয়া থমকে গিয়েছিল। অবশ্য , লার্নার্সদের পরীক্ষা অনলাইনে হবে। এদিকে রাজ্যে ২ , ০৫৭ জন করোনা রোগী চিকিৎসাধীন রয়েছেন।


    তামিলনাড়ু : চেন্নাই ও মাদুরাইয়ে লকডাউন ৫ জুলাই পর্যন্ত কার্যকর থাকবে। তবে সমগ্র রাজ্যে কিছু কিছু ক্ষেত্রে যে ছাড় রয়েছে তা ৩১ জুলাই পর্যন্ত অব্যাহত থাকছে। এদিকে রাজ্যের পক্ষ থেকে জানানো হয়েছে কোভিড - ১৯ নমুনা পরীক্ষার জন্য র ‍ ্যাপিড অ্যান্টিজেন টেস্টিং কিট ব্যবহার করা হবে না। এদিকে , রাজ্যে গত ২৪ ঘন্টায় আরও ৬২ জনের মৃত্যু হয়েছে। রাজ্যে করোনায় আক্রান্তের সংখ্যা ৮৬ , ২২৪।


    কর্ণাটক : রাজ্য সরকার কর্মপ্রার্থীদের সহায়তার জন্য স্কিল কানেক্ট অনলাইন পোর্টাল চালু করেছে। ৭ জুলাই থেকে মহামারীর দরুণ কাজ হারানো ব্যক্তিদের সুবিধার্থে অনলাইন জব ফেয়ার আয়োজন করা হচ্ছে। বেসরকারি হাসপাতালগুলির প্রধানদের সঙ্গে বৈঠকের পর মুখ্যমন্ত্রী জানিয়েছেন , বেঙ্গালুরুতে বেসরকারি হাসপাতালগুলি ৫০ শতাংশ শয্যা কোভিড - ১৯ আক্রান্ত রোগীদের চিকিৎসার জন্য নির্দিষ্ট করবে। এদিকে রাজ্যের গতকাল আরও ১৯ জনের মৃত্যুর খবর মিলেছে। রাজ্যে করোনায় আক্রান্তের সংখ্যা ১৪ , ২৯৫। মৃত্যু হয়েছে ২২৬ জনের।


    অন্ধ্রপ্রদেশ : বেসরকারি বাস সংস্থাগুলি কর প্রত্যাহারের জন্য রাজ্য সরকারের কাছে আবেদন জানিয়েছে। সেইসঙ্গে , বিমা বাবদ পুরো অর্থ মেটানোরও আর্জি জানানো হয়েছে। রাজ্যে গত ২৪ ঘন্টায় আরও ৭ জনের মৃত্যুর খবর মিলেছে। রাজ্যে করোনায় আক্রান্তের সংখ্যা বেড়ে হয়েছে ১৪ , ৫৯৫। নিশ্চিতভাবে করোনায় আক্রান্তের সংখ্যা ৭ , ৮৯৭ এবং মৃত্যু হয়েছে ১৮৭ জনের।


    তেলেঙ্গানা : হায়দরাবাদ শহরের বিভিন্ন অংশে স্বঘোষিত লকডাউনে মিশ্র সাড়া মিলেছে। করোনা ভাইরাস সংক্রমণ প্রতিরোধে সম্ভাব্য সবরকম প্রচেষ্টা নেওয়া হচ্ছে। এদিকে রাজ্যে গতকাল পর্যন্ত করোনায় আক্রান্তের সংখ্যা দাঁড়িয়েছে ১৫ , ৩৯৪। নিশ্চিতভাবে করোনায় আক্রান্তের সংখ্যা ৯ , ৫৫৯। মৃত্যু হয়েছে ২৫৩ জনের।


    মণিপুর : রাজ্যে এখনও পর্যন্ত ৪৯ , ৮৮২ কোভিড - ১৯ নমুনা পরীক্ষা হয়েছে। এর মধ্যে ১ , ২২৭ জনের নমুনায় ভাইরাসের উপস্থিতির প্রমাণ মিলেছে। এদিকে রাজ্যে কোয়ালিশন এগেনস্ট ড্রাগস অ্যান্ড অ্যালকোহল সংগঠনের পক্ষ থেকে কোভিড - ১৯ মহামারীর ব্যাপারে সচেতনতামূলক কর্মসূচি গ্রহণ করা হয়েছে।


    মেঘালয় : অসমের গুয়াহাটি থেকে আসা এক ব্যক্তির নমুনা পরীক্ষায় কোভিড - ১৯ - এর প্রমাণ মিলেছে। এর ফলে রাজ্যে করোনায় আক্রান্তের সংখ্যা বেড়ে হয়েছে ৫২। নিশ্চিতভাবে করোনায় আক্রান্তের সংখ্যা ৯।


    মিজোরাম : রাজ্যে কোভিড - ১৯ আক্রান্তদের মধ্যে ৮০ শতাংশের বেশি আরোগ্য লাভ করেছেন। বর্তমানে করোনায় আক্রান্তের সংখ্যা ২৯। আজ আরও ৬১ জন করোনা রোগী সুস্থ হয়েছেন।


    নাগাল্যান্ড : রাজ্যে আরও ৮ জনের করোনায় সংক্রমণের খবর মিলেছে। এর ফলে আক্রান্তের সংখ্যা বেড়ে হয়েছে ৪৫৯। নিশ্চিতভাবে করোনায় আক্রান্তের সংখ্যা ২৯১ এবং সুস্থ হয়েছেন ১৬৮ জন। এদিকে রাজ্যের মোকোকচুং জেলায় করোনায় আক্রান্ত হওয়ার প্রথম খবর মিলেছে।


    CG/BD/SB

    
    
    (Release ID: 1635499) Visitor Counter : 17
    
    
      Read this release in: English , Hindi , Marathi , Assamese , Manipuri , Punjabi , Gujarati , Tamil , Telugu , Kannada