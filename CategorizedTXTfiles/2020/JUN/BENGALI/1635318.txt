      পর্যটনমন্ত্রক

      কেন্দ্রীয় পর্যটন মন্ত্রকের উদ্যোগে ‘দেখো আপনা দেশ’ সিরিজের আওতায় ‘আনলক পর্ব এবং কোভিডের সময় নিরাপদে, দায়িত্ব ও দায়বদ্ধতার সঙ্গে ভ্রমণ ও পর্যটন' শীর্ষক ৩৯তম ওয়েবিনারের আয়োজন
      Posted On: 29 JUN 2020 3:38PM by PIB Kolkata


    নয়াদিল্লী, ৩০ জুন, ২০২০


    

    
    দেখো আপনা দেশ সিরিজের আওতায় কেন্দ্রীয় পর্যটন মন্ত্রক ধারাবাহিকভাবে ওয়েব ভিত্তিক সেমিনারের আয়োজন করে চলেছে। এরই অঙ্গ হিসেবে গত ২৭ জুন ‘আনলক পর্ব এবং কোভিডের সময় নিরাপদে, দায়িত্ব ও দায়বদ্ধতার সঙ্গে ভ্রমণ ও পর্যটন' শীর্ষক ৩৯তম ওয়েবিনারের আয়োজন করা হয়’। এক ভারত শ্রেষ্ঠ ভারত কর্মসূচির আওতায় দেশের সমৃদ্ধশালী বৈচিত্র্যকে তুলে ধরতেই এই দেখো আপনা দেশ সিরিজের আয়োজন।


    
    ৩৯ তম এই ওয়েবিনার সিরিজটি পরিচালনার দায়িত্বে ছিলেন কেন্দ্রীয় পর্যটন মন্ত্রকের অতিরিক্ত মহানির্দেশক শ্রী রূপিন্দর ব্রার। উপস্থিত ছিলেন পাবলিক হেল্থ ফাউন্ডেশন অফ ইন্ডিয়ার অধিকর্তা ডঃ সন্দীপ ভাল্লা, সংস্থার প্রোগ্রাম অফিসার ডাঃ পরিধি মোদী, কোচির অমৃতা ইন্সটিটিউট অফ মেডিক্যাল অ্যান্ড সায়েন্স রিসার্চ সেন্টারের মুখ্য স্বাস্থ্য অধিকর্তা ডাঃ সঞ্জীব কুমার সিং। ওয়েবিনারে উপস্থিত অতিথিরা কোভিড-১৯ চলাকালীন নিরাপদে এবং দায়িত্বের সঙ্গে ভ্রমণ সম্পর্কে ব্যাখ্যা দেন।


    
    এখন ভারত সহ বিশ্বজুড়ে পর্যায়ক্রমে ভ্রমণ ও পর্যটন শিল্প ধীরে ধীরে স্বাভাবিক অবস্থায় ফিরে আসছে। তবে স্বাভাবিক অবস্থায় ফিরলেও উদ্বেগের বিষয়টি থেকেই যাচ্ছে। এই শিল্পের সঙ্গে যুক্ত কর্মী এবং পর্যটকদের সংক্রমণ থেকে রক্ষা করা ও তাদের জন্য রোগ প্রতিরোধমূলক ব্যবস্থা গ্রহণ করা অত্যন্ত প্রয়োজন। আলোচনায় উপস্থিত বক্তারা জানান কোভিড-১৯এর জেরে বিশ্বব্যাপি শুধুমাত্র স্বাস্থ্য সেবাতেই নয় দেশের উন্নয়নমূলক কর্মকান্ডের ব্যাঘাত সৃষ্টি হয়েছে। দীর্ঘমেয়াদী ভিত্তিতে এই রোগের বিরুদ্ধে লড়াই চালাতে হবে। তাই সব মানুষের কাছে জীবনের এক নতুন দিক উন্মোচিত হতে চলেছে। ভারতে প্রতিদিনই করোনা সংক্রমণের প্রভাব বাড়লেও সুস্থতার হারও বাড়ছে। তাই রাজ্যগুলিকে এই মহামারীর বিরুদ্ধে এক সম্মিলিত পরিকল্পনা গ্রহণ করতে হবে। এই মহামারী অনেক কিছু শিখিয়ে দিয়েছে আমাদের। এখন আতঙ্ক থেকে বেরিয়ে এসে উন্নয়নের কর্মযোজ্ঞে এগিয়ে যেতে হবে বলে আলোচনায় জানান উপস্থাপকরা।


    
    আলোচনায় মহামারী সম্পর্কিত বিভিন্ন তথ্যচিত্র এবং সুরক্ষা বিষয়ে বক্তব্য তুলে ধরা হয়। পর্যটক এবং এই শিল্পের সাথে যুক্ত ব্যক্তিদের স্বাস্থ্য সুরক্ষার বিষয়টি বিশেষ গুরুত্ব দেওয়া হয়। বাস এবং অন্যান্য পরিবহন ক্ষেত্রে সুরক্ষা গ্রহণ, আতিথিয়তা ক্ষেত্রে সুনির্দিষ্ট পরিকল্পনা গ্রহণ, প্যাকেটজাত খাবার পরিবেশন ইত্যাদি বিষয়ের ওপর বিশেষ জোর দেওয়া হয়। পাশাপাশি পর্যটন স্থলে ভ্রমণের সময় পর্যটকদের অ্যালকোহল যুক্ত স্যানিটাইজার ব্যবহার করা, হোটেলের ঘরে জীবানু নাশক স্প্রে করা সহ একাধিক গুরুত্বপূর্ণ বিষয়গুলিতে জোর দেওয়া প্রয়োজন বলেও বক্তারা আলোচনায় জানান। ভারত কোভিড-১৯এর বিরুদ্ধে লড়াই চালিয়ে যাচ্ছে। সরকার প্রতিটি নাগরিকদের প্রতি দায়বদ্ধ। এই সময়ের মধ্যে পর্যটনের জন্য গাইডলাইন ও সতর্কতামূলক ব্যবস্থা গ্রহণ করেছে সরকার। দেশের অর্থনীতির বিকাশে এবং কর্মসংস্থান সৃষ্টিতে পর্যটন ক্ষেত্র গুরুত্বপূর্ণ ভূমিকা পালন করে থাকে। তাই দেশের পর্যটনের বিকাশে সরকার সব সময় গুরুত্ব দিয়েছে। এই পরিস্থিতির মধ্যে পর্যটকদের কি করা উচিত এবং কি করা উচিত নয় তা নিয়েও আলোচনা হয়।


    
    ওয়েবিনারগুলি এখন মন্ত্রকের ওয়েবসাইটে দেখতে পাওয়া যাবে। ওয়েবসাইটটি হল-
    https://www.youtube.com/channel/UCbzIbBmMvtvH7d6Zo_ZEHDA/featured
    tourism.gov.in/dekho-apna-desh-webinar-ministry-tourism
    https://www.incredibleindia.org/content/incredible-india-v2/en/events/dekho-apna-desh.html


    
    আগামী চৌঠা জুলাই পর্যটক মন্ত্রক সকাল ১১টায় পরবর্তী ওয়েবিনারের আয়োজন করেছে। এই ওয়েবিনারের বিষয় ভাবনা হল ‘একজন মহিলা মোটর সাইকেল চালিকা।’

    

    CG/SS/NS

    
    
    (Release ID: 1635318) Visitor Counter : 9
    
    
      Read this release in: Hindi , Punjabi , Tamil , English , Urdu , Manipuri , Telugu