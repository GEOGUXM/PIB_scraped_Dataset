      অর্থ কমিশন

      পঞ্চায়েতী রাজ মন্ত্রকের সঙ্গে অর্থ কমিশনের বৈঠক
      Posted On: 25 JUN 2020 5:58PM by PIB Kolkata


    নয়াদিল্লী, ২৬ জুন, ২০২০


    

    ২০২০-২১ থেকে ২০২৫-২৬ পর্যন্ত প্রস্তাব প্রণয়নের বিষয়ে অর্থ কমিশন আজ পঞ্চায়েতী রাজ মন্ত্রকের সঙ্গে বিস্তারিত বৈঠক করে। এই বৈঠকে পঞ্চায়েতী রাজ মন্ত্রী শ্রী নরেন্দ্র সিং তোমর এবং কমিশনের চেয়ারম্যান শ্রী এন কে সিং বিভিন্ন বিষয় নিয়ে আলোচনা করেন।


    
    রাজ্য অর্থ কমিশনগুলির সুপারিশের ভিত্তিতে রাজ্যগুলির পঞ্চায়েত ও পুরসভাগুলিতে সহায় সম্পদ যোগানোর জন্য পর্যাপ্ত তহবিল গড়ে তোলার কৌশল হিসেবে পঞ্চদশ অর্থ কমিশন তার বিচার্য বিষয় হিসেবে বিভিন্ন প্রস্তাব দিয়ে থাকে। অর্থ কমিশন রাজ্যস্তরীয় অর্থ কমিশনগুলির প্রস্তাব বিবেচনা করে তার রিপোর্ট স্থানীয় স্বশাসিত কর্তৃপক্ষের কাছে পাঠিয়ে দেয়। উল্লেখ করা প্রয়োজন, ২০২০-২১ থেকে ২০২৫-২৬ পর্যন্ত আঞ্চলিক গ্রামীণ ব্যাঙ্কগুলিকে ৬০ হাজার ৭৫০ কোটি টাকা দেওয়া হয়েছে।


    
    পঞ্চায়েতী রাজ মন্ত্রকের পক্ষ থেকে পঞ্চদশ অর্থ কমিশনের কাছে পেশ করা প্রস্তাবে জানিয়েছে ২০২১-২৬ পর্যন্ত সময়ে ১০ লক্ষ কোটি টাকা বরাদ্দ করতে। মন্ত্রকের পক্ষ থেকে বলা হয়েছে ২০২১-২৫ পর্যন্ত এই চার বছরে পানীয় জল সরবরাহ ও স্বাস্থ্য বিধান খাতে প্রাপ্ত অর্থ খরচ করা হবে। এছাড়াও মন্ত্রকের পক্ষ থেকে ২০২১-২৬ পর্যন্ত ৫ বছরের জন্য ১২ হাজার কোটি টাকা অতিরিক্ত অনুদান দেওয়ার প্রস্তাব করা হয়েছে। এই অর্থ গ্রাম পঞ্চায়েত ভবন নির্মাণ খাতে খরচ করা হবে। এছাড়াও গ্রামীণ এলাকার সর্বাঙ্গীন উন্নয়নের জন্য এক গুরুত্বপূর্ণ গ্রামীণ পরিকাঠামোর প্রয়োজনীয়তা হিসেবে সমস্ত গ্রাম পঞ্চায়েতে মাল্টি পারপাস কমিউনিটি হল/কেন্দ্র গড়ে তোলা হবে।


    
    কমিশনের সঙ্গে মন্ত্রকের আজকের বৈঠকে যেসব বিষয় আলোচনায় উঠে আসে তারমধ্যে রয়েছে তহবিলের রাজ্য ভিত্তিক সদ্ব্যবহারের বর্তমান অবস্থা ; রাজ্য অর্থ কমিশন গঠনের বর্তমান অগ্রগতি ; রাজ্যগুলিতে সম্পত্তি কর পর্ষদ গঠন ; রাজ্যগুলিকে কাজকর্মের অগ্রগতি অনুযায়ী অনুদান সহায়তা প্রভৃতি। এছাড়াও মন্ত্রকের পক্ষ থেকে উদ্ভুত চ্যালেঞ্জগুলি মোকাবিলায় পঞ্চায়েত প্রতিষ্ঠানগুলিকে সক্ষম করে তোলার জন্য আঞ্চলিক গ্রামীণ ব্যাঙ্কগুলির স্বার্থে অর্থ সহায়তা চাওয়া হয়েছে। কমিশনের পক্ষ থেকে মন্ত্রীকে আশ্বাস দিয়ে বলা হয়েছে লক্ষ্যপূরণে সব রকম সহায়তা দেওয়া হবে।


    

    CG/BD/NS

    
    
    (Release ID: 1634524) Visitor Counter : 8
    
    
      Read this release in: English , Urdu , Hindi , Marathi , Manipuri , Punjabi , Tamil