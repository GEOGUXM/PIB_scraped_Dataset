      স্বরাষ্ট্র মন্ত্রক

      কেন্দ্রীয় স্বরাষ্ট্র মন্ত্রী শ্রী অমিত শাহ মন্ত্রিসভার সিদ্ধান্তগুলিকে মাইলফলক হিসাবে বর্ণনা করেছেন
      Posted On: 24 JUN 2020 8:33PM by PIB Kolkata


    নয়াদিল্লি, ২৪ জুন, ২০২০


    

    কেন্দ্রীয় স্বরাষ্ট্র মন্ত্রী শ্রী অমিত শাহ আজ কেন্দ্রীয় মন্ত্রিসভার সিদ্ধান্তগুলিকে মাইলফলক হিসাবে বর্ণনা করেছেন। প্রধানমন্ত্রী শ্রী নরেন্দ্র মোদীকে অভিনন্দন জানিয়ে তিনি বলেছেন, মোদী সরকারের আত্মনির্ভর, গরিব কল্যাণ এবং অর্থ ব্যবস্থাকে আরও মজবুত করার লক্ষ্যে প্রদেয় অঙ্গীকারগুলির উজ্জ্বল দৃষ্টান্ত।


    
    প্রাণী সম্পদ বিকাশ পরিকাঠামো উন্নয়ন তহবিল খাতে ১৫ হাজার কোটি টাকার সংস্থানের যে প্রস্তাব মন্ত্রিসভা মঞ্জুর করেছে, তার প্রশংসা করে শ্রী শাহ বলেন, এই উদ্যোগ মোদী সরকারের স্বনির্ভর ভারত গড়ে তোলার প্রয়াসগুলিকে আরও সুদৃঢ় করবে। মন্ত্রিসভার এই সিদ্ধান্তের ফলে, ডেয়ারি ক্ষেত্রের সর্বাঙ্গীণ বিকাশ ঘটবে। সেই সঙ্গে, কর্মসংস্থানের পাশাপাশি, দুগ্ধ উৎপাদনশীলতা ও রপ্তানির পরিমাণও বৃদ্ধি পাবে।


    
    মহকাশ কর্মসূচিগুলিতে বেসরকারি ক্ষেত্রের অংশগ্রহণকে স্বাগত জানিয়ে স্বরাষ্ট্র মন্ত্রী বলেন, মহাকাশ কর্মসূচির ক্ষেত্রে ঐতিহাসিক এই সিদ্ধান্ত ভারতের মহাকাশ ক্ষেত্রের প্রকৃত সুযোগ-সুবিধাগুলিকে আরও প্রশস্ত করবে। ইন-স্পেস কর্মসূচিটি বেসরকারি সংস্থাগুলিকে মহাকাশ কর্মসূচিতে আরও বেশি অংশগ্রহণে উৎসাহিত করবে বলেও তিনি অভিমত প্রকাশ করেন।


    
    শ্রী শাহ আরও বলেন, কোভিড-১৯ এর দরুণ ব্যাপকভাবে প্রভাবিত ছোট ব্যবসায়ীদের ত্রাণ সহায়তায় মন্ত্রিসভার আজকের সিদ্ধান্ত আরও একটি গুরুত্বপূর্ণ পদক্ষেপ। মুদ্রা যোজনার আওতায় শিশু ঋণ গ্রহীতাদের আর্থিক বোঝা দূর করতে মন্ত্রিসভা বার্ষিক ২ শতাংশ সুদ ছাড়ের পাশাপাশি, ঋণ গ্রহীতাদের স্বার্থে পরিশোধের মেয়াদ ১২ মাস বাড়িয়েছে।


    
    ব্যাঙ্কিং ক্ষেত্রে মন্ত্রিসভা যে অধ্যাদেশ চালুর প্রস্তাব মঞ্জুর করেছে, সে প্রসঙ্গে শ্রী শাহ বলেন, এই অধ্যাদেশের ফলে ১ হাজার ৪৮২টি শহরাঞ্চলীয় সমাবায় এবং ৫৮টি মাল্টি স্টেট সমবায় ব্যাঙ্ক ভারতীয় রিজার্ভ ব্যাঙ্কের নজরদারির আওতায় আসবে। এর ফলে, আমানতকারীদের আস্থা আরও বাড়বে। সেই সঙ্গে, কষ্টার্জিত অর্থের সুরক্ষায় ব্যাঙ্কগুলির ভূমিকা ও দায়বদ্ধতা বাড়বে বলে স্বরাষ্ট্র মন্ত্রী মন্তব্য করেন।


    

    CG/BD/SB

    
    
    (Release ID: 1634237) Visitor Counter : 12
    
    
      Read this release in: Punjabi , English , Urdu , Marathi , Hindi , Manipuri , Telugu