      বিজ্ঞানওপ্রযুক্তিমন্ত্রক

      নতুন বিজ্ঞান, প্রযুক্তি এবং উদ্ভাবনী নীতির জন্য পরামর্শ পদ্ধতির সূচনা
      Posted On: 02 JUN 2020 3:39PM by PIB Kolkata


    নয়াদিল্লী, ০২ জুন, ২০২০


    

    কেন্দ্রের মুখ্য বিজ্ঞান পরামর্শদাতার দপ্তর ও বিজ্ঞান ও প্রযুক্তি বিভাগ নতুন জাতীয় বিজ্ঞান, প্রযুক্তি এবং উদ্ভাবনী নীতি (এসটিআইপি ২০২০)-র যৌথভাবে সূচনা করেছে। এর ফলে একটি বিকেন্দ্রীভূত সর্বাত্মক প্রক্রিয়া তৃণমূল স্তরে শুরু করা সম্ভব হবে।


    
    পঞ্চম বিজ্ঞান ও প্রযুক্তি নীতি এমন একটি সময়ে তৈরি করা হল যখন সারা বিশ্ব এবং ভারত কোভিড-১৯ মহামারীর মোকাবিলা করছে। বিগত এক দশকে বিজ্ঞান ও প্রযুক্তি এবং উদ্ভাবনী ক্ষেত্রে যেসব গুরুত্বপূর্ণ পরিবর্তনগুলি আনা হয়েছে এটি তার সর্বশেষ প্রয়াস।


    
    এসটিআইপি ২০২০ চারটি পরস্পরের সঙ্গে সম্পর্ক যুক্ত পদ্ধতির মাধ্যমে তৈরি করা হয়েছে। প্রথম পদ্ধতিতে জনসাধারণ এবং বিশেষজ্ঞদের সঙ্গে বিজ্ঞান নীতি ফোরামের মাধ্যমে নিবিড়ভাব পরামর্শ নেওয়া হয়েছে। যার ফলে এই নীতির খসড়া তৈরির সময় ওই মতামতগুলি স্থান পেয়েছে। দ্বিতীয় পদ্ধতিতে নীতির খসড়া তৈরি করার সময় ২১টি বিষয়ের উপর নির্দিষ্ট গোষ্ঠী তৈরি করা হয়েছে যারা এই খসড়া তৈরির কাজে সাহায্য করেছে। তৃতীয় পদ্ধতিতে বিভিন্ন মন্ত্রক এবং রাজ্যগুলির সঙ্গে পরামর্শ করা হয়েছে। এক্ষেত্রে রাজ্য এবং মন্ত্রকগুলি একজন করে নোডাল অফিসার নিয়োগ করেছে। চতুর্থ পদ্ধতিতে একটি বহুস্তরীয় শীর্ষ গোষ্ঠী তৈরি করা হয়েছে যারা বিভিন্ন শিল্প সংস্থা ও আন্তর্জাতিক অংশীদারদের সঙ্গে উচ্চপর্যায়ে আলোচনা করেছেন।


    
    ২১টি বিষয়ের উপর নির্দিষ্ট গোষ্ঠীর ১৩০ জন সদস্য বিভিন্ন আলোচনাচক্রে অংশ নিয়েছেন। আত্মনির্ভর ভারত গড়ে তোলার ক্ষেত্রে বিজ্ঞান ও প্রযুক্তি নীতি কিভাবে সাহায্য করতে পারে আলোচনায় সেটিই ছিল মূল বিষয়। ছয় মাস ধরে বিভিন্ন স্তরে আলোচনার পর চূড়ান্ত নীতিটি তৈরি করা হয়েছে।


    

    CG/CB/NS

    
    
    (Release ID: 1628724) Visitor Counter : 11
    
    
      Read this release in: Telugu , English , Urdu , Hindi , Punjabi , Tamil , Malayalam