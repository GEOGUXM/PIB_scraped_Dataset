      স্বাস্থ্যওপরিবারকল্যাণমন্ত্রক

      কোভিড-১৯-এর সর্বশেষ তথ্য
      
      চিকিৎসাধীন সংক্রমিতদের থেকে ১ লক্ষর বেশী সুস্থ হয়ে উঠেছেন
      
      সুস্থ হয়ে ওঠার হার বৃদ্ধি পেয়ে হয়েছে ৫৮.৫৬%
      
      প্রতিদিন ২.৩ লক্ষর বেশী নমুনা পরীক্ষা হচ্ছে

      Posted On: 28 JUN 2020 12:27PM by PIB Kolkata

    নতুনদিল্লী, ২৮ জুন, ২০২০


    

    
    দেশে কোভিড-১৯ মহামারীর মোকাবিলায় কেন্দ্র এবং বিভিন্ন রাজ্য ও কেন্দ্রশাসিত অঞ্চলগুলি নানা উদ্যোগ গ্রহণ করায় তার সুফল পাওয়া যাচ্ছে।


    
    চিকিৎসাধীন সংক্রমিতদের থেকে এক লক্ষর বেশী౼১,০৬,৬৬১ জন সুস্থ হয়ে উঠেছেন। গত ২৪ ঘন্টায় ১৩,৮৩২ জন সুস্থ হয়ে উঠেছেন।


    
    কোভিড সংক্রমিতদের সুস্থ হয়ে ওঠার হার ৫৮.৫৬ শতাংশ। দেশে মোট ৩,০৯,৭১২ জন সুস্থ হয়েছেন। বর্তমানে ২,০৩,০৫১ জন কোভিড-১৯এ সংক্রমিত রোগী চিকিৎসকদের তত্ত্বাবধানে রয়েছেন।


    
    নমুনা পরীক্ষা করার জন্য দেশে পরীক্ষাগারের সংখ্যা বৃদ্ধি করার উদ্যোগ অব্যাহত। সরকারী পরীক্ষাগার ৭৪৯টি ও বেসরকারি পরীক্ষাগার ২৮৭টি ౼অর্থাৎ মোট ১০৩৬টি পরীক্ষাগার এই মুহূর্তে দেশের নানা প্রান্তে রয়েছে। এর মধ্যে ৩৬২টি সরকারী ও ২০৫টি বেসরকারী পরীক্ষাগারে (মোট ৫৬৭ টি) রিয়েল টাইম পিসিআরের মাধ্যমে, ৩৫৫টি সরকারি ও ২৭টি বেসরকারী পরীক্ষাগারে (মোট ৩৮২টি) এবং ট্রুন্যাটের মাধ্যমে ৩২টি সরকারি ও ৫৫টি বেসরকারী পরীক্ষাগারে (মোট ৮৭টি) সিবিন্যাটের মাধ্যমে নমুনা পরীক্ষা করা হচ্ছে।


    
    গত ২৪ ঘন্টায় ২,৩১,০৯৫টি নমুনা পরীক্ষা হয়েছে, যার পরিমাণ দৈনিক হিসেবে সর্বোচ্চ। এ পর্যন্ত দেশে মোট ৮২,২৭,৮০২টি নমুনার পরীক্ষা হয়েছে।


    
    ২৮শে জুন পর্যন্ত চিকিৎসা পরিকাঠামোর বিষয়ে তথ্যঃ- বর্তমানে দেশে ১০৫৫টি কোভিড নির্ধারিত হাসপাতাল রয়েছে౼ যেখানে ১,৭৭,৫২৯টি আইসোলেশন বেড, ২৩,১৬৮টি আইসিইউ বেড এবং ৭৮,০৬০টি বেডে অক্সিজেন দেওয়ার ব্যবস্থা করা হয়েছে। কোভিড নির্ধারিত ২,৪০০টি স্বাস্থ্য কেন্দ্রে ১,৪০,০৯৯টি আইসোলেশন বেড, ১১,৫০৮টি আইসিইউ বেড এবং ৫১,৩৭১টি বেডে অক্সিজেনের ব্যবস্থা করা হয়েছে।


    
    এছাড়াও ৯৫১৯টি কোভিড কেয়ার সেন্টারে ৮,৩৪,১২৮টি শয্যার ব্যবস্থা করা হয়েছে। কেন্দ্র, ১,৮৭,৪৩,০০০ এন৯৫ মাস্ক এবং ১,১৬,৯৯,০০০ ব্যক্তিগত সুরক্ষা সরঞ্জাম, বিভিন্ন রাজ্য, কেন্দ্রশাসিত অঞ্চল এবং কেন্দ্রীয় প্রতিষ্ঠানে সরবরাহ করছে।


    
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB

    
    
    (Release ID: 1634997) Visitor Counter : 17
    
    
      Read this release in: English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Malayalam