      বিজ্ঞানওপ্রযুক্তিমন্ত্রক

      বিজ্ঞান ও শিল্প গবেষণা পর্ষদের গ্রীষ্মকালীন গবেষণা প্রশিক্ষণ কর্মসূচির জন্য ১৬ হাজারেরও বেশি আবেদনপত্র জমা পড়েছে
      Posted On: 19 JUN 2020 2:25PM by PIB Kolkata


    নয়াদিল্লি, ১৯ জুন, ২০২০


    

    
    বিজ্ঞান ও শিল্প গবেষণা পর্ষদ (সিএসআইআর)-এর গ্রীষ্মকালীন গবেষণা প্রশিক্ষণ কর্মসূচিতে সারা দেশ থেকে ১৬ হাজারেরও বেশি আবেদনপত্র জমা পড়েছে। অসমের জোরহাটে সিএসআইআর-এর উত্তর-পূর্বাঞ্চলের বিজ্ঞান এবং প্রযুক্তি প্রতিষ্ঠানের নির্দেশক ডঃ জি নরহরি শাস্ত্রী একথা জানিয়েছেন। এই প্রতিষ্ঠানের উদ্যোগে এবং সিএসআইআর-এর সহযোগিতায় আয়োজিত 'গ্রীষ্মকালীন গবেষণা প্রশিক্ষণ কর্মসূচি' শীর্ষক আলোচনাসভায় একথা জানান ডঃ শাস্ত্রী। অনলাইনের মাধ্যমে এই আলোচনাসভার উদ্বোধন করেন সিএসআইআর-এর মহানির্দেশক ডঃ শেখর সি মাণ্ডি এবং ভারত সরকারের বিজ্ঞান ও শিল্প গবেষণা দপ্তরের সচিব। আলোচনায় সিএসআইআর-এর মহানির্দেশক বলেন, কোভিড-১৯ মহামারীর কারণে এই গ্রীষ্মকালীন গবেষণা প্রশিক্ষণ কর্মসূচি শুরু হয়েছে। এর মাধ্যমে শিক্ষার্থীদের গঠনমূলক চিন্তাভাবনা গড়ে উঠবে। শিক্ষাক্ষেত্রে ইতিহাসে এই প্রথমবার এ ধরনের কর্মসূচির আয়োজন করা হয়েছে।
    
    
    সিএসআইআর-এর পূর্বাঞ্চলের বিজ্ঞান ও গবেষণা প্রতিষ্ঠানের নির্দেশক ডঃ শাস্ত্রী বলেন, বিজ্ঞান ও প্রযুক্তি ক্ষেত্রে সর্বশ্রেষ্ঠ বিষয় হল উদ্ভাবন। যুদ্ধ, মহামারী এবং প্রাকৃতিক বিপর্যয়ের মতো সময়ে এই উদ্ভাবনী শক্তিকে কাজে লাগানো প্রয়োজন। তিনি বলেন, এই মহামারীর জেরে সারা বিশ্বেই সমস্যার সৃষ্টি হয়েছে। বিজ্ঞান ও প্রযুক্তির মাধ্যমে এই সমস্যার মোকাবিলা করা প্রয়োজন।


    

    

    CG/SS/DM

    
    
    (Release ID: 1632767) Visitor Counter : 12
    
    
      Read this release in: English , Urdu , Marathi , Hindi , Tamil , Telugu