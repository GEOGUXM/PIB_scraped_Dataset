      বিজ্ঞানওপ্রযুক্তিমন্ত্রক

      এআরসিআই ও মেকিন্স অতিবেগুনী রশ্মির মাধ্যমে কোভিড-১৯ সংক্রমণযুক্ত বিভিন্ন বস্তু সংক্রমণমুক্ত করার জন্য বহুমুখী একটি ক্যাবিনেট উদ্ভাবন করেছে
      Posted On: 08 JUN 2020 1:26PM by PIB Kolkata


    নয়াদিল্লি, ৮ জুন, ২০২০


    ইন্টারন্যাশনাল অ্যাডভান্সড রিসার্চ সেন্টার ফর পাউডার মেটালারজি অ্যান্ড নিউ মেটিরিয়ালস (এআরসিআই) বিজ্ঞান ও প্রযুক্তি দপ্তরের একটি স্বায়ত্ত্বশাসিত গবেষণা ও উন্নয়নমূলক সংস্থা। কোভিড-১৯ সংক্রমণমুক্ত করার জন্য পিপিই সহ বিভিন্ন জিনিস ౼যেগুলি পরীক্ষাগারে ব্যবহার করা হয়, সেগুলি সংক্রমণমুক্ত করার জন্য হায়দ্রাবাদের ‘মেকিন্স ইন্ডাস্ট্রি’র সঙ্গে একটি অতিবেগুনী রশ্মি-ভিত্তিক ক্যাবিনেট তৈরি করেছে। এই ক্যাবিনেট ঘরের নানা জিনিসও সংক্রমণমুক্ত করতে পারে ।


    সার্স-কোভ-২-এর সংক্রমণ ভারত প্রথম কয়েক দফা লকডাউনে নিয়ন্ত্রণ করতে পেরেছিল। কিন্তু বর্তমানে লকডাউনের নিয়ম শিথিল করার ফলে এই সংক্রমণ ধীরে ধীরে ছড়িয়ে পড়ার আশঙ্কা দেখা দিয়েছে। বিভিন্ন জিনিসের উপরিতলে এই ভাইরাস দীর্ঘক্ষণ সক্রিয় থাকতে পারে। ফলে এর মধ্য দিয়ে সংক্রমণ ছড়িয়ে পড়ার সম্ভাবনা আছে। তাই, অতি বেগুনী রশ্মির মাধ্যমে শুষ্ক এবং রাসায়নিক পদার্থযুক্ত সংক্রমণের পদ্ধতির সাহায্য নেওয়া হচ্ছে। কোভিড-১৯ ভাইরাসের আরএনএ অতি বেগুনী রশ্মির ২৫৪ ন্যানো-মিটার বিকিরণকে শোষণ করতে পারে। এর ফলে, ওই ভাইরাসের গঠন বিনষ্ট হয় এবং সেটি ধ্বংস হয়ে যায়। অতি বেগুনী রশ্মির মাধ্যমে স্টেথোস্কোপ, রক্তচাপ মাপার যন্ত্র সহ বিভিন্ন চিকিৎসা সামগ্রী, মোবাইল ফোন, টাকার ব্যাগ, ল্যাপটপ, পরীক্ষাগারে ব্যবহৃত বিভিন্ন যন্ত্রপাতিকে সংক্রমণমুক্ত করে। এটিকে সহজেই ব্যবহার করা যায়।


    এআরসিআই এবং হায়দরাবাদ-ভিত্তিক মেকিন্স একটি ক্যাবিনেট তৈরি করেছে যেখানে একদিকে ৩০ ওয়াটের চারটি অতি বেগুনী রশ্মিযুক্ত বাতি থাকবে আর, ওই ক্যাবিনেটের ওপরে এবং নিচে ১৫ ওয়াট ক্ষমতাসম্পন্ন দুটি অতি বেগুনী রশ্মি বাতির থাকবে। ওই ক্যাবিনেটের মধ্যে কোন বস্তু রাখলে অতি বেগুনী রশ্মি সহজেই সেটিকে সংক্রমণমুক্ত করতে পারবে। এই ক্যাবিনেট বিভিন্ন গবেষণাগার, শিক্ষা প্রতিষ্ঠান, অফিস, হাসপাতাল, হোটেল-রেস্তোরাঁ সহ বিভিন্ন বাণিজ্যিক প্রতিষ্ঠানে নিরাপদভাবে ব্যবহার করা যাবে।


    CG/CB/DM

    
    
    (Release ID: 1630251) Visitor Counter : 20
    
    
      Read this release in: English , Urdu , Hindi , Marathi , Assamese , Punjabi , Tamil , Telugu