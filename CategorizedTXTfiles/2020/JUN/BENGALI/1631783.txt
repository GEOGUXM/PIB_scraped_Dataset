      অর্থমন্ত্রক

      কেন্দ্রীয় অপ্রত্যক্ষ কর ও শুল্ক পর্ষদ (সিবিআইটি) সমস্ত সিজিএসটি এবং শুল্ক কার্যালয়ে ই-অফিস চালু করেছে
      Posted On: 15 JUN 2020 4:52PM by PIB Kolkata


    নয়াদিল্লি, ১৫ জুন, ২০২০


    

    
    কেন্দ্রীয় অপ্রত্যক্ষ কর ও শুল্ক পর্ষদ (সিবিআইটি)-এর চেয়ারম্যান শ্রী এম অজিত কুমার আজ দেশ জুড়ে ৫০০টি কেন্দ্রীয় পণ্য ও পরিষেবা কর (সিজিএসটি) এবং শুল্ক কার্যালয়ে ই-অফিস চালু করেছে। সিবিআইটি-র ৮০০-রও বেশি শীর্ষ কর্তার উপস্থিতিতে ভার্চ্যুয়াল জগতের মাধ্যমে এই ই-অফিস প্রক্রিয়াটির সূচনা করা হয়। উপস্থিত ছিলেন, ন্যাশনাল ইনফরমেটিক্স সেন্টার (এনআইসি)-এর মহানির্দেশক ডঃ নীতা ভার্মা।
    
    
    সিবিআইটি কার্যালয়গুলিতে অভ্যন্তরীণ কাজকর্মে এই ই-অফিস অ্যাপ্লিকেশনটি ব্যবহার যাবে। ৫০ হাজারেরও বেশি কর্মী এই ই-অফিসের সুবিধা পাবেন। ই-অফিস ব্যবহারের ফলে ফাইল এবং কাগজের ব্যবহার কমবে। সিবিআইটি-র প্রযুক্তি ক্ষেত্রে এ এক বৃহত্তর পদক্ষেপ। এতে মুখোমুখি যোগাযোগের কোন সুযোগ থাকবে না। এনআইসি এই ই-অফিস অ্যাপ্লিকেশনটি তৈরি করেছে। ই-অফিস চালু করার মূল লক্ষ্যই হল সরকারি কার্যালয়ের মধ্যে অভ্যন্তরীণ কার্যকলাপে স্বয়ংক্রিয় ব্যবস্থাপনা তৈরি করা এবং সরকারের মধ্যে সিদ্ধান্ত গ্রহণের প্রশাসনিক উন্নতিসাধন। যে কোন ফাইল তৈরি করতে বা তাতে অনুমোদনের জন্য স্বাক্ষর এবং সাক্ষরিত চিঠি পাঠানো অনলাইনে সম্ভব হবে।
    
    
    কোভিড-১৯-এর কারণে বর্তমান উদ্ভূত পরিস্থিতিতে এই ই-অফিস কার্যকর ভূমিকা পালন করবে। এতে শারীরিক দূরত্ব যেমন বজায় থাকবে, তেমনই ভাইরাসের সম্ভাব্য সংক্রমণ প্রতিরোধ করাও সম্ভব হবে। এছাড়াও, কার্যালয়ে যে কোন ফাইল ই-অফিসের মাধ্যমে সুরক্ষিতভাবে রাখাও সম্ভব হবে। ভারতের জাতীয় ই-গভর্ন্যান্স প্রকল্পের আওতায় এই ই-অফিস কার্যক্রমটি একটি মিশন মোড হিসেবে নেওয়া হয়েছে।

    

    
    CG/SS/DM

    
    
    (Release ID: 1631783) Visitor Counter : 10
    
    
      Read this release in: Punjabi , English , Urdu , Marathi , Hindi , Manipuri , Odia , Tamil , Telugu , Malayalam