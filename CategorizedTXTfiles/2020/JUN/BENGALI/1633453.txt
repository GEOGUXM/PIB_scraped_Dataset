      পর্যটনমন্ত্রক

      কেন্দ্রীয় পর্যটন মন্ত্রকের উদ্যোগে দেখো আপনা দেশ পর্যায়ক্রমে ‘ভারত : সংস্কৃতির পীঠস্থান’ শীর্ষক ৩৪তম ওয়েবিনারের আয়োজন
      Posted On: 22 JUN 2020 3:25PM by PIB Kolkata


    নয়াদিল্লি, ২২ জুন, ২০২০


    

    কেন্দ্রীয় পর্যটন মন্ত্রক শনিবার দেখো আপনা দেশ পর্যায়ক্রমের আওতায় ‘ভারত : সংস্কৃতির পীঠস্থান’ শীর্ষক ৩৪তম ওয়েবিনারের আয়োজন করে। অনুষ্ঠানে উপস্থিত ছিলেন কেন্দ্রীয় পর্যটন ও সংস্কৃতি দপ্তরের স্বাধীন দায়িত্বপ্রাপ্ত প্রতিমন্ত্রী শ্রী প্রহ্লাদ সিং প্যাটেল। এতে অংশ নেন বিশিষ্ট যোগগুরু সদগুরুর জাগগি বাসুদেব। এছাড়াও, স্পাইস জেটের সিএমডি শ্রী অজয় সিং, ওয়াইও-র প্রতিষ্ঠাতা এবং গ্রুপ সিইও শ্রী রীতেশ আগরওয়াল, বিশিষ্ট ফ্যাশন ডিজাইনার শ্রীমতী অনিতা ডোংরি, বিশিষ্ট রন্ধনশিল্পী শ্রী রণবীর ব্রার,এবং ম্যারিয়টের সহ-সভাপতি শ্রীমতী রঞ্জু অ্যালেক্স উপস্থিত ছিলেন। কেন্দ্রীয় পর্যটন মন্ত্রকের অতিরিক্ত মহানির্দেশক শ্রী রুপিন্দর ব্রার ওয়েবিনারটি পরিচালন করেন।
    
    
    অনুষ্ঠানে শ্রী প্যাটেল, যোগের তাৎপর্য ব্যাখ্যা করেন। তিনি বলেন, অতি প্রাচীনকাল থেকেই ভারতে যোগের চর্চা হয়ে আসছে। যোগের উৎপত্তিই এই ভারতেই। সেই ঐতিহ্যকে এখনও অনুসরণ করা হচ্ছে বলেও তিনি জানান। প্রধানমন্ত্রী শ্রী নরেন্দ্র মোদী দেশের মানুষকে যোগের মাধ্যমে শারীরিক এবং মানসিকভাবে সুস্থ করে তুলতে যে নিরলস প্রচেষ্টা চালিয়ে যাচ্ছেন তারও প্রশংসা করেন কেন্দ্রীয় মন্ত্রী।
    
    
    অনুষ্ঠানে কেন্দ্রীয় পর্যটন মন্ত্রকের অতিরিক্ত মহানির্দেশক শ্রী ব্রার উপস্থিত বিশিষ্টজনেদের পরিচয় করিয়ে দেন। স্পাইস জেটের সিএমডি শ্রী অজয় সিং বলেন, কোভিড-১৯ পরবর্তী পর্যায়ে পর্যটন ক্ষেত্রে ধীরে ধীরে উত্থান ঘটছে। এইদিকে বিমান সংস্থা যথাযথভাবে লক্ষ্য রেখেছে বলেও তিনি জানান। ম্যারিয়টের সহ-সভাপতি শ্রীমতী রঞ্জু অ্যালেক্স ভারতীয় সংস্কৃতিতে মহিলাদের উল্লেখযোগ্য ভূমিকার কথা তুলে ধরেন। আলোচনার পরবর্তী পর্যায়ে ওয়াইও-র গ্রুপ সিইও তথা প্রতিষ্ঠাতা শ্রী রীতেশ আগরওয়াল ভারতে গ্রামীণ পর্যটনের ওপর বিশেষ জোর দেন। তিনি বলেন, বর্তমান এই পরিস্থিতিতে দেশের গ্রামীণ অর্থনীতিকে চাঙ্গা করতে এবং নিজের দেশকে ঘুরেদেখার জন্য সকলকে উৎসাহিত করা উচিৎ।
    
    
    বিশিষ্ট রন্ধনশিল্পী শ্রী রণবীর ব্রার ভারতীয় রন্ধন সম্পর্কে বিভিন্ন বিষয় তুলে ধরেন। তিনি বলেন, ভারতীয় খাবারের স্বাদ এবং পুষ্টির মধ্যে পশ্চিমী ছোঁয়া এবং স্বাস্থ্য সম্পর্কিত বিজ্ঞানের বিষয়গুলিকে অন্তর্ভুক্ত করা প্রয়োজন। অনুষ্ঠানে সদগুরু বিশিষ্টজনদের একাধিক প্রশ্নের উত্তরও দেন। আলোচনার শেষে কেন্দ্রীয় প্রতিমন্ত্রী এদিনের ওয়েবিনারের উদ্দেশ্য সফল হয়েছে বলে জানান।
    
    
    গত ১৪ই এপ্রিল থেকে কেন্দ্রীয় পর্যটন মন্ত্রক দেখো আপনা দেশ পর্যায়ক্রমের আওতায় একাধিক ওয়েবিনার আয়োজন করে এসেছে। মন্ত্রকের নিজস্বওয়েবসাইট, MyGov India ইউটিউব চ্যানেল এবং ইক্রেডিবল ইন্ডিয়ার ইউটিউভ চ্যানেল ও সোশ্যাল মিডিয়ায় এই ওয়েবিনারগুলি দেখা যাবে। কেন্দ্রীয় পর্যটন মন্ত্রকের ইউটিউব চ্যানেলটির ওয়েবসাইটটি হল -


    https://www.youtube.com/channel/UCbzIbBmMvtvH7d6Zo_ZEHDA/videos

    


    

    CG/SS/DM

    
    
    (Release ID: 1633453) Visitor Counter : 8
    
    
      Read this release in: English , Urdu , Hindi , Manipuri , Punjabi , Tamil , Malayalam