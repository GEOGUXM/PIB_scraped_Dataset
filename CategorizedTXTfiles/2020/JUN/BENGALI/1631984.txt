      স্বাস্থ্যওপরিবারকল্যাণমন্ত্রক

      কোভিড-১৯এর বিষয়ে সর্বশেষ তথ্য
      
      লালারসের নমুনার পরীক্ষা ক্ষমতা বাড়িয়ে প্রতিদিন ৩ লক্ষ করা হয়েছে

      Posted On: 16 JUN 2020 1:11PM by PIB Kolkata

    নয়াদিল্লী, ১৬ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রক রাজ্য ও কেন্দ্রশাসিত অঞ্চলগুলিকে পরামর্শ দিয়েছে কোভিড-১৯এ সংক্রমিতদের চিকিৎসার জন্য হাসপাতালের বেড যেন পাওয়া যায় তা সুনিশ্চিত করতে বেসরকারী স্বাস্থ্য পরিষেবা প্রতিষ্ঠানগুলিকেও যুক্ত করতে হবে। এই প্রতিষ্ঠানগুলি যেন স্বচ্ছভাবে রোগীদের থেকে চিকিৎসার খরচ নেয় সেদিকে নজর রাখতে বলা হয়েছে।


    তামিলনাডু, ওডিশা, মহারাষ্ট্র, গুজরাট, উত্তরপ্রদেশ, রাজস্থান, তেলেঙ্গানা, কর্ণাটক ও মধ্যপ্রদেশ ইতিমধ্যেই বেসরকারী স্বাস্থ্য প্রতিষ্ঠানগুলির সঙ্গে যোগাযোগ করেছে। এরফলে কোভিড-১৯এ সংক্রমিতদের দ্রুত উন্নতমানের যুক্তিসংগত অর্থ ব্যয়ে চিকিৎসা পরিষেবা দেওয়া সম্ভব হবে।


    কেউ করোনা ভাইরাসে সংক্রমিত হয়েছেন কি না তার নমুনা পরীক্ষা করার ক্ষমতা দেশে ক্রমশ বাড়ানো হচ্ছে। বর্তমানে প্রতিদিন ৩ লক্ষ নমুনা পরীক্ষা করা সম্ভব। গত ২৪ ঘন্টায় ১,৫৪,৯৩৫টি নমুনা পরীক্ষা করা হয়েছে। এরফলে এ পর্যন্ত ৫৯,২১,০৬৯টি নমুনা পরীক্ষা করা হয়েছে।


    দেশে ৯০৭টি পরীক্ষাগারে বর্তমানে নমুনা পরীক্ষা করা হচ্ছে। এরমধ্যে ৬৫৯টি সরকারি এবং ২৪৮টি বেসরকারী পরীক্ষাগার রয়েছে। রিয়েল টাইম আরটি পিসিআর পদ্ধতিতে ৩৪৭টি সরকারি এবং ১৮৭টি বেসরকারী পরীক্ষাগারে, ট্রুন্যাট পদ্ধতিতে ২৮৭টি সরকারি এবং ১৫টি বেসরকারী পরীক্ষাগারে ও সিবিন্যাট পদ্ধতিতে ২৫টি সরকারি ও ৪৭টি বেসরকারী পরীক্ষাগারে নমুনা পরীক্ষা করা হচ্ছে।


    দিল্লীতে নমুনা পরীক্ষার ক্ষমতা বাড়ানোর জন্য ১১টি জেলার সবকটিতেই নির্ধারিত কেন্দ্রের ব্যবস্থা করা হয়েছে। প্রতি জেলার নমুনা সেইসব পরীক্ষাগারে পরীক্ষা করা হচ্ছে। যারফলে নির্দিষ্ট সময়ে বিলম্ব ছাড়াই পরীক্ষার ফল পাওয়া সম্ভব হচ্ছে। বর্তমানে দিল্লীতে ৪২টি পরীক্ষাগারে মোট ১৭০০০ নমুনার পরীক্ষা করা সম্ভব।


    রিয়েল টাইম আরটি পিসিআর-এর মাধ্যমে কোভিড-১৯এর পরীক্ষাটি সবথেকে গ্রহণযোগ্য౼বর্তমানে দেশে মোট ৯০৭টি পরীক্ষাগারে এই পদ্ধতিতে পরীক্ষা করা হয়। তবে এই পরীক্ষার ক্ষেত্রে বিশেষ ধরণের ব্যবস্থা থাকা প্রয়োজন এবং এই পদ্ধতিতে পরীক্ষার ফল পেতে ২-৫ ঘন্টা সময় লাগে। ট্রুন্যাট এবং সিবিন্যাটের পরীক্ষা যেকোন জায়গাতেই করা যায় এবং এরফলে প্রত্যন্ত অঞ্চলে এই প্রক্রিয়ায় পরীক্ষা করা সম্ভব।


    যথাযথভাবে যুক্তিসঙ্গত অর্থ ব্যয় করে যাতে নমুনার পরীক্ষা করা যায়, আইসিএমআর সেই লক্ষ্যে একটি নির্দেশিকা জারি করেছে। এরফলে র‍্যাপিড অ্যান্টিজেন ডিটেকশন টেস্ট সহজেই করার যাবে। এ বিষয়ে বিস্তারিত জানতে নিচের লিঙ্কটি ক্লিক করুন।


    https://www.icmr.gov.in/pdf/covid/strategy/Advisory_for_rapid_antigen_test_14062020_.pdf


    র‍্যাপিড অ্যান্টিজেন টেস্ট বিশেষজ্ঞদের নজরদারিতে কন্টেনমেন্ট এলাকা এবং হাসপাতালে করতে স্বাস্থ্য মন্ত্রক বিশেষ জোর দিচ্ছে। ১৫ মিনিটের মধ্যে এই পদ্ধতিতে ফল পাওয়া যাবে। এই টেস্টটি যেখানে নমুনা সংগ্রহ করা হয়েছে, সেখানেও করা সম্ভব। দেশে বর্তমানে ১ কোটি অ্যান্টিজেন টেস্টের কিট প্রতি মাসে তৈরি করা হচ্ছে। রাজ্যগুলি যেন এই টেস্টের কিট সহজেই পায় সেটি নিশ্চিত করতে সরকার ই-মার্কেট প্লেস (জিইএম) পোর্টালের মাধ্যমে এটি কেনার ব্যবস্থা করেছে।


    এই সংক্রমণের বিরুদ্ধে যুদ্ধে প্রথম সারির যোদ্ধা যেমন ডাক্তার, নার্স স্বাস্থ্যকর্মীদের অ্যালাইজা ও সিএলআইএ অ্যান্টিবডি টেস্ট করার সুপা রিশ করা হয়েছে। এরফলে কোভিড-১৯এর এই যোদ্ধাদের আত্মপ্রত্যয় বাড়বে।


    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন -


    https://www.mohfw.gov.in/pdf/coronvavirushelplinenumber.pdf


    CG/CB/NS

    
    
    (Release ID: 1631984) Visitor Counter : 23
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Malayalam