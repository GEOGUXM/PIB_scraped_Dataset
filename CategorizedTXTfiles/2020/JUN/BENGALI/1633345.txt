      সংখ্যালঘুবিষয়কমন্ত্রক

      কেন্দ্রীয় সংখ্যালঘু বিষয়ক মন্ত্রী শ্রী মুক্তার আব্বাস নাকভি আজ ষষ্ঠ আন্তর্জাতিক যোগ দিবসে, তাঁর বাস ভবনে একাধিক সম্প্রদায়ের মানুষের সঙ্গে একযোগে যোগাভ্যাসে অংশগ্রহণ করেন
      Posted On: 21 JUN 2020 1:36PM by PIB Kolkata


    নতুন দিল্লী, ২১শে জুন, ২০২০


    

    
    কেন্দ্রীয় সংখ্যালঘু বিষয়ক মন্ত্রী শ্রী মুক্তার আব্বাস নাকভি আজ ষষ্ঠ আন্তর্জাতিক যোগ দিবসে, তাঁর বাস ভবনে একাধিক সম্প্রদায়ের মানুষের সঙ্গে একযোগে যোগাভ্যাসে অংশগ্রহণ করেন। তিনি এই বছরের আন্তর্জাতিক যোগ দিবসের মূল ভাবনা "পরিবারের সঙ্গে যোগাভ্যাস" বিষয়টির পক্ষে জোরদার সওয়াল করেন। উল্লেখ্য বর্তমানে কোভিড-19 অতিমারী কালে একত্রিত না হওয়াই শ্রেয় বলে মনে করা হচ্ছে।


    
    গোটা দেশজুড়ে আজ বৈদুতিন এবং ডিজিটাল মাধ্যমে এই বছরের আন্তর্জাতিক যোগ দিবস উৎসাহ ও উদ্দীপনার সঙ্গে পালিত হচ্ছে। সরকারের পক্ষ থেকে এবারের যোগ দিবসের অনুষ্ঠানে মানুষের অংশগ্রহণের জন্য সোশ্যাল মিডিয়া এবং ডিজিটাল মিডিয়ার ওপর বিশেষ জোর দেওয়া হয়।


    
    শ্রী নাকভি গত কয়েক বছর ধরে যোগ অনুশীলন করে চলেছেন। তিনি বলেন যোগাভ্যাস সব বয়সের মানুষের জন্য উপকারী। যোগাভ্যাস "বিশ্ব স্বাস্থ্য ক্ষেত্রে মুকুট" হয়ে উঠেছে বলে তিনি মন্তব্য করেন। শ্রী নাকভি বলেন,ভারতের হাজার হাজার বছরের প্রাচীন সংস্কৃতি এই যোগাভ্যাস বর্তমানে সমগ্র বিশ্বের মানুষের কাছে "স্বাস্থ্যের সম্পদ" হয়ে উঠেছে। সংখ্যালঘু বিষয়ক মন্ত্রী বলেন, বিশেষ করে এই দূষণ এবং কঠিন চাপের সময়, মন এবং শরীরকে সুস্থ রাখতে যোগাভ্যাস অত্যন্ত গুরুত্বপূর্ণ ভূমিকা পালন করে। যোগের মাধ্যমে সুস্থ শরীর বজায় রাখা সম্ভব এবং মনে রাখতে হবে স্বাস্থ্যই সম্পদ।


    

    
    CG/PPM

    
    
    (Release ID: 1633345) Visitor Counter : 6
    
    
      Read this release in: English , Telugu , Urdu , Hindi , Marathi , Manipuri , Punjabi , Odia , Tamil , Malayalam