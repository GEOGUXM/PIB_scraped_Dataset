      স্বাস্থ্যওপরিবারকল্যাণমন্ত্রক

      ডঃ হর্ষ বর্ধন ইন্ডিয়ান রেড ক্রস সোসাইটির ‘ই-ব্লাড সার্ভিসেস’ মোবাইল অ্যাপ-এর সূচনা করেছেন
      Posted On: 25 JUN 2020 3:36PM by PIB Kolkata


    নয়াদিল্লী, ২৫ জুন, ২০২০


    

    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন আজ ভিডিও কনফারেন্সের মাধ্যমে ইন্ডিয়ান রেড ক্রশ সোসাইটি (আইসিআরএস) নির্মিত ‘ই-ব্লাড সার্ভিসেস’মোবাইল অ্যাপের সূচনা করেছেন।


    
    ২০১৫ সালে প্রধানমন্ত্রী নরেন্দ্র মোদী যে ডিজিটাল ভারত কর্মসূচির সূচনা করেছিলেন সেই প্রকল্পের আওতায় সেন্টার ফর ডেভেলপমেন্ট অফ অ্যাডভান্স কম্পিউটিং-এর ‘ই-রক্তকোষ’ দলের সদস্যরা এই অ্যাপটি তৈরি করেছেন। ডঃ হর্ষ বর্ধন বলেন, প্রধানমন্ত্রীর ডিজিটাল ইন্ডিয়া এখন প্রত্যেক ব্যক্তির দৈনন্দিন জীবনে অবিচ্ছেদ্য অঙ্গ হয়ে উঠেছে। এই অ্যাপটি ডিজিটাল ভারত প্রকল্পেরই একটি প্রকৃত উদাহরণ। মানুষের প্রয়োজন অনুযায়ী রক্ত পরিষেবার ক্ষেত্রে এই অ্যাপটি কাজ করবে। তিনি বলেন, বেশিরভাগ লোকেদের পরিবারের কিছু নির্দিষ্ট শারীরিক অবস্থার কারণে নিয়মিত রক্তের প্রয়োজন হয়ে থাকে। এই অ্যাপের মাধ্যমে একবারে চার ইউনিট রক্ত সংগ্রহ করা যাবে। ব্লাড ব্যাঙ্ক থেকে রক্ত সংগ্রহের জন্য কখনো কখনো যে দীর্ঘ ১২ ঘন্টার অপেক্ষা করতে হয় তা নিরসন হবে। কত ইউনিট রক্তের প্রয়োজন এবং কোন গ্রুপের রক্ত দরকার তার চাহিদা জানানো যাবে এই অ্যাপের মাধ্যমে। তিনি বলেন, মহামারীর মতো এই কঠিন সময়ে মোবাইল অ্যাপটি মানুষের প্রয়োজন অনুযায়ী রক্ত সরবরাহের কাজ করবে।


    
    এই অ্যাপটির মাধ্যমে রক্তের প্রয়োজনীয় চাহিদার কথা জানালে আইসিআরএস'এর 'ই-রক্তকোষ ড্যাশবোর্ডে'র তা দেখা যাবে। একটি নির্দিষ্ট সময়ের মধ্যে সেই রক্ত সরবরাহ করা হবে। ডঃ হর্ষবর্ধন বলেন, কোভিড-১৯ মহামারীর সময়ে যারা স্বেচ্ছায় রক্তদান করেছেন তাদের ভূমিকা প্রশংসনীয়।ভ্রাম্যমান রক্ত সংগ্রহের গাড়ি পাঠিয়ে স্বেচ্ছায় রক্তদাতাদের কাছ থেকে রক্ত সংগ্রহ করি হয়েছে। তিনি সাধারণ মানুষকে স্বেচ্ছায় রক্তদানের জন্য আহ্বানও জানান। মন্ত্রী বলেন, ৬৫ বছরের কম বয়সী যেকোন ব্যক্তি বছরে চারবার স্বেচ্ছায় রক্তদান করতে পারেন। নিয়মিত রক্তদান করলে শরীরের স্থুলতা, হার্টের সমস্যা দূর হয় এবং অন্যান্য রোগ প্রতিরোধ ক্ষমতা গড়ে উঠে।


    
    আইসিআরএস-এর ভূমিকার উচ্ছসিত প্রশংসা করে ডঃ হর্ষ বর্ধন বলেন, সরকারের পাশাপাশি এই সংস্থাও কোভিড-১৯ মহামারীর মধ্যে স্বেচ্ছায় রক্তদান শিবিরের আয়োজন করেছে। পর্যাপ্ত রক্ত সংগ্রহের ক্ষেত্রে আইসিআরএস-এর ভূমিকা প্রশংসনীয় বলেও তিনি জানান। কেন্দ্রীয় মন্ত্রী বলেন,এই লকডাউনের মধ্যে আইসিআরএস-এর ৮৯টি ব্লাড ব্যাঙ্ক এবং ১১০০টি শাখা সারা দেশজুড়ে ২ হাজারটি রক্তদান শিবিরের মাধ্যমে ১ লক্ষ ইউনিট রক্ত সংগ্রহ করেছে। এমনকি এই সংস্থার ৩৮ হাজার স্বেচ্ছাসেবী রক্তদাতাদের সঙ্গে যোগাযোগ করে রক্তদানের বিষয়ে উদ্বুদ্ধ করা হয়েছে।


    
    এছাড়াও আইসিআরএস ৩ কোটি রান্না করা খাবার বিতরণ করেছে এবং ১১ লক্ষ পরিবারের কাছে রেশন পৌঁছে দিয়েছে।


    

    
    CG/SS/NS

    
    
    (Release ID: 1634309) Visitor Counter : 19
    
    
      Read this release in: English , Urdu , Marathi , Hindi , Manipuri , Assamese , Punjabi , Tamil , Telugu , Malayalam