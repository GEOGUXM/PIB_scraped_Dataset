      শিল্পওবাণিজ্যমন্ত্রক

      ২০২০’র মে মাসে দেশে পাইকারি মূল্য সূচক
      Posted On: 15 JUN 2020 12:00PM by PIB Kolkata


    নয়াদিল্লি, ১৫ জুন, ২০২০


    

    কেন্দ্রীয় শিল্প ও অভ্যন্তরীণ বাণিজ্য প্রসার দপ্তরের অর্থনৈতিক উপদেষ্টা কার্যালয়ের পক্ষ থেকে ২০২০’র মে মাস (প্রাথমিক) এবং ২০২০’র মার্চ মাসের (চূড়ান্ত) পাইকারি মূল্য সূচক প্রকাশ করা হয়েছে। উল্লেখ করা যেতে পারে, প্রতি মাসের ১৪ তারিখ বা পরবর্তী কাজের দিন পাইকারি মূল্য সূচকের প্রাথমিক খতিয়ান প্রকাশ করা হয়। বিভিন্ন শিল্প সংস্থা ও নির্দিষ্ট কিছু ম্যানুফ্যাকচারিং ইউনিটের কাছ থেকে পাওয়া তথ্যগুলি বিশ্লেষণের পর তা একত্রিত করে এই পরিসংখ্যান প্রকাশ করা হয়েছে। প্রায় ১০ সপ্তাহ পর পাইকারি মূল্য সূচকের চূড়ান্ত তথ্য প্রকাশ করা হ’ল। এর কারণ, গত এপ্রিল মাসে সমস্ত তথ্য না আসা এবং মার্চ মাসের চূড়ান্ত তথ্যের সঙ্গে মে মাসের প্রাথমিক পরিসংখ্যান তুলনামূলক বিশ্লেষণ না হওয়ার ফলে পাইকারি মূল্য সূচকের তথ্য প্রকাশ করা যায়নি।


    
    ২০১১-১২’কে ১০০ হিসাবে ভিত্তি করে ২০২০’র মে মাসে সব ধরনের পণ্যের সরকারি পাইকারি মূল্য সূচক মার্চ মাসের চূড়ান্ত মূল্য সূচক ১২০.৪ থেকে ২.২৪ শতাংশ হ্রাস পেয়ে প্রাথমিকভাবে ১১৭.৭ এ পৌঁছেছে।


    
    মুদ্রাস্ফীতি : মাসিক পাইকারি মূল্য সূচকের ওপর ভিত্তি করে ২০২০’র মে মাসে মুদ্রাস্ফীতির বার্ষিক হার ৩.২১ শতাংশ হ্রাস পেয়েছে। একই সঙ্গে, খাদ্য পণ্য, অশোধিত পেট্রোলিয়াম ও প্রাকৃতিক গ্যাস সহ খাদ্য বহির্ভূত সামগ্রীগুলির সূচক মে মাসে কমেছে।


    
    একইভাবে, জ্বালানি ও শক্তি ক্ষেত্রের সূচক গত মার্চ মাসের সূচকের তুলনায় ১৫.৮৮ শতাংশ কমে ৮৩.৭ হয়েছে। তবে, কয়লা ও বিদ্যুতের মূল্য একই রয়েছে। ম্যানুফ্যাকচারিং পণ্য সামগ্রীগুলির সূচকও মে মাসে ০.৪২ শতাংশ হ্রাস পেয়ে ১১৮.১ হয়েছে। এছাড়াও, প্রাথমিক খাদ্য সামগ্রীগুলির সূচক মার্চ মাসের তুলনায় মে মাসে ২.৩১ শতাংশ বেড়েছে।


    
    দপ্তরের পক্ষ থেকে গত এপ্রিল মাসে প্রকাশিত পাইকারি মূল্য সূচক সম্পর্কে এক স্পষ্টীকরণে বলা হয়েছে, লকডাউনের সময় সমস্ত আঞ্চলিক আধিকারিকদের বৈদ্যুতিন উপায়ে মূল্য সংক্রান্ত তথ্য সংগ্রহের নির্দেশ দেওয়া হয়। সেই অনুসারে, সমস্ত তথ্য একত্রিতকরণের পর চূড়ান্ত খতিয়ান আগামী মাসের পরবর্তী প্রেস রিলিজে প্রকাশ করা হবে।


    

    CG/BD/SB

    
    
    (Release ID: 1631694) Visitor Counter : 19
    
    
      Read this release in: Punjabi , Tamil , English , Urdu , Hindi , Manipuri