      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 18 JUN 2020 6:20PM by PIB Kolkata


    নয়াদিল্লি, ১৮ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; ড হর্ষ বর্ধন ভারতের প্রথম ভ্রাম্যমাণ আই-ল্যাব (সংক্রামক অসুখ-বিসুখের নমুনা পরীক্ষাগার)-এর সূচনা করেছেন ; সুস্থতার হার বেড়ে ৫২.৯৬ শতাংশ

    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন কোভিড-১৯ নমুনা পরীক্ষার সুবিধা দেশের প্রত্যন্ত অঞ্চলে পৌঁছে দিতে ভারতে প্রথম আই-ল্যাব বা সংক্রমিত অসুখের নমুনা পরীক্ষাগারের সূচনা করেছেন। এটিই দেশের প্রথম ভ্রাম্যমাণ পরীক্ষাগার ব্যবস্থা। এই পরীক্ষাগারের মাধ্যমে দৈনিক ২৫টি কোভিড-১৯ আরটি-পিসিআর – এর নমুনা পরীক্ষা, ৩০০টি এলিজা নমুনা পরীক্ষা ছাড়াও যক্ষ্মা ও এইচআইভি-র নমুনা পরীক্ষা করা সম্ভব হবে। ভ্রাম্যমাণ এ ধরনের পরীক্ষাগারটির পরিচালনায় সহায়তা দিচ্ছে কেন্দ্রীয় বিজ্ঞান ও প্রযুক্তি মন্ত্রকের জৈব প্রযুক্তি দপ্তর।
    দেশে গত ২৪ ঘন্টায় ৭ হাজার ৩৯০ জন কোভিড-১৯ আক্রান্ত রোগী সুস্থ হয়েছেন। এখনও পর্যন্ত সুস্থ হয়েছেন ১ লক্ষ ৯৪ হাজার ৩২৪ জন। সুস্থতার হার বেড়ে হয়েছে ৫২.৯৬ শতাংশ। বর্তমানে ১ লক্ষ ৬০ হাজার ৩৮৪ জন রোগী চিকিৎসাধীন রয়েছেন।
    দেশে ৬৯৯টি সরকারি এবং ২৫৪টি বেসরকারি মিলিয়ে মোট ৯৫৩টি নমুনা পরীক্ষাগারে নিরন্তর কাজ চলছে। গত ২৪ ঘন্টায় ১ লক্ষ ৬৫ হাজার ৪১২টি নমুনা পরীক্ষা করা হয়েছে। এখনও পর্যন্ত নমুনা পরীক্ষার সংখ্যা ৬২ লক্ষ ৫৯ হাজার ৬৬৮।
    বিস্তারিত বিবরণের জন্য https://pib.gov.in/PressReleasePage.aspx?PRID=1632320 – এই লিঙ্কে ক্লিক করুন।
    
    বাণিজ্যিক খননের জন্য কয়লা ব্লকগুলির বরাত প্রক্রিয়ার সূচনা করলেন প্রধানমন্ত্রী
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে ৪১টি কয়লা ব্লকের বাণিজ্যিক খননের জন্য বরাত প্রক্রিয়ার সূচনা করেছেন। আত্মনির্ভর ভারত অভিযানের আওতায় কেন্দ্রীয় সরকার যে একগুচ্ছ উদ্যোগের কথা ঘোষণা করেছে এটি তারই অঙ্গ। কয়লা খনিগুলির বরাতের ক্ষেত্রে ত্রিস্তরীয় বৈদ্যুতিন নিলাম প্রক্রিয়া গ্রহণ করা হয়েছে। এই উপলক্ষে শ্রী মোদী বলেন, ভারত কোভিড-১৯ মহামারীর বিরুদ্ধে লড়াইয়ে জয়ী হবে এবং দেশ এই সঙ্কটকে সুযোগে পরিণত করবে। এই সঙ্কট ভারতকে আমদানি-নির্ভরশীলতা কমিয়ে এবং দেশজ সম্পদ বাড়িয়ে আরও বেশি বৈদেশিক মুদ্রা সঞ্চয়ের লক্ষ্যে আত্মনির্ভর হয়ে ওঠার শিক্ষা দিয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1632309 – এই লিঙ্কে ক্লিক করুন।
    
    বাণিজ্যিক খননের জন্য কয়লা খনিগুলির বরাত প্রক্রিয়ার সূচনা অনুষ্ঠানে প্রধানমন্ত্রীর ভাষণ
    বিস্তারিত বিবরণের জন্য https://pib.gov.in/PressReleasePage.aspx?PRID=1632288 – এই লিঙ্কে ক্লিক করুন।
    
    গ্রামীণ ভারতে জীবন-জীবিকার সুযোগ বাড়াতে প্রধানমন্ত্রী ২০শে জুন গরিব কল্যাণ রোজগার অভিযানের সূচনা করবেন
    অন্য রাজ্য থেকে ফিরে আসা শ্রমিক এবং গ্রামীণ মানুষের ক্ষমতায়ন তথা জীবন-জীবিকার সুযোগ বাড়াতে গ্রামের মানুষের স্বার্থে কেন্দ্রীয় সরকার গরিব কল্যাণ রোজগার অভিযানের কথা ঘোষণা করেছে। প্রধানমন্ত্রী আগামী ২০শে জুন বেলা ১১টায় ভিডিও কনফারেন্সের মাধ্যমে এই অভিযানের সূচনা করবেন। বিহারের খাগাড়িয়া জেলার তেলিহার গ্রাম থেকে অভিযানের সূচনা হবে। সূচনা অনুষ্ঠানে বিহারের মুখ্যমন্ত্রী ও উপ-মুখ্যমন্ত্রী সহ একাধিক কেন্দ্রীয় মন্ত্রী অংশ নেবেন। ১২৫ দিনের এই অভিযানে মিশন মোড-ভিত্তিতে ২৫টি ভিন্ন ভিন্ন ক্ষেত্রে কাজকর্ম রূপায়িত হবে। উদ্দেশ্য, প্রবাসী শ্রমিকদের কর্মসংস্থানের সুযোগ করে দেওয়া এবং গ্রামাঞ্চলে পরিকাঠামো গড়ে তোলা। এই অভিযানের জন্য ৫০ হাজার কোটি টাকার সংস্থান করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1632231 – এই লিঙ্কে ক্লিক করুন।


    
    গরিব কল্যাণ রোজগার অভিযান সম্পর্কিত সাংবাদিক সম্মেলন
    প্রধানমন্ত্রী শ্রী নরেন্দ্র মোদী আগামী ২০শে জুন যে গরিব কল্যাণ রোজগার অভিযানের সূচনা করতে চলেছেন, সে সম্পর্কে আজ এক সাংবাদিক সম্মেলনের আয়োজন করা হয়। এই সাংবাদিক সম্মেলনে অর্থমন্ত্রী শ্রীমতী নির্মলা সীতারমন বলেন, কোভিড-১৯ লকডাউনের পর সারা দেশ থেকে বিপুল সংখ্যায় প্রবাসী পুরুষ ও মহিলা শ্রমিকরা নিজ রাজ্যে ফিরেছেন। রাজ্য সরকারগুলির সহযোগিতায় কেন্দ্রীয় সরকার যে জেলাগুলিতে বিপুল সংখ্যায় প্রবাসীরা ফিরেছেন, সেগুলি চিহ্নিত করা হয়েছে। প্রাথমিকভাবে ৬টি রাজ্যের প্রায় ১১৬টি জেলায় এই কর্মসূচি রূপায়িত হবে। কোভিড-১৯ লকডাউনের সময় প্রবাসী শ্রমিকরা যে সমস্যার সম্মুখীন হয়েছেন, তার প্রেক্ষিতে কেন্দ্রীয় সরকার আগামী চার মাস ফেরৎ প্রবাসী শ্রমিক সহ গ্রামীণ মানুষের জীবন-জীবিকার সুযোগ বাড়াতে গরিব কল্যাণ রোজগার অভিযানের সূচনা করতে চলেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1632350 – এই লিঙ্কে ক্লিক করুন।
    
    কেন্দ্রীয় স্বরাষ্ট্র মন্ত্রী শ্রী অমিত শাহের পৌরহিত্যে দিল্লীতে কোভিড-১৯ পরিস্থিতি নিয়ে সাম্প্রতিক একাধিক বৈঠকে গৃহীত পদক্ষেপে গতি
    দিল্লীতে কোভিড-১৯ পরিস্থিতি মোকাবিলায় গত সোম ও মঙ্গলবার কেন্দ্রীয় স্বরাষ্ট্র মন্ত্রী শ্রী অমিত শাহের পৌরহিত্যে একাধিক পর্যালোচনা বৈঠকে গৃহীত সিদ্ধান্ত অনুযায়ী নমুনা পরীক্ষার সংখ্যা দ্বিগুন করা হয়েছে। দিল্লীতে গত ১৫ ও ১৬ই জুন ১৬ হাজার ৬১৮টি নমুনা সংগ্রহ করা হয়েছে। গত ১৪ তারিখ পর্যন্ত দৈনিক নমুনা সংগ্রহের সংখ্যা ছিল ৪ থেকে সাড়ে ৪ হাজার। সংগৃহীত নমুনাগুলির মধ্যে ৬ হাজার ৫১০টির পরিণাম পাওয়া গেছে। বাকিগুলির ফলাফল আগামীকাল জানা যাবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1632196 – এই লিঙ্কে ক্লিক করুন।
    
    সিএসআইআর – সিডিআরআই এর উমিফেনোভীর ওষুধ কোভিড-১৯ এর বিরুদ্ধে তৃতীয় পর্যায়ে ক্লিনিক্যাল ট্রায়ালের জন্য ডিসিজিআই – এর অনুমোদন পেয়েছে
    সিএসআইআর – এর লক্ষ্ণৌ-স্থিত সেন্ট্রাল ড্রাগ রিসার্চ ইন্সটিটিউট কোভিড-১৯ এর বিরুদ্ধে তৃতীয় পর্যায়ে উমিফেনোভীর ওষুধের ক্লিনিক্যাল ট্রায়ালের অনুমতি পেয়েছে। তৃতীয় পর্যায়ের এই ক্লিনিক্যাল ট্রায়াল কিং জর্জ মেডিকেল ইউনিভার্সিটি, ডঃ রামমনোহর লোহিয়া ইন্সটিটিউট অফ মেডিকেল সায়েন্সেসে পরিচালিত হবে। এ ধরনের ওষুধ চীন ও রাশিয়ায় ইনফ্লুয়েঞ্জার চিকিৎসায় ব্যবহার করা হয়ে থাকে।
    বিস্তারিত বিবরণের জন্য https://pib.gov.in/PressReleasePage.aspx?PRID=1632338 – এই লিঙ্কে ক্লিক করুন।
    
    পূর্ব রেলের আসানসোল ডিভিশন অটোমেটিক ব্যাগ স্যানিটাইজার মেশিন উদ্ভাবন করেছে
    কোভিড-১৯ সংক্রমণ প্রতিরোধে পূর্ব রেলের আসানসোল ডিভিশন অটোমেটিক ব্যাগ স্যানিটাইজার উদ্ভাবন করেছে। এই স্যানিটাইজার মেশিনটিতে বায়ুশক্তিকে ব্যবহার করে মেশিনের গায়ে লাগানো নল দিয়ে স্যানিটাইজার বেরিয়ে আসবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1632190 – এই লিঙ্কে ক্লিক করুন।
    
    কেন্দ্রীয় সড়ক পরিবহণ মন্ত্রী বলেছেন, ভারত আগামী পাঁচ বছরের মধ্যে বৈদ্যুতিন যানবাহন উৎপাদনের হাব হয়ে উঠবে
    কেন্দ্রীয় সড়ক পরিবহণ ও মহাসড়ক মন্ত্রী শ্রী নীতিন গড়করি আস্থা প্রকাশ করে বলেছেন, ভারত আগামী পাঁচ বছরের মধ্যেই বৈদ্যুতিন যানবাহন উৎপাদনের ক্ষেত্রে অন্যতম কেন্দ্র হয়ে উঠবে। এ ধরনের যানবাহন উৎপাদন শিল্প ক্ষেত্রগুলিকে সরকারের পক্ষ থেকে সবরকম সুবিধা দেওয়া হবে। কোভিড-১৯ পরবর্তী সময়ে ভারতের বৈদ্যুতিন যানবাহনের রূপরেখা সম্পর্কিত এক ওয়েবইনারে আজ ভাষণ দিতে গিয়ে শ্রী গড়করি একথা বলেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1632345 – এই লিঙ্কে ক্লিক করুন।


    
    ভারতীয় নৌ-বাহিনীর তৈরি নবরক্ষক পিপিই স্যুট উৎপাদনের কারিগরি তথ্য ৫টি ক্ষুদ্র ও মাঝারি শিল্প সংস্থাকে দেওয়া হয়েছে
    কলকাতার গ্রিনফিল্ড ভিনট্রেড প্রাইভেট লিমিটেড সহ মুম্বাই, ব্যাঙ্গালোর ও বরোদার আরও ৪টি ক্ষুদ্র ও মাঝারি শিল্প সংস্থাকে ভারতীয় নৌ-বাহিনীর তৈরি নবরক্ষক পিপিই স্যুট উৎপাদনে কারিগরি তথ্য সরবরাহ করা হয়েছে। উল্লেখ করা যেতে পারে, কেন্দ্রীয় বিজ্ঞান ও প্রযুক্তি মন্ত্রকের অধীন জাতীয় গবেষণা উন্নয়ন নিগমের (এনআরডিসি) পক্ষ থেকে ঐ ৫টি সংস্থাকে এ ধরনের পিপিই স্যুট উৎপাদনের অনুমতি দেওয়া হয়েছে। গুণমানসম্পন্ন পিপিই কিটের দেশ জুড়ে চাহিদা মেটাতে এই উদ্যোগ সুদূরপ্রসারী ভূমিকা নেবে। যে ৫টি ক্ষুদ্র ও মাঝারি সংস্থাকে এ ধরনের কিট উৎপাদনের অনুমতি দেওয়া হয়েছে, তাদের কাছ থেকে বছরে ১ কোটিরও বেশি পিপিই কিট পাওয়া যাবে। ভারতীয় নৌ-বাহিনীর মুম্বাই-স্থিত অশ্বিনী হাসপাতালের ইন্সটিটিউট অফ ন্যাভাল মেডিসিন বিভাগের ইনোভেশন সেল নবরক্ষক পিপিই কিট – এর কারিগরি পদ্ধতি উদ্ভাবন করে। ইতিমধ্যেই ডিআরডিও-র একটি পরীক্ষাগারে এই কিটগুলির গুণমান যাচাই পরীক্ষা করে দেখা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1632335 – এই লিঙ্কে ক্লিক করুন।
    
    মহামারীর সময় সুপ্রশাসনের নীতি অনুসরণ সংক্রান্ত বিভিন্ন দেশের সিভিল সার্ভেন্টদের নিয়ে আয়োজিত কর্মশিবিরের উদ্বোধন করলেন ডঃ জিতেন্দ্র সিং
    কেন্দ্রীয় মন্ত্রী ডঃ জিতেন্দ্র সিং আজ বলেছেন, বিশ্বব্যাপী কোভিড-১৯ মহামারী মোকাবিলায় উদ্বেগ নয়, বরং সচেতনতাই সবচেয়ে জরুরি। ডঃ সিং ইন্ডিয়ান টেকনিক্যাল অ্যান্ড ইকনোমিক কো-অপারেশন, বিদেশ মন্ত্রক এবং ন্যাশনাল সেন্টার ফর গুড গভর্ন্যান্স বিভাগের পক্ষ থেকে যৌথভাবে আয়োজিত আন্তর্জাতিক স্তরের এক ওয়েবইনার কর্মশিবিরে ভাষণ দিতে গিয়ে একথা বলেন। তিনি আরও বলেন, শক্তিশালী প্রতিষ্ঠান, সুদৃঢ় ই-প্রশাসনিক মডেল, নাগরিকদের ডিজিটাল ক্ষমতায়ন এবং উন্নত স্বাস্থ্য পরিষেবার ওপর গুরুত্ব দিতে হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1632335 – এই লিঙ্কে ক্লিক করুন।
    
    এসইআরবি-র সমীক্ষায় জানা গেছে, মস্তিষ্কে শ্বাস-প্রশ্বাস সংক্রান্ত বিশেষ কেন্দ্রটির বিকল হয়ে যাওয়ার দরুণ কোভিড-১৯ আক্রান্ত রোগীদের মৃত্যুর কারণ হতে পারে
    সিএসআইআর – এর অধীন কলকাতার ভারতীয় রাসায়নিক জীববিদ্যা প্রতিষ্ঠানের একদল গবেষক তাঁদের সমীক্ষায় জানিয়েছেন, সার্স – কভ – ২ এর সম্ভাব্য স্নায়ুবিক গঠনতন্ত্র বিকল হওয়ার ফলে মস্তিষ্কের শ্বাস-প্রশ্বাস পরিচালনা অঙ্গটির ওপর ভাইরাস সংক্রমণের প্রভাব পড়ে। এর ফলে, কোভিড-১৯ এ মৃত্যুর সংখ্যাও বৃদ্ধি পায় বলে সমীক্ষায় প্রকাশ।
    বিস্তারিত বিবরণের জন্য https://pib.gov.in/PressReleasePage.aspx?PRID=1632341 – এই লিঙ্কে ক্লিক করুন।
    

    

    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কেন্দ্রশাসিত এই অঞ্চলের সামাজিক কল্যাণ দপ্তর বাড়িতে রেশন নিয়ে যাওয়ার এক কর্মসূচির সূচনা করেছে। এই কর্মসূচির ফলে ৬ মাস থেকে ৬ বছর বয়সী শিশু, গর্ভবতী মহিলা প্রতিপালনকারী মা এবং বয়ঃসন্ধিকালীন বালিকারা লাভবান হবেন।
    
    • পাঞ্জাব : রাজ্যে করোনা ভাইরাসের সংক্রমণ রুখতে রাজস্ব দপ্তর বিভিন্ন দপ্তরকে ৩০০ কোটি টাকা দিয়েছে। এর মধ্যে ৯৮ কোটি টাকা প্রবাসী শ্রমিকদের নিজ রাজ্যে ফেরৎ পাঠাতে, শুকনো খাবার সরবরাহে এবং কোয়ারেন্টাইন কেন্দ্রগুলির সুযোগ-সুবিধায় খরচ করা হয়েছে।
    
    • হিমাচল প্রদেশ : রাজ্যের মুখ্যমন্ত্রী জানিয়েছেন, করোনা মহামারীর বিরুদ্ধে রাজ্য সর্বতোভাবে লড়াই চালিয়েছে। এর ফলে, প্রতিবেশী রাজ্যগুলির তুলনায় হিমাচল প্রদেশের বর্তমান পরিস্থিতি অনেক ভালো। তিনি আরও জানান, প্রধানমন্ত্রী জন ধন যোজনার আওতায় রাজ্যের ৫ লক্ষ ৯০ হাজার মহিলার অ্যাকাউন্টে এপ্রিল থেকে জুন মাস পর্যন্ত প্রতি মাসে ৫০০ টাকা করে দেওয়া হচ্ছে।
    
    • মহারাষ্ট্র : রাজ্যে আজ আরও ৩ হাজার ৩০৭ জন করোনায় আক্রান্ত হয়েছেন। এর ফলে, আক্রান্তের সংখ্যা বেড়ে হয়েছে ১ লক্ষ ১৬ হাজার ৭৫২। নিশ্চিতভাবে করোনায় আক্রান্তের সংখ্যা ৫১ হাজার ৯২১। রাজ্যে এখনও পর্যন্ত মারা গেছেন ৫ হাজার ৬৫১ জন।
    
    • গুজরাট : রাজ্যে গত ২৪ ঘন্টায় আরও ২৭ জনের মৃত্যু হয়েছে। আক্রান্তের সংখ্যা বেড়ে হয়েছে ২৫ হাজার ১৪৮ এবং এখনও পর্যন্ত মৃত্যু হয়েছে ১ হাজার ৫৬১ জনের।
    
    • রাজস্থান : রাজ্যে আজ আরও ৮৪ জনের সংক্রমণের খবর মিলেছে। এর ফলে, আক্রান্তের সংখ্যা দাঁড়িয়েছে ১৩ হাজার ৬২৬। সুস্থ হয়েছেন ১০ হাজার ৫৮২ জন।
    
    • মধ্যপ্রদেশ : রাজ্যে বুধবার আরও ১৬১ জনের সংক্রমণের খবর মেলায় আক্রান্তের সংখ্যা বেড়ে হয়েছে হয়েছে ১১ হাজার ২৪৪।
    
    • ছত্তিশগড় : রাজ্যে বুধবার আরও ৭১ জনের সংক্রমণের খবর পাওয়া গেছে। এর ফলে, আক্রান্তের সংখ্যা বেড়ে হয়েছে ১ হাজার ৮৬৪। নিশ্চিতভাবে করোনায় আক্রান্তের সংখ্যা ৭৫৬।
    
    • গোয়া : রাজ্যে বুধবার আরও ২৭ জন আক্রান্ত হয়েছেন এবং ১১ জন আরোগ্যলাভ করেছেন। এর ফলে, আক্রান্তের সংখ্যা বেড়ে হয়েছে ৬৫৬। এদের মধ্যে ৫৬০ জন নিশ্চিতভাবে করোনায় আক্রান্ত হয়েছেন। রাজ্যের মুখ্যমন্ত্রী জানিয়েছেন, আন্তঃরাজ্য সীমান্ত এবং সংক্রমিত এলাকাগুলিতে ব্যাপক হারে নমুনা পরীক্ষা করা হচ্ছে।
    
    • কেরল : রাজ্যে আজ আরও ১ জনের মৃত্যুর খবর মেলায় এখনও পর্যন্ত করোনায় মৃতের সংখ্যা দাঁড়িয়েছে ২১। রাজ্যের বাইরে আরও ২ জন কেরলবাসীর মৃত্যু হয়েছে। বর্তমানে ১ হাজার ৩৫১ জন রোগী রাজ্যের বিভিন্ন হাসপাতালে চিকিৎসাধীন রয়েছেন।
    
    • তামিলনাডু : কোভিড-১৯ সংক্রমণ রুখতে তামিলনাডু সীমান্ত এলাকায় নজরদারি জোরদার করা হয়েছে। চেন্নাইয়ে আগামীকাল থেকে ১২ দিন সম্পূর্ণ লকডাউন বলবৎ থাকবে। রাজ্যে করোনায় আক্রান্তের সংখ্যা ৫০ হাজার ১৯৩। নিশ্চিতভাবে করোনায় আক্রান্ত হয়েছেন ২১ হাজার ৯৯০ জন। এখনও পর্যন্ত মৃত্যু হয়েছে ৫৭৬ জনের। কেবল চেন্নাইয়েই আক্রান্তের সংখ্যা ১৬ হাজারেরও বেশি।
    
    • কর্ণাটক : কোভিড-১৯ সম্পর্কে সচেতনতা বাড়াতে আজ রাজ্য জুড়ে ‘মাস্ক ডে’ পালিত হয়েছে। রাজ্যে করোনায় আক্রান্তের সংখ্যা ৭ হাজার ৭৩৪। নিশ্চিতভাবে করোনায় আক্রান্ত হয়েছেন ২ হাজার ৮২৪ জন। মৃত্যু হয়েছে ১০২ জনের।
    
    • অন্ধ্রপ্রদেশ : রাজ্যে গত ২৪ ঘন্টায় ২৯৯ জন আক্রান্ত হয়েছেন এবং ২ জনের মৃত্যু হয়েছে। এর ফলে, আক্রান্তের সংখ্যা বেড়ে হয়েছে ৫ হাজার ৮৫৪। নিশ্চিতভাবে করোনায় আক্রান্তের সংখ্যা ২ হাজার ৭৭৯। মৃত্যু হয়েছে ৯২ জনের।
    
    • তেলেঙ্গানা : বেসরকারি হাসপাতালগুলির পক্ষ থেকে জানানো হয়েছে, রাজ্য সরকার কোভিড-১৯ রোগীদের চিকিৎসার ব্যাপারে খরচের যে ঊর্ধ্বসীমা স্থির করেছে, সে সম্পর্কে সরকারের কাছে স্মারক লিপি জমা দেওয়া হবে। এদিকে রাজ্যে আক্রান্তের সংখ্যা দাঁড়িয়েছে ৫ হাজার ৬৭৫। নিশ্চিতভাবে করোনায় আক্রান্তের সংখ্যা ২ হাজার ৪১২। সুস্থ হয়েছেন ৩ হাজার ৭১ জন।
    
    • আসাম : রাজ্যে আরও ৮২ জনের করোনায় আক্রান্ত হওয়ার খবর মিলেছে। এর ফলে, আক্রান্তের সংখ্যা বেড়ে হয়েছে ৪ হাজার ৪৭৭। নিশ্চিতভাবে করোনায় আক্রান্ত হয়েছেন ২ হাজার ১১১ জন। সুস্থ হয়েছেন ২ হাজার ৬৫৮ জন এবং মৃত্যু হয়েছে ৯ জনের।
    
    • মণিপুর : রাজ্য সরকার কোভিড-১৯ নমুনা পরীক্ষার হার বাড়ানোর জন্য আরও ৫টি আরটি-পিসিআর যন্ত্র এবং ট্রুন্যাট মেশিন চালু করেছে।
    
    • মিজোরাম : রাজ্যে কোলাসিব জেলা থেকে ৯ জন কোভিড-১৯ আক্রান্ত ব্যক্তির দ্বিতীয়বার নমুনা পরীক্ষার পরিণাম নেগেটিভ এসেছে। রাজ্যের স্বাস্থ্য মন্ত্রী জানিয়েছেন, আগামীকাল এদেরকে জোরাম মেডিকেল কলেজ থেকে ছেড়ে দেওয়া হতে পারে।
    
    • নাগাল্যান্ড : জোড়-বিজোড় নম্বর অনুসারে ডিমাপুর – কোহিমার মধ্যে ট্যাক্সি পরিষেবা চালু হয়েছে। ছোট মোটরগাড়িগুলি সর্বাধিক ৩ জন যাত্রীকে এবং বড় গাড়িগুলি সর্বাধিক ৫ জনকে পরিষেবা দিতে পারবে। লংলেঙ ও তিউয়েনসাং জেলায় কোভিড-১৯ নমুনা পরীক্ষার জন্য ট্র্যুন্যাট যন্ত্র বসানো হয়েছে।


    CG/BD/SB

    
    
    (Release ID: 1632440) Visitor Counter : 16
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam