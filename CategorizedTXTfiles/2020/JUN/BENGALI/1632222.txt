      কর্মী, জন-অভিযোগএবংপেনশনমন্ত্রক

      কেন্দ্রীয় মন্ত্রী ড. জিতেন্দ্র সিং, মহামারির সময়ে সুপ্রশাসনের ওপর আন্তর্জাতিক সিভিল সার্ভেন্টদের নিয়ে একটি ওয়ার্কশপে আগামীকাল বক্তব্য রাখবেন
      Posted On: 17 JUN 2020 5:59PM by PIB Kolkata


    নতুন দিল্লি, ১৭ জুন, ২০২০


    

    কেন্দ্রীয় কর্মী, জন অভিযোগ ও পেনশন দপ্তরের প্রতিমন্ত্রী ড. জিতেন্দ্র সিং, ‘কোভিড – ১৯: মহামারির সময়ে সুপ্রশাসনের পদ্ধতি সমূহ’ শীর্ষক আইটিইসি – এনসিজিজির ২ দিনের কর্মশালায় উদ্বোধনী ভাষণ দেবেন। ওয়েবিনারের মাধ্যমে বৃহস্পতিবার এই সম্মেলনে শ্রীলঙ্কা সেনাবাহিনীর চিফ অফ স্টাফ, মেজর জেনারেল এইচজেএস গুনবর্ধনে সহ বাংলাদেশের বর্ষীয়ান সচিবরা, ভুটান, কেনিয়া, মরোক্কো, মায়ানমার, নেপাল, ওমান, সোমালিয়া, থাইল্যান্ড, তিউনিশিয়া, টোঙ্গা, সুদান এবং উজবেকিস্তানের প্রবীণ সরকারী আধিকারিকরা যোগ দেবেন। সম্মেলন শেষ হবে শুক্রবার ১৯ তারিখ।


    
    সম্মেলনের প্রথম দিনে কর্ণাটক, গুজরাট এবং বিহারের রাজ্য পর্যায়ের বিভিন্ন ভালো কাজের পদ্ধতি ও কেরালা, তেলেঙ্গানা এবং জম্মু-কাশ্মীরের জেলা পর্যায়ের নানা প্রশাসনিক পদক্ষেপ নিয়ে আলোচনা হবে। প্রথম দিনের দ্বিতীয় অধিবেশনে জাতীয় বিপর্যয় ব্যবস্থাপনা কর্তৃপক্ষের শ্রী জিভিভি শর্মা এবং তৃতীয় অধিবেশনে প্রাক্তণ কেবিনেট সচিব শ্রী অজিত শেঠ পৌরোহিত্য করবেন। সম্মেলনের দ্বিতীয় দিন, স্বাস্থ্য ক্ষেত্রে বিভিন্ন চ্যালেঞ্জ ও বন্দেভারত অভিযানের বিষয়ে আলোচনায় প্রাক্তণ কেন্দ্রীয় স্বাস্থ্য সচিব শ্রীমতি সুজাতা রাও এবং এয়ার ইন্ডিয়ার চিফ ম্যানেজিং ডিরেক্টর শ্রী রাজীব বনসল পৌরোহিত্য করবেন। সম্মেলনের সমাপ্তি ভাষণ দেবেন, কর্মী, জন অভিযোগ ও পেনশন দপ্তরের সচিব, ড. ক্ষত্রপতি শিবাজী।


    

    CG/CB/SFS

    
    
    (Release ID: 1632222) Visitor Counter : 13
    
    
      Read this release in: English , Urdu , Hindi , Manipuri , Tamil , Telugu