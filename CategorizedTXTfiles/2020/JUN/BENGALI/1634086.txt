      বিজ্ঞানওপ্রযুক্তিমন্ত্রক

      জেএনসিএএসআর কোভিড-১৯’কে বিবেচনা করে আণবিক পদ্ধতিতে রোগ নির্ণয় সংক্রান্ত পাঠ্যক্রম চালু করলো
      Posted On: 24 JUN 2020 12:48PM by PIB Kolkata


    নয়াদিল্লি, ২৪ জুন, ২০২০


    কেন্দ্রীয় বিজ্ঞান ও প্রযুক্তি দপ্তরের স্বশাসিত সংস্থা জওহরলাল নেহরু সেন্টার ফর অ্যাডভান্সড্ সায়েন্টিফিক রিসার্চ (জেএনসিএএসআর) কোভিড রোগ নির্ণয় সংক্রান্ত একটি পাঠ্যক্রম জাক্কুর কেন্দ্রে চালু করেছে। কোভিড-১৯ মহামারী মোকাবিলায় মানবসম্পদ সৃষ্টির জন্যই এই উদ্যোগ। কোভিড-১৯ সংক্রমণ নির্ণয়নের জন্য রিয়েল টাইম পিসিআর আণবিক পদ্ধতিতে রোগ নির্ণয় সংক্রান্ত পদ্ধতি ব্যবহার করা হয়। কিন্তু আমাদের দেশে এই কাজ করার মতো দক্ষ কর্মীর অভাব রয়েছে।


    জেএনসিএএসআর ১৬ই জুন থেকে রোগ নির্ণয় সংক্রান্ত এই পাঠ্যক্রমটি চালু করেছে। এখানে যোগদানকারী ছাত্রছাত্রীরা ক্লাস লেকচার শোনার পাশাপাশি, পরীক্ষাগারে গিয়ে প্র্যাক্টিকালও করতে পারছেন। তাঁরা আণবিক নানা প্রযুক্তি, তথ্য বিশ্লেষণ এবং সাধারণ পরিচালন পদ্ধতি অনুসরণ করে রোগ নির্ণয় সংক্রান্ত নানা পরীক্ষা-নিরীক্ষা সম্পর্কে সঠিক ধারণা পাচ্ছেন। তবে, প্রশিক্ষণের সময় কৃত্রিম নমুনাই ব্যবহার করা হচ্ছে౼কোন বিপজ্জনক ভাইরাস নয়। এই পাঠ্যক্রমের ফলে স্নাতক ও স্নাতকোত্তর স্তরের ছাত্রছাত্রীরা দেশের যে কোনও চিকিৎসা প্রতিষ্ঠানে কাজের সুযোগ পাবেন।


    CG/CB/SB

    
    
    (Release ID: 1634086) Visitor Counter : 11
    
    
      Read this release in: English , Urdu , Marathi , Hindi , Assamese , Manipuri , Punjabi , Tamil , Telugu