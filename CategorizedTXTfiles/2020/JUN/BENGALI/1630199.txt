      সংস্কৃতিমন্ত্রক

      ভারতীয় পুরাতত্ত্ব বিভাগের অন্তর্গত উপাসনা স্থলের জায়গার মতো ৮২০টি কেন্দ্রীয় সুরক্ষিত স্মৃতিসৌধগুলি আগামীকাল থেকে খুলে যাবে : শ্রী প্রহ্লাদ সিং প্যাটেল
      Posted On: 07 JUN 2020 6:29PM by PIB Kolkata


    নয়াদিল্লি, ৭ জুন, ২০২০


    

    কেন্দ্রীয় সংস্কৃতি ও পর্যটন মন্ত্রকের স্বাধীন দায়িত্বপ্রাপ্ত মন্ত্রী শ্রী প্রহ্লাদ সিং প্যাটেল জানিয়েছেন, সংস্কৃতি মন্ত্রক ভারতের পুরাতত্ত্ব বিভাগের অন্তর্গত উপাসনা স্থলের জায়গার মতো ৮২০টি কেন্দ্রীয় সুরক্ষিত স্মৃতিসৌধগুলি ৮ই জুন থেকে খোলার অনুমতি দিয়েছে । শ্রী প্যাটেল আরও জানিয়েছেন, কেন্দ্রীয় স্বরাষ্ট্র এবং স্বাস্থ্য মন্ত্রকের জারি করা নির্দেশিকাগুলি মেনে এই স্মৃতিসৌধগুলি খোলা হবে।
    
    সংস্কৃতি মন্ত্রকের নির্দেশে বলা হয়েছে যে স্বাস্থ্য ও পরিবারকল্যাণ মন্ত্রকের জারি করা স্ট্যান্ডার্ড অপারেটিং প্রসিডিওর (এসওপি) অনুযায়ী, নির্ধারিত রোগ প্রতিরোধমূলক ব্যবস্থা গ্রহণ করেছে ভারতীয় পুরাতত্ত্ব বিভাগ। গত ৪ জুন স্বাস্থ্য মন্ত্রকের পক্ষ থেকে কোভিড-১৯ সংক্রমণ প্রসার রোধে ধর্মীয় স্থান বা উপাসনা স্থলগুলিতে যে প্রতিরোধমূলক ব্যবস্থা গ্রহণ করতে বলা হয়েছিল তা মেনে কেন্দ্রীয় সংরক্ষিত স্মৃতিসৌধগুলি পুনরায় খোলা হচ্ছে।স্বরাষ্ট্র মন্ত্রক ও স্বাস্থ্য ও পরিবারকল্যাণ মন্ত্রকের জারি করা অন্যান্য সমস্ত নির্দেশিকা অনুসরণ করে চলবে ভারতীয় পুরাতত্ত্ব বিভাগ।
    
    সংস্কৃতি মন্ত্রক ৮ই জুন থেকে যে ৮২০টি কেন্দ্রীয় সংরক্ষিত স্মৃতিসৌধগুলি খোলার অনুমতি দিয়েছে তার তালিকা ভারতীয় পুরাতত্ত্ব বিভাগকে সংশ্লিষ্ট রাজ্য ও জেলাগুলির সঙ্গে ভাগ করে নেওয়ার জন্য বলা হয়েছে। একইসঙ্গে, কোভিড-১৯ প্রসার রোধ ও প্রতিরোধ সম্পর্কিত যে নির্দেশিকা রয়েছে, তাও সংশ্লিষ্ট জেলা ও রাজ্যগুলিকে কার্যকর করতে বলা হয়েছে ।


    
    যে স্মৃতিসৌধগুলি খুলছে তার তালিকাটি -


    http://pibcms.nic.in/WriteReadData/userfiles/List%20of%20Living%20Monuments%20to%20Circles-1.pdf এই লিঙ্কে পাওয়া যাবে।


    

    CG/SS/DM

    
    
    (Release ID: 1630199) Visitor Counter : 9
    
    
      Read this release in: Punjabi , Telugu , English , Urdu , Hindi , Marathi , Odia , Tamil , Malayalam