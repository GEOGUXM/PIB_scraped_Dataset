      স্বরাষ্ট্র মন্ত্রক

      পুরীর রথ যাত্রার অনুমতির বিষয়ে সুপ্রিম কোর্টের সিদ্ধান্তকে স্বাগত জানিয়েছেন কেন্দ্রীয় স্বরাষ্ট্র মন্ত্রী শ্রী অমিত শাহ
      Posted On: 22 JUN 2020 7:30PM by PIB Kolkata


    নয়াদিল্লি, ২২ জুন, ২০২০


    

    কেন্দ্রীয় স্বরাষ্ট্র মন্ত্রী শ্রী অমিত শাহ পুরীর রথ যাত্রার অনুমতির বিষয়ে সুপ্রিম কোর্টের সিদ্ধান্তকে স্বাগত জানিয়েছেন। একাধিক ট্যুইট বার্তায় শ্রী শাহ বলেছেন, “আজকের দিনটি আমাদের সকলের বিশেষত, আমাদের ওড়িশার ভাই-বোনেদের পাশাপাশি মহাপ্রভু শ্রী জগন্নাথজির ভক্তদের জন্য একটি বিশেষ দিন। রথ যাত্রা হবে তা নিশ্চিত করার জন্য মহামান্য সুপ্রিম কোর্টের সিদ্ধান্তে দেশবাসী আনন্দিত।”
    
    
    শ্রী অমিত শাহ আরও বলেছেন, “এটি আমাকে এবং সারা ভারতবর্ষের কোটি কোটি ভক্তকে খুশি করে তোলে যে প্রধানমন্ত্রী শ্রী নরেন্দ্র মোদী কেবল ভক্তদের অনুভূতিই বুঝতে পারেননি, বরং মহান পূণ্যভূমিতে আমাদের ঐতিহ্যগুলি পালনের বিষয় নিশ্চিত করার ক্ষেত্রে পরামর্শও দিয়েছেন।”
    
    
    শ্রী শাহ বলেন, এই বিষয়টি সমাধানের জন্য সংশ্লিষ্ট কর্তৃপক্ষকে জরুরি আলোচনা করা হয়েছিল। তিনি বলেন, “গত সন্ধ্যায় প্রধানমন্ত্রীর নির্দেশ অনুসারে আমি গজপতি মহারাজজি (পুরীর রাজা) এবং পুরীর শ্রদ্ধেয় শঙ্করাচার্যজির সঙ্গে কথা বলেছিলাম ও রথ যাত্রা সম্পর্কে তাঁদের মতামত চেয়েছিলাম। আজ সকালে প্রধানমন্ত্রীর নির্দেশে সলিসিটর জেনারেলের সঙ্গেও কথা বলেছি।”
    
    
    কেন্দ্রীয় স্বরাষ্ট্র মন্ত্রী বলেন, “বিষয়টির গুরুত্ব ও তাৎপর্য বিবেচনা করে সুপ্রিম কোর্টের অবকাশকালীন বেঞ্চের সামনে উপস্থাপন করা হয়েছিল এবং আজ বিকেলে শুনানি হয়েছে। এর ফলে, সুপ্রিম কোর্টের এই গুরুত্বপূর্ণ সিদ্ধান্ত গ্রহণের পথ সুগম হয়েছে।”
    
    
    শ্রী অমিত শাহ বলেন, “ওড়িশাবাসীকে অভিনন্দন। জয় জগন্নাথ!”


    

    
    CG/SS/DM

    
    
    (Release ID: 1633472) Visitor Counter : 19
    
    
      Read this release in: Telugu , English , Urdu , Hindi , Marathi , Manipuri , Assamese , Punjabi , Odia , Tamil