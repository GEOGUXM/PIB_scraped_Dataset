      সারওরসায়নমন্ত্রক

      এনআইপিএআরের মুকুটে আরও একটি পালক: ওষুধ প্রস্তুতকারী বিভাগের উচ্চশিক্ষা প্রতিষ্ঠান গুলির মধ্যে প্রথম দশটি স্থানে জায়গা করে নিল এন আই পি এ আর
      
      ন্যাশনাল ইন্সটিটিউশানাল র‌্যাঙ্কিং ফ্রেমওয়ার্ক (এন আই আর এফ)এর অধীনে এনআইপিএআর মোহালি, হায়দ্রাবাদ এবং আহমেদাবাদ যথাক্রমে ৩য়, ৫ম এবং ৮ম স্থান অর্জন করেছে

      Posted On: 12 JUN 2020 4:52PM by PIB Kolkata

    নতুন দিল্লী, ১২ই জুন, ২০২০


    

    
    কেন্দ্রীয় রসায়ন এবং সার মন্ত্রকের ফার্মাসিউটিক্যালস দপ্তরের অধীনস্থ ন্যাশনাল ইন্সটিটিউট অফ ফার্মাসিউটিক্যাল এডুকেশন এন্ড রিসার্চ (এনআইপিইআর),ওষুধ প্রস্তুতকারী বিভাগের উচ্চশিক্ষা প্রতিষ্ঠান গুলির মধ্যে প্রথম দশে জায়গা করে নিয়েছে।


    
    ওষুধ প্রস্তুতি বিদ্যায় এবং চিকিৎসা সরঞ্জামের ক্ষেত্রে উদ্ভাবনী চিন্তা ভাবনা, গবেষণা এবং শিক্ষা ক্ষেত্রে তাদের দায়বদ্ধতা এবং উন্নত কর্মক্ষমতাই এই সাফল্যের অন্যতম কারন হিসাবে বিবেচিত হয়েছে। সম্প্রতি যে ক্রমতালিকা প্রকাশিত হয়েছে তাতে নিশ্চিতভাবে "ব্র্যান্ড নিপার" বলে তাকে চিহ্নিত করা যায়।


    
    কেন্দ্রীয় রসায়ন এবং সার মন্ত্রী শ্রী ডি ভি সদানন্দ গৌড়া এবং মন্ত্রকের প্রতিমন্ত্রী শ্রী মনসুখ মন্ডাভিয়া,এন আই পি ই আরের সমস্ত অধ্যাপক এবং ছাত্রছাত্রীদের এই সাফল্যের জন্য অভিনন্দন জানান।


    
    উল্লেখ্য,কেন্দ্রীয় মানবসম্পদ উন্নয়ন মন্ত্রক সম্প্রতি "ইন্ডিয়া র‌্যাঙ্কিংস ২০২০" প্রকাশ করে। উচ্চশিক্ষা প্রতিষ্ঠান গুলির নানান বিভাগের দক্ষতার ওপর ভিত্তি করে এই তালিকা প্রকাশ করা হয়।


    
    ন্যাশনাল ইন্সটিটিউশানাল র‌্যাঙ্কিং ফ্রেমওয়ার্ক(এন আই আর এফ)এর অধীনে এনআইপিএআর মোহালি,হায়দ্রাবাদ এবং আহমেদাবাদ যথাক্রমে ৩য়,৫ম এবং ৮ম স্থান অর্জন করেছে।


    
    আরও গুরুত্বপূর্ণ বিষয় হলো এন আই পি ই আরের আরও তিনটি শাখাও তাদের কাজের নিরিখে স্থান তালিকায় উল্লেখযোগ্য স্থানে উন্নীত হয়েছে। প্রথমবার গুয়াহাটি, রায়বেরিলি এবং কলকাতা শাখা যথাক্রমে ১১তম,১৮তম এবং ২৭তম স্থান দখল করেছে।


    
    বার্ষিক এই ক্রমতালিকায় একাধিক বিশ্ববিদ্যালয়, কলেজ, চিকিৎসা, দন্ত চিকিৎসা, আইন, স্থাপত্যবিদ্যা, ইঞ্জিনিয়ারিং, ম্যানেজমেন্ট এবং ওষুধ প্রস্তুতির বিদ্যার ক্ষেত্রে অগ্রনী প্রতিষ্ঠানগুলি বিবেচিত হয়ে থাকে।


    

    CG/PPM

    
    
    (Release ID: 1631309) Visitor Counter : 11
    
    
      Read this release in: Punjabi , Telugu , English , Tamil , Urdu , Hindi , Manipuri