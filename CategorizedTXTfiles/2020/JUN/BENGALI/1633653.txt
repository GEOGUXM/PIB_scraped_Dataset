      পেট্রোলিয়ামওপ্রাকৃতিকগ্যাসমন্ত্রক

      ২০২০-র মে মাসের মাসিক উৎপাদন প্রতিবেদন
      Posted On: 23 JUN 2020 10:18AM by PIB Kolkata


    নয়াদিল্লি, ২৩ জুন, ২০২০


    

    অশোধিত তেল উৎপাদন
    
    চলতি বছরের মে মাসে উৎপাদন পরিমাণ ধার্য লক্ষ্যমাত্রার ৩.৪৬ শতাংশ কমে দাঁড়িয়েছে ২৬০২.৪০ হাজার মেট্রিক টন। উল্লেখ করা যেতে পারে, গত বছরের ঐ একই মাসে উৎপাদনের তুলনায় এবারের উৎপাদন ৭.০৬ শতাংশ কম। ২০২০’র এপ্রিল-মে পর্যন্ত সময়ে অপরিশোধিত তেল উৎপাদনের পরিমাণ দাঁড়িয়েছে ৫১৪৮.২২ হাজার মেট্রিক টন, যা ধার্য লক্ষ্যমাত্রার তুলনায় ২.৪৭ শতাংশ এবং গত বছরের ঐ একই সময়ের তুলনায় ৬.৭১ শতাংশ কম।


    
    রাষ্ট্রায়ত্ত ওএনজিসি মে মাসে তেল উৎপাদন ব্লকগুলি থেকে গত মে মাসে ১৭১৯.১২ হাজার মেট্রিক টন অশোধিত তেল উৎপাদন করেছে, যা ধার্য লক্ষ্যমাত্রার ২.২৯ শতাংশ এবং গত বছরের ঐ একই মাসের তুলনায় ২.৩৫ শতাংশ কম। একইভাবে, ২০২০’র এপ্রিল-মে সময়ে সংস্থার অশোধিত তেল উৎপাদন পরিমাণ দাঁড়িয়েছে ৩৪০০.৮৯ হাজার মেট্রিক টন, যা ধার্য লক্ষ্যমাত্রার ১.৫২ শতাংশ কম। উল্লেখ করা যেতে পারে, রাষ্ট্রায়ত্ত গেইল কোভিড-১৯ লকডাউনের জন্য পশ্চিমাঞ্চলীয় উপকূল বরাবর তৈল কূপ থেকে উত্তোলন বন্ধ করে দিয়েছে।


    
    রাষ্ট্রায়ত্ত অয়েল ইন্ডিয়া লিমিটেডের গত মে মাসে অপরিশোধিত তেল উৎপাদনের পরিমাণ ছিল ২৫৬.৪৫ হাজার মেট্রিক টন, যা ধার্য লক্ষ্যমাত্রার তুলনায় ১.৮৪ শতাংশ কম। সংস্থাটির এপ্রিল-মে পর্যন্ত সময়ে তেল উৎপাদন পরিমাণ দাঁড়িয়েছে ৫০৪.৭০ হাজার মেট্রিক টন, যা গত বছরের ঐ একই সময়ের তুলনায় ৬.৩৯ শতাংশ কম।


    
    বেসরকারি সংস্থা বা যৌথ উদ্যোগগুলির মাধ্যমে গত মে মাসে অপরিশোধিত তেল উৎপাদনের পরিমাণ ছিল ৬২৬.৮৪ হাজার মেট্রিক টন। ধার্য মাসিক উৎপাদনের তুলনায় তেল উৎপাদন ৬.৯৮ শতাংশ কম। একইভাবে, এপ্রিল-মে পর্যন্ত সময়ে মোট তেল উৎপাদনের পরিমাণ দাঁড়িয়েছে ১২৪২.৬৩ হাজার মেট্রিক টন, যা আলোচ্য সময়ে ধার্য লক্ষ্যমাত্রার তুলনায় ৫.৪০ শতাংশ কম।
    প্রাকৃতিক গ্যাসের উৎপাদনও গত মে মাসে ধার্য উৎপাদনের তুলনায় ১১.৩২ শতাংশ কমে দাঁড়িয়েছে ২৩০০ এমএম কিউবিক মিটার। এই উৎপাদন পরিমাণ গত বছরের আলোচ্য মাসের তুলনায় ১৬.০২ শতাংশ কম।


    

    
    CG/BD/SB

    
    
    (Release ID: 1633653) Visitor Counter : 11
    
    
      Read this release in: Tamil , English , Manipuri , Telugu