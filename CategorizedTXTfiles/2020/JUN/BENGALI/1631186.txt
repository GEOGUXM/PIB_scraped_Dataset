      সারওরসায়নমন্ত্রক

      শ্রী মান্ডভিয়া ৫টি সার উৎপাদন কেন্দ্রের কাজের অগ্রগতি নিয়ে পর্যালোচনা করছেন
      Posted On: 12 JUN 2020 2:17PM by PIB Kolkata


    নয়াদিল্লী, ১২ জুন, ২০২০


    

    কেন্দ্রীয় সার ও রসায়ন মন্ত্রী শ্রী মনসুখ মান্ডভিয়া আজ ভিডিও কনফারেন্সের মাধ্যমে ৫টি সার উৎপাদন কেন্দ্রের কাজের অগ্রগতির বিষয়ে মন্ত্রকের আধিকারিকদের সঙ্গে পর্যালোচনা বৈঠক করেছেন।


    
    এই ৫টি সার উৎপাদন কেন্দ্রগুলির মধ্যে রয়েছে, গোরক্ষপুরের বড়ৌনি এবং সিন্ড্রির হিন্দুস্থান উর্বরক রসায়ন লিমিটেড, রামাগুন্ডাম সার ও রসায়ন লিমিটেড এবং তালচের সার লিমিটেড। বৈঠকে এই ৫টি সার উপাদন কেন্দ্রের শীর্ষ আধিকারিকরাও উপস্থিত ছিলেন।


    
    বৈঠকে এই ৫টি সার উৎপাদন কেন্দ্রের কাজের অগ্রগতির বিষয়ে খোঁজখবর নেন কেন্দ্রীয় মন্ত্রী। দ্রুত এই প্রকল্পের কাজগুলি সম্পূর্ণ করার জন্য সংশ্লিষ্ট কর্তৃপক্ষকে সবরকম পদক্ষেপ গ্রহণের নির্দেশ দেন তিনি। শ্রী মান্ডভিয়া জানান, রমাগুন্ডাম সার ও রসায়ন লিমিটেডে ৯৯.৫৩ শতাংশ কাজ সম্পূর্ণ হয়েছে। কোভিড-১৯এর কারণে বাকি কাজ সম্পূর্ণ করতে কিছুটা দেরি হলেও চলতি বছরের সেপ্টেম্বরের মধ্যে তা সম্পূর্ণ হবে বলে জানিয়েছেন তিনি। কেন্দ্রীয় মন্ত্রী আরও জানিয়েছেন, গোরক্ষপুর, সিন্ড্রি এবং বড়ৌনিতে সার উৎপাদন কেন্দ্রগুলির যথাক্রমে ৭৭ শতাংশ, ৭০ শতাংশ এবং ৬৯ শতাংশ কাজ সম্পূর্ণ হয়েছে। আশা করা যাচ্ছে ২০২১ সালের মে মাসের মধ্যে বাকি কাজ সম্পূর্ণ হয়ে যাবে। ওডিশায় তালচের সার কেন্দ্রের কাজ দ্রুত গতিতে এগোচ্ছে বলেও তিনি জানিয়েছেন। তিনি আরও বলেন, কোভিড-১৯এর সমস্যা মোকাবিলা করেই এই প্রকল্পগুলির কাজ দ্রুত শেষ করা হবে।


    
    ইউরিয়া খাতে নতুন বিনিয়োগের সুবিধার্থে এবং ভারতকে এক্ষেত্রে স্বনির্ভর করে তোলার লক্ষে কেন্দ্রীয় সরকার নতুন বিনিয়োগ নীতি ঘোষণা করেছে। এই নীতির আওতায় কেন্দ্রীয় সরকার ফার্টিলাইজার কর্পোরেশন অফ ইন্ডিয়া লিমিটেড এবং হিন্দুস্থান ফার্টিলাইজার কর্পোরেশন লিমিটেডেকে পুনরুজ্জীবনের কাজ চালিয়ে যাচ্ছে।


    

    
    CG/SS/NS

    
    
    (Release ID: 1631186) Visitor Counter : 13
    
    
      Read this release in: English , Tamil , Urdu , Hindi , Marathi , Manipuri , Punjabi , Gujarati , Telugu , Malayalam