      পরিবেশওঅরণ্যমন্ত্রক

      ভারতে বিদেশ থেকে আনা জীবন্ত প্রাণী ও উদ্ভিদের তত্ত্বাবধানের বিষয়টি আরও সুবিন্যস্ত করতে পরামর্শ জারি করলো সরকার
      Posted On: 11 JUN 2020 2:59PM by PIB Kolkata


    নয়াদিল্লি, ১১ জুন, ২০২০


    

    বাইরে থেকে আনা উদ্ভিদ ও প্রাণীর যখন নতুন জায়গায় বাসস্থানের বন্দোবস্ত করা হয়, তখন এ ধরনের প্রাণী ও উদ্ভিদের নতুন বাসস্থানের ব্যাপারে কিছু নির্দেশাবলী পালন করা প্রয়োজন হয়। অধিকাংশ ক্ষেত্রেই সংশ্লিষ্ট প্রাণী ও উদ্ভিদটিকে আগ্রহী ও উৎসাহী মানুষ এক বাসস্থান থেকে অন্য বাসস্থানে নিয়ে আসেন। প্রাণী ও উদ্ভিদের এক দেশ থেকে আরেক দেশে আমদানির ব্যাপারে বিলুপ্তপ্রায় প্রজাতির আন্তর্জাতিক বাণিজ্য সংক্রান্ত কনভেনশন বা সনদ রয়েছে।অবশ্য, ভারতে রাজ্য বা কেন্দ্রীয় পর্যায়ে এ ধরনের প্রাণী ও উদ্ভিদের ব্যাপারে সুনির্দিষ্ট কোনও তথ্য নেই। এই বিষয়টিকে বিবেচনায় রেখেই কেন্দ্রীয় পরিবেশ, বন ও জলবায়ু পরিবর্তন বিষয়ক মন্ত্রক বিদেশ থেকে নিয়ে আসা প্রাণী বা উদ্ভিদ তত্ত্বাবধানে রয়েছে, এমন ব্যক্তিদের কাছ থেকে সংশ্লিষ্ট প্রাণী ও উদ্ভিদের ব্যাপারে তথ্য সংগ্রহের উদ্যোগ শুরু করেছে। মন্ত্রকের পক্ষ থেকে বলা হয়েছে এ ব্যাপারে তথ্য প্রেরণ সম্পূর্ণ ঐচ্ছিক আগামী ছ’মাসের মধ্যে আগ্রহীরা তথ্য পাঠাতে পারবেন।


    
    যে সমস্ত ব্যক্তির তত্ত্বাবধানে বিদেশ থেকে নিয়ে আসা প্রাণী ও উদ্ভিদ অথবা বিনিময়ের মাধ্যমে পাওয়া যে কোনও প্রজাতির প্রাণী নিজের অধিকারে রয়েছে, সে সম্পর্কে মন্ত্রকের পক্ষ থেকে রেজিস্ট্রেশনের উদ্যোগ গ্রহণ করা হবে। উদ্দেশ্য হ’ল – বিদেশ থেকে নিয়ে আসা প্রাণী বা উদ্ভিদকূলের ব্যাপারে তথ্য সংগ্রহ করা এবং সংশ্লিষ্ট সকলের স্বার্থে প্রাণী বা উদ্ভিদের সুষ্ঠু দেখভাল সুনিশ্চিত করা। এ ধরনের প্রাণী ও উদ্ভিদ জগতের তথ্য গড়ে তোলা সম্ভব হলে তা ভবিষ্যতে প্রাণী ও উদ্ভিদ উভয় ক্ষেত্রেই জিন ঘটিত ব্যাধি নিয়ন্ত্রণ করা সম্ভব হবে। সেই সঙ্গে, মন্ত্রক নির্দিষ্ট সময় অন্তর অন্তর সংশ্লিষ্ট প্রাণী ও তত্ত্বাবধায়ক ব্যক্তির সুরক্ষা সুনিশ্চিত করতে প্রয়োজনীয় পরামর্শ দিতে পারবে।


    
    এ ধরনের প্রাণী বা উদ্ভিদের ব্যাপারে যাঁরা তথ্য পাঠাবেন, তাঁদের যাচাই সংক্রান্ত কোনও নথিপত্র পাঠাতে হবে না। তবে, মন্ত্রকের পক্ষ থেকে নির্দেশিকা জারি হওয়ার দিন থেকে ছয় মাসের মধ্যে এই তথ্য দিলে প্রাসঙ্গিক নথিপত্র জমা দেওয়ার প্রয়োজণ পড়বে না। কিন্তু ছয় মাস পর যদি কোনও ব্যক্তি এ ব্যাপারে তথ্য পাঠাতে চান, সেক্ষেত্রে সংশ্লিষ্ট নীতি-নির্দেশিকা অনুযায়ী, বাইরে থেকে নিয়ে আসা প্রাণী ও উদ্ভিদের ব্যাপারে প্রয়োজনীয় নথিপত্র জমা করতে হবে।


    
    বিদেশ থেকে নিয়ে আসা প্রাণী বা উদ্ভিদ নিজের তত্ত্বাবধানে রয়েছে, এমন ব্যক্তিরা রেজিস্ট্রেশনের জন্য প্রয়োজনীয় ফর্ম পূরণ করতে www.paribesh.nic.in – এই ওয়েবসাইটটি দেখতে হবে।


    

    
    CG/BD/SB

    
    
    (Release ID: 1630899) Visitor Counter : 12
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu , Malayalam