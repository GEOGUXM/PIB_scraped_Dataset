      সারওরসায়নমন্ত্রক

      ভিএন দত্ত ন্যাশনাল ফার্টিলাইজারের চেয়ারম্যান ও ম্যানেজিং ডিরেক্টরের দায়িত্বভার গ্রহণ করেছেন
      Posted On: 03 JUN 2020 2:05PM by PIB Kolkata


    নতুন দিল্লি, ৩ জুন, ২০২০


    

    
    শ্রী বীরেন্দ্র নাথ দত্ত, আজ ডিরেক্টর (বিপণন), ন্যাশনাল ফার্টিলাইজার লিমিটেড এনএফএল -এর চেয়ারম্যান ও ম্যানেজিং ডিরেক্টরের অতিরিক্ত দায়িত্বভার গ্রহণ করেছেন। ২০১৮ সালের অক্টোবর থেকে তিনি এই সংস্থার সঙ্গে যুক্ত রয়েছেন।
    
    শ্রী দত্ত সার শিল্পের পাশাপাশি শীর্ষস্থানীয় রাষ্ট্রায়ত্ব সংস্থা (সেন্ট্রাল পাবলিক সেক্টর এন্টারপ্রাইজস - সিপিএসই যেমন গেইল এবং ওএনজিসি) এর সঙ্গে যুক্ত থেকে ৩৫ বছরেরও বেশি সময় ধরে পেশাদারী অভিজ্ঞতা অর্জন করেছেন।
    
    এনএফএল -এ যোগদানের আগে তিনি গেইল (ইন্ডিয়া) লিমিটেডের কার্যনির্বাহী পরিচালক বা এক্সিকিউটিভ ডিরেক্টর ছিলেন। সেখানে তিনি কর্পোরেট কৌশল, পরিকল্পনা এবং প্রচার কৌশল ছাড়াও কোম্পানির সমস্ত বিপণন কাজ পরিচালনা করেছেন। তিনি মুম্বইয়ের মহানগর গ্যাস লিমিটেডের বোর্ডের ডিরেক্টরও ছিলেন।
    
    ১৯৯৫ সালে গেইলে যোগদানের আগে শ্রী দত্ত ওএনজিসি -তে দশ বছর কাজ করেন।
    
    এনএফএলের ডিরেক্টর (বিপণন)থাকাকালীন, তার সংস্থা ২০১৭-১৮ সালে ৪৩ লাখ মেট্রিক টন থেকে ২০১৯-২০ সালে ৫৭ লাখ মেট্রিক টন সার বিক্রয় করে, যা আগের দুই বছরের তুলনায় ৩২% বেশী। এই সময়কালে, এনএফএল সার শিল্পে একটি সর্বভারতীয় সংস্থা হিসেবে আত্মপ্রকাশ করে।


    

    CG/TG

    
    
    (Release ID: 1629094) Visitor Counter : 9
    
    
      Read this release in: English , Urdu , Marathi , Hindi , Punjabi , Tamil , Telugu