      বিজ্ঞানওপ্রযুক্তিমন্ত্রক

      মুখের ক্যান্সারের দ্রুত ও নিখুঁত চিহ্নিতকরণের জন্য আইএএসএসটি প্রতিষ্ঠান কৃত্রিম বুদ্ধিমত্তা-ভিত্তিক কম্পিউটারচালিত ডায়াগনসিস ফ্রেমওয়ার্ক উদ্ভাবন করেছে
      Posted On: 07 JUN 2020 2:53PM by PIB Kolkata


    নয়াদিল্লি, ৭ জুন, ২০২০


    

    গুয়াহাটির ইনস্টিটিউট অফ অ্যাডভান্সড স্টাডি ইন সায়েন্স অ্যান্ড টেকনলজি (আইএএসএসটি) প্রতিষ্ঠানের বিজ্ঞানীরা এক কৃত্রিম বুদ্ধিমত্তা-ভিত্তিক মুখের ক্যান্সার শণাক্ত বা চিকিৎসার জন্য অত্যন্ত দ্রুত ও কার্যকর তথা নিখুঁত নিরূপণ পদ্ধতি আবিষ্কার করেছেন। এই ব্যবস্থার সাহায্যে মুখের যে অংশে যে ক্যান্সার হয়েছে, সেখানকার সেল বা কোষগুলির গঠনগত উপাদানের বর্তমান অবস্থা কোন পর্যায়ে রয়েছে তা সহজেই জানা সম্ভব হবে। প্রতিষ্ঠানের অধ্যাপক ডঃ লিপি বি মহান্তের নেতৃত্বে এক বৈজ্ঞানিক দল সম্পূর্ণ কম্পিউটারচালিত এই ব্যবস্থা উদ্ভাবন করেছেন।
    
    
    বিজ্ঞানীরা এমন এক ডেটাবেস তৈরি করেছেন যার সাহায্যে যে কোন ধরনের মুখের ক্যান্সারের সমীক্ষার জন্য প্রয়োজনীয় তথ্যের যোগান পাওয়া সম্ভব হবে। এখনও পর্যন্ত এই বিজ্ঞানীরা ক্যান্সার চিকিৎসার দ্রুত ও নিখুঁত শণাক্তকরণের জন্য যে কম্পিটারচালিত ব্যবস্থা উদ্ভাবন করেছেন, সেটিকে সঠিকভাবে কার্যকর করার জন্য সংশ্লিষ্ট কম্পিউটার নেটওয়ার্কে প্রপার সফটওয়্যারের এক নিয়মানুবর্তী ধারায় রূপান্তরিত করা হয়েছে যাতে শণাক্তকরণের প্রত্যেকটি স্তরের তথ্য ধাপে ধাপে ডেটাবেসে সঞ্চিত হয়। এ প্রসঙ্গে ডঃ মহান্ত জানিয়েছেন, বিজ্ঞানীদের অভিনব এই উদ্ভাবন আগামীদিনে কম্পিউটার ব্যবস্থাকে কাজে লাগিয়ে মুখের ক্যান্সারের চিকিৎসায় ভালো পরিণাম পাওয়া যাবে। দেশে বিশেষ করে, উত্তর-পূর্ব ভারতে সব ধরনের ক্যান্সার রোগীদের মধ্যে মুখের ক্যান্সারে আক্রান্ত প্রায় ১৬.১ শতাংশ রোগী পুরুষ এবং ১০.৪ শতাংশ রোগী মহিলা। বর্তমানে উন্নত চিকিৎসা পদ্ধতির সত্ত্বেও মুখের ক্যান্সারের বৃদ্ধির হার ঊর্ধ্বমুখী। তামাকজাত পদার্থ সেবন, খৈনি, গুটকার মতো নেশার সামগ্রীর ব্যবহারের ফলে মুখের ক্যান্সার বাড়ছে। তাই, ক্রমবর্ধমান ক্যান্সারের উদ্বেগ দূর করে উপযুক্ত চিকিৎসার জন্য আইএএসএসটি প্রতিষ্ঠানের উদ্ভাবিত কৃত্রিম বুদ্ধিমত্তা-ভিত্তিক কম্পিটারভিত্তিক শণাক্তকরণের ব্যবস্থা অত্যন্ত গুরুত্বপূর্ণ ভূমিকা নিতে পারে।


    

    CG/BD/DM

    
    
    (Release ID: 1630111) Visitor Counter : 18
    
    
      Read this release in: English , Urdu , Hindi , Marathi , Manipuri , Tamil