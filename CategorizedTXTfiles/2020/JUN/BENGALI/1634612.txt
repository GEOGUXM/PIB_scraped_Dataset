      মানবসম্পদবিকাশমন্ত্রক

      কোভিড-১৯ এর কারণে বর্তমান পরিস্থিতির কথা বিবেচনা করে সিবিএসই পয়লা জুলাই থেকে ১৫ই জুলাই পর্যন্ত নির্ধারিত দশম ও দ্বাদশ শ্রেণীর পরীক্ষা বাতিল করেছে
      Posted On: 26 JUN 2020 4:37PM by PIB Kolkata


    নয়াদিল্লি, ২৬ জুন, ২০২০


    

    রাজ্য সরকারগুলি থেকে প্রাপ্ত অনুরোধ এবং কোভিড-১৯ এর কারণে বর্তমান পরিস্থিতির কথা বিবেচনা করে সিবিএসই পয়লা জুলাই থেকে ১৫ই জুলাই পর্যন্ত নির্ধারিত দশম ও দ্বাদশ শ্রেণীর পরীক্ষা বাতিল করেছে। সুপ্রিম কোর্ট আজ সিবিএসই-র পরীক্ষা বাতিল করার প্রস্তাব এবং দশম ও দ্বাদশ শ্রেণীর ছাত্রছাত্রীদের চূড়ান্ত পারফরম্যান্স মূল্যায়ন করার পরিকল্পনার বিষয়ে একমত হয়েছে।


    
    সিবিএসই-র দশম ও দ্বাদশ শ্রেণীর পরীক্ষা পয়লা জুলাই থেকে ১৫ই জুলাই পর্যন্ত না করার প্রস্তাব গ্রহণ এবং শিক্ষার্থীদের সুরক্ষার বিষয়টি উদ্বেগের সঙ্গে অগ্রাধিকার দেওয়ার জন্য সুপ্রিম কোর্টের প্রতি কৃতজ্ঞতা প্রকাশ করেছেন কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’। তিনি বলেন, দশম ও দ্বাদশ উভয় শ্রেণীর পরীক্ষার ফলাফল ঘোষণার জন্য সিবিএসই-র উপযুক্ত কমিটির পরামর্শ অনুযায়ী, বাতিল হওয়া পরীক্ষায় শিক্ষার্থীদের পারফরম্যান্স থেকে মূল্যায়ন করা হবে। শ্রী নিশাঙ্ক বলেছেন, যদি পরিস্থিতি দ্রুত অনুকূল হয়, তা হলে পয়লা জুলাই থেকে ১৫ই জুলাই পর্যন্ত দ্বাদশ শ্রেণীর নির্ধারিত বিষয়গুলির পরীক্ষা শিক্ষার্থীদের জন্য ঐচ্ছিক হিসাবে রাখা হবে। কিন্তু, পরীক্ষার্থীদের ফলাফল নির্ধারিত মূল্যায়ন পরিকল্পনা অনুযায়ী করা হবে। তবে, শিক্ষার্থীরা নিজেদের পারফরম্যান্সের উন্নতি করতে এই ঐচ্ছিক পরীক্ষায় অংশগ্রহণ করতে পারবে। তিনি বলেছেন, দশম শ্রেণীর পরীক্ষার্থীদের জন্য আর কোনও পরীক্ষা নেওয়া হবে না এবং মূল্যায়ন পরিকল্পনার ভিত্তিতে সিবিএসসি-র ঘোষিত ফলাফলকে চূড়ান্ত বলে গণ্য করা হবে।


    
    কেন্দ্রীয় মন্ত্রী বলেছেন, উপরোক্ত মূল্যায়ন পরিকল্পনার ওপর ভিত্তি করে ১৫ই জুলাইয়ের মধ্যে ফলাফল ঘোষণা করা হবে, যাতে পরীক্ষার্থীরা উচ্চ শিক্ষা প্রতিষ্ঠানে ভর্তি হতে এবং আবেদন করতে পারেন। তিনি আরও বলেন, শিক্ষার্থী, অভিভাবক এবং শিক্ষকদের স্বাস্থ্যের বিষয়ে প্রধান উদ্বেগের কারণে এই পরিকল্পনাটি সুপ্রিম কোর্টে প্রস্তাব করা হয়েছে। দশম ও দ্বাদশ শ্রেণীর পরীক্ষার জন্য সিবিএসই-র বিজ্ঞপ্তি বিস্তারিত জানতে Kindly click here for CBSE notification on Examinations for classes X and XII – এই সাইটে ক্লিক করুন।


    

    
    CG/SS/SB

    
    
    (Release ID: 1634612) Visitor Counter : 11
    
    
      Read this release in: Punjabi , English , Urdu , Hindi , Manipuri , Odia , Tamil , Telugu