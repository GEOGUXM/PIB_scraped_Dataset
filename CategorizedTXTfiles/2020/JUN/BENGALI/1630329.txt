      বিদ্যুৎমন্ত্রক

      আরইসি লিমিটেড ৫ হাজার দূর্দশাগ্রস্ত শ্রমিককে প্রয়োজনীয় সামগ্রীর প্যাকেট বিতরণে প্রতিশ্রুতিবদ্ধ
      Posted On: 08 JUN 2020 3:53PM by PIB Kolkata


    নতুন দিল্লি, ৮ জুন, ২০২০


    

    
    কেন্দ্রীয় বিদ্যুৎ মন্ত্রকের আওতাধীন কেন্দ্রীয় রাষ্ট্রায়ত্ত সংস্থা আরইসি লিমিটেডের আওতাধীন সামাজিক দায়বদ্ধতা শাখা আরইসি ফাউন্ডেশন মহামারী কোভিড-১৯ এর কারণে লকডাউনের জেরে ক্ষতিগ্রস্থ অভাবী শ্রমিকদের জন্য প্রয়োজনীয় সামগ্রীর ৫ হাজার প্যাকেট বিতরণ করার প্রতিশ্রুতি দিয়েছে। এই প্যাকেটগুলিতে পানীয় জলের বোতল, ভাজা চানা, চিনাবাদাম, গ্লুকোজ পাউডার, জুতো এবং পুনরায় ব্যবহারযোগ্য মাস্ক রয়েছে।
    
    
    
    আরইসি লিমিটেড প্রথম দফায় গত ৪ জুন দিল্লিতে ৫০০জন সুবিধাভোগীর হাতে ৫০০টি প্যাকেট তুলে দিয়েছে। দ্বিতীয় দফায় ৭জুন গুরগাঁও এবং নয়ডায় ১০০০টি করে প্যাকেট বিতরণ করা হয়। বাকি প্যাকেটগুলি আগামী দিনে বিতরণ করা হবে। এই ব্যাগগুলির বিতরণের সময় কর্পোরেশনের কর্মচারীরা সামাজিক দূরত্ব বজায় রেখে ছিলেন।
    
    আরইসি বিভিন্ন জেলা কর্তৃপক্ষ, এনজিও এবং বিদ্যুৎ বিতরণ সংস্থার (ডিসকিমস) এর সহযোগিতায় ইতোমধ্যে দেশজুড়ে দূর্গতদের রান্না করা খাবার এবং রেশন সরবরাহ করছে। করোনাভাইরাস সংক্রমণের জেরে দেশব্যাপী লকডাউন শুরু হওয়ায় পর থেকে এই প্রক্রিয়া শুরু করে আরইসি লিমিটেড। ৬ জুন পর্যন্ত কর্পোরেশন ৪.৬৬ লক্ষ কিলোগ্রামের বেশি খাদ্যশস্য, ২.৫৬ লক্ষ খাবারের প্যাকেট, ৯৬০০ লিটার স্যানিটাইজার, ৩৪০০ পিপিই কিট এবং ৮৩০০০ মাস্ক বিতরণ করেছে।
    
    আরইসি লিমিটেড, নয়াদিল্লির সাফদারজং হাসপাতালে চিকৎসাকর্মীদের বিশেষভাবে তৈরি পুষ্টিকর খাবারের প্যাকেট বিতরণের জন্য তাজ স্যাটস নামে এক সংস্থার সঙ্গে যুক্ত হয়েছে। নতুনদিল্লিতে স্বাস্থ্যসেবায় যুক্ত সামনের সারির যোদ্ধাদের প্রতি কৃতজ্ঞতার জানাতে প্রতিদিন ৩০০ খাবারের প্যাকেট সরবরাহ করা হচ্ছে। এই উদ্যোগের অঙ্গ হিসেবে ১৮ হাজার এরও বেশি খাবারের প্যাকেট বিতরণ করা হয়েছে।


    

    
    CG/SS

    
    
    (Release ID: 1630329) Visitor Counter : 13
    
    
      Read this release in: Tamil , Telugu , English , Urdu , Marathi , Hindi , Manipuri , Punjabi