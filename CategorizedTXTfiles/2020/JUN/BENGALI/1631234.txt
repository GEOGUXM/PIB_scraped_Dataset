      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 12 JUN 2020 6:39PM by PIB Kolkata


    নয়াদিল্লি, ১২ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড - ১৯ সংক্রান্ত সর্বশেষ তথ্য ; সুস্থতার হার বেড়ে ৪৯ . ৪৭ শতাংশ ; সুস্থ হয়েছেন ১ লক্ষ ৪৭ হাজার ১৯৪ জন

    কোভিড আক্রান্তদের মধ্যে সুস্থতার হারে ক্রমাগত উন্নতি ঘটছে । বর্তমানে এই হার দাঁড়িয়েছে ৪৯ . ৪৭ শতাংশ । এখনও পর্যন্ত সুস্থ হয়েছেন ১ লক্ষ ৪৭ হাজার ১৯৪ জন । চিকিৎসাধীন রয়েছেন ১ লক্ষ ৪১ হাজার ৮৪২ জন । দেশে গত ২৪ ঘন্টায় ৬ হাজার ১৬৬ জন সুস্থ হয়েছেন । করোনায় আক্রান্তদের দ্বিগুণ হওয়ার হারে নিরন্তর অগ্রগতি ঘটছে এবং লকডাউনের শুরুর সময় আক্রান্তের হার দ্বিগুণ হওয়ার সময় তিন দিন চার ঘন্টা থেকে বেড়ে বর্তমানে ১৭ দিন চার ঘন্টা হয়েছে ।
    এদিকে আজ ক্যাবিনেট সচিব , সমস্ত রাজ্যের মুখ্যসচিব , স্বাস্থ্য সচিব এবং নগরোন্নয়ন সচিবদের সঙ্গে ভিডিও কনফারেন্সে বৈঠক করেন । কোভিড - ১৯ সংক্রমণ মোকাবিলা ও প্রতিরোধে রাজ্যগুলিকে সংক্রামিত এলাকা , নমুনা পরীক্ষার হার , আক্রান্তদের খুঁজে বের করা , স্বাস্থ্য পরিকাঠামোর উন্নয়ন প্রভৃতি ক্ষেত্রে আরও গুরুত্ব দেওয়ার পরামর্শ দেওয়া হয়েছে । ভারতীয় চিকিৎসা গবেষণা পরিষদ ( আইসিএমআর ) সংক্রমিত ব্যক্তিদের মধ্যে করোনা ভাইরাসের নমুনা যাচাই পরীক্ষার ক্ষমতা আরও বৃদ্ধি করেছে । এখনও পর্যন্ত ৬৩৭টি সরকারি এবং ২৪০টি বেসরকারি মিলিয়ে মোট ৮৭৭টি নমুনা পরীক্ষাগার নিরন্তর কাজ করে চলেছে । গত ২৪ ঘন্টায় ১ লক্ষ ৫০ হাজারেরও বেশি নমুনা পরীক্ষা করা হয়েছে । এখনও পর্যন্ত দেশে ৫৩ লক্ষ ৬৩ হাজার ৪৪৫টি নমুনা পরীক্ষা হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1631123 – এই লিঙ্কে ক্লিক করুন ।
    
    কোভিড - ১৯ এর প্রেক্ষিতে শহরাঞ্চলে পরিবহণ পরিষেবা দিতে রাজ্য / কেন্দ্রশাসিত অঞ্চল / শহর / মেট্রো রেল সমস্যাগুলির ব্যবস্থা গ্রহণের জন্য আবাসন ও শহরাঞ্চল বিষয়ক মন্ত্রকের নির্দেশিকা
    কেন্দ্রীয় আবাসন ও শহরাঞ্চল বিষয়ক মন্ত্রক রাজ্য , কেন্দ্রশাসিত অঞ্চল , শহর কর্তৃপক্ষ এবং মেট্রো রেল সংস্থাগুলিকে পর্যায়ক্রমে ত্রিমুখী কৌশল গ্রহণের পরামর্শ দিয়েছে । মন্ত্রকের পক্ষ স্বল্প মেয়াদী হিসাবে ৬ মাস , মধ্য মেয়াদী হিসাবে ১ বছর এবং দীর্ঘ মেয়াদী হিসাবে ১ - ৩ বছর সময়সীমার মধ্যে শহরাঞ্চলীয় পরিবহণ পরিষেবা সংক্রান্ত কর্মসূচি গ্রহণে পরামর্শ দেওয়া হয়েছে । মন্ত্রকের সচিব শ্রী দুর্গা শঙ্কর মিশ্র সংশ্লিষ্ট পক্ষগুলিকে পাঠানো এক পরামর্শপত্রে বলেছেন – যন্ত্র বিহীন পরিবহণ ব্যবস্থার পুনরুজ্জীবন ও উৎসাহদান – শহরাঞ্চলের অধিকাংশ রুট ৫ কিলোমিটারের মধ্যেই সীমাবদ্ধ থাকে । এই প্রেক্ষিতে যন্ত্র বিহীন পরিবহণ ব্যবস্থার পুনরুজ্জীবনের বড় সুযোগ রয়েছে । কোভিড - ১৯ সঙ্কটের দরুণ স্বল্প খরচ - বিশিষ্ট কম মানবসম্পদের সহায়সম্বল বিহীন তথাপি দ্রুতগতির এই পরিবহণ ব্যবস্থা অনেক বেশি পরিবেশ - বান্ধব । গণপরিবহণ ব্যবস্থার সুবিধাভোগীদের মধ্যে আস্থার সঞ্চার করে এ ধরনের পরিবহণ ব্যবস্থা পুনরায় চালু করা – শহরাঞ্চলে নিম্ন ও মধ্যবিত্ত শ্রেণীর মানুষের কাছে গণপরিবহণ ব্যবস্থা মেরুদন্ড - স্বরূপ । এ ধরনের পরিবহণ ব্যবস্থা নিত্য যাতায়াতকারীদের কাছে অত্যন্ত গুরুত্বপূর্ণ । অবশ্য , বর্তমান কোভিড - ১৯ পরিস্থিতির প্রেক্ষিতে এ ধরনের পরিবহণ সুবিধাভোগীদের মধ্যে সামাজিক দূরত্ব বজায় রাখা ও যথাযথ স্বাস্থ্যবিধি মেনে চলা জরুরি হয়ে উঠেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1631081 – এই লিঙ্কে ক্লিক করুন ।


    
    আইন ও বিধি সম্পর্কিত জিএসটি পরিষদের সুপারিশ
    কেন্দ্রীয় অর্থ তথা কর্পোরেট বিষয়ক মন্ত্রী শ্রীমতী নির্মলা সীতারমনের পৌরহিত্যে জিএসটি পরিষদের ৪০তম বৈঠক আজ ভিডিও কনফারেন্সের মাধ্যমে অনুষ্ঠিত হয় । এই বৈঠকে বিভাগীয় প্রতিমন্ত্রী শ্রী অনুরাগ ঠাকুর সহ রাজ্য ও কেন্দ্রশাসিত অঞ্চলগুলির অর্থমন্ত্রীরা ছাড়াও কেন্দ্রীয় অর্থ মন্ত্রকের উচ্চ পদস্থ আধিকারিকরা উপস্থিত ছিলেন । জিএসটি পরিষদ এই বৈঠকে আইন ও বিধিতে পরিবর্তন সংক্রান্ত নিম্নলিখিত সুপারিশ করেছে ।
    ১ ) ব্যবসা - বাণিজ্যে সুবিধার জন্য ব্যবস্থা
    ক ) পাস্ট রিটার্নের ক্ষেত্রে বিলম্বিত মাশুলে ছাড় – বকেয়া রিটার্ন দাখিলগুলি মেটাতে প্রয়োজনীয় ব্যবস্থার অঙ্গ হিসাবে ২০১৭ ’ র জুলাই থেকে ২০২০ ’ র জানুয়ারি পর্যন্ত কর প্রদানযোগ্য সময়ে ফর্ম জিএসটিআর - ৩বি দাখিলের ক্ষেত্রে প্রয়োজনীয় তথ্য সংশোধন না করা সত্ত্বেও বিলম্বিত মাশুল কমানো অথবা প্রত্যাহার করা হয়েছে ।
    ১ ) ব্যবসা - বাণিজ্যে সুবিধার জন্য ব্যবস্থা
    ক ) পাস্ট রিটার্নের ক্ষেত্রে বিলম্বিত মাশুলে ছাড় – বকেয়া রিটার্ন দাখিলগুলি মেটাতে প্রয়োজনীয় ব্যবস্থার অঙ্গ হিসাবে ২০১৭ ’ র জুলাই থেকে ২০২০ ’ র জানুয়ারি পর্যন্ত কর প্রদানযোগ্য সময়ে ফর্ম জিএসটিআর - ৩বি দাখিলের ক্ষেত্রে প্রয়োজনীয় তথ্য সংশোধন না করা সত্ত্বেও বিলম্বিত মাশুল কমানো অথবা প্রত্যাহার করা হয়েছে । কর প্রদানের ক্ষেত্রে যদি কোনও দায়বদ্ধতা না থাকে , তা হলে বিলম্বিত মাশুল লাগবে না ; যদি কোনও ক্ষেত্রে কর প্রদানের বাধ্যবাধকতা থাকে , তা হলে বিলম্বিত মাশুলের সর্বোচ্চ সীমা ৫০০ টাকা স্থির হয়েছে ।
    বিলম্বিত মাশুলে ছাড়ের এই সুবিধা ২০২০ ’ র পয়লা জুলাই থেকে ৩০শে জুন পর্যন্ত সময়ে প্রয়জনীয় তথ্য সহ দাখিল করা জিএসটিআর - ৩বি ফর্মগুলির ক্ষেত্রে কেবল প্রযোজ্য হবে ।
    খ ) ২০২০ ’ র ফেব্রুয়ারি , মার্চ ও এপ্রিল মাসের রিটার্ন দাখিলে বিলম্বের জন্য ছোট করদাতাদের সুবিধা – ৫ কোটি টাকা পর্যন্ত লেনদেন হয়ে থাকে , এমন ছোট করদাতাদের সুবিধার্থে চলতি বছরের ফেব্রুয়ারি , মার্চ এবং এপ্রিল মাসের জন্য রিটার্ন দাখিলে বিলম্বের ক্ষেত্রে কোনও অতিরিক্ত মাশুল ধার্য হবে না । পরিবর্তে , এই তিন মাসের জন্য মাশুলের হার বাৎসরিক ১৮ শতাংশ থেকে কমিয়ে ৯ শতাংশ করা হয়েছে । ছোট করদাতারা বিধিবদ্ধ প্রদেয় কর আগামী ৩০শে সেপ্টেম্বর পর্যন্ত জমা করতে পারবেন । এছাড়াও , ছোট করদাতাদের এই তিন মাসে বকেয়া না মেটানোর জন্য অতিরিক্ত সুদ দিতে হবে না । তবে , প্রদেয় কর আগামী ৬ই জুলাইয়ের মধ্যে মিটিয়ে ফেলতে হবে । অন্যথায় , আগামী ২৩শে সেপ্টেম্বর পর্যন্ত বিলম্বিত কর মেটানোর ক্ষেত্রে ৯ শতাংশ হারে সুদ ধার্য হবে ।
    ২ ) ২০১৭ ’ র সিজিএসটি আইন এবং আইজিএসটি আইন সংশোধন করে ২০২০ ’ র অর্থ আইনে নির্দিষ্ট ধারাগুলি গত ৩০শে জুন থেকেই কার্যকর হবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1631127 – এই লিঙ্কে ক্লিক করুন ।


    
    কোয়ালিটি কাউন্সিল অফ ইন্ডিয়ার কাজকর্ম পর্যালোচনায় শ্রী পীযূষ গোয়েল
    কেন্দ্রীয় বাণিজ্য ও শিল্প মন্ত্রী শ্রী পীযূষ গোয়েল আজ ভিডিও কনফারেন্সের মাধ্যমে কোয়ালিটি কাউন্সিল অফ ইন্ডিয়ার কাজকর্ম পর্যালোচনা করেছেন । এ প্রসঙ্গে শ্রী গোয়েল বলেন , ভারতের ভবিষ্যৎ নির্ধারণের ক্ষেত্রে গুণমান বজায় রাখা গুরুত্বপূর্ণ বিষয় হয়ে উঠতে চলেছে । তিনি আরও বলেন , আত্মনির্ভর ভারত তখনই সফল ও বাস্তবায়িত হবে , যখন গুণমানসম্পন্ন দেশীয় পণ্য ও পরিষেবাগুলির উৎকৃষ্টতা বজায় থাকে । আমাদের জীবনের প্রায় প্রতিটি ক্ষেত্রেই গুণমানের বিষয়টি অঙ্গাঙ্গীভাবে জড়িত রয়েছে । কেন্দ্রীয় শিল্প ও অভ্যন্তরীণ বাণিজ্য প্রসার দপ্তরের অধীন কোয়ালিটি কাউন্সিল অফ ইন্ডিয়া একটি অলাভজনক স্বশাসিত সংস্থা । এই সংস্থা দেশে গুণমান সম্পর্কিত অভিযান গ্রহণ করে পণ্য ও পরিষেবার গুণমান সম্পর্কে সচেতনতা প্রচার করে থাকে । এই কাউন্সিল পণ্য ও পরিষেবার গুণমান বজায় রাখার ওপর গুরুত্ব দিয়ে সংশ্লিষ্ট সকল পক্ষকে সামিল করে সারা দেশে উৎকৃষ্টতার প্রসারে অভিযান চালিয়ে থাকে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1631132 – এই লিঙ্কে ক্লিক করুন ।


    
    কোভিড - ১৯ পরিস্থিতির দরুণ দেশীয় উৎপাদকদের মূলধন সংক্রান্ত সুবিধার মেয়াদ চার মাস বাড়ানোর সিদ্ধান্ত প্রতিরক্ষা মন্ত্রকের
    প্রতিরক্ষা মন্ত্রক কোভিড - ১৯ জনিত উদ্ভূত পরিস্থিতির প্রেক্ষিতে সংশ্লিষ্ট সরবরাহকারীদের সুবিধার্থে মূলধন সংক্রান্ত অধিগ্রহণমূলক চুক্তি অপরিবর্তিত রেখে প্রতিরক্ষা সরঞ্জাম সরবরাহের মেয়াদ আরও চার মাস বৃদ্ধি করেছে । মন্ত্রকের অধিগ্রহণ সংক্রান্ত শাখার পক্ষ থেকে এক নির্দেশ জারি করে বলা হয়েছে , গত ২৫শে মার্চ থেকে আগামী ২৪ জুলাই পর্যন্ত অপরিহার্য কারণবশত সরবরাহ প্রক্রিয়ায় বাধা - বিপত্তির দরুণ আলোচ্য সময়টিকে জরুরি অবস্থা হিসাবে গণ্য করা হবে । মন্ত্রকের এই সিদ্ধান্তের ফলে দেশীয় প্রতিরক্ষা শিল্প ক্ষেত্র লাভবান হবে । কোভিড - ১৯ পরিস্থিতির দরুণ উৎপাদন সংস্থাগুলির কাজকর্ম বিঘ্নিত হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1631078 – এই লিঙ্কে ক্লিক করুন ।


    
    রাজ্যগুলির চাহিদা অনুযায়ী ভারতীয় রেলের শ্রমিক স্পেশাল ট্রেনগুলির পরিষেবা অব্যাহত থাকবে
    ভারতীয় রেল রাজ্যগুলির চাহিদা অনুযায়ী , শ্রমিক স্পেশাল ট্রেন পরিষেবার মাধ্যমে প্রবাসী শ্রমিক ও আটকে পড়া ব্যক্তিদের আরামদায়ক ও নিরাপদ যাতায়াতের সুবিধা প্রদানে অঙ্গীকারবদ্ধ । এখনও পর্যন্ত বিভিন্ন রাজ্যের কাছ থেকে আরও ৬৩টি শ্রমিক স্পেশাল ট্রেন পরিষেবা দেওয়ার অনুরোধ পাওয়া গেছে । এই রাজ্যগুলির মধ্যে পশ্চিমবঙ্গ সহ কেরল , অন্ধ্রপ্রদেশ , কর্ণাটক এবং তামিলনাডু রয়েছে । পশ্চিমবঙ্গের পক্ষ থেকে এ ধরনের ২টি ট্রেন পরিষেবা দেওয়ার অনুরোধ করা হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1631092 – এই লিঙ্কে ক্লিক করুন ।


    
    আত্মনির্ভর ভারত প্যাকেজের আওতায় মে ও জুন মাসে ৪৫ লক্ষ ৬২ হাজার সুফলভোগীকে ২২ হাজার ৮১২ মেট্রিক টন খাদ্যশস্য বন্টন করা হয়েছে
    ভারতীয় খাদ্য নিগমের কাছে বর্তমানে ২ কোটি ৭০ লক্ষ মেট্রিক টনেরও বেশি চাল এবং ৫ কোটি ৪০ লক্ষ মেট্রিক টনের বেশি গম মজুত রয়েছে । মোট খাদ্যশস্য মজুতের পরিমাণ ৮ কোটি ১১ লক্ষ মেট্রিক টনেরও বেশি । জাতীয় খাদ্য সুরক্ষা আইন ও অন্যান্য কল্যাণমুখী কর্মসূচিগুলির জন্য প্রতি মাসে প্রায় ৫৫ লক্ষ মেট্রিক টন খাদ্যশস্যের প্রয়োজন হয় । আত্মনির্ভর ভারত প্যাকেজের আওতায় রাজ্য ও কেন্দ্রশাসিত অঞ্চলগুলির ৫ লক্ষ ৪৮ হাজার মেট্রিক টন খাদ্যশস্য সংগ্রহ করেছে । প্রধানমন্ত্রী গরিব কল্যাণ অন্ন যোজনার আওতায় এপ্রিল থেকে জুন মাস পর্যন্ত সময় ১ কোটি ৪ লক্ষ মেট্রিক টন চাল এবং ১৫ লক্ষ ২০ হাজার মেট্রিক টন গম প্রয়োজন । এর মধ্যে রাজ্য ও কেন্দ্রশাসিত অঞ্চলগুলি ৯৪ লক্ষ মেট্রিক টনেরও বেশি চাল এবং ১৪ লক্ষ মেট্রিক টনের বেশি গম সংগ্রহ করেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1631110 – এই লিঙ্কে ক্লিক করুন ।


    
    রামাগুন্ডাম সার উৎপাদন কারখানায় উৎপাদন প্রক্রিয়া আগামী সেপ্টেম্বর থেকে শুরু হবে ; গোরক্ষপুর , বারাউনি এবং সিন্ধ্রি কারখানায় কোভিড - ১৯ এর দরুণ উৎপাদন শুরু হবে ২০২১ – এর মে মাসে
    কেন্দ্রীয় রসায়ন ও সার প্রতিমন্ত্রী শ্রী মনসুখ মান্ডভিয়া আজ ভিডিও কনফারেন্সের মাধ্যমে ৫টি সার কারখানার পুনরুজ্জীবনমূলক কাজকর্মের অগ্রগতি বিভাগীয় আধিকারিকদের সঙ্গে পর্যালোচনা করেছেন । বৈঠকে শ্রী মান্ডভিয়াকে জানানো হয় , রামাগুন্ডাম উৎপাদন সংস্থার অগ্রগতির কাজকর্ম ৯৯ শতাংশের বেশি এগিয়েছে । কোভিড - ১৯ পরিস্থিতির জন্য অসম্পূর্ণ কাজ শেষ করতে বিলম্ব হয়েছে । এই সার উৎপাদন কারখানায় আগামী সেপ্টেম্বর মাস নাগাদ উৎপাদন প্রক্রিয়া শুরু হয়ে যাবে বলে আশা করা হচ্ছে । একইভাবে , গোরক্ষপুর , সিন্ধ্রি ও বারাউনি কারখানায় উৎপাদন প্রক্রিয়া শুরু হবে ২০২১ – এর মে মাস নাগদ ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1631097 – এই লিঙ্কে ক্লিক করুন ।


    
    জাতীয় রাজধানী অঞ্চলে উদ্বেগ : ভয়ের কোনও কারণ নেই , জানালেন জাতীয় ভূ - কম্প বিভাগের প্রধান
    জাতীয় ভূ - কম্প বিভাগের নির্দেশক ডঃ বি কে বানসল বলেছেন , দিল্লি জাতীয় রাজধানী অঞ্চলে সাম্প্রতিক ভূ - কম্পের প্রেক্ষিতে এখনই ভয়ের কোনও কারণ নেই । তবে , ভূ - কম্পের ঝুঁকি হ্রাস করতে আগাম সতর্কতামূলক ব্যবস্থা গ্রহণ ও প্রস্তুত থাকা জরুরি ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630974 – এই লিঙ্কে ক্লিক করুন ।


    
    স্বাক্ষর মিত্র কর্মসূচির সূচনা করলেন শ্রী নরেন্দ্র সিং তোমর : এক শিক্ষানবিশ কর্মসূচি
    শিক্ষানবিশদের জন্য এই কর্মসূচির সূচনা করে শ্রী তোমর বলেন , যুবসম্প্রদায়ের স্বার্থে উৎসাহ ভাতা সংযুক্ত এই কর্মসূচির উদ্দেশ্য হ ’ ল – দক্ষতা বৃদ্ধি করে কো - অপারেটিভ ক্ষেত্রে শিল্পোদ্যোগীতার মনোভাব গড়ে তোলা এবং সহজশর্তে গৃহীত প্রকল্পগুলির জন্য ঋণ সহায়তার ব্যবস্থা করা । এই কর্মসূচি কো - অপারেটিভ প্রতিষ্ঠানগুলিকে যুবসম্প্রদায়ের জন্য উদ্ভাবনমূলক সৃজনশীল ধ্যান - ধারণা প্রণয়নে সাহায্য করবে , যাতে শিক্ষানবিশ যুরারা দক্ষতা প্রশিক্ষণের মাধ্যমে জ্ঞান অর্জনের মাধ্যমে সংশ্লিষ্ট ক্ষেত্রে আত্মনির্ভর হয়ে উঠতে পারেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1631125 – এই লিঙ্কে ক্লিক করুন ।
    
    
    
    
    
    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • মহারাষ্ট্র : রাজ্যে আজ কোভিড - ১৯ এ আরও ৩ হাজার ৬০৭ জনের সংক্রমণের খবর মিলেছে । এর ফলে , আক্রান্তের সংখ্যা বেড়ে হয়েছে ৯৭ হাজার ৬৪৮ । নিশ্চিতভাবে করোনায় আক্রান্ত হয়েছেন ৪৭ হাজার ৯৬৮ জন । কেবল বৃহস্পতিবারই মারা গেছেন ১৫২ জন । সংক্রমণের উৎস - স্থল মুম্বাইয়ে আক্রান্তের সংখ্যা ৫৩ হাজার ৯৮৫ ।
    
    • গুজরাট : রাজ্যে গত ২৪ ঘন্টায় আরও ৫১৩ জনের নতুন করে সংক্রমণের খবর মেলায় আক্রান্তের সংখ্যা বেড়ে হয়েছে ২২ হাজার ৩২ । সুস্থ হয়েছেন ১৫ হাজার ১০৯ জন । রাজ্যে মৃত্যু হয়েছে ১ হাজার ৩৮৫ জনের । বেসরকারি পরীক্ষাগারগুলিকেও নমুনা পরীক্ষার অনুমতিদানের সিদ্ধান্ত নিয়েছে রাজ্য সরকার ।
    
    • রাজস্থান : রাজ্যে আজ সকাল পর্যন্ত আরও ৯২ জনের সংক্রমণের খবর মেলায় আক্রান্তের সংখ্যা বেড়ে হয়েছে ১১ হাজার ৯৩০ । রাজ্যে সুস্থ হওয়ার সংখ্যা ক্রমশ বাড়ছে । আক্রান্তদের মধ্যে এখনও পর্যন্ত সুস্থ হয়েছেন ৮ হাজার ৮৪৩ জন । আজ পর্যন্ত মৃত্যু হয়েছে ২৬৯ জনের ।
    
    • মধ্যপ্রদেশ : রাজ্যে করোনায় আক্রান্তের সংখ্যা ১০ হাজার ২৪১ হয়েছে । এখনও পর্যন্ত মৃত্যু হয়েছে ৪৩১ জনের ।
    
    • ছত্তিশগড় : রাজ্যে বৃহস্পতিবার আরও ৪৬ জনের সংক্রমণের খবর মেলায় আক্রান্তের সংখ্যা বেড়ে হয়েছে ১ হাজার ৩৯৮ । এর মধ্যে নিশ্চিতভাবে করোনায় আক্রান্তের সংখ্যা ৯৪৫ ।
    
    • গোয়া : রাজ্যে আজ আরও ৩০ জনের সংক্রমণের খবর মিলেছে । এর ফলে , আক্রান্তের সংখ্যা বেড়ে হয়েছে ৪১৭ । নিশ্চিতভাবে করোনায় আক্রান্তের সংখ্যা ৩৫০ ।
    
    • পাঞ্জাব : করোনা ভাইরাসের কম্যুনিটি সংক্রমণের আশঙ্কার মধ্যেই রাজ্যের মুখ্যমন্ত্রী সপ্তাহের শেষ দিন ও সরকারি ছুটির দিনগুলিতে লকডাউন নীতি - নির্দেশিকা আরও কঠোরভাবে বলবতের নির্দেশ দিয়েছেন । তিনি বলেছেন , সংক্রমণ প্রতিরোধ ও নিয়ন্ত্রণে কড়া ব্যবস্থা গ্রহণ অত্যন্ত জরুরি ।
    
    • হিমাচল প্রদেশ : রাজ্যের মুখ্যমন্ত্রী বলেছেন , আয়ুষ্মান ভারত কর্মসূচির আওতায় করোনা নমুনা পরীক্ষা ও চিকিৎসা সুবিধা প্রদান করা হবে । তিনি আরও জানান , সামাজিক সুরক্ষা পেনশন কর্মসূচিতে আরও ৪৪ হাজার ব্যক্তিকে অন্তর্ভুক্ত করা হয়েছে ।
    
    • কেরল : রাজ্যে করোনায় মৃত্যুর সংখ্যা বেড়ে হয়েছে ১৯ । উপসাগরীয় দেশগুলিতে আরও ৬ জন কেরলবাসীর মৃত্যু হয়েছে । রাজ্যের বাইরে মৃত্যু হয়েছে প্রায় ৩০০ জনের । বর্তমানে রাজ্যের বিভিন্ন হাসপাতালে ১ হাজার ২৫৮ জন আক্রান্তের চিকিৎসা চলছে ।
    
    • তামিলনাডু : রাজ্য সরকারের পক্ষ থেকে জানানো হয়েছে , চেন্নাইয়ে সম্পূর্ণ লকডাউনের কোনও সিদ্ধান্ত নেওয়া হয়নি । রাজ্যে আক্রান্তের সংখ্যা ৩৮ হাজার ৭১৬ । নিশ্চিতভাবে করোনায় আক্রান্ত হয়েছেন ১৭ হাজার ৬৫৯ জন । মৃত্যু হয়েছে । ৩৪৯ জনের । কেবল চেন্নাইয়েই আক্রান্তের সংখ্যা ১৩ হাজার ৩১০ ।
    
    • কর্ণাটক : রাজ্যের উপ - মুখ্যমন্ত্রী জানিয়েছেন , আনলক পুরোপুরি প্রত্যাহারের পর স্নাতক ও স্নাতকোত্তর পর্যায়ের পরীক্ষা গ্রহণ করা হবে । রাজ্যে আক্রান্তের সংখ্যা বেড়ে হয়েছে ৬ হাজার ২৪৫ । নিশ্চিতভাবে করোনায় আক্রান্তের সংখ্যা ৩ হাজার ১৯৫ । মৃত্যু হয়েছে ৭২ জনের । রাজ্য সরকারের পক্ষ থেকে ৯ হাজার ৭১২টি শূণ্যপদে স্থায়ী ও চুক্তির ভিত্তিতে নিয়োগের নির্দেশিকা জারি হয়েছে । রাজ্যে গত ২৪ ঘন্টায় আরও ১৪১ জনের সংক্রমণের খবর মিলেছে । এর ফলে , আক্রান্তের সংখ্যা বেড়ে হয়েছে ৪ হাজার ৪০২ । নিশ্চিতভাবে করোনায় আক্রান্তের সংখ্যা ১ হাজার ৭২৩ । মৃত্যু হয়েছে ৮০ জনের ।
    
    • তেলেঙ্গানা : গান্ধী হাসপাতালের সিনিয়র ডাক্তাররা শর্তসাপেক্ষে কর্মবিরতি প্রত্যাহার করে নিয়েছেন এবং তাঁরা কাজে যোগদান করেছেন । রাজ্যের সবকটি জেলাই এখন করোনার কবলে । আক্রান্তের সংখ্যা বেড়ে হয়েছে ৪ হাজার ৩২০ । এদের মধ্যে নিশ্চিতভাবে করোনায় আক্রান্তের সংখ্যা ২ হাজার ১৬২ ।
    
    • অরুণাচল প্রদেশ : রাজ্যে এখনও পর্যন্ত ১৩ হাজার ৪৭৯টি কোভিড - ১৯ নমুনা পরীক্ষা হয়েছে । আক্রান্তের সংখ্যা ৬৭ এবং নিশ্চিতভাবে করোনায় আক্রান্ত হয়েছেন ৬৩ জন । লকডাউনের সময় গাড়িগুলির বিধিভঙ্গের দায়ে জরিমানা হিসাবে ২৭ লক্ষ টাকা সংগ্রহ হয়েছে ।
    
    • মণিপুর : রাজ্যের স্বাস্থ্য মন্ত্রী ২টি অ্যাম্বুলেন্স ২টি জেলা কর্তৃপক্ষকে হস্তান্তরিত করেছেন । কোভিড - ১৯ আক্রান্ত ও সন্দেহভাজন রোগীদের পরিবহণের জন্য এই অ্যাম্বুলেন্সগুলিকে কাজে লাগানো হবে ।
    
    • মিজোরাম : রাজ্যের স্বাস্থ্য মন্ত্রী বলেছেন , চেন্নাই ফেরৎ সকলের কোভিড - ১৯ নমুনা পরীক্ষা হবে ।
    
    • নাগাল্যান্ড : গুয়াহাটি হাইকোর্টের কোহিমা শাখা পেট্রো পণ্যের ওপর কোভিড - ১৯ সংক্রান্ত নীতি - নির্দেশিকা আরোপ করার প্রেক্ষিতে এক জনস্বার্থ মামলা শুনানির সময় সংশ্লিষ্ট বিষয়ে মতামত জানানোর জন্য নাগাল্যান্ড সরকারকে তিন সপ্তাহের সময় দিয়েছে ।
    
    • ত্রিপুরা : রাজ্যের মুখ্যমন্ত্রী কোভিড - ১৯ মহামারীর প্রেক্ষিতে উদ্ভূত পরিস্থিতি স্বাস্থ্য ও পরিবার কল্যাণ দপ্তরের আধিকারিকদের সঙ্গে পর্যালোচনা করেছেন ।


    CG/BD/SB

    
    
    (Release ID: 1631234) Visitor Counter : 13
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam