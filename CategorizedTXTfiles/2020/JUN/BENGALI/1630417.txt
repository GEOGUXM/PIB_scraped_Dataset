      গ্রামোন্নয়নমন্ত্রক

      ২০২০-২১ অর্থবর্ষে এমজিএনআরইজিএস – এর আওতায় এ যাবৎ সর্বোচ্চ ১ লক্ষ ১ হাজার ৫০০ কোটি টাকা বরাদ্দ করা হয়েছে; ইতিমধ্যেই ৩১ হাজার ৪৯৩ কোটি টাকা বিভিন্ন রাজ্যকে দেওয়া হয়েছে
      Posted On: 08 JUN 2020 9:28PM by PIB Kolkata


    নয়াদিল্লী, ০ ৮ জুন, ২০২০


    

    মহাত্মা গান্ধী জাতীয় গ্রামীণ কর্মসংস্থান সুনিশ্চিতকরণ কর্মসূচির (এমজিএনআরইজিএস) আওতায় ২০২০-২১ অর্থবর্ষে ১ লক্ষ ১ হাজার ৫০০ কোটি টাকার সংস্থান করা হয়েছে। জাতীয় স্তরের এই কর্মসূচির আওতায় বিপুল অঙ্কের এই বরাদ্দ এ যাবৎ সর্বোচ্চ।
    
    ইতিমধ্যেই ২০২০-২১ অর্থবর্ষে রাজ্য/কেন্দ্রশাসিত অঞ্চলগুলি ৩১ হাজার ৪৯৩ কোটি টাকা দেওয়া হয়েছে, যা চলতি অর্থবর্ষের বাজেট বরাদ্দের ৫০ শতাংশেরও বেশি।
    
    এখনও পর্যন্ত ৬০ কোটি ৮০ লক্ষ কর্মদিবস সৃষ্টি হয়েছে এবং ৬ কোটি ৬৯ লক্ষ ব্যক্তি কাজ পেয়েছেন। চলতি বছরের মে মাসে প্রতিদিন ২ কোটি ৫১ লক্ষ ব্যক্তিকে কাজ দেওয়া হয়েছে, যা গত বছরের ঐ মাসের তুলনায় ৭৩ শতাংশ বেশি।
    
    চলতি ২০২০-২১ অর্থবর্ষে ১০ লক্ষ ক্ষেত্রে কাজকর্ম সম্পূর্ণ হয়েছে। এই কর্মসূচির আওতায় জল সংরক্ষণ ও কৃষি সেচ, চারাগাছ রোপণ, উদ্যান পালন এবং ব্যক্তি-বিশেষের জীবন-জীবিকার মানোন্নয়নে গুরুত্ব দেওয়া হচ্ছে।

    

    
    CG/BD/CB/SB

    
    
    (Release ID: 1630417) Visitor Counter : 11
    
    
      Read this release in: Odia , Tamil , Assamese , English , Urdu , Marathi , Hindi , Punjabi , Telugu