      পরিবেশওঅরণ্যমন্ত্রক

      নগর বনাঞ্চলকে গুরুত্ব দিয়ে অনলাইনে বিশ্ব পরিবেশ দিবস উদযাপনের পরিকল্পনা
      Posted On: 04 JUN 2020 5:15PM by PIB Kolkata


    নয়াদিল্লী, ০৪ জুন, ২০২০


    

    প্রতি বছর ৫ই জুন বিশ্ব পরিবেশ দিবস উদযাপিত হয়। ইউএনইপি এই বছরের বিশ্ব পরিবেশ দিবসের মূল ভাবনা রেখেছে জীব বৈচিত্র্য। পরিবেশ, বন ও জলবায়ু পরিবর্তন মন্ত্রক কোভিড-১৯ মহামারীর কারণে চলতি বছর এই দিনটি অনলাইনে উদযাপন করবে। কেন্দ্রীয় পরিবেশ, বন ও জলবায়ু পরিবর্তন মন্ত্রী শ্রী প্রকাশ জাভড়েকর মূল অনুষ্ঠানের প্রধান অতিথি হিসেবে উপস্থিত থাকবেন। শুক্রবার, ৫ই জুন সকাল ৯টায় https://www.youtube.com/watch?v=IzMQuhmheoo- এই পোর্টালে অনুষ্ঠানটি শুরু হবে। চলতি বছর ভারত ‘নগর বন’- এই ভাবনায় দিনটি উদযাপন করবে।


    
    ভারতীয় ভূখন্ডে ভূমিভাগের পরিমাণ যদিও কম এবং মানুষ ও গৃহপালিত পশুর সংখ্যা যথেষ্ট বেশি౼কিন্তু আমাদের দেশ জীববৈচিত্র্যে ভরপুর । আট শতাংশ জৈববৈচিত্র এদেশের অন্যতম আকর্ষণ। বিশ্বে ৩৫টি জীববৈচিত্র্যের মূল কেন্দ্রবিন্দুর মধ্যে চারটি-ই ভারতে। সাধারণত জীববৈচিত্র্যের সংরক্ষণ প্রত্যন্ত বনাঞ্চলে হয়ে থাকে। কিন্তু নগরায়ণ বৃদ্ধি পাওয়ার ফলে শহরাঞ্চলে জীববৈচিত্র্যকে রক্ষা করার প্রয়োজনীয়তা দেখা দিয়েছে। পরিবেশ, বন ও জলবায়ু পরিবর্তন মন্ত্রক ২০০টি পুরসভায় ‘নগর বন’ গড়ে তোলার পরিকল্পনা করেছে। এইসব শহরে বাগান আছে, কিন্তু কোনো বনাঞ্চল নেই। ‘নগর বন’ এইসব পুরসভার পরিবেশকে দূষণমুক্ত রাখতে সাহায্য করবে।


    
    পুনেতে ৪০ একর বনাঞ্চল তৈরি করা হয়েছে। সেখানে ৬৫ হাজার গাছ লাগানো হয়েছে, ৫টি পুকুর কাটা হয়েছে এবং দুটি ওয়াচ টাওয়ার বসানো হয়েছে। অনেক গাছের উচ্চতা ইতিমধ্যে ২৫-৩০ ফুট হয়ে গেছে। এ বছর এই বনে আরও গাছ লাগানো হবে। এখানে ২৩ রকমের বৃক্ষরাজি, ২৯ রকমের পাখি, ১৫ রকমের প্রজাপতি, ১০ রকমের সরীসৃপ এবং ৩ রকমের স্তন্যপায়ী প্রাণী রয়েছে। আজ এই ওয়াজরে নগর বন গোটা দেশের কাছে মডেল হিসেবে প্রতিষ্ঠিত।


    
    বিশ্ব পরিবেশ দিবসের এই অনুষ্ঠানে পরিবেশ প্রতিমন্ত্রী শ্রী বাবুল সুপ্রিয়, মহারাষ্ট্রের বন মন্ত্রী শ্রী সঞ্জয় রাঠে সহ ইউএনসিসিডি, ইউএনইপি-র প্রতিনিধিরা অনলাইনের মাধ্যমে যোগ দেবেন।


    

    CG/CB/NS

    
    
    (Release ID: 1629435) Visitor Counter : 19
    
    
      Read this release in: Marathi , Gujarati , English , Urdu , Hindi , Assamese , Manipuri , Punjabi , Odia , Tamil , Telugu , Malayalam