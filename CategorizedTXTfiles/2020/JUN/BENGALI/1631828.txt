      স্বাস্থ্যওপরিবারকল্যাণমন্ত্রক

      কোভিড-১৯-এর বিষয়ে সর্বশেষ তথ্য
      
      যুক্তিসঙ্গত হারে অর্থ ব্যয় করে সঙ্কটাপন্ন রোগীদের চিকিৎসার জন্য কেন্দ্র রাজ্যগুলিকে বেসরকারি স্বাস্থ্য পরিষেবা ব্যবহারের পরামর্শ দিয়েছে

      Posted On: 15 JUN 2020 8:44PM by PIB Kolkata
      নয়াদিল্লি, ১৫ জুন, ২০২০
      কোভিড-১৯-এ সংক্রমিতদের চিকিৎসার জন্য হাসপাতালে আইসিইউ বেড, ভেন্টিলেটর এবং অক্সিজেনের ব্যবস্থাযুক্ত বেডের অপ্রতুলতার খবর পাওয়া যাচ্ছে। স্বাস্থ্য পরিষেবার পরিকাঠামোর এই ঘাটতির পাশাপাশি, কোভিড-১৯-এর চিকিৎসার জন্য বেশি অর্থ চাওয়ার অভিযোগের খবরও আসছে।
      কেন্দ্রীয় স্বাস্থ্য ও পরিবারকল্যাণ মন্ত্রক উদ্ভূত পরিস্থিতিতে রাজ্য ও কেন্দ্রশাসিত অঞ্চলগুলিকে অতিরিক্ত বেড, সঙ্কটাপন্ন রোগীদের চিকিৎসার সুবিধা এবং স্বচ্ছ ও সুষ্ঠু চিকিৎসা পরিষেবা নিশ্চিত করতে বেসরকারি ক্ষেত্রগুলিকেও ব্যবহারের পরামর্শ দিয়েছে। কোন কোন রাজ্য ইতিমধ্যেই এই লক্ষ্যে উদ্যোগ গ্রহণ করেছে। তারা সঙ্কটাপন্ন রোগীদের চিকিৎসার জন্য বেসরকারি ক্ষেত্রের স্বাস্থ্য পরিষেবা প্রদানকারী সংস্থাগুলির সঙ্গে চুক্তিতে আবদ্ধ হয়েছে যার ফলে, ঐসব বেসরকারি প্রতিষ্ঠানে যুক্তিসঙ্গত অর্থ ব্যয় করে চিকিৎসা পরিষেবা পাওয়া যাবে। রাজ্যগুলির কাছে ইতিমধ্যেই পিএমজেএওয়াই ( https://pmjay.gov.in – এখানে ক্লিক করে বিস্তারিত তথ্য পাওয়া যাবে) এবং সিজিএইচএস প্রকল্পের ( https://cghs.gov.in/indexl.php?lang=1&level=1&sublinkid=6760&lid=3704 – এই লিঙ্কে করে এ বিষয়ে যাবতীয় তথ্য পাওয়া যাবে) বিষয়ে বিস্তারিত তথ্য রয়েছে।
      যুক্তিসঙ্গত পরিমাণ অর্থ ব্যয় করে দ্রুত উন্নতমানের চিকিৎসা রোগীরা যেন পেতে পারেন, সেটি নিশ্চিত করতে রাজ্যগুলিকে বেসরকারি স্বাস্থ্য পরিষেবা প্রতিষ্ঠানগুলির সঙ্গে আলোচনা করতে বলা হয়েছে। এখানে ব্যক্তিগত সুরক্ষা সরঞ্জাম সহ অন্যান্য সামগ্রী কেনার ক্ষেত্রে খরচের বিষয়টিও বিবেচনা করা হবে। কেন্দ্রীয় স্বাস্থ্য ও পরিবারকল্যাণ মন্ত্রক রাজ্যগুলিকে জানিয়েছে, বেসরকারি চিকিৎসা পরিষেবা প্রতিষ্ঠানগুলির সঙ্গে আলোচনার পর তারা যেন এ বিষয়ে বিস্তারিত তথ্য জনসাধারণকে জানায়౼ যার ফলে, কোভিড-১৯-এ সংক্রমিতদের দ্রুত উন্নতমানের চিকিৎসা নিশ্চিত করা সম্ভব হবে।
      CG/CB/DM
    
    
    (Release ID: 1631828) Visitor Counter : 10
    
    
      Read this release in: English , Urdu , Hindi , Marathi , Punjabi , Odia , Tamil , Telugu , Kannada