      বিজ্ঞানওপ্রযুক্তিমন্ত্রক

      সি আই এম এ পি, ভেষজ এবং সুগন্ধি উদ্ভিদের নানান দিক তুলে ধরতে একটি আলোকচিত্র প্রতিযোগিতার কথা ঘোষণা করেছে।
      
      প্রতিযোগিতার বিষয়বস্তু হলো ভেষজ এবং সুগন্ধী উদ্ভিদ সম্বন্ধে জানো(এম এ পি)।
      
      এই প্রতিযোগিতার মাধ্যমে, সি আই এম এ পি একই সঙ্গে এই ধরনের উদ্ভিদ সংরক্ষণের বার্তাও তুলে ধরতে চায়।

      Posted On: 14 JUN 2020 2:37PM by PIB Kolkata

    নতুন দিল্লী, ১৪ই জুন,২০২০


    

    
    সাধারন মানুষ চিরকালই ভেষজ এবং সুগন্ধী বিষয়ে আগ্রহীদের। এই ধরনের কিছু উদ্ভিদ অবিশ্বাস্য সুন্দর হয় এবং কিছু উদ্ভিদ সাধারণত খুঁজে পাওয়া যায় না। বহু বছর ধরে এই ধরনের উদ্ভিদের সহজাত ক্ষমতা শুধুমাত্র মানুষের নয় পশুপক্ষীদের সুস্বাস্থ্য এবং ভাল থাকার বিষয়টি সুনিশ্চিত করে চলেছে। একই সঙ্গে এটাও ঠিক যে আমাদের মধ্যে অনেকেই এই ধরনের উদ্ভিদের কার্যকারিতা এবং রোগ নিরাময়যোগ্য ক্ষমতা সম্বন্ধে অবগত নই। এই ধরনের উদ্ভিদের উপকারিতা সম্বন্ধে সাধারন মানুষকে অবগত করতেই দ্য সেন্ট্রাল ইন্সটিটিউট অফ মেডিসিন্যাল এন্ড এরমেটিক প্লান্টস (সি আই এম এ পি)ভেষজ এবং সুগন্ধি উদ্ভিদের নানান দিক তুলে ধরতে একটি আলোকচিত্র প্রতিযোগিতার কথা ঘোষণা করেছে। একই সঙ্গে এই প্রতিযোগিতার মাধ্যমে এই ধরনের উদ্ভিদের সংরক্ষণের বিষয়ে বার্তা দেওয়ারও উদ্যোগ নেওয়া হয়েছে।


    
    প্রতিযোগিতার বিষয়বস্তু হলো "নো ইওর মেডিসিন্যাল এন্ড এরমেটিক প্লান্টস(এম এ পি)"বা ভেষজ এবং সুগন্ধী উদ্ভিদ বিষয়ে জানো। প্রতিযোগিতায় প্রথম, দ্বিতীয় এবং তৃতীয় স্থান অধিকারীরা যথাক্রমে ৫০০০, ৩০০০ এবং ২০০০ টাকার নগদ পুরস্কার পাবেন। এছাড়াও আরও ১০টি ছবির জন্য ১০০০ টাকা করে স্বান্তনা পুরস্কারও থাকবে।


    
    এই প্রতিযোগিতায় পেশাদার এবং সখের ভারতীয় আলোকচিত্রীরা অংশগ্রহন করতে পারবেন। প্রতিটি আবেদনে সর্বোচ্চ তিনটি ছবি দাখিল করা যেতে পারে। প্রতিষ্ঠানের পক্ষ থেকে অংশগ্রহনকারীদের প্রতি আবেদন করা হয়েছে যে মূলত দেশীয় উদ্ভিদ গ্রহনযোগ্য হবে। পাশাপাশি এড়িয়ে চলতে বলা হয়েছে সাধারণ উদ্যানপালিত এবং শোভাবর্ধক উদ্ভিদের ছবি।


    
    প্রতিটি উদ্ভিদের আলোকচিত্রের সঙ্গে তার লাতিন এবং দেশীয় নাম উল্লেখ করার পাশাপাশি ২০ থেকে ৩০টি শব্দের মধ্যে সেই উদ্ভিদের ভেষজ গুণাবলির বিবরণ তুলে ধরতে হবে। প্রতিযোগিতায় শুধুমাত্র আসল ডিজিটাল ছবিটি গ্রহন করা হবে কিন্তু আবেদন করার সময় A4 পাতায় রঙিন চিত্রটি না মোড়া অবস্থায় পাঠাতে হবে। ডিজিটাল চিত্রটি ৩ মেগাবাইটের এর কম হবে না এবং চিত্রটির রেজোলিউশান ৩০০ ডিপিআই হতে হবে। চিত্রটি জেপিইজি বা টিআইএফএফ ফরম্যাটে হতে হবে এবং বিকাশন হতে হবে ১০৮৬×৭৮৬। যদি চিত্রটি নির্বাচিত হয় তাহলে মূল ছবিটি প্রয়োজনে চাওয়া হতে পারে।


    
    প্রতিযোগিতায় অংশগ্রহনকারীদের স্বঘোষনা করতে হবে যে আলোকচিত্রটি তিনি নিজেই গ্রহন করেছেন। পুরস্কৃত আলোকচিত্রটির কপিরাইট আলোকচিত্রীর থাকলেও সি আই এম এ পির সেই চিত্রটি প্রদর্শন এবং সেই নির্দিষ্ট ভেষজ এবং সুগন্ধী উদ্ভিদের গুণাবলি জন সাধারণের কাছে প্রচারের জন্য ব্যবহার করতে পারবে।


    
    লখনৌয়ের সিএসআইআর-সিআইএমএপির নির্দেশক মনোনীত বিচারকরাই পুরস্কৃতদের বেছে নেবেন এবং বিচারকদের রায়ই চূড়ান্ত বলে বিবেচিত হবে। সি এস আই আর-সি আই এম এ পির বার্ষিক অনুষ্ঠানে বিজয়ীদের নাম ঘোষনা করা হবে।


    
    চিত্রটির ডিজিটাল রূপটি ই-মেল করতে হবে pc@cimap.res.in এ। আবেদন পত্র জমা দেওয়ার শেষ তারিখ ৩০শে জুন, ২০২০। www.cimap.res.in এ ক্লিক করলে প্রতিযোগিতার বিষয়ে বিস্তারিত জানা যাবে।


    

    CG/PPM

    
    
    (Release ID: 1631588) Visitor Counter : 9
    
    
      Read this release in: English , Urdu , Marathi , Hindi , Manipuri , Tamil , Telugu