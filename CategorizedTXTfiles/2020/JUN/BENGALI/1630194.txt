      নীতিআয়োগ

      ভারতে অনলাইন বিবাদ নিষ্পত্তি ব্যবস্থার প্রসার
      Posted On: 07 JUN 2020 7:27PM by PIB Kolkata


    নয়াদিল্লি, ০৭ জুন, ২০২০


    

    
    এই প্রথমবার নীতি আয়োগ দেশে অনলাইন বিবাদ নিষ্পত্তি ব্যবস্থার প্রসারে সংশ্লিষ্ট সবপক্ষকে এক জায়গায় নিয়ে আসতে আগামী এবং ওমিদ্যার নেটওয়ার্ক ইন্ডিয়া প্রতিষ্ঠানের সহযোগিতায় গত ৬ই জুন এক ভার্চ্যুয়াল বৈঠকের আয়োজন করে।
    
    বিশেষত ছোট ও মাঝারি মূল্যসংযুক্ত মামলাগুলির অনলাইন বিবাদ নিষ্পত্তি ব্যবস্থা (ওডিআর) এমন এক সমস্যা নিরসনের উপায়, যেখানে বিকল্প নিষ্পত্তি ব্যবস্থার অঙ্গ হিসাবে ডিজিটাল প্রযুক্তি ও আধুনিক পদ্ধতিকে কাজে লাগানো হচ্ছে। একদিকে আদালতগুলিতে যখন ধীরে ধীরে ডিজিটাল পদ্ধতি আরো বেশীকরে ব্যবহৃত হচ্ছে, তখন দ্রুত বিবাদ নিষ্পত্তির ক্ষেত্রে অনলাইন ব্যবস্থা গুরুত্বপূর্ণ ভূমিকা নিতে পারে। এমনকি, ওডিআর ব্যবস্থার মাধ্যমে মামলার দ্রুত এবং কার্যকর সমাধান সম্ভব।
    
    অনলাইন বিবাদ নিষ্পত্তি ব্যবস্থার কার্যকরিতা ও প্রসারের বিভিন্ন দিক নিয়ে সুপ্রিম কোর্টের প্রাক্তন বিচারপতিরা ছড়াও বিভিন্ন কেন্দ্রীয় মন্ত্রকের সচিব, শিল্পপতি, আইন বিশেষজ্ঞ প্রভৃতি ক্ষেত্রের প্রতিনিধিরা বৈঠকে আলোচনা করেন।
    
    দেশে বিবাদ নিষ্পত্তির ক্ষেত্রে অনলাইন ব্যবস্থা সম্পর্কে সংশ্লিষ্ট সকল পক্ষের মধ্যে সহযোগিতার মনোভাব নিয়ে কাজ করার জন্য অনলাইন বিবাদ নিষ্পত্তি ব্যবস্থা সুদূরপ্রসারী ভূমিকা নিতে পারে।
    
    বৈঠকে স্বাগত ভাষণে নীতি আয়োগের সিইও শ্রী অমিতাভ কান্ত বলেন, ঐতিহাসিক এই বৈঠক সহযোগিতামূলক পন্থা অবলম্বনের এক সূচনা মাত্র, যা মহামারী পরবর্তী সময়ে বিচার-ব্যবস্থার কার্যকরিতা ও সুফল সকলের কাছে পৌঁছে দেওয়ার ক্ষেত্রে প্রযুক্তিকে কাজে লাগানোর পথ প্রশস্ত করেছে।
    
    সুপ্রিম কোর্টের বিচারপতি বি ওয়াই চন্দ্রচূড় প্রযুক্তির ব্যবহার ও বিচার বিভাগের সুযোগ সকলের কাছে পৌঁছে দেওয়া প্রসঙ্গে বলেন, সর্বোপরি বিচার-ব্যবস্থাকে সকলের নাগালে পৌঁছে দিতে মানসিকতায় পরিবর্তন। একটি আদালতে বিচার ব্যবস্থা কেবল পরিচালিত হয়। কিন্তু বিচার ব্যবস্থার সুফল সংশ্লিষ্ট সবপক্ষের সহযোগিতায় পৌঁছে দেওয়া যেতে পারে।
    
    কোভিড-১৯ মহামারীর সময় অনলাইন বিবাদ নিষ্পত্তি ব্যবস্থার প্রয়োজনীয়তার ওপর গুরুত্ব দিয়ে বিচারপতি সঞ্জয় কিষাণ কল বলেন, বিবাদ নিষ্পত্তির ক্ষেত্রে এ ধরনের ব্যবস্থা আর্থিক পুনরুজ্জীবনের এক গুরুত্বপূর্ণ অঙ্গ।
    
    বিচারপতি ইন্দু মালহোত্রা বলেন, অনলাইন বিবাদ নিষ্পত্তি ব্যবস্থা বা বিকল্প বিবাদ নিষ্পত্তি ব্যবস্থা সমগ্র বিচার প্রক্রিয়ার গতি আরও ত্বরান্বিত করতে পারে। এমনকি, এই ব্যবস্থায় সচরাচর আদালতে যে ধরনের নিয়ম-নীতি অনুসরণ করতে হয়, অনলাইন ব্যবস্থায় তার প্রয়োজনীয়তা পড়ে না।
    
    কেন্দ্রীয় আইন সচিব শ্রী অনুপ কুমার মেন্দিরত্তা বলেন, অনলাইন বিবাদ নিষ্পত্তি ব্যবস্থা এবং বিকল্প বিবাদ নিষ্পত্তি ব্যবস্থার সুযোগ-সুবিধাগুলি বিভিন্ন শিল্প সংস্থা, দেশের বিভিন্ন এলাকা এবং সরকারি প্রতিষ্ঠানগুলিতেও আরও বেশি করে পৌঁছে দিতে হবে। সরকার এ ব্যাপারে উদার মানসিকতা গ্রহণ করেছে।
    
    বিচার ব্যবস্থার সুফল পৌঁছে দেওয়া সম্পর্কে তাঁর মতামত পেশ করে ইম্ফোসিসের নন-এক্সিকিউটিভ চেয়ারম্যান শ্রী নন্দন নিলেকানি বলেন, ভবিষ্যতে আদালতের কাজকর্ম অফলাইনের পাশাপাশি, অনলাইনেও পরিচালিত হবে। এই প্রেক্ষিতে অনলাইন বিবাদ নিষ্পত্তি ব্যবস্থা গুরুত্বপূর্ণ ভূমিকা নিতে পারে।
    
    ওডিআর ব্যবস্থার অন্যতম প্রণেতা মিঃ কলিন রুল বলেন, প্রযুক্তিগত ক্ষেত্রে ভারত সরকার প্রশংসনীয় কাজ করেছে। ভারত শীঘ্রই বিভিন্ন ক্ষেত্রে প্রযুক্তির সদ্ব্যবহারে বিশ্বের অগ্রণী দেশ হয়ে উঠবে। সেদিক থেকে অনলাইন বিবাদ নিষ্পত্তি ব্যবস্থার সম্প্রসারণ আরও জরুরি।
    
    বেসরকারি সংস্থা আগামীর সহ-প্রতিষ্ঠাতা শচীন মালহান বলেন, ভারতীয়দের মধ্যে শিল্পোদ্যোগী মনোভাব বা সমস্যা সমাধানের কোনও ঘটতি নেই। তবে, দ্রুততার সঙ্গে মামলা নিষ্পত্তির জন্য অনলাইন বিবাদ নিষ্পত্তি ব্যবস্থার গুরুত্ব অপরিসীম।
    
    কোভিড-১৯ পরিস্থিতি দ্রুত ও কার্যকর সমাধানের লক্ষ্যে অনলাইন বিবাদ নিষ্পত্তি ব্যবস্থার প্রয়োজনীয়তাকে আরও জরুরি করে তুলেছে। অনলাইনে আয়োজিত এই বৈঠক ওডিআর ব্যবস্থায় মামলা নিরসনের ক্ষেত্রে যে সুযোগ রয়েছে, তা তুলে ধরেছে। সংশ্লিষ্ট সকল পক্ষের সহযগিতায় আগামী সপ্তাহগুলিতে এ ধরনের বৈঠক আরও আয়োজন করা হবে, যাতে বিচার প্রধান ব্যবস্থায় আরও পরিবর্তন আনা যায়।

    

    
    CG/BD/SB

    
    
    (Release ID: 1630194) Visitor Counter : 10
    
    
      Read this release in: Telugu , English , Urdu , Hindi , Marathi , Manipuri , Punjabi , Tamil