      নির্বাচনকমিশন

      জুন থেকে জুলাই মাসের মধ্যে কয়েকজন সদস্যের অবসরের প্রেক্ষিতে শূন্য পদগুলিতে রাজ্যসভার দ্বিবার্ষিক নির্বাচন
      Posted On: 01 JUN 2020 8:16PM by PIB Kolkata


    নয়াদিল্লী, ০১ জুন, ২০২০


    

    রাজ্যসভায় ৬ জন সদস্যের কার্যকালের মেয়াদ জুন থেকে জুলাই মাসের মধ্যে শেষ হচ্ছে। এই প্রেক্ষিতে শূন্য পদগুলিতে নির্বাচনের ব্যাপারে নির্বাচন কমিশন বিজ্ঞপ্তি জারির সিদ্ধান্ত নিয়েছে। যে তিনটি রাজ্য থেকে রাজ্যসভায় ৬টি পদ শূন্য হতে চলেছে, সেই রাজ্যগুলি হল- অরুণাচলপ্রদেশ, কর্ণাটক এবং মিজোরাম।


    
    জাতীয় বিপর্যয় ব্যবস্থাপনা আইনের আওতায় কেন্দ্রীয় স্বরাষ্ট্র সচিবের পক্ষ থেকে গত ৩০শে মে জারি করা নীতি নির্দেশিকা বিবেচনায় রেখে নির্বাচন কমিশন রাজ্যসভায় ওই ৬টি আসনে দ্বিবার্ষিক নির্বাচনের দিন-ক্ষণ ঘোষণা করেছে। কমিশনের পক্ষ থেকে জানানো হয়েছে, রাজ্যসভায় ওই ৬টি আসনের জন্য বিজ্ঞপ্তি জারি হবে দোশরা জুন। মনোনয়ন পত্র জমা দেওয়ার শেষ তারিখ ৯ই জুন। মনোনয়ন পত্রগুলি খতিয়ে দেখা হবে ১০ই জুন। মনোনয়ন পত্র প্রত্যাহারের শেষ তারিখ ১২ই জুন। ভোট গ্রহণ করা হবে ১৯শে জুন। ভোট গ্রহণের সময় সকাল ৯টা থেকে বিকেল ৪টে, এবং ভোট গণনা শুরু হবে বিকেল ৫টায়। সমগ্র নির্বাচনী প্রক্রিয়া শেষ হবে আগামী ২২শে জুনের মধ্যে। কমিশনের পক্ষ থেকে সিদ্ধান্ত নেওয়া হয়েছে, সংশ্লিষ্ট রাজ্যগুলির মুখ্য সচিবরা এই নির্বাচনের ব্যাপারে একজন করে উচ্চপদস্থ আধিকারিক নিয়োগ করবেন এবং ওই আধিকারিকরা নির্বাচনের যাবতীয় বন্দোবস্ত করবেন। এছাড়াও নির্বাচন কমিশন সংশ্লিষ্ট রাজ্যের মুখ্য নির্বাচনী আধিকারিকদের অবজারভার হিসেবে নিয়োগের সিদ্ধান্ত নিয়েছে।

    

    CG/BD/NS

    
    
    (Release ID: 1628601) Visitor Counter : 8
    
    
      Read this release in: English , Tamil , Urdu , Hindi , Punjabi