      সারওরসায়নমন্ত্রক

      তালচের ফার্টিলাইজার লিমিটেডের কাজের অগ্রগতি পর্যালোচনা করলেন শ্রী ডি ভি সদানন্দ গৌড়া
      Posted On: 23 JUN 2020 5:22PM by PIB Kolkata


    নতুনদিল্লি, ২৩ জুন, ২০২০


    

    রসায়ন ও সার মন্ত্রী শ্রী ডি ভি সদানন্দ গৌড়া তালচের ফারটিলাইজার লিমিটেড (টিএফএল)-এর কাজের অগ্রগতি খতিয়ে দেখেছেন।


    
    টিএফএল-এর ম্যানেজিং ডিরেক্টর শ্রী এস এন যাদব ও ডিরেক্টর (অপারেশন্স) শ্রী এস গাওড়ে তাঁকে এই কাজের বিষয়ে বিস্তারিত জানান। তালচেরের এই কারখানা থেকে বছরে ১২ লক্ষ ৭০ হাজার মেট্রিক টন ইউরিয়া ইউনিট উৎপন্ন হবে। গেইল, সিআইএল, আরসিএফ এবং এফসিআইএলের যৌথ উদ্যোগে এই কারখানা তৈরি হচ্ছে। এটি নির্মাণে ব্যয় হবে ১৩, ২৭০ কোটি টাকা। সার কারখানা থেকে উৎপাদন শুরু হলে ভারতের বিদেশ থেকে ইউরিয়া আমদানীর উপর নির্ভরতা কমবে এবং এই কারখানায় প্রত্যক্ষ ও অপ্রত্যক্ষ প্রচুর কর্মসংস্থানের সুযোগ সৃষ্টি হবে।


    
    কোভিড-১৯ মহামারীর কারণে লকডাউন জারী হবার ফলে নির্মাণ কাজে সমস্যা হলেও নির্ধারিত সময়ে প্রকল্প শেষ করার জন্য বিশেষ গুরুত্ব দেওয়া হয়েছে।


    
    টিএফএল-এর উৎপাদন শুরু হলে এবং রামাগুন্দাম, গোরখপুর, বারাউনি ও সিন্ধ্রিতে সার কারখানাগুলির পুনরুজ্জীবনের পর কাজ শুরু হলে ইউরিয়া উৎপাদনে দেশের আত্মনির্ভর হয়ে ওঠার বিষয়ে প্রধানমন্ত্রী শ্রী নরেন্দ্র মোদীর স্বপ্ন পূরণ হবে।
    
    
    
    
    CG/CB

    
    
    (Release ID: 1633869) Visitor Counter : 4
    
    
      Read this release in: English , Urdu , Hindi , Manipuri , Punjabi , Tamil , Telugu