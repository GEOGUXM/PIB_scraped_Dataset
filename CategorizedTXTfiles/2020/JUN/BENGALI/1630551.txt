      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 09 JUN 2020 6:36PM by PIB Kolkata


    নয়াদিল্লি, ০৯ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড - ১৯ সংক্রান্ত সর্বশেষ তথ্য ; কোভিড - ১৯ এর সংক্রমণ মোকাবিলায় গৃহীত পদক্ষেপগুলির পর্যালোনায় মন্ত্রী গোষ্ঠী

    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষবর্ধনের পৌরহিত্যে উচ্চ স্তরীয় মন্ত্রী গোষ্ঠীর ষোড়শ বৈঠক আজ ভিডিও কনফারেন্সের মাধ্যমে অনুষ্ঠিত হয় । এই বৈঠকে মন্ত্রী গোষ্ঠীকে দেশে কোভিড - ১৯ সংক্রমণ মোকাবিলা ও প্রতিরোধে সর্বশেষ গৃহীত ব্যবস্থাগুলি সম্পর্কে অবহিত করা হয় । এছাড়াও , লকডাউনের শিথিলতা , লকডাউনের সময় অর্জিত সাফল্য প্রভৃতি বিষয় নিয়ে অন্যান্য দেশগুলির সঙ্গে ভারতের পরিস্থিতির তুলনামূলক একটি বিবরণও মন্ত্রী গোষ্ঠীর কাছে পেশ করা হয় । এই বিবরণীতে লকডাউনের বিভিন্ন পর্যায়ে অন্যন্য দেশগুলির সঙ্গে ভারতের তুলনা করে বিভিন্ন ক্ষেত্রের খতিয়ান পেশ করা হয়েছে । কোভিড - ১৯ সংক্রমণ মোকাবিলায় গৃহীত পদক্ষেপগুলির সঙ্গে কোনও রকম আপোষ না করে সরকারি ও আধা - সরকারি ক্ষেত্রে অর্থনৈতিক কাজকর্ম শুরু করার জন্য স্বাস্থ্য ও পরিবার কল্যাণ মন্ত্রকের পক্ষ থেকে যে আদর্শ কর্মপরিচালন বিধি চালু করা হয়েছে , সে সম্পর্কেও মন্ত্রী গোষ্ঠীকে অবহিত করা হয় ।
    মন্ত্রী গোষ্ঠীর সভাপতি হিসাবে ডঃ হর্ষ বর্ধন জানান , প্রথম পর্যায়ে আনলকে প্রবেশ করার সঙ্গে সঙ্গে একাধিক নিষেধাজ্ঞা সরল করা হয়েছে । কিছু ক্ষেত্রে বিধিনিষেধ তুলে দেওয়া হয়েছে । তথাপি , কোভিড - ১৯ মোকাবিলায় আমাদের আরও অনুশাসন মেনে চলতে হবে । তিনি জোর দিয়ে বলেন , নিষেধাজ্ঞা শিথিল করা হলেও আত্মসন্তুষ্টির কোনও জায়গা নেই । অনেক সরকারি অফিস যেহেতু চালু হয়েছে , সেই প্রেক্ষিতে তিনি দপ্তরগুলির প্রধানদের কোভিড - ১৯ এর বিরুদ্ধে সামাজিক সাবধানতার কথা ভুলে না যাবার আবেদন জানান । সেই সঙ্গে , দৈহিক দূরত্ব বজায় রাখা , বারবার হাত ধোওয়া এবং মাস্ক ব্যবহারের মতো বিধিগুলি মেনে চলার কথা তিনি স্মরণ করিয়ে দেন । আরোগ্য সেতু অ্যাপ ডাউনলোড করার বিষয়টি স্মরণ করিয়ে দিয়ে ডঃ হর্ষবর্ধন বলেন , এই অ্যাপ প্রত্যেক ব্যক্তির আক্রান্ত হওয়ার ঝুঁকি নিরূপণে এবং কোভিড - ১৯ এর বিরুদ্ধে সুরক্ষা দিতে সাহায্য করবে । দেশে এখনও পর্যন্ত ১২ কোটি ৫৫ লক্ষেরও বেশি মানুষ এই অ্যাপ ডাউনলোড করেছেন ।
    বৈঠকে মন্ত্রী গোষ্ঠীকে দেশে ক্রমবর্ধমান চিকিৎসা পরিকাঠামোর বিষয়ে অবগত করে জানানো হয় , কোভিড সংক্রান্ত স্বাস্থ্য পরিকাঠামো আরও মজবুত করা হয়েছে । দেশে ৯৫৮টি সুনির্দিষ্ট কোভিড হাসপাতালে আইসোলেশন বেডের সংখ্যা ১ লক্ষ ৬৭ হাজার ৮৩৩ । আইসিইউ বেডের সংখ্যা ২১ হাজার ৬১৪ এবং অক্সিজেন সাপোর্টেড বেডের সংখ্যা ৭৩ হাজার ৪৬৯ । একইভাবে , ২ হাজার ৩১৩টি নির্দিষ্ট কোভিড স্বাস্থ্য কেন্দ্রে আইসোলেশন বেডের সংখ্যা ১ লক্ষ ৩৩ হাজার ৩৭ , আইসিউ বেডের সংখ্যা ১০ হাজার ৭৪৮ এবং অক্সিজেন সাপোর্টেড বেডের সংখ্যা ৪৬ হাজার ৬৩৫ । এছাড়াও , ৭ হাজার ৫২৫টি কোভিড কেয়ার সেন্টারে ৭ লক্ষ ১০ হাজার ৬৪২টি বেড রয়েছে । কোভিড আক্রান্ত রোগী শয্যাগুলিতে ভেন্টিলেটরের সংখ্যা ২১ হাজার ৪৯৪ । এখনও পর্যন্ত রাজ্য / কেন্দ্রশাসিত / কেন্দ্রীয় প্রতিষ্ঠানগুলিতে ১ কোটি ৮০ লক্ষেরও বেশি এন - ৯৫ মাস্ক এবং ১ কোটি ৪ লক্ষেরও বেশি পিপিই কিট সরবরাহ করা হয়েছে । দেশে ৫৫৩টি সরকারি এবং ২৩১টি বেসরকারি নমুনা পরীক্ষাগারে ৪৯ লক্ষেরও বেশি নমুনা পরীক্ষা হয়েছে । গত ২৪ ঘন্টায় ১ লক্ষ ৪১ হাজার ৬৮২টি নমুনা পরীক্ষা করা হয়েছে ।
    দেশে এখনও পর্যন্ত ১ লক্ষ ২৯ হাজার ২১৪ জন সুস্থ হয়েছেন । গত ২৪ ঘন্টায় আরোগ্য লাভ করেছেন ৪ হাজার ৭৮৫ জন । সুস্থতার হার বেড়ে হয়েছে ৪৮ . ৪৭ শতাংশ । দেশে এখন নিশ্চিতভাবে করোনায় আক্রান্তের সংখ্যা ১ লক্ষ ২৯ হাজার ৯১৭ ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630445 – এই লিঙ্কে ক্লিক করুন ।
    
    কোভিড - ১৯ সংক্রমণের ঘটনা সর্বাধিক এমন ৫০টিরও বেশি পুর এলাকায় কেন্দ্রীয় দল মোতায়েন করা হয়েছে
    কেন্দ্রীয় স্বাস্থ্য ও পরিবার কল্যাণ মন্ত্রক ১৫টি রাজ্য / কেন্দ্রশাসিত অঞ্চলের ৫০টি জেলা / পুর এলাকায় এখানে কোভিড - ১৯ সংক্রমণের ঘটনায় ক্রমাগত বৃদ্ধি লক্ষ্য করা যাচ্ছে , সেখানে উচ্চস্তরীয় মাল্টি ডিসিপ্লিনারি কেন্দ্রীয় দল মোতায়েন করা হয়েছে । এই দলগুলি সংশ্লিষ্ট রাজ্য সরকারগুলিকে কোভিড - ১৯ মহামারী সংক্রমণ প্রতিরোধে কারিগরি সহায়তা দেবে । এই ১৫টি রাজ্য ও কেন্দ্রশাসিত অঞ্চলের মধ্যে পশ্চিমবঙ্গের তিনটি জেলা / পুরসভা রয়েছে । মোতায়েন করা কেন্দ্রীয় দলগুলি জেলা ও শহরের মধ্যে সংক্রমণ রুখতে প্রয়োজনীয় ব্যবস্থা গ্রহণের কাজে রাজ্য স্বাস্থ্য দপ্তরগুলিকে সাহায্য করছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630413 – এই লিঙ্কে ক্লিক করুন ।
    
    কোভিড আপৎকালীন ঋণ সহায়তার সুবিধা কেবল অতিক্ষুদ্র , ছোট ও মাঝারি শিল্পোদ্যোগগুলির জন্যই নয় , বরং অন্যান্য সংস্থার ক্ষেত্রেও প্রযোজ্য : অর্থমন্ত্রী
    কেন্দ্রীয় অর্থ ও কর্পোরেট বিষয়ক মন্ত্রী শ্রীমতী নির্মলা সীতারমন আজ বলেছেন , কোভিড আপৎকালীন ঋণ সহায়তার সুবিধা কেবল অতিক্ষুদ্র , ছোট ও মাঝারি শিল্পোদ্যোগগুলির জন্যই নয় , বরং সমস্ত সংস্থার ক্ষেত্রেই প্রযোজ্য । বণিকসভা ফিকি - র জাতীয় কার্যনির্বাহী কমিটির সদস্যদের উদ্দেশে ভাষণে শ্রীমতী সীতারমন শিল্প সংস্থাগুলিকে সম্ভাব্য সবরকম সহায়তার আশ্বাস দিয়ে বলেন , ‘ আমরা ভারতীয় অর্থ ব্যবস্থা ও বাণিজ্য ক্ষেত্রের পুনরুজ্জীবনে সবরকম সহায়তা দিয়ে অঙ্গীকারবদ্ধ ’ । নগদ অর্থের যোগান প্রসঙ্গে অর্থমন্ত্রী বলেন , “ আমরা অত্যন্ত দক্ষতা ও স্বচ্ছতার সঙ্গে লিক্যুইডি বা নগদ অর্থের যোগান সংক্রান্ত সমস্যাগুলি নিরসন করেছি । অর্থ ব্যবস্থায় অবশ্যই নগদের যোগান থাকা প্রয়োজন । এ সত্ত্বেও নগদের যোগানে যদি কোনও সমস্যা থাকে , আমরা তা খতিয়ে দেখবো ” । শ্রীমতী সীতারমন আরও বলেন , সমস্ত সরকারি দপ্তরকে তাঁদের বকেয়া মিটিয়ে দেওয়ার জন্য বলা হয়েছে । এরপরেও যদি কোনও সমস্যা থাকে , সরকার তা খতিয়ে দেখবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630260 – এই লিঙ্কে ক্লিক করুন ।


    
    ২০২০ - ২১ অর্থবর্ষে এমজিএনআরইজিএস – এর আওতায় এ যাবৎ সর্বোচ্চ ১ লক্ষ ১ হাজার ৫০০ কোটি টাকা বরাদ্দ করা হয়েছে ; ইতিমধ্যেই ৩১ হাজার ৪৯৩ কোটি টাকা বিভিন্ন রাজ্যকে দেওয়া হয়েছে
    মহাত্মা গান্ধী জাতীয় গ্রামীণ কর্মসংস্থান সুনিশ্চিতকরণ কর্মসূচির ( এমজিএনআরইজিএস ) আওতায় ২০২০ - ২১ অর্থবর্ষে ১ লক্ষ ১ হাজার ৫০০ কোটি টাকার সংস্থান করা হয়েছে । জাতীয় স্তরের এই কর্মসূচির আওতায় বিপুল অঙ্কের এই বরাদ্দ এ যাবৎ সর্বোচ্চ । ইতিমধ্যেই ২০২০ - ২১ অর্থবর্ষে রাজ্য / কেন্দ্রশাসিত অঞ্চলগুলি ৩১ হাজার ৪৯৩ কোটি টাকা দেওয়া হয়েছে , যা চলতি অর্থবর্ষের বাজেট বরাদ্দের ৫০ শতাংশেরও বেশি । এখনও পর্যন্ত ৬০ কোটি ৮০ লক্ষ কর্মদিবস সৃষ্টি হয়েছে এবং ৬ কোটি ৬৯ লক্ষ ব্যক্তি কাজ পেয়েছেন । চলতি বছরের মে মাসে প্রতিদিন ২ কোটি ৫১ লক্ষ ব্যক্তিকে কাজ দেওয়া হয়েছে , যা গত বছরের ঐ মাসের তুলনায় ৭৩ শতাংশ বেশি ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630332 – এই লিঙ্কে ক্লিক করুন ।


    
    ভারতীয় রেল রাজ্যগুলির চাহিদার ভিত্তিতে শ্রমিক স্পেশাল ট্রেন পরিষেবা অব্যাহত রাখবে
    এখনও পর্যন্ত ৪ হাজার ৩৪৭টি শ্রমিক স্পেশাল ট্রেন পরিষেবার মাধ্যমে ভারতীয় রেল প্রায় ৬০ লক্ষ ব্যক্তিকে তাঁদের নিজ রাজ্যে পৌঁছে দিয়েছে । গত পয়লা মে থেকে এই ট্রেনগুলি চালানো হচ্ছে । রেলের পক্ষ থেকে জানানো হয়েছে , সংশ্লিষ্ট রাজ্য সরকারগুলির কাছ থেকে পাওয়া অনুরোধের প্রেক্ষিতে ২৪ ঘন্টার মধ্যেই শ্রমিক ট্রেন পরিষেবা দেওয়া হবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630467 – এই লিঙ্কে ক্লিক করুন ।


    
    লকডাউনের সময় ইপিএফও ৩৬ লক্ষ ২ হাজার দাবি - দাওয়া নিষ্পত্তি করেছে
    কেন্দ্রীয় শ্রম ও কর্মসংস্থান মন্ত্রকের বিধিবদ্ধ সংস্থা কর্মচারী ভবিষ্যনিধি তহবিল সংগঠন ( ইপিএফও ) লকডাউন নিষেধাজ্ঞা সত্ত্বেও এপ্রিল ও মে মাসে সংগঠনের সদস্যদের ৩৬ লক্ষ ২ হাজার দাবি - দাওয়া নিষ্পত্তি করে ১১ হাজার ৫৪০ কোটি টাকা মিটিয়ে দিয়েছে । এর মধ্যে ১৫ লক্ষ ৫৪ হাজার দাবি বাবদ ৪ হাজার ৫৮০ কোটি টাকা মেটানো হয়েছে প্রধানমন্ত্রী গরিব কল্যাণ যোজনা অনুযায়ী ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630450 – এই লিঙ্কে ক্লিক করুন ।


    
    মোটরগাড়ির নথিপত্রের মেয়াদ বাড়িয়ে ৩০শে সেপ্টেম্বর পর্যন্ত করা হয়েছে
    কেন্দ্রীয় সড়ক পরিবহণ ও মহাসড়ক মন্ত্রী শ্রী নীতিন গড়করি আজ মোটর গাড়ির নথিপত্রের মেয়াদ আগামী সেপ্টেম্বর মাস পর্যন্ত বাড়ানোর কথা ঘোষণা করেছেন । সেই অনুসারে , মন্ত্রক এই ঘোষণা কার্যকর করার জন্য সমস্ত রাজ্য ও কেন্দ্রশাসিত অঞ্চলগুলিকে নির্দেশ পাঠিয়েছে । রাজ্য ও কেন্দ্রশাসিত অঞ্চলগুলিকে কোভিড - ১৯ পরিস্থিতির প্রেক্ষিতে মোটর গাড়ির পার্মিট , বকেয়া মাশুল , পার্মিট পুনর্নবীকরণ বাবদ প্রদেয় কর প্রভৃতি ক্ষেত্রে ছাড় দেওয়ার কথা বিবেচনার জন্য বলা হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630455 – এই লিঙ্কে ক্লিক করুন ।
    
    এসএমএস – এর মাধ্যমে এনআইএল জিএসটি রিটার্ন দাখিল ব্যবস্থা শুরু
    করদাতাদের সুবিধার্থে কেন্দ্রীয় সরকার আজ থেকে এসএমএস – এর মাধ্যমে জিএসটিআর – ৩বি ফর্ম পূরণ করে মাসিক এনআইএল জিএসটি দাখিল ব্যবস্থা শুরু করেছে । নতুন এই ব্যবস্থার ফলে , ২২ লক্ষেরও বেশি নথিভুক্ত করদাতা আয়কর বিভাগের পোর্টালে গিয়ে নিজের অ্যাকাউন্টে লগ ইন করার পরিবর্তে এসএমএস মারফৎ জিএসটি মান্যতাগুলি পালন করতে পারবেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630258 – এই লিঙ্কে ক্লিক করুন ।


    
    চিনি ক্ষেত্রের বিভিন্ন বিষয় পর্যালোচনায় শ্রী রামবিলাস পাসোয়ান
    কেন্দ্রীয় খাদ্য ও গণবন্টন মন্ত্রী শ্রী রামবিলাস পাসোয়ান খাদ্য ও গণবন্টন দপ্তরের উচ্চ পদস্থ আধিকারিকদের সঙ্গে চিনি ক্ষেত্রের বিভিন্ন সমস্যা পর্যালোচনা করে দেখেছেন । এই বৈঠকে চিনি উৎপাদন , আখ চাষীদের বকেয়া , ইথানল উৎপাদন ও অন্যান্য গুরুত্বপূর্ণ বিষয়ে আলোচনা হয় । শ্রী পাসোয়ান আধিকারিকদের নির্দেশ দিয়ে বলেছেন , আখ চাষীদের বকেয়া মেটাতে প্রয়োজনীয় নীতি - নির্দেশিকা জারি করতে । বৈঠকে শ্রী পাসোয়ানকে জানানো হয় , এ বছর চিনির উৎপাদন পরিমাণ দাঁড়াবে ২ কোটি ৭০ লক্ষ টন । চলতি চিনি মরশুমে চিনি শিল্প সংস্থাগুলিকে সাহায্য করতে সরকার একাধিক পদক্ষেপ নিয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630318 – এই লিঙ্কে ক্লিক করুন ।


    
    রাজ্যগুলি সংশোধিত সহায়ক মূল্যে গৌণ বনজ সামগ্রী সংগ্রহ শুরু করায় আদিবাসী মানুষের আয়ের সম্ভবনা বাড়ছে
    কোভিড - ১৯ মহামারীর প্রেক্ষিতে দরিদ্র ও প্রান্তিক মানুষের আর্থিক সচ্ছলতার গতি আরও সুগম করতে রাজ্যগুলি ইতিবাচক পদক্ষেপ নিয়েছে । এই পদক্ষেপের অঙ্গ হিসাবে আদিবাসী মানুষের সংগৃহীত গৌন বনজ সামগ্রীগুলি সংশোধিত ন্যূনতম সহায়ক মূল্যে সংগ্রহ শুরু করেছে । আদিবাসী মানুষের স্বার্থে রাষ্ট্রায়ত্ত সংস্থা ট্রাইফেড রাজ্যগুলিকে গৌণ বনজ সামগ্রীর সংশোধিত ন্যূনতম সহায়ক মূল্য কার্যকর করার অনুরোধ জানিয়েছে । সংস্থার পক্ষ থেকে আরও বলা হয়েছে , এর ফলে স্বল্পমেয়াদী ভিত্তিতে আদিবাসী মানুষের আয় বাড়বে এবং জীবন - জীবিকার মানোন্নয়ন ঘটবে । ট্রাইফেডের এই পরামর্শের প্রেক্ষিতে রাজ্যগুলির কাছ থেকে ব্যাপক সাড়া পাওয়া গেছে । ইতিমধ্যেই ১৭টি রাজ্য ৫০ কোটি টাকার গৌন বনজ সামগ্রী সংগ্রহের উদ্যোগ গ্রহণ করেছে । এছাড়াও , ৭টি রাজ্যের বেসরকারি সংস্থাগুলিও ৪০০ কোটি টাকারও বেশি গৌণ বনজ সামগ্রী সংগ্রহ করেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630390 – এই লিঙ্কে ক্লিক করুন ।


    
    এ বছরের আন্তর্জাতিক যোগ দিবসে কার্টেন রাইজার শীর্ষক অনুষ্ঠান ডিডি নিউজ – এ ১০ই জুন সম্প্রচারিত হবে
    মোরারজি দেশাই ন্যাশনাল ইন্সটিটিউট অফ যোগা - র সহযোগিতায় আয়ুষ মন্ত্রক এবারের আন্তর্জাতিক যোগ দিবসের কার্টেন রাইজার হিসাবে আগামী ১০ই জুন ডিডি নিউজ - এ একটি অনুষ্ঠান সম্প্রচার করবে । বিশেষ এই অনুষ্ঠানটি সন্ধ্যা ৭টা থেকে ৮টা পর্যন্ত সম্প্রচারিত হবে । আয়ুষ মন্ত্রকের ফেসবুক পেজেও অনুষ্ঠানটি সরাসরি সম্প্রচারিত হবে । এই অনুষ্ঠান সম্প্রচারের মধ্য দিয়েই এবারের যোগ দিবসের মূল অনুষ্ঠান আয়োজনের ১০ দিন বাকি থাকতেই উল্টো গণনার শুরু হবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630402 – এই লিঙ্কে ক্লিক করুন ।

    

    পিআইবি ’ র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কেন্দ্রশাসিত অঞ্চলের প্রশাসক বাপুধাম কলোনীর বাসিন্দাদের কলঙ্কিত করার পরিবর্তে সমাজের মূলস্রোতে ফিরে আসার জন্য সবরকম সুবিধা দিতে সাধারণ মানুষের প্রতি আহ্বান জানিয়েছেন । তিনি শ্রম দপ্তরকে বলেছেন , বেসরকারি নিয়োগ কর্তাদের সমস্যার বিষয়গুলি খতিয়ে দেখতে , যাতে বকেয়া মজুরি সময় মতো মেটানো যায় এবং কাজের সুযোগ বাড়ানো যায় ।
    
    • পাঞ্জাব : কোভিড - ১৯ এর দরুণ শ্রমিক ঘাটতি মোকাবিলায় রাজ্যের কৃষকরা চিরাচরিত পদ্ধতির পরিবর্তে সরাসরি ধান বীজ রোপণের আধুনিক পদ্ধতি গ্রহণে উৎসাহ দেখাচ্ছেন । মোট ধান চাষের এলাকার প্রায় ২৫ শতাংশ জমিতে অত্যাধুনিক এই পদ্ধতিতে বীজ রোপণ করা হবে বলে মনে করা হচ্ছে । অত্যাধুনিক এই প্রযুক্তিকে কাজে লাগিয়ে বীজ রোপণ প্রক্রিয়ায় কৃষকদের উৎসাহিত করতে রাজ্য কৃষি ও কৃষক কল্যাণ দপ্তর ৪০ - ৫০ শতাংশ ভর্তুকি মূল্যে ৪ হাজার বীজ বপণ যন্ত্র এবং ৮০০টি ধানের চারাগাছ রোপণ যন্ত্র কৃষকদের দেওয়ার সিদ্ধান্ত নিয়েছে ।
    
    • হরিয়ানা : রাজ্যের ক্রীড়া মন্ত্রী জানিয়েছেন , নির্দিষ্ট কিছু শর্তাবলী মেনে রাজ্য সরকার ক্রীড়াঙ্গণগুলি খোলার অনুমতি দিয়েছে । অ্যাথলিটদের ব্যক্তিগত ফিটনেস এবং সামাজিক দূরত্ববিধি মেনে চলার ওপর গুরুত্ব দেওয়া হবে । ক্রীড়া মন্ত্রী বলেছেন , কোভিড - ১৯ এর ফলে প্রশিক্ষক ও ক্রীড়াবিদদের নিয়মিত অনুশীলনে যে ক্ষতি হয়েছে , তা খুব শীঘ্রই পূরণ হয়ে যাবে । এজন্য রাজ্য সরকারের পক্ষ থেকে সবরকম সহায়তা দেওয়া হবে ।
    
    • মহারাষ্ট্র : রাজ্যে গতকাল নতুন করে ২ হাজার ৫৫৩ জন কোভিড - ১৯ এ সংক্রামিত হয়েছেন । এর ফলে , আক্রান্তের সংখ্যা বেড়ে হয়েছে ৮৮ হাজার ৫২৮ । এর মধ্যে নিশ্চিতভাবে করোনায় আক্রান্ত হয়েছেন ৪৪ হাজার ৩৭৪ জন । মুম্বাই পুর নিগম এলাকায় আক্রান্তের সংখ্যা ৪৯ হাজার ৮৬৩ । রাজ্যে সংক্রামিত এলাকার সংখ্যা ৩ হাজার ৫১০ ।
    
    • গুজরাট : রাজ্যে ১৯টি জেলা থেকে আরও ৪৭৭ জনের সংক্রমণের খবর মেলায় আক্রান্তের সংখ্যা বেড়ে হয়েছে ২০ হাজার ৫৭৪ । এর মধ্যে নিশ্চিতভাবে করোনায় আক্রান্ত হয়েছেন ৫ হাজার ৩০৯ জন । মৃত্যু হয়েছে ১ হাজার ২৮০ জনের ।
    
    • রাজস্থান : রাজ্যে আজ আরও ১৪৪ জনের করোনায় সংক্রমণের খবর মিলেছে । এর ফলে , আক্রান্তের সংখ্যা দাঁড়িয়েছে ১০ হাজার ৮৭৬ । সুস্থ হয়েছেন ৮ হাজার ১১৭ জন । মৃত্যু হয়েছে ২৪৬ জনের । দৈনিক ২৫ হাজার নমুনা পরীক্ষার লক্ষ্যমাত্রা অর্জনে সক্ষম হয়েছে রাজ্য স্বাস্থ্য দপ্তর । রাজ্যে করোনায় সুস্থতার হার বেড়ে হয়েছে ৭৪ . ৬ শতাংশ ।
    
    • মধ্যপ্রদেশ : কোভিড - ১৯ এ আরও ২৩৭ জন সংক্রামিত হওয়ায় রাজ্যে আক্রান্তের সংখ্যা বেড়ে হয়েছে ৯ হাজার ৬৩৮ । এদের মধ্যে নিশ্চিতভাবে করোনায় আক্রান্ত হয়েছেন ২ হাজার ৬৮৮ জন এবং মৃত্যু হয়েছে ৪১৪ জনের । রাজ্যের ২৭টি জেলা থেকে নতুন করে সংক্রমণের খবর মেলেনি ।
    
    • ছত্তিশগড় : রাজ্যে গতকাল আরও ১০৪ জনের সংক্রমণের খবর মেলায় আক্রান্তের সংখ্যা বেড়ে হয়েছে ১ হাজার ১৯৭ । নিশ্চিতভাবে করোনায় আক্রান্তের সংখ্যা ৮৮৫ । গতকাল পর্যন্ত ৯২ হাজার ৫০০ - রও বেশি নমুনা পরীক্ষা করা হয়েছে ।
    
    • গোয়া : কোভিড - ১৯ এ আরও ৩০ জনের সংক্রমণের খবর মেলায় রাজ্যে আক্রান্তের সংখ্যা বেড়ে হয়েছে ৩৩০ । এর মধ্যে নিশ্চিতভাবে করোনায় আক্রান্ত হয়েছেন ২৬৩ জন । এখনও পর্যন্ত ৬৭ জন রোগী আরোগ্য লাভ করেছেন ।
    
    • কেরল : লকডাউনের জন্য আড়াই মাসেরও বেশি বন্ধ থাকার পর রাজ্যে শপিং মল , রেস্তোরাঁ ও উপাসনালয়গুলি আজ সকাল থেকে খুলেছে । বিদেশ প্রতিমন্ত্রী শ্রী ভি মুরলীধরণ রাজ্যে মন্দিরগুলি পুনরায় খোলার সিদ্ধান্তের জন্য মুখ্যমন্ত্রী পিনারাই বিজয়নের তীব্র সমালোচনা করেছেন । উপসাগরীয় দেশগুলিতে আরও ৩ জন কেরলবাসীর মৃত্যু হয়েছে । রাজ্যে গতকাল আরও ১ জনের মৃত্যু হয়েছে । এর ফলে , মৃত্যুর সংখ্যা বেড়ে হয়েছে ১৬ । নিশ্চিতভাবে করোনায় আক্রান্তের সংখ্যা ১ হাজার ১৭৪ ।
    
    • তামিলনাডু : মাদুরাইয়ের গভর্নমেন্ট রাজাজী হাসপাতালে কনভালেসেন্ট প্লাজমা পরীক্ষা - নিরীক্ষা শুরু হয়েছে । কোভিড - ১৯ পরিস্থিতির প্রেক্ষিতে দশম শ্রেণীর পরীক্ষা বাতিল করা হয়েছে । রাজ্যের স্বাস্থ্য মন্ত্রী জানিয়েছেন , করোনায় সুস্থতার হার ৫৬ শতাংশ । রাজ্যে ৬ জন রোগী ভেন্টিলেটরে রয়েছেন । এদিকে রাজ্যে আক্রান্তের সংখ্যা বেড়ে হয়েছে ৩৩ হাজার ২২৯ । নিশ্চিতভাবে করোনায়া আক্রান্ত হয়েছেন ১৫ হাজার ৪১৩ জন । মৃত্যু হয়েছে ২৮৬ জনের । কেবল চেন্নাইয়েই আক্রান্তের সংখ্যা ১১ হাজার ৮১৭ ।
    
    • কর্ণাটক : রাজ্য স্বাস্থ্য ও পরিবার কল্যাণ দপ্তর আনলক - ১ প্রথম পর্যায়ে আন্তঃরাজ্য সফরকারীদের জন্য প্রোটোকল জারি করেছে । দপ্তরের পক্ষ থেকে রেসিডেন্ট ওয়েলফেয়ার অ্যাসোসিয়েশনগুলির জন্য নীতি - নির্দেশিকা জারি করা হয়েছে । রাজ্যে গতকাল করোনায় ৩ জনের মৃত্যু হয়েছে । এদিকে করোনায় আক্রান্তের সংখ্যা বেড়ে হয়েছে ৫ হাজার ৭৬০ । নিশ্চিতভাবে করোনায় আক্রান্ত হয়েছেন ৩ হাজার ১৭৫ জন । মৃত্যু হয়েছে ৬৪ জনের ।
    
    • অন্ধ্রপ্রদেশ : রাজ্যের মুখ্যমন্ত্রী সরকারি কর্মসূচিগুলির সুযোগ - সুবিধা সময় মতো মানুষের কাছে পৌঁছে দেওয়ার ব্যাপারে আশ্বাস দিয়েছেন । বিনোদন জগতের একটি প্রতিনিধি দল চলচ্চিত্রের দৃশ্যায়ন শুরু করার জন্য শীঘ্রই মুখ্যমন্ত্রীর সঙ্গে বৈঠকে বসবেন । এদিকে রাজ্যে গতকাল পর্যন্ত করোনায় আক্রান্তের সংখ্যা ৩ হাজার ৮৪৩ । নিশ্চিতভাবে করোনায় আক্রান্ত হয়েছেন ১ হাজার ৩৮১ জন । মৃত্যু হয়েছে ৭৫ জনের ।
    
    • তেলেঙ্গানা : মৃত ব্যক্তিদের করোনা ভাইরাস নমুনা পরীক্ষার ব্যাপারে তেলেঙ্গানা হাইকোর্টের সিদ্ধান্তের বিরুদ্ধে রাজ্য সরকার সুপ্রিম কোর্টে আবেদন জানানোর সিদ্ধান্ত নিয়েছে । কয়েক দিন আগে তেলেঙ্গানা হাইকোর্টে মৃত সকল ব্যক্তির নমুনা পরীক্ষা করার জন্য রাজ্য সরকারকে নির্দেশ জারি করে । রাজ্যে গতকাল পর্যন্ত আক্রান্তের সংখ্যা ৩ হাজার ৭৪২ । প্রবাসী ব্যক্তি ও বিদেশ ফেরৎ মিলিয়ে মোট ৪৪৮ জনের নমুনা পরীক্ষায় ভাইরাসের উপস্থিতির প্রমাণ মিলেছে ।


    CG/BD/SB

    
    
    (Release ID: 1630551) Visitor Counter : 24
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam