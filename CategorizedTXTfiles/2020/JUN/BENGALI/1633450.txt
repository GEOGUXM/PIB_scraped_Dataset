      নীতিআয়োগ

      কার্বনমুক্ত পরিবহন ব্যবস্থা : কম কার্বন ডাই অক্সাইড নিঃসরণের মাধ্যমে ভারতে পরিবহন ব্যবস্থায় আন্তর্জাতিক প্রকল্প
      Posted On: 22 JUN 2020 12:50PM by PIB Kolkata


    নয়াদিল্লী, ২২ জুন, ২০২০


    

    ইন্টারন্যাশনাল ট্রান্সপোর্ট ফোরাম (আইটিএফ) নীতি আয়োগের সঙ্গে যৌথ উদ্যোগে ‘ডিকার্বনাইজিং ট্রান্সপোর্ট ইন ইন্ডিয়া’ প্রকল্পের ২৪শে জুন সূচনা করবে। ভারতে যানবাহনের থেকে কার্বন নিঃসরণের পরিমাণ কম করাই এর মুখ্য উদ্দেশ্য।


    
    ভারত ২০০৮ সাল থেকে ইন্টারন্যাশনাল ট্রান্সপোর্ট ফোরামের সদস্য। আইটিএফ-এর মহাসচিব ইয়ং তাই কিম এবং নীতি আয়োগের মুখ্য কার্যনির্বাহী আধিকারিক অমিতাভ কান্ত অনলাইনের মাধ্যমে এই অনুষ্ঠানের সূচনা করবেন। আবাসন ও নগরোন্নয়ন মন্ত্রক, সড়ক, পরিবহন ও মহাসড়ক মন্ত্রক এবং আইটিএফ-এর বর্ষিয়ান আধিকারিকরা এই অনুষ্ঠানে উপস্থিত থাকবেন।


    
    ভারত অনলাইনের মাধ্যমে পরিবহন ও পরিবেশবিদদের এই প্রকল্পের বিষয়ে বিস্তারিতভাবে জানাবে। ভারতে নির্দিষ্ট চাহিদায় এবং পরিস্থিতি অনুযায়ী কিভাবে কার্বন ডাই অক্সাইড নিঃসরণ কম করা হবে সেবিষয়েই বিস্তারিতভাবে জানানো হবে।


    
    ডিকার্বনাইজিং ট্রান্সপোর্ট ইন ইন্ডিয়া প্রকল্পে পরিবহণ সংক্রান্ত বিষয়ের বর্তমান পরিস্থিতি এবং ভবিষ্যৎ পরিকল্পনার বিষয়ে সরকারের নানা উদ্যোগও বিস্তারিতভাবে জানা যাবে।


    
    • প্রকল্পে নাম : ডিকার্বনাইজিং ট্রান্সপোর্ট ইন ইন্ডিয়া-র সূচনা
    • সূচনার নির্ঘন্ট : ২৭শে জুন বুধবার, বিকেল ৫টা থেকে সন্ধ্যে ৭টা পর্যন্ত
    • কোথায় : ইউটিউবে লাইভস্কিনের মাধ্যমে পুরো অনুষ্ঠানটি দেখা যাবে https://youtu.be/l2G5x5RdBUM- এই লিঙ্কে
    
    ডিকার্বনাইজিং ট্রান্সপোর্ট ইনিশিয়েটিভঃ- বিকাশশীল অর্থনীতিভুক্ত দেশগুলির পরিবহন ব্যবস্থায় কার্বন নিঃসরণ হ্রাসের উদ্যোগ বিশ্বজুড়ে নেওয়া হয়েছে। ভারত, আর্জেন্টিনা, আজারবাইজান এবং মরোক্কো এই জোটের সদস্য। আইটিএফ এবং জার্মানীর পরিবেশ, প্রকৃতি সংরক্ষণ ও নিউক্লিয়ার সুরক্ষা মন্ত্রকের ইন্টারন্যাশনাল ক্লাইমেট ইনিশিয়েটিভ প্রকল্পের ভুপাটাল ইন্সটিটিউটের মধ্যে সহযোগিতার মাধ্যমে ডিকার্বনাইজিং ট্রান্সপোর্ট ইন ইন্ডিয়া প্রকল্পটিকে বাস্তবায়িত করা হবে।


    

    CG/CB/NS

    
    
    (Release ID: 1633450) Visitor Counter : 12
    
    
      Read this release in: Punjabi , English , Urdu , Marathi , Hindi , Manipuri , Odia , Tamil , Telugu , Malayalam