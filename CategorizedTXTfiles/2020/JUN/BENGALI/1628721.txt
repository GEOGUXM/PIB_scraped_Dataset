      সড়কপরিবহণওমহাসড়কমন্ত্রক

      অমৃতসরকে যুক্ত করে গ্রিনফিল্ড এক্সপ্রেসওয়ের দাবি মেনে নিয়েছেন সড়ক পরিবহণ ও মহাসড়ক মন্ত্রী শ্রী নীতিন গড়করি
      Posted On: 02 JUN 2020 3:52PM by PIB Kolkata


    নয়াদিল্লি, ২ জুন, ২০২০


    

    কেন্দ্রীয় সড়ক পরিবহণ ও মহাসড়ক মন্ত্রী শ্রী নীতিন গড়করি আজ দিল্লি-অমৃতসর এক্সপ্রেসওয়ের অংশ হিসেবে সুলতানপুর লোধি, গোয়িন্তওয়াল সাহিব, খাডোর সাহিব হয়ে অমৃতসর শহর থেকে নাকোডার পর্যন্ত একটি নতুন গ্রিনফিল্ড সড়ক যোগাযোগের কথা ঘোষণা করেছেন। তিনি বলেছেন, অমৃতসর থেকে গুরুদাসপুর যাওয়ার সড়কটির উন্নতি করা হবে এবং এই রাস্তাটি হবে সম্পূর্ণ সিগন্যাল মুক্ত। এই রাস্তাটি হল নাকোডার থেকে গুরুদাসপুরে যাওয়ার বিকল্প সড়ক যোগাযোগ। অর্থাৎ, অমৃতসর হয়ে বা কর্তারপুর হয়ে এই নতুন গ্রিনফিল্ড সড়কটি কেবলমাত্র সংক্ষিপ্ত বা বিকল্প এক্সপ্রেসওয়েই নয়, পাঞ্জাবের ডেরা বাবা নানক বা কর্তারপুর সাহিব আন্তর্জাতিক করিডরের পাশাপাশি, সুলতানপুর লোধি, গোয়িন্তওয়াল সাহিব, খাডোর সাহিবের মতো অন্যান্য ধর্মীয় তীর্থস্থানগুলিকেও যুক্ত করবে।
    
    শ্রী গড়করি জানিয়েছেন, এই এক্সপ্রেসওয়ের সঙ্গে অমৃতসর থেকে দিল্লি আন্তর্জাতিক বিমানবন্দরের যাত্রাপথের সময় ৮ ঘন্টা থেকে কমিয়ে ৪ ঘন্টায় নিয়ে আসবে। তিনি বলেন, এই সড়কটি তৈরি হলে পাঞ্জাবের মানুষের দীর্ঘদিনের দাবি পূর্ণ হবে। প্রথম পর্যায়ে এই সড়ক নির্মাণে ২৫ হাজার কোটি টাকা বিনিয়োগ করা হবে।
    
    "ভারতমালা পরিযোজনা"র আওতায় দিল্লি, অমৃতসর-কাটরা এক্সপ্রেসওয়ের উন্নয়নের কাজ হাতে নেওয়া হয়েছে। ২০১৯ সালে এই সড়ক নির্মাণের কাজ শুরু হয়েছে। প্রাথমিকভাবে জমি অধিগ্রহণের কাজ চলছে। সম্প্রতি এই এক্সপ্রেসওয়ের সঙ্গে অমৃতসরে যুক্ত হওয়ার বিষয় নিয়ে কেন্দ্রীয় খাদ্য প্রক্রিয়াকরণ মন্ত্রী শ্রীমতী হরসিমরউত কৌর বাদল ও অসামরিক বিমান পরিবহণ, আবাসন ও নগরোন্নয়ন মন্ত্রকের স্বাধীন দায়িত্বপ্রাপ্ত প্রতি মন্ত্রী শ্রী হরদীপ সিং পুরী কেন্দ্রীয় মন্ত্রী শ্রী গড়করির সঙ্গে আলোচনা করেন।
    
    এটা উল্লেখযোগ্য যে জম্মু-কাশ্মীর সরকার প্রাথমিকভাবে দিল্লি-কাটরা এক্সপ্রেসওয়ে নির্মাণের প্রস্তাব দিয়েছিল। তবে কেন্দ্রীয় মন্ত্রী শ্রী নীতিন গড়করি জানান যে, ধর্মীয় স্থানগুলির গুরুত্বের কথা মাথায় রেখে ভারতমালা প্রকল্পের আওতায় দিল্লি, অমৃতসর-কাটরা এক্সপ্রেসওয়ের পরিকল্পনা করা হয়েছে। শ্রী গড়করির পৌরোহিত্যে আজ ভিডিও কনফারেন্সের মাধ্যমে একটি বৈঠক অনুষ্ঠিত হয়। বৈঠকে পাঞ্জাবের মুখ্যমন্ত্রী ক্যাপ্টেন অমরিন্দর সিং, কেন্দ্রীয় খাদ্য প্রক্রিয়াকরণ মন্ত্রী শ্রীমতী হরসিমরউত কর বাদল ও অসামরিক বিমান পরিবহণ, আবাসন ও নগরোন্নয়ন মন্ত্রকের স্বাধীন দায়িত্বপ্রাপ্ত প্রতি মন্ত্রী শ্রী হরদীপ সিং পুরী উপস্থিত ছিলেন। এই বৈঠকে নতুন এই সড়ক নির্মাণের বিষয়ে অমৃতসরকে যে যুক্ত করা হয়েছে তা নিয়ে আলোচনা হয়। শ্রী গড়করি প্রস্তাবিত এক্সপ্রেসওয়ের জমি অধিগ্রহণের জন্য পাঞ্জাব সরকারকে অনুরোধ জানিয়েছে। এ বিষয়ে জাতীয় মহাসড়ক কর্তৃপক্ষ (এনএইচএআই) যথাযথ সহায়তা করবে বলেও জানিয়েছেন তিনি।


    

    
    CG/SS/DM

    
    
    (Release ID: 1628721) Visitor Counter : 8
    
    
      Read this release in: Punjabi , English , Urdu , Hindi , Marathi , Tamil , Telugu , Malayalam