      রেলমন্ত্রক

      ভারতীয় রেলের কোভিড কেয়ার কোচগুলি ব্যবহৃত হচ্ছে
      Posted On: 22 JUN 2020 6:50PM by PIB Kolkata


    নয়াদিল্লী, ২২ জুন, ২০২০


    

    
    কোভিড-১৯এর বিরুদ্ধে যুদ্ধে ভারতীয় রেল বিভিন্ন রাজ্যে করোনায় সংক্রমিতদের চিকিৎসার জন্য কোভিড কোচে থাকার অনুমতি দিয়েছে। ২০শে জুন বারাণসী শাখার মৌ জংশনে ৪২ জন সন্দেহভাজন করোনা সংক্রমিতকে রাখা হয়েছে। ২১ তারিখ আরও ১৭ জন সেখানে থাকছেন। ইতিমধ্যে ৮ জনকে ছেড়েও দেওয়া হয়েছে।


    
    মহামারীর এই সময়ে রাজ্য সরকারগুলিকে স্বাস্থ্য পরিষেবায় ভারতীয় রেল সাহায্য করছে। বিভিন্ন রাজ্যকে ৫২৩১টি কোভিড কেয়ার কোচ দেওয়ার উদ্যোগ নেওয়া হয়েছে। যাদের অত্যন্ত সামান্য বা সামান্য সংক্রমণ হয়েছে, এই কোচগুলিতে তাদের রাখা হচ্ছে।


    
    এ পর্যন্ত দিল্লী, উত্তরপ্রদেশ, অন্ধ্রপ্রদেশ, তেলেঙ্গানা এবং মধ্যপ্রদেশে ৯৬০টি কোচকে কাজে লাগানো হয়েছে। এরমধ্যে দিল্লীকে ৫০৩, অন্ধ্রপ্রদেশকে ২০টি, তেলেঙ্গানাকে ৬০টি, উত্তরপ্রদেশকে ৩৭২টি এবং মধ্যপ্রদেশকে ৫টি কোভিড কেয়ার কোচ দেওয়া হয়েছে।


    
    কেন্দ্রীয় স্বাস্থ্য ও পরিবার কল্যাণ মন্ত্রকের নির্দেশিকা অনুযায়ী রাজ্য সরকারগুলি রেলের কাছে এ ধরণের কোচ চেয়ে পাঠিয়েছে। রেল সেই অনুযায়ী কোচের ব্যবস্থা করেছে। রাজ্য সরকারগুলি ওই কোচে থাকা সংক্রমিত ব্যক্তিদের চিকিৎসার জন্য ডাক্তার ও প্যারামেডিক্যাল কর্মীর ব্যবস্থা করেছে। যেসব জায়গায় এই কোচগুলি রয়েছে, সেখানে রেলের ২ জন লিয়াজোঁ অফিসার রাজ্য সরকারের আধিকারিকদের সাহায্য করছেন। যেখানে রাজ্য সরকারের পক্ষে সংক্রমিতদের থাকার জায়গার ব্যবস্থা করতে সমস্যা হচ্ছে সেখানেই এই কোচগুলি দেওয়ার পরিকল্পনা নেওয়া হয়েছে। কেন্দ্রীয় স্বাস্থ্য ও পরিবার কল্যাণ মন্ত্রক এবং নীতি আয়োগের যৌথ উদ্যোগে এই ব্যবস্থা করা হয়েছে।


    

    
    CG/CB/NS

    
    
    (Release ID: 1633437) Visitor Counter : 19
    
    
      Read this release in: English , Urdu , Hindi , Marathi , Assamese , Manipuri , Punjabi , Tamil , Telugu