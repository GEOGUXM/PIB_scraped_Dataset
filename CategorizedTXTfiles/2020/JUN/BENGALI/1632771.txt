      রেলমন্ত্রক

      ভারতীয় রেল শীততাপ নিয়ন্ত্রিত নয় এমন ৫২৩১টি কামরাকে আইসোলেশন কামরায় রূপান্তরিত করেছে
      Posted On: 19 JUN 2020 1:43PM by PIB Kolkata


    নয়াদিল্লি, ১৯ জুন, ২০২০


    

    কোভিড-১৯-এর বিরুদ্ধে লড়াইয়ে ভারতীয় রেল কোভিড কেয়ার সেন্টার হিসেবে রেলের কামরাগুলি ব্যবহার করছে। এই কামরাগুলিতে কোভিড সন্দেহভাজন বা আক্রান্তদের রাখা হয়েছে। কেন্দ্রীয় স্বাস্থ্য মন্ত্রকের কোভিড-১৯ সংক্রান্ত নির্দেশিকা অনুসারে, ভারতীয় রেল ৫,২৩১টি শীততাপ নিয়ন্ত্রিত নয় এমন কামরাকে আইসোলেশন কামরায় রূপান্তরিত করেছে। কেন্দ্রীয় স্বাস্থ্য মন্ত্রক ও নীতি আয়োগের পরিকল্পনা অনুযায়ী রাজ্য সরকারগুলি চাহিদা মতো এই কামরাগুলি ব্যবহার করা হচ্ছে। এই কামরাগুলিতে পর্যাপ্ত ভেন্টিলেশন ও স্বাভাবিক আলোর ব্যবস্থা করা হয়েছে। একইসঙ্গে, এই কামরাগুলিতে শীততাপ নিয়ন্ত্রণের ব্যবস্থাও করা রয়েছে। কোভিড রোগীদের এই কোচগুলিতে স্থানান্তর করার আগে ভালোভাবে পর্যবেক্ষণ করা হচ্ছে। কোভিড-১৯ ভাইরাস সাধারণত উচ্চ তাপমাত্রায় নিয়ন্ত্রণে আসতে পারে। এর জন্য কামরাগুলিতে খোলা জানালার ব্যবস্থা রাখা হয়েছে যার মাধ্যমে বাতাস চলাচল করতে পারে। এতে রোগীদের উপকার হবে। এই কোভিড কেয়ার সেন্টারগুলি কেবলমাত্র স্বল্প বা অল্প কোভিড সংক্রামিত রোগীদের চিকিৎসার জন্য রাখা হয়েছে।এমনকি তাঁদের সেবা-যত্নেরও যথেষ্ট ব্যবস্থা রয়েছে। কামরায় থাকা কোভিড রোগীদের অবস্থার অবনতি ঘটলে তাঁদেরকে দ্রুত কোভিড হাসপাতাল বা স্বাস্থ্যকেন্দ্রে স্থানান্তরিত করার ব্যবস্থা রয়েছে। প্ল্যাটফর্মে যেখানে ট্রেনটি দাঁড়িয়ে রয়েছে, ট্রেনের শেষে ডফিং-এর সুবিধার ব্যবস্থা করা হয়েছে। শীততাপ নিয়ন্ত্রিত কোচগুলিতে সংক্রমণের সম্ভাবনা থাকার কারণে শীততাপ নিয়ন্ত্রিত নয়, এমন কোচগুলিকেই কোভিড কেয়ার সেন্টার হিসেবে রূপান্তরিত করার সিদ্ধান্ত নেওয়া হয়েছে। তবে এই সিদ্ধান্ত গ্রহণের আগে স্বাস্থ্য ও পরিবারকল্যাণ এবং নীতি আয়োগের সঙ্গে আলোচনা করা হয়। তাদের সম্মতির ভিত্তিতেই এই পদক্ষেপ গ্রহণ করা হয়েছে। কামরার ভেতরে তাপমাত্রা বাড়ানোর জন্য বেশ কিছু পদক্ষেপ গ্রহণ করা হয়েছে। প্ল্যাটফর্মে থাকা কামরাগুলির ওপরে উপযুক্ত আস্তরণের ব্যবস্থা করা হয়েছে যাতে কামরার ভেতরের তাপমাত্রা ঠিকভাবে নিয়ন্ত্রণ করা যায়। কামরার ভেতরে থাকা বাল্বগুলিতে ফিল্ম দিয়ে মুড়িয়ে দেওয়া হয়েছে। এমনকি, কামরার ওপরে ছাদে রঙের প্রলেপও দেওয়া হয়েছে তাপমাত্রা নিয়ন্ত্রণে আনার জন্য। এর পাশাপাশি, কামরার ভেতরেও রঙের প্রলেপ দেওয়া হয়েছে। ভারতীয় রেল এই কামরাগুলি কেন্দ্রীয় স্বাস্থ্য মন্ত্রকের নির্দেশিকা অনুসারে রাজ্য সরকারগুলিকে পরিষেবা প্রদানের জন্য সরবরাহ করছে। ৫ হাজারেরও বেশি এই ধরনের কোচ সরবরাহের জন্য প্রস্তুত রয়েছে বলেও জানানো হয়েছে।
    

    

    CG/SS/DM

    
    
    (Release ID: 1632771) Visitor Counter : 11
    
    
      Read this release in: English , Urdu , Hindi , Marathi , Assamese , Punjabi , Tamil , Telugu , Malayalam