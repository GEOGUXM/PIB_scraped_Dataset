      স্বাস্থ্যওপরিবারকল্যাণমন্ত্রক

      কোভিড-১৯এর বিষয়ে সর্বশেষ তথ্য
      
      প্রতি ১ লক্ষ জনসংখ্যা পিছু বিশ্বে সংক্রমিতদের সবথেকে কম মৃত্যর ঘটনা ভারতে

      Posted On: 23 JUN 2020 1:50PM by PIB Kolkata

    নতুনদিল্লী, ২৩ জুন, ২০২০


    বিশ্ব স্বাস্থ্য সংস্থা (হু) ২২শে জুন একটি প্রতিবেদনে জানিয়েছে ভারতে প্রতি লক্ষে সংক্রমিতের মৃত্যুর হার সারা পৃথিবীর নিরিখে সবথেকে কম। ভারতে ১ লক্ষ জনসংখ্যা পিছু সংক্রমিতের মৃত্যুর হার ১.০, যেখানে সারা পৃথিবীর হিসেব এর ছয় গুন বেশী – ৬.০৪। বৃটেনে প্রতি ১ লক্ষে কোভিড-১৯ এ সংক্রমিতের মৃত্যুর হার ৬৩.১৩, স্পেনে ৬০.৬০ জন, ইটালিতে ৫৭.১৯ জন এবং মার্কিন যুক্তরাষ্ট্রে প্রতি ১ লক্ষের হিসেবে সংক্রমিতদের মধ্যে ৩৬.৩ জন মারা গেছেন।


    কোভিড-১৯ মহামারীর মোকাবিলায় রাজ্য ও কেন্দ্রশাসিত অঞ্চলগুলির সঙ্গে কেন্দ্রীয় সরকার সঠিকসময়ে, সক্রিয় ও যথাযথভাবে ব্যবস্থা গ্রহণের ফলে ভারতে প্রতি ১ লক্ষ জনের হিসেবে সংক্রমিতের মৃত্যর হার সারা বিশ্বের নিরিখে কম।


    কোভিড সংক্রমিতদের সুস্থ হয়ে ওঠার হার ক্রমশ বৃদ্ধি পেয়ে হয়েছে ৫৬.৩৮শতাংশ। মোট সুস্থ হয়ে ওঠার সংখ্যা ২,৪৮,১৮৯ জন। ১০,৯৯৪ জন রোগী গত ২৪ ঘন্টায় সুস্থ হয়েছেন। বর্তমানে ১,৭৮,০১৪ জন কোভিড-১৯এ সংক্রমিত রোগী চিকিৎসকদের তত্ত্বাবধানে রয়েছেন।


    নমুনা পরীক্ষা করার জন্য দেশে পরীক্ষাগারের সংখ্যা ক্রমশ বৃদ্ধি পাছে। সরকারী পরীক্ষাগার ৭২৬টি ও বেসরকারি পরীক্ষাগার ২৬৬টি ౼অর্থাৎ মোট ৯৯২টি পরীক্ষাগার রয়েছে। এর মধ্যে ৩৫৭টি সরকারী ও ১৯৬টি বেসরকারী পরীক্ষাগারে (মোট ৫৫৩ টি) রিয়েল টাইম পিসিআরের মাধ্যমে, ৩৪১টি সরকারি ও ২০টি বেসরকারী পরীক্ষাগারে (মোট ৩৬১টি) ট্রুন্যাটের মাধ্যমে এবং ২৮টি সরকারি ও ৫০টি বেসরকারী পরীক্ষাগারে (মোট ৭৮টি) সিবিন্যাটের মাধ্যমে নমুনা পরীক্ষা করা হচ্ছে।


    এর ফলে নমুনা পরীক্ষার পরিমাণও ক্রমশ বৃদ্ধি পাচ্ছে। গত ২৪ ঘন্টায় ১,৮৭,২২৩টি নমুনা পরীক্ষা করা হয়েছে। এ পর্যন্ত মোট ৭১,৩৭,৭১৬টি নমুনার পরীক্ষা হয়েছে।


    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -


    https://www.mohfw.gov.in/pdf/coronvavirushelplinenumber.pdf


    CG/CB

    
    
    (Release ID: 1633681) Visitor Counter : 28
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Malayalam