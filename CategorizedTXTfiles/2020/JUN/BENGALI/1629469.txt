      প্রতিরক্ষামন্ত্রক

      বাহরিন ও ওমান থেকে ফেরা ১৭৬ জন ভারতীয় নাগরিকের কোচির নৌ-সেনা ঘাঁটিতে কোয়ারেন্টাইনের মেয়াদ শেষ হয়েছে
      Posted On: 04 JUN 2020 7:42PM by PIB Kolkata


    নয়াদিল্লি, ৪ জুন, ২০২০


    

    বাহরিন এবং ওমান থেকে ফেরা ১৭৬ জন ভারতীয়ের কোচি নৌ-সেনা ঘাঁটিতে কোয়ারেন্টাইনের মেয়াদ আজ শেষ হয়েছে। গত দু’সপ্তাহ ধরে সাদার্ন নেভাল কম্যান্ড কোভিড কেয়ার সেন্টার (সিসিসি)-এ তাঁরা ছিলেন। এখন তাঁরা দেশের বিভিন্ন প্রান্তে নিজ নিজ স্থানে ফিরে যাবেন। এই ভারতীয়রা যখন সিসিসি-তে ছিলেন তখন তাঁদের খাবার, ব্যক্তিগত স্বাস্থ্য সুরক্ষা কিট দেওয়া হয়। তাঁদের জন্য যথাযথ চিকিৎসা ব্যবস্থা, ওয়াই-ফাই এবং টেলিফোনের সুবিধা, নতুন বিএসএনএল-এর সিম কার্ডও দেওয়া হয়। এখানে থাকা প্রত্যেক ব্যক্তিকেই আরটি-পিসিআর পরীক্ষা করা হয়। পরীক্ষায় তাঁদের রিপোর্ট নেগেটিভ আসার পর ছাড়া হচ্ছে। ১৭৬ জনের মধ্যে ৪৯ জন ভারতীয় ওমান থেকে এবং ১২৭ জন বাহরিন থেকে ফেরেন। ২০০ শয্যাবিশিষ্ট কোচির এই কোয়ারেন্টাইন সেন্টারটি গত ২০শে মার্চ তৈরি করা হয়। ছুটির পর কোচিতে ফিরে আসা নৌ-কর্মীদের জন্য কোয়ারেন্টাইন শিবির হিসেবে কাজে লাগাতেই এই সেন্টারটি তৈরি করা হয়। খুব অল্প সময়ের মধ্যেই বাহরিন ও ওমান থেকে ফিরে আসা ভারতীয় নাগরিকদের জন্য এটিকে তৈরি করা হয়। এই শিবিরটি সাদার্ন নেভাল কম্যান্ডের স্কুল অফ নেভাল এয়ারম্যান-এর প্রশিক্ষিত নৌ-ডাক্তার এবং কর্মীরা পরিচালনা করছেন।
    
    কোভিড-১৯ সংক্রমণ প্রসার রোধে ভারতীয় নৌ-বাহিনী সবরকম প্রয়াস চালিয়ে যাচ্ছে। ‘হর কাম দেশ কা নাম’ অর্থাৎ, প্রতিটি কাজই দেশের নামে উৎসর্গ করার সঙ্কল্পে ভারতীয় নৌ-বাহিনী প্রতিশ্রুতিবদ্ধ।


    

    CG/SS/DM

    
    
    (Release ID: 1629469) Visitor Counter : 18
    
    
      Read this release in: Punjabi , English , Urdu , Hindi , Assamese , Manipuri , Tamil , Telugu