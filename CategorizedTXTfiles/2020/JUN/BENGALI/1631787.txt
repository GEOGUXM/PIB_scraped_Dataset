      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 15 JUN 2020 6:28PM by PIB Kolkata


    নয়াদিল্লি, ১৫ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; সুস্থতার হার বেড়ে ৫১.০৮ শতাংশ; বর্তমানে দেশে ৯০০টিরও বেশি পরীক্ষাগারে কোভিড-১৯ নমুনা পরীক্ষা হচ্ছে

    দেশে গত ২৪ ঘন্টায় ৭ হাজার ৪১৯ জন কোভিড-১৯ আক্রান্ত রোগী সুস্থ হয়েছেন। এখনও পর্যন্ত সুস্থ হয়েছেন ১ লক্ষ ৬৯ হাজার ৭৯৭ জন। সুস্থতার হার বেড়ে হয়েছে ৫১.০৮ শতাংশ, যা থেকে প্রমাণিত হয় আক্রান্ত রোগীদের অর্ধেকেরও বেশি আরোগ্য লাভ করেছেন। বর্তমানে ১ লক্ষ ৫৩ হাজার ১০৬ জন রোগী চিকিৎসাধীন রয়েছেন।
    ভারতীয় চিকিৎসা গবেষণা পরিষদ সংক্রমিত মানুষের নমুনা পরীক্ষা যাচাইয়ের ক্ষমতা আরও বাড়িয়েছে। বর্তমানে ৬৫৩টি সরকারি এবং ২৪৮টি বেসরকারি মিলিয়ে মোট ৯০১টি নমুনা পরীক্ষাগারে নিরন্তর কাজ চলছে। গত ২৪ ঘন্টায় ১ লক্ষ ১৫ হাজার ৫১৯টি নমুনা পরীক্ষা করা হয়েছে। এখনও পর্যন্ত নমুনা পরীক্ষার সংখ্যা ৫৭ লক্ষ ৭৪ হাজার ১৩৩।
    বিস্তারিত বিবরণের জন্য https://pib.gov.in/PressReleasePage.aspx?PRID=1631689 – এই লিঙ্কে ক্লিক করুন।
    
    জাতীয় রাজধানী অঞ্চলে কোভিড-১৯ পরিস্থিতি নিয়ে দিল্লিতে সমস্ত রাজনৈতিক দলের বৈঠকে পৌরহিত্য করলেন শ্রী অমিত শাহ
    কেন্দ্রীয় স্বরাষ্ট্র মন্ত্রী শ্রী অমিত শাহ বলেছেন, দিল্লিতে কোভিড-১৯ সংক্রমণ নিয়ন্ত্রণ ও প্রতিরোধে কেন্দ্রীয় সরকার প্রয়োজনীয় সমস্ত পদক্ষেপ নেবে। জাতীয় রাজধানী অঞ্চলে কোভিড-১৯ পরিস্থিতি নিয়ে দিল্লিতে সমস্ত রাজনৈতিক দলের বৈঠকে পৌরহিত্য করে শ্রী শাহ আরও বলেন, মারণ এই ভাইরাসের বিরুদ্ধে লড়াইয়ে প্রধানমন্ত্রী শ্রী নরেন্দ্র মোদীর নেতৃত্বে আমাদের সকলকে একজোট হতে হবে। গতকাল তাঁর পৌরহিত্যে এক বৈঠকে যে সমস্ত গুরুত্বপূর্ণ সিদ্ধান্ত হয়েছে, সে সম্পর্কে শ্রী শাহ আজকের সর্বদলীয় বৈঠকে অবহিত করেন। তিনি সমস্ত রাজনৈতিক দলের প্রতি আহ্বান জানিয়ে বলেন, গৃহীত সিদ্ধান্তগুলি সদিচ্ছা ও আন্তরিকতার সঙ্গে রূপায়ণে সকলকে এগিয়ে আসতে হবে। দলীয় কর্মীদেরকেও এ কাজে এগিয়ে আসার জন্য তিনি রাজনৈতিক দলগুলির নেতাদের প্রতি আহ্বান জানান। মানুষের বৃহত্তর স্বার্থে রাজনৈতিক মতাদর্শের ঊর্ধ্বে উঠে শ্রী শাহ সমস্ত রাজনৈতিক দলগুলিকে এগিয়ে আসার আহ্বান জানান।
    বিস্তারিত বিবরণের জন্য https://pib.gov.in/PressReleasePage.aspx?PRID=1631667 – এই লিঙ্কে ক্লিক করুন।
    
    সমস্ত সিজিএসটি এবং অভ্যন্তরীণ শুল্ক কার্যালয়গুলিতে ই-কার্যালয় পদ্ধতি ব্যবহারের সূচনা
    কেন্দ্রীয় প্রত্যক্ষ কর ও উৎপাদন শুল্ক পর্ষদের চেয়ারম্যান আজ সারা দেশে ৫০০টির বেশি সিজিএসটি এবং উৎপাদন শুল্ক কার্যালয়ে ই-কার্যালয় পদ্ধতি শুরু করার কথা ঘোষণা করেছেন। সরাসরি মনুষ্য হস্তক্ষেপ এবং কাগজপত্রের ব্যবহার বিহীন অপ্রত্যক্ষ কর ব্যবস্থায় প্রযুক্তিকে কাজে লাগানোর ক্ষেত্রে ই-অফিস পদ্ধতি পর্ষদের আরও একটি উদ্যোগ। কার্যালয়গুলিতে এ ধরনের পদ্ধতি ব্যবহারের ফলে দৈনন্দিন কাজে আরও গতি আসবে। সেই সঙ্গে, দ্রুত সিদ্ধান্ত প্রণয়ন, স্বচ্ছতা, দায়বদ্ধতা বজায় রাখা সম্ভব হবে। কোভিড-১৯ পরিস্থিতির প্রেক্ষিতে বর্তমান সময়ে কাগজপত্রের ব্যবহার বিহীন অনলাইন পদ্ধতিতে কাজকর্ম পরিচালনা গুরুত্বপূর্ণ হয়ে উঠেছে। এর ফলে, সরাসরি মনুষ্য হস্তক্ষেপ ও যোগাযোগ এড়ানো যাবে এবং যে কোনও ধরনের ভাইরাসের সম্ভাব্য সংক্রমণ প্রতিরোধ করা সম্ভব হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1631668 – এই লিঙ্কে ক্লিক করুন।
    
    কেন্দ্রীয় মন্ত্রী ডঃ জিতেন্দ্র সিং কোভিড-১৯ সংক্রান্ত গণঅভিযোগ এবং নাগরিকদের সঙ্গে সরাসরি মতবিনিময়ের জন্য ফিডব্যাক কলসেন্টারের সূচনা করেছেন
    কেন্দ্রীয় কর্মীবর্গ, গণঅভিযোগ ও পেনশন বিষয়ক প্রতিমন্ত্রী ডঃ জিতেন্দ্র সিং আজ কোভিড-১৯ সংক্রান্ত গণঅভিযোগগুলির নিষ্পত্তিতে এবং নাগরিকদের সঙ্গে সরাসরি মতবিনিময়ের জন্য ফিডব্যাক কল সেন্টারের সূচনা করেছেন। কোভিড-১৯ সংক্রান্ত ১ লক্ষ গণঅভিযোগ নিষ্পত্তির মাইল ফলক অর্জনের জন্য প্রশাসনিক সংস্কার ও গণঅভিযোগ দপ্তরের প্রচেষ্টার প্রশংসা করেন ডঃ সিং। কোভিড-১৯ সংক্রান্ত অভিযোগ দাখিলকারী নাগরিকদের সঙ্গেও এই প্রথমবার সরকারের একজন বরিষ্ঠ মন্ত্রী হিসাবে ডঃ জিতেন্দ্র সিং সরাসরি কথা বলেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1631668 – এই লিঙ্কে ক্লিক করুন।
    
    কর্মচারী ভবিষ্যনিধি তহবিল সংগঠন সদস্যদের দাবি-দাওয়া দ্রুত মেটাতে মাল্টি-লোকেশন দাবি-দাওয়া নিষ্পত্তি ব্যবস্থার সূচনা করেছে
    সারা দেশে পরিষেবা প্রদানের ক্ষেত্রে অভিন্ন মান বজায় রাখা এবং কোভিড-১৯ মহামারীর সময় কর্মী সম্পদের পূর্ণ সদ্ব্যবহারের লক্ষ্যে কর্মচারী ভবিষ্যনিধি তহবিল সংগঠন সম্প্রতি একাধিক কেন্দ্রে দাবি-দাওয়া নিষ্পত্তি ব্যবস্থার সূচনা করেছে। এই ব্যবস্থার ফলে সংগঠনের কার্যালয়গুলিতে অনলাইনের মাধ্যমে আঞ্চলিক কার্যালয়গুলি থেকে পাওয়া দাবি-দাওয়ার নিষ্পত্তি প্রক্রিয়া আরও ত্বরান্বিত হবে। অনলাইনে দাবি-দাওয়া সম্পর্কিত সব ধরনের বিষয়, যেমন – প্রভিডেন্ট ফান্ড, পেনশন, দাবি-দাওয়া এক কার্যালয় থেকে অন্যত্র স্থানান্তর প্রভৃতি প্রক্রিয়া দ্রুতসম্পন্ন করা যাবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1631691 – এই লিঙ্কে ক্লিক করুন।
    
    মিশন সাগর : মরিশাসের পোর্ট ল্যুইসে নৌ-বাহিনীর জাহাজ কেশরী ফিরে এসেছে
    মিশন সাগর কর্মসূচির অঙ্গ হিসাবে ভারতীয় নৌ-বাহিনীর জাহাজ কেশরী বাহিনীর চিকিৎসক দলকে দেশে ফিরিয়ে নিয়ে আসতে গতকাল মরিশাসের পোর্ট ল্যুইসে পৌঁছেছে। ১৪ সদস্যের এই চিকিৎসক দলে বিশেষজ্ঞ চিকিৎসক ছাড়াও আধা-চিকিৎসকরা কোভিড-১৯ মহামারী প্রতিরোধ ও সংক্রমণ রুখতে গত ২৩শে মে থেকে মরিশাস কর্তৃপক্ষকে সাহায্যের জন্য সেদেশে ছিলেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1631562 – এই লিঙ্কে ক্লিক করুন।
    
    পাঞ্জাবের ফিরোজপুরে সামাজিক ন্যায়-বিচার ও ক্ষমতায়ন মন্ত্রকের এডিআইপি কর্মসূচির আওতায় ভার্চ্যুয়াল প্ল্যাটফর্মের মাধ্যমে এই প্রথমবার দিব্যাঙ্গজনদের সহায়ক সরঞ্জাম বিতরণ
    কোভিড-১৯ মহামারীর দরুণ সমাজ যখন অপ্রত্যাশিত পরিস্থিতির সম্মুখীন, তখন বিশেষ ব্যবস্থা হিসাবে কেন্দ্রীয় সরকার ভিন্নভাবে সক্ষম ব্যক্তি বা দিব্যাঙ্গজনদের কল্যাণে গৃহীত কর্মসূচিগুলির সুফল পৌঁছে দিতে নিরন্তর প্রয়াস চালিয়ে যাচ্ছে। এই প্রয়াসের অঙ্গ হিসাবে পাঞ্জাবের ফিরোজপুরে ভার্চ্যুয়াল প্ল্যাটফর্মের মাধ্যমে এই প্রথমবার সম্পূর্ণ বিন্যামূল্যে দিব্যাঙ্গজনদের সহায়ক সরঞ্জাম বিতরণ করা হয়েছে। মন্ত্রকের অধীন অ্যালিমকো সংস্থার পক্ষ থেকে এই শিবিরের আয়োজন করা হয়।
    বিস্তারিত বিবরণের জন্য https://pib.gov.in/PressReleasePage.aspx?PRID=1631647 – এই লিঙ্কে ক্লিক করুন।
    
    দেশ জুড়ে লকডাউনের সময় অত্যাবশ্যক পণ্য সামগ্রীর নিরবচ্ছিন্ন সরবরাহ অব্যাহত রাখতে দক্ষিণ-পূর্ব রেল ১ হাজার ৭৩৯ জোড়া পণ্যবাহী এক্সপ্রেস ট্রেন চালিয়েছে
    কোভিড-১৯ এর বিরুদ্ধে দেশের লড়াইয়ে নিজস্ব প্রতিশ্রুতির অঙ্গ হিসাবে দক্ষিণ-পূর্ব রেল অত্যাবশ্যক পণ্য সামগ্রী সময় মতো বিভিন্ন প্রান্তে পৌঁছে দিতে ১ হাজার ৭৩৯ জোড়া পণ্যবাহী এক্সপ্রেস ট্রেন পরিষেবা দিয়েছে। গত দোসরা এপ্রিল থেকে ১৩ই জুন পর্যন্ত দক্ষিণ-পূর্ব রেল ২৬ হাজার ৩৩৫ টন পণ্য সরবরাহ করেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1631560 – এই লিঙ্কে ক্লিক করুন।

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : কোভিড সঙ্কটের দরুণ প্রধানমন্ত্রী গরিব কল্যাণ অন্ন যোজনার সুযোগ-সুবিধাগুলি আরও ৬ মাস বাড়ানোর জন্য প্রধানমন্ত্রীর নরেন্দ্র মোদীর প্রতি আহ্বান জানিয়েছেন রাজ্যের মুখ্যমন্ত্রী।
    
    • হরিয়ানা : রাজ্য সরকার হোম কোয়ারেন্টাইনে থাকা ব্যক্তিদের কাছ থেকে নিয়মিত স্বাস্থ্য পরিষেবা সংক্রান্ত বিভিন্ন সুযোগ-সুবিধার ব্যাপারে মতামত জানার উদ্যোগ গ্রহণ করেছে। কোভিড-১৯ আক্রান্ত ব্যক্তিদের মানসিক চাপ ও অস্থিরতা দূর করতে মনস্তাত্বিকদের পরামর্শ দেওয়ার পরিকল্পনা করছে। ইতিমধ্যেই এই লক্ষ্যে রাজ্য সরকার একটি মনস্তাত্বিক সংগঠনের সঙ্গে আগামী তিন মাস এ ধরনের পরিষেবা দেওয়ার জন্য চুক্তিবদ্ধ হয়েছে।
    
    • হিমাচল প্রদেশ : রাজ্যের মুখ্যমন্ত্রী কোভিড-১৯ সংক্রমণ প্রতিরোধ ও নিয়ন্ত্রণে জেলাগুলিতে গৃহীত ব্যবস্থার মূল্যায়নের জন্য পর্যালোচনা বৈঠক আয়োজনের সম্মতি দিয়েছে। এই বৈঠকে বিধানসভার স্পিকার, একাধিক মন্ত্রী, ডেপুটি স্পিকার ও ডেপুটি চেয়ারম্যানরা উপস্থিত থাকবেন।
    
    • কেরল : রাজ্যের বাইরে থেকে আসা ব্যক্তিদের জন্য রাজ্য সরকার নতুন নীতি-নির্দেশিকা জারি করেছে। স্বল্প সময়ের জন্য যাঁরা রাজ্যে আসবেন, তাঁদের ৭ দিনের বেশি রাজ্যে থাকার অনুমতি দেওয়া হবে না। লকডাউনের সময় গ্রাহকদের কাছ থেকে অপ্রত্যাশিত হারে বিদ্যুৎ মাশুল সংগ্রহের ব্যাপারে কেরল হাইকোর্ট রাজ্য বিদ্যুৎ পর্ষদের কাছ থেকে ব্যাখ্যা চেয়েছে। লকডাউনের পর এই প্রথম চলচ্চিত্রের দৃশ্যায়ন শুরু হয়েছে। রাজ্যে গতকাল আরও ৫৪ জনের আক্রান্তের খবর মিলেছে। এখনও পর্যন্ত ১ হাজার ৩৪০ জন চিকিৎসাধীন রয়েছেন।
    
    • তামিলনাডু : রাজ্য সরকার চেন্নাই ও কাঞ্চিপুরম সহ আরও ২টি জেলায় ১৯-৩০শে জুন পর্যন্ত সম্পূর্ণ লকডাউনের কথা ঘোষণা করেছে। রাজ্যে গতকাল একদিনে এ যাবৎ সর্বোচ্চ ১ হাজার ৯৭৪ জন নতুন করে আক্রান্ত হয়েছেন এবং ৩৮ জনের মৃত্যু হয়েছে বলে খবর মিলেছে। রাজ্যে করোনায় আক্রান্তের সংখ্যা ৪৪ হাজার ৬৬১। নিশ্চিতভাবে করোনায় আক্রান্ত হয়েছেন ১৯ হাজার ৬৭৬ জন। মৃত্যু হয়েছে ৪৩৫ জনের। কেবল চেন্নাইয়েই আক্রান্তের সংখ্যা ১৪ হাজার ৬৬৭।
    
    • কর্ণাটক : করোনা সংক্রমণ প্রতিরোধে এবং কোয়ারেন্টাইন কেন্দ্রগুলির সুযোগ-সুবিধা খতিয়ে দেখতে রাজ্য সরকার ৮০০ বুথ স্তরীয় টাস্কফোর্স গঠনের সিদ্ধান্ত নিয়েছে। আগামী বৃহস্পতিবার সমগ্র রাজ্যে ‘মাস্ক ডে’ হিসাবে পালিত হবে। রাজ্যে গতকাল ১৭৬ জনের আক্রান্তের খবর মিলেছে এবং মৃত্যু হয়েছে ৫ জনের। এর ফলে, আক্রান্তের সংখ্যা দাঁড়িয়েছে ৭ হাজার। মৃত্যু হয়েছে ৮৬ জনের।
    
    • অন্ধ্রপ্রদেশ : বিশাখাপত্তনমের কিং জর্জ হাসপাতালের ফরেন্সিক মেডিকেল শাখার সঙ্গে যুক্ত এক চিকিৎসকের নমুনায় করোনার উপস্থিতির প্রমাণ মেলায় হাসপাতালের শবাগার সাময়িক বন্ধ করে দেওয়া হয়েছে। রাজ্যে গত ২৪ ঘন্টায় ২৪৬ জনের সংক্রমণের খবর মিলেছে। এর ফলে, আক্রান্তের সংখ্যা দাঁড়িয়েছে ৫ হাজার ৮৭। নিশ্চিতভাবে করোনায় আক্রান্ত হয়েছেন ২ হাজার ২৩১ জন। মৃত্যু হয়েছে ৮৬ জনের।
    
    • তেলেঙ্গানা : রাজ্য সরকার বেসরকারি পরীক্ষাগারগুলিতে কোভিড-১৯ নমুনা পরীক্ষার মাশুল ২ হাজার ২০০ টাকা, সাধারণ আইসোলেশনের ক্ষেত্রে মাশুল ৪ হাজার টাকা, ভেন্টিলেটর ছাড়াই দৈনিক কোভিড চিকিৎসার খরচ ৭ হাজার ৫০০ টাকা এবং ভেন্টিলেটর সহ দৈনিক চিকিৎসার খরচ ৯ হাজার টাকা স্থির করে দিয়েছে। রাজ্যে আজ পর্যন্ত আক্রান্তের সংখ্যা ৪ হাজার ৯৭৪। নিশ্চিতভাবে করোনায় আক্রান্ত হয়েছেন ২ হাজার ৪১২ জন।
    
    • মহারাষ্ট্র : রাজ্যে আরও ৩ হাজার ৩৯০ জনের নতুন করে আক্রান্তের খবর মিলেছে। এর ফলে, করোনায় আক্রান্তের সংখ্যা ১ লক্ষ ৭ হাজার ৯৫৮ হয়েছে। নিশ্চিতভাবে করোনায় আক্রান্তের সংখ্যা ৫৩ হাজার ৩০। কেবল মুম্বাই শহরেই আক্রান্ত হয়েছেন ৫৮ হাজার ১৩৫ জন। ধারাবি বস্তিতে কোভিড সংক্রমণ ধীরে ধীরে নিয়ন্ত্রণে আসছে। গত ২৪ ঘন্টায় এই বস্তি থেকে নতুন করে মৃত্যু খবর নেই।
    
    • গুজরাট : রাজ্যে গত ২৪ ঘন্টায় আরও ৫১১ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ২৩ হাজার ১৭। এখনও পর্যন্ত মৃত্যু হয়েছে ১ হাজার ৪৫৮ জনের।
    
    • রাজস্থান : রাজ্যে আজ আরও ৭৮ জনের সংক্রমণের খবর মিলেছে। এর ফলে, আক্রান্তের সংখ্যা দাঁড়িয়েছে ১২ হাজার ৭৭২। নিশ্চিতভাবে করোনায় আক্রান্ত হয়েছেন ২ হাজার ৮৪৭ জন। সুস্থ হয়েছেন ৯ হাজার ৬৩১ জন।
    
    • মধ্যপ্রদেশ : রাজ্যে গত ২৪ ঘন্টায় আরও ১৬১ জন আক্রান্ত হয়েছেন এবং ৪ জনের মৃত্যু হয়েছে। এর ফলে, আক্রান্তের সংখ্যা বেড়ে হয়েছে ১০ হাজার ৮০৮। করোনায় সবচেয়ে ক্ষতিগ্রস্ত ইন্দোরে আক্রান্তের সংখ্যা বেড়ে হয়েছে ৪ হাজার ৬৩। রাজ্যে করোনা সংক্রমণ রুখতে সরকারকে সাহায্য করার জন্য ‘কোভিড মিত্র’ হিসাবে স্বেচ্ছা সেবকদের কাজে লাগানোর প্রস্তাব করা হয়েছে। ৪৫ বছর বয়সী যে কোনও স্বাস্থ্যবান ব্যক্তি অথবা শহর এলাকাগুলির যে কোনও সামাজিক বা স্বেচ্ছাসেবী সংগঠনের সঙ্গে যুক্ত ব্যক্তিরা ‘কোভিড মিত্র’ হিসাবে সরকারকে সাহায্য করতে করতে পারবেন।
    
    • ছত্তিশগড় : রাজ্যে গতকাল আরও ১১৩ জনের সংক্রমণের খবর মিলেছে। এর ফলে, করোনায় আক্রান্তের সংখ্যা বেড়ে হয়েছে ১ হাজার ৬৬২।
    
    • গোয়া : রাজ্যে গতকাল আরও ৪১ জন সংক্রমিত হওয়ায় আক্রান্তের সংখ্যা বেড়ে হয়েছে ৫৬৪। এর মধ্যে ৭৪ জন সুস্থ হয়েছেন বলে জানা গেছে।


    CG/BD/SB

    
    
    (Release ID: 1631787) Visitor Counter : 14
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Malayalam