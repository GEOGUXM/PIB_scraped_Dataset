      প্রধানমন্ত্রীরদপ্তর

      প্রধানমন্ত্রী মোদী: এমএসএমই-গুলির ক্ষমতায়নের জন্য প্রযুক্তি প্ল্যাটফর্ম, ‘চ্যাম্পিয়নস’ চালু করেছেন
      Posted On: 01 JUN 2020 5:04PM by PIB Kolkata


    নতুন দিল্লি, ১ জুন, ২০২০


    

    
    প্রধানমন্ত্রী শ্রী নরেন্দ্র মোদী জাতীয় শক্তি ও উৎপাদন বৃদ্ধির লক্ষ্যে আজ প্রযুক্তি প্ল্যাটফর্ম চ্যাম্পিয়নস চালু করেছেন। আধুনিক প্রক্রিয়া ও সৃজনশীলতার ভিত্তিতে এটি কাজ করবে।
    
    নামটি থেকেই বোঝা যাচ্ছে, পোর্টালটি মূলত ছোট সংস্থারগুলির অভিযোগের সমাধান, উৎসাহ, সমর্থন, সহায়তা প্রদান করবে। এটি এমএসএমই মন্ত্রকের সত্যিকারের ‘ওয়ান-স্টপ-শপ’ অর্থাৎ বিবিধ কাজ একইসঙ্গে করার একটি মাধ্যম হিসেবে কাজ করবে।
    
    এই আইসিটি ভিত্তিক ব্যবস্থা এমএসএমই-গুলিকে বর্তমানের কঠিন পরিস্থিতিতে সাহায্য করার জন্য এবং তাদেরকে জাতীয় ও আন্তর্জাতিক স্তরে চ্যাম্পিয়ন হিসেবে প্রতিষ্ঠিত করার লক্ষ্যে গড়ে তোলা হয়েছে।
    
    চ্যাম্পিয়নসের বিস্তারিত উদ্দেশ্য:
    
    • অভিযোগ নিরসন: বিশেষত কোভিডে অর্থ, কাঁচামাল, শ্রমসহ এক্ষেত্রে প্রয়োজনীয় অনুমতি প্রভৃতির পাশাপাশি এমএসএমই-গুলির সমস্যা সমাধান করা।
    
    • নতুন সুযোগ অর্জনে সহায়তা প্রদান: এমএসএমই-গুলিকে চিকিৎসা সরঞ্জাম এবং পিপিই, মাস্ক প্রভৃতির মতো জিনিসপত্র উৎপাদন এবং জাতীয় এবং আন্তর্জাতিক বাজারে তা সরবরাহ করার ক্ষেত্রে সহায়তা দান।
    
    • প্রধান ক্ষেত্রগুলি সনাক্ত এবং সেগুলিকে উৎসাহ দেওয়া: অর্থাৎ সম্ভাব্য এমএসএমই যারা বর্তমান পরিস্থিতি জনিত সংকটে কাজ করতে সক্ষম তাদেরকে উৎসাহ প্রদান করা যাতে তারা জাতীয় এবং আন্তর্জাতিক স্তরে চ্যাম্পিয়ন হিসেবে নিজেদেরকে তুলে ধরতে পারে।
    
    এটি একটি প্রযুক্তি নিয়ন্ত্রিত কন্ট্রোল রুম-কাম-ম্যানেজমেন্ট ইনফরমেশন সিস্টেম। টেলিফোন, ইন্টারনেট এবং ভিডিও কনফারেন্স সহ আইসিটি সরঞ্জামগুলির পাশাপাশি এই ব্যবস্থাটিকে কৃত্রিম বুদ্ধিমত্তা, ডেটা অ্যানালিটিক্স এবং মেশিন লার্নিং এর মাধ্যমে গড়ে তোলা হয়েছে। এটিকে ভারত সরকারের মূল অভিযোগগুলির পোর্টাল সিপিজিআরএমএস এবং এমএসএমই মন্ত্রকের অন্যান্য নিজস্ব ওয়েব ভিত্তিক প্রক্রিয়াগুলির সাথে সংযুক্ত করা হয়েছে। পুরো আইসিটি প্রক্রিয়াটি বিনা খরচে এনআইসির সহায়তায় দেশেই তৈরি করা হয়েছে। একইভাবে, রেকর্ড সময়ের মধ্যে মন্ত্রীর একটি অব্যবহৃত ঘরে এটির পরিকাঠামো তৈরী করা হয়েছে।
    
    এই সিস্টেমের অংশ হিসেবে একটি হাব ও স্পোক মডেলে নিয়ন্ত্রণ কক্ষের নেটওয়ার্ক তৈরি করা হয়। হাবটি, নয়াদিল্লিতে এমএসএমইর সচিবের দপ্তরে অবস্থিত। রাজ্যগুলির এমএসএমই মন্ত্রকের বিভিন্ন দপ্তরে স্পোকগুলি রয়েছে। এখন পর্যন্ত ৬৬টি রাজ্য স্তরের নিয়ন্ত্রণ কক্ষ তৈরি করা হয়েছে এবং কার্যক্ষম করে তোলা হয়েছে। এগুলি চ্যাম্পিয়নের পোর্টাল ছাড়াও ভিডিও কনফারেন্সের মাধ্যমে সংযুক্ত রয়েছে। আধিকারিকদের কাছে একটি বিস্তৃত স্ট্যান্ডার্ড অপারেটিং পদ্ধতি (এসওপি) ইস্যু করা হয়েছে এবং কর্মীদের প্রশিক্ষণও দেওয়া হয়েছে।
    
    আজকের অনুষ্ঠানে এমএসএমই ও সড়ক পরিবহন ও মহাসড়কমন্ত্রী শ্রী নিতিন গড়কড়িও উপস্থিত ছিলেন।

    

    
    CG/TG

    
    
    (Release ID: 1628508) Visitor Counter : 17
    
    
      Read this release in: Hindi , English , Urdu , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam