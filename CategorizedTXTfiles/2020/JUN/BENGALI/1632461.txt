      গ্রামোন্নয়নমন্ত্রক

      প্রধানমন্ত্রী শ্রী নরেন্দ্র মোদীর আগামী ২০শে জুন গরীব কল্যাণ রোজগার অভিযানের সূচনার প্রাক্কালে একটি সাংবাদিক সম্মেলন
      Posted On: 18 JUN 2020 5:55PM by PIB Kolkata


    নতুন দিল্লি, ১৮ জুন, ২০২০


    

    
    প্রধানমন্ত্রী শ্রী নরেন্দ্র মোদী আগামী ২০শে জুন গরীব কল্যাণ রোজগার অভিযানের সূচনা করবেন। এর প্রাক্কালে আজ একটি সাংবাদিক সম্মেলন অনুষ্ঠিত হয়। কেন্দ্রীয় অর্থমন্ত্রী শ্রীমতী নির্মলা সীতারমণ এই সম্মেলনে বলেন, দেশের সর্বত্র পুরুষ এবং মহিলা নির্বিশেষে পরিযায়ী শ্রমিকরা বিপুল সংখ্যায় কোভিড লকডাউনের কারণে তাঁদের গ্রামে ফিরে এসেছেন। রাজ্য সরকারগুলির সঙ্গে কেন্দ্র একযোগে যেসব জেলায় এই সব পরিযায়ী শ্রমিকরা বিপুল সংখ্যায় ফিরে এসেছেন সেরকম ১১৬টি জেলাকে চিহ্নিত করেছে। বিহার, উত্তরপ্রদেশ, মধ্যপ্রদেশ, রাজস্থান, ঝাড়খণ্ড ও ওড়িশা – এই ৬টি রাজ্যে ওই ১১৬টি জেলা ছড়িয়ে রয়েছে। এদের মধ্যে ২৭টি উচ্চাকাঙ্খী জেলাও আছে।


    
    
    শ্রীমতী সীতারমণ বলেন, কেন্দ্র সংশ্লিষ্ট রাজ্যগুলির সঙ্গে একযোগে এই সব পরিযায়ী শ্রমিকদের দক্ষতার বিষয়গুলি শনাক্ত করেছে। এর ওপর ভিত্তি করে আগামী চার মাস কেন্দ্র গরীব কল্যাণ রোজগার অভিযানের মাধ্যমে ফিরে আসা পরিযায়ী শ্রমিক ও গ্রামের মানুষের ক্ষমতায়ণ এবং কর্মসংস্থানের সুযোগ করে দেবে।


    
    
    এবিষয়ে বিস্তারিত জানিয়ে কেন্দ্রীয় অর্থমন্ত্রী বলেন, প্রধানমন্ত্রী শ্রী নরেন্দ্র মোদী ভিডিও কনফারেন্সের মাধ্যমে ২০শে জুন বেলা ১১টায় এই প্রকল্পের সূচনা করবেন। বিহারের খাগারিয়া জেলার বেলদৌর ব্লকের তেলিহার গ্রামে এই প্রকল্প শুরু হবে। বিশেষ গুরুত্ব দিয়ে ১২৫ দিন ধরে এই অভিযান চালানো হবে। পরিযায়ী শ্রমিকদের কর্ম সংস্থানের সুযোগ সৃষ্টি করতে ২৫ রকমের কাজের ব্যবস্থা করা হবে এবং ভারতের গ্রামাঞ্চলের পরিকাঠামোও তৈরি করা হবে। এর জন্য ৫০ হাজার কোটি টাকার তহবিল গঠন করা হয়েছে।


    
    গ্রামোন্নয়ন, পঞ্চায়েতীরাজ, সড়ক পরিবহণ ও মহাসড়ক, খনি, পানীয় জল ও পয়ঃনিষ্কাষণ, পরিবেশ, রেল, পেট্রোলিয়াম ও প্রাকৃতিক গ্যাস, নতুন ও পুণর্নবীকরণযোগ্য জ্বালানী, সীমান্ত সড়ক, টেলিকম ও কৃষি౼ ১২টি বিভিন্ন মন্ত্রক বা দপ্তরের যৌথ প্রয়াসে এই কর্মসূচী রূপায়িত হবে।


    

    
    CG/CB/SKD

    
    
    (Release ID: 1632461) Visitor Counter : 15
    
    
      Read this release in: Punjabi , Telugu , Malayalam , English , Urdu , Marathi , Hindi , Odia , Tamil