      প্রতিরক্ষামন্ত্রক

      প্রতিরক্ষা মন্ত্রী শ্রী রাজনাথ সিং মস্কোতে দ্বিতীয় বিশ্ব যুদ্ধের ৭৫তম বিজয় দিবসের কুচকাওয়াজ অনুষ্ঠানে যোগ দেবেন
      Posted On: 20 JUN 2020 2:33PM by PIB Kolkata


    নয়াদিল্লি, ২০ জুন, ২০২০


    

    প্রতিরক্ষা মন্ত্রী শ্রী রাজনাথ সিং আগামী ২৪শে জুন মস্কোতে দ্বিতীয় বিশ্ব যুদ্ধের ৭৫তম বিজয় দিবসের কুচকাওয়াজ অনুষ্ঠানে যোগ দেবেন। দ্বিতীয় বিশ্ব যুদ্ধে রুশ এবং অন্যান্য বন্ধুভাবাপন্ন দেশগুলির ব্যক্তিদের বীরত্ব ও ত্যাগের প্রতি শ্রদ্ধা জানাতে এই সামরিক কুচকাওয়াজের আয়োজন করা হয়েছে। রাশিয়ার বিদেশ মন্ত্রী মিঃ সারগেই শোইগু প্রতিরক্ষা মন্ত্রী শ্রী রাজনাথ সিং-কে এই বিজয় দিবসের কুচকাওয়াজে যোগদানের জন্য আমন্ত্রণ জানিয়েছিলেন। ৯ই মে এই কুচকাওয়াজের আয়োজন করার কথা থাকলেও কোভিড-১৯-এর কারণে তা স্থগিত করে দিতে হয়।
    
    ভারতীয় তিন বাহিনীর ৭৫ সদস্যের একটি দল ইতিমধ্যেই মস্কোতে পৌঁছে গেছে এই বিজয় দিবসের কুচকাওয়াজে অংশগ্রহণের জন্য। এই কুচকাওয়াজে ভারতীয় দলের নেতৃত্ব দেবেন শিখ লাইট ইনফ্যান্ট্রি রেজিমেন্টের মেজর পদমর্যাদার একজন আধিকারিক। এই রেজিমেন্ট দ্বিতীয় বিশ্ব যুদ্ধের সময় বন্ধু দেশগুলির সঙ্গে বীরত্বের সঙ্গে লড়াই চালিয়েছিল এবং সম্মান অর্জন করেছিল।
    
    দ্বিতীয় বিশ্ব যুদ্ধের বিজয় দিবসের কুচকাওয়াজে ভারতের এই অংশগ্রহণ রাশিয়া ও অন্যান্য বন্ধু দেশগুলি যে ত্যাগ স্বীকার করেছিল, তার প্রতি শ্রদ্ধার্ঘ্য। এটা উল্লেখযোগ্য যে, প্রধানমন্ত্রী শ্রী নরেন্দ্র মোদী রাশিয়ার রাষ্ট্রপতি মিঃ ভ্লাদিমির পুতিনকে এবং ভারতের প্রতিরক্ষা মন্ত্রী সে দেশের প্রতিরক্ষা মন্ত্রীকে দ্বিতীয় বিশ্ব যুদ্ধের বিজয় দিবসের ৭৫তম বার্ষিকী উপলক্ষে শুভেচ্ছা বার্তা পাঠিয়েছিলেন। প্রতিরক্ষা মন্ত্রীর এই সফর ভারত ও রাশিয়ার মধ্যে দীর্ঘকালীন বিশেষ এবং সুবিধাজনক কৌশলগত অংশীদারিত্বকে আরও জোরদার করে তুলবে।


    

    CG/SS/DM

    
    
    (Release ID: 1632952) Visitor Counter : 5
    
    
      Read this release in: Punjabi , English , Urdu , Hindi , Marathi , Manipuri , Tamil , Telugu , Malayalam