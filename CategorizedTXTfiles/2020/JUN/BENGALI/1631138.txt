      জাহাজচলাচলমন্ত্রক

      আন্দামান ও নিকোবর দ্বীপপুঞ্জে জাহাজ মেরামতের সুবিধা আরও বাড়াতে জাহাজ পরিবহণ মন্ত্রকের সংশোধিত ব্যয় মঞ্জুর
      Posted On: 12 JUN 2020 11:17AM by PIB Kolkata


    নয়াদিল্লি, ১২ জুন, ২০২০


    

    কেন্দ্রীয় জাহাজ পরিবহণ মন্ত্রক আন্দামান ও নিকোবর দ্বীপপুঞ্জে জাহাজ মেরামতির সুবিধা আরও বাড়াতে ১২৩ কোটি ৯৫ লক্ষ টাকার সংশোধিত খরচ মঞ্জুর করেছে।আন্দামান ও নিকোবর দ্বীপপুঞ্জে জাহাজ পরিবহণ জীবনরেখা-স্বরূপ। জাহাজ ক্ষেত্রের সঙ্গে উন্নয়নমূলক কর্মকান্ডের বেশিরভাগ অংশই সংযুক্ত। তাই, কোনও রকম বাধা-বিপত্তি ছাড়াই জাহাজ পরিবহণ ব্যবস্থাকে সজীব রাখতে জাহজগুলির মেরামত ব্যবস্থার মানোন্নয়ন অত্যন্ত জরুরি। জাহাজ চলাচল উল্লেখযোগ্যভাবে বৃদ্ধি পাওয়ায় পোর্টব্লেয়ারে বর্তমানে যে মেরামত ইউনিট রয়েছে তার সামগ্রিক ক্ষমতা আরও বাড়ানোর সিদ্ধান্ত নিয়েছে মন্ত্রক। বর্তমানে যে ডকটি রয়েছে, তার পরিধি বাড়িয়ে ৯০ মিটার করা হবে। এর ফলে, জাহাজ নির্মাণ ও মেরামত শিল্প ক্ষেত্রে কাজের সুযোগ বৃদ্ধি পাবে। একই সঙ্গে, কেন্দ্রীয় সরকারের ‘মেক ইন ইন্ডিয়া’ কর্মসূচি আরও প্রসারিত হবে।


    
    মেরিন ডকইয়ার্ডে দ্বিতীয় ড্রাই ডকটির সম্প্রসারণমূলক কর্মসূচির অঙ্গ হিসাবে এখানে ড্রাই ডক পাম্প বসানো হয়েছে। এর জন্য খরচ হয়েছে ৯৬ কোটি ২৪ লক্ষ টাকা। বর্তমানে এই ড্রাই ডকটির সম্প্রসারণের পাশাপাশি, জাহাজ মেরামত ইউনিটটির ক্ষমতাও বাড়ানো সিদ্ধান্ত হয়েছে। এই কর্মসূচি রূপায়িত হলে এখানে কর্মসংস্থানের সুযোগ বাড়বে এবং দ্বীপবাসীদের আয় বাড়বে। কিছু প্রযুক্তিগত কারণে এই কর্মসূচি রূপায়ণের কাজ দীর্ঘদিন বাকি পড়েছিল। এর ফলে, খরচও বেড়েছে এবং অনেক সময় অতিবাহিত হয়েছে। মন্ত্রক এখন অসম্পূর্ণ কাজ দ্রুত শেষ করার উদ্যোগ নিয়েছে। যার ফলে, দ্বিতীয় ড্রাই ডকটির মেরামতের খরচ বেড়ে দাঁড়িয়েছে ১২৩ কোটি ৯৫ লক্ষ টাকা। এই ডকটির সম্প্রসারণের কাজ ২০২১ – এর আগস্ট মাসের মধ্যে শেষ হয়ে যাবে বলে আশা করা হচ্ছে।


    

    CG/BD/SB

    
    
    (Release ID: 1631138) Visitor Counter : 11
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu , Kannada