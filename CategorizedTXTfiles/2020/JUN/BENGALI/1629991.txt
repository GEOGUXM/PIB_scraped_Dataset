      বিজ্ঞানওপ্রযুক্তিমন্ত্রক

      স্বচ্ছ কন্ডাক্টিং কাঁচের নতুন উদ্ভাবন প্রণালী স্মার্ট জানালা, টাচ স্ক্রিন ও সোলার সেল উৎপাদনের খরচ কমাতে পারে
      Posted On: 06 JUN 2020 6:00PM by PIB Kolkata


    নয়াদিল্লি, ৬ জুন, ২০২০


    

    
    বিগত কয়েক বছর ধরে স্বচ্ছ কন্ডাক্টিং কাঁচের নতুন উদ্ভাবন প্রণালীর চাহিদা ক্রমশই বেড়ে চলেছে। এমনকি, অপ্টো-ইলেক্ট্রনিক ডিভাইসের ক্ষেত্রে এর ব্যবহারও বাড়ছে। স্মার্ট জানালা, সোলার সেল, টাচ স্ক্রিন বা টাচ সেন্সরের ক্ষেত্রে এর গুরুত্ব বেড়েছে।
    
    সম্প্রতি ভারতের বিজ্ঞান ও প্রযুক্তি দপ্তরের অন্তর্গত বেঙ্গালুরুর স্বশাসিত সংস্থা সেন্টার ফর ন্যানো অ্যান্ড সফট ম্যাটার সায়েন্সেস এই নতুন ধরনের স্বচ্ছ কন্ডাক্টিং কাঁচের প্রণালীর উন্নতিসাধন করেছে। এতে উৎপাদন খরচ প্রায় ৮০ শতাংশ কমেছে। সংস্থার এই কর্মকাণ্ডটি ম্যাটেরিয়ালস কেমিস্ট্রি অ্যান্ড ফিজিক্স জার্নালে প্রকাশিত হয়েছে।
    
    স্বচ্ছ কন্ডাক্টিং কাঁচের উদ্ভাবন প্রণালী তৈরির কাজের সঙ্গে যুক্ত থাকার দলের প্রধান অধ্যাপক জি ইউ কুলকার্নি এবং হিন্দ হাই ভ্যাকাম প্রাইভেট লিমিটেড যৌথভাবে স্বল্প মূল্যের স্বচ্ছ কন্ডাক্টিং কাঁচ উৎপাদনের জন্য একটি উৎপাদন কারখানা গড়ে তুলেছে। বেঙ্গালুরুর সংস্থা - আরকাবতীর ক্যাম্পাসে এই কারখানাটি গড়ে তোলা হয়েছে। এতে বিজ্ঞান ও প্রযুক্তি দপ্তর আর্থিক সহায়তা করেছে। বেঙ্গালুরুর সেন্টার ফর ন্যানো অ্যান্ড সফট ম্যাটার সায়েন্সেস-এর বিজ্ঞানী ডঃ আশুতোষ কুমার সিং বলেছেন, এই সম্ভাবনাময় প্রযুক্তিটি প্রদর্শনের ব্যবস্থা করা হচ্ছে। স্বচ্ছ হিটার ও স্মার্ট জানালা বানানোর ক্ষেত্রে এই প্রযুক্তিটি ব্যবহার করা হবে। বিভিন্ন শিল্প ও গবেষণা ক্ষেত্রেও এই প্রযুক্তি কিভাবে কাজে লাগানো যায় তা পরীক্ষা করে দেখা হবে।
    
    স্বচ্ছ কন্ডাক্টিং কাঁচের প্রচার ও বিপণনের জন্য বেঙ্গালুরুর সেন্টার ফর ন্যানো অ্যান্ড সফট ম্যাটার সায়েন্সেস সংস্থাটি ২০১৮ থেকে ২০২০ সালে পর্যন্ত একাধিক সম্মেলনের আয়োজন করেছিল। স্বচ্ছ কন্ডাক্টিং কাঁচের অভিনব প্রণালী আগামীদিনে স্মার্ট জানালা, টাচ স্ক্রিন এবং সোলার সেলের দাম কমাবে বলে মনে করা হচ্ছে।


    

    CG/SS/DM

    
    
    (Release ID: 1629991) Visitor Counter : 19
    
    
      Read this release in: English , Hindi , Tamil