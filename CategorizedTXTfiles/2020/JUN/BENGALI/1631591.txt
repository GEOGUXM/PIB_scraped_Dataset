      স্বাস্থ্যওপরিবারকল্যাণমন্ত্রক

      কোভিড-১৯ এর বিষয়ে সর্বশেষ তথ্য
      
      সুস্থ হয়ে ওঠার হার ৫০ % বেশি বৃদ্ধি পেয়েছে
      
      কোভিড-১৯ এ মোট ১,৬২,৩৭৮ জন সংক্রমিত সুস্থ হয়েছেন

      Posted On: 14 JUN 2020 3:35PM by PIB Kolkata

    নতুন দিল্লি, ১৪ জুন, ২০২০


    

    কোভিড-১৯ –এ সংক্রামিত ৮০৪৯ জন রোগী গত ২৪ ঘন্টায় সুস্থ হয়েছেন। ফলে মোট সুস্থ হয়ে ওঠার সংখ্যা হল ১,৬২,৩৭৮ জন। অর্থাৎ দেশে কোভিড সংক্রমিতদের সুস্থ হয়ে ওঠার হার বৃদ্ধি পাচ্ছে। এই মুহূর্তে এর পরিমাণ ৫০ শতাংশের বেশি౼৫০.৬০%। সঠিক সময়ে রোগ শনাক্তকরণ ও যথাযথ চিকিৎসার কারণে আরো বেশি মানুষ সুস্থ হয়ে উঠছেন। বর্তমানে ১,৪৯,৩৪৮ জন কোভিড-১৯এ সংক্রমিত রোগী চিকিৎসকদের তত্ত্বাবধানে রয়েছেন।
    
    
    আইসিএমআর কোভিড সংক্রমণের নমুনা পরীক্ষার ক্ষমতা নিরন্তর বৃদ্ধি করে চলেছে। দেশে বর্তমানে ৬৪৬টি সরকারি এবং ২৪৭টি বেসরকারী অর্থাৎ মোট ৮৯৩টি পরীক্ষাগারে নমুনা পরীক্ষা করা যাচ্ছে। গত ২৪ ঘন্টায় ১,৫১,৪৩২টি নমুনা পরীক্ষা করা হয়েছে। এ পর্যন্ত মোট ৫৬,৫৮,৬১৪টি নমুনা পরীক্ষা করা হয়েছে।
    
    
    আজ কেন্দ্রীয় স্বাস্থ্যমন্ত্রী, কেন্দ্রীয় স্বরাষ্ট্রমন্ত্রীকে নিয়ে দিল্লির উপরাজ্যপাল ও মুখ্যমন্ত্রীর সঙ্গে জাতীয় রাজধানী অঞ্চলে কোভিড-১৯ এর পরিস্থিতি নিয়ে একটি বৈঠক করেন। বৈঠকে সংক্রমণ প্রতিরোধ ব্যবস্থাপনা, লালারস নমুনার পরীক্ষা বৃদ্ধি ও স্বাস্থ্য পরিকাঠামোর প্রস্তুতি নিয়ে আলোচনা হয়।
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB

    
    
    (Release ID: 1631591) Visitor Counter : 11
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam