      সারওরসায়নমন্ত্রক

      দেশীয় বাজারে পর্যাপ্ত / উদ্বৃত্ত স্টক থাকার জন্য এইচসিকিউ রপ্তানিতে নিষেধাজ্ঞা প্রত্যাহার করা হল
      Posted On: 19 JUN 2020 4:26PM by PIB Kolkata


    নয়াদিল্লি, ১৯ জুন, ২০২০


    

    
    সরকার ম্যালেরিয়া প্রতিরোধী ওষুধ হাইড্রক্সিক্লোরোকুইন (এইচসিকিউ)অ্যাপ্লিকেশন প্রোগ্রামিং এন্টারফেস (এপিআই) এবং ফর্মুলেশন রপ্তানির ওপর নিষেধাজ্ঞা প্রত্যাহার করেছে। স্বাস্থ্য ও পরিবারকল্যাণ মন্ত্রকের ফার্মাসিউটিক্যাল বিভাগ, বিদেশ মন্ত্রক, বাণিজ্য ও শিল্প মন্ত্রক, রাজস্ব বিভাগ এবং অন্যান্য বিভাগের প্রতিনিধিদের নিয়ে গঠিত আন্তঃমন্ত্রকের উচ্চস্তরীয় কমিটি এইচসিকিউ-র ওপর থেকে রপ্তানি নিষেধাজ্ঞা প্রত্যাহার করার বিষয়ে ৩রা জুন সুপারিশ করেছিল। এর ভিত্তিতে বৈদেশিক বাণিজ্য বিভাগের মহানির্দেশক (ডিজিএফটি)গতকাল এ বিষয়ে সরকারিভাবে বিজ্ঞপ্তি প্রকাশ করেছে। আন্তঃমন্ত্রকের উচ্চস্তরীয় কমিটি দেশে এই ওষুধের সহজলভ্যতা যাচাইয়ের জন্য নিয়মিত আলোচনা করে চলেছে। পাশাপাশি পরিস্থিতি পর্যবেক্ষণের জন্য বৈঠক চালিয়ে যাচ্ছে।
    
    
    মার্চ থেকে মে মাসের মধ্যে এইচসিকিউ উৎপাদক ইউনিটের সংখ্যা ২ থেকে বাড়িয়ে ১২ করা হয়েছে। এর ফলে, এইচসিকিউ উৎপাদন ক্ষমতা তিনগুণ বেড়েছে। অর্থাৎ, আগে যেখানে প্রতি মাসে প্রায় ১০ কোটি ট্যাবলেট উৎপাদিত হত, এখন তা প্রায় ৩০ কোটি ট্যাবলেট উৎপাদিত হচ্ছে। দেশে প্রয়োজনের তুলনায় বেশি এইচসিকিউ ট্যাবলেট মজুত রয়েছে।
    
    
    এজন্য স্বাস্থ্য ও পরিবারকল্যাণ মন্ত্রকের প্রয়োজনীয়তা সম্পূর্ণরূপে পূরণ হয়েছে বলে উল্লেখ করা হয়েছে এই বিজ্ঞপ্তিতে। এইচএলএল লাইফকেয়ার লিমিটেড ১২ কোটি ২২ লক্ষ ২০০ মিলিগ্রামের এইচসিকিউ ট্যাবলেট সরবরাহ করেছে। কোভিড-১৯-এর বর্তমান পরিস্থিতিতে দেশের চাহিদা মেটানোর জন্য এইচসিকিউ ট্যাবলেটের পর্যাপ্ত পরিমাণে বাফার স্টক রয়েছে। এমনকি, এইচসিকিউ ২০০ মিলিগ্রামের ৭ কোটি ৫৮ লক্ষ ট্যাবলেট রাজ্য সরকার, অন্যান্য প্রতিষ্ঠান এবং জন-ঔষধি কেন্দ্রের প্রয়োজন অনুযায়ী সরবরাহ করা হয়েছে। স্থানীয় ওষুধের দোকানগুলিতে এইচসিকিউ ২০০ মিলিগ্রামের প্রায় ১০ কোটি ৮৬ লক্ষ ট্যাবলেট সরবরাহ করা হয়েছে। দেশের চাহিদা মেটাতে এইচসিকিউ ২০০ মিলিগ্রামের মোট ৩০ কোটি ৬৬ লক্ষ ট্যাবলেট দেশের অভ্যন্তরীণ বাজারে সরবরাহ করা হয়েছে। দেশের অভ্যন্তরে এইচসিকিউ ট্যাবলেটের চাহিদা অনুযায়ী যথেষ্ট সরবরাহ রয়েছে। এমনকি, এইচসিকিউ ট্যাবলেট নির্মাতা সংস্থাগুলি চলতি জুন মাসে ৫ কোটি ট্যাবলেট সরবরাহ করেছে।
    
    
    ড্রাগ কন্ট্রোল জেনারেল অফ ইন্ডিয়া (ডিসিজিআই) সময়ে সময়ে দেশের বাজারে এইচসিকিউ এবং অন্যান্য ওষুধ সরবরাহের বিষয়ে পর্যবেক্ষণ করে থাকে। গত ২৫ ও ২৬শে মে তাদের করা পর্যবেক্ষণে দেখা গেছে, কোভিড-১৯ হাসপাতাল নিকটবর্তী ওষুধের দোকানগুলিতে প্রায় ৯৩.১০ শতাংশ এইচসিকিউ ট্যাবলেট রয়েছে।
    
    
    এইসব পরিস্থিতি বিবেচনা করে এইচসিকিউ রপ্তানির ওপর নিষেধাজ্ঞা প্রত্যাহারের সিদ্ধান্ত নেওয়া হয়েছে। তবে, এই সময়ে ইওইউ, এসইজেড ইউনিট ব্যতীত এইচসিকিউ-র দেশীয় উৎপাদক সংস্থাগুলি স্থানীয় ওষুধের দোকানগুলিতে বাণিজ্যের জন্য উৎপাদনের কমপক্ষে ২০ শতাংশ ট্যাবলেট সরবরাহ অব্যাহত রাখবে। জুনে এই সরবরাহের পরিমাণ আরও বাড়তে পারে। রাজ্য সরকার, এইচএলএল এবং অন্যান্য সরকারি-বেসরকারি প্রতিষ্ঠানগুলিতে এইচসিকিউ ট্যাবলেট সরবরাহ অব্যাহত রাখা হবে। এর পাশাপাশি, যদি কোন রাজ্য সরকার, এইচএলএল বা অন্যান্য সরকারি-বেসরকারি প্রতিষ্ঠান এইচসিকিউ চেয়ে পাঠায় তাহলে তা অগ্রাধিকারের ভিত্তিতে সরবরাহ করা হবে।


    

    
    CG/SS/DM

    
    
    (Release ID: 1632760) Visitor Counter : 7
    
    
      Read this release in: Punjabi , English , Urdu , Hindi , Marathi , Odia , Tamil , Telugu , Malayalam