      রেলমন্ত্রক

      ভারতীয় রেল যাত্রীদের বিশ্ব মানের সুযোগ-সুবিধা দিতে অঙ্গীকারবদ্ধ
      Posted On: 05 JUN 2020 1:45PM by PIB Kolkata


    নয়াদিল্লি, ০৫ জুন, ২০২০


    

    বিশ্বের অন্যতম শ্রেষ্ঠ নেটওয়ার্ক ব্যবস্থার মাধ্যমে যাত্রীদের বিশ্ব মানের সুযোগ-সুবিধা পৌঁছে দিতে ভারতীয় রেল অঙ্গীকারবদ্ধ। এই লক্ষ্যে অনুকূল পরিবেশ ও যাত্রীদের সুষ্ঠু ও উপভোগ্য সফরের অভিজ্ঞতা অনুভব করাতে ভারতীয় রেল স্বচ্ছ ভারত, স্বচ্ছ রেল কর্মসূচির আওতায় একাধিক পদক্ষেপ নিয়েছে।


    

    এই পদক্ষেপগুলির মধ্যে রয়েছে –


    
    • ২০১৯-২০’তে ১৪ হাজার ৯১৬টি কামরায় ৪৯ হাজারেরও বেশি বায়োটয়লেট বসানো হয়েছে। এর ফলে, ৬৮ হাজার ৮০০-রও বেশি কামরায় ২ লক্ষ ৪৫ হাজারেরও বেশি বায়োটয়লেট ব্যবস্থা রয়েছে।


    
    • ২০১৯-এর দোসরা অক্টোবর গান্ধীজী জন্মসার্ধশতবার্ষিকী থেকে একবার ব্যবহারযোগ্য প্লাস্টিক সামগ্রী বর্জন করা হয়েছে।


    
    • রেলের প্রয়াসগুলিকে স্বীকৃতি দিয়ে রেল মন্ত্রককে স্বচ্ছ কর্মপরিকল্পনা রূপায়ণে শ্রেষ্ঠ মন্ত্রক হিসাবে নির্বচিত করা হয়েছে এবং রেল রাষ্ট্রপতির কাছ থেকে স্বীকৃতি পুরস্কার পেয়েছে।


    
    • এনভায়রনমেন্ট ব্যবস্থা কার্যকর করার জন্য ২০১৯-২০’তে ২০০টি রেল স্টেশনকে শংসাপত্র দেওয়া হয়েছে।


    
    • ৯৫৩টি স্টেশনে সুসংবদ্ধ যন্ত্রচালিত পরিচ্ছন্ন ব্যবস্থা চালু হয়েছে।


    
    • ২০১৯-২০’তে ৭২০টি স্টেশনে পরিষ্কার-পরিচ্ছন্নতার মান নিরূপণে যাত্রী সাধারণের মতামত জানতে নিরপেক্ষ সংস্থাকে দিয়ে সমীক্ষা চালানো হয়েছে।


    
    • রাজধানী, শতাব্দী, দূরন্ত এবং দূরপাল্লার মেল/এক্সপ্রেস ট্রেনগুলি সহ ১ হাজার ১০০ জোড়ার বেশি ট্রেনে সফরের সময় যাত্রীদের স্বাচ্ছন্দ্যে অন বোর্ড হাউস কিপিং সার্ভিস চালু হয়েছে।


    
    • এই পরিষেবা যাত্রীদের এসএমএস – এর ওপর ভিত্তি করে কোচমিত্ররা পরিষেবা দিয়ে থাকেন।


    
    • এসি কামরাগুলির যাত্রীদের ব্যবহৃত তোয়ালে ও চাদর জাতীয় অন্যান্য বস্ত্র সামগ্রীর পরিচ্ছন্নতায় গুণমান বাড়াতে যন্ত্রচালিত লন্ড্রী চালু করা হচ্ছে। ২০১৯-২০’তে এ ধরনের ৮টি লন্ড্রী সহ মোট ৬৮টি লন্ড্রী চালু রয়েছে।


    
    • স্টেশনগুলিতে বর্জ্য প্লাস্টিক পুনর্ব্যবহার ও বিনষ্ট করার জন্য পরিবেশ-বান্ধব উপায়ে জোনাল রেলগুলিতে প্লাস্টিক বোতল ক্রাশিং মেশিন বসানো হয়েছে। ইতিমধ্যেই ২২৯টি স্টেশনে এ ধরনের প্রায় ৩১৫টি মেশিন বসানো হয়েছে।


    
    • ২০১৯-২০’তে ৮টি জায়গায় অটোমেটিক কোচ ওয়াকিং প্ল্যান্ট বসানো হয়েছে।


    
    • স্টেশনগুলিতে জলের ট্যাঙ্কে জল ভর্তি করার সময় কমাতে ২৯টি ক্ষেত্রে দ্রুততার সঙ্গে ট্যাঙ্কে জল ভরার যন্ত্র বসানো হয়েছে।


    

    CG/BD/SB

    
    
    (Release ID: 1629674) Visitor Counter : 15
    
    
      Read this release in: English , Urdu , Hindi , Marathi , Manipuri , Assamese , Punjabi , Odia , Tamil , Telugu , Malayalam