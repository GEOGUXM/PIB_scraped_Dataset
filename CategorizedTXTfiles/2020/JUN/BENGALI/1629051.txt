      শ্রমওকর্মসংস্থানমন্ত্রক

      ইপিএফও পয়লা এপ্রিল থেকে ৫২ লক্ষ ৬২ হাজার গ্রাহকের কেওয়াইসি আপডেট করেছে
      Posted On: 03 JUN 2020 12:36PM by PIB Kolkata


    নয়াদিল্লি, ০৩ জুন, ২০২০


    

    অনলাইন পরিষেবার সুযোগ-সুবিধা আরও বেশি করে হাতের নাগালে পৌঁছে দিতে কর্মচারী ভবিষ্যনিধি সংগঠন (ইপিএফও) এপ্রিল থেকে মে মাস পর্যন্ত ৫২ লক্ষ ৬২ হাজার গ্রাহকের কেওয়াইসি সংক্রান্ত ডেটা আপডেট করেছে। কোভিড-১৯ মহামারীর প্রেক্ষিতে এই উদ্যোগ। কেওয়াইসি ডেটা আপডেটের মধ্যে – ৩৯ লক্ষ ৯৭ হাজার গ্রাহকের আধার সংযুক্তিকরণ, ৯ লক্ষ ৮৭ হাজার গ্রাহকের মোবাইল সংযুক্তিকরণ এবং ১১ লক্ষ ১১ হাজার গ্রাহকের ব্যাঙ্ক অ্যাকাউন্টের সংযুক্তিকরণ সফলভাবে শেষ হয়েছে। কেওয়াইসি হ’ল এমন এককালীন প্রক্রিয়া, যার সাহায্যে ইউনিভার্সাল অ্যাকাউন্ট নম্বরে সংযুক্তিকরণ মারফৎ সংশ্লিষ্ট গ্রাহকের পরিচিতি যাচাই করা সম্ভব।


    
    এছাড়াও, বিপুল সংখ্যায় কেওয়াইসি সংযুক্তিকরণের মাধ্যমে ইপিএফও-র সংশ্লিষ্ট পরিষেবা প্রদানেও বিশেষ সাহায্য হয়েছে। দেশ জুড়ে লকডাউনের সময় কেওয়াইসি আপডেটের ফলে ৪ লক্ষ ৮১ হাজার নাম সংশোধন, ২ লক্ষ ১ হাজার জন্মতিথি সংশোধন এবং ৩ লক্ষ ৭০ হাজার আধার নম্বর সংশোধন করা হয়েছে। ইপিএফও-র এই উদ্যোগের ফলে সংগঠনের যে কোনও সদস্য বা গ্রাহক সংস্থার পোর্টাল থেকে অনলাইন পরিষেবা গ্রহণ করতে পারবেন। একজন গ্রাহক অনলাইনে আবেদনপত্র দাখিল করে তাঁর অ্যাকাউন্ট থেকে টাকা তোলার ক্ষেত্রে সুবিধা পাবেন।


    
    কোভিড-১৯ সংক্রান্ত বিভিন্ন বাধা-বিপত্তি সত্ত্বেও ইপিএফও তার সদস্য বা গ্রাহকদের অনলাইনে বিভিন্ন পরিষেবা হাতের নাগালে পৌঁছে দিতে অঙ্গীকারবদ্ধ। একই সঙ্গে, অনলাইন পরিষেবা ব্যবস্থার মাধ্যমে ইপিএফও-র কাজকর্মের গুণমান ও দক্ষতাও বেড়েছে। এমনকি, বিভিন্ন দাবি-দাওয়া সময় মতো মেটানো সম্ভব হয়েছে।


    

    CG/BD/SB

    
    
    (Release ID: 1629051) Visitor Counter : 17
    
    
      Read this release in: Marathi , Kannada , English , Urdu , Hindi , Manipuri , Punjabi , Tamil , Telugu , Malayalam