      ক্ষুদ্র, অতিক্ষুদ্রওমাঝারিশিল্পমন্ত্রক

      শ্রী নীতিন গড়করি তাঁকে উদ্ধৃত করে কৃষকদের ন্যূনতম সহায়ক মূল্য হ্রাসের বিষয়ে প্রকাশিত প্রতিবেদনকে সম্পূর্ণভাবে অস্বীকার করেছেন
      Posted On: 13 JUN 2020 5:05PM by PIB Kolkata


    নয়াদিল্লী, ১৩ জুন, ২০২০


    

    
    কেন্দ্রীয় সড়ক পরিবহন ও মহাসড়ক এবং অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রী শ্রী নীতিন গড়করি জানিয়েছেন কৃষকদের ন্যূনতম সহায়ক মূল্য হ্রাসের সম্ভাবনা রয়েছে বলে গণমাধ্যমের একটি অংশ তাঁকে উদ্ধৃত করে যে প্রতিবেদন প্রকাশ করেছে তা সম্পূর্ণ ভিত্তিহীন। এই প্রতিবেদনকে তিনি অস্বীকার করেছেন। তিনি এই ধরণের প্রতিবেদনকে কেবল মিথ্যাই নয়, কুরুচিকর বলেও অভিহিত করেছেন। এই বিষয়ে একটি বিবৃতি দিয়ে শ্রী গড়করি জানিয়েছেন, তিনি সর্বদা ধান/চাল, গম, আখ ফসলের বিকল্প চাষের মাধ্যমে কৃষকদের আয় বাড়ানোর বিভিন্ন উপায় এবং অনুসন্ধানের স্বপক্ষে রাত দিয়েছেন। কেন্দ্রীয় মন্ত্রী আরও বলেছেন, যখন কৃষকদের ন্যূনতম সহায়ক মূল্য বৃদ্ধির কথা ঘোষণা করা হচ্ছিল, তখন তিনি নিজে সেখানে উপস্থিত ছিলেন। তাই কৃষকদের ন্যূনতম সহায়ক মূল্য হ্রাসের পক্ষে তাঁর দাঁড়ানোর কোনো প্রশ্নই আসেনা।


    
    তিনি জানিয়েছেন, কৃষকদের আয় বৃদ্ধির বিষয়টি ভারত সরকার সর্বদা অগ্রাধিকার দিয়েছে। এরই ফলস্বরূপ ন্যূনতম সহায়ক মূল্য বৃদ্ধি করা হয়েছে। কৃষকরা যাতে ফসলের আরও ভালো দাম পান তারজন্য ফসলের ধরণের পরিবর্তনগুলি অন্বেষণের প্রয়োজনীয়তার ওপর জোর দিয়েছেন তিনি। কেন্দ্রীয় মন্ত্রী উদাহরণ স্বরূপ ভোজ্য তেলের বীজ ক্ষেত্রের উৎপাদন বৃদ্ধির উজ্জ্বল সম্ভাবনার কথা তুলে ধরেন । তিনি জানিয়েছেন, ভারত এ পর্যন্ত ভোজ্য তেলের বীজ আমদানিতে ৯০ হাজার কোটি টাকা ব্যয় করেছে। একইভাবে চাল, ধান, গম,ভূট্টা থেকে ইথানল উৎপাদন হলে কৃষকদের আয়ের ক্ষেত্রে যেমন সাহায্য করবে, তেমনি আমদানি খরচ সাশ্রয়ে সহায়তা করবে। এছাড়াও এই জৈব জ্বালানী আরও বেশি পরিবেশ বান্ধব বলেও শ্রী গড়করি জানিয়েছেন।


    

    
    CG/SS/NS

    
    
    (Release ID: 1631429) Visitor Counter : 16
    
    
      Read this release in: Telugu , English , Urdu , Marathi , Hindi , Manipuri , Punjabi , Odia , Tamil