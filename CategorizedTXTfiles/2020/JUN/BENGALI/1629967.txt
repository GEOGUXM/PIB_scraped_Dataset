      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 06 JUN 2020 6:27PM by PIB Kolkata


    নয়াদিল্লি, ০৬ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড - ১৯ সংক্রান্ত সর্বশেষ তথ্য

    দেশে গত ২৪ ঘন্টায় ৪ হাজার ৬১১ জন কোভিড - ১৯ রোগী সুস্থ হয়েছেন । এর ফলে , এখনও পর্যন্ত ১ লক্ষ ১৪ হাজার ৭৩ জন রোগী আরোগ্য লাভ করেছেন । বর্তমানে ১ লক্ষ ১৫ হাজার ৯৪২ জন আক্রান্ত ব্যক্তি চিকিৎসাধীন রয়েছেন । এদিকে ভারতীয় চিকিৎসা গবেষণা পরিষদ সংক্রমিত মানুষের নোবেল করোনা ভাইরাস শণাক্তকরণের জন্য নমুনা পরীক্ষাগারের ক্ষমতা আরও বাড়িয়েছে । এখনও পর্যন্ত ৫২০টি সরকারি এবং ২২২টি বেসরকারি নমুনা পরীক্ষাগার চালু রয়েছে । দেশে গত ২৪ ঘন্টায় ১ লক্ষ ৩৭ হাজার ৯৩৮টি নমুনা পরীক্ষা হয়েছে । এখনও পর্যন্ত নমুনা পরীক্ষা করা হয়েছে ৪৫ লক্ষ ২৪ হাজার ৩১৭টি ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1629839 – এই লিঙ্কে ক্লিক করুন ।


    
    অপারেশন সমুদ্র সেতু – ভারতীয় নৌ - বাহিনীর জাহাজ জলস্বা ৭০০ জন ভারতীয়কে নিয়ে মালে থেকে তুতিকোরিনের উদ্দেশে রওনা হয়েছে
    ভারতীয় নৌ - বাহিনীর জাহাজ জলস্বা অপারেশন সমুদ্র সেতুর আওতায় তৃতীয়বার গত ৪ঠা জুন মালদ্বীপের মালে পৌঁছয় । বিদেশে আটকে পড়া ব্যক্তিদের দেশে ফিরিয়ে আনতে ভারতীয় নৌ - বাহিনী সমুদ্র সেতু অভিযান গ্রহণ করেছে । এই অভিযানের অঙ্গ হিসাবে নৌ - বাহিনীর জাহাজ জলস্বা মালে থেকে ৭০০ জন ভারতীয় নাগরিককে নিয়ে গত সন্ধ্যায় ভারতের উদ্দেশে রওনা হয়েছে । মালে বন্দরে থাকার সময় নৌ - বাহিনীর এই জাহাজটি পরিদর্শন করেন মালদ্বীপ উপকূল রক্ষী বাহিনীর কমান্ডান্ট কর্ণেল মহম্মদ সেলিম । নৌ - বাহিনীর জাহাজ জলস্বা এই নিয়ে মোট তিনবার মালদ্বীপ ও শ্রীলঙ্কা থেকে প্রায় ২ হাজার ৭০০ জন ভারতীয় নাগরিককে দেশে ফিরিয়ে এনেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1629821 – এই লিঙ্কে ক্লিক করুন ।


    
    প্রধানমন্ত্রী নরেন্দ্র মোদীর সঙ্গে রোয়ান্ডার রাষ্ট্রপতি পল কাগামের টেলিফোনে কথা
    প্রধানমন্ত্রী শ্রী নরেন্দ্র মোদী রোয়ান্ডার রাষ্ট্রপতি মিঃ পল কাগামের সঙ্গে টেলিফোনে কথা বলেন । দুই নেতা কোভিড - ১৯ মহামারীর দরুণ স্বাস্থ্য পরিষেবা ব্যবস্থা ও আর্থিক ক্ষেত্রে যে চ্যালেঞ্জ দেখা দিয়েছে , তা নিয়ে কথা বলেন । উভয় দেশেই মহামারী সংক্রমণ ও প্রতিরোধ মোকাবিলায় মানুষের কল্যাণে যে সমস্ত পদক্ষেপ নেওয়া হয়েছে , সে সম্পর্কেও তাঁরা একে অপরকে অবহিত করেন । বর্তমান সঙ্কটের প্রেক্ষিতে একে অপরকে বিশেষজ্ঞের সহায়তা দেওয়ার ব্যাপারেও দুই নেতা সম্মত হন । করোনা ভাইরাসের মোকাবিলায় চিকিৎসাগত সহায়তার মাধ্যমে রোয়ান্ডার প্রয়াসগুলিতে ভারতের পক্ষ থেকে সবরকম সহায়তার আশ্বাস দেন শ্রী মোদী ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1629677 – এই লিঙ্কে ক্লিক করুন ।


    
    গ্রামীণ ভারত ও কৃষি ক্ষেত্রের বিকাশে দুটি অধ্যাদেশ জারি করলেন রাষ্ট্রপতি
    আত্মনির্ভর ভারত অভিযানের অঙ্গ হিসাবে কৃষকদের আয় বাড়াতে কেন্দ্রীয় সরকার কৃষি ক্ষেত্রে সংস্কারের জন্য যে ঐতিহাসিক সিদ্ধান্তের কথা ঘোষণা করেছে , তার প্রেক্ষিতে রাষ্ট্রপতি কৃষি ও সহযোগী ক্ষেত্রে যুক্ত কৃষকদের কল্যাণে গ্রামীণ ভারতের সার্বিক অগ্রগতির জন্য দুটি অধ্যাদেশ জারি করেছে । এই অধ্যাদেশ দুটি হ ’ ল –
    ১ ) কৃষিজ পণ্যের ব্যবসা ও বাণিজ্য ( প্রসার ও সুবিধা ) অধ্যাদেশ ২০২০
    ২ ) মূল্য নিশ্চয়তা সংক্রান্ত কৃষক সমঝোতা ( ক্ষমতায়ন ও সুরক্ষা ) এবং কৃষি পরিষেবা অধ্যাদেশ ২০২০
    কেন্দ্রীয় সরকার কৃষিজ পণ্যের বিপণনের জন্য সুসংবদ্ধ ও সুচিন্তিত পদক্ষেপ গ্রহণ করেছে । উদ্দেশ্য হ ’ ল – কৃষকদের আয় বাড়ানো । কৃষিজ পণ্যের বিপণনে পর্যাপ্ত সুযোগ - সুবিধার ক্ষেত্রে বাধা - বিপত্তিগুলিকে স্বীকার করে নিয়ে সরকার ২০১৭ সালে আদর্শ কৃষিজ পণ্য ও গৃহ পালিত পশু বিপণন সংক্রান্ত খসড়া আইন নিয়ে আসে । সেই সঙ্গে , ২০১৮ সালে রাজ্যগুলির সুবিধার জন্য একই ধরনের একটি আইন কার্যকর করার কথা বলা হয় । কোভিড - ১৯ সঙ্কটের সময় যখন সমগ্র কৃষি ও সহযোগী ক্ষেত্র বিভিন্ন বিপত্তির সম্মুখীন হয়েছে , তখন সংশ্লিষ্ট এই দুটি ক্ষেত্রে কেন্দ্রীয় সরকারের সংস্কারমূলক গতিকে ত্বরান্বিত করার প্রয়োজনীয়তা দেখা দেয় । এই প্রেক্ষিতে কৃষিজ পণ্যের আন্তঃরাজ্য ও রাজ্যের বাইরে বিপণনের উপযুক্ত পরিবেশ গড়ে তোলার জন্য জাতীয় স্তরে একটি আইন কার্যকর করার প্রয়োজনীয়তা অনুভূত হয় । সরকার এ বিষয়টিও স্বীকার করে নেয় যে , উৎপাদিত পণ্য ভালো দামে নিজেদের পছন্দ মতো জায়গায় বিক্রির অধিকার কৃষকদের রয়েছে । এই বিষয়গুলিকে বিবেচনায় রেখেই কেন্দ্রীয় সরকার সম্প্রতি ঐ দুটি অধ্যাদেশ জারির সিদ্ধান্ত নেয় ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1629750 – এই লিঙ্কে ক্লিক করুন ।
    
    ইন্সটিটিউট অফ এমিনেন্স স্কিমের আওতায় অনুমতিপ্রাপ্ত কাজকর্মের অগ্রগতি পর্যালোচনায় মানবসম্পদ উন্নয়ন মন্ত্রী
    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘ নিশাঙ্ক ’ ইন্সটিটিউট অফ এমিনেন্স স্কিমের আওতায় অনুমোদনপ্রাপ্ত কাজকর্মের অগ্রগতি খতিয়ে দেখতে এক বৈঠকে পৌরহিত্য করেন । বৈঠকে মন্ত্রী জানান , এই স্কিমের কাজকর্মের ওপর নজরদারির জন্য মন্ত্রকে একটি প্রোজেক্ট ম্যানেজমেন্ট ইউনিট গঠন করা হবে । তিনি আরও জানান , ঐ স্কিমের বিভিন্ন প্রকল্পে সরকারি প্রতিষ্ঠানগুলির জন্য মন্ত্রকের পক্ষ থেকে একটি অঙ্গীকারপত্র জারি করা হবে । তিনি সরকারি প্রতিষ্ঠানগুলির জন্য ব্যয় বরাদ্দ সংক্রান্ত তহবিল সংস্থানের আশ্বাস দিয়ে বলেন , নির্মাণ সংক্রান্ত কাজকর্ম ইতিমধ্যেই শুরু হয়েছে এবং ঐ স্কিমের আওতায় চালু কর্মকান্ডগুলি আরও দ্রুততার সঙ্গে রূপায়ণ করতে হবে । উল্লেখ করা যেতে পারে , কোভিড - ১৯ এর জন্য ইন্সটিটিউট অফ এমিনেন্স স্কিমের যাবতীয় কাজকর্ম সাময়িক স্থগিত হয়ে গিয়েছিল ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1629676 – এই লিঙ্কে ক্লিক করুন ।


    
    ভারত ও অস্ট্রেলিয়ার মধ্যে বিজ্ঞান ক্ষেত্রে পারস্পরিক সহযোগিতার লক্ষ্যে কোভিড - ১৯ সংক্রান্ত গবেষণাধর্মী কাজকর্মে প্রস্তাব আহ্বান করা হয়েছে
    প্রধানমন্ত্রী শ্রী নরেন্দ্র মোদী ও অস্ট্রেলিয়ার প্রধানমন্ত্রী মিঃ স্কট মরিসন ভারত - অস্ট্রেলিয়া লিডার্স ভার্চ্যুয়াল সামিটে যৌথভাবে কোভিড - ১৯ সংক্রান্ত সহযোগিতার ক্ষেত্রে একটি বিশেষ কর্মসূচির কথা ঘোষণা করেন । সেই অনুসারে , কেন্দ্রীয় বিজ্ঞান ও প্রযুক্তি দপ্তর এবং সেদেশের শিল্প , বিজ্ঞান ও সম্পদ বিষয়ক দপ্তর অস্ট্রেলিয়া – ভারত কৌশলগত গবেষণামূলক তহবিল কর্মসূচির আওতায় আগ্রহী বিজ্ঞানী ও গবেষকদের কাছ থেকে কোভিড - ১৯ সংক্রান্ত গবেষণাধর্মী কাজকর্মের প্রস্তাব আহ্বান করেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1629605 – এই লিঙ্কে ক্লিক করুন ।


    
    দ্বিতীয় মোদী সরকারের বর্ষপূর্তি উপলক্ষে উত্তর - পূর্বাঞ্চল উন্নয়ন মন্ত্রকের সাফল্যের খতিয়ান সম্বলিত পুস্তিকা ও তার ই - সংস্করণ প্রকাশ করলেন ড জিতেন্দ্র সিং
    কেন্দ্রীয় মন্ত্রী ডঃ জিতেন্দ্র সিং বলেছেন , একাধিক ক্ষেত্রে উত্তর - পূর্বাঞ্চল রোল মডেল হয়ে উঠেছে । গত ৬ বছরে উন্নয়নের ক্ষেত্রে এই অঞ্চল একটি সফল মডেল হিসাবে অবতীর্ণ হওয়ার পর উত্তর - পূর্বাঞ্চল করোনা মোকাবিলার ক্ষেত্রেও আদর্শ রোল মডেল হয়ে উঠেছে । সমগ্র দেশের কাছে এই অঞ্চল ভাইরাস মোকাবিলায় এক আদর্শ নমুনা পেশ করেছে । ডঃ সিং বলেন , অগ্রাধিকার ও সুচিন্তিত পরিকল্পনার মাধ্যমেই উত্তর - পূর্বাঞ্চল নরেন্দ্র মোদী সরকারের কাছে গত ৬ বছরে সর্বোচ্চ অগ্রাধিকার পেয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1629908 – এই লিঙ্কে ক্লিক করুন ।

    

    পিআইবি ’ র আঞ্চলিক কার্যালয় থেকে প্রাপ্ত তথ্য


    
    • অরুণাচল প্রদেশ : কোভিড - ১৯ নমুনা পরীক্ষার জন্য ১০ হাজার ৭৯০টি নমুনা সংগ্রহ করা হয়েছে । রাজ্যে করোনায় আক্রান্তের সংখ্যা ৪৬ । সুস্থ হয়েছেন ১ জন ।
    
    • আসাম : দ্বিতীয়বার নমুনা পরীক্ষার পরিণাম নেগেটিভ আসায় ৩৮ জন রোগীকে ছেড়ে দেওয়া হয়েছে । রাজ্যে আক্রান্তের সংখ্যা ১ হাজার ৭৭০ ।
    
    • মণিপুর : রাজ্যে নতুন করে আরও ১১ জনের আক্রান্তের খবর মেলায় মোট সংক্রামিত ব্যক্তির সংখ্যা দাঁড়িয়েছে ১৪৩ । সুস্থ হয়েছেন ৫২ জন এবং সুস্থতার হার ৩৬ শতাংশ ।
    
    • মিজোরাম : কোভিড - ১৯ নমুনা পরীক্ষার জন্য রাজ্য আরও একটি যন্ত্র হাতে পেয়েছে । নমুনা পরীক্ষার এই যন্ত্রটি আইজলের জোরাম মেডিকেল কলেজে বসানো হবে ।
    
    • নাগাল্যান্ড : গুয়াহাটি থেকে এয়ার ইন্ডিয়ার বিমানে রাজ্যের বাইরে আটকে পড়া আরও ১২ জন ব্যক্তি নাগাল্যান্ডে ফিরেছেন । ফেরৎ আসা এই ব্যক্তিদের স্ক্রিনিং – এর জন্য চিকিৎসা প্রতিষ্ঠানে নিয়ে যাওয়া হয়েছে । ট্রুন্যাট যন্ত্রের বিভিন্ন যন্ত্রাংশ সংগ্রহের জন্য মোকোকচুঙ চেম্বার অফ কমার্স অ্যান্ড ইন্ডাস্ট্রি জেলা টাস্কফোর্সকে ৩ লক্ষ টাকা দান করেছে ।
    
    • কেরল : রাজ্যে আরও একজনের মৃত্যুর ফলে করোনায় মৃত্যুর সংখ্যা বেড়ে হয়েছে ১৫ । প্রাক্তন ফুটবলার ৬৩ বছর বয়সী হামসাককোয়া মল্লপুরমে চিকিৎসাধীন ছিলেন , আজ সেখানে তাঁর মৃত্যু হয়েছে । উপসাগরীয় দেশগুলিতে আরও ৬ জন কেরলবাসীর মৃত্যু হয়েছে । রাজ্যে ৯৭৩ জন আক্রান্ত ব্যক্তি চিকিৎসাধীন রয়েছেন ।
    
    • তামিলনাডু : পন্ডিচেরীতে ইন্দিরা গান্ধী মেডিকেল সেন্টার আগামী ৮ই জুন থেকে কোভিড বহির্ভূত রোগীদের জন্য খুলে দেওয়া হবে । এদিকে আরও ৫ জনের নমুনা পরীক্ষায় ভাইরাসের উপস্থিতির প্রমাণ মেলায় কেন্দ্রশাসিত এই অঞ্চলে আক্রান্তের সংখ্যা বেড়ে হয়েছে ১০৪ । তামিলনাডু সরকার বেসরকারি হাসপাতালগুলিকে কোভিড - ১৯ চিকিৎসার দৈনিক খরচ স্থির করে দিয়েছে । রাজ্যের মুখ্যমন্ত্রী শিল্প সংস্থাগুলিকে প্রবাসী শ্রমিকদের পরিবর্তে রাজ্যের শ্রমিকদের কাজে লাগানোর পরামর্শ দিয়েছেন । রাজ্যে করোনায় আক্রান্তের সংখ্যা বেড়ে হয়েছে ২৮ হাজার ৬৯৪ । নিশ্চিতভাবে করোনায় আক্রান্ত হয়েছেন ১২ হাজার ৬৯৭ জন । মৃত্যু হয়েছে ২৩২ জনের । কেবল চেন্নাইয়ে আক্রান্তের সংখ্যা ৯ হাজার ৪৩৭ ।
    
    • কর্ণাটক : রাজ্য সরকার প্রয়োজনীয় আগাম সতর্কতামূলক ব্যবস্থা গ্রহণ করে এবং কেন্দ্রীয় সরকারের নীতি - নির্দেশিকা মেনে হোটেল ও রেস্তোরাঁগুলিকে খোলার অনুমতি দিয়েছে । রাজ্যে শুক্রবার একদিনেই রেকর্ড সংখ্যক ৫১৫ জন করোনায় আক্রান্ত হয়েছেন । এর ফলে , আক্রান্তের সংখ্যা দাঁড়িয়েছে ৪ হাজার ৮৩৫ । নিশ্চিতভাবে করোনায় আক্রান্ত হয়েছেন ৩ হাজার ৮৮ জন । মৃত্যু হয়েছে ৫৭ জনের ।
    
    • অন্ধ্রপ্রদেশ : রাজ্যে এখনও পর্যন্ত ৪ হাজার ৩৬ হাজারেরও বেশি নমুনা পরীক্ষা করা হয়েছে । গত ২৪ ঘন্টায় ১৬১ জন নতুন করে আক্রান্ত হয়েছেন এবং ২৯ জনকে ছেড়ে দেওয়া হয়েছে । রাজ্যে করোনায় আক্রান্তের সংখ্যা বেড়ে হয়েছে ৩ হাজার ৫৮৮ । নিশ্চিতভাবে করোনায় আক্রান্ত হয়েছেন ১ হাজার ১৯২ জন । মৃত্যু হয়েছে ৭৩ জনের ।
    
    • তেলেঙ্গানা : ডায়ালিসিসে থাকা রোগীরা করোনায় আক্রান্ত হচ্ছেন । দক্ষিণের রাজ্যগুলির মধ্যে সেকেন্ডারি সংক্রমণের ক্ষেত্রে তেলেঙ্গানা সবার ওপরে রয়েছে । রাজ্যে ৪ঠা জুন পর্যন্ত করোনায় আক্রান্তের সংখ্যা ৩ হাজার ২৯০ ।
    
    • মহারাষ্ট্র : রাজ্যে নতুন করে ২ হাজার ৪৩৬ জন সংক্রামিত হওয়ায় করোনায় আক্রান্তের সংখ্যা বেড়ে হয়েছে ৮০ হাজার ২২৯ । এদিকে নিশ্চিতভাবে করোনায় আক্রান্তের সংখ্যা ৪২ হাজার ২১৫ । সংক্রমণের উৎস - স্থল মুম্বাইয়ে আক্রান্তের সংখ্যা ৪৫ হাজার ৮৫৪ । এদের মধ্যে ২৫ হাজার ৫৩৯ জন রোগী সুস্থ হয়েছেন । রাজ্যে সুস্থতার হার ৪৩ . ৮১ শতাংশ এবং মৃত্যু হার ৩ . ৫৫ শতাংশ ।
    
    • গুজরাট : রাজ্যে আরও ৫১০ জনের সংক্রমণের খবর মেলায় আক্রান্তের সংখ্যা বেড়ে হয়েছে ১৯ হাজার । শুক্রবার আরও ৩৫ জন রোগীর করোনায় মৃত্যু হয়েছে । রাজ্যে সুস্থতার হার মে মাসের শেষ সপ্তাহে ৪৪ . ৩ শতাংশ থেকে বেড়ে এখন দাঁড়িয়েছে ৬৮ . ০৫ শতাংশ ।
    
    • মধ্যপ্রদেশ : রাজ্যে নতুন করে ২৩৪ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৮ হাজার ৯৯৬ । এদের মধ্যে নিশ্চিতভাবে করোনায় আক্রান্ত হয়েছেন ২ হাজার ৭৩৪ জন । রাজ্যে এখনও পর্যন্ত ৩৮৪ জনের মৃত্যু হয়েছে ।
    
    • রাজস্থান : রাজ্যে আজ আরও ৪৪ জনের সংক্রমণের খবর পাওয়া গেছে । এর ফলে , করোনায় আক্রান্তের সংখ্যা বেড়ে দাঁড়িয়েছে ১০ হাজার ১২৮ । নতুন করে আক্রান্তদের অধিকাংশই পালি ও চুরু জেলার । রাজ্যে আক্রান্তের সংখ্যা দ্বিগুণ হওয়ার সময় বেড়ে হয়েছে ২০ দিন । সুস্থতার হারও বেড়ে হয়েছে ৭০ শতাংশের বেশি ।
    
    • ছত্তিশগড় : রাজ্যে শুক্রবার ১২৭ জনের এবং আজ আরও ১৮ জনের সংক্রমণের প্রেক্ষিতে করোনায় আক্রান্তের সংখ্যা বেড়ে হয়েছে ৮৯৪ । রাজ্যে গত তিন দিনে নতুন করে ৩০০ জন আক্রান্ত হয়েছেন ।
    
    • গোয়া : রাজ্যে আরও ৩০ জনের করোনায় সংক্রমণের খবর মেলায় আক্রান্তের সংখ্যা বেড়ে দাঁড়িয়েছে ১৯৬ । রাজ্যে আসা ৪১৫ জন ব্যক্তিকে কোয়ারেন্টাইন ব্যবস্থায় রাখা হয়েছে ।


    CG/BD/SB

    
    
    (Release ID: 1629967) Visitor Counter : 20
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada