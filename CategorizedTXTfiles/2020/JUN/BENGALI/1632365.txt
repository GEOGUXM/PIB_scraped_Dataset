      বিজ্ঞানওপ্রযুক্তিমন্ত্রক

      ভারতীয় নৌ-বাহিনীর তৈরি নবরক্ষক পিপিই স্যুট উৎপাদনের কারিগরি তথ্য ৫টি ক্ষুদ্র ও মাঝারি শিল্প সংস্থাকে দেওয়া হয়েছে
      Posted On: 18 JUN 2020 5:06PM by PIB Kolkata


    নয়াদিল্লি, ১৮ জুন, ২০২০


    

    কলকাতার গ্রিনফিল্ড ভিনট্রেড প্রাইভেট লিমিটেড সহ মুম্বাই, ব্যাঙ্গালোর ও বরোদার আরও ৪টি ক্ষুদ্র ও মাঝারি শিল্প সংস্থাকে ভারতীয় নৌ-বাহিনীর তৈরি নবরক্ষক পিপিই স্যুট উৎপাদনের কারিগরি তথ্য দেওয়া হয়েছে। উল্লেখ করা যেতে পারে, কেন্দ্রীয় বিজ্ঞান ও প্রযুক্তি মন্ত্রকের অধীন জাতীয় গবেষণা উন্নয়ন নিগমের (এনআরডিসি) পক্ষ থেকে ঐ ৫টি সংস্থাকে এ ধরনের পিপিই স্যুট উৎপাদনের অনুমতি দেওয়া হয়েছে। গুণমানসম্পন্ন পিপিই কিটের দেশ জুড়ে চাহিদা মেটাতে এই উদ্যোগ সুদূরপ্রসারী ভূমিকা নেবে। যে ৫টি ক্ষুদ্র ও মাঝারি সংস্থাকে এ ধরনের কিট উৎপাদনের অনুমতি দেওয়া হয়েছে, তাদের কাছ থেকে বছরে ১ কোটিরও বেশি পিপিই কিট পাওয়া যাবে। ভারতীয় নৌ-বাহিনীর মুম্বাই-স্থিত অশ্বিনী হাসপাতালের ইন্সটিটিউট অফ ন্যাভাল মেডিসিন বিভাগের ইনোভেশন সেল নবরক্ষক পিপিই কিট – এর কারিগরি দক্ষতার উদ্ভাবন করে। ইতিমধ্যেই ডিআরডিও-র একটি পরীক্ষাগারে এই কিটগুলির গুণমান যাচাই করা হয়েছে। কেন্দ্রীয় স্বাস্থ্য ও পরিবার কল্যাণ মন্ত্রক এবং বস্ত্র মন্ত্রকের নীতি-নির্দেশিকা মেনে নৌ-বাহিনীর ঐ হাসপাতাল পিপিই কিটগুলির উদ্ভাবন করেছে। বিশেষ ধরনের এই কিটে সিন্থেটিক ব্লাড প্যানিট্রেশন রিসিসটেন্ট পদ্ধতি ব্যবহার করা হয়েছে। ব্যয় সাশ্রয়ী এই পিপিই কিটগুলি উৎপাদনের জন্য বড় মূলধন বিনিয়োগের প্রয়োজন নেই। এমনকি, গাউন তৈরীর সংস্থাগুলি চিরাচরিত সেলাই পদ্ধতি অনুসরণ করে এই কিটগুলি তৈরী করতে পারবে। এ ধরনের কিটে যে উন্নতমানের প্রযুক্তি ও তন্তু ব্যবহার করা হয়েছে, তাতে সিলিংএরও প্রয়োজন হয়নি,তা কিটের বহিরাংশের আচ্ছাদনকে আরও মজবুত করেছে। এমনকি, কিট উৎপাদনের কাজে যে তন্তু ব্যবহার করা হয়েছে, তাতে পলিমান বা প্লাস্টিকের মতো সুতো ব্যবহার করা হয়নি। সুরক্ষার পাশাপাশি, স্বাচ্ছন্দ্যের বিষয়টিকেও কিট উৎপাদনের সময় বিবেচনায় রাখা হয়েছে।


    
    সুরক্ষামূলক বিশেষ ধরনের এই কিটগুলি পরিস্থিতি অনুযায়ী ব্যবহার করা যেতে পারে। কারণ, এই কিটগুলি এক ও দুই স্তরবিশিষ্ট দুটি পৃথক আচ্ছাদন ব্যবস্থা রয়েছে। কিটগুলি এমনভাবে তৈরি করা হয়েছে, যাতে একজন মাঝারি উচ্চতা বিশিষ্ট মানুষের মাথা পা অবধি সম্পূর্ণ ঢেকে ফেলা যায়। নৌ-বাহিনীর তৈরি এই কিটগুলির মেধাস্বত্ত্ব অধিকার সুরক্ষিত রাখার জন্য ইন্টেলেকচ্যুয়াল প্রোপার্টি ফ্যাসিলিটেশন সেল এবং এনআরডিসি-র মধ্যে সমঝোতা হয়েছে। বিশেষ ধরনের এই কিটগুলি উৎপাদনে যে পদ্ধতি প্রয়োগ করা হয়েছে, তার জন্য বড় বিনিয়োগের প্রয়োজন হয়নি। এই কারণেই বিদেশ থেকে আমদানি করা মূল্যবান যন্ত্রের প্রয়োজন পড়েনি। উল্লেখ করা যেতে পারে, কিটগুলি উৎপাদনের সময় কোটিং ও ট্যাপিং সংক্রান্ত সরঞ্জামের প্রয়োজন পড়েনি। নৌ-বাহিনীর এই কিটগুলিতে সুরক্ষার পাশাপাশি, ব্যবহারকারীর স্বাচ্ছন্দ্যের বিষয়টিকেও অগ্রাধিকার দেওয়া হয়েছে। ভবিষ্যতে অত্যন্ত সাধারণ পদ্ধতিতে নির্মিত পিপিই কিটগুলি আদর্শ পিপিই কিটের এক উজ্জ্বল দৃষ্টান্ত স্থাপন করতে পারে।


    

    CG/BD/SB

    
    
    (Release ID: 1632365) Visitor Counter : 16
    
    
      Read this release in: English , Hindi , Manipuri , Punjabi , Tamil , Telugu