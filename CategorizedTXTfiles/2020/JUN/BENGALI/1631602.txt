      বিজ্ঞানওপ্রযুক্তিমন্ত্রক

      অ্যামিবায়েসিসের জন্য নতুন ওষুধ
      Posted On: 14 JUN 2020 2:34PM by PIB Kolkata


    নয়াদিল্লি, ১৪ জুন, ২০২০


    

    বিশ্ব স্বাস্থ্য সংস্থার (হু) তথ্য অনুযায়ী, মানুষের শরীরে পরজীবীর সংক্রমণে অ্যান্টামিবা হিস্টোলিটিকার ফলে মৃত্যুর হার বিশ্বে বিভিন্ন অসুখের কারণে মৃতের সংখ্যার হিসেব অনুযায়ী তৃতীয়। এই অসুখের ফলে অ্যামিবায়েসিস বা অ্যামিবিক ডিসেন্ট্রি হয়, বিকাশশীল দেশগুলির কাছে যা বড় একটি সমস্যা। জওহরলাল নেহরু বিশ্ববিদ্যালয়ের একদল গবেষক নতুন একটি ওষুধের উপাদান তৈরি করেছেন। সেটি প্রয়োগ করলে পরে অ্যামিবায়েসিসের থেকে সুস্থ হওয়ার সম্ভাবনা দেখা দিয়েছে। গবেষকরা যে উপাদানটি উদ্ভাবন করেছেন, সেটি প্রয়োগ করলে এক ধরনের এককোষী জীবাণু বা প্রোটোজোয়া সম্পূর্ণ ধ্বংস হবে। এর ফলে, সংক্রমিত ব্যক্তি অ্যামিবায়েসিস থেকে সুস্থ হয়ে উঠবেন।
    
    এই প্রোটোজোয়াগুলি অ্যানারোবিক অর্থাৎ, প্রচুর অক্সিজেনের মধ্যে এরা বাঁচতে পারে না। মানব দেহে সংক্রমণের সময় শরীরে থাকা অক্সিজেনকে আটকাতে এরা এক ধরনের ক্রিস্টাইন তৈরি করে যে ক্রিস্টাইন অর্থাৎ, স্ফটিকাকার গঠন অক্সিজেনের থেকে এই প্রোটোজোয়াগুলিকে রক্ষা করে।
    
    এককোষী অ্যান্টামিবা দু’রকমের গুরুত্বপূর্ণ উৎসেচকের মাধ্যমে এই ক্রিস্টাইনটি তৈরি করে। জওহরলাল নেহরু বিশ্ববিদ্যালয়ের গবেষকরা এই উৎসেচকগুলির আণবিক গঠন নির্ণয় করতে পেরেছেন। এর ফলে, তাঁরা এখান থেকে ওষুধের উপাদান শনাক্ত করতে সক্ষম হয়েছেন যার মাধ্যমে অ্যান্টামিবা হিস্টোলিটিকা থেকে সংক্রমিত ব্যক্তিকে বাঁচানো সম্ভব হবে।


    

    CG/CB/DM

    
    
    (Release ID: 1631602) Visitor Counter : 26
    
    
      Read this release in: Punjabi , Telugu , English , Urdu , Hindi , Manipuri , Tamil