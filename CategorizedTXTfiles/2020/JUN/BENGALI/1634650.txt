      পর্যটনমন্ত্রক

      কেন্দ্রীয় পর্যটন মন্ত্রক ‘দেখো আপনা দেশ’ সিরিজের আওতায় ‘ভারতীয় মোটরগাড়ি অভিযান (ছুটির দিনে গাড়ি চালানো)’ শীর্ষক ৩৮তম ওয়েবইনারের আয়োজন করেছিল
      Posted On: 26 JUN 2020 1:41PM by PIB Kolkata

      নয়াদিল্লি, ২৬ জুন, ২০২০
      যাঁরা রোমাঞ্চ ভালোবাসেন এবং গাড়িকে সঙ্গে নিয়ে দেশ অণ্বেষণে বেড়িয়ে পড়েন, তাঁদের কাছে মোটরগাড়ি অভিযান খুবই জনপ্রিয়। কেন্দ্রীয় পর্যটন মন্ত্রক বৃহষ্পতিবার (২৫শে জুন) ‘দেখো আপনা দেশ’ সিরিজের আওতায় ‘ভারতীয় মোটরগাড়ি অভিযান (ছুটির দিনে গাড়ি চালানো)’ – এর আওতায় ৩৮তম ওয়েব-ভিত্তিক আলোচনাসভার আয়োজন করেছিল। এই ওয়েবইনারের মাধ্যমে দেশের বিভিন্ন প্রান্তে রাস্তাঘাট এবং ভূ-খন্ডের বিভিন্ন ছবি তুলে ধরা হয়েছিল। ‘এক ভারত, শ্রেষ্ঠ ভারত’ কর্মসূচির আওতায় দেশের সমৃদ্ধশালী বৈচিত্র্যকে তুলে ধরতেই এই ওয়েবইনারের আয়োজন করা হয়েছে।
      ৩৮তম এই ওয়েবইনারটি পরিচালনা করেন কেন্দ্রীয় পর্যটন মন্ত্রকের অতিরিক্ত মহানির্দেশক শ্রী রূপেন্দর ব্রার। আলোচনায় উপস্থিত ছিলেন, রোড ড্রাইভার ট্রেনিং প্রোগ্রামের প্রধান মণীশ সারসের এবং জে কে মোটর স্পোর্টস অ্যান্ড ফাউন্ডার – এর পরিচালক শ্রী হরি সিং।
      শ্রী ব্রার অনুষ্ঠানের শুরুতে বলেন, যোগাযোগ ব্যবস্থার ক্ষেত্রে ভারত বিশ্বের মধ্যে দ্বিতীয় বৃহত্তম স্থান অধিকার করেছে। সড়ক যোগাযোগ ব্যবস্থায় ভারতে ৫ কোটি ৮৯ লক্ষ ৭৬ হাজার ৭১ কিলোমিটার দৈর্ঘ্যের সড়ক রয়েছে। এর মধ্যে ১ হাজার কিলোমিটার মহাসড়ক, ৭৯ হাজার ২৪৩ কিলোমিটার জাতীয় সড়ক, ১ কোটি ৩১ লক্ষ ৮৯৯ কিলোমিটার রাজ্য মহাসড়ক এবং অন্যান্য জেলা ও গ্রামীণ সড়ক রয়েছে। তিনি বলেন, ভারতের বহু রাস্তা মরুভূমি, মালভূমি, পার্বত্য এলাকা এবং সমতল অঞ্চলের মধ্য দিয়ে গেছে। এর মধ্যে মালভূমি, মরুভূমি ও পার্বত্য অঞ্চলের রাস্তা নির্মাণ যেমন ব্যয়-সাপেক্ষ, তেমনই এই সড়কের ওপর দিয়ে যাত্রাও রোমাঞ্চকর।
      শ্রী হরি সিং বলেন, মোটর অভিযানের জন্য কিছুটা পরিকল্পনার প্রয়োজন হয় ঠিকই, কিন্তু রোমাঞ্চকতা ও গাড়ি চালানোর প্রতি আবেগ থাকাও প্রয়োজন। প্রতিটি অভিযানের সঙ্গে নতুন নতুন অভিজ্ঞতা সঞ্চয় হয় বলেও তিনি জানান। আবহাওয়ার ওপর নির্ভর করে পার্বত্য অঞ্চলে গাড়ি নিয়ে অভিযানে যাওয়া উচিৎ বলেও তিনি মত প্রকাশ করেন। উদাহরণ-স্বরূপ, তিনি হিমালয় অঞ্চলে গ্রীষ্মকালে যাত্রা করার পরিকল্পনা করা যেতে পারে বলেও জানান। একইভাবে রাজস্থানে অভিযান করতে হলে শীতকালের সময়কে বেছে নেওয়া উচিৎ বলেও তাঁর অভিমত। তবে, যত উচ্চতায় গাড়ি চালানো হোক না কেন, গাড়ি সম্পর্কে ভালো জ্ঞান থাকা প্রয়োজন। এর পাশাপাশি, গাড়িতে অতিরিক্ত যন্ত্রাংশ, যেমন – টায়ার, টিউব সহ অন্যান্য সামগ্রী রাখা উচিৎ। আলোচনায় উপস্থাপকরা বিভিন্ন অঞ্চলের ভ্রমণের অভিজ্ঞতার কথা তুলে ধরেন।
      এইসব ওয়েবইনারগুলি বিভিন্ন সোশ্যাল মিডিয়ায় দেখা যাবে। লিঙ্কগুলি নিম্নরূপ –
      https://www.youtube.com/channel/UCbzIbBmMvtvH7d6Zo_ZEHDA/featured
      http://tourism.gov.in/dekho-apna-desh-webinar-ministry-tourism
      https://www.incredibleindia.org/content/incredible-india-v2/en/events/dekho-apna-desh.html
      আগামী ২৭শে জুন কেন্দ্রীয় পর্যটন মন্ত্রক পরবর্তী যে ওয়েবইনারের আয়োজন করেছে, তার বিষয় হ’ল – ‘কোভিড-১৯ এর সময় নিরাপদ ও দায়িত্বের সঙ্গে ভ্রমণ ও আনলকিং পর্যটন : একটি স্বাস্থ্যসেবার দৃষ্টিকোণ’।
      এই ওয়েবইনারে নাম নথিভুক্ত করতে হলে, এই লিঙ্কে ক্লিক করুন - https://bit.ly/UnlockingTourism .
      CG/SS/SB
    
    
    (Release ID: 1634650) Visitor Counter : 11
    
    
      Read this release in: Punjabi , English , Urdu , Hindi , Manipuri , Tamil