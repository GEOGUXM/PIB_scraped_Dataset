      নির্বাচনকমিশন

      অন্ধ্রপ্রদেশ আইন পরিষদের বিধায়কদের নিয়ে রাজ্যসভার জন্য দ্বিবার্ষিক নির্বাচন – ভোট ৬ই জুলাই
      Posted On: 15 JUN 2020 2:39PM by PIB Kolkata


    নয়াদিল্লি, ১৫ জুন, ২০২০


    

    অন্ধ্রপ্রদেশ বিধানসভার সদস্যদের দ্বারা নির্বাচিত রাজ্যসভার ১ জন সদস্যের মেয়াদ ২০২৩ সালের ২৯শে মার্চ শেষ হচ্ছে। কিন্তু রাজ্যসভার এই সদস্য শ্রী দোক্কা মানিক্যভারা প্রসাদ গত ৯ই মার্চ ইস্তফা দেওয়ায় এই আসনটি শূন্য হয়ে পড়ে।


    
    এই প্রেক্ষিতে রাজ্য মুখ্য নির্বাচন কমিশনারের কাছ থেকে প্রয়োজনীয় তথ্য পাওয়ার পর নির্বাচন কমিশন রাজ্য বিধানসভার সদস্যদের ভোটাধিকারের ভিত্তিতে জয়ী প্রার্থীকে রাজ্যসভার ঐ আসনে মনোনয়নের জন্য ভোট গ্রহণ সংক্রান্ত দিনক্ষণ প্রকাশ করেছে। রাজ্যসভার ঐ শূন্যপদে নির্বাচনের জন্য বিজ্ঞপ্তি জারি হবে আগামী ১৮ই জুন। মনোনয়নপত্র জমা দেওয়ার শেষ তারিখ ২৫শে জুন। জমা পড়া মনোনয়নপত্রগুলি খতিয়ে দেখা হবে ২৬শে জুন। মনোনয়নপত্র প্রত্যাহারের শেষ তারিখ ২৯শে জুন। ভোট গ্রহণ করা হবে আগামী ৬ই জুলাই এবং ভোট নেওয়া হবে সকাল ৯টা থেকে বিকেল ৪টে পর্যন্ত। ভোট গণনা হবে সেদিনই বিকেল ৫টায়। সমগ্র নির্বাচনী প্রক্রিয়া শেষ করতে হবে আগামী ৮ই জুলাইয়ের মধ্যে।


    
    নির্বাচন কমিশন অবাধ ও সুষ্ঠু নির্বাচনের জন্য প্রয়োজনীয় ব্যবস্থা গ্রহণ করছে। এছাড়াও, রাজ্যের মুখ্যসচিবকে কোভিড-১৯ মহামারীর প্রেক্ষিতে নির্বাচনের সময় সংশ্লিষ্ট সমস্ত নীতি-নির্দেশিকা মেনে চলার বিষয়গুলি সুনিশ্চিত করতে উচ্চ পদস্থ এক আধিকারিককে নিয়োগ করার নির্দেশ দেওয়া হয়েছে।

    

    CG/BD/SB

    
    
    (Release ID: 1631695) Visitor Counter : 12
    
    
      Read this release in: English , Urdu , Hindi , Manipuri , Punjabi , Tamil , Telugu