      ক্ষুদ্র, অতিক্ষুদ্রওমাঝারিশিল্পমন্ত্রক

      অতিক্ষুদ্র, ছোট ও মাঝারি শিল্প সংস্থাগুলির শ্রেণী বিভাজন সংক্রান্ত নতুন নিয়মাবলী রূপায়ণে মন্ত্রকের প্রস্তুতি
      Posted On: 03 JUN 2020 12:37PM by PIB Kolkata


    নয়াদিল্লি, ০৩ জুন, ২০২০


    

    কেন্দ্রীয় অতিক্ষুদ্র, ছোট ও মাঝারি শিল্পোদ্যোগ মন্ত্রক দেশে ক্ষুদ্র ও মাঝারি শিল্প সংস্থাগুলির সংজ্ঞা ও শর্তাবলীতে সংশোধন সংক্রান্ত নতুন নিয়মাবলী রূপায়ণের পথ সুগম করতে গেজেট বিজ্ঞপ্তি জারি করেছে। নতুন এই শর্তাবলী আগামী পয়লা জুলাই থেকেই কার্যকর হচ্ছে।


    
    ২০০৬ সালে ক্ষুদ্র ও মাঝারি শিল্প সংস্থা সংক্রান্ত আইন কার্যকর হওয়ার ১৪ বছর পর গত ১৩ই মে আত্মনির্ভর ভারত প্যাকেজের আওতায় ক্ষুদ্র ও মাঝারি শিল্প সংস্থাগুলির নতুন শ্রেণীবিন্যাসের কথা ঘোষণা করা হয়। নতুন ঘোষিত আত্মনির্ভর ভারত প্যাকেজ অনুযায়ী, ক্ষুদ্র উৎপাদন ও পরিষেবা ইউনিটগুলির ক্ষেত্রে বিনিয়োগের পরিমাণ স্থির হয়েছে ১ কোটি টাকা এবং লেনদেনের পরিমাণ স্থির হয়েছে ৫ কোটি টাকা। ক্ষুদ্র উৎপাদন ইউনিটগুলির ক্ষেত্রে বিনিয়োগের পরিমাণ স্থির হয়েছে ১০ কোটি টাকা এবং লেনদেনের পরিমাণ স্থির হয়েছে ৫০ কোটি টাকা। একইভাবে, মাঝারি উৎপাদন ইউনিটগুলির ক্ষেত্রে বিনিয়োগের পরিমাণ ধার্য হয়েছে ২০ কোটি টাকা এবং লেনদেনের পরিমাণ ধার্য হয়েছে ১০০ কোটি টাকা। উল্লেখ করা যেতে পারে, কেন্দ্রীয় সরকার গত পয়লা জুন ক্ষুদ্র ও মাঝারি শিল্প সংস্থাগুলির পূর্ব নির্ধারিত সন্ধ্যায় আরও সংশোধনের কথা ঘোষণা করে। নতুন এই সংশোধন অনুযায়ী মাঝারি শিল্প সংস্থাগুলির ক্ষেত্রে বিনিয়োগের পরিমাণ ধার্য হয়েছে ৫০ কোটি টাকা এবং লেনদেনের পরিমাণ স্থির হয়েছে ২৫০ কোটি টাকা।


    
    মন্ত্রকের পক্ষ থেকে উৎপাদন ও পরিষেবা ইউনিটগুলির ক্ষেত্রেও এক সুসংবদ্ধ শ্রেণী বিভাজন সংক্রান্ত নির্দেশিকা জারি করা হয়েছে। এর ফলে, এখন থেকে উৎপাদন ও পরিষেবা ক্ষেত্রের মধ্যে কোনও পার্থক্য থাকছে না। তবে, লেনদেনের ক্ষেত্রে নতুন কিছু শর্তাবলী যুক্ত করা হয়েছে।


    
    মন্ত্রকের আধিকারিকরা জানিয়েছেন, নতুন এই সংজ্ঞা নির্ধারণের ফলে অতিক্ষুদ্র ও মাঝারি শিল্প সংস্থাগুলির অগ্রগতি ও বিকাশের পথ আরও সুগম হবে। বিশেষ করে, সংস্থাগুলির লেনদেনের হিসাব থেকে রপ্তানির বিষয়টিকে বাদ দেওয়ার ফলে এই ক্ষেত্র আরও উৎসাহিত হবে। এমনকি, ক্ষুদ্র ও মাঝারি শিল্প সংস্থাগুলি নির্দ্বিধায় আরও বেশি রপ্তানিতে উৎসাহিত হবে। এর ফল-স্বরূপ, দেশ থেকে রপ্তানির পরিমাণ লক্ষ্যণীয়ভাবে বাড়বে এবং আর্থিক কর্মকান্ড আরও সুবিন্যস্ত হওয়ার পাশাপাশি কর্মসংস্থানের ব্যাপক সুযোগ সৃষ্টি হবে। উল্লেখ করা যেতে পারে, মন্ত্রকের পক্ষ থেকে শ্রেণী বিভাজন সংক্রান্ত বিস্তারিত নীতি-নির্দেশিকা ও শর্তাবলী পৃথক পৃথকভাবে জারি করা হবে।


    

    CG/BD/SB

    
    
    (Release ID: 1629052) Visitor Counter : 13
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu , Malayalam