      বিজ্ঞানওপ্রযুক্তিমন্ত্রক

      তীব্র উত্তপ্ত হিলিয়াম যুক্ত নক্ষত্রে ফ্লোরিনের উপস্থিতি তাদের বিবর্তনের রহস্য ভেদ করল
      Posted On: 21 JUN 2020 5:49PM by PIB Kolkata


    নয়াদিল্লী, ২২ জুন, ২০২০


    

    হিলিয়াম ভর্তি যেকোন নক্ষত্র যাকে বিজ্ঞানের পরিভাষায় বলা হয় ইএইচই, সেগুলি আকারে বড়, ওজনে কম এবং হাইড্রোজেন বর্জিত হয়। আমাদের বিশ্ব ব্রহ্মান্ডে এগুলি অত্যন্ত পরিচিত নক্ষত্র। ছায়াপথে এ ধরণের ২১টি নক্ষত্রের সন্ধান পাওয়া গেছে। এই নক্ষত্রগুলিতে হাইড্রোজেনের উপস্থিতি কম থাকার বিষয়টি এতদিন রহস্যাবৃত ছিল। নক্ষত্রের মধ্যে যে রাসায়নিক কর্মকান্ড ঘটে সেগুলির মধ্য দিয়ে এর বিবর্তন সম্পর্কে একটি ধারণা জন্মায়।


    
    কেন্দ্রের বিজ্ঞান ও প্রযুক্তি দপ্তরের অধীনস্থ স্বায়ত্ত্বশাসিত সংস্থা ইন্ডিয়ান ইনস্টিটিউট অফ অ্যাসট্রোফিজিক্স (আইআইএ)এর একদল বিজ্ঞানী প্রথমবারের মতো তীব্র উত্তপ্ত হিলিয়াম নক্ষত্রে আয়োনিত ফ্লোরিনের উপস্থিতির প্রমাণ পেয়েছেন। হিলিয়াম নক্ষত্রগুলিকে অতিক্ষুদ্র শ্বেত বামনাকার দেখায়। এর মূল কারণ কার্বন ও অক্সিজেনের সঙ্গে হিলিয়ামের মিশ্রণ।


    
    আইআইএ ব্যাঙ্গালোরের গবেষক অর্নিবান ভৌমিক এবং গজেন্দ্র পান্ডের সঙ্গে মার্কিন যুক্তরাষ্ট্রের টেক্সাস-অস্টিনের ইউনিভার্সিটি অফ টেক্সাসের অধ্যাপক ডেভিড ল্যামবার্ট এই গবেষণাটি চালিয়েছেন। তাঁরা দেখেছেন সাধারণ একটি নক্ষত্রের চাইতে এই ধরণের নক্ষত্রগুলিতে আয়োনিত ফ্লুরিনের উপস্থিতি ১০০ থেকে ১০ হাজার গুণ বেশি হয়।


    
    হিলিয়াম যুক্ত নক্ষত্রের বিবর্তনের পিছনে ফ্লুরিনের একটি গুরুত্বপূর্ণ ভূমিকা রয়েছে কারণ এইসব নক্ষত্রগুলিতে হাইড্রোজেন প্রায় নেই বললেই চলে। ১০টি এ ধরণের ইএইচই নক্ষত্রের ওপর হ্যানলে ইচলে স্পেকট্রোগ্রাফ থেকে পরীক্ষা-নিরীক্ষা চালানো হয়েছে। লাদাখের হ্যানলেতে আইআইএ-র পর্যবেক্ষণ কেন্দ্র থেকে এই ১০টি নক্ষত্রের ওপর উচ্চ বিশ্লেষণ যুক্ত ইচলে বর্ণালী পর্যবেক্ষণ করে বিজ্ঞানীরা এই সিদ্ধান্তে পৌঁছেছেন যে এইসব নক্ষত্রগুলির বিবর্তনের কারণ হল এগুলির মধ্যে প্রচুর পরিমাণে ফ্লুরিনের উপস্থিতি। প্রাপ্ত তথ্যের ভিত্তিতে এই উত্তপ্ত নক্ষত্রগুলির গঠনের বিষয়ে দীর্ঘদিন ধরে যে সমস্ত সংশয় তৈরি হয়েছিল তা এখন দূর হল।


    

    
    CG/CB/NS

    
    
    (Release ID: 1633401) Visitor Counter : 2
    
    
      Read this release in: English , Hindi , Tamil