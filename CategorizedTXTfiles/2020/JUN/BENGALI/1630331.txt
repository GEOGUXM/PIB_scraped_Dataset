      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 08 JUN 2020 6:18PM by PIB Kolkata


    নয়াদিল্লি, ০৮ জুন, ২০২০


    স্বাস্থ্য ও পরিবার কল্যাণ মন্ত্রকের কোভিড - ১৯ সংক্রান্ত সর্বশেষ তথ্য ; কোভিড - ১৯ এর সংক্রমণ ক্রমবর্ধমান এমন সুনির্দিষ্ট জেলাগুলির জেলাশাসক , পুর কমিশনার , মুখ্য চিকিৎসা আধিকারিকদের সঙ্গে বৈঠকে মিলিত হলেন কেন্দ্রীয় স্বাস্থ্য সচিব

    কেন্দ্রীয় স্বাস্থ্য সচিব শ্রীমতী প্রীতি সুদান ১০টি রাজ্যের ৩৮টি জেলায় যেখানে কোভিড - ১৯ এর সংক্রমণ এখনও ঊর্ধ্বমুখী , সেখানকার জেলাশাসক , পুর কমিশনার , মুখ্য চিকিৎসা আধিকারিক , জেলা হাসপাতালের সুপারিনটেন্ডেন্ট সহ ৪৫টি পুর এলাকা / পুর নিগমের মেডিকেল কলেজগুলির প্রিন্সিপালদের সঙ্গে বৈঠক করেন । যে রাজ্যগুলি থেকে ৩৮টি জেলার আধিকারিকদের সঙ্গে এই বৈঠক করা হয় , সেই রাজ্যগুলি হ ’ ল – মহারাষ্ট্র , তেলেঙ্গানা , তামিলনাডু , রাজস্থান , হরিয়ানা , গুজরাট , জম্মু ও কাশ্মীর , কর্ণাটক , উত্তরাখন্ড এবং মধ্যপ্রদেশ । বৈঠকে ঘনবসতিপূর্ণ শহরাঞ্চলগুলিতে সংক্রমণ ছড়িয়ে পড়ার বিভিন্ন দিক নিয়ে আলোচনা হয় । বাড়ি বাড়ি গিয়ে সমীক্ষার পাশাপাশি , দ্রুত নমুনা পরীক্ষার ওপর আরও অগ্রাধিকার দেওয়ার কথা বৈঠকে বলা হয় ।
    আগাম রোগ চিহ্নিতকরণের জন্য বাড়ি বাড়ি গিয়ে সমীক্ষার পাশাপাশি , সমীক্ষক দলের সংখ্যা বাড়ানো , অ্যাম্বুলেন্সের সংখ্যা বৃদ্ধি , হাসপাতালগুলিতে শয্যার ব্যবস্থা , মৃত্যু হার কমানোর মতো বিষয়গুলিও আলোচনায় উঠে আসে । নমুনা পরীক্ষাগার থেকে রিপোর্ট পাওয়ার সঙ্গে সঙ্গেই আক্রান্ত ব্যক্তিদের চিকিৎসা আরও জোরদার করার পরামর্শ দেওয়া হয় । দেশে এখনও পর্যন্ত সুস্থ হয়েছেন ১ লক্ষ ২৪ হাজার ৪৩০ জন । গত ২৪ ঘন্টায় আরোগ্য লাভ করেছেন ৫ হাজার ১৩৭ জন । সুস্থতার হার বেড়ে হয়েছে ৪৮ . ৪৯ শতাংশ । দেশে নিশ্চিতভাবে করোনায় আক্রান্তের সংখ্যা ১ লক্ষ ২৪ হাজার ৯৮১ ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630201 – এই লিঙ্কে ক্লিক করুন ।
    
    লকডাউনের সময় রেলের ৩ হাজার ৯৬৫টি রেকে করে প্রায় ১ কোটি ১১ লক্ষ মেট্রিক টনেরও বেশি খাদ্যশস্য সরবরাহ করা হয়েছে
    দেশে গত ২৪শে মার্চ থেকে লকডাউন ঘোষণার পরবর্তী সময়ে ভারতীয় রেলের ৩ হাজার ৯৬৫টি রেকে করে প্রায় ১ কোটি ১১ লক্ষ মেট্রিক টন খাদ্যশস্য সরবরাহ করা হয়েছে । রেলপথে পরিবহণের পাশাপাশি , সড়ক ও জলপথেও খাদ্যশস্য সরবরাহ করা হয়েছে । এখনও পর্যন্ত ২ কোটি ৩৪ লক্ষ মেট্রিক টনেরও বেশি খাদ্যশস্য সরবরাহ করা হয়েছে । উত্তর - পূর্বাঞ্চলীয় রাজ্যগুলিতে ১১ লক্ষ ৩০ হাজার মেট্রিক টন খাদ্যশস্য সরবরাহ করা হয়েছে । এছাড়াও , জাতীয় সুরক্ষা আইন এবং প্রধানমন্ত্রী গরিব কল্যাণ অন্ন যোজনার আওতায় ৩ মাসের জন্য ১১ লক্ষ ৫০ হাজার মেট্রিক টন খাদ্যশস্য উত্তর - পূর্বের রাজ্যগুলিতে সরবরাহ করা হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630075 – এই লিঙ্কে ক্লিক করুন ।
    
    ভারতীয় নৌ - বাহিনী সমুদ্র সেতু অভিযানের আওতায় ইরান থেকে নাগরিকদের উদ্ধার শুরু করেছে
    ভারতীয় নৌ - বাহিনী সমুদ্র সেতু অভিযানের আওতায় ৮ই জুন ইরান থেকে নাগরিকদের উদ্ধার অভিযান শুরু করেছে । সেদেশের আব্বাস বন্দর থেকে নৌ - বাহিনীর জাহাজ শারদুল ভারতীয় নাগরিকদের উদ্ধার করে গুজরাটের পোর বন্দরে নিয়ে আসবে । সেদেশ থেকে যে সমস্ত ভারতীয় নাগরিকদের প্রথম পর্যায়ে ফিরিয়ে আনা হবে , তার তালিকা প্রস্তুত হচ্ছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630162 – এই লিঙ্কে ক্লিক করুন ।
    
    নৌ - বাহিনীর জাহাজ কেশরী সেশেলস – এর পোর্ট ভিক্টোরিয়াতে
    মিশন সাগর কর্মসূচির অঙ্গ হিসাবে ভারতীয় নৌ - বাহিনীর জাহাজ কেশরী গতকাল সেশেলস – এর পোর্ট ভিক্টোরিয়াতে নোঙর করেছে । কোভিড - ১৯ মহামারীর বিরুদ্ধে লড়াইয়ে বন্ধুভাবাপন্ন দেশগুলিকে সাহায্যের জন্য ভারত সরকার এই জাহাজে করে সেদেশের মানুষের জন্য অত্যাবশ্যক চিকিৎসা সামগ্রী ও ওষুধপত্র পাঠিয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630162 – এই লিঙ্কে ক্লিক করুন ।
    
    অপারেশন সমুদ্র সেতু – নৌ - বাহিনীর জাহাজ জলস্বা ৭০০ জন ভারতীয় নাগরিককে নিয়ে মালদ্বীপ থেকে তুতিকোরিন পৌঁছেছে
    সমুদ্র সেতু অভিযানের অঙ্গ হিসাবে ভারতীয় নৌ - বাহিনীর জাহাজ জলস্বা মালদ্বীপের মালে থেকে গতকাল ৭০০ জন ভারতীয় নাগরিককে নিয়ে তুতিকোরিন বন্দরে পৌঁছেছে । এ নিয়ে নৌ - বাহিনীর এই জাহাজটি মালদ্বীপ ও শ্রীলঙ্কায় আটকে পড়া ২ হাজার ৬৭২ জন ভারতীয় নাগরিককে উদ্ধার করে দেশে নিয়ে এসেছে । ভারতীয় নাগরিকদের দেশে ফেরানোর ব্যাপারে মালদ্বীপে ভারতীয় দূতাবাস গুরুত্বপূর্ণ ভূমিকা পালন করেছে । জাহাজে ওঠা সমস্ত যাত্রীর জন্য কঠোর স্বাস্থ্যবিধি মেনে চলা হয় । কোভিড - ১৯ সংক্রান্ত নীতি - নির্দেশিকাগুলি সমগ্র যাত্রাপথে কঠোরভাবে মেনে চলা হয়েছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630084 – এই লিঙ্কে ক্লিক করুন ।
    
    কোভিড - ১৯ সম্পর্কিত স্বাস্থ্য ও ঝুঁকিপূর্ণ ক্ষেত্রে যোগাযোগ কর্মসূচি বিষয়ক তথ্য সম্বলিত পুস্তিকা প্রকাশ বিজ্ঞান ও প্রযুক্তি দপ্তরের
    কেন্দ্রীয় বিজ্ঞান ও প্রযুক্তি দপ্তরের অধীন ন্যাশনাল কাউন্সিল ফর সায়েন্স অ্যান্ড টেকনোলজি কম্যুনিকেশন সম্প্রতি কোভিড - ১৯ সংক্রান্ত বিষয়ে এক বছরব্যাপী বিজ্ঞান ও স্বাস্থ্য সংক্রান্ত যে কর্মসূচির সূচনা হয়েছে , তার প্রেক্ষিতে তথ্য সম্বলিত একটি পুস্তিকা প্রকাশ করেছে । এই পুস্তিকায় কোভিড - ১৯ জনিত ঝুঁকি , সঙ্কট , বিপর্যয় ও অনিশ্চয়তার মতো বিষয়গুলি দূর করতে দেশে যে সমস্ত বৃহৎ কর্মসূচি গ্রহণ করা হয়েছে , তার যাবতীয় মৌলিক তথ্য এই পুস্তিকায় লিপিবদ্ধ হয়েছে । সম্প্রতি কোভিড - ১৯ সংক্রান্ত বিজ্ঞান ও স্বাস্থ্য সংক্রান্ত ক্ষেত্রে বার্ষিক সচেতনতামূলক যে কর্মসূচির সূচনা হয়েছে , তাতে বিজ্ঞান ও স্বাস্থ্যগত ক্ষেত্রের ওপর মানুষের সচেতনতা ও উপলব্ধি বাড়ানোর ওপর গুরুত্ব দেওয়া হয়েছে । এ ধরনের কর্মসূচি গ্রহণের উদ্দেশ্য হ ’ ল – বর্তমান ও ভবিষ্যৎ উভয় ক্ষেত্রের চ্যালেঞ্জগুলি মোকাবিলায় যথাযথ প্রস্তুত থাকা ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630192 – এই লিঙ্কে ক্লিক করুন ।
    
    প্রত্যন্ত ও বিচ্ছিন্ন এলাকাগুলিতে পরিবহণের জন্য ভারতীয় বিমানবাহিনী এয়ারবোর্ন রেসকিউ পড উদ্ভাবন করেছে
    ভারতীয় বিমানবাহিনী উচ্চ পার্বত্য এলাকার প্রত্যন্ত ও যোগাযোগ বিচ্ছিন্ন এলাকাগুলি থেকে কোভিড - ১৯ এ গুরুতর আক্রান্ত রোগীদের আকাশপথে উড়িয়ে নিয়ে আসার জন্য রেসকিউ পড বা উদ্ধারের বিশেষ পদ্ধতি আবিষ্কার করেছে । উদ্ধারকার্যে ব্যবহৃত এ ধরনের পডগুলির নির্মাণে সম্পূর্ণ দেশীয় প্রযুক্তি ব্যবহার করা হয়েছে , যা প্রধানমন্ত্রীর আত্মনির্ভর ভারত গঠনের লক্ষ্যে আরও এক কদম অগ্রসর হওয়ার এক বড় পদক্ষেপ ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630227 – এই লিঙ্কে ক্লিক করুন ।
    
    কোভিড - ১৯ সংক্রমণ নিয়ন্ত্রণে থ্রিডি অ্যান্টি মাইক্রোবায়াল ফেসশিল্ডের ব্যাপক হারে উৎপাদন ও বাণিজ্যিকীকরণের জন্য গুয়াহাটির এনআইপিইআর প্রতিষ্ঠান এবং হিন্দুস্থান অ্যান্টি বায়োটিক্স লিমিটেডের মধ্যে সমঝোতাপত্র স্বাক্ষর
    গুয়াহাটির ন্যাশনাল ইন্সটিটিউট অফ ফার্মাসিউটিক্যালস্ ‌ এডুকেশন অ্যান্ড রিসার্চ ( এনআইপিইআর ) কোভিড - ১৯ সংক্রমণ প্রতিরোধে পিপিই কিট উৎপাদন করছে । এই প্রতিষ্ঠানটি ত্রিডি প্রিন্টেড অ্যান্টি মাইক্রোবায়াল ফেসশিল্ড উৎপাদনের জন্য ও তার বাণিজ্যিকীকরণের লক্ষ্যে পুণের হিন্দুস্থান অ্যান্টি বায়োটিক লিমিটেডের সঙ্গে সমঝোতাপত্র স্বাক্ষর করেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630215 – এই লিঙ্কে ক্লিক করুন ।
    
    কেন্দ্রীয় পর্যটন মন্ত্রক ‘ দেখো আপনা দেশ ’ সিরিজের আওতায় ২৯তম ওয়েবইনারের মাধ্যমে মধ্যপ্রদেশের বিস্ময়কর বন্য জীবন তুলে ধরেছে
    এই ওয়েবইনার সিরিজের বিশ্বের অন্যতম সমৃদ্ধ জীব বৈচিত্র্যপূর্ণ এলাকা মধ্যপ্রদেশের বিস্ময়কর বন্য জীবনকে ভার্চ্যুয়াল পদ্ধতিতে জনসমক্ষে তুলে ধরা হয় । পর্যটনের ওপর কোভিড - ১৯ এর বিরূপ প্রভাবকে বিবেচনায় রেখে মধ্যপ্রদেশ পর্যটন অনলাইনের মাধ্যমে সমৃদ্ধ বন্য জীবনকে তুলে ধরতে এই উদ্যোগ নেয় ।
    বিস্তারিত বিবরণের জন্য https://pib.gov.in/PressReleseDetail.aspx?PRID=163243 – এই লিঙ্কে ক্লিক করুন ।
    
    
    
    
    
    পিআইবি ’ র আঞ্চলিক কার্যালয় থেকে প্রাপ্ত তথ্য
    
    · কেরল : ত্রিশূর মেডিকেল কলেজে চিকিৎসাধীন ৪৩ বছর বয়সী এক মহিলার আজ বিকেলে কোভিড - ১৯ এ মৃত্যু হয়েছে । এর ফলে , রাজ্যে মোট ১৭ জনের মৃত্যু হয়েছে । রাজ্যের স্বাস্থ্য মন্ত্রী কে কে শৈলজা বলেছেন , কোভিড - ১৯ এর কম্যুনিটি সংক্রমণ প্রতিরোধ সরকারের অগ্রাধিকারের বিষয় । দুবাইয়ে আজ আরও একজন কেরলবাসীর কোভিড - ১৯ এ মৃত্যু হয়েছে । রাজ্যে ১ হাজার ৯৫ জন রোগী চিকিৎসাধীন রয়েছেন ।
    
    
    · তামিলনাডু : রাজ্যের মুখ্যমন্ত্রী বলেছেন , দেশের মধ্যে তামিলানডুতেই সুস্থতার হার সবচেয়ে বেশি এবং বিশ্বের মধ্যে সবচেয়ে কম মৃত্যু হয়েছে এই রাজ্যেই । কোভিড - ১৯ এর সংক্রমণ বৃদ্ধির দরুণ রাজ্যের উপাসনালয়গুলি বন্ধ থাকছে । রাজ্যে গতকাল আরও ১ হাজার ৫১৫ জনের আক্রান্তের খবর মিলেছে । মৃত্যু হয়েছে ১৮ জনের । এর ফলে , রাজ্যে করোনায় আক্রান্তের সংখ্যা ৩১ হাজার ৬৬৭ । নিশ্চিতভাবে করোনায় আক্রান্ত হয়েছেন ১৪ হাজার ৩৯৬ জন । এখনও পর্যন্ত মৃত্যু হয়েছে ২৬৯ জনের ।
    
    
    · কর্ণাটক : রাজ্যে আজ থেকে মন্দির , মসজিদ ও গীর্জাগুলি খুলে দেওয়া সত্ত্বেও বড় জমায়েতের বিরুদ্ধে সরকারের কঠোর নিষেধাজ্ঞা বলবৎ থাকছে । রাজ্যে গতকাল আরও ২৩৯ জনের আক্রান্তের খবর মিলেছে । এর ফলে , রাজ্যে করোনায় আক্রান্তের সংখ্যা দাঁড়িয়েছে ৫ হাজার ৪৫২ । নিশ্চিতভাবে করোনায় আক্রান্ত হয়েছেন ৩ হাজার ২৫৭ জন । মৃত্যু হয়েছে ৬১ জনের ।
    
    
    · অন্ধ্রপ্রদেশ : প্রায় ৮০ দিন বন্ধ থাকার পর তিরুমালা মন্দিরে পরীক্ষামূলকভাবে পুণ্যার্থীদের দর্শন আজ থেকে শুরু হয়েছে । রাজ্যে গত ২৪ ঘন্টায় আরও ১২৫ জনের সংক্রমণের খবর মিলেছে । এর ফলে , মোট আক্রান্তের সংখ্যা বেড়ে হয়েছে ৩ হাজার ৮৪৩ । নিশ্চিতভাবে করোনায় আক্রান্ত হয়েছেন ১ হাজার ৩৮১ জন । মৃত্যু হয়েছে ৭৫ জনের ।
    
    
    · তেলেঙ্গানা : রাজ্যের মন্দিরগুলি আজ থেকে খুলে দেওয়া হয়েছে । রাজ্যপাল শ্রী টি সুন্দরাজন আজ নিজাম ইন্সটিটিউট অফ মেডিকেল সায়েন্সেস ঘুরে দেখেছেন । রাজ্যে গতকাল পর্যন্ত করোনায় আক্রান্তের সংখ্যা ৩ হাজার ৬৫০ ।
    
    
    · মহারাষ্ট্র : রাজ্যে ৩ হাজার ৭ জনের করোনায় সংক্রমণের খবর মেলায় আক্রান্তের সংখ্যা বেড়ে হয়েছে ৮৫ হাজার ৯৭৫ । এর মধ্যে নিশ্চিতভাবে করোনায় আক্রান্ত হয়েছেন ৪৩ হাজার ৫৯১ জন । সংক্রমণের উৎস স্থল মুম্বাইয়ে আক্রান্তের সংখ্যা ৪৮ হাজারেরও বেশি । পঞ্চম পর্যায়ের লকডাউনে রাজ্য সরকার ধাপে ধাপে লকডাউন শিথিল করার কথা ঘোষণা করেছে ।
    
    
    · গুজরাট : নতুন করে আরও ৪৮০ জনের সংক্রমণের খবর মেলায় রাজ্যে করোনায় আক্রান্তের সংখ্যা বেড়ে হয়েছে ২০ হাজার ৭০ । এর মধ্যে নিশ্চিতভাবে করোনায় আক্রান্ত হয়েছেন ৫ হাজার ১৮৬ জন । রাজ্যে এখনও পর্যন্ত মৃত্যু হয়েছে ১ হাজার ২৪৯ জনের । ভগবান দ্বারিকাধীস এবং শ্রী সোমনাথ মন্দির আজ থেকে দর্শনার্থীদের জন্য খুলে দেওয়া হয়েছে ।
    
    
    · রাজস্থান : রাজ্যে নতুন করে ৯৭ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ১০ হাজার ৬৯৬ । এদের মধ্যে ৭ হাজার ৮১৪ জন রোগী সুস্থ হয়েছেন । হোটেল , রেস্তোরাঁ , ক্লাব , শপিং মল ও অভয়ারণ্যগুলি আজ থেকে খুলে দেওয়া হয়েছে । ঐতিহাসিক স্মৃতিসৌধগুলিও দর্শকদের জন্য আজ থেকে খোলা হয়েছে ।
    
    
    · মধ্যপ্রদেশ : রাজ্যে আরও ১৭৩ জনের সংক্রমণের খবর মেলায় আক্রান্তের সংখ্যা বেড়ে হয়েছে ৯ হাজার ৪০১ । নিশ্চিতভাবে করোনায় আক্রান্তের সংখ্যা ২ হাজার ৬৫৮ ।
    
    
    · ছত্তিশগড় : রাজ্যে গতকাল আরও ৭৬ জনের করোনায় আক্রান্ত হওয়ার খবর মিলেছে । এর ফলে , আক্রান্তের সংখ্যা বেড়ে হয়েছে ১ হাজার ৭৩ । নিশ্চিতভচাবে করোনায় আক্রান্তের সংখ্যা ৮৩৪ । রাজ্যের ধর্মীয় স্থানগুলি আজ থেকে খুলে দেওয়া হয়েছে ।
    
    
    · গোয়া : রাজ্যে গতকাল আরও ৩৩ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৩০০ । নিশ্চিতভাবে করোনায় আক্রান্ত হয়েছেন ২৩৫ জন । রাজ্যের স্বাস্থ্যমন্ত্রী জানিয়েছেন , কেন্দ্রের কাছে ২০০টি ভেন্টিলেটরের যে দাবি জানানো হয়েছিল , তার মধ্যে ১০০টি আগামীকাল এসে পৌঁছবে বলে মনে করা হচ্ছে ।
    
    
    · মণিপুর : রাজ্যে আরও ৩৭ জন কোভিড - ১৯ এ আক্রান্ত হয়েছেন । এদের প্রত্যেককেই ইম্ফলে কোভিড চিকিৎসা কেন্দ্রে পাঠানো হয়েছে । রাজ্যে করোনায় আক্রান্তের সংখ্যা ২০৯ । এদের মধ্যে ১৫৭ জন নিশ্চিতভাবে করোনায় আক্রান্ত হয়েছেন ।
    
    
    · মিজোরাম : রাজ্যের পরবর্তী পরিকল্পনা স্থির করতে মুখ্যমন্ত্রী বিধানসভার সদস্য , সরকারি আধিকারিক , বেসরকারি হাসপাতাল সংগঠন , গীর্জা , গ্রাম এবং স্থানীয় পরিষদগুলির প্রতিনিধিদের সঙ্গে এক পরামর্শ বৈঠকে মিলিত হন । আজ মধ্যরাত্রি থেকে লকডাউনের মেয়াদ আরও ২১ দিন বাড়ানো হচ্ছে । মুখ্যমন্ত্রী জোরাম থাঙ্গা জানিয়েছেন , কেবল অনিবার্য কারণেই হোম কোয়ারেন্টাইনে থাকার অনুমতি দেওয়া হবে । অন্যথায় , সকলকেই প্রাতিষ্ঠানিক কোয়ারেন্টাইনে থাকতে হবে ।
    
    
    · নাগাল্যান্ড : রাজ্য সরকার এখনও পর্যন্ত অন্য রাজ্যে আটকে পড়া নাগরিকদের ২৪ কোটি টাকা আর্থিক সাহায্য দিয়েছে । রাজ্যে ২৩৮টি কোয়ারেন্টাইন কেন্দ্রে শয্যা সংখ্যা ১৩ হাজার । কোয়ারেন্টাইন সংক্রান্ত নীতি - নির্দেশিকাগুলি কঠোরভাবে মেনে চলার ক্ষেত্রে রাজ্য দেশের মধ্যে পঞ্চম স্থানে রয়েছে ।


    CG/BD/SB

    
    
    (Release ID: 1630331) Visitor Counter : 14
    
    
      Read this release in: Malayalam , English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada