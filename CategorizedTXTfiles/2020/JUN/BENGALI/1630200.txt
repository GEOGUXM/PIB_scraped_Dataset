      প্রতিরক্ষামন্ত্রক

      ভারতীয় নৌ-বাহিনী যুদ্ধ জাহাজ কেশরী ‘মিশন সাগর’-এর আওতায় সেশেলস-এর ভিক্টোরিয়া বন্দরে পৌঁছেছে
      Posted On: 07 JUN 2020 8:21PM by PIB Kolkata


    নয়াদিল্লি, ৭ জুন, ২০২০


    

    ‘মিশন সাগর’-এর অঙ্গ হিসেবে ভারতীয় নৌ-বাহিনীর যুদ্ধজাহাজ কেশরী ৭ই জুন সেশেলস-এর ভিক্টোরিয়া বন্দরে পৌঁছেছে। এই কঠিন সময়ে ভারত সরকার বন্ধুত্বপূর্ণ দেশগুলিকে কোভিড-১৯ মহামারী মোকাবিলায় সহায়তা প্রদান করছে। এরই অঙ্গ হিসেবে ভারতীয় নৌ-বাহিনীর যুদ্ধজাহাজ কেশরী, সেশেলসবাসীদের জন্য কোভিড রোধের প্রয়োজনীয় ওষুধপত্র পৌঁছে দিয়েছে।
    
    ৭ই জুন আনুষ্ঠানিকভাবে ভারত সরকারের পক্ষ থেকে সেশেলস সরকারের হাতে এই ওষুধ হস্তান্তর প্রক্রিয়া সম্পন্ন হয়। উপস্থিত ছিলেন, সেশেলস-এর স্বরাষ্ট্র দপ্তরের সচিব, রাষ্ট্রদূত ব্যারি ফিউর, স্বাস্থ্য দপ্তরের সচিব প্রমুখ। ভারতের পক্ষে উপস্থিত ছিলেন সে দেশের ভারতীয় রাষ্ট্রদূত প্রাক্তন সেনা আধিকারিক জেনারেল দলবীর সিং সুহাগ।
    
    কোভিড-১৯ মহামারীর মধ্যে ভারত সরকার বিভিন্ন দেশে যে সহায়তা পাঠিয়েছে, তারই অঙ্গ হিসেবে সেশেলস-কে এই ওষুধ সরবরাহ করা হয়েছে।এই ‘মিশন সাগর’ কোভিড-১৯-এর বিরুদ্ধে লড়াইয়ে দুই দেশের মধ্যে আরও ভালো সম্পর্ক গড়ে তুলতে সাহায্য করবে। বিদেশ মন্ত্রক এবং ভারত সরকারের অন্যান্য দপ্তরের সঙ্গে সমন্বয় বজায় রেখে এই অভিযান চালানো হচ্ছে।


    

    CG/SS/DM

    
    
    (Release ID: 1630200) Visitor Counter : 14
    
    
      Read this release in: Telugu , Marathi , English , Urdu , Hindi , Assamese , Manipuri , Punjabi , Tamil