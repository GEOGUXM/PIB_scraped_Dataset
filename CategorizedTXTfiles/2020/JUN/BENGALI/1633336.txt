      উপ-রাষ্ট্রপতিরসচিবালয়

      যোগকে অনলাইন শিক্ষা ব্যবস্থায় অন্তর্ভুক্ত করতে সমস্ত শিক্ষা প্রতিষ্ঠানের উদ্দেশে আহ্বান জানালেন উপরাষ্ট্রপতি
      Posted On: 21 JUN 2020 10:05AM by PIB Kolkata


    নয়াদিল্লী, ২১ জুন, ২০২০


    

    উপরাষ্ট্রপতি শ্রী এম ভেঙ্কাইয়া নাইডু কোভিড-১৯ মহামারীর প্রেক্ষিতে রোগ প্রতিরোধ ক্ষমতা বাড়ানোর জন্য যোগকে অনলাইন শিক্ষা ব্যবস্থায় অন্তর্ভুক্ত করতে সমস্ত শিক্ষা প্রতিষ্ঠানের উদ্দেশে আহ্বান জানিয়েছেন।


    
    স্পিক ম্যাকে আয়োজিত ‘যোগ অ্যান্ড মেডিটেশন শিবির’এ অনলাইনের মাধ্যমে উপরাষ্ট্রপতি বক্তব্য রাখেন। আন্তর্জাতিক যোগ দিবস উপলক্ষ্যে আয়োজিত এই অনুষ্ঠানে শ্রী নাইডু বলেন, সারা বিশ্বের কাছে যোগ একটি অনন্য উপহার যা লক্ষ লক্ষ মানুষের জীবনে পরিবর্তন এনেছে।


    
    তিনি বলেন, ছোটবেলা থেকেই শিশুদের যোগাভ্যাস করা উচিত। ‘ইউনিসেফ কিড পাওয়ার-এ ১৩ রকমের যোগাভ্যাস তালিকাভুক্ত হওয়ায় আমি আনন্দিত।’


    
    উপরাষ্ট্রপতি বলেন, ‘বিগত ৫ হাজার বছর ধরে যোগাভ্যাস শুধুমাত্র কোনো একটি পরম্পরায়ই পরিণত হয়নি, এটি আসলে একটি বিজ্ঞান যা সাম্য, শিষ্ঠাচার, শান্তি ও সম্প্রীতির মধ্যে ভারসাম্য বজায় রাখে।’ যোগের নানা অঙ্গভঙ্গি, নিশ্বাস-প্রশ্বাস এবং ধ্যান মানবদেহে ইতিবাচক পরিবর্তন নিয়ে আসে ও বিভিন্নভাবে মানসিক বিকাশ ঘটাতে সাহায্য করে।


    
    সুস্বাস্থ্যের জন্য যোগকে নিয়ে বিভিন্ন বৈজ্ঞানিক পরীক্ষা-নিরীক্ষা করার উপর গুরুত্ব দিয়ে উপরাষ্ট্রপতি বলেন, যোগ হল চিকিৎসার একটি অঙ্গ তাই এটি ক্রমশ জনপ্রিয় হয়ে উঠছে। বিভিন্ন অসুখের মোকাবিলায় যোগের কার্যকারিতা এখন নানা গবেষণায় দেখা যাচ্ছে।


    
    কোভিড-১৯ মহামারীর প্রেক্ষিতে মানুষের শরীর ও মনে তার প্রভাবের কথা উল্লেখ করে উপরাষ্ট্রপতি বলেন, ‘বর্তমানে সারা বিশ্ব একটি সংকটের মধ্যে দিয়ে চলেছে। আমরা এই মহামারীকে জিততে দিতে পারিনা। ঐক্যবদ্ধভাবে এই মহামারীর বিরুদ্ধে আমরা যুদ্ধ করব যাতে আমরা মানসিক এবং শারীরিক দিক দিয়ে সুস্বাস্থ্য বজায় রেখে একে পরাজিত করতে পারি।’


    
    তিনি বলেন, এই মহামারীর কারণে আমাদের জীবনে যে প্রচন্ড চাপের সৃষ্টি হয়েছে তার থেকে কার্যকরী সমাধান দিতে পারে যোগ। ‘যোগ হল সার্বিকভাবে স্বাস্থ্য রক্ষার জন্য অপেক্ষাকৃত কম ঝুঁকিপূর্ণ এবং বেশি সুফলদায়ক একটি অভ্যাস যার পুরো সুফল আমাদের উপভোগ করতে হবে।’


    
    এই মহামারী শুধু যে স্বাস্থ্য সংকটই তৈরি করেছে তা নয়, এর মাধ্যমে মানব কল্যাণ বড়সরো প্রশ্নের মুখোমুখি বলে উল্লেখ করে উপরাষ্ট্রপতি বিভিন্ন জীবনশৈলী সংক্রান্ত ব্যাধি বৃদ্ধিতে উদ্বেগ প্রকাশ করেন। বিশ্ব স্বাস্থ্য সংস্থাকে উদ্ধৃত করে তিনি বলেন, ২০১৬ সালে ভারতে ৬৩ শতাংশ মৃত্যুর কারণ সংক্রমণহীন ব্যাধি। যোগ জীবনশৈলী থেকে সৃষ্ট অসুখকে আটকানোর ক্ষেত্রে অত্যন্ত সহজ একটি মাধ্যম বলেও তিনি মতপ্রকাশ করেন।


    
    বর্তমান যুগের চাপ সহ্য করতে না পেরে তরুণ প্রজন্মের আত্মঘাতী হওয়ার প্রবণতায় উদ্বেগ প্রকাশ করে শ্রী নাইডু বলেন, এই সমস্যা থেকেও রেহাই পাওয়া যায়౼ মানসিক দুশ্চিন্তা, অবসাদ থেকে যোগ নিষ্কৃতি দিতে পারে।


    
    ভারতের বিপুল জনসংখ্যার কথা উল্লেখ করে তিনি বলেন, আমাদের তরুণ প্রজন্মও যেন শারীরিক, মানসিক দিক থেকে সুস্থ থাকে তা আমাদের নিশ্চিত করতে হবে।


    
    ‘স্কিম ফর ভলেন্টিয়ারি সার্টিফিকেশন অফ যোগ প্রফেশনাল’- এই সরকারি প্রকল্পটির কথা উল্লেখ করে শ্রী নাউডু বলেন, এর মাধ্যমে প্রশিক্ষিত যোগ শিক্ষকরা যোগাভ্যাসকে জনসাধারণের মধ্যে ছড়িয়ে দেবেন।


    
    উপরাষ্ট্রপতি বলেন, সারা বিশ্ব জুড়ে সুস্থ থাকার অন্যতম উপায় হিসেবে যোগ আজ পরিচিত হয়ে উঠেছে। ‘প্রাচীন ভারতে সংস্কৃতি অনুসারে যোগ হল নিরবিচ্ছিন্ন এক ঐতিহ্য, এই অমূল্য সম্পদকে আমাদের রক্ষা করত হবে।’


    
    শ্রী নাইডু বলেন, এই ধরণের শিবিরের আয়োজন করা অত্যন্ত জরুরি, এর মাধ্যমে ভবিষ্যতে তরুণ সম্প্রদায় উপকৃত হবেন।


    

    
    CG/CB/NS

    
    
    (Release ID: 1633336) Visitor Counter : 4
    
    
      Read this release in: English , Urdu , Hindi , Marathi , Assamese , Manipuri , Punjabi , Tamil , Telugu , Malayalam