      ভূ-বিজ্ঞানমন্ত্রক

      পূর্ব-মধ্য আরব সাগরে প্রবল ঘূর্ণিঝড় ‘নিসর্গ’ : উত্তর মহারাষ্ট্র এবং সন্নিহিত দক্ষিণ গুজরাটে ঘূর্ণিঝড়ের লাল সতর্কতা
      Posted On: 03 JUN 2020 10:45AM by PIB Kolkata


    নয়াদিল্লী, ৩ জুন, ২০২০


    

    
    জাতীয় আবহাওয়া পূর্বাভাস কেন্দ্র জানিয়েছে প্রবল সামুদ্রিক ঘূর্ণিঝড় ‘নিসর্গ’ পূর্ব-মধ্য আরব সাগর থেকে উত্তর পূর্ব দিকে এগিয়ে চলেছে এবং মহারাষ্ট্রের আলিবাগের দক্ষিণ-দক্ষিণ পশ্চিম থেকে ১৩০ কিলোমিটার দূরে, মুম্বাইয়ের দক্ষিণ-দক্ষিণ পশ্চিম ১৭০ কিলোমিটার দূরে এবং গুজরাটের সুরাটের দক্ষিণ-দক্ষিণ পশ্চিম দিকে ৪০০ কিলোমিটার দূরে অবস্থান করছে।


    
    এই ঝড় আরও উত্তর-উত্তর পূর্ব দিকে অগ্রসর হবে এবং উত্তর মহারাষ্ট্র উপকূল দিয়ে আজ বিকেল বেলা প্রবল ঘূর্ণিঝড় হিসেবে বয়ে যাওয়ার সম্ভাবনা আছে। এই ঘূর্ণিঝড়ের গতিবেগ থাকবে ঘন্টায় ১০০-১১০ কিলোমিটার থেকে ১২০ কিলোমিটার পর্যন্ত।


    
    সতকর্তা:-


    
    বৃষ্টিপাত


    
    এই ঘূর্ণিঝড়ের ফলে আগামী ২৪ ঘন্টায় মুম্বাই, পালঘর, থানে ও রায়গড় জেলা এবং উত্তর মধ্য মহারাষ্ট্রের বেশিরভাগ জায়গায় হালকা থেকে মাঝারি বৃষ্টিপাত হতে পারে। কোনো কোনো অঞ্চলে ভারি থেকে অতিভারি বৃষ্টির সম্ভাবনা।


    
    রত্নাগিরি এবং সিন্ধুদূর্গ জেলা এবং গুজরাটের বালসাদ, নভসারি, ডাঙ এবং সুরাট জেলা ও গোয়া, দমন, দাদরা ও নগর হাভেলিতে হালকা থেকে মাঝারি বৃষ্টিপাত এবং কোনো কোনো অঞ্চলে ভারি থেকে অতিভারি বৃষ্টি হওয়ার সম্ভাবনা রয়েছে।
    পশ্চিম মধ্যপ্রদেশ ও বিদর্ভ অঞ্চলে আগামী ২৪ ঘন্টায় বেশিরভাগ জায়গায় হালকা থেকে মাঝারি বৃষ্টিপাত এবং কোনো কোনো অঞ্চলে ভারি থেকে অতিভারি বৃষ্টিপাত হবে।


    
    বায়ুর গতিবেগ


    
    এই ঘূর্ণিঝড়ের ফলে পূর্ব-মধ্য আরব সাগর থেকে ঘন্টায় ১০০-১১০ থেকে ১২০ কিলোমিটার বেগে বাতাস প্রবাহিত হবে। যারফলে উত্তর মহারাষ্ট্র ও দক্ষিণ গুজরাট এবং দমন, দাদরা ও নগর হাভেলিতে ঘন্টায় ৮৫-৯৫ কিলোমিটার থেকে ১০৫ কিলোমিটার বেগে ঝোড়ো হাওয়া বয়ে যাবে।


    
    কর্ণাটক, গোয়া উপকূলে আগামী ১২ ঘন্টায় ৫০-৬০ কিলোমিটার বেগে প্রতি ঘন্টায় ঝোড়ো হাওয়া বইবার সম্ভাবনা আছে।


    
    সমুদ্র পরিস্থিতি


    
    পূর্ব-মধ্য আরব সাগর এই সময় অত্যন্ত উত্তাল থাকবে। মহারাষ্ট্র, গোয়া এবং দক্ষিণ গুজরাট উপকূলে উঁচু ঢেউ আছড়ে পড়বে।
    মৎসজীবীদের জন্য সতকর্তা


    
    আগামী ২৪ ঘন্টায় কর্ণাটক, গোয়া, মহারাষ্ট্র এবং দক্ষিণ গুজরাট উপকূল থেকে মৎসজীবীদের পূর্ব-মধ্য এবং উত্তর পূর্ব আরব সাগরে মাছ ধরতে যেতে নিষেধ করা হচ্ছে।


    
    ক্ষয়ক্ষতির সম্ভাবনা


    
    কাঁচা বাড়ির ক্ষতি হওয়ার যথেষ্ঠ সম্ভাবনা রয়েছে। ঘরের চাল এবং যেসব বাড়িতে ধাতব চাল রয়েছে সেগুলি উড়ে যেতে পারে। বিদ্যুৎ এবং টেলি যোগাযোগ ব্যবস্থা বিপর্যস্ত হওয়ার সম্ভাবনা আছে। কাঁচা রাস্তার প্রচন্ড ক্ষতি হতে পারে। পাকা রাস্তারও আংশিক ক্ষতিগ্রস্ত হওয়ার সম্ভাবনা আছে। জায়গায় জায়গায় বন্যার জল উঠে ভাসিয়ে দিতে পারে। বড় বড় গাছের ডাল ভেঙে রাস্তা অবরোধ হওয়ার সম্ভাবনা রয়েছে। কলা ও পেঁপে গাছের যথেষ্ঠ ক্ষতি হতে পারে।


    
    কিছু পরামর্শঃ-


    
    নিচু জায়গা থেকে সকলকে সরে যেতে বলা হচ্ছে। ঝড়ের সময় উপদ্রুত এলাকায় সবাই যেন বাড়ির মধ্যেই থাকেন। রেল ও সড়ক পরিবহনকে নিয়ন্ত্রণ করা হবে।


    
    এই ঘূর্ণিঝড় স্থলভাগে আছড়ে পড়ার পর পুনে ও আমেদনগর ঘন্টায় ৬০-৮০ কিলোমিটার বেগে বীদ, নাসিক ও ঔরঙ্গাবাদে ঘন্টায় ৫৫-৭৫ কিলোমিটার বেগে ঝোড়ো হাওয়া বয়ে যাবে।


    

    
    CG/CB/NS

    
    
    (Release ID: 1628959) Visitor Counter : 8
    
    
      Read this release in: Punjabi , English , Marathi , Manipuri , Gujarati , Tamil , Telugu