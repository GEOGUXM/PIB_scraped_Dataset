      বিজ্ঞানওপ্রযুক্তিমন্ত্রক

      আঞ্চলিক সমস্যার সমাধানে রাজ্যের বিজ্ঞান ও প্রযুক্তি পর্ষদকে এগিয়ে আসতে হবে : অধ্যাপক আশুতোষ শর্মা
      Posted On: 24 JUN 2020 12:52PM by PIB Kolkata


    নয়াদিল্লি, ২৪ জুন, ২০২০


    

    কর্ণাটক রাজ্য বিজ্ঞান ও প্রযুক্তি পর্ষদ আয়োজিত ‘ষষ্ঠ রাজ্য-ভিত্তিক বিজ্ঞান ও প্রযুক্তি পর্ষদ’শীর্ষক সম্মেলনে বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা বলেছেন, দেশের বিজ্ঞান ও প্রযুক্তি ক্ষেত্রের পরিকাঠামো বৃদ্ধি করার পাশাপাশি, আঞ্চলিক সমস্যার সমাধানে রাজ্য-ভিত্তিক বিজ্ঞান ও প্রযুক্তি পর্ষদকে অগ্রণী ভূমিকা পালন করতে হবে।
    
    
    
    ১৮ই জুন থেকে শুরু হওয়া এই সম্মেলন চলবে ১ জুলাই পর্যন্ত ।এই সম্মেলনে রাজ্য-ভিত্তিক বিজ্ঞান ও প্রযুক্তি পর্ষদের কিভাবে উন্নতিসাধন করা যায় সে বিষয়ে আলোচনা চলছে। সম্মেলনের উদ্বোধনী ভাষণে অধ্যাপক শর্মা বলেন, বিজ্ঞান ও প্রযুক্তি পর্ষদের গুরুত্ব শুধুমাত্র কোন একটি রাজ্যের সুনির্দিষ্ট সমস্যা সমাধানের মধ্যে সীমাবদ্ধ থাকলে চলবে না। অঞ্চল-ভিত্তিক সমস্যাগুলির সমাধানেও বিজ্ঞান ও প্রযুক্তি পর্ষদকে এগিয়ে আসতে হবে।
    
    
    
    এই প্রসঙ্গে তিনি বলেন, পাঞ্জাবের মোগা এবং পাতিয়ালা অঞ্চলে খেতের ভেতর ধানের খড় পোড়ানোর সমস্যার মোকাবিলায় বিজ্ঞান ও প্রযুক্তি পর্ষদের সহায়তায় সেই অঞ্চলের মানুষ ধানের খড় পুড়িয়ে কয়লার ছোট ছোট মণ্ড বা গুল তৈরির কেন্দ্র স্থাপন করেছে।
    
    
    
    বিজ্ঞান ও প্রযুক্তি পর্ষদ বাস্তুতন্ত্র রক্ষায় অনুঘটক হিসেবে কাজ করতে পারে। অধ্যাপক শ্রী শর্মা, বিজ্ঞান ও প্রযুক্তি পর্ষদের কার্যকরী ভূমিকা প্রসঙ্গে ‘জাতীয় বিজ্ঞান, প্রযুক্তি ও উদ্ভাবনী নীতি, ২০২০’র প্রসঙ্গ তুলে ধরেন। কোভিড-১৯ পরবর্তী পর্যায়ে অর্থনীতির বিকাশে বিজ্ঞান ও প্রযুক্তি পর্ষদ কার্যকরী ভূমিকা গ্রহণ করতে পারে বলেও তিনি জানান।
    
    
    
    ২৯টি রাজ্য এবং দুটি কেন্দ্রশাসিত অঞ্চল থেকে বিজ্ঞান ও প্রযুক্তি পর্ষদের আধিকারিকরা এই সম্মেলন অংশগ্রহণ করেছেন। ১৯৭৪ সালে কেন্দ্র এবং রাজ্যে বিজ্ঞান ও প্রযুক্তি ক্ষেত্রে সহযোগিতা বৃদ্ধির লক্ষ্যে রাজ্য-ভিত্তিক বিজ্ঞান ও প্রযুক্তি কর্মসূচি গ্রহণ করা হয়েছিল। ভারত সরকারের বিজ্ঞান ও প্রযুক্তি দপ্তরের আওতায় এগুলি পরিচালিত হয়। বছরের পর বছর ধরে রাজ্য-ভিত্তিক বিজ্ঞান ও প্রযুক্তি পর্ষদগুলি রাজ্যের সমস্যার সমাধান, তৃণমূল পর্যায়ে বৈজ্ঞানিক ভাবধারা পৌঁছে দেওয়া এবং উদ্ভাবনী ক্ষেত্রে কাজ করে চলেছে।

    

    
    CG/SS/DM

    
    
    (Release ID: 1633942) Visitor Counter : 14
    
    
      Read this release in: English , Urdu , Hindi , Tamil