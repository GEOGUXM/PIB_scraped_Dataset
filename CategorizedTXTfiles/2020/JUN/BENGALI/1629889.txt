      প্রতিরক্ষামন্ত্রক

      অপারেশন সমুদ্র সেতু – ভারতীয় নৌ-বাহিনীর জাহাজ জলস্বা ৭০০ জন ভারতীয়কে নিয়ে মালে থেকে তুতিকোরিনের উদ্দেশে রওনা দিয়েছে
      Posted On: 06 JUN 2020 11:05AM by PIB Kolkata


    নয়াদিল্লি, ০৬ জুন, ২০২০


    

    ভারতীয় নৌ-বাহিনীর জাহাজ জলস্বা অপারেশন সমুদ্র সেতুর আওতায় তৃতীয়বার গত ৪ঠা জুন মালদ্বীপের মালেতে পৌঁছায়। বিদেশে আটকে পড়া ব্যক্তিদের দেশে ফিরিয়ে আনতে ভারতীয় নৌ-বাহিনী সমুদ্র সেতু অভিযান শুরু করে। এই অভিযানের অঙ্গ হিসাবে নৌ-বাহিনীর জাহাজ জলস্বা মালে থেকে ৭০০ জন ভারতীয় নাগরিককে নিয়ে গত সন্ধ্যায় ভারতের উদ্দেশে রওনা হয়েছে। মালে বন্দরে থাকার সময় নৌ-বাহিনীর এই জাহাজটি পরিদর্শন করেন মালদ্বীপ উপকূল রক্ষী বাহিনীর কমান্ডান্ট কর্ণেল মহম্মদ সেলিম।


    
    নৌ-বাহিনীর জাহাজ জলস্বা এই নিয়ে মোট তিনবার মালদ্বীপ ও শ্রীলঙ্কা থেকে প্রায় ২ হাজার ৭০০ জন ভারতীয় নাগরিককে দেশে ফিরিয়ে এনেছে।


    
    নৌ-বাহিনীর এই জাহাজটিতে সমস্ত যাত্রীর জন্য কোভিড সংক্রান্ত নীতি-নির্দেশিকাগুলি কঠোরভাবে মেনে চলা বাধ্যতামূলক করা হয়েছে। জাহাজটি আগামী ৭ই জুন তামিলনাডুর তুতিকোরিন বন্দরে এসে পৌঁছবে বলে মনে করা হচ্ছে।


    

    CG/BD/SB

    
    
    (Release ID: 1629889) Visitor Counter : 6
    
    
      Read this release in: English , Urdu , Hindi , Marathi , Manipuri , Punjabi , Odia , Tamil , Telugu , Kannada , Malayalam