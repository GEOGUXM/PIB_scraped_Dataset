      স্বরাষ্ট্র মন্ত্রক

      আন্তর্জাতিক যোগ দিবস উদযাপন উপলক্ষে জনগণকে শুভেচ্ছা জানিয়েছেন কেন্দ্রীয় স্বরাষ্ট্র মন্ত্রী
      Posted On: 21 JUN 2020 10:58AM by PIB Kolkata


    নয়াদিল্লি, ২১ জুন, ২০২০


    

    কেন্দ্রীয় স্বরাষ্ট্র মন্ত্রী শ্রী অমিত শাহ আজ আন্তর্জাতিক যোগ দিবস উদযাপন উপলক্ষে জনগণকে শুভেচ্ছা জানিয়েছেন।


    
    এক বার্তায় শ্রী শাহ বলেছেন, “যোগচর্চা শরীরকে সুস্থ-সবল রাখার চেয়েও আরও বেশি কিছু। যোগ হ’ল এমন এক মাধ্যম, যার সাহায্যে দেহ ও মনের মধ্যে, কাজকর্ম ও চিন্তাভাবনার মধ্যে এবং মনুষ্য ও প্রকৃতির মধ্যে সামঞ্জস্য বজায় রাখা সম্ভব”।


    
    কেন্দ্রীয় স্বরাষ্ট্র মন্ত্রী আরও বলেন, “সমগ্র মানবজাতির কাছে ভারতীয় সংস্কৃতির এক অনন্য উপহার হ’ল যোগ। সমগ্র বিশ্ব যোগকে আপন করে নিয়েছে এবং প্রধানমন্ত্রী শ্রী নরেন্দ্র মোদীর আন্তরিক প্রচেষ্টার ফলে যোগ সারা বিশ্বে স্বীকৃতি পেয়েছে”।


    
    শ্রী শাহ যোগচর্চাকে দৈনিক জীবন-যাপনের অঙ্গ করে তোলার আহ্বান জানিয়ে তাঁর শুভেচ্ছাবার্তা শেষ করেন।


    

    
    CG/BD/SB

    
    
    (Release ID: 1633342) Visitor Counter : 2
    
    
      Read this release in: Punjabi , Telugu , Tamil , Malayalam , English , Urdu , Marathi , Hindi , Manipuri , Odia