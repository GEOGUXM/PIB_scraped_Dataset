      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 01 JUN 2020 6:23PM by PIB Kolkata


    নয়াদিল্লি, ০১ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য - সুস্থতার হার বেড়ে ৪৮.১৯ শতাংশ

    দেশে গত ২৪ ঘন্টায় ৪ হাজার ৮৩৫ জন করোনা আক্রান্ত রোগী সুস্থ হয়েছেন। এর ফলে, এখনও পর্যন্ত সুস্থ হয়েছেন ৯১ হাজার ৮১৮ জন রোগী। দেশে সুস্থতার হার বেড়ে হয়েছে ৪৮.১৯ শতাংশ। গত ১৮ই মে সুস্থতার হার ছিল ৩৮.২৯ শতাংশ। গত তেসরা মে সুস্থতার হার দাঁড়ায় ২৬.৫৯ শতাংশে। গত ১৫ই এপ্রিল সুস্থতার হার ছিল ১১.৪২ শতাংশ।
    বর্তমানে দেশে নিশ্চিতভাবে করোনায় আক্রান্ত ৯৩ হাজার ৩২২ জন চিকিৎসাধীন রয়েছেন। মৃত্যু হার ২.৮৩ শতাংশ। গত ১৮ই মে মৃত্যু হার ছিল ৩.১৫ শতাংশ। গত তেসরা মে মৃত্যু হার দাঁড়ায় ৩.২৫ শতাংশে। গত ১৫ই এপ্রিল এই হার ছিল ৩.৩০ শতাংশ। দেশে মৃত্যু হার হ্রাসে ক্রমাগত উন্নতি লক্ষ্য করা গেছে। দুটি বিষয়ে ধাপে ধাপে উন্নতি হয়েছে। একদিকে, সুস্থতার হার ক্রমশ বাড়ছে। অন্যদিকে, মৃত্যু হার ধারাবাহিকভাবে কমছে। দেশে নমুনা পরীক্ষার সংখ্যা ক্রমশ বৃদ্ধি পাচ্ছে। ৪৭২টি সরকারি এবং ২০৪টি বেসরকারি নমুনা পরীক্ষাগারে ৩৮ লক্ষ ৩৭ হাজারেরও বেশি নমুনা পরীক্ষা হয়েছে। গতকাল ১ লক্ষ ১৮০টি নমুনা পরীক্ষা করা হয়।
    বিস্তারিত বিবরণের জন্য https://pib.gov.in/PressReleseDetail.aspx?PRID=1628292 – এই লিঙ্কে ক্লিক করুন।


    
    রাজীব গান্ধী ইউনিভার্সিটি অফ হেলথ্ সায়েন্সেস – এর ২৫তম প্রতিষ্ঠা দিবসে প্রধানমন্ত্রীর ভাষণ; কোভিড-১৯ এর বিরুদ্ধে লড়াইয়ে চিকিৎসক ও স্বাস্থ্য কর্মীদের ভূমিকার প্রশংসা করলেন শ্রী মোদী
    শ্রী মোদী বলেন দুটি বিশ্ব যুদ্ধের পর বর্তমান বিশ্ব এখন অন্যতম একটি বড় সমস্যার সম্মুখীন। বিশ্ব যুদ্ধের পূর্বে এবং পরে বিশ্বে যেমন পরিবর্তন ঘটেছিল, একইভাবে, কোভিড পূর্ববর্তী বিশ্বে এবং পরবর্তী সময়ে পৃথক পরিবর্তন আসতে চলেছে। শ্রী মোদী আরও বলেন, কোভিড-১৯ এর বিরুদ্ধে ভারতের অদম্য লড়াইয়ে চিকিৎসা কর্মী এবং করোনা সেনানীদের কঠিন পরিশ্রম মূল ভিত্তি হয়ে উঠেছে। তিনি চিকিৎসক ও চিকিৎসা কর্মীদের ইউনিফর্ম ছাড়াই সৈনিক হিসাবে বর্ণনা করেন।
    প্রধানমন্ত্রী বলেন, যদিও ভাইরাস অদৃশ্য। কিন্তু আমাদের করোনা সেনানীরা স্পষ্টতই দৃশ্যমান। তাই, অদৃশ্যের বিরুদ্ধে দৃশ্যমানতার লড়াইয়ে আমাদের চিকিৎসা কর্মীরা অবশ্যই জয়লাভ করবেন। করোনার বিরুদ্ধে লড়াইয়ে যাঁরা অগ্রভাগে রয়েছেন, তাঁদের ওপর হিংসাত্মক ঘটনাগুলিতে উদ্বেগ প্রকাশ করে প্রধানমন্ত্রী বলেন, সরকার চিকিৎসা কর্মী ও সংশ্লিষ্ট সবপক্ষের সুরক্ষায় একাধিক পদক্ষেপ নিয়েছে। অগ্রভাগে থাকা কর্মীদের জন্য ৫০ লক্ষ টাকার বিমার সুবিধা করা হয়েছে। তিনি আরও জানান, বিগত ৬ বছরে স্বাস্থ্য পরিষেবা এবং চিকিৎসা শিক্ষা ক্ষেত্রে একাধিক উদ্যোগ নেওয়া হয়েছে। স্বাস্থ্য পরিষেবা, পরিকাঠামো এবং পরিষেবা ব্যবস্থাকে সকলের নাগালে পৌঁছে দেওয়ার জন্য প্রধানমন্ত্রী ৪টি স্তম্ভবিশিষ্ট উদ্যোগ গ্রহণের আহ্বান জানান।
    বিস্তারিত বিবরণের জন্য https://pib.gov.in/PressReleseDetail.aspx?PRID=1628270 – এই লিঙ্কে ক্লিক করুন।


    
    রাজীব গান্ধী ইউনিভার্সিটি অফ হেলথ সায়েন্সেস – এর ২৫তম প্রতিষ্ঠা বার্ষিকীতে প্রধানমন্ত্রীর মূল ভাষণ
    বিস্তারিত বিবরণের জন্য https://pib.gov.in/PressReleseDetail.aspx?PRID=1628263 – এই লিঙ্কে ক্লিক করুন।


    
    কার্যকালের দ্বিতীয় বর্ষের প্রথম মন্ত্রিসভার বৈঠকে পৌরহিত্য করলেন প্রধানমন্ত্রী; ক্ষুদ্র ও মাঝারি শিল্প সংস্থা, রাস্তার হকার এবং কৃষকদের স্বার্থে ঐতিহাসিক সিদ্ধান্ত
    প্রধানমন্ত্রী শ্রী নরেন্দ্র মোদীর পৌরহিত্যে সোমবার, পয়লা জুন মন্ত্রিসভার বৈঠক অনুষ্ঠিত হয়। কেন্দ্রীয় সরকারের কার্যকালের দ্বিতীয় বর্ষে প্রবেশের পর কেন্দ্রীয় মন্ত্রিসভার এটিই ছিল প্রথম বৈঠক। এই বৈঠকে ভারতের কায়িক পরিশ্রমী কৃষক, ক্ষুদ্র ও মাঝারি শিল্প সংস্থা সহ রাস্তার হকারদের জীবন জীবিকায় ইতিবাচক পরিবর্তন নিয়ে আসতে একাধিক ঐতিহাসিক সিদ্ধান্ত গৃহীত হয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1628329 – এই লিঙ্কে ক্লিক করুন।
    
    কৃষি ও সহযোগী ক্ষেত্রের জন্য ব্যাঙ্কের পক্ষ থেকে প্রদেয় স্বল্প মেয়াদী ঋণ পরিশোধের সময়সীমা বৃদ্ধিতে কেন্দ্রীয় মন্ত্রিসভার অনুমোদন
    কেন্দ্রীয় মন্ত্রিসভা কৃষি ও সহযোগী ক্ষেত্রের জন্য ব্যাঙ্কের পক্ষ থেকে প্রদেয় ৩ লক্ষ টাকা পর্যন্ত স্বল্প মেয়াদী ঋণ পরিশোধের সময়সীমা আগামী ৩১শে আগস্ট পর্যন্ত বাড়ানোর প্রস্তাব অনুমোদন করেছে। এর ফলে, কৃষকরা সুদ পরিশোধের ক্ষেত্রে যে ৩ শতাংশ ছাড় পেতেন, তাও অব্যাহত থাকছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1628341 – এই লিঙ্কে ক্লিক করুন।


    
    আর্থিক সঙ্কটগ্রস্ত ক্ষুদ্র ও মাঝারি শিল্প সংস্থাগুলির জন্য ২০ হাজার কোটি টাকার প্যাকেজ এবং তহবিল গঠনের মাধ্যমে ৫০ হাজার কোটি টাকার ইক্যুইটি যোগানোর পদ্ধতি আরও সরল করতে ক্ষুদ্র ও মাঝারি শিল্প সংস্থাগুলির সংজ্ঞায় সংশোধনের প্রস্তাবে মন্ত্রিসভার অনুমোদন
    দেশে ক্ষুদ্র ও মাঝারি শিল্প সংস্থাগুলিকে চাঙ্গা করতে কেন্দ্রীয় সরকারের অগ্রাধিকারের নীতি অনুসরণ করে প্রধানমন্ত্রীর পৌরহিত্যে আজ কেন্দ্রীয় মন্ত্রিসভার বৈঠকে অর্থনৈতিক বিষয় সংক্রান্ত কমিটির বৈঠক অনুষ্ঠিত হয়। এই বৈঠক আত্মনির্ভর ভারত প্যাকেজের আওতায় ঘোষিত দুটি ব্যবস্থা অবিলম্বে কার্যকর করার জন্য ক্ষুদ্র ও মাঝারি সংস্থাগুলির সংজ্ঞায় পরিবর্তনের পাশাপাশি আর্থিক প্যাকেজ কার্যকর করার জন্য প্রয়োজনীয় পন্থা-পদ্ধতি ও পরিকল্পনা প্রণয়নের একটি প্রস্তাব অনুমোদিত হয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1628344 – এই লিঙ্কে ক্লিক করুন।


    
    ২০২০-২১ বিপণন মরশুমে খরিফ শস্যের ন্যূনতম সহায়ক মূল্য
    কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি ২০২০-২১ বিপণন মরশুমে খরিফ শস্যের ন্যূনতম সহায়ক মূল্য বাড়ানোর প্রস্তাব অনুমোদন করেছে। এই প্রস্তাব অনুযায়ী মিনিগারফিডের ক্যুইন্টাল প্রতি ন্যূনতম সহায়ক মূল্য ৭৫৫ টাকা, উরাদের ক্ষেত্রে ক্যুইন্টাল প্রতি ৩০০ টাকা এবং তুলার (লং স্টেপেল) ক্ষেত্রে ক্যুইন্টাল প্রতি ২৭৫ টাকা। বিভিন্ন প্রজাতির শস্য চাষাবাদে আরও বৈচিত্র্য আনার লক্ষ্যে কৃষকদের উৎসাহিত করতে ন্যূনতম সহায়ক মূল্যে এই বৃদ্ধি।
    বিস্তারিত বিবরণের জন্য https://pib.gov.in/PressReleseDetail.aspx?PRID=1628348 – এই লিঙ্কে ক্লিক করুন।
    
    প্রধানমন্ত্রী শ্রী মোদী চ্যাম্পিয়ন প্ল্যাটফর্মের সূচনা করলেন : ক্ষুদ্র ও মাঝারি শিল্প সংস্থাগুলির আরও ক্ষমতায়নে এক প্রযুক্তিগত প্ল্যাটফর্ম
    প্রধানমন্ত্রী শ্রী মোদী আজ ক্ষুদ্র ও মাঝারি শিল্প সংস্থাগুলির প্রযুক্তিগত মানোন্নয়ন, উৎপাদনশীলতা বৃদ্ধি এবং সমগ্র উৎপাদন ক্ষেত্রকে আরও শক্তিশালী করতে চ্যাম্পিয়ন প্ল্যাটফর্মের সূচনা করেছেন। এ ধরনের উদ্যোগের সূচনার উদ্দেশ্য হ’ল – ক্ষুদ্র সংস্থাগুলিকে তাদের সমস্যা সমাধানে উৎসাহ যুগিয়ে প্রযুক্তিগত পদ্ধতি প্রয়োগ করে বড় ইউনিটে পরিণত করা, যাতে তাঁরা জাতীয় ও আন্তর্জাতিক স্তরে বাজার প্রতিযোগিতায় আরও বেশি ক্ষমতা নিয়ে টিকে থাকতে পারে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1628317 – এই লিঙ্কে ক্লিক করুন।


    
    মিশন সাগর : নৌ-বাহিনীর জাহাজ কেশরী কোমোরসের পোর্ট অফ মোরোনি
    মিশন সাগরের অঙ্গ হিসাবে ভারতীয় নৌ-বাহিনীর জাহাজ কেশরী গতকাল কোমোরসের পোর্ট অফ মোরোনিতে নোঙর করেছে। কোভিড-১৯ মহামারীর মোকাবিলায় বন্ধু মনোভাবাপন্ন রাষ্ট্রগুলিকে সহায়তার জন্য ভারত সরকার যে উদ্যোগ নিয়েছে, তার প্রেক্ষিতে নৌ-বাহিনীর জাহাজ কেশরী কোমোরসের মানুষের জন্য অত্যাবশ্যক চিকিৎসা সামগ্রী নিয়ে গেছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1628250 – এই লিঙ্কে ক্লিক করুন।


    
    পয়লা জুন থেকে দেশে ২০০টি বিশেষ ট্রেন পরিষেবা শুরু হচ্ছে
    ভারতীয় রেলের ট্রেন পরিষেবা পয়লা জুন থেকে আংশিকভাবে শুরু হতে চলেছে। পয়লা জুন ২০০টি ট্রেনে ১ লক্ষ ৪৫ হাজারেরও বেশি যাত্রী সফর করবেন। বর্তমানে রেলের পক্ষ থেকে যে শ্রমিক স্পেশাল ট্রেনগুলি চালানো হচ্ছে, এই ২০০টি ট্রেন তার অতিরিক্ত।
    বিস্তারিত বিবরণের জন্য https://pib.gov.in/PressReleseDetail.aspx?PRID=1628161 – এই লিঙ্কে ক্লিক করুন।


    
    প্রধানমন্ত্রী ভারতীয় জনঔষধি কেন্দ্রগুলি ২০২০-২১ এর প্রথম দু’মাসে ১০০ কোটি টাকারও বেশি লেনদেন করেছে
    প্রধানমন্ত্রী ভারতীয় জনঔষধি কেন্দ্রগুলি ২০২০-২১ এর প্রথম দু’মাসে ১০০ কোটি টাকারও বেশি লেনদেন করেছে। এই কেন্দ্রগুলি থেকে ২০২০-র মার্চ থেকে মে মাস পর্যন্ত সুলভে গুণগত মানের ১৪৪ কোটি টাকার ওষুধ বিক্রি হয়েছে। এর ফলে, কোভিড-১৯ মহামারীর সময় সাধারণ মানুষের প্রায় ৮০০ কোটি টাকা সাশ্রয় হয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1628291 – এই লিঙ্কে ক্লিক করুন।


    
    ‘এক দেশ, এক রেশন কার্ড’ কর্মসূচিতে আরও তিনটি রাজ্য সামিল
    কেন্দ্রীয় গ্রাহক বিষয়ক, খাদ্য ও গণবন্টন মন্ত্রী শ্রী রামবিলাস পাসোয়ান আজ সুসংবদ্ধ গণবন্টন ব্যবস্থা পরিচালনার আওতায় আরও তিনটি রাজ্যের সামিল হওয়ার কথা ঘোষণা করেছেন। এই রাজ্যগুলি হ’ল – ওডিশা, সিকিম ও মিজোরাম। এই ব্যবস্থার আওতায় জাতীয় খাদ্য সুরক্ষা আইন অনুযায়ী, সুফলভোগীরা ‘এক দেশ, এক রেশন কার্ড’ কর্মসূচির সুবিধা গ্রহণ করতে পারবেন। এখনও পর্যন্ত ১৭টি রাজ্য ও কেন্দ্রশাসিত অঞ্চলে এই কর্মসূচি শুরু হয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1628288 – এই লিঙ্কে ক্লিক করুন।


    
    পিপিই কিট ও অন্যান্য সামগ্রী জীবাণু মুক্তকরণে আল্ট্রা স্বচ্ছ পদ্ধতি করলো ডিআরডিও
    প্রতিরক্ষা গবেষণা ও উন্নয়ন সংস্থা (ডিআরডিও) পিপিই কিট, বৈদ্যুতিন সামগ্রী সহ বিভিন্ন ধরনের বস্তুর ওপর থেকে জীবাণু মুক্ত করার জন্য আল্ট্রা স্বচ্ছ পদ্ধতি উদ্ভাবন করেছে। ডিআরডিও-র অধীনস্ত ইন্সটিটিউট অফ নিউক্লিয়ার মেডিসিন অ্যান্ড অ্যালায়েড সায়েন্সেস বিশেষ এই পদ্ধতি উদ্ভাবন করেছে। এই পদ্ধতি ওজনেটেড স্পেস টেকনোলজি ব্যবহার করা হয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1628288 – এই লিঙ্কে ক্লিক করুন।


    
    লকডাউনের সময় ১৯ হাজার কর্মচারী ও তাঁদের পরিবারের সদস্যদের জন্য শিক্ষণ ও উন্নয়নমূলক সুযোগ-সুবিধা বাড়িয়েছে জাতীয় তাপবিদ্যুৎ নিগম
    জাতীয় তাপবিদ্যুৎ নিগম ১৯ হাজারের বেশি কর্মচারী ও তাঁদের পরিবারের জন্য শিক্ষণ সুযোগ-সুবিধা চালু করেছে। কোভিড-১৯ এর দরুণ লকডাউনের প্রেক্ষিতেই নিগমের পক্ষ থেকে এই উদ্যোগ নেওয়া হয়েছে। অনলাইন প্রশিক্ষণ এবং অনলাইনের মাধ্যমে বিভিন্ন সুবিধা গ্রহণের ব্যাপারে কর্মচারীদের সচেতন ও সতর্ক করে তুলতেই অভিনব এই উদ্যোগ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1628283 – এই লিঙ্কে ক্লিক করুন।

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • পাঞ্জাব : আগাম সতর্কীকরণ ব্যবস্থা, যাঁরা অনুসরণ করবেন না, তাঁদের বিরুদ্ধে কড়া ব্যবস্থা নেওয়া হবে বলে জানিয়েছেন মুখ্যমন্ত্রী। মাস্ক ব্যবহার না করার জন্য প্রায় ৩৭ হাজার ব্যক্তিকে জরিমানা করা হয়েছে। বিধিভঙ্গের দায়ে ৫০৩টি এফআইআর দাখিল হয়েছে।
    
    • হরিয়ানা : রাজ্যের মুখ্যমন্ত্রী জানিয়েছেন, কোভিড-১৯ মহামারীর বিরুদ্ধে লড়াইয়ে রাজ্য সরকার একাধিক পদক্ষেপ নিয়েছে। বর্তমান জটিল এই পরিস্থিতিতে কোনও ব্যক্তির যাতে ক্ষুধার্ত না থাকেন, তার জন্য রাজ্য সরকার রেশন বন্টনের ব্যাপারে সর্বোচ্চ অগ্রাধিকার দিচ্ছে। দুর্গত মানুষের সহায়তায় ডিপ্রেস টোকেন ব্যবস্থা চালু হয়েছে।
    
    • হিমাচল প্রদেশ : রাজ্য সরকার সাধারণ মানুষের সুবিধার্থে সকাল ৬টা থেকে সন্ধ্যা ৮টা পর্যন্ত কার্ফিউ ব্যবস্থায় ছাড় দেওয়ার সিদ্ধান্ত নিয়েছে। রাজ্যের মুখ্যমন্ত্রী বলেছেন, পয়লা জুন থেকে শুরু হতে চলা আন্তঃজেলা বাস পরিষেবায় যাত্রীদের জন্য বাসে ও বাসস্ট্যান্ডগুলিতে উপযুক্ত সামাজিক দূরত্ববিধি মেনে চলতে হবে। এজন্য জেলাশাসক ও জেলা পুলিশ প্রধানদের পর্যাপ্ত সংখ্যায় পুলিশ কর্মী মোতায়েনের নির্দেশ দেওয়া হয়েছে। তিনি আরও বলেন, আন্তঃজেলা বাস চলাচলে অনুমতির প্রয়োজন না হলেও আন্তঃরাজ্য চলাচলের ক্ষেত্রে কর্তৃপক্ষের অনুমতি নিতে হবে। প্রাতিষ্ঠানিক কোয়ারেন্টাইনে যাঁরা রয়েছেন, তাঁদের কোভিড-১৯ নমুনা পরীক্ষার ফল নেগেটিভ আসলে বাড়ি যাওয়ার অনুমতি দেওয়া হবে।
    
    • মহারাষ্ট্র : রাজ্যে আরও ২ হাজার ৪৮৭ জনের সংক্রমণের খবর মেলায় মোট আক্রান্তের সংখ্যা বেড়ে হয়েছে ৬৭ হাজার ৬৫৫। এদের মধ্যে ২৯ হাজার ৩২৯ জন সুস্থ হয়েছেন এবং ২ হাজার ২৮৬ জন মারা গেছেন। রাজ্যে ২ হাজার ৫০৯ জন পুলিশ কর্মী করোনায় আক্রান্ত হয়েছেন। এর মধ্যে ২৭ জন মারা গেছেন। সড়ক, বিমান ও ট্রেন পথে আন্তঃরাজ্য পরিষেবা আগামী ৩০ জুন পর্যন্ত বন্ধ থাকছে।
    
    • গুজরাট : রাজ্যে ৪৩৮ জন নতুন করে করোনায় সংক্রামিত হয়েছেন। এর ফলে, মোট আক্রান্তের সংখ্যা বেড়ে হয়েছে ১৬ হাজার ৭৯৪। মৃত্যু হয়েছে ১ হাজার ৩৮ জনের।
    
    • রাজস্থান : রাজ্যে করোনায় আক্রান্তের সংখ্যা বেড়ে হয়েছে ৮ হাজার ৯৮০। রাজ্যে সমস্ত ধর্মীয় স্থান, শপিং মল ও হোটেলগুলি বন্ধ থাকছে। তবে, সমস্ত সরকারি ও বেসরকারি কার্যালয়ে কাজের অনুমতি দেওয়া হয়েছে।
    
    • মধ্যপ্রদেশ : রাজ্যে করোনায় আক্রান্তের সংখ্যা বেড়ে হয়েছে ৮ হাজার ৮৯। গত ২৪ ঘন্টায় ১৯৮ জনের সংক্রমনের খবর মিলেছে।
    
    • ছত্তিশগড় : রাজ্যে আরও ৫ জনের করোনায় সংক্রমণের খবর মেলায় আক্রান্তের সংখ্যা বেড়ে হয়েছে ৫০৩। নিশ্চিতভাবে করোনায় আক্রান্ত হয়েছেন ৩৮৮ জন। রাজ্যে এখনও পর্যন্ত মৃত্যু হয়েছে ১ জনের।
    
    • কেরল : আন্তঃজেলা বাস পরিষেবা আগামীকাল শুরু হচ্ছে। তবে, আন্তঃরাজ্য পরিবহণে অনুমতি দেওয়া হয়নি। তিরুবনন্তপুরমে আরও ৪ জনের করোনায় মৃত্যু হয়েছে। এদের মধ্যে ৩ জন কুয়েত থেকে ফিরেছিলেন। বাকি ১ জন তামিলনাডু থেকে রাজ্যে ফিরেছিলেন। গতকাল আরও ১ জনের মৃত্যু হয়েছে এবং ৬১ জন আক্রান্ত হয়েছেন। রাজ্যে ৬৭০ জনের চিকিৎসা চলছে।
    
    • তামিলনাডু : পন্ডিচেরীতে আক্রান্তের সংখ্যা বেড়ে হয়েছে ৪৯। এই কেন্দ্রশাসিত অঞ্চলের মুখ্যমন্ত্রীর কার্যালয়ে জীবাণু মুক্ত করা হয়েছে। এই কার্যালয়ের এক কর্মী আক্রান্ত একজনের সংস্পর্শে এসেছিলেন। প্রায় দু’মাসের বেশি বন্ধ থাকার পর তামিলনাড়ুতে বাস পরিষেবা শুরু হয়েছে। রাজ্যে গতকাল ১ হাজার ১৪৯ জনের সংক্রমণের খবর মেলায় আক্রান্তের সংখ্যা বেড়ে হয়েছে ২২ হাজার ৩৩৩। নিশ্চিতভাবে করোনায় আক্রান্ত হয়েছেন ৯ হাজার ৪০০ জন। মৃত্যু হয়েছে ১৭৩ জনের।
    
    • কর্ণাটক : রাজ্যের মন্দিরগুলি ৮ই জুন খুলছে। কেবল মহারাষ্ট্র থেকে আসা ব্যক্তিদের ৭ দিন প্রাতিষ্ঠানিক কোয়ারেন্টাইনে থাকতে হবে। রাজ্যে গতকাল ২৯৯ জন আক্রান্ত হয়েছেন। এর ফলে, আক্রান্তের সংখ্যা বেড়ে হয়েছে ৩ হাজার ২২১। নিশ্চিতভাবে করোনায় আক্রান্ত হয়েছেন ১ হাজার ৯৫০ জন। মৃত্যু হয়েছে ৫১ জনের।
    
    • অন্ধ্রপ্রদেশ : পরবর্তী নির্দেশ জারি না হওয়া পর্যন্ত রাজ্যের মধ্যে ট্রেন সফর বন্ধ থাকছে। অন্য রাজ্য থেকে আসা ব্যক্তিদের ১৪ দিন হোম কোয়ারেন্টাইনে থাকতে হবে। মহারাষ্ট্র, গুজরাট, রাজস্থান, দিল্লি ও চেন্নাই থেকে আসা ব্যক্তিদের ৭ দিন প্রাতিষ্ঠানিক কোয়ারেন্টাইনে থাকতে হবে। রাজ্যে আক্রান্তের সংখ্যা দাঁড়িয়েছে ৩ হাজার ১১৮। নিশ্চিতভাবে করোনায় আক্রান্ত হয়েছেন ৮৮৫ জন। মৃত্যু হয়েছে ৬৪ জনের।
    
    • তেলেঙ্গানা : রেল পরিষেবা আজ থেকে শুরু হওয়ায় সেকেন্দ্রাবাদ স্টেশনে যাত্রীদের লম্বা লাইন চোখে পড়ে। গ্রেটার হায়দরাবাদ পুর নিগম এলাকায় নতুন করে আক্রান্তের খবর পাওয়া গেছে। রাজ্যে গতকাল পর্যন্ত করোনায় আক্রান্তের সংখ্যা দাঁড়িয়েছে ২ হাজার ৬৯৮।
    
    • অরুণাচল প্রদেশ : এখনও পর্যন্ত প্রায় ৮ হাজার ব্যক্তি রাজ্যে ফিরে এসেছেন। কোয়ারেন্টাইন ও স্বাস্থ্য পরীক্ষা সংক্রান্ত নির্দেশিকাগুলি কঠোরভাবে মেনে চলা হচ্ছে। রাজ্যের মুখ্যমন্ত্রী জানিয়েছেন রাজ্যে লকডাউন অব্যাহত থাকছে।
    
    • আসাম : রাজ্যের মুখ্যমন্ত্রী জানিয়েছেন, কোভিড-১৯ এর কারণে অর্থ ব্যবস্থার পুনরুজ্জীবনে গঠিত উপদেষ্টা কমিটির প্রস্তাবগুলি কার্যকর করার জন্য স্বাস্থ্য মন্ত্রীর নেতৃত্বে ৩ সদস্যের একটি কমিটি গঠন করা হবে। এদিকে রাজ্যে আরও ৬ জন নতুন করে আক্রান্ত হয়েছেন। এর ফলে, আক্রান্তের সংখ্যা বেড়ে হয়েছে ১ হাজার ৩৯০। নিশ্চিতভাবে করোনায় আক্রান্ত হয়েছেন ১ হাজার ১৯৮ জন। মৃত্যু হয়েছে ৪ জনের।
    
    • মণিপুর : রাজ্যে নতুন করে ৭ জনের কোভিড-১৯ সংক্রমণের খবর মেলায় আক্রান্তের সংখ্যা বেড়ে হয়েছে ৭৮। নিশ্চিতভাবে করোনায় আক্রান্ত হয়েছেন ৬৭ জন। আক্রান্তদের মধ্যে অধিকাংশই অন্য জায়গা থেকে রাজ্যে ফেরৎ আসা ব্যক্তিরা রয়েছেন।
    
    • মিজোরাম : গোয়া থেকে ফেরা রাজ্যের বাইরাবির এক ব্যক্তির তাঁর সঞ্চিত ৫৪ হাজার ১৪০ টাকা কম্যুনিটি অর্গানাইজেশনগুলিকে দান করেছেন। এই সংগঠনগুলি রাজ্যে ফেরৎ আসা ব্যক্তিদের সবরকম সাহায্য দানে নিরন্তর কাজ করে চলেছে।
    
    • নাগাল্যান্ড : ডিমাপুরে কোভিড-১৯ টাস্কফোর্সের দায়িত্বপ্রাপ্ত অধিকর্তা লিভিং স্টোন ইন্টারন্যাশনাল ফাউন্ডেশনের কোয়ারেন্টাইন সেন্টার ঘুরে দেখেছেন।


    CG/BD/SB

    
    
    (Release ID: 1628470) Visitor Counter : 24
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam