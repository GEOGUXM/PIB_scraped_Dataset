      পর্যটনমন্ত্রক

      পর্যটন মন্ত্রক ‘দেখো আপনা দেশ’ সিরিজের অধীনে ৩১ তম ওয়েবাইনারের মাধ্যমে ভার্চুয়াল উপায়ে "হিমাচল-অ্যারাউন্ড দ্য নেক্সট বেন্ড" প্রদর্শন করেছে
      Posted On: 12 JUN 2020 6:29PM by PIB Kolkata


    নতুন দিল্লি, ১২ জুন, ২০২০


    

    ১১শে জুন কেন্দ্রীয় পর্যটন মন্ত্রকের “দেখো আপনা দেশ” সিরিজের অধীনে ৩১ তম ওয়েবাইনারে, ’হিমাচল অ্যারাউন্ড দ্য নেক্সট বেন্ড’ বা, ‘হিমাচল- পরবর্তী বাঁকের আশেপাশে’ শীর্ষক অনুষ্ঠানে সুন্দর গ্রাম, পাহাড়, নদী, সংস্কৃতিকে তুলে ধরা হয়েছে। এক ভারত শ্রেষ্ঠ ভারত অনুষ্ঠানের অধীনে ভারতের সমৃদ্ধ বৈচিত্র্য প্রদর্শনের একটি প্রচেষ্টা হ'ল দেখো আপনা দেশ ওয়েবিনার সিরিজ।
    
    ১১ জুন, ২০২০তে দেখো আপনা দেশ ওয়েবিনার সিরিজের অনুষ্ঠানটি পর্যটন মন্ত্রকের অতিরিক্ত মহা নির্দেশক রুপিন্দর ব্রার সঞ্চালনা করেন। অনুষ্ঠানটি উপস্থাপনা করেন দ্য ফোর টেবলসে্র প্রতিষ্ঠাতা ফ্র্যাঙ্ক শ্লিশটম্যান, সানশাইন হিমালয়্যান অ্যাডভেঞ্চারের উপস্থাপক অঙ্কিত সুদ এবং হিমালয়ান অরচার্ডের মালিক দেবাংশ লিডলে। তিনজন উপস্থাপক হিমাচল প্রদেশের অসাধারন এবং অনাবিষ্কৃত গন্তব্য এবং অনন্য সাংস্কৃতিক ঐতিহ্য সম্পদকে তুলে ধরেন।
    
    মিঃ ফ্রাঙ্ক শ্লিশটম্যান গুনেহার নামে একটি আকর্ষণীয় শিল্প গ্রামের কথা দিয়ে অনুষ্ঠানের সূচনা করেন, যেখানে প্রকৃতির অসাধারন সৌন্দর্য ,নদী ,অরন্যর সমাহার রয়েছে। গুনেহার, কাংড়া জেলার অন্তর্গত। গুনাহারের এই শিল্প প্রকল্প গড়ে তোলার পাশাপাশি পর্যটকদের ভীড়ে জায়গাটির সৌন্দর্য যাতে নষ্ট না হয় এবং একইসঙ্গে গ্রাম্য জীবনযাত্রায় যেন কোন প্রভাব না পড়ে সে বিষয়ে সচেতন দৃষ্টি দেওয়া হয়েছে। গুনেহার জায়গাটি সড়ক, রেল ও বিমান পথের সঙ্গে ভালোভাবে যুক্ত। এই উপত্যকায় অনেক ছোট গ্রাম রয়েছে এবং গুনেহার তার মধ্যে বৃহত্তম পঞ্চায়েত, লোকসংখ্যা মাত্র ৩০০০। অধিবাসীরা বেশীরভাগই গাড্ডি শ্রেনীর, কিছু বড় ভাঙ্গালি শ্রেনীও রয়েছে। ১০০ বছর আগে এখানে জনবসতি শুরু হয়েছে। প্রথমদিকে এখানকার অধিবাসীরা পশুপালক ছিল, বর্তমানে এদের অনেকেই চাষের কাজ করে, কেউ দোকান চালায় বা কেউ অন্য কাজ করে। গ্রামবাসীরা সরল মনের, তাদের জ্ঞান ও আত্মমর্যাদাবোধ রয়েছে। এখানে ফোর টেবিলস প্রকল্পটি বেশ কয়েকজনকে নিয়ে ২০০৮ এ শুরু হয় ,পরে ২০১৩ সালে শিল্প উৎসবও অনুষ্ঠিত হয়। বিভিন্ন শিল্প কর্মশালার আয়োজন করা হয়, স্থানীয় শিল্পীদের নিজেদের শিল্পকীর্তি তুলে ধরার ব্যবস্থা করা হয় ,সমাজের সকল শ্রেনীর মানুষ এতে যোগ দেন। পুরো অনুষ্ঠানটি শিল্পী, গ্রামবাসী ও পর্যটকদের একটি সমষ্টিগত উদ্যোগ ছিল। গ্রামবাসীরা একে বলেন মেলা। এই মেলা যথেষ্ট সফল হয় এবং শেষ সপ্তাহে নাটক, সংগীত, চলচ্চিত্র প্রদর্শন করা হয়। সমাপ্তি অনুষ্ঠানে স্থানীয় শিল্পীদের সাংস্কৃতিক অনুষ্ঠান প্রদর্শিত হয়।
    
    শ্রী অঙ্কিত সুদ ভার্চুয়াল উপায়ে কুলু অঞ্চলের বিশ্বের ঐতিহ্যবাহী স্থান, গ্রেট হিমালয়ান ন্যাশনাল পার্ক সফর করান। এই জাতীয় অরন্য, সানজ, জীবা নাল, তীর্থন ও পার্বতী এই চারটি উপত্যকা নিয়ে বিস্তৃত। এই জাতীয় অরন্যে ১০০০ এরও বেশী প্রজাতির উদ্ভিদ রয়েছে, যার মধ্যে অনেকগুলিই ঔষধিযুক্ত গাছপালা, ৩১ টি প্রজাতির স্তন্যপায়ী প্রানী রয়েছে, ২০৯ টি প্রজাতির পাখি, উভচর, সরীসৃপ ও কীটপতঙ্গ রয়েছে। এর মধ্যে বিপন্ন প্রজাতির ৪ শ্রেনীর স্তন্যপায়ী ও ৩ শ্রেনীর পাখি রয়েছে।
    
    মাইকেল ও দেবাংশে লিডলে হিমাচল প্রদেশের তৃতীয় স্বল্প পরিচিত, সিমলা জেলার একটি শহর কোটখাইয়ের বিভিন্ন বৈশিষ্ট তুলে ধরেন।
    
    • কোটখাই প্রাসাদ ৮০০ বছরের পুরোনো এবং এখানে এখনও রাজ পরিবারের সদস্যরা বসবাস করেন।
    
    • রূখলা গ্রাম- এই গ্রামে আপেল ফলানো হয়। রুখলা থেকে ৩ ঘন্টার খাড়াই রাস্তা হিমালয়ের সুউচ্চ পর্বতশ্রেনীর অবিস্মরনীয় সৌন্দর্যের কাছে পৌঁছে দেয়। কালো ভাল্লুক, বার্কিং ডিয়ার, কস্তুরী হরিণ, ল্যাঙ্গুর, চিতাবাঘ এবং মোনাল সহ বেশ কিছু গুরুত্বপূর্ণ উদ্ভিদ এবং প্রাণী জগতের জন্য গ্রামটি সুপরিচিত।
    
    • কিয়ারি মন্দির - কোটখাই স্থাপত্য বিদ্যার নিদর্শন এবং ভূমিকম্প রোধক।
    
    • নারায়ন মন্দির - প্রাচীন স্থাপত্যকে ভিত্তি করে নতুন করে গড়ে তোলা হয়েছে
    
    • নাগ লোকাচার - ভূগর্ভস্থ জলের উৎসে ভরপুর এক উর্বর অঞ্চল। নাগ, হিমাচলের এক শক্তিশালী দেবী ভুরি মাতার পুত্র, এই দেবতা কে ভেড়া উৎসর্গ করা হয়। পাহাড়ি ভাষায় এর বন্দনা গাওয়া হয়।
    
    • আপেল ক্ষেত
    
    দেখো আপনা দেশ ওয়েবিনার বৈদ্যুতিন এবং তথ্য প্রযুক্তি মন্ত্রক (মেইটওয়াই) দ্বারা নির্মিত জাতীয় ই-গভর্নেন্স বিভাগ (এনজিডি) এর সহযোগিতায় পরিচালিত হয়। ওয়েবিনারের সেশনগুলি বর্তমানে https://www.youtube.com/channel/UCbzIbBmMvtvH7d6Zo_ZEHDA/featured এবং ভারতের পর্যটন মন্ত্রকের সমস্ত সোশ্যাল মিডিয়া হ্যান্ডেলগুলিতে পাওয়া যাবে।
    
    ওয়েবাইনারের পরবর্তী অধ্যায় ১৩ জুন, ২০২০ সকাল ১১ টায় প্রচারিত হবে, এর শীর্ষক ‘ট্রেকিং ইন দ্য হিমালয়াজ-ম্যাজিকাল এক্সপেরিয়েন্স। রেজিস্ট্রেশনের জন্য https://bit.ly/HimalayasDAD যোগাযোগ করতে বলা হয়েছে।

    

    
    CG/TG

    
    
    (Release ID: 1631310) Visitor Counter : 5
    
    
      Read this release in: Punjabi , Manipuri , English , Urdu , Marathi , Hindi , Tamil , Telugu