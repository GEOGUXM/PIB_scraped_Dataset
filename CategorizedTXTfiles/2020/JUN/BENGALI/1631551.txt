      স্বাস্থ্যওপরিবারকল্যাণমন্ত্রক

      কোভিড-১৯-এর বিষয়ে সর্বশেষ তথ্য
      
      রেমডেসিভির-এর বিষয়ে তথ্য

      Posted On: 14 JUN 2020 3:39PM by PIB Kolkata

    নয়াদিল্লি, ১৪ জুন, ২০২০


    

    কোভিড-১৯-এর চিকিৎসা সংক্রান্ত ব্যবস্থাপনার নিয়ম অনুসারে এক শ্রেণীর সংবাদপত্রে রেমডেসিভির-এর বিষয়ে বেশ কিছু প্রতিবেদন প্রকাশিত হয়েছে। এর মধ্যে এই ওষুধটি ভারতে পাওয়ার ব্যাপারেও কিছু তথ্য জানানো হয়েছে।
    
    স্বাস্থ্য ও পরিবারকল্যাণ মন্ত্রক ১৩ই জুন এই ওষুধটি, চিকিৎসার ক্ষেত্রে প্রয়োগের বিষয়ে বিস্তারিতভাবে জানিয়েছে। টোসিলিজুমাভ অথবা সুস্থ রোগীদের শরীর থেকে প্লাজমা নিয়ে সেটি ব্যবহার করার মতো রেমডেসিভিরকেও পরীক্ষামূলকভাবে ব্যবহার করা যাবে। তবে, এটি বিশেষ ক্ষেত্রে ব্যবহারের মধ্যেই সীমাবদ্ধ রাখতে হবে। স্বাস্থ্য মন্ত্রকের ওই নির্দেশে স্পষ্টভাবে বলা হয়েছে, যে সমস্ত রোগীদের সংক্রমণের মাত্রা মাঝারি এবং যাঁদের কোন ওষুধে বিরূপ প্রতিক্রিয়া হয় না, প্রয়োজন অনুযায়ী তাঁদের উপরই রেমডেসিভির প্রয়োগ করা যাবে। ইউএস ফুড অ্যান্ড ড্রাগ অ্যাডমিনিস্ট্রেশন (ইউএসএফডিএ) এই ওষুধটি ব্যবহারের জন্য ছাড়পত্র এখনও দেয়নি। ভারতে এটি জরুরি ক্ষেত্রে প্রয়োজনীয় অনুমতিসাপেক্ষে ব্যবহার করা যাবে। যেখানে রোগীরা এই ওষুধ তাঁদের ওপর প্রয়োগে লিখিত সম্মতি দেবেন, এই ওষুধটি সেই সমস্ত রোগীদের ক্ষেত্রেই শুধুমাত্র প্রয়োগ করা যাবে। ওষুধের প্রয়োগের পর তার ফলের বিষয়ে সমস্ত তথ্য জমা দিতে হবে এবং এই ওষুধ প্রয়োগ করার পর কোন বিরূপ প্রতিক্রিয়া দেখা দিলে সে বিষয়েও বিস্তারিতভাবে জানাতে হবে। বিদেশ থেকে আমদানি করা প্রথম তিনটি ব্যাচের ওষুধ পরীক্ষা করিয়ে তার প্রতিবেদন সেন্ট্রাল ড্রাগ স্ট্যান্ডার্ড কন্ট্রোল অর্গানাইজেশন (সিডিএসসিও)-এর কাছে জমা দিতে হবে।
    
    ভারতীয় ওষুধ নিয়ন্ত্রক সংস্থা সিডিএসসিও-র কাছে রেমডেসিভির-এর আমদানি এবং বাজারজাতকরণের জন্য মেসার্স গিলিড ২৯শে মে আবেদন করেছিল। পরিস্থিতি বিচার-বিবেচনা করে ১ জুন রোগীদের সুরক্ষার স্বার্থ এবং অন্যান্য তথ্য জমা দিয়ে এই ওষুধ জরুরি ক্ষেত্রে ব্যবহারের অনুমতি দেওয়া হয়েছে।
    
    মেসার্স হেটেরো, মেসার্স সিপলা, মেসার্স বিডিআর, মেসার্স জুবিল্যান্ট, মেসার্স মাইল্যান এবং ডঃ রেড্ডিস ল্যাব সিডিএসসিও-র কাছে ভারতে এই ওষুধ তৈরি এবং বাজারজাত করার আবেদন জানিয়েছিল। এই ছয়টি ভারতীয় সংস্থার মধ্যে পাঁচটি সংস্থা মেসারস গিলিড-এর সঙ্গে একটি চুক্তিতে আবদ্ধ হয়। সিডিএসসিও-র নির্ধারিত নিয়ম মেনে এই সংস্থাগুলির ওষুধ নির্মাণের ক্ষেত্রে সমস্ত তথ্য বিবেচনা করা হবে। যেহেতু ওষুধটি ইঞ্জেকশনের মাধ্যমে প্রয়োগ করা হবে, সে কারণে ওষুধের উপাদানের শুদ্ধতা, ব্যাক্টেরিয়াজাত বিভিন্ন পরীক্ষানিরীক্ষা অত্যন্ত গুরুত্বপূর্ণ কারণ, রোগীর সুরক্ষার জন্য সিডিএসসিও এই সংক্রান্ত তথ্যগুলি সংগ্রহ করে রাখে। শুধুমাত্র জরুরি অবস্থাতেই দেশে এই ওষুধগুলি রোগীদের ওপর প্রয়োগ করার অনুমতি দেওয়া হয়েছে।


    

    CG/CB/DM

    
    
    (Release ID: 1631551) Visitor Counter : 37
    
    
      Read this release in: English , Urdu , Marathi , Hindi , Assamese , Manipuri , Punjabi , Odia , Tamil , Telugu