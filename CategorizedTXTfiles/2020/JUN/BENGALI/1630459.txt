      স্বাস্থ্যওপরিবারকল্যাণমন্ত্রক

      কোভিড-১৯এর বিষয়ে সর্বশেষ তথ্য
      
      কোভিড-১৯এর তীব্র সংক্রমণ হয়েছে এরকম ৫০টি পুরসভায় কেন্দ্রীয় দল পাঠানো হবে

      Posted On: 09 JUN 2020 1:51PM by PIB Kolkata

    নতুনদিল্লী, ০৯ জুন, ২০২০


    

    কেন্দ্রীয় স্বাস্থ্য ও পরিবার কল্যাণ মন্ত্রক করোনা ভাইরাসের সংক্রমণের ঘটনা বেশি, এরকম ১৫টি রাজ্য ও কেন্দ্রশাসিত অঞ্চলের ৫০টি জেলা ও পুরসভায় কেন্দ্রীয় দল পাঠাবে। রাজ্য সরকারগুলিকে প্রযুক্তিগত সহায়তা সহ পরিস্থিতি মোকাবিলায় এই দলগুলি সাহায্য করবে। মহারাষ্ট্রে ৭টি জেলা ও পুরসভা, তেলেঙ্গানায় ৪টি, তামিলনাড়ুতে ৭টি, রাজস্থান, মধ্যপ্রদেশ ও ওডিশায় ৫টি, অসমে ৬টি, হরিয়ানা, কর্ণাটক, বিহার ও উত্তরপ্রদেশে ৪টি, গুজরাট, উত্তরাখন্ড, পশ্চিমবঙ্গ ও দিল্লীতে ৩টি পুরসভায় এই দলগুলি পাঠানো হবে।


    
    তিন সদস্যের এই দলে দুজন জনস্বাস্থ্য বিশেষজ্ঞ/মহামারী বিশেষজ্ঞ থাকবেন এবং একজন বর্ষিয়ান যুগ্ম সচিব পর্যায়ের নোডাল অফিসার থাকবেন। রাজ্যের স্বাস্থ্য ব্যবস্থাকে সহায়তা করার জন্য এই দলগুলি তৃণমূল স্তরে কাজ করবে, স্বাস্থ্য কেন্দ্রগুলি ঘুরে দেখবে এবং সংশ্লিষ্ট জেলা ও শহরে যথাযথ চিকিৎসার বিষয়টি নিশ্চিত করবে।


    
    সংশ্লিষ্ট জেলা ও পুরসভাগুলিকে এই কেন্দ্রীয় দলের সঙ্গে সমন্বয় বজায় রেখে চলতে বলা হয়েছে। এরফলে তৃণমূল স্তরে দ্রুত ব্যবস্থা গ্রহণ ও যথাযথ কৌশল নেওয়া সম্ভব হবে। রাজ্যগুলির সঙ্গে এই কেন্দ্রীয় দল যোগাযোগ রেখে চলবে এবং পারস্পরিক মত-বিনিময়ের মধ্যে দিয়ে নজরদারি ব্যবস্থা জোরদার করা হবে ও নমুনা পরীক্ষা সহ সংক্রমিতদের চিকিৎসা আরও ভালোভাবে হবে।


    
    কেন্দ্রীয় দল রাজ্যগুলিতে নমুনা পরীক্ষার সুযোগ বৃদ্ধি ও জনসাধারণের মধ্যে সংক্রমণ কতটা ছড়িয়েছে সেই সংক্রান্ত পরিস্থিতি খতিয়ে দেখার কাজে সাহায্য করবে। এছাড়া আগামী ২ মাসে এই সংক্রমণের চিকিৎসার বিষয়ে যে ঘাটতি দেখা যাওয়ার সম্ভাবনা রয়েছে সেগুলির সমাধানে সাহায্য করবে। এরফলে সংক্রমিতদের চিকিৎসার ক্ষেত্রে হাসপাতালের বেডের অপ্রতুলতা, এই ভাইরাসের কারণে মৃত্যুর হার বৃদ্ধি ও দ্রুত সংক্রমণ ছড়িয়ে পরার মতো সমস্যাগুলির সমাধান করা যাবে।


    
    কেন্দ্রীয় দলের সঙ্গে নিয়মিত সমন্বয় বজায় রাখার জন্য অনেক জেলা ও পুরসভা চিকিৎসক ও প্রশাসনিক আধিকারিকদের নিয়ে ইতিমধ্যেই কোর দল তৈরি করেছে।


    

    CG/CB/NS

    
    
    (Release ID: 1630459) Visitor Counter : 25
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam