      সারওরসায়নমন্ত্রক

      কেন্দ্রীয় রাসায়ন ও সার দপ্তরের প্রতিমন্ত্রী নাইপের-এর নির্দেশকদের সঙ্গে পর্যালোচনা বৈঠক করেছেন
      Posted On: 11 JUN 2020 4:16PM by PIB Kolkata


    নয়াদিল্লী, ১১ জুন, ২০২০


    

    
    মোহালী, রায়বেরিলি, হাজিপুর এবং গুয়াহাটির ন্যাশনাল ইন্সটিটিউট অফ ফার্মাসিউটিক্যাল্স এডুকেশন অ্যান্ড রিসার্চ (নাইপের)এর নির্দেশকরা আজ তাঁদের গবেষণা ও উদ্ভাবনমূলক কাজকর্মের পর্যালোচনা বৈঠক করেছেন। ভিডিও কনফারেন্সের মাধ্যমে এই বৈঠকের পৌরহিত্য করেন কেন্দ্রীয় সার ও রসায়ন দপ্তরের প্রতিমন্ত্রী শ্রী মনসুখ মান্ডভিয়া। কোভিড-১৯ মহামারীর বিরুদ্ধে যুদ্ধে নাইপার-এর ভূমিকা সম্পর্কেও বৈঠকে আলোচনা করা হয়।


    
    গবেষণা ও পরীক্ষামূলক কাজকর্মের মধ্যে দিয়ে নাইপারের নিজস্ব সম্পদ ব্যবহার করে সংস্থাটিকে স্বয়ংসম্পূর্ণ করে তোলার ওপর শ্রী মান্ডভিয়া গুরুত্ব দেন। তিনি বলেন, নাইপারের শুধু বিভিন্ন পদার্থ উদ্ভাবনের কাজের মধ্যে সীমাবদ্ধ থাকলেই চলবে না, সংস্থাটির বিভিন্ন পণ্য ও পরিষেবার বাণিজ্যিকিকরণের বিষয়টিও বিবেচনা করা উচিত বলে তিনি প্রস্তাব দেন।


    
    মন্ত্রী বিভিন্ন ওষুধপত্রের পরীক্ষা-নিরীক্ষার জন্য নাইপারের সব কেন্দ্রে জাতীয় স্তরের পরীক্ষাগার গড়ে তোলার পরামর্শ দেন, যেখানে সরকারি এবং বেসরকারী ওষুধ নির্মাণসংস্থাগুলি বাণিজ্যিক ভিত্তিতে এই পরীক্ষাগার ব্যবহার করতে পারবে౼ সংস্থাটি এর মাধ্যমে আয় করতে পারবে।


    
    বিভিন্ন নাইপারের নানা বিষয়ের কথা শুনে শ্রী মান্ডভিয়া তাঁর মতামত জানান। এই সম্মেলনে মোহালী, রায়বেরিলি, গুয়াহাটি এবং হাজিপুরে নাইপারের কেন্দ্রগুলি তাদের গবেষণা, উদ্ভাবন এবং ওষুধ শিল্পের শিক্ষাদানের বিষয়ে বিস্তারিতভাবে জানিয়েছে।


    

    CG/CB/NS

    
    
    (Release ID: 1630933) Visitor Counter : 7
    
    
      Read this release in: Punjabi , English , Urdu , Hindi , Marathi , Manipuri , Assamese , Tamil , Telugu