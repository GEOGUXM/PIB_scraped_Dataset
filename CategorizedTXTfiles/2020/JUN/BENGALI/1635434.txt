      ইস্পাতমন্ত্রক

      ইস্পাতের ব্যবহার বৃদ্ধির উপায় নিয়ে আলোচনা করতে শ্রী ধর্মেন্দ্র প্রধানের পৌরহিত্য আয়োজিত ওয়েবিনার
      Posted On: 30 JUN 2020 1:41PM by PIB Kolkata


    নয়াদিল্লী, ৩০ জুন, ২০২০


    

    কেন্দ্রীয় ইস্পাত এবং পেট্রোলিয়াম ও প্রাকৃতিক গ্যাস দপ্তরের মন্ত্রী শ্রী ধর্মেন্দ্র প্রধান আজ ‘ইস্পাত ইরাদা : নির্মাণ ও পরিকাঠামো ক্ষেত্রের ওপর নজরদারির মাধ্যমে ইস্পাত ব্যবহার বৃদ্ধি’ শীর্ষক ওয়েবিনারে পৌরহিত্য করেন। এই ওয়েবিনারে উপস্থিত ছিলেন কেন্দ্রীয় ইস্পাত প্রতিমন্ত্রী ফগ্নন সিং কুলস্তে, মন্ত্রকের সচিব, শীর্ষ আধিকারিক এবং এই ক্ষেত্রের সঙ্গে যু্ক্ত একাধিক শিল্প প্রতিনিধি, শিক্ষাবিদ, গবেষক ও বিশেষজ্ঞ।


    
    অনুষ্ঠানের ভাষণে শ্রী ধর্মেন্দ্র প্রধান বলেন, দেশের আর্থিক উন্নয়নে ইস্পাত ক্ষেত্র গুরুত্বপূর্ণ ভূমিকা পালন করে থাকে। তিনি বলেন, ভারত বিশ্বের বৃহত্তম ইস্পাত উৎপাদক দেশে পরিণত হয়েছে এবং গুণমান সম্পন্ন পণ্য তৈরিতে সক্ষ্যম হয়েছে। তবে দেশে ইস্পাত ক্ষেত্রে ব্যয় যথেষ্ট বেশি, যা সম্ভাবনার বিরুপ প্রতিক্রিয়া তৈরি করতে পারে।


    
    ‘ইস্পাত ইরাদা’ প্রসঙ্গে কেন্দ্রীয় মন্ত্রী বলেন, ইস্পাত কেবল শুধু একটি উপাদানই নয়, দেশের সম্পদও। তিনি বলেন, অর্থনীতিকে আরও শক্তিশালী করতে দরিদ্রদের অবস্থার উন্নতি ঘটাতে, কর্মসংস্থানের সুযোগ তৈরিতে সরকার প্রতিশ্রুতিবদ্ধ। দেশে যথাযথ ইস্পাতের ব্যবহারের বিষয়ে প্রচারের লক্ষ্য নেওয়া হয়েছে। পরিবেশ বান্ধব, সহজে ব্যবহারযোগ্য, সাশ্রয়ী মূল্যে ইস্পাতের ব্যবহারকে তুলে ধরতে বিশেষ উদ্যোগ নেওয়া হয়েছে। শ্রী প্রধান বলেন, ইস্পাত ক্ষেত্রে খরচের যে সমস্যাটি রয়েছে তা দূর করে আমাদের এই সুযোগটির সদ্ব্যবহার করতে হবে। ইস্পাত মন্ত্রক ইতিমধ্যেই ইস্পাত ব্যবহার সম্পর্কে বিভিন্ন বিভাগ ও রাজ্যসরকার এবং অন্যান্য সকল সংশ্লিষ্ট কর্তৃপক্ষের সঙ্গে আলোচনা চালিয়েছে। নির্মাণ ক্ষেত্র ইস্পাতের ব্যবহার আরও নিবিড় করে তুলতে ‘মেক ইন স্টিল’ গঠনের আহ্বান জানিয়েছেন তিনি । রেলপথ, রাস্তাঘাট, বিমান চলাচল এবং জ্বালানী ক্ষেত্রে ভবিষ্যতের পরিকাঠামো নির্মাণে ভারত বড় বিনিয়োগ করছে। এতে ইস্পাতের ব্যবহার আরও বাড়বে। তিনি বলেছেন, এ বিষয়ে একটি কার্যকরী কমিটি গঠন করা হয়েছে। নিয়মিত ইস্পাতের ব্যবহার বৃদ্ধির বিষয়ে গৃহীত পদক্ষেপগুলির বিষয়ে এই কমিটি পর্যবেক্ষণ করবে। অনুষ্ঠানে কেন্দ্রীয় প্রতিমন্ত্রী শ্রী কুলস্তে গ্রামীণ অঞ্চলে ইস্পাতের ব্যবহার বৃদ্ধির বিষয়ে বিস্তারিতভাবে আলোচনা করেন।


    

    CG/SS/NS

    
    
    (Release ID: 1635434) Visitor Counter : 10
    
    
      Read this release in: English , Urdu , Marathi , Hindi , Assamese , Manipuri , Punjabi , Odia , Tamil , Malayalam