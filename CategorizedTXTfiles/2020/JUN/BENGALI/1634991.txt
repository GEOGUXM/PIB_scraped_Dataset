      স্বরাষ্ট্র মন্ত্রক

      দিল্লীতে গতকাল ‘সর্দার প্যাটেল কোভিড কেয়ার সেন্টার’এর প্রস্তুতি পর্যালোচনা করলেন কেন্দ্রীয় স্বরাষ্ট্রমন্ত্রী শ্রী অমিত শাহ
      Posted On: 28 JUN 2020 11:55AM by PIB Kolkata


    নয়াদিল্লী, ২৮ জুন, ২০২০


    কেন্দ্রীয় স্বরাষ্ট্রমন্ত্রী শ্রী অমিত শাহ গতকাল দিল্লীর রাধা স্বামী সৎসঙ্গ বিয়াসে ১০ হাজার শয্যা বিশিষ্ট ‘সর্দার প্যাটেল কোভিড কেয়ার সেন্টার’এর প্রস্তুতি পর্যালোচনা করেছেন। শ্রী শাহ বলেন, ’১০ হাজার শয্যার এই কেন্দ্রটি দিল্লীর মানুষের কাছে বড় স্বস্তি এনে দেবে।’


    তিনি আরও বলেন, ‘আমি আমাদের ভারত-তিব্বত সীমান্ত পুলিশ (আইটিবিপি)র সাহসী কর্মীদের প্রশংসা করি, যাঁরা সংকটের এই সময়ে কোভিড কেয়ার কেন্দ্রটি পরিচালনা করছেন। দিল্লীর জনগণের ও দেশের জন্য তাঁদের কাজ করার অঙ্গীকার অনন্য।’ শ্রী শাহ জোর দিয়ে বলেন, প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় সরকার দেশের সব নাগরিকদের সবরকম সাহায্য দিতে অঙ্গীকারবদ্ধ।


    কেন্দ্রীয় স্বরাষ্ট্রমন্ত্রী এই বিরাট কোভিড কেয়ার কেন্দ্রটি তৈরিতে সাহায্যের জন্য রাধা স্বামী সৎসঙ্গ বিয়াস এবং অন্য যাঁরা যাঁরা সাহায্য করেছেন তাঁদের ধন্যবাদ জানান। কেন্দ্রীয় স্বরাষ্ট্র প্রতিমন্ত্রী শ্রী জি কিষাণ রেড্ডি, দিল্লীর মুখ্যমন্ত্রী শ্রী অরবিন্দ কেজরিওয়াল, কেন্দ্রীয় স্বরাষ্ট্র সচিব শ্রী অজয় ভাল্লা সহ দিল্লী সরকারের পদস্থ আধিকারিকরা সেখানে উপস্থিত ছিলেন।


    CG/CB/NS

    
    
    (Release ID: 1634991) Visitor Counter : 15
    
    
      Read this release in: English , Urdu , Hindi , Marathi , Manipuri , Assamese , Punjabi , Tamil , Telugu