      কয়লামন্ত্রক

      উন্মুক্ত কয়লা ক্ষেত্র : আত্মনির্ভর ভারতের জন্য নতুন প্রত্যাশা
      Posted On: 11 JUN 2020 6:31PM by PIB Kolkata


    নয়াদিল্লি, ১১ জুন, ২০২০


    

    কেন্দ্রীয় সরকার কয়লা খনিতে বাণিজ্যিকভাবে উত্তোলন প্রক্রিয়া শুরু করার জন্য নতুন উদ্যোগ নিয়েছে। এই বিষয় ভাবনার নাম দেওয়া হয়েছে ‘উন্মুক্ত কয়লা ক্ষেত্র : আত্মনির্ভর ভারতের জন্য নতুন প্রত্যাশা’। আগামী ১৮ই জুন প্রধানমন্ত্রী শ্রী নরেন্দ্র মোদীর উপস্থিতিতে এই নতুন বিষয়-ভাবনার উদ্বোধন করা হবে। প্রধানমন্ত্রী নতুন দিল্লি থেকে ভিডিও কনফারেন্সের মাধ্যমে এই কর্মসূচির সূচনা করবেন।
    
    কেন্দ্রীয় কয়লা ও খনি মন্ত্রী শ্রী প্রহ্লাদ যোশী এক ট্যুইট বার্তায় আজ এ কথা জানিয়েছেন।তিনি বলেছেন, বাণিজ্যিকভাবে কয়লা খনি নিলামের জন্য এই প্রথম এ ধরনের পদক্ষেপ নেওয়া হচ্ছে। প্রধানমন্ত্রী শ্রী নরেন্দ্র মোদীর উপস্থিতিতে এর উদ্বোধন করা হবে।শ্রী যোশী বলেছেন, প্রধানমন্ত্রী কয়লা ক্ষেত্রে #আত্মনির্ভর ভারত-এর যে দিশা দেখিয়েছেন, সেই পথে আরো এক ধাপ এগিয়ে যাওয়া সম্ভব হবে। তিনি জানিয়েছেন, ভারতীয় কয়লা ক্ষেত্রের এ এক ঐতিহাসিক দিন আসতে চলেছে। সমস্ত বাধামুক্ত হয়ে নতুন উন্নয়নের পথে এগিয়ে যাবে কয়লা খনি।
    
    প্রধানমন্ত্রী শ্রী নরেন্দ্র মোদী নেতৃত্বে সম্প্রতি আত্মনির্ভর ভারত অভিযানের আওতায় যে দিশা দেখানো হয়েছে তাতে কয়লা ও খনি ক্ষেত্রে নতুন গতি আসবে, আত্মনির্ভরতার পথে দেশ এগিয়ে যাবে এবং কয়লা ক্ষেত্রের পরিকাঠামোগত সংস্কারও সম্ভব হবে।
    
    বাণিজ্যিকভাবে কয়লা উত্তোলন ক্ষেত্রে নিলাম প্রক্রিয়া এবার সম্পূর্ণ ভিন্নভাবে শুরু হচ্ছে। এর আগে এই প্রক্রিয়ায় নানা রকম বিধি-নিষেধ ছিল। এবার তা থাকছে না। এবার থেকে অনেক নতুন কোম্পানি নিলামে অংশ নিতে পারবে। এর পাশাপাশি, জাতীয় কয়লা সূচকে দেশের উন্নতি সম্ভব হবে। কয়লা খনির নিলাম প্রক্রিয়ায় এই পরিবর্তন আসার ফলে দেশের শক্তি নিরাপত্তায় একটি শক্ত ভিত তৈরি হবে। অতিরিক্ত কয়লা উত্তোলনের সঙ্গে সঙ্গে বৃহৎ পরিমাণে কর্মসংস্থানের যেমন সুযোগ তৈরি হবে, তেমনই বিনিয়োগও বৃদ্ধি পাবে। ২০২৩-২৪ অর্থবর্ষে দেশে ১ বিলিয়ন টন কয়লা উত্তোলনের যে লক্ষ্যমাত্রা রাখা হয়েছে, তাও পূরণ করা সম্ভব হবে এবং কয়লা থেকে বিদ্যুৎ উৎপাদনের যে লক্ষ্য রাখা হয়েছে তাও পূরণ করা সম্ভব হবে।


    

    CG/SS/DM

    
    
    (Release ID: 1631015) Visitor Counter : 15
    
    
      Read this release in: Punjabi , Malayalam , English , Urdu , Hindi , Marathi , Assamese , Manipuri , Odia , Tamil , Telugu