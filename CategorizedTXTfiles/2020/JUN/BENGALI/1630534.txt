      সড়কপরিবহণওমহাসড়কমন্ত্রক

      যানবাহনের নথি সংক্রান্ত বৈধতার মেয়াদকাল ৩০শে সেপ্টেম্বর পর্যন্ত বাড়ানো হয়েছে
      Posted On: 09 JUN 2020 4:47PM by PIB Kolkata


    নয়াদিল্লী, ৯ জুন, ২০২০


    

    
    কেন্দ্রীয় সড়ক পরিবহন, মহাসড়ক এবং অতিক্ষুদ্র ক্ষুদ্র ও মাঝারি শিল্পোদ্যোগ মন্ত্রী শ্রী নিতিন গড়করি আজ জানিয়েছেন, যানবাহনের নথি সংক্রান্ত পুনর্নবীকরণের মেয়াদ পুনরায় বাড়িয়ে এ বছরের সেপ্টেম্বর মাস পর্যন্ত করা হয়েছে। এ বিষয়ে সমস্ত রাজ্য ও কেন্দ্রশাসিত অঞ্চলগুলির জন্য সড়ক পরিবহন ও মহাসড়ক মন্ত্রক এক নির্দেশিকা জারি করেছে।
    
    এর আগে মন্ত্রক ৩০শে মার্চ সমস্ত রাজ্য ও কেন্দ্রশাসিত অঞ্চলগুলির জন্য একটি নির্দেশিকা জারি করেছিল। সেখানে বলা হয়েছিল, গাড়ির সমস্ত ধরনের ফিটনেস পারমিট, ড্রাইভিং লাইসেন্স, রেজিস্ট্রেশন বা গাড়ির অন্যকোন নথির বৈধতার মেয়াদ পয়লা ফেব্রুয়ারি শেষ হয়ে গিয়ে থাকলে অথবা ৩১শে মে-র মধ্যে শেষ হয়ে যাওয়ার কথা থাকলেও, লকডাউনের কারণে তা পুনর্নবীকরণ করা সম্ভব হয়নি সে ক্ষেত্রে গাড়ির নথি ৩০শে জুন অবধি বৈধ হিসেবে গণ্য হবে।


    
    কোভিড-১৯ সংক্রমণ ক্রমশই বৃদ্ধি পাওয়ায় পরিস্থিতি বিবেচনা করে এবং প্রাপ্ত অনুরোধের ভিত্তিতে শ্রী গড়করি গাড়ির কাগজপত্রের বৈধতার মেয়াদ ৩০শে সেপ্টেম্বর পর্যন্ত বাড়ানোর জন্য মন্ত্রককে নির্দেশ দিয়েছেন।


    

    CG/SS/NS

    
    
    (Release ID: 1630534) Visitor Counter : 81
    
    
      Read this release in: Assamese , English , Urdu , Hindi , Marathi , Manipuri , Punjabi , Odia , Tamil , Telugu , Malayalam