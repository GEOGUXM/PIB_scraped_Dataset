      আবাসনএবংশহরাঞ্চলেরদারিদ্র্যদূরীকরণমন্ত্রক

      কোভিড-১৯ এর প্রেক্ষিতে শহরাঞ্চলে পরিবহণ পরিষেবা দিতে রাজ্য/কেন্দ্রশাসিত অঞ্চল/শহর/মেট্রো রেল সংস্থাগুলির ব্যবস্থা গ্রহণের জন্য আবাসন ও শহরাঞ্চল বিষয়ক মন্ত্রকের নির্দেশিকা
      Posted On: 12 JUN 2020 11:44AM by PIB Kolkata


    নয়াদিল্লি, ১২ জুন, ২০২০


    

    
    কেন্দ্রীয় আবাসন ও শহরাঞ্চল বিষয়ক মন্ত্রক রাজ্য, কেন্দ্রশাসিত অঞ্চল, শহর কর্তৃপক্ষ এবং মেট্রো রেল সংস্থাগুলিকে পর্যায়ক্রমে ত্রিমুখী কৌশল গ্রহণের পরামর্শ দিয়েছে। মন্ত্রকের পক্ষ স্বল্প মেয়াদী হিসাবে ৬ মাস, মধ্য মেয়াদী হিসাবে ১ বছর এবং দীর্ঘ মেয়াদী হিসাবে ১-৩ বছর সময়সীমার মধ্যে শহরাঞ্চলীয় পরিবহণ পরিষেবা সংক্রান্ত কর্মসূচি গ্রহণের পরামর্শ দেওয়া হয়েছে। মন্ত্রকের সচিব শ্রী দুর্গা শঙ্কর মিশ্র সংশ্লিষ্ট পক্ষগুলিকে পাঠানো এক নির্দেশিকায় বলেছেন –


    
    ক) মোটর বিহীন পরিবহণ ব্যবস্থা পুনরায় চালু করা ও এতে উৎসাহদান – শহরাঞ্চলের অধিকাংশ রুটই ৫ কিলোমিটারের মধ্যে সীমাবদ্ধ থাকে। এই প্রেক্ষিতে মোটর বিহীন পরিবহণ ব্যবস্থার পুনরায় চালু করার বড় সুযোগ রয়েছে। কোভিড-১৯ সঙ্কটের দরুণ এটি অত্যন্ত ভাল ব্যবস্থা কারণ এতে খরচ কম, মানবসম্পদ কম লাগে, দ্রুত এই ব্যবস্থা চালু করা যায় এবং এটি পরিবেশ-বান্ধব।


    
    খ) গণপরিবহণ ব্যবস্থা সুবিধাভোগীদের মধ্যে আস্থার সঞ্চার করে এ ধরনের পরিবহণ ব্যবস্থা পুনরায় চালু করা – শহরাঞ্চলে নিম্ন ও মধ্যবিত্ত শ্রেণীর মানুষের কাছে গণপরিবহণ ব্যবস্থা মেরুদন্ড-স্বরূপ। এ ধরনের পরিবহণ ব্যবস্থা নিত্য যাতায়াতকারীদের জন্য অত্যন্ত গুরুত্বপূর্ণ। অবশ্য, বর্তমান কোভিড-১৯ পরিস্থিতির প্রেক্ষিতে এ ধরনের পরিবহণ সুবিধাভোগীদের মধ্যে সামাজিক দূরত্ব বজায় রাখা ও যথাযথ স্বাস্থ্যবিধি মেনে চলা জরুরি হয়ে উঠেছে।


    
    গ) ভাইরাস সংক্রমণ ঠেকাতে প্রযুক্তির সদ্ব্যবহার – ইন্টেলিজেন্ট ট্রান্সপোর্টেশন সিস্টেম নগদ বিহীন মাশুল প্রদান ব্যবস্থা, ন্যাশনাল কমন মোবিলিটি কার্ড – এর মতো দেশীয় ব্যবস্থাগুলি গণপরিবহণ ব্যবস্থা পরিচালনার ক্ষেত্রে গুরুত্বপূর্ণ ভূমিকা নিতে পারে।


    
    কোভিড-১৯ সংক্রমণের প্রেক্ষিতে মন্ত্রকের পক্ষ থেকে সংশ্লিষ্ট সবপক্ষকে এই পরামর্শ জারি করা হয়েছে।


    
    প্রত্যক্ষ প্রমাণ মিলেছে যে, গণপরিবহণ ব্যবস্থার সুফলভোগীদের পরিষেবার সুযোগ গ্রহণ প্রায় ৯০ শতাংশ কমেছে। এছাড়াও, কোভিড-১৯ পরিস্থিতির দরুণ গণপরিবহণ ব্যবস্থা একপ্রকার থমকে যাওয়ার ফলে বায়ু দূষণ ৬০ শতাংশ কমেছে। অবশ্য, লকডাউন পরবর্তী সময় সাধারণ মানুষ গণপরিবহণ ব্যবস্থার পরিবর্তে ব্যক্তিগত পরিবহণ মাধ্যম বেছে নিতে পারেন।
    
    গণপরিবহণ ব্যবস্থায় মোটর বিহীন পরিবহণ পরিষেবার প্রসারে কোভিড-১৯ এর প্রেক্ষিতে বিশ্বের একাধিক শহর গুরুত্বপূর্ণ উদ্যোগ গ্রহণ করেছে। নিউ ইয়র্ক শহরে মোটর বিহীন পরিবহণ ব্যবস্থার জন্য আরও ৪০ মাইল সড়কপথ সাইকেল চালকদের সুবিধার্থে সুনির্দিষ্ট করা হয়েছে। ইতালির মিলানের ২২ মাইল দীর্ঘ সড়কপথ সাইকেল লেন হিসাবে সুনির্দিষ্ট করা হয়েছে। নিউজিল্যান্ডের অকল্যান্ডে রাস্তার ওপর গাড়ি পার্কিং বন্ধ করে দেওয়া হয়েছে। বিকল্প ব্যবস্থা হিসাবে ১৭ কিলোমিটার দীর্ঘ সড়ক নির্মাণ করে এগুলিকে বাইক বা মোটরগাড়ির পার্কিং-এর জন্য চিহ্নিত করা হয়েছে। এর একটি অংশ ফুটপাথ হিসাবে ব্যবহার করা হচ্ছে। চীনে লকডাউনের সময় বাইকে যাতায়াতের সুবিধা ১৫০ গুণ বেড়েছে।


    
    বিশ্ব জুড়ে বিভিন্ন শহরে গণপরিবহণ ক্ষেত্রে এ ধরনের ব্যবস্থা গ্রহণের দরুণ কেন্দ্রীয় আবাসন ও শহরাঞ্চল বিষয়ক মন্ত্রক রাজ্য ও কেন্দ্রশাসিত অঞ্চলগুলিকে চিঠি লিখে বিকল্প গণপরিবহণ ব্যবস্থার প্রসারে গুরুত্ব দেওয়ার পরামর্শ দিয়েছে।


    

    CG/BD/SB

    
    
    (Release ID: 1631134) Visitor Counter : 20
    
    
      Read this release in: English , Urdu , Hindi , Marathi , Assamese , Manipuri , Punjabi , Odia , Tamil , Telugu , Kannada , Malayalam