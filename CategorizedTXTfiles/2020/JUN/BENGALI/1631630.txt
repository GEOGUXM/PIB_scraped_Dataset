      প্রতিরক্ষামন্ত্রক

      মিশন সাগরঃ মরিশাসের পোর্ট লুই থেকে ফিরে এলো আই এন এস কেশরী
      Posted On: 14 JUN 2020 7:16PM by PIB Kolkata


    নতুনদিল্লি, ১৪ এপ্রিল, ২০২০


    

    মিশন সাগরের অঙ্গ হিসেবে ভারতীয় নৌ বাহিনীর জাহাজ আই এন এস কেশরী ১৪ই জুন মরিশাসের পোর্ট লুই থেকে ফিরে এসেছে। কেশরী ২৩-এ মে পোর্ট লুই পৌঁছেছিল। কোভিড-১৯ মহামারীর জন্য মরিশাসকে প্রয়োজনীয় পরামর্শ, বিশেষজ্ঞদের সাহায্য করাই এর মূল উদ্দেশ ছিল। ভারতীয় নৌ বাহিনীর এই দলটি মরিশাসের বিভিন্ন হাসপাতাল ও স্বাস্থ্য পরিষেবার কেন্দ্রগুলি সফর করেছে।


    
    কোভিড-১৯ মহামারী আটকাতে হাত ধোয়া, সংক্রমণ শনাক্তকরণ, পিপিই-কে জীবাণু মুক্ত করার মত নানা বিষয়ে মরিশাসের স্বাস্থ্য যোদ্ধাদের সঙ্গে মত বিনিময় করা হয়। এই উপলক্ষ্যে দুটি তথ্য সম্বলিত বৈদ্যুতিন নথি প্রকাশ করা হয়। মরিশাসে ভারতীয় রাষ্ট্রদুত শ্রী জানেস কাইন কেশরীতে যান। তিনি সেখানে নৌ বাহিনীর চিকিৎসক দলের সঙ্গে বৈঠক করেন।


    
    ভারত মহাসাগরীয় অঞ্চলে কোভিড-১৯ মহামারীর ফলে উদ্ভূত পরিস্থিতিতে ভারত এই অঞ্চলের রাষ্ট্রগুলির সঙ্গে যোগাযোগ রেখে চলেছে। প্রধানমন্ত্রী শ্রী নরেন্দ্র মোদীর পরিকল্পনা অনুসারে ‘সিকিউরিটি অ্যান্ড গ্রোথ ফর অল ইন দ্য রিজিয়ন౼ সাগর’ প্রকল্পে এই অঞ্চলের দেশগুলির সঙ্গে নিরাপত্তা ও উন্নয়নে ভারত একযোগে কাজ করছে। এখানে প্রতিরক্ষা, বিদেশ সহ কেন্দ্রের বিভিন্ন মন্ত্রক যুক্ত রয়েছে।


    

    
    CG/CB

    
    
    (Release ID: 1631630) Visitor Counter : 16
    
    
      Read this release in: Punjabi , English , Urdu , Hindi , Marathi , Manipuri , Tamil , Telugu