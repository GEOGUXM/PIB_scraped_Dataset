      পেট্রোলিয়ামওপ্রাকৃতিকগ্যাসমন্ত্রক

      শ্রী ধর্মেন্দ্র প্রধান ওড়িশা পারাদ্বীপে প্রডাক্ট অ্যাল্পিকেশন অ্যান্ড ডেভেলপমেন্ট সেন্টারের উদ্বোধন করলেন
      Posted On: 25 JUN 2020 2:00PM by PIB Kolkata


    নয়াদিল্লী, ২৫ জুন, ২০২০


    

    কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান আজ ভিডিও কনফারেন্সের মাধ্যমে পারাদ্বীপে রাষ্ট্রায়ত্ত্ব ইন্ডিয়ান অয়েলের গড়ে তোলা একটি প্রোডাক্ট অ্যাপ্লিকেশন এবং ডেভেলপমেন্ট সেন্টারের উদ্বোধন করেন। এই উপলক্ষ্যে ওড়িশার মুখ্যমন্ত্রী শ্রী নবীন পট্টনায়ক উপস্থিত ছিলেন।


    
    পারাদ্বীপে ইন্ডিয়ান অয়েলের তৈল শোধনাগার এবং পেট্রোরসায়ন কমপ্লেক্সের কাছেই ৪৩ কোটি টাকা ব্যায়ে এই কেন্দ্রটি গড়ে তোলা হয়েছে। এই কেন্দ্রটিতে চারটি পরীক্ষাগার রয়েছে যেখানে পলিমার পরীক্ষা-নিরীক্ষার ৫০টি আধুনিক সুযোগ-সুবিধার সরঞ্জাম কাজে লাগানো হবে। এই কেন্দ্রটিতে কাজ শুরু হলে পলিমার গ্রাহক এবং লগ্নিকারীদের বিশেষ সুবিধা হবে। প্রোডাক্ট অ্যাপ্লিকেশন অ্যান্ড ডেভেলপমেন্ট সেন্টারটি প্লাস্টিক ক্ষেত্রে নতুন শিল্পোদ্যোগ গড়ে তুলতে এক সহায়ক কেন্দ্র হিসেবে কাজ করবে। এই কেন্দ্রটি পলিমারজাত পণ্যের প্রয়োগ সংক্রান্ত এবং গবেষণাধর্মী কাজকর্মে সংশ্লিষ্ট সকল পক্ষকে সুবিধা প্রদান করবে। পারাদ্বীপ প্লাস্টিক পার্ক এবং বালাসোর তথা খুড়দাতে গড়ে ওঠা ক্লাস্টারগুলির কাজেও গুরুত্বপূর্ণ ভূমিকা পালন করবে।


    
    এই উপলক্ষ্যে শ্রী প্রধান বলেন, পূর্বভারত ভিত্তিক জাতীয় স্তরে অগ্রগতির দিশা নির্ধারণে প্রধানমন্ত্রী শ্রী নরেন্দ্র মোদীর পূর্বোদয় মিশন গুরুত্বপূর্ণ চালিকাশক্তি হয়ে উঠবে। ওড়িশার উন্নয়ন সুনিশ্চিত করতে কেন্দ্র ও রাজ্যসরকার একযোগে কাজ করছে। শ্রী প্রধান আরও বলেন, পেট্রোরসায়ন, ইস্পাত, খনি ও কয়লা, অ্যালুমিনিয়াম, পর্যটন, বস্ত্র এবং কৃষিক্ষেত্রে অগ্রগতির এই রাজ্যে ব্যাপক সম্ভাবনা রয়েছে। কেন্দ্রীয় সরকার এই ক্ষেত্রগুলিতে শিল্পোদ্যোগের প্রসারে ওড়িশাকে সহায়তা করতে অঙ্গিকারবদ্ধ।


    
    ইন্ডিয়ান অয়েলের প্রোডাক্ট অ্যাপ্লিকেশন অ্যান্ড ডেভেলপমেন্ট সেন্টারটির উদ্বোধনী অনুষ্ঠানে ওড়িশার মুখ্যমন্ত্রী ছাড়াও পেট্রোলিয়াম ও প্রাকৃতিক গ্যাস মন্ত্রকের সচিব, ইন্ডিয়ান অয়েলের চেয়ারম্যান এবং ওড়িশা সরকারের আধিকারিকরা উপস্থিত ছিলেন।


    

    CG/BD/NS

    
    
    (Release ID: 1634301) Visitor Counter : 8
    
    
      Read this release in: English , Urdu , Marathi , Hindi , Manipuri , Punjabi , Odia , Tamil , Telugu