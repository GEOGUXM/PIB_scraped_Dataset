      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 14 JUN 2020 7:08PM by PIB Kolkata


    নয়াদিল্লি, ১৪ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; সুস্থতার হার ৫০ শতাংশের বেশি; ১ লক্ষ ৬২ হাজার ৩৭৮ জন রোগী সুস্থ হয়েছেন

    দেশে গত ২৪ ঘন্টায় ৮ হাজার ৪৯ জন সুস্থ হয়েছেন। সুস্থতার হার বেড়ে হয়েছে ৫০ শতাংশের বেশি। এখনও পর্যন্ত সুস্থ হয়েছেন ১ লক্ষ ৬২ হাজার ৩৭৮ জন। বর্তমানে সুস্থতার হার ৫০.৬০ শতাংশ। করোনায় আক্রান্তদের মধ্যে অর্ধেকই সুস্থ হয়ে উঠেছেন। সময় মতো রোগ চিহ্নিতকরণ ও যথাযথ চিকিৎসা ব্যবস্থার ফলেই সুস্থতার হার বেড়েছে। বর্তমানে দেশে ১ লক্ষ ৪৯ হাজার ৩৪৮ জন আক্রান্ত ব্যক্তি চিকিৎসাধীন রয়েছেন।
    ভারতীয় চিকিৎসা গবেষণা পরিষদ সংক্রামিত মানুষের নমুনা পরীক্ষা যাচাইয়ের ক্ষমতা আরও বাড়িয়েছে। বর্তমানে ৬৪৬টি সরকারি এবং ২৪৭টি বেসরকারি মিলিয়ে মোট ৮৯৩টি নমুনা পরীক্ষাগারে নিরন্তর কাজ চলছে। গত ২৪ ঘন্টায় ১ লক্ষ ৫১ হাজার ৪৩২টি নমুনা পরীক্ষা করা হয়েছে। এখনও পর্যন্ত নমুনা পরীক্ষার সংখ্যা ৫৬ লক্ষ ৫৮ হাজার ৬১৪। আজ কেন্দ্রীয় স্বাস্থ্য ও স্বরাষ্ট্র মন্ত্রী জাতীয় রাজধানী অঞ্চল দিল্লিতে কোভিড-১৯ পরিস্থিতি নিয়ে দিল্লির উপ-রাজ্যপাল ও মুখ্যমন্ত্রীর সঙ্গে পর্যালোচনা বৈঠক করেন। বৈঠকে সংক্রমণ প্রতিরোধ ব্যবস্থা আরও জোরদার করা, নমুনা পরীক্ষার সংখ্যা বাড়ানো, পর্যাপ্ত স্বাস্থ্য পরিকাঠামো প্রভৃতি বিষয় নিয়ে আলোচনা হয়।
    বিস্তারিত বিবরণের জন্য https://pib.gov.in/PressReleseDetail.aspx?PRID=1631508 – এই লিঙ্কে ক্লিক করুন।


    
    কোভিড-১৯ সংক্রান্ত সর্বশেষ তথ্য; রেমডিসিভির ব্যবহার সম্পর্কে
    কোভিড-১৯ সংক্রান্ত চিকিৎসা পদ্ধতির অঙ্গ হিসাবে রেমডিসিভির ওষুধের ব্যবহার এবং দেশে এ ধরনের ওষুধের যোগান সম্পর্কে এক শ্রেণীর সংবাদ মাধ্যমে খবর প্রকাশিত হয়েছে।
    এদিকে কেন্দ্রীয় স্বাস্থ্য ও পরিবার কল্যাণ মন্ত্রক কোভিড-১৯ চিকিৎসা বিধি সম্পর্কে যে নির্দেশিকা জারি করেছে, তাতে রেমডিসিভির ওষুধ আপৎকালীন পরিস্থিতির ক্ষেত্রেই কেবল ইনভেস্টিগেশনাল থেরাপি হিসাবে অন্তর্ভুক্ত করা হয়েছে। মন্ত্রকের বিধিতে স্পষ্ট বলা হয়েছে, এ ধরনের থেরাপি পদ্ধতির ব্যবহার প্রামাণ্য সাক্ষ্যের ভিত্তিতে এবং যোগানের সীমাবদ্ধতার ওপর নির্ভর করে প্রয়োগের অনুমতি দেওয়া হয়েছে। রেমডিসিভির ওষুধের ব্যবহার রোগীর সামান্য অসুস্থতার বিষয়টিকে বিবেচনায় রেখে কেবল আপৎকালীন পরিস্থিতিতে প্রয়োগ করা যেতে পারে। তাই, মন্ত্রকের এই সিদ্ধান্তে কোনও অস্পষ্টতা নেই।
    বিস্তারিত বিবরণের জন্য https://pib.gov.in/PressReleseDetail.aspx?PRID=1631509 – এই লিঙ্কে ক্লিক করুন।


    
    কোভিড-১৯ এর বিরুদ্ধে ভারতের লড়াই পর্যালোচনা বৈঠকে প্রধানমন্ত্রী
    প্রধানমন্ত্রী শ্রী নরেন্দ্র মোদী গতকাল কোভিড-১৯ মহামারীর বিরুদ্ধে ভারতের পদক্ষেপগুলি বরিষ্ঠ মন্ত্রী ও আধিকারিকদের সঙ্গে বিশদে খতিয়ে দেখেছেন। এই পর্যালোচনা বৈঠকে মহামারীর প্রেক্ষিতে জাতীয় স্তরে গৃহীত পদক্ষেপ ও প্রস্তুতিগুলি নিয়ে আলোচনা হয়। দিল্লি সহ বিভিন্ন রাজ্য ও কেন্দ্রশাসিত অঞ্চলের পরিস্থিতি নিয়েও বৈঠকে আলোচনা হয়েছে। জাতীয় রাজধানী অঞ্চলে কোভিড-১৯ সংক্রমণের বর্তমান ও উদ্ভূত পরিস্থিতি আলোচনার পাশাপাশি, পরবর্তী দু’মাসে বিভিন্ন পরিকল্পনা গ্রহণের বিষয়েও আলোচনা হয়। কোভিড-১৯ সংক্রমণের হার বৃদ্ধি পাওয়ায় উদ্ভূত চ্যালেঞ্জ মোকাবিলায় সুপরিকল্পিত ও সুসংহত পদক্ষেপ গ্রহণের জন্য স্বরাষ্ট্র মন্ত্রী ও স্বাস্থ্য মন্ত্রীকে জাতীয় রাজধানী অঞ্চল দিল্লির উপ-রাজ্যপাল ও মুখ্যমন্ত্রীর সঙ্গে জরুরি বৈঠক আহ্বান করার প্রস্তাব দেন প্রধানমন্ত্রী।
    বিস্তারিত বিবরণের জন্য https://pib.gov.in/PressReleseDetail.aspx?PRID=1631389 – এই লিঙ্কে ক্লিক করুন।


    
    দিল্লিতে কোভিড-১৯ পরিস্থিতি পর্যালোচনায় স্বরাষ্ট্র মন্ত্রী শ্রী অমিত শাহ
    এই বৈঠকে স্বাস্থ্য মন্ত্রী ডঃ হর্ষ বর্ধন, দিল্লির উপ-রাজ্যপাল শ্রী অনিল বাইজল, মুখ্যমন্ত্রী শ্রী অরবিন্দ কেজরিওয়াল এবং এইমস্ – এর নির্দেশক ছাড়াও উচ্চ পদস্থ আধিকারিকরা উপস্থিত ছিলেন। বৈঠকে শ্রী শাহ জানান, দিল্লিতে কোভিড-১৯ সংক্রমণ নিয়ন্ত্রণে কেন্দ্রীয় সরকার দায়বদ্ধ এবং জাতীয় রাজধানী অঞ্চলকে সুরক্ষিত রাখতে করণীয় সবকিছু করা হবে। তিনি আরও জানান, কোভিড-১৯ রোগীদের চিকিৎসার জন্য মোদী সরকার ৮ হাজার শয্যাবিশিষ্ট ৫০০টি রেল কামরা দিল্লি সরকারকে অবিলম্বে দেবে। শ্রী শাহ আরও বলেন, কোভিড-১৯ নমুনা পরীক্ষার হার আগামী ২ দিনে দ্বিগুণ এবং ৬ দিনে তিনগুণ বাড়ানো হবে। নীতি আয়োগের সদস্য ডঃ ভি কে পলের নেতৃত্বে একটি কমিটি গঠন করা হয়েছে। এই কমিটি বেসরকারি হাসপাতালগুলিতে মোট শয্যা সংখ্যার ৬০ শতাংশ স্বল্প খরচে চিকিৎসার জন্য বন্দোবস্ত করা যায় কিনা, সে ব্যাপারে আগামীকাল রিপোর্ট জমা দেবে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1631512 – এই লিঙ্কে ক্লিক করুন।


    
    কৃষি ক্ষেত্রে বেসরকারি বিনিয়োগ বাড়ানোর ওপর গুরুত্ব দিলেন শ্রী নরেন্দ্র সিং তোমর
    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর কৃষি ক্ষেত্রে বেসরকারি বিনিয়োগ বাড়ানোর ওপর জোর দিয়েছেন। মিরাটের চৌধুরী চরণ সিং বিশ্ববিদ্যালয় আয়োজিত এক আন্তর্জাতিক ওয়েবইনার এবং জুনাগড় কৃষি বিশ্ববিদ্যালয় আয়োজিত জাতীয় স্তরের এক ওয়েবইনারে যোগ দিয়ে শ্রী তোমর বলেন, বেসরকারি বিনিয়োগ কৃষি ক্ষেত্রের অগ্রগতিতে বড় ভূমিকা নেবে। পক্ষান্তরে, এ ধরনের বিনিয়োগ দেশকে আত্মনির্ভর ও সমৃদ্ধশালী করে তুলতে সাহায্য করবে। কৃষি উৎপাদনশীলতা বৃদ্ধি এবং কৃষকদের সমস্যা দূরীকরণে তিনি বিজ্ঞানীদের আরও বড় ভূমিকা পালনের আহ্বান জানান।
    বিস্তারিত বিবরণের জন্য https://pib.gov.in/PressReleseDetail.aspx?PRID=1631442 – এই লিঙ্কে ক্লিক করুন।


    
    ভাবা আণবিক গবেষণা কেন্দ্র উচ্চ গুণমানবিশিষ্ট ব্যয় সাশ্রয়ী ফেস মাস্ক উদ্ভাবন করেছে : ডঃ জিতেন্দ্র সিং
    মুম্বাইয়ের ভাবা আণবিক গবেষণা কেন্দ্র (বার্ক) উচ্চ গুণমানবিশিষ্ট ব্যয় সাশ্রয়ী ফেস মাস্ক উদ্ভবন করেছে। অভিনব এই মাস্কগুলিতে ‘হিপা’ ফিল্টার রয়েছে। গত ১ বছরে আণবিক শক্তি দপ্তরের কিছু সাফল্যের খতিয়ান পেশ করে ডঃ জিতেন্দ্র সিং একথা জানান। কোভিড-১৯ মহামারীর প্রেক্ষিতে সামাজিক কল্যাণে এগিয়ে আসার জন্য তিনি বৈজ্ঞানিক মহলের ভূমিকার প্রশংসা করেন। তিনি আরও জানান, আণবিক ক্ষেত্রের বিজ্ঞানীরা পিপিই কিট পুনর্ব্যবহারের জন্য প্রোটোকল আবিষ্কার করেছে। এই বিষয়টি বর্তমানে কেন্দ্রীয় স্বাস্থ্য ও পরিবার কল্যাণ মন্ত্রকের বিবেচনাধীন রয়েছে।
    বিস্তারিত বিবরণের জন্য https://pib.gov.in/PressReleseDetail.aspx?PRID=1631440 – এই লিঙ্কে ক্লিক করুন।
    

    

    পিআইবি’র আঞ্চলিক কার্যালয় থেকে প্রাপ্ত তথ্য
    
    • কেরল : রাজ্যের স্বাস্থ্য মন্ত্রী বলেছেন, মঙ্গলবার প্রধানমন্ত্রীর সঙ্গে বৈঠকের পর চার্টার্ড প্লেনগুলিতে রাজ্যের বাইরে যাওয়া ব্যক্তিদের জন্য কোভিড-১৯ নেগেটিভ সার্টিফিকেট বাধ্যতামূলক করার ব্যাপারে রাজ্য সরকার সিদ্ধান্ত নেবে। তিনি আরও জানান, কোভিড-১৯ সংক্রমণ ঠেকাতে রাজ্য সরকার সক্রিয় পদক্ষেপ নিচ্ছে। এদিকে উপসাগরীয় দেশগুলিতে আরও ৫ জন কেরলবাসীর মৃত্যু হয়েছে। গতকাল আরও ৮৫ জনের আক্রান্তের খবর মিলেছে। রাজ্যে বর্তমানে চিকিৎসাধীন রয়েছেন ১ হাজার ৩৪২ জন।
    
    • তামিলনাডু : কেন্দ্রশাসিত পন্ডিচেরীতে করোনায় আক্রান্তের সংখ্যা বেড়ে হয়েছে ১৯৪। মৃত্যু হয়েছে ৪ জনের। তামিলনাডুর মুখ্যমন্ত্রী করোনায় আক্রান্ত এক বিধায়কের চিকিৎসা খরচ বহনের আশ্বাস দিয়েছেন। রাজ্যে গতকাল আরও ৩০ জনের মৃত্যুর খবর পাওয়া গেছে। করোনায় আক্রান্তের সংখ্যা বেড়ে হয়েছে ৪২ হাজার ৬৮৭। নিশ্চিতভাবে করোনায় আক্রান্ত হয়েছেন ১৮ হাজার ৮৭৮ জন। মৃত্যু হয়েছে ৩৯৭ জনের। কেবল চেন্নাইয়েই আক্রান্তের সংখ্যা ১৪ হাজার ১৮০।
    
    • কর্ণাটক : বিভিন্ন মহলে অনিশ্চয়তা সত্ত্বেও রাজ্যের চিকিৎসা শিক্ষা মন্ত্রী জানিয়েছেন, সরকারের কাছে পুনরায় লকডাউনের কোনও প্রস্তাব নেই। এদিকে রাজ্যে গতকাল ৩০৮ জন নতুন করে আক্রান্ত হয়েছেন। মৃত্যু হয়েছে ৩ জনের। রাজ্যে আক্রান্তের সংখ্যা বেড়ে হয়েছে ৬ হাজার ৮২৪। নিশ্চিতভাবে করোনায় আক্রান্তের সংখ্যা ৩ হাজার ৯২। মৃত্যু হয়েছে ৮১ জনের।
    
    • অন্ধ্রপ্রদেশ : রাজ্য বিধানসভার সচিব অধিবেশন চলাকালীন বিধায়কদের কর্মীদের বিধান ভবনে প্রবেশের অনুমতি না দেওয়ার ব্যাপারে নীতি-নির্দেশিকা জারি করেছে। রাজ্যে গত ২৪ ঘন্টায় নতুন করে ২৫৬৩ জন আক্রান্ত হয়েছেন। মৃত্যু হয়েছে ২ জনের। এর ফলে, রাজ্যে করোনায় আক্রান্তের সংখ্যা বেড়ে হয়েছে ৪ হাজার ৮৪১। নিশ্চিতভাবে করোনায় আক্রান্ত হয়েছেন ২ হাজার ৩৪ জন। মৃত্যু হয়েছে ৮৪ জনের।
    
    • তেলেঙ্গানা : কোভিড-১৯ এর সময় জেলা হাসপাতালগুলিতে ৬০ শতাংশ চিকিৎসক ঘাটতি রয়েছে। এদিকে রাজ্যে করোনায় আক্রান্তের সংখ্যা দাঁড়িয়েছে ৪ হাজার ৭৩৭। মৃত্যু হয়েছে ১৮২ জনের।
    
    • মহারাষ্ট্র : রাজ্যে এ যাবৎ সর্বাধিক ৩ হাজার ৪২৭ জনের সংক্রমণের খবর মেলায় আক্রান্তের সংখ্যা বেড়ে হয়েছে ১ লক্ষ ৪ হাজার ৫৬৮। মুম্বাইয়ে কিছু ক্ষেত্রে ভাইরাস সংক্রমণ ছড়ানো প্রতিরোধ করা গেছে।
    
    • গুজরাট : রাজ্যে চলতি মাসে ১ দিনেই সর্বোচ্চ ৫০০ জনেরও বেশি আক্রান্ত হয়েছেন। এর ফলে, রাজ্যে আক্রান্তের সংখ্যা বেড়ে হয়েছে ২৩ হাজার ৭৯।মৃত্যু হয়েছে ১ হাজার ৪৪৯ জনের।
    
    • রাজস্থান : রাজ্যে আজ আরও ১৩১ জনের সংক্রমণের খবর মেলার প্রেক্ষিতে আক্রান্তের সংখ্যা বেড়ে হয়েছে ১২ হাজার ৫৩২। এখনও পর্যন্ত মৃত্যু হয়েছে ২৮৬ জনের।
    
    • মধ্যপ্রদেশ : ভোপাল প্রশাসন সোমবার থেকে ধর্মীয় স্থানগুলি খোলার অনুমতি দিয়েছে। আজ পর্যন্ত ভোপালে আক্রান্তের সংখ্যা ২ হাজার ১৪৫ এবং মৃত্যু হয়েছে ৬৯ জনের। রাজ্যে করোনায় আক্রান্তের সংখ্যা দাঁড়িয়েছে ১০ হাজার ৬৪১।
    
    • ছত্তিশগড় : রাজ্যে নতুন করে ১০৫ জনের সংক্রমণের খবর মেলায় আক্রান্তের সংখ্যা বেড়ে হয়েছে ১ হাজার ৫৫০। নিশ্চিতভাবে করোনায় আক্রান্ত হয়েছেন ৯১৩ জন।
    
    • আসাম : রাজ্যে আরও ৪৩ জন সংক্রমিত হয়েছেন বলে খবর মিলেছে। এর ফলে, করোনায় আক্রান্তের সংখ্যা বেড়ে হয়েছে ৩ হাজার ৯৪৩। নিশ্চিতভাবে করোনায় আক্রান্তের সংখ্যা ২ হাজার ১২৭। মৃত্যু হয়েছে ৮ জনের।
    
    • মণিপুর : রাজ্যের বাইরে থেকে আসা ব্যক্তিদের দ্রুত নমুনা পরীক্ষার জন্য রাজ্য সরকার আরও একটি নতুন কোভিড-১৯ নমুনা পরীক্ষা যন্ত্র বসানোর সিদ্ধান্ত নিয়েছে। এর ফলে, দৈনিক ৩-৪ হাজার নমুনা পরীক্ষা করা যাবে। কোভিড-১৯ সংক্রান্ত রাজ্য পরামর্শদাতা কমিটির বৈঠকে মুখ্যমন্ত্রী পৌরহিত্য করেছেন। এই বৈঠকে রাজ্যের বাইরে থেকে আসা ব্যক্তিদের দ্রুত নমুনা পরীক্ষার ব্যাপারে আলোচনা হয়েছে।
    
    • মিজোরাম : রাজ্য পুলিশ কোয়ারেন্টাইন কেন্দ্রগুলিতে মাদক ও মদ সরবরাহের জন্য ৬ জন যুবককে আটক করেছে।
    
    • নাগাল্যান্ড : রাজ্য মাদক নিয়ন্ত্রণ সেল তামাক মুক্ত গ্রামগুলি চিহ্নিতকরণ এবং প্রকাশ্য-স্থানে থুথু ফেলা নিষিদ্ধ করার ব্যাপারে আরও উদ্যোগী হয়েছে।
    
    • সিকিম : রাজ্যে আরও ৫ জনের করোনায় আক্রান্তের খবর মিলেছে। এরা সকলেই রাজ্যের বাইরে থেকে ফিরেছেন। এর ফলে, রাজ্যে আক্রান্তের সংখ্যা দাঁড়িয়েছে ৬৩।


    CG/BD/SB

    
    
    (Release ID: 1631586) Visitor Counter : 16
    
    
      Read this release in: Malayalam , English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada