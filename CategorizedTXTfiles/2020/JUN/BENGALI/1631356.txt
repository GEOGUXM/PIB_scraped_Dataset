      আয়ুষ

      'আমার জীবন, আমার যোগ’ ভিডিও ব্লগিং প্রতিযোগিতার ভিডিও জমা দেওয়ার সময়সীমা ২১ জুন পর্যন্ত বাড়ানো হয়েছে
      Posted On: 13 JUN 2020 10:14AM by PIB Kolkata


    নতুন দিল্লি, ১৩ জুন, ২০২০


    

    
    প্রধানমন্ত্রী শ্রী নরেন্দ্র মোদী সম্প্রতি 'আমার জীবন, আমার যোগ’ শীর্ষক ভিডিও ব্লগিং প্রতিযোগিতার কথা ঘোষণা করেছিলেন। এই ভিডিও ব্লগিং প্রতিযোগিতায় ভিডিও জমা দেওয়ার সময়সীমা ২১ জুন পর্যন্ত বাড়ানো হয়েছে।ষষ্ঠ আন্তর্জাতিক যোগ দিবস উপলক্ষে আয়ুষ মন্ত্রক এবং ভারতীয় সাংস্কৃতিক সম্পর্ক পর্ষদ (আইসিসিআর) যৌথভাবে ডিজিটাল প্ল্যাটফর্মে এই বৈশ্বিক প্রতিযোগিতাটি আয়োজন করেছে।
    
    এর আগে, প্রতিযোগিতার জন্য ভিডিও জমা দেওয়ার শেষ তারিখ ছিল ১৫ই জুন ।কিন্তু ভারতের বিভিন্ন প্রান্ত এবং একাধিক দেশের কাছ থেকে এই তারিখটি বাড়ানোর জন্য অনুরোধ জানানো হয়েছিল, যাতে যোগের সঙ্গে যুক্ত সংগঠনগুলি ভিডিও তৈরি করতে আরও সময় পায়। তাই আয়ুষ মন্ত্রক এবং আইসিসিআর যৌথভাবে ২১ শে জুন "আন্তর্জাতিক যোগ দিবস"এর দিন পর্যন্ত এই ভিডিও জমা দেওয়ার সময়সীমা বাড়ানোর সিদ্ধান্ত নিয়েছে।
    
    প্রধানমন্ত্রী গত ৩১শে মে জাতির উদ্দেশ্যে তাঁর মন কি বাতের ভাষণে ‘আমার জীবন, আমার যোগ’ শীর্ষক ভিডিও ব্লগিং প্রতিযোগিতায় অংশ নেওয়ার জন্য সকলকে আহ্বান জানিয়েছিলেন।এই প্রতিযোগিতায় মূল লক্ষ্য হল, ব্যক্তির জীবনে যোগের প্রভাবে কি পরিবর্তন এসেছে তা তুলে ধরা এবং ষষ্ঠ আন্তর্জাতিক যোগ দিবসে সক্রিয় অংশগ্রহণ।
    
    
    প্রতিযোগিতায় অংশগ্রহণকারীদের, কীভাবে যোগের অনুশীলনগুলি তাদের জীবনে প্রভাব ফেলেছে সে সম্পর্কে একটি ছোট ভিডিও বার্তা সহ ৩ মিনিটে ৩টি যোগের অনুশীলনের (ক্রিয়া, আসন, প্রাণায়াম, বান্ধা বা মুদ্রা) ভিডিও আপলোড করতে হবে। ভিডিওটি ফেসবুক, ট্যুইটার, ইনস্টাগ্রাম বা মাইগভ প্ল্যাটফর্মে # মাই লাইফ মাই যোগা ইন্ডিয়া'তে আপলোড করা যেতে পারে।আয়ুষ মন্ত্রকের যোগ পোর্টাল https://yoga.ayush.gov.in/yoga/ তে বিস্তারিত তথ্য পাওয়া যাবে।
    
    প্রতিযোগিতা দুটি পর্যায়ে ভাগ করা হয়েছে। প্রথম পর্যায়টি হল দেশ-ভিত্তিক ভিডিও ব্লগিং প্রতিযোগিতা। এখানে দেশর মধ্যে থেকে বিজয়ীদের বাছাই করা হবে। দ্বিতীয় পর্যায়ে, বিজয়ীদের বিভিন্ন দেশ থেকে নির্বাচিত করা হবে।
    
    এই প্রতিযোগিতায় ১৮ বছরের কম বয়সী যুবক যুবতী, ১৮ বছরের উপরে প্রাপ্তবয়স্ক এবং যোগ পেশার সঙ্গে যুক্ত পুরুষ ও মহিলাদের জন্য মোট ৩টি বিভাগ রয়েছে।প্রতিযোগিতায় প্রথম পর্যায়ে ভারতীয় প্রতিযোগীদের জন্য, প্রথম, দ্বিতীয় ও তৃতীয় স্থানাধিকারীকে যথাক্রমে ১ লক্ষ, ৫০হাজার এবং ২৫ হাজার টাকা নগদ পুরস্কার প্রদান করা হবে। প্রতিযোগিতায় দ্বিতীয় পর্যায়ে, বিদেশি প্রতিযোগিদের প্রথম, দ্বিতীয় ও তৃতীয় স্থানাধিকারীকে যথাক্রমে ২৫০০, ১৫০০ এবং ১০০০ মার্কিন ডলার প্রদান করা হবে বলে ঘোষণা করা হয়েছে।
    
    আয়ুষ মন্ত্রক সকলকে বর্ধিত সময়ের সুযোগ গ্রহণ করতে এবং আর দেরি না করে দ্রুত ভিডিও জমা দেওয়ার জন্য আহ্বান জানিয়েছে।


    

    CG/SS

    
    
    (Release ID: 1631356) Visitor Counter : 18
    
    
      Read this release in: Marathi , Manipuri , Odia , Tamil , Telugu , English , Urdu , Hindi , Punjabi , Malayalam