      বিদ্যুৎমন্ত্রক

      জাতীয় জলবিদ্যুৎ উৎপাদন সংস্থা(এনএইচপিসি) এর বিশ্ব পরিবেশ দিবস উদযাপন
      Posted On: 05 JUN 2020 4:50PM by PIB Kolkata


    নতুন দিল্লি, ৫ জুন, ২০২০


    

    
    ভারতের প্রধান জলবিদ্যুৎ উৎপাদন তথা কেন্দ্রীয় বিদ্যুৎ মন্ত্রকের আওতাধীন রাষ্ট্রায়ত্ত সংস্থা এনএইচপিসি, তার প্রধান কার্যালয়,সমস্ত আঞ্চলিক দফতর, বিদ্যুৎ কেন্দ্র এবং প্রকল্পগুলিতে বিশ্ব পরিবেশ দিবস উদযাপন করা হয়।
    
    এনএইচপিসি'র প্রধান কার্যালয় প্রাঙ্গণে বিশ্ব পরিবেশ দিবসের মূল অনুষ্ঠানের আয়োজন করা হয়। অনুষ্ঠানে এনএইচপিসি'র সিএমডি শ্রী এ.কে. সিং একটি "ভেষজ উদ্যান" উদ্বোধন করেন। উপস্থিত ছিলেন সংস্থার প্রকল্প অধিকর্তা শ্রী রতিশ কুমার,কর্মী বিভাগের দায়িত্বপ্রাপ্ত অধিকর্তা শ্রী এন.কে.জৈন, অর্থ বিভাগের অধিকর্তা শ্রী এম.কে.মিত্তাল, কারিগরি বিভাগের দায়িত্বপ্রাপ্ত অধিকর্তা শ্রী ওয়াই.কে.চৌবে সহ অন্যান্য আধিকারিকরা। চারা গাছ ও ভেষজ ঔষধ সম্পর্কে কর্মীদের মধ্যে সচেতনতা বৃদ্ধির লক্ষ্যে এই ভেষজ উদ্যানটি তৈরি করা হয়েছে। এদিন উপস্থিত সংস্থার আধিকারিকরা বিভিন্ন ভেষজ উদ্ভিদ রোপণে অংশ নেন।
    
    
    কর্মচারীদের মধ্যে প্রায় ৭০০ ঔষধ গাছ এবং চারা গাছ বিতরণ করা হয়। পরিবেশ সংরক্ষণের বিষয়ে কর্মীদের মধ্যে সচেতনতা বৃদ্ধির লক্ষ্যে এই উদ্যোগ নেওয়া হয়। ফরিদাবাদে এনএইচপিসি প্রধান কার্যালয় এবং আবাসিক প্রাঙ্গণ ছাড়াও সংস্থার সমস্ত আঞ্চলিক দফতর, প্রকল্প ও বিদ্যুৎ কেন্দ্রগুলিতে বৃক্ষরোপণ কর্মসূচি চালানো হয়। তবে এই উদযাপনের সময়, সামাজিক দূরত্বের নিয়মগুলি সুনিশ্চিত করা হয়েছিল।
    
    পরিবেশ রক্ষায় সচেতনতা বৃদ্ধি এবং এ বিষয়ে কার্যকরী পদক্ষেপে গ্রহণের জন্য উৎসাহ দেওয়ার লক্ষ্যে বিশ্বব্যাপী এই দিনটি উদযাপিত হয়। এই বছর বিশ্ব পরিবেশ দিবসের বিষয় ভাবনা হ'ল 'জীব বৈচিত্র'।

    

    CG/SS

    
    
    (Release ID: 1629840) Visitor Counter : 5
    
    
      Read this release in: Telugu , English , Tamil , Urdu , Hindi , Marathi , Manipuri , Punjabi