      স্বাস্থ্যওপরিবারকল্যাণমন্ত্রক

      কোভিড-১৯এর বিষয়ে সর্বশেষ তথ্য
      
      আইসিএমআর-এর সেরোসারভেইল্যান্স সমীক্ষা অনুযায়ী কোভিড-১৯এ ০.৭৩ শতাংশ মানুষ সংক্রমিত
      Posted On: 11 JUN 2020 6:48PM by PIB Kolkata


    নয়াদিল্লী, ১১ জুন, ২০২০


    

    
    আইসিএমআর-এর সেরোসারভেইল্যান্স সমীক্ষা অনুযায়ী সার্স –কোভ-২এ পরীক্ষিত জনগোষ্ঠীর মধ্যে ০.৭৩ শতাংশ সংক্রমিত হয়েছেন। আইসিএমআর-এর মহানির্দেশক ডঃ বলরাম ভার্গভ আজ সাংবাদিকদের এ খবর জানান।


    
    মে মাসে কোভিড-১৯এর বিষয়ে আইইসিএমআর, প্রথম সেরোসমীক্ষা পরিচালনা করে। এই কাজে রাজ্য স্বাস্থ্য দপ্তর, এনসিডিসি এবং বিশ্ব স্বাস্থ্য সংস্থার সাহায্য নেওয়া হয়। এই সমীক্ষা দেশের ৮৩টি জেলায় ২৮,৫৯৫টি বাড়ির ২৬,৪০০ জনের ওপর করা হয়। সমীক্ষার প্রথম পর্বে দেখা হয়েছিল সার্বিকভাবে কতজন সার্স-কোভ-২ এ সংক্রমিত হয়েছেন। দ্বিতীয় পর্যায়ে হটস্পট শহরগুলির কন্টেইনমেন্ট এলাকায় কতজন এই ভাইরাসে সংক্রমিত হয়েছেন তা নিয়ে কাজ করা হয়।


    
    এই সমীক্ষায় দেখা গেছে লকডাউনের ফলে সফলভাবে কোভিড-১৯এর দ্রুত সংক্রমণ আটকানো সম্ভব হয়েছে। আইসিএমআর-এর হিসেব অনুযায়ী গ্রামাঞ্চলের থেকে শহরাঞ্চলে ১.০৯ গুন বেশি এবং শহরের বস্তি এলাকায় ১.৮৯ গুন বেশি সংক্রমণের আশঙ্কা রয়েছে। তবে সংক্রমণের ফলে মৃত্যুর হার যথেষ্টই কম ౼০.০৮ শতাংশ। বিভিন্ন সময়ে কোভিড-১৯-এর সংক্রমণ থেকে রক্ষা পাওয়ার জন্য যেসমস্ত পরামর্শ দেওয়া হচ্ছে সেগুলি যথাযথভাবে মেনে চলাই এই অসুখের থেকে দূরে থাকার সব থেকে ভালো উপায়।


    
    গত ২৪ ঘন্টায় ৫,৮২৩ জন কোভিড-১৯ এ সংক্রমিত ব্যক্তি সম্পূর্ণ সুস্থ হয়েছেন। এ পর্যন্ত দেশে ১,৪১,০২৮ জন সুস্থ হয়ে বাড়ি ফিরেছেন। অর্থাৎ সুস্থ হয়ে ওঠার হার ৪৯.২১ শতাংশ। দেশে এই মুহূর্তে ১,৩৭,৪৪৮ জন চিকিৎসাধীন রয়েছেন। বর্তমানে চিকিৎসাধীন রোগীর থেকে, সুস্থ হয়ে ওঠা রোগীর সংখ্যা বেশি।


    
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।

    

    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf

    

    CG/CB/NS

    
    
    (Release ID: 1630965) Visitor Counter : 38
    
    
      Read this release in: Telugu , English , Urdu , Hindi , Marathi , Manipuri , Punjabi , Gujarati , Odia , Tamil , Malayalam