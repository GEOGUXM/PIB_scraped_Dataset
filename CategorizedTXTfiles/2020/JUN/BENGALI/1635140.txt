      পেট্রোলিয়ামওপ্রাকৃতিকগ্যাসমন্ত্রক

      শ্রী ধর্মেন্দ্র প্রধান ফরিদাবাদে ইন্ডিয়ান অয়েলের গবেষণা ও উন্নয়ন ক্যাম্পাসের ভিত্তিপ্রস্তর স্থাপন করেছেন
      Posted On: 29 JUN 2020 1:31PM by PIB Kolkata


    নয়াদিল্লী, ২৯ জুন, ২০২০


    

    পেট্রোলিয়াম এবং প্রাকৃতিক গ্যাস ও ইস্পাত মন্ত্রী শ্রী ধর্মেন্দ্র প্রধান এবং হরিয়ানার মুখ্যমন্ত্রী শ্রী মনোহর লাল আজ ফরিদাবাদে আইএমটি ক্যাম্পাসে ইন্ডিয়ান অয়েলের দ্বিতীয় অত্যাধুনিক প্রযুক্তি উন্নয়ন ও গবেষণা কেন্দ্রের ভিত্তিপ্রস্তর স্থাপন করেছেন। ৫৯ একর জমিতে ২২৮২ কোটি ব্যয়ে এই নতুন কেন্দ্রটি গড়ে তোলা হবে। নতুন ক্যাম্পাসটিতে গবেষণা ও উন্নয়ন ক্ষেত্রে কিভাবে প্রযুক্তি ব্যবহার করা যায় তা নিয়ে ইন্ডিয়ান অয়েল কাজ চালাবে এবং ফরিদাবাদের আরেকটি ক্যাম্পাসের সঙ্গে সমন্বয় বজায় রেখে কাজ করবে।


    
    নতুন ক্যাম্পাসে বিকল্প ও পুনর্নবীকরণযোগ্য শক্তিক্ষেত্র নিয়ে গবেষণার কাজ চালানো হবে। এরজন্য দেশীয় প্রযুক্তিকে কাজে লাগিয়ে অত্যাধুনিক ল্যাবরেটরি পরিকাঠামো গড়ে তোলা হবে।


    
    অনুষ্ঠানে কেন্দ্রীয় মন্ত্রী বলেন, ইন্ডিয়ান অয়েলের গবেষণা ও উন্নয়ন কেন্দ্র বছরের পর বছর ধরে দেশীয় প্রযুক্তি ও গবেষণা ক্ষেত্রে কাজ করে চলেছে। তিনি বলেন, আত্মনির্ভর ভারত গঠনের স্বপ্ন পূরণের প্রতি ইন্ডিয়ান অয়েলের গবেষণা ও উন্নয়ন উল্লেখযোগ্য অবদান রেখেছে। তিনি আরও বলেন, এই গবেষণা ও উন্নয়ন কেন্দ্রটিতে বিকল্প, স্বচ্ছ ও দেশীয় শক্তি উৎপাদনের জন্য একটি পরীক্ষাগার থাকবে। ভারতকে জ্বালানী ক্ষেত্রে স্বনির্ভর করে তোলা এবং মাননীয় প্রধানমন্ত্রীর আত্মনির্ভর ভারতের দৃষ্টিভঙ্গী পূরণের লক্ষ্যে এ এক বড় পদক্ষেপ বলে তিনি জানিয়েছেন।


    
    হরিয়ানা সরকারের প্রতি কৃতজ্ঞতা প্রকাশ করে শ্রী প্রধান হরিয়ানাকে কোরোসিন মুক্ত রাজ্য হিসাবে গড়ে তোলার জন্য সেই রাজ্যের মুখ্যমন্ত্রীকে অভিনন্দন জানান। তিনি বলেন, কৃষি-অবশিষ্টাংশগুলিকে ব্যবহার করে স্বচ্ছ শক্তিতে রূপান্তরিত করার ক্ষেত্রে এই রাজ্য অগ্রণী ভূমিকা নিতে পারে। তিনি বলেন, হরিয়ানার মুখ্যমন্ত্রী শ্রী মনোহর লাল এর নেতৃত্বে আর্থ-সামাজিক এবং বিকাশের ক্ষেত্রে অসাধারণ উন্নতি লাভ করেছে। তিনি বলেন, কেন্দ্রীয় সরকার হরিয়ানাকে দেশের শীর্ষস্থানীয় গবেষণা ও উন্নয়ন কেন্দ্র হিসেবে তুলে ধরতে প্রতিশ্রুতিবদ্ধ।


    
    মন্ত্রী আরও বলেন, করোনা সঙ্কটের সময় ভারত বিশ্বকে ওষুধ সরবরাহে গুরুত্বপূর্ণ ভূমিকা পালন করেছে। তিনি বলেছেন দেশে পেট্রো-কেমিক্যাল প্রয়োজনীয়তা বাড়ছে, কিন্তু পেট্রোলিয়াম পণ্য আমদানি কমিয়ে আনতে হবে। তিনি ভারতকে পেট্রো-কেমিক্যাল হাব হিসাবে গড়ে তোলা এবং দেশকে আত্মনির্ভর করার আহ্বান জানান।


    

    CG/SS/NS

    
    
    (Release ID: 1635140) Visitor Counter : 7
    
    
      Read this release in: English , Urdu , Marathi , Hindi , Assamese , Manipuri , Punjabi , Odia , Tamil , Telugu