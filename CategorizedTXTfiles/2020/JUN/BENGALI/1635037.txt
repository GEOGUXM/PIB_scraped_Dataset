      উপ-রাষ্ট্রপতিরসচিবালয়

      প্রাক্তন প্রধানমন্ত্রী শ্রী নরসীমা রাও-এর জন্মবার্ষিকীতে শ্রদ্ধা উপ-রাষ্ট্রপতির
      Posted On: 28 JUN 2020 10:02AM by PIB Kolkata


    নয়াদিল্লি, ২৮ জুন, ২০২০


    

    
    উপ-রাষ্ট্রপতি শ্রী এম ভেঙ্কাইয়া নাইডু প্রাক্তন প্রধানমন্ত্রী শ্রী পি ভি নরসীমা রাও-কে তাঁর জন্মবার্ষিকীতে বিনম্র শ্রদ্ধা জানিয়েছেন। ইতিপূর্বে ভারতীয় অর্থ ব্যবস্থা পতনের মুখে পড়লে, তেমন এক জটিল পরিস্থিতিতে অর্থনৈতিক সংস্কারমূলক উদ্যোগ গ্রহণের পেছনে তিনি যে ভূমিকা পালন করেছিলেন, সেকথা উপ-রাষ্ট্রপতি কৃতজ্ঞতার সঙ্গে স্মরণ করেন।


    
    এক ফেসবুক বার্তায় শ্রী নাইডু অর্থ ব্যবস্থার উদারীকরণে শ্রী রাও-এর বিভিন্ন পদক্ষেপের কথা উল্লেখ করেন। এ প্রসঙ্গে শ্রী নাইডু স্মরণ করেন, “শ্রী রাও চেয়েছিলেন, লাইসেন্স রাজ ব্যবস্থায় অলিখিতভাবে আরোপিত নিষেধাজ্ঞাগুলি ভেঙে ফেলতে, লালফিতের ফাঁস কমাতে এবং ভারতীয় শিল্প সংস্থাগুলিকে আরও প্রতিযোগিতামুখী করে তুলতে”। বাণিজ্যে উদারীকরণের ভিত্তি স্থাপনের পাশাপাশি, বিশ্ব অর্থ ব্যবস্থা, বিশেষ করে পূর্ব এশীয় অর্থ ব্যবস্থার সঙ্গে ভারতীয় অর্থনীতির পুর্নসংযুক্তকরণের জন্য প্রাক্তন প্রধানমন্ত্রীর উদ্যোগের কথা উল্লেখ করে উপ-রাষ্ট্রপতি বলেন, “শ্রী রাও-এর এই উদ্যোগগুলি ছিল বিগত সরকারগুলির অভ্যন্তরীণ ব্যবস্থাকে সুদৃঢ় করার মতাদর্শের পরিবর্তে এক নতুন গতিপথের পরিকল্পনা প্রণয়ন করা, যাতে বিশ্বব্যাপি সুসংহত উন্নয়নের নতুন যাত্রাপথে সামিল হওয়া যায়”।


    
    শ্রী নাইডু আরও বলেন, তিনি ছিলেন একজন সংস্কারক এবং বিশ্বের কোথায় কি ঘটছে, তা থেকে ভারত শিক্ষা নিক – এটা তিনি আন্তরিকভাবে চেয়েছিলেন। শ্রী রাও চেয়েছিলেন, জটিল অবস্থাকে সুযোগে পরিণত করতে। উপ-রাষ্ট্রপতি আরও বলেন, তৎকালীন বছরগুলিতে ভারতের জিডিপি-র বিকাশ হার বজায় রাখার ক্ষেত্রে শ্রী রাও এর উদ্যোগ প্রশংসার যোগ্য। সাম্প্রতিক অতীতে দ্রুত বিকাশশীল অর্থনীতি হিসাবে ভারতের উত্থানের পেছেনেও তাঁর অবদান অনস্বীকার্য।


    
    সংস্কারমূলক পদক্ষেপগুলি চালিয়ে যাওয়ার প্রয়োজনীয়তার ব্যাপারে সে সময় দেশে ধীরে ধীরে সবপক্ষের মধ্যে যে সহমতের বাতাবরণ গড়ে উঠেছিল, সে প্রসঙ্গে শ্রী নাইডু বলেন, প্রাক্তন প্রধানমন্ত্রী শ্রী অটল বিহারী বাজপেয়ী সংস্কারের গতিকে ত্বরান্বিত করেছিলেন। অন্যদিকে, বর্তমান প্রধানমন্ত্রী শ্রী নরেন্দ্র মোদী এই সংস্কারমূলক উদ্যোগগুলিকে আরও এগিয়ে নিয়ে চলেছেন।


    
    জাতীয় স্তরে পারমাণবিক নিরাপত্তার এক মজবুত ভিত্তি গঠনের পেছনে শ্রী রাও-এর যে অবদান নিহিত রয়েছে, সে প্রসঙ্গে উপ-রাষ্ট্রপতি বলেন, বৈদেশিক নীতির ক্ষেত্রে তাঁর সাহসী পদক্ষেপের মধ্যে একটি ছিল ইজরায়েলের সঙ্গে কূটনৈতিক সম্পর্ক স্থাপন সহ ভারত ও মার্কিন যুক্তরাষ্ট্রের মধ্যে বহু দশকের পুরনো হিমশীতল সম্পর্কে পুনরায় উষ্ণতার সঞ্চার করে দু’দেশকে একত্রিত করা।


    
    প্রাক্তন প্রধানমন্ত্রী শ্রী রাও যথেষ্ট দৃঢ়তার সঙ্গে পাঞ্জাব ও কাশ্মীরে বিচ্ছিন্নতাবাদী আন্দোলনগুলিকে নিয়ন্ত্রণে আনতে সক্ষম হয়েছিলেন বলেও শ্রী নাইডু অভিমত প্রকাশ করেন।


    
    উপ-রাষ্ট্রপতি বলেন, শ্রী রাও-এর প্রধানমন্ত্রী হিসাবে মেয়াদকালে ‘পূবে তাকাও’ নীতির সূচনা হয়েছিল এবং স্থানীয় স্বশাসিত সংস্থাগুলির ক্ষমতায়নে সংবিধানের ৭৩ ও ৭৪তম সংশোধন এক মাইলফলক হিসাবে আজও প্রাসঙ্গিক হয়ে রয়েছে।


    

    CG/BD/SB

    
    
    (Release ID: 1635037) Visitor Counter : 9
    
    
      Read this release in: Punjabi , English , Urdu , Hindi , Marathi , Manipuri , Assamese , Tamil , Malayalam