      মানবসম্পদবিকাশমন্ত্রক

      ন্যাশনাল এলিজিবিলিটি তথা এন্ট্রান্স টেস্ট (এনইইটি) ইউজি পরীক্ষা স্থগিত সম্পর্কিত বিভ্রান্তিকর বিজ্ঞপ্তির ব্যাপারে গুজব উড়িয়ে দিল এনটিএ
      Posted On: 17 JUN 2020 3:02PM by PIB Kolkata


    নয়াদিল্লি, ১৭ জুন, ২০২০


    

    সোশ্যাল মিডিয়া প্ল্যাটফর্ম ও অন্যান্য সংবাদ সূত্রে ‘২০২০’র জুলাই মাসে ন্যাশনাল এলিজিবিলিটি তথা এন্ট্রান্স টেস্ট (এনইইটি) ইউজি পরীক্ষা স্থগিত’ সম্পর্কিত বিভ্রান্তিকর বিজ্ঞপ্তির প্রেক্ষিতে ন্যাশনাল টেস্টিং এজেন্সি (এনটিএ) –র পক্ষ থেকে বিষয়টি গুরুত্বের সঙ্গে বিবেচনা করে সুস্পষ্টভাবে জানানো হয়েছে, এ ধরনের কোনও বিজ্ঞপ্তি এনটিএ বা সংশ্লিষ্ট কর্তৃপক্ষের পক্ষ থেকে প্রকাশ করা হয় নি। সামাজিক মাধ্যমগুলিতে গত ১৫ তারিখ এই পরীক্ষা স্থগিত হওয়া সম্পর্কে এক বিভ্রান্তিকর বিজ্ঞপ্তি প্রকাশ করা হয়।এনটিএ – এর পক্ষ থেকে বিভ্রান্তিকর এই বিজ্ঞপ্তি সম্পর্কে বলা হয়েছে, পরীক্ষার্থী, অভিভাবক ও সাধারণ মানুষকে সম্পূর্ণ বিপথে চালিত করতে ইচ্ছাকৃতভাবে এ ধরনের বিজ্ঞপ্তি প্রকাশ করে গুজব ছড়ানো হয়েছে। এ ব্যাপারে এনটিএ ঐ বিজ্ঞপ্তির উৎস সন্ধান করে জনস্বার্থ বিরোধী পক্ষগুলির বিরুদ্ধে কঠোর ব্যবস্থা নেবে।


    
    ন্যাশনাল টেস্টিং এজেন্সির পক্ষ থেকে সমস্ত পরীক্ষার্থী, অভিভাবক ও সাধারণ মানুষের উদ্দেশে বলা হয়েছে, এই পরীক্ষা স্থগিত সংক্রান্ত কোনও বিজ্ঞপ্তি প্রকাশ করা হয়নি। এ ধরনের বিভ্রান্তিকর বিজ্ঞপ্তি বা খবরের ব্যাপারে সংশ্লিষ্ট সকলকে সচেতন থাকা এবং এনটিএ-র সরকারি ওয়েবসাইট থেকে তথ্য বিশ্লেষণের পরামর্শ দেওয়া হয়েছে।


    
    ২০২০-র নেট পরীক্ষা সম্পর্কিত সর্বশেষ সরকারি বিজ্ঞপ্তি গত ১১ই মে সংস্থার ওয়েবসাইটে প্রকাশিত হয়েছে। আরও একবার পরীক্ষার্থী তাঁদের অভিভাবক এবং সাধারণ মানুষকে এনটিএ-র ওয়েবসাইট ( www.nta.ac.in ) থেকে তথ্য যাচাই করার পরামর্শ দেওয়া হচ্ছে।


    

    CG/BD/SB

    
    
    (Release ID: 1632140) Visitor Counter : 6
    
    
      Read this release in: Punjabi , Malayalam , English , Urdu , Hindi , Marathi , Assamese , Manipuri , Odia , Tamil , Telugu