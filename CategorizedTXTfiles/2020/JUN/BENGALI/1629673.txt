      আবাসনএবংশহরাঞ্চলেরদারিদ্র্যদূরীকরণমন্ত্রক

      কার্যকর বর্জ্য ব্যবস্থাপনার মাধ্যমে জৈব বৈচিত্র্যের সংরক্ষণ
      Posted On: 05 JUN 2020 12:49PM by PIB Kolkata


    নয়াদিল্লি, ০৫ জুন, ২০২০


    

    বিশ্ব পরিবেশ দিবস ২০২০ উদযাপন উপলক্ষে কেন্দ্রীয় আবাসন ও শহরাঞ্চল বিষয়ক প্রতিমন্ত্রী শ্রী হরদীপ সিং পুরী আজ নতুন দিল্লির নির্মাণ ভবনে একগুচ্ছ কর্মসূচির সূচনা করেন। কার্যকর বর্জ্য ব্যবস্থাপনার মাধ্যমে জৈব বৈচিত্র্যের সংরক্ষণ শীর্ষক অনুষ্ঠানটি সরাসরি ওয়েবকাস্টে সম্প্রচার করা হয়।


    
    এই উপলক্ষে মন্ত্রকের পক্ষ থেকে তিনটি গুরুত্বপূর্ণ বিষয়ে এ্যডভাইসারি বা উপদেশপত্র প্রকাশ করা হয়। এগুলি হ’ল – পুরসভার কঠিন বর্জ্য থেকে ধাতব সামগ্রী সংগ্রহ সংক্রান্ত এ্যডভাইসারি, বর্জ্য পদার্থে ভরা জমির চরিত্র পুনরুদ্ধার সংক্রান্ত এ্যডভাইসারি এবং জঞ্জাল স্তুপ ও তার বাইরে বর্জ্য পরিচালনা পদ্ধতি সংক্রান্ত খসড়া এ্যডভাইসারি। এই এ্যডভাইসারি তিনটি প্রস্তুত করেছে সেন্ট্রাল পাবলিক হেলথ অ্যান্ড এনভায়রনমেন্টাল ইঞ্জিনিয়ারিং অর্গানাইজেশন। শ্রী পুরী এই উপলক্ষে বলেন, আজকের দিনটিতে আমরা জৈব বৈচিত্র্যের সংরক্ষণ ও কার্যকর উপায়ে বর্জ্য ব্যবস্থাপনার মধ্যে সহজাত যোগসূত্রগুলিকে পুনঃপ্রতিষ্ঠার সুযোগ পেয়ে থাকি। স্বচ্ছতা এবং জৈব বৈচিত্র্যের সংরক্ষণ একসঙ্গে পরিচালনা করতে হবে। প্রধানমন্ত্রী ২০১৪ সালে যখন স্বচ্ছ ভারত মিশন – শহরাঞ্চলীয় অভিযানের সূচনা করেছিলেন, তখন দুটি বিষয়ের ওপর গুরুত্ব দেওয়া হয়েছিল। এর একটি হ’ল – শহরাঞ্চলীয় ভারত’কে উন্মুক্ত স্থানে শৌচকর্ম মুক্ত করা এবং অন্যটি হ’ল – ১০০ শতাংশ বৈজ্ঞানিক উপায়ে কঠিন বর্জ্য পদার্থের পরিচালনা। সমগ্র দেশ এই দুটি ক্ষেত্রেই লক্ষ্যণীয় অগ্রগতি করেছে। আজ শহরাঞ্চলীয় ভারতের অধিকাংশ এলাকায় উন্মুক্ত স্থানে শৌচকর্ম মুক্ত হয়েছে এবং কঠিন বর্জ্য পদার্থের বৈজ্ঞানিক উপায়ে প্রক্রিয়াকরণের হার ২০১৪ সালের ১৮ শতাংশ থেকে তিন গুণ বেড়ে এখন ৬৫ শতাংশ হয়েছে। তিনি আরও বলেন, এখনও অনেক কিছু করণীয় রয়েছে। অসমাপ্ত কাজগুলি সম্পূর্ণ করা হলেই প্রত্যাশিত সাফল্য আসবে। এই উপলক্ষে মন্ত্রকের পক্ষ থেকে মালাসুর নামে বর্জ্য পদার্থের পরিচালনা সংক্রান্ত আরও একটি অভিযানের এ্যডভাইসারি প্রকাশ করা হয়। ইংরাজির পাশাপাশি, ৫টি ভারতীয় ভাষায় এই এ্যডভাইসারি প্রকাশ করা হয়েছে। অনুষ্ঠানে এ্যডভাইসারি প্রকাশের পর দেশে জঞ্জাল স্তুপ ও তার বাইরে বর্জ্য ব্যবস্থাপনা পদ্ধতি সংক্রান্ত যে খসড়া এ্যডভাইসারি প্রকাশ করা হয়েছে, সে সম্পর্কে একটি ভার্চ্যুয়াল কর্মশিবিরের আয়োজন করা হয়। এই কর্মশিবিরে রাজ্য ও শহরাঞ্চলীয় স্থানীয় প্রশাসনগুলির ১০০ জনেরও বেশি প্রতিনিধি অংশগ্রহণ করেন।


    

    
    CG/BD/SB

    
    
    (Release ID: 1629673) Visitor Counter : 9
    
    
      Read this release in: English , Urdu , Hindi , Marathi , Punjabi , Odia , Tamil , Telugu , Malayalam