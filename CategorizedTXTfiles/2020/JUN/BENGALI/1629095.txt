      স্বাস্থ্যওপরিবারকল্যাণমন্ত্রক

      কোভিড-১৯এর বিষয়ে সর্বশেষ তথ্য
      
      সুস্থ হয়ে উঠার হার বৃদ্ধি পেয়ে হয়েছে ৪৮.৩১ শতাংশ
      
      মৃত্যুর হার হ্রাস পেয়ে হয়েছে ২.৮ শতাংশ

      Posted On: 03 JUN 2020 3:15PM by PIB Kolkata

    নয়াদিল্লী, ৩ জুন, ২০২০


    

    গত ২৪ ঘন্টায় ৪৭৭৬ জন কোভিড-১৯ সংক্রমিত রোগী সুস্থ হয়েছেন। ফলে মোট সুস্থ হয়ে ওঠার সংখ্যা হল ১,০০,৩০৩ জন। সুস্থ হয়ে ওঠার হার ৪৮.৩১ শতাংশ। বর্তমানে ১,০১,৪৯৭ জন কোভিড-১৯-এ সংক্রমিত রোগী চিকিৎসকদের তত্ত্বাবধানে রয়েছেন। এই রোগে মৃত্যুর হার ২.৮ শতাংশ।


    
    দেশে বর্তমানে ৪৮০টি সরকারি এবং ২০৮টি বেসরকারী অর্থাৎ মোট ৬৮৮টি পরীক্ষাগারে নমুনা পরীক্ষা করা যাচ্ছে। এ পর্যন্ত ৪১,০৩,২৩৩টি নমুনা পরীক্ষা করা হয়েছে। গতকাল ১,৩৭,১৫৮টি নমুনা পরীক্ষা করা হয়েছে।


    
    কোভিড-১৯এর চিকিৎসার জন্য বর্তমানে ৯৫২টি কোভিড নির্ধারিত হাসপাতাল রয়েছে। এইসব হাসপাতালে ১,৬৬,৩৩২টি আইসোলেশন বেড, ২১,৩৯৩৩টি আইসিইউ বেড এবং ৭২,৭৬২টি বেডে অক্সিজেন দেবার ব্যবস্থা করা হয়েছে। দেশে এই মুহূর্তে ২৩৯১টি কোভিড স্বাস্থ্যকেন্দ্র আছে যেখানে ১,৩৪,৯৪৫টি আইসোলেশন বেড, ১১,০২৭টি আইসিইউ বেড এবং ৪৬,৮৭৫টি বেডে অক্সিজেন দেবার ব্যবস্থা করা হয়েছে। কেন্দ্র, বিভিন্ন রাজ্য, কেন্দ্রশাসিত অঞ্চল এবং কেন্দ্রীয় প্রতিষ্ঠানগুলিকে ১ কোটি ২৫ লক্ষ ২৮ হাজার এন৯৫ মাস্ক এবং ১ কোটি ১ লক্ষ ৫৪ হাজার ব্যক্তিগত সুরক্ষা সরঞ্জাম (পিপিই)সরবরাহ করেছে।
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।
    
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB/NS

    
    
    (Release ID: 1629095) Visitor Counter : 22
    
    
      Read this release in: English , Urdu , Hindi , Marathi , Manipuri , Punjabi , Gujarati , Odia , Tamil , Telugu , Kannada , Malayalam