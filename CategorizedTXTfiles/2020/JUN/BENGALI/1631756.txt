      নির্বাচনকমিশন

      বিহার বিধানসভার বিধায়করা ৬ই জুলাই বিধান পরিষদের দ্বিবার্ষিক নির্বাচনে ভোট দেবেন
      Posted On: 15 JUN 2020 2:37PM by PIB Kolkata


    নয়াদিল্লী, ১৫ জুন, ২০২০


    বিহার বিধান পরিষদের ৯ জন সদস্যের মেয়াদ ৬ই মে শেষ হয়ে গেছে। এঁরা হলেন- শ্রী অশোক চৌধুরী, শ্রী কৃষাণ কুমার সিং, শ্রী প্রশান্ত কুমার শাহী, শ্রী সঞ্জয় প্রকাশ, শ্রী সতীশ কুমার, শ্রী রাধামোহন শর্মা, শ্রী সোনেলাল মেহেতা, শ্রী মহম্মদ হারুন রশিদ ও শ্রী হীরা প্রসাদ বিন্দ।


    কোভিড-১৯এর কারণে জনস্বাস্থ্যের ক্ষেত্রে যে জরুরি অবস্থা দেখা দিয়েছিল তার ফলে ২০০৫ সালের বিপর্যয় মোকাবিলা আইন অনুযায়ী নির্বাচন কমিশন সংবিধানের ৩২৪ নম্বর ধারা অনুযায়ী এবং ১৯৫১ সালে জনপ্রতিনিধিত্ব আইনের ১৬ নম্বর ধারায় বিধান পরিষদের দ্বিবার্ষিক নির্বাচন আয়োজনের প্রক্রিয়া থামিয়ে দেয়। পরিস্থিতি বিবেচনা করে পরে এই নির্বাচন আয়োজনের সিদ্ধান্ত নেওয়া হয়।


    কমিশন, বিহারের মুখ্য নির্বাচনী আধিকারিকের কাছ থেকে পরামর্শক্রমে এই নির্বাচন অনুষ্ঠানের প্রক্রিয়া আবারো শুরু করার সিদ্ধান্ত নিয়েছে।


    ১৮ই জুন বৃহস্পতিবার নির্বাচনের বিজ্ঞপ্তি জারি করা হবে। মনোনয়নপত্র জমা দেওয়ার শেষ তারিখ ২৫শে জুন বৃহস্পতিবার। পরের দিন ২৬শে জুন সেগুলি পরীক্ষা করে দেখা হবে। ২৯শে জুন সোমবার প্রার্থীপদ প্রত্যাহারের শেষ দিন। ৬ই জুলাই সোমবার সকাল ৯টা থেকে বিকেল ৪টে পর্যন্ত ভোট নেওয়া হবে। ওই দিন বিকেল ৫টা থেকে ভোট গ্রহণ শুরু হবে। বুধবার ৮ই জুলাই পুরো নির্বাচন প্রক্রিয়া সম্পন্ন করতে হবে। অবাধ ও সুষ্ঠু নির্বাচনের জন্য কমিশন সব ধরণের ব্যবস্থা গ্রহণ করেছে।


    ভোট গ্রহণের সময় কোভিড-১৯ পরিস্থিতিতে যাতে সব ধরণের সুরক্ষা বজায় থাকে সেই উদ্দেশে কমিশন রাজ্যের মুখ্য সচিবকে একজন বর্ষিয়ান আধিকারিককে নিয়োগ করতে বলেছে ౼ যিনি কোভিড-১৯ সংক্রমণ আটকাতে সব ধরণের নীতি নির্দেশিকা যথাযথভাবে পালন করা হচ্ছে কি না সেই বিষয়টি নজরে রাখবেন।


    CG/CB/NS

    
    
    (Release ID: 1631756) Visitor Counter : 15
    
    
      Read this release in: English , Urdu , Hindi , Manipuri , Punjabi , Tamil , Telugu