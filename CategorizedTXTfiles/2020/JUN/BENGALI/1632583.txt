      বিজ্ঞানওপ্রযুক্তিমন্ত্রক

      এআরআইইএস সোশ্যাল মিডিয়ায় সরাসরি আসন্ন সূর্যগ্রহণ সম্প্রচার করবে
      Posted On: 19 JUN 2020 10:57AM by PIB Kolkata


    নয়াদিল্লী, ১৯ জুন, ২০২০


    

    
    উত্তর ভারতে ২১শে জুন সকাল ১০.২৫ মিনিট থেকে একটি বলয় সূর্যগ্রহণ দেখা যাবে। বিজ্ঞান ও প্রযুক্তি দপ্তরের অধীনস্থ সংস্থা আর্যভট্ট রিসার্চ ইন্সটিটিউট অফ অবজারভেশনাল সায়েন্সেস(একআরআইইএস) এব্যাপারে একটি বিশেষ বক্তৃতার আয়োজন করেছে। এআরআইইএস-এর নির্দেশক অধ্যাপক দীপঙ্কর বন্দ্যোপাধ্যায় সূর্যগ্রহণের বিষয়ে একটি বক্তৃতা দেবেন। এছাড়াও জুম, ইউটিউব ও ফেসবুকে সূর্যগ্রহণের দৃশ্য সরাসরি সম্প্রচারিত হবে। আফ্রিকা, এশিয়া এবং ইউরোপের কোনো কোনো অঞ্চল থেকে এই সূর্যগ্রহণটি দেখা যাবে। ভারতে এটি শুরু হবে সকাল ১০.২৫ মিনিটে। তবে মূল গ্রহণ শুরু হবে বেলা ১২টা ৮ মিনিট থেকে। চলবে ১টা ৫৪ মিনিট পর্যন্ত। এর আগে ২৬শে ডিসেম্বর দক্ষিণ ভারতে আর একটি বলয় গ্রহণ দেখা গিয়েছিল। ঐদিন দেশের বাকি অংশের মানুষ আংশিক সূর্যগ্রহণ দেখেছিলেন। পরবর্তী সূর্যগ্রহণ ভারত থেকে দেখা যাবে ২০৩১ সালের ২১শে মে। তবে এদেশের মানুষ পূর্ণ সূর্যগ্রহণ দেখতে পাবেন ২০৩৪ সালের ২০শে মার্চ।


    
    অমাবস্যার সময় চাঁদ যখন সূর্যকে আংশিক বা সম্পূর্ণ আড়াল করে তখনই আংশিক, বলয় বা পূর্ণ সূর্যগ্রহণ হয়। সূর্যগ্রহণের সময় চাঁদের ছায়া পৃথিবীর ওপর পড়ে এবং যে অংশটি বেশি ঘন থাকে তাকে বলা হয় প্রচ্ছায়া আর কম ঘনযুক্ত অংশটিকে বলা উপচ্ছায়া। তবে পূর্ণ সূর্যগ্রহণ খুব কমই হয়। যদিও প্রতি মাসে একবার করে অমাবস্যা হয় কিন্তু আমরা গ্রহণকে অত ঘন ঘন দেখতে পাইনা। এর কারণ চাঁদের কক্ষপথ পৃথিবী এবং সূর্যের তলের নিরিখে ৫ ডিগ্রী ঢালে অবস্থিত। এরফলে সূর্য, চাঁদ এবং পৃথিবীর এক সরলরেখায় আসার বিষয়টি জ্যোর্তিবিজ্ঞানে খুবই কম ঘটে।


    
    এআরআইইএস সূর্যগ্রহণের সময় কি করা উচিত কি করা উচিত নয় সে বিষয়ে পরামর্শ দিয়েছে।


    
    কি করা উচিত :


    
    ১. আইএসও সার্টিফায়েড কাঁচ অথবা যথাযথ ফিল্টার যুক্ত ক্যামেরার মাধ্যমে সূর্যগ্রহণ দেখুন, যাতে চোখ নষ্ট না হয়।
    ২. পিন হোল ক্যামেরা অথবা টেলিস্কোপ দিয়ে বলয় গ্রহণ দেখা সবথেকে নিরাপদ।
    ৩. সূর্যগ্রহণের সময় খাওয়া, স্নান করা, বাইরে বেরোনো নিরাপদ। সূর্যগ্রহণ একটি দর্শনীয় ঘটনা যা দেখা যেতেই পারে।
    

    

    কি করবেন না :


    
    ১. খালি চোখে সরাসরি সূর্যের দিকে তাকাবেন না।
    ২. সূর্যগ্রহণ এক্স-রে ফিল্ম, সাধারণ রোদ চশমা এবং অতিবেগুনী রশ্মী প্রতিরোধী রোদ চশমা দিয়ে দেখবেন না।
    ৩. সূর্যগ্রহণ দেখার জন্য রঙিন কাঁচ ব্যবহার করবেন না।
    ৪. এই সূর্যগ্রহণটি দেখতে ভুলবেন না।

    

    CG/CB/NS

    
    
    (Release ID: 1632583) Visitor Counter : 17
    
    
      Read this release in: English , Urdu , Hindi , Marathi , Manipuri , Punjabi , Tamil