      ক্রেতা, খাদ্যএবংগণবন্টনমন্ত্রক

      ফুড কর্পোরেশন অফ ইন্ডিয়ার সংগ্রহে ৮ কোটি ১১ লক্ষ ৬৯ হাজার মেট্রিকটন খাদ্যশস্য রয়েছে
      Posted On: 12 JUN 2020 3:32PM by PIB Kolkata


    নতুন দিল্লি, ১২ জুন, ২০২০


    

    মোট সংগৃহীত খাদ্যশস্যের পরিমাণঃ-
    ১১ই জুনের হিসেব অনুযায়ী ফুড কর্পোরেশন অফ ইন্ডিয়া (এফসিআই)-র সংগ্রহে ২ কোটি ৭০ লক্ষ ৮৯ হাজার মেট্রিকটন চাল ও ৫ কোটি ৪০ লক্ষ ৮০ হাজার মেট্রিকটন গম রয়েছে। অর্থাৎ বর্তমানে এফসিআই-এর সংগ্রহে রয়েছে ৮ কোটি ১১ লক্ষ ৬৯ হাজার মেট্রিকটন খাদ্যশস্য। বর্তমানে যে সব গম এবং ধান কেনা হচ্ছে, সেগুলির হিসেব অবশ্য এর মধ্যে নেই। প্রতিমাসে জাতীয় খাদ্য সুরক্ষা আইন এবং অন্যান্য কল্যাণমুখী প্রকল্প অনুযায়ী ৫৫ লক্ষ মেট্রিকটন খাদ্যশস্যের প্রয়োজন হয়।


    
    লকডাউনে পর থেকে ১ কোটি ১৭ লক্ষ ৪৩ হাজার মেট্রিকটন খাদ্যশস্য ৪১৯৪টি রেলের রেকের মাধ্যমে বিভিন্ন জায়গায় সরবরাহ করা হয়েছে। রেলপথ ছাড়াও সড়কপথ এবং জলপথেও খাদ্যশস্য পরিবহণ করা হয়েছে। এই সময়ে সরবরাহ করা মোট খাদ্যশস্যের পরিমাণ ২ কোটি ৪৫ লক্ষ ২৩ হাজার মেট্রিকটন। ১৩টি জাহাজে ১৫,৫০০ মেট্রিকটন খাদ্যশস্য পাঠানো হয়েছে। উত্তরপূর্বাঞ্চলের রাজ্যগুলির জন্য ১১ লক্ষ ৬৮ হাজার মেট্রিকটন খাদ্যশস্য পাঠানো হয়েছে।


    
    পরিযায়ী শ্রমিকদের জন্য খাদ্যশস্য বন্টনঃ-
    (আত্মনির্ভর ভারত প্যাকেজ)
    কেন্দ্র, আত্মনির্ভর ভারত প্যাকেজের মাধ্যমে ৮ কোটি পরিযায়ী শ্রমিক, আটকে পড়া পরিবার এবং অতিদরিদ্র পরিবারগুলির জন্য ৮ লক্ষ মেট্রিকটন খাদ্যশস্য বন্টন করার সিদ্ধান্ত নিয়েছে। এরা কেউই জাতীয় খাদ্য সুরক্ষা আইন অথবা রাজ্যস্তরে গণবন্টন ব্যবস্থার আওতাধীন নন। সরকার সিদ্ধান্ত নিয়েছে, মে এবং জুন মাসে এদের মাথাপিছু ৫ কেজি করে খাদ্যশস্য বন্টন করবে। রাজ্য এবং কেন্দ্রশাসিত অঞ্চলগুলি ৫ লক্ষ ৪৮ হাজার মেট্রিকটন খাদ্যশস্য ইতিমধ্যেই সংগ্রহ করেছে। এপর্যন্ত ৪৫ লক্ষ ৬২ হাজার সুবিধাভোগীর কাছে ২২ হাজার ৮১২ মেট্রিকটন খাদ্যশস্য বন্টন করা হয়েছে। মে মাসে ৪৫ লক্ষ ৩২ হাজার এবং জুন মাসে এপর্যন্ত ১০ লক্ষ ৩০ হাজার সুবিধেভোগী এই প্রকল্পের সুবিধে পেয়েছেন। কেন্দ্র, ১ কোটি ৯৬ লক্ষ পরিযায়ী পরিবারের জন্য ৩৯ হাজার মেট্রিকটন ডাল বরাদ্দ করেছে। ৮ কোটি পরিযায়ী শ্রমিক, আটকে পড়া ও অভাবগ্রস্থ পরিবারগুলি মে এবং জুন মাসে পরিবার পিছু ১ কেজি ডাল বা ১ কেজি ছোলা পাবেন। রাজ্যগুলির চাহিদা অনুসারে এই ডাল এবং ছোলা বরাদ্দ করা হচ্ছে।


    
    রাজ্য এবং কেন্দ্রশাসিত অঞ্চলগুলিকে ইতিমধ্যেই ৩৩,৯১৬ মেট্রিকটন ছোলা অথবা ডাল পাঠানো হয়েছে। বিভিন্ন রাজ্য এবং কেন্দ্রশাসিত অঞ্চল ২৩,৭৩৩ মেট্রিকটন ছোলা সংগ্রহ করেছে। ইতিমধ্যেই ২,০৯২ মেট্রিকটন ছোলা বন্টন করা হয়েছে। কেন্দ্র, এই প্রকল্পের সমস্ত আর্থিক দায়ভার বহন করবে – খাদ্যশস্যের জন্য ৩,১০৯ কোটি টাকা এবং ছোলার জন্য ২৮০ কোটি টাকা খরচ হবে।


    
    প্রধানমন্ত্রী গরীব কল্যাণ অন্ন যোজনাঃ-
    খাদ্যশস্য (চাল / গম)
    প্রধানমন্ত্রী গরীব কল্যাণ অন্ন যোজনার আওতায় এপ্রিল থেকে জুন মাস পর্যন্ত ১ কোটি ৪ লক্ষ ৩০ হাজার মেট্রিকটন চাল ও ১৫ লক্ষ ২০ হাজার মেট্রিকটন গম প্রয়োজন। এরমধ্যে বিভিন্ন রাজ্য এবং কেন্দ্রশাসিত অঞ্চল ৯৪ লক্ষ ৭১ হাজার মেট্রিকটন চাল ও ১৪ লক্ষ ২০ হাজার মেট্রিকটন গম সংগ্রহ করেছে। এপ্রিল মাসে ৩৭ লক্ষ মেট্রিকটন খাদ্যশস্য (৯২%) ৭৪ কোটি সুবিধাভোগীকে, মে মাসে ৩৫ লক্ষ ৮২ হাজার মেট্রিকটন খাদ্যশস্য (৯০%) ৭১ কোটি ৬৪ লক্ষ সুবিধাভোগীকে এবং জুন মাসে এপযন্ত ৯ লক্ষ ৩৪ হাজার মেট্রিকটন খাদ্যশস্য (২৩%) ১৮ কোটি ৬৮ লক্ষ সুবিধাভোগীদের মধ্যে বন্টন করা হয়েছে। কেন্দ্র, পুরো প্রকল্পের আর্থিকদায়ভার বহন করছে – যার মোট পরিমাণ ৪৬,০০০ কোটি টাকা। পঞ্জাব, হরিয়ানা, রাজস্থান, গুজরাট, চন্ডিগড় ও দিল্লি౼ এই ৬টি রাজ্য ও কেন্দ্রশাসিত অঞ্চলের জন্য গম এবং বাকি রাজ্য এবং কেন্দ্রশাসিত অঞ্চলগুলির জন্য চাল বরাদ্দ করা হয়েছে।


    
    ডালঃ-
    ৩ মাসের জন্য ৫ লক্ষ ৮৭ হাজার মেট্রিকটন ডালের প্রয়োজন। কেন্দ্র, এরজন্য পুরো আর্থিক ব্যয়ভার বহন করছে। যার মোট পরিমাণ ৫০০০ কোটি টাকা। এপর্যন্ত রাজ্য এবং কেন্দ্রশাসিত অঞ্চলগুলিকে ৫ লক্ষ ৫০ হাজার মেট্রিকটন ডাল পাঠানো হয়েছে এবং রাজ্য ও কেন্দ্রশাসিত অঞ্চলগুলির কাছে ৪ লক্ষ ৯১ হাজার মেট্রিকটন ডাল পৌঁছেছে। এরমধ্যে ৩ লক্ষ ৬০০০ মেট্রিকটন ডাল বন্টন করা হয়েছে। ১০ই জুন পর্যন্ত এফসিআই-এর সংগ্রহে রয়েছে ১১ লক্ষ ৮৭ হাজার মেট্রিকটন ডাল। এর মধ্যে অড়হরের ডাল ৬ লক্ষ ১২ হাজার মেট্রিকটন, মুগ ডাল ১ লক্ষ ৬০হাজার মেট্রিকটন, বিউলির ডাল ২ লক্ষ ৩৮ হাজার মেট্রিকটন, ছোলার ডাল ১ লক্ষ ৩০ হাজার মেট্রিকটন এবং মুসুরডাল ৪৭,০০০ মেট্রিকটন রয়েছে।


    
    খাদ্যশস্য সংগ্রহঃ-
    ১১ই জুন পর্যন্ত ৩ কোটি ৭৬ লক্ষ ৫৮ হাজার মেট্রিকটন গম এবং ৭ কোটি ৩৪ লক্ষ ৫৮ হাজার মেট্রিকটন চাল সংগ্রহ করা হয়েছে।


    
    খোলা বাজারে বিক্রি প্রকল্পঃ-
    খোলা বাজারে বিক্রি প্রকল্পের আওতায় চালের দাম ২২ টাকা কেজি দরে এবং গমের দাম ২১ টাকা কেজি দরে ধার্য করা হয়েছে। এফসিআই, লকডাউনের এই সময়ে ৫ লক্ষ ৫৭ হাজার মেট্রিকটন গম এবং ৮ লক্ষ ৯০ হাজার মেট্রিকটন চাল এই প্রকল্পের মাধ্যমে খোলা বাজারে বিক্রি করেছে।


    

    CG/CB/SFS

    
    
    (Release ID: 1631228) Visitor Counter : 10
    
    
      Read this release in: English , Urdu , Assamese , Marathi , Hindi , Manipuri , Punjabi , Tamil , Telugu , Malayalam