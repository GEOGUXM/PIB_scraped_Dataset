      সংস্কৃতিমন্ত্রক

      প্রধানমন্ত্রীর আহ্বানে সংস্কৃতি মন্ত্রক ২৮ জুন থেকে ১২ই জুলাই পর্যন্ত চারাগাছ রোপণ করে ‘সংকল্প পর্ব’ উদযাপন করবে
      Posted On: 27 JUN 2020 4:38PM by PIB Kolkata


    নয়াদিল্লি, ২৭ জুন, ২০২০


    

    প্রধানমন্ত্রী শ্রী নরেন্দ্র মোদী দেশে দূষণমুক্ত ও স্বাস্থ্যকর পরিবেশ সুনিশ্চিত করতে অফিস চত্বর অথবা অন্যত্র যেখানে সম্ভব, সেখানে কমপক্ষে ৫টি চারাগাছ রোপণের আহ্বান জানিয়েছিলেন। প্রধানমন্ত্রীর এই আহ্বানের প্রেক্ষিতে কেন্দ্রীয় সংস্কৃতি ও পর্যটন প্রতিমন্ত্রী শ্রী প্রহ্লাদ সিং প্যাটেল আজ প্রধানমন্ত্রীর আহ্বানে সাড়া দিয়ে সফলভাবে সংকল্প পর্ব আয়োজন এবং চারাগাছ রোপণের আন্তরিক আবেদন জানিয়েছেন।


    
    এ প্রসঙ্গে শ্রী প্যাটেল জানান, সংস্কৃতি মন্ত্রক আগামীকাল থেকে ১২ই জুলাই পর্যন্ত মন্ত্রকের অধীন সমস্ত কার্যালয়, শিক্ষা প্রতিষ্ঠান, স্বীকৃত প্রতিষ্ঠান চত্বরে বা সংলগ্ন এলাকায় চারাগাছ রোপণ করার মধ্য দিয়ে সংকল্প পর্ব উদযাপন করবে। তিনি আরও জানান, প্রধানমন্ত্রী যে ৫টি চারাগাছ রোপণের কথা বলেছেন, সেগুলি মন্ত্রক অনুসরণ করার চেষ্টা করবে। উল্লেখ করা যেতে পারে, এই চারাগাছগুলি প্রত্যেকটিরই ভেষজ ঐতিহ্য রয়েছে। প্রধানমন্ত্রী যে ৫টি চারাগাছের কথা বলেছেন, সেগুলি হ’ল – বারগাদ, আওলা, বট, অশোক এবং বেল। এই ৫ প্রজাতির চারাগাছের মধ্যে কোনোটি যদি না পাওয়া যায়, সেক্ষেত্রে মানুষ নিজের পছন্দ মতো যে কোনও চারাগাছ রোপণ করতে পারেন। শ্রী প্যাটেল বলেন, প্রতেকটি সংগঠনকে তার কর্মচারীরা যাতে অন্তত পক্ষে একটি করে চারাগাছ রোপণ করেন, তা সুনিশ্চিত করতে হবে। একই সঙ্গে, চারাগাছগুলি রোপণের পর সেগুলির রক্ষণা-বেক্ষণ এবং সম্পূর্ণ বিকশিত না হওয়া পর্যন্ত পরিচর্যার দায়িত্ব কর্মচারীদের নিতে হবে।


    
    বর্ষা মরশুমকে চারাগাছ রোপণের উপযুক্ত সময় হিসাবে বর্ণনা করে শ্রী প্যাটেল বলেন, সংকল্প পর্বে অংশগ্রহণের জন্য যে কোনও ব্যক্তি # Sankalp Parva টাইপ করে চারাগাছ রোপণের ফটো সোশ্যাল মিডিয়ায় শেয়ার করতে পারেন। শ্রী প্যাটেল বলেন ‘আমি প্রত্যেককে সংকল্প পর্বে অংশগ্রহণের আহ্বান জানাই এবং অন্তত পক্ষে একটি চারাগাছ রোপণ ও তার দেখভালের দায়িত্ব নিতে আহ্বান জানাই, যাতে আমরা এক স্বাস্থ্যকর পরিবেশ এবং প্রাণবন্ত ও সবুজ ভারত গড়ে তুলতে পারি’।


    

    CG/BD/SB

    
    
    (Release ID: 1634842) Visitor Counter : 13
    
    
      Read this release in: English , Urdu , Marathi , Hindi , Manipuri , Punjabi , Tamil , Malayalam