      নতুনওপুনর্নবীকরণযোগ্যজ্বালানিমন্ত্রক

      নতুন এবং পুনর্নবীকরণযোগ্য জ্বালানী মন্ত্রকের পিএম-কুসুম প্রকল্পে ভুয়ো ওয়েবসাইটে নিবন্ধীকরণের বিষয়ে সতর্কীকরণ
      Posted On: 03 JUN 2020 2:38PM by PIB Kolkata


    নয়াদিল্লী, ৩ জুন, ২০২০


    

    নতুন এবং পুনর্নবীকরণযোগ্য জ্বালানী মন্ত্রকের সম্প্রতি নজরে এসেছে প্রধানমন্ত্রী কিষাণ উর্জা সুরক্ষা এবং উত্থান মহাভিযান (পিএম-কুসুম) প্রকল্পে নিবন্ধীকরণের জন্য বেশ কিছু নতুন ওয়েবসাইট দেখা যাচ্ছে। এই ওয়েবসাইটগুলি জনসাধারণকে ভুল বুঝিয়ে তথ্যের অপব্যবহার করছে। মন্ত্রক ১৮ই মার্চ প্রকল্পের সুবিধাভোগী এবং জনসাধারণকে পরামর্শ দিয়েছে, এ ধরণের ওয়েবসাইটে তাঁরা যেন কোনো তথ্য জমা না দেন এবং নিবন্ধীকরণের জন্য টাকাও জমা না করেন। কিন্তু তা সত্ত্বেও এ ধরণের ভুয়ো ওয়েবসাইটের বিষয়ে আরও কিছু খবর পাওয়া গেছে।


    
    মন্ত্রক তাই আবারও সমস্ত সুবিধাভোগী এবং জনসাধারণকে এই ওয়েবসাইটগুলির বিষয়ে সতর্ক থাকার পরামর্শ দিয়েছে। সন্দেহজনক এ ধরণের ওয়েবসাইটের বিষয়ে কেউ কোনো তথ্য পেলে তৎক্ষণাত জানাতে অনুরোধ করা হয়েছে।


    
    ২২শে জুলাই ২০১৯-এর নির্দেশনামা অনুসারে এই প্রকল্পের বিষয়ে বিস্তারিত তথ্য প্রকাশ করা হয়েছিল। সৌর পাম্প, কৃষি ক্ষেত্রে ব্যবহৃত বিভিন্ন পাম্প এবং গ্রিডগুলিকে এই প্রকল্পের আওতায় আনা হয়েছে। রাজ্য সরকারের অনুমোদিত সংস্থা এই প্রকল্প বাস্তবায়িত করছে। এই সংস্থাগুলির তালিকা, প্রকল্পের বাস্তবায়নের বিষয়ে বিস্তারিত তথ্য জানার জন্য www.mnre.gov.in . ওয়েবসাইটে পোর্টালটি দেখার জন্য বলা হয়েছে অথবা মন্ত্রকের হেল্পলাইন 1800-180-3333 এই নম্বরে ফোন করে তথ্য জানার জন্য বলা হচ্ছে।

    

    CG/CB/NS

    
    
    (Release ID: 1629002) Visitor Counter : 10
    
    
      Read this release in: Punjabi , English , Urdu , Hindi , Manipuri , Tamil , Telugu