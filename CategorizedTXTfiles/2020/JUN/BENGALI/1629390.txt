      রেলমন্ত্রক

      ২০১৯-২০ অর্থবর্ষে ভারতীয় রেল পরিকাঠামো উন্নয়নে নতুন করে জোর দিয়েছে
      Posted On: 04 JUN 2020 1:43PM by PIB Kolkata


    নয়াদিল্লি, ৪ জুন, ২০২০


    

    ২০১৯-২০ অর্থবর্ষে ভারতীয় রেল পরিকাঠামো উন্নয়নে নতুন করে জোর দিয়েছে। ২০১৮-১৯ অর্থবর্ষের তুলনায় ২০১৯-২০ অর্থবর্ষে রেলের পরিকাঠামো উন্নয়নে বাজেট বরাদ্দ ২০.১ শতাংশ বৃদ্ধি করা হয়েছে। ২০১৯-২০ অর্থবর্ষের বাজেটে পরিকাঠামো উন্নয়নে বরাদ্দ করা হয়েছে ১ লক্ষ ৬১ হাজার ৩৫১ টাকা। এই টাকার মধ্যে ২০২০-র মার্চ পর্যন্ত ১ লক্ষ ৪৬ হাজার ৫০৭ কোটি টাকা খরচ করা হয়েছে যা মোট বরাদ্দকৃত অর্থের ৯০.৮ শতাংশ। ২০৩০ সাল নাগাদ রেলে ৫০ লক্ষ কোটি টাকা বিনিয়োগের প্রস্তাব ২০১৯-এর বাজেটেই রাখা হয়েছিল। এতে রেলের আরও উন্নতি হবে। ২০১৯-২০ অর্থবর্ষে নেওয়া কিছু গুরুত্বপূর্ণ পদক্ষেপগুলি হল :


    
    নতুন লাইন, ডবল লাইন, গেজ পরিবর্তন ২০০৯-১৪ সালের মধ্যে ভারতীয় রেলপথে যে পরিমাণ কাজ হয়েছিল, ২০১৯-২০-র অর্থবর্ষে তার ৫০ শতাংশ বেশি কাজ হয়েছে। নতুন লাইন, ডবল লাইন, গেজ পরিবর্তন ক্ষেত্রে ২০১৯-২০ অর্থবর্ষে ২,২২৬ কিলোমিটার দীর্ঘ রেলপথে কাজ হয়েছে। ২০১৯-২০ অর্থবর্ষে নতুন লাইন, গেজ পরিবর্তন এবং ডবল লাইন প্রকল্পে ৩৯,৮৩৬ কোটি টাকা খরচ হয়েছে যা ভারতীয় রেলের ইতিহাসে খরচের দিক থেকে সর্ববৃহৎ।
    
    
    ২০০৯-১৪ সালের তুলনায় ২০১৯-২০ অর্থবর্ষে ভারতীয় রেলের ডবল লাইন প্রকল্পে প্রায় নয়গুণ বেশি টাকা খরচ হয়েছে। যেখানে ২০০৯-১৪ সালে খরচ হয়েছিল ২,৪৬২ কোটি টাকা, সেখানে ২০১৯-২০ অর্থবর্ষে খরচ হয়েছে ২২,৬১৫ কোটি টাকা। ২০০৯-১৪ সালের মধ্যে প্রতি বছর ৩৭৪ কিলোমিটার ডবল লাইনের কাজ হয়েছে। ২০১৯-২০ অর্থবর্ষে ডবল লাইনের কাজ হয়েছে ১,৪৭৮ কিলোমিটার।
    
    
    ভারতীয় রেল ১৫টি সুপার ক্রিটিকাল প্রোজেক্ট অন্তর্ভুক্ত হয়েছে। এই প্রকল্পগুলির আওতায় ৫৬২ কিলোমিটার দীর্ঘ রেলপথের কাজ হয়েছে। এর জন্য ৫,৬২২ কোটি টাকা খরচ হয়েছে।
    
    
    উত্তর-পূর্বের গুরুত্বপূর্ণ যে প্রকল্পগুলি চালু করা হয়েছে সেগুলি হল -
    
    ২০১৯-২০ অর্থবর্ষে ত্রিপুরায় ১১২ কিলোমিটার দীর্ঘ নতুন লাইন জাতীয় প্রকল্প ‘আগরতলা-সাব্রুম’ চালু করা হয়েছে।
    
    লামডিং থেকে হোজাই পর্যন্ত ৪৫ কিলোমিটার দীর্ঘ ডবল লাইন প্রকল্প শেষ হয়েছে।


    
    রেলপথের বৈদ্যুতিকীকরণ:


    
    ২০১৯-২০ অর্থবর্ষে ৫,৭৮২ কিলোমিটার রেলপথে বৈদ্যুতিকরণের কাজ শেষ হয়েছে। এর মধ্যে চলতি বছরের ৩১শে মার্চ পর্যন্ত ৪,৩৭৮ কিলোমিটার দীর্ঘ রেলপথে বৈদ্যুতিক ট্র্যাকশন চালু করা গেছে।
    
    ২০১৯-২০ অর্থবর্ষে যে গুরুত্বপূর্ণ প্রকল্পগুলি চালু করা হয়েছে :


    
    ২০১৯-২০ অর্থবর্ষে মোট ১,২৭৩ কিলোমিটার দীর্ঘ রেলপথে ২৮টি প্রকল্পের কাজ শেষ করা হয়েছে।
    
    রাজস্থানের থিয়াতহামিরা থেকে সানু পর্যন্ত ৫৮.৫ কিলোমিটার দীর্ঘ নতুন রেল লাইন প্রকল্প হয়েছে।
    
    বিহারের ছাপড়া গ্রামীণ থেকে খাইরালি পর্যন্ত ১০.৭ কিলোমিটার দীর্ঘ বাইপাস রেললাইনের কাজ শেষ হয়েছে।
    
    পশ্চিমবঙ্গের শিয়ালদহ শহরতলীর নিউ আলিপুর-মাইল ৫বি নামে ১.৬৭ কিলোমিটার দীর্ঘ ডবল লাইনের কাজ শেষ হয়েছে। আন্দুল থেকে বাল্টিকুরি পর্যন্ত ৭.২৫ কিলোমিটার দীর্ঘ সুপার ক্রিটিকাল ডবল লাইনের কাজ শেষ হয়েছে। মহীশিলা থেকে কালিপাহাড়ি পর্যন্ত ২.৮৬ কিলোমিটার দীর্ঘ সুপার ক্রিটিকাল ডবল লাইনের কাজ সম্পন্ন হয়েছে। কাঁকিনাড়া-নৈহাটি নামে ২.৬২ কিলোমিটার দীর্ঘ চতুর্থ লাইনের কাজ সম্পন্ন হয়েছে।
    
    এছাড়াও, অসম, ছত্তিশগড়, মহারাষ্ট্র, মধ্যপ্রদেশ ও উত্তরপ্রদেশে রেল প্রকল্পের আওতায় একাধিক কাজ হয়েছে।


    

    CG/SS/DM

    
    
    (Release ID: 1629390) Visitor Counter : 14
    
    
      Read this release in: Telugu , Malayalam , Tamil , English , Urdu , Marathi , Hindi , Manipuri , Punjabi