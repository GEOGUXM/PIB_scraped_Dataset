      সামাজিকন্যায়ওক্ষমতায়নমন্ত্রক

      শ্রী থাওয়ার চাঁদ গেহলট এবং অর্জুন মুন্ডা আজ রাঁচিতে ভিন্নভাবে সক্ষম ব্যক্তিদের জন্য সুসংবদ্ধ আঞ্চলিক কেন্দ্রের উদ্বোধন করেছেন
      Posted On: 17 JUN 2020 6:56PM by PIB Kolkata


    নয়াদিল্লি, ১৭ জুন, ২০২০


    

    কেন্দ্রীয় সামাজিক ন্যায় বিচার ও ক্ষমতায়ন মন্ত্রী শ্রী থাওয়ার চাঁদ গেহলট এবং আদিবাসী বিষয়ক মন্ত্রী শ্রী অর্জুন মুন্ডা আজ রাঁচির খিজরি-তে নামকুম ব্লক কার্যালয়ে ভিন্নভাবে সক্ষম ব্যক্তিদের দক্ষতা বিকাশ, পুনর্বাসন এবং কর্মসংস্থানের জন্য সুসংবদ্ধ আঞ্চলিক কেন্দ্রের উদ্বোধন করেন। শ্রী গেহলট ভিডিও কনফারেন্সের মাধ্যমে এই কেন্দ্রের উদ্বোধন করেন এবং অনুষ্ঠান-স্থলে অপর কেন্দ্রীয় মন্ত্রী শ্রী অর্জুন মুন্ডা উপস্থিত ছিলেন।


    
    এই উপলক্ষে শ্রী গেহলট বলেন, রাঁচির এই কেন্দ্রটি ঝাড়খন্ডে ভিন্নভাবে সক্ষম ব্যক্তিদের চাহিদা পূরণ করবে। এর আগে অন্যান্য রাজ্যেও এ ধরনের সুসংবদ্ধ কেন্দ্র গড়ে তোলা হয়েছে, যার মাধ্যমে ভিন্নভাবে সক্ষম ব্যক্তিদের দক্ষতা বিকাশ, পুনর্বাসন ও কর্মসংস্থানমূলক সুযোগ-সুবিধা প্রদান করা হচ্ছে। প্রধানমন্ত্রী শ্রী নরেন্দ্র মোদীর সুদক্ষ নেতৃত্বে তাঁর মন্ত্রক দেশে দিব্যাঙ্গজনদের কল্যাণ ও ক্ষমতায়নে সম্পূর্ণ অঙ্গীকারবদ্ধ। রাঁচিতে এই কেন্দ্রটি গড়ে তুলতে আড়াই একর জমির ব্যবস্থার করার জন্য তিনি রাজ্য সরকারের প্রশংসা করেন।


    
    দিব্যাঙ্গজনদের ইউনিভার্সাল আইডি কার্ড তৈরির জন্য তিনি ঝাড়খন্ড সরকারকে আরও উদ্যোগী হওয়ার আহ্বান জানান। শ্রী গেহলট আরও জানান এখনও পর্যন্ত এ ধরনের ৩৪ লক্ষেরও বেশি আইডি কার্ড দিব্যাঙ্গজনদের প্রদান করা হয়েছে। এর ফলে, দিব্যাঙ্গজনরা রেল স্টেশন, বাস স্ট্যান্ড, বিমানবন্দর ও গুরুত্বপূর্ণ জায়গাগুলিতে যাতায়াতের ক্ষেত্রে সুবিধা পাচ্ছেন।


    
    শ্রী গেহলট আরও বলেন, তাঁর মন্ত্রক ৫টি রাজ্যে দিব্যাঙ্গজনদের জন্য ৫টি ক্রীড়া কেন্দ্র গড়ে তোলার সিদ্ধান্ত নিয়েছে। এর ফলে, দিব্যাঙ্গজনদের মধ্যে খেলাধূলার প্রসার আরও বৃদ্ধি পাবে। মন্ত্রক শ্রবণ শক্তি দুর্বল এমন দিব্যাঙ্গজনদের সুবিধার্থে ৬ হাজারেরও বেশি শব্দ সম্বলিত একটি সাইন ল্যাঙ্গুয়েজ অভিধান তৈরি করেছে। দিব্যাঙ্গজনদের উচ্চ শিক্ষায় সুযোগ-সুবিধার জন্য মন্ত্রকের পক্ষ থেকে আর্থিক সহায়তা দেওয়া হচ্ছে।


    
    অনুষ্ঠানে শ্রী মুন্ডা বলেন, রাঁচির এই কেন্দ্রটি রাজ্যের দিব্যাঙ্গজনদের সার্বিক কল্যাণ আরও ত্বরান্বিত করবে। এই কেন্দ্রটি চালু হওয়ার ফলে দিব্যাঙ্গজনদের কল্যাণমূলক কাজে যুক্ত ব্যক্তিরা আরও উৎসাহিত হবেন বলেও শ্রী মুন্ডা আশা প্রকাশ করেন। রাঁচিতে এ ধরনের কেন্দ্র গড়ে তোলার জন্য তিনি কেন্দ্রীয় সামাজিক ন্যায় বিচার ও ক্ষমতায়ন মন্ত্রককে আন্তরিক ধন্যবাদ জানান। উদ্বোধনী অনুষ্ঠানে রাঁচির সাংসদ শ্রী সঞ্জয় শেঠ, খেজরির বিধায়ক শ্রী রাজেশ কাচ্চব এবং সামাজিক ন্যায় বিচার ও ক্ষমতায়ন মন্ত্রকের যুগ্মসচিব ডঃ প্রবোধ শেঠ প্রমুখ উপস্থিত ছিলেন।


    

    
    CG/BD/SB

    
    
    (Release ID: 1632191) Visitor Counter : 15
    
    
      Read this release in: Tamil , English , Urdu , Hindi , Manipuri , Punjabi , Telugu