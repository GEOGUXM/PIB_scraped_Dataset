      কেন্দ্রীয়মন্ত্রিসভা

      ভারত এবং ভুটানের মধ্যে পরিবেশের বিষয়ে সহযোগিতার লক্ষ্যে স্বাক্ষরিত সমঝোতাপত্রে কেন্দ্রীয় মন্ত্রিসভার অনুমোদন
      Posted On: 03 JUN 2020 5:07PM by PIB Kolkata


    নতুন দিল্লি, ০৩ জুন, ২০২০


    

    
    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার আজকের বৈঠকে ভারত ও ভুটানের মধ্যে পরিবেশের বিষয়ে সহযোগিতা সংক্রান্ত স্বাক্ষরিত সমঝোতাপত্রটিতে অনুমোদন দেওয়া হয়।
    
    বিস্তারিত :
    পরিবেশ রক্ষা এবং ক্ষমতা, পারস্পরিক অধিকার ও উভয় পক্ষের মধ্যে লাভজনক পরিবেশ গড়তে যৌথ পরিচালন ব্যবস্থাপনা গড়ে তোলার লক্ষ্যে এই সমঝোতাপত্রটি স্বাক্ষরিত হয়েছে। এর ফলে দুই দেশের মধ্যে দীর্ঘমেয়াদী সহযোগিতার ক্ষেত্র প্রশস্ত হয়েছে। এই সংঝোতাপত্রটি দুটি দেশের আইন ও বিচার ব্যবস্থা অনুযায়ী তৈরি করা হয়েছে।
    
    দুটি দেশের পারস্পরিক স্বার্থ বজায় রেখে এই চুক্তিতে বাতাস, বর্জ্য, রাসায়নিক ব্যবস্থাপনা, জলবায়ু পরিবর্তন সহ উভয় দেশের মধ্যে আলোচনার নিরিখে পরিবেশের অন্যান্য বিষয়গুলিকে যুক্ত করা হবে। যেদিন এই সমঝোতা পত্রটি স্বাক্ষরিত হয়েছে সেদিন থেকে পরবর্তী ১০ বছরের মেয়াদে এটি কার্যকর থাকবে। সমঝোতাপত্রের অংশগ্রহণকারীরা বিভিন্ন প্রতিষ্ঠান, বেসরকারি সংস্থা, সর্বস্তরের সরকারি প্রতিষ্ঠান এবং গবেষণা সংস্থাগুলির মধ্যে সহযোগিতার বাতাবরণ গড়ে তুলবে। অংশগ্রহণকারী দুই দেশের যৌথ কর্মীগোষ্ঠীর মধ্যে দ্বিপাক্ষিক স্তরে পরিবেশের বিভিন্ন বিষয়ে আলোচনা চালান হবে।
    
    এই সমঝোতাপত্রের মাধ্যমে রাষ্ট্রায়ত্ত্ব এবং বেসরকারি ক্ষেত্রে অভিজ্ঞতা বিনিময় ও কারিগরি ব্যবস্থাপনা নিয়ে আলোচনা হবে। যা স্থিতিশীল উন্নয়নে অবদান রাখবে। তবে, এই সমঝোতাপত্র অনুসারে কর্মসংস্থান তৈরি হওয়ার কোনো অবকাশ নেই।
    
    প্রস্তাবিত এই সমঝোতাপত্র অনুসারে দ্বিপাক্ষিক আলোচনা এবং যৌথ কর্মীগোষ্ঠীর বৈঠকেই আর্থিক বিষয়গুলি স্থান পাবে। এই বৈঠক পর্যায়ক্রমে ভারত ও ভুটানে অনুষ্ঠিত হবে। যে দেশে বৈঠক অনুষ্ঠিত হবে সেই দেশ বৈঠকের ব্যয়ভার বহন করবে এবং প্রতিটি দেশ নিজ নিজ ব্যয়ে প্রতিনিধি দলকে অন্য দেশে পাঠাবে।
    
    ভারতের পরিবেশ, বন ও জলবায়ু পরিবর্তন মন্ত্রকের কেন্দ্রীয় দূষণ নিয়ন্ত্রণ পর্ষদ এবং ভুটানের জাতীয় পরিবেশ কমিশন ২০১৩ সালের ১১ই মে একটি চুক্তি স্বাক্ষর করেছিল। এই চুক্তির মেয়াদ ২০১৬ সালের ১০ই মার্চ শেষ হয়। সেই সমঝোতাপত্রের স্বাক্ষরে উভয় পক্ষই লাভবান হওয়ায় পরিবেশের বিষয়ে সহযোগিতার জন্য ঐক্যবদ্ধ প্রয়াস বজায় রাখার সিদ্ধান্ত নেওয়া হয়েছিল। সেই প্রেক্ষিতে এই সমঝোতাপত্রটি স্বাক্ষরিত হয়।


    

    CG/CB/SKD

    
    
    (Release ID: 1629242) Visitor Counter : 9
    
    
      Read this release in: Assamese , English , Urdu , Hindi , Marathi , Manipuri , Punjabi , Gujarati , Odia , Tamil , Telugu , Kannada , Malayalam