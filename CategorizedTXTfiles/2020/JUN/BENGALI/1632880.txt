      সংস্কৃতিমন্ত্রক

      কেন্দ্রীয় সংস্কৃতি মন্ত্রক ১৯ থেকে ২১ জুন পর্যন্ত "নমস্তে যোগ" শীর্ষক এক প্রচারাভিযানের মাধ্যমে আন্তর্জাতিক যোগ দিবস উদযাপন করছে
      Posted On: 20 JUN 2020 1:50PM by PIB Kolkata


    নতুন দিল্লি, ২০ জুন, ২০২০


    

    
    কেন্দ্রীয় সংস্কৃতি ও পর্যটন মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী প্রহ্লাদ সিং প্যাটেল বলেছেন যে, ২১ জুন আন্তর্জাতিক যোগ দিবস উপলক্ষে তিনি পুরোনো কেল্লাতে সূর্য নমস্কারে অংশগ্রহণ করবেন। এই দিন প্রত্যেককে তাদের বাড়ি থেকে সূর্য নমস্কারে যোগ দেওয়ার জন্য অনুরোধ জানিয়েছেন তিনি। শ্রী প্রহ্লাদ সিং বলেন প্রধানমন্ত্রী শ্রী নরেন্দ্র মোদী যোগ দিবসে সূর্য নমস্কারের কথাটি তুলে ধরেছেন। আমাদের দৈনন্দিন জীবনে যোগাভ্যাস করা উচিৎ বলেও শ্রী সিং জানান।
    
    শ্রী প্যাটেল সোশ্যাল মিডিয়ায় একটি ভিডিও বার্তা পোস্ট করেছেন। সূর্য নমস্কারের বিষয়টি যাতে গণ আন্দোলনের রূপ নেয় এবং জন সাধারণের মধ্যে স্বাস্থ্য সচেতনতা গড়ে ওঠে তার জন্য এই সামাজিক যোগাযোগ মাধ্যমে "#১০ মিলিয়নসূর্য নমস্কার" এবং "# নমস্তেযোগ" ব্যবহার করে সূর্য নমস্করের ভিডিও পোস্ট করার জন্য সকলকে অনুরোধ জানিয়েছেন।


    
    সোশ্যাল মিডিয়ায় সংস্কৃতি মন্ত্রীর বার্তাটি প্রচুর সাড়া ফেলেছে। তিনি আশা করেছেন যে, আন্তর্জাতিক যোগ দিবসে প্রায় ১০ কোটি মানুষ তাঁর সঙ্গে সূর্য নমস্কারে যোগ দেবেন।
    
    সকালের জীবনে যোগাভ্যাসকে অপরিহার্য অঙ্গ হিসেবে যুক্ত করার লক্ষ্য অর্জনের জন্য কেন্দ্রীয় সংস্কৃতি মন্ত্রক ১৯ থেকে ২১ জুন পর্যন্ত "নমস্তে যোগ" শীর্ষক এক প্রচারাভিযানের মাধ্যমে আন্তর্জাতিক যোগ দিবস উদযাপন করছে।


    

    CG/SS

    
    
    (Release ID: 1632880) Visitor Counter : 7
    
    
      Read this release in: Punjabi , English , Urdu , Hindi , Marathi , Manipuri , Gujarati , Odia , Tamil , Telugu , Kannada , Malayalam