      ভূ-বিজ্ঞানমন্ত্রক

      ২৯মে থেকে পয়লা জুন পর্যন্ত আরব সাগরের উপর ঘনীভূত নিম্নচাপের বিষয়ে ভারতীয় আবহাওয়া দফতরের প্রতিবেদন
      Posted On: 20 JUN 2020 11:33AM by PIB Kolkata


    নতুন দিল্লি, ২০ জুন, ২০২০


    

    
    জাতীয় আবহাওয়া পূর্বাভাস কেন্দ্র / দিল্লির আঞ্চলিক আবহাওয়া দপ্তর, ভারতীয় আবহাওয়া দফতর (আইএমডি) ২৯মে থেকে ১লা জুন পর্যন্ত আরব সাগরের উপর ঘনীভূত নিম্নচাপের বিষয়ে একটি প্রতিবেদন প্রকাশ করেছে।
    
    গত ২৭মে আরব সাগরের পশ্চিম- মধ্য এবং সংলগ্ন দক্ষিণ-পশ্চিম অঞ্চল জুড়ে একটি ঘূর্ণিঝড় ঘণীভূত হয়। এর জেরে, ২৮মে সকালে পশ্চিম- মধ্য অঞ্চলে একটি নিম্নচাপ সৃষ্টি হয়েছিল।এরপরে, পয়লা জুন এটি দক্ষিণ-পশ্চিমের দিকে সরে যায় এবং দক্ষিণ উপকূলীয় ওমান এবং সংলগ্ন ইয়েমেনের উপর ওই সুস্পষ্ট নিম্নচাপটি ধীরে ধীরে দুর্বল হয়ে পড়ে।
    
    ভারতীয় আবহাওয়া দফতর অত্যাধুনিক প্রযুক্তির সাহায্যে প্রতিনিয়ত ভারত মহাসাগরের উওরাংশ এবং আরব সাগরের পশ্চিম- মধ্য এবং সংলগ্ন দক্ষিণ-পশ্চিম অঞ্চল জুড়ে ঘণীভূত নিম্নচাপের উপর নজর রেখে ছিল। ইনস্যাট থ্রিডি, থ্রিডিআর এবং মেরু প্রদক্ষিণকারী উপগ্রহ চিত্র থেকে প্রাপ্ত ছবি পর্যবেক্ষণ করা হয়।
    
    ভূ-বিজ্ঞান মন্ত্রক নিম্নচাপ, ঘূর্ণিঝড়, ঝড়ের গতি প্রকৃতি, ভূমিকম্প ইত্যাদি পর্যবেক্ষণের জন্য দেশীয় প্রযুক্তিকে কাজে লাগিয়ে বিশ্বমানের আবহাওয়া পূর্বাভাস ব্যবস্থাপান তৈরি করেছে।ভারতীয় আবহাওয়া দফতরের ডিজিটাল পূর্বাভাস ব্যবস্থাপনা বিভিন্ন তথ্য বিশ্লেষণ ও আগাম সতর্কতামূলক ব্যবস্থা গ্রহণের ক্ষেত্রে বিশেষ সাহায্য করেছে।
    
    দক্ষিণের উপকূলীয় ওমান ও তৎসংলগ্ন ইয়েমেনের উপর ঘনীভূত নিম্নচাপের বিষয়ে যেভাবে সফল পর্যবেক্ষণ, আগাম সতর্কতা, ও পরিষেবা প্রদান করে সাহায্য করেছে, তার জন্য ভারতীয় আবহাওয়া দফতর (আইএমডি) এবং দিল্লির আঞ্চলিক আবহাওয়া দপ্তর যথাযথভাবে বিশ্ব আবহাওয়া সংস্থা(ডব্লুএমও) ও সংশ্লিষ্ট সকল দুর্যোগ প্রতিরোধকারী সংস্থাগুলিকে ধন্যবাদ জানিয়ছে।


    

    
    CG/SS

    
    
    (Release ID: 1632874) Visitor Counter : 15
    
    
      Read this release in: Urdu , Hindi , English , Manipuri , Tamil , Telugu