      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 26 JUN 2020 6:29PM by PIB Kolkata


    নয়াদিল্লি, ২৬ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; সুস্থতার সংখ্যা আক্রান্তের তুলনায় ৯৬ হাজার বেশি; সুস্থতার হার বেড়ে ৫৮.২৪ শতাংশ

    দেশে করোনায় আক্রান্ত ব্যক্তিদের মধ্যে সুস্থতার সংখ্যা আক্রান্তের তুলনায় ৯৬ হাজার ১৭৩ হয়েছে। গত ২৪ ঘন্টায় ১৩ হাজার ৯৪০ জন সুস্থ হয়েছেন। এর ফলে, সুস্থতার সংখ্যা বেড়ে হয়েছে ২ লক্ষ ৮৫ হাজার ৬৩৬। সুস্থতার হার বেড়ে হয়েছে ৫৮.২৪ শতাংশ। বর্তমানে ১ লক্ষ ৮৯ হাজার ১৬৩ জন চিকিৎসাধীন রয়েছেন। দেশে কোভিড-১৯ নমুনা পরীক্ষাগারের সংখ্যা বাড়ানোর প্রচেষ্টা অব্যাহত রেখে ভারতীয় চিকিৎসা গবেষণা পরিষদ আরও ১১টি পরীক্ষাগারে করোনার নমুনা পরীক্ষায় অনুমতি দিয়েছে। এর ফলে, দেশে নমুনা পরীক্ষাগারের সংখ্যা বেড়ে হয়েছে ১ হাজার ১৬। এর মধ্যে সরকারি নমুনা পরীক্ষাগার ৭৩৭ এবং বেসরকারি পরীক্ষাগারের সংখ্যা ২৭৯। গত ২৪ ঘন্টায় ২ লক্ষ ১৫ হাজার ৪৪৬টি নমুনা পরীক্ষা করা হয়েছে। আজ পর্যন্ত নমুনা পরীক্ষার সংখ্যা ৭৭ লক্ষ ৭৬ হাজার ২২৮।
    বিস্তারিত বিবরণের জন্য https://pib.gov.in/PressReleasePage.aspx?PRID=1634478 – এই লিঙ্কে ক্লিক করুন।
    
    করোনার বিরুদ্ধে লড়াইয়ে উত্তর-পূর্বের রাজ্যগুলিকে সাহায্যের হাত বাড়িয়ে দিল কেন্দ্র
    কেন্দ্রীয় সরকার কোভিড-১৯ মোকাবিলায় উত্তর-পূর্বের রাজ্যগুলিতে চিকিৎসা পরিষেবা পরিকাঠামোর উন্নয়নে প্রয়োজনীয় উদ্যোগ নিয়েছে এবং সহায়তা দিচ্ছে। দেশের বাকি অংশের তুলনায় উত্তর-পূর্বের রাজ্যগুলিতে কোভিড-১৯ এ আক্রান্তের সংখ্যা তুলনামূলক কম। আজ পর্যন্ত উত্তর-পূর্বাঞ্চলে আক্রান্তের সংখ্যা ৩ হাজার ৭৩১। সুস্থ হয়েছেন ৫ হাজার ৭১৫ জন। এমনকি, মণিপুর, মিজোরাম, নাগাল্যান্ড ও সিকিম থেকে কোনও মৃত্যুর খবর আসেনি। উত্তর-পূর্বে ৩৯টি সরকারি নমুনা পরীক্ষাগার এবং ৩টি বেসরকারি পরীক্ষাগার রয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634434 – এই লিঙ্কে ক্লিক করুন।
    
    প্রধানমন্ত্রী আত্মনির্ভর উত্তর প্রদেশ রোজগার অভিযানের সূচনা করলেন
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে আত্মনির্ভর উত্তর প্রদেশ রোজগার অভিযানের সূচনা করেছেন। এই অভিযানের আওতায় স্থানীয় শিল্পোদ্যোগীদের উৎসাহিত করার পাশাপাশি, প্রবাসী শ্রমিকদের কর্মসংস্থানের সুবিধা প্রদান করা হবে। এই উপলক্ষে প্রধানমন্ত্রী বলেন, কোভিড-১৯ মহামারীর দরুণ প্রত্যেকেই যে সমস্ত সমস্যার সম্মুখীন হয়েছেন, তা দূর করতে সক্ষম হবেন। তিনি জোর দিয়ে বলেন, টিকা উদ্ভাবন হওয়া না পর্যন্ত প্রত্যেককে দু’গজ দূরত্ব বজায় রেখে চলতে হবে এবং সতর্কতামূলক ব্যবস্থা হিসাবে ফেস মাস্ক ব্যবহার করতে হবে। উত্তর প্রদেশ যেভাবে মহামারী বিপর্যয়কে সুযোগে পরিণত করেছে, তাতে সন্তোষ প্রকাশ করে প্রধানমন্ত্রী বলেন, আত্মনির্ভর উত্তর প্রদেশ রোজগার অভিযান থেকে অন্যান্য রাজ্যগুলিও অভিজ্ঞতা সঞ্চয় করতে পারবে। প্রধানমন্ত্রী করোনা মোকাবিলায় উত্তর প্রদেশ যে সাহস ও বিচক্ষণতার নিদর্শন রেখেছে, প্রধানমন্ত্রী তার প্রশংসা করেন। তিনি বলেন, যেভাবে উত্তর প্রদেশ সাফল্যের সঙ্গে অভূতপূর্ব পরিস্থিতির মোকাবিলা করেছে, তা প্রশংসনীয়। শ্রী মোদী করোনা মোকাবিলায় চিকিৎসক, আধা-চিকিৎসক, স্যানিটেশন কর্মী, পুলিশ, আশা, অঙ্গণওয়াড়ি কর্মী, ব্যাঙ্ক, ডাকঘর ও পরিবহণ ক্ষেত্রের সঙ্গে যুক্ত কর্মীদের প্রচেষ্টার প্রশংসা করেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1634472 – এই লিঙ্কে ক্লিক করুন।
    
    ভিডিও কনফারেন্সের মাধ্যমে আত্মনির্ভর উত্তর প্রদেশ রোজগার অভিযানের সূচনা উপলক্ষে প্রধানমন্ত্রীর ভাষণের মূল অংশ
    বিস্তারিত বিবরণের জন্য https://pib.gov.in/PressReleasePage.aspx?PRID=1634502 – এই লিঙ্কে ক্লিক করুন।
    
    গরিব কল্যাণ রোজগার অভিযান ওয়েবপোর্টালের সূচনা
    কেন্দ্রীয় গ্রামোন্নয়ন ও পঞ্চায়েতি রাজ মন্ত্রী শ্রী নরেন্দ্র সিং তোমর আজ গরিব কল্যাণ রোজগার অভিযান পোর্টালের সূচনা করেছেন। গ্রামাঞ্চলে পরিকাঠামো গড়ে তোলা এবং ব্যাপক কর্মসংস্থানের লক্ষ্যে প্রধানমন্ত্রী শ্রী নরেন্দ্র মোদী গত ২০শে জুন এই অভিযানের সূচনা করেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1634566 – এই লিঙ্কে ক্লিক করুন।
    
    দিল্লিতে কোভিড-১৯ সংক্রমণ মোকাবিলায় গত ২১শে জুনের বৈঠকে গৃহীত সিদ্ধান্তগুলির রূপায়ণ নিয়ে পর্যালোচনা বৈঠকে কেন্দ্রীয় স্বরাষ্ট্র সচিব
    কেন্দ্রীয় স্বরাষ্ট্র সচিবের নেতৃত্বে অনুষ্ঠিত বৈঠকে সুস্পষ্টভাবে জানানো হয়েছে, গত ২১শে জুনের বৈঠকে গৃহীত সিদ্ধান্তগুলি সুষ্ঠুভাবে এবং নির্দিষ্ট সময়সীমা মেনে রূপায়ণ করা হচ্ছে। কোভিড-১৯ এর জন্য জেলাস্তরীয় দল গঠন করা হয়েছে। স্বরাষ্ট্র সচিবের এই পর্যালোচনা বৈঠকে আরও জানানো হয়েছে, দিল্লিতে কোভিড-১৯ সংক্রামিত এলাকাগুলির পুনরায় সীমা নির্ধারণের বিষয়টি আজকের মধ্যেই শেষ হয়ে যাবে। এছাড়াও, বাড়ি বাড়ি গিয়ে সমীক্ষার কাজ আগামী ৩০শে জুনের মধ্যে শেষ করা হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634499 – এই লিঙ্কে ক্লিক করুন।
    
    কোভিড-১৯ এর কারণে বর্তমান পরিস্থিতির কথা বিবেচনা করে সিবিএসই পয়লা জুলাই থেকে ১৫ই জুলাই পর্যন্ত পূর্বনির্ধারিত দশম ও দ্বাদশ শ্রেণীর পরীক্ষা বাতিল করেছে
    রাজ্য সরকারগুলির পক্ষ থেকে প্রাপ্ত অনুরোধ এবং কোভিড-১৯ জনিত বর্তমান পরিস্থিতির কথা বিবেচনায় রেখে সিবিএসই পয়লা জুলাই থেকে ১৫ই জুলাই পর্যন্ত নির্ধারিত দশম ও দ্বাদশ শ্রেণীর পরীক্ষা বাতিল করেছে। সুপ্রিম কোর্ট আজ সিবিএসই-র পরীক্ষা বাতিল করার প্রস্তাব এবং দশম ও দ্বাদশ শ্রেণীর ছাত্রছাত্রীদের চূড়ান্ত পারফরম্যান্স মূল্যায়ন করার পরিকল্পনার বিষয়ে একমত হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1633420 – এই লিঙ্কে ক্লিক করুন।
    
    ভারতে উৎপাদন ক্ষেত্রের উন্নয়নের জন্য জ্ঞানকে সম্পদে পরিণত করা জরুরি : শ্রী নীতিন গড়করি
    কেন্দ্রীয় মন্ত্রী শ্রী নীতিন গড়করি ইঞ্জিনিয়ারিং এক্সপোর্টস্ প্রোমোশন কাউন্সিলের প্রতিনিধিদের সঙ্গে গতকাল এক বৈঠকে মিলিত হয়ে মহামারী পরবর্তী পরিস্থিতিকে উৎপাদন ক্ষেত্রের অগ্রগতির বিভিন্ন দিক নিয়ে আলোচনা করেন। শ্রী গড়করি বলেন, ক্ষুদ্র ও মাঝারি শিল্প ক্ষেত্র ভারতের মোট রপ্তানিতে ৪৮ শতাংশ অবদান রাখছে। তিনি আরও বলেন, সমগ্র বিশ্ব যখন ধীরে ধীরে কোভিড মহামারীর বিরুদ্ধে জয়লাভ করছে, তখন প্যাকেজিং এবং পণ্যের গুণমান সংক্রান্ত মানক ব্যবস্থা রপ্তানি ক্ষেত্রে বড় ভূমিকা নিতে পারে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634438 – এই লিঙ্কে ক্লিক করুন।
    
    আচার-আচরণগত পরিবর্তনের লক্ষ্যে নীতি আয়োগের পক্ষ থেকে বিশেষ অভিযানের সূচনা
    বিল অ্যান্ড মেলিন্ডা গেটস ফাউন্ডেশন, সেন্টার ফল সোশাল অ্যান্ড বিহেভারাল চেঞ্জ, অশোক বিশ্ববিদ্যালয় তথা স্বাস্থ্য এবং মহিলা ও শিশু কল্যাণ মন্ত্রকের সঙ্গে অংশীদারিত্বে নীতি আয়োগের পক্ষ থেকে আজ আচার-আচরণগত পরিবর্তনের লক্ষ্যে এক অভিযানের সূচনা হয়েছে। এই অভিযানের নাম দেওয়া হয়েছে নতুন স্বাভাবিক আচরণকে সঠিক দিশা দেখানো।
    বিস্তারিত বিবরণের জন্য https://pib.gov.in/PressReleasePage.aspx?PRID=1634328 – এই লিঙ্কে ক্লিক করুন।
    
    দেশে খাদ্য প্রক্রিয়াকরণ ক্ষেত্রের জন্য উদ্ভূত চ্যালেঞ্জগুলিকে সুযোগে পরিণত করার আহ্বান জানালেন খাদ্য প্রক্রিয়াকরণ শিল্প মন্ত্রী
    কেন্দ্রীয় খাদ্য প্রক্রিয়াকরণ শিল্প মন্ত্রী শ্রীমতী হরসীমরত কউর বাদল আজ এক্সক্লুসিভ ইনভেস্টমেন্ট ফোরামের ফুড প্রসেসিং অ্যাডিশন সংক্রান্ত দ্বিতীয় বৈঠকে পৌরহিত্য করেন। তিনি বলেন, দেশের প্রতিটি প্রান্তে অত্যাবশ্যকীয় খাদ্য সামগ্রীর যোগান সুনিশ্চিত করে সরকারি প্রচেষ্টাগুলির দরুণ দেশ জুড়ে লকডাউন সফল হয়েছে। শ্রীমতী বাদল আরও জানান, মাইক্রো ফুড প্রসেসিং শিল্প সংস্থাগুলির জন্য খসড়া নীতিটি চূড়ান্ত করে আগামী ২৯শে জুনের মধ্যে নতুন একটি কর্মসূচি চালু করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634533 – এই লিঙ্কে ক্লিক করুন।
    
    অপারেশন সমুদ্র সেতু – নৌ-বাহিনীর জাহাজ জলস্বা ইরানের বন্দর আব্বাসে পৌঁছেছে
    ভারতীয় নৌ-বাহিনীর জাহাজ জলস্বা অপারেশন সমুদ্র সেতুর অঙ্গ হিসাবে গত সন্ধ্যায় বন্দর আব্বাসে নোঙর করেছে। নৌ-বাহিনীর এই জাহাজটি করে ৬৮৭ জন ভারতীয় নাগরিককে দেশে ফিরিয়ে আনা হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634421 – এই লিঙ্কে ক্লিক করুন।
    
    পূর্ব রেলের পণ্য বোঝাইয়ের পরিমাণ ১২.৩০৪ মিলিয়ন টনে পৌঁছেছে
    কোভিড-১৯ সংক্রমণের দরুণ দেশব্যাপী লকডাউন সত্ত্বেও পূর্ব রেলের অত্যাবশ্যক সামগ্রীর পরিবহণ অব্যাহত রয়েছে। পূর্ব রেল পয়লা এপ্রিল থেকে ২৪শে জুন পর্যন্ত ১২.৩০৪ মিলিয়ন টন পণ্য পরিবহণ করেছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634270 – এই লিঙ্কে ক্লিক করুন।
    

    

    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কেন্দ্রশাসিত এই অঞ্চলটির প্রশাসক সমস্ত আধিকারিকদের নির্দেশ দিয়ে বলেছেন, যাঁরা সামাজিক দূরত্ব বিধি ও অন্যান্য স্বাস্থ্যগত নির্দেশগুলি লঙ্ঘণ করবেন, তাঁদের বিরুদ্ধে জরিমানা আরোপ করতে।
    
    • পাঞ্জাব : রাজ্যের সামাজিক ন্যায়-বিচার, ক্ষমতায়ন ও সংখ্যালঘু বিষয়ক মন্ত্রী কোভিড-১৯ এর বিরুদ্ধে লড়াইয়ে মানুষের সহযোগিতার প্রশংসা করে বলেছেন, সংক্রমণ নিয়ন্ত্রণে যাবতীয় স্বাস্থ্যবিধি ও অক্ষরে অক্ষরে মেনে চলতে।
    
    • হিমাচল প্রদেশ : বন্দে ভারত মিশনের আওতায় আজ পর্যন্ত বিদেশ থেকে ৪৪৪ জন ব্যক্তি রাজ্যে ফিরেছেন। বিমানবন্দরে অবতরণের পর এদেরকে প্রাতিষ্ঠানিক কোয়ারেন্টাইনে পাঠানো হয়েছে।
    
    • কেরল : বিদেশ প্রতিমন্ত্রী ভি মুরলীধরণ বলেছেন, বিদেশ থেকে আসা ব্যক্তিদের রাজ্য-ভিত্তিক ব্যবস্থা গ্রহণের জন্য কেরলের পক্ষ থেকে যে দাবি করা হয়েছে, তা কার্যকর করা সম্ভব নয়। রাজ্যে লকডাউন নিষেধাজ্ঞা শিথিল করার পর অরাজ্যবাসীরা কেরলে ধীরে ধীরে ফিরছেন। এদিকে করোনায় আক্রান্তের সংখ্যা বেড়ে হয়েছে ৩ হাজার ৭২৬। রাজ্যের বিভিন্ন হাসপাতালে ১ হাজার ৭৬১ জনের চিকিৎসা চলছে।
    
    • তামিলনাডু : কেন্দ্রশাসিত পন্ডিচেরীতে আরও ৩০ জনের সংক্রমণের খবর মিলেছে এবং এখনও পর্যন্ত ৯ জন মারা গেছেন। তামিলনাডুতে এ যাবৎ একদিনে সর্বোচ্চ ৩ হাজার ৫০৯ জন গতকাল আক্রান্ত হয়েছেন। এর ফলে, রাজ্যে আক্রান্তের সংখ্যা বেড়ে হয়েছে ৭০ হাজার ৯৭৭। কেবল চেন্নাইয়েই আক্রান্ত হয়েছেন ১৮ হাজার ৯৬৯। রাজ্যে গতকাল পর্যন্ত মৃত্যু হয়েছে ৯১১ জনের।
    
    • কর্ণাটক : ব্যাঙ্গালোর শহরে রোজ আক্রান্তের সংখ্যা বৃদ্ধি হওয়া সত্ত্বেও পুনরায় লকডাউনের কোনও সম্ভাবনা নেই বলে রাজ্য সরকার জানিয়েছে। মুখ্যমন্ত্রী বলেছেন, ব্যাঙ্গালোরে রোগী শয্যা আরও ১০ হাজার বাড়ানো হবে এবং বর্তমানে লকডাউন সম্পর্কিত নিষেধাজ্ঞাগুলি আরও কঠোর করা হবে। রাজ্য শিশু অধিকার সুরক্ষা কমিশন পঞ্চম শ্রেণী পর্যন্ত অনলাইন পঠন-পাঠন বন্ধ করার রাজ্য সরকারের সিদ্ধান্তকে সমর্থন জানিয়েছে। এদিকে রাজ্যে গতকাল আরও ৬ জনের করোনায় মৃত্যু হয়েছে। আক্রান্তের সংখ্যা বেড়ে হয়েছে ১০ হাজার ৫৬০ এবং এখনও পর্যন্ত মৃত্যু হয়েছে ১৭০ জনের।
    
    • অন্ধ্রপ্রদেশ : ওয়াইএসআর কংগ্রেস দলের আরও একজন বিধায়কের নমুনা পরীক্ষায় করোনার উপস্থিতির প্রমাণ মিলেছে। এদিকে কুরনুল মেডিকেল কলেজ প্লাজমা থেরাপি পরীক্ষা-নিরীক্ষার জন্য ভারতীয় চিকিৎসা গবেষণা পর্ষদের অনুমতি পেয়েছে। রাজ্যে গত ২৪ ঘন্টায় আরও ১০ জনের মৃত্যুর খবর মিলেছে। আক্রান্তের সংখ্যা বেড়ে হয়েছে ১১ হাজার ৪৮৯। নিশ্চিতভাবে করোনায় আক্রান্তের সংখ্যা ৬ হাজার ১৪৭। মৃত্যু হয়েছে ১৪৬ জনের।
    
    • তেলেঙ্গানা : রাজ্যের ১৫৩ জন প্রবাসী শ্রমিক, যাঁরা দোহায় আটকে পড়েছিলেন, তাঁরা একটি চার্টার্ড বিমানে হায়দরাবাদে এসে পৌঁছেছেন। এদিকে ভারতীয় চিকিৎসা গবেষণা পর্ষদের অনুমোদিত ৭টি বেসরকারি পরীক্ষাগার থেকে প্রাপ্ত কোভিড-১৯ নমুনার ব্যাপারে রাজ্যের পক্ষ থেকে সন্দেহ প্রকাশ করা হয়েছে। এদিকে রাজ্যে করোনায় আক্রান্তের সংখ্যা দাঁড়িয়েছে ১১ হাজার ৩৬৪। নিশ্চিতভাবে করোনায় আক্রান্ত হয়েছেন ৬ হাজার ৪৪১ জন।
    
    • মহারাষ্ট্র : রাজ্যে আক্রান্তের সংখ্যা ১ লক্ষ ৪০ হাজার ছাড়িয়েছে। গত ২৪ ঘন্টায় আরও ৪ হাজার ৮৪১ জন নতুন করে করোনায় আক্রান্ত হয়েছেন। রাজ্যে এ পর্যন্ত মৃত্যু হয়েছে ৬ হাজার ৯৩১ জনের। মৃত্যুর হার ৪.৬৯ শতাংশ। নিশ্চিতভাবে করোনায় আক্রান্তের সংখ্যা ৬৩ হাজার ৩৪২।
    
    • গুজরাট : রাজ্যে করোনায় আক্রান্তের সংখ্যা ২৯ হাজার ৫৭৮। বৃহস্পতিবার পর্যন্ত ২১ হাজার ৫০৬ জন রোগী সুস্থ হয়েছেন। আজ পর্যন্ত রাজ্যে ৩ লক্ষ ৪৫ হাজার নমুনা পরীক্ষা হয়েছে।
    
    • রাজস্থান : রাজ্যে আজ সকালে আরও ১ জনের মৃত্যুর খবর মিলেছে। এদিকে রাজ্যে আক্রান্তের সংখ্যা বেড়ে হয়েছে ১৬ হাজার ৩৮৭। নিশ্চিতভাবে করোনায় আক্রান্তের সংখ্যা ৩ হাজার ৭২ এবং মৃত্যু হয়েছে ৩৮০ জনের।
    
    • মধ্যপ্রদেশ : রাজ্যে আরও ১৪৭ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ১২ হাজার ৯৯৫। আজ পর্যন্ত ৯ হাজার ৬১৯ জন সুস্থ হয়েছেন। রাজ্যে করোনা সংক্রমণে সুস্থতার হারে ১.৪ শতাংশ অগ্রগতি ঘটেছে। এর ফলে, সুস্থতার হার বেড়ে হয়েছে ৭৬.৪ শতাংশ।
    
    • ছত্তিশগড় : রাজ্যে করোনায় আক্রান্তের সংখ্যা দাঁড়িয়েছে ২ হাজার ৪৫৬। নিশ্চিতভাবে করোনায় আক্রান্তের সংখ্যা ৭১৫। আজ পর্যন্ত ১ হাজার ৭২৯ জন সুস্থ হয়েছেন।
    
    • গোয়া : রাজ্যে নতুন করে ৪৪ জনের সংক্রমণের খবর মেলায় করোনায় আক্রান্তের সংখ্যা বেড়ে হয়েছে ৯৯৫। এর মধ্যে নিশ্চিতভাবে করোনায় আক্রান্ত হয়েছেন ৬৭৮ জন।
    
    • আসাম : রাজ্যে করোনায় আক্রান্তের সংখ্যা ক্রমশ বৃদ্ধি পাওয়ার দরুণ রাজ্য সরকার আগামী রবিবার থেকে ১২ই জুলাই পর্যন্ত গুয়াহাটিতে সন্ধ্যে ৭টা থেকে লকডাউনের নির্দেশ জারি করেছে।
    
    • অরুণাচল প্রদেশ : রাজ্যে এখনও পর্যন্ত ২১ হাজার ২৭৪টি নমুনা পরীক্ষার জন্য সংগ্রহ করা হয়েছে। নিশ্চিতভাবে আক্রান্তের সংখ্যা ১২৯ এবং সুস্থ হয়েছেন ৪২ জন।
    
    • মণিপুর : রাজ্যের তামেঙলং জেলায় সর্বাধিক ১৬২ জন করোনায় আক্রান্ত হয়েছেন। এখনও পর্যন্ত রাজ্যে করোনায় আক্রান্তের সংখ্যা ৭০২ এবং সুস্থ হয়েছেন ৩৫৪ জন।
    
    • মিজোরাম : রাজ্যে আরও ১৭ জন করোনা আক্রান্ত রোগী সুস্থ হয়েছেন। করোনায় আক্রান্তের সংখ্যা ১৪৭। নিশ্চিতভাবে করোনায় আক্রান্ত হয়েছেন ১০০ জন এবং এখনও পর্যন্ত সুস্থ হয়েছেন ৪৭ জন।
    
    • নাগাল্যান্ড : রাজ্যে আরও ১৬ জনের নমুনা পরীক্ষায় করোনার উপস্থিতির প্রমাণ মিলেছে। এর ফলে, আক্রান্তের সংখ্যা বেড়ে হয়েছে ৩৭১। নিশ্চিতভাবে করোনায় আক্রান্তের সংখ্যা ২১১ এবং সুস্থ হয়েছেন ১৬০ জন।


    CG/BD/SB

    
    
    (Release ID: 1634652) Visitor Counter : 22
    
    
      Read this release in: English , Hindi , Marathi , Assamese , Manipuri , Punjabi , Gujarati , Tamil , Telugu , Kannada