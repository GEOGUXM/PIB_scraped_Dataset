      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 17 JUN 2020 6:45PM by PIB Kolkata


    নয়াদিল্লি, ১৭ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; সুস্থতার হার বেড়ে ৫২.০৮ শতাংশ


    দেশে গত ২৪ ঘন্টায় ৬ হাজার ৯২২ জন কোভিড-১৯ আক্রান্ত রোগী সুস্থ হয়েছেন। এখনও পর্যন্ত সুস্থ হয়েছেন ১ লক্ষ ৮৬ হাজার ৯৩৪ জন। সুস্থতার হার বেড়ে হয়েছে ৫২.০৮ শতাংশ। বর্তমানে ১ লক্ষ ৫৫ হাজার ২২৭ জন রোগী চিকিৎসাধীন রয়েছেন।


    দেশে ৬৭৪টি সরকারি এবং ২৫০টি বেসরকারি মিলিয়ে মোট ৯২৪টি নমুনা পরীক্ষাগারে নিরন্তর কাজ চলছে। গত ২৪ ঘন্টায় ১ লক্ষ ৬৩ হাজার ১৮৭টি নমুনা পরীক্ষা করা হয়েছে। এখনও পর্যন্ত নমুনা পরীক্ষার সংখ্যা ৬০ লক্ষ ৮৪ হাজার ২৫৬।


    বিস্তারিত বিবরণের জন্য https://pib.gov.in/PressReleasePage.aspx?PRID=1632051 – এই লিঙ্কে ক্লিক করুন।


    প্রথম পর্যায়ে আনলক পরবর্তী সময়ের পরিস্থিতি নিয়ে মুখ্যমন্ত্রীদের সঙ্গে দ্বিতীয় পর্বের আলোচনায় প্রধানমন্ত্রী


    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে প্রথম পর্যায়ের আনলক পরবর্তী সময়ে উদ্ভূত পরিস্থিতি এবং কোভিড-১৯ মহামারী মোকাবিলার পরিকল্পনাগুলি নিয়ে মুখ্যমন্ত্রীদের সঙ্গে আজ দ্বিতীয় পর্বের আলোচনায় মিলিত হন। প্রধানমন্ত্রী বলেন, নির্দিষ্ট কয়েকটি বড় রাজ্য ও শহরগুলিতে ভাইরাস সংক্রমণ অত্যাধিক বলে লক্ষ্য করা গেছে। জনসংখ্যার ব্যাপক ঘনত্ব, দৈহিক ব্যবধান বজায় রাখার ক্ষেত্রে সমস্যা এবং বিপুল সংখ্যক মানুষের দৈনন্দিন যাতায়াতের মতো বিষয়গুলি পরিস্থিতিকে আরও সঙ্কটপূর্ণ করে তুলেছে। তথাপি, নাগরিকদের সংযম, প্রশাসনগুলির প্রস্তুতি এবং করোনা সেনানীদের আন্তরিকতার দরুণ সংক্রমণ নিয়ন্ত্রণে রাখা সম্ভব হয়েছে। তিনি বলেন, সময় মতো আক্রান্ত ব্যক্তিদের খুঁজে বের করা, তাঁদের চিকিৎসা ও প্রয়োজনীয় ব্যবস্থা গ্রহণের দরুণ সুস্থতার হার ক্রমশ বাড়ছে। তিনি বলেন, লকডাউনের সময় সাধারণ মানুষ যে অনুশাসন দেখিয়েছে, তার ফলে ভাইরাসের সংক্রমণ যথাসম্ভব প্রতিরোধ করা গেছে। লকডাউন সম্পর্কিত গুজবগুলির ব্যাপারে সচেতন থাকার প্রসঙ্গ উল্লেখ করে প্রধানমন্ত্রী বলেন, দেশ এখন আনলক পর্যায়ে রয়েছে। ‘এখন আমাদের দ্বিতীয় পর্যায়ের আনলক সম্পর্কে চিন্তাভাবনা করতে হবে এবং কিভাবে মানুষের সবধরনের হয়রানি কম করা যায়, সে ব্যাপারেও চিন্তাভাবনা করতে হবে’, বলেও তিনি অভিমত প্রকাশ করেন।


    বিস্তারিত বিবরণের জন্য https://pib.gov.in/PressReleasePage.aspx?PRID=1632116 – এই লিঙ্কে ক্লিক করুন।


    মুখ্যমন্ত্রীদের সঙ্গে ভার্চ্যুয়াল বৈঠকে প্রধানমন্ত্রীর প্রারম্ভিক বক্তব্য


    বিস্তারিত বিবরণের জন্য https://pib.gov.in/PressReleasePage.aspx?PRID=1632069 – এই লিঙ্কে ক্লিক করুন।


    কেন্দ্রীয় স্বরাষ্ট্র মন্ত্রীর নির্দেশের প্রেক্ষিতে দিল্লির সমস্ত হাসপাতালে কোভিড-১৯ এ মৃত্যু হওয়া ব্যক্তিদের অন্ত্যেষ্টি দ্রুততর করা হয়েছে


    কেন্দ্রীয় স্বরাষ্ট্র মন্ত্রী শ্রী অমিত শাহের নির্দেশ অনুযায়ী দিল্লির সমস্ত হাসপাতালে (কেন্দ্রীয় সরকারি, রাজ্য সরকারি ও বেসরকারি) কোভিড-১৯ এ মৃত্যু হওয়া ব্যক্তিদের অন্ত্যেষ্টি দ্রুত শেষ করার প্রক্রিয়া আজ থেকেই শুরু হয়েছে। হাসপাতাল কর্মীরাই সংশ্লিষ্ট ব্যক্তির মৃতদেহের সৎকার করে থাকেন। উল্লেখ করা যেতে পারে, গত ১৪ই জুন কেন্দ্রীয় স্বরাষ্ট্র মন্ত্রীর পৌরহিত্যে এক বৈঠকে এই সিদ্ধান্ত হয়।


    বিস্তারিত বিবরণের জন্য https://pib.gov.in/PressReleasePage.aspx?PRID=1631964 – এই লিঙ্কে ক্লিক করুন।


    ভারতীয় রেল ৫টি রাজ্যে ৯৬০টি কোভিড কেয়ার কোচ পাঠাবে


    কোভিড-১৯ এর বিরুদ্ধে লড়াই জারি রাখতে ভারতীয় রেল রাজ্য সরকারগুলির স্বাস্থ্য পরিষেবা প্রচেষ্টায় সর্বাত্মক সাহায্য দিয়ে চলেছে। জোনাল রেলগুলি ৫ হাজারেরও বেশি কামরাকে কোভিড কেয়ার চিকিৎসার জন্য রূপান্তরিত করেছে। এখনও পর্যন্ত ভারতীয় রেল ৫টি রাজ্যে – দিল্লি, উত্তর প্রদেশ, অন্ধ্রপ্রদেশ, তেলেঙ্গানা ও মধ্যপ্রদেশে এখনও পর্যন্ত ৯৬০টি কোভিড কেয়ার কোচ পাঠিয়েছে।


    বিস্তারিত বিবরণের জন্য https://pib.gov.in/PressReleasePage.aspx?PRID=163211 – এই লিঙ্কে ক্লিক করুন।


    সরকারি সংস্থাগুলির গম সংগ্রহ সর্বকালীন সর্বোচ্চ সীমায় পৌঁছেছে


    সরকারি এজেন্সিগুলির মাধ্যমে গতকাল পর্যন্ত কৃষকদের কাছ থেকে গম সংগ্রহের পরিমাণ সর্বকালীন রেকর্ড উচ্চতায় পৌঁছেছে। কেন্দ্রীয় পুলে সংগ্রহের পরিমাণ ৩ কোটি ৮২ লক্ষ মেট্রিক টনে পৌঁছেছে। কোভিড-১৯ মহামারীর দরুণ সারা দেশ যখন লকডানের আওতায় তখন এই রেকর্ড পরিমাণ গম সংগৃহীত হয়েছে।


    বিস্তারিত বিবরণের জন্য https://pib.gov.in/PressReleasePage.aspx?PRID=1632102 – এই লিঙ্কে ক্লিক করুন।


    প্রধানমন্ত্রী নরেন্দ্র মোদীর সঙ্গে কানাডার প্রধানমন্ত্রী জাস্টিন টুডো-র টেলিফোনে কথা


    প্রধানমন্ত্রী শ্রী নরেন্দ্র মোদী টেলিফোনে কানাডার প্রধানমন্ত্রী মিঃ জাস্টিন টুডো’র সঙ্গে কথা বলেন। দুই নেতা একে অপরের দেশে কোভিড-১৯ মহামারী সম্পর্কিত উদ্ভূত পরিস্থিতি সম্পর্কে পরস্পরকে অবহিত করেন। দু’জনের মধ্যে স্বাস্থ্য ও আর্থিক ক্ষেত্রের সঙ্কট মোকাবিলায় আন্তর্জাতিক সহযোগিতার সম্ভাবনা খুঁজে বের করার বিভিন্ন দিক নিয়ে আলোচনা হয়। দুই প্রধানমন্ত্রী অভিমত প্রকাশ করেন, কোভিড পরবর্তী বিশ্বে ভারত-কানাডা অংশীদারিত্ব গুরুত্বপূর্ণ চালিকাশক্তি হয়ে উঠতে পারে। বিশ্ব স্বাস্থ্য সংস্থা সহ বহুপাক্ষিক প্রতিষ্ঠানগুলিকে আরও শক্তিশালী করার প্রয়োজনীয়তা নিয়েও দুই নেতা কথা বলেন। আন্তর্জাতিক স্তরে স্বাস্থ্য, সামাজিক, অর্থনৈতিক ও রাজনৈতিক বিষয়গুলিতে ঘনিষ্ঠ সমন্বয় বজায় রেখে একযোগে কাজ করার ব্যাপারেও দুই নেতা সহমত প্রকাশ করেন।


    বিস্তারিত বিবরণের জন্য https://pib.gov.in/PressReleasePage.aspx?PRID=1632004 – এই লিঙ্কে ক্লিক করুন।


    ন্যাশনাল এলিজিবিলিটি তথা এন্ট্রান্স টেস্ট (এনইইটি) ইউজি পরীক্ষা স্থগিত সম্পর্কিত অসত্য বিজ্ঞপ্তির ব্যাপারে গুজব উড়িয়ে দিল এনটিএ


    সোশ্যাল মিডিয়া প্ল্যাটফর্ম ও অন্যান্য সংবাদ সূত্রে ‘২০২০’র জুলাই মাসে ন্যাশনাল এলিজিবিলিটি তথা এন্ট্রান্স টেস্ট (এনইইটি) ইউজি পরীক্ষা স্থগিত’ সম্পর্কিত গুজবের প্রেক্ষিতে ন্যাশনাল টেস্টিং এজেন্সি (এনটিএ) –র পক্ষ থেকে বিষয়টি গুরুত্বের সঙ্গে বিবেচনা করে সুস্পষ্টভাবে জানানো হয়েছে, এ ধরনের কোনও বিজ্ঞপ্তি এনটিএ বা সংশ্লিষ্ট কর্তৃপক্ষের পক্ষ থেকে প্রকাশ করা হয়েছে। সামাজিক মাধ্যমগুলি গত ১৫ তারিখ এই পরীক্ষা স্থগিত হওয়া সম্পর্কে এক বিভ্রান্তিকর বিজ্ঞপ্তি প্রকাশ করে।এনটিএ – এর পক্ষ থেকে বিভ্রান্তিকর এই বিজ্ঞপ্তি সম্পর্কে বলা হয়েছে, পরীক্ষার্থী, অভিভাবক ও সাধারণ মানুষকে সম্পূর্ণ ভিন্ন পথে চালিত করতে ইচ্ছাকৃতভাবে এ ধরনের বিজ্ঞপ্তি প্রকাশ করে গুজব ছড়ানো হয়েছে। এ ব্যাপারে এনটিএ ঐ বিজ্ঞপ্তির উৎস সন্ধান করে জনস্বার্থ বিরোধী পক্ষগুলির বিরুদ্ধে কঠোর ব্যবস্থা নেবে।


    বিস্তারিত বিবরণের জন্য https://pib.gov.in/PressReleasePage.aspx?PRID=1632059 – এই লিঙ্কে ক্লিক করুন।


    প্রধানমন্ত্রী ভারতীয় জনঔষধি কেন্দ্রগুলিতে ১ টাকা দামে স্যানিটারি ন্যাপকিন পাওয়া যাচ্ছে


    বর্তমান পরিস্থিতি বিবেচনায় রেখে সামাজিক অভিযানের অঙ্গ হিসাবে জনঔষধি সুবিধা স্যানিটারি ন্যাপকিন সারা দেশে ৬ হাজার ৩০০-রও বেশি প্রধানমন্ত্রী ভারতীয় জনঔষধি কেন্দ্রগুলি থেকে পাওয়া যাচ্ছে। এ ধরনের প্রতিটি প্যাডের ন্যূনতম মূল্য ১ টাকা। বাজারে এ ধরনের প্রতিটি প্যাডের মূল্য ৩-৮ টাকা। কোভিড-১৯ মহামারীর সময় জনঔষধি কেন্দ্রগুলি সাধারণ মানুষকে পরিষেবা দিয়ে চলেছে। ওষুধপত্র থেকে অন্যান্য আবশ্যিক সামগ্রী গ্রাহকের কাছে পৌঁছে দিচ্ছে। গত মার্চ, এপ্রিল ও মে মাসে জনঔষধি কেন্দ্রগুলি থেকে ১ কোটি ৪২ লক্ষেরও বেশি ন্যাপকিন প্যাড বিক্রি হয়েছে। এমনকি, প্রতিটি জনঔষধি কেন্দ্রে পর্যাপ্ত পরিমাণে এ ধরনের প্যাডের যোগান রয়েছে।


    বিস্তারিত বিবরণের জন্য https://pib.gov.in/PressReleasePage.aspx?PRID=1632082 – এই লিঙ্কে ক্লিক করুন।


    পিআইবি’র আঞ্চলিক কার্যালয় থেকে প্রাপ্ত তথ্য


    · পাঞ্জাব : কোভিড-১৯ সংক্রমণ প্রতিরোধ ও নিয়ন্ত্রণে পাঞ্জাবের মাইক্রো-কন্টেনমেন্ট এবং বাড়ি বাড়ি গিয়ে সমীক্ষা পরিচালনা কৌশলের প্রশংসা করেছেন প্রধানমন্ত্রী শ্রী নরেন্দ্র মোদী। তিনি পাঞ্জাবের এই রণকৌশল অন্যান্য রাজ্যগুলিকেও অনুসরণ করার পরামর্শ দেন। আজ মুখ্যমন্ত্রীদের সঙ্গে প্রধানমন্ত্রীর বৈঠকে রাজ্যের মুখ্যমন্ত্রী জানিয়েছেন, পাঞ্জাবে ৫ হাজার আইসোলেশন বেড প্রস্তুত রাখা হয়েছে। টার্সিয়ারি বা প্রাথমিক পর্যায়ে চিকিৎসার জন্য বেসরকারি হাসপাতালগুলিকে সামিল করার সিদ্ধান্ত নিয়েছে রাজ্য সরকার।


    · হরিয়ানা : রাজ্যের স্বাস্থ্য মন্ত্রী জানিয়েছেন, কোভিড-১৯ রোগীদের আয়ুষ্মান ভারত – প্রধানমন্ত্রী জন আরোগ্য যোজনার আওতায় নিয়ে আসা হয়েছে।


    · হিমাচল প্রদেশ : রাজ্যের মুখ্যমন্ত্রী বলেছেন, করোনা ভাইরাসের দরুণ সমগ্র বিশ্বে বিরূপ প্রভাব পড়েছে। ভারতও এই মহামারীর বাইরে নয়। তিনি আরও বলেন, এই ভাইরাস উন্নয়নমূলক কর্মসূচিগুলির রূপায়ণ প্রক্রিয়া সংশোধনের ব্যাপারে নতুন করে চিন্তাভাবনার প্রয়োজনীয়তা তুলে ধরেছে। তিনি আরও জানান, রাজ্যে নিশ্চিতভাবে করোনায় আক্রান্তদের খুঁজে বের করার জন্য বিশেষ অভিযান শুরু হয়েছে।


    · মহারাষ্ট্র : রাজ্যে মঙ্গলবার আরও ২ হাজার ৭০১ জনের সংক্রমণের খবর মিলেছে। এর ফলে, আক্রান্তের সংখ্যা বেড়ে হয়েছে ১ লক্ষ ১৩ হাজার ৪৪৫। নিশ্চিতভাবে করোনায় আক্রান্তের সংখ্যা ৫০ হাজার ৪৪। সুস্থ হয়েছেন ৫৭ হাজার ৮৫১ জন। কেবল মুম্বাইতেই আক্রান্তের সংখ্যা ৭ হাজার ১৪২।


    · গুজরাট : রাজ্যে গত ২৪ ঘন্টায় আরও ৫২৪ জন সংক্রমিত হয়েছেন। এর ফলে, আক্রান্তের সংখ্যা বেড়ে হয়েছে ২৪ হাজার ৬২৮। মৃত্যু হয়েছে ১ হাজার ৫৩৪ জনের।


    · রাজস্থান : রাজ্যে আজ আরও ১২২ জনের সংক্রমণের খবর মিলেছে। এর ফলে, আক্রান্তের সংখ্যা বেড়ে হয়েছে ১৩ হাজার ৩৩৮। সুস্থ হয়েছেন ১০ হাজার ১২৫ জন।


    · মধ্যপ্রদেশ : রাজ্যে করোনায় আক্রান্তের সংখ্যা বেড়ে হয়েছে ১১ হাজার ৬৯। মৃত্যু হয়েছে ৪৭৬ জনের। সুস্থ হয়েছেন ৮ হাজার ১৫২ জন।


    · ছত্তিশগড় : রাজ্যে মঙ্গলবার আক্রান্তের সংখ্যা বেড়ে হয়েছে ১ হাজার ৭৮৪। নিশ্চিতভাবে করোনায় আক্রান্তের সংখ্যা ৮৪২।


    · গোয়া : রাজ্যে মঙ্গলবার আরও ৩৭ জনের সংক্রমণের খবর মিলেছে। এর ফলে, আক্রান্তের সংখ্যা বেড়ে হয়েছে ৬২৯। নিশ্চিতভাবে করোনায় আক্রান্তের সংখ্যা ৫৪৪।


    · অরুণাচল প্রদেশ : জাতীয় শিশু অধিকার সুরক্ষা কমিশনের সদস্য রোজি তাবা বলেছেন, কোভিড-১৯ মহামারীর সময় রাজ্য শিশু সুরক্ষা সমিতি ও শিশু কল্যাণ কমিটিগুলিকে গুরুত্বপূর্ণ ভূমিকা পালন করতে হবে।


    · আসাম : গুয়াহাটিতে জাতীয় মহাসড়কের পার্কিং এলাকায় আজ থেকে নজরদারি কর্মসূচি শুরু হয়েছে। এই কর্মসূচির আওতায় ৫০ হাজার নমুনা পরীক্ষা করা হবে।


    · মণিপুর : রাজ্যস্তরীয় কোভিড-১৯ প্রশিক্ষণ দলটি ৫২২ জন চিকিৎসা আধিকারিক, ৯০৭ জন নার্স এবং আড়াই হাজারেরও বেশি কর্মীকে কোভিড চিকিৎসা পরিষেবার ব্যাপারে প্রশিক্ষিত করেছে। রাজ্যে আক্রান্তদের মধ্যে সুস্থতার হার বেড়ে হয়েছে ৩২ শতাংশ।


    · মিজোরাম : রাজ্যের একটি স্বেচ্ছাসেবী গোষ্ঠী কোলাসিব জেলার মুখ্য চিকিৎসা আধিকারিকের হাতে ৬৪টি পিপিই কিট এবং ২৫০টি ফেস মাস্ক তুলে দিয়েছেন।


    · নাগাল্যান্ড : কোভিড-১৯ এর বিরুদ্ধে লড়াইয়ে মদত যোগাতে আসাম রাইফেলস্‌ – এর মোকোকচুঙ ব্যাটেলিয়ন দেড় হাজার ফেস মাস্ক দান করেছে।


    · কেরল : বিমানে করে বিদেশ থেকে আসা সকল যাত্রীর জন্য কোভিড-১৯ নেগেটিভ সার্টিফিকেট বাধ্যতামূলক করার বিষয়ে রাজ্য মন্ত্রিসভা সিদ্ধান্ত নিয়েছে। রাজ্যে নতুন করে ৭৯ জন আক্রান্ত হয়েছেন এবং ৬০ জন সুস্থ হয়েছেন। চিকিৎসাধীন রয়েছেন ১ হাজার ৩৬৬ জন।


    · তামিলনাডু : পন্ডিচেরীতে একদিনে এ যাবৎ সর্বাধিক ৩০ জন কোভিড-১৯ এ আক্রান্ত হয়েছেন। কেন্দ্রশাসিত এই অঞ্চলে আক্রান্তের সংখ্যা বেড়ে হয়েছে ২৪৫। মৃত্যু হয়েছে ৫ জনের। তামিলনাডু সরকার বেসরকারি ক্ষেত্রে কর্মসংস্থানের জন্য ওয়েবপোর্টালের সূচনা করেছে। রাজ্যে করোনা আক্রান্তের সংখ্যা ৪৬ হাজার ৫০৪। নিশ্চিতভাবে করোনায় আক্রান্ত হয়েছেন ২০ হাজার ৬৭৮ জন। মৃত্যু হয়েছে ৪৭৯ জনের। কেবল চেন্নাইয়েই আক্রান্তের সংখ্যা ১৫ হাজার ৩৮৫।


    · কর্ণাটক : রাজ্যের চিকিৎসা শিক্ষা মন্ত্রী জানিয়েছেন, কোভিড-১৯ মোকাবিলায় বেসরকারি হাসপাতালগুলিকেও সামিল করা হবে। রাজ্যে গত দু’সপ্তাহে আক্রান্তের সংখ্যা বৃদ্ধি পাওয়ায় কোভিড কেয়ার সেন্টার গঠনের সিদ্ধান্ত হয়েছে। রাজ্যে আক্রান্তের সংখ্যা বেড়ে হয়েছে ৭ হাজার ২১৩। নিশ্চিতভাবে করোনায় আক্রান্তের সংখ্যা ২ হাজার ৯৮৭। মৃত্যু হয়েছে ৮৮ জনের।


    · অন্ধ্রপ্রদেশ : রাজ্যে গত ২৪ ঘন্টায় আরও ২৭৫ জনের সংক্রমণের খবর মিলেছে। মৃত্যু হয়েছে ২ জনের। এর ফলে, আক্রান্তের সংখ্যা বেড়ে হয়েছে ৫ হাজার ৫৫৫। নিশ্চিতভাবে করোনায় আক্রান্তের সংখ্যা ২ হাজার ৫৫৯ জন। মৃত্যু হয়েছে ৯০ জনের।


    · তেলেঙ্গানা : সরকারি কর্মচারীদের বেতন এবং প্রতিষ্ঠানগুলির মাশুলের ক্ষেত্রে রাজ্য সরকার বিশেষ সংস্থান প্রণয়ন করেছে। এই প্রেক্ষিতে রাজ্য সরকারের পক্ষ থেকে অধ্যাদেশ জারি করা হয়েছে।রাজ্যে করোনায় আক্রান্তের সংখ্যা বেড়ে হয়েছে ৫ হাজার ৪০৬। নিশ্চিতভাবে করোনায় আক্রান্তের সংখ্যা ২ হাজার ১৮৮। সুস্থ হয়েছেন ৩ হাজার ২৭ জন।


    CG/BD/SB

    
    
    (Release ID: 1632206) Visitor Counter : 8
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam