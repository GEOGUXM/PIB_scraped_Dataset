      ভূ-বিজ্ঞানমন্ত্রক

      বলয়াকার সূর্যগ্রহণ ২১শে জুন রবিবার; গ্রহণের বলয়াকার দৃশ্য ভারত থেকে দেখা যাবে
      Posted On: 16 JUN 2020 12:05PM by PIB Kolkata


    নয়াদিল্লি, ১৬ জুন, ২০২০


    

    বলয়াকার সূর্যগ্রহণ আগামী ২১শে জুন। ভারত থেকে এই সূর্যগ্রহণের বলয়াকার দৃশ্য উত্তরের কয়েকটি রাজ্যের সীমিত কিছু এলাকায় সকালের দিকে দেখা যাবে। আংশিক গ্রহণের দৃশ্য দেশের বাকি অংশ থেকেও দেখা যাবে। বলয়াকার গ্রহণের দৃশ্য দেরাদুণ, কুরুক্ষেত্র, যোশীমঠ, সিরসা, সুরতগড় প্রভৃতি এলাকা থেকে দেখা যাবে। ভারতে এই সূর্যগ্রহণের বলয়াকার দৃশ্য প্রায় ৯৮.৬ শতাংশ প্রত্যক্ষ করা যাবে। কলকাতা থেকেও বলয়াকার অংশের ৬৬ শতাংশ দেখা যাবে। ভারতীয় সময় সকাল ৯টা ১৬ মিনিটে গ্রহণ শুরু হবে। বলয়াকার গ্রহণ প্রক্রিয়া শুরু হবে ১০টা ১৯ মিনিটে এবং শেষ হবে দুপুর ২টো বেজে ২ মিনিটে। গ্রহণের আংশিক পর্বের সমাপ্তি ঘটবে বেলা ৩টে ৪ মিনিটে।


    
    গ্রহণের সম্পূর্ণ বলয়াকার অংশ কঙ্গ, সুদান, ইথিওপিয়া, ইয়ামেন, সৌদি আরব, ওমান, ভারতের উত্তরাংশ ও চীনের ওপর দিয়ে অতিবাহিত হবে।


    
    নতুন অমাবস্যার দিন যখন চাঁদ পৃথিবী ও সূর্যের মাঝখানে এসে পড়ে এবং যখন সূর্য, চাঁদ ও পৃথিবী সরাসরি এক লাইনে উপস্থিত হয়, তখন সূর্যগ্রহণ ঘটে। বলয়াকার সূর্যগ্রহণ তখনই হয়, যখন চাঁদের একটি বড় অংশই ঠিক সূর্যের ওপর এসে পড়ে। এর ফলে, চাঁদের চারপাশে সূর্যরশ্মী একটি বলয়াকার দৃশ্য তৈরি হয়।


    
    সূর্যগ্রহণ খালি চোখে দেখা সম্ভব নয়। অল্প সময়ের জন্যও এই গ্রহণ খালি চোখে দেখা উচিৎ নয়। এর ফলে, দৃষ্টি শক্তি চিরতরে লোপ পেতে পারে। গ্রহণ প্রত্যক্ষ করার নিরাপদ পদ্ধতি হ’ল অ্যালুমিনিয়ামের তৈরি স্বচ্ছ মাইলার বা আবরণ, ব্ল্যাক পলিমার, ওয়েলডিং গ্লাস প্রভৃতি। দূরবীক্ষণ যন্ত্রের মাধ্যমেও গ্রহণ দেখা যেতে পারে।


    
    উল্লেখ করা যেতে পারে, আগামী ২১শে জুন বলয়াকার সূর্যগ্রহণ পশ্চিমবঙ্গের কোচবিহার ও দার্জিলিং থেকে দেখা যাবে। দার্জিলিং – এর সকাল ১০টা ৪৭ মিনিট নাগাদ এবং কোচবিহারে সকাল ১০টা ৫০ মিনিট নাগাদ গ্রহণ দৃশ্যমান হবে। এছাড়াও, কলকাতা থেকে আংশিক গ্রহণ সকাল ১০টা ৪৬ মিনিট থেকে প্রত্যক্ষ করা যাবে।


    

    CG/BD/SB

    
    
    (Release ID: 1631935) Visitor Counter : 26
    
    
      Read this release in: Punjabi , Marathi , Urdu , English , Hindi , Manipuri , Tamil