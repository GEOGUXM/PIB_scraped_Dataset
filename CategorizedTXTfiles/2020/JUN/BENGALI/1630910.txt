      শ্রমওকর্মসংস্থানমন্ত্রক

      পেনশনভোগীদের "জীবন প্রমান" জমা করার জন্য এম্পয়িজ প্রভিডেন্ট ফান্ড অর্গানাইজেশন (ইপিএফও) কমন সার্ভিস সেন্টার পরিচালন ব্যবস্থাকে যুক্ত করেছে
      Posted On: 11 JUN 2020 4:45PM by PIB Kolkata


    নয়াদিল্লী, ১১ জুন, ২০২০


    

    কোভিড-১৯ মহামারীর এই কঠিন সময়ে কর্মচারী পেনশন প্রকল্প (ইপিএস)এর আওতায় পেনশনভোগীদের পরিষেবা দোরগোড়ায় পৌঁছে দিতে এম্পয়িজ প্রভিডেন্ট ফান্ড অর্গানাইজেশন (ইপিএফও) বা কর্মচারী ভবিষ্যৎ নিধি সংস্থা কমন সার্ভিস সেন্টারের পরিষেবাকে যুক্ত করেছে। এই কমন সার্ভিস সেন্টারের মাধ্যমে পেনশনভোগীরা ডিজিটাল মাধ্যমে ‘জীবন প্রমাণ’ জমা করতে পারবেন। ইপিএফও তার ৬৫ লক্ষ পেনশনভোগীদের এই সুবিধা প্রদান করার জন্য ৩ লক্ষ ৬৫ হাজার কমন সার্ভিস সেন্টারের পরিষেবাকে যুক্ত করেছে। ইপিএস-এর আওতায় পেনশনভোগীদের প্রতি মাসে পেনশন তোলার জন্য প্রতি বছর ‘জীবন প্রমাণ’ বা 'জীবন শংসাপত্র' জমা করতে হয়।


    
    এই কমন সার্ভিস সেন্টারের পরিষেবা ছাড়াও ইপিএস-এর আওতাভুক্ত পেনশনভোগীরা ১৩৫টি আঞ্চলিক কার্যালয়, ১১৭টি জেলা কার্যালয় এবং যে ব্যাঙ্ক থেকে পেনশন তোলেন সেখানেও জীবন প্রমাণ জমা করতে পারবেন। ইপিএস-এর আওতায় পেনশনভোগীরা যাতে স্বেচ্ছায় নিজের পছন্দ মতো বাড়ির কাছে নির্ধারিত কমন সার্ভিস সেন্টারে জীবন প্রমাণ জমা করতে পারেন সেই কারণেই কর্মচারী ভবিষ্যৎ নিধি সংস্থা এই পদক্ষেপ গ্রহণ করছে।


    
    এছাড়াও একটি নীতিগত পরিবর্তন করা হয়েছে। তা হল, এখন থেকে ইপিএস-এর আওতাভুক্ত পেনশনভোগীরা তাদের সুবিধামতো বছরের যে কোন সময়ে ডিজিটাল মাধ্যমে জীবন প্রমাণ জমা করতে পারবেন। জীবন প্রমাণ জমা করার তারিখ থেকে এক বছর পর্যন্ত তা বৈধ থাকবে। আগে পেনশনভোগীদের নভেম্বর মাসে জীবন প্রমাণ জমা করতে হত। সেক্ষেত্রে পেনশনভোগীদের অনেক সময় সমস্যার মুখোমুখি হতে হতো। এমনকি অনেক ক্ষেত্রেই পেনশেনভোগীদের অ্যাকাউন্টে টাকা আসাও বন্ধ হয়ে যেতে। এছাড়াও দেরি করে জীবন শংসাপত্র জমা করার ফলে বৈধতার সময়সীমাও অনেক কমে আসতো। এখন এই পদক্ষেপ গ্রহণ করার ফলে ইপিএস-এর আওতাভুক্ত পেনশনভোগীদের কোনোরকম সমস্যা ছাড়াই সামাজিক সুরক্ষা প্রদান করা সম্ভব হবে।


    
    ইপিএফও বিশেষত এই সংকটের সময়ে কর্মচারী পেনশন প্রকল্পের আওতায়ভুক্ত ৬৫ লক্ষ পেনশনভোগীদের যথা সময়ে পেনশন প্রদান সুনিশ্চিত করতে প্রতিশ্রুতিবদ্ধ।


    

    CG/SS/NS

    
    
    (Release ID: 1630910) Visitor Counter : 22
    
    
      Read this release in: Punjabi , English , Urdu , Hindi , Marathi , Manipuri , Odia , Tamil , Telugu , Kannada