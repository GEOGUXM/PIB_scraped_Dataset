      প্রতিরক্ষামন্ত্রক

      ডিআরডিও পিপিই এবং অন্যান্য সামগ্রী জীবানুমুক্ত করার জন্য ‘আল্ট্রা স্বচ্ছ্’ তৈরি করেছে
      Posted On: 01 JUN 2020 5:55PM by PIB Kolkata


    নতুন দিল্লি, ১ জুন, ২০২০


    

    
    প্রতিরক্ষা গবেষণা ও উন্নয়ন সংস্থা (ডিআরডিও) ব্যক্তিগত সুরক্ষা সরঞ্জাম (পিপিই), বৈদ্যুতিন সামগ্রী, কাপড় ইত্যাদি সহ বেশ কিছু সামগ্রীর জীবাণুমুক্ত করার জন্য আল্ট্রা স্বচ্ছ্ নামে একটি জীবাণুনাশক ইউনিট তৈরি করেছে।
    
    নিউক্লিয়ার মেডিসিন ইনস্টিটিউট অফ অ্যালায়েড সায়েন্সেস (আইএনএমএএস), ডিআরডিওর দিল্লি ভিত্তিক পরীক্ষাগার, গাজিয়াবাদের শিল্প সংস্থা- মেসার্স জেল ক্রাফ্ট হেলথকেয়ার প্রাইভেট লিমিটেডের সাথে যৌথভাবে এই পণ্যটি তৈরি করেছে।
    
    জীবাণুমুক্তকরণের জন্য ওজোনেটেড স্পেস প্রযুক্তি ব্যবহার করে একাধিক পদ্ধতির মাধ্যমে একটি উন্নত অক্সিডেটিভ প্রক্রিয়ার মধ্যে দিয়ে এই ব্যবস্থাটি সম্পন্ন হয়।
    
    জীবাণুমুক্ত করার জন্য ওজোনকে আটকে রেখে বিশেষ ওজোন সিলান্ট প্রযুক্তির মাধ্যমে এই প্রক্রিয়াটি কাজ করে। এর একটি পরিবেশ বান্ধব ক্যাটালিটিক কর্নভারটার বা অনুঘটক রূপান্তরকারী ব্যবস্থা রয়েছে যাতে শুধুমাত্র জল ও অক্সিজেনেরই নির্গমন হয়।
    
    এই ব্যবস্থাটি শিল্পগত, পেশাগত, ব্যক্তিগত এবং পরিবেশগত সুরক্ষার আন্তর্জাতিক মানের সাথে সাযুজ্য রেখে তৈরী করা হয়েছে। আল্ট্রা স্বছ্ দুই ধরনের- ওজোনেটেড স্পেস এবং ট্রিনেট্রা প্রযুক্তি সম্বলিত। ট্রিনেট্রা প্রযুক্তি হ'ল ওজোনেটেড স্পেস এবং র‌্যাডিক্যাল ডিসপেন্সারের সংমিশ্রণ। দ্রুত জীবাণুমুক্ত করার জন্য অটোমেশন পদ্ধতি ব্যবহার করা হয়।
    
    সিস্টেমটি ১৫ অ্যাম্পিয়ার, ২২০ ভোল্ট, ৫০ হার্টজ বিদ্যুৎ সরবরাহ করে। দীর্ঘ সময় ধরে নিরাপদভাবে জীবাণুমুক্তকরণ সুনিশ্চিত করতে সিস্টেমটিতে বিভিন্ন সুরক্ষা বৈশিষ্ট্য যেমন জরুরী ভিত্তিতে বন্ধ করা, ডোর ইন্টারলকস, দুটি দরজা, ডিলে সাইকেল এবং লিক মনিটর ইত্যাদি ব্যবস্থা রাখা হয়েছে। এর পরিমাপ ৭’x৪’x৩.২৫’, যাতে একইসঙ্গে অনেক সামগ্রীকে জীবাণুমুক্ত করা যায়। শিল্পের জন্য প্রয়োজনীয় বিভিন্ন আকারে এটি তৈরী করা হয়েছে।

    

    
    CG/TG

    
    
    (Release ID: 1628484) Visitor Counter : 19
    
    
      Read this release in: Telugu , English , Urdu , Hindi , Punjabi , Tamil