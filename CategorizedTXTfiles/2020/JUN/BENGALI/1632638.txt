      আবাসনএবংশহরাঞ্চলেরদারিদ্র্যদূরীকরণমন্ত্রক

      আত্মনির্ভর ভারত গঠনের লক্ষ্যে রাস্তার হকারদের জন্য বিশেষ ক্ষুদ্র ঋণ সহায়তা কর্মসূচির সূচনা
      Posted On: 19 JUN 2020 1:07PM by PIB Kolkata


    নয়াদিল্লি, ১৯ জুন, ২০২০


    

    রাস্তার হকারদের জন্য বিশেষ ক্ষুদ্র ঋণ সহায়তার লক্ষ্যে আত্মনির্ভর ভারত অভিযানের আওতায় এদের জন্য এই কর্মসূচি রূপায়ণের প্রধান সংস্থা হিসাবে স্মল ইন্ডাস্ট্রিজ ডেভেলপমেন্ট ব্যাঙ্ক অফ ইন্ডিয়া বা সিডবি-র সঙ্গে আজ কেন্দ্রীয় আবাসন ও শহরাঞ্চল বিষয়ক মন্ত্রকের সমঝোতাপত্র স্বাক্ষরিত হয়েছে। এই সমঝোতাপত্রে স্বাক্ষর করেন মন্ত্রকের যুগ্মসচিব শ্রী সঞ্জয় কুমার এবং সিডবি-র ডেপুটি ম্যানেজিং ডাইরেক্টর শ্রী ভি সত্যভেঙ্কট রাও। স্বাক্ষরদান অনুষ্ঠানে বিভাগীয় মন্ত্রী শ্রী হরদীপ সিং পুরী উপস্থিত ছিলেন।


    
    সমঝোতাপত্রের নীতি-নির্দেশিকা অনুযায়ী, সিডবি রাস্তার হকারদের জন্য আত্মনির্ভর নিধি কর্মসূচি রূপায়ণ করবে। এছাড়াও, অতিক্ষুদ্র ও ছোট শিল্প সংস্থাগুলির জন্য ঋণ সহায়তা নিশ্চয়তা তহবিলে ট্রাস্টের মাধ্যমে ঋণ প্রদানকারী প্রতিষ্ঠানগুলির বিভিন্ন দিক পরিচালনা করবে। সিডবি-র পক্ষ থেকে সহজ ও সরল উপায়ে ঋণ সহায়তার জন্য একটি সুসংবদ্ধ তথ্য প্রযুক্তি-ভিত্তিক মঞ্চ গড়ে তোলা হবে, যার সাহায্যে ঋণ দাতা ও গ্রহীতার যাবতীয় নথিপত্র যাচাই করে ঋণ অনুমোদন প্রক্রিয়া সহজ হয়ে উঠবে। রাস্তার হকারদের ঋণ সহায়তার জন্য রাষ্ট্রায়ত্ত বাণিজ্যিক ব্যাঙ্কগুলির পাশাপাশি, ব্যাঙ্ক বহির্ভূত আর্থিক প্রতিষ্ঠান, ক্ষুদ্র অর্থ সহায়তা প্রতিষ্ঠান, সমবায় ব্যাঙ্ক ও আঞ্চলিক গ্রামীণ ব্যাঙ্কগুলিকেও এই কর্মসূচি রূপায়ণে সামিল করা হবে। মন্ত্রকের পক্ষ থেকে এই কর্মসূচি ২০২২ সালের মার্চ পর্যন্ত রূপায়িত হবে।


    
    উল্লেখ করা যেতে পারে, কোভিড-১৯ লকডাউনের দরুণ রাস্তার হকারদের জীবন-জীবিকায় যে বিরূপ প্রভাব পড়ছে, তার থেকে এদের সহায়তার জন্য সহজশর্তে ঋণ সহায়তাদানের কথা ঘোষণা করা হয়। উদ্দেশ্য, ৫০ লক্ষেরও বেশি রাস্তার হকারকে এই ঋণ সহায়তা পৌঁছে দেওয়া। এই কর্মসূচিতে যে সমস্ত রাস্তার হকার সামিল হবেন, তাঁদের ১০ হাজার টাকার মূলধনী ঋণ সহায়তা দেওয়া হবে। এক বছরের মেয়াদে মাসিক-ভিত্তিতে এই ঋণ পরিশোধ করা যাবে এবং ৭ শতাংশ হারে এদের জন্য সুদ ছাড়ের কথা ঘোষণা করা হয়েছে। মেয়াদ উত্তীর্ণ হওয়ার আগেই ঋণ পরিশোধনের ক্ষেত্রে কোনও জরিমানা ধার্য হবে না। এছাড়াও, মাসিক ভিত্তিতে ডিজিটাল উপায়ে ঋণ পরিশোধের ক্ষেত্রে ১০০ টাকা পর্যন্ত উৎসাহ ভাতার সুবিধা রয়েছে।


    
    ইতিমধ্যেই মন্ত্রকের পক্ষ থেকে রাজ্য ও সংশ্লিষ্ট বিভিন্ন পক্ষ সহ ব্যাঙ্ক, আর্থিক প্রতিষ্ঠান, রাস্তার হকারদের নিয়ে গঠিত সংগঠনগুলির কাছে এই কর্মসূচি সম্পর্কিত নীতি-নির্দেশিকা পাঠানো হয়েছে। ঋণ সহায়তার ক্ষেত্রে সুবিধাদানের জন্য মন্ত্রকের তথ্য প্রযুক্তি-ভিত্তিক প্ল্যাটফর্মটি চলতি মাসের শেষের দিকেই সূচনা হবে। প্রথম পর্যায়ে ঋণ সহায়তা দানের জন্য দেশের ১০৮টি শহরকে চিহ্নিত করা হয়েছে। ঋণ সহায়তা আগামী জুলাই মাস থেকেই শুরু করার পরিকল্পনা নেওয়া হয়েছে।


    

    CG/BD/SB

    
    
    (Release ID: 1632638) Visitor Counter : 22
    
    
      Read this release in: English , Urdu , Marathi , Hindi , Assamese , Manipuri , Punjabi , Odia , Tamil , Telugu , Malayalam