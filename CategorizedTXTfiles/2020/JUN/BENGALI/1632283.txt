      স্বরাষ্ট্র মন্ত্রক

      কেন্দ্রীয় স্বরাষ্ট্র মন্ত্রী শ্রী অমিত শাহের পৌরহিত্যে দিল্লীতে কোভিড-১৯ পরিস্থিতি নিয়ে সাম্প্রতিক একাধিক বৈঠকে গৃহীত পদক্ষেপে গতি
      Posted On: 17 JUN 2020 9:22PM by PIB Kolkata


    নয়াদিল্লী, ১৭ জুন, ২০২০


    

    
    দিল্লীতে কোভিড-১৯ পরিস্থিতি মোকাবিলায় গত সোম ও মঙ্গলবার কেন্দ্রীয় স্বরাষ্ট্র মন্ত্রী শ্রী অমিত শাহের পৌরহিত্যে একাধিক পর্যালোচনা বৈঠকে গৃহীত সিদ্ধান্ত অনুযায়ী নমুনা পরীক্ষার সংখ্যা দ্বিগুন করা হয়েছে। দিল্লীতে গত ১৫ ও ১৬ই জুন ১৬ হাজার ৬১৮টি নমুনা সংগ্রহ করা হয়েছে। গত ১৪ তারিখ পর্যন্ত দৈনিক নমুনা সংগ্রহের সংখ্যা ছিল ৪ থেকে সাড়ে ৪ হাজার। সংগৃহীত নমুনাগুলির মধ্যে ৬ হাজার ৫১০টির পরিণাম পাওয়া গেছে। বাকিগুলির ফলাফল আগামীকাল জানা যাবে।


    
    কেন্দ্রীয় স্বরাষ্ট্র মন্ত্রীর পৌরহিত্যে কোভিড সংক্রমণ ও প্রতিরোধ সংক্রান্ত বৈঠকগুলিতে গৃহীত সিদ্ধান্ত অনুযায়ী দিল্লীর ২৪২টি সংক্রমিত এলাকায় বাড়ি বাড়ি গিয়ে মানুষের স্বাস্থ্য সমীক্ষার কাজ শুরু হয়েছে। এই জোনগুলিতে বসবাসকারী ২ লক্ষ ৩০ হাজার ৪৬৬ জনের মধ্যে গত ১৫ ও ১৬ তারিখ ১ লক্ষ ৭৭ হাজার ৬৯২ জনের ক্ষেত্রে সমীক্ষার কাজ শেষ হয়েছে। বাকিদের স্বাস্থ্য সমীক্ষার কাজ আগামী ২০ জুনের মধ্যে শেষ হবে।


    
    দিল্লীতে কোভিড পরিস্থিতি মোকাবিলার জন্য শ্রী শাহের নির্দেশ অনুযায়ী একাধিক প্রয়োজনীয় পদক্ষেপ গ্রহণ করা হয়েছে। নমুনা পরীক্ষাগারগুলিতে পরীক্ষার মাশুল নির্ধারণ সংক্রান্ত ডঃ ভি কে পলের নেতৃত্বে গঠিত উচ্চস্তরীয় বিশেষজ্ঞ কমিটির রিপোর্ট কেন্দ্রীয় স্বাস্থ্য ও পরিবার কল্যাণ মন্ত্রকের কাছে জমা পড়েছে। উচ্চস্তরীয় এই বিশেষজ্ঞ কমিটির প্রতিবেদন দিল্লী সরকারের কাছে প্রয়োজনীয় পদক্ষেপ গ্রহণর জন্য পাঠিয়ে দেওয়া হয়েছে। কমিটি প্রত্যেক নমুনা পরীক্ষার জন্য ২ হাজার ৪০০ টাকার মাশুল স্থির করেছে।


    
    কেন্দ্রীয় স্বরাষ্ট্র মন্ত্রীর নির্দেশ অনুযায়ী দিল্লিতে গৃহীত পদক্ষেপের পাশাপাশি,ভারতীয় চিকিৎসা গবেষণা পর্ষদের অনুমোদিত নতুন নীতি-নির্দেশিকায় বলা হয়েছে আগামী ১৮ই জুন থেকে কোভিড-১৯ নমুনা পরীক্ষার জন্য দ্রুততর অ্যান্টিজেন পদ্ধতি অনুসরণ করতে হবে। নমুনা পরীক্ষার এই পদ্ধতি অনেক বেশি কার্যকর ও ব্যয় সাশ্রয়ী। দিল্লীতে চিকিৎসা কিট সরবরাহে অগ্রাধিকার দেওয়া হবে এবং নমুনা সংগ্রহ ও তার পরীক্ষার জন্য ১৬৯টি কেন্দ্র গড়ে তোলা হয়েছে।


    

    
    CG/BD/NS

    
    
    (Release ID: 1632283) Visitor Counter : 14
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu