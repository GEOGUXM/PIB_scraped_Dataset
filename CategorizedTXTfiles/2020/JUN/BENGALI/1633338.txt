      দক্ষতাউন্নয়নওশিল্পোদ্যোগমন্ত্রক

      স্কিল ইন্ডিয়া মিশনের মাধ্যমে ৯৬ হাজারের বেশি লোককে যোগ শিক্ষক ও প্রশিক্ষক হিসেবে প্রশিক্ষিত করা হয়েছে
      Posted On: 20 JUN 2020 7:06PM by PIB Kolkata


    নতুনদিল্লি, ২০ জুন, ২০২০


    মনের উপর চাপ কমাতে মানসিক ও শারীরিক স্বাস্থ্যের জন্য যোগাভ্যাসে উৎসাহিত করতে দক্ষতা উন্নয়ন ও শিল্পোদ্যোগ মন্ত্রক শুক্রবার একটি ওয়েবিনারের আয়োজন করেছিল। ষষ্ঠ আন্তর্জাতিক যোগ দিবসের প্রাক্কালে এই ওয়েবিনারের বিষয় ছিল ‘সে ইয়েস টু যোগ অ্যান্ড নো টু রোগ’। এই অনুষ্ঠানে আর্ট অফ লিভিং এর প্রতিষ্ঠাতা, গুরুদেব শ্রী শ্রী রবি শঙ্কর, যোগা ইন্সটিটিউটের ডঃ হংসজী যোগেন্দ্র এবং দক্ষতা উন্নয়ন ও শিল্পোদ্যোগ মন্ত্রী ডঃ মহেন্দ্রনাথ পান্ডে উপস্থিত ছিলেন। অনুষ্ঠানটি পরিচালনা করেন বিউটি অ্যান্ড ওয়েলনেস সেক্টর স্কিল কাউন্সিলের মূখ্য কার্যনির্বাহী আধিকারিক শ্রীমতী মণিকা বল। অনুষ্ঠানে কোভিড-১৯ মহামারীর আবহে যোগের মাধ্যমে সুস্থ থাকা নিয়ে বিশেষ ভাবে আলোচনা হয়।


    চিন্তা ও মানসিক সঙ্কট থেকে মুক্তি পাবার জন্য যোগের ভূমিকা নিয়ে আলোচনা ছাড়াও যোগশিক্ষাকে পেশা হিসেবে গড়ে তোলার বিষয়টিও আলোচনায় স্থান পায়। প্রধানমন্ত্রী কৌশল বিকাশ যোজনার আওতায় স্কিল ইন্ডিয়া মিশনে ৯৬,১৯৬জনকে যোগ শিক্ষক ও প্রশিক্ষকের প্রশিক্ষণ দেওয়া হয়েছে। উত্তর প্রদেশ, মহারাষ্ট্র, কর্ণাটক, মধ্যপ্রদেশ, ওডিশা, কেরালা, পশ্চিমবঙ্গের থেকে সবচাইতে বেশি যুবক যুবতী এই প্রশিক্ষণের সুবিধে পেয়েছেন। কেন্দ্রীয় মধ্য শিক্ষা পর্ষদ ২০২০-২১ শিক্ষাবর্ষে নবম শ্রেণী থেকে যোগকে একটি বিষয় হিসেবে অন্তর্ভুক্ত করবে। প্রতিটি রাজ্যের বিদ্যালয়ে উচ্চমাধ্যমিক পাঠ্যক্রমে বিউটি অ্যান্ড ওয়েলনেস সেক্টর স্কিল কাউন্সিলের সহায়তায় প্রশিক্ষণের ব্যবস্থাও করা হয়েছে।


    আর্ট অফ লিভিং এর প্রতিষ্ঠাতা, গুরুদেব শ্রী শ্রী রবি শঙ্কর বলেন, “যোগ শুধু আধ্যাত্মিকতাই নয়, আজ এটি শিল্পে পরিণত হয়েছে।“ যোগাভ্যাসকে প্রত্যেকের জীবনে ছড়িয়ে দিতে প্রধানমন্ত্রী শ্রী নরেন্দ্র মোদীর স্বপ্ন পূরণে দক্ষতা উন্নয়ন ও শিল্পোদ্যোগ মন্ত্রকের উদ্যোগকে তিনি ধন্যবাদ জানান।


    দক্ষতা উন্নয়ন ও শিল্পোদ্যোগ মন্ত্রী ডঃ মহেন্দ্রনাথ পান্ডে যোগ প্রশিক্ষকদের গুরুত্বের বিষয়ে বলেন, যোগকে আন্তর্জাতিক স্তরে জনপ্রিয় করার জন্য আমরা দেশের যুবসম্প্রদায়কে কাজে লাগাতে হবে, যাতে তাঁরা যোগশিক্ষাকে পেশা হিসেবে গ্রহণ করতে পারেন।


    CG/CB

    
    
    (Release ID: 1633338) Visitor Counter : 2
    
    
      Read this release in: Urdu , English , Marathi , Hindi , Manipuri , Punjabi , Tamil , Telugu