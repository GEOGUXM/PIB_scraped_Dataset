      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 27 JUN 2020 6:28PM by PIB Kolkata


    নয়াদিল্লি, ২৭ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; সুস্থতার হার দ্রুত আক্রান্তের সংখ্যাকে ছাড়িয়ে যাচ্ছে; সুস্থতার হার ও আক্রান্তের সংখ্যার মধ্যে ফারাক প্রায় ১ লক্ষ

    দেশে কোভিড-১৯ এ সুস্থতার সংখ্যা দ্রুতগতিতে আক্রান্তের সংখ্যাকে ছাড়িয়ে যাচ্ছে। সুস্থতা ও আক্রান্তের মধ্যে ফারাক প্রায় ১ লক্ষ। আজ পর্যন্ত সুস্থ হয়ে ওঠা ব্যক্তির সংখ্যা আক্রান্তের সংখ্যার তুলনায় ৯৮ হাজার ৪৯৩ জন বেশি। দেশে সুস্থ হয়েছেন ২ লক্ষ ৯৫ হাজার ৮৮০ জন। সুস্থতার সংখ্যা ক্রমশ বৃদ্ধি পাওয়ার দরুণ আরোগ্য লাভের হার বেড়ে হয়েছে ৫৮.১৩ শতাংশ।
    যে ১৫টি রাজ্য সুস্থতার হারের দিক থেকে ওপরের দিকে রয়েছে, তার মধ্যে পশ্চিমবঙ্গও রয়েছে। রাজ্যে সুস্থতার হার ৬৫ শতাংশ। দেশে সুস্থতার হার সবচেয়ে বেশি ৮৯.১ শতাংশ মেঘালয়ে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634786 – এই লিঙ্কে ক্লিক করুন।


    
    কোভিড-১৯ সংক্রান্ত মন্ত্রিগোষ্ঠীর সপ্তদশ বৈঠকে পৌরহিত্য করলেন ডঃ হর্ষ বর্ধন
    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধনের পৌরহিত্যে আজ কোভিড-১৯ সংক্রান্ত উচ্চ স্তরীয় মন্ত্রিগোষ্ঠীর সপ্তদশ বৈঠক অনুষ্ঠিত হয়। বৈঠকে জানানো হয়, বর্তমানে পশ্চিমবঙ্গ সহ ৮টি রাজ্যে আক্রান্তের সংখ্যা ৮৫.৫ শতাংশ। দেশে মোট মৃত্যুর ৮৭ শতাংশই এই ৮টি রাজ্য থেকে। গত ২৪ ঘন্টায় নমুনা পরীক্ষা হয়েছে ২ লক্ষ ২০ হাজার ৪৭৯। এর ফলে, আজ পর্যন্ত নমুনা পরীক্ষার সংখ্যা ৭৯ লক্ষ ৯৬ হাজার ৭০৭। দেশে পরীক্ষাগারের সংখ্যা ১ হাজার ২৬। এছাড়াও, আজ পর্যন্ত দেশে নির্দিষ্টাভাবে কোভিড হাসপাতালের সংখ্যা ১ হাজার ৩৯। এই হাসপাতালগুলিতে আইসোলেশন বেডের সংখ্যা ১ লক্ষ ৭৬ হাজার ২৭৫, আইসিইউ বেডের সংখ্যা ২২ হাজার ৯৩০ এবং অক্সিজেন সাপোর্ট বেডের সংখ্যা ৭৭ হাজার ২৬৮। এছাড়াও, ২ হাজার ৩৯৮টি সুনির্দিষ্ট কোভিড স্বাস্থ্য কেন্দ্র রয়েছে এবং কোভিড কেয়ার সেন্টারের সংখ্যা ৮ হাজার ৯১৮।
    বিস্তারিত বিবরণের জন্য https://pib.gov.in/PressReleasePage.aspx?PRID=1634736 – এই লিঙ্কে ক্লিক করুন।


    
    দিল্লিতে কোভিড-১৯ মোকাবিলায় কেন্দ্রীয় সরকারের প্রয়াস আরও জোরদার করা হয়েছে
    দিল্লিতে কোভিড-১৯ সংক্রমণ মোকাবিলা ও প্রতিরোধে কেন্দ্রীয় সরকার প্রয়োজনীয় যাবতীয় সহায়তা দেওয়া হয়েছে। ভারতীয় চিকিৎসা গবেষণা পর্ষদের পক্ষ থেকে নমুনা পরীক্ষা করার জন্য ৪ লক্ষ ৭০ হাজার আরটি – পিসিআর নমুনা পরীক্ষার যন্ত্র সরবরাহ করেছে। জাতীয় অঞ্চল দিল্লিতে ১০ হাজার শয্যাবিশিষ্ট সর্দার প্যাটেল কোভিড কেয়ার সেন্টার গড়ে তোলা হচ্ছে। দিল্লির ছত্তরপুর এলাকায় এই সেন্টারটি গড়ে তোলা হচ্ছে। এছাড়াও, আরও ২ হাজার শয্যার বন্দোবস্ত করা হয়েছে। ডিআরডিও ১ হাজার শয্যাবিশিষ্ট একটি নতুন গ্রিনফিল্ড হাসপাতাল গড়ে তুলেছে। এছাড়াও, কেন্দ্রীয় সরকার ১১ লক্ষ ১১ হাজার এন-৯৫ মাস্ক, ৬ লক্ষ ৮১ হাজার পিপিই কিট সরবরাহ করেছে। জাতীয় রাজধানী অঞ্চল দিল্লির বিভিন্ন হাসপাতালকে ৪২৫টি ভেন্টিলেটর সরবরাহকরা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634704 – এই লিঙ্কে ক্লিক করুন।


    
    কোভিড-১৯ মোকাবিলার জন্য স্বাস্থ্য মন্ত্রকের পক্ষ থেকে সংশোধিত ক্লিনিক্যাল ম্যানেজমেন্ট প্রোটোকল জারি
    কোভিড-১৯ সম্পর্কিত নিত্য নতুন অভিজ্ঞতার সঙ্গে সঙ্গতি বজায় রেখে বিশেষ করে উপশমের ওষুধপত্রের ব্যাপারে অভিজ্ঞতাকে কাজে লাগাতে কেন্দ্রীয় স্বাস্থ্য ও পরিবার কল্যাণ মন্ত্রক আজ সংশোধিত ক্লিনিক্যাল ম্যানেজমেন্ট প্রোটোকল জারি করেছে। সংশোধিত এই নীতি-নির্দেশিকায় গুরুতর কোভিড-১৯ আক্রান্ত রোগীদের চিকিৎসার জন্য বিকল্প ব্যবস্থা হিসাবে টেক্সামেথাসোন ব্যবহারের পরামর্শ দেওয়া হয়েছে। বিশেষজ্ঞদের সঙ্গে পরামর্শক্রমে এবং সর্বশেষ প্রামাণিক তথ্যের ভিত্তিতে মন্ত্রকের পক্ষ থেকে এই পরামর্শ দেওয়া হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634725 – এই লিঙ্কে ক্লিক করুন।


    
    রেভারেন্ড ডঃ জোসেফ মার থোমা মেট্রোপলিটানের ৯০তম জন্মবার্ষিকীতে প্রধানমন্ত্রীর ভাষণ
    প্রধানমন্ত্রী বলেছেন, ভারত সর্বদাই বিভিন্ন উৎস থেকে পাওয়া আধ্যাত্মিকতার প্রভাবগুলিতে উদারতা দেখিয়েছে। ডঃ জোসেফ মার থোমার উদ্ধৃতি উল্লেখ করে প্রধানমন্ত্রী বলেন, মানবতার প্রাণশক্তিকে আত্মস্থ করে মার থোমা গীর্জা ভারতীয়দের জীবনে ইতিবাচক পরিবর্তন নিয়ে আসতে কাজ করেছে। স্বাস্থ্য পরিচর্যা ও শিক্ষা ক্ষেত্রে এদের অবদান অনস্বীকার্য। মার থোমা গীর্জা ভারতের স্বাধীনতা সংগ্রামে গুরুত্বপূর্ণ ভূমিকা পালন করেছে বলে উল্লেখ করে প্রধানমন্ত্রী বলেন, এই গীর্জা একটি প্রতিষ্ঠান হিসাবে জাতীয় অখন্ডতার লক্ষ্যে অগ্রভাগে থেকে কাজ করছে। প্রধানমন্ত্রী আরও বলেন, কোভিড-১৯ কেবল দৈহিক দুর্বলতা নয়, বরং মারণ এই ভাইরাস আমাদের অস্বাস্থ্যকর জীবন-যাপনের ব্যাপারে সতর্ক করে দেয়। তিনি আরও বলেন, করোনা সেনানীদের প্রাণশক্তিতে সঞ্চারিত হয়ে ভারত দৃঢ়তার সঙ্গে কোভিড-১৯ এর মোকাবিলা করছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634718 – এই লিঙ্কে ক্লিক করুন।


    
    রেভারেন্ড ডঃ জোশেফ মার থোমা মেট্রোপলিটানের ৯০তম জন্মবার্ষিকী উদযাপনে প্রধানমন্ত্রীর ভাষণ
    বিস্তারিত বিবরণের জন্য https://pib.gov.in/PressReleasePage.aspx?PRID=1634716 – এই লিঙ্কে ক্লিক করুন।


    
    কোভিড-১৯ লকডাউনের সময় ভারতীয় রেল রক্ষণা-বেক্ষণ সম্পর্কিত ২০০টি গুরুত্বপূর্ণ প্রকল্পের কাজ সম্পন্ন করেছে
    ভারতীয় রেল কোভিড-১৯ মহামারীর কারণে যাত্রী পরিষেবা স্থগিতের সুযোগকে পুরোপুরি কাজে লাগিয়েছে। এই সময় রেল ইয়ার্ডের পুনর্নির্মাণ, পুরনো সেতু মেরামত ও পুনর্নির্মাণ, বিদ্যুতায়ন সহ ২০০টিরও বেশি কাজ সম্পন্ন করেছে। দীর্ঘ সময় ধরে লকডাউনের সুযোগকে কাজে লাগিয়ে অনেক দিন ধরে আটকে থাকা রক্ষণা-বেক্ষণের কাজ সফলভাবে শেষ করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634739 – এই লিঙ্কে ক্লিক করুন।


    
    কৃষি সহযোগিতা ও কৃষক কল্যাণ দপ্তরের পক্ষ থেকে কৃষি ক্ষেত্রে সংস্কার, কৌশলগত নীতি প্রণয়ন এবং বিনিয়োগের সুযোগ-সুবিধা নিয়ে ওয়েবইনারের আয়োজন
    এই ওয়েবইনারে ভাষণ দিয়ে দপ্তরের সচিব শ্রী সঞ্চয় আগরওয়াল কোভিড-১৯ মহামারীর সময় কৃষি ক্ষেত্র এবং কৃষক কল্যাণে কেন্দ্রীয় সরকার যে সমস্ত ভবিষ্যতমুখী ও উদ্ভাবনী পদক্ষেপ গ্রহণ করেছে, তার প্রশংসা করে বলেছেন, ভারতীয় কৃষক এবং শিল্প সংস্থাগুলির অদম্য সহনশীলতার দরুণ খরিফ মরশুমে গত বছরের ১ কোটি ৫৪ লক্ষ হেক্টর জমির তুলনায় এবার ৩ কোটি ১৬ লক্ষ হেক্টর জমিতে চাষাবাদ হচ্ছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634724 – এই লিঙ্কে ক্লিক করুন।


    

    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • চন্ডীগড় : কেন্দ্রশাসিত চন্ডীগড়ের উপদেষ্টা বলেছেন, তিনি ইতিমধ্যেই পুলিশ ও অন্যান্য সরকারি আধিকারিকদের সামাজিক দূরত্ববিধি ও মাস্ক ব্যবহারের বিষয়গুলি যাতে সাধারণ মানুষ কঠোরভাবে মেনে চলেন তা দেখার নির্দেশ দিয়েছেন।
    
    • হরিয়ানা : প্রধানমন্ত্রীর আত্মনির্ভর ভারত গঠনের স্বপ্ন বাস্তবায়িত করতে রাজ্য সরকার পানিপথে ১ হাজার একর জমিতে বাল্ক ড্রাগ পার্ক গড়ে তোলার প্রস্তাব দিয়েছে।
    
    • মহারাষ্ট্র : রাজ্যে আক্রান্তের সংখ্যা ১ লক্ষ ৫২ হাজার ৭৬৫। নিশ্চিতভাবে করোনায় আক্রান্তের সংখ্যা ৬৫ হাজার ৮২৯। এদিকে, স্বাস্থ্য ও পরিবার কল্যাণ মন্ত্রকের যুগ্মসচিব লভ আগরওয়ালের নেতৃত্বে কেন্দ্রীয় দলটি আজ থানে ঘুরে দেখার পর এখানকার পরিস্থিতি পর্যালোচনা করেছেন। রাজ্যে করোনায় আক্রান্তের সংখ্যা বেড়ে হয়েছে ৩০ হাজার ১৫৮। এখনও পর্যন্ত মৃত্যু হয়েছে ১ হাজার ৭২২।
    
    • রাজস্থান : রাজ্যে আজ আরও ৯ জনের মৃত্যু হয়েছে। করোনায় আক্রান্তের সংখ্যা বেড়ে হয়েছে ১৬ হাজার ৭৮৭। সুস্থ হয়েছেন ১৩ হাজার ১৪৯ জন। মৃত্যু হয়েছে ৩৮৯ জনের।
    
    • মধ্যপ্রদেশ : রাজ্যে করোনায় আক্রান্তের সংখ্যা বেড়ে হয়েছে ১২ হাজার ৭৯৮। নিশ্চিতভাবে করোনায় আক্রান্তের সংখ্যা ২ হাজার ৪৪।
    
    • ছত্তিশগড় : রাজ্যে আরও ৮৯ জনের করোনায় আক্রান্তের খবর মিলেছে। এর ফলে, আক্রান্তের সংখ্যা বেড়ে হয়েছে ৬৪৭।
    
    • গোয়া : রাজ্যে শুক্রবার ৪৪ জনের সংক্রমণের খবর মেলায় আক্রান্তের সংখ্যা বেড়ে হয়েছে ১ হাজার ৩৯। নিশ্চিতভাবে করোনায় আক্রান্তের সংখ্যা ৬৬৭।
    
    • অরুণাচল প্রদেশ : রাজ্যের মুখ্যসচিব জেলাগুলিতে কোভিড-১৯ পরিস্থিতি নিয়ে পর্যালোচনা বৈঠক করেছেন।
    
    • আসাম : রাজ্যের স্বাস্থ্য মন্ত্রী এক ট্যুইটে জানিয়েছেন, একটি কোয়ারেন্টাইন সেন্টারকে ২৫০ শয্যার কোভিড হাসপাতালে পরিণত করা হয়েছে।
    
    • মণিপুর : কোভিড হাসপাতাল ও কেয়ার সেন্টারগুলির সুষ্ঠু পরিচালনার জন্য কোভিড-১৯ সংক্রান্ত রাজ্য পরামর্শ দাতা কমিটির বৈঠক হয়েছে।
    
    • মিজোরাম : রাজ্যে লকডাউনে কিছু ছাড় দেওয়ার সিদ্ধান্ত নিয়েছে সরকার। রাজ্যের বিরোধী দল লকডাউন পরবর্তী পরিকল্পনা প্রণয়নের জন্য সরকারকে বলেছে।
    
    • নাগাল্যান্ড : কোভিড-১৯ মহামারীর সময় টিভি, রেডিও ও ইন্টারনেটের মাধ্যমে পঠন-পাঠনমূলক প্রয়াস চালিয়ে যাওয়ার জন্য একটি আন্তর্জাতিক সংগঠন রাজ্য সরকারের প্রচেষ্টার প্রশংসা করেছে।
    
    • কেরল : রাজ্য সরকার রবিবার লকডাউন পুরোপুরি প্রত্যাহারের সিদ্ধান্ত নিয়েছে। অবশ্য, সংক্রমিত এলাকাগুলিতে রাত্রিকালীন নিষেধাজ্ঞা বলবৎ থাকছে। এদিকে রাজ্যে গতকাল আরও ১৫০ জনের সংক্রমণের খবর মিলেছে। রাজ্যের বিভিন্ন হাসপাতালে ১ হাজার ৫৪০ জন চিকিৎসাধীন রয়েছেন।
    
    • তামিলনাডু : কেন্দ্রশাসিত পন্ডিচেরীর মুখ্যমন্ত্রীর কার্যালয়ের একজন কর্মী করোনায় সংক্রমণের খবর মেলায় কার্যালয়টি ২ দিন বন্ধ করে দেওয়া হয়েছে। এদিকে আজ আরও একজনের মৃত্যুর খবর পাওয়া গেছে। তামিলনাডুর মুখ্যমন্ত্রী জানিয়েছেন, কোভিড-১৯ এর ফলে রাজ্যে রাজস্ব ক্ষতির পরিমাণ দাঁড়াবে ৮৫ হাজার কোটি টাকা। ডিএমকে দলের আরও একজন বিধায়কের নমুনা পরীক্ষায় করোনায় প্রমাণ মিলেছে। রাজ্যে আক্রান্তের সংখ্যা বেড়ে হয়েছে ৭৪ হাজার ৬২২। নিশ্চিতভাবে করোনায় আক্রান্তের সংখ্যা ৩২ হাজার ৩০৫। মৃত্যু হয়েছে ৯৫৭ জনের।
    
    • কর্ণাটক : রাজ্যে আক্রান্তের সংখ্যা ক্রমাগত বৃদ্ধি পাওয়ার ফলে রাজ্য সরকার আগামী দিনগুলিতে প্রয়োজনীয় রোগী শয্যার সংখ্যা মেটাতে একটি নীল নক্শা প্রণয়নের সিদ্ধান্ত নিয়েছে। রাজ্যে গতকাল আরও ১০ জনের মৃত্যু হয়েছে। আক্রান্তের সংখ্যা বেড়ে হয়েছে ১১ হাজার ৫। মৃত্যু হয়েছে ১৮০ জনের।
    
    • অন্ধ্রপ্রদেশ : এক সপ্তাহের ব্যবধানের মধ্যে শাসক দলের ২ জন বিধায়কের নমুনায় করোনায় উপস্থিতির প্রমাণ মেলায় রাজ্যের জনপ্রতিনিধিরা সাধারণ মানুষের সঙ্গে সাক্ষাতের সময় অতিরিক্ত সতর্কতা অবলম্বন করছেন। এদিকে রাজ্যে গত ২৪ ঘন্টায় আরও ১১ জনের মৃত্যুর খবর মিলেছে। রাজ্যে আক্রান্তের সংখ্যা বেড়ে হয়েছে ১২ হাজার ২৮৫। নিশ্চিতভাবে করোনায় আক্রান্তের সংখ্যা ৬ হাজার ৬৪৮। মৃত্যু হয়েছে ১৫৭ জনের।
    
    • তেলেঙ্গানা : রাজ্য সরকার অনলাইনে পঠন-পাঠন বন্ধ এবং মাশুল সংগ্রহ না করার জন্য বিদ্যালয়গুলিকে নির্দেশ দিয়ে বিজ্ঞপ্তি জারি করেছে। রাজ্য বিদ্যালয় শিক্ষা দপ্তর অনলাইন পঠন-পাঠন ও ২০২০-২১ শিক্ষাবর্ষের জন্য এখনও কোনও নীতি-নির্দেশিকা জারি করেনি। এদিকে রাজ্যে করোনায় আক্রান্তের সংখ্যা ১২ হাজার ৩৪৯। নিশ্চিতভাবে করোনায় আক্রান্ত হয়েছেন ৭ হাজার ৪৩৬ জন। সুস্থ হয়েছেন ৪ হাজার ৭৬৬ জন।


    CG/BD/SB

    
    
    (Release ID: 1634871) Visitor Counter : 12
    
    
      Read this release in: English , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam