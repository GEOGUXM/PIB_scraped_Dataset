      মানবসম্পদবিকাশমন্ত্রক

      ২০২০-২১ শিক্ষাবর্ষের জন্য এনসিইআরটি-র রোডম্যাপ প্রকাশ করল মানব সম্পদ উন্নয়ন মন্ত্রক
      Posted On: 24 JUN 2020 5:12PM by PIB Kolkata


    নতুনদিল্লি, ২৫শে জুন, ২০২০


    

    আত্মনির্ভর ভারত অভিযানে ‘ফাউন্ডেশনাল লিটারেসি এন্ড নিউম্যারেসি মিশন ’তৈরি ও শিক্ষার প্রয়োগ সংক্রান্ত ‘সমগ্র শিক্ষা’র নির্দিষ্ট সময়ে যথাযথভাবে বাস্তবায়নের জন্য এনসিইআরটি মানবসম্পদ তৈরির জন্য উদ্যোগী হয়েছে, যার ফলে শিক্ষার্থীদের শিক্ষালাভের মানের সার্বিক বিকাশ ঘটবে। এনসিইআরটি মানব সম্পদ উন্নয়ন মন্ত্রকের বিদ্যালয় শিক্ষা দপ্তরকে এর জন্য ২০২০-২১ সালে অগ্রাধিকারের ভিত্তিতে কয়েকটি কাজ করতে নির্দেশ দিয়েছেঃ-


    
    শিক্ষাদানের ফলাফলঃ-
    
    এনসিইআরটি প্রথম থেকে দশম শ্রেণী পর্যন্ত শিক্ষাদানের ফলাফল সঠিকভাবে বোঝার জন্য কিছু প্রস্তাব দিয়েছেঃ-


    
    ১। অক্টোবরের মধ্যে প্রথম থেকে পঞ্চম শ্রেণীর প্রতিটি বিষয়কে ইনফোগ্রাফিক্স, পোস্টার অথবা উপস্থাপনার মাধ্যমে ব্যাখ্যা করতে হবে। ষষ্ঠ থেকে দ্বাদশ শ্রেণীর জন্য ২০২১ এর মার্চের মধ্যে এই কাজ শেষ করতে হবে।


    
    ২। প্রথম শ্রেণী থেকে পঞ্চম শ্রেণী পর্যন্ত শিক্ষকশিক্ষিকাদের অনলাইনে প্রশিক্ষণ কর্মসূচী ডিসেম্বরের মধ্যে শেষ করতে হবে। যারা ষষ্ঠ থেকে দ্বাদশ শ্রেণী পর্যন্ত পড়ান, তাদের জন্য এই সময়সীমা আগামী বছরের জুনের মধ্যে সম্পন্ন করতে হবে। পুরো প্রক্রিয়াটি পর্যায় ক্রমে করার প্রস্তাব দেওয়া হয়েছে।


    
    ৩। কোভিড মহামারীর এই সময়ে যারা বিশেষ করে ডিজিট্যাল বা অনলাইনের মাধ্যমে লেখাপড়ার সুযোগ পাচ্ছে না, তাদের কথা বিবেচনা করে অতিরিক্ত/ বিকল্প পদ্ধতিতে পড়াশোনার সামগ্রী তৈরি করতে হবে। প্রথম থেকে পঞ্চম শেণীর জন্য ডিসেম্বর ২০২০ ও ষষ্ঠ থেকে দ্বাদশ শ্রেণীর জন্য আগামী বছরের জুনের মধ্যে এই কাজটি পর্যায়ক্রমে সম্পন্ন করতে হবে।


    
    ৪। নভেম্বরের মধ্যে প্রথম থেকে পঞ্চম শ্রেণীর প্রতিটি বিষয়ে শিক্ষাদানের ফলাফল যাচাই করার জন্য দুটি স্তরের বিচারে কম পক্ষে ১০টি প্রশ্ন তৈরি করতে হবে, বাকিগুলির কাজ মার্চের মধ্যে সম্পূর্ণ করতে হবে।


    
    ৫। ২০১৭ সালের ন্যাশনাল অ্যাচিভমেন্ট সার্ভে অনুযায়ী এনসিইআরটি যে বিষয়গুলির ঘাটতি শনাক্ত করেছে, সেইগুলির পাঠদানের জন্য বিশেষ উদ্যোগ গ্রহণ করতে হবে। প্রথম থেকে পঞ্চম শ্রেণীর জন্য পুরো প্রক্রিয়াটি ডিসেম্বরের মধ্যে এবং বাকি শ্রেণীর জন্য আগামী মার্চের মধ্যে শেষ করতে হবে।
    
    জাতীয় স্তরে নতুন পাঠক্রম ( ন্যাশনাল ক্যারিক্যুলাম ফ্রেমওয়ার্ক-এনসিএফ) –
    
    বিদ্যালয় শিক্ষার জন্য জাতীয় স্তরে নতুন পাঠক্রম তৈরির উদ্যোগ শুরু হয়েছে। এনসিইআরটি, এনসিএফ অনুসারে পাঠ্যপুস্তকে পরিবর্তন আনবে। প্রতিটি বিষয়ের বিশেষজ্ঞরা এই ব্যাপারে ডিসেম্বরের মধ্যে অন্তর্বর্তীকালীন প্রতিবেদন জমা দেবেন।


    
    পাঠ্যপুস্তকের পুনর্বিন্যাসের সময় মূল বিষয়গুলি যেন বই-এ স্থান পায় সেটি নিশ্চিত করা হবে। পাঠ্যপুস্তকগুলিতে জ্ঞানভিত্তিক বিষয়বস্তু খুব বেশী। বইগুলিতে সৃজনশীল ভাবনা, জীবন শৈলী, ভারতীয় মূল্যবোধ, শিল্প ও সংহতি সংক্রান্ত বিষয় আরো বেশী যুক্ত হওয়া উচিৎ। এনসিএফের পরামর্শক্রমে নতুন পাঠ্যপুস্তক তৈরি করা হবে, এর জন্য এনসিইআরটি এই বইগুলির নকশা এবং খসড়ার কাজ করবে। জাতীয় স্তরে নতুন পাঠক্রম আগামী মার্চের মধ্যে তৈরি করা হবে বলে আশা করা হচ্ছে।


    
    এনসিইআরটি, পিএম ই-বিদ্যা কর্মসূচীতে আত্মনির্ভর ভারত অভিযানের চাহিদা অনুযায়ী প্রথম থেকে দ্বাদশ শ্রেণীর জন্য প্রতিটি বিষয়ের স্বয়ম প্রভা চ্যানেলে সম্প্রচারের জন্য অনুষ্ঠান তৈরি করবে। এই সম্প্রচার আগস্ট মাসে শুরু হবে।

    

    CG/CB

    
    
    (Release ID: 1634265) Visitor Counter : 5
    
    
      Read this release in: Assamese , English , Urdu , Marathi , Hindi , Manipuri , Tamil , Telugu