      সারওরসায়নমন্ত্রক

      যুবসমাজকে বিভিন্ন ধরনের ব্যবসার কাজে প্রশিক্ষিত করে তুলতে আইটিআই – এর সঙ্গে চুক্তি স্বাক্ষর ন্যাশনাল ফার্টিলাইজার্স লিমিটেডের
      Posted On: 10 JUN 2020 11:53AM by PIB Kolkata


    নয়াদিল্লি, ১০ জুন, ২০২০


    

    
    কেন্দ্রীয় সরকারের স্কিল ইন্ডিয়া উদ্যোগকে আরও এগিয়ে নিয়ে যেতে কেন্দ্রীয় সার দপ্তরের অধীন রাষ্ট্রায়ত্ত সংস্থা ন্যাশনাল ফার্টিলাইজার্স্ লিমিটেড (এনএফএল) বিভিন্ন ধরনের ব্যবসার কাজে যুবক যুবতীদের প্রশিক্ষিত করে তুলতে শিল্প প্রশিক্ষণ প্রতিষ্ঠান বা আইটিআই-গুলির সঙ্গে চুক্তি স্বাক্ষর করেছে। আইটিআই-গুলির সঙ্গে এ ধরনের চুক্তি স্বাক্ষরের উদ্দেশ্য হ’ল – ভারী ও প্রক্রিয়াকরণ শিল্প ক্ষেত্রে যুবসম্প্রদায়ের কর্মসংস্থানের সুযোগ বাড়ানো।


    
    রাষ্ট্রায়ত্ত এই সংস্থার পাঞ্জাবের নানগালে যে উৎপাদন কারখানাটি রয়েছে, তার সঙ্গে আইটিআই নানগালের সমঝোতাপত্র স্বাক্ষরিত হয়েছে। এই সমঝোতা অনুযায়ী, যুবসমাজের মধ্যে কর্মসংস্থান বাড়ানোর জন্য দ্বৈত প্রশিক্ষণ দেওয়া হবে। আইটিআই-তে পঠন-পাঠন সংক্রান্ত প্রশিক্ষণ কর্মসূচি ছাড়াও নানগাল সার উৎপাদন কারখানায় প্রশিক্ষিতদের হাতে কলমে কাজ শেখানো হবে।


    
    উল্লেখ করা যেতে পারে, নানগালের আইটিআই প্রতিষ্ঠানটি পাঞ্জাবের অন্যতম পুরনো শিল্প প্রশিক্ষণ প্রতিষ্ঠান। আইটিআই – এর সঙ্গে কোনও রাষ্ট্রায়ত্ত সংস্থার এ ধরনের সমঝোতা রাজ্যে এই প্রথম।
    
    ন্যাশনাল ফার্টিলাইজার্স লিমিটেডের পাঞ্জাব ছাড়াও হরিয়ানা ও মধ্যপ্রদেশে মোট ৫টি গ্যাস-ভিত্তিক অ্যামোনিয়া – ইউরিয়া উৎপাদন কারখানা রয়েছে।


    

    
    CG/BD/SB

    
    
    (Release ID: 1630667) Visitor Counter : 16
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu