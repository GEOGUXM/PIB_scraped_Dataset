      মানবসম্পদবিকাশমন্ত্রক

      ন্যাশনাল টেস্ট অভ্যাস মোবাইল অ্যাপে হিন্দি টেস্ট সংস্করণের সূচনা করলো ন্যাশনাল টেস্টিং এজেন্সি
      Posted On: 21 JUN 2020 9:07PM by PIB Kolkata


    নয়াদিল্লি, ২১ জুন, ২০২০


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ আজ বলেছেন, ন্যাশনাল টেস্টিং এজেন্সি (এনটিএ) পরীক্ষার্থীদের সুবিধার্থে ন্যাশনাল টেস্ট অভ্যাস মোবাইল অ্যাপে হিন্দি সংস্করণের সূচনা করেছে। তিনি বলেন, প্রতিযোগিতামূলক পরীক্ষাগুলিতে অংশগ্রহণকারী ছাত্রছাত্রীরা হিন্দিকে গুরুত্ব দেওয়ায় এখন থেকে ঐ অ্যাপে হিন্দিতেই নকল পরীক্ষা মহড়ার প্রস্তুতি নিতে পারবে। শ্রী পোখরিয়াল আরও বলেন, ন্যাশনাল টেস্টিং এজেন্সি গত মাসে কৃত্রিম বুদ্ধিমত্তা পরিচালিত স্মার্ট ফোন অ্যাপ ন্যাশনাল টেস্ট অভ্যাস মোবাইল অ্যাপের সূচনা করে। ইঞ্জিনিয়ারিং ও চিকিৎসা শিক্ষার ছাত্রছাত্রীদের প্রতিযোগিতামূলক পরীক্ষাগুলিতে অংশগ্রহণের আগে প্রস্তুতি হিসাবে নিজেদের পরীক্ষা উপযোগী করে তুলতে এই অ্যাপের সূচনা হয়। এখনও পর্যন্ত এই অ্যাপ কাজে লাগিয়ে ১৬ লক্ষ ৫০ হাজারেরও বেশি ছাত্রছাত্রী নকল পরীক্ষা মহড়া দিয়েছে। এমনকি, ৯ লক্ষ ৫৬ হাজারেরও বেশি ছাত্রছাত্রী এই অ্যাপ ডাউনলোড করেছে। উল্লেখ করা যেতে পারে, হিন্দি ভাষা শিক্ষার ছাত্রছাত্রীরা হিন্দি ভাষায় পরীক্ষার নকল মহড়ার জন্য নিজেদের প্রস্তুতিকে আরও ক্ষুরধার করতে দীর্ঘদিন ধরে ঐ অ্যাপটিতে একটি হিন্দি সংস্করণের দাবি জানিয়ে আসছিল। ছাত্রছাত্রীদের দাবির বিষয়টিকে বিবেচনায় রেখে ন্যাশনাল টেস্টিং এজেন্সি এই অ্যাপটিতে হিন্দির সূচনা করেছে। এর ফলে, হিন্দি ভাষার ছাত্রছাত্রীরা হিন্দিতে প্রতিযোগিতামূলক পরীক্ষাগুলির জন্য প্রস্তুতি এবং নকল পরীক্ষায় অংশগ্রহণের ক্ষেত্রে সুবিধা পাবে। বহু ছাত্রছাত্রী তাদের পরীক্ষার প্রস্তুতির জন্য ন্যাশনাল টেস্ট অভ্যাস মোবাইল অ্যাপের হিন্দি সংস্করণের সুযোগ নেবে বলে মনে করা হচ্ছে। যে সকল ছাত্রছাত্রী ইতিমধ্যেই এই অ্যাপ ডাউনলোড করেছে, তারা হিন্দিতেই নকল পরীক্ষা মহড়ার প্রস্তুতি গ্রহণ করতে পারবে। গুগল প্লে স্টোর থেকে সম্পূর্ণ বিনামূল্যে এই অ্যাপটি ডাউনলোড করা যেতে পারে। নতুন অ্যাপটিতে ইংলিশ ও হিন্দি দুটি ভাষাই সংযোগ করা হয়েছে। অ্যাপটি ডাউনলোড করার পর ছাত্রছাত্রীদের বিস্তারিত বিবরণ উল্লেখ করে সাইন-আপ করতে হবে এবং তারপর ভাষা হিসাবে হিন্দি বা ইংরাজিকে বেছে নিতে পারবে।


    CG/BD/SB.....

    
    
    (Release ID: 1633248) Visitor Counter : 13