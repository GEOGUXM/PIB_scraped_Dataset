      প্রধানমন্ত্রীরদপ্তর

      প্রধানমন্ত্রী, মোজাম্বিকের রাষ্ট্রপতি এইচ.ই. ফিলিপ জ্যাকিন্টো এনইউসির সঙ্গে টেলিফোনে কথা বলেছেন
      Posted On: 03 JUN 2020 7:32PM by PIB Kolkata


    নতুন দিল্লি, ৩ জুন, ২০২০


    

    
    প্রধানমন্ত্রী আজ মোজাম্বিকের রাষ্ট্রপ্রতি ফিলিপ জ্যাকিন্টো এনইউসির সঙ্গে টেলিফোনে কথা বলেছেন।
    
    
    দুই নেতা বর্তমান কোভিড-১৯ মহামারী জনিত চ্যালেঞ্জগুলি নিয়ে আলোচনা করেছেন। প্রধানমন্ত্রী মোজাম্বিকের স্বাস্থ্যসংকটে ভারতের সাহায্য, বিশেষ করে প্রয়োজনীয় ওষুধ ও সরঞ্জাম প্রদান করে সহায়তার ইচ্ছা ব্যক্ত করেন। রাষ্ট্রপতি এনইউসির স্বাস্থ্যসেবা ও ওষুধ সরবরাহের ক্ষেত্রে উভয় দেশের মধ্যে ঘনিষ্ঠ সহযোগিতার জন্য কৃতজ্ঞতা প্রকাশ করেছেন।
    
    
    দুই নেতা বিভিন্ন গুরুত্বপূর্ণ বিষয় বিশেষ করে মোজাম্বিকের উন্নয়নে ভারতের বিনিয়োগ নিয়ে কথা বলেন। প্রধানমন্ত্রী মোজাম্বিকের কয়লা ও প্রাকৃতিক গ্যাস ক্ষেত্রে ভারতীয় সংস্থাগুলির দেওয়া প্রতিশ্রুতি উল্লেখ করে আফ্রিকার সঙ্গে ভারতের সামগ্রিক অংশীদারিত্বের একটি গুরুত্বপূর্ণ স্তম্ভ হিসাবে মোজাম্বিককে স্বীকৃতি দেওয়ার বিষয়ে জোর দেন।
    
    
    দুই নেতা প্রতিরক্ষা ও নিরাপত্তা ক্ষেত্রে ক্রমবর্ধমান দ্বিপাক্ষিক সহযোগিতা নিয়ে সন্তুষ্টি প্রকাশ করেন। প্রধানমন্ত্রী উত্তর মোজাম্বিকের সন্ত্রাসবাদের ঘটনা সম্পর্কে রাষ্ট্রপতি ন্যুসির উদ্বেগকে গুরুত্বের সঙ্গে অনুধাবন করেছেন এবং মোজাম্বিক পুলিশ ও নিরাপত্তা বাহিনীর সক্ষমতা বৃদ্ধি সহ সবরকম সম্ভাব্য সহায়তার প্রতিশ্রুতি দিয়েছেন।
    
    
    
    মোজাম্বিকের ভারতীয় ও ভারতীয় বংশোদ্ভূতদের নিরাপত্তা সুনিশ্চিত করতে মোজাম্বিক কর্তৃপক্ষের প্রচেষ্টার জন্য প্রধানমন্ত্রী বিশেষ ধন্যবাদ জ্ঞাপন করেছেন।
    
    
    বর্তমান মহামারীর সংকটের সময় দুই দেশের আধিকারিকরা যোগাযোগ রেখে চলবেন ও সহযোগিতার সম্পর্ক আরো দৃঢ় করবেন বলে দুই নেতা পরস্পরকে আশ্বাস দেন।

    

    CG/TG

    
    
    (Release ID: 1629323) Visitor Counter : 11
    
    
      Read this release in: English , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam