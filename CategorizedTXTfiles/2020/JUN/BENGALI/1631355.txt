      কৃষিমন্ত্রক

      কেন্দ্রীয় কৃষি ও কৃষক কল্যাণ মন্ত্রী ক্ষুদ্র চাষীদের নিয়ে গঠিত কৃষি ব্যবসায়ী কনসোর্টিয়াম’কে বলেছেন ১০ হাজার কৃষক উৎপাদক সংগঠন গড়ে তুলতে এবং ই-জাতীয় কৃষি বাজার প্ল্যাটর্ফমের বিকাশে তাদের বড় ভূমিকা রয়েছে
      Posted On: 12 JUN 2020 7:44PM by PIB Kolkata


    নয়াদিল্লি, ১২ জুন, ২০২০


    

    
    কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমর বলেছেন, ১০ হাজার কৃষক উৎপাদক সংগঠন গড়ে তোলার মতো গুরুত্বপূর্ণ পদক্ষেপগুলি সহ প্রধানমন্ত্রী শ্রী নরেন্দ্র মোদী কৃষি ক্ষেত্রে আমূল সংস্কারের জন্য ঐতিহাসিক উদ্যোগ গ্রহণ করেছেন।কৃষকদের নিয়ে ১০ হাজার উৎপাদক সংগঠন গঠনের বাকি দায়িত্ব কনসোর্টিয়ামগুলিরও রয়েছে। তিনি আরও বলেন, ই-জাতীয় কৃষি বাজার প্ল্যাটফর্মের প্রসারে কনসোর্টিয়ামগুলিকে গুরুত্বপূর্ণ ভূমিকা নিতে হবে। ক্ষুদ্র কৃষকদের নিয়ে এ ধরনের কনসোর্টিয়াম গঠনের পর প্রাতিষ্ঠানিক ও বেসরকারি বিনিয়োগে অগ্রগতি হয়েছে।
    
    ক্ষুদ্র কৃষকদের নিয়ে গঠিত কনসোর্টিয়ামের ম্যানেজমেন্ট বোর্ডের ২৪তম এবং ১৯তম বার্ষিক সাধারণ বোর্ড মিটিং-এ ভাষণ দিতে গিয়ে শ্রী তোমর ই-জাতীয় কৃষি বাজার ব্যবস্থায় দুটি পর্যায়ে ১ হাজার বাজারের সঙ্গে যোগসূত্র গড়ে তোলার জন্য কনসোর্টিয়ামের প্রচেষ্টার প্রশংসা করেন। এক পরিসংখ্যানে তিনি জানান, এখনও পর্যন্ত ই-জাতীয় কৃষি বাজার প্ল্যাটফর্মে ১ কোটি টাকারও বেশি লেনদেন হয়েছে। ই-জাতীয় কৃষি বাজার ব্যবস্থার সূচনা থেকে এখনও পর্যন্ত ১ কোটি ৬৬ লক্ষেরও বেশি কৃষক এবং ১ লক্ষ ৩০ হাজারেরও বেশি বিপণন ক্ষেত্র এই ব্যবস্থার সঙ্গে যুক্ত হয়েছে। তিনি বলেন, সংস্কারের পরিণাম-স্বরূপ উৎপাদিত কৃষিজ পণ্যের বিক্রয়ে যেমন সুবিধা পেয়েছে, তেমনই কৃষকদের উৎপাদিত পণ্য সহজে ই-জাতীয় কৃষি বাজার ব্যবস্থার সঙ্গে অন্তর্ভুক্ত করা সম্ভব হয়েছে। এই ব্যবস্থা গ্রহণের দরুণ কৃষকরা আয়ের দিক থেকে লাভবান হচ্ছেন।
    
    প্রধানমন্ত্রী দেশে ১০ হাজার কৃষক উৎপাদক সংগঠন গড়ে তোলার যে কথা ঘোষণা করেছে, তার ফলে ই-জাতীয় কৃষি বাজার ব্যবস্থার দ্রুত প্রসার ঘটবে এবং কৃষকরাও ন্যায্য দাম পাবেন। কৃষকদের আয় দ্বিগুণ করার যে লক্ষ্য স্থির হয়েছে, তা পূরণের ক্ষেত্রে ই-জাতীয় কৃষি বাজার গুরুত্বপূর্ণ ভূমিকা নেবে। শ্রী তোমর কৃষি মন্ত্রকের আধিকারিকদের সহযোগিতায় কিষাণ রথ অ্যাপ চালু করার জন্য কনসোর্টিয়ামের উদ্যোগের প্রশংসা করে বলেন, লকডাউনের সময় উৎপাদিত কৃষজ পণ্য পরিবহণের সমস্যা অনেকখানি দূর করা সম্ভব হয়েছে।

    

    
    CG/BD/SB

    
    
    (Release ID: 1631355) Visitor Counter : 9
    
    
      Read this release in: English , Urdu , Hindi , Marathi , Manipuri , Telugu