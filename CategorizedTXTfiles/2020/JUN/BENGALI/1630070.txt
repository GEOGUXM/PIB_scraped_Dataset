      বিজ্ঞানওপ্রযুক্তিমন্ত্রক

      বিজ্ঞানীদের দেশীয় পদ্ধতিতে মুখের ভিতর থেকে লালারসের নমুনা সংগ্রহের উপাদান উদ্ভাবন
      Posted On: 06 JUN 2020 8:38PM by PIB Kolkata


    নতুনদিল্লি, ৬ জুন, ২০২০


    

    
    বর্তমানে বিশ্বজুড়ে মহামারীর প্রেক্ষিতে মুখের ভেতর থেকে লালারসের নমুনা সংগ্রহের উপাদানের চাহিদা প্রচুর। আর বিদেশ থেকে এই সব জিনিস আনা ব্যয়সাধ্য ও সময়সাপেক্ষ। বিজ্ঞান ও শিল্প গবেষণাগার পরিষদের (সিএসআইআর) অধীনস্থ পুণের ন্যাশনাল কেমিক্যাল ল্যাবোরেটরি (এনসিএল) কোভিড-১৯ এর সংক্রমণের পরীক্ষার জন্য লালারসের নমুনা সংগ্রহের উপাদান সম্পূর্ণ দেশিয় প্রযুক্তিতে উদ্ভাবন করেছে।


    
    এনসিএল-এর বিজ্ঞানীরা এই উদ্ভাবনের নাম দিয়েছেন ন্যাসোফ্যারিঞ্জেল সোয়াব। একটি ফাঁপা প্লাস্টিকের ছোট্ট লাঠির (অনেকটা পেনের রিফিলের মত) উপর দাঁত মাজার ব্রাশের মত সিন্থেটিক ব্রিসল থাকে। তবে এই ব্রিসলের আয়তন সমান এবং এগুলি খুব ছোট হয়। পলিমার দিয়ে তৈরি এই ব্রিসলগুলি শ্বাসনালী ও খাদ্যনালীর সংযোগস্থল থেকে (এই জায়গাটিকে বলা হয় ন্যাসোফ্যারিঞ্জেল) লালারসের নমুনা সংগ্রহ করে। এই নমুনা পরীক্ষা করে বলা যায় কেউ কোভিড-১৯ সংক্রমিত হয়েছেন কি না।


    
    সিএসআইআর-এর নির্দেশিকা মেনে কোভিড-১৯ প্রযুক্তি হস্তান্তর নীতি অনুসারে মুম্বাই ভিত্তিক একটি সংস্থাকে এনসিএল তাদের উদ্ভাবিত ন্যাসোফ্যারিঞ্জেল সোয়াব তৈরির প্রক্রিয়াটি পাঠিয়েছে। এই সংস্থা মান বজায় রেখে প্রতিদিন ১ লক্ষ ন্যাসোফ্যারিঞ্জেল সোয়াব তৈরি করবে।


    

    
    CG/CB

    
    
    (Release ID: 1630070) Visitor Counter : 15
    
    
      Read this release in: English , Marathi , Punjabi , Tamil