      জাহাজচলাচলমন্ত্রক

      জাহাজ নির্মাণ শিল্পে ভারতের নেতৃত্বদানের মাধ্যমে 'আত্মনির্ভর ভারত' এর আওতায় জাহাজ মেরামতির সুযোগ সুবিধা বৃদ্ধির লক্ষ্যমাত্রা স্থির:শ্রী মান্ডব্য
      Posted On: 29 JUN 2020 6:00PM by PIB Kolkata


    নয়াদিল্লী, ৩০ জুন, ২০২০


    

    কেন্দ্রীয় জাহাজ চলাচল দপ্তরের স্বাধীন দায়িত্বপ্রাপ্ত প্রতিমন্ত্রী শ্রী মনসুখ মান্ডব্য সোমবার (২৯ জুন) ভিডিও কনফারেন্সের মাধ্যমে শিপ ওনারস অ্যাসোসিয়েশন এবং শিপিং কর্পোরেশন অফ ইন্ডিয়ার প্রতিনিধিদের সঙ্গে বৈঠক করেন। এই বৈঠকে জাহাজ চলাচল মন্ত্রকের উর্ধ্বতন আধিকারিকরা উপস্থিত ছিলেন। জাহাজ নির্মাণ শিল্পে ভারতের নেতৃত্বদানের মাধ্যমে 'আত্মনির্ভর ভারত' এর আওতায় জাহাজ মেরামতির সুযোগ সুবিধা বৃদ্ধির লক্ষ্যমাত্রা স্থির করতেই এই বৈঠকের আয়োজন করা হয়েছিল।


    
    বৈঠকে শ্রী মান্ডব্য জাহাজ শিল্পের প্রতিনিধিদের কাছ থেকে জাহাজ মেরামতের সুবিধাগুলির জন্য ভারতকে কিভাবে একটি ‘শিপ রিপেয়ারিং হাব’ বা 'জাহাজ মেরামত কেন্দ্র' হিসেবে গড়ে তোলা যায়, তার জন্য উপযুক্ত পরামর্শ চেয়েছেন। তিনি ভারতীয় জাহাজ মেরামতের কাজে যুক্ত ইঞ্জিনিয়ারদের দক্ষতা অর্জন, ইয়ার্ডের ক্ষমতা বৃদ্ধি এবং দেশীয়ভাবে নির্মিত প্রয়োজনীয় যন্ত্রাংশ সরবরাহ বজায় রাখার মতো বিষয় গুলিতেও জোর দিয়েছেন।


    
    'আত্ননির্ভর ভারত' গঠনে প্রধানমন্ত্রী শ্রী নরেন্দ্র মোদীর দৃষ্টিভঙ্গী ব্যাক্ত করে শ্রী মান্ডব্য বলেন, জাহাজ মেরামতের জন্য বিশ্বমানের পরিকাঠামোগত সুবিধা প্রদান করতে হবে। এক্ষেত্রে সকলকে এগিয়ে আসারও আহ্বান জানান তিনি। কেন্দ্রীয় মন্ত্রী বলেন,ভারতীয় বন্দরে প্রতি বছর প্রায় ৩০ হাজার জাহাজ যাতায়াত করে। ভারতকে এই সুযোগের সদ্ব্যবহার করতে হবে। এ ক্ষেত্রে সুনির্দিষ্ট পরিকল্পনা গ্রহণের জন্য আধিকারিকদের নির্দেশ দেন তিনি। কেন্দ্রীয় মন্ত্রী বলেন, এতে প্রায় ১৩ বিলিয়ন মার্কিন ডলারের বৈদেশিক মুদ্রার সাশ্রয় হবে। পাশাপাশি অতিরিক্ত কর্মসংস্থানের সৃষ্টি হবে বলে তিনি জানান।


    

    
    CG/SS/NS

    
    
    (Release ID: 1635336) Visitor Counter : 3
    
    
      Read this release in: Gujarati , Telugu , English , Urdu , Hindi , Manipuri , Punjabi , Tamil