      প্রতিরক্ষামন্ত্রক

      সমুদ্র সেতু অভিযানের মাধ্যমে, ইরান থেকে ভারতীয় নৌবাহিনীর আই এন এস শার্দুল জাহাজে ২৩৩ জন ভারতীয় নাগরিককে দেশে ফিরিয়ে আনা হয়েছে
      Posted On: 11 JUN 2020 9:03PM by PIB Kolkata


    নতুন দিল্লী, ১১ই জুন, ২০২০


    

    
    সমুদ্র সেতু অভিযানের মাধ্যমে ইরানের বান্দর আব্বাস নৌ-বন্দর থেকে ২৩৩ জন ভারতীয় নাগরিককে উদ্ধার করে আই এন এস শার্দুল জাহাজটি গুজরাটের পোরবন্দরে ফিরেছে।


    
    ভারতীয় নৌবাহিনীর কর্মী, রাজ্য প্রশাসনের আধিকারিক এবং পুলিশের আধিকারিকরা উপস্থিত থেকে উদ্ধার করে আনা ভারতীয়দের স্বাগত জানান। বন্দরে স্ক্রিনিং জোন, স্যানিটেশন জোন, এম্বুলেন্স এবং পরিবহনের জন্য বাস সব রকম ব্যবস্থা করা হয়।


    
    ইরান থেকে উদ্ধার করে আনা ভারতীয় নাগরিকদের জাহাজ থেকে নামার পর বন্দরের জেটিতেই স্বাস্থ্য পরীক্ষা করা হয়। পরে কাসটমস চেকিং সহ অন্যান্য আচরণবিধি পালন করা হয়। এরপর ফেরত আসা ভারতীয় নাগরিকদের বাসে করে নির্দিষ্ট কোয়ারেন্টাইন কেন্দ্রে নিয়ে যাওয়া হয়। উদ্ধার করে আনা ভারতীয় নাগরিকদের জেলা ভিত্তিক বিস্তারিত বিবরণ রাজ্য প্রশাসনের হাতে আগেই তুলে দেওয়া হয়।


    
    বিদেশে আটকে থাকা ভারতীয় নাগরিকদের দেশে ফিরিয়ে আনার লক্ষ্যে সরকার যে জাতীয় উদ্যোগ নিয়েছে তাকে সমর্থন জানিয়ে,ভারতীয় নৌবাহিনী সমুদ্র সেতু অভিযানের মাধ্যমে সহযোগিতার হাত বাড়িয়ে দেয়। এখনও পর্যন্ত সমুদ্র সেতু অভিযানের অধীনে ৩১০৭ জন ভারতীয় নাগরিককে দেশে ফিরিয়ে আনা হয়েছে। ভারতীয় নৌবাহিনীর জাহাজ জলশ্ব,মাগার এবং শার্দুলে যথাক্রমে মালদ্বীপ থেকে ২১৮৮ জন,শ্রীলঙ্কা থেকে ৬৮৬ জন এবং ইরান থেকে ২৩৩ জন ভারতীয় নাগরিকদের উদ্ধার করে নিয়ে আসা হয়েছে।


    

    CG/PPM

    
    
    (Release ID: 1631140) Visitor Counter : 9
    
    
      Read this release in: English , Urdu , Marathi