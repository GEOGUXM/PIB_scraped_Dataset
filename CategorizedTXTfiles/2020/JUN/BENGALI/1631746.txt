      স্বাস্থ্যওপরিবারকল্যাণমন্ত্রক

      কোভিড-১৯এর বিষয়ে সর্বশেষ তথ্য
      
      সুস্থ হয়ে ওঠার হার বৃদ্ধি পেয়ে হয়েছে ৫১.০৮ শতাংশ
      
      বর্তমানে দেশে ৯০০টির বেশি পরীক্ষাগারে কোভিড-১৯ সংক্রমণের পরীক্ষা হচ্ছে

      Posted On: 15 JUN 2020 5:38PM by PIB Kolkata

    নয়াদিল্লী, ১৫ জুন, ২০২০


    

    
    দেশে কোভিড-১৯এ সংক্রমিত ৭৪১৯ জন রোগী গত ২৪ ঘন্টায় সুস্থ হয়েছেন। ফলে মোট সুস্থ হয়ে ওঠার সংখ্যা ১,৬৯,৭৯৭ জন। অর্থাৎ কোভিড সংক্রমিতদের সুস্থ হয়ে ওঠার হার বৃদ্ধি পাচ্ছে। এই মুহূর্তে এর পরিমাণ ৫১.০৮ শতাংশ। এর থেকে বোঝা যাচ্ছে মোট সংক্রমিতদের মধ্যে অর্ধেকের বেশি সুস্থ হয়ে উঠছেন। বর্তমানে ১,৫৩,১০৬ জন কোভিড-১৯এ সংক্রমিত রোগী চিকিৎসকদের তত্ত্বাবধানে রয়েছেন।


    
    আইসিএমআর কোভিড সংক্রমণের নমুনা পরীক্ষার ক্ষমতা নিরন্তর বৃদ্ধি করে চলেছে। দেশে বর্তমানে ৬৫৩টি সরকারি এবং ২৪৮টি বেসরকারী অর্থাৎ মোট ৯০১টি পরীক্ষাগারে নমুনা পরীক্ষা করা যাচ্ছে। এরমধ্যে ৩৪৭টি সরকারি এবং ১৮৭টি বেসরকারী পরীক্ষাগারে রিয়েল টাইম আরটি পিসিআর ব্যবস্থায় নমুনা পরীক্ষা করা হচ্ছে। ২৮১টি সরকারি ও ১৫টি বেসরকারী পরীক্ষাগারে ট্রুন্যাট পদ্ধতিতে এবং ২৫টি সরকারি ও ৪৬টি বেসরকারী পরীক্ষাগারে সিবিন্যাট পদ্ধতিতে নমুনা পরীক্ষা করা হচ্ছে। গত ২৪ ঘন্টায় ১,১৫,৫১৯টি নমুনা পরীক্ষা করা হয়েছে। এ পর্যন্ত মোট নমুনা পরীক্ষা করার পরিমাণ ৫৭,৭৪,১৩৩টি।


    
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB/NS

    
    
    (Release ID: 1631746) Visitor Counter : 27
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam