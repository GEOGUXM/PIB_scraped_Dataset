      নীতিআয়োগ

      স্বচ্ছ জ্বালানি কোভিড পরবর্তী সময়ে দেশের অর্থনীতি পুনরুদ্ধারে সাহায্য করবে
      Posted On: 30 JUN 2020 12:24PM by PIB Kolkata


    নয়াদিল্লি, ৩০ জুন, ২০২০


    

    নীতি আয়োগ এবং রকি মাউন্টেন ইন্সটিটিউট (আরএমআই) আজ ‘স্বচ্ছ জ্বালানি নির্ভর অর্থনীতির লক্ষ্যে : কোভিড পরবর্তী সময়ে ভারতের জ্বালানি এবং পরিবহন ক্ষেত্রে সুযোগ-সুবিধা’ শীর্ষক প্রতিবেদন প্রকাশ করেছে। এই প্রতিবেদনে কোভিড-১৯ এর পরিপ্রেক্ষিতে স্বচ্ছ জ্বালানি এবং বিদ্যুৎ ক্ষেত্রে ভারতে যে পরিবর্তন আসছে,তাতে উদীয়মান সমস্যা ও এক্ষেত্রের সুযোগ-সুবিধা উভয়দিকই তুলে ধরা হয়েছে। এই প্রতিবেদনে বলা হয়েছে অর্থনীতির বিকাশে স্বচ্ছ জ্বালানি ক্ষেত্র গুরুত্বপূর্ণ ভূমিকা নিতে পারে। তাই, এই ক্ষেত্রে সুনির্দিষ্ট নীতি ও কৌশলগত বিষয়ে প্রস্তাব দেওয়া হয়েছে এই প্রতিবেদনে।


    
    নীতি আয়োগের ভাইস চেয়ারম্যান শ্রী রাজীব কুমার জানান, কোভিড-১৯ মহামারী সংক্রমিত ভারতের অর্থনীতি পুনরায় ঘুরে দাঁড়াবে। তিনি বলেন, বর্তমান আর্থিক সংস্কারগুলি দেশে সমৃদ্ধির হার বৃদ্ধিতে সাহায্য করবে।


    
    নীতি আয়োগের সিইও শ্রী অমিতাভ কান্ত বলেছেন,স্বচ্ছ জ্বালানি ভারতের অর্থনৈতিক পুনরুদ্ধার এবং আন্তর্জাতিক প্রতিযোগিতায় ভারত চালিকাশক্তি হয়ে উঠতে সাহায্য করবে। তিনি বলেন, দেশে শিল্পের বিকাশে গুরুত্বপূর্ণ ভূমিকা পালন করবে এই স্বচ্ছ জ্বালানি। এমনকি পরিবহণ ও বিদ্যুৎ ক্ষেত্রের পুনরুদ্ধারে স্বচ্ছ জ্বালানি সাহায্য করবে বলেও তিনি জানান।


    
    এই প্রতিবেদনে নীতি নির্ধারক ও অন্যান্য মূল সিদ্ধান্ত গ্রহণকারীদের ভারতের স্বচ্ছ জ্বালানির ভবিষ্যৎ সহায়তার জন্য সুনির্দিষ্ট পরিকল্পনা গ্রহণের সাহায্যার্থে ৪টি নীতি পেশ করা হয়েছে – জ্বালানি সমস্যা সমাধানে স্বল্প বিনিয়োগ; সুরক্ষিত জ্বালানি ব্যবস্থাপনা নির্মাণ; দক্ষতা বৃদ্ধি ও প্রতিযোগিতার সুযোগ বৃদ্ধি এবং সামাজিক ও পরিবেশগত ভারসাম্য বজায় রাখা।


    
    নীতি আয়োগের মিশন ডাইরেক্টর এবং প্রধান পরামর্শদাতা শ্রী অনীল শ্রীবাস্তব জানিয়েছেন, মহামারী সমস্যা কাটিয়ে ভারতে অর্থনৈতিক পুনরুদ্ধারের জন্য কৌশলগত সুযোগগুলিকে কাজে লাগাতে হবে। রকি মাউন্টেন ইন্সটিটিউটের বরিষ্ঠ অধিকর্তা ক্লে স্ট্রেঞ্জার বলেছেন, কোভিড-১৯ এর প্রভাব পড়েছে সারা বিশ্বেই। সকলের জীবনকেই ব্যহত করেছে এই ভাইরাস। ভারত যেহেতু অর্থনৈতিক পুনরুদ্ধারের কাজ চালিয়ে যাচ্ছে, তাই স্বচ্ছ জ্বালানি এবং এই ব্যবস্থাপনা উৎপাদন ক্ষেত্রকে শক্তিশালী করবে, বিদ্যুতের নির্ভরযোগ্যতা বাড়িয়ে তুলবে, বিদেশ থেকে তেল আমদানি কমাবে এবং পরিবেশ রক্ষার ক্ষেত্রেও গুরুত্বপূর্ণ ভূমিকা পালন করবে।


    
    এই প্রতিবেদন সম্পর্কে বিস্তারিত জানতে ক্লিক করুন নিম্নলিখিত ওয়েবসাইটগুলিতে –
    
    
    নীতি আয়োগ: https://niti.gov.in/sites/default/files/2020- 06/India_Green_Stimulus_Report_NITI_VF_June_29.pdf

    

    রকি মাউন্টেন ইন্সটিটিউট -


    https://rmi.org/insight/india-stimulus-strategy-recommendations-towards-a-clean-energy-economy/


    
    
    আরএমআই ইন্ডিয়া: https://rmi-india.org/insight/india-stimulus-strategy-recommendations-towards-a-clean-energy-economy/


    

    
    CG/SS/SB

    
    
    (Release ID: 1635352) Visitor Counter : 15
    
    
      Read this release in: English , Urdu , Hindi , Marathi , Manipuri , Punjabi , Tamil , Malayalam