      মানবসম্পদবিকাশমন্ত্রক

      এন সি আর টি এবং রোটারি ইন্ডিয়া যৌথভাবে কেন্দ্রীয় মানব সম্পদ উন্নয়ন মন্ত্রী রমেশ পোখরিয়াল ‘নিশঙ্ক’ -এর উপস্থিতিতে প্রথম থেকে দ্বাদশ শ্রেণী পর্যন্ত শিক্ষার্থীদের জন্য সমস্ত এন সি আর টি চ্যানেলগুলিতে ই-লার্নিং বিষয়বস্তু সম্প্রচারের বিষয়ে ডিজিটাল উপায়ে সমঝোতাপত্র স্বাক্ষর করেছে
      Posted On: 09 JUN 2020 5:42PM by PIB Kolkata


    নতুন দিল্লি, ৯ জুন, ২০২০


    

    
    নতুন দিল্লীতে আজ এন সি আর টি এবং রোটারি ইন্ডিয়া যৌথভাবে কেন্দ্রীয় মানব সম্পদ উন্নয়ন মন্ত্রী রমেশ পোখরিয়াল ‘নিশঙ্ক’ -এর উপস্থিতিতে প্রথম থেকে দ্বাদশ শ্রেণী পর্যন্ত শিক্ষার্থীদের জন্য সমস্ত এন সি আর টি চ্যানেলগুলিতে বৈদ্যুতিন পদ্ধতিতে সব বিষয়ে সম্প্রচারের জন্য ডিজিটাল উপায়ে সমঝোতা পত্র স্বাক্ষর করেছে। এই ডিজিটাল অনুষ্ঠানটিতে শিক্ষা ও সাক্ষরতা দপ্তরের সচিব শ্রীমতি অনিতা কারওয়ালও উপস্থিত ছিলেন।
    
    অনুষ্ঠানে এন সি আর টি ও রোটারি ইন্ডিয়ার মধ্যে মৌ স্বাক্ষর তা হওয়ায় কেন্দ্রীয় মানব সম্পদ উন্নয়ন মন্ত্রী সন্তোষ প্রকাশ করে, কোভিড-১৯ মহামারী জনিত পরিস্থিতির মধ্যে রোটারি ইন্ডিয়া হিউম্যানিটি ফাউন্ডেশন এবং এনসিইআরটি এর সহযোগিতা এবং এম এইচ আর ডি -র তত্ত্বাবধান এবং সহায়তায় এনসিইআরটি অনুমোদিত বিষয়গুলির মাধ্যমে ই-লার্নিং সারা দেশে শিক্ষার্থীদের মধ্যে পৌঁছবে বলে আশা প্রকাশ করেন।
    
    শ্রী নিশঙ্ক, বিদ্যা দান ২.০ – অধীনে রোটারি ইন্টারন্যাশনাল হিন্দি ভাষায় প্রথম শ্রেণী থেকে দ্বাদশ শ্রেণীর জন্য ই-বিষয়বস্তু এন সি ই আর টি -তে সরবরাহ করার প্রতিশ্রুতিতে তিনি সন্তোষ প্রকাশ করেন। কেন্দ্রীয় মন্ত্রী বলেন এই বিষয়বস্তুর মান যথেষ্ট উঁচু এবং শিক্ষার্থীরা এতে উপকৃত হবেন। শ্রী নিশঙ্ক বলেছেন যে এই রোটারি ইন্টারন্যাশনাল বিশেষভাবে সক্ষম শিক্ষার্থীদের পাশাপাশি প্রাপ্তবয়স্ক সাক্ষরতা মিশনেও যথাযথ উদ্যোগ নেবে। এই সংগঠন শিক্ষক প্রশিক্ষনের(পেশাগত উন্নয়ন সহ) সামগ্রীও সরবরাহ করবে, বলে তিনি আরো জানিয়েছেন।
    
    কেন্দ্রীয় মন্ত্রী বলেছেন যে ২০২০ সালের মার্চ মাস থেকে কোভিড-১৯ ভাইরাস বিশ্বব্যাপী মহামারী হিসাবে ঘোষণা হওয়ার পর থেকে, শিক্ষার্থী, শিক্ষক, অভিভাবক এবং সমগ্র শিক্ষাব্যবস্থা মারাত্মকভাবে ক্ষতিগ্রস্ত হয়েছে। এই পরিস্থিতিতে এম এইচ আর ডি প্রযুক্তি ও উদ্ভাবনকে কাজে লাগিয়ে ভারতীয় সংস্কৃতিতে নিহিত সর্বোত্তম শিক্ষাব্যবস্থার বিকাশের জন্য অক্লান্ত পরিশ্রম করে চলেছে বলে শ্রী নিশঙ্ক উল্লেখ করেছেন।
    
    কেন্দ্রীয় মন্ত্রী বলেছেন, এম এইচ আর ডি অপারেশন ডিজিটাল বোর্ড, দীক্ষা, ই-পাঠশালা, স্বয়ম এবং স্বয়ম প্রভা প্রভৃতি বিভিন্ন প্রকল্প এবং উদ্যোগের মাধ্যমে শিক্ষার সঙ্গে প্রযুক্তির মেলবন্ধনের জন্য কাজ করে চলেছে। শ্রী নিশঙ্ক বলেছেন যে, শিক্ষায় উদ্ভাবন ও ডিজিটাল ব্যবস্থা জোরদার করতে মানব সম্পদ উন্নয়ন মন্ত্রক সকলের জন্য ই-লার্নিং, সঠিক এবং সাম্প্রতিকতম পাঠ তৈরি করা এবং শিক্ষার বিকাশে মনোনিবেশ করছে, যাতে শিক্ষার্থীরা ঘরে বসেই উন্নত মানের শিক্ষালাভ করতে পারে। কেন্দ্রীয়মন্ত্রী বলেন, ই-লার্নিংয়ের মাধ্যমে প্রধানমন্ত্রীর 'এক জাতির এক ডিজিটাল প্ল্যাটফর্মের দৃষ্টিভঙ্গি পূরণ করার জন্য মন্ত্রক বদ্ধপরিকর।
    
    শ্রী নিশঙ্ক বলেছেন রেডিও এবং টিভির মাধ্যমে সেইসব শিক্ষার্থীদের কাছে পৌঁছানোর সংকল্প করা হয়েছে যাদের কোনও ইন্টারনেট বা মোবাইল সংযোগ নেই এবং এই সমঝোতা পত্রের মাধ্যমে বিষয়টি সঠিক রূপ লাভ করবে।
    
    শিক্ষা ও সাক্ষরতা দপ্তরের সচিব, শ্রীমতি অনিতা কারওয়াল বিভিন্ন ভাষায় প্রথম থেকে দ্বাদশ শ্রেণির শিক্ষার্থীদের জন্য উচ্চমানের ই-লার্নিং বিষয়বস্তু সরবরাহের জন্য রোটারি ইন্ডিয়া হিউম্যানিটি ফাউন্ডেশনকে জন্য ধন্যবাদ জানান।
    
    এন সি ই আর টি ও রোটারি ইন্ডিয়া হিউম্যানিটি ফাউন্ডেশনের মধ্যে সমঝোতা পত্রে এন সি ই আর টি -র ডিরেক্টর প্রফেসর হৃশিকেশ সেনাপতি , এন সি ই আর টি -র যুগ্ম ডিরেক্টর অধ্যাপক অমরেন্দ্র বেহেরা এবং রোটারি ইন্ডিয়া পক্ষে রোটারি ইন্ডিয়া ওয়াটার মিশনের ডিরেক্টর শ্রী রঞ্জন ধিংরা স্বাক্ষর করেন।
    
    রোটারি ইন্টারন্যাশনাল ডিরেক্টর ২০১৯-২১ শ্রী কমল সাংভি সমঝোতা পত্রের বিষয়বস্তু সম্পর্কে অবহিত করেন। এর মধ্যে রয়েছে -
    
    • এন সি ই আর টি টিভি সমঝোতা: প্রথম থেকে দ্বাদশ শ্রেনীর জন্য পাঠ্যক্রমের মডিউলগুলি এন সি ই আর টি -র বারোটি জাতীয় টেলিভিশন চ্যানেলের মাধ্যমে, জুলাই ২০২০ থেকে সম্প্রচার করা হবে (পাঠ্যক্রম অনুসারে এন সি ই আর টি দ্বারা নিরীক্ষণ করা বিষয়বস্তু)।
    
    • দীক্ষা অ্যাপ সমঝোতা: ই-লার্নিং মডিউলগুলি একই সময়ে ভারত সরকারের জাতীয় মোবাইল অ্যাপ্লিকেশন, দিকশার মাধ্যমে পাওয়া যাবে।
    
    বিষয়বস্তুগুলি বর্তমানে হিন্দি (এবং পাঞ্জাবি) ভাষায় পাওয়া যাচ্ছে এবং প্রায় ১২ টি রাজ্য / কেন্দ্রশাসিত অঞ্চলের বিদ্যালয়ের ১০ কোটি ছাত্রছাত্রীও অবিলম্বে এর সুযোগ গ্রহণ করতে পারবে। বিষয়বস্তুর বৌদ্ধিক অধিকারগুলি থাকবে রোটারির কাছে এবং এন সি ই আর টি-কে তারা এগুলি সরবরাহ করবে, যাতে পরের কয়েক মাসের মধ্যে এন সি ই আর টি এবং সংশ্লিষ্ট রাজ্যের এস সি ই আর টি -র দ্বারা সমস্ত আঞ্চলিক ভাষায় তা অনুবাদ করা যেতে পারে।
    
    ২০২১-২২ -র জন্য রোটারি ইন্টারন্যাশনালের সভাপতি শ্রী মিঃ শেখর মেহতা বলেন, রোটারি অন্য অংশীদারদের মাধ্যমে ১-১২ ক্লাসের জন্য ই-লার্নিং বিষয়বস্তু একত্রিত করেছে; এই সংস্থা বিদ্যালয়ের পাঠ্যক্রম সম্পর্কিত বাড়িতে থেকে শিক্ষণ সমাধান হিসাবে এগুলি দেশবাসীকে বিনামূল্যে প্রদান করার পরিকল্পনা করেছে। গত ৫ বছরে ভারত জুড়ে ৩০,০০০ এরও বেশি বিদ্যালয়গুলিতে রোটারি, ই-লার্নিংয়ের ই-লার্নিং সফ্টওয়্যার / হার্ডওয়্যার স্থাপন করে বিশাল অভিজ্ঞতা অর্জন করেছে বলে তিনি জানিয়েছেন।

    

    CG/TG

    
    
    (Release ID: 1630637) Visitor Counter : 7
    
    
      Read this release in: English , Urdu , Marathi , Hindi , Manipuri , Punjabi , Odia , Tamil , Telugu