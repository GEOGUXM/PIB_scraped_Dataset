      ভূ-বিজ্ঞানমন্ত্রক

      মুম্বাইয়ের বন্যা সতর্কতা ব্যবস্থাপনার জন্য ‘আইফ্লোস-মুম্বাই’-এর সূচনা করা হবে আগামীকাল
      Posted On: 11 JUN 2020 6:59PM by PIB Kolkata


    নয়াদিল্লি, ১১ জুন, ২০২০


    

    আবহাওয়া এবং জলবায়ু পরিবর্তনের সঙ্গে বর্ষার গতিপ্রকৃতি পাল্টে যাচ্ছে। দেশের বাণিজ্য নগরী, মহারাষ্ট্রের রাজধানী মুম্বাই, বিগত কয়েক বছরে বন্যার সম্মুখীন হয়েছে। সম্প্রতি ২০১৭ সালের আগস্টের ভয়াবহ বন্যার কথা অনেকেরই মনে আছে। এমনকি, ২০০৫ সালের জুলাইয়ে বন্যার সময় নাগরিক জনজীবন স্তব্ধ হয়ে গিয়েছিল। বাণিজ্য নগরী মুম্বাইকে বন্যার হাত থেকে বাঁচাতে আগাম সতর্কতামূলক ব্যবস্থা হিসেবে ‘আইফ্লোস-মুম্বাই’ নামে একটি বন্যা সতর্কতা ব্যবস্থাপনা চালু করার উদ্যোগ নেওয়া হয়েছে।


    
    বৃহত্তর মুম্বাইয়ের পৌরসংস্থা ও মহারাষ্ট্র সরকার ২০১৯ সালে ভারতের ভূ-বিজ্ঞান মন্ত্রককে ‘মুম্বইয়ের সুসংহত বন্যা সতর্কতা ব্যবস্থাপনা’ বা ‘আইফ্লোস-মুম্বাই’তৈরি করার জন্য অনুরোধ জানায়। সেই অনুরোধের ভিত্তিতে মুম্বাইয়ের জন্য এই বন্যা সতর্কতা ব্যবস্থাপনা তৈরি করা হয়েছে। এই ব্যবস্থাপনার মাধ্যমে বন্যা সম্পর্কিত তথ্য বিশ্লেষণ, বন্যার আগাম সতর্কতামূলক ব্যবস্থা গ্রহণ সহ বিভিন্ন বিষয়ে সুবিধা পাওয়া যাবে।
    
    আগামীকাল, কেন্দ্রীয় স্বাস্থ্য ও পরিবারকল্যাণ, বিজ্ঞান এবং প্রযুক্তি ও ভূ-বিজ্ঞান মন্ত্রী ডঃ হর্ষ বর্ধন এবং মহারাষ্ট্রের মুখ্যমন্ত্রী শ্রী উদ্ধবজি বালাসাহেব ঠাকরে যৌথভাবে এই বন্যা সতর্কতা ব্যবস্থাপনার আনুষ্ঠানিক সূচনা করবেন।


    

    CG/SS/DM

    
    
    (Release ID: 1631016) Visitor Counter : 7
    
    
      Read this release in: English , Urdu , Hindi , Marathi , Manipuri , Punjabi , Tamil