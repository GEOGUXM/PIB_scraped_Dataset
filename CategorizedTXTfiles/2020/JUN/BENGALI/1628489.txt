      ভূ-বিজ্ঞানমন্ত্রক

      পূর্বমধ্য এবং সংলগ্ন দক্ষিন পূর্ব আরব সাগরের ওপর নিম্নচাপ সৃষ্টি হয়েছে। উত্তর মহারাষ্ট্র এবং দক্ষিন গুজরাটের উপকূল অঞ্চলে ঘূর্ণিঝড়ের সম্ভাবনার দিকে নজর রাখা হচ্ছে
      
      আগামী ২৪ ঘন্টায় এটি পূর্ব মধ্য আরব সাগরের ওপর ঘনীভূত হয়ে প্রবল ঘূর্ণিঝড়ে রূপান্তরিত হওয়ার সম্ভাবনা রয়েছে
      
      দক্ষিন ওমান উপকূলবর্তী এবং সংলগ্ন ইয়েমেনে নিম্নচাপ ঘনীভূত হয়েছে

      Posted On: 01 JUN 2020 12:32PM by PIB Kolkata

    নতুন দিল্লী, ১লা জুন, ২০২০


    

    
    দক্ষিন পূর্ব এবং সংলগ্ন পূর্ব মধ্য আরব সাগর এবং লাক্ষাদ্বীপ অঞ্চলের ওপর সৃষ্ট নিম্নচাপ আজ আরও ঘনীভূত হয়েছে। এটি গোয়ার পাঞ্জিম থেকে ৩৭০ কিলোমিটার দক্ষিন পশ্চিম, মহারাষ্টের মুম্বাই থেকে ৬৯০ কিলোমিটার দক্ষিন-দক্ষিন পশ্চিম এবং গুজরাটের সুরাটের থেকে ৯২০ কিলোমিটার দক্ষিন-দক্ষিন পশ্চিমে অবস্থান করছে। আগামী ১২ ঘন্টায় এটি অতি গভীর নিম্নচাপে রূপান্তরিত হতে পারে। আগামী ২৪ ঘন্টায় এই নিম্নচাপ আরও ঘনীভূত হয়ে পূর্ব মধ্য আরব সাগরে ঘূর্ণিঝড়ে রূপান্তরিত হওয়ার সম্ভাবনা রয়েছে। আগামী ২রা জুন সকালে এটি উত্তর দিকে সরে যেতে পারে। পরবর্তী ক্ষেত্রে তা গতিপথ বদল করে উত্তর-উত্তরপূর্ব দিকে এগিয়ে গিয়ে আগামী ৩রা জুন সন্ধ্যা বা রাতের দিকে উত্তর মহারাষ্ট্র এবং দক্ষিন গুজরাটের উপকূলের মধ্যবর্তী অঞ্চল হরিহরেশ্বর এবং দমনের ওপর দিয়ে বয়ে যেতে পারে।


    
    ওমানের দক্ষিন উপকূলবর্তী অঞ্চল এবং ইয়েমেনের ওপর সৃষ্ট নিম্নচাপটি দুর্বল হয়েছে।আগামী ২৪ ঘন্টায় সেটি আরও দুর্বল হওয়ার সম্ভাবনা আছে।

    

    বৃষ্টিপাতের সতর্কতা:


    
    নিম্নচাপের ফলে আজ ১লা জুন, লাক্ষাদ্বীপ, উত্তর কেরালাএবং কর্নাটকের উপকূলবর্তী এলাকায় হাল্কা থেকে মাঝারি বৃষ্টির সম্ভাবনা আছে। দক্ষিন কঙ্কন এবং গোয়াতে ভারী থেকে অতি ভারী বৃষ্টি হতে পারে। আগামী ২রা জুন কঙ্কন অঞ্চলে এবং গোয়াতে হাল্কা থেকে মাঝারি বৃষ্টিপাতের সম্ভাবনা আছে। ৩রা জুন দক্ষিন কঙ্কন এবং গোয়াতে বিক্ষিপ্তভাবে কিছু অংশে ভারী বৃষ্টিপাত হতে পারে।


    
    উত্তর কঙ্কন এবং উত্তর মহারাষ্ট্র অঞ্চলে ৩রা এবং ৪ঠা জুন হাল্কা থেকে মাঝারি এবং বিক্ষিপ্ত অঞ্চলে ভারী থেকে অতি ভারী বৃষ্টি হতে পারে।


    
    আগামী ৩রা জুন দক্ষিন গুজরাট, দমন, ডিউ, দাদরা এবং নগরহাভেলীতে হাল্কা থেকে মাঝারি বৃষ্টির সম্ভাবনা রয়েছে। ৪ঠা জুন ঐ অঞ্চলে ভারী থেকে অতি ভারী বৃষ্টি হতে পারে।


    

    ঝোড়ো বাতাসের সতর্কতা:


    
    আগামী ৪৮ ঘন্টায় পূর্বমধ্য এবং সংলগ্ন দক্ষিনপূর্ব আরব সাগরের ওপর দিয়ে সর্বোচ্চ ৭০ কিলোমিটার প্রতিঘন্টায় ঝোড়ো হাওয়া বয়ে যেতে পারে। আগামী ২রা জুন দক্ষিন মহারাষ্ট্র অঞ্চলে হাওয়ার সর্বোচ্চ গতিবেগ হতে পারে ঘণ্টায় ৮০ কিলোমিটার। ৩রা জুন মহারাষ্ট্র উপকূলবর্তী অঞ্চল দিয়ে সর্বোচ্চ ১২৫ কিলোমিটার গতিতে এবং গুজরাট উপকূলবর্তী অঞ্চল দিয়ে সর্বোচ্চ ১০০ কিলোমিটার প্রতি ঘণ্টায় ঘূর্ণিঝড় বয়ে যেতে পারে।


    
    আগামী ৪৮ ঘণ্টায় পূর্বমধ্য আরব সাগর এবং কর্নাটক ও গোয়ার উপকূলবর্তী অঞ্চল দিয়ে সর্বোচ্চ ৭০ কিলোমিটার গতিতে ঝোড়ো হাওয়া বয়ে যেতে পারে।


    
    আগামী ৪৮ ঘন্টায় কেরালা এবং লাক্ষাদ্বীপ অঞ্চল দিয়ে সর্বোচ্চ ৬০ কিলোমিটার প্রতিঘন্টা গতিবেগে ঝোড়ো হাওয়া বয়ে যাওয়ার সম্ভাবনা আছে।


    

    সমুদ্রের অবস্থা:


    
    আগামী ৪৮ ঘন্টায় পূর্ব মধ্য আরব সাগর এবং সংলগ্ন দক্ষিন পূর্ব আরব সাগর অঞ্চলে সমুদ্র উত্তাল থেকে অতি উত্তাল হতে পারে। আগামী ৪৮ ঘন্টায় কর্নাটক ও গোয়া উপকূলবর্তী অঞ্চলের সমুদ্র অতি উত্তাল হতে পারে। আগামী ২রা জুন মহারাষ্ট্র উপকূল অতি উত্তাল হতে পারে।


    
    ৩রা জুন গুজরাট উপকূলবর্তী সমুদ্র অতি অশান্ত হতে পারে।


    

    মৎস্যজীবীদের জন্য সতর্কবার্তা:


    
    আগামী ৪৮ ঘণ্টায় দক্ষিন পূর্ব আরব সাগর, লাক্ষাদ্বীপ, কেরালার উপকূলে মৎস্যজীবী দের মাছ ধরতে যেতে নিষেধ করা হয়েছে। ৩রা জুন অবধি কর্নাটক এবং গোয়া উপকূলে মাছ ধরতে যেতে নিষেধ করা হয়েছে। মহারাষ্ট্র ও গুজরাট উপকূল সাগরে আগামী ৩রা এবং ৪ঠা জুন মৎস্যজীবীদের মাছ ধরতে যেতে নিষেধ করা হয়েছে।


    

    CG/PPM

    
    
    (Release ID: 1628489) Visitor Counter : 8
    
    
      Read this release in: English , Urdu , Marathi , Punjabi , Gujarati , Tamil