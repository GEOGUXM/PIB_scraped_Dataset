      আদিবাসীবিষয়কমন্ত্রক

      রাজ্যগুলি সংশোধিত সহায়ক মূল্যে গৌণ বনজ সামগ্রী সংগ্রহ শুরু করায় আদিবাসী মানুষের আয়ের সম্ভবনা বাড়ছে
      Posted On: 09 JUN 2020 11:46AM by PIB Kolkata


    নয়াদিল্লি, ০৯ জুন, ২০২০


    

    
    কোভিড-১৯ মহামারীর প্রেক্ষিতে দরিদ্র ও প্রান্তিক মানুষের আর্থিক সচ্ছলতার গতি আরও সুগম করতে রাজ্যগুলি ইতিবাচক পদক্ষেপ নিয়েছে। এই পদক্ষেপের অঙ্গ হিসাবে আদিবাসী মানুষের সংগৃহীত গৌন বনজ সামগ্রীগুলি সংশোধিত ন্যূনতম সহায়ক মূল্যে সংগ্রহ শুরু করেছে।
    
    আদিবাসী মানুষের স্বার্থে রাষ্ট্রায়ত্ত সংস্থা ট্রাইফেড রাজ্যগুলিকে গৌণ বনজ সামগ্রীর সংশোধিত ন্যূনতম সহায়ক মূল্য কার্যকর করার অনুরোধ জানিয়েছে। সংস্থার পক্ষ থেকে আরও বলা হয়েছে, এর ফলে স্বল্পমেয়াদী ভিত্তিতে আদিবাসী মানুষের আয় বাড়বে এবং জীবন-জীবিকার মানোন্নয়ন ঘটবে।
    
    ট্রাইফেডের এই পরামর্শের প্রেক্ষিতে রাজ্যগুলির কাছ থেকে ব্যাপক সাড়া পাওয়া গেছে। ইতিমধ্যেই ১৭টি রাজ্য ৫০ কোটি টাকার গৌন বনজ সামগ্রী সংগ্রহের উদ্যোগ গ্রহণ করেছে। এছাড়াও, ৭টি রাজ্যের বেসরকারি সংস্থাগুলিও ৪০০ কোটি টাকারও বেশি গৌণ বনজ সামগ্রী সংগ্রহ করেছে।
    
    ন্যূনতম সহায়ক মূল্যে সময় মতো সংশোধনের ঘোষণা করে কেন্দ্রীয় আদিবাসী বিষয়ক মন্ত্রক আদিবাসী মানুষের সংগৃহীত বনজ সামগ্রীগুলির ন্যূনতম সহায়ক মূল্যে বাজারজাত করে ভালো পাওয়া সুনিশ্চিত করেছে।
    
    এছাড়াও, ৬টি রাজ্য বন ধন বিকাশ কেন্দ্রগুলিকে গৌণ বনজ সামগ্রী সংগ্রহের জন্য ৪ কোটি ৩ লক্ষ টাকার তহবিল সংস্থান করেছে। উল্লেখ করা যেতে পারে, আদিবাসী বিষয়ক মন্ত্রক আদিবাসী মানুষের আয় বাড়ানোর জন্য গৌণ বনজ সামগ্রীগুলির ন্যূনতম সহায়ক মূল্যে সংশোধনের কথা ঘোষণার পাপাশি, গৌণ বনজ সামগ্রীর তালিকায় আরও ৫০টি সামগ্রীকে অন্তর্ভুক্ত করার কথা ঘোষণা করেন। মন্ত্রকের এই ঘোষণার ফলে, গৌণ বনজ সামগ্রীর তালিকায় আরও ২৩টি সামগ্রী অন্তর্ভুক্ত হওয়ার ফলে মোট সংখ্যা ৫০ থেকে বেড়ে হয় ৭৩। সেই সঙ্গে, সামগ্রীগুলির ন্যূনতম সহায়ক মূল্য ৩০ থেকে ৯০ শতাংশ পর্যন্ত বাড়ানো হয়। এমনকি, উত্তর-পূর্বের রাজ্যগুলি আদিবাসী মানুষের কয়েকটি কৃষি ও উদ্যানজাত ফসলকেও গৌণ বনজ সামগ্রীর তালিকায় অন্তর্ভুক্ত করা হয়েছে। মন্ত্রকের এই উদ্যোগের ফলে, আদিবাসী মানুষের আয়ের পথ যেমন সুগম হয়েছে, তেমনই রাজ্যগুলির সদিচ্ছার ফলে এ ধরনের সামগ্রী সংগ্রহের কাজে গতি সঞ্চারিত হয়েছে।


    

    CG/BD/SB

    
    
    (Release ID: 1630461) Visitor Counter : 9
    
    
      Read this release in: English , Urdu , Hindi , Marathi , Manipuri , Punjabi , Odia , Tamil , Telugu , Malayalam