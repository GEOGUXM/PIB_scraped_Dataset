      জলশক্তি মন্ত্রক

      জল জীবন মিশন প্রকল্পের দ্রুত বাস্তবায়ণের জন্য জলশক্তি মন্ত্রী অরুণাচল প্রদেশের মুখ্যমন্ত্রীকে চিঠি দিয়েছেন
      Posted On: 28 JUN 2020 1:20PM by PIB Kolkata


    নয়াদিল্লী, ২৮ জুন, ২০২০


    

    কেন্দ্রীয় জলশক্তি মন্ত্রী শ্রী গজেন্দ্র সিং শেখাওয়াত অরুণাচল প্রদেশে জল জীবন মিশনের দ্রুত বাস্তবায়ণের জন্য রাজ্যের মুখ্যমন্ত্রীকে চিঠি লিখেছেন। প্রধানমন্ত্রী শ্রী নরেন্দ্র মোদী ২০২৪ সালের মধ্যে প্রত্যেক ঘরে জলের সংযোগ দেবার মাধ্যমে গ্রামীণ পরিবারকে নিরাপদ পানীয় জল সরবরাহ ও গ্রামীণ মানুষের জীবনযাত্রার মানোন্নয়নের লক্ষ্য নিয়েছেন। এই লক্ষ্য পূরণের জন্য বিভিন্ন রাজ্য সরকারকে যুক্ত করা হয়েছে, যাতে গ্রামাঞ্চলে প্রত্যেক বাড়িতে পানীয় জল সরবরাহ করা সম্ভব হয়।


    
    ২০২৩ সালের মার্চ মাসের মধ্যে অরুণাচল প্রদেশে ১০০ শতাংশ ঘরেই পানীয় জল সংযোগের পরিকল্পনা নেওয়া হয়েছে। ২০২০-২১ অর্থবর্ষে জল জীবন মিশনের আওতায় ভারত সরকার এরজন্য ২৫৫ কোটি টাকা বরাদ্দ করেছে। বাকি অতিরিক্ত টাকা রাজ্য সরকার প্রদান করবে। ২ লক্ষ ১৮ হাজার গ্রামীণ পরিবারের মধ্যে ইতিমধ্যেই ৩৭ হাজার পরিবারকে জলের সংযোগ প্রদান করা হয়েছে। ২০২০-২১ অর্থবর্ষের মধ্যে আরও গ্রামীণ পরিবারকে এই জলের সংযোগ দেওয়ার লক্ষ্য নেওয়া হয়েছে।


    
    কেন্দ্রীয় মন্ত্রী গ্রামাঞ্চল পাইপের মাধ্যমে জল সরবরাহ প্রকল্পের কাজ দ্রুত সম্পন্ন করার জন্য রাজ্যের মুখ্যমন্ত্রীকে অনুরোধ জানান। এই কর্মসূচিকে একটি মিশন মোডে শুরু করার আহ্বান জানান তিনি। কোভিড-১৯ মহামারী চলাকালীন সাধারণের ব্যবহারের জল সংগ্রহের জায়গাগুলিতে যাতে লোকেদের ভিড় না হয় সেদিকেও নজর রাখার আর্জি জানান তিনি। শ্রী শেখাওয়াত ঘরে ঘরে জল সংযোগ স্থাপনের জন্য যে কাজগুলি পরিচালিত হবে সেখানে সামাজিক দূরত্ববিধি মেনে এবং স্থানীয় লোকেদের যুক্ত করে কাজ চালাতে হবে। গ্রামাঞ্চলে জল সরবরাহ ব্যবস্থাপনা পরিচালনা এবং বাস্তবায়নে স্থানীয় মানুষরা গুরুত্বপূর্ণ ভূমিকা প্রদান করে। তাই এই কাজ পরিচালনার জন্য তাদেরকে যুক্ত করা বিশেষভাবে দরকার।তিনি বলেন, এতে গ্রামীণ অর্থনীতির বিকাশ ঘটবে। প্রয়োজনে এইসব মানুষদের দক্ষতা বৃদ্ধির জন্য প্রশিক্ষণের ব্যবস্থা করা যেতে পারে। এক্ষেত্রে মানব সম্পদ উন্নয়ন মন্ত্রক উল্লেখযোগ্য পদক্ষেপ গ্রহণ করেছে। জলশক্তি মন্ত্রী অরুণাচল প্রদেশে প্রতিটি ঘরে জল সরবরাহের সুযোগ দেবার জন্য কেন্দ্রের পক্ষ থেকে সব রকম সহায়তা দেওয়া হবে বলে সেই রাজ্যের মুখ্যমন্ত্রীকে আশ্বাস দিয়েছেন। এ বিষয়ে তিনি অরুণাচল প্রদেশের মুখ্যমন্ত্রীর সঙ্গে ভিডিও কনফারেন্সের মাধ্যমে বৈঠকেরও ইচ্ছাপ্রকাশ করেছেন।


    

    
    CG/SS/NS

    
    
    (Release ID: 1635055) Visitor Counter : 7
    
    
      Read this release in: Punjabi , English , Urdu , Hindi , Marathi , Assamese , Manipuri , Tamil