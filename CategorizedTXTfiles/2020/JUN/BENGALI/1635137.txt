      বিজ্ঞানওপ্রযুক্তিমন্ত্রক

      ইন্সটিটিউট অফ ন্যানো সায়েন্স অ্যান্ড টেকনোলজি-র পক্ষ থেকে কৃত্রিম উপায়ে ইনঅর্গানিক-অর্গানিক হাইব্রিড যৌগ উদ্ভাবন, যা স্তন, ফুসফুস এবং লিভার ক্যান্সারের কোষগুলি দমনে সক্ষম
      Posted On: 29 JUN 2020 12:52PM by PIB Kolkata


    নয়াদিল্লি, ২৯ জুন, ২০২০


    

    কেন্দ্রীয় বিজ্ঞান ও প্রযুক্তি দপ্তরের স্বশাসিত সংস্থা মোহালির ইন্সটিটিউট অফ ন্যানো সায়েন্স অ্যান্ড টেকনোলজির বিজ্ঞানীরা এমন এক ধরনের কৃত্রিম ইনর্গানিক-অর্গানিক হাইব্রিড যৌগ উদ্ভাবন করেছেন, যা স্তন, ফুসফুস এবং লিভার ক্যান্সারের কোষগুলি দমনে সহায়ক হতে পারে। বিজ্ঞানীদের এই পদ্ধতির উদ্ভাবন মেটালোড্রাগের ক্ষেত্রে এক নতুন সম্ভাবনার সুযোগ এনে দিয়েছে।


    
    
    এক ধরনের ফসফোমলিবিক অ্যাসিডের অজৈব লবণ সম্পৃক্ত উপাদান ফস্ফোমলিবেট ক্লাস্টারের ওপর ভিত্তি করে কঠিন যৌগটি উদ্ভাবন করা হয়েছে, যা পলিঅক্সিমেটালেটস উপাদানের অঙ্গ। আগে পলিঅক্সিমেটালেটস অ্যান্টিটিউমার দমনের ক্ষেত্রে সম্ভাব্য কৃত্রিম পদ্ধতি হিসাবে চিহ্নিত হয়েছিল। মোহালির এই প্রতিষ্ঠানটির ডঃ মণিকা সিং এবং ডঃ দীপিকা শর্মার নেতৃত্বে এক দল বিজ্ঞানী ক্যান্সার সেল দমনকারী যৌগটির কৃত্রিম পদ্ধতি প্রণয়ন করেছে। গবেষণা-ভিত্তিক এই তথ্য ডালটন ট্রানজেকশন জার্নালে প্রকাশিত হয়েছে।


    
    কঠিন যৌগের মাধ্যমে কিভাবে ক্যান্সার আক্রান্ত কোষগুলি দমন করা হয়, তার কৃত্রিম পদ্ধতি বৈজ্ঞানিক উপায়ে দমন করার জন্য মোহালির ঐ প্রতিষ্ঠানটির বৈজ্ঞানিক দলটি হাইড্রোথার্মাল পদ্ধতি ব্যবহার করেছে। এই পদ্ধতিকে কাজে লাগিয়ে বিভিন্ন ধরনের ক্যান্সার আক্রান্ত কোষগুলির ওপর সাইটোটক্সিক প্রভাব প্রত্যক্ষ করা হয়েছে। একই সঙ্গে, কৃত্রিম যৌগকে কাজে লাগিয়ে ক্যান্সার সেল দমনের এই পদ্ধতিটিকে বর্তমানে ক্যান্সার কোষ দমনের জন্য যে সিমেটোথেরাপিউটিক পদ্ধতি কাজে লাগানো হয়, তার সঙ্গেও তুলনা করা হয়েছে।


    
    স্তন ক্যান্সার, ফুসফুসের ক্যান্সার এবং লিভার ক্যান্সারের কোষগুলির দমন পদ্ধতিতে অ্যালেক্সা ফ্লুর ৪৮৮ অ্যানেক্সিন ডেড সেল অপোটোসিস কিট কাজে লাগানো হয়েছে।


    
    বিগত কয়েক দশকে পলিঅক্সি মেটালেটস ক্যান্সার দমনের ক্ষেত্রে এক সম্ভাবনাময় পদ্ধতি হিসাবে চিহ্নিত হয়েছে। মোহালির ঐ প্রতিষ্ঠানটির বৈজ্ঞানিকদের উদ্ভাবিত কৃত্রিম যৌগ-ভিত্তিক ক্যান্সার সেল দমন পদ্ধতিটি টিউমার দূরীকরণের ক্ষেত্রে প্রযোজ্য পদ্ধতি হিসাবে নতুন দিশা দেখাতে পারে।


    

    
    CG/BD/SB

    
    
    (Release ID: 1635137) Visitor Counter : 9
    
    
      Read this release in: English , Urdu , Hindi , Marathi , Manipuri , Assamese , Tamil