      প্রধানমন্ত্রীরদপ্তর

      প্রধানমন্ত্রী কেদারনাথ পুনর্গঠন প্রকল্পের পর্যালোচনা করেছেন
      Posted On: 10 JUN 2020 1:47PM by PIB Kolkata


    নয়াদিল্লী, ১০ জুন, ২০২০


    

    প্রধানমন্ত্রী শ্রী নরেন্দ্র মোদী আজ উত্তরাখন্ড সরকারের সঙ্গে ভিডিও কনফারেন্সের মাধ্যমে কেদারনাথ ধাম উন্নয়ন ও পুনর্গঠন প্রকল্পের পর্যালোচনা বৈঠক করেছেন।


    
    এই ধর্মস্থানের পুনর্গঠনের বিষয়ে তাঁর পরিকল্পনার কথা উল্লেখ করে প্রধানমন্ত্রী বলেন, কেদারনাথ এবং বদ্রীনাথের মতো পবিত্র স্থানগুলির উন্নয়ন প্রকল্প রাজ্য সরকারকে এমনভাবে করতে হবে যাতে তার সুফল দীর্ঘদিন ধরে পাওয়া যায় এবং একইসঙ্গে উন্নয়নের কাজ এই প্রকৃতি ও পার্শ্ববর্তী অঞ্চলের সঙ্গে সঙ্গতি রেখে ও পরিবেশ বান্ধব পদ্ধতিতে করতে হবে।


    
    বর্তমান পরিস্থিতির কথা মনে রেখে প্রধানমন্ত্রী বলেন, পবিত্র স্থানগুলিতে এখন অপেক্ষাকৃত কম সংখ্যক পর্যটক ও তীর্থযাত্রীরা আসছেন। তাই বর্তমান ‘নির্মাণ সময়’ টিকে যথাযথভাবে ব্যবহার করতে হবে। শারীরিক দূরত্ব বজায় রেখে শ্রমিকদের মধ্যে সঠিকভাবে কাজ বন্টন করে বকেয়া কাজগুলিকে শেষ করা যায় সেই দিকে গুরুত্ব দিতে হবে। এরফলে ভবিষ্যতে পর্যটকদের আসা শুরু হলে তাদের জন্য প্রয়োজনীয় সুযোগ-সুবিধা ও পরিকাঠামো তৈরি করা সম্ভব হবে।


    
    প্রধানমন্ত্রী সুনির্দিষ্টভাবে জানান, রামবান থেকে কেদারনাথ পর্যন্ত অংশে ঐতিহাসিক ও পর্যটন স্থানগুলির আরও উন্নয়নের প্রয়োজন। কেদারনাথের মূল মন্দিরের পুর্নগঠনের অতিরিক্ত এই প্রকল্পর বিষয়ে তিনি তাঁর পরিকল্পনার কথা জানান।


    
    বৈঠকে ব্রহ্মা কমল বটিকা এবং সংগ্রহশালার উন্নয়নের কাজের বিষয়েও বিস্তারিত আলোচনা হয়। বাসুকি তাল পর্যন্ত যাওয়ার জন্য পর্যটকদের রাস্তাটির উন্নয়ন, পুরনো শহরের পুনর্গঠন এবং ঐতিহাসিক তাৎপর্য বজায় রেখে মূল কাঠামোগুলিকে সংস্কার করা, পরিবেশ বান্ধব পার্কিং ব্যবস্থা গড়ে তোলা সহ বিভিন্ন বিষয় নিয়ে আলোচনা হয়েছে।


    
    উত্তরাখন্ডের মুখ্যমন্ত্রী ত্রিবেন্দ্র সিং রাওয়াত সহ পদস্থ আধিকারিকরা বৈঠকে উপস্থিত ছিলেন।

    

    CG/CB/NS

    
    
    (Release ID: 1630669) Visitor Counter : 15
    
    
      Read this release in: Hindi , English , Urdu , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam