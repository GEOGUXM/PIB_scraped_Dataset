      আবাসনএবংশহরাঞ্চলেরদারিদ্র্যদূরীকরণমন্ত্রক

      প্রধানমন্ত্রী স্বনিধি পোর্টালের সূচনা
      Posted On: 29 JUN 2020 7:05PM by PIB Kolkata


    নয়াদিল্লি, ২৯ জুন, ২০২০


    

    কেন্দ্রীয় আবাসন ও নগরোন্নয়ন বিষয়ক মন্ত্রকের সচিব শ্রী দুর্গাশঙ্কর মিশ্র আজ রাজ্য/কেন্দ্রশাসিত অঞ্চল, ব্যাঙ্ক, অর্থ প্রদানকারী এবং অন্যান্য সংশ্লিষ্ট আধিকারিকদের উপস্থিতিতে 'প্রধানমন্ত্রী ফুটপাতের হকারদের জন্য আত্মনির্ভর নিধি' বা 'পিএম সম্মাননিধি' পোর্টালের সূচনা করেছেন। ডিজিটাল প্রযুক্তির ওপর নির্ভর করে এই পোর্টালটি তৈরি করা হয়েছে।


    
    চলতি বছরের পয়লা জুন প্রধানমন্ত্রী সম্মাননিধির সূচনা হয়েছিল। এরপর থেকে মন্ত্রক বিভিন্ন ধরনের ঋণ দাতা যেমন ব্যাঙ্ক, অর্থিক প্রতিষ্ঠানের সঙ্গে বিস্তারিত আলোচনা করেছে। প্রাপ্ত পরামর্শগুলির ওপর ভিত্তি করে ঋণদাতাদের জন্য একটি নির্দেশিকা প্রস্তুত করা হয়েছে। এদিন তা জারিও করা হয়েছে। আশা করা হচ্ছে, শীঘ্রই সমস্ত ঋণ প্রদানকারী এই প্রকল্পটি সুস্থভাবে প্রয়োগের ক্ষেত্রে উপযুক্ত পদক্ষেপ গ্রহণ করবে।


    
    এই প্রকল্পের একটি গুরুত্বপূর্ণ বৈশিষ্ট্য হ’ল – ডিজিটাল উপায়ে লেনদেনের সুবিধা। মন্ত্রক সংশ্লিষ্ট সবপক্ষের কাছ থেকে এ বিষয়ে যথেষ্টই সাড়া পেয়েছে। মন্ত্রকের সচিব শ্রী দুর্গাশঙ্কর মিশ্র জানান, আমাজন পে, এফটি ক্যাশ, এমএসউইপ, পেটিএম এবং ফোন পে-র মতো সংস্থাগুলিকে এই ক্ষেত্রে ডিজিটাল লেনদেনে যুক্ত করা হয়েছে। এতে হকাররাই সুবিধা পাবেন। ঋণের জন্য আবেদন, আবেদনকারীর কেওয়াইসি, ইউআইডিএআই, উদয় মিত্র সহ বিভিন্ন ক্ষেত্রে সুবিধা মিলবে এই পোর্টালে।


    
    আগামী দোসরা জুলাই থেকে ফুটপাতের হকারদের ঋণ প্রদানের জন্য প্রধানমন্ত্রী সম্মাননিধি পোর্টালের মাধ্যমে ঋণ গ্রহীতাদের আবেদন গ্রহণ প্রক্রিয়া শুরু হবে। তাঁরা সরাসরি অথবা সিএসসি/ইউএলবি/স্বনির্ভর গোষ্ঠীর মাধ্যমে আবেদন করতে পারবেন। মোবাইলের মাধ্যমে এই আবেদন প্রক্রিয়া যথেষ্টই সহজ। পোর্টালের মাধ্যমে ঋণ গ্রহীতাদের সম্পর্কে বিভিন্ন তথ্য একত্রিত করা সম্ভব হবে। আগামী কয়েক সপ্তাহের মধ্যেই ঋণ প্রদান প্রক্রিয়া শুরু করা সম্ভব হব এ বলেও মনে করা হচ্ছে। মন্ত্রকের সচিব আরও বলেন, আগামী ২১ মাসে এই পোর্টালের মাধ্যমে প্রকল্পটি যেমন বাস্তবায়ন করা যাবে , তেমনি হকারদের প্রত্যাশা ও আশা-আকাঙ্খা পূরণও করবে।


    

    
    CG/SS/SB

    
    
    (Release ID: 1635349) Visitor Counter : 6
    
    
      Read this release in: English , Urdu , Hindi , Manipuri , Punjabi , Tamil , Telugu