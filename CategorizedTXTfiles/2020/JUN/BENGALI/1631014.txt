      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 11 JUN 2020 7:15PM by PIB Kolkata


    নয়াদিল্লি, ১১ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড - ১৯ সংক্রান্ত সর্বশেষ তথ্য ; আইসিএমআর পরিচালিত সেরো সার্ভেল্যান্স সমীক্ষায় দেখা গেছে রক্ত পরীক্ষার মোট নমুনার ০ . ৭৩ শতাংশের মধ্যে সার্স কোভিড - ২ সংক্রমণের প্রমাণ মিলেছে

    ভারতীয় চিকিৎসা গবেষণা পর্ষদ ( আইসিএমআর ) পরিচালিত সেরো সার্ভেল্যান্স বা রক্তের নমুনা পরীক্ষায় ০ . ৭৩ শতাংশের মধ্যে সার্স কোভিড - ২ সংক্রমণের প্রমাণ মিলেছে । আইসিএমআর – এর মহানির্দেশক আজ এক সাংবাদিক সম্মেলনে একথা জানান । পর্ষদের পরিচালিত এই সমীক্ষায় সুস্পষ্টভাবে উল্লেখ করা হয়েছে লকডাউনের সময় গৃহীত ব্যবস্থাগুলির ফলে কোভিড - ১৯ এর দ্রুত সংক্রমণ প্রতিরোধ করা সম্ভব হয়েছে । পর্ষদের পক্ষ থেকে আরও জানানো হয়েছে গ্রামীণ এলাকার তুলনায় শহরাঞ্চলে সংক্রমণের হার ১ . ০৯ গুণ এবং বস্তি এলাকায় এই হার ১ . ৮৯ গুণ বেশি । এ থেকেই প্রমাণিত হয় , ঘনবসতিপূর্ণ এলাকাগুলির মানুষ অতি অবশ্যই কোভিড - ১৯ সংক্রমণ প্রতিরোধী আচার - আচরণগত শিষ্টাচারগুলি মেনে চলবেন ।
    দেশে গত ২৪ ঘন্টায় কোভিড - ১৯ আক্রান্ত ৫ হাজার ৮২৩ জন রোগী সুস্থ হয়েছেন । এর ফলে , সুস্থ হয়ে ওঠা ব্যক্তির সংখ্যা দাঁড়িয়েছে ১ লক্ষ ৪১ হাজার ২৮ । সুস্থতার হার পৌঁছেছে ৪৯ . ২১ শতাংশে । দেশে এখন নিশ্চিতভাবে করোনায় আক্রান্তের সংখ্যা ১ লক্ষ ৩৭ হাজার ৪৪৮ । এরা সকলেই চিকিৎসাধীন রয়েছেন । বর্তমানে সুস্থ হওয়া ব্যক্তির সংখ্যা আক্রান্ত ব্যক্তির সংখ্যাকে ছাপিয়ে গেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630922 – এই লিঙ্কে ক্লিক করুন ।
    
    মহারাষ্ট্রে কোভিড - ১৯ সংক্রমণ প্রতিরোধের ক্ষেত্রে প্রস্তুতি পর্যালোচনায় ডঃ হর্ষ বর্ধন
    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন আজ ভিডিও কনফারেন্সের মাধ্যমে মহারাষ্ট্রের স্বাস্থ্য মন্ত্রী , চিকিৎসা শিক্ষা মন্ত্রী সহ কোভিড - ১৯ সংক্রমিত জেলাগুলির জেলাশাসকদের সঙ্গে ভিডিও কনফারেন্সে বৈঠক করেন । এই বৈঠকে বিভাগীয় প্রতিমন্ত্রী শ্রী অশ্বিনী কুমার চৌবে , সচিব শ্রীমতী প্রীতি সুদান প্রমুখ উপস্থিত ছিলেন । ডঃ হর্ষ বর্ধন ব্যক্তিগতভাবে কোভিড - ১৯ পরিস্থিতি পর্যালোচনার পাশাপাশি , এই ভাইরাস সংক্রমণ মোকাবিলায় মুম্বাই , থানে , পুণে , নাসিক , নাগপুর , পালঘর এবং ঔরঙ্গাবাদ জেলার জেলাশাসকদের সঙ্গে সরাসরি মতবিনিময় করেন । উল্লেখ করা যেতে পারে , রাজ্যের ৩৬টি জেলার সবকটি করোনা সংক্রমিত হয়েছে । রাজ্যে এই পরিস্থিতির প্রেক্ষিতে জাতীয় সংক্রামক ব্যধি নিয়ন্ত্রণ প্রতিষ্ঠানের নির্দেশক ডঃ এস কে সিং সমস্ত জেলার কোভিড - ১৯ সংক্রান্ত সর্বশেষ পরিস্থিতি বৈঠকে তুলে ধরেন । এছাড়াও , ডঃ সিং রাজ্যের সবকটি জেলায় স্বাস্থ্য পরিকাঠামো সহ আক্রান্তের সংখ্যা ও মৃত্যু হার প্রসঙ্গে বিশদ খতিয়ান পেশ করেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630917 – এই লিঙ্কে ক্লিক করুন ।
    
    বণিকসভা আইসিসি - র বার্ষিক পূর্ণাঙ্গ সভায় প্রধানমন্ত্রীর ভাষণ
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে বণিকসভা ইন্ডিয়ান চেম্বার অফ কমার্স ( আইসিসি )- এর ৯৫তম বার্ষিক পূর্ণাঙ্গ সভায় উদ্বোধনী ভাষণ দেন । কোভিড - ১৯ মহামারীর বিরুদ্ধে লড়াইয়ের কথা উল্লেখ করে প্রধানমন্ত্রী বলেন , সমগ্র বিশ্বের সঙ্গে ভারতও এই মহামারীর বিরুদ্ধে লড়াইয়ে সম্মুখসমরে রয়েছে । তিনি আরও বলেন , দেশ সাম্প্রতিক সময়ে পঙ্গপালের আক্রমণ , শিলাবৃষ্টি , তেলের পাইপ লাইনে অগ্নিকান্ড , একাধিক ক্ষণস্থায়ী ভূমিকম্প এবং দূটি ঘূর্ণিঝড়ের মতো বিপর্যয়ের সম্মুখীন হওয়া সত্ত্বেও সমগ্র জাতি একজোট হয়ে এই সমস্যাগুলির মোকাবিলা করছে । প্রধানমন্ত্রী বলেন , এই কঠিন সময় ভারতকে আরও দৃঢ় সংকল্পবদ্ধ করেছে । তিনি আরও বলেন , ইচ্ছাশক্তি , আন্তরিকতা ও একতাই হ ’ ল সমগ্র জাতির শক্তি , যা দেশকে সব ধরনের সঙ্কটের বিরুদ্ধে লড়াইয়ে সক্ষম করে তুলেছে । যে কোনও ধরনের সঙ্কটই সুযোগের সৃষ্টি করে বলে মন্তব্য করে প্রধানমন্ত্রী বলেন , এক আত্মনির্ভর ভারত গঠনের জন্য এই সুযোগের সদ্ব্যবহার করতে হবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630859 – এই লিঙ্কে ক্লিক করুন ।
    
    বণিকসভা আইসিসি - র ৯৫তম বার্ষিক সভার উদ্বোধনী অনুষ্ঠানে প্রধানমন্ত্রীর ভাষণের মূল অংশ
    বিস্তারিত বিবরণের জন্য https://pib.gov.in/PressReleseDetail.aspx?PRID=1630839 – এই লিঙ্কে ক্লিক করুন ।
    
    ইজরায়েলের প্রধানমন্ত্রীর সঙ্গে টেলিফোনে প্রধানমন্ত্রীর কথা
    প্রধানমন্ত্রী শ্রী নরেন্দ্র মোদী টেলিফোনে ইজরায়েলের প্রধানমন্ত্রী মিঃ বেনজামিন নেতানিয়াহু - র সঙ্গে কথা বলেন । দুই নেতাই কোভিড - ১৯ মহামারির প্রেক্ষিতে ভারত – ইজরায়েল সহযোগিতামূলক সম্পর্ককে সম্ভাব্য বিভিন্ন ক্ষেত্রে প্রসারিত করার বিভিন্ন দিক নিয়ে আলোচনা করেন । দুই প্রধানমন্ত্রী কোভিড - ১৯ সংক্রান্ত গবেষণা ও উন্নয়নমূলক কর্মকান্ডগুলিতে পারস্পরিক সহযোগিতার কথাও গুরুত্বের সঙ্গে উল্লেখ করেন । দু ’ জনেই একমত হন যে , বর্তমানে চালু বিনিময় কর্মসূচিগুলির মাধ্যমে দু ’ দেশের মানুষই লাভবান হবেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630762 – এই লিঙ্কে ক্লিক করুন ।
    
    প্রধানমন্ত্রীর সঙ্গে টেলিফোনে কম্বোডিয়ার প্রধানমন্ত্রীর কথা
    প্রধানমন্ত্রী শ্রী নরেন্দ্র মোদী আজ টেলিফোনে কম্বোডিয়ার প্রধানমন্ত্রী মিঃ সামডেচ আক্কা মোহা সেনা পেডেই টেকো হুন সেন – এর সঙ্গে কথা বলেন । দুই প্রধানমন্ত্রী কোভিড - ১৯ মহামারী নিয়ে আলোচনা করেন । একে অপরের বিশেষজ্ঞদের দিয়ে চলতি সহযোগিতা বজায় রাখার বিষয়েও দুই নেতা সম্মত হন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630734 – এই লিঙ্কে ক্লিক করুন ।
    
    ভারতীয় রেল রাজ্য কর্তৃপক্ষগুলিকে কোভিড কেয়ার সেন্টারের সুবিধা দিতে প্রস্তুত হয়েছে
    কেন্দ্রীয় স্বাস্থ্য ও পরিবার কল্যাণ মন্ত্রকের নীতি - নির্দেশিকা অনুযায়ী , কয়েকটি রাজ্য সরকার ভারতীয় রেলের কাছে কামরা বরাদ্দ করার জন্য অনুরোধ জানায় । এই প্রেক্ষিতে ভারতীয় রেল ৫ হাজার ২৩১টি কামরাকে রূপান্তরিত করে কোভিড কেয়ার সেন্টার হিসাবে পরিণত করেছে । এ ধরনের প্রতিটি কামরায় ১৬ জন রোগীর চিকিৎসার ব্যবস্থা রয়েছে । কোভিড - ১৯ এর বিরুদ্ধে কেন্দ্রীয় সরকারের লড়াইয়ে ভারতীয় রেল সর্বতোভাবে সাহায্য করে চলেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630912 – এই লিঙ্কে ক্লিক করুন ।
    
    আরোগ্য সেতু অ্যাপের কার্যকর ব্যবহার সুনিশ্চিত করতে কেন্দ্রীয় প্রতিমন্ত্রী শ্রী সঞ্জয় ধোত্রে জেলাশাসকদের নির্দেশ দিলেন
    কেন্দ্রীয় ইলেক্ট্রনিক্স ও তথ্য প্রযুক্তি প্রতিমন্ত্রী শ্রী সঞ্জয় ধোত্রে মহারাষ্ট্রের জেলাশাসকদের সঙ্গে এক বৈঠকে আরোগ্য সেতু অ্যাপ – এর ব্যবহার আরও বাড়ানোর ওপর জোর দিয়েছেন । এই অ্যাপ প্রসঙ্গে শ্রী ধোত্রে বলেছেন , সংক্রমিত এলাকাগুলির আগাম চিহ্নিতকরণের ক্ষেত্রে এ ধরনের প্ল্যাটফর্ম কার্যকর ভূমিকা নিতে পারে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630 – এই লিঙ্কে ক্লিক করুন ।
    
    ডঃ জিতেন্দ্র সিং ডিএআরপিজি দপ্তরকে কোভিড - ১৯ এর প্রেক্ষিতে বাড়ি থেকেই কাজ করা সংক্রান্ত নীতি - নির্দেশিকাগুলির সঠিক সদ্ব্যবহার নিশ্চিত করার পরামর্শ দিয়েছেন
    কেন্দ্রীয় কর্মচারী , গণঅভিযোগ ও পেনশন বিষয়ক প্রতিমন্ত্রী ডঃ জিতেন্দ্র সিং ডিএআরপিজি দপ্তরের চলতি কর্মসূচিগুলির পর্যালোচনা করে বারি থেকেই কাজ করার নীতি - নির্দেশিকাগুলি আরও দ্রুত কার্যকর করার জন্য দপ্তরের আধিকারিকদের নির্দেশ দিয়েছেন । তিনি বলেছেন , প্রয়োজনে কার্যালয়ে কাজ করার সময় ২ গজ দূরত্ব বজায় রাখতে এবং সামাজিক দূরত্ববিধি সকলকে মেনে চলতে হবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630 – এই লিঙ্কে ক্লিক করুন ।
    
    পেনশন প্রাপকদের জন্য জীবন প্রমাণপত্র পেশ করার কাজে কমন সার্ভিস সেন্টারগুলিকে সামিল করলো ইপিএফও
    কর্মচারী ভবিষ্যনিধি পরিষেবার পেনশন - প্রাপকদের বাড়িতেই বিভিন্ন পরিষেবা পৌঁছে দেওয়ার প্রয়োজনীয়তার বিষয়টিকে বিবেচনায় রেখে ইপিএফও কোভিড - ১৯ মহামারীর সময় পেনশন - প্রাপকদের জীবন প্রমাণপত্র ডিজিটাল পদ্ধতিতে পেশ করার জন্য কমন সার্ভিস সেন্টারগুলিকে কাজে লাগানোর সিদ্ধান্ত নিয়েছে । এই সিদ্ধান্তের ফলে ৬৫ লক্ষেরও বেশি পেনশন - প্রাপক লাভবান হবেন ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630 – এই লিঙ্কে ক্লিক করুন ।
    
    এনআইপিইআর প্রতিষ্ঠানগুলির নির্দেশকদের সঙ্গে পর্যালোচনা বৈঠকে রসায়ন ও সার প্রতিমন্ত্রী শ্রী মনসুখ মান্ডভিয়া
    ন্যাশনাল ইন্সটিটিউট অফ ফার্মাসিউটিক্যাল এডুকেশন অ্যান্ড রিসার্চ ( এনআইপিইআর ) প্রতিষ্ঠানের নির্দেশকদের সঙ্গে আজ ভিডিও কনফারেন্সে পর্যালোচনা বৈঠক করেন রসায়ন ও সার প্রতিমন্ত্রী শ্রী মনসুখ মান্ডভিয়া । এই বৈঠকে কোভিড - ১৯ মহামারীর বিরুদ্ধে লড়াইয়ে এই প্রতিষ্ঠানগুলি কিভাবে সাহায্য করতে পারে তা নিয়ে কথা হয় ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630 – এই লিঙ্কে ক্লিক করুন ।
    
    কেন্দ্রীয় মানবসম্পদ উন্নয়ন মন্ত্রী ভারতে উচ্চ শিক্ষা প্রতিষ্ঠানগুলির ২০২০ ’ র ক্রমতালিকা প্রকাশ করলেন
    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘ নিশাঙ্ক ’ আজ ভারতে উচ্চ শিক্ষা প্রতিষ্ঠানগুলির ক্রমতালিকা ২০২০ প্রকাশ করেছে । ৫টি মাপকাঠির ভিত্তিতে শিক্ষা প্রতিষ্ঠানগুলির কাজকর্মের অগ্রগতি অনুযায়ী , এই ক্রমতালিকা তৈরি করা হয়েছে । শ্রী নিশাঙ্ক ১০টি শ্রেণীতে উচ্চ শিক্ষা প্রতিষ্ঠানগুলির ক্রমতালিকা প্রকাশ করেন । এবার নিয়ে পরপর ৫ বার দেশে উচ্চ শিক্ষা প্রতিষ্ঠানগুলির ক্রমতালিকা প্রকাশ করা হ ’ ল । উল্লেখ করা যেতে পারে , এর আগে গত ৪ বারের ক্রমতালিকায় ৯টি বিষয়ে শিক্ষা প্রতিষ্ঠানগুলির ক্রমতালিকা প্রকাশ পেয়েছে । এবার আরও একটি বিষয়কে অন্তর্ভুক্ত করে মোট ১০টি শ্রেণীতে ক্রমতালিকা প্রস্তুত হয়েছে । এই উপলক্ষে শ্রী নিশাঙ্ক বলেন , উচ্চ শিক্ষা প্রতিষ্ঠানগুলির এই ক্রমতালিকা ছাত্রছাত্রীদেরকে তাঁদের পছন্দের শিক্ষা প্রতিষ্ঠান চিহ্নিত করতে প্রয়োজনীয় দিশা দেখাবে । সেই সঙ্গে , উচ্চ প্রতিষ্ঠানগুলিকে তাদের পঠন - পাঠনের মান বাড়াতে এবং কোন কোন ক্ষেত্রে ঘাটতি রয়েছে , তা মেটাতে সাহায্য করবে । তিনি আরও বলেন , এ ধরনের ক্রমতালিকা প্রকাশ প্রতিষ্ঠানগুলির মধ্যে আরও প্রতিযোগিতার মানসিকতা গড়ে তুলতে সাহায্য করবে এবং আন্তর্জাতিক ক্রমতালিকায় আরও ওপরে উঠে আসতে সাহায্য করবে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630867 – এই লিঙ্কে ক্লিক করুন ।
    
    বিশুদ্ধ ও জীবাণু মুক্ত বায়ু শ্বাস - প্রশ্বাসের জন্য অ্যান্ট - মাইক্রোবায়াল মাল্টিলেয়ার ফেস মাস্ক
    এখনও পর্যন্ত নোবেল করোনা ভাইরাসের মোকাবিলায় কোনও টিকা বা ওষুধ পাওয়া যায়নি । এই প্রেক্ষিতে মাস্ক , দৈহিক দূরত্ব বজায় রাখা এবং বারবার হাত ধোওয়ার অভ্যাস ও জীবন রক্ষার কার্যকরি উপায় । মানুষের জীবন রক্ষার বিষয়টিকে বিবেচনায় রেখে বেনারস হিন্দু বিশ্ববিদ্যালয়ের আইআইটি বিভাগের স্কুল অফ বায়োমেডিকেল ইঞ্জিনিয়ারিং ৫টি স্তর - বিশিষ্ট অ্যান্টি মাইক্রোবায়াল ফেস মাস্ক উদ্ভাবন করেছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630 – এই লিঙ্কে ক্লিক করুন ।
    
    এ বছর আন্তর্জাতিক যোগ দিবস উপলক্ষে ডিডি ভারতী কমন যোগা প্রোটোকল সেশন আয়োজন করছে
    আয়ুষ মন্ত্রক প্রসার ভারতীর সহযোগিতায় আজ থেকে ডিডি ভারতী চ্যানেলে কমন যোগা প্রোটোকল শীর্ষক এক দৈনিক অনুষ্ঠান সম্প্রচার করছে । এই অনুষ্ঠান সকাল ৮টা থেকে ৮টা ৩০ মিনিট পর্যন্ত সম্প্রচার করা হচ্ছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630 – এই লিঙ্কে ক্লিক করুন ।
    
    দক্ষিণ - পূর্ব রেল কোভিড - ১৯ মহামারী মোকাবিলায় ১ লক্ষ ১৫ হাজারেরও বেশি ফেস মাস্ক এবং ৯ হাজার লিটারেরও বেশি হ্যান্ড স্যানিটাইজার উৎপাদন করেছে
    কোভিড - ১৯ মহামারীর বিরুদ্ধে লড়াইয়ে দক্ষিণ - পূর্ব রেল ফেস মাস্ক ও হ্যান্ড স্যানিটাইজার উৎপাদন করছে । এই রেলের চারটি ডিভিশনে চিকিৎসক , নার্স ও অন্যান্য স্বাস্থ্য কর্মীদের সুরক্ষার কাজে এই সামগ্রীগুলি ব্যবহার করা হচ্ছে ।
    বিস্তারিত বিবরণের জন্য https://pib.gov.in/PressReleseDetail.aspx?PRID=1630 – এই লিঙ্কে ক্লিক করুন ।
    
    ব্যয় সাশ্রয়ী নোবেল করোনা ভাইরাস নমুনা পরীক্ষা পদ্ধতি উদ্ভাবন
    ভারতীয় চিকিৎসা গবেষণা পরিষদ ( আইসিএমআর ) নোবেল করোনা ভাইরাস নমুনা পরীক্ষার জন্য ব্যয় সাশ্রয়ী এক পদ্ধতি উদ্ভাবন করেছে । সেন্টার ফর সেলুলার অ্যান্ড মলিকুলার বায়োলজি প্রতিষ্ঠানের গবেষকরা পলিমার্স চেন রিঅ্যাকশন - ভিত্তিক এই ব্যয় সাশ্রয়ী নমুনা পরীক্ষা উদ্ভাবন করেছেন ।
    
    বিস্তারিত বিবরণের জন্য https://pib.gov.in/PressReleseDetail.aspx?PRID=1630 – এই লিঙ্কে ক্লিক করুন ।
    

    

    
    পিআইবি ’ র আঞ্চলিক কার্যালয় থেকে প্রাপ্ত তথ্য
    
    
    · চন্ডীগড় : কেন্দ্রশাসিত এই অঞ্চলের প্রশাসক বলেছেন , আন্তঃরাজ্য সীমান্তগুলি খুলে দেওয়ার ফলে সংক্রমণের ঘটনা বাড়তে পারে । এজন্য তিনি কেন্দ্রশাসিত অঞ্চলের মুখ্য স্বাস্থ্য সচিবকে প্রতিবেশী রাজ্যগুলির সঙ্গে যোগাযোগ বজায় রাখার নির্দেশ দিয়েছেন ।
    
    
    
    · পাঞ্জাব : কোভিড - ১৯ সংক্রান্ত তথ্য প্রচারের জন্য রাজ্য সরকার এক বিশেষ কৌশল গ্রহণ করেছে । এছাড়াও , রাজ্য সরকারের পক্ষ থেকে একটি অনলাইন সেশনের আয়োজন করা হয়েছে , যেখানে কোভিড কেয়ার পরিষেবার সঙ্গে যুক্ত ১ হাজার ৯১৪ জন চিকিৎসা সংক্রান্ত পেশাদার ব্যক্তি অংশগ্রহণ করেছেন ।
    
    
    
    · হরিয়ানা : রাজ্য সরকার কোভিড - ১৯ মহামারীর সময় জনস্বার্থে একাধিক উদ্যোগ গ্রহণ করেছে । এর মধ্যে ১ হাজার ২০০ কোটি টাকার আর্থিক প্যাকেজ এবং দুর্গত মানুষের সহায়তায় রাজ্য করোনা ত্রাণ তহবিল গঠন রয়েছে ।
    
    
    
    · কেরল : আরও ৫ জন কেরলবাসী কোভিড - ১৯ এ আক্রান্ত হয়ে রাজ্যের বাইরে মারা গেছেন । এদের মধ্যে ৩ জন উপসাগরীয় দেশগুলিতে এবং ২ জন মুম্বাইয়ে মারা গেছেন ।
    
    
    
    · তামিলনাডু : রাজ্যের মুখ্যমন্ত্রী বলেছেন , কোভিড – এ মৃত্যুর ঘটনা লুকিয়ে সরকারের কোনও লাভ হয়নি এবং এ সংক্রান্ত সমস্ত তথ্য প্রকাশে স্বচ্ছতা বজায় রাখা হয়েছে । রাজ্যে করোনায় আক্রান্তের সংখ্যা বেড়ে হয়েছে ৩৬ হাজার ৮৪১ । মৃত্যু হয়েছে ৩২৬ জনের ।
    
    
    
    · কর্ণাটক : রাজ্যে গতকাল আরও ১২০ জন আক্রান্ত হয়েছেন এবং ৩ জনের মৃত্যু হয়েছে । এর ফলে , আক্রান্তের সংখ্যা বেড়ে হয়েছে ৬ হাজার ৪১ । মৃত্যু হয়েছে ৬৯ জনের ।
    
    
    
    · অন্ধ্রপ্রদেশ : রাজ্যে আক্রান্তের সংখ্যা বেড়ে হয়েছে ৪ হাজার ২৬১ । মৃত্যু হয়েছে ৮০ জনের । গত ২৪ ঘন্টায় ১১ হাজার ৬০২টি নমুনা পরীক্ষা করা হয়েছে ।
    
    
    
    · তেলেঙ্গানা : রাজ্যের শিল্প ও তথ্য প্রযুক্তি মন্ত্রী জানিয়েছেন , বেসরকারি পরীক্ষাগারগুলিতে কোভিড - ১৯ এর নমুনা পরীক্ষার বিষয়ে রাজ্য মন্ত্রিসভা সিদ্ধান্ত নেবে । রাজ্যে করোনায় আক্রান্তের সংখ্যা বেড়ে হয়েছে ৪ হাজার ১১১ ।
    
    
    
    · মহারাষ্ট্র : রাজ্যে আক্রান্তের সংখ্যা বেড়ে হয়েছে ৯৪ হাজার ৪১ । সুস্থ হয়েছেন ৪৪ হাজার ৫১৭ জন । মৃত্যু হয়েছে ১৪৯ জনের । সংক্রমণের উৎস - স্থল মুম্বাইয়ে বুধবার আরও ১ হাজার ৫৬৭ জন আক্রান্ত হয়েছেন এবং ৯৭ জন মারা গেছেন ।
    
    
    
    · গুজরাট : রাজ্যে করোনায় আক্রান্তের সংখ্যা বেড়ে হইয়েছে ২১ হাজার ৫৫৪ । সুস্থ হওয়ার পর ১৪ হাজার ৭৪৩ জন হাসপাতাল থেকে ছাড়া পেয়েছেন । এখন নিশ্চিতভাবে করোনায় আক্রান্তের সংখ্যা ৫ হাজার ৪৬৪ ।
    
    
    
    · রাজস্থান : রাজ্যে আজ আরও ৫১ জনের সংক্রমণের খবর মেলায় আক্রান্তের সংখ্যা বেড়ে হয়েছে ১ হজাআর ৩৬৮ । সুস্থ হয়েছেন ৮ হাজার ৫০২ জন । রাজ্যের স্বাস্থ্য মন্ত্রী জানিয়েছেন গত ৮ দিনে আক্রান্তের সংখ্যা দ্রুত হারে বেড়েছে ।
    
    
    
    · মধ্যপ্রদেশ : রাজ্যে গতকাল আরও ২০০ জনের সংক্রমণের খবর মেলায় আক্রান্তের সংখ্যা বেড়ে হয়েছে ১০ হাজার ৪৯ । মৃত্যু হয়েছে ৪২৭ জনের । এখনও পর্যন্ত ২ লক্ষ ২৮ হাজারেরও বেশি নমুনা পরীক্ষা করা হয়েছে । রাজ্যে সুস্থতার হার বেড়ে হয়েছে ৬৮ . ৬ শতাংশ ।
    
    
    
    · ছত্তিশগড় : রাজ্যে গতকাল আরও ১১৪ জন আক্রান্ত হওয়ার ফলে মোট সংক্রামিত ব্যক্তির সংখ্যা বেড়ে হয়েছে ১ হাজার ৩৫৯ । সুস্থ হয়েছেন ৪০২ জন এবং এখনও পর্যন্ত মৃত্যু হয়েছে ৬ জনের ।
    
    
    
    · গোয়া : রাজ্যে গতকাল আরও ২৮ জন আক্রান্ত হয়েছেন । এর ফলে , আক্রান্তের সংখ্যা বেড়ে হয়েছে ৩৮৭ । নিশ্চিতভাবে করোনায় আক্রান্তের সংখ্যা ৩২০ ।


    CG/BD/SB

    
    
    (Release ID: 1631014) Visitor Counter : 10
    
    
      Read this release in: English , Hindi , Marathi , Assamese , Manipuri , Punjabi , Gujarati , Tamil , Telugu , Kannada , Malayalam