      বিজ্ঞানওপ্রযুক্তিমন্ত্রক

      এনসিপিওআর-এর পর্যবেক্ষণ অনুসারে অ্যামেরি বরফ স্তরের বিস্তারের ফলে জলবায়ুতে প্রভাব
      Posted On: 03 JUN 2020 8:48PM by PIB Kolkata


    নয়াদিল্লী, ০৩ জুন, ২০২০


    

    
    ন্যাশনাল সেন্টার ফর পোলার অ্যান্ড ওশ্যোন রিসার্চ (এআইএস) এক পূর্বাভাসে জানিয়েছে অ্যামেরি আইস সেল্ফ বা অ্যামেরি বরফ স্তরের সীমানা ২০২১ সালের মধ্যে ২৪ শতাংশ প্রসারিত হবে। ২০১৬ সালের অবস্থান অনুসারে ২০২৬ সালের মধ্যে এর আরও ২৪ শতাংশ বিস্তার ঘটবে। ১৬ বছর ধরে কৃত্রিম উপগ্রহের মাধ্যমে অ্যামেরি বরফ স্তরের ৭ হাজার বর্গ কিলোমিটার এলাকা জুড়ে এনসিপিওআর পর্যবেক্ষণ চালিয়েছে। বিজ্ঞানীরা মনে করেন এই পর্যবেক্ষণের ফলে মহাসাগর এবং আবহাওয়ার পরিবর্তনের বিষয়ে সম্যক ধারণা পাওয়া যাবে।


    
    যেকোন হিমবাহের স্থিতিশীলতার ক্ষেত্রে ভাসমান বরফস্তরগুলি গুরুত্বপূর্ণ ভূমিকা পালন করে। ভূখন্ডের সঙ্গে হিমবাহের যোগসূত্রও স্থাপন করে এই বরফের স্তরগুলি। এদের ওজনের বিন্যাস, সমুদ্রের স্তর বিন্যাস এবং বরফের স্তরের নীচে থাকা জলের বৈশিষ্ট এই হিমবাহগুলির ভেসে থাকার জন্য অত্যন্ত গুরুত্বপূর্ণ ভূমিকা পালন করে। এছাড়া লীন তাপ এবং সংবেদী তাপও এই পুরো প্রক্রিয়ায় গুরুত্বপূর্ণ ভূমিকা পালন করে।


    
    দক্ষিণ মেরুর পূর্ব উপকূলে ৭০ ডিগ্রী দক্ষিণ অক্ষাংশে এবং ৭০ ডিগ্রী পূর্ব দ্রাঘিমাংশে এই অ্যামেরি বরফের স্তরটি দেখা যায় যা আসলে বিশ্বের বৃহত্তম হিমাবাহিকা নিঃসৃত জলের অববাহিকা। এই বরফের স্তরের ওজনের তারতম্য বিশ্ব জুড়ে জলবায়ু পরিবর্তনের বিষয়টি বিজ্ঞানীদের বুঝতে সাহায্য করে। বরফের এই স্তরগুলি বিচ্ছিন্ন হয়ে পড়লে তার থেকে মহাসাগরে তাপমাত্রা হ্রাসের মাত্রা এবং এই বরফের স্তরের মধ্যে সৃষ্টি হওয়া ক্ষত সম্পর্কে স্পষ্ট ধারণা দেয়। বরফের স্তরগুলি মহাসমুদ্রের ওপর যে চাপ সৃষ্টি করে সেই চাপ তাপমাত্রা হ্রাসের বিষয়টিকে নিশ্চিত করে।


    
    সমুদ্রের মধ্যে থাকা বরফ এবং বরফের স্তরগুলি মহাসমুদ্রের ওপর যে চাপ তৈরি করে তার মাধ্যমে পরিবেশের তাপমাত্রা বেশ খানিকটা নিয়ন্ত্রিত হয়, যা এই বরফের স্তরগুলির গঠনের পরিবর্তনকে সাহায্য করে। ২০০১-১৬ সাল পর্যন্ত এনসিপিওআর পর্যবেক্ষণ চালিয়েছে। তাতে দেখা গেছে ১৫ বছর ধরে বরফের স্তরগুলি ৮৮ শতাংশ বৃদ্ধি পেয়েছে, যা জলবায়ু পরিবর্তনে গুরুত্বপূর্ণ ভূমিকা পালন করেছে। এনসিপিওআর-এর বর্ষিয়ান বিজ্ঞানী ডঃ অবিনাশ কুমার জানিয়েছেন, বিশ্বজুড়ে উষ্ণায়নের প্রেক্ষাপটে তাঁদের এই পর্যবেক্ষণে দেখা গেছে বরফের স্তরগুলি পূর্বাভাস অনুসারে প্রসারিত হচ্ছে। এই গবেষণায় মহাসমুদ্রের তাপমাত্রার তারতম্য এবং দক্ষিণ মেরুতে অ্যামেরি বরফ স্তরে ওজনের পরিবর্তনের বিষয়ে একটি স্পষ্ট ধারণা বিজ্ঞানীরা পেয়েছেন। এনসিপিওআর ছাড়াও কেন্দ্রের ভূ-বিজ্ঞান মন্ত্রকের বিজ্ঞানীরা এবং মধ্যপ্রদেশের ভূপালের বরকতুল্লা বিশ্ববিদ্যালয়ের ভূবিজ্ঞান বিভাগের গবেষকরাও এই পর্যবেক্ষণের কাজে যুক্ত রয়েছেন।


    

    CG/CB/NS

    
    
    (Release ID: 1629334) Visitor Counter : 10
    
    
      Read this release in: English , Urdu , Hindi , Tamil , Telugu