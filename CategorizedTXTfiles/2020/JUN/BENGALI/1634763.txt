      প্রধানমন্ত্রীরদপ্তর

      রেভারেন্ট ডাঃ জোসেফ মার থোমা মেট্রোপলিটানের ৯০ তম জন্মবার্ষিকী উপলক্ষ্যে প্রধানমন্ত্রীর ভাষণ
      Posted On: 27 JUN 2020 12:50PM by PIB Kolkata


    নয়াদিল্লী, ২৭ জুন, ২০২০

    

    
    প্রধানমন্ত্রী শ্রী নরেন্দ্র মোদী আজ রেভারেন্ট ডাঃ জোসেফ মার থোমা মেট্রোপলিটানের ৯০ তম জন্মবার্ষিকী উপলক্ষ্যে ভাষণ দিয়েছেন। তিনি রেভারেন্টের জন্মদিনের শুভেচ্ছা জানিয়েছেন এবং তাঁর দীর্ঘায়ু ও সুস্থতা কামনা করেছেন।


    
    অনুষ্ঠানের ভাষণে প্রধানমন্ত্রী বলেছেন, ডাঃ জোসেফ মার থোমা আমাদের সমাজ ও জাতীর উন্নতির জন্য তাঁর জীবন উৎসর্গ করেছেন। ‘ডাঃ জোসেফ মার থোমা নারীর ক্ষমতায়ণ এবং দারিদ্র দূরীকরণে বিশেষভাবে আগ্রহী ছিলেন। মার থোমা চার্চ প্রভু যীশুর প্রেরিত সেন্ট থমাসের মহৎ আদর্শের সঙ্গে নিবিড়ভাবে জড়িত’ বলেও প্রধানমন্ত্রী মন্তব্য করেন।


    
    তিনি বলেন, ভারত সর্বদায় বিভিন্ন উৎস থেকে আধ্যাত্বিক শক্তির জন্য উন্মুক্ত। তিনি ডাঃ জোসেফ মার থোমার উদ্ধৃতি তুলে ধরে বলেন, ‘নম্রতাই হল সবচেয়ে ভালো গুন, সর্বদা ভালো কাজে ফলপ্রসু হয়।’ প্রধানমন্ত্রী বলেন, মার থোমা চার্চের এই নম্রতাবোধের চেতনা ভারতবাসীর জীবনে বিশেষত স্বাস্থ্যসেবা ও শিক্ষা ক্ষেত্রে ইতিবাচক পরিবর্তন আনতে গুরুত্বপূর্ণ ভূমিকা পালন করেছে। তিনি বলেন, মার থোমা চার্চ ভারতের স্বাধীনতা সংগ্রামে গুরুত্বপূর্ণ ভূমিকা পালন করেছিল এবং জাতীয় সংহতি রক্ষার কাজে সামনের সারিতে ছিল।


    
    প্রধানমন্ত্রী বলেন, কোভিড-১৯ শুধুমাত্র একটি শারীরিক অসুস্থতা নয়, মানুষের জীবনের জন্য ভয়ের কারণ স্বরূপ, একইসঙ্গে অস্বাস্থ্যকর জীবনযাত্রার প্রতিও আমাদের দৃষ্টি আকর্ষণ করে। তিনি বলেন, বিশ্বব্যাপী মহামারীটি এই ইঙ্গিতই বহন করে যে, সামগ্রিকভাবে মানবতাকে রক্ষা করা প্রয়োজন এবং আমাদের পৃথিবীতে সম্প্রীতি ও সুখকে এগিয়ে নেওয়ার জন্য যথাসাধ্য চেষ্টা করা প্রয়োজন। তিনি বলেন, করোনা যোদ্ধাদের দ্বারা চালিত হয়ে ভারত দৃঢ়ভাবে কোভিড-১৯এর বিরুদ্ধে লড়াই চালাচ্ছে।


    
    প্রধানমন্ত্রী বলেন, লকডাউনের কারণে সরকার বহু পদক্ষেপ গ্রহণ করেছে।এমনকি জনগণের বহুমুখী উদ্যোগ গ্রহণের ফলে ভারত আজ অন্যান্য দেশের তুলনায় ভালো অবস্থানে রয়েছে। দেশে করোনা সুস্থতার হার বাড়ছে। এইসব কারণেই দেশে ভারইরাসের তীব্রতা প্রত্যাশার চেয়ে কম। তিনি উল্লেখ করেন যে, কোভিডের কারণে ইতালীতে যেখানে প্রতি ১০ লক্ষ মানুষের মধ্যে ৫৭৪ জনের মৃত্যু হয়েছে সেখানে ভারতে প্রতি ১০ লক্ষে মাত্র ১২ জনের মৃত্যু হয়েছে। তিনি আরও বলেন, আমেরিকা, ব্রিটেন, স্পেন এবং ফ্রান্সের মৃত্যুর পরিসংখ্যান ভারতের চেয়ে অনেক বেশি। শ্রী মোদী বলেন, কয়েক লক্ষ গ্রামের ৮৫ কোটি মানুষ করোনা ভাইরাস থেকে এখনও দূরে রয়েছেন।


    
    তিনি বলেন, সাধারণ লোকেদের কোভিড-১৯এর বিরুদ্ধে লড়াই চালিয়ে যাওয়ার ফলে এখনও পর্যন্ত ভালো ফল মিলেছে। আমাদের এই সতকর্তাকে কখনই ভাঙা উচিত নয় বলেও জোর দেন তিনি। শ্রী মোদী বলেন, আমাদের এখনও আরও বেশি সতর্ক হতে হবে এবং মাস্ক পরা, সামাজিক দূরত্ব, ২ গজের দূরত্ব মেনে চলতে হবে। জনবহুল স্থানগুলি এখনও এড়িয়ে চলার ওপর গুরুত্ব দিতে হবে।


    
    প্রধানমন্ত্রী বলেন, গত কয়েক সপ্তাহে ভারত সরকার অর্থনীতি সম্পর্কিত বেশ কয়েকটি স্বল্প মেয়াদী ও দীর্ঘ মেয়াদী পরিকল্পনা গ্রহণ করেছে। এ বিষয়ে উল্লেখ করে তিনি বলেন, সমুদ্র থেকে মহাকাশ, কৃষি থেকে কলকারখানা সব ক্ষেত্রেই মানুষের স্বার্থে এবং উন্নতির লক্ষ্যে সিদ্ধান্ত নেওয়া হয়েছে। তিনি আশাপ্রকাশ করেন যে ‘আত্মনির্ভর ভারত’, বা আত্মনির্ভরশীল ভারত গঠনের যে আহ্বান জানানো হয়েছে তাতে প্রত্যেক ভারতীয়ের অর্থনীতি শক্তিশালী হবে এবং সমৃদ্ধি সুনিশ্চিত করবে।


    
    সম্প্রতি চালু হওয়া ‘প্রধানমন্ত্রী মৎস্য সম্পদ যোজনা’ সম্পর্কে শ্রী মোদী বলেন, এই প্রকল্পে ২০ হাজার কোটি টাকারও বেশি বিনিয়োগের ফলে মৎস্য চাষ ক্ষেত্রে পরিবর্তন আসবে, রপ্তানী ক্ষেত্রে আয় বৃদ্ধি করবে এবং ৫০ লক্ষেরও বেশি মানুষের কর্মস্থানের সুযোগ তৈরি হবে। তিনি বলেন, উন্নত প্রযুক্তি এবং পরিকাঠামো মূল্যবান শৃঙ্খল ব্যবস্থাকে আরও বেশি শক্তিশালী করতে তুলবে। বিভিন্ন প্রকল্প থেকে কেরালার মৎস্যচাষীরা উপকৃত হবেন বলেও আত্মবিশ্বাস ব্যক্ত করেন তিনি।


    
    প্রধানমন্ত্রী বলেন, মহাকাশ ক্ষেত্রে গৃহীত ঐতিহাসিক সংস্কারগুলি মহাকাশে কার্যক্ষেত্রে বৃহত্তর ব্যবহার সুনিশ্চিত করবে। তথ্য ও প্রযুক্তি ক্ষেত্রে সুযোগ আরও বৃদ্ধি পাবে। তিনি আরও বলেন, কেরলের একাধিক তরুণ যুবক-যুবতীরা এবং বিশেষত দক্ষিণ ভারতে যারা বিজ্ঞান ও প্রযুক্তি ক্ষেত্রে বিশেষ আগ্রহী তারা এই সংস্কারগুলি থেকে সুফল পাবেন।


    
    প্রধানমন্ত্রী বলেন যে সরকার সংবেদনশীলতার সঙ্গে পরিচালিত হচ্ছে এবং দীর্ঘমেয়াদী পরিকল্পনা গ্রহণ ভারতকে উন্নয়নের লক্ষ্যে এগিয়ে নিয়ে যাবে। তিনি বলেন, এই সিদ্ধান্তগুলি শুধুমাত্র দিল্লীতে বসেই সরকারি দপ্তর থেকে নেওয়া হয়নি, বরং তৃণমূল স্তরে মানুষের প্রত্যুত্তর পাওয়ার পরই নেওয়া হয়। প্রত্যেক ভারতবাসীর ব্যাঙ্ক অ্যাকাউন্টের সুবিধা সুনিশ্চিত করা, ৮ কোটিরও বেশি পরিবারকে ধোঁয়ামুক্ত রান্নাঘর ব্যবহারের সুযোগ করে দেওয়া, গৃহহীনদের দেড় কোটিরও বেশি ঘর দেওয়া হয়েছে এবং বিশ্বের বৃহত্তম স্বাস্থ্য পরিষেবা প্রকল্প আয়ুষ্মান ভারতের নিরাপদ আশ্রয়স্থলে ভারতীয়দের নিয়ে আসা হয়েছে।


    
    শ্রী মোদী বলেন, দরিদ্রদের জন্য এক দেশ এক রেশন কার্ড প্রকল্প নিয়ে আসা হয়েছে। তারা যেখানেই যাকনা কেন, রেশন পেতে তাদের সাহায্য করবে এই প্রকল্প। সহজে বসবাসে উৎসাহিত করতে মধ্যবিত্তদের জন্য বেশ কয়েকটি উদ্যোগ গ্রহণ করা হয়েছে। কৃষকদের জন্য ন্যূনতম সহায়ক মূল্য বৃদ্ধি করা হয়েছে এবং তাঁরা যাতে ফসলের সঠিক দাম পান তা সুনিশ্চিত করা হয়েছে। মহিলাদের ক্ষেত্রে একাধিক প্রকল্প গ্রহণের মাধ্যমে তাদের স্বাস্থ্য ক্ষেত্রে বিশেষ নজর দেওয়া হয়েছে। মাতৃত্বকালীন সময়ে ছুটির দিন বাড়ানোর মাধ্যমে তাঁদের কর্মজীবনের পথে কোনো আপোষ করা হয়নি।


    
    প্রধানমন্ত্রী বলেন, বিশ্বাস, লিঙ্গ, বর্ণ, জাতি, ধর্মবিশ্বাস বা ভাষার মধ্যে সরকার কোনো বৈষম্য রাখেনি এবং ১৩০ কোটি ভারতবাসীর ক্ষমতায়ণের ইচ্ছায় পরিচালিত হয়েছে ও ভারতের সংবিধান আমাদের আলোর পথ দেখিয়েছে।


    
    দেশের উন্নয়নে আমাদের কাজকর্ম কিভাবে অবদান রাখতে পারে তা নিয়ে চিন্তাভাবনা করারও আহ্বান জানান তিনি। প্রধানমন্ত্রী বলেন, আজ ভারত বলছে- আমরা স্থানীয়ভাবে উৎপাদন করব এবং স্থানীয় পণ্যই কিনবো। এটিই অনেকের বাড়িতে সমৃদ্ধির প্রদীপ জ্বালাবে।


    

    প্রেক্ষাপট


    
    মালাঙ্কার মার থমা সিরিয়ান চার্চ যা মার থোমা চার্চ নামেও পরিচিত, এটি কেরালার অন্যতম প্রাচীন ও দেশীয় চার্চা ।পরম্পরা ভাবে বিশ্বাস করা হয় যে যীশু খ্রীষ্টের শিষ্য সেন্ট থমাস ৫২ খ্রীষ্টপূর্বাব্দে ভারতে এসে এই চার্চ প্রতিষ্ঠা করেছিলেন। বর্তমানে এই চার্চটির প্রধানের দায়িত্বে রয়েছেন ২১তম মালাঙ্কার মেট্রোপলিটান রেভারেন্ট ডাঃ জোসেফ মার থোমা। তিনি গত ১৩ বছর ধরে এই চার্চের দায়িত্বে রয়েছেন। মার থোমা চার্চ ভারতের স্বাধীনতা সংগ্রামের সময় এবং তার পরে জরুরি অবস্থা সময়েও গণতান্ত্রিক মূল্যবোধ ও জাতীয়তাবাদের চেতনা ধরে রেখেছিল। এই চার্চ মানবতার সেবার জন্য প্রতিশ্রুতিবদ্ধ এবং বিভিন্ন সমাজ কল্যাণমূলক প্রতিষ্ঠান, গৃহহীনদের জন্য ঘরের ব্যবস্থা, হাসপাতাল, কলেজ, বিদ্যালয় এবং প্রযুক্তিগত প্রতিষ্ঠান পরিচালনা করে। ভূমিকম্প, বন্যা, সুনামীর মতো সংকটের সময় এই চার্চ বিভিন্ন রাজ্যে ত্রাণ ও পুনর্বাসনের কাজে অংশ নেয়।
    
    
    
    
    CG/SS/NS

    
    
    (Release ID: 1634763) Visitor Counter : 21
    
    
      Read this release in: English , Urdu , Marathi , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam