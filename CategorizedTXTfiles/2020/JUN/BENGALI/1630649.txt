      বিজ্ঞানওপ্রযুক্তিমন্ত্রক

      ‘টাউন হল মিট’ শীর্ষক অনুষ্ঠানের মাধ্যমে সাধারণ মানুষ ও বিশেষজ্ঞদের মধ্যে আলোচনার মধ্য দিয়ে বিজ্ঞান, প্রযুক্তি ও উদ্ভাবন নীতি (এসটিআইপি), ২০২০’র সূচনা হতে চলেছে
      Posted On: 10 JUN 2020 11:02AM by PIB Kolkata


    নয়াদিল্লি, ১০ জুন, ২০২০


    

    বিজ্ঞান, প্রযুক্তি ও উদ্ভাবন নীতি (সায়েন্স, টেকনোলজি অ্যান্ড ইনোভেশন পলিসি বাএসটিআইপি), ২০২০ নীতি প্রণয়নের উদ্দেশ্য নিয়ে ‘টাউন হল মিট’-এর আয়োজন করা হয়েছে। বিশেষ এই সভায় বিশেষজ্ঞদের পাশাপাশি অনুষ্ঠানে অংশগ্রহণকারীদের সর্বসম্মত মতামতের ভিত্তিতে ২০২০-র এসটিআইপি প্রণয়ন প্রক্রিয়ার সূচনা করবেন কেন্দ্রীয় সরকারের মুখ্য বৈজ্ঞানিক উপদেষ্টা অধ্যাপক কে বিজয় রাঘবন এবং বিজ্ঞান ও প্রযুক্তি দপ্তরের সচিব অধ্যাপক আশুতোষ সাহা। আগামী ১২ই জুন এই ‘টাউন হল মিট’-এর আয়োজন করা হবে।
    
    প্রথম পর্যায়ে এই আলোচনাসভায় সাধারণ মানুষের পাশাপাশি বিশেষজ্ঞদের মতামতকেও এসটিআইপি প্রণয়নে বিবেচনায় রাখা হবে। এজন্য বিশেষজ্ঞ ও সাধারণ মানুষের মতামত বিনিময়ে সায়েন্স পলিসি ফোরাম নামে একটি মঞ্চ তৈরি করা হয়েছে। বিজ্ঞান ও প্রযুক্তি নীতি শীর্ষক এই টাউন হল আলোচনাসভায় বিজ্ঞান ও প্রযুক্তি দপ্তরের উপদেষ্টা ডঃ অখিলেশ গুপ্তাও উপস্থিত থাকবেন।
    
    কেন্দ্রীয় সরকারের মুখ্য বৈজ্ঞানিক উপদেষ্টা এবং বিজ্ঞান ও প্রযুক্তি দপ্তরের পক্ষ থেকে ইতিমধ্যেই জাতীয় স্তরে একটি নতুন বিজ্ঞান, প্রযুক্তি ও উদ্ভাবন নীতি প্রণয়নের প্রক্রিয়া শুরু হয়েছে। এই নীতি প্রণয়ন প্রক্রিয়ায় সংশ্লিষ্ট সব পক্ষের মতামত চাওয়া হয়েছে।
    
    প্রথম পর্যায়ের টাউন হল মিটে বিশেষজ্ঞদের পাশাপাশি বৈদ্যুতিন মাধ্যমে প্রকাশিত নিবন্ধ, বিশেষজ্ঞদের মতামত, প্যানেল ডিসকাশন প্রভৃতির আয়োজন করা হয়েছে। এই আলোচনাসভায় চারটি গুরুত্বপূর্ণ বিষয়ে পারস্পরিক সংযোগ গড়ে তোলার পরিকল্পনা করা হয়েছে যার মাধ্যমে আলোচনাসভা থেকে উঠে আসা বিভিন্ন প্রসঙ্গের নানা তথ্য প্রায় ১৫ হাজার অংশগ্রহণকারীর কাছে পৌঁছে যাবে এবং সর্বসম্মত মতামতগুলি বিজ্ঞান, প্রযুক্তি ও উদ্ভাবন নীতি প্রণয়নে গুরুত্বপূর্ণ ভূমিকা পালন করবে।
    
    উল্লেখ করা যেতে পারে, ইতিমধ্যেই বিজ্ঞান ও প্রযুক্তি দপ্তরের পক্ষ থেকে এসটিআইপি প্রণয়নের ব্যাপারে সংশ্লিষ্ট সব পক্ষের মধ্যে সমন্বয় স্থাপনের জন্য একটি বিশেষ দল গঠন করা হয়েছে যারা নীতি প্রণয়নের সমগ্র প্রক্রিয়ায় সামঞ্জস্য বজায় রাখার কাজ করবে।


    

    CG/BD/DM

    
    
    (Release ID: 1630649) Visitor Counter : 9
    
    
      Read this release in: Hindi , Tamil , English , Urdu , Marathi , Punjabi , Telugu , Kannada