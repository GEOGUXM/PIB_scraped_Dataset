      স্বাস্থ্যওপরিবারকল্যাণমন্ত্রক

      কোভিড-১৯এর বিষয়ে সর্বশেষ তথ্য
      
      প্রতি ১ লক্ষ জনসংখ্যা পিছু বিশ্বে সবথেকে কম সংক্রমিত ভারতে এবং কোভিড-১৯ সংক্রমণে চিকিসাধীনের থেকে সুস্থ হয়ে যাওয়ার সংখ্যাও ক্রমশ বৃদ্ধি পাচ্ছে

      Posted On: 22 JUN 2020 1:12PM by PIB Kolkata

    নয়াদিল্লী, ২২ জুন, ২০২০


    

    
    বিশ্ব স্বাস্থ্য সংস্থা (হু) ২১শে জুন একটি প্রতিবেদনে জানিয়েছে ভারতে জনঘনত্ব বেশি হওয়া সত্ত্বেও প্রতি লক্ষে সংক্রমিতের হার সারা পৃথিবীর নিরিখে সবথেকে কম। ভারতে ১ লক্ষ জনসংখ্যা পিছু সংক্রমণের হার ৩০.০৪, যেখানে সারা পৃথিবীর হিসেব এর তিন গুন বেশী - ১১৪.৬৭। মার্কিন যুক্তরাষ্ট্রে প্রতি ১ লক্ষে ৬৭১.২৪ জন, জার্মানীতে ৫৮৩.৮৮ জন, স্পেনে ৫২৬.২২ জন এবং ব্রাজিলে ৪৮৯.৪২ জন যথাক্রমে সংক্রমিত হয়েছেন।


    
    কোভিড-১৯ মহামারীর মোকাবিলায় রাজ্য ও কেন্দ্রশাসিত অঞ্চলগুলির সঙ্গে কেন্দ্রীয় সরকার সঠিকসময়ে, সক্রিয় ও যথাযথভাবে ব্যবস্থা গ্রহণের ফলে ভারতে প্রতি ১ লক্ষ জনের হিসেবে সংক্রমিতের হার সারা বিশ্বের নিরিখে সবথেকে কম।
    
    
    এ পর্যন্ত মোট সুস্থ হয়ে ওঠার সংখ্যা ২,৩৭,১৯৫ জন। ৯৪৪০ জন রোগী গত ২৪ ঘন্টায় সুস্থ হয়েছেন। কোভিড সংক্রমিতদের সুস্থ হয়ে ওঠার হার ৫৫.৭৭শতাংশ। বর্তমানে ১,৭৪,৩৮৭ জন কোভিড-১৯এ সংক্রমিত রোগী চিকিৎসকদের তত্ত্বাবধানে রয়েছেন। অর্থাৎ আজকের হিসেব অনুযায়ী চিকিৎসাধীন রোগীদের থেকে ৬২,৮০৮ জন বেশী সুস্থ হয়ে উঠেছেন।


    
    নমুনা পরীক্ষা করার জন্য দেশে পরীক্ষাগারের সংখ্যা ক্রমশ বৃদ্ধি পাছে। সরকারী পরীক্ষাগার ৭২৩টি ও বেসরকারি পরীক্ষাগার ২৬২টি ౼অর্থাৎ মোট ৯৮৫টি পরীক্ষাগার রয়েছে। এর মধ্যে ৩৫৪টি সরকারী ও ১৯৫টি বেসরকারী পরীক্ষাগারে ( মোট ৫৪৯টি) রিয়েল টাইম পিসিআরের মাধ্যমে, ৩৪১টি সরকারি ও ১৮টি বেসরকারী পরীক্ষাগারে (মোট ৩৫৯টি) ট্রুন্যাটের মাধ্যমে এবং ২৮টি সরকারি ও ৪৯টি বেসরকারী পরীক্ষাগারে (মোট ৭৭টি) সিবিন্যাটের মাধ্যমে নমুনা পরীক্ষা করা হচ্ছে।


    
    এর ফলে নমুনা পরীক্ষার পরিমাণও ক্রমশ বৃদ্ধি পাচ্ছে। গত ২৪ ঘন্টায় ১,৪৩,২৬৭টি নমুনা পরীক্ষা করা হয়েছে। এ পর্যন্ত মোট ৬৯,৫০,৪৯৩টি নমুনার পরীক্ষা হয়েছে।


    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB/NS

    
    
    (Release ID: 1633333) Visitor Counter : 35
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Malayalam