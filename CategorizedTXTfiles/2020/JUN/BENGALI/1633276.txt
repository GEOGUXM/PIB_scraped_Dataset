      প্রধানমন্ত্রীরদপ্তর

      আন্তর্জাতিক যোগ দিবসে জাতির উদ্দেশে প্রধানমন্ত্রীর ভাষণ যোগ দিবস সংহতি ও সার্বজনীন সৌভ্রাতৃত্ববোধ উদযাপনের দিবস: প্রধানমন্ত্রী
      যোগ পারিবারিক বন্ধন সুদৃঢ় করে : প্রধানমন্ত্রী
      
      কোভিড-১৯ ভাইরাসের বিরুদ্ধে লড়াইয়ে যোগাভ্যাস রোগ প্রতিরোধক ক্ষমতা বাড়ায়: প্রধানমন্ত্রী

      Posted On: 21 JUN 2020 9:43AM by PIB Kolkata

    নয়াদিল্লি, ২১ জুন, ২০২০


    
    
    প্রধানমন্ত্রী শ্রী নরেন্দ্র মোদী আজ ভিডিও কনফারেন্সের মাধ্যমে
    আন্তর্জাতিক যোগ দিবসে জাতির উদ্দেশে ভাষণ দেন। প্রধানমন্ত্রী বলেন,
    আন্তর্জাতিক যোগ দিবস সংহতির দিবস। এই দিবস সার্বজনীন সৌভ্রাতৃত্ববোধের
    ।বিশ্ব জুড়ে কোভিড-১৯ এর দরুণ স্বাস্থ্য ক্ষেত্রে আপৎকালীন পরিস্থিতির
    জন্য এ বছরের আন্তর্জাতিক যোগ দিবস ডিজিটাল ও বৈদ্যুতিন প্ল্যাটফর্মের
    মাধ্যমে আয়োজন করা হচ্ছে।
    প্রধানমন্ত্রী মোদী বলেন, সাধারণ মানুষ বাড়িতেই সমগ্র পরিবারের সঙ্গে
    যোগাভ্যাসে সামিল হয়েছেন।
    তিনি বলেন, যোগ আমাদেরকে একত্রিত করেছে।
    সারা বিশ্ব জুড়ে ‘মাই লাইফ – মাই যোগ’ ভিডিও ব্লগিং প্রতিযোগিতায় মানুষের
    ব্যাপক অংশগ্রহণ, যোগাভ্যাসের ক্রমবর্ধমান জনপ্রিয়তার বিষয়টিকেই
    প্রতিফলিত করে বলে প্রধানমন্ত্রী অভিমত প্রকাশ করেন।
    আজ আমরা সকলেই বড় সমাবেশে না গিয়ে বাড়িতে থেকেই পরিবারের সঙ্গে যোগচর্চায়
    সামিল হয়েছি। এ বছর আন্তর্জাতিক যোগ দিবসের মূল ভাবনা হ’ল – ‘বাড়িতে
    থেকেই যোগাভ্যাস এবং পরিবারের সঙ্গে যোগচর্চা’। যোগচর্চা পারিবারিক
    বন্ধনকে সুদৃঢ় করে, সেই সঙ্গে পরিবারে শিশু, যুবক ও বয়স্ক ব্যক্তিদের
    মধ্যে প্রাণশক্তি সঞ্চার করে। এমনকি, যোগচর্চা আবেগ স্থিমিত রাখতে সহায়তা
    করে বলে প্রধানমন্ত্রী অভিমত প্রকাশ করেন।
    তিনি আরও বলেন, ‘যোগ আমাদের শরীরে রোগ প্রতিরোধক ক্ষমতা বাড়ায়। আপনারা
    দৈনন্দিন জীবনে অবশ্যই প্রাণয়ম-কে জীবন-যাপনের অঙ্গ করুন। প্রাণয়ম
    আমাদের শ্বাস-প্রশ্বাস ব্যবস্থাকে আরও সুদৃঢ় করে। বর্তমান সময়ে এই
    যোগাভ্যাস পদ্ধতি অনুসরণ অত্যন্ত প্রাসঙ্গিক হয়ে উঠেছে। কারণ, কোভিড-১৯
    ভাইরাসে আমাদের শ্বাস-প্রশ্বাস ব্যবস্থা সবচেয়ে বেশি প্রভাবিত হয়েছে।
    শ্রী মোদী বলেন, যোগ একতার মূল শক্তি হিসাবে পরিণত হয়েছে। যোগচর্চা
    মানবতার বন্ধকে গভীরতর করে। যোগচর্চায় কোনও বৈষম্য নেই। এমনকি, যোগ জাতি,
    বর্ণ, লিঙ্গ, বিশ্বাস ও দেশের ঊর্ধ্বে। যে কেউ যোগকে সাগ্রহে আলিঙ্গণ
    করতে পারেন। আমরা যদি সুস্বাস্থ্য ও প্রত্যাশার তরঙ্গ খুঁজে পাই, তা হলে
    সেদিন খুব দূরে নেই, যখন সারা বিশ্ব এক সুস্থ-সবল ও আনন্দমুখর মানবতার
    সাফল্যগুলিকে দেখতে পাবে। তাই, যোগচর্চা সারা বিশ্বে এ রকম আনন্দঘন
    পরিবেশ গড়ে তুলতে আমাদের সাহায্য করতে পারে।
    “সচেতন নাগরিক হিসাবে আমরা এক পরিবার ও এক অভিন্ন সমাজের লক্ষ্যে অগ্রসর
    হবো। আমাদের জীবনের অঙ্গ হিসাবে আমরা বাড়িতেই পরিবারের সঙ্গে যোগচর্চা
    করবো। আমরা নিশ্চিতভাবেই সফল হবো, আমরা নিশ্চিতভাবেই জয়লাভ করবো”, বলে
    প্রধানমন্ত্রী অভিমত প্রকাশ করেন।
    
    CG/BD/SB

    
    
    (Release ID: 1633276) Visitor Counter : 6
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam