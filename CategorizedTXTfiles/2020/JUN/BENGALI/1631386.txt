      বিজ্ঞানওপ্রযুক্তিমন্ত্রক

      স্বাস্থ্য পরিষেবা ক্ষেত্রে সরবরাহ-শৃঙ্খলের এক ওয়েব ভিত্তিক রিয়েল টাইম আপৎকালীন তথ্য ব্যবস্থা আরোগ্যপথ - এর সূচনা
      Posted On: 13 JUN 2020 1:45PM by PIB Kolkata


    নয়াদিল্লি, ১৩ জুন, ২০২০


    

    আপৎকালীন স্বাস্থ্য পরিষেবা সংক্রান্ত বিষয়গুলির রিয়েল টাইম বা তাৎক্ষণিক পরিষেবা প্রদানের উদ্দেশ্যে সিএসআইআর – এর উদ্যোগে জাতীয় স্তরে স্বাস্থ্য পরিষেবা সরবরাহ-শৃঙ্খল পোর্টালের সূচনা হয়েছে। আরোগ্যপথ নামে এই পোর্টাল ( https://www.aarogyapath.in ) - এর গতকাল সূচনা হয়। এই তাৎক্ষণিক তথ্য পরিষেবা প্রদানকারী এই পোর্টালটিতে কোভিড-১৯ মহামারীর প্রেক্ষিতে উদ্ভূত বর্তমান সঙ্কটের সময় উৎপাদক, সরবরাহকারী এবং গ্রাহকদের প্রয়োজনীয় তথ্য পাওয়া যাবে । উল্লেখ করা যেতে পারে, এই মহামারীর দরুণ আপৎকালীন স্বাস্থ্য পরিষেবা সরবরাহ-শৃঙ্খলে বিভিন্ন বাধা-বিপত্তি দেখা দেয়। এই প্রেক্ষিতে সংশ্লিষ্ট সবপক্ষকে সময় মতো আপৎকালীন চিকিৎসা পরিষেবার সঙ্গে যুক্ত বিভিন্ন সামগ্রী পৌঁছে দেওয়ার ক্ষেত্রে এই পোর্টালটি গুরুত্বপূর্ণ ভূমিকা পালন করবে। তথ্য প্রদানকারী আরোগ্যপথ প্ল্যাটফর্ম তথ্য সরবরাহের ক্ষেত্রে এমন এক সুনিয়ন্ত্রিত ব্যবস্থা, যা আরোগ্যলাভের ক্ষেত্রে বিভিন্ন চ্যালেঞ্জ দূর করতে উপযোগী হবে।
    
    সুসংবদ্ধ সরকারি এই প্ল্যাটফর্মটি স্বাস্থ্য পরিষেবা সংক্রান্ত গুরুত্বপূর্ণ সামগ্রীগুলির তথ্য যোগানের ক্ষেত্রে গ্রাহকদের কাছে উপযোগী হয়ে উঠবে। অধিকাংশ ক্ষেত্রেই দেখা গেছে, গ্রাহকরা জরুরি স্বাস্থ্য পরিষেবা পাওয়ার ক্ষেত্রে বিভিন্ন ধরনের সমস্যার সম্মুখীন হয়েছেন। এ ধরনের পরিষেবা প্রদানকারী সংস্থার সংখ্যা সীমিত হওয়ায় এবং গুণগতমানের চিকিৎসা পরিষেবার সুবিধা পাওয়ার ক্ষেত্রে অধিক সময় এবং সরবরাহকারীদের কাছে পর্যাপ্ত যোগানের অভাব থাকার দরুণ গ্রাহকদের সমস্যায় পড়তে হচ্ছে। এই পোর্টালটি উৎপাদক ও সরবরাহকারীদের আরও বেশি করে তাঁদের পণ্য পরিষেবা দিয়ে গ্রাহকদের কাছে পৌঁছে যেতে সাহায্য করবে। সেই সঙ্গে, চাহিদা ও যোগানের মধ্যে সম্ভাব্য ঘাটতি দূর করতেও কার্যকর ভূমিকা নেবে। একই সঙ্গে, উৎপাদক ও সরবরাহকারীদের স্বার্থে এই পোর্টালটি ব্যবসা সম্প্রসারণে সুযোগ করে দেবে। সুসংবদ্ধ এই ব্যবস্থার ফলে গুরুত্বপূর্ণ চিকিৎসা পরিষেবা সংক্রান্ত সামগ্রীগুলির পূর্ণ সদ্ব্যবহার না হওয়ার দরুণ সম্পদের অপচয় কমবে এবং উৎপাদনকারীরা চাহিদার বিষয়ে আগাম তথ্য পাবেন। যার ফলে, প্রয়োজন-সাপেক্ষে যোগান দেওয়ার বিষয়টি সুনিশ্চিত হবে।
    
    সিএসআইআর – এর পক্ষ থেকে চালু করা আরোগ্যপথ পোর্টালটি আগামী বছরগুলিতে জাতীয় স্তরে স্বাস্থ্য পরিষেবা সংক্রান্ত প্রয়োজনীয় তথ্য সরবরাহের ক্ষেত্রে এক উপযুক্ত মঞ্চ হয়ে উঠবে। এমনকি, দেশের ভেতরে প্রত্যন্ত অঞ্চলেও রোগীর কাছে স্বাস্থ্য পরিষেবা পৌঁছে দেওয়া সম্ভব হবে।
    
    কেন্দ্রীয় স্বাস্থ্য ও পরিবার কল্যাণ মন্ত্রকের অফিসার অন স্পেশাল ডিউটি শ্রী রাজেশ ভূষণ এই পোর্টালটির সূচনা করেন। এই উপলক্ষে সিএসআইআর – এর মহানির্দেশক ডঃ শেখর সি মান্ডে ক্ষুদ্র ও মাঝারি শিল্পোদ্যোগ মন্ত্রকের যুগ্মসচিব শ্রী সুধীর গর্গ প্রমুখ উপস্থিত ছিলেন। উল্লেখ করা যেতে পারে, এই পোর্টালটি নির্মাণে সহযোগিতা করেছে সর্বোদয়া ইনফোটেক।


    

    
    
    CG/BD/SB

    
    
    (Release ID: 1631386) Visitor Counter : 12
    
    
      Read this release in: English , Urdu , Marathi , Hindi , Assamese , Manipuri , Gujarati , Tamil , Telugu , Malayalam