      প্রধানমন্ত্রীরদপ্তর

      মহাকাশ ক্ষেত্রে ঐতিহাসিক সংস্কারের উদ্যোগ
      Posted On: 24 JUN 2020 3:57PM by PIB Kolkata


    নয়াদিল্লি, ২৪ জুন, ২০২০


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে মহাকাশ ক্ষেত্রের বেসরকারি প্রতিষ্ঠানের অংশগ্রহণকে উৎসাহিত করতে সুদূরপ্রসারী এক সংস্কার কর্মসূচিতে অনুমোদন দেওয়া হয়েছে। ভারতকে আত্মনির্ভর করে তোলা এবং উন্নত প্রযুক্তির কেন্দ্রস্থল হিসেবে গড়ে তোলার জন্য প্রধানমন্ত্রীর দীর্ঘমেয়াদী স্বপ্ন পূরণ এই সিদ্ধান্তের ফলে বাস্তবায়িত হবে।


    মহাকাশ ক্ষেত্রে পৃথিবীতে যেকটি দেশ উন্নত প্রযুক্তি ব্যবহার করছে, ভারত তার মধ্যে অন্যতম। প্রস্তাবিত সংস্কারগুলির ফলে, এই ক্ষেত্রে নতুন উৎসাহ ও উদ্দীপনার সঞ্চার হবে। এর ফলে, দেশ মহাকাশ ক্ষেত্রে আরও অগ্রসর হবে। এই সংস্কারের মাধ্যমে সংশ্লিষ্ট ক্ষেত্রে গতি সঞ্চারের পাশাপাশি, আন্তর্জাতিক মহাকাশ অর্থনীতিতে ভারতীয় শিল্প সংস্থাগুলি গুরুত্বপূর্ণ ভূমিকা নিতে পারবে। এর মধ্য দিয়ে প্রযুক্তি ক্ষেত্রে প্রচুর কর্মসংস্থানের সুযোগ সৃষ্টি হবে এবং ভারত আন্তর্জাতিক স্তরে প্রযুক্তির ভর কেন্দ্রে পরিণত হবে।


    প্রযুক্তির অগ্রগতিতে এবং আমাদের শিল্প বিকাশে মহাকাশ ক্ষেত্র গুরুত্বপূর্ণ অনুঘটকের ভূমিকা পালন করতে পারে। প্রস্তাবিত এই সংস্কারের মাধ্যমে মহাকাশের বিভিন্ন সম্পদ এবং কর্মসূচির মাধ্যমে আর্থ-সামাজিক ক্ষেত্রে উন্নতি ঘটবে। ইন্ডিয়ান ন্যাশনাল স্পেস প্রোমোশন অ্যান্ড অথরাইজেশন সেন্টার (ইনস্পেস) নামে নতুন যে সংস্থাটি তৈরি হয়েছে, তার মাধ্যমে ভারতীয় মহাকাশ পরিকাঠামোয় বেসরকারি সংস্থাগুলি অংশ নিতে পারবে। রাষ্ট্রায়ত্ত সংস্থা নিউ স্পেস ইন্ডিয়া লিমিটেড মহাকাশের বিভিন্ন কর্মতৎপরতাকে সরবরাহ-কেন্দ্রিক কর্মকান্ডের পরিবর্তে চাহিদা-নির্ভর কর্মকান্ডে পরিণত করেছে। এর ফলে, আমাদের মহাকাশের সম্পদ সর্বোচ্চ পরিমাণে ব্যবহৃত হবে।


    এই সংস্কারের ফলে, ইসরো আরও গবেষণা ও উন্নয়নমূলক কাজে, নতুন প্রযুক্তি উদ্ভাবনে এবং মহাকাশে নভঃচারী পাঠানো সহ অন্যান্য অভিযানে নিয়োজিত হবে। এই সংস্কারের ফলে মহাকাশের বিভিন্ন প্রকল্পে বেসরকারি সংস্থাগুলিও অংশ নিতে পারবে।


    CG/CB/SB

    
    
    (Release ID: 1634107) Visitor Counter : 13
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Kannada , Malayalam