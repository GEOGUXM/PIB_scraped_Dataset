      স্বাস্থ্যওপরিবারকল্যাণমন্ত্রক

      কোভিড-১৯এর বিষয়ে সর্বশেষ তথ্য
      
      চিকিৎসাধীন রোগীদের থেকে সুস্থ হয়ে ওঠা রোগীদের সংখ্যা বেশি

      Posted On: 10 JUN 2020 4:20PM by PIB Kolkata

    নতুনদিল্লী, ১০ জুন, ২০২০


    

    
    গত ২৪ ঘন্টায় ৫৯৯১ জন কোভিড-১৯ সংক্রমিত রোগী সুস্থ হয়েছেন। ফলে মোট সুস্থ হয়ে ওঠার সংখ্যা হল ১,৩৫,২০৫ জন। সুস্থ হয়ে ওঠার হার ৪৮.৮৮ শতাংশ। বর্তমানে ১,৩৩,৬৩২ জন কোভিড-১৯এ সংক্রমিত রোগী চিকিৎসকদের তত্ত্বাবধানে রয়েছেন। এই প্রথম বার চিকিৎসাধীন রোগীর থেকে সুস্থ হয়ে ওঠা রোগীর সংখ্যা বেশী হল।


    
    আইসিএমআর কোভিড সংক্রমণের নমুনা পরীক্ষার ক্ষমতা আরো বৃদ্ধি করেছে। এ পর্যন্ত মোট ৫০,৬১,৩৩২টি নমুনা পরীক্ষা করা হয়েছে। গত ২৪ ঘন্টায় ১,৪৫,২১৬টি নমুনা পরীক্ষা করা হয়েছে।


    
    দেশে বর্তমানে ৫৯০টি সরকারি এবং ২৩৩টি বেসরকারী অর্থাৎ মোট ৮২৩টি পরীক্ষাগারে নমুনা পরীক্ষা করা যাচ্ছে।


    
    মুম্বাই, আহমেদাবাদ, চেন্নাই, কোলকাতা, দিল্লি ও বেঙ্গালুরু ౼ দেশের এই ছটি শহরে রাজ্য স্বাস্থ্য দপ্তর ও পুরসভার স্বাস্থ্য আধিকারিকদের প্রযুক্তিগত ও অন্যান্য সহায়তা করার জন্য কেন্দ্রীয় দল পাঠানো হবে। এই দল কোভিড-১৯ এর প্রেক্ষিতে ওই সব শহরে জনস্বাস্থ্য সংক্রান্ত কি কি ব্যবস্থা নেওয়া হয়েছে সেগুলিও পর্যালোচনা করবে।


    
    উপরে উল্লিখিত শহরগুলিতে এই দলের সদস্যরা আগামী এক সপ্তাহের মধ্যে সফর করবেন। এই দলগুলি সংশ্লিষ্ট রাজ্য স্বাস্থ্য দপ্তর ও কেন্দ্রীয় স্বাস্থ্য ও পরিবারকল্যাণ মন্ত্রককে প্রতিদিন রিপোর্ট জমা দেবে। রিপোর্টে যে কোন জরুরী গুরুত্বপূর্ণ বিষয় জানানোর পাশাপাশি সফর শেষের আগে দলগুলি মহামারীর মোকাবিলায় নানা পরামর্শ দেবে।
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    
    CG/CB

    
    
    (Release ID: 1630702) Visitor Counter : 15
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam