      প্রতিরক্ষামন্ত্রক

      রাশিয়ার মস্কোতে বিজয় দিবসের কুচকাওয়াজে ভারতীয় সেনাবাহিনীর অংশগ্রহণ
      Posted On: 24 JUN 2020 4:50PM by PIB Kolkata


    নতুন দিল্লি, ২৪ জুন, ২০২০


    

    
    ১৯৪১ থেকে ১৯৪৫ সালে তৎকালীন সোভিয়েতবাসীর মহান দেশপ্রেম তথা যুদ্ধ বিজয়ের ৭৫ তম বার্ষিকী উদযাপন করছে রাশিয়া। এই উপলক্ষে মস্কোর রেড স্কোয়ারে বিজয় দিবসের কুচকাওয়াজে আজ ভারতীয় সশস্ত্র বাহিনীর একটি দল অংশগ্রহণ করে। ভারতীয় সশস্ত্র বাহিনীর তিন শাখা থেকে, ৭৫ জন সদস্যকে নিয়ে এই দলটি গঠন করা হয়। রাশিয়ান সশস্ত্র বাহিনী এবং অন্যান্য ১৭টি দেশের সেনারা এই কুচকাওয়াজে অংশ নেয়। প্রতিরক্ষা মন্ত্রী, শ্রী রাজনাথ সিং এই অনুষ্ঠানে বিশেষ আমন্ত্রিত সদস্য হিসাবে যোগ দেন।
    
    দ্বিতীয় বিশ্বযুদ্ধের সময়, ব্রিটিশ ভারতীয় সশস্ত্র বাহিনী মিত্রবাহিনীর অন্যতম বৃহত্তম দল ছিল। এই বাহিনী উত্তর এবং পূর্ব আফ্রিকা অভিযান, পশ্চিমাঞ্চল মরুভূমি অভিযান এবং অক্ষ শক্তিগুলির বিরুদ্ধে যুদ্ধে অংশ নিয়েছিল। এই অভিযানে ৩৪,৩৫৪ জন আহত এবং ৮৭,০০০ এরও বেশি ভারতীয় সৈন্য প্রাণ হারিয়ে ছিলেন। ভারতীয় সেনাবাহিনী কেবলমাত্র সামনে থেকে যুদ্ধ করেনি, সোভিয়েত ইউনিয়ন ,ইরান ও ইরাকে দক্ষিণ ট্রান্স-ইরান এবং স্থল-জল পথের সাহায্যে পণ্য পাঠানো সহ অস্ত্র, গোলাবারুদ, সরঞ্জামাদি সামগ্রী এবং খাদ্য সরবরাহ নিশ্চিত করেছিল। ভারতীয় সৈন্যদের এই বীরত্বের জন্য চার হাজারেরও বেশি সামরিক পুরষ্কারে সম্মানিত করা হয়েছিল। এরমধ্যে ১৮ টি ভিক্টোরিয়া এবং জর্জ ক্রস পুরস্কার রয়েছে। তৎকালীন সোভিয়েত ইউনিয়ন ভারতীয় সশস্ত্র বাহিনীর উচ্ছ্বসিত প্রশংসা করেছিল ।রয়্যাল ইন্ডিয়ান আর্মি সার্ভিস কর্পসের সুবেদার নারায়ণ রাও নিক্কাম এবং হাভিলদার গজেন্দ্র সিং চাঁদকে রেড স্টারের সম্মানে সম্মানিত করা হয়েছিল।


    

    
    CG/SS

    
    
    (Release ID: 1634095) Visitor Counter : 12
    
    
      Read this release in: English , Urdu , Hindi , Marathi , Manipuri , Punjabi , Tamil , Malayalam