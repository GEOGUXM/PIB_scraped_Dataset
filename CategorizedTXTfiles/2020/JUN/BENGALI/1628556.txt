      কেন্দ্রীয়মন্ত্রিসভা

      পয়লা মার্চ থেকে ৩১শে আগস্টের মধ্যে ব্যাঙ্কে কৃষি ও সংশ্লিষ্ট ক্ষেত্রে স্বল্পমেয়াদী বকেয়া ঋণের সময়সীমা বৃদ্ধির প্রস্তাবে অনুমোদন দিল কেন্দ্রীয় মন্ত্রীসভা
      Posted On: 01 JUN 2020 5:39PM by PIB Kolkata


    নতুনদিল্লি, ১ জুন, ২০২০


    

    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রীসভা আজ ব্যাঙ্ক থেকে কৃষি ও সংশ্লিষ্ট ক্ষেত্রে স্বল্পমেয়াদী তিন লক্ষ টাকা পর্যন্ত ঋণ শোধের সময়সীমা বৃদ্ধির প্রস্তাবে অনুমোদন দিয়েছে। এর ফলে পয়লা মার্চ থেকে ৩১শে আগস্ট পর্যন্ত যাঁদের ঋণ পরিশোধের সময় ছিল, তারা সুদের দুই শতাংশ সরকারী সাহায্য ও তিন শতাংশ দ্রুত ঋণ পরিশোধে উৎসাহমূলক ছাড়ের সুবিধে বজায় থাকবে।
    
    সুবিধাঃ-
    ৩১শে আগস্ট পর্যন্ত এই সময়সীমা বাড়ানোর ফলে যেসব কৃষক কোভিড-১৯ মহামারীর ফলে ব্যাঙ্কে যেতে পারেন নি, তারা চার শতাংশ সুদের হারেই ঋণ পরিশোধ করতে পারবেন। তাঁদের এর জন্য কোন জরিমানা দিতে হবে না।


    
    প্রেক্ষাপটঃ-
    ব্যাঙ্ক থেকে কৃষি ও সংশ্লিষ্ট ক্ষেত্রে স্বল্পমেয়াদী ঋণ যারা নিয়ে থাকেন, তারা সুদের দুই শতাংশ সরকারী সাহায্য ও তিন শতাংশ দ্রুত ঋণ পরিশোধে উৎসাহমূলক ছাড় পান। এর ফলে যারা তিন লক্ষ টাকা পর্যন্ত ঋণ নেন, তারা চার শতাংশ সুদের হারেই ঋণ পরিশোধ করতে পারেন।


    
    কোভিড -১৯ মহামারীর ফলে দেশ জুড়ে লকডাউন জারি হবার পর জন সাধারণের চলাচলের উপর বিধি নিষেধ আরোপ করা হয়। ফলে অনেকেই ঋণ পরিশোধের জন্য ব্যাঙ্কে যেতে পারেন নি। এছাড়াও কৃষকদের উৎপাদিত শস্য বিক্রি করার ক্ষেত্রেও সমস্যা দেখা দিয়েছিল। উদ্ভূত এই সমস্যা থেকে সুবিধে দিতে মন্ত্রীসভা এই সিদ্ধান্ত নিয়েছে।
    .


    

    CG/CB

    
    
    (Release ID: 1628556) Visitor Counter : 12
    
    
      Read this release in: Kannada , English , Urdu , Hindi , Assamese , Manipuri , Punjabi , Gujarati , Odia , Tamil , Telugu , Malayalam