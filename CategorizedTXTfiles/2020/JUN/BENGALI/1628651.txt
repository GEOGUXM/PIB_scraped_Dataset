      প্রতিরক্ষামন্ত্রক

      ফ্রান্সের সশস্ত্র বাহিনীর ভারপ্রাপ্ত মন্ত্রীর সঙ্গে প্রতিরক্ষা মন্ত্রী শ্রী রাজনাথ সিং-এর টেলিফোনে কথা
      
      ভারত-ফ্রান্স দ্বিপাক্ষিক সামরিক সহযোগিতা বাড়ানোর বিষয়ে সহমত

      Posted On: 02 JUN 2020 2:26PM by PIB Kolkata

    নতুনদিল্লি, ২ জুন, ২০২০


    

    প্রতিরক্ষা মন্ত্রী শ্রী রাজনাথ সিং-এর সঙ্গে আজ ফ্রান্সের সশস্ত্র বাহিনীর ভারপ্রাপ্ত মন্ত্রী মিস ফ্লোরেন্স পার্লের টেলিফোনে কথা হয়েছে। কোভিড-১৯ এ উদ্ভূত পরিস্থিতি, আঞ্চলিক নিরাপত্তা সহ পারস্পরিক স্বার্থ সংশ্লিষ্ট নানা বিষয় নিয়ে তাঁদের মধ্যে আলোচনা হয়। দুই দেশের মন্ত্রীরা ভারত ও ফ্রান্সের মধ্যে দ্বিপাক্ষিক সামরিক সহযোগিতা আরো দৃঢ় করার বিষয়ে সহমত পোষণ করেন। কোভিড-১৯ মহামারীর মোকাবিলায় দুদেশের সশস্ত্র বাহিনীর ভূমিকার তাঁরা প্রশংসা করেন।


    
    কোভিড-১৯ মহামারীর ফলে উদ্ভূত সঙ্কটের মধ্যেও নির্দিষ্ট সময়ে রাফায়েল যুদ্ধ বিমান তৈরি করে ভারতের হাতে তুলে দেবার বিষয়ে ফ্রান্স তার অঙ্গীকার পুনর্ব্যক্ত করেছে।


    
    ২০২০ থেকে ২০২২ সালের মধ্যে ইন্ডিয়ান ওশ্যান ন্যাভাল সিম্পোসিয়ামের চেয়ারম্যানের দায়িত্ব গ্রহণ করার বিষয়টিকে প্রতিরক্ষামন্ত্রী স্বাগত জানান। ভারত মহাসাগরীয় অঞ্চলে ইন্দো-ফরাসী যৌথ কৌশলগত অংশীদারীত্ব ২০১৮-র নীতি অনুযায়ী দুই দেশ একযোগে কাজ করার বিষয়েও অঙ্গীকার করেছে।


    

    CG/CB

    
    
    (Release ID: 1628651) Visitor Counter : 13
    
    
      Read this release in: English , Urdu , Hindi , Marathi , Manipuri , Punjabi , Odia , Tamil , Telugu , Kannada , Kannada , Malayalam