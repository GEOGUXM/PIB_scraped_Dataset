      বিজ্ঞানওপ্রযুক্তিমন্ত্রক

      সিএসআইআর-সিএমইআরআই দেশীয় প্রযুক্তিতে ভেন্টিলেটরের উদ্ভাবন করেছে
      Posted On: 03 JUN 2020 8:45PM by PIB Kolkata


    নয়াদিল্লী, ০৩ জুন, ২০২০


    

    বিজ্ঞান ও শিল্প গবেষণা পরিষদ (কাউন্সিল ফর সায়িন্টিফিক অ্যান্ড ইন্ডাস্ট্রিয়াল রিসার্চ-সিএসআইআর)এর অধীনস্থ সংস্থা দূর্গাপুরের সেন্ট্রাল মেকানিক্যাল ইঞ্জিনিয়ারিং রিসার্চ ইন্সটিটিউট (সিএমইআরআই)এর গবেষকরা দেশীয় প্রযুক্তিতে একটি ভেন্টিলেটর তৈরি করেছেন। কোভিড-১৯-এ সংক্রমিতের সংখ্যা বৃদ্ধি পাওয়ার প্রেক্ষিতে এই উদ্ভাবন যথেষ্ট তাৎপর্যপূর্ণ। সিএসআইআর-সিএমইআরআই-এর নির্দেশক অধ্যাপক (ডঃ) হরিশ হিরানি এবং দূর্গাপুরের হেল্থ ওয়ার্ল্ড হসপিটালস প্রাইভেট লিমিটেডের কর্ণধার ডঃ অরুণাংশু গাঙ্গুলির উপস্থিতিতে এই ভেন্টিলেটরটি উদ্বোধন করা হয়। এটি তৈরি করতে খরচ হয়েছে ৮০ হাজার থেকে ৯০ হাজার টাকা।


    
    অধ্যাপক হিরানি জানিয়েছেন, এই ভেন্টিলেটরটি রোগীদের চাহিদা পূরণে সহায়ক হবে। ডঃ গাঙ্গুলি এই অনুষ্ঠানে বলেন, তাঁদের প্রতিষ্ঠানের আশঙ্কাজনক রোগের বিশেষজ্ঞ চিকিৎসকদের সঙ্গে পরামর্শক্রমে এই ভেন্টিলেটরটি তৈরি করা হয়েছে। এই ভেন্টিলেটরের বিভিন্ন উপাদানগুলি আলাদাভাবে তৈরি করা যাবে౼ ফলে এটির উপাদনের খরচ যথেষ্ট কমে আসবে। সরকারি চিকিৎসা পরিষেবায় এই ভেন্টিলেটর সহজেই ব্যবহার করা সম্ভব হবে।


    
    এই ভেন্টিলেটর উদ্ভাবনে যাঁরা কাজ করেছেন তাঁরা হলেন- ডঃ অনুপম সিনহা, শ্রী সঞ্জয় হাঁসদা, শ্রী কল্যাণ চট্টোপাধ্যায় এবং শ্রী অবিনাশ যাদব।


    

    
    CG/CB/NS

    
    
    (Release ID: 1629384) Visitor Counter : 6
    
    
      Read this release in: Marathi , English , Urdu , Hindi , Manipuri , Tamil , Telugu