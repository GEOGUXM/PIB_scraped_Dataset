      PIB Headquarters

      কোভিড-১৯ সংক্রান্ত পিআইবি’র প্রাত্যহিক সংবাদ
      Posted On: 25 JUN 2020 6:25PM by PIB Kolkata


    নয়াদিল্লি, ২৫ জুন, ২০২০


    কেন্দ্রীয় স্বাস্থ্য ও পরিবার কল্যাণ মন্ত্রকের কোভিড-১৯ সংক্রান্ত সর্বশেষ তথ্য; নমুনা পরীক্ষার সংখ্যা ৭৫ লক্ষ ছাড়িয়েছে; সুস্থতার হার বেড়ে ৫৭.৪৩ শতাংশ

    দেশে নমুনা পরীক্ষাগারের সংখ্যা লক্ষ্যণীয়ভাবে বৃদ্ধি পাওয়ায় এখন নমুনা পরীক্ষাগারের সংখ্যা দাঁড়িয়েছে ১ হাজার ৭। এর মধ্যে সরকারি পরীক্ষাগার ৭৩৪ এবং বেসরকারি পরীক্ষাগার ২৭৩। গত ২৪ ঘন্টায় ২ লক্ষ ৭ হাজার ৮৭১টি নমুনা পরীক্ষা হয়েছে। এর ফলে, নমুনা পরীক্ষার সংখ্যা বেড়ে হয়েছে ৭৫ লক্ষ ৬০ হাজার ৭৮২। দেশে গত ২৪ ঘন্টায় ১৩ হাজার ১২ জন সুস্থ হয়েছেন। এখনও পর্যন্ত সুস্থ হয়েছেন ২ লক্ষ ৭১ হাজার ৬৯৬ জন রোগী। সুস্থতার হার বেড়ে হয়েছে ৫৭.৪৩ শতাংশ। বর্তমানে ১ লক্ষ ৮৬ হাজার ২১৪ জন চিকিৎসাধীন রয়েছেন। বিশ্বে প্রতি লক্ষে করোনায় আক্রান্তের সংখ্যা যেখানে ১২০.২১, সেখানে ভারতে এই সংখ্যা ৩৩.৩৯। একইভাবে, বিশ্বে প্রতি লক্ষে গড় মৃত্যু হার যেখানে ৬.২৪, সেখানে ভারতে মৃত্যু হার ১.০৬।
    কেন্দ্রীয় স্বাস্থ্য ও পরিবার কল্যাণ মন্ত্রকের একটি কেন্দ্রীয় দল ২৬-২৯শে জুন পর্যন্ত গুজরাট, মহারাষ্ট্র ও তেলেঙ্গানা সফর করবে। এই কেন্দ্রীয় দলটি কোভিড-১৯ সংক্রমণ প্রতিরোধ মোকাবিলায় গৃহীত পদক্ষেপগুলিকে আরও সুসংবদ্ধ করতে সংশ্লিষ্ট রাজ্যগুলির আধিকারিকদের সঙ্গে সমন্বয় বজায় রেখে কাজ করবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634228 – এই লিঙ্কে ক্লিক করুন।
    
    ডঃ হর্ষ বর্ধন ভারতীয় রেড ক্রস সোসাইটির ই-ব্লাড সার্ভিস মোবাইল অ্যাপের সূচনা করেছেন
    সেন্টার ফর ডেভেলপমেন্ট অফ অ্যাডভান্সড কম্প্যুটিং প্রতিষ্ঠানের ই-রক্তকোষ টিম এই মোবাইল অ্যাপটি উদ্ভাবন করেছে। ডঃ হর্ষ বর্ধন বলেছেন, পারিবারিক কারণে বহু মানুষের নিয়মিতভাবে রক্তের প্রয়োজন হয়ে থাকে। এই অ্যাপের মাধ্যমে ব্লাড ব্যাঙ্কগুলি থেকে এক কালিন ৪ ইউনিট রক্ত পাওয়া যাবে। আগে মানুষকে রক্ত সংগ্রহ করার জন্য ব্লাড ব্যাঙ্কগুলিতে ১২ ঘন্টার বেশি সময় অপেক্ষা করতে হত। ডঃ হর্ষ বর্ধন কোভিড-১৯ মহামারী সত্ত্বেও রক্তদাতাদের স্বেচ্ছায় রক্তদানের জন্য ধন্যবাদ জানিয়েছেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1634231 – এই লিঙ্কে ক্লিক করুন।
    
    মুম্বাইয়ের উত্তর শহরতলী এলাকায় ভাইরাস সংক্রমণে বৃহনমুম্বাই পুর নিগম ধারাবি মডেল অনুসরণ করবে
    ধারাবি বস্তি এলাকায় সংক্রমণ প্রতিরোধে গৃহীত পদক্ষেপগুলি থেকে শিক্ষা নিয়ে বৃহনমুম্বাই পুর নিগম মহানগরের উত্তর শহরতলী এলাকায় এই ধরনের কর্মসূচি গ্রহণের উদ্যোগ নিয়েছে। এই উদ্যোগের অঙ্গ হিসাবে ধারাভি বস্তি অঞ্চলে র্যা পিড অ্যাকশন প্ল্যান গ্রহণ করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634228 – এই লিঙ্কে ক্লিক করুন।
    
    প্রধানমন্ত্রী শুক্রবার ২৬শে জুন আত্মনির্ভর উত্তর প্রদেশ রোজগার অভিযানের সূচনা করবেন
    কোভিড-১৯ মহামারীর ফলে দেশে শ্রমিকদের, বিশেষত পরিযায়ী শ্রমিকদের ওপর বিরূপ প্রতিক্রিয়া দেখা দিয়েছে। বিরাট সংখ্যায় পরিযায়ী শ্রমিকরা তাঁদের নিজ নিজ রাজ্যে ফিরে গেছেন। কোভিড-১৯ মহামারীর সঙ্কটে পরিযায়ী শ্রমিক এবং গ্রামীণ এলাকার শ্রমিকদের জীবনধারনের জন্য জীবিকার ব্যবস্থা করা জরুরি হয়ে পড়েছে। কেন্দ্র বিভিন্ন ক্ষেত্রকে উজ্জীবিত করার জন্য আত্মনির্ভর ভারত প্যাকেজ ঘোষণা করেছে। কর্মসংস্থানের সুযোগ সৃষ্টি করে দেশের পিছিয়ে পড়া অঞ্চলের পরিকাঠামো গড়ে তুলতে ২০শে জুন গরিব কল্যাণ রোজগার অভিযানের সূচনা করা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634226 – এই লিঙ্কে ক্লিক করুন।
    
    প্রত্যক্ষ কর ও বেনামী আইনের আওতায় বিভিন্ন সময়সীমার মেয়াদ বৃদ্ধি
    কোভিড-১৯ মহামারীর ফলে বিভিন্ন ক্ষেত্রে বিধিবদ্ধ ও নিয়ন্ত্রণমূলক বাধ্যবাধকতাগুলি মেনে চলার ব্যাপারে করদাতারা যে সমস্ত চ্যালেঞ্জের সম্মুখীন হয়েছেন তার প্রেক্ষিতে কেন্দ্রীয় সরকার গত ৩১শে মার্চ কর আরোপ ও অন্যান্য আইন সংক্রান্ত এক অধ্যাদেশ জারি করে। এই অধ্যাদেশ অনুযায়ী, প্রত্যক্ষ কর ও বেনামী আইনের আওতায় প্রদেয় বা বকেয়া কর মেটানোর সময়সীমা বাড়ানোর কথা ঘোষণা করা হয়। সরকার আরও সিদ্ধান্ত নিয়েছে, কর দাখিল প্রক্রিয়ার সময় ৩১শে জুলাইয়ের পরিবর্তে বাড়িয়ে ৩০শে নভেম্বর করা হবে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634070 – এই লিঙ্কে ক্লিক করুন।
    
    শহরাঞ্চলীয় মিশনের পঞ্চম বার্ষিকী – প্রধানমন্ত্রী আবাস যোজনা (শহরাঞ্চল), স্মার্ট সিটি মিশন এবং অটল মিশন ফর রিজুভিনেশন অ্যান্ড আর্বান ট্রান্সফরমেশন
    কেন্দ্রীয় আবাসন ও শহরাঞ্চল বিষয়ক প্রতিমন্ত্রী শ্রী হরদীপ সিং পুরী আর্বান মিশনগুলির পঞ্চম বার্ষিকী উপলক্ষে এক ওয়েবইনার অনুষ্ঠানে বলেন, ভারত বিশ্বের ইতিহাসে অন্যতম সেরা সুপরিকল্পিত নগরোন্নয়নমূলক এক সুসংবদ্ধ কর্মসূচি গ্রহণ করেছে। এ ধরনের কর্মসূচিগুলির উদ্দেশ্য হ’ল – স্মার্ট সিটি গড়ে তোলা, স্মার্ট ওয়াটার, স্মার্ট সোলার এবং স্মার্ট রোড গড়ে তোলা। এই কর্মসূচিগুলিতে প্রত্যক্ষ ও পরোক্ষভাবে প্রায় ১ কোটি ৬৫ লক্ষ মানুষের কর্মসংস্থান হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1634268 – এই লিঙ্কে ক্লিক করুন।
    
    কেন্দ্রীয় স্বরাষ্ট্র মন্ত্রী শ্রী অমিত শাহ মন্ত্রিসভার সিদ্ধান্তগুলিকে মাইলফলক হিসাবে বর্ণনা করেছেন
    কেন্দ্রীয় স্বরাষ্ট্র মন্ত্রী শ্রী অমিত শাহ আজ কেন্দ্রীয় মন্ত্রিসভার সিদ্ধান্তগুলিকে মাইলফলক হিসাবে বর্ণনা করেছেন। প্রধানমন্ত্রী শ্রী নরেন্দ্র মোদীকে অভিনন্দন জানিয়ে তিনি বলেছেন, মোদী সরকারের আত্মনির্ভর, গরিব কল্যাণ এবং অর্থ ব্যবস্থাকে আরও মজবুত করার লক্ষ্যে প্রদেয় অঙ্গীকারগুলির উজ্জ্বল দৃষ্টান্ত।
    বিস্তারিত বিবরণের জন্য https://pib.gov.in/PressReleasePage.aspx?PRID=1634061 – এই লিঙ্কে ক্লিক করুন।
    
    ভারতীয় রেল ২৪শে জুন পর্যন্ত ১ লক্ষ ৯১ হাজার পিপিই গাউন, ৬৪.৪ কিলোলিটার স্যানিটাইজার এবং ৭ লক্ষ ৩৩ হাজার মাস্ক উৎপাদন করেছে
    কোভিড-১৯ মহামারীর প্রেক্ষিতে অগ্রভাগে থাকা চিকিৎসা কর্মী ও অন্যান্য ক্ষেত্রের কর্মীদের সুরক্ষার স্বার্থে ভারতীয় রেল, অন্যান্য কেন্দ্রীয় মন্ত্রক ও রাজ্য সরকারগুলির সঙ্গে সহযোগিতা বজায় রেখে কাজ করছে। রেল তার প্রাপ্ত সহায়সম্পদকে কাজে লাগিয়ে ২৪শে জুন পর্যন্ত ১ লক্ষ ৯১ হজাআর পিপিই গাউন, ৬৪.৪ কিলোলিটার স্যানিটাইজার এবং ৭ লক্ষ ৩৩ হাজার মাস্ক উৎপাদন করেছে। উল্লেখ করা যেতে পারে, জুন ও জুলাই মাসে ভারতীয় রেল দেড় লক্ষ পিপিই কিট উৎপাদনের লক্ষ্যমাত্রা স্থির করেছিল।
    বিস্তারিত বিবরণের জন্য https://pib.gov.in/PressReleasePage.aspx?PRID=1634280 – এই লিঙ্কে ক্লিক করুন।
    
    আরও বেশি কর্মপ্রার্থীদের কাছে পৌঁছে যেতে এবং ব্যবসায়ীদের নতুন সহায়সম্পদ যোগান সুনিশ্চিত করতে এমএসডিই – আইবিএম অংশীদারিত্ব গড়ে তুলেছে
    ডিজিটাল ভারতের স্বপ্ন পূরণে ডাইরেক্টরেট জেনারেল অফ ট্রেনিং বৃত্তিমূলক প্রশিক্ষণ কর্মসূচিগুলি রূপায়ণে গুরুত্বপূর্ণ ভূমিকা পালন করছে। ডাইরেক্টরেট জেনারেল অফ ট্রেনিং গত এক বছরে ছাত্রছাত্রীদের শিল্প সংস্থার কর্মোপযোগী করে তুলতে একাধিক অগ্রণী ডিজিটাল ইন্ডাস্ট্রির সঙ্গে সহযোগিতা গড়ে তুলছে। এই সহযোগিতার অঙ্গ হিসাবে বিনামূল্যে ডিজিটাল প্রশিক্ষণের মঞ্চ হিসাবে দক্ষতা বিকাশের লক্ষ্যে আইএমবি সংস্থার সঙ্গে অংশীদারিত্ব গড়ে তোলা হয়েছে।
    বিস্তারিত বিবরণের জন্য https://pib.gov.in/PressReleasePage.aspx?PRID=1633965 – এই লিঙ্কে ক্লিক করুন।
    
    মহামারীর সময় অর্থনীতির চাকা গতিশীল রাখতে নাবিকদের অবদানের কথা স্বীকার করলেন শ্রী মান্ডভিয়া
    কেন্দ্রীয় জাহাজ চলাচল প্রতিমন্ত্রী শ্রী মনসুখ মান্ডভিয়া আজ আন্তর্জাতিক নাবিক দিবস উদযাপন উপলক্ষে এক অনুষ্ঠানে অংশ নিয়ে বলেন, মহামারীর সময় অর্থনীতির চাকা গতিশীল রাখতে নাবিকরা গুরুত্বপূর্ণ ভূমিকা পালন করেছেন। তিনি অদূর ভবিষ্যতে দেশের সেবায় এবং এক নতুন ভারত গঠনে নাবিকদের ভবিষ্যৎ প্রচেষ্টাগুলির সাফল্য কামনা করেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1634278 – এই লিঙ্কে ক্লিক করুন।
    
    প্রস্তাবিত বাল্ক ড্রাগ এবং মেডিকেল ডিভাইস পার্কের বিভিন্ন দিক পর্যালোচনায় ফার্মাসিউটিক্যাল দপ্তরের আধিকারিকদের সঙ্গে শ্রী গৌড়ার বৈঠক
    দেশে ৩টি বাল্ক ড্রাগ পার্ক এবং ৪টি মেডিকেল ডিভাইস পার্ক গড়ে তোলার বিভিন্ন দিক নিয়ে কেন্দ্রীয় রসায়ন ও সার মন্ত্রী শ্রী ডি ভি সদানন্দ গৌড়া আজ ফার্মাসিউটিক্যাল দপ্তরের উচ্চ পদস্থ আধিকারিকদের সঙ্গে পর্যালোচনা বৈঠক করেন। বৈঠকে বিভাগীয় প্রতিমন্ত্রী শ্রী মনসুখ মান্ডভিয়া, ফার্মাসিউটিক্যাল দপ্তরের সচিব শ্রী পি ডি বাঘেলা, যুগ্মসচিব নবদীপ রিনওয়া এবং যুগ্ম ড্রাগ কন্ট্রোলার ডঃ এস ঈশ্বরা রেড্ডি উপস্থিত ছিলেন।
    বিস্তারিত বিবরণের জন্য https://pib.gov.in/PressReleasePage.aspx?PRID=1633977 – এই লিঙ্কে ক্লিক করুন।
    
    
    
    
    
    পিআইবি’র আঞ্চলিক কার্যালয় থেকে প্রাপ্ত তথ্য
    
    • কেরল : রাজ্যের স্বাস্থ্য মন্ত্রী সতর্ক করে দিয়ে বলেছেন, যে কোনও সময় কোভিড-১৯ এর কম্যুনিটি সংক্রমণ হতে পারে। এজন্য রাজধানী শহর সহ ৬টি জেলায় উচ্চ সতর্কতা জারি করা হয়েছে। এদিকে রাজ্যের বাইরে আরও ২ জন কেরলবাসীর মৃত্যু হয়েছে। রাজ্যে গতকাল এক দিনেই এ যাবৎ সর্বোচ্চ ১৫২ জনের সংক্রমণের খবর মিলেছে। রাজ্যে নিশ্চিতভাবে করোনায় আক্রান্তের সংখ্যা ৩ হাজার ৬০৩। চিকিৎসাধীন রয়েছেন ১ হাজার ৬৯১ জন।
    
    • তামিলনাডু : কোভিড-১৯ মহামারীর দরুণ ইরানে আটকে পড়া রাজ্যের বিভিন্ন জেলার ৭০০ জন মৎস্যজীবী নৌ-বাহিনীর জাহাজে করে রাজ্যে ফিরে এসেছেন। আগামী ৩০শে জুন পর্যন্ত ইন্টার - জোন পরিবহণ পরিষেবা বাতিল করা হয়েছে। নৌ-সেনা ঘাঁটি রামনাথপুরমের ২৯ জন নৌ-কর্মী কোভিড-১৯ এ আক্রান্ত হয়েছেন। এদিকে রাজ্যে আক্রান্তের সংখ্যা বেড়ে হয়েছে ৬৭ হাজার ৪৬৮। মৃত্যু হয়েছে ৮৬৬ জনের। কেবল চেন্নাইয়েই আক্রান্তের সংখ্যা ১৮ হাজার ৬৭৩।
    
    • কর্ণাটক : মেঙ্গালুরুতে স্নাতকোত্তর পর্যায়ে পাঠরত ৫ জন চিকিৎসকের নমুনা পরীক্ষায় করোনার উপস্থিতির প্রমাণ মিলেছে। রাজ্যের রাজস্ব মন্ত্রী বেঙ্গালুরু শহরে পুনরায় লকডাউনের সম্ভাবনা খারিজ করে দিয়েছেন। রাজ্যে করোনায় আক্রান্তের সংখ্যা ১০ হাজার ১১৮। নিশ্চিতভাবে করোনায় আক্রান্ত হয়েছেন ৩ হাজার ৭৯৯ জন। মৃত্যু হয়েছে ১৬৪ জনের।
    
    • অন্ধ্রপ্রদেশ : হাইকোর্টের মুখ্য বিচারপতি জে কে মাহেশ্বরী এক নির্দেশে হাইকোর্ট সহ বিজয়ওয়াড়া মেট্রোপলিটন আদালতগুলিতে আগামী ২৮শে জুন পর্যন্ত সমস্ত মামলার শুনানী বাতিল করে দিয়েছেন। এদিকে চিত্তুরে কোভিড আক্রান্তের সংখ্যা বৃদ্ধি পাওয়ায় টাস্কফোর্সের আধিকারিকরা উদ্বেগ প্রকাশ করেছেন। রাজ্যে গত ২৪ ঘন্টায় আরও ৭ জনের মৃত্যুর খবর মিলেছে। আক্রান্তের সংখ্যা বেড়ে হয়েছে ১০ হাজার ৮৮৪। নিশ্চিতভাবে করোনায় আক্রান্তের সংখ্যা ৫ হাজার ৭৬০। এখনও পর্যন্ত মৃত্যু হয়েছে ১৩৬ জনের।
    
    • তেলেঙ্গানা : ড্রাগ কন্ট্রোলার জেনারেল অফ ইন্ডিয়ার কাছ থেকে অনুমতি পাওয়ার কয়েকদিন পর হায়দরাবাদ-ভিত্তিক ওষুধ প্রস্তুতকারক সংস্থা হেটেরোর পক্ষ থেকে জানানো হয়েছে খুব শীঘ্রই ভারতে রেমডেসভির ওষুধ উৎপাদন ও বিক্রয় শুরু হবে। প্রথম পর্যায়ে এ ধরনের ২০ হাজার ওষুধ সরবরাহ করা হবে বলে স্থির হয়েছে। এদিকে রাজ্যে করোনায় আক্রান্তের সংখ্যা ১০ হাজার ৪৪৪। নিশ্চিতভাবে করোনায় আক্রান্ত হয়েছেন ৫ হাজার ৮৫৮ জন।
    
    • আসাম : গুয়াহাটি পুর নিগম এলাকার প্রতিটি ওয়ার্ডে কোভিড কাউন্সিল সেন্টার চালু করা হয়েছে। এই সেন্টারগুলিতে পুর নিগম এলাকার বাসিন্দারা কোভিড-১৯ নমুনা পরীক্ষা করাতে পারবেন।
    
    • নাগাল্যান্ড : ডিমাপুর জেলা প্রশাসন মাস্ক ব্যবহার না করার জন্য জরিমানা আরোপের সিদ্ধান্ত নিয়েছে।
    
    • মণিপুর : কোভিড-১৯ রোগীদের ডায়ালিসিসে সাহায্য করার জন্য চুরাচাঁদপুর জেলা হাসপাতালকে এ ধরনের ডায়ালিসিস ইউনিট চালু করার অনুমতি দেওয়া হয়েছে। রাজ্যের আরও ৫টি জেলা হাসপাতালে কোভিড-১৯ রোগীদের ডায়ালিসিস শুরু করার পরিকল্পনা রয়েছে।
    
    • মিজোরাম : রাজ্যে আরও ৩ জন করোনা আক্রান্ত রোগী সুস্থ হওয়ার পর হাসপাতাল থেকে ছাড়া পেয়েছেন। এদিকে রাজ্যে আক্রান্তের সংখ্যা ১১৮ এবং এখনও পর্যন্ত সুস্থ হয়েছেন ২৭ জন।


    CG/BD/SB

    
    
    (Release ID: 1634358) Visitor Counter : 11
    
    
      Read this release in: English , Hindi , Marathi , Assamese , Manipuri , Punjabi , Gujarati , Telugu , Kannada , Malayalam