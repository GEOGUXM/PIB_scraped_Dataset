      স্বরাষ্ট্র মন্ত্রক

      ভারতে নির্দিষ্ট শ্রেণীর বিদেশী নাগরিকদের জন্য ভিসা এবং ভ্রমণ সংক্রান্ত নিষেধাজ্ঞায় ছাড়
      Posted On: 03 JUN 2020 3:44PM by PIB Kolkata


    নয়াদিল্লী, ৩ জুন, ২০২০


    

    কেন্দ্র কয়েক ধরণের বিদেশী নাগরিকের ক্ষেত্রে ভারতে প্রবেশের ভিসা এবং ভ্রমণ সংক্রান্ত নিষেধাজ্ঞায় কিছু ছাড় দিয়েছে।


    
    • বিদেশী ব্যবসায়ী- ক্রীড়া ক্ষেত্রের জন্য বি-থ্রি ভিসা ছাড়া অন্য বাণিজ্য ভিসায় চার্টার্ড বিমান এবং অবাণিজিক বিমানে ভারতে আসা যাবে।


    
    • বিদেশী স্বাস্থ্য ক্ষেত্রে পেশাদার, গবেষক, বিজ্ঞানী ও প্রযুক্তিবিদ- গবেষণাগার এবং কারখানা সহ ভারতীয় স্বাস্থ্য ক্ষেত্রে প্রযুক্তিগত কারণে এইসব বিদেশীরা আসতে পারবেন। তবে তাঁদের পরিচিত এবং নিবন্ধীকৃত স্বাস্থ্য পরিষেবার সঙ্গে যুক্ত সংস্থা, ওষুধ প্রস্ততকারক কোম্পানী অথবা ভারতে স্বীকৃত বিশ্ববিদ্যালয় থেকে আমন্ত্রণ পত্র লাগবে।


    
    • বিদেশী ইঞ্জিনিয়ার, ম্যানেজার সহ বিভিন্ন পেশাদার- ভারতে যেসব বিদেশী সংস্থাগুলি কাজ করে- যেমন বিভিন্ন উৎপাদনকারী সংস্থা, সফ্টওয়্যার ও তথ্যপ্রযুক্তি সংস্থা, ব্যাঙ্কিং ও নন ব্যাঙ্কিং আর্থিক প্রতিষ্ঠানগুলির জন্য এইসব পেশাদারদের ভারতে আসার অনুমতি দেওয়া হয়েছে।


    
    • বিদেশী প্রযুক্তিগত বিশেষজ্ঞ এবং ইঞ্জিনিয়ার- ভারতে বিদেশ থেকে আমদানী করা যেসব যন্ত্রপাতি স্থাপনা, মেরামত করার প্রয়োজনে এইসব বিশেষজ্ঞদের দরকার, তাঁদের ভারতীয় ব্যবসায়ী সংস্থাগুলির আমন্ত্রণ পত্র থাকলে এদেশে আসার অনুমতি দেওয়া হবে।


    
    উপরে উল্লিখিত বিদেশী নাগরিকদের ভারতীয় দূতাবাস থেকে নতুন করে বাণিজ্যিক ভিসা অথবা কাজের অনুমতি সংক্রান্ত ভিসা সংগ্রহ করতে হবে। ক্রীড়া ক্ষেত্রে বি-থ্রি ভিসা ছাড়া বাকি যেসব বিদেশী নাগরিকের ভারতে আসার অনুমতি সম্বলিত দীর্ঘদিনের বাণিজ্যিক ভিসা রয়েছে তাদেরকেও আবার ভারতীয় দূতাবাস থেকে এই ভিসার বৈধতা চাইতে হবে। আগে যদি কারুর বৈদ্যুতিন ভিসা থেকে থাকে তাহলে সেই ভিসাটি বৈধ বলে বিবেচিত হবে না।


    
    এ বিষয়ে বিস্তারিত জানতে নিচের লিঙ্কে ক্লিক করুন
    http://164.100.117.97/WriteReadData/userfiles/Business%20Visa%20permission%2001.06.2020.pdf


    

    CG/CB/NS

    
    
    (Release ID: 1629099) Visitor Counter : 12
    
    
      Read this release in: Telugu , English , Urdu , Hindi , Marathi , Manipuri , Assamese , Punjabi , Gujarati , Odia , Tamil