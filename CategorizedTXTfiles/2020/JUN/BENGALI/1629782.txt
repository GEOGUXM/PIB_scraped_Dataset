      পর্যটনমন্ত্রক

      ভারতের গলফ পর্যটনের সম্ভাবনাময় ভবিষ্যৎ তুলে ধরতে কেন্দ্রীয় পর্যটন মন্ত্রক দেখো আপনা দেশ পর্যায়ক্রমের আওতায় ‘ভারত – গলফের নন্দনকানন’ শীর্ষক ২৮তম ওয়েব-ভিত্তিক সেমিনারের আয়োজন করেছে
      Posted On: 05 JUN 2020 5:00PM by PIB Kolkata


    নয়াদিল্লি, ৫ জুন, ২০২০


    

    দেখো আপনা দেশ ওয়েবিনার সিরিজের আওতায় ভারত সরকারের পর্যটন মন্ত্রক ৪ জুন ‘ভারত – গলফের নন্দনকানন’ শীর্ষক ২৮তম ওয়েব-ভিত্তিক সেমিনারের আয়োজন করেছিল। এই সেমিনারের মাধ্যমে গলফের রোমাঞ্চকর সৌন্দর্যকে তুলে ধরা হয়েছিল। ভারতে ৩৬৫ দিনই যে গলফ খেলার অবকাশ রয়েছে তাও এই ওয়েবিনার সিরিজে তুলে ধরা হয়েছিল। এই আলোচনাসভাটি পরিচালনা করেন পর্যটন মন্ত্রকের অতিরিক্ত মহানির্দেশক শ্রী রুপিন্দর ব্রার ও পাসিয়ানালস-এর সহ-প্রতিষ্ঠাতা শ্রী রাজন সেহগল। বেলিস্ট ট্র্যাভেলস লিমিটেডের অধিকর্তা শ্রী অমিস দেশাই, এবং মাই গলফ ট্যুরের ম্যানেজিং ডিরেক্টর শ্রী অরুণ আয়ার এই আলোচনায় উপস্থিত ছিলেন। এক ভারত শ্রেষ্ঠ ভারত কর্মসূচির আওতায় ভারতের সমৃদ্ধশালী বৈচিত্র্যকে তুলে ধরে দেখো আপনা দেশ ওয়েবিনার সিরিজের আয়োজন করা হয়েছে। এই দেখো আপনা দেশ সিরিজের মাধ্যমে এক ভারত শ্রেষ্ঠ ভারতের মূল বিষয়-ভাবনাকেই ভার্চ্যুয়াল প্ল্যাটফর্মের মাধ্যমে ছড়িয়ে দেওয়া হয়েছে।
    
    পর্যটন মন্ত্রকের অতিরিক্ত মহানির্দেশক শ্রী রুপিন্দর ব্রার গলফিং-এর মননশীল আনন্দকে একটি চিন্তাশীল খেলাধুলা হিসেবে বর্ণনা করেন। গলফের মতো খেলা কিভাবে মানুষের মানসিক চাপ কমাতে সাহায্য করে, সে বিষয়টিও তুলে ধরেন তিনি। একটি সমীক্ষায় দেখা যাচ্ছে একজন গলফার সাধারণ পর্যটকের চেয়ে ৪০ থেকে ৫০ শতাংশ বেশি সময় এবং বছরে প্রায় দুই-তৃতীয়াংশ গলফিং-এর জন্যই ছুটি কাটান।আলোচনায় ভারতের গলফ পর্যটন প্রসঙ্গে শ্রী রাজন অন্যান্য দেশের তুলনায় ভারতে আবহাওয়ার পরিস্থিতি অনুকূল থাকায় গলফ খেলাকে ভিত্তি করে পর্যটনের বিকাশের সম্ভাবনা রয়েছে বলে জানান।
    
    ভারতের উত্তরাঞ্চলে গলফ কোর্সগুলির মধ্যে রয়েছে রয়্যাল স্প্রিংস গলফ কোর্স, শ্রীনগর লিডার ভ্যালি গলফ কোর্স, পেহেলগাম, গুলমার্গ গলফ কোর্স, জম্মু তাওয়াই গলফ কোর্স, চণ্ডীগড় গলফ কোর্স এবং পাঁচকুলা গলফ কোর্স রয়েছে। দিল্লি এবং জাতীয় রাজধানী অঞ্চলের অন্তর্ভুক্ত গলফ কোর্সগুলির মধ্যে রয়েছে দিল্লি গলফ কোর্স, কুতব গলফ কোর্স, জয়পি গলফ কোর্স, ডিএলএফ গলফ কোর্স, আইটিসি ক্লাসিক গলফ কোর্স, তরুধন গলফ কোর্স এবং কর্মা লেকল্যান্ড গলফ কোর্স। আগ্রা ক্লাব গলফ কোর্স একটি সম্ভাব্য গলফ কোর্স হিসেবে উঠে আসতে পারে। এজন্য এই গলফ কোর্সের ব্যবস্থাপনার উন্নতিসাধন করা প্রয়োজন। অনুষ্ঠানে বক্তব্য রাখতে গিয়ে শ্রী অরুণ নায়ার দেশের পশ্চিম ও পূর্বাঞ্চলের গলফ কোর্সের বিষয় তুলে ধরেন। যেখানে আধুনিক শহরগুলি দ্রুততার সঙ্গে গড়ে উঠেছে, সেখানে নতুন গলফ কোর্স নির্মাণের বিষয়ের কথাও উল্লেখ করেন তিনি। শ্রী আয়ার মুম্বাইয়ের বম্বে প্রেসিডেন্সি গলফ কোর্স, উইলিংটন স্পোর্টস ক্লাব, খড়ঘর ভ্যালি গলফ কোর্সগুলি শহরের কেন্দ্রস্থলে অবস্থিত। শহুরে জীবন থেকে একটু সরে এসে খেলার আনন্দ নেওয়ার জন্য এই গলফ কোর্সগুলি বিশেষ ভূমিকা পালন করে বলেও তিনি উল্লেখ করেন।
    
    কলকাতা এবং ভারতের উত্তর-পূর্বাঞ্চলে অনেকগুলি গলফ কোর্স রয়েছে। সেগুলি হল – টালিগঞ্জ গলফ কোর্স ও রয়্যাল ক্যালকাটা গলফ ক্লাব। এই রয়্যাল ক্যালকাটা গলফ ক্লাবটি ব্রিটিশদের তৈরি ইংল্যান্ডের বাইরে প্রথম গলফ ক্লাব। এছাড়াও, কাজিরাঙা গলফ কোর্স ও ডিগবয় গলফ কোর্স রয়েছে । হিমালয়ের পাদদেশে মেঘালয়েও বেশ কয়েকটি গলফ কোর্স রয়েছে যেখানে ভ্রমণের সময় প্রাকৃতিক সৌন্দর্য উপভোগ করার সঙ্গে সঙ্গে গলফ খেলা যায়। ওয়েব-ভিত্তিক আলোচনাসভার শেষ পর্যায়ে শ্রী অমিস দেশাই ভারতের দক্ষিণাংশের গলফ কোর্সের কথা তুলে ধরেন। গলফ খেলাকে কেন্দ্র করে পর্যটন বিকাশের সম্ভাবনার দিকটিও আলোচিত হয়। কেরলের কোচিতে সিআইএল গলফ এবং কান্ট্রি ক্লাব রয়েছে যেখানে গলফ প্রেমীদের জন্য বিশ্বমানের সুবিধা রয়েছে। কোচি থেকে ৪ ঘন্টা দূরে মুন্নার চা বাগানের চারপাশে জলপ্রপাত এবং জাতীয় উদ্যানে পরিবেষ্ঠিত হাই রেঞ্জ ক্লাব এবং কুন্ডলে গলফ ক্লাব রয়েছে। আলোচনায় শ্রী দেশাই বেঙ্গালুরু শহরের গলফ ক্লাবের কথাও তুলে ধরেন।
    
    চলতি বছরের ১৪ই এপ্রিল থেকে দেখো আপনা দেশ ওয়েবিনার সিরিজটির সূচনা হয়েছিল। এই ওয়েবিনার সিরিজের মাধ্যমে দেশের পর্যটন ক্ষেত্রের অনেক না দেখা স্থান এবং তথ্য তুলে ধরা হয়েছে। পাশাপাশি, এই ওয়েবিনারের সাহায্যে দেশের সমৃদ্ধশালী ঐতিহ্য, সংস্কৃতি ও পরম্পরার বিষয়গুলিও স্থান পেয়েছে।
    
    এখন এই ওয়েবিনার সিরিজগুলি ইউটিউবের এই https://www.youtube.com/channel/UCbzIbBmMvtvH7d6Zo_ZEHDA/featured লিঙ্কে দেখা যাবে। আগামী ৬ই জুন ‘মধ্যপ্রদেশের বন্য বিস্ময়’ শীর্ষক পরবর্তী ওয়েবিনারের আয়োজন করা হয়েছে। এখানে নাম নথিভুক্ত করা যাবে https://bit.ly/WildwondersDAD লিঙ্কের সাহায্যে।


    

    
    CG/SS/DM

    
    
    (Release ID: 1629782) Visitor Counter : 5
    
    
      Read this release in: English , Hindi , Marathi , Punjabi , Tamil , Telugu