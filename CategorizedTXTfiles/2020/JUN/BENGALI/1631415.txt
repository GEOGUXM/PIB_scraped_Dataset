      স্বাস্থ্যওপরিবারকল্যাণমন্ত্রক

      কোভিড - ১৯ এর বিষয়ে সর্বশেষ তথ্য
      
      সুস্থ হয়ে ওঠার হার বৃদ্ধি পেয়ে হয়েছে ৪৯.৯৫%
      Posted On: 13 JUN 2020 4:26PM by PIB Kolkata


    নতুন দিল্লি, ১৩ জুন, ২০২০


    

    কোভিড-১৯ –এ সংক্রামিত ৭১৩৫ জন রোগী গত ২৪ ঘন্টায় সুস্থ হয়েছেন। ফলে মোট সুস্থ হয়ে ওঠার সংখ্যা হল ১,৫৪,৩২৯ জন। অর্থাৎ দেশে কোভিড সংক্রমিতদের সুস্থ হয়ে ওঠার হার বৃদ্ধি পাচ্ছে౼ এই মুহূর্তে এর পরিমাণ ৪৯.৯৫ শতাংশ। বর্তমানে ১,৪৫,৭৭৯ জন কোভিড-১৯এ সংক্রমিত রোগী চিকিৎসকদের তত্ত্বাবধানে রয়েছেন।


    
    আইসিএমআর কোভিড সংক্রমণের নমুনা পরীক্ষার ক্ষমতা আরো বৃদ্ধি করেছে। দেশে বর্তমানে ৬৪২টি সরকারি এবং ২৪৩টি বেসরকারী অর্থাৎ মোট ৮৮৫টি পরীক্ষাগারে নমুনা পরীক্ষা করা যাচ্ছে। গত ২৪ ঘন্টায় ১,৪৩,৭৩৭টি নমুনা পরীক্ষা করা হয়েছে। এ পর্যন্ত মোট ৫৫,০৭,১৮২টি নমুনা পরীক্ষা করা হয়েছে।


    
    স্বাস্থ্য ও পরিবার কল্যাণ মন্ত্রকের কোভিড-১৯ এ সংক্রমিতদের চিকিৎসার বিষয়ে সর্বশেষ নির্দেশিকাটি পড়তে হলে নীচের লিঙ্কে ক্লিক করুনঃ-
    https://www.mohfw.gov.in/pdf/ClinicalManagementProtocolforCOVID19.pdf


    
    কোভিড-১৯ এ সংক্রমিতরা কতটা আক্রান্ত হয়েছেন, তার উপর ভিত্তি করে চিকিৎসা, সংক্রমণ প্রতিহত ও নিয়ন্ত্রণ সংক্রান্ত ব্যবস্থাপনার নিয়মাবলী তৈরি হয়েছে। হালকা, মাঝারী এবং বেশী সংক্রমণের জন্য পৃথক পৃথক নিয়ম তৈরি করা হয়েছে। তবে কি ভাবে চিকিৎসা হবে তার আগে রোগীর বিষয়ে প্রয়োজনীয় সঠিক তথ্য পাওয়া জরুরী।
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    CG/CB

    
    
    (Release ID: 1631415) Visitor Counter : 9
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Kannada , Malayalam