      নীতিআয়োগ

      উদ্ভাবন ও শিল্পোদ্যোগের কাজে গতি আনতে অটল উদ্ভাবন মিশন, কোল ইন্ডিয়া লিমিটেডের সঙ্গে চুক্তিবদ্ধ
      Posted On: 20 JUN 2020 3:01PM by PIB Kolkata


    নতুনদিল্লি, ২০শে মে, ২০২০


    

    নীতি আয়োগের অটল উদ্ভাবন মিশন (অটল ইনোভেশন মিশন౼এআইএম) দেশ জুড়ে উদ্ভাবনমূলক ও শিল্পোদ্যোগী গড়ে তুলতে যে উদ্যোগ নিয়েছে, কোল ইন্ডিয়া লিমিটেড (সিআইএল) এই কাজে অংশীদার হবার বিষয়ে সম্মত হয়েছে। এআইএম ও সিআইএল এই মর্মে ১৯শে জুন অনলাইনের মাধ্যমে বৈদ্যুতিন সম্মেলনে কৌশলগত অংশীদারীত্ব গড়ে তুলবার জন্য ইচ্ছাপত্রে সাক্ষর করেছে।


    
    এআইএম, বিদ্যালয় স্তরে অটল টিঙ্কারিং ল্যাব, প্রাতিষ্ঠানিক স্তরে অটল ইনকিউবেশন সেন্টার, গ্রামাঞ্চল ও দ্বিতীয় এবং তৃতীয় শ্রেণীর শহর গুলির জন্য অটল কমিউনিটি ইনোভেশন সেন্টারের মাধ্যমে উদ্ভাবনমূলক নানা কর্মসূচী, শিল্পের জন্য অটল নিউ ইন্ডিয়া চ্যালেঞ্জেস এবং অতি ক্ষুদ্র, ক্ষুদ্র ও মাঝারী শিল্পোদ্যগের জন্য অ্যাপ্লায়েড রিসার্চ অ্যান্ড ইনোভেশনের মাধ্যমে শিল্পোদ্যোগীদের সহায়তা করে থাকে।


    
    সিআইএলের সঙ্গে এআইএমের কৌশলগত অংশীদারীত্বের মাধ্যমে উদ্ভাবনমূলক কাজে গতি আসবে এবং শিল্পোদ্যোগী গড়ে তোলা সহজ হবে। নীতি আয়োগের সদস্য ও এআইএমের মিশন ডিরেক্টর শ্রী আর রামানান ও সিআইএলের নির্দেশক (প্রযুক্তি) শ্রী বিনয় দয়াল এই ইচ্ছাপত্রে স্বাক্ষর করেন।


    
    এর ফলে সিআইএল, বিদ্যালয় স্তরে নির্দিষ্ট কয়েকটি অটল টিঙ্কারিং ল্যাবের দায়িত্ব গ্রহণ করবে এবং সেখানকার শিক্ষকদের জন্য প্রশিক্ষণ ও ছাত্রছাত্রীদের নানাভাবে সাহায্য করবে। এছাড়াও অটল কমিউনিটি ইনোভেশন সেন্টারের মধ্যে বাছাই করা কয়েকটি কেন্দ্রের যুবক যুবতীদেরও সাহায্য করা হবে।


    

    
    CG/CB

    
    
    (Release ID: 1633030) Visitor Counter : 6
    
    
      Read this release in: English , Marathi , Hindi , Punjabi , Tamil , Telugu