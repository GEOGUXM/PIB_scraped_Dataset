      বিজ্ঞানওপ্রযুক্তিমন্ত্রক

      সিএসআইআর পরীক্ষাগার দেশব্যাপী গ্রীষ্মকালীন গবেষণা প্রশিক্ষণ কার্যক্রমের আয়োজন করবে
      
      সিএসআইআর পরীক্ষাগারগুলির প্রায় ৪০০ প্রখ্যাত বিজ্ঞানী এই কার্যক্রমের সঙ্গে যুক্ত থাকবেন

      Posted On: 04 JUN 2020 7:24PM by PIB Kolkata

    নতুন দিল্লি, ৪ জুন, ২০২০


    

    
    কোভিড -১৯ মহামারীর জন্য দেশবাসীর মধ্যে শিক্ষাক্ষেত্রে যে অচলাবস্থা তৈরী হয়েছে নর্থ ইস্ট ইনস্টিটিউট অফ সায়েন্স অ্যান্ড টেকনোলজি (এনইআইএসটি) তা দূর করার চেষ্টা চালাচ্ছে। বিজ্ঞান ও শিল্পভিত্তিক গবেষণা পর্ষদ- সিএসআই আরের ডিরেক্টর জেনারেল বা মহা নির্দেশক ডাঃ শেখর সি মান্ডে জোরহাটের সিএসআইআর-এনইআইএসটিকে দেশজুড়ে সিএসআইআর-গ্রীষ্মকালীন গবেষণা প্রশিক্ষণ কর্মসূচি (সিএসআইআর-এসআরটিপি -২০২০) সংগঠিত ও সমন্বিত করার জন্য নির্দেশ দেন।
    
    দেশজুড়ে ৩৮ টি সি এস আই আর পরীক্ষাগারের শিক্ষক ও পরামর্শদাতা এই অনলাইন প্রোগ্রামে(সি এস আই আর-এস আর টি পি-২০২০)অংশ নিচ্ছেন। সি এস আই আর-এন ই আই এস টির ডিরেক্টর ডঃ জি নরহরি শাস্ত্রী এ কথা জানিয়েছেন।
    
    এই অনলাইন প্রোগ্রামের সূচনা হিসাবে, একটি ওয়েবসাইট http://www.neist.res.in/srtp2020/ চালু করা হয়েছে যেখানে শিক্ষার্থীরা অনলাইনে আবেদনপত্র পাঠাতে এবং প্রোগ্রামটির বিস্তারিত ব্রোশিওর পেতে লগইন করতে পারেন। গত ২৮ মে ২০২০ থেকে রেজিস্ট্রেশন প্রক্রিয়া শুরু হয়েছে,চলবে ৫ জুন ২০২০ পর্যন্ত।
    .
    অনলাইন প্রোগ্রামটি বিএসসি, এমএসসি, বিটেক / বি.ই, এমসিএ, এমটেক, এবং এম ফার্মা বিভাগের ছাত্রছাত্রী, যাদের শিক্ষাগত মান যথেষ্ট উঁচু, তাদের জন্য তৈরী করা হয়েছে। ইউজিসি / এআইসিটিই / রাজ্য / কেন্দ্রীয় / বেসরকারী বিশ্ববিদ্যালয়গুলির সাথে যুক্ত বিভিন্ন কলেজের শিক্ষকরা ও এই কার্যক্রমের সাথে যুক্ত হতে পারেন।
    
    প্রার্থীদের জমা দেওয়া প্রকল্পের প্রস্তাবের গুণমানের ভিত্তিতে বাছাই প্রক্রিয়াটি করা হবে। একজন আবেদনকারীকে তিনটি সিএসআইআর ল্যাব / ইনস্টিটিউট নির্বাচন করার সুযোগ দেওয়া হবে এবং অনলাইন প্রোগ্রামটি সফলভাবে শেষ হওয়ার পরে সমস্ত প্রার্থীকে শংসাপত্র প্রদান করা হবে।
    
    দেশব্যাপী সিএসআইআরের পরীক্ষাগারগুলির প্রায় ৪০০ প্রখ্যাত বিজ্ঞানী এই রসায়ন, পদার্থবিজ্ঞান, গণিত, জিওসায়েন্স, ফার্মাসি, ডেটা সায়েন্স, কৃত্রিম বুদ্ধিমত্তা ও মেডিসিনের মতো বিভিন্ন বিষয়ে অনলাইন বক্তৃতা দেওয়ার জন্য এই প্রয়াসে যুক্ত থাকছেন। এই প্রোগ্রামে অংশ নেওয়া ৪০০- শিক্ষার্থীকে আর্থিক অনুদানও দেওয়া হবে।
    
    ডাঃ শাস্ত্রী বলেছেন, এই প্রয়াস শিক্ষাজগতকে জ্ঞান ও প্রেরণায় পুনর্গঠিত ও পুনরুজ্জীবিত করে তুলবে। কর্মসূচির মাধ্যমে শিক্ষার্থীদের মনোবল বৃদ্ধি পাবে এবং তাদের হতাশা থেকে বেরিয়ে আসতে সহায়তা করবে।
    
    (লিখেছেন বিজিত কুমার চৌধুরী, সিএসআইআর-এন ই আই এস টি, অসমের জোরহাটের শীর্ষস্থানীয় বৈজ্ঞানিক)


    

    CG/TG

    
    
    (Release ID: 1629485) Visitor Counter : 13
    
    
      Read this release in: English , Urdu , Marathi , Manipuri , Tamil , Telugu