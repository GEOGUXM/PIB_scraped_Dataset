      সড়কপরিবহণওমহাসড়কমন্ত্রক

      ভারতের জাতীয় মহাসড়ক কর্তৃপক্ষ মীমাংসার মাধ্যমে দাবির নিষ্পত্তি ত্বরান্বিত করেছে
      Posted On: 17 JUN 2020 5:15PM by PIB Kolkata


    নয়াদিল্লি, ১৭ জুন, ২০২০


    

    
    মীমাংসার মাধ্যমে দ্রুত দাবি নিষ্পত্তি এবং ঋণ হ্রাস করার জন্য ভারতের জাতীয় মহাসড়ক কর্তৃপক্ষ (এনএইচএআই) তিন সদস্যের বিশেষজ্ঞ কমিটি গঠন করেছে। এই কমিটি যে কোন দাবির ক্ষেত্রে দ্রুত মীমাংসার কাজ করবে। এই মীমাংসা কমিটির প্রধান হবেন বিচার বিভাগের একজন সদস্য। অন্যান্য সদস্য হিসেবে থাকবেন অবসরপ্রাপ্ত এক আধিকারিক, প্রশাসনিক আধিকারিক, অর্থ বিভাগ থেকে একজন এবং বেসরকারি ক্ষেত্র থেকে একজন বিশেষজ্ঞ। ২০১৫ সালের মধ্যস্থতাকারী আইন সংশোধন করা হয়েছিল ২০১৯ সালে। সেই সংশোধিত আইন অনুযায়ী, এখন দাবির মীমাংসার ক্ষেত্রে ১২ থেকে ১৮ মাস সময় লাগবে। এই প্রক্রিয়াটি অত্যন্ত স্বচ্ছ, নিখুঁত এবং দ্রুত হবে। কমিটির কাছে এই দাবির বিষয়টি যাওয়ার পর থেকে ছয় মাসের মধ্যে পাঁচটি সেশনের মাধ্যমে এই দাবিগুলির মীমাংসার কাজ করতে হবে। এখনও পর্যন্ত এই কমিটির কাছে ১০৮টি মামলা পাঠানো হয়েছে এবং এই মামলার ক্ষেত্রে দাবি ছিল ১৩,৩৪৯ কোটি টাকা। এর মধ্যে ৩,৭৪৩ কোটি টাকার দাবি মেটানো হয়েছে। এই প্রক্রিয়া আইনি ঝামেলা অনেকটা কমিয়ে দিয়েছে। এমনকি এই মামলায় আটকে থাকা অর্থ পাওয়ার ক্ষেত্রেও সুবিধা মিলেছে।
    
    
    
    
    CG/SS/DM

    
    
    (Release ID: 1632197) Visitor Counter : 9
    
    
      Read this release in: Telugu , English , Urdu , Hindi , Marathi , Manipuri , Punjabi , Tamil