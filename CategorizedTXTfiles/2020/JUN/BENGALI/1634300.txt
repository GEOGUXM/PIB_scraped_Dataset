      স্বাস্থ্যওপরিবারকল্যাণমন্ত্রক

      কোভিড-১৯এর বিষয়ে সর্বশেষ তথ্য
      
      কেন্দ্রীয় দল গুজরাট, মহারাষ্ট্র ও তেলেঙ্গনা সফর করবে
      
      মোট ৭৫ লক্ষের বেশী লালারসের নমুনা পরীক্ষা করা হয়েছে
      
      সুস্থ হয়ে ওঠার হার বৃদ্ধি পেয়েছে ৫৭.৪৩%
      Posted On: 25 JUN 2020 2:51PM by PIB Kolkata


    নতুনদিল্লী, ২৫ জুন, ২০২০


    

    
    কেন্দ্রীয় স্বাস্থ্য ও পরিষেবা মন্ত্রকের যুগ্ম সচিব শ্রী লব আগরওয়ালের নেতৃত্বে একটি কেন্দ্রীয় দল গুজরাট, মহারাষ্ট্র ও তেলেঙ্গনা ২৬ থেকে ২৯শে জুন সফর করবে। দলের সদস্যরা সংশ্লিষ্ট রাজ্যগুলির আধিকারিকদের সঙ্গে মতবিনিময় করবেন এবং কোভিড-১৯ মহামারীর মোকাবিলায় গৃহীত উদ্যোগগুলির পর্যালোচনা করবেন।


    
    নমুনা পরীক্ষা করার জন্য দেশে পরীক্ষাগারের সংখ্যা বৃদ্ধি করার উদ্যোগ অব্যাহত রয়েছে। সরকারী পরীক্ষাগার ৭৩৪টি ও বেসরকারি পরীক্ষাগার ২৭৩টি ౼অর্থাৎ মোট ১০০৭টি পরীক্ষাগার এই মুহূর্তে দেশের নানা প্রান্তে রয়েছে। এর মধ্যে ৩৫৯টি সরকারী ও ২০০টি বেসরকারী পরীক্ষাগারে ( মোট ৫৫৯ টি) রিয়েল টাইম পিসিআরের মাধ্যমে , ৩৪৩টি সরকারি ও ২১টি বেসরকারী পরীক্ষাগারে (মোট ৩৬৪টি) এবং ট্রুন্যাটের মাধ্যমে ৩২টি সরকারি ও ৫২টি বেসরকারী পরীক্ষাগারে (মোট ৮৪টি) সিবিন্যাটের মাধ্যমে নমুনা পরীক্ষা করা হচ্ছে।


    
    গত ২৪ ঘন্টায় দুই লক্ষের বেশী নমুনা౼২,০৭,৮৭১টি নমুনা পরীক্ষা হয়েছে, যার পরিমাণ দৈনিক হিসেবে সর্বোচ্চ। এ পর্যন্ত দেশে মোট ৭৫,৬০,৭৮২টি নমুনার পরীক্ষা হয়েছে।


    
    কোভিড সংক্রমিতদের সুস্থ হয়ে ওঠার হারও ক্রমশ বৃদ্ধি পেয়ে হয়েছে ৫৭.৪৩ শতাংশ। ১৩,০১২ জন রোগী গত ২৪ ঘন্টায় সুস্থ হয়েছেন। দেশে মোট ২,৭১,৬৯৬ জন সুস্থ হয়েছেন। বর্তমানে ১,৮৬,৫১৪ জন কোভিড-১৯এ সংক্রমিত রোগী চিকিৎসকদের তত্ত্বাবধানে রয়েছেন।


    
    সারা দেশে প্রতি লক্ষে ৩৩.৩৯ জন সংক্রমিত হয়েছেন, বিশ্বের ক্ষেত্রে এই অনুপাত ১২০.২১ জন। ভারতে জনসংখ্যার হিসেবে প্রতি লক্ষে ১.০৬টি মৃত্যুর ঘটনা ঘটেছে౼সারা বিশ্বের নিরীখে এই হার সর্বনিম্ন।পৃথিবীতে প্রতি লক্ষে ৬.২৪ জন এই মহামারীর কারণে মারা গেছেন।


    
    
    কোভিড-১৯ এর বিষয়ে বস্তুনিষ্ঠ তথ্যের জন্য এবং এই মহামারী প্রতিরোধের বিষয়ে যে সব নির্দেশিকা জারি করা হয়েছে তা জানতে https://www.mohfw.gov.in/ লিঙ্কটি ক্লিক করুন।


    
    
    কোভিড-১৯ এর বিষয়ে কোন জিজ্ঞাস্য থাকলে technicalquery.covid19@gov.in অথবা ncov2019@gov.in - এই দুটি ই-মেলে যোগাযোগ করা যাবে। ট্যুইটার হ্যান্ডেল @CovidIndiaSeva-এ ও প্রশ্ন করা যাবে। এছাড়াও +৯১-১১-২৩৯৭ -৮০৪৬ অথবা নিঃশুল্ক নম্বর ১০৭৫ এ ফোন করা যাবে। বিভিন্ন রাজ্য ও কেন্দ্রশাসিত অঞ্চলে কোভিড–১৯ সংক্রান্ত হেল্প লাইন নম্বরগুলির তালিকা পেতে চাইলে নীচের লিঙ্কে ক্লিক করুন -
    https://www.mohfw.gov.in/pdf/coronvavirushelplinenumber.pdf


    

    CG/CB

    
    
    (Release ID: 1634300) Visitor Counter : 13
    
    
      Read this release in: English , Urdu , Hindi , Marathi , Manipuri , Punjabi , Gujarati , Odia , Tamil , Telugu , Malayalam