      પ્રધાનમંત્રીનું કાર્યાલય

      પ્રધાનમંત્રીએ કોવિડ-19 વિરુદ્ધ ભારતની લડાઇની સમીક્ષા કરી
      Posted On: 13 JUN 2020 6:05PM by PIB Ahmedabad


    પ્રધાનમંત્રી શ્રી નરેન્દ્ર મોદીએ કોવિડ -19 મહામારી વિરુદ્ધ ભારતે હાથ ધરેલી કાર્યવાહીની સમીક્ષા કરવા વરિષ્ઠ મંત્રીઓ અને અધિકારીઓ સાથે વિસ્તૃત બેઠક યોજી હતી . આ બેઠકમાં મહામારીના સંદર્ભમાં રાષ્ટ્રીય સ્તરે સ્થિતિ અને તૈયારીઓની સમીક્ષા કરવામાં આવી હતી . આ બેઠકમાં દિલ્હી સહિત જુદા - જુદા રાજ્યો અને કેન્દ્ર શાસિત પ્રદેશોમાં પ્રવર્તી રહેલી પરિસ્થિતિ ઉપર પણ વિચારણા કરવામાં આવી હતી . આ બેઠકમાં ગૃહ મંત્રી , આરોગ્ય મંત્રી , પ્રધાનમંત્રીના અગ્ર સચિવ , કેબિનેટ સચિવ , આરોગ્ય સચિવ , ICMR ના મહાનિર્દેશક અને અધિકારપ્રાપ્ત જૂથોના અન્ય સંબંધિત સંયોજકો હાજર રહ્યાં હતાં .


    તબીબી આપાતકાલીન પ્રબંધન યોજનાના અધિકારપ્રાપ્ત જૂથના સંયોજક અને નીતિ આયોગના સભ્ય ડૉ . વિનોદ પોલે પ્રવર્તમાન સ્થિતિ અંગે અને મધ્યમગાળામાં કોવિડ -19 ના કેસોના સંભવિત પરિસ્થિતિ અંગે વિગતવાર રજૂઆત કરી હતી . તે બાબત ધ્યાન ઉપર લેવામાં આવી હતી કે કુલ કેસોમાંથી બે - તૃતિયાંશ કેસો 5 રાજ્યોમાં છે અને તેમાં પણ કેસોની સંખ્યા મોટા શહેરોમાં ખૂબ જ વધારે પડતી છે . આ પડકારજનક પરિસ્થિતિને નજર સમક્ષ રાખીને , ખાસ કરીને મોટા શહેરોમાં પરીક્ષણની સંખ્યા વધારવાની સાથે સાથે દૈનિક કેસોમાં થઇ રહેલા વધારાનો અસરકારક રીતે સામનો કરવો પથારીઓની સંખ્યા અને સેવાઓમાં વધારો કરવાની વિચારણા હાથ ધરવામાં આવી હતી .


    પ્રધાનમંત્રીએ હોસ્પિટલની પથારીઓ / આઇસોલેશન બેડની શહેર અને જિલ્લા દીઠ જરૂરિયાતો અંગે અધિકારપ્રાપ્ત જૂથે કરેલી ભલામણોની નોંધ લીધી હતી અને તેના આધારે આરોગ્ય મંત્રાલયના અધિકારીઓને રાજ્યો / કેન્દ્ર શાસિત પ્રદેશો સાથે પરામર્શ કરીને આપાતકાલીન આયોજન હાથ ધરવા નિર્દેશો આપ્યા હતાં . તેમણે મંત્રાલયને ચોમાસાની ઋતુની શરૂઆતને ધ્યાનમાં રાખીને યોગ્ય તૈયારીઓ સુનિશ્ચિત કરવા પણ સૂચના આપી હતી .


    રાજધાની દિલ્હીમાં કોવિડ -19 મહામારીની વર્તમાન અને ઉભરી રહેલી પરિસ્થિતિ અંગે ચર્ચા હાથ ધરવામાં આવી હતી અને આગામી 2 મહિનાની સંભાવનાઓ અંગે ગહન વિચારણા થઇ હતી . પ્રધાનમંત્રીએ કોવિડ -19 ના વધી રહેલા કેસોના કારણે ઊભરી રહેલા પડકારનો સંકલિત અને સર્વગ્રાહી સામનો કરવા માટે ઉપરાજ્યપાલ , રાજધાની દિલ્હીના મુખ્યમંત્રી સાથે ભારત સરકાર , દિલ્હી સરકારના તમામ વરિષ્ઠ અધિકારીઓ અને દિલ્હીના મ્યુનિસિપલ કોર્પોરેશનના અધિકારીઓની આપાતકાલીન બેઠક યોજવા સૂચન કર્યુ હતું .


    આ બેઠકમાં મહામારી ઉપર સફળતાપૂર્વક રોકવા અને નિયંત્રણ મેળવવા અનેક રાજ્યો , જિલ્લાઓ અને શહેરો દ્વારા હાથ ધરાયેલી ઉત્કૃષ્ટ કામગીરીના અનેક પ્રસંગોની નોંધ લીધી હતી અને તેની પ્રશંસા કરવામાં આવી હતી . અન્ય લોકોને પ્રેરણા અને નવીન વિચારો પુરા પાડવા આ સફળતા ગાથાઓ અને શ્રેષ્ઠ પ્રણાલીઓનો વ્યાપક પ્રસાર કરવા ઉપર ભાર મુકવામાં આવ્યો હતો .


    GP/DS

    
    
    (Release ID: 1631436) Visitor Counter : 26
    
    
      Read this release in: Bengali , English , Urdu , Hindi , Marathi , Assamese , Manipuri , Punjabi , Odia , Tamil , Telugu , Kannada , Malayalam