      વહાણવટા મંત્રાલય

      ‘આત્મનિર્ભર ભારત’ યોજના હેઠળ શ્રી માંડવીયાએ ભારતના નેજા હેઠળ વહાણોમાં વધારો કરી ભારતના મેરીટાઈમ ઉદ્યોગમાં શીપ રિપેરીંગ સુવિધાઓ વધારવા માટેના વિઝનનો પ્રારંભ કર્યો
      Posted On: 29 JUN 2020 6:00PM by PIB Ahmedabad


    શિપિંગ મંત્રાલયનાં રાજ્યકક્ષાનાં મંત્રી ( સ્વતંત્ર હવાલો ) શ્રી મનસુખ માંડવીયાના અધ્યક્ષપદે જહાજ માલિકોના એસોસિએશન , ચેરમેન અને મેનેજીંગ ડિરેક્ટર - શીપીંગ કોર્પોરેશન ઓફ ઈન્ડિયા , ડિરેક્ટર જનરલ શિપીંગ અને શિપિંગ વિભાગના વરિષ્ઠ અધિકારીઓની હાજરીમાં ભારતમાં શીપ રિપેરીંગ સુવિધાઓ વધારવામાં વૃધ્ધિ કરવાના તથા દુનિયામાં ભારતના નેજા હેઠળ જહાજોની સંખ્યામાં વધારો કરવાના વિઝનનો પ્રારંભ કર્યો છે .


    શ્રી માંડવીયાએ શીપિગ ઉદ્યોગના પ્રતિનિધિઓ પાસેથી ભારતમાં શીપ રિપેરીંગ સુવિધાઓની મજબૂત વ્યવસ્થા તૈયાર કરવા અને ‘ ભારતને શીપ રિપેર હબ ’ માં રૂપાંતર કરવા માટે સૂચનો માંગ્યા હતા . તેમણે ભારતીય સર્વિસ એન્જીનિયરની નિપુણતામાં વધારો કરવા માટે તેમનું કૌશલ્ય વધારવાના , શીપ યાર્ડની ક્ષમતા વધારવા અને ભારતમાં જ ઉત્પાદન થયું હોય તેવા જરૂરી સ્પેર પાર્ટસનો પૂરવઠો વધારવાના પાસાં ઉપર ભાર મૂક્યો હતો .


    પ્રધાનમંત્રી શ્રી મોદીના ‘ આત્મનિર્ભર ભારત ’ ના વિઝનનો પુનરોચ્ચાર કરતાં શ્રી માંડવીયાએ શીપ રિપેરીંગ સુવિધાઓમાં વિશ્વસ્તરની માળખાગત સુવિધાઓ વધારવા માટે અનુરોધ કર્યો હતો . ભારતના બંદરો પરથી દર વર્ષે અંદાજે 30,000 જહાજો પસાર થતા હોવાથી તેમણે આ તકનો લાભ લેવા અનુરોધ કર્યો હતો . શ્રી માંડવીયાએ અધિકારીઓને એવો નિર્દેશ આપ્યો હતો કે ભારતીય ધ્વજ ધરાવતા જહાજોની સંખ્યામાં વધારો કરવા માટે એક્શન પ્લાન ઘડી કાઢે . આવુ થઈ શકશે તો દર વર્ષે અંદાજે 13 અબજ ડોલરના વિદેશી હુંડિયામણની બચત થવા ઉપરાંત ભારતીય ટનેજમાં ભાડાના દર નીચા સ્તરે સ્થિર કરી શકાશે .


    GP/DS


    

    
    (Release ID: 1635202) Visitor Counter : 27
    
    
      Read this release in: Telugu , English , Urdu , Hindi , Bengali , Manipuri , Punjabi , Tamil