      સ્વાસ્થ્ય અને પરિવાર કલ્યાણ મંત્રાલય

      કેન્દ્રીય આરોગ્ય મંત્રાલયે કોવિડ-19ના કેસોના વ્યવસ્થાપન માટે સુધારા સાથે નવા તબીબી વ્યવસ્થાપન પ્રોટોકોલ બહાર પાડ્યા
      
      નવા પ્રોટોકોલમાં સામાન્યથી ગંભીર કેસોના વ્યવસ્થાપન માટે મિથાઇલપ્રેડ્નિસોલોનના વિકલ્પ તરીકે ડેક્સામેથાસોનના ઉપયોગનો ઉલ્લેખ કરાયો

      Posted On: 27 JUN 2020 1:41PM by PIB Ahmedabad

    કોવિડ - 19 અંગેના જ્ઞાનમાં વૃદ્ધિ કરવાની દિશામાં ગતિ તેજ કરવા સાથે , જેમાં ખાસ કરીને અસરકારક દવાઓ પર ઝડપથી જાણકારી મેળવવાની સાથે કેન્દ્રીય આરોગ્ય અને પરિવાર કલ્યાણ મંત્રાલયે આજે કોવિડ -19 ના કેસોના વ્યવસ્થાપન માટે અપડેટ કરેલા તબીબી વ્યવસ્થાપન પ્રોટોકોલ બહાર પાડ્યા છે . અપડેટ કરેલા પ્રોટોકોલમાં સામાન્યથી ગંભીર કેસોના વ્યવસ્થાપન માટે મિથાઇલપ્રેડ્નિસોલોનના વિકલ્પ તરીકે ડેક્સામેથાસોનના ઉપયોગનો ઉલ્લેખ કરવામાં આવ્યો છે . તાજેતરમાં પ્રાપ્ત થયેલા પુરાવાને ધ્યાનમાં રાખીને અને નિષ્ણાતો સાથે વિચારવિમર્શ કર્યા પછી આ ફેરફાર કરવામાં આવ્યો છે .


    ડેક્સામેથાસોનને કોર્ટીકોસ્ટેરોઇડ દવા છે જેનો ઉપયોગ તેની એન્ટી - ઇન્ફ્લેમેટરી અને ઇમ્યુનોસપ્રેસમેન્ટ અસરના કારણે વ્યાપક રેન્જની પરિસ્થિતિઓમાં કરવામાં આવે છે . આ દવાનું કોવિડ -19 ના હોસ્પિટલમાં દાખલ કરવામાં આવેલા દર્દી પર રિકવરી તબીબી પરીક્ષણ દરમિયાન ટેસ્ટિંગ કરવામાં આવ્યું છે અને તેમાં જાણવા મળ્યું હતું કે , તબીબી રીતે ગંભીર સ્થિતિ ધરાવતા દર્દીઓમાં તેની લાભદાયક અસર જોવા મળી છે અને તેનાથી વેન્ટિલેટર પર રાખવામાં આવેલા એક તૃત્યાંશ દર્દીઓમાં મૃત્યુદર પણ ઘટેલો જોવા મળ્યો છે . આ ઉપરાંત , ઓક્સિજન થેરાપી પર રાખવામાં આવેલા દર્દીઓમાં મૃત્યુદર ઘટીને દર પાંચમાંથી એક નોંધાયો હતો . આ દવા આવશ્યક દવાઓની રાષ્ટ્રીય યાદી (NLEM) માં પણ સમાવિષ્ટ છે અને વ્યાપક રીતે ઉપલબ્ધ છે .


    કેન્દ્રીય આરોગ્ય સચિવ સુશ્રી પ્રિતિ સુદાને તમામ રાજ્યો / કેન્દ્ર શાસિત પ્રદેશોને અપડેટ કરેલા પ્રોટોકોલ અને સંસ્થાકીય સ્તરે પણ ડેક્સામેથાસોનના ઉપયોગ અને ઉપલબ્ધતા માટે અપડેટ કરેલા પ્રોટોકોલની નકલ મોકલી દીધી છે . આ અંગે માર્ગદર્શન દસ્તાવેજ આરોગ્ય મંત્રાલયની વેબસાઇટ પર ઉપલબ્ધ કરાવવામાં આવે છે જે આ લિંક પરથી મેળવી શકા છે :


    https://www.mohfw.gov.in/pdf/ClinicalManagementProtocolforCOVID19dated27062020.pdf


    તબીબી વ્યવસ્થાપન પ્રોટોકોલને છેલ્લે 13 જૂન 2020 ના રોજ અપડેટ કરવામાં આવ્યા હતા .


    GP/DS

    
    
    (Release ID: 1634749) Visitor Counter : 105
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Odia , Tamil , Telugu , Malayalam