      PIB Headquarters

      અનેક મુશ્કેલીઓ અને પડકારો હોવા છતાં, પશ્ચિમ રેલ્વે દ્વારા 326 પાર્સલ વિશેષ ટ્રેનો દ્વારા 54 હજાર ટન આવશ્યક સામગ્રીનું પરિવહન
      Posted On: 12 JUN 2020 8:39PM by PIB Ahmedabad


    કોવિડ -19 ને ધ્યાનમાં રાખીને અનેક મુશ્કેલ પડકારો હોવા છતાં , પશ્ચિમ રેલ્વેની પાર્સલ એક્સપ્રેસ ટ્રેન તેના નિર્ધારિત સમયપત્રક અનુસાર સતત કાર્યરત છે . પશ્ચિમ રેલ્વે દેશભરમાં તબીબી ઉપકરણો , દવાઓ , અનાજ વગેરે જેવી અતિ આવશ્યક ચીજવસ્તુઓ નાપરિવહન ની મહત્વપૂર્ણ જવાબદારીને આ ટ્રેનો દ્વારા સારી રીતે નિભાવવામાં આવી રહી છે . હંમેશાં પોતાના ગ્રાહકોની જરૂરિયાતો માટે સંપૂર્ણ રીતે પ્રતિબદ્ધ રહેવાના પોતાના દ્રડ


    નિશ્ચય ના પાલનમાં પશ્ચિમ રેલ્વે પોતાની ખાસદૂધ ટ્રેનો ના માધ્યમથી દેશના વિવિધ ભાગોમાં દૂધ અને દૂધના ઉત્પાદનોના સપ્લાય પણ સુનિશ્ચિત કરી રહી છે . આ જ ક્રમમાં ,11 જૂન 2020 ના રોજ બીજી પાર્સલ સ્પેશિયલ ટ્રેન કરમ્બલીથી નવી ગુવાહાટી માટે રવાના થઈ છે .


    પશ્ચિમ રેલ્વેના મુખ્ય જનસંપર્ક અધિકારી શ્રી રવિન્દ્ર ભાકર દ્વારા જારી કરાયેલ એક અખબારી યાદી મુજબ , 23 માર્ચથી 10 જૂન 2020 સુધી , પશ્ચિમ રેલ્વેએ દ્વારા પોતાની 326 પાર્સલની ખાસ ( વિશેષ ) ટ્રેનોના માધ્યમ થી 54 હજાર ટન અતિ આવશ્યક સામગ્રીઓનું પરિવહન કરવામાં આવ્યું છે . જેમાં મુખ્યત્વે કૃષિ ઉત્પાદનો , દવાઓ , માછલી , દૂધ વગેરે નો મુખ્ય રૂપે સમાવેશ થાય છે . આ પરિવહનના માધ્યમ થી ઉત્પાદનની આવક લગભગ 17.16 કરોડ રૂપિયા થઇ છે . આ સમયગાળા દરમિયાન , પશ્ચિમ રેલ્વે દ્વારા દૂધની 41 વિશેષ ટ્રેનો ચલાવવામાં આવી હતી , જેમાં 30 હજાર ટનથી વધુનું ભારણ હતું અને વેગનના 100% ઉપયોગથી આશરે 5.24 કરોડની મહેસૂલ ની આવક થઈ હતી , એ જ રીતે , 21 હજાર ટનથી વધુ વજનની 280 કોવિડ -19 વિશેષ પાર્સલ ટ્રેનો પણ અતિ આવશ્યક ચીજવસ્તુઓના પરિવહન માટે ચલાવવામાં આવી હતી , જેના માટે મહેસૂલ આવક રૂ .10.85 કરોડ રહી હતી . આ સિવાય , 2378 ટન વજનવાળા 5 ઇન્ડેડ રેક પણ 100% ઉપયોગ સાથે ચલાવવામાં આવ્યા હતા , જેનાથી 1.07 કરોડથી વધુની આવક થઈ છે . તેમણે જણાવ્યું કે 22 માર્ચથી 10 જૂન , 2020 સુધીના લોકડાઉન સમયગાળા દરમિયાન , માલ ગાડીઓના કુલ 5988 રેકનો ઉપયોગ પશ્ચિમ રેલ્વે દ્વારા 11.93 મિલિયન ટન આવશ્યક ચીજવસ્તુઓની સપ્લાય માટે કરવામાં આવ્યો છે . 11,813 માલગાડીઓ ને અન્ય ઝોનલ ટ્રેનો સાથે બદલી કરવામાં આવી હતી , જેમાંથી 5,946 ટ્રેનોને સોંપવામાં આવી હતી અને 5,867 ટ્રેનોને જુદા જુદા ઇન્ટરચેંજ પોઇન્ટ પર લઇ જવામાં આવી હતી .327 મિલેનિયમ પાર્સલ રેક , પાર્સલ વેન / રેલ્વે મિલ્ક ટેન્કર ( આરએમટી ) દેશ ના વિવિધ ભાગોમાં દૂધના પાવડર , પ્રવાહી દૂધ અને અન્ય સામાન્ય ગ્રાહક માલની સપ્લાય માટે મોકલવામાં આવ્યા હતા .


    લોકડાઉનને કારણે નુકસાન અને રિફંડ ની ચુકવણી


    શ્રી ભાકરે કહયું કે કોરોના વાયરસને કારણે પશ્ચિમ રેલ્વેની કુલ કમાણીનું નુકસાન 1261 કરોડ રૂપિયાથી વધુ હોવાનો અંદાજ છે , જેમાં ઉપનગરીય ખંડ માટે 179.63 કરોડ રૂપિયા અને નોન - ઉપનગરીય ખંડ માટે રૂ . 1081.59 કરોડ ના નુકશાન નો સમાવેશ થાય છે . આ હોવા છતાં , ટિકિટો રદ કરવાના પરિણામ સ્વરૂપે , પશ્ચિમ રેલ્વેએ 328.64 કરોડ રૂપિયાની રિફંડ રકમની ખાતરી આપી છે . નોંધનીય છે કે આ રિફંડ રકમમાંથી માત્ર મુંબઇ ડિવિઝને 153.38 કરોડ રૂપિયાનું રિફંડ ચૂકવ્યું છે . અત્યાર સુધીમાં , સમગ્ર પશ્ચિમ રેલ્વે પર 50.35 લાખ મુસાફરોએ તેમની ટિકિટ રદ કરી છે અને તે મુજબ તેમનાં રીફંડની રકમ પ્રાપ્ત થઈ છે .


    પશ્ચિમ રેલ્વે દ્વારા શ્રમિક વિશેષ ટ્રેનો


    પશ્ચિમ રેલ્વેએ 2 મે , 2020 થી 10 જૂન , 2020 સુધી 1220 શ્રમીક સ્પેશિયલ ટ્રેનો ચલાવવામાં આવી છે , જેમાં 18.33 લાખ મુસાફરોને તેમના લક્ષ્યસ્થાન પર લઈ જવામાં આવ્યા છે . આ 1220 ટ્રેનોમાંથી મુંબઇ ડિવિઝનમાં સૌથી વધુ 708 ટ્રેનો છે , અમદાવાદ ડિવિઝન 259, વડોદરા ડિવિઝન 100, ભાવનગર ડિવિઝન 30, રાજકોટ ડિવિઝન 117 અને રતલામ ડિવિઝન દ્વારા 6 શ્રમિક ટ્રેનો ચલાવવામાં આવી છે . 10 જૂન , 2020 ના રોજ , પશ્ચિમ રેલ્વેએ ગુજરાતથી ઝારખંડ સુધી એક શ્રમિક વિશેષનુ સંચાલન કર્યું .

    
    
    (Release ID: 1631230) Visitor Counter : 15