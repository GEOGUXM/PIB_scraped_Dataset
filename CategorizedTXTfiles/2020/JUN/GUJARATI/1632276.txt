      PIB Headquarters

      પશ્ચિમ રેલ્વે દ્વારા કાંકરિયા અને ખુર્દા રોડ વચ્ચે પાર્સલ સ્પેશિયલ ટ્રેન ચલાવવાનો નિર્ણય
      Posted On: 18 JUN 2020 11:45AM by PIB Ahmedabad


    પશ્ચિમ રેલ્વે દ્વારા આવશ્યક ચીજવસ્તુઓના પરિવહન સિવાય જરૂરી દવાઓ પહોંચાડવા માટે બે સેવાઓવાળી પાર્સલ સ્પેશિયલ ટ્રેન ચલાવવાનો નિર્ણય લેવામાં આવ્યો છે . આ પાર્સલ સ્પેશિયલ ટ્રેન કાંકરિયા અને ખુર્દા રોડ સ્ટેશન વચ્ચે દોડશે .


    પશ્ચિમ રેલ્વેના મુખ્ય જનસંપર્ક અધિકારી શ્રી રવિન્દ્ર ભાકર દ્વારા જારી કરાયેલ એક અખબારી યાદી મુજબ , અમદાવાદ ના કાંકરિયા થી ઓડિશા ના ખુર્દા રોડ વચ્ચે પાર્સલ સ્પેશિયલ ટ્રેન ચાલશે . ટ્રેન નંબર 00989 કાંકરિયા - ખુર્દા રોડ પાર્સલ સ્પેશિયલ ટ્રેન કાંકરિયા થી 18 જૂન 2020 ના રોજ 23:50 વાગ્યે ઉપડશે અને 20 જૂન 2020 ના રોજ ના રોજ 11.30 વાગ્યે ખુર્દા રોડ પહોંચશે . તેવી જ રીતે , ટ્રેન નંબર 00990 પાર્સલ સ્પેશિયલ ટ્રેન 20 જૂન 2020 ના રોજ ખુર્દા રોડ થી 22.30 કલાકે ઉપડશે અને 22 જૂન 2020 ના રોજ 10.10 કલાકે કાંકરિયા પહોંચશે . આ ટ્રેન આણંદ , રતલામ , મક્સી , ભોપાલ , બીના જંકશન , કટની મુરવારા , બિલાસપુર , ઝારસુગુડા રોડ અને સંબલપુર સિટી સ્ટેશનો પર બંને દિશામાં રોકાશે .

    
    
    (Release ID: 1632276) Visitor Counter : 15