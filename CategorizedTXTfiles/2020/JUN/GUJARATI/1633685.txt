      લઘુમતિ બાબતોનું મંત્રાલય

      હજ (1441 H/ 2020 AD) માટે ભારતીય મુસ્લિમો સાઉદી અરબ નહીં જાય
      
      અરબ સરકારના નિર્ણયને માન આપીને, પ્રવર્તમાન સ્થિતિને ધ્યાનમાં રાખી લોકોના સ્વાસ્થ્ય- સલામતીને પ્રાથમિકતા આપી, આ નિર્ણય લેવામાં આવ્યો
      
      શ્રી મુખ્તાર અબ્બાસ નકવી: “2 લાખ 13 હજાર અરજીઓ દ્વારા જમા કરાવવામાં આવેલા પૂરા પૈસા કોઇપણ કપાત વગર તાત્કાલિક પાછા આપવાની પ્રક્રિયા આજથી શરૂ કરવામાં આવી છે. આ પૈસા ઑનલાઇન DBT દ્વારા અરજદારોના ખાતાંમાં જમા કરાવવામાં આવશે”
      
      “2300થી વધુ મુસ્લિમ મહિલાઓએ 'મેહરમ' (પુરુષ સંબંધી) વગર હજ પર જવા માટે અરજી કરી હતી, આ મહિલાઓને હજ 2021માં આ અરજીના અધારે હજ યાત્રા પર મોકલવામાં આવશે”: શ્રી મુખ્તાર અબ્બાસ નકવી
      
      “સાથે જ આવતા વર્ષે પણ જે મહિલાઓ મેહરમ વગર હજ યાત્રાએ જવા માટે નવી અરજી કરશે તે તમામને પણ હજ યાત્રાએ મોકલવામાં આવશે”: શ્રી મુખ્તાર અબ્બાસ નકવી
      Posted On: 23 JUN 2020 1:28PM by PIB Ahmedabad


    કેન્દ્રીય લઘુમતી બાબતોના મંત્રી શ્રી મુખ્તાર અબ્બાસ નકવીએ આજે જણાવ્યું હતું કે , સાઉદી અરબ સરકારે લીધેલા નિર્ણયનું સન્માન કરીને , પ્રવર્તમાન સ્થિતિને ધ્યાનમાં રાખતા લોકોના સ્વાસ્થ્ય અને સલામતીને પ્રાથમિકતા આપીને એવો નિર્ણય લેવામાં આવ્યો છે કે , હજ (1441 H/ 2020 AD) માટે ભારતના મુસ્લિમો સાઉદી અરબ નહીં જાય .


    શ્રી નકવીએ જણાવ્યું હતું કે , કાલે સાઉદી અરબના હજ અને ઉમરાહ મંત્રી મહામહિમ ડૉ . મુહમ્મદ સાલેહ બિન તાહેર બેન્તેનનો ફોન આવ્યો હતો . તેમણે કહ્યું હતું કે , કોરોના મહામારીને ધ્યાનમાં રાખીને આ વર્ષે હજ (1441 H/ 2020 AD) માં ભારતમાંથી આવનારા હજ યાત્રીઓને ન મોકલવાનું સૂચન કરવામાં આવ્યું છે . શ્રી નકવી જણાવ્યું હતું કે , કોરોના કારણે ઉભા થયેલા મોટા પડકારોથી દુનિયાને અસર પડી છે , ત્યારે સાઉદી અરબમાં પણ તેની વ્યાપક અસર જોવા મળી છે .


    શ્રી નકવીએ જણાવ્યું હતું કે , અત્યાર સુધીમાં હજ 2020 માટે 2 લાખ 13 હજાર અરજીઓ આવી છે . તમામ અરજીકર્તાઓઓ જમા કરાવેલી પૂરી રકમ તેમને કોઇપણ કપાત વગર તાત્કાલિક પરત કરવા માટે આજથી પ્રક્રિયા શરૂ કરી દેવામાં આવી છે . આ પૈસા ઑનલાઇન DBT દ્વારા અરજદારોના ખાતાંમાં જમા કરાવવામાં આવશે .


    કેન્દ્રીય લઘુમતી બાબતોના મંત્રીએ જણાવ્યું હતું કે , આ વર્ષે પણ 2300 થી વધુ મુસ્લિમ મહિલાઓએ ' મેહરમ ' ( પુરુષ સંબંધી ) વગર હજ યાત્રાએ જવાની અરજી કરી હતી , આ મહિલાઓને હજ 2021 માં આ અરજીના આધારે હજ યાત્રાઓ મોકલવામાં આવશે . તેમજ , આવતા વર્ષે જે પણ મહિલાઓ મેહરમ વગર હજ યાત્રાએ જવાની અરજી કરશે તે તમામને પણ હજ યાત્રાએ મોકલવામાં આવશે .


    શ્રી નકવીએ જણાવ્યું હતું કે , 2019 માં 2 લાખ ભારતીય મુસ્લિમો હજ યાત્રાએ ગયા ગતા . જેમાંથી 50 ટકા મહિલાઓ સામેલ હતી . તે ઉપરાંત , સરકાર અંતર્ગત 2018 માં શરૂ કરવામાં આવેલી મેહરમ વગરની મહિલાઓને હજ યાત્રાએ મોકલવાની પ્રક્રિયા અંતર્ગત મેહરમ વગર હજ પર જનારી મહિલાઓની સંખ્યા 3,040 થઇ ગઇ છે .


    ગઇકાલે મોડી રાત્રે સાઉદી અરબના હજ અને ઉમરાહ મંત્રાલયે એક અખબારી યાદી બહાર પાડી હતી . તેમાં જણાવ્યું હતું કે , “ વૈશ્વિક કોરોના મહામારીના સંકટને ધ્યાનમાં રાખતા ધાર્મિક સ્થળોએ ભીડભાડ થાય તેવા કાર્યક્રમો સ્થગિત કરવામાં આવ્યા છે . એવો નિર્ણય લેવામાં આવ્યો છે કે , વિવિધ દેશોમાંથી જે લોકો હાલમાં સાઉદી અરબમાં રહે છે તેમના દ્વારા ખૂબ જ સિમિત સંખ્યામાં સામાજિક અંતરના નિયમોનું પાલન કરીને હજ કરવામાં આવશે .”


    GP/DS

    
    
    (Release ID: 1633685) Visitor Counter : 22
    
    
      Read this release in: Tamil , Assamese , English , Urdu , Marathi , Hindi , Bengali , Manipuri , Punjabi , Telugu , Malayalam