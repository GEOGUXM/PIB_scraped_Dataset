      PIB Headquarters

      લોકડાઉન થવા છતાં પશ્ચિમ રેલ્વે મહિલા કલ્યાણ સંગઠનની અધ્યક્ષા શ્રીમતી તનુજા કંસલ દ્વારા વીડિયો કોન્ફરન્સિંગના માધ્યમથી મહિલા કર્મચારીઓનું મનોબળ વધારવાનું કામ નિરંતર ચાલુ
      Posted On: 13 JUN 2020 3:52PM by PIB Ahmedabad


    ફોટો કેપ્શન: પશ્ચિમ રેલ્વે મહિલા કલ્યાણ સંગઠનની અધ્યક્ષા શ્રીમતી તનુજા કંસલ હાલ માં જ વિશ્વ પર્યાવરણ દિવસ નિમિત્તે ઝાડ રોપવા અને તેની રક્ષા કરવાનો સંદેશ આપી રહી છે.


    દેશવ્યાપી લોકડાઉનને લીધે બધું જ જાણે સ્થિર થઈ ગયું છે, જ્યારે પશ્ચિમ રેલ્વે તમામ અવરોધો સામે લડતી વખતે દેશ અને દૂરના વિસ્તારોના લોકોને સેવા પૂરી પાડવાનું કાર્ય ચાલુ રાખ્યું છે. પશ્ચિમ રેલ્વેના ફ્રન્ટ લાઇન પરના કોરોના યોદ્ધાઓ, તે તબીબી ક્ષેત્રના હોય અથવા મોટી સંખ્યામાં કર્મચારીઓ અને તેમના પરિવારો મોટી સંખ્યામાં માસ્ક અને સેનિટાઇઝર પ્રદાન કરવામાં લાગેલા અને ટ્રેકની સલામતી સુનિશ્ચિત કરવામાં રોકાયેલા ગેંગમેન…! માલગાડીઓ ચલાવનારા અને શ્રમિક વિશેષ ટ્રેનો ચલાવતા લોકો પાઇલટ્સ હોય, અથવા આરપીએફ જવાન જે જરૂરીયાતમંદોને ફૂડ પેકેટોનું વિતરણ કરે, પશ્ચિમ રેલ્વેએ દેશ પ્રત્યેની પ્રતિબદ્ધતામાં સારું પ્રદર્શન કર્યું છે. આ સંકલ્પ પૂર્ણ સતત પ્રેરણા અને પ્રોત્સાહન દ્વારા કરવામાં આવી છે. આ જ ક્રમમાં, શ્રીમતી તનુજા કંસલના કુશળ નેતૃત્વ હેઠળ પશ્ચિમ રેલ્વેની મહિલા કલ્યાણ સંગઠન દ્વારા ભયજનક કોરોના વાયરસ રોગચાળાના પડકારનો સામનો કરવા માટે ડિજિટલ કોન્ફરન્સિંગ દ્વારા મહિલા કર્મચારીઓનું મનોબળ વધારવાનું કામ કરવામાં આવી રહ્યું છે.શ્રીમતી તનુજા કંસલ દ્વારા અત્યાર સુધીમાં 12 વિડીયો કોન્ફરન્સ દ્વારા પ્રધાન કાર્યાલય ના તમામ વિભાગો અને મુંબઇ વિભાગની મહિલા કર્મચારીઓ સાથે વાતચીત કરવામાં આવી છે અને કર્મચારીઓ દ્વારા કરવામાં આવેલ ઉત્તમ કાર્યની પ્રશંસા કરવા અને તેમનું મનોબળ વધારવા માટે આગળ પણ વાતચીત કરતા રહેશે આ જ ક્રમમાં પશ્ચિમ રેલ્વે મહિલા કલ્યાણ સંગઠન ના અધ્યક્ષા શ્રીમતી કંસલ આ અઠવાડિયે પશ્ચિમ રેલ્વેના અન્ય વિભાગની મહિલા કર્મચારીઓને પણ મળશે.


    પશ્ચિમ રેલ્વેના મુખ્ય જનસંપર્ક અધિકારી શ્રી રવિન્દ્ર ભાકર દ્વારા જારી કરવામાં આવેલી એક અખબારી યાદીમાં જણાવ્યા અનુસાર શ્રીમતી કંસલે તેમના વીડિયો કોન્ફરન્સમાં કહ્યું હતું કે આપણે જીવન પુસ્તિકા ને ધૈર્ય અને શક્તિના આવરણ સાથે ઢાંકીને રાખવાનું છે; આને કારણે આપણી જીવન પુસ્તિકા ના ઘણા પાના મજબૂતી થી બંધાયેલા છે. તેમણે મિત્રતાનું મહત્ત્વ પણ સમજાવ્યું અને કહ્યું કે આપણે ઘણા દૂર હોવા છતાં પણ ટેકનોલોજી દ્વારા એક બીજા સાથે જોડાયેલા છીએ. તેમણે કહ્યું કે મિત્રતા દ્વારા જ આપણા જીવનમાં આનંદ હોય છે, ખાસ કરીને જ્યારે આપણે મુશ્કેલ સમયનો સામનો કરી રહ્યા છીએ. તેમણે એમ પણ જણાવ્યું હતું કે મહિલાઓ તેમના પરિવારોની મુખ્ય રખેવાળ છે. તેથી, તેઓએ દરેક રીતે રક્ષણાત્મક પગલાં અપનાવવા જોઈએ અને તેમને અપનાવવા પ્રેરણા આપવી જોઈએ. આની સાથે, આપણે આપણા પ્રિયજનોની પ્રતિરક્ષા વધારવા માટે જીવનમાં આયુર્વેદનો સમાવેશ કરવો જોઈએ. શ્રીમતી કંસલે તેમની મહેનત અને તેમની ફરજો પ્રત્યેના સમર્પણ માટે ગેંગમેન, આરપીએફ અને જગજીવનરામ હોસ્પિટલના કર્મચારીઓ જેવા મુંબઈ વિભાગના ફ્રન્ટલાઈન વર્કિંગ સ્ટાફને અનુક્રમે રૂ. 1 લાખ, 75,000 અને 50,000 રૂપિયાની આર્થિક સહાયની પણ જાહેરાત કરી છે.


    તાજેતર માં જ વિશ્વ પર્યાવરણ દિવસ નિમિત્તે શ્રીમતી કંસલે સૌને યાદ અપાવ્યું કે પ્રકૃતિની અભાવ માં માણસનું જીવન અશક્ય છે; પરંતુમાણસ વિના પ્રકૃતિ નું રહેવું શક્ય છે. તેમણે કહ્યું કે આ યોગ્ય સમય છે જ્યારે આપણે બધાં આપણી જીવનશૈલી સુધારીએ અને આપણા પર્યાવરણને સુરક્ષિત રાખવાની પ્રતિજ્ઞા લઈએ. શ્રીમતી કંસલે મહિલા કર્મચારીઓને તેમના પ્રોત્સાહક શબ્દોથી પ્રેરણા આપીને કહ્યું કે, મહિલાઓ કુટુંબ અને સમુદાય બંને સ્તરે કુદરતી સંસાધનોના યોગ્ય સંચાલનમાં મહિલાઓ અત્યંત મહત્વની ભૂમિકા નિભાવી શકે છે, જેમ કે પ્લાસ્ટિકની થેલી,જરૂર ન હોય ત્યારે નળ નો ઉપયોગ ન કરવો હોય , બધા લોકોને પર્યાવરણીય સમસ્યાઓ પ્રત્યે જાગૃત કરવા અને જરૂરી માહિતી આપવી, તમારા બગીચા માં વધુને વધુ વૃક્ષો લગાવવા, જરૂરી ન હોય ત્યારે લાઈટો, પંખા વગેરે બંધ રાખવા. તેમણે આ સંદર્ભમાં તમામ લોકોને ખૂબ સારી માહિતી પૂરી પાડી અને દરેકને "વૃક્ષારોપણ કરો, તેમની સંભાળ રાખો" જેવા સામાજિક મિશનમાં સહકાર આપવા અપીલ કરી. તેમણે 11 જૂન, 2020 ના રોજ ભાવનગર મંડળ ની મહિલા કર્મચારીઓ સાથે આયોજીત વીડિયો કોન્ફરન્સમાં સૂર્ય પ્રકાશના મહત્વ અને તેના આપણા જીવન ઉપર કેવી અસર પડે છે તે વિશે ઉપયોગી માહિતી આપી હતી. તેમણે કહ્યું કે સૂર્યપ્રકાશ એ વિટામિન ડી નો મુખ્ય સ્રોત છે. આ ઉપરાંત, તે મૂડ બૂસ્ટર હોર્મોન સેરેટોનિન વધારવામાં અને છોડમાં પ્રકાશસંશ્લેષણ કરવામાં મદદ કરે છે. સોલર એનર્જીનો ઉપયોગ ઘરના વિવિધ કાર્યો માટે થઈ શકે છે. શ્રીમતી કંસલે "સનશાઇન" પર અનેક પ્રેરણાત્મક અવતરણોનું પુનરાવર્તન કર્યું અને પોતાને સૂર્યપ્રકાશ બનીને આપણે કેવી રીતે અંધકારમાંથી બહાર આવવું પડશે તેના પર પોતાના વિચારો વ્યક્ત કર્યા. આવા જ એક ઉદાહરણ માં તેમણે કહ્યું હતું કે "જો તમારે સૂર્ય નું તેજ જોવુ હોય તો તમારે પણ તોફાન સામે લડવું પડશે."

    
    
    (Release ID: 1631360) Visitor Counter : 16