      રેલવે મંત્રાલય

      પશ્ચિમ રેલ્વેએ લોકડાઉન દરમિયાન 3.79 કરોડ લિટર થી વધુ દૂધ નું લોડીંગ કરીને બનાવ્યો ભારતીય રેલ્વે પર સર્વાધિક દૂધ લોડ કરવાનો સરાહનીય રેકોર્ડ
      Posted On: 29 JUN 2020 9:03PM by PIB Ahmedabad


    23 માર્ચ 2020 થી લાગુ દેશવ્યાપી લોકડાઉન હોવા છતાં પશ્ચિમ રેલ્વે હંમેશા દેશની સેવા કરવામાં અગ્રેસર રહી છે દેશમાં અનાજ , દૂધ , દવાઓ , કરિયાણા , કોલસો વગેરે આવશ્યક ચીજવસ્તુઓની સપ્લાય સુનિશ્ચિત કરવા માટે લોડિંગ ટ્રેનો નિરંતર ચાલુ રાખી . પશ્ચિમ રેલ્વે ના મહાપ્રબંધક શ્રી આલોક કંસલે લોકડાઉન દરમિયાન આવશ્યક સામગ્રીની સપ્લાય ચાલુ રાખવા માટે ઉત્સાહપૂર્ણ રસ દાખવ્યો અને પાર્સલ સ્પેશિયલ ટ્રેનોના સંચાલનને પ્રથમ અગ્રતા આપી . મહાપ્રબંધક ના કુશળ માર્ગદર્શન ના પરિણામે પશ્ચિમ રેલ્વે કટોકટીના આ સમયગાળા દરમિયાન 3.79 કરોડ લિટરથી વધુ દૂધ નું પરિવહન કરવામાં સફળ રહ્યું છે . પશ્ચિમ રેલ્વે માટે ગૌરવની વાત છે કે તે આખા ભારતીય રેલ્વે પર પહેલી આવી ઝોનલ રેલ્વે બની ગઈ છે , જેને લોકડાઉન સમયગાળા દરમિયાન સૌથી વધુ માત્રામાં દૂધનો પરિવહન કરવાનો ગૌરવ પ્રાપ્ત થયું છે . પશ્ચિમ રેલ્વેના મહાપ્રબંધક શ્રી આલોક કંસલ આ અદભૂત સિદ્ધિ બદલ પશ્ચિમ રેલવે ના તમામ સંબંધિત અધિકારીઓ અને કર્મચારીઓ સહિતની સમગ્ર ટીમને હૃદયપૂર્વક અભિનંદન પાઠવ્યા છે .


    પશ્ચિમ રેલ્વે દ્વારા જારી કરાયેલ એક અખબારી યાદી મુજબ , માર્ચ 2020 માં જાહેર લોકડાઉન થી અત્યાર સુધી 882 રેલવે મિલ્ક ટેન્કરો વાળા 51 રેક નું પશ્ચિમ રેલવે ના અમદાવાદ મંડળ ના પાલનપુર થી હરિયાણા ના પલવલ નજીક હિન્દ ટર્મિનલ સુધી પરિવહન કરવામાં આવ્યું . પશ્ચિમ રેલ્વે પોતાની મિલ્ક સ્પેશિયલ ટ્રેનો ના પરિવહન થી દૂધ અને દૂધ ની પ્રોડક્ટ્સ ની આપૂર્તિ કરી છે . માર્ચ મહિના દરમિયાન 22 થી 31 માર્ચ સુધી આરએમમેટીના 5 રેકો માં 33.32 લાખ લીટર દૂધ નું લોડિંગ કરવામાં આવ્યું . જ્યારે એપ્રિલ મહિના દરમિયાન આરએમટીના 15 રેક માં 1.09 કરોડ લિટર દૂધ લોડ કરવામાં આવ્યું હતું . એ જ રીતે , મે મહિના માં આરએમટીના 17 રેકસમાં 1.28 કરોડ લિટર દૂધ અને 28 જૂન સુધી આરએમટીના 14 રેકમાં 1.09 કરોડ લિટર દૂધ મોકલવામાં આવ્યું હતું . તદનુસાર , પશ્ચિમ રેલ્વે દ્વારા કુલ 51 દૂધ વિશેષ ટ્રેનો દોડાવવામાં આવી છે , જેમાં 37 હજાર ટનથી વધુનો ભાર હતો અને 100 ટકા વેગનનો ઉપયોગ કરવામાં આવ્યો છે , જેનાથી 6.45 કરોડ ની આવક થઈ છે . તે જ સમયગાળા દરમિયાન , આ દૂધની રેકો માં એસએલઆર કોચમાં 4.08 લાખ કિલો વજનવાળા દૂધ ઉત્પાદનો નું પણ પરિવહન પણ કરવામાં આવ્યુ હતું . પશ્ચિમ રેલ્વે દ્વારા દૂધની આટલી મોટી માત્રા ના પરિવહન થી આખા ભારતીય રેલ્વે પર એક અનોખો રેકોર્ડ બનાવ્યો છે . આ સાથે પશ્ચિમ રેલ્વે લોકડાઉન સમયગાળા દરમિયાન 3.79 કરોડ લિટરથી વધુ દૂધ નું પરિવહન કરનારી પ્રથમ જોનાલ રેલ્વે બની છે . પશ્ચિમ રેલ્વેએ જરૂરી ચીજવસ્તુઓના પરિવહન ને સુનિશ્ચિત કરીને રાષ્ટ્રની સેવા માટે પોતાનું અમૂલ્ય યોગદાન ચાલુ રાખ્યું છે અને પશ્ચિમ રેલ્વે હંમેશા અગ્રેસર રહેશે અને ભવિષ્યમાં જે પણ પરિસ્થિતિ હોઈ શકે તેનો સામનો કરવા તૈયાર રહેશે .

    
    
    (Release ID: 1635214) Visitor Counter : 12