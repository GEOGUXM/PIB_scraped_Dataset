      પ્રધાનમંત્રીનું કાર્યાલય

      પરમપુજનીય ડૉ. જોસેફ માર થોમા મેટ્રોપોલિટનના 90મા જન્મદિવસની ઉજવણી પ્રસંગે પ્રધાનમંત્રીનુ સંબોધન
      
      પ્રધાનમંત્રીએ કહ્યું, કોરોના યોદ્ધાઓના કારણે ભારત દૃઢતાપૂર્વક કોવિડ-19 સામે લડત આપી રહ્યો છે.
      
      આત્મનિર્ભર ભારતથી દરેક ભારતીય માટે આર્થિક મજબૂતી સુનિશ્ચિત થાય છે: પ્રધાનમંત્રી
      
      'સ્થાનિક સ્તરે ઉત્પાદન કરો અને સ્થાનિક ઉત્પાદનો ખરીદો' આહ્વાન સંખ્યાબંધ ઘરોમાં સમૃદ્ધિનો દીપક પ્રગટાવશે: પ્રધાનમંત્રી
      Posted On: 27 JUN 2020 12:50PM by PIB Ahmedabad


    પ્રધાનમંત્રી શ્રી નરેન્દ્ર મોદીએ આજે પરમપુજનીય ડૉ . જોસેફ માર થોમા મેટ્રોપોલિટન ના 90 મા જન્મદિવસની ઉજવણી પ્રસંગે સંબોધન કર્યું હતું . તેમણે આ પ્રસંગે તેમને ખૂબ જ શુભેચ્છાઓ પાઠવી હતી અને તેમના દીર્ઘાયુ તેમજ ઉત્તમ આરોગ્ય માટે શુભકામના કરી હતી .


    આ પ્રસંગે બોલતા પ્રધાનમંત્રીએ જણાવ્યું હતું કે , ડૉ . જોસેફ માર થોમાએ તેમનું સંપૂર્ણ જીવન આપણા સમાજ અને રાષ્ટ્રના ઉત્કર્ષ માટે સમર્પિત કરી દીધું છે . તેમણે ટાંક્યું હતું કે , “ ડૉ . જોસેફ માર થોમા ખાસ કરીને મહિલાઓના સશક્તિકરણ અને ગરીબી નાબૂદી માટે ખૂબ ઉત્સાહિત રહ્યા છે . માર થોમા ચર્ચ ભગવાન ઇસુ ખ્રિસ્તના ધર્મદૂત સંત થોમસના ઉમદા વિચારો સાથે ખૂબ જ નીકટતાથી જોડાયેલું છે .”


    પ્રધાનમંત્રીએ જણાવ્યું હતું કે , ભારત કોઇપણ સ્રોતોમાંથી આવતા આધ્યાત્મિક પ્રભાવ માટે હંમેશા મુક્ત રહ્યું છે . ડૉ . જોસેફ થોમાના ઉપદેશ " નમ્રતા એવો એક સદગુણ છે જે હંમેશા સારા કાર્યોની ફળશ્રુતિ આપે છે ” તેનો પણ પ્રધાનમંત્રીએ ઉલ્લેખ કર્યો હતો અને જણાવ્યું હતું કે , વિનમ્રતાના આ જુસ્સાને ધ્યાનમાં રાખીને જ માર થોમા ચર્ચે આપણા ભારતીય અનુયાયીઓના જીવનમાં સકારાત્મક પરિવર્તન લાવવા માટે કામ કર્યું છે . ખાસ કરીને આરોગ્ય સંભાળ અને શિક્ષણ ક્ષેત્રમાં તેમનું કાર્ય નોંધનીય છે . તેમણે ઉમેર્યું હતું કે , માર થોમા ચર્ચે ભારતના સ્વાતંત્ર્ય સંગ્રામમાં મહત્વની ભૂમિકા નિભાવી છે અને ભારતીય એકતા પ્રત્યે તેમણે અગ્ર મોરચે રહીને કામ કર્યું છે .


    પ્રધાનમંત્રીએ વધુમાં જણાવ્યું હતું કે , કોવિડ -19 એ માત્ર એક શારીરિક બીમારી નથી જે લોકોના જીવનને જોખમમાં મૂકે છે પરંતુ આપણી બિન - આરોગ્યપ્રદ જીવનશૈલી તરફ પણ આપણું ધ્યાન દોરે છે . તેમણે કહ્યું કે , આ વૈશ્વિક મહામારી સૂચવે છે કે , સમગ્ર માનવજાતને ઉપચારની જરૂર છે અને પ્રેક્ષકોને કહ્યું હતું કે , આપણી પૃથ્વી પર સૌહાર્દ અને ખુશીઓ જળવાઇ રહે માટે તે માટે સૌએ શક્ય હોય એવા તમામ પ્રયાસો કરવા . તેમણે વધુમાં કહ્યું કે , કોરોના યોદ્ધાઓના શક્તિબળના કારણે આજે ભારત દૃઢતાપૂર્વક કોરોના -19 સામે લડત આપી રહ્યો છે .


    પ્રધાનમંત્રીએ જણાવ્યું હતું કે , લૉકડાઉનના કારણે સરકાર દ્વારા સંખ્યાબંધ પહેલ કરવામાં આવી છે અને લોકો દ્વારા આ બીમારી સામેની લડાઇ હાથ ધરવામાં આવી છે , જેના કારણે ભારત અન્ય ઘણા રાષ્ટ્રોની સરખામણીએ બહેતર સ્થિતિમાં છે અને ભારતમાં દર્દીઓ સાજા થવાનો દર સતત વધી રહ્યો છે . આના કારણે વાયરસની અસરો અપેક્ષા કરતા ઓછી રહી છે . તેમણે ખાસ એ વાત પર પ્રકાશ પાડ્યો હતો કે , ભારતમાં પ્રત્યેક એક લાખની વસ્તીએ કોવિડના કારણે મૃત્યુદર 12 ની નીચે છે જ્યારે તેની સરખામણીએ ઇટાલીમાં એક લાખ વ્યક્તિએ 574 મૃત્યુદર છે . તેમણે ઉમેર્યું હતું કે , અમેરિકા , બ્રિટન , સ્પેન અને ફ્રાન્સના આંકડા પણ ભારત કરતા વધારે છે . તેમણે ઉમેર્યું કે , લાખો ગામડાંઓ , 85 કરોડ લોકોના ઘરોને હજુ સુધી કોરોના વાયરસ સ્પર્શ્યો સુદ્ધા નથી .


    તેમણે જણાવ્યું હતું કે , ભારતમાં કોવિડ -19 સામે લોકો દ્વારા લડવામાં આવી રહેલી આ લડાઇએ અત્યાર સુધીમાં ઘણા સારા પરિણામો આપ્યાં છે અને તેમણે ભારપૂર્વક જણાવ્યું હતું કે , આપણે આપણાં હથિયારો હેઠાં મુકવા જોઇએ નહીં . તેમણે કહ્યું કે , આપણે હવે વધુ કાળજી રાખવાની છે , માસ્ક પહેરવાના છે , સામાજિક અંતર ' દો ગજ કી દૂરી ' નું ધ્યાન રાખવાનું છે , ભીડવાળા સ્થળોએ જવાનું ટાળવાનું છે . આ બધુ હવે વધુ મહત્વનું થઇ ગયું છે .


    પ્રધાનમંત્રીએ જણાવ્યું હતું કે , છેલ્લા કેટલાક અઠવાડિયામાં , ભારત સરકારે ટુંકા ગાળા અને લાંબા ગાળા એમ બંને પ્રકારે અર્થતંત્ર સંબંધિત મુદ્દાઓ પર ધ્યાન આપ્યું છે . તેમણે ઉમેર્યું હતું કે , લોકલક્ષી અને વિકાસલક્ષી નિર્ણયો દરિયાથી માંડીને અવકાશ સુધી , ખેતરથી માંડીને ફેક્ટરીઓ સુધી તમામ ક્ષેત્રોમાં લેવામાં આવ્યા છે . તેમણે આશા વ્યક્ત કરી હતી કે , આત્મનિર્ભર ભારતના નિર્માણ માટેના આહ્વાનથી ચોક્કસપણે વધુ મજબૂત થશે અને દરેક ભારતીયની સમૃદ્ધિ સુનિશ્ચિત થશે .


    તાજતેરમાં શરૂ કરવામાં આવેલી પ્રધાનમંત્રી મત્સ્ય સંપદા યોજના અંગે પ્રધાનમંત્રીએ જણાવ્યું હતું કે , આ યોજના રૂપિયા વીસ હજાર કરોડથી વધુ રકમના રોકાણ સાથે શરૂ કરવામાં આવી છે જે મત્સ્ત્ય પાલન ક્ષેત્રે પરિવર્તન લાવશે , નિકાસની કમાણીમાં વૃદ્ધિ કરશે અને અંદાજે પચાસ લાખથી વધુ લોકો માટે રોજગારીનું સર્જન કરશે . તેમણે જણાવ્યું હતું કે , બહેતર ટેકનોલોજી અને ઇન્ફ્રાસ્ટ્રક્ચરથી મૂલ્ય સાંકળો વધુ મજબૂત થઇ શકશે . તેમણે વિશ્વાસ વ્યક્ત કર્યો હતો કે , કેરળમાં માછીમારોને વિવિધ યોજનાઓથી ઘણો સારો લાભ પ્રાપ્ત થશે .


    પ્રધાનમંત્રીએ જણાવ્યું હતું કે , અવકાશ ક્ષેત્રમાં હાથ ધરવામાં આવેલા ઐતિહાસિક સુધારાથી અવકાશીય સંપત્તિઓ અને પ્રવૃત્તિઓનો ખૂબ જ વ્યાપકપણે ઉપયોગ સુનિશ્ચિત થશે . ડેટા અને ટેકનોલોજીના ઍક્સેસમાં સુધારો આવશે . તેમણે ઉમેર્યું હતું કે , કેરળમાં અને ખાસ કરીને દક્ષિણ ભારતમાં કેટલાક યુવાનો કે જેમને વિજ્ઞાન અને ટેકનોલોજીમાં ખૂબ જ રસ છે તેમને આ સુધારાઓથી ઘણો લાભ થશે .


    પ્રધાનમંત્રીએ જણાવ્યું હતું કે , ભારતને વિકાસનું એન્જિન બનાવવા માટે સરકાર સંવેદનશીલતા અને લાંબાગાળાની દૂરંદેશીને ધ્યાનમાં રાખીને આગળ વધી રહી છે . તેમણે જણાવ્યું હતું કે , નિર્ણયો માત્ર દિલ્હીમાં આરામદાયક ઓફિસોમાં બેસીને ચાર દિવાલોની વચ્ચે નથી લેવામાં આવતા પરંતુ પાયાના સ્તરે લોકોના પ્રતિભાવો જાણ્યા પછી નિર્ણયો લેવામાં આવે છે . આનાથી દરેક ભારતીયને બેંક ખાતાંનો ઍક્સેસ , 8 કરોડથી વધુ પરિવારોને ધુમાડા વગરના રસોડાં ઉપલબ્ધતા , ઘરવિહોણા હોય તેવા 1.5 કરોડથી વધુ પરિવારોને પોતાનું ઘર આપવાનું સુનિશ્ચિત થઇ શક્યું છે અને આયુષમાન ભારત યોજના અંતર્ગત ભારત દુનિયાની સૌથી મોટી આરોગ્ય સંભાળ યોજનાનું ઘર બની શક્યું છે .


    પ્રધાનમંત્રીએ જણાવ્યું હતું કે , ગરીબો માટે , એક રાષ્ટ્ર એક રેશન કાર્ડની યોજના લાવવામાં આવી છે જેનાથી તેઓ દેશમાં ગમે ત્યાંથી રેશન મેળવી શકે તેવી સુવિધા ઉપલબ્ધ થઇ છે . મધ્યમવર્ગના લોકો માટે , સંખ્યાબંધ પહેલ શરૂ કરવામાં આવી છે , જેથી તેમનું વધુ સરળ બની શકે . ખેડૂતો માટે MSP માં વધારો કરવામાં આવ્યો છે અને તેમને યોગ્ય ભાવ મળી રહે તે સુનિશ્ચિત કરવામાં આવ્યું છે . મહિલાઓ માટે , સુનિશ્ચિત કરવામાં આવ્યું છે કે , અલગ અલગ યોજનાઓ મારફતે તેમના આરોગ્ય પર ખાસ ધ્યાન આપવામાં આવે અને લગ્નના બંધનના કારણે તેમની કારકિર્દીનો માર્ગ અવરોધાય નહીં તેનું પણ ધ્યાન રાખવામાં આવે છે .


    પ્રધાનમંત્રીએ જણાવ્યું હતું કે , ભારત સરકાર ધર્મ , જાતિ , જ્ઞાતિ , વંશ અથવા ભાષા વચ્ચે કોઇ જ ભેદભાવ રાખતી નથી અને 130 કરોડ ભારતીયોને સશક્ત કરવાની એકમાત્ર ઇચ્છા સાથે કામ કરે છે અને ભારતનું બંધારણ અમારું માર્ગદર્શન કરે છે .


    કેવી રીતે આપણી ક્રિયાઓ રાષ્ટ્રાના વિકાસમાં યોગદાન આપી શકે છે તેના પર વિચાર કરવા તેમણે આહ્વાન કર્યું હતું . તેમણે કહ્યું હતું કે , આજે ભારત કહી રહ્યું છે કે - આપણે સ્થાનિક સ્તરે ઉત્પાદનો તૈયાર કરીશું અને સ્થાનિક ઉત્પાદનો ખરીદીશું . આનાથી ભારતમાં સંખ્યાબંધ પરિવારોમાં સમૃદ્ધિનો દીપક પ્રગટશે .


    પૃષ્ઠભૂમિ :


    માલનકારા માર થોમા સિરિયન ચર્ચ ખાસ કરીને માર થોમા ચર્ચ તરીકે વધુ પ્રખ્યાત છે જે કરળમાં આવેલા સૌથી પ્રાચીન અને સ્વદેશી ચર્ચોમાંથી એક છે . એવી પરંપરાગત માન્યતા છે કે , ઇ . સ . 42 માં ભગવાન ઇસુ ખ્રિસ્તના ધર્મદૂત સંત થોમસ ભારતમાં આવ્યા હતા અને તેમણે આ ચર્ચની સ્થાપના કરી હતી . હાલમાં આ ચર્ચના વડા 21 મા માલનકારા મેટ્રોપોલિટન , પરમપુજનીય ડૉ . જોસેફ માર થોમા છે જેઓ છેલ્લા 13 વર્ષથી આ ચર્ચના વડા તરીકે છે . સ્વાતંત્ર્ય સંગ્રામ વખતે અને તે પછી રાષ્ટ્રમાં કટોકટીના સમયમાં માર થોમા ચર્ચે લોકશાહીના મૂલ્યો અને રાષ્ટ્રવાદની લાગણીને જાળવી રાખી હતી . આ ચર્ચ માનવજાતની સેવા કરવા માટે અને વિવિધ સમાજ કલ્યાણની સંસ્થાઓ , અનાથાલયો , હોસ્પિટલો , કોલેજો , શાળાઓ અને શૈક્ષણિક સંસ્થાઓ ચલાવવા માટે પ્રતિબદ્ધ છે . ભૂકંપ , પૂર , સુનામી વગેરે જેવા મુશ્કેલીના સમયમાં આ ચર્ચે વિવિધ રાજ્યોમાં રાહત અને પુનર્વસનની કામગીરીમાં ભાગ લીધો છે .


    GP/DS

    
    
    (Release ID: 1634768) Visitor Counter : 31
    
    
      Read this release in: English , Urdu , Marathi , Hindi , Manipuri , Assamese , Bengali , Punjabi , Odia , Tamil , Telugu , Kannada , Malayalam