      PIB Headquarters

      મહિલા કર્મચારીઓને તેમના દૈનિક જીવનમાં યોગ અપનાવવા પશ્ચિમ રેલ્વે મહિલા કલ્યાણ સંગઠન ના અધ્યક્ષા શ્રીમતી તનુજા કંસલે પ્રેરણા આપી
      Posted On: 24 JUN 2020 6:47PM by PIB Ahmedabad


    કોરોના વાયરસ લોકડાઉનને કારણે આંતરરાષ્ટ્રીય યોગ દિવસ - 2020 માટે ની થીમ "આરોગ્ય માટે યોગ - ઘર પર યોગ" રાખવામાં આવી હતી. આ દાયકા ના પ્રારંભિક ભાગમાં, કોવિડ -19 મહામારી, ચક્રવાત, આગ ની ઘટનાઓને કારણે આખી દુનિયા મુશ્કેલીઓનો સામનો કરી રહી છે. પરંતુ આ વિપરીત સંજોગો હોવા છતાં, આંતરરાષ્ટ્રીય યોગ દિવસ - 2020 ના પ્રસંગે, પશ્ચિમ રેલ્વે ની મહિલા કલ્યાણ સંસ્થાના અધ્યક્ષા શ્રીમતી તનુજા કંસલે પશ્ચિમ રેલ્વેની મહિલા કર્મચારીઓ સાથે ઓનલાઇન વાતચીત કરી, તેમને તેમના દૈનિક જીવનમાં યોગ અપનાવવા પ્રેરણા આપી અને પ્રોત્સાહિત કર્યા. તેમણે કહ્યું કે આ રોગચાળાએ સ્પષ્ટ કર્યું છે કે રોગપ્રતિકારક શક્તિ અને સ્વસ્થ જીવનશૈલી નું શું મહત્વ છે અને યોગ માં આ બંને પરિબળોનો ઉત્તમ સમાવેશ થાય છે.


    પશ્ચિમ રેલ્વેના મુખ્ય જનસંપર્ક અધિકારી શ્રી રવિન્દ્ર ભાકરે જારી કરેલી એક અખબારી યાદી મુજબ, આ ઓનલાઇન વાતચીત દરમિયાન શ્રીમતી કંસલે પોતાના મંતવ્યો વ્યક્ત કરતાં કહ્યું કે દૈનિક જીવનમાં નિયમિત યોગા કસરતો કરવાથી ઘણા ફાયદા થાય છે, જેમ કે મજબૂત સ્નાયુઓ, શરીર સુડોળ બને છે, શરીર નું લચીલું બને છે આપણા જીવનમાં તાણ અને અસ્વસ્થતાને ઘટાડવામાં પણ મદદરૂપ સાબિત થાય છે. મોટાભાગના દેશો દ્વારા અપનાવવામાં આવતા સામાજિક અંતરના પગલાને લીધે, આ વર્ષે આંતરરાષ્ટ્રીય યોગ દિવસનો વિષય સંયુક્ત રાષ્ટ્ર દ્વારા "સ્વાસ્થ્ય માટે યોગા - ઘર પર યોગા" હતો. શ્રીમતી કંસલે જણાવ્યું હતું કે આ વિષય આપણને હંમેશાં ઘરે મિત્રોને અને મિત્રો સાથે યોગ કરવાની સલાહ આપે છે, કારણ કે યોગ આપણા અનિશ્ચિતતા અને એકલતા દ્વારા બનાવેલા તણાવને દૂર કરવા માટેનો એક શક્તિશાળી માર્ગ છે તેમજ તેમણે એમ પણ કહ્યું કે યોગ દ્વારા આપણું ઉત્તમ સ્વાસ્થ્ય જ નહીં ઉલટાનું આપણે સ્વસ્થ મન અને આત્મા પણ મેળવીએ છીએ .


    આ પછી શ્રીમતી કંસલે સ્વસ્થ શરીર અને સ્વસ્થ મનની પ્રાપ્તિ માટે સલાહ પણ આપી જેમકે પૌષ્ટિક અને સંતુલિત આહાર લેવો, મિત્રો અને પરિવાર સાથે સમય પસાર કરવો, દરરોજ 8 ગ્લાસ પાણી પીવું, અઠવાડિયામાં ઓછામાં ઓછા ત્રણ વખત વ્યાયામ કરવા ,પૂરતી ઊંઘ લો ડોક્ટરની થી નિયમિત તપાસ કરાવો, જંકફૂડ ન ખાશો, દારૂ, માદક દ્રવ્યો, ધૂમ્રપાન, તમાકુ વગેરે ન ખાશો, નિયમિત રીતે ખોરાક લો અને લાંબા સમય સુધી તે જ સ્થિતિમાં ન રહો કારણ કે આ બધીની સીધી અસર આપણી જીવનશૈલી પર પડે છે. શ્રીમતી કંસલે આશા વ્યક્ત કરી કે આ સારી ટેવ અને યોગ અપનાવવાથી આપણે આપણા સ્વાસ્થ્યમાં નોંધપાત્ર સુધારો કરી શકીએ છીએ. જીવલેણ કોરોના વાયરસ જેવા રોગચાળા સાથે ચાલુ લડાઈ ને અસરકારક રીતે જીતી શકે છે.

    
    
    (Release ID: 1634004) Visitor Counter : 15