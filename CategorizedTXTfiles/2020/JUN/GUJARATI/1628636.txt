      રસાયણ અને ખાતર મંત્રાલય

      મેક ઇન ઇન્ડિયાને પ્રોત્સાહન આપવા માટે વસ્તુ, સેવાઓ અને કામકાજોના વિનિર્માણ અને ઉત્પાદનને વેગ આપવા માટે રસાયણો અને પેટ્રોકેમિકલ્સની ફરજિયાત જાહેર ખરીદી કરાશે: શ્રી મનસુખ માંડવિયા
      
      રસાયણ અને પેટ્રોકેમિકલ્સ વિભાગે વર્ષ 2020-21, 2021-23 અને 2023-25 માટે અનુક્રમે ઓછામાં ઓછા 60%, 70% અને 80% સ્થાનિક પેટ્રોકેમિકલ્સ સામગ્રી જાહેર ખરીદી કરવાનું સૂચવ્યું

      Posted On: 02 JUN 2020 1:53PM by PIB Ahmedabad

    ઉદ્યોગો અને આંતરિક વ્યાપાર પ્રોત્સાહન વિભાગ (DPIIT) દ્વારા તાજેતરમાં મેક ઇન ઇન્ડિયાને પ્રોત્સાહન આપવા માટે તેમજ આવકમાં વૃદ્ધિ અને રોજગારી નિર્માણને ધ્યાનમાં રાખીને ભારતમાં વસ્તુઓ , સેવાઓ અને કામકાજોના વિનિર્માણ અને ઉત્પાદનને પ્રોત્સાહન આપવા માટે 25.05.209 ના રોજના જાહેર ખરીદી ( મેક ઇન ઇન્ડિયાને પ્રાધાન્યતા ) આદેશ , 2017 માં સુધારો કરવામાં આવ્યો છે .


    રસાયણો અને પેટ્રોકેમિકલ્સની ઓળખ કરતી વખતે , ઓછામાં ઓછી સ્થાનિક સામગ્રી અને ગણતરીની રીત સૂચવીને , રસાયણ અને પેટ્રોકેમિકલ્સ વિભાગે સ્થાનિક ઉત્પાદનની ઉપલબ્ધ ક્ષમતા અને સ્થાનિક સ્પર્ધાની સીમાનું આકલન કર્યું હતું . 55 વિવિધ પ્રકારના રસાયણો , પેટ્રોકેમિકલ્સ , જંતુનાશકો અને ડાયસ્ટફ ઓળખી કાઢવામાં આવ્યા છે . આ રસાયણો અને પેટ્રોકેમિકલ્સની ઓછામાં ઓછી સ્થાનિક સામગ્રી વિભાગ દ્વારા સૂચવવામાં આવી છે . શરૂઆતમાં વર્ષ 2020-2021 માટે 60% અને તે પછી 2021-2023 માટે 70% અને 2023-2025 માટે 80% ખરીદી કરવાનું સૂચન કરવામાં આવ્યું છે . વિભાગ દ્વારા ઓળખી કાઢવામાં આવેલા 55 રસાયણો અને પેટ્રોકેમિકલમાંથી , સ્થાનિક પૂરવઠાકારો 27 ઉત્પાદનો અને બાકી રહેલા 28 રસાયણો અને પેટ્રોકેમિકલ્સના સંદર્ભમાં રૂપિયા 5 લાખથી વધુ અને રૂ . 50 લાખથી ઓછીની અંદાજિત ખરીદી માટે બોલી લગાવવા પાત્ર રહેશે , ખરીદી કરનારી સંસ્થાઓ બીડની રકમને ધ્યાનમાં લીધા વગર માત્ર સ્થાનિક પૂરવઠાકારો પાસેથી જ ખરીદી કરશે કારણ કે સ્થાનિક ક્ષમતા અને સ્થાનિક સ્પર્ધા પૂરતા પ્રમાણમાં છે .


    આ પગલાંથી પ્રધાનમંત્રી દ્વારા શરૂ કરવામાં આવેલા # આત્મનિર્ભર ભારત અભિયાનને વધુ મજબૂતી મળશે અને તેનાથી “ મેક ઇન ઇન્ડિયા ” અંતર્ગત સ્થાનિક ઉત્પાદનને વેગ મળશે .


    આ મહત્વપૂર્ણ નિર્ણયની પ્રશંસા કરતા કેન્દ્રીય જહાજ રાજ્યમંત્રી ( સ્વતંત્ર હવાલો ) તેમજ રસાયણ અને ખાતર રાજ્યમંત્રી શ્રી મનસુખ માંડવિયાએ જણાવ્યું હતું કે , “ રસાયણો અને પેટ્રોકેમિકલ્સની જાહેર ખરીદી ફરજિયાત કરવાથી વસ્તુઓ , સેવાઓ અને કામકાજોના વિનિર્માણ અને ઉત્પાદનને વેગ મળશે અને તેનાથી મેક ઇન ઇન્ડિયાને પ્રોત્સાહન મળશે .”


    GP/DS

    
    
    (Release ID: 1628636) Visitor Counter : 40
    
    
      Read this release in: English , Urdu , Hindi , Marathi , Bengali , Punjabi , Tamil , Telugu , Malayalam