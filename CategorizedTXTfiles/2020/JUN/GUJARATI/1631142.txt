      નાણા મંત્રાલય

      GST કાઉન્સિલ દ્વારા કાયદો અને પ્રક્રિયા સંબંધિત ભલામણો કરવામાં આવી
      Posted On: 12 JUN 2020 4:08PM by PIB Ahmedabad


    કેન્દ્રીય નાણાં અને કોર્પોરેટ બાબતોના મંત્રી શ્રીમતી નિર્મલા સીતારમણની અધ્યક્ષતામાં આજે વીડિયો કોન્ફરન્સિંગના માધ્યમથી GST કાઉન્સિલની 40 મી બેઠકનું આયોજન કરવામાં આવ્યું હતું . આ બેઠકમાં કેન્દ્રીય નાણાં અને કોર્પોરેટ બાબતોના રાજ્યમંત્રી શ્રી અનુરાગ ઠાકુર તેમજ રાજ્યો અને કેન્દ્ર શાસિત પ્રદેશોના નાણામંત્રીઓ અને રાજ્યો / કેન્દ્ર શાસિત પ્રદેશોના નાણાં વિભાગના વરિષ્ઠ અધિકારીઓ ઉપસ્થિત રહ્યા હતા .


    GST કાઉન્સિલ દ્વારા કાયદો અને પ્રક્રિયાઓ બાબતે નીચે ઉલ્લેખ કર્યા અનુસાર કેટલાક ફેરફારો કરવામાં આવ્યા છે .


     1. વ્યાપાર સુવિધા માટેના પગલાં :


         1. અગાઉના રિટર્ન માટે વિલંબ ફીમાં ઘટાડો :


    રિટર્ન ફાઇલ કરવામાં પેન્ડેન્સિ ( અનિર્ણિતતા ) દૂર કરવાના પગલાંરૂપે , જુલાઇ 2017 થી જાન્યુઆરી 2020 સુધીના કર સમયગાળા માટે ફોર્મ GSTR-3B રજૂ ન કરવાની સ્થિતિમાં નીચે દર્શાવ્યા અનુસાર વિલંબ ફી ઘટાડવામાં આવી છે / મુક્તિ આપવામાં આવી છે :-


             1. જો કોઇ કર જવાબદારી ના આવતી હોય તો , ‘NIL’ વિલંબ ફી ;

             2. જો કોઇ કર જવાબદારી આવતી હોય તો , રિટર્ન દીઠ રૂપિયા 500/- ની મહત્તમ વિલંબ ફીની મર્યાદા નક્કી કરવામાં આવી .

    ઘટાડેલી વિલંબ ફીના દરો 01.07.2020 થી 30.09.2020 દરમિયાન રજૂ કરવામાં આવેલા તમામ GSTR-3B રિટર્ન માટે લાગુ થવા પાત્ર રહેશે .


         1. ફેબ્રુઆરી , માર્ચ અને એપ્રિલ 2020 ના કરવેરા સમયગાળામાં રિટર્ન ફાઇલ કરવામાં વિલંબ માટે નાના કરદારાઓને વધુ રાહત આપવામાં આવી :


    નાના કરદાતાઓ ( રૂપિયા 5 કરોડ સુધીનું કુલ ટર્નઓવર ) ને , ફેબ્રુઆરી , માર્ચ અને એપ્રિલ 2020 દરમિયાન પૂરવઠામાં અસર પડી હોવાથી , આ મહિનાઓ માટે નિર્ધારિત તારીખથી ( તબક્કાવાર 6 જુલાઇ 2020 સુધી ) વધુ સમય જો રિટર્ન ફાઇલ કરવામાં લાગ્યો હોય તો , 30.09.2020 સુધી તેના પર વ્યાજનો દર 18% વાર્ષિકથી ઘટાડીને 9% વાર્ષિક કરવામાં આવ્યો છે . બીજા શબ્દોમાં કહીએ તો , આ મહિનાઓ માટે નાના કરદાતાઓને રાહત માટે સૂચિત તારીખો ( તબક્કવાર 6 જુલાઇ 2020 સુધી ) સુધી કોઇ જ વ્યાજ ભરવાનું નહીં આવે અન તે પછી 30.09.2020 સુધી 9% ના વાર્ષિક દરે વ્યાજ લાગુ કરવામાં આવશે .


         1. અનુવર્તી કરવેરા સમયગાળા માટે નાના કરદાતાઓને રાહત ( મે , જૂન અને જુલાઇ 2020):


    કોવિડ -19 મહામારીને ધ્યાનમાં રાખતા , રૂપિયા 5 કરોડ સુધીનું કુલ ટર્નઓવર ધરાવતા નાના કરદાતાઓને , જો મે , જૂન અને જુલાઇ 2020 માં પૂરવઠામાં અસર પડી હોય તેના માટે સપ્ટેમ્બર 2020 સુધીમાં ( તબક્કાવાર તારીખો સૂચિત કરવામાં આવશે ) ફોર્મ GSTR-3B માં રિટર્ન ફાઇલ કરવામાં આવે તો વિલંબ ફી અને વ્યાજ માફી કરીને તેમને વધુ રાહત આપવામાં આવી છે .


         1. નોંધણીનું રદીકરણ પાછું ખેંચવા માટેના સમયગાળામાં એક વખત મુદત વૃદ્ધિ :


    જે નાના કરદાતાઓ , સમયસર તેમની રદ કરેલી GST નોંધણી પુનઃસ્થાપિત કરી શક્યા નથી તેમને , 12.06.2020 સુધીમાં નોંધણી રદ કરી નાખવામાં આવી હોય તેવા તમામ કિસ્સામાં , 30.09.2020 સુધી નોંધણીનું રદીકરણ પાછું ખેંચવા માટે અરજી દાખલ કરવાની તક આપવામાં આવી છે .


     1. CGST અધિનિયમ 2017 અને IGST અધિનિયમ 2017 માં સુધારો કરીને નાણાં અધિનિયમ , 2020 ની કેટલીક ચોક્કસ જોગવાઇઓ , 30.06.2020 થી અમલમાં મૂકવામાં આવશે .


    *****


    નોંધઃ GST કાઉન્સિલ દ્વારા કરવામાં આવેલી ભલામણો તમામ હિતધારકોને માહિતીના હેતુથી સરળ ભાષામાં આ રિલીઝમાં રજૂ કરવામાં આવી છે . આ ભલામણો સંબંધિત પરિપત્રો / અધિસૂચનાઓ દ્વારા અમલમાં મૂકવામાં આવશે , માત્ર તે જ કાયદા અનુસાર અમલી ગણાશે .


    GP/DS

    
    
    (Release ID: 1631142) Visitor Counter : 54
    
    
      Read this release in: English , Urdu , Marathi , Hindi , Bengali , Manipuri , Punjabi , Odia , Tamil , Telugu , Malayalam
    
    
    

1.