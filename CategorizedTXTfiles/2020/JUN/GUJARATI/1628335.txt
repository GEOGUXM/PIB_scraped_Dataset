      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અપડેટ્સ
      
      દર્દીઓ સાજા થવાનો દર વધીને 48.19% થયો

      Posted On: 01 JUN 2020 3:28PM by PIB Ahmedabad

    ક્રમબદ્ધ , સક્રીયતાપૂર્ણ અને પૂર્વ - અસરકારક પ્રતિક્રિયા વ્યૂહનીતિ સાથે ભારત સરકાર તેમજ રાજ્યો / કેન્દ્ર શાસિત પ્રદેશો દ્વારા કોવિડ -19 મહામારીના નિરાકરણ , નિયંત્રણ અને વ્યવસ્થાપન માટે વિવિધ પગલાં લેવામાં આવી રહ્યાં છે . આ તમામ પગલાં પર નિયમિત ધોરણે સર્વોચ્ચ સ્તરે દેખરેખ રાખવામાં આવે છે .


    છેલ્લા 24 કલાક દરમિયાન દેશમાં 4,835 દર્દીઓ કોવિડ -19 બીમારીમાંથી સાજા થઇ ગયા છે . અત્યાર સુધીમાં કુલ 91,818 દર્દીઓ કોરોના વાયરસ બીમારમાંથી સાજા થયા છે . દેશમાં કોવિડ -19 ના દર્દીઓ સાજા થવાનો દર એકધારો વધી રહ્યો છે અને હાલમાં આ દર 48.19% થઇ ગયો છે . 18 મેના રોજ દર્દીઓ સાજા થવાનો દર 38.29% હતો જ્યારે 3 મેના રોજ આ દર 26.59% અને 15 એપ્રિલના રોજ માત્ર 11.42% હતો .


    હાલમાં દેશમાં કોવિડ -19 ના 93,332 એક્ટિવ કેસ છે જેમને સક્રિય તબીબી દેખરેખ હેઠળ રાખવામાં આવ્યા છે . દર્દીઓ મૃત્યુ પામવાનો દર 2.83% નોંધાય છે . 18 મેના રોજ દર્દીઓ મૃત્યુ પામવાનો દર 3.15% હતો . 3 મેના રોજ આ દર 3.25% નોંધાયો હતો જ્યારે 15 એપ્રિલના રોજ 3.30% હતો . દેશમાં દર્દીઓના મૃત્યુ થવાના દરમાં એકધારો ઘટાડો નોંધાઇ રહ્યો છે . પ્રમાણમાં ઓછો મૃત્યુદર એકધારી દેખરેખ , સમયસર પોઝિટીવ કેસોની ઓળખ અને યોગ્ય તબીબી વ્યવસ્થાપના કારણે નોંધાયો છે .


    આમ બે ચોક્કસ વલણો જોવા મળ્યા છે , જેમાં એક તરફ સાજા થવાના દરમાં એકધારો વધારો થઇ રહ્યો છે જ્યારે સામે પક્ષે દર્દીઓના મૃત્યુ થવાનો દર સતત ઘટી રહ્યો છે .


    દેશમાં 472 સરકારી અને 204 ખાનગી લેબોરેટરી ( કુલ 676 લેબોરેટરી ) ની મદદથી કોવિડ -19 ના પરીક્ષણની દૈનિક ક્ષમતામાં વધારો કરવામાં આવ્યો છે . અત્યાર સુધીમાં દેશમાં કુલ 38,37,207 સેમ્પલનું કોવિડ -19 માટે પરીક્ષણ કરવામાં આવ્યું છે જ્યારે માત્ર ગઇકાલે જ 1,00,180 સેમ્પલનું પરીક્ષણ કરવામાં આવ્યું છે .


    31 મેના રોજ WHO ના પરિસ્થિતિ રિપોર્ટ -132 અનુસાર સૌથી વધુ મૃત્યુ થયા હોય તેવા દેશોમાં કેસના મૃત્યુ થવાના દરની વિગતો નીચે પ્રમાણ છે :

                                                                 
દેશ                          કુલ મૃત્યુ  દર્દીઓના મૃત્યુ થવાનો દર
                                                                 
                                                                 
                                                                 
દુનિયા                       367,166     6.19%                   
                                                                 
                                                                 
                                                                 
યુનાઇટેડ સ્ટેટ્સ ઓફ અમેરિકા  1,01,567    5.92%                   
                                                                 
                                                                 
                                                                 
યુનાઇટેડ કિંગડમ              38,376      14.07%                  
                                                                 
                                                                 
                                                                 
ઇટાલી                        33,340      14.33%                  
                                                                 
                                                                 
                                                                 
સ્પેન                        29,043      12.12%                  
                                                                 
                                                                 
                                                                 
ફ્રાન્સ                      28,717      19.35%                  
                                                                 
                                                                 
                                                                 
બ્રાઝીલ                      27,878      5.99%                   
                                                                 
                                                                 
                                                                 
બેલ્જિયમ                     9,453       16.25%                  
                                                                 
                                                                 
                                                                 
મેક્સિકો                     9,415       11.13%                  
                                                                 
                                                                 
                                                                 
જર્મની                       8,500       4.68%                   
                                                                 
                                                                 
                                                                 
ઇરાન                         7,734       5.19%                   
                                                                 
                                                                 
                                                                 
કેનેડા                       6,996       7.80%                   
                                                                 
                                                                 
                                                                 
નેધરલેન્ડ્સ                  5,951       12.87%                  
                                                                 
                                                                 

    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA.


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS


    

    
    (Release ID: 1628335) Visitor Counter : 90
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu , Kannada , Malayalam