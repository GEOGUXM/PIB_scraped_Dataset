      નાણા મંત્રાલય

      MSMEs અને NBFC માટે સરકારી યોજનાઓનો નોંધપાત્ર પ્રભાવ પડી રહ્યો છે- ઇમરજન્સી ક્રેડિટ લાઇન ગાઇડન્સ સ્કીમ (ECLGS) અંતર્ગત રૂ. 79,000 કરોડથી વધુ ફાળવણી કરવામાં આવી
      Posted On: 23 JUN 2020 2:43PM by PIB Ahmedabad


    MSME ક્ષેત્ર માટે સરકાર દ્વારા કરવામાં આવેલા સુધારા હવે ઝડપી ગતિએ આગળ વધી રહ્યા છે . સરકારની બાંયધરી સાથેની ઇમરજન્સી ક્રેડિટ લાઇન માટે અત્યાર સુધીમાં જાહેર અને ખાનગી ક્ષેત્રો માટે પહેલાંથી જ રૂ . 79,000 કરોડથી વધુ મૂલ્યના ધિરાણને 20 જૂન 2020 સુધીમાં મંજૂરી આપવામાં આવી છે જેમાંથી રૂ . 35,000 કરોડથી વધુ રૂપિયાની ચુકવણી પણ કરી દેવામાં આવી છે .


    આ યોજના હેઠળ સૌથી મોટા ધિરાણકર્તાઓમાં SBI, HDFC બેંક , બેંક ઓફ બરોડા , PNB અને કેનેરા બેંક છે . આનાથી 19 લાખ MSME અને અન્ય વ્યવસાયોને લૉકડાઉન પછીના તબક્કામાં પોતાનો વ્યવસાય ફરી શરૂ કરવામાં મોટી મદદ મળી છે . સરકાર દ્વારા જાહેર કરવામાં આવેલા આત્મનિર્ભર અભિયાનના ભાગરૂપે MSME અને નાના વ્યવસાયો માટે વધારાના રૂપિયા 3 લાખ કરોડનું ધિરાણ આપવાની તેમની યોજના છે . આવા ઉદ્યોગો તેમના હાલના ધિરાણના 20 ટકા રકમ વધારા ધિરાણ પેટે અગાઉ નિર્ધારિત કરવામાં આવેલા વ્યાજદરે લેવા પ્રાપ્ત હતા .


    આ ઉપરાંત , માર્ચ - એપ્રિલ 2020 માં RBI દ્વારા જાહેર કરવામાં આવેલી વિશેષ તરલતા યોજના , SIDBI હેઠળ રૂ . 10,220 કરોડથી વધુ રકમ NBFC, માઇક્રો ફાઇનાન્સ ઇન્સ્ટિટ્યુશન અને બેંકોને આપવામાં આવી છે જેથી તેઓ MSME તેમજ નાના ધિરાણ લેનારાઓને નાણાંનું ધિરાણ કરી શકે . નેશનલ હાઉસિંગ બેંક (NHB) દ્વારા તેની રૂ . 10,000 કરોડની સંપૂર્ણ સુવિધા હાઉસિંગ ફાઇનાન્સ કંપનીઓને આપવામાં આવી છે . SIDBI અને NHB દ્વારા આ રિફાઇનાન્સ હાલમાં ચાલી રહેલી વિવિધ યોજના ઉપરાંત છે જે અંતર્ગત રૂ . 30,000 કરોડ મંજૂર કરવામાં આવ્યા છે . NBFC અને MFI લંબાવેલી આંશિક બાંયધરી યોજના અંતર્ગત પણ વધુ મદદ કરી રહી છે જેમાં રૂ . 5500 કરોડથી વધુની મંજૂરી આપી દેવામાં આવી છે . અન્ય રૂ . 5000 કરોડના ટ્રાન્ઝેક્શન હાલમાં મંજૂરની પ્રક્રિયા હેઠળ છે જ્યારે અન્ય ચોક્કસ ડીલ્સ હાલમાં વાટાઘાટો હેઠળ છે .


    GP/DS

    
    
    (Release ID: 1633655) Visitor Counter : 28
    
    
      Read this release in: English , Urdu , Marathi , Hindi , Manipuri , Bengali , Punjabi , Odia , Tamil , Telugu , Malayalam