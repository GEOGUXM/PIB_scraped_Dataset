      પર્યાવરણ અને વન મંત્રાલય

      ‘શહેરી વનીકરણ’ને કેન્દ્રમાં રાખીને વિશ્વ પર્યાવરણ દિવસની વર્ચ્યુઅલ ઉજવણી
      Posted On: 04 JUN 2020 5:15PM by PIB Ahmedabad


    દર વર્ષે 5 જૂનના રોજ વિશ્વ પર્યાવરણ દિવસ (WED) ની ઉજવણી કરવામાં આવે છે . પર્યાવરણ , વન અને આબોહવા પરિવર્તન મંત્રાલય UNEP દ્વારા જાહેર કરવામાં આવેલી થીમને કેન્દ્ર સ્થાને રાખીને વિશ્વ પર્યાવરણ દિવસની ઉજવણી કરવામાં આવે છે તેના અનુસંધાનમાં કેટલાક કાર્યક્રમોનું આયોજન કરવામાં આવે છે . આ વર્ષની થીમ ‘ જૈવ વિવિધતા ’ છે . પ્રવર્તમાન કોવિડ -19 મહામારીની સ્થિતિને ધ્યાનમાં રાખીને મંત્રાલય દ્વારા આ વર્ષે વિશ્વ પર્યાવરણ દિવસની વર્ચ્યુઅલ ઉજવણી કરવામાં આવશે જેમાં નગર વન ( શહેરી જંગલો ) ની થીમને કેન્દ્ર સ્થાને રાખવામાં આવશે . કેન્દ્રીય પર્યાવરણ , વન અને આબોહવા પરિવર્તન મંત્રી શ્રી પ્રકાશ જાવડેકર આ કાર્યક્રમમાં મુખ્ય અતિથિનું પદ શોભાવશે . આ કાર્યક્રમ 5 જૂનના રોજ સવારે 9 વાગ્યે https://www.youtube.com/watch?v=IzMQuhmheoo પર લાઇવ ઉપલબ્ધ થશે .


    ભારતમાં ઓછી જમીન અને વધુ વસ્તી તેમજ પશુધનની ગીચતા હોવા છતાં જૈવ વિવિધતાનો અંદાજે 8 ટકા હિસ્સો ધરાવે છે . જૈવ વિવિધતાની દ્રષ્ટિએ દેશ ખૂબ જ સમૃદ્ધ છે અને સંખ્યાબંધ પ્રજાતિના પ્રાણીઓ અને વનસ્પતિઓ ભારતમાં મળી આવે છે . કુલ 35 વૈશ્વિક જૈવ વિવિધતા હોટસ્પોટમાંથી 4 તો ભારતમાં જ છે જ્યાં કેટલીક લુપ્તપ્રાય : પ્રજાતિઓ પણ વસવાટ કરી રહી છે . જૈવ વિવિધતા સંરક્ષણને પરંપરાગત રીતે માત્ર અંતરિયાળ જંગલ વિસ્તાર સુધી જ સિમિત માનવામાં આવતી હતી પરંતુ વધતા શહેરીકરણની સાથે સાથે શહેરી વિસ્તારોમાં પણ જૈવ વિવિધતાની સલામત કરવાની અને તેને બચાવવાની જરૂરિયાત ઉભી થઇ . પર્યાવરણ , વન અને આબોહવા પરિવર્તન મંત્રાલય દ્વારા 200 કોર્પોરેશન અને શહેરોમાં નગર વનનું નિર્માણ કરવા માટે ફરીથી યોજના શરૂ કરવામાં આવી છે કારણ કે આ બધા જ શહેરોમાં બગીચા છે પરંતુ વન પ્રદેશો નથી . નગર વનની મદદથી શહેરીમાં શુદ્ધ વાયુના સર્જન અને વૃદ્ધિની ક્ષમતામાં વધારો થશે .


    પૂણે શહેરમાં 40 એકરનો જંગલ વિસ્તાર વિકસાવવામાં આવ્યો . આ જગ્યાએ 65000 થી વધુ વૃક્ષો ઉછેરવામાં આવ્યા છે તેમજ 5 તળાવો , 2 વોચ ટાવર પણ તૈયાર કરવામાં આવ્યા છે . અહીં સંખ્યાબંધ વૃક્ષો 25 થી 30 ફુટ ઊંચા થઇ ગયા છે . આ વર્ષે અહીં હજુ વધુ વૃક્ષો રોપવામાં આવશે . આજે , આ જંગલ 23 પ્રકારની વનસ્પતિની વિવિધતા , 29 પ્રજાતિના પક્ષીઓ , 15 પ્રજાતિના પતંગીયા , 10 પ્રજાતિના સરીસૃપો , 3 પ્રજાતિના સસ્તન પ્રાણીઓની વિવિધતા ધરાવે છે . આટલું જ નહીં , નગર વન પરિયોજનાથી પરિસ્થિતિકીય સંતુલન જાળવવામાં મદદ મળે છે અને તેનાથી પૂણેવાસીઓને ચાલવા માટે ખૂબ જ હરિયાળા રસ્તા મળ્યા છે જ્યાં તેઓ મોર્નિંગ અને ઇવનિંગ વોકનો આનંદ ઉઠાવી શકે છે . વાજરે નગર વન હવે દેશના બાકીના હિસ્સા માટે મોડેલરૂપ બની ગયું છે .


    આ કાર્યક્રમમાં પર્યાવરણ રાજ્યમંત્રી શ્રી બાબુલ સુપ્રીયો , મહારાષ્ટ્ર સરકારના વન મંત્રી શ્રી સંજય રાઠે , પર્યાવરણ મંત્રાલયના નવા સચિવ શ્રી આર . પી . ગુપ્તા , પર્યાવરણ મંત્રાલયના વિશેષ સચિવ અને જંગલોના મહાનિદેશક શ્રી સંજયકુમાર , રણપ્રદેશની વૃદ્ધિ રોકવા માટે સંયુક્ત રાષ્ટ્ર કોન્વેન્શન (UNCCD) શ્રી ઇબ્રાહીમ થાઇવાન્ડ , સંયુક્ત રાષ્ટ્ર પર્યાવરણ કાર્યક્રમ (UNEP) ના કાર્યકારી નિદેશક સુશ્રી ઇંગર એન્ડર એન્ડર્સન પણ સહભાગી બનશે . આ મહાનુભવો આ કાર્યક્રમમાં વર્ચ્યુઅલ માધ્યમથી જોડાશે અને આ લિંક પરથી તે લાઇવ નિહાળી શકાશે https://www.youtube.com/watch?v=IzMQuhmheoo .


    GP/DS

    
    
    (Release ID: 1629442) Visitor Counter : 41
    
    
      Read this release in: Marathi , English , Urdu , Hindi , Bengali , Assamese , Manipuri , Punjabi , Odia , Tamil , Telugu , Malayalam