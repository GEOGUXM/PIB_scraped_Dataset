      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અપડેટ્સ
      
      દર્દીઓ સાજા થવાની સંખ્યા સક્રિય કેસોની સરખામણીએ તીવ્ર ગતિએ વધી રહી છે
      
      સાજા થયેલા અને સક્રિય કેસ વચ્ચેનો તફાવત 1 લાખથી વધારે થઇ ગયો
      
      કોવિડ-19માંથી દર્દીઓ સાજા થવાનો દર વધીને 58.56% નોંધાયો
      
      દૈનિક સેમ્પલના પરીક્ષણનો આંકડો 2.3 લાખથી વધી ગયો
      Posted On: 28 JUN 2020 12:27PM by PIB Ahmedabad


    ભારત સરકાર દ્વારા રાજ્યો / કેન્દ્ર શાસિત પ્રદેશો સાથે મળીને કોવિડ -19 ના નિયંત્રણ અને નિરાકરણ માટે હાથ ધરવામાં આવેલા તબક્કાવાર , પૂર્વ - અસરકારક અને પૂર્વ - સક્રિય પગલાંના પ્રોત્સાહક પરિણામો જોવા મળી રહ્યા છે .


    હાલમાં દેશમાં કોવિડ -19 માંથી સાજા થયેલા દર્દીઓની સંખ્યા અને કોવિડ -19 ના સક્રિય કેસો વચ્ચેનો તફાવત ઝડપથી 1 લાખનો આંકડો પાર કરી રહ્યો છે . આજે દેશમાં સાજા થયેલા દર્દીઓની સંખ્યા હાલમાં કોરોનાના સક્રિય દર્દીઓની સરખામણીએ 106,661 વધારે નોંધાઇ છે . આમ , દેશમાં કોવિડ -19 માંથી સાજા થયેલા દર્દીઓની સંખ્યા વધીને 3,09,712 પર પહોંચી ગઇ છે . કોવિડ -19 ના દર્દીઓ સાજા થવાનો દર 58.56% થઇ ગયો છે . છેલ્લા 24 કલાકમાં દેશમાં કોવિડ -19 માંથી કુલ 13,832 દર્દીઓ સાજા થઇ ગયા છે .


    હાલમાં સમગ્ર દેશમાં , કોવિડ -19 ના 2,03,051 સક્રિય કેસ છે અને તમામને તબીબી દેખરેખ હેઠળ રાખવામાં આવ્યા છે .


    ભારતમાં હવે કોવિડ -19 ના પરીક્ષણ માટે સમર્પિત લેબોરેટરીની સંખ્યા વધીને 1036 થઇ ગઇ છે . આમાં 749 લેબોરેટરી સરકારી ક્ષેત્રની છે જ્યારે 287 લેબોરેટરીઓ ખાનગી ક્ષેત્રની છે .


    તેની વિગતો નીચે દર્શાવ્યા અનુસાર છે :


    • વાસ્તવિક સમયમાં RT PCR આધારિત પરીક્ષણની લેબોરેટરી : 567 ( સરકારી : 362 + ખાનગી : 205)


    • TrueNat આધારિત પરીક્ષણની લેબોરેટરી : 382 ( સરકારી : 355 + ખાનગી : 27)


    • CBNAAT આધારિત પરીક્ષણની લેબોરેટરી : 87 ( સરકારી : 32 + ખાનગી : 55)


    દેશમાં દરરોજ કોરોના વાયરસના બે લાખથી વધુ સેમ્પલનું પરીક્ષણ કરવામાં આવી રહ્યું છે . છેલ્લા 24 કલાકમાં 2,31,095 સેમ્પલનું કોવિડ -19 માટે વિવિધ લેબોરેટરીઓમાં પરીક્ષણ કરવામાં આવ્યું છે . આ સાથે , દેશમાં અત્યાર સુધીમાં થયેલા કુલ પરીક્ષણનો આંકડો વધીને 82,27,802 સુધી પહોંચી ગયો છે .


    કોવિડ સંબંધિત આરોગ્ય ઇન્ફ્રાસ્ટ્રક્ચરની વધુ મજબૂત કરવામાં આવેલી સ્થિતિ પર નજર કરીએ તો , 28 જૂન 2020 ના રોજ દેશમાં 1,77,529 આઇસોલેશન બેડ , 23,168 ICU બેડ અને 78,060 ઓક્સિજન સમર્થિત બેડ સાથે 1055 કોવિડ સમર્પિત હોસ્પિટલ અને ; 1,40,099 આઇસોલેશન બેડ , 11,508 ICU બેડ અને 51,327 ઓક્સિજન સમર્થિત બેડ સાથે 2,400 કોવિડ સમર્પિત આરોગ્ય સંભાળ કેન્દ્રો કાર્યાન્વિત છે .


    વધુમાં દેશમાં , 8,34,128 બેડ સાથે 9,519 કોવિડ સંભાળ કેન્દ્રો હાલમાં દેશમાં કોવિડ -19 નો સામનો કરવા માટે ઉપલબ્ધ છે . કેન્દ્ર દ્વારા 187.43 લાખ N95 માસ્ક અને 116.99 લાખ વ્યક્તિગત સુરક્ષાત્મક ઉપકરણો (PPE) નું વિવિધ રાજ્યો / કેન્દ્ર શાસિત પ્રદેશો / કેન્દ્રીય સંસ્થાઓમાં વિતરણ કરવામાં આવ્યું છે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત અને અપડેટ માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA.


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS

    
    
    (Release ID: 1634943) Visitor Counter : 50
    
    
      Read this release in: English , Urdu , Marathi , Hindi , Manipuri , Bengali , Punjabi , Odia , Tamil , Telugu , Malayalam