      પ્રધાનમંત્રીનું કાર્યાલય

      ભારત અને ચીનની સરહદે ઉભી થયેલી સ્થિતિ અંગે પ્રધાનમંત્રીનું નિવેદન
      Posted On: 17 JUN 2020 3:35PM by PIB Ahmedabad


    સાથીઓ ,


    ભારત માતાના વીર સપૂતોએ ગલવાન વેલીમાં આપણી માતૃભૂમિનું રક્ષણ કરતા કરતા સર્વોચ્ચ બલિદાન આપ્યું છે .


    હું દેશની સેવામાં તેમના મહાન બલિદાન બદલ તેમને વંદન કરું છુ , તેમને કૃતજ્ઞતાપૂર્વક શ્રદ્ધાંજલી અર્પણ કરું છુ .


    દુઃખની આ મુશ્કેલ ઘડીમાં હું , આપણા તે શહીદોના પરિવારજનો પ્રત્યે મારી સંવેદના વ્યક્ત કરું છુ .


    આજે સમગ્ર દેશ તમારી સાથે છે , દેશની લાગણીઓ તમારી સાથે છે .


    આપણા આ શહીદનું બલિદાન વ્યર્થ નહીં જાય .


    ભલે ગમે તેવી સ્થિતિ હોય , કોઇપણ પરિસ્થિતિ ભલે હોય , ભારત સંપૂર્ણ દૃઢતાથી દેશની એક એક ઇંચ જમીનનું , દેશના સ્વાભિમાનનું રક્ષણ કરશે .


    ભારત સાંસ્કૃતિકરૂપે એક શાંતિપ્રિય દેશ છે . આપણો ઇતિહાસ શાંતિનો રહ્યો છે .


    ભારતનો વૈચારિક મંત્ર પણ આ જ રહ્યો છે - લોકા : સમસ્તા : સુખીનો ભવન્તુ .


    આપણે દરેક યુગમાં સમગ્ર સંસારમાં શાંતિની , સંપૂર્ણ માનવજાતના કલ્યાણની ઇચ્છા રાખી છે .


    આપણે હંમેશા આપણા પડોશીઓ સાથે સહકારની અને મૈત્રીની ભાવના સાથે સૌએ જોડે મળીને કામ કર્યું છે . હંમેશા તેમના વિકાસ અને કલ્યાણની ઇચ્છા રાખી છે .


    જ્યારે પણ ક્યાંય આપણી વચ્ચે મતભેદ થાય ત્યારે આપણે હંમેશા એવો પ્રયાસ કર્યો છે કે , આવા મતભેદો વિવાદનું સ્વરૂપ ના લે , મતભેદો ક્યારેય વિવાદો ના બને .


    આપણે ક્યારેય પણ કોઇને ઉશ્કેરતા નથી , પરંતુ આપણે આપણા દેશની અખંડિતા અને સાર્વભૌમત્વ સાથે ક્યારેય બાંધછોડ કરી શકીએ નહીં .


    જ્યારે પણ સમય આવ્યો છે ત્યારે , આપણે દેશની અખંડિતા અને સાર્વભૌમત્વનું રક્ષણ કરવા માટે આપણી શક્તિનું પ્રદર્શન કર્યું છે , આપણી ક્ષમતાઓને પૂરવાર કરી બતાવી છે .


    ત્યાગ અને ધૈર્ય આપણા રાષ્ટ્રીય ચરિત્રનો હિસ્સો છે પરંતુ સાથે સાથે વિક્રમ અને વીરતા પણ એટલા જ પ્રમાણમાં આપણા દેશના ચરિત્રનો હિસ્સો છે .


    હું દેશને વિશ્વાસ અપાવવા માંગુ છુ કે , આપણા જવાનોનું બલિદાન વ્યર્થ નહીં જાય .


    આપણા માટે ભારતની અખંડિતા અને સાર્વભૌમત્વ સર્વોપરી છે અને તેનું રક્ષણ કરવાથી આપણને કોઇ અટકાવી શકે તેમ નથી .


    આ અંગે કોઇને પણ મનમાં જરાય ભ્રમ અથવા આશંકા હોવા જોઇએ નહીં .


    ભારત શાંતિ ઇચ્છે છે . પરંતુ જો ભારતને ઉશ્કેરવામાં આવે તો દરેક સ્થિતિમાં નિર્ણાયક જવાબ પણ આપવામાં આવશે .


    દેશને આ વાતનું ગૌરવ થશે કે આપણા સૈનિકો મારતા મારતા શહીદ થયા છે . હું આપ સૌને આગ્રહપૂર્વક કહું છુ કે , આપણે બે મિનિટનું મૌન રાખીને આ સપૂતોને શ્રદ્ધાંજલી અર્પણ કરીએ .


    GP/DS

    
    
    (Release ID: 1632079) Visitor Counter : 60
    
    
      Read this release in: Bengali , English , Urdu , Hindi , Marathi , Manipuri , Assamese , Punjabi , Odia , Tamil , Telugu , Kannada , Malayalam