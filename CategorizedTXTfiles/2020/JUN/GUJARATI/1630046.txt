      PIB Headquarters

      લોકડાઉન હોવા છતાં પશ્ચિમ રેલ્વેની પાર્સલ સ્પેશિયલ ટ્રેનો દ્વારા 50 હજાર ટન આવશ્યક સામગ્રીનું પરિવહન
      Posted On: 07 JUN 2020 3:49PM by PIB Ahmedabad


    પશ્ચિમ રેલ્વે એ રાષ્ટ્ર પ્રત્યેની પોતાની સંપૂર્ણ પ્રતિબદ્ધતા સાથે કોરોના રોગચાળાના આ મુશ્કેલ સમયમાં દેશમાં જરૂરી ચીજવસ્તુઓ ના સપ્લાય જળવાઈ રહે તેની ખાતરી કરવાનું ચાલુ રાખ્યું છે. આ સન્માનની વાત છે કે પશ્ચિમ રેલ્વે માત્ર સામાન્ય આવશ્યક ચીજવસ્તુઓની સપ્લાય કરીને જ દેશમાં તેની સેવાઓ ફાળો આપી રહ્યું નથી પરંતુ દેશના વિવિધ ભાગોમાં આવશ્યક દવાઓ અને તબીબી ઉપકરણો પણ પોતાની પાર્સલ સ્પેશિયલ ટ્રેનો દ્વારા દેશના વિવિધ ભાગો માં રવાના કરી રહી છે તેમાંથી પાંચ એક પાર્સલ સ્પેશિયલ ટ્રેનો, દૂધના એક રેક સહિત, પશ્ચિમ રેલ્વેના નિર્ધારિત સ્ટેશનોથી 6 જૂન 2020 ના રોજ દેશના જુદા જુદા પ્રદેશો માટે રવાના થઈ હતી.


    પશ્ચિમ રેલ્વેના મુખ્ય જનસંપર્ક અધિકારી શ્રી રવિન્દ્ર ભાકર દ્વારા જારી કરાયેલ એક અખબારી યાદી મુજબ, 23 માર્ચથી 5 જૂન, 2020 ના સમયગાળા દરમિયાન આશરે 50 હજાર ટન વજનની આવશ્યક ચીજવસ્તુઓ પશ્ચિમ રેલ્વે દ્વારા તેની વિવિધ પાર્સલ સ્પેશિયલ ટ્રેનો દ્વારા નિર્ધારિત સ્ટેશનો સુધી મોકલવામાં આવી હતી. જેમાં મુખ્યત્વે કૃષિ ઉત્પાદન, દવાઓ, માછલી, દૂધ વગેરે શામેલ છે. આ પરિવહન દ્વારા થતી આવક લગભગ 16.03 કરોડ રૂપિયા છે. આ અંતર્ગત, પશ્ચિમ રેલ્વે દ્વારા 28 દૂધની વિશેષ ટ્રેનો 28 હજાર ટનથી વધુ અને વેગનનો 100% વપરાશ સાથે ચલાવવામાં આવી હતી, જેની આવક આશરે રૂ .4.83 કેરોડ છે. તેવી જ રીતે આશરે 20 હજાર ટન વજનના આવશ્યક માલસામાનની પરિવહન માટે 266 કોવિડ -19 વિશેષ પાર્સલ ટ્રેનો ચલાવવામાં આવી હતી, જેના માટે આવક રૂ .10.13 કરોડ હતી. આ સિવાય રૂ. 1.07 કરોડની આવક માટે 100% ઉપયોગ સાથે 2378 ટનના 5 ઇન્ડેન્ટેડ રેક્સ પણ ચલાવવામાં આવ્યા હતા. શ્રી ભાકરે જણાવ્યું હતું કે 6 જૂન, 2020 ના રોજ, દેશના વિવિધ ભાગો માટે ચાર પાર્સલ વિશેષ ટ્રેનો બાંદ્રા ટર્મિનસ - ઓખા, ઓખા - બાંદ્રા ટર્મિનસ, બાંદ્રા ટર્મિનસ - લુધિયાણા અને દેવાસ - નવી જલ્પાઈગુરી સ્પેશિયલ ટ્રેનો રવાના થઈ હતી. આ સિવાય પાલનપુર થી હિંદ ટર્મિનલ માટે દૂધની રેક રવાના થઇ હતી. શ્રી ભાકરે માહિતી આપી હતી કે 22 માર્ચથી 5 જૂન 2020 સુધીના લોકડાઉનના સમયગાળા દરમિયાન, પશ્ચિમ રેલ્વે દ્વારા કુલ 5542 માલગાડિઓનો ઉપયોગ 10.91 મિલિયન ટન આવશ્યક ચીજવસ્તુઓની સપ્લાય માટે કરવામાં આવ્યો હતો. 10,907 માલગાડીઓ ને અન્ય રેલવે સાથે જોડવામાં આવી અને જેમાંથી 5,495 ટ્રેનો સોંપવામાં આવી હતી અને 5,412 ટ્રેનો વિવિધ ઇન્ટરચેંજ પોઇન્ટ પર લઈ જવામાં આવી હતી. પાર્સલ વેન / રેલ્વે મિલ્ક ટેન્કર (આરએમટી) ના 310 મિલેનિયમ પાર્સલ રેક્સ, દૂધના પાવડર, પ્રવાહી દૂધ અને અન્ય સામાન્ય


    ગ્રાહક માલ જેવી આવશ્યક ચીજવસ્તુઓની માંગ મુજબ સપ્લાય કરવા માટે દેશના વિવિધ ભાગોમાં મોકલવામાં આવ્યા છે.

     1. લોકડાઉન ના કારણે નુકસાન

    શ્રી ભાકરે માહિતી આપી હતી કે કોરોના વાયરસને કારણે પશ્ચિમ રેલ્વેની કુલ આવકનું અંદાજિત નુકસાન રૂ. 1191 કરોડથી વધુનું થયું છે, જેમાં ઉપનગરીય વિભાગ પર રૂ. 168.63 કરોડ અને બિન-ઉપનગરીય ભાગોમાં 1022.64 કરોડનો સમાવેશ થાય છે. આમ હોવા છતાં, ટિકિટો રદ કરવાના પરિણામ રૂપે, પશ્ચિમ રેલ્વેએ 312.93 કરોડ રૂપિયાની રિફંડ કર્યું છે. સમગ્ર પશ્ચિમ રેલ્વે પર 47.93 લાખ મુસાફરોએ તેમની ટિકિટ રદ કરી છે અને તે મુજબ તેમની રીફંડની રકમ પ્રાપ્ત થઈ છે.

     1. પશ્ચિમ રેલવે પર શ્રમિક સ્પેશિયલ ટ્રેનો

    પશ્ચિમ રેલ્વેએ 2 મે, 2020 થી 5 જૂન, 2020 સુધી 1217 શ્રમીક સ્પેશિયલ ટ્રેનો સંચાલિત કરી છે, જે 18.28 લાખ મુસાફરોને તેમના ઇચ્છિત સ્થળે લઈ ગઈ છે. આ 1217 ટ્રેનોમાંથી મુંબઇ ડિવિઝનમાં સૌથી વધુ 706 ટ્રેનો છે, અમદાવાદ ડિવિઝન 258, વડોદરા ડિવિઝન 100, ભાવનગર વિભાગ 30, રાજકોટ ડિવિઝન 117 અને રતલામ ડિવિઝનની 6 શ્રમિક ટ્રેનો છે. 5 જૂન 2020 ના રોજ, પશ્ચિમ રેલ્વેએ ગુજરાત થી 2 શ્રમિક વિશેષ ટ્રેનો ચલાવી હતી.

    
    
    (Release ID: 1630046) Visitor Counter : 13
    
    
    
    
    

1.