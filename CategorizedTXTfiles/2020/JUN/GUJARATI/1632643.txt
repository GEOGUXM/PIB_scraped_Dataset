      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અંગે અપડેટ્સ
      
      ભારતમાં હવે 2 લાખથી વધુ લોકો કોવિડ-19ની બીમારીમાંથી સાજા થઇ ગયા છે
      
      દર્દીઓનો સાજા થવાનો દર વધીને 53.79% નોંધાયો
      Posted On: 19 JUN 2020 3:21PM by PIB Ahmedabad


    છેલ્લા 24 કલાકમાં દેશમાં કોવિડ -19 ની બીમારીમાંથી 10,356 લોકો સાજા થઇ ગયા હોવાની પુષ્ટિ સાથે જ અત્યાર સુધીમાં દેશમાં કોરોના વાયરસના ચેપમાંથી કુલ 2,04,710 દર્દીઓ સાજા થઇ ગયા છે . દેશમાં કોરોના વાયરસમાંથી દર્દીઓના સાજા થવાનો દર સતત વધીને 53.79% સુધી પહોંચી ગયો છે . હાલમાં સમગ્ર દેશમાં , કોવિડ -19 ના 1,63,248 સક્રિય કેસ તબીબી દેખરેખ હેઠળ છે .


    દૈનિક આંકડાનો ટ્રેન્ડ સૂચવે છે કે , દેશમાં દર્દીઓનો સાજા થવાનો દર એકધારો વધી રહ્યો છે અને સક્રિય કેસો તેમજ સાજા થયેલા કેસો વચ્ચેનો તફાવત પણ વધી રહ્યો છે . સાજા થયેલા લોકોની વધતા પ્રમાણની સંખ્યા દર્શાવે છે કે , ભારતમાં કોવિડ -19 ના વ્યવસ્થાપન માટે સમયસર વ્યૂહરચનાનો અમલ કરવામાં આવ્યો છે .


    ભારત સરકાર દ્વારા રાજ્ય સરકારો / કેન્દ્ર શાસિત પ્રદેશો સાથેના સંકલનથી કોવિડ માટે યોગ્ય આચરણ તરીકે લૉકડાઉનનો અમલ , સાર્વજનિક સ્થળોનું સેનિટાઇઝેશન વગેરે સુરક્ષાત્મક પગલાંના કારણે આ બીમારીના ફેલાવાને નોંધપાત્ર પ્રમાણમાં અંકુશમાં લાવી શકાયો છે . લૉકડાઉનના કારણે સરકારને પરીક્ષણની સુવિધાઓ અને આરોગ્ય ઇન્ફ્રાસ્ટ્રક્ચર વધારવા માટે પૂરતો અવકાશ મળ્યો છે જેના કારણે સમયસર ચેપગ્રસ્ત લોકોની ઓળખ અને કોવિડ -19 ના કેસોના તબીબી વ્યવસ્થાપન દ્વારા દર્દીઓ સાજા થવાનો વધતો દર સુનિશ્ચિત કરી શકાયો છે . આ વધતો તફાવત કોવિડ -19 ના નિરાકરણ અને નિયંત્રણ માટે સરકાર દ્વારા સમયસર , તબક્કાવાર , પૂર્વ - સક્રિય અભિગમ અને અગ્ર હરોળમાં કામ કરી રહેલા અસંખ્ય કર્મચારીઓ દ્વારા તેના સચોટ અમલનું પરિણામ છે .


    .


    સમગ્ર દેશમાં કોવિડ -19 ના પરીક્ષણ માટે સરકારી લેબોરેટરીની સંખ્યા વધારીને 703 અને ખાનગી લેબોરેટરીની સંખ્યા વધારીને 257 ( કુલ 960 લેબોરેટરી ) કરવામાં આવી છે . તેની વિગતો નીચે દર્શાવ્યા અનુસાર છે :

      * વાસ્તવિક સમયમાં RT PCR આધારિત પરીક્ષણની લેબોરેટરી : 541 ( સરકારી : 349 + ખાનગી : 192)
      * TrueNat આધારિત પરીક્ષણની લેબોરેટરી : 345 ( સરકારી : 328 + ખાનગી : 17)
      * CBNAAT આધારિત પરીક્ષણની લેબોરેટરી : 74 ( સરકારી : 26 + ખાનગી : 48)

    છેલ્લા 24 કલાકમાં દેશમાં 1,76,959 સેમ્પલનું કોવિડ -19 માટે પરીક્ષણ કરવામાં આવ્યું છે જ્યારે અત્યાર સુધીમાં સમગ્ર દેશમાં કુલ 64,26,627 સેમ્પલનું પરીક્ષણ કરવામાં આવ્યું છે .


    મંત્રાલય દ્વારા હોસ્પિટલમાં કોવિડ અને બિન - કોવિડ વિસ્તારોમાં કામ કરી રહેલા આરોગ્ય સંભાળ કર્મચારીઓના સંચાલન માટે એડવાઇઝરી બહાર પાડવામાં આવી છે . તે આ લિંક પર ઉપલબ્ધ છે . Page 1 of 4 Dated 18th June, 2020 Ministry of Health & Family Welfare Directorate General of Health Services (EMR Division)


    મંત્રાલય દ્વારા કોવિડ માટે યોગ્ય વર્તણૂક અંગે સચિત્ર માર્ગદર્શિકા પણ બહાર પાડવામાં આવી છે . તે આ લિંક પર ઉપલબ્ધ છે . https://www.mohfw.gov.in/pdf/Illustrativeguidelineupdate.pdf


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA.


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS


    

    
    (Release ID: 1632643) Visitor Counter : 27
    
    
      Read this release in: Urdu , English , Hindi , Marathi , Assamese , Manipuri , Bengali , Punjabi , Odia , Tamil , Telugu , Kannada , Malayalam
    
    
    

*