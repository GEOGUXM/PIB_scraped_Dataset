      PIB Headquarters

      પશ્ચિમ રેલ્વે પર યોજાયેલી બીજી વેબ કોન્ફરન્સમાં પ્રાઈવેટ ફ્રેટ ટર્મિનલો ની પ્રગતિ અંગે મહાપ્રબંધક દ્વારા સમીક્ષા
      Posted On: 21 JUN 2020 8:08PM by PIB Ahmedabad


    પશ્ચિમ રેલ્વેએ 6 જૂન 2020 ના રોજ વિડિયો કોન્ફરન્સ દ્વારા ફ્રેટ કસ્ટમર્સ સાથે પ્રથમ વેબ કોન્ફરન્સ યોજી હતી, આ શૃંખલા ને ચાલુ રાખતા, 20 જૂન 2020 ના રોજ પશ્ચિમ રેલ્વેના જનરલ મેનેજર શ્રી આલોક કંસલ દ્વારા બીજી વેબ કોન્ફરન્સનું આયોજન કરવામાં આવ્યું હતું, જેમાં વર્તમાન નાણાકીય વર્ષ 2020-2021 માટે લક્ષિત પીએફટી અને સાઈડિંગ્સ ની પ્રગતિની સમીક્ષા કરવા માટે પ્રાઇવેટ ફ્રેટ ટર્મિનલ / પ્રાઇવેટ સાઈડિંગ ગ્રાહકોના પ્રમુખ જોડાયા હતા.


    પશ્ચિમ રેલ્વે ના મુખ્ય જનસંપર્ક અધિકારી શ્રી રવિન્દ્ર ભાકર દ્વારા જારી કરાયેલ એક અખબારી યાદી મુજબ, આ વિડિઓ કોન્ફરન્સ જનરલ મેનેજર શ્રી કંસલ દ્વારા વિશેષ પહેલ હતી કે જેથી તમામ હિતધારકોને એક મંચ પર એકસાથે લાવવામાં આવે અને પ્રશ્નોના વાસ્તવિક સમયના આધારે નિરાકરણ આવે. ઓનલાઇન મીટિંગમાં આ પીએફટી અને સાઈડિંગ ના ઉચ્ચ અધિકારીઓ અને પશ્ચિમ રેલ્વેના અન્ય વરિષ્ઠ અધિકારીઓ સાથે સંબંધિત વિભાગોના પ્રધાન પ્રમુખ હાજર રહ્યા હતા. બેઠકમાં નક્કી કરેલા લક્ષ્યોને પહોંચી વળવા ફળદાયી ચર્ચા થઈ. આ ઓનલાઇન મીટિંગમાં પ્લાસર ઇન્ડિયા, વંડર સિમેન્ટ, કન્ટેનર કોર્પોરેશન ઓફ ઇન્ડિયા, ગુજરાત પીપાવાવ પોર્ટ લિમિટેડ, APSEZ અને Aarya Ocean લોજિસ્ટિક્સ પાર્ક પ્રાઇવેટ લિમિટેડ ભાગ લીધો હતો. બેઠકમાં જનરલ મેનેજર શ્રી આલોક કંસલે ભારપૂર્વક જણાવ્યું હતું કે પશ્ચિમ રેલ્વેના અધિકારીઓ હંમેશા ઉપલબ્ધ છે, તેથી પ્રોજેક્ટની પ્રગતિ પર વિપરીત અસર કરનારી કોઈ પણ સમસ્યા કે મુદ્દાઓને તેમના ધ્યાન પર લાવી શકાય છે. વર્તમાન માં પડકારજનક સમય માં આ ઓનલાઇન મીટિંગ માત્ર રેલ્વે માટે જ નહીં પણ અર્થવ્યવસ્થા માટે પણ ખૂબ મહત્વની હતી. આ બેઠક રેલ્વે અને ખાનગી સંસ્થાઓ બંને માટે ચોક્કસપણે ખૂબ ફાયદાકારક હતી.

    
    
    (Release ID: 1633229) Visitor Counter : 13