      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અપડેટ્સ
      
      ICMRના સેરો-સર્વેલન્સ અભ્યાસમાં જાણવા મળ્યું કે, સર્વેમાં આવરી લેવામાં આવેલા લોકોમાંથી માત્ર 0.73% લોકો કોવિડ-19થી ચેપગ્રસ્ત છે

      Posted On: 11 JUN 2020 6:48PM by PIB Ahmedabad

    ICMR દ્વારા હાથ ધરવામાં આવેલા સેરો - સર્વેલન્સ અભ્યાસમાં જાણવા મળ્યું છે કે , સર્વેમાં સમાવી લેવામાં આવેલી કુલ વસ્તીમાંથી માત્ર 0.73% લોકો SARS-CoV-2 થી ચેપગ્રસ્ત થયા હોવાના પૂરાવા છે . ICMR ના મહાનિદેશક ડૉ . બલરામ ભાર્ગવે આજે મીડિયાને માહિતી આપતી વખતે આમ જણાવ્યું હતું .


    ICMR દ્વારા મે 2020 માં રાજ્યોના આરોગ્ય વિભાગો , NCDC અને WHO ઇન્ડિયાના સહયોગથી કોવિડ -19 માટે પ્રથમ સેરો - સર્વે કરવામાં આવ્યો હતો . આ અભ્યાસ 83 જિલ્લામાં કરવામાં આવ્યો હતો જેમાં 28,595 પરિવારો અને 26,400 લોકોને આવરી લેવામાં આવ્યા હતા . આ અભ્યાસમાં બે ભાગ હોય છે જેમાંથી સામાન્ય જનતામાં SARS-CoV-2 થી ચેપગ્રસ્ત હોય તેવા લોકોની સંખ્યા શોધવા માટેની પ્રાથમિક કામગીરી પૂરી કરી દેવામાં આવી છે . બીજા ભાગ માટે , હોટસ્પોટ શહેરોમાં કન્ટેઇન્મેન્ટ ઝોનમાં SARS-CoV-2 થી ચેપગ્રસ્ત લોકોની સંખ્યાનું અનુમાન લગાવવાની કામગીરી હાલમાં પૂર્ણતાની પ્રક્રિયામાં છે .


    અભ્યાસમાં એવું પણ સ્પષ્ટપણે નોંધવામાં આવ્યું હતું કે , લૉકડાઉન દરમિયાન હાથ ધરવામાં આવેલા માપદંડોથી સંક્રમણનો ફેલાવો ઓછો કરવામાં તેમજ કોવિડ -19 નો ફેલાવો ઝડપથી આગળ વધતો અંકુશમાં લાવવામાં સફળતા મળી છે . ICMR ની ગણતરી અનુસાર ગ્રામીણ વિસ્તારોની સરખામણીએ શહેરી વિસ્તારોમાં આ બીમારી ફેલાવાનું જોખમ 1.09 ગણું વધારે છે અન શહેરી ઝૂંપડપટ્ટી વિસ્તારોમાં તે ફેલાવાનું જોખમ 1.89 ગણું વધારે છે . આ ચેપના કારણે મૃત્યુદર ખૂબ જ ઓછો એટલે કે માત્ર 0.08% નોંધાયો છે . આનો મતલબ એવો થાય છે કે , સમય સમયે સૂચવવામાં આવતા કોવિડ સંબંધિત યોગ્ય શિષ્ટાચારનું મોટી સંખ્યામાં જનસમુદાયે ચુસ્ત પાલન કરવાનું ચાલુ જ રાખવું જોઇએ .


    દેશમાં છેલ્લા 24 કલાકમાં કુલ 5,823 દર્દીઓ કોવિડ -19 માંથી સાજા થઇ ગયા છે . આથી દેશમાં અત્યાર સુધીમાં કુલ 1,41,028 દર્દીઓ કોવિડ -19 ની બીમારીમાંથી સાજા થઇ ગયા છે . આ સાથે દેશમાં દર્દીઓ સાજા થવાનો દર 49.21% નોંધાયો છે . ભારતમાં હાલમાં 1,37,448 સક્રિય કેસો છે જે તમામને સંપૂર્ણ તબીબી દેખરેખ હેઠળ રાખવામાં આવ્યા છે . હાલમાં , દેશમાં સાજા થયેલા દર્દીઓની સંખ્યા સક્રિય દર્દીઓની સંખ્યા કરતા વધારે છે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA.


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS


    

    
    (Release ID: 1630972) Visitor Counter : 55
    
    
      Read this release in: Telugu , English , Urdu , Hindi , Marathi , Manipuri , Bengali , Punjabi , Odia , Tamil , Malayalam