      સ્વાસ્થ્ય અને પરિવાર કલ્યાણ મંત્રાલય

      કોવિડ-19ના પરીક્ષણની ક્ષમતામાં નોંધપાત્ર વધારો, દૈનિક ક્ષમતા વધીને દૈનિક 3 લાખ થઇ
      Posted On: 16 JUN 2020 1:11PM by PIB Ahmedabad


    આરોગ્ય અને પરિવાર કલ્યાણ મંત્રાલયે રાજ્યો / કેન્દ્ર શાસિત પ્રદેશોને જણાવ્યું હતું કે , તેઓ ખાનગી આરોગ્ય સંભાળ પ્રદાતાઓ સાથે સક્રિયતાપૂર્વક કામ કરે છે જેથી બેડની ઉપલબ્ધતા અને ગંભીર સંભાળ આરોગ્ય સુવિધાઓની સંખ્યામાં વધારો થઇ શકે . આ ઉપરાંત , દર્દીઓને આપવામાં આવતી સેવાઓમાં નિષ્પક્ષતા અને વ્યવહારુ પ્રમાણમાં ચાર્જ લાગુ કરવામાં આવે તે બાબતો સુનિશ્ચિત કરવા પણ કહેવામાં આવ્યું છે .


    આ સંબંધે તામિલનાડુ , ઓડિશા , મહારાષ્ટ્ર , ગુજરાત , ઉત્તરપ્રદેશ , રાજસ્થાન , તેલંગાણા , કર્ણાટક અને મધ્યપ્રદેશ જેવા કેટલાક રાજ્યોએ પહેલાંથી જ પગલાં લેવાનું શરૂ કરી દીધું છે . તેમણે કોવિડ -19 ની સંભાળ માટે દાખલ કરવામાં આવતા દર્દીઓને ગંભીર સંભાળ અને સારવાર આપવા માટે ખાનગીક્ષેત્રો સાથે વાટાઘાટો કરીને વ્યવહારુ ચાર્જ લેવા અંગે સમજૂતી કરી દીધી છે . રાજ્યોને કહેવામાં આવ્યું છે કે , તેઓ ખાનગી ક્ષેત્રના આરોગ્યપ્રદાતાઓ સાથે સક્રિતાપૂર્વક જોડાયેલા રહે અને પબ્લિક અને પ્રાઇવેટ આરોગ્ય સંભાળ સુવિધાઓ શરૂ કરવા માટે વિચાર કરે કારણ કે આનાથી ત્વરીત , સારી ગુણવત્તાવાળી અને વાજબી ચાર્જમાં કોવિડ -19 ના દર્દીઓની સારવાર થઇ શકે છે .


    દેશમાં કોરોના વાયરસથી ચેપગ્રસ્ત લોકોનું નિદાન કરવા માટે કોવિડ -19 ના પરીક્ષણની ક્ષમતામાં એકધારી વૃદ્ધિ કરવામાં આવી રહી છે . હવે દેશમાં દરરોજ 3 લાખ સેમ્પલનું પરીક્ષણ કરવાની ક્ષમતા થઇ ગઇ છે . અત્યાર સુધીમાં દેશમાં કુલ 59,21,069 સેમ્પલનું કોવિડ -19 માટે પરીક્ષણ કરવામાં આવ્યું છે જેમાંથી 1,54,935 સેમ્પલનું પરીક્ષણ છેલ્લા 24 કલાકમાં જ કરવામાં આવ્યું છે .


    દેશમાં આજની તારીખે 907 લેબોરેટરીઓના નેટવર્કમાં કોવિડ -19 ના પરીક્ષણની કામગીરી ચાલી રહી છે . આ લેબોરેટરીઓમાં સરકારી ક્ષેત્રણી 659 લેબોરેટરી અને ખાનગી ક્ષેત્રની 248 લેબોરેટરી સામેલ છે . તેની વિગતો નીચે દર્શાવ્યા અનુસાર છે

      * વાસ્તવિક સમયમાં RT PCR આધારિત પરીક્ષણની લેબોરેટરી : 534 ( સરકારી : 347 + ખાનગી : 187)
      * TrueNat આધારિત પરીક્ષણની લેબોરેટરી : 302 ( સરકારી : 287 + ખાનગી : 15)
      * CBNAAT આધારિત પરીક્ષણની લેબોરેટરી : 71 ( સરકારી : 25 + ખાનગી : 46)

    દિલ્હીમાં તપાસની ક્ષમતા વધારવા માટે તમામ 11 જિલ્લામાં અલગથી લેબોરેટરીઓ સ્થાપવામાં આવશે જ્યાં સંબંધિત જિલ્લાઓના સેમ્પલની તપાસ કરવામાં આવશે . દરેક જિલ્લાના સેમ્પલ તે જિલ્લાની લેબોરેટરીમાં જ મોકલવામાં આવશે જેથી સમયસર તપાસ સુનિશ્ચિત થઇ શકે અને કોઇપણ પ્રકારે વિલંબ વગર પરિણામ મળી શકે . હાલમાં દિલ્હીમાં 42 લેબોરેટરીઓ છે જેની દૈનિક તપાસની ક્ષમતા લગભગ 17 હજાર સેમ્પલની છે .


    RT-PCR કોવિડ -19 ના નિદાન માટે ગોલ્ડ સ્ટાન્ડર્ડ ફ્રન્ટલાઇન તપાસ છે અને તેની દેશભરમાં 907 લેબોરેટરી છે . તેનો ઉપયોગ તપાસની ક્ષમતા વધારવા માટે થઇ શકે છે . જોકે , આ તપાસ માટે વિશેષ લેબોરેટરી સુવિધાઓની જરૂર પડે છે અને તે વિશેષ લેબોરેટરીઓમાં સેમ્પલ લાવવા માટે તેમજ અન્ય સમય મળીને કુલ 2-5 કલાકનો સમય લાગે છે . TrueNat અને CBNAAT લેબોરેટરી પોર્ટેબલ છે મતલબ કે , તેને ગમે ત્યાં લઇ જઇ શકાય છે અને તેને દૂરના તેમજ અંતરિયાળ વિસ્તારોમાં પણ પરીક્ષણ માટે ઉપયોગમાં લઇ શકાય છે .


    તપાસ માટે વધુ યોગ્ય અને ભરોસાપાત્ર , સંવેદનશીલ અને વિશિષ્ટતાના નુકસાન વગર તપાસની ક્ષમતા વધારવા માટે ICMR દ્વારા પોઇન્ટ ઓફ કેર રેપિડ એન્ટિજન ટેસ્ટ અંગે દિશાનિર્દેશો બહાર પાડવામાં આવ્યા છે જે નીચે દર્શાવેલી લિંક પરથી ઉપલબ્ધ છે .


    https://www.icmr.gov.in/pdf/covid/strategy Advisory_for_rapid_antigen_test_14062020_.pdf


    રેપિડ એન્ટિજન પરીક્ષણનો ઉપયોગ કન્ટેઇન્મેન્ટ ઝોન અને હોસ્પિટલોમાં અથવા આના જેવી કોઇપણ અન્ય સ્થિતિમાં તબીબી નિરીક્ષણમાં કરી શકાય છે . પ્રમાણભૂત ક્યૂ કોવિડ -19 એજી તપાસ કિટ પરિણામ આપવામાં 15 મિનિટ જેટલો સમય લે છે અને આ પ્રકારે રોગનું નિદાન ઝડપથી તેમજ સરળતાથી થઇ શકે છે . આ તપાસ સ્વાસ્થ્ય સંભાળ જેવી સ્થિતિમાં સેમ્પલના એકત્રીકરણના સ્થળે જ સેમ્પલના એકત્રીકરણની માત્ર 60 મિનિટમાં જ થઇ શકે છે . એન્ટિજન ટેસ્ટ કીટની દેશમાં જ દર મહિને ઉત્પાદન ક્ષમતા લગભગ 10 લાખ કીટ જેટલી છે . કેન્દ્ર સરકાર સુનિશ્ચિત કરી રહી છે કે , રાજ્યો માટે સરળતાથી આ કીટ ખરીદવા માટે તેના સ્વદેશી ઉત્પાદકોને જીઇએમ પોર્ટલ પર લાવવામાં આવે .


    એલિસા અને CLIA એન્ટિબોડી તપાસ કોવિડ -19 ને નિયંત્રણમાં લાવવા માટે કોઇ લક્ષણ વગરના અગ્ર હરોળમાં કામ કરી રહેલા કર્મચારીઓ , ડૉક્ટરો , નર્સો , પેરામેડિકલ સ્ટાફ વગેરેની તપાસ કરવા માટે થઇ શકે છે જેથી તેમનું મનોબળ મજબૂત રહે . તેને પણ GEM પોર્ટલ પર લાવવામાં આવી રહી છે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA.


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS

    
    
    (Release ID: 1631927) Visitor Counter : 28
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Odia , Tamil , Telugu , Malayalam
    
    
    

*