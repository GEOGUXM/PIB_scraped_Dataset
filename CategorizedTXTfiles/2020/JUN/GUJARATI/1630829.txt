      પ્રધાનમંત્રીનું કાર્યાલય

      પ્રધાનમંત્રી અને ઇઝરાયલના પ્રધાનમંત્રી બેન્જામિન નેતાન્યાહૂ વચ્ચે ટેલીફોનિક ચર્ચા થઇ
      Posted On: 10 JUN 2020 9:49PM by PIB Ahmedabad


    પ્રધાનમંત્રી શ્રી નરેન્દ્ર મોદીએ આજે ઇઝરાયલના પ્રધાનમંત્રી મહામહિમ બેન્જામિન નેતાન્યાહૂ સાથે ટેલીફોન પર ચર્ચા થઇ .


    તાજેતરમાં નેતાન્યાહૂએ હોદ્દો સંભાળ્યો તે બદલ પ્રધાનમંત્રી મોદીએ તેમને અભિનંદન પાઠવ્યા હતા અને વિશ્વાસ વ્યક્ત કર્યો હતો કે , નેતાન્યાહૂના સમર્થ નેતૃત્વ તેમજ માર્ગદર્શનમાં ભારત અને ઇઝરાયલ વચ્ચેની ભાગદારી ચાલુ રહેશે અને વધુ મજબૂત બનશે .


    બંને નેતાઓએ કોવિડ -19 મહામારીના સંદર્ભમાં ભારત અને ઇઝરાયલ કેવા પ્રકારે તેમના પારસ્પરિક સહયોગને વધારી શકે છે તે સંભાવનાઓ પર વિગતે ચર્ચા કરી હતી , જેમાં રસી , ઉપચાર અને નિદાનના ક્ષેત્રમાં સંશોધન અને વિકાસના પ્રયાસોની ચર્ચા પણ સામેલ કરવામાં આવી હતી . તેઓ સંમત થયા હતા કે , બંને દેશોના નિષ્ણાતોની ટીમો એકબીજા વચ્ચે માહિતીના વિનિમયને ચાલુ રાખશે અને આવા સહયોગના ફળ સમગ્ર માનવજાત માટે ઉપલબ્ધ કરાવવામાં આવશે તે બાબતે પણ સંમત થયા હતા .


    બંને નેતાએ દ્વિપક્ષીય એજન્ડાના મહત્વના મુદ્દાઓની સમીક્ષા કરી હતી અને સંમત થયા હતા કે , કોવિડ -19 પછીની સ્થિતિ અનેક પ્રકારે પારસ્પરિક લાભદાયી ભાગીદારી માટે નવી સંભાવનાઓનું સર્જન કરશે . ખાસ કરીને , તેમણે હાલમાં પહેલાંથી ભારત અને ઇઝરાયલ વચ્ચે ખૂબ જ મજબૂત ક્ષેત્રો જેમકે આરોગ્ય ટેકનોલોજી , કૃષિ નાવીન્યતા , સંરક્ષણ સહકાર અને ઇન્ફોર્મેશન ટેકનોલોજી વગેરેમાં ખૂબ જ વિપુલ પ્રમાણમાં વિસ્તરણની શક્યતાઓનું આકલન કર્યું હતું .


    બંને નેતાઓ નિયમિત એકબીજાના સંપર્કમાં રહેવા માટે સંમત થયા હતા જેથી બદલાતા વૈશ્વિક પરિદૃશ્યમાં ઉભરતી તકો અને પડકારો પર સાથે મળીને આકલન અને વિચારવિમર્શ થઇ શકે .


    GP/DS

    
    
    (Release ID: 1630829) Visitor Counter : 15
    
    
      Read this release in: Punjabi , English , Urdu , Marathi , Hindi , Bengali , Manipuri , Assamese , Odia , Tamil , Telugu , Kannada , Malayalam