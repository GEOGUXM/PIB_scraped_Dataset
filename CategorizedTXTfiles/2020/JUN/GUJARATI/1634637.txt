      રેલવે મંત્રાલય

      લોકડાઉન દરમિયાન ઉત્કૃષ્ટ કાર્ય કરનારા 38 રેલકર્મીઓને પશ્ચિમ રેલ્વે મહિલા કલ્યાણ સંગઠન ના અધ્યક્ષા શ્રીમતી તનુજા કંસલ દ્વારા પુરસ્કારો ની ઘોષણા
      Posted On: 26 JUN 2020 9:02PM by PIB Ahmedabad


    
    પશ્ચિમ રેલ્વે ના કર્મચારીઓએ ઉત્કૃષ્ટ કાર્ય શૈલી નું ઉદાહરણ આપતા કોરોના વાયરસ રોગચાળા દરમિયાન ઉત્કૃષ્ટ કાર્ય કર્યું છે . પશ્ચિમ રેલ્વે ના વિવિધ મંડળો ના કર્મચારીઓના સંયુક્ત પ્રયાસોની પ્રશંસા કરવા માટે પશ્ચિમ રેલ્વે મહિલા કલ્યાણ સંગઠન ના અધ્યક્ષા શ્રીમતી તનુજા કંસલ દ્વારા કુલ 38 પુરસ્કારોની જાહેરાત કરવામાં આવી હતી . પશ્ચિમ રેલ્વેની મહિલા કલ્યાણ સંગઠન દ્વારા લોકડાઉન અવધિ દરમિયાન કોરોના યોદ્ધાઓ તરીકે અનુકરણીય કાર્ય કરનારા પશ્ચિમ રેલ્વેના કર્મચારીઓની વિવિધ કેટેગરીના કર્મચારીઓને દાન આપવામાં આવ્યું હતું . જેવું કે છત્રી , સ્ટીલ થર્મોસ અને ડીપ ફ્રીઝર્સ નુ દાન આપવામાં આવ્યું .


    પશ્ચિમ રેલ્વેના મુખ્ય જનસંપર્ક અધિકારી દ્વારા જારી કરાયેલ એક અખબારી યાદી મુજબ કોરોના વાયરસ રોગચાળાને પગલે ઘોષિત લોકડાઉન અવધિ દરમિયાન પશ્ચિમ રેલ્વેના કર્મચારીઓ દ્વારા અદ્ભુત સમર્પણ અને સંપૂર્ણ પ્રતિબદ્ધતા સાથે કરવામાં આવેલા નોંધપાત્ર કાર્યની પ્રશંસા કરવા માટે પશ્ચિમ રેલ્વેની મહિલા કલ્યાણ સંગઠન ની અધ્યક્ષા શ્રીમતી તનુજા કંસલ દ્વારા , પશ્ચિમ રેલ્વે હેડ ક્વાર્ટર ના વિવિધ વિભાગોના 38 કર્મચારીઓને 2000 રૂપિયા પ્રત્યેક સહિત કુલ 76,000 ના નકદ પુરસ્કાર 25 જૂન , 2020 ના રોજ ચર્ચગેટ સ્થિત હેડક્વાર્ટરના પરિસર માં વિતરણ કરવામાં આવ્યાં હતાં . નોંધનીય છે કે લોકડાઉન સમયગાળા દરમિયાન , વેસ્ટર્ન રેલ્વેએ સરાહનીય લોડિંગ સાથે સૌથી વધુ શ્રમિક ટ્રેનો અને પાર્સલ સ્પેશિયલ ટ્રેનો ચલાવીને વિવિધ રેકોર્ડ બનાવ્યા છે . તેણે અન્ય ઘણા ક્ષેત્રોમાં પણ ઉત્કૃષ્ટ પ્રદર્શન કર્યું છે .


    પશ્ચિમ રેલ્વેની મહિલા કલ્યાણ સંસ્થા વિવિધ સમાજ કલ્યાણ અને સેવાકીય પ્રવૃત્તિઓમાં હંમેશાં આગળ રહે છે અને પશ્ચિમ રેલ્વેના ઉત્કૃષ્ટ કર્મચારીઓને પ્રોત્સાહિત કરવામાં પણ આગળ રહી છે . આ જ ક્રમ માં પશ્ચિમ રેલ્વે મહિલા કલ્યાણ સંગઠન ના અધ્યક્ષા શ્રીમતી તનુજા કંસલના ઉર્જાવાન નેતૃત્વ હેઠળ સંગઠને પશ્ચિમ રેલ્વેની જગજીવનરામ હોસ્પિટલના 250 પેરામેડિકલ કર્મચારીઓને કુલ 50 હજાર રૂપિયા ના સ્ટીલ થર્મસ , મુંબઇ ડિવિઝન નાં 432 ટ્રેક મેન્ટેનરો ને કુલ 1 લાખ રૂપિયા ની છત્રીઓ અને આરપીએફના મુંબઇ ડિવિઝનના બેરેકને રૂ . 75,000 ના ડીપ ફ્રીજરો આપવામાં આવ્યા હતા . દરેક સંબંધિત કર્મચારીઓ ને આ ઉત્સાહવર્ધક પહેલ બદલ તમામ સંબંધિત કર્મચારીઓએ પશ્ચિમ રેલ્વે મહિલા કલ્યાણ સંગઠન અને સંગઠન ના અધ્યક્ષા શ્રીમતી કંસલનો હાર્દિક આભાર વ્યક્ત કર્યો છે . પશ્ચિમ રેલ્વેના કર્મચારીઓ નું અડીગમ સમર્પણ અને મહેનત ખરેખર પ્રેરણાદાયક છે અને ભવિષ્યમાં પણ અન્ય કર્મચારીઓને સારા કાર્ય ચાલુ કરવા માટે પ્રેરણા આપે છે

    
    
    (Release ID: 1634637) Visitor Counter : 14