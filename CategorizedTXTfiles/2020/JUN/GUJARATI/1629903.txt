      PIB Headquarters

      પર્યાવરણ ને બચાવવા માટે અનોખી પહેલ કરવામાં પશ્ચિમ રેલ્વે હંમેશાં અગ્રણી
      
      વિશ્વ પર્યાવરણ દિવસ પર, પશ્ચિમ રેલ્વેના જનરલ મેનેજરે કહ્યું – " જો આપણે પ્રકૃતિ ની સંભાળ રાખીશું, તો પ્રકૃતિ પણ આપણી સંભાળ રાખશે."

      Posted On: 06 JUN 2020 5:05PM by PIB Ahmedabad

    ફોટો કેપ્શન : પ્રથમ તસવીરમાં પશ્ચિમ રેલ્વેના જનરલ મેનેજર શ્રી આલોક કંસલ છોડને બચાવવા વચન શપથ લેવડાવતા જોવા મળે છે અને બીજી તસવીરમાં ' વર્લ્ડ એન્વાયર્નમેન્ટ ડે ' નિમિત્તે તેમના આવાસ સંકુલમાં વૃક્ષારોપણ કરે છે , જ્યારે ત્રીજી તસવીરમાં ચર્ચગેટ સ્ટેશન પર નવા ઇકો ફ્રેન્ડલી બાંકડા જોવા મળે છે , જે રિસાયકલ પ્લાસ્ટિકનો ઉપયોગ કરીને બનાવવામાં આવે છે .


    આપણા પર્યાવરણના સંરક્ષણ વિશે જાગૃતિ લાવવા માટે , પશ્ચિમ રેલ્વે દ્વારા 5 જૂન 2020 ના રોજ ' સેલિબ્રેટ બાયોડાયવર્સિટી ' થીમ સાથે વિશ્વ પર્યાવરણ દિવસની ઉજવણી કરવામાં આવી હતી. આ અવસર પર પશ્ચિમ રેલ્વેના જનરલ મેનેજર શ્રી આલોક કંસલે મુંબઈના તેમના નિવાસસ્થાનથી વીડિયો કોન્ફરન્સ દ્વારા તમામ જનરલ મેનેજરો , વિભાગીય રેલ્વે મેનેજરો અને એડિશનલ જનરલ મેનેજર , વિવિધ વિભાગોના વિભાગીય રેલ્વે મેનેજરોના અન્ય વરિષ્ઠ રેલવે અધિકારીઓને છોડ અને પર્યાવરણના સંરક્ષણની શપથ લેવડાવી હતી. આ પ્રસંગે જનરલ મેનેજરે તેમના રહેણાંક સંકુલના બગીચામાં એક છોડ પણ રોપ્યો હતો. આ પ્રસંગે શ્રી કંસલે કહ્યું હતું કે "જો આપણે પ્રકૃતિની સારી સંભાળ લઈશું તો પ્રકૃતિ પણ આપણી યોગ્ય કાળજી લેશે." આ પ્રસંગે આયોજિત વીડિયો કોન્ફરન્સને સંબોધન કરતા તેમણે આ સંદેશ આપ્યો હતો.


    પશ્ચિમ રેલ્વેના મુખ્ય જનસંપર્ક અધિકારી શ્રી રવિન્દ્ર ભાકર દ્વારા જારી કરાયેલ એક અખબારી યાદી મુજબ , પશ્ચિમ રેલ્વેએ પર્યાવરણીય પ્રભાવોને ઘટાડવા અને ગ્રીનહાઉસ ગેસના ઉત્સર્જનને ઘટાડવા માટે જનરલ મેનેજર શ્રી આલોક કંસલના ઉર્જાવાન નેતૃત્વ હેઠળ વિવિધ વિશિષ્ટ પ્રયત્નો કર્યા છે. જેનું પરિણામ ઇચ્છિત પરિણામ આવ્યું છે. પ્રવર્તમાન કોવિડ -19 પરિસ્થિતિને ધ્યાનમાં


    રાખીને , પશ્ચિમ રેલ્વેએ પાવર પોઇન્ટ પ્રેઝન્ટેશન દ્વારા વિડીયો કોન્ફરન્સ દ્વારા ડિજિટલ રીતે વિશ્વ પર્યાવરણ દિવસની ઉજવણી કરી હતી , જેના અધ્યક્ષ સ્થાને જનરલ મેનેજર શ્રી કંસલ હતા. વેસ્ટર્ન રેલ્વેના એડિશનલ જનરલ મેનેજર , ડિપાર્ટમેન્ટના તમામ વડા અને અન્ય વરિષ્ઠ અધિકારીઓ પણ ડિજિટલ કોન્ફરન્સમાં જોડાયા હતા. વિશ્વ પર્યાવરણ દિવસ નિમિત્તે આ વીડિયો કોન્ફરન્સમાં મુખ્ય મથક અને વિભાગીય રેલ્વે અધિકારીઓને સંબોધન કરતી વખતે શ્રી કંસલે પર્યાવરણને બચાવવા અને જૈવવિવિધતાને સુરક્ષિત રાખવાનાં માર્ગ શોધવા માટે રેલવેના દૈનિક કાર્યમાં તમામ સંભવિત પગલાં ભરવા પહેલ કરી હતી. કેટલાક મુખ્ય મુદ્દાઓ હતા પ્રદૂષણ ઘટાડવા - સોલિડ વેસ્ટ ડિસ્પોઝલ પ્લાન્ટ્સ , ઇફ્લુએન્ટ ટ્રીટમેંટ પ્લાન્ટ્સ , રિસોર્સ - પ્લાસ્ટિક રિસાયક્લિંગ , કન્ઝર્વેશન વોટર - રેઈન વોટર હાર્વેસ્ટિંગ સિસ્ટમ , વોટર રિસાયક્લિંગ પ્લાન્ટ્સ , વોટર ઓડિટ્સ , ઓટોમેટિક કોચ વોશિંગ પ્લાન્ટ્સ અને લાસ્ટ નોટ ટુ કન્સર્ન એનર્જી - એનર્જી ઓડિટ્સ એચઓજી , સ્કાય પાઇપ લાઇટિંગ પણ શામિલ છે. તેમણે જણાવ્યું હતું કે પર્યાવરણને અનુકૂળ પગલાની ખાતરી કરવા આ પ્રતિબદ્ધતાને આગળ ધપાવતા , પશ્ચિમ રેલ્વે સલામત અને સ્વચ્છ વાતાવરણની બાંયધરી આપવા અને આપણી ધરતી માતા ની સુંદરતા તેમજ પર્યાવરણીય સંરક્ષણની પ્રતિબદ્ધતા માટે કટિબદ્ધ છે.


    આ પ્રસંગે , પશ્ચિમ રેલ્વેના સોશિયલ મીડિયા પ્લેટફોર્મ પર એક પ્રેરક વિડિઓ પોસ્ટ કરવામાં આવ્યો છે , જે પર્યાવરણ સંરક્ષણના સંદેશને અસરકારક રીતે ફેલાવે છે. શ્રી ભાકરે માહિતી આપી કે ગયા વર્ષ 2019-20 દરમિયાન , વેસ્ટર્ન રેલ્વેએ પર્યાવરણીય લક્ષ્યોને પ્રાપ્ત કરવા અને જાળવવા માટે ઘણી પ્રવૃત્તિઓ અને કાર્યક્રમો શરૂ કર્યા. પશ્ચિમ રેલ્વેએ પર્યાવરણ પર પ્લાસ્ટિકના દુષ્પ્રભાવો અંગે જાગૃતિ ફેલાવવા માટે સમયાંતરે નો પ્લાસ્ટિક અભિયાન શરૂ કર્યું હતું. પશ્ચિમ રેલ્વે દ્વારા પ્લાસ્ટિકના કપ , ગ્લાસ , પ્લેટો વગેરેના ઉપયોગ પર સિંગલ-યુઝ પ્લાસ્ટિક પર પ્રતિબંધને પ્રોત્સાહન આપવા પર પ્રતિબંધ મૂક્યો છે. આઈએસઓ 14001:2015 પ્રમાણપત્ર સાથે મે 2019 માં મુંબઇ સેન્ટ્રલ સ્ટેશનને માન્યતા આપવામાં આવી હતી. આ જ લાઇન પર , મુંબઈ સેન્ટ્રલ ડિવિઝનના વધુ 38 સ્ટેશનોને ટૂંક સમયમાં આઇએસઓ 14001: 2015 સર્ટિફિકેટ મળશે. "ટર્ન કી બેઝિસ" પર મિકેનિઝ્ડ લોન્ડ્રી સુરત માટે 60 કેએલડીની ક્ષમતાવાળા સુરતમાં એક ઇફ્લુએન્ટ ટ્રીટમેન્ટ પ્લાન્ટ શરૂ કરાયો હતો. બાન્દ્રા ટર્મિનસ ખાતે એક એમએલડી (દિવસ દીઠ મિલિયન લિટર) ઇફ્લુએન્ટ ટ્રીટમેન્ટ પ્લાન્ટને ગંદા પાણીની ચોક્ખુ કરીને અને ત્યારબાદ તેનો ઉપયોગ કોચ ધોવા અને અન્ય પ્રવૃત્તિઓ માટે કરવામાં આવ્યો હતો. પશ્ચિમ રેલ્વેએ ચર્ચગેટ સ્ટેશન પર રિસાયકલ પ્લાસ્ટિકની બોટલોથી બનેલા બાંકડા પણ સ્થાપિત કર્યા છે.


    શ્રી ભાકરે માહિતી આપી હતી કે મુંબઈ વિભાગ દ્વારા આ દિશામાં વિવિધ પ્રવૃત્તિઓ પણ શરૂ કરવામાં આવી છે. આ પ્રસંગે , કર્મચારીઓ અને અધિકારીઓમાં પર્યાવરણીય સંરક્ષણ અંગે જાગૃતિ લાવવા માટે ભારતીય રેલ્વેમાં પર્યાવરણીય સંચાલન અંગે કેન્દ્રીય પ્રદૂષણ નિયંત્રણ બોર્ડના વૈજ્ઞાનિક શ્રી અમિત ઠક્કર દ્વારા 4 જૂન , 2020 ના રોજ એક વેબિનારનું આયોજન કરવામાં આવ્યું હતું. વિશ્વ પર્યાવરણ દિવસ નિમિત્તે જૈવ વિવિધતાને પ્રોત્સાહન આપવા માટે 10 વિવિધ સ્થળોએ જુદી જુદી દેશી જાતિના છોડના વાવેતર ડ્રાઇવનું આયોજન કરવામાં આવ્યું હતું.


    પશ્ચિમ રેલ્વે ની વર્તમાન માં ચાલુ કેટલીક પરિયોજનાઓ નીચે મુજબ છે:


      * વલસાડ , બીલીમોરા અને ઉધનામાં વરસાદી પાણીની સુવિધા સાથે સૂખા ને ફરીથી જીવંત બનાવવાની કામગીરી કરવામાં આવી રહી છે.

      * સૌર એનર્જી કોર્પોરેશન સાથે વીજ ખરીદી કરાર પર હસ્તાક્ષર કરીને બાન્દ્રા ટર્મિનસ ખાતે 1 મેગાવોટ ક્ષમતાનો સોલર એનર્જી પ્લાન્ટ સ્થાપિત કરવામાં આવ્યો છે. હાલમાં તે વિવિધ એજન્સીઓ પાસેથી મેળવવામાં આવતી વીજળીની તુલનામાં પ્રતિ યુનિટ દીઠ 3 . 5 પ્રતિ યુનિટ પાવર ઉપલબ્ધ કરાવશે.
      * મુંબઈ સેન્ટ્રલ સ્ટેશનના પ્લેટફોર્મ અને પીઆરએસ પર સ્કાય પાઇપ ડે લાઇટિંગ સિસ્ટમની (182 ની સંખ્યા માં) સ્થાપના.
      * વલસાડ ડેપો માટે ગ્રીન રેટિંગ સર્ટિફિકેશન અને સન પાઇપનું સ્થાપન.
      * પશ્ચિમ રેલ્વેના વિવિધ અધિષ્ટાનો નું ગ્રીન રેટિંગ પ્રમાણપત્ર.
      * જગજીવન રામ હોસ્પિટલ , ડીઆરએમ ઓફિસ બિલ્ડિંગ અને ચર્ચગેટ હેડ ઓફિસ બિલ્ડિંગનું આઇજીવીસી બિલ્ડિંગ સર્ટિફિકેટ પ્રક્રિયા હેઠળ છે.
      * નિગરાની લેખા પરીક્ષા સહિત મુંબઇ સેન્ટ્રલ ડિવિઝનના 38 એનએસજી / એસજી સ્ટેશનો માટે સર્વેલન્સ ઓડિટ અને તાલીમ સહિત પર્યાવરણીય માનક આઇએસઓ 14001: 2015 નું પ્રમાણપત્ર.
      * છ રેલ્વે સ્ટેશનો પર પરિચાલન અથવા સ્થાપન અથવા બંને ના માટે વિધિવત સહમતી પ્રાપ્ત કરવા " વાયુ અધિનિયમ" , " જળ અધિનિયમ" અને "જોખમપૂર્ણ કચરા પ્રબંધન નિયમો" અને "ધ્વનિ પ્રદૂષણ (નિયમો અને નિયંત્રણ)" નિયમ 2000 , ના અધીન પર્યાવરણ વિનિયામક આવશ્યકતાઓ.
      * મુંબઈ સેન્ટ્રલના કોચિંગ ડેપો ખાતે એક "ઓટોમેટિક કોચ વોશિંગ પ્લાન્ટ" શરૂ કરવામાં આવી રહ્યો છે.
      * દહિસર રેલ્વે સ્ટેશન પર "ટર્ન કી બેઝિસ" પર ફાયટો-રેમેડિએશન , કેપ -225 ના એલડી દ્વારા "વેસ્ટ વોટર ટ્રીટમેન્ટ પ્લાન્ટ" ની સ્થાપના.
      * સુરત અને વલસાડ ડેપો માટે કોટન રીચ સ્પન લેસ વાળા નોન વોવન પર્યાવરણ ઇકો ફ્રેન્ડલી ડિસ્પોઝેબલ નેપકિન્સ (ચહેરો ટુવાલ) ની ખરીદી.
      * મુંબઇ સેન્ટ્રલ અને બાન્દ્રા ટર્મિનસ પર ઇઓજી કોચની જાળવણી સુવિધામાં સુધારો.
      * સ્ટેનલેસ સ્ટીલ ડ્યુઅલ પોલ માઉંટેડ 128 ડસ્ટબિન ની આપૂર્તિ અને તેને લગાવવાની વયવસ્થા.

    પર્યાવરણ સુરક્ષા અંગેના પગલાં વિશે જરૂરી માહિતી આપવા સાથે પર્યાવરણીય સુરક્ષા વિશે લોકોમાં જાગૃતિ આવે તે હેતુથી દર વર્ષે 5 જૂને "વિશ્વ પર્યાવરણ દિવસ" ની ઉજવણી વિશ્વભરના તમામ લોકો દ્વારા કરવામાં આવે છે. પશ્ચિમ રેલ્વે આદરણીય મુસાફરોને વિનંતી કરે છે કે તેઓ આપણી ભાવિ પેઢી ના સારા ભવિષ્ય માટે આપણા પ્રકૃતિની જાળવણી માટે તેમની ફરજો નિભાવતા આ પુનિત કાર્યમાં અમને સહયોગ આપે.

    
    
    (Release ID: 1629903) Visitor Counter : 39
    
    
    
    
    

*