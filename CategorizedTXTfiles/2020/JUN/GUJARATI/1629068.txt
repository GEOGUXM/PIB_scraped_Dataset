      વહાણવટા મંત્રાલય

      મંત્રીમંડળે કોલકાતા બંદર ટ્રસ્ટનું નામ બદલીને શ્યામા પ્રસાદ મુખરજી ટ્રસ્ટ રાખવાની મંજૂરી આપી
      Posted On: 03 JUN 2020 5:16PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મળેલી મંત્રીમંડળ ની બેઠકે કોલકાતા બંદર ટ્રસ્ટનું નામ બદલીને શ્યામા પ્રસાદ મુખરજી ટ્રસ્ટ રાખવાની મંજૂરી આપી છે .


    કોલકાતા બંદર ટ્રસ્ટના બોર્ડ ઓફ ટ્રસ્ટીઓની 25 ફેબ્રુઆરી 2020 ના રોજ બેઠક યોજાઇ હતી અને કોલકાતા બંદરનું નામ બદલીને શ્યામા પ્રસાદ મુખરજી પોર્ટ , કોલકાતા રાખવા અંગે ઠરાવ પસાર કરવામાં આવ્યો હતો . તેઓ અગ્રણી ન્યાયશાસ્ત્રી , વિદ્વાન , વિચારક અને વિશાળ જનસમુદાયના નેતા હોવાથી આ બંદર ટ્રસ્ટને તેમનું નામ આપવાનો વિચાર કરવામાં આવ્યો હતો .


    12 જાન્યુઆરી 2020 ના રોજ કોલકાતા બંદરના દોઢસો વર્ષના મહોત્સવની ઉજવણીના ઉદ્ઘાટન પ્રસંગે પશ્ચિમ બંગાળના લોકોની લાગણીઓને ધ્યાનમાં રાખીને , એવી જાહેરાત કરવામાં આવી હતી કે , કોલકાતા બંદરને પશ્ચિમ બંગાળના સૌથી પાત્રતા ધરાવતા પુત્ર અને રાષ્ટ્રીય સિંચાઇના પ્રણેતા તેમજ બંગાળના વિકાસના સ્વપ્નદૃશ્ટા , ઔદ્યોગિકરણના પ્રેરણામૂર્તિ અને એક કાયદો એક રાષ્ટ્રના પ્રખર હિમાયતી ડૉ . શ્યામા પ્રસાદ મુખરજીનું નામ આપવામાં આવશે .


    પૃષ્ઠભૂમિ :


    કોલકાતા બંદર દેશનું સૌથી પહેલું મોટું બંદર તેમજ નદી કાંઠે આવેલું એકમાત્ર બંદર છે . 17 ઓક્ટોબર 1870 ના રોજ 1870 ના અધિનિયમ V અનુસાર પોર્ટ ઓફ કલકત્તાના સુધારા માટે કમિશનરોની નિયુક્તિ બાદ ટ્રસ્ટ દ્વારા તેનું સંચાલન શરૂ થયું હતું . પ્રથમ શિડ્યૂલ , ભાગ -1 – ભારતીય બંદરોના મુખ્ય બંદર અધિનિયમ , 1908 માં તે અનુક્રમ નંબર 1 પર આવે છે અને મુખ્ય બંદરો અધિનિયમ , 1963 દ્વારા તેનું સંચાલન કરવામાં આવે છે . કોલકાતા બંદરે 150 વર્ષની સફર પૂરી કરી છે અને તેની આ સફરમાં તે ભારતનું વેપાર , વાણિજ્ય અને આર્થિક વિકાસનું પ્રવેશદ્વાર બન્યું છે . તે ભારતની સ્વતંત્રતની લડત , પહેલું અને બીજુ વિશ્વયુદ્ધ અને ખાસ કરીને પૂર્વીય ભારત સહિત દેશમાં આકાર લઇ રહેલા સોશિયો - કલ્ચરલ પરિવર્તનોનું સાક્ષી રહ્યું છે .


    સામાન્યપણે , ભારતમાં મુખ્ય બંદરો જ્યાં તે હોય તે શહેર અથવા નગરના નામ પરથી નામ આપવામાં આવેલા છે . જોકે ભૂતકાળમાં , કેટલાક બંદરોને , વિશેષ કિસ્સામાં અથવા અગ્રણી નેતાઓના અભૂતપૂર્વ યોગદાનને ધ્યાનમાં રાખીને તે મહાન નેતાઓ નામે બંદરોના નામ રાખવામાં આવ્યા છે . ન્હાવા શેવા બંદરનું નામ 1989 માં બદલીને જવાહરલાલ નહેરુ બંદર ટ્રસ્ટ રાખવામાં આવ્યું હતું . 2011 માં ટુટીકોરિન બંદરનું નામ બદલીને વી . ઓ . ચિદમ્બરનાર બંદર ટ્રસ્ટ રાખવામાં આવ્યું હતું અને એન્નોર બંદર લિમિટેડનું નામ બદલીને શ્રી કે . કામરાજરના માનમાં કામરાજર બંદર લિમિટેડ રાખવામાં આવ્યું છે . તેઓ અગ્રણી સ્વતંત્રતા સેનાની તામિલનાડુના ભૂતપૂર્વ મુખ્યમંત્રી હતા . તાજેતરમાં 2017 માં કંડલા બંદરનું નામ બદલીને દીનદયાળ બંદર રાખવામાં આવ્યું છે . આ ઉપરાંત , સંખ્યાબંધ હવાઇમથકોનું નામ પણ બદલીને ભારતના મહાન રાષ્ટ્રીય નેતાઓના નામ પરથી રાખવામાં આવ્યું છે .


    GP/DS

    
    
    (Release ID: 1629068) Visitor Counter : 28
    
    
      Read this release in: Punjabi , English , Urdu , Marathi , Hindi , Bengali , Assamese , Manipuri , Odia , Tamil , Telugu