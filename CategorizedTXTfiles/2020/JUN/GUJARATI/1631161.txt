      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અપડેટ્સ
      
      દર્દીઓ સાજા થવાનો દર વધીને 49.47% નોંધાયો
      
      અત્યાર સુધીમાં 1,47,194 દર્દીઓ સાજા થયા
      Posted On: 12 JUN 2020 4:00PM by PIB Ahmedabad


    દેશમાં કોવિડ -19 ની બીમારીમાંથી દર્દીઓ સાજા થવાનો દર સતત વધી રહ્યો છે અને હાલમાં દર્દીઓ સાજા થવાનો દર 49.47% નોંધાયો છે . અત્યાર સુધીમાં દેશમાં કુલ 1,47,194 દર્દીઓ કોવિડ -19 ની બીમારીમાંથી સાજા થઇ ગયા છે જ્યારે 1,41,842 દર્દીઓ સક્રિય તબીબી દેખરેખ હેઠળ સારવાર લઇ રહ્યા છે . છેલ્લા 24 કલાકમાં દેશમાં 6,166 દર્દીઓ કોવિડ -19 માંથી સાજા થયા છે .


    દેશમાં કોવિડ -19 ના કેસો બમણા થવાનો દર સતત સુધરી રહ્યો છે અને ત્યારે 17.4 દિવસ થઇ ગયો છે જે લૉકડાઉનની શરૂઆતમાં 3.4 દિવસ હતો .


    કેબિનેટ સચિવે વીડિયો કોન્ફરન્સના માધ્યમથી તમામ રાજ્યોના મુખ્ય સચિવો , આરોગ્ય સચિવો અને શહેરી વિકાસ સચિવો સાથે બેઠક યોજી હતી . રાજ્યોને સલાહ આપવામાં આવી હતી કે તેઓ , કોવિડ -19 ના વધુ અસરકારક વ્યવસ્થાપન માટે કન્ટેઇન્મેન્ટ , પરીક્ષણ અને ટ્રેસિંગ , આરોગ્ય ઇન્ફ્રાસ્ટ્રક્ચરમાં વધારો , કેસોના તબીબી વ્યવસ્થાપન અને સામુદાયિક જોડાણ પર વધુ ધ્યાન કેન્દ્રિત કરે .


    રાજ્યોને એમ પણ કહેવામાં આવ્યું હતું કે તેઓ , કોવિડ -19 ના નવા બની રહેલા મુખ્ય કન્દ્રો પર વિશેષ ધ્યાન આપે અને સખત કન્ટેઇન્મેન્ટની કામગીરી કરે જેથી વાયરસનો વધુ ફેલાવો રોકી શકાય . રાજ્યોને સલાહ આપવામાં આવી હતી કે , કન્ટેઇન્મેન્ટ ઝોનમાં વિશેષ ટીમો દ્વારા ઘરે ઘરે જઇને સર્વેલન્સની કામગીરી કેસોની ઓળખ કરવામાં ખૂબ જ મહત્વપૂર્ણ છે . તેમને હોસ્પિટલના ઇન્ફ્રાસ્ટ્રક્ચરમાં વધારો કરવાની પણ સલાહ આપવામાં આવી હતી જેથી નવા આવતા કેસોનું બહેતર વ્યવસ્થાપન થઇ શકે અને પૂરતા પ્રમાણમાં લોજિસ્ટિક્સ ( એટલે કે , પલ્સ ઓક્સિમીટર ) સુનિશ્ચિત કરી શકાય અને તાલીમબદ્ધ માનવ સંસાધનો ( ડૉક્ટરો , સ્ટાફ નર્સો અને બિન - તબીબી સ્ટાફ ) પણ સુનિશ્ચિત કરી શકાય .


    બેઠકમાં એ બાબત પર વિશેષ ભાર મૂકવામાં આવ્યો હતો કે , ખાસ કરીને અતિ સંવદેનશીલ લોકો એટલે કે , વૃદ્ધો , સહ - બીમારી ધરાવતા લોકો સહિત તમામ લોકો માટે નિવારાત્મક પગલાંઓ આગળ વધારવા અત્યંત મહત્વપૂર્ણ છે . લક્ષણોના આધારે સમયસર ભલામણ કરવા પર અને દિલ્હી ખાતેના AIIMS ના સહયોગથી સેન્ટર્સ ઓફ એક્સેલેન્સની સાથે મળીને સુધારેલી તબીબી પદ્ધતિઓ અપનાવવા પર વિશેષ ભાર મૂકવામાં આવ્યો હતો . રાજ્યોને વિનંતી કરવામાં આવી હતી કે , સામાજિક અંતરના માપદંડોનું પાલન કરવા માટે લોકોને પ્રોત્સાહિત કરવા સઘન સામુદાયિક સંપર્ક કરવામાં આવે અને હંમેશા સમુદાયોમાં કોવિડ સંબંધિત યોગ્ય શિષ્ટાચારનું પાલન કરવાનો પ્રચાર કરવામાં આવે .


    ICMR દ્વારા નોવલ કોરોના વાયરસના પરીક્ષણ માટે ક્ષમતા વધારવામાં આવી છે . સમગ્ર દેશમાં કુલ 877 લેબોરેટરી (637- સરકારી લેબોરેટરી અને 240 ખાનગી લેબોરેટરી ) માં હાલમાં કોવિડ -19 નું પરીક્ષણ ચાલી રહ્યું છે . છેલ્લા 24 કલાકમાં દેશમાં 1,50,305 સેમ્પલનું કોવિડ -19 માટે પરીક્ષણ કરવામાં આવ્યું છે જ્યારે અત્યાર સુધીમાં સમગ્ર દેશમાં કુલ 53,63,445 સેમ્પલનું પરીક્ષણ કરવામાં આવ્યું છે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA.


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના


    હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS

    
    
    (Release ID: 1631161) Visitor Counter : 32
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Odia , Tamil , Telugu , Kannada , Malayalam