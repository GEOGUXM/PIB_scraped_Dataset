      રસાયણ અને ખાતર મંત્રાલય

      શ્રી મનસુખ માંડવીયાના હસ્તે ભારતના સૌથી મોટા અને પ્રથમ વર્ચ્યુઅલ હેલ્થકેર એન્ડ હાઈજીન એક્સપો- 2020નુ ઉદઘાટન કરાયુ
      
      પાંચ દિવસના આ એક્સપોમાં આયુષ અને વેલનેસ, મેડિકલ ડિવાઈસીસ, મેડિકલ ટેક્ષ્ટાઈલ્સ અને કન્ઝયુમેબલ્સ, ફાર્માસ્યુટિકલ્સ તથા સ્વચ્છતા અને સેનેટાઈઝેશન જેવા વિષયોને આવરી લેવાશે

      Posted On: 22 JUN 2020 4:05PM by PIB Ahmedabad

    કેન્દ્ર સરકારના રાજ્યકક્ષાના વહાણવટા મંત્રી ( સ્વતંત્ર હવાલો ) અને રસાયણ અને ખાતર વિભાગના મંત્રી શ્રી મનસુખ માંડવીયાએ આજે ભારતના સૌથી મોટા અને વર્ચ્યુઅલ હેલ્થકેર એન્ડ હાઈજીન એક્સપો 2020 નુ ઉદઘાટન કર્યુ હતું . આ એક્સપોનુ આયોજન ફેડરેશન ઓફ ઈન્ડીયન ચેમ્બર્સ ઓફ કોમર્સ એન્ડ ઈન્ડસ્ટ્રી ( ફીક્કી ) દ્વારા કરવામાં આવ્યુ હતું .


    આ સમારંભનુ ઉદઘાટન વરચ્યુઅલી કરવામાં આવ્યુ હતુ અને તે તા . 22 થી 26 જૂન 2020 સુધી દરરોજ લાઈવ રહેશે . ઝાંસીના સાસંદ શ્રી અનુરાગ શર્મા અને ફીક્કીની આયુષ કમિટીનાં ચેરમેન , ડો . સંગીતા રેડ્ડી , ફીક્કીનાં પ્રેસીડેન્ટ , રમતની દુનિયાનાં પ્રસિધ્ધ ખેલાડી કુ . પી . વી . સિંધુ , ફીક્કી મેડિકલ ડિવાઈસ ફોરમના ચેરમેન શ્રી બદ્રી આયંગર તથા ઉદ્યોગ જગતના અન્ય પ્રતિનિધિઓ આ વર્ચ્યુઅલ એક્સપોના ઉદ્ઘાટન સમારંભમાં હાજર રહ્યા હતા .


    ભારતનો આ સૌ પ્રથમ અને સૌથી મોટો વર્ચ્યુઅલ એક્સપો છે અને તેની મારફતે એક નવો પ્રારંભ થયો છે . આ એક નવી અને સ્વીકૃત પ્રણાલીનો પ્રારંભ થયો છે , હવે ડિજિટલ ઈન્ડીયા આગળ ધપી રહ્યુ છે તેથી તેમાં વર્ચ્યુઅલ પ્રણાલીથી બિઝનેસ થશે .


    ઉદઘાટન સમારંભમાં બોલતાં મંત્રીશ્રીએ જણાવ્યુ હતું કે “ આ સ્વ નિર્ભર ભારત માટે નિર્માણ પામેલી વ્યવસ્થા છે , જેનાથી ફાર્માસ્યુટિકલ્સ ક્ષેત્ર અને આરોગ્ય તથા સ્વચ્છતા ક્ષેત્રે સ્થાનિક ઉત્પાદનને વેગ આપવામાં સહાય થશે . હેલ્થ , હાઈજીન અને સેનિટેશન , મેડિકલ ટેક્ષ્ટાઈલ્સ એન્ડ ડિવાઈસીસ , આયુષ અને વેલનેસ સેકટર કોરોના વાયરસ મહામારી સામે લડત આપવાના આપણા નિશ્ચયમાં વ્યાપક મહત્વ ધરાવે છે .” તેમણે વધુમાં જણાવ્યું હતું કે વર્ષ 2014 પછી માનનીય પ્રધાનમંત્રી દ્વારા આ દિશામાં જાહેર કરવામાં આવેલી , દરેક આવાસને ટોયલેટ , “ આયુષ્યમાન ભારત ” યોજના હેઠળ 10 કરોડ પરિવારોને તબીબી સારવાર હેઠળ આવરી લેવા , “ સ્વચ્છ ભારત અભિયાન ” , “ સુવિધા સેનેટરી નેપકીન્સ ” વગેરે જેવી વિવિધ પહેલ અંગે ભારપૂર્વક વાત કરી હતી . તેમણે દરેક વ્યક્તિને પોસાય તેવા દરે ગુણવત્તા યુક્ત દવાઓ પૂરી પાડતા જન ઔષધી સ્ટોર્સ અંગે પણ વાત કરી હતી . નરેન્દ્ર મોદી સરકારના દ્રઢ વિઝનને કારણે આ નિર્ણયો શક્ય બન્યા છે .


    મંત્રીશ્રીએ ભારપૂર્વક જણાવ્યુ હતું કે મહિલાઓના સારા આરોગ્ય એ વિશેષ મહત્વ આપવા પાત્ર અને તેની ઉપર વધુ ધ્યાન કેન્દ્રિત કરવા પાત્ર બાબત છે . પી . વી . સિંધુના એ કથન સાથે તેઓ સંમત થયા હતા કે ફીટનેસ અને સ્વચ્છતાએ હેલ્થકેર ક્ષેત્રનો મહત્વનો હિસ્સો છે . તેમણે વધુમાં જણાવ્યુ હતું કે “ વ્યક્તિ પોતે શારીરિક રીતે ચુસ્ત હોવી જોઈએ તથા પોતાની જાતને તંદુરસ્ત રાખવા માટે રોજબરોજ કસરત કરતા રહેવુ જોઈએ ”


    શ્રી માંડવીયાએ તાજેતરમાં ભારતમાં બલ્ક ડ્રગ પાર્ક અને મેડિકલ ડિવાઈસ પાર્ક સ્થાપવા માટે સરકારે કરેલી નીતિ વિષયક જાહોરાતો અંગે પણ વાત કરી હતી . તેમણે કહ્યુ કે ખાનગી ક્ષેત્ર ભારતમાં આ પ્રકારના પાર્ક સ્થાપવા ઈચ્છતુ હોય તો સરકાર શેરમૂડીમાં સહાય કરીને તેમેને મદદ કરવા માટે તત્પર છે . તેમણે વિગતે સમજાવ્યુ હતું કે આ પ્રકારની જાહેરાતો પ્રધાન મંત્રીએ જાહેર કરેલા આત્મનિર્ભર ભારત અભિયાનમાં વેગ આપનાર પરિબળ બની શકે છે . મંત્રીશ્રીએ તમામ નાગરિકો તથા ખાસ કરીને ડોકટરો , નર્સો , પોલિસ વગેરે જેવા ફ્રન્ટલાઈન વર્કર્સે જે જહેમત ઉઠાવી છે તેની પ્રશંસા કરી હતી અને ઉત્પાદન ક્ષેત્રે સંકળાયેલા સમુદાયનો ઉલ્લેખ કરતાં જણાવ્યુ હતું કે તેમણે આફતને અવસરમાં પલટી દીધી છે .


    મંત્રીશ્રીએ તમામ નાગરિકો અને ખાસ કરીને ડોકટરો , નર્સો , પોલિસ વગેરે જેવા ફ્રન્ટલાઈન વર્કર્સ દ્વારા કરવામાં આવેલી કામગીરીની પ્રશંસા કરી હતી અને આ ઉપરાંત ઉત્પાદન કરવાની કામગીરી સાથે સંકળાયેલા સમુદાયની પ્રશંસા કરતાં તેમણે જણાવ્યુ હતું કે તેમણે પ્રસંગને અનુરૂપ કૌવત દાખવીને આફતને અવસરમાં પલટી નાખી હતી . આરોગ્ય ક્ષેત્રની વિવિધ માળખાકીય સુવિધાઓને વેગ આપવા ઉપરાંત પથારીઓની સગવડ વધારવા , પીપીઈ કીટસ , માસ્કસ , વેન્ટીલેટર્સ , અને ડિવાઈસિસના ઉત્પાદન માટે થયેલી કામગીરીને પ્રશંસા કરતાં તેમણે જણાવ્યુ હતું કે ભારતના કોર્પોરેટ જગતે સરકાર સાથે ખભાથી ખભો મિલાવીને કામ કર્યુ છે .


    શ્રી માડવીયાએ આયુષના લાભ અંગે તથા આયુષનાં ઉત્પાદનો કેવી રીતે રોગ પ્રતિકારક શક્તિ વધારવામાં મહત્વની ભૂમિકા બજાવે છે તેની વાત કરતાં જણાવ્યુ હતું કે " પરંપરાગત ઔષધો કોરોનાની કટોકટી નિવારવાના સરકારના પ્રયાસોમાં મહત્વનો સહયોગ આપી રહ્યાં છે . "


    GP/DS

    
    
    (Release ID: 1633427) Visitor Counter : 68
    
    
      Read this release in: English , Urdu , Marathi , Hindi , Manipuri , Bengali , Punjabi , Odia , Telugu , Malayalam