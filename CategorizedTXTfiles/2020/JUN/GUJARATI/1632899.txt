      પ્રધાનમંત્રીનું કાર્યાલય

      19 જૂન 2020ના રોજ યોજાયેલી સર્વપક્ષીય બેઠક અંગે નિવેદન
      Posted On: 20 JUN 2020 1:40PM by PIB Ahmedabad


    પ્રધાનમંત્રીએ ગઇકાલે સર્વપક્ષીય બેઠક (APM) માં કરેલી ટિપ્પણીઓ અંગે ખોટા અર્થઘટનો કરવાના પ્રયાસો કેટલાક વર્ગોમાં થઇ રહ્યા છે .


    પ્રધાનમંત્રીએ સ્પષ્ટ જણાવ્યું હતું કે , વાસ્તવિક નિયંત્રણ રેખા (LAC) પાર કરવાના કોઇપણ પ્રયાસોનો ભારત મજબૂત રીતે જવાબ આપશે . વાસ્તવમાં , તેમણે સ્પષ્ટપણે ભારપૂર્વક કહ્યું હતું કે , અગાઉ અવગણવામાં આવેલા આવા પડકારોથી વિપરિત , ભારત દળો હવે નિર્ણાયક રીતે LAC ના કોઇપણ ઉલ્લંઘનોનો પ્રતિકાર કરે છે ( “ તેમને રોકે છે , તેમને રોકે છે ” ).


    APM માં એવી પણ માહિતી આપવામાં આવી હતી કે , હાલમાં ચીની દળો LAC પર વધુ મોટી શક્તિ સાથે આવ્યા છે અને ભારતની પ્રતિક્રિયા તેને અનુરૂપ છે . LAC ના ઉલ્લંઘનના સંબંધમાં , સ્પષ્ટપણે જણાવવામાં આવ્યું હતું કે , ગલવાનમાં 15 જૂનના રોજ થયેલું ઉલ્લંઘન ચીન તરફથી હતું અને તેઓ LAC ની તદ્દન બાજુમાં માળખાઓ ઉભા કરવા માંગતા હતા અને તેમણે આવા કૃત્યો બંધ કરવાનો ઇનકાર કર્યો હતો .


    APM માં પ્રધાનમંત્રીની ટિપ્પણીઓ 15 જૂનના રોજ ગલવાન ખાતે બનેલી ઘટનાને કેન્દ્ર સ્થાને રાખીને કરવામાં આવી હતી જેના કારણે ભારતીય સૈન્યએ 20 જવાનો ગુમાવ્યા છે . પ્રધાનમંત્રીએ ચીનીઓને ભગાડી મુકનારા આપણા સશસ્ત્ર દળોની બહાદુરી અને દેશભક્તિને વંદન કર્યા હતા . પરિસ્થિતિના અનુસંધાનમાં LAC ની આપણી તરફ ચીનીઓની કોઇ ઉપસ્થિતિ નહોતી તેવું પ્રધાનમંત્રીનું અવલોકન , આપણા સશસ્ત્ર દળોની બહાદુરીના પરિણામરૂપે હતું . 16 બિહાર રેજિમેન્ટના જવાનોના બલિદાનના કારણે ચીન તરફથી માળખા ઉભા કરવાના પ્રયાસો નિષ્ફળ થઇ શક્યા છે અને સ્પષ્ટતા કરવામાં આવી છે કે , તે દિવસે LAC ના આ તબક્કે ઉલ્લંઘનનો પ્રયાસ કરવામાં આવ્યો હતો .


    પ્રધાનમંત્રીના શબ્દો , “ જેમણે આપણી જમીન પર ઘુસવાનો પ્રયાસ કર્યો છે તેમને આપણી ભૂમિના બહાદુર સપુતોએ બરાબર પાઠ ભણાવ્યો છે ”, તે આપણા સશસ્ત્ર દળોના સિદ્ધાંતો અને મૂલ્યોને સંમિશ્રિત રીતે રજૂ કરે છે . પ્રધાનમંત્રીએ વધુમાં ભારપૂર્વક જણાવ્યું હતું કે , “ હું આપ સૌને ખાતરી આપવા માંગું છું કે , આપણા સશસ્ત્ર દળો આપણી સરહદોની સુરક્ષા માટે કોઇ જ કસર છોડશે નહીં .”


    નક્શા પર ભારતની સરહદ સ્પષ્ટ કરેલી છે . સરકાર મજબૂત રીતે અને દૃઢતાપૂર્વક તેને પ્રતિબદ્ધ છે . અત્યાર સુધીમાં , કેટલાક ગેરકાયદે કબજા થયા હોવાથી , APM માં ખૂબ જ વિગતવાર જાણ કરવામાં આવી હતી કે , છેલ્લા 60 વર્ષથી વધુ સમયમાં કેવી રીતે 43,000 ચોરસ કિમીથી વધુ પ્રદેશ જે પરિસ્થિતિમાં ધકેલાઇ ગયો છે તેનાથી દેશ સારી રીતે વાકેફ છે . એવી પણ સ્પષ્ટતા કરવામાં આવી હતી કે , સરકાર LAC માં કોઇપણ એકપક્ષી ફેરફારોને મંજૂરી આપશે નહીં .


    જ્યારે આપણા બહાદુર સૈનિકો આપણી સરહદોનું રક્ષણ કરી રહ્યા છે તેવા સમયે , તેમનું મનોબળ ઘટાડવા માટે બિનજરૂરી વિવાદો ઉભા કરવામાં આવે છે તે દુર્ભાગ્યપૂર્ણ બાબત છે . જોકે , સર્વપક્ષીય બેઠકની મુખ્ય ભાવના રાષ્ટ્રીય કટોકટીના સમયમાં સરકાર અને સશસ્ત્ર દળોને નિશંકપણે સહકાર આપવાની હતી . અમને વિશ્વાસ છે કે , ભારતીય લોકોની એકતા બદઇરાદા સાથેના દુષ્પ્રચારથી કોઇપણ પ્રકારે ડગશે નહીં .


    GP/DS

    

    
    (Release ID: 1632899) Visitor Counter : 31
    
    
      Read this release in: Punjabi , Hindi , Marathi , Urdu , Assamese , Bengali , Telugu , English , Manipuri , Odia , Kannada , Malayalam