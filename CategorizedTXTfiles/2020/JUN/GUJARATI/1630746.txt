      પ્રધાનમંત્રીનું કાર્યાલય

      પ્રધાનમંત્રી શ્રી નરેન્દ્ર મોદી અને કમ્બોડિયાના પ્રધાનમંત્રી મહામહિમ સામદેક અક્કા મોહા સેના પડેઇ ટેકો હુન સેન વચ્ચે ટેલીફોન પર ચર્ચા થઇ
      Posted On: 10 JUN 2020 8:01PM by PIB Ahmedabad


    પ્રધાનમંત્રી શ્રી નરેન્દ્ર મોદી અને કમ્બોડિયાના પ્રધાનમંત્રી મહામહિમ સામદેક અક્કા મોહા સેના પડેઇ ટેકો હુન સેન વચ્ચે ટેલીફોન પર ચર્ચા થઇ હતી .


    બંને નેતાઓએ કોવિડ -19 મહામારીના મુદ્દે ચર્ચા કરી હતી . તેઓ સંમત થયા હતા કે , બંને દેશો એકબીજાના દેશોમાં વસતા તેમના લોકોને સ્વદેશ પરત ફરવામા તેમજ તેમને જરૂરી સુવિધાઓ પૂરી પાડવામાં સહકાર આપવાનું ચાલુ રાખશે .


    પ્રધાનમંત્રીએ કમ્બોડિયા સાથેના સંબંધો વધુ મજબૂત કરવા માટે ભારતની પ્રતિબદ્ધતા વ્યક્ત કરી હતી અને સહિયારા ભારતીય સાંસ્કૃતિક તેમજ સામાજિક જોડાણો સાથો કમ્બોડિયા એક મહત્વનું આસિયાન સભ્ય હોવાનું જણાવ્યું હતું .


    બંને નેતાએ બંને દેશો વચ્ચે મજબૂત વિકાસની ભાગીદારીની સમીક્ષા કરી હતી જેમાં ITEC યોજના હેઠળ ક્ષમતા નિર્માણ કાર્યક્રમ અને મેકોંગ - ગંગા સહકાર માળખા અંતર્ગત ત્વરિત પ્રભાવ પરિયોજનાઓ અંગે પણ ચર્ચા થઇ હતી .


    કમ્બોડિયાના પ્રધાનમંત્રીએ ભારપૂર્વક કહ્યું હતું કે , કમ્બોડિયાના ભારત સાથેના સંબંધો ખૂબ મહત્વના છે . પ્રધાનમંત્રીએ તેમની લાગણીનો સ્વીકાર કરીને સકારાત્મક પ્રતિભાવ આપ્યો હતો અને ભારતની એક્ટ ઇસ્ટ નીતિમાં કમ્બોડિયાની ભૂમિકા પર ભાર મૂક્યો હતો .


    GP/DS

    
    
    (Release ID: 1630746) Visitor Counter : 52
    
    
      Read this release in: English , Urdu , Marathi , Hindi , Bengali , Manipuri , Assamese , Punjabi , Odia , Tamil , Telugu , Kannada , Malayalam