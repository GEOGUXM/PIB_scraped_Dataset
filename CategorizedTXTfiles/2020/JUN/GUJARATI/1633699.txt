      PIB Headquarters

      પશ્ચિમ રેલવે દ્વારા પાલનપુર અને કટક ની વચ્ચે પાર્સલ વિશેષ ટ્રેન ચલાવવાનો નિર્ણય
      Posted On: 23 JUN 2020 6:10PM by PIB Ahmedabad


    પશ્ચિમ રેલવે દ્વારા કોરોના વાયરસ મહામારીને ધ્યાનમાં રાખીને જાહેર કરવામાં આવેલા લોક ડાઉનના સમયગાળા દરમિયાન દેશના વિભિન્ન સ્થળો માટે અતિ આવશ્યક વસ્તુઓના પરિવહનની દિશામાં અનોખી પહેલ કરવામાં આવી છે, જેના અંતર્ગત સમય સમય પર પોતાના જુદા જુદા સ્ટેશનો થી પાર્સલ વિશેષ ટ્રેનો ચલાવીને પોતાની સર્વશ્રેષ્ઠ સેવાઓના માધ્યમથી પશ્ચિમ રેલવે ઉલ્લેખનીય યોગદાન આપી ર હી છે. આ જ ક્રમમાં એક વધુ પાર્સલ વિશેષ ટ્રેનની બે સેવાઓ ગુજરાત નાં પાલનપુર અને ઓરિસ્સા ના કટક ની વચ્ચે ચલાવવાનો નિર્ણય કરવામાં આવ્યો છે.


    પશ્ચિમ રેલવેનાં મુખ્ય જનસંપર્ક અધિકારી શ્રી રવિન્દ્ર ભાકર દ્વારા જારી કરવા માં આવેલ એક પ્રેસ રિલીસ અનુસાર પાર્સલ વિશેષની 2 સેવાઓ પાલનપુર અને કટકની વચ્ચે નિર્ધારિત સમય પત્રક અનુસાર ચાલશે. ટ્રેન નંબર 00961 પાલનપુર- કટક પાર્સલ વિશેષ ટ્રેન 26 જૂન 2020 નાં રોજ પાલનપુર થી 22.30 વાગ્યે ઉપડશે અને 28 જૂન, 2020 નાં રોજ 9.30 વાગ્યે કટક પહોંચશે. આ જ રીતે, ટ્રેન નંબર 00962 કટક – પાલનપુર પાર્સલ વિશેષ ટ્રેન કટક થી 29 જૂન, 2020 નાં રોજ 19.30 વાગ્યે ઉપડી ને 1 જુલાઈ, 2020 નાં રોજ 6.15 વાગ્યે પાલનપુર પહોંચશે. આ ટ્રેન અમદાવાદ, આણંદ, રતલામ, ઉજ્જૈન, સંત હિરદારામ નગર, બીના જંકશન, કટની મુરવારા, બિલાસપુર જંકશન, ઝારસુગુડા રોડ, સંબલપુર સિટી અને તાલચેર રોડ સ્ટેશનો ઉપર બંને દિશાઓમાં રોકાશે.


    શ્રી ભાકરે જણાવ્યું હતું કે 23 માર્ચ થી 21 જૂન, 2020 સુધી 62 હજાર ટન થી વધુ વજનવાળી વસ્તુઓનું પરિવહન પશ્ચિમ રેલવે દ્વારા પોતાની 353 પાર્સલ વિશેષ ટ્રેનો ના માધ્યમ થી કરવામાં આવ્યું છે, જેમાંથી મુખ્ય રૂપે ખેતીની ઉપજ, દવાઓ માછલી, દૂધ વગેરે મુખ્ય રૂપે શામેલ છે. આ પરિવહનથી લગભગ 20.01 કરોડ રૂપિયાની આવક થઇ છે. આ સમયગાળા દરમિયાન, પશ્ચિમ રેલવે દ્વારા 46 મિલ્ક સ્પેસિયલ ટ્રેનો ચલાવવામાં આવી હતી, જેમાં 34 હજાર ટનથી વધુનો ભાર હતો અને વેગનોના 100% ઉપયોગથી લગભગ 5.92 કરોડ રૂપિયાની આવક પ્રાપ્ત થઇ હતી.આ જ રીતે,24 હજાર ટનથી વધારે ભારવાળી 301 કોવિડ – 19 વિશેષ પાર્સલ ટ્રેનો પણ આવશ્યક વસ્તુઓનાં પરિવહન માટે ચલાવવામાં આવી હતી, જેના માટે પ્રાપ્ત થયેલ આવક 12.76 કરોડ રૂપિયા હતી. આ ઉપરાંત, 2838 ટન ભારવાળી 6 ઇંડેન્ટેડ રેક પણ 100% ઉપયોગ ની


    સાથે ચલાવવામાં આવી હતી, જેનાથી 1.34 કરોડ રૂપિયાથી વધુની આવક પ્રાપ્ત થઇ હતી. તેમણે જણાવ્યું હતું કે 22 માર્ચ થી 21 જૂન, 2020 સુધી લોકડાઉનનાં સમયગાળા દરમિયાન 14.39 મિલીયન ટન આવશ્યક વસ્તુઓ પૂરી પાડવા માટે પશ્ચિમ રેલવે દ્વારા માલગાડીઓ નાં કુલ 7009 રેકોનો ઉપયોગ કરવામાં આવ્યો છે. 13,903 માલગાડીઓને અન્ય ઝોનલ રેલવેઓ સાથે ઈન્ટરચેન્જ કરવામાં આવેલ છે, જેમાં 6958 ટ્રેનોને સોંપવામાં આવી હતી અને 6,945 ટ્રેનોને અલગ અલગ ઈન્ટરચેંજ પોઈન્ટ ઉપર લઇ જવામાં આવી હતી. પાર્સલ વેન/ રેલવે મિલ્ક ટેન્કર (આરએમટી) નાં 352 મિલેનિયમ પાર્સલ રેક દેશના વિભિન્ન ભાગોમાં દૂધ પાઉડર, તરલ દૂધ અને અન્ય સામાન્ય ઉપભોક્તા વસ્તુઓની માંગ અનુસાર પુરવઠો પૂરો પાડવા માટે મોકલવામાં આવ્યા હતા. 22 જૂન, 2020 નાં રોજ બાંદ્રા ટર્મિન સ થી લુધિયાણા માટે એક પાર્સલ સ્પેસિયલ ટ્રેન અને પાલનપુર થી હિંદ ટર્મિનલ માટે દૂધની એક વિશેષ રેક રવાના થઇ હતી.

    
    
    (Release ID: 1633699) Visitor Counter : 16