      સૂક્ષ્મ, લઘુ અને મધ્યમ ઉદ્યોગ મંત્રાલય

      કેન્દ્ર સરકારના અસરકારક પગલાં અને આર્થિક પેકેજથી આત્મનિર્ભર ભારત અભિયાનને મળી રહ્યો છે વેગ, નાના-મોટા ઉદ્યોગકારો વધારી રહ્યાં છે ઉત્પાદનક્ષમતા
      
      વોકલ ફોર લોકલનું સુત્ર અપનાવી રહ્યાં છે દેશવાસીઓ, માર્કેટમાં મેઈડ ઈન ઇન્ડિયા ઉત્પાદનોની વધી રહી છે માંગ

      Posted On: 29 JUN 2020 4:18PM by PIB Ahmedabad

    કોરોના સંકટથી ઉગારીને ભારતીય અર્થતંત્રને પુનઃધબકતું કરવા કેન્દ્ર સરકારે 20 લાખ કરોડના આર્થિક પેકેજની સાથે ત્વરિત અસરકારક પગલાંઓ પણ લીધા છે . પ્રધાનમંત્રીશ્રીએ દેશવાસીઓને આફતને અવસરમાં ફેરવવા માટેની અપીલ કરી છે . આર્થિક પેકેજની જાહેરાત સમયે તેમજ તે બાદના સમયગાળામાં પણ પ્રધાનમંત્રીશ્રીએ જે વિભિન્ન સંબોધનો કર્યા છે તેમાં તેમણે દ્દઢ સંકલ્પ , મજબૂત ઇચ્છાશક્તિ અને એકતાને દેશની ખરી તાકાત કહી છે . દરેક કટોકટી એક નવી તક લઇને આવે છે . જેની મદદથી આપણે તેને આત્મનિર્ભર ભારતના નિર્માણમાં પરિવર્તિત કરી શકીયે છીએ . જૂન માસના બીજા સપ્તાહમાં ઇન્ડિયન ચેમ્બર ઓફ કોમર્સના વાર્ષિક પૂર્ણ સત્ર 2020 માં વિડિયો કોન્ફરન્સના માધ્યમથી સંબોધન કરતી વખતે આ વાતનો ઉલ્લેખ કરતાં પ્રધાનમંત્રીશ્રીએ વધુમાં કહ્યું હતુ કે હવે દેશના દરેક ગામ , દરેક જિલ્લાને આત્મનિર્ભર બનવાનો સમય આવી ગયો છે . આ માટે કેન્દ્ર સરકારે કરેલા મોટા સુધારાઓની વાત કરીએ તો તેમાં એમએસએમઇની પરિભાષાનું વિસ્તરણ , એમએસએમઇને સહકાર આપવા માટે કુલ 6 લાખ કરોડના વિશેષ ભંડોળની વ્યવસ્થા , આઇબીસી સંબંધિત નિર્ણયો , રોકાણ પર ઝડપથી ટ્રેકિંગ કરવા માટે પરિયોજના વિભાગ સેલની રચના વગેરે સામેલ છે . સરકારના આ સુધારા ગતિ સાથે આગળ પણ વધી રહ્યાં છે . સરકારની બાંયધરી સાથેની ઇમરજન્સી ક્રેડિટ લાઇન માટે અત્યાર સુધીમાં જાહેર અને ખાનગી ક્ષેત્રો માટે પહેલેથી જ રૂપિયા 79 હજાર કરોડથી વધુ મૂલ્યના ધિરાણને 20 જૂન સુધીમાં મંજૂરી આપી દેવામાં આવી છે , જેમાંથી રૂપિયા 35 હજાર કરોડ રૂપિયાથી વધુની ચૂકવણી પણ કરી દેવામાં આવી છે . જેનાથી 19 લાખ જેટલાં એમએસએમઇ અને અન્ય વ્યવસાયોને લોકડાઉન પછીના તબક્કામાં પોતાનો વ્યવસાય ફરી શરુ કરવામાં મોટી મદદ મળી છે .


    ઉદ્યોગપતિ અજય બાહોતી


    કેન્દ્ર સરકારના અસરકારક પગલાં અને આર્થિક પેકેજથી આત્મનિર્ભર ભારત અભિયાનને વેગ મળી રહ્યો છે . દેશભરના નાના - મોટા ઉદ્યોગકારો કેન્દ્રના સુધારાઓ અને આર્થિક પેકજના સહારાથી તેમની ઉત્પાદનક્ષમતાને પણ વધારી રહ્યાં છે . કેન્દ્ર શાસિત પ્રદેશ દમણ અને દાદરાનગર હવેલીમાં ભારતીય ચીજ વસ્તુનું ઉત્પાદન કરતી કંપનીઓને ગતિ મળી છે . કેન્દ્ર શાસિત પ્રદેશ દીવ , દમણ અને દાદરા નગર હવેલી એ પ્રવાસન વિસ્તારની સાથે ઔદ્યોગિક વિસ્તાર પણ છે . અહીં ઘરવપરાશની ચીજ વસ્તુઓ , ગારમેન્ટ , ફર્નિચર તેમજ ઇલેક્ટ્રોનિક્સ ઉત્પાદનોના ઉદ્યોગો સામેલ છે . જે ઉદ્યોગો વધુ વેગવાન બન્યાં છે અને તેમના ઉત્પાદન પર ગર્વભેર મેઈડ ઇન ઇન્ડિયાનો લોગો લગાવી આત્મનિર્ભર ભારત અભિયાનને વેગવંતુ બનાવી રહ્યાં છે . દમણમાં પ્લાસ્ટિક ચીજવસ્તુનું ઉત્પાદન કરતાં ઉદ્યોગપતિ અજય બાહોતીએ અમારા પીઆઇબીના પ્રતિનિધિને જણાવ્યું કે કેન્દ્રના આર્થિક પેકેજ તેમજ પ્રધાનમંત્રીશ્રીના વોકલ ફોર લોકલના સૂત્રથી અમારા ઉત્પાદનોની માંગ વધી છે . જેથી અમે અમારા ઉદ્યોગમાં ઉત્પાદન પણ વધાર્યું છે . સાથે જ અમે અમારા ઉત્પાદનો પર ગર્વથી મેઈડ ઇન ઇન્ડિયા લખીયે છીએ . જેના થકી આત્મનિર્ભર ભારત અભિયાનને પણ વેગ મળી રહ્યો છે . અત્યારે એ તક આવી છે કે જેનાથી આપણા દેશમાં બનેલી વસ્તુની આપણા દેશમાં માગ વધી છે સાથે જ વિદેશમાં પણ ભારતીય ઉત્પાદનોની નિકાસ કરવાની તકો ઉભી થઇ છે જે માટે હું ભારત સરકારનો આભાર માનું છું .


    શ્રમિક શ્રી વિદ્યાલાલ પ્રસાદ


    દમણની એક કંપનીમાં કામ કરતાં શ્રમિક વિદ્યાલાલ પ્રસાદે અમારા પ્રતિનિધિને જણાવ્યું કે આત્મનિર્ભર ભારત અભિયાનથી દેશના ઉત્પાદનોની ખરીદી વધી રહી છે . જેથી કંપનીઓમાં કામ પણ વધી રહ્યું છે . જેનાથી અમારા જેવા કામદારોને વધુ રોજગારી પ્રાપ્ત થઇ રહી છે . જે બદલ હું સૌ શ્રમિકો વતી પ્રધાનમંત્રીશ્રી અને ભારત સરકારનો આભાર માનું છું .


    સુશ્રી ભારતીબેન ગજ્જર


    દમણના સ્થાનિક રહેવાસી ભારતીબેન ગજ્જરે અમારા પ્રતિનિધિને જણાવ્યું કે એક ગ્રાહક તરીકે મારી પહેલી પસંદ ભારતમાં જ બનતી ચીજવસ્તુ છે . એક રૂપિયાની વસ્તુ ખરીદવી હોય કે એક લાખ રૂપિયાની તમામ ચીજવસ્તુ આપણા દેશમાં તૈયાર થાય છે . તેની ગુણવત્તા પણ સારી હોય છે તો પછી સ્વદેશી વસ્તુની ખરીદીને જ પ્રાથમિકતા આપવાની હોય . હું આવી જ સ્વદેશી વસ્તુઓની ખરીદી અને વપરાશ કરું છું . તેમજ વોકલ ફોર લોકલ સુત્રને સાર્થક કરી અન્ય લોકોને પણ સ્વદેશી વસ્તુઓની ખરીદી કરવા માટે અપીલ કરું છું . સાથે જ આ અભિયાન શરુ કરવા માટે ભારત સરકારને અભિનંદન આપવાની સાથે આભાર માનું છું .


    દમણની જેમજ દેશભરના લોકો વોકલ ફોર લોકલના સુત્રને અપનાવી રહ્યાં છે અને આત્મનિર્ભર ભારત અભિયાનમાં જોડાઇ રહ્યાં છે . જેનાથી ભારતીય ઉત્પાદનોની માગ વધી રહી છે અને ભારતીય ઉદ્યોગજગત વધુ મજબૂત થઇ રહ્યું છે . જેના થકી દેશ આર્થિક સધ્ધરતા તરફ આગળ વધી રહ્યો છે . જે એક સારો સંકેત છે .


    SD/GP

    
    
    (Release ID: 1635123) Visitor Counter : 44