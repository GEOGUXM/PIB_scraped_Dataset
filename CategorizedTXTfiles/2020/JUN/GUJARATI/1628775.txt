      ગૃહ મંત્રાલય

      ચક્રાવાતી તોફાન ‘નિસર્ગ’ અંગેની પૂર્વ તૈયારીઓનું અવલોકન કરવા માટે NCMCની બેઠક યોજાઇ
      Posted On: 02 JUN 2020 6:26PM by PIB Ahmedabad


    કેબિનેટ સચિવ શ્રી રાજીવ ગૌબાની અધ્યક્ષતામાં રાષ્ટ્રીય આપત્તિ વ્યવસ્થાપન સમિતિ (NCMC) ની બીજી બેઠક યોજાઇ હતી . ચક્રાવાતી તોફાન ‘ નિસર્ગ ’ નો સામનો કરવા માટે રાજ્યો અને કેન્દ્રીય મંત્રાલયો / એજન્સીઓની પૂર્વતૈયારીએનું અવલોકન કરવા માટે આ બેઠક યોજવામાં આવી હતી .


    ભારતીય હવામાન ખાતા (IMD) એ જણાવ્યું હતું કે , તીવ્ર ચક્રાવાતી તોફાન 3 જૂને બપોર પછી / સાંજે મહારાષ્ટ્રના દરિયાકાંઠા પર ત્રાટકે તેવી સંભાવના છે . આ ચક્રાવાતી તોફાનમાં 100-110 કિમી પ્રતિ કલાકની ઝડપે પવન ફુંકાશે અને તેની મહત્તમ ઝડપ 120 કિમી પ્રતિ કલાક થઇ શકે છે . સાથે સાથે રાજ્યમાં દરિયાકાંઠાના જિલ્લાઓમાં વરસાદ પડવાની તેમજ દરિયામાં 1-2 મીટર ઊંચા મોજા ઉછળવાની સંભાવના પણ છે .


    આ ચક્રાવાતની અસર મહારાષ્ટ્રમાં રાયગડ , મુંબઇ , થાણે અને પાલઘર તેમજ ગુજરાતમાં વલસાડ , નવસારી , સુરત , ભાવનગર અને ભરૂચ જિલ્લામાં અને દમણ , દાદરા અને નગર હવેલી કેન્દ્ર શાસિત પ્રદેશમાં જોવા મળે તેવી શક્યતા છે .


    રાજ્ય સરકારો / કેન્દ્ર શાસિત પ્રદેશોએ NCMC એ આ અગાઉથી તૈયારીઓ કરી તેની પ્રશંસા કરી હતી . તેમણે ખાતરી આપી હતી કે , તેમની પાસે આવશ્યક ચીજવસ્તુઓનો જથ્થો પૂરતા પ્રમાણમાં છે અને તમામ ઇમરજન્સી સેવાઓ માટે પણ તૈયારીઓ કરી લેવામાં આવી છે . જથ્થાબંધ SMS સુવિધા ટેલિકોમ વિભાગ દ્વારા પૂરી પાડવામાં આવી છે જેની મદદથી સંભવિત અસરગ્રસ્ત વિસ્તારોના રહેવાસીઓને સતર્ક કરવામાં આવે છે અને લોકોના સ્થળાંતરણની કામગીરી પણ ચાલી રહી છે .


    NDRF દ્વારા રાજ્યો અને કેન્દ્ર શાસિત પ્રદેશોમાં 40 ટીમો તૈનાત કરવામાં આવી છે અને વધારાની ટીમોને પણ એરલિફ્ટ કરવામાં આવી છે . સૈન્ય અને નૌસેના દ્વારા બચાવ અને રાહતની ટીમોને નૌસેના અને એરફોર્સના જહાજ અને વિમાનો સાથે પણ સ્ટેન્ડબાય સ્થિતિમાં રાખવામાં આવી છે . કોસ્ટગાર્ડના જહાજો પહેલાંથી જ દરિયામાં માછીમારીને બચાવવાની કામગીરીમાં લાગી ગયા છે .


    રાજ્યો અને કેન્દ્રીય એજન્સીઓની પૂર્વતૈયારીઓની સ્થિતિની સમીક્ષા કર્યા પછી , કેબિનેય સચિવે તમામ લોકોને નિર્દેશો આપ્યા હતા કે , ચક્રાવાતના માર્ગમાં આવતા નીચાણવાળા વિસ્તારોમાંથી તમામ લોકોનું સ્થળાંતરણ કરવામાં આવે અને તમામ માછીમારો દરિયામાંથી તેમના ઘરે પરત ફરે તે પણ સુનિશ્ચિત કરવામાં આવે . કોવિડ -19 ના દર્દીઓને આપવામાં આવતી આવશ્યક તબીબી સેવામાં કોઇપણ અવરોધ ના આવે તે માટે વિશેષ પ્રયાસો હાથ ધરવામાં આવે . એજન્સીઓને એવા પણ નિર્દેશો આપવામાં આવ્યા હતા કે , તેઓ વીજળી , સંદેશાવ્યવહાર , ન્યૂક્લિઅર , રસાયણ , ઉડ્ડયન અને જહાજ ઇન્ફ્રાસ્ટ્રક્ચર તેમજ અસ્કયામતોની સલામતી સુનિશ્ચિત કરવા માટે આકસ્મિત સ્થિતિના પ્લાન સક્રિય કરે .


    મહારાષ્ટ્ર અને ગુજરાતના અધિક સચિવ અને દાદરા અને નગર હવેલી તેમજ દમણ અને દીવના વહીવટી સલાહકારે આ બેઠકમાં વીડિયો કોન્ફરન્સના માધ્યમથી ભાગ લીધો હતો . ગૃહ , જાહાજ , વિદ્યુત , રેલવે , ટેલિકમ્યુનિકેશન , પેટ્રોલિયમ અને કુદરતી વાયુ , અણુ ઉર્જા , રસાયણો અને પેટ્રો કેમિકલ્સ , નાગરિક ઉડ્ડયન , આરોગ્ય મંત્રાલયો , IMD, IDS, NDMA અને NDRF ના વરિષ્ઠ અધિકારીઓએ પણ આ બેઠકમાં ભાગ લીધો હતો .


    કટોકટીની સ્થિતિની માહિતી મેળવવા માટે ફરી વાર NCMC ની બેઠકનું આયોજન કરવામાં આવશે .


    GP/DS


    

    
    (Release ID: 1628775) Visitor Counter : 20
    
    
      Read this release in: Marathi , Tamil , English , Urdu , Hindi , Manipuri , Punjabi , Odia , Telugu