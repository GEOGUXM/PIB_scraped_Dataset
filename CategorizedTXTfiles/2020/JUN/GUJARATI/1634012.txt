      નાગરિક ઉડ્ડયન મંત્રાલય

      ઉત્તર પ્રદેશના કુશીનગર વિમાન મથકને આંતરરાષ્ટ્રીય વિમાન મથક તરીકે જાહેરાતને મંત્રીમંડળની મંજૂરી
      Posted On: 24 JUN 2020 4:39PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મળેલી મંત્રીમંડળ ની બેઠકમાં આજે ઉત્તરપ્રદેશના કુશીનગર વિમાન મથકને ઈન્ટરનેશનલ એરપોર્ટ તરીકે જાહેરાતને મંજૂરી આપવામાં આવી છે .


    કુશીનગર વિમાન મથકની નજીકમાં શ્રાવસ્તી , કપિલવસ્તુ , લુમ્બીની જેવાં બૌધ્ધ સાંસ્કૃતિક યાત્રા ધામો આવેલાં છે . ( ખુદ કુશીનગર એક બૌધ્ધ સાસંકૃતિક સ્થાન છે ) કુશીનગરને “ આંતરરાષ્ટ્રીય એરપોર્ટ ” તરીકે જાહેર કરાતાં અહીં ઉત્તમ કનેક્ટીવિટી પ્રાપ્ત થશે , વિમાનમાં પ્રવાસ કરનારને સ્પર્ધાત્મક કીંમતની પસંદગી પ્રાપ્ત થશે . અહીં સ્થાનિક અને આંતરરાષ્ટ્રીય પ્રવાસનને વેગ મળશે અને આ વિસ્તારનો આર્થિક વિકાસ થશે આંતરરાષ્ટ્રીય સરહદ નજીકમાં હોવાથી આ સ્થળ એક મહત્વનુ વ્યુહાત્મક સ્થાન પણ બની રહેશે .


    કુશીનગર ઉત્તર પ્રદેશના ઉત્તર – પૂર્વ હિસ્સામાં ગોરખપુરથી આશરે 50 કિ . મી . દૂર આવેલુ છે અને તે એક મહત્વનુ બૌધ્ધ યાત્રા ધામ છે .


    GP/DS


    

    
    (Release ID: 1634012) Visitor Counter : 10
    
    
      Read this release in: English , Urdu , Hindi , Bengali , Assamese , Manipuri , Punjabi , Odia , Tamil , Telugu , Kannada