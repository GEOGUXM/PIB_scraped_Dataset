      પ્રવાસન મંત્રાલય

      પર્યટન મંત્રાલયે દેખો અપના દેશ શ્રેણી અંતર્ગત “છત્તીસગઢનો છૂપો ખજાનો” વિષય પર 30મા વેબિનારનું આયોજન કર્યું
      Posted On: 10 JUN 2020 6:06PM by PIB Ahmedabad


    પ્રેક્ષકો છત્તીસગઢના ક્યારેય ન જોયેલા સ્થળો વિશે જાણે , તેમનામાં આવા સ્થળો , તેમની અનન્ય સંસ્કૃતિ , આદિજાતિ ધરોહર અને તહેવારો અંગે વધુ જાગૃતિ ફેલાય તેવા આશય સાથે કેન્દ્રીય પર્યટન વિભાગે દેખો અપના દેશ શ્રેણી અંતર્ગત 09.06.2020 ના રોજ “ છત્તીસગઢનો છૂપો ખજાનો ” શીર્ષકથી વેબિનારનું આયોજન કર્યું હતું . દેખો અપના દેશ વેબિનાર એક ભારત , શ્રેષ્ઠ ભારત કાર્યક્રમ અંતર્ગત ભારતની ભવ્ય વિવિધતાને લોકો સમક્ષ રજૂ કરવાનો એક પ્રયાસ છે .


    દેખો અપના દેશ વેબિનાર શ્રેણી અંતર્ગત 09 જૂન 2020 ના રોજ 30 મા સત્રનું આયોજન કરવામાં આવ્યું હતું જેમાં પર્યટન મંત્રાલયના અધિક મહાનિદેશક રુપીન્દર બ્રાર , છત્તીસગઢ સરકારના પર્યટન અને સાંસ્કૃતિક સચિવ પી . અંબાલગને મધ્યસ્થી કરી હતી અને તેમની પ્રારંભિક ટિપ્પણીઓ સાથે વેબિનારની પૃષ્ઠભૂમિકા તૈયાર કરી હતી તેમજ આ સત્રની રજૂઆત આઇસક્યૂબ્સ હોલિડેઝના સ્થાપક જસપ્રિતસિંહ ભાટીયા , અનએક્સપ્લોર્ડ બસ્તરના સ્થાપક જીતસિંહ આર્ય , ઓથર એન્ડ બ્લોગરના થોમ્મેન જોસે કરી હતી . આ ત્રણેયે છત્તીસગઢના અનન્ય સાંસ્કૃતિક અને ભવ્ય સંપત્તિ સમાન ઓછા પ્રચલિત સ્થળોની વર્ચ્યુઅલ મુલાકાત કરાવી હતી અને તેની ખાસિયતો પર પ્રકાશ પાડ્યો હતો .


    શ્રી જસપ્રિત ભાટીયાએ રાજ્યના કેટલાક મુખ્ય તથ્યો પર પ્રકાશ પાડીને તેમજ તેની પર્યટનની પ્રબળ સંભાવનાઓ વિશે જણાવીને સત્રને યોગ્ય દિશામાં આગળ વધાર્યું હતું . મધ્યપ્રદેશમાંથી અલગ થયેલા છત્તીસગઢ રાજ્યની સ્થાપના 1 નવેમ્બર 2000 ના રોજ થઇ હતી અને તે ભારતનું 9 મું સૌથી મોટું રાજ્ય છે . મધ્ય પૂર્વીય ભારતમાં હોવાથી તેની સરહદ 7 રાજ્યોને મળે છે અને તેની 44 ટકા જમીનમાં જંગલો પથરાયેલા છે , 34 ટકા આદિજાતિ લોકો અહીં રહે છે . ત્રણ રાષ્ટ્રીય ઉદ્યાનો , 11 અભ્યારણ્યો , 1 બાયો - સ્ફેર આરક્ષિત વિસ્તાર સાથે તે ભારતના સૌથી હરિયાળા રાજ્યોમાંથી એક છે અને હવાઇમાર્ગ , રેલવે માર્ગ તેમજ રોડના નેટવર્ક દ્વારા દેશના અન્ય હિસ્સા સાથે સારી રીતે સંકળાયેલું રાજ્ય છે .


    દેશના કેટલાક શ્રેષ્ઠ ઝરણા અને ધોધ છત્તીસગઢમાં છે જેમાં ચિત્રકૂટ , અમૃતધારા , પવઇ , મછલી વગેરે પણ છે . છત્તીસગઢમાં ત્રણ શક્તિપીઠ ચંપારણ્ય , રાજીમ અને શિવરીનારાયણ પણ છે . ઘડતર લોખંડ , બેલ મેટલ અને ટેરાકોટા છત્તીસગઢની કેટલીક લોકપ્રિય હસ્તકલા છે .


    શ્રી જીતસિંહ આર્યએ પ્રેક્ષકોને બસ્તરની વર્ચ્યુઅલ સફર કરાવી હતી . બસ્તર ઓછા જોવાયેલા ગંતવ્ય સ્થળમાંથી એક છે જે છત્તીસગઢના દક્ષિણ ભાગમાં આવેલું છે . બસ્તર પ્રદેશમાં મનોરમ્ય દૃશ્યો , માર્ગો અને છુપા ધોધનો ભવ્ય પ્રાકૃતિક ખજાનો છે . બસ્તર પ્રદેશમાં 15 થી વધુ ધોધ આવેલા છે . અહીં કોટમસારની ગુફાઓ આવેલી છે જે મેઘાલય પછી છત્તીસગઢમાં સૌથી મોટી ગુફાઓની શ્રૃખંલા છે . બસ્તરમાં દશેરાની ઉજવણી સમગ્ર દુનિયામાં પ્રખ્યાત છે જે 75 દિવસ સુધી ચાલે છે અને તેમાં માતા ધંતેશ્વરી , ગોંડની , માડિયા , મૌરિયાની વિવિધ દંતકથાઓ સંકળાયેલી છે અને કેટલાક આદિજાતિઓ બસ્તરને સ્વદેશી જાતિઓની ભૂમિ બનાવે છે . તેનો પ્રાચીનકાળનો હસ્તકળાનો ઇતિહાસ હડપ્પા સંસ્કૃતિ સાથે જોડાયેલો છે તેમાં ઉપયોગમાં લેવાતી ટેકનિકમાં મીણની ટેકનિક વિસરાઇ ગઇ છે . ભગવાન ગણેશજીની વિશ્વની ત્રીજી સૌથી મોટી મૂર્તિ અહીં આવેલી છે જે માત્ર એક જ પથ્થરમાંથી બનેલી છે . 12000 વર્ષના ઇતિહાતની ઝાંખી કરાવતા ગુફા ચિત્રો બસ્તર પ્રદેશમાં આવેલા છે .


    શ્રી થોમ્મેન જોસે નીચે દર્શાવેલા કેટલાક સ્થળો રજૂ કર્યા હતા તે પર્યટન માટે ઓછા જાણીતા છે અને તે છત્તીસગઢનો વાસ્તવિક અનુભવ કરાવે છે .

      * કાર્કાભાટ - પ્રાગૈતિહાસિક કબ્રસ્તાનના સ્થળો જ્યાં સામાન્યપણે પ્રવાસીઓ જવાનું ટાળે છે . આ વિસ્તારોમાં હાથ ધરવામાં આવેલા અભ્યાસોમાં ત્રણ પ્રકારના પ્રાગૈતિહાસિક અખંડ સ્મારકો ઓળખી કાઢવામાં આવ્યા છે જે - શંકુ , અણીદાર ત્રાંસા અને માછલીની પૂંછડીની જેમ દ્વિભાજિત છે .
      * દીપાદિહ - 7 મી સદીમાં નિર્માણ પામેલું અહીંનું મંદિર સંભવતઃ છત્તીસગઢમાં સૌથી શ્રેષ્ઠ સ્થાપત્ય રહસ્યો સમાવતું સ્થળ છે . ખોદી કાઢવામાં આવેલા પથ્થરના સ્તંભો પ્રવેશ દ્વારની બાજુમાં બનાવવામાં આવેલા છે જેના પર પૌરાણિક રચનાઓ તૈયાર કરવામાં આવી છે .
      * ઘોતુલ - પ્રાચીન આદિજાતિ શિક્ષણ તંત્ર અને તેની પોતાની વારસાગત પ્રણાલી સાથેનું સંકુલ બંને ધરાવે છે .
      * સોનાબાઇ - છત્તીસગઠના વિખ્યાત બાસ મુક્તિ આભૂષણના મૂળિયા આ પ્રદેશ સાથે જોડાયેલા છે . જ્યારે સોનાબાઇએ તેના નાના ભાઇ દરોગા રામને સુઇ જવા માટે નાના રમકડાં બનાવ્યા તેની સાથે આ કળા જોડાયેલી છે .

      * આદિજાતિ રમતો – કૂકડાની લડાઇ


    આ વેબિનાર સત્રનું સમાપન કરતા રુપીન્દર બ્રારે વિવિધ આતિથ્ય અને પર્યટન વેપાર ક્ષેત્રો જેમકે હોટેલો , રેસ્ટોરન્ટ , બી એન્ડ બી , હોમ સ્ટે / ફાર્મ સ્ટે અને પર્યટન સેવા પ્રદાતા વગેરે માટે પરિચાલન ભલામણો આપીને પર્યટન મંત્રાલય અંગે સૌને માહિતી આપી હતી . પર્યટન ક્ષેત્ર માટે આ સલામતી અને સ્વચ્છતાની માર્ગદર્શિકાઓ છે જે લૉકડાઉન પછી પર્યટનમાં અનુસરવા માટે બહાર પાડવામાં આવી છે . આની વિગતો પર્યટન મંત્રાલયની વેબસાઇટ tourism.gov.in પર ઉપલબ્ધ છે .


    ઇલેક્ટ્રોનિક્સ અને ઇન્ફોર્મેશન ટેકનોલોજી મંત્રાલય (MeitY) દ્વારા તૈયાર કરવામાં આવેલો રાષ્ટ્રીય ઇ - ગર્વનન્સ પ્રભાગ (NeGD) દેખો અપના દેશ વેબિનાર માટે તેમની પ્રોફેશનલ ટીમ દ્વારા પ્રત્યક્ષરૂપે ટેકનિકલ સહાય કરીને પર્યટન મંત્રાલયને આ શ્રેણી ચલાવવામાં મહત્વની ભૂમિકા નિભાવી રહ્યો છે અને તેના કારણે ડિજિટલ અનુભવના પ્લેટફોર્મનો ઉપયોગ કરીને લોકોને જોડવાનું અને તમામ હિતધારકો સાથે કમ્યુનિકેશન કરવાનું સુનિશ્ચિત થઇ શક્યું છે .


    આ વેબિનારના સત્રો હવે


    https://www.youtube.com/channel/UCbzIbBmMvtvH7d6Zo_ZEHDA/featured પર ઉપલબ્ધ છે અને તેને ભારત સરકારના પર્યટન મંત્રાલય દ્વારા ચલાવવામાં આવતા તમામ સોશિયલ મીડિયા હેન્ડલ પર પણ ઉપલબ્ધ કરાવવામાં આવ્યા છે .


    આ વેબિનારનો આગામી એપિસોડ 11 જૂન 2020 ના રોજ સવારે 11.00 કલાકે યોજાશે જેનું શીર્ષક – હિમાચલ - અરાઉન્ડ ધ નેક્સ્ટ બેન્ડ છે . આની નોંધણી https://bit.ly/HimachalDAD પર થઇ શકે છે .


    GP/DS

    
    
    (Release ID: 1630740) Visitor Counter : 28
    
    
      Read this release in: Telugu , English , Urdu , Hindi , Manipuri , Punjabi , Tamil
    
    
    

*