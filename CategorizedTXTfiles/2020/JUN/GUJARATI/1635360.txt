      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અપડેટ્સ
      
      દર્દીઓ સાજા થવાનો દર વધીને 60%ની નજીક પહોંચ્યો
      
      સાજા થયેલા અને સક્રિય કેસ વચ્ચેનો તફાવત હવે 1 લાખ 20 હજારથી પણ વધુ થઇ ગયો
      Posted On: 30 JUN 2020 2:37PM by PIB Ahmedabad


    ભારત સરકાર દ્વારા તમામ રાજ્યો / કેન્દ્ર શાસિત પ્રદેશો સાથે મળીને કોવિડ -19 ના નિયંત્રણ અને વ્યવસ્થાપન માટે હાથ ધરવામાં આવેલા સહિયારા અને કેન્દ્રિત પ્રયાસોના કારણે કોવિડ -19 ના દર્દીઓ સાજા થવાનો દર ઝડપથી સુધરીને હવે લગભગ 60% ની નજીક પહોંચી ગયો છે .


    આજની સ્થિતિ અનુસાર , દેશમાં સાજા થયેલા દર્દીઓની સંખ્યા કોવિડ -19 ના સક્રિય દર્દીઓની સરખામણીએ 1,19,696 વધારે નોંધાઇ છે .


    તેમજ , હાલમાં સમગ્ર દેશમાં , કોવિડ -19 ના 2,15,125 સક્રિય કેસ છે અને તમામને તબીબી દેખરેખ હેઠળ રાખવામાં આવ્યા છે જ્યારે 3,34,821 દર્દીઓ અત્યાર સુધીમાં સાજા થયા છે / રજા આપી દેવામાં આવી છે . આના કારણે દેશમાં કોવિડ -19 ના દર્દીઓ સાજા થવાનો દર વધીને 59.07% સુધી પહોંચી ગયો છે .


    છેલ્લા 24 કલાકમાં , કોવિડ -19 માંથી કુલ 13,099 દર્દીઓ સાજા થઇ ગયા છે .


    ભારતમાં કોવિડના નિદાન માટે લેબોરેટરીની સંખ્યામાં સતત વધારો કરવામાં આવી રહ્યો છે . ભારતમાં હવે કોવિડ -19 ના પરીક્ષણ માટે સમર્પિત લેબોરેટરીની સંખ્યા વધીને 1049 થઇ ગઇ છે . આમાં 761 લેબોરેટરી સરકારી ક્ષેત્રની છે જ્યારે 288 લેબોરેટરીઓ ખાનગી ક્ષેત્રની છે .


    તેની વિગતો નીચે દર્શાવ્યા અનુસાર છે :


    • વાસ્તવિક સમયમાં RT PCR આધારિત પરીક્ષણની લેબોરેટરી : 571 ( સરકારી : 362 + ખાનગી : 209)


    • TrueNat આધારિત પરીક્ષણની લેબોરેટરી : 393 ( સરકારી : 367 + ખાનગી : 26)


    • CBNAAT આધારિત પરીક્ષણની લેબોરેટરી : 85 ( સરકારી : 32 + ખાનગી : 53)


    સાથે સાથે , પરીક્ષણની સંખ્યામાં પણ વધારો કરવામાં આવી રહ્યો છે . છેલ્લા 24 કલાકમાં દેશમાં 2,10,292 સેમ્પલનું કોવિ઼ડ -19 માટે પરીક્ષણ કરવામાં આવ્યું હતું . દેશમાં અત્યાર સુધીમાં થયેલા કુલ પરીક્ષણનો આંકડો વધીને 86,08,654 સુધી પહોંચી ગયો છે .


    આરોગ્ય અને પરિવાર કલ્યાણ મંત્રાલય હેઠળ આવતા નેશનલ બ્લડ ટ્રાન્સફ્યુઝન કાઉન્સિલ દ્વારા કોવિડ -19 મહામારીના સમયમાં બ્લડ ટ્રાન્સફ્યુઝન સેવાઓ સલામત રીતે હાથ ધરવા માટે બીજી વચગાળાની માર્ગદર્શિકા બહાર પાડવામાં આવી છે .


    વિગતવાર માર્ગદર્શિકા આ લિંક પરથી મેળવી શકાય છે :


    https://www.mohfw.gov.in/pdf/2ndNBTCGuidanceinLightofCOVID19Pandemic.pdf


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત અને અપડેટ માહિતી માટે


    કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA.


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત


    પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS

    
    
    (Release ID: 1635360) Visitor Counter : 15
    
    
      Read this release in: Punjabi , English , Urdu , Marathi , Hindi , Manipuri , Bengali , Odia , Tamil , Telugu , Malayalam