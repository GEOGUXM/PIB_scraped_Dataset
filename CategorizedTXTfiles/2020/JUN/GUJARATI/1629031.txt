      ગૃહ મંત્રાલય

      વિદેશી નાગરિકોને ભારતમાં આવવા માટે ચોક્કસ શ્રેણીમાં વીઝા અને પ્રવાસ પ્રતિબંધોમાં રાહત આપવામાં આવી
      Posted On: 03 JUN 2020 3:44PM by PIB Ahmedabad


    ભારત આવવું જરૂરી હોય તેવા વિદેશી નાગરિકોને ભારતમાં આવવા માટે ચોક્કસ શ્રેણીમાં વીઝા અને પ્રવાસમાં પ્રતિબંધોમાં રાહત આપવાની બાબતને ભારત સરકારે ધ્યાનમાં લીધી છે . ભારત આવવા માંગતા વિદેશી નાગરિકોને નીચે દર્શાવેલી શ્રેણીઓમાં ભારતના પ્રવાસ માટે મંજૂરી આપવાનો નિર્ણય લેવામાં આવ્યો છે :-


      * વિદેશી વ્યાવસાયિકો કે જેઓ બિઝનેસ વીઝા ( રમતગમત માટેના B-3 વીઝા સિવાય ) પર બિન - અનુસૂચિત વ્યાપારી / ચાર્ટર્ડ ફ્લાઇટ દ્વારા ભારત આવવા માંગે છે .

      * વિદેશી આરોગ્ય સંભાળ પ્રોફેશનલો , આરોગ્ય સંશોધકો , એન્જિનિયરો અને ટેકનિશિયનો કે જેઓ લેબોરેટરી અને ફેક્ટરીઓ સહિત ભારતીય આરોગ્ય ક્ષેત્ર સુવિધાઓમાં ટેકનિકલ કામ કરવા માટે આવવા માંગે છે . આ મંજૂરી સ્વીકૃત અને નોંધાયેલી આરોગ્ય સંભાળ સુવિધા , નોંધાયેલી ફાર્માસ્યુટિકલ કંપની અથવા ભારતમાં માન્યતા પ્રાપ્ત યુનિવર્સિટીના આમંત્રણ પત્રને આધીન રહેશે .
      * વિદેશી એન્જિનિયરિંગ , મેનેજરિયલ , ડિઝાઇન અથવા અન્ય વિશેષજ્ઞો કે જેઓ ભારતમાં સ્થિત વિદેશી વ્યવસાયિક એકમો વતી ભારતમાં આવવા માંગે છે . આમાં તમામ ઉત્પાદન એકમો , ડિઝાઇન એકમો , સોફ્ટવેર અને IT એકમો તેમજ નાણાં ક્ષેત્રની કંપનીઓ ( બેંકિંગ અને નોન - બેંકિંગ નાણા ક્ષેત્રની કંપનીઓ ) સામેલ છે .
      * વિદેશી ટેકનિકલ વિશેષજ્ઞો અને એન્જિનિયરો કે જેઓ ભારતમાં વિદેશી મૂળની મશીનરી અને ઉપકરણ સુવિધાઓના ઇન્સ્ટોલેશન , રીપેરિંગ અને મેન્ટેનન્સ માટે નોંધાયેલી ભારતીય વ્યવસાયિક કંપનીના આમંત્રણ પર ભારત આવવા માંગે છે . આ ઉપકરણના ઇન્સ્ટોલેસન અથવા વૉરંટી અંતર્ગત અથવા સેલ્સ સર્વિસિંગ અથવા વ્યાપારિક શરતોને આધીન રિપેરિંગ માટે હોઇ શકે છે .

    ઉપરોક્ત શ્રેણીઓમાં વિદેશી નાગરિકોએ , જે પણ લાગુ પડે તે અનુસાર , નવા વ્યવસાય વીઝા અથવા રોજગારી વીઝા , વિદેશમાં સ્થિત ભારતીય મિશન / પોસ્ટ પરથી મેળવવાના રહેશે . વિદેશમાં ભારતીય મિશન / પોસ્ટ દ્વારા ઇશ્યુ કરવામાં આવેલા લાંબાગાળાના મલ્ટીપલ પ્રવેશ બિઝનેસ વીઝા [ રમતગમત માટે B-3 સિવાયના વીઝા ] ધરાવતા લોકોએ સંબંધિત ભારતીય મિશન / પોસ્ટ પાસેથી ફરી માન્યતા આપેલા બિઝનેસ વીઝા લેવાના રહેશે . આવ વિદેશી નાગરિકોને અગાઉ પ્રાપ્ત કરવામાં આવેલા કોઇપણ ઇલેક્ટ્રોનિક વીઝાના આધારે ભારતમાં પ્રવાસ કરવાની મંજૂરી આપવામાં આવશે નહીં .


    સત્તાવાર દસ્તાવેજ જોવા માટે અહીં ક્લિક કરો


    GP/DS


    

    
    (Release ID: 1629031) Visitor Counter : 52
    
    
      Read this release in: Telugu , English , Urdu , Hindi , Marathi , Manipuri , Assamese , Bengali , Punjabi , Odia , Tamil
    
    
    

*