      રેલવે મંત્રાલય

      પશ્ચિમ રેલ્વે ચલાવશે 1 જુલાઇ થી 5 ઓગસ્ટ દરમિયાન ઓખા-ગુવાહાટી અને પોરબંદર-શાલીમાર વચ્ચે બે પાર્સલ વિશેષ ટ્રેનો
      Posted On: 27 JUN 2020 9:08PM by PIB Ahmedabad


    કોવિડ -19 મહામારી દરમિયાન, પશ્ચિમ રેલ્વેએ 1 જુલાઇ, 2020 થી 5 ઓગસ્ટ 2020 અવધિ દરમિયાન દેશના વિવિધ ભાગોમાં દવાઓ, તબીબી ઉપકરણો, તબીબી વસ્તુઓ, ખાદ્ય ચીજ વસ્તુઓ વગેરેની આવશ્યક ચીજવસ્તુઓની સપ્લાય માટે તેની વિશેષ ટાઈમ ટેબલ્ડવાળી પાર્સલ ટ્રેનો ઓખા-ગુવાહાટી અને પોરબંદર-શાલીમાર માટે બે પાર્સલ સ્પેશિયલ ટ્રેનોની 48 સેવાઓ ચલાવશે . આ પાર્સલ વિશેષ ટ્રેનોની વિગત નીચે મુજબ છે.


    1) ઓખા-ગુવાહાટી પાર્સલ સ્પેશિયલ ટ્રેન (20 ટ્રીપ)


    ટ્રેન સંખ્યા 00949 ઓખા-ગુવાહાટી પાર્સલ સ્પેશિયલ ટ્રેન તારીખ 1, 5, 8, 12, 15, 19, 22, 26, 29 જુલાઈ અને 2 ઓગસ્ટ 2020 ના રોજ 7:15 વાગ્યે ઓખા થી ઉપડી અને ત્રીજા દિવસે સાંજે 17.00 વાગ્યે ગુહાહાટી પહોંચશે. આવી જ રીતે ટ્રેન નંબર 00950 ગુવાહાટી-ઓખા પાર્સલ સ્પેશિયલ ટ્રેન 4, 8,11, 15, 18, 22, 25, 29 જુલાઈ, 1 અને 5 ઓગસ્ટ 2020 ના રોજ 16:00 વાગ્યે ગુહાહાટી થી ઉપડી ને થી ત્રીજા દિવસે મધ્ય રાત્રીએ 01:10 વાગ્યે ઓખા પહોંચશે. આ ટ્રેન જામનગર, રાજકોટ, સુરેન્દ્રનગર, અમદાવાદ, આણંદ, છાયાપુરી, રતલામ, કોટા, સવાઇમાધોપુર, બયાના, આગ્રા ફોર્ટ, ટુંડલા, કાનપુર, લખનઉ, વારાણસી, પંડિત દીનદયાળ ઉપાધ્યાય જંકશન, પટના, મુઝફ્ફરપુર જંકશન, કટિહાર, ન્યૂ બોંગાઇગાંવ અને ચંગસારી સ્ટેશનો પર રોકાશે.


    2) પોરબંદર-શાલીમાર પાર્સલ સ્પેશિયલ ટ્રેન (28 ટ્રીપ)


    ટ્રેન નંબર 00913 પોરબંદર-શાલીમાર પાર્સલ સ્પેશિયલ ટ્રેન પોરબંદર થી 1, 3, 6, 8, 10, 13, 15, 17, 20, 22, 24, 27,29,31 જુલાઈ 2020 ના રોજ 08.00 વાગ્યે ઉપડશે અને ત્રીજા દિવસે 03.30 વાગ્યે શાલીમાર પહોંચશે. આવી જ રીતે ટ્રેન નંબર 00914 શાલીમાર-પોરબંદર પાર્સલ સ્પેશિયલ ટ્રેન શાલીમાર થી 03, 05, 08, 10, 12, 15, 17, 19, 22, 24, 26, 29, 31 જુલાઈ અને 02 ઓગસ્ટ, 2020 ના રોજ રાત્રે 22.50 વાગ્યે ઉપડશે ત્રીજા દિવસ 18:25 વાગ્યે પોરબંદર પહોંચશે. આ ટ્રેન જામનગર, રાજકોટ, સુરેન્દ્રનગર, અમદાવાદ, આણંદ, વડોદરા, સુરત, નંદુરબાર, ભુસાવલ, અકોલા, બડનેરા, નાગપુર, દુર્ગ, રાયપુર, બિલાસપુર, ઝારસુગુડા જંકશન, રાઉરકેલા, ચક્રધરપુર, ટાટા નગર અને ખડગપુર સ્ટેશનો પર બંને દિશામાં રોકાશે .

    
    
    (Release ID: 1634862) Visitor Counter : 52