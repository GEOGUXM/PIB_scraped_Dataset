      PIB Headquarters

      પશ્ચિમ રેલ્વેના જનરલ મેનેજરે વિવિધ રેલ્વે ઇલેક્ટ્રિફિકેશન પ્રોજેક્ટ્સની પ્રગતિની સમીક્ષા કરી
      Posted On: 23 JUN 2020 5:21PM by PIB Ahmedabad


    પશ્ચિમ રેલ્વે હંમેશાં રેલ્વે માર્ગો ના વીજળીકરણમાં અગ્રણી રહી છે અને ગયા નાણાકીય વર્ષ 2019-20 માં તમામ ક્ષેત્રિય રેલ્વે માં ટોચનું સ્થાન પ્રાપ્ત કર્યું છે જેમાં 664 રૂટ કિલોમીટર નું સૌથી વધુ વીજળીકરણ કરવામાં આવ્યું છે . આ નાણાકીય વર્ષમાં પણ તેનું ટોચનું સ્થાન જાળવી રાખવા માટે , પશ્ચિમ રેલ્વેના જનરલ મેનેજર શ્રી આલોક કંસલ તરફ થી પશ્ચિમ રેલ્વે પર પ્રગતિશીલ વિભિન્ન રેલ વિધુતિકરણ પ્રોજેક્ટ્સ ની સમીક્ષા હેતુ વર્તમાનમાં સેન્ટ્રલ રેલ્વે ઇલેક્ટ્રિફિકેશન ના મહાપ્રબંધક શ્રી વાય . પી . સિંહ અને આ પરિયોજનાઓ ને પૂર્ણ કરવામાં સમ્મિલિત પશ્ચિમ રેલ્વે ના ફીલ્ડ યુનિટ્સના અધિકારીઓ સાથે એક વેબિનાર મિટિંગ આયોજિત કરવામાં આવી હતી .


    પશ્ચિમ રેલ્વેના મુખ્ય જનસંપર્ક અધિકારી શ્રી રવિન્દ્ર ભાકર દ્વારા જારી કરાયેલ એક અખબારી યાદી મુજબ , પશ્ચિમ રેલ્વેના અત્યાર સુધીના 53% માર્ગોનું વીજળીકરણ થઈ ચૂક્યું છે અને બાકીના 2650 રૂટ કિલોમીટરનું વીજળીકરણ કરવું પડશે . શ્રી કંસલે સૂચિત કર્યું કે રેલ્વે મંત્રાલયના મિશન 100% વીજળીકરણ કરવાની પ્રતિબદ્ધતા માટે માર્ચ 2022 સુધીમાં બાકીના 2650 રૂટ કિલોમીટર ઇલેક્ટ્રિફિકેશન પ્રોજેક્ટને પૂર્ણ કરવાની મહત્વાકાંક્ષી યોજના તૈયાર કરી છે . શ્રી કંસલે જણાવ્યું હતું કે , લક્ષ્યાંક પ્રાપ્ત કરવા માટે કોર ને તમામ પ્રકારની સહાય પૂરી પાડવામાં આવશે . તેમ છતાં તેમણે ભારપૂર્વક જણાવ્યું હતું કે સલામતી અને ગુણવત્તાને હંમેશા ઉચ્ચ અગ્રતા આપવામાં આવશે . શ્રી કંસલે જણાવ્યું હતું કે રેલ્વે ઇલેક્ટ્રિફિકેશનના કામમાં સલામતીને સૌથી વધુ પ્રાધાન્ય આપવું જોઈએ અને જીઆર / એસઆર અને એસીટીએમમાં ​​ પૂરા પાડવામાં આવતા તમામ સલામતીના નિયમોનું સખ્તપણે પાલન કરવું જોઈએ . તેમણે કહ્યું કે કાર્યસ્થળ અને રનિંગ લાઇનોની સલામતી પણ સુનિશ્ચિત કરવી જોઈએ અને બ્લોક કામ દરમિયાન તમામ સંબંધિતો દ્વારા સલામતીની તકેદારી રાખવી જોઈએ . તેમણે સીડી , ટ્રોલી અને અન્ય બાંધકામ ની ચીજોને ટ્રેક નજીક ન મૂકવા માં આવે પણ યોગ્ય સ્થળે મુકવાની


    જરૂર પર ભાર મૂક્યો . ઉપરાંત , કોઈ પણ સંજોગોમાં આઇઆરએસઓડીનું ઉલ્લંઘન થવું જોઈએ નહીં . વધુમાં , તેમણે જણાવ્યું હતું કે ડિઝાઇન અને યોજનાની સમયસર મંજૂરી પ્રોજેક્ટ કાર્યની સફળતા માટે મહત્વપૂર્ણ છે . આર ઇ અને ઓપન લાઇન અધિકારીઓ વચ્ચે તીવ્ર અને વારંવાર વાતચીત થવી જોઈએ . તે સમયે કામની ગુણવત્તા અંગે કોઈ ફરિયાદ હોવી જોઈએ નહીં . આરઇ કોન્ટ્રાક્ટરો ને આ વિશે જાગૃત હોવું જોઈએ અને ગુણવત્તા સાથે સંબંધિત વસ્તુઓ માટે તેમને જવાબદાર થવું જોઈએ . કોન્ટ્રાક્ટર દ્વારા તૈનાત ઇજનેરો ની જરૂરી લાયકાત છે સાઇટની મુલાકાત અને ગુણવત્તાની તપાસ દરમિયાન આરઇ અધિકારીઓ દ્વારા આ ખાતરી કરવી જોઈએ .


    શ્રી ભાકરે જણાવ્યું હતું કે ચાલુ નાણાકીય વર્ષ દરમિયાન રેલ્વેના ભાવનગર મંડળ પર બોટાદ - પીપાવાવ વિભાગ અને રાજકોટ મંડળ ઉપર સુરેન્દ્રનગર - રાજકોટ - ઓખા જેવા મુખ્ય માર્ગો પર કાર્ય પૂર્ણ કરવાની યોજના છે . આ રૂટો રેલ્વેની આવકનું સ્ત્રોત છે કેમકે આ વિસ્તારોમાં મોટા બંદરો આવેલા છે . આ રેલ્વે વીજળીકરણ પ્રોજેક્ટ કોરોના વાયરસના ફેલાવાને રોકવા માટે દેશવ્યાપી લોકડાઉનને કારણે પ્રથમ ક્વાર્ટરમાં ભારે વિક્ષેપિત થયો છે ; પરંતુ આ યોજનાઓ લોકડાઉન હટાવ્યા પછીથી ખૂબ ઝડપથી પ્રગતિ કરી રહી છે . શ્રી ભાકરે જણાવ્યું હતું કે પાલનપુર - અમદાવાદ , અમદાવાદ - વિરમગામ , પાલનપુર - વિરમગામ , વિરમગામ - સુરેન્દ્રનગર અને સુરેન્દ્રનગર – બોટાદ ના નવા ઇલેક્ટ્રિફાઇડ વિભાગો માં ઇલેક્ટ્રિક ટ્રેક્શન ટ્રેન સેવા આ મહિના દરમિયાન શરૂ થઈ છે . આ સમયગાળા દરમિયાન લોકડાઉન અને સામાજિક અંતર અને મજૂરની અછતને કારણે મુશ્કેલીઓ હોવા છતાં , પશ્ચિમ રેલ્વેએ આ વિભાગમાં હાઇ - રાઇઝ ઓએચઇને કમિશનિંગ કરવાની સિદ્ધિ હાંસલ કરી છે જેના કોંટેક્ટ વાયર ની ઊંચાઈ 7.57 મીટર છે 10 જૂન , 2020 માં આ પ્રકારના ઉચ્ચ સંપર્ક વાયર સાથે ઇલેક્ટ્રિફાઇડ સેક્ટરમાં ડબલ સ્ટેક કન્ટેનર સફળતાપૂર્વક ચલાવવામાં આવ્યા છે જે વિશ્વમાં આ પ્રકારની પ્રથમ ઉપલબ્ધિ છે . ઇલેક્ટ્રિક ટ્રેક્શન પર ડબલ સ્ટેક કન્ટેનર ટ્રેન વધુ સારી કાર્યક્ષમતા અને ઓછી ઓપરેટિંગ કિંમત સાથે ટ્રેનના ભારને બમણી કરે છે અને તે પર્યાવરણને અનુકૂળ પણ છે . પશ્ચિમ રેલ્વે ના ચીફ ઇલેક્ટ્રિકલ એન્જિનિયર શ્રી સંજીવ ભુટાની એ જણાવ્યું હતું કે , હવે ઉંચા હાઇ રાઈજ વાળા વિસ્તારમાં ઇલેક્ટ્રિક ટ્રેક્શન ઉપર 15 જેટલી ફ્રાઇટ ટ્રેનો દોડાવવામાં આવી છે , જેના પરિણામ રૂપે પાછલા અઠવાડિયા દરમિયાન કુલ 15 લાખ રૂપિયા ની બચત ઇંધણ ખર્ચમાં થઈ છે આ ઉપરાંત 25 કે એલ ડીઝલ ની પણ બચત થઈ છે . પરિણામે , પર્યાવરણને સ્વચ્છ અને હર્યું ભર્યું રાખવામાં પણ નોંધપાત્ર મદદ મળે છે . આ ઉપરાંત પશ્ચિમ રેલ્વે ની યોજના છે કે ઈન્દોર - રતલામ - ચિત્તોડગઢ વિભાગ પર ઓગસ્ટ 2020 સુધીમાં ઇલેક્ટ્રિક ટ્રેક્શન શરૂ કરવામાં આવશે . પશ્ચિમ રેલ્વે માં વીજળીકરણની ગતિ જાળવવા માટે રતલામ અને વટવા ના હાલના ડીઝલ લોકોમોટિવ શેડમાં ઇલેક્ટ્રિક લોકમોટિવ્સ ની જાળવણી માટે હાલની ડીઝલ મેન્ટેનન્સ મેન - પાવર ઇન્ફ્રાસ્ટ્રક્ચર ની સુવિધા અને પ્રશિક્ષણ શરૂ કરવામાં આવ્યું છે . દરેક શેડ ઇલેક્ટ્રિક લોકોની વધતી જતી માંગને પહોંચી વળવા માટે લગભગ 100 ઇલેક્ટ્રિક લોકોમોટિવ્સ જાળવશે . પશ્ચિમ રેલ્વે ના ચીફ ઇલેક્ટ્રિકલ એન્જિનિયર શ્રી સંજીવ ભુટાનીએ મહાપ્રબંધક/પશ્ચિમ રેલ્વે અને જનરલ મેનેજર / સી . ઓ . આર . ઈ ના તેમના મૂલ્યવાન સમય , ઇનપુટ અને માર્ગદર્શન બદલ આભાર માન્યો . તેમણે ચાલુ નાણાકીય વર્ષ દરમિયાન નિરંતર સમર્થન આપવાનું આશ્વાસન આપ્યું છે .

    
    
    (Release ID: 1633678) Visitor Counter : 15