      પ્રધાનમંત્રીનું કાર્યાલય

      પ્રધાનમંત્રી અને USAના રાષ્ટ્રપતિ વચ્ચે ટેલીફોન પર ચર્ચા
      Posted On: 02 JUN 2020 9:16PM by PIB Ahmedabad


    પ્રધાનમંત્રી શ્રી નરેન્દ્ર મોદીએ આજે યુનાઇટેડ સ્ટેટ્સ ઓફ અમેરિકાના રાષ્ટ્રપતિ ડોનાલ્ડ ટ્રમ્પ સાથે ટેલીફોન પર ચર્ચા કરી હતી .


    
    રાષ્ટ્રપતિ શ્રી ટ્રમ્પે જી -7 ના અમેરિકી અધ્યક્ષ પદ અંગે વાત કરી હતી અને ભારત સહિત અન્ય મહત્વપૂર્ણ દેશોને સામેલ કરવા માટે વર્તમાન સભ્યપદથી આગળ વધીને સમૂહના પરીઘનું વિસ્તરણ કરવાની તેમની ઇચ્છા વ્યક્ત કરી હતી . આ સંદર્ભે , તેમણે યુ . એસ . એ . માં યોજાનારા આગામી જી -7 શિખર સંમેલનમાં ભાગ લેવા માટે પ્રધાનમંત્રી શ્રી મોદીને આમંત્રણ આપ્યું હતું .


    પ્રધાનમંત્રી શ્રી મોદીએ રચનાત્મક અને દૂરંદેશીપૂર્ણ દ્રષ્ટિકોણ બદલ રાષ્ટ્રપતિ શ્રી ટ્રમ્પની પ્રશંસા કરી હતી અને કહ્યું હતું કે , આ પ્રકારનો વિસ્તારિત મંચ , કોવિડ પછીની દુનિયાની ઉભરતી વાસ્તવિકતાઓને અનુરૂપ હશે . પ્રધાનમંત્રીએ જણાવ્યું હતું કે , પ્રસ્તાવિત શિખર સંમેલનની સફળતા સુનિશ્ચિત કરવા માટે અમેરિકા અને અન્ય દેશો સાથે કામ કરવાનું થાય તે ભારત માટે ખુશીની વાત હશે .


    પ્રધાનમંત્રી શ્રી મોદીએ અમેરિકામાં ચાલી રહેલી સામાજિક અશાંતિ અંગે પણ ચિંતા વ્યક્ત કરી હતી અને સ્થિતિમાં વહેલી તકે સુધારો આવશે તેવી આશા વ્યક્ત કરી હતી .


    બંને રાજનેતાઓએ અન્ય સામાજિક મુદ્દાઓ પર પણ વિચારોનું આદાનપ્રદાન કર્યું હતું જેમાં બંને દેશોમાં કોવિડ -19 ની સ્થિતિ , ભારત - ચીન સરહદની સ્થિતિ અને વિશ્વ આરોગ્ય સંગઠનમાં સુધારાની આવશ્યકતા જેવા મુદ્દા ચર્ચાયા હતા .


    રાષ્ટ્રપતિ શ્રી ટ્રમ્પે આ વર્ષે ફેબ્રુઆરીમાં તેમનો ભારત પ્રવાસ ઉત્સાહભેર યાદ કર્યો હતો . પ્રધાનમંત્રી શ્રી મોદીએ જણાવ્યું હતું કે , તેમનો આ પ્રવાસ અનેક પ્રકારે યાદગાર અને ઐતિહાસિક છે અને તેનાથી બંને દેશો વચ્ચેના દ્વિપક્ષીય સંબંધોને નવી મજબૂતી મળી છે .


    વાતચીત દરમિયાન અસાધારણ ઉષ્મા અને સ્પષ્ટતાના કારણે ભારત - અમેરિકી સંબંધોની વિશેષ પ્રકૃતિ તેમજ બંને રાજનેતાઓ વચ્ચે મિત્રતા અને પારસ્પરિક આદરની ભાવના જોવા મળી હતી .


    GP/DS

    
    
    (Release ID: 1628918) Visitor Counter : 22
    
    
      Read this release in: English , Urdu , Marathi , Hindi , Manipuri , Assamese , Bengali , Punjabi , Odia , Tamil , Telugu , Kannada , Malayalam