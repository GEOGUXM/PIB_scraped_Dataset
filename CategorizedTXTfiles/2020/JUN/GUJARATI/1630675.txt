      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અપડેટ્સ
      
      સાજા થયેલા દર્દીઓની સંખ્યા સક્રિય દર્દીઓની સંખ્યા કરતા વધી ગઇ
      
      ICMR દ્વારા 50 લાખથી વધુ સેમ્પલનું પરીક્ષણ કરવામાં આવ્યું
      
      6 શહેરોમાં કોવિડ-19નું વ્યવસ્થાપન કરવામાં રાજ્યોને મદદરૂપ થવા માટે કેન્દ્રની ટીમો નિયુક્ત કરવામાં આવી
      Posted On: 10 JUN 2020 4:20PM by PIB Ahmedabad


    દેશમાં છેલ્લા 24 કલાકમાં કુલ 5,991 દર્દીઓ કોવિડ -19 માંથી સાજા થઇ ગયા છે . આથી દેશમાં અત્યાર સુધીમાં કુલ 1,35,205 દર્દીઓ કોવિડ -19 ની બીમારીમાંથી સાજા થઇ ગયા છે જ્યારે કુલ સક્રિય દર્દીઓની સંખ્યા 1,33,632 છે . દેશમાં પહેલી વખત સાજા થયેલા દર્દીઓની સંખ્યા સક્રિય કેસોની સંખ્યા કરતા વધુ નોંધાઇ છે . આ સાથે દેશમાં દર્દીઓ સાજા થવાનો દર 48.88% નોંધાયો છે .


    ઉપરાંત , ICMR દ્વારા અત્યાર સુધીમાં કુલ 50 લાખથી વધુ સેમ્પલનું કોવિડ -19 માટે પરીક્ષણ કરવામાં આવ્યું છે ; આજના દિવસ સુધીમાં કુલ 50,61,332 સેમ્પલનું પરીક્ષણ કરવામાં આવ્યું છે . છેલ્લા 24 કલાકમાં , ICMR દ્વારા 1,45,216 સેમ્પલનું પરીક્ષણ કરવામાં આવ્યું છે . ચેપગ્રસ્ત લોકોમાં નોવલ કોરોના વાયરસનું નિદાન કરવા માટે ICMR દ્વારા સતત તેમની પરીક્ષણની ક્ષમતા વધારવામાં આવી રહી છે . દેશમાં કોવિડ -19 ના પરીક્ષણ માટે સરકારી લેબોરેટરી વધારીને 590 અને ખાનગી લેબોરેટરી વધારીને 233 ( કુલ 823 લેબોરેટરી ) કરવામાં આવી છે .


    મુંબઇ , અમદાવાદ , ચેન્નઇ , કોલકાતા , દિલ્હી અને બેંગલુરુ આ છ શહેરમાં કોવિડ -19 ના કેસોની સંખ્યા નોંધપાત્ર પ્રમાણમાં વધી રહી હોવાથી કોવિડ -19 ના નિયંત્રણ માટે લેવામાં આવેલા જાહેર આરોગ્યના પગલાંઓની સમીક્ષા કરવા માટે રાજ્યના આરોગ્ય વિભાગો અને મ્યુનિસિપલ આરોગ્ય અધિકારીઓને ટેકનિકલ સહાય પૂરી પાડવા આશયથી કેન્દ્ર દ્વારા ટીમો નિયુક્ત કરવામાં આવી છે .


    આ ટીમો ઉપરોક્ત ઉલ્લેખ કરવામાં આવેલા શહેરોમાં આગામી એક અઠવાડિયામાં મુલાકાત લેશે અને કોવિડ -19 ના નિયંત્રણ માટે લેવામાં આવેલા જાહેર આરોગ્યના વિવિધ પગલાંની સમીક્ષા કરશે . આ ટીમો દૈનિક પ્રવૃત્તિઓનો અહેવાલ જે તે રાજ્યના આરોગ્ય વિભાગ તેમજ કેન્દ્રીય આરોગ્ય અને પરિવાર કલ્યાણ મંત્રાલયને સોંપશે . જો કોઇપણ મુદ્દે તાત્કાલિક પગલાં લેવાની જરૂર હશે તો આ મામલે તેઓ જાણ કરશે અને પોતાના અવલોકનોનો અહેવાલ પણ સોંપશે તેમજ તેમની મુલાકાતનું સમાપન કરતા પહેલાં જરૂરી સૂચનો પણ આપશે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત માહિતી માટે કૃપા કરીને આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA.


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS

    
    
    (Release ID: 1630675) Visitor Counter : 38
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Odia , Tamil , Telugu , Kannada , Malayalam