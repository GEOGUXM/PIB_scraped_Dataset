      સ્વાસ્થ્ય અને પરિવાર કલ્યાણ મંત્રાલય

      કોવિડ-19 અપડેટ્સ
      
      સમગ્ર દુનિયામાં પ્રત્યેક એક લાખની વસ્તીએ સૌથી ઓછા કેસો ધરાવતા દેશોમાંથી એક ભારત છે, સાજા થયેલા દર્દીઓ તેમજ સક્રિય કેસો વચ્ચેનો તફાવત સતત વધી રહ્યો છે

      Posted On: 22 JUN 2020 1:12PM by PIB Ahmedabad

    WHO નો 21 જૂન 2020 ના રોજનો 153 મો પરિસ્થિતિનો અહેવાલ સુચવે છે કે , ભારતમાં વસ્તીની ગીચતા ઘણી વધારે હોવા છતાં , સમગ્ર દુનિયામાં પ્રત્યેક એક લાખની વસ્તીએ સૌથી ઓછા કેસ ધરાવતા દેશોમાંથી એક ભારત છે . ભારતમાં પ્રત્યેક એક લાખ લોકોની વસ્તીએ સરેરાશ 30.04 કેસ છે જ્યારે વૈશ્વિક સરેરાશ 114.67 છે . અમેરિકામાં પ્રત્યેક એક લાખની વસ્તીએ સરેરાશ 671.24 કેસ છે જ્યારે જર્મની , સ્પેન અને બ્રાઝીલમાં આ આંકડો અનુક્રમે 583.88, 526.22 અને 489.42 છે .


    ભારતમાં નોંધાયેલો ઓછા કેસોનો આંકડો કોવિડ -19 ના નિયંત્રણ , નિરાકરણ અને વ્યવસ્થાપન માટે રાજ્યો / કેન્દ્ર શાસિત પ્રદેશો સાથે મળીને ભારત સરકારના તબક્કાવાર , પૂર્વ - સક્રિય અને પૂર્વ - અસરકારક અભિગમનું પરિણામ છે .


    અત્યાર સુધીમાં દેશમાં કોરોના વાયરસની બીમારીમાંથી કુલ 2,37,195 દર્દીઓ સાજા થઇ ગયા છે . છેલ્લા 24 કલાકમાં કોવિડ -19 ની બીમારીમાંથી 9,440 દર્દીઓ સાજા થઇ ગયા છે . દેશમાં કોરોના વાયરસમાંથી દર્દીઓના સાજા થવાનો દર 55.77% નોંધાયો છે .


    હાલમાં સમગ્ર દેશમાં , કોવિડ -19 ના 1,74,387 સક્રિય કેસ છે અને તમામને તબીબી દેખરેખ હેઠળ રાખવામાં આવ્યા છે . દેશમાં કોવિડ -19 માંથી સાજા થયેલા દર્દીઓ અને હાલમાં સક્રિય દર્દીઓ વચ્ચેનો તફાવત સતત વધી રહ્યો છે જે નીચે આપેલા ગ્રાફ પરથી તે જોઇ શકાય છે . આજે દેશમાં સક્રિય કેસોની સંખ્યા કરતા સાજા થયેલા દર્દીઓની સંખ્યા 62,808 વધુ નોંધાઇ છે .


    સમગ્ર દેશમાં કોવિડ -19 ના પરીક્ષણ માટે ઇન્ફ્રાસ્ટ્રક્ચરમાં સતત વધારો કરવામાં આવી રહ્યો છે . હાલમાં સરકારી લેબોરેટરીની સંખ્યા વધીને 723 થઇ ગઇ છે અને ખાનગી લેબોરેટરીની સંખ્યા વધારીને 262 કરવામાં આવી છે જેથી દેશમાં અત્યારે કુલ 985 લેબોરેટરીમાં પરીક્ષણની સુવિધા ઉભી કરવામાં આવી છે . તેની વિગતો નીચે દર્શાવ્યા અનુસાર છે :


      * વાસ્તવિક સમયમાં RT PCR આધારિત પરીક્ષણની લેબોરેટરી : 549 ( સરકારી : 354 + ખાનગી : 195)

      * TrueNat આધારિત પરીક્ષણની લેબોરેટરી : 359 ( સરકારી : 341 + ખાનગી : 18)
      * CBNAAT આધારિત પરીક્ષણની લેબોરેટરી : 77 ( સરકારી : 28 + ખાનગી : 49)

    અત્યારે દેશમાં દરરોજ કોવિડ -19 ના પરીક્ષણની સંખ્યામાં એકધારો વધારો થઇ રહ્યો છે . છેલ્લા 24 કલાકમાં દેશમાં 1,43,267 સેમ્પલનું કોવિડ -19 માટે પરીક્ષણ કરવામાં આવ્યું છે જ્યારે અત્યાર સુધીમાં સમગ્ર દેશમાં કુલ 69,50,493 સેમ્પલનું પરીક્ષણ કરવામાં આવ્યું છે .


    કોવિડ -19 સંબંધિત ટેકનિકલ પ્રશ્નો , માર્ગદર્શિકાઓ અને સલાહસૂચનો અંગે પ્રમાણભૂત અને અપડેટ માહિતી માટે કૃપા કરીને


    આ વેબસાઇટની નિયમિત મુલાકાત લો : https://www.mohfw.gov.in/ અને @MoHFW_INDIA.


    કોવિડ -19 સંબંધિત કોઇપણ ટેકનિકલ પ્રશ્નો technicalquery.covid19@gov.in પર અને અન્ય પ્રશ્નો


    ncov2019@gov.in અને @CovidIndiaSeva પર મોકલી શકો છો .


    જો કોવિડ -19 સંબંધિત કોઇપણ પ્રશ્ન હોય તો , કૃપા કરીને આરોગ્ય અને પરિવાર કલ્યાણ મંત્રાલયના હેલ્પલાઇન નંબર : +91-11-23978046 અથવા 1075 ( ટૉલ ફ્રી ) પર કૉલ કરો . કોવિડ -19 અંગે રાજ્યો / કેન્દ્ર શાસિત પ્રદેશોના હેલ્પલાઇન નંબરોની યાદી https://www.mohfw.gov.in/pdf/coronvavirushelplinenumber.pdf પર ઉપલબ્ધ છે .


    GP/DS

    
    
    (Release ID: 1633324) Visitor Counter : 39
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Odia , Tamil , Telugu , Malayalam
    
    
    

*