      પ્રધાનમંત્રીનું કાર્યાલય

      પ્રધાનમંત્રીએ આચાર્ય શ્રી મહાપ્રજ્ઞજીને શ્રદ્ધાંજલિ અર્પણ કરી
      
      “સમૃદ્ધ રાષ્ટ્ર માટે ખુશહાલ પરિવારનું નિર્માણ કરો” મંત્રનો અમલ કરવા લોકોને આહ્વાન કર્યું

      Posted On: 19 JUN 2020 1:47PM by PIB Ahmedabad

    પ્રધાનમંત્રી શ્રી નરેન્દ્ર મોદીએ આજે દીર્ઘદૃષ્ટા આચાર્ય શ્રી મહાપ્રજ્ઞજીની જન્મ શતાબ્દી નિમિત્તે તેમને શ્રદ્ધાંજલિ અર્પણ કરી હતી .


    આ પ્રસંગે બોલતા પ્રધાનમંત્રીએ જણાવ્યું હતું કે , આચાર્યા શ્રી મહાપ્રજ્ઞજીએ પોતાનું આખું જીવન માનવજાત અને સમાજની સેવામાં સમર્પિત કરી દીધું હતું .


    પ્રધાનમંત્રીએ આ મહાન સંત સાથે તેમના વાર્તાલાપના સ્મરણો તાજા કર્યાં હતા અને કહ્યું હતું કે , સદભાગ્યે તેમને આચાર્યશ્રી સાથે ઘણી વખત વાર્તાલાપનો લ્હાવો પ્રાપ્ત થયો હતો અને આ સંતની જીવનસફરમાંથી તેઓ ઘણા બોધપાઠ શીખ્યા છે .


    શ્રી મોદીએ જણાવ્યું હતું કે , તેમને આ સંતની અહિંસા યાત્રામાં ભાગ લેવાની અને માનવજાતની સેવા કરવાની તક સાંપડી હતી .


    તેમણે કહ્યું હતું કે , આચાર્ય શ્રી મહાપ્રજ્ઞજી જેવા યુગ ઋષિ તેમના ભૌતિક અસ્તિત્વ માટે કંઇ જ હાંસલ કરતા નથી પરંતુ તેમનું જીવન , તેમના વિચારો અને ક્રિયાઓ સામગ્ર માનવજાતની સેવા માટે સમર્પિત હોય છે .


    પ્રધાનમંત્રી આચાર્યજીના “ જો તમે તમારા જીવનમાંથી ‘ હું અને મારું ’ છોડીને જીવશો તો , આખી દુનિયા તમારી થઇ જશે ” ઉપદેશનો પણ ઉલ્લેખ કર્યો હતો .


    શ્રી મોદીએ જણાવ્યું હતું કે , સંતશ્રીએ આ મંત્ર બનાવ્યો હતો અને તેને પોતાના જીવનની ફિલસુફી બનાવી દીધો હતો અને તેમના દરેક ક્રિયા અને કાર્યોમાં તેનો અમલ કર્યો હતો .


    પ્રધાનમંત્રીએ જણાવ્યું હતું કે , સંતશ્રીને દરેક વ્યક્તિ પ્રત્યે પ્રેમની લાગણી સિવાય બીજું કંઇ જ તેમની પાસે નહોતું .


    પ્રધાનમંત્રીએ કેવી રીતે રાષ્ટ્ર કવિ રામાધારીસિંહ દિનકરે આચાર્ય મહાપ્રજ્ઞને આધુનિક યુગના વિવેકાનંદ કહ્યા હતા તે વાતો પણ યાદ કરી હતી .


    પ્રધાનમંત્રીએ જણાવ્યું હતું કે તેવી જ રીતે , દિગંબર પરંપરાના મહાન સંત આચાર્ય વિદ્યાનંદે , આચાર્ય મહાપ્રજ્ઞજીના અદભૂત સાહિત્યના જ્ઞાનના કારણે મહાપ્રજ્ઞજીની સરખામણી ડૉ . સર્વપલ્લી રાધાક્રિષ્નન સાથે કરી હતી .


    પ્રધાનમંત્રીએ અટલ બિહાર વાજપેયીજીનો ઉલ્લેખ કર્યો હતો અને કેવી રીતે અટલજી , જેઓ પોતે પણ સાહિત્યના ખૂબ જ જાણકાર અને જ્ઞાનનો ભંડાર ધરાવતા હતા , તેઓ અનેકવાર કહેતા હતા કે , -“ હું આચાર્ય મહાપ્રજ્ઞજીના સાહિત્ય , તેમના સાહિત્યની ઊંડાઇ , તેમના જ્ઞાન અને શબ્દોનો ખૂબ મોટો ચાહક છુ .”


    પ્રધાનમંત્રીએ આચાર્યશ્રીને એવી વ્યક્તિ તરીકે વર્ણવ્યા હતા જેમને અદભૂત વાકછટા , કર્ણપ્રિય અવાજ અને ખૂબ જ સુક્ષ્મ સ્તરના શબ્દભંડોળના ઇશ્વરીય આશીર્વાદ પ્રાપ્ત હોય .


    પ્રધાનમંત્રીએ જણાવ્યું હતું કે , આચાર્યશ્રી એ સંસ્કૃત , હિન્દી , ગુજરાતી , અંગ્રેજીમાં આધ્યાત્મ , તત્વજ્ઞાન , મનોવિજ્ઞાન અને અર્થશાસ્ત્ર જેવા વિષયો પર 300 થી વધુ પુસ્તકો લખ્યા છે .


    પ્રધાનમંત્રીએ તેમના એક પુસ્તકનો ઉલ્લેખ કર્યો હતો - “ પરિવાર અને રાષ્ટ્ર ” જે મહાપ્રજ્ઞજીએ ડૉ . એ . પી . જે . અબ્દુલ કલામજી સાથે મળીને લખ્યું હતું .


    તેમણે કહ્યું કે , “ આ બંને મહાપુરુષોએ કેવી રીતે એક પરિવાર ખુશહાલ પરિવાર બની શકે છે , કેવી રીતે એક ખુશહાલ પરિવાર સમૃદ્ધ રાષ્ટ્રનું નિર્માણ કરી શકે છે તે અંગે દૂરંદેશી આપી હતી .”


    બંને મહાન વિભૂતિઓના જીવનની સરખામણી કરતા પ્રધાનમંત્રીએ જણાવ્યું હતું કે , તેઓ કેવી રીતે આ બંને મહાન વ્યક્તિઓ પાસેથી શીખ્યા છે . તેમણે કહ્યું કે , “ કેવી રીતે આધ્યાત્મિક ગુરુ વૈજ્ઞાનિક અભિગમ સમજે છે અને કેવી રીતે વૈજ્ઞાનિક આધ્યાત્મિકતાનું વર્ણન કરે છે તે હું આમની પાસેથી જાણી શક્યો .”


    તેમણે કહ્યું કે , બંને સાથે વાર્તાલાપ કરવાની તક મળી તેનું મને ગૌરવ છે .


    તેમણે ઉમેર્યું હતું કે , ડૉ . કલામ ઘણીવાર મહાપ્રજ્ઞજી વિશે કહેતા કે , તેમના જીવનનો માત્ર એક જ ઉદ્દેશ્ય હતો – ચાલો , પ્રાપ્ત કરો અને આપો . આથી જ , જીવનમાં સતત ભ્રમણ કરતા રહો , જ્ઞાન પ્રાપ્તિ કરતા રહો અને જે કંઇપણ શક્ય હોય તે સમાજને આપતા રહો .


    પ્રધાનમંત્રીએ જણાવ્યું હતું કે , મહાપ્રજ્ઞજીએ તેમના જીવનકાળ દરમિયાન હજાકો કિલોમીટરની મુસાફરી કરી છે . તેમના મૃત્યુ પહેલાંના સમયમાં પણ , તેઓ અહિંસાની સફર પર હતા . પ્રધાનમંત્રીએ તેમના એક નિવેદન ‘ આત્મા મારા ઇશ્વર છે , બલિદાન મારી પ્રાર્થના છે , મૈત્રી મારું સમર્પણ છે , આધુનિકીકરણ મારી શક્તિ છે અને અહિંસા મારો ધર્મ છે ’ યાદ કરી હતી અને કહ્યું હતું કે , તેઓ પોતાની રીતે જીંદગી જીવ્યા અને લાખો લોકોને જીવનશૈલી શીખવાડી . તેમણે કહ્યું કે , યોગ દ્વારા , તેમમે લાખો લોકોને તણાવ મુક્ત જીવન જીવતા શીખવાડ્યું હતું . તેમણે કહ્યું કે , “ એક દિવસ પછી જ આંતરરાષ્ટ્રીય યોગ દિવસ આવી રહ્યો છે તે પણ એક યોગાનુયોગ છે . મહાપ્રજ્ઞજીના ‘ ખુશહાલ પરિવાર અને સમૃદ્ધ રાષ્ટ્ર ’ ના સપનાંને સાકાર કરવા માટે અને તેમના વિચારો સમજા સુધી પહોંડાચવામાં યોગદાન આપવા માટે આ પણ આપણા સૌના માટે એક ખાસ પ્રસંગ છે .”


    આચાર્યજીના મંત્ર – “ સ્વસ્થ વ્યક્તિ , સ્વસ્થ સમાજ , સ્વસ્થ અર્થતંત્ર ” નો ઉલ્લેખ કરતા પ્રધાનમંત્રીએ જણાવ્યું હતું કે , તેમનો આ મંત્ર આપણા સૌના માટે એક મોટી પ્રેરણા છે .


    આજે દેશ આ મંત્ર સાથે જ આગળ વધી રહ્યો છે અને સાથે સાથે આત્મનિર્ભર ભારતનું નિર્માણ કરવાનો એક દૃઢ સંકલ્પ છે .


    તેમણે કહ્યું કે , “ હું માનું છુ કે , સમાજ અને દેશ જેના આદર્શો , આપણા ઋષિઓ અને સંતોએ આપણા સમક્ષ મૂક્યા છે , આપણો દેશ ટૂંક સમયમાં તે નિશ્ચયને પૂર્ણ કરશે . આપ સૌ તે સપનાંને સાકાર કરશો .”


    GP/DS


    

    
    (Release ID: 1632642) Visitor Counter : 32
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Odia , Tamil , Telugu , Kannada , Malayalam