      નાણા મંત્રાલય

      રાષ્ટ્રપતિએ બેન્કિંગ નિયમન (સુધારા) વટહુકમ, 2020 બહાર પાડ્યો
      
      આ સુધારા સહકારી બેન્કોનું વધુ સારું સંચાલન અને સુવ્યવસ્થિત નિયમન સુનિશ્ચિત કરશે
      
      સામાન્ય લોકો / થાપણદારો / બેંકિંગ / યોગ્ય બેંકિંગ કંપની મેનેજમેન્ટના હિતમાં પુનર્ગઠન / મર્જરની યોજના ઘડવાનો માર્ગ મોકળો થયો
      Posted On: 27 JUN 2020 7:10AM by PIB Ahmedabad


    થાપણદારોના હિતોની રક્ષા સુનિશ્ચિત કરવાની બેન્કોની કટિબદ્ધતાને પગલે રાષ્ટ્રપતિએ બેન્કિંગ નિયમન ( સુધારા ) વટહુકમ , 2020 ની જાહેરાત કરી છે . ( વટહુકમ અંગે ગેઝેટ સૂચના જોવા માટે અહીં ક્લિક કરો )


    આ વટહુકમને પગલે બેન્કિંગ નિયમન વટહુકમ , 1949 માં સુધારો અમલી બન્યો છે , જે સહકારી બેન્કોને લાગુ થશે . વટહુકમનો ઉદ્દેશ વધુ સારું સંચાલન અને દેખરેખ સુનિશ્ચિત કરીને થાપણદારોના હિતોનું રક્ષણ કરવાનું તેમજ સહકારી બેન્કોને મજબૂત કરવાનું છે . એ માટે અન્ય બેન્કો બાબતે અગાઉથી જ ભારતીય રિઝર્વ બેન્ક ( આરબીઆઈ ) પાસે ઉપલબ્ધ અધિકારો હેઠળ સહકારી બેન્કોને પણ લાવવામાં આવશે , જેથી પ્રોફેશનલ વલણ અપનાવીને વ્યવસ્થિત બેન્કિંગ નિયમન સુનિશ્ચિત કરી શકાય અને આની મદદથી મૂડી સુધીની તેમની પહોંચ પણ શક્ય બનાવી શકાય . આ સુધારાથી રાજ્યના સહકારી કાયદા હેઠળ સહકારી મંડળીઓના રાજ્ય સ્તરે કરાવેલી નોંધણીના હાલના અધિકારોમાં કોઈ ઘટાડો થયો નથી . જે મંડળીઓનો મુખ્ય ઉદ્દેશ તેમજ મુખ્ય વ્યવસાય કૃષિ વિકાસ માટે લાંબા ગાળાનું ભંડોળ ઉપલબ્ધ કરાવવાનો છે અને જે ‘ બેન્ક ’ અથવા ‘ બેન્કર ’ અથવા ‘ બેન્કિંગ ’ શબ્દનો ઉપયોગ કરતી ન હોય તેમજ જે ચેકો આપનાર તરીકે કામ નથી કરતી , તેવી પ્રાથમિક કૃષિ ધિરાણ મંડળીઓ ( પીએસીએસ ) અથવા સહકારી મંડળીઓને આ સુધારા લાગુ પડશે નહીં .


    વટહુકમ મારફતે બેન્કિંગ નિયમન વટહુકમની કલમ 45 માં પણ સુધારો કરાયો છે , જેથી સામાન્ય લોકો , થાપણદારો તેમજ બેન્કિંગ સિસ્ટમના હિતોનું રક્ષણ કરવા તેમજ યોગ્ય સંચાલન સુનિશ્ચિત કરવા માટે કોઈ બેન્કિંગ કંપનીનું પુનઃગઠન અથવા મર્જરની યોજના ઘડી શકાય . સંબંધિત બેન્કનાં કામકાજ કામચલાઉ રીતે સ્થગિત કે અટકાવવાનો આદેશ આપ્યા વિના જ તેના પુનઃગઠન કે મર્જરની યોજના ઘડવી પણ સંભવ બનશે , જેથી નાણાંકીય વ્યવસ્થામાં કોઈ પણ પ્રકારનો વિક્ષેપ સંપૂર્ણપણે ટાળી શકાશે .


    GP/DS


    

    
    (Release ID: 1634752) Visitor Counter : 118
    
    
      Read this release in: Punjabi , English , Urdu , Hindi , Marathi , Bengali , Manipuri , Assamese , Odia , Tamil , Telugu