      આર્થિક બાબતો પર મંત્રીમંડળીય સમિતિ

      ખરીફ પાકની માર્કેટિંગ સિઝન 2020-21 માટે લઘુતમ ટેકાના ભાવ (એમએસપી)
      Posted On: 01 JUN 2020 5:47PM by PIB Ahmedabad


    માનનીય પ્રધાનમંત્રી શ્રી નરેન્દ્ર મોદીના અધ્યક્ષસ્થાને આર્થિક બાબતો અંગેની સંસદીય સમિતિ ( સીસીઈએ ) એ માર્કેટિંગ સિઝન 2020-21 ના તમામ અનિવાર્ય ખરીફ પાક માટે લઘુતમ ટેકાના ભાવમાં વધારાને મંજૂરી આપી છે .


    ખેડૂતોને તેમની કૃષિ પેદાશો માટે વળતરપ્રદ ભાવ મળી રહે તે સુનિશ્ચિત કરવા સરકારે ખરીફ પાકની માર્કેટિંગ સિઝન 2020-21 માટેના ટેકાના ભાવમાં વધારો કર્યો છે . ટેકાના ભાવમાં સૌથી વધુ વધારો કાળા તલ ( રામ તલ ) માં ( પ્રતિ ક્વિન્ટલ રૂા . 755) કરવામાં આવ્યો છે , તે પછી તલ ( પ્રતિ ક્વિન્ટલ રૂા . 370), અડદ ( પ્રતિ ક્વિન્ટલ રૂા . 300) અને કપાસ ( લોંગ સ્ટેપલ ) ( પ્રતિ ક્વિન્ટલ રૂા . 275) માં વધારો કરાયો છે . વિભિન્ન મહેનતાણાંનો ઉદ્દેશ પાક વૈવિધ્યીકરણને પ્રોત્સાહન આપવાનો છે .


    માર્કેટિંગ સિઝન 2020-21 માટે તમામ ખરીફ પાકોના લઘુતમ ટેકાના ભાવ ઃ

                                                                                                                                                                                    
અનુક્રમ નંબર  પાક                                 અંદાજિત ખર્ચ *                ખરીફ 2020-21 માટે લઘુતમ ટેકાના ભાવ  લઘુતમ ટેકાના ભાવમાં વધારો ( નિરપેક્ષ )  ખર્ચ ઉપર વળતર ( ટકામાં )
                                                                                                                                                                                    
                                                                                                                                                                                    
                                                  ખરીફ માર્કેટિંગ સિઝન 2020-21                                                                                                      
                                                                                                                                                                                    
                                                                                                                                                                                    
                                                                                                                                                                                    
1             ડાંગર ( સામાન્ય )                   1,245                         1,868                               53                                      50                      
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
2             ડાંગર ( ગ્રેડ એ )^                  -                             1,888                               53                                      -                       
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
3             જુવાર ( હાઈબ્રિડ )                  1,746                         2,620                               70                                      50                      
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
4             જુવાર ( માલદાંડી )^                 -                             2,640                               70                                      -                       
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
5             બાજરો                               1,175                         2,150                               150                                     83                      
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
6             રાગી                                2,194                         3,295                               145                                     50                      
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
7             મકાઈ                                1,213                         1,850                               90                                      53                      
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
8             તુવેર ( અરહર )                      3,796                         6,000                               200                                     58                      
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
9             મગ                                  4,797                         7,196                               146                                     50                      
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
10            અડદ                                 3,660                         6,000                               300                                     64                      
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
11            મગફળી                               3,515                         5,275                               185                                     50                      
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
12            સૂર્યમુખીનાં બી                     3,921                         5,885                               235                                     50                      
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
13            સોયાબીન ( પીળા )                    2,587                         3,880                               170                                     50                      
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
14            તલ                                  4,570                         6,855                               370                                     50                      
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
15            કાળા તલ                             4,462                         6,695                               755                                     50                      
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
16            કપાસ ( મીડિયમ સ્ટેપલ - મધ્યમ તાર )  3,676                         5,515                               260                                     50                      
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    
17            કપાસ ( લોંગ સ્ટેપલ - લાંબો તાર )^   -                             5,825                               275                                     -                       
                                                                                                                                                                                    
                                                                                                                                                                                    
                                                                                                                                                                                    
                                                                                                                                                                                    

    ^ ડાંગર ( ગ્રેડ એ ), જુવાર ( માલદાંડી ) અને કપાસ ( લોંગ સ્ટેપલ ) માટે ખર્ચના આંકડા અલગથી એકઠા કરાયા નથી .


    કેન્દ્રિય અંદાજપત્ર 2018-19 માં જાહેરાત કરવામાં આવી હતી કે સમગ્ર ભારતના ભારિત સરેરાશ ઉત્પાદન ખર્ચ ( સીઓપી ) ના ઓછામાં ઓછા દોઢ ગણાની સપાટીએ લઘુતમ ટેકાના ભાવ જાહેર કરવા . ખરીફ પાકની માર્કેટિંગ સિઝન 2020-21 માટે લઘુતમ ટેકાના ભાવમાં વધારો આ જાહેરાત સાથે સુસંગત છે , જેનો ઉદ્દેશ ખેડૂતોને વાજબી રીતે યોગ્ય વળતર મળી રહે એ છે . ખેડૂતોને ઉત્પાદન ખર્ચ સામે સૌથી વધુ અપેક્ષિત વળતર બાજરા (83 ટકા ) માં મળશે , તે પછી અડદ (64 ટકા ), તુવેર (58 ટકા ) અને મકાઈ (53 ટકા ) માં સૌથી વધુ વળતર મળવાનું અનુમાન છે . બાકીના પાકો માટે ખેડૂતોને તેમના ઉત્પાદન ખર્ચની સામે ઓછામાં ઓછું 50 ટકા વળતર મળી રહેશે તેવી ધારણા છે .


    સરકારની વ્યૂહરચના , દેશની કૃષિ - આબોહવાની સ્થિતિ સાથે બંધબેસતો હોય અને દેશની જૈવ - વિવિધતાને નુકસાન પહોંચાડ્યા વિના વધુ ઉત્પાદકતા આપે તેવા પાક લેવાના વૈવિધ્યીકરણ ધરાવતા ઢાંચા સાથે સાતત્યપૂર્ણ ખેતીને પ્રોત્સાહન આપવાની છે . સરકાર લઘુતમ ટેકાના ભાવ સ્વરૂપે તેમજ પ્રોક્યોરમેન્ટ ( કૃષિ પેદાશોની ખરીદી ) દ્વારા ટેકો આપે છે . ઉપરાંત , ખેડૂતોને આવકની સુરક્ષા માટે પર્યાપ્ત નીતિવિષયક ભરોસો બંધાય તે ઈરાદો છે . સરકારના ઉત્પાદન - કેન્દ્રિત અભિગમનું સ્થાન હવે આવક - કેન્દ્રિત અભિગમે લીધું છે .


    તેલીબિયાં , કઠોળ અને જાડાં ધાન્યના લઘુતમ ટેકાના ભાવ પુનઃ ગોઠવવા માટે છેલ્લાં કેટલાંક વર્ષોમાં સંગઠિત પ્રયાસો કરવામાં આવ્યા હતા , જેથી ખેડૂતો વિશાળ વિસ્તારોમાં લેવાતા આ પાકોને સ્થાને અન્ય પાકો લેવા માટે પ્રોત્સાહિત થાય અને શ્રેષ્ઠ ટેકનોલોજી તેમજ કૃષિ પદ્ધતિઓ અપનાવે , જેથી માગ - પુરવઠાની તુલા સંતુલિત બને . જે વિસ્તારોમાં ભૂગર્ભજળને લગતી લાંબા ગાળાની ખરાબ અસરો વિના ઘઉં - ચોખાનો પાક લઈ શકાતો નથી , તે વિસ્તારોમાં પોષણથી ભરપૂર પોષક ધાન્યનો પાક લેવા ઉપર વધુ ધ્યાન આપવામાં આવ્યું હતું .


    ઉપર જણાવાયેલાં પગલાંને ચાલુ રાખતાં , સરકાર કોવિડ -19 ને કારણે લોકડાઉનની સ્થિતિમાં ખેડૂતોને તેમજ કૃષિ સંબંધિત ગતિવિધિઓને મદદરૂપ થવા માટે સાકલ્યવાદી અભિગમ અપનાવી રહી છે . ખેડૂતો દ્વારા કૃષિ પેદાશોના માર્કેટિંગને સહાયરૂપ થવા માટેના પ્રયાસો કરવામાં આવી રહ્યા છે . સ્ટેટ એપીએમસી એક્ટ હેઠળ નિયમનો મર્યાદિત બનાવીને ખેડૂતો / ફાર્મર પ્રોડ્યુસર ઓર્ગેનાઈઝશન્સ / સહકારી મંડળીઓ વગેરે પાસેથી જથ્થાબંધ વેપારીઓ / મોટા રિટેલર્સ / પ્રોસેસર્સ બારોબાર ખરીદી કરી શકે તેવી વ્યવસ્થા સ્થાપવા અને સીધા માર્કેટિંગને સહાયરૂપ બનવા કેન્દ્ર સરકારે રાજ્ય સરકારો / કેન્દ્ર શાસિત પ્રદેશોને સૂચના આપવામાં આવી છે .


    ઉપરાંત , સરરકારે વર્ષ 2018 માં જાહેર કરેલી મુખ્ય યોજના - પ્રધાન મંત્રી અન્નદાતા આય સંરક્ષણ અભિયાન ( પીએમ - આશા ) ખેડૂતોને તેમની ઉપજો માટે વળતરપ્રદ ભાવ મળી રહે તે માટે મદદ કરવામાં આવશે . આ મુખ્ય યોજના હેઠળ ત્રણ પેટા - યોજનાઓ છે - ભાવ સહાય યોજના ( પ્રાઈસ સપોર્ટ સ્કીમ - પીએસએસ ), ભાવ ખાધ ચુકવણી યોજના ( પ્રાઈસ ડેફિસિયન્સી પેમેન્ટ સ્કીમ - પીડીપીએસ ) તેમજ ખાનગી પ્રાપ્તિ અને સ્ટોકિસ્ટ યોજના ( પ્રાયવેટ પ્રોક્યોરમેન્ટ એન્ડ સ્ટોકિસ્ટ સ્કીમ - પીપીએસએસ ). આ યોજનાઓ હાલ પ્રાયોગિક તબક્કામાં છે .


    આ ઉપરાંત , પ્રધાન મંત્રી કિસાન સમ્માનનિધિ ( પીએમ - કિસાન ) યોજના હેઠળ 24.03.2020 થી આજ સુધીના લોકડાઉન ગાળા દરમ્યાન આશરે 8.89 કરોડ ખેડૂતોને લાભ મળ્યો છે અને સરકારે અત્યાર સુધીમાં રૂા . 17,793 કરોડ ચૂકવ્યાં છે .


    કોવિડ -19 મહામારીને પગલે સર્જાયેલી વર્તમાન પરિસ્થિતિ દરમ્યાન ખાદ્ય સુરક્ષા પૂરી પાડવા માટે સરકારે પ્રધાન મંત્રી ગરીબ કલ્યાણ યોજના ( પીએમ - જીકેવાય ) હેઠળ પાત્રતા ધરાવતા પરિવારોને કઠોળનું વિતરણ કરવાનો નિર્ણય લીધો છે . રાજ્યો / કેન્દ્ર શાસિત પ્રદેશોમાં અત્યાર સુધીમાં આશરે 1,07,077.85 મેટ્રિક ટન કઠોળનું વિતરણ કરવામાં આવ્યું છે .


    GP/DS

    
    
    (Release ID: 1628431) Visitor Counter : 109
    
    
      Read this release in: Marathi , Hindi , Odia , Telugu , Bengali , English , Urdu , Punjabi , Tamil