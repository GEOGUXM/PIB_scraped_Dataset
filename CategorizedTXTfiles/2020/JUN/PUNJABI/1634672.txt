      ਰੱਖਿਆ ਮੰਤਰਾਲਾ

      ਰੱਖਿਆ ਮੰਤਰਾਲੇ ਦੁਆਰਾ ਓਐੱਫਬੀ ਦਾ ਨਿਗਮੀਕਰਨ ਕਰਨ ਲਈ ਕਰਮਚਾਰੀ ਐਸੋਸੀਏਸ਼ਨਾਂ ਨਾਲ ਵਾਰਤਾ ਜਾਰੀ
      Posted On: 26 JUN 2020 5:39PM by PIB Chandigarh


    ਰੱਖਿਆ ਉਤਪਾਦਨ ਵਿਭਾਗ (ਡੀਡੀਪੀ) , ਰੱਖਿਆ ਮੰਤਰਾਲੇ ਦੀ ਇੱਕ ਉੱਚ ਪੱਧਰੀ ਸਰਕਾਰੀ ਕਮੇਟੀ ਨੇ ਕੱਲ੍ਹ ਇੱਥੇ ਆਰਡਨੈਂਸ ਫੈਕਟਰੀ ਬੋਰਡ (ਓਐੱਫਬੀ) ਦੇ ਨਿਗਮੀਕਰਨ ਸਬੰਧੀ ਉਨ੍ਹਾਂ ਦੀਆਂ ਚਿੰਤਾਵਾਂ ਦੇ ਹੱਲ ਲਈ ਕਰਮਚਾਰੀ ਫੈਡਰੇਸ਼ਨਾਂ/ਐਸੋਸੀਏਸ਼ਨਾਂ ਨਾਲ ਗੱਲਬਾਤ ਕੀਤੀ । ਇਹ 16 ਮਈ 2020 ਨੂੰ ਸਰਕਾਰ ਦੁਆਰਾ ਐਲਾਨੇ ਗਏ ਆਤਮਨਿਰਭਰ ਭਾਰਤ ਪੈਕੇਜ ਦਾ ਹਿੱਸਾ ਹੈ ਜਿਸ ਵਿੱਚ ਉਨ੍ਹਾਂ ਕਿਹਾ ਸੀ ਕਿ ਇਸ ਦੇ ਨਿਗਮੀਕਰਨ ਨਾਲ ਆਰਡਨੈਂਸ ਸਪਲਾਈ ਵਿੱਚ ਖੁਦਮੁਖਤਿਆਰੀ , ਜਵਾਬਦੇਹੀ ਅਤੇ ਕੁਸ਼ਲਤਾ ਵਿੱਚ ਸੁਧਾਰ ਹੋਵੇਗਾ ।


    ਇਸ ਐਲਾਨ ਦੇ ਤੁਰੰਤ ਬਾਅਦ ਵਿਭਾਗ ਵਿੱਚ ਐਡੀਸ਼ਨਲ ਸਕੱਤਰ ਦੀ ਅਗਵਾਈ ਹੇਠ ਕਮੇਟੀ ਨੇ ਸੀਨੀਅਰ ਫੌਜੀ ਅਧਿਕਾਰੀਆਂ ਨਾਲ ਮਿਲਕੇ 5 ਜੂਨ , 2020 ਨੂੰ ਕਰਮਚਾਰੀ ਫੈਡਰੇਸ਼ਨਾਂ/ਐਸੋਸੀਏਸ਼ਨਾਂ ਨਾਲ ਵਾਰਤਾ ਦੀ ਪ੍ਰਕਿਰਿਆ ਦੀ ਸ਼ੁਰੂਆਤ ਕੀਤੀ ਸੀ । ਉੱਚ ਪੱਧਰੀ ਸਰਕਾਰੀ ਕਮੇਟੀ ਆਰਡਨੈਂਸ ਫੈਕਟਰੀ ਬੋਰਡ ਦੀਆਂ ਕਰਮਚਾਰੀ ਫੈਡਰੇਸ਼ਨਾਂ ਅਤੇ ਐਸੋਸੀਏਸ਼ਨਾਂ ਨਾਲ ਵੀਡੀਓ ਕਾਨਫ਼ਰੰਸ ਜ਼ਰੀਏ ਮੀਟਿੰਗਾਂ ਕਰ ਰਹੀ ਹੈ ।


    ਉੱਚ ਪੱਧਰੀ ਸਰਕਾਰੀ ਕਮੇਟੀ ਦੀ ਤੀਜੀ ਅਜਿਹੀ ਮੀਟਿੰਗ 25 ਜੂਨ ,2020 ਨੂੰ ਤਿੰਨ ਐਸੋਸੀਏਸ਼ਨਾਂ-ਆਰਡਨੈਂਸ ਅਤੇ ਉਪਕਰਨ ਫੈਕਟਰੀਆਂ ਅਤੇ ਗੁਣਵੱਤਾ ਐਸ਼ੋਰੈਂਸ ਸੰਗਠਨਾਂ ਦੇ ਆਲ ਇੰਡੀਆ ਐਸੋਸੀਏਸ਼ਨ ਆਵ੍ ਨਾਨ ਗਜ਼ਟਿਡ ਆਫ਼ੀਸਰਜ਼ ( AIANGOs), ਆਰਡਨੈਂਸ ਫੈਕਟਰੀਆਂ ਦੇ ਕਲਰਕ ਕਰਮਚਾਰੀਆਂ ਦੀ ਆਲ ਇੰਡੀਆ ਐਸੋਸੀਏਸ਼ਨ ( AIACEOF) ਅਤੇ ਭਾਰਤੀ ਆਰਡਨੈਂਸ ਫੈਕਟਰੀਆਂ ਦੇ ਗ਼ੈਰ-ਤਕਨੀਕੀ ਸੁਪਰਵਾਈਜ਼ਰੀ ਅਮਲੇ ( IOFNTSSA) ਵਿਚਾਲੇ ਕੀਤੀ ਗਈ ਸੀ , ਜਿਸ ਵਿੱਚ ਸਾਰੇ ਹਿਤਧਾਰਕਾਂ ਦੀ ਸ਼ਮੂਲੀਅਤ ਨਾਲ ਉਪਰੋਕਤ ਫੈਸਲੇ ਨੂੰ ਲਾਗੂ ਕਰਨ ਲਈ ਸਰਕਾਰ ਦਾ ਇਰਾਦਾ ਦੱਸਿਆ ਗਿਆ ਸੀ ਅਤੇ ਆਰਡਨੈਂਸ ਫੈਕਟਰੀ ਬੋਰਡ (ਓਐੱਫਬੀ) ਨੂੰ ਇੱਕ ਜਾਂ 100 % ਤੱਕ ਸਰਕਾਰੀ ਮਲਕੀਅਤ ਵਾਲੀ ਨਿਗਮ ਬਣਾਉਣ ਵੇਲੇ ਐਸੋਸੀਏਸ਼ਨਾਂ ਦੇ ਮੈਂਬਰਾਂ ਤੋਂ ਤਨਖ਼ਾਹ , ਸੇਵਾਮੁਕਤੀ ਲਾਭ , ਸਿਹਤ ਸੁਵਿਧਾਵਾਂ ਦੇ ਮਾਮਲੇ ਵਿੱਚ ਕਰਮਚਾਰੀਆਂ ਦੇ ਲਾਭ/ਹਿਤਾਂ ਦੀ ਰਾਖੀ ਲਈ ਤਰੀਕਿਆਂ ਸਬੰਧੀ ਸੁਝਾਅ ਮੰਗੇ ਗਏ ।


    ਭਵਿੱਖ ਦੇ ਹੁਕਮਾਂ ਅਤੇ ਨਵੀਆਂ ਕਾਰਪੋਰੇਟ ਇਕਾਈਆਂ/ਸੰਸਥਾਵਾਂ ਲਈ ਸਰਕਾਰ ਤੋਂ ਜ਼ਰੂਰੀ ਬਜਟ ਸਮਰਥਨ ਦੇ ਬਾਰੇ ਵਿੱਚ ਉਨ੍ਹਾਂ ਦੀਆਂ ਚਿੰਤਾਵਾਂ ਤੇ ਸੁਝਾਅ ਵੀ ਮੰਗੇ ਗਏ ਸਨ । ਇਸ ਤੋਂ ਪਹਿਲਾਂ , ਐੱਚਐੱਲਓਸੀ ਨੇ 5 ਜੂਨ ,2020 ਨੂੰ ਤਿੰਨ ਸੰਸਥਾਵਾਂ ( Confederation of Defence Recognised Associations (CDRA), Indian Ordnance Factories Gazetted Officers Association (IOFGOA) & National Defence Group-B Gazetted Officers Association (NDGBGOA)) ਨਾਲ ਮੁਲਾਕਾਤ ਕੀਤੀ ਅਤੇ 16 ਜੂਨ ,2020 ਨੂੰ ਭਾਰਤੀ ਆਰਡਨੈਂਸ ਫੈਕਟਰੀ ਸੇਵਾ ਦੇ ਅਧਿਕਾਰੀ ਸੰਘ ( IOFSOA) ਅਤੇ ਆਰਡਨੈਂਸ ਫੈਕਟਰੀ ਡਾਕਟਰ ਐਸੋਸੀਏਸ਼ਨ ( OFDA) ਨਾਲ ਚਰਚਾ ਹੋਈ ।


    ਇਹ ਚਰਚਾ ਸੁਹਿਰਦ ਮਾਹੌਲ ਵਿੱਚ ਹੋਈ । ਉਨ੍ਹਾਂ ਨਾਲ ਵਧੇਰੇ ਬੈਠਕਾਂ ਕਰਨ ਲਈ ਸੰਘਾਂ ਦੀ ਬੇਨਤੀ ਤੇ ਸ੍ਰੀ ਵੀ ਐੱਲ ਕਾਂਤਾ ਰਾਓ , ਰੱਖਿਆ ਉਤਪਾਦਨ ਵਿਭਾਗ (ਡੀਡੀਪੀ) , ਰੱਖਿਆ ਮੰਤਰਾਲੇ ਦੀ ਪ੍ਰਧਾਨਗੀ ਵਾਲੀ ਕਮੇਟੀ ਦੁਆਰਾ ਵਿਚਾਰ ਕੀਤਾ ਗਿਆ ਸੀ ਅਤੇ ਇਹ ਭਰੋਸਾ ਦਿੱਤਾ ਗਿਆ ਸੀ ਕਿ ਐਸੋਸੀਏਸ਼ਨਾਂ ਨਾਲ ਸੰਪਰਕ ਬਣਿਆ ਰਹੇਗਾ ।


    ਕਰਮਚਾਰੀਆਂ ਦੀਆਂ ਐਸੋਸੀਏਸ਼ਨਾਂ ਦੀ ਨੁਮਾਇੰਦਗੀ IOFNTSSA ਦੇ ਕਾਰਜਕਾਰੀ ਮੈਂਬਰਾਂ ਜਨਰਲ ਸਕੱਤਰ ਸ਼੍ਰੀ ਐੱਮ ਜੋਹਨਸਨ ਅਤੇ ਸ਼੍ਰੀ ਪੀ ਏਲਿਆਹ , AIANGOs ਦੇ ਜਨਰਲ ਸਕੱਤਰ ਐੱਸ ਕੇ ਸਾਚਾਨ ਅਤੇ ਸ਼੍ਰੀ ਅਜੈ ਅਤੇ AIACEOF ਤੋਂ ਪ੍ਰਧਾਨ ਸ਼੍ਰੀ ਡੀ ਕੇ ਵਰਮਾ ਅਤੇ ਜਨਰਲ ਸਕੱਤਰ ਸ਼੍ਰੀ ਐੱਚ ਕੇ ਅਗਨੀਹੋਤਰੀ ਨੇ ਕੀਤੀ ।


    ******


    ਏਬੀਬੀ/ਐੱਸਐੱਸ/ਨੈਂਪੀ/ਕੇਏ/ਡੀਕੇ/ਸਾਵੀ/ਏਡੀਏ

    
    
    (Release ID: 1634672) Visitor Counter : 1
    
    
      Read this release in: English , Urdu , Hindi , Manipuri , Tamil