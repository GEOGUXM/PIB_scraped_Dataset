      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਯੋਗ ਮਾਨਵਤਾ ਲਈ ਇੱਕ ਮਹਾਨ ਤੋਹਫ਼ਾ ਹੈ ਤੇ ਸਰੀਰਕ ਅਤੇ ਮਾਨਸਿਕ ਤੰਦਰੁਸਤੀ ਵਿੱਚ ਸੁਧਾਰ ਲਿਆਉਂਦਾ ਹੈ: ਸ਼੍ਰੀਮਤੀ ਦੇਵਪ੍ਰੀਤ ਸਿੰਘ, ਐਡੀਸ਼ਨਲ ਡਾਇਰੈਕਟਰ ਜਨਰਲ, ਉੱਤਰੀ ਜ਼ੋਨ, ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ
      ਅੰਤਰਰਾਸ਼ਟਰੀ ਯੋਗ ਦਿਵਸ ਸਮਾਰੋਹ: ਪੀਆਈਬੀ ਗੁਵਾਹਾਟੀ ਦੁਆਰਾ ਸਾਰੇ ਜ਼ੋਨਾਂ ਦਾ ਯੋਗ ਵੈਬੀਨਾਰ ਆਯੋਜਿਤ
      Posted On: 21 JUN 2020 8:11PM by PIB Chandigarh


    ਚੰਡੀਗੜ੍ਹ, 21 ਜੂਨ, 2020


    6ਵੇਂ ਅੰਤਰਰਾਸ਼ਟਰੀ ਯੋਗ ਦਿਵਸ ਮੌਕੇ ਸੂਚਨਾ ਤੇ ਪ੍ਰਸਾਰਣ ਮੰਤਰਾਲੇ ਅਧੀਨ ਆਉਂਦੇ ਪੱਤਰ ਸੂਚਨਾ ਦਫ਼ਤਰ (ਪੀਆਈਬੀ) ਗੁਵਾਹਾਟੀ ਦੁਆਰਾ ‘ਕੋਰੋਨਾਵਾਇਰਸ ਦੇ ਸਮਿਆਂ ’ਚ ਯੋਗ’ ਵਿਸ਼ੇ ਉੱਤੇ ਇੱਕ ਵੈਬੀਨਾਰ ਕਰਵਾਇਆ ਗਿਆ। ਸੂਚਨਾ ਤੇ ਪ੍ਰਸਾਰਣ ਮੰਤਰਾਲੇ ਦੇ ਉੱਤਰ, ਦੱਖਣ, ਪੂਰਬ, ਪੱਛਮ ਅਤੇ ਉੱਤਰ–ਪੂਰਬੀ ਜ਼ੋਨਾਂ ਦੇ ਸਾਰੇ ਅਧਿਕਾਰੀਆਂ ਨੇ ਆਪੋ–ਆਪਣੇ ਜ਼ੋਨਾਂ ਦੇ ਰਿਸੋਰਸ ਪਰਸਨ ਨਾਲ ਇਸ ਵਿਸ਼ੇ ਉੱਤੇ ਵਿਚਾਰ–ਵਟਾਂਦਰਾ ਕੀਤਾ।


    ਸ਼੍ਰੀਮਤੀ ਦੇਵਪ੍ਰੀਤ ਸਿੰਘ, ਐਡੀਸ਼ਨਲ ਡਾਇਰੈਕਟਰ ਜਨਰਲ (ਚੰਡੀਗੜ੍ਹ ਅਤੇ ਜੰਮੂ ਤੇ ਕਸ਼ਮੀਰ ਖੇਤਰ) ਨੇ ਉੱਤਰੀ ਜ਼ੋਨ ਤੋਂ ਭਾਗ ਲਿਆ। ਉਨ੍ਹਾਂ ਕਿਹਾ ਕਿ ਯੋਗ ਮਾਨਵਤਾ ਲਈ ਇੱਕ ਮਹਾਨ ਤੋਹਫ਼ਾ ਹੈ ਜਿਸ ਦੀ ਸ਼ੁਰੂਆਤ ਭਾਰਤ ਤੋਂ ਹੋਈ ਅਤੇ ਇਹ ਸਾਡੀ ਸਰੀਰਕ ਤੇ ਮਾਨਸਿਕ ਤੰਦਰੁਸਤੀ ਵਿੱਚ ਸੁਧਾਰ ਲਿਆਉਂਦਾ ਹੈ। ਭਾਰਤੀਯ ਯੋਗ ਸੰਸਥਾਨ, ਚੰਡੀਗੜ੍ਹ ਦੇ ਪ੍ਰਧਾਨ ਸ਼੍ਰੀ ਗੋਪਾਲ ਦਾਸ ਨੇ ਇਸ ਵੈਬੀਨਾਰ ਵਿੱਚ ਇੱਕ ਰਿਸੋਰਸ ਪਰਸਨ ਵਜੋਂ ਭਾਗ ਲਿਆ। ਉਨ੍ਹਾਂ ਕਿਹਾ,‘ਯੋਗ ਦਾ ਵੱਧ ਤੋਂ ਵੱਧ ਲਾਭ ਉਠਾਉਣ ਲਈ ਹਰੇਕ ਵਿਅਕਤੀ ਨੂੰ ਖਾਣ–ਪੀਣ ਦੀਆਂ ਚੰਗੀਆਂ ਆਦਤਾਂ ਕਾਇਮ ਰੱਖਣੀਆਂ ਚਾਹੀਦੀਆਂ ਹਨ ਅਤੇ ਇੱਕ ਅਨੁਸ਼ਾਸਿਤ ਜੀਵਨ ਬਿਤਾਉਣਾ ਚਾਹੀਦਾ ਹੈ। ਯੋਗ ਅਭਿਆਸ ਵਿੱਚ ਵਿਭਿੰਨ ਪ੍ਰਕਾਰ ਦੇ ਯੋਗ ਸ਼ਾਮਲ ਹੁੰਦੇ ਹਨ ਅਤੇ ਹਰੇਕ ਵਿਅਕਤੀ ਆਪਣੀ ਖ਼ੁਦ ਦੀ ਸਿਹਤ ਵਿੱਚ ਸੁਧਾਰ ਲਿਆਉਣ ਤੇ ਸਰੀਰ ਤੇ ਮਨ ਵਿੱਚ ਇੱਕਸੁਰਤਾ ਹਾਸਲ ਕਰਨ ਲਈ ਉਚਿਤ ਯੋਗ ਅਭਿਆਸ ਲੱਭ ਸਕਦਾ ਹੈ।’


    (ਗੋਪਾਲ ਦਾਸ, ਪ੍ਰਧਾਨ, ਭਾਰਤੀਯ ਯੋਗ ਸੰਸਥਾਨ, ਚੰਡੀਗੜ੍ਹ ਵੈਬੀਨਾਰ ਦੌਰਾਨ ਬੋਲਦੇ ਹੋਏ)


    (‘ਕੋਰੋਨਾਵਾਇਰਸ ਦੇ ਸਮਿਆਂ ਵਿੱਚ ਯੋਗ’ ਵਿਸ਼ੇ ਉੱਤੇ ਵੈਬੀਨਾਰ ਵਿੱਚ ਭਾਗੀਦਾਰ )


    

    https://twitter.com/PIBChandigarh/status/1274684728260431873?s=09 (ਸ਼੍ਰੀਮਤੀ ਦੇਵਪ੍ਰੀਤ ਸਿੰਘ, ਐਡੀਸ਼ਨਲ ਡਾਇਰੈਕਟਰ ਜਨਰਲ (ਚੰਡੀਗੜ੍ਹ ਅਤੇ ਜੰਮੂ ਤੇ ਕਸ਼ਮੀਰ ਖੇਤਰ) ਪੀਆਈਬੀ, ਗੁਵਾਹਾਟੀ ਦੁਆਰਾ ਆਯੋਜਿਤ ਵੈਬੀਨਾਰ ਦੌਰਾਨ ਬੋਲਦੇ ਹੋਏ)


    ਸ਼੍ਰੀ ਐੱਲਆਰ ਵਿਸ਼ਵਨਾਥ, ਵਿਭਾਗ ਮੁਖੀ, ਉੱਤਰ–ਪੂਰਬੀ ਜ਼ੋਨ, ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ, ਗੁਵਾਹਾਟੀ ਨੇ ਸੁਆਗਤੀ ਭਾਸ਼ਣ ਦਿੱਤਾ। ਉਨ੍ਹਾਂ ਕਿਹਾ ਕਿ ਕੋਵਿਡ–19 ਕਾਰਨ ਬਹੁਤ ਸਾਰੇ ਲੋਕ ਮਾਨਸਿਕ ਤਣਾਅ ਤੋਂ ਪੀੜਤ ਹੋ ਗਏ ਹਨ। ਯੋਗ ਨਾਂਹ–ਪੱਖੀ ਵਿਚਾਰਾਂ ਤੋਂ ਦੂਰ ਰਹਿਣ ਵਿੱਚ ਮਦਦ ਕਰਦਾ ਹੈ ਤੇ ਇਹ ਜੀਵਨ–ਸ਼ੈਲੀ ਦਾ ਹਿੱਸਾ ਹੋਣਾ ਚਾਹੀਦਾ ਹੈ। ਸ਼੍ਰੀ ਮਨੀਸ਼ ਦੇਸਾਈ, ਡਾਇਰੈਕਟਰ ਜਨਰਲ, ਪੱਛਮੀ ਜ਼ੋਨ ਨੇ ਕਿਹਾ ਕਿ ਕੋਰੋਨਾ–ਵਾਇਰਸ ਨਾਲ ਲੜਨ ਲਈ ਰੋਗ–ਪ੍ਰਤੀਰੋਧਕ ਸ਼ਕਤੀ ਦਾ ਮਜ਼ਬੂਤ ਹੋਣਾ ਜ਼ਰੂਰੀ ਹੈ ਤੇ ਯੋਗ ਇਸ ਸ਼ਕਤੀ ਵਿੱਚ ਵਾਧਾ ਕਰਨ ਵਿੱਚ ਮਦਦ ਕਰਦਾ ਹੈ। ਸ਼੍ਰੀ ਆਰਐੱਨ ਮਿਸ਼ਰਾ, ਡਾਇਰੈਕਟਰ ਜਨਰਲ, ਪੂਰਬ ਨੇ ਪੂਰਬੀ ਜ਼ੋਨ ਤੋਂ ਅਤੇ ਸ਼੍ਰੀ ਐੱਸ ਵੈਂਕਟੇਸ਼ਵਰ, ਡਾਇਰੈਕਟਰ ਜਨਰਲ, ਦੱਖਣ ਨੇ ਦੱਖਣੀ ਜ਼ੋਨ ਤੋਂ ਸ਼ਿਰਕਤ ਕੀਤੀ।


    ਬਾਅਦ ’ਚ ‘ਘਰ ਵਿੱਚ ਯੋਗ ਅਤੇ ਪਰਿਵਾਰ ਨਾਲ ਯੋਗ’ ਦੇ ਆਦਰਸ਼–ਵਾਕ ਨਾਲ, ਇੱਕ ਲਾਈਵ ਯੋਗ ਸੈਸ਼ਨ ਸੂਚਨਾ ਤੇ ਪ੍ਰਸਾਰਣ ਮੰਤਰਾਲੇ ਦੇ ਚੰਡੀਗੜ੍ਹ ਸਥਿਤ ਖੇਤਰੀ ਦਫ਼ਤਰ ਦੁਆਰਾ ਆਯੋਜਿਤ ਕੀਤਾ ਗਿਆ ਸੀ। ਇਸ ਖੇਤਰ ਦੇ ਰੀਜਨਲ ਆਊਟਰੀਚ ਬਿਊਰੋ (ਆਰਓਬੀ)/ ਪੱਤਰ ਸੂਚਨਾ ਦਫ਼ਤਰ (ਪੀਆਈਬੀ) ਦੇ ਦਫ਼ਤਰਾਂ ਦੇ ਸਾਰੇ ਅਧਿਕਾਰੀਆਂ ਤੇ ਸਟਾਫ਼ ਮੈਂਬਰਾਂ ਨੇ ਔਨਲਾਈਨ ਸੈਸ਼ਨ ਰਾਹੀਂ ਆਪੋ–ਆਪਣੇ ਘਰਾਂ ਤੋਂ ਇਸ ਵਿੱਚ ਹਿੱਸਾ ਲਿਆ। ਇੱਕ ਘੰਟਾ ਤੱਕ ਚੱਲੇ ਇਸ ਸੈਸ਼ਨ ਵਿੱਚ ਯੋਗ ਇੰਸਟ੍ਰੱਕਟਰ ਨੇ ਵਿਭਿੰਨ ਯੋਗ ਆਸਣਾਂ ਦਾ ਪ੍ਰਦਰਸ਼ਨ ਕਰ ਕੇ ਦਿਖਾਇਆ ਤੇ ਭਾਗੀਦਾਰਾਂ ਨੇ ਵੀ ਨਾਲੋ–ਨਾਲ ਉਹੀ ਆਸਣ ਕੀਤੇ।


    (ਆਰਓਬੀ/ਪੀਆਬੀ ਦੇ ਅਧਿਕਾਰੀ ਅਤੇ ਸਟਾਫ਼ ਮੈਂਬਰ ਲਾਈਵ ਯੋਗ ਸੈਸ਼ਨ ਵਿੱਚ ਹਿੱਸਾ ਲੈਂਦੇ ਹੋਏ)


    
    
    

    *****


    ਡੀਐੱਸ/ਪੀਐੱਸ/ਐੱਚਆਰ

    
    
    (Release ID: 1633340) Visitor Counter : 1
    
    
      Read this release in: English