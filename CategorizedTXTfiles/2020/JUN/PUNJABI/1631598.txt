      ਵਿਗਿਆਨ ਤੇ ਤਕਨਾਲੋਜੀ ਮੰਤਰਾਲਾ

      ਅਮੀਬਾਆਸਿਸ (amoebiasis - ਅਮੀਬਾ ਦੀ ਵਜ੍ਹਾ ਨਾਲ ਹੋਈ ਬਿਮਾਰੀ ਨਾਲ ਸੰਕ੍ਰਮਣ ) ਦੀ ਨਵੀਂ ਦਵਾਈ ਜਲਦੀ ਆਵੇਗੀ
      Posted On: 14 JUN 2020 2:34PM by PIB Chandigarh


    ਵਿਸ਼ਵ ਸਿਹਤ ਸੰਗਠਨ (ਡਬਲਿਊਐੱਚਓ) ਅਨੁਸਾਰ , ਐਂਟਾਮੋਇਬਾ ਹਿਸਟੋਲਿਟਿਕਾ ਮਨੁੱਖਾਂ ਵਿੱਚ ਪਰਜੀਵੀ ਬਿਮਾਰੀ ਕਾਰਨ ਰੋਗੀਪੁਣੇ ਅਤੇ ਮੌਤ ਦਾ ਤੀਜਾ ਪ੍ਰਮੁੱਖ ਕਾਰਨ ਹੈ । ਇਸ ਤੋਂ ਅਮੀਬਾਆਸਿਸ ( amoebiasis) ਜਾਂ ਅਮੀਬਾ ਪੇਚਿਸ਼ ਹੁੰਦਾ ਹੈ ਜੋ ਵਿਕਾਸਸ਼ੀਲ ਦੇਸ਼ਾਂ ਵਿੱਚ ਆਮ ਤੌਰ ‘ ਤੇ ਪ੍ਰਚਲਨ ਵਿੱਚ ਹਨ । ਜਵਾਹਰਲਾਲ ਨਹਿਰੂ ਯੂਨੀਵਰਸਿਟੀ ( ਜੇਐੱਨਯੂ ) ਦੇ ਖੋਜਕਾਰਾਂ ਦੀ ਇੱਕ ਟੀਮ ਨੇ ਅਮੀਬਾਆਸਿਸ ( amoebiasis) ਦੀ ਵਜ੍ਹਾ ਬਣੇ ਪ੍ਰੋਟੋਜ਼ੋਆ ਦੇ ਖ਼ਿਲਾਫ਼ ਨਵੀਂ ਦਵਾਈ ਦੇ ਅਣੂ ਵਿਕਸਿਤ ਕੀਤੇ ਹਨ ।


    ਇਹ ਪ੍ਰੋਟੋਜ਼ੋਆ ਪ੍ਰਕਿਰਤੀ ਵਿੱਚ ਅਨੈਰੋਬਿਕ ਜਾਂ ਘੱਟ ਹਵਾ ਵਿੱਚ ਜੀਵਿਤ ਰਹਿਣ ਵਾਲਾ ਹੈ , ਜੋ ਆਕਸੀਜਨ ਦੀ ਅਧਿਕਤਾ ਵਿੱਚ ਜੀਵਤ ਨਹੀਂ ਰਹਿ ਸਕਦਾ ਹੈ । ਹਾਲਾਂਕਿ , ਸੰਕ੍ਰਮਣ ਦੌਰਾਨ ਇਹ ਮਾਨਵ ਸਰੀਰ ਦੇ ਅੰਦਰ ਆਕਸੀਜਨ ਦੇ ਤੇਜ਼ ਵਾਧੇ ਦਾ ਸਾਹਮਣਾ ਕਰਦਾ ਹੈ । ਇਹ ਜੀਵ ਆਕਸੀਜਨ ਦੀ ਅਧਿਕਤਾ ਨਾਲ ਉਤਪੰਨ ਤਣਾਅ ਦਾ ਮੁਕਾਬਲਾ ਕਰਨ ਲਈ ਵੱਡੀ ਮਾਤਰਾ ਵਿੱਚ ਸਿਸਟੀਨ ਦਾ ਨਿਰਮਾਣ ਕਰਦਾ ਹੈ ।


    ਇਹ ਪ੍ਰੋਟੋਜ਼ੋਆ ਰੋਗਾਣੂ ਸਿਸਟੀਨ ਨੂੰ ਆਕਸੀਜਨ ਦੇ ਉੱਚ ਪੱਧਰ ਦੇ ਖ਼ਿਲਾਫ਼ ਆਪਣੇ ਰੱਖਿਆ ਤੰਤਰ ਵਿੱਚ ਜ਼ਰੂਰੀ ਅਣੂਆਂ ਵਿੱਚੋਂ ਇੱਕ ਦੇ ਰੂਪ ਵਿੱਚ ਤੈਨਾਤ ਕਰਦਾ ਹੈ । ਐਂਟਾਮੋਇਬਾ ਸਿਸਟੀਨ ਨੂੰ ਸੰਸ਼ਲੇਸ਼ਿਤ ਕਰਨ ਲਈ ਦੋ ਮਹੱਤਵਪੂਰਨ ਐਂਜ਼ਾਈਮਾਂ ਦਾ ਇਸਤੇਮਾਲ ਕਰਦਾ ਹੈ । ਜੇਐੱਨਯੂ ਦੇ ਖੋਜਕਾਰਾਂ ਨੇ ਇਨ੍ਹਾਂ ਦੋਹਾਂ ਅਹਿਮ ਐਂਜ਼ਾਈਮਾਂ ਦੀ ਆਣਵਿਕ ਸੰਰਚਨਾਵਾਂ ਦੀ ਵਿਸ਼ੇਸ਼ਤਾ ਦੱਸੀ ਅਤੇ ਉਨ੍ਹਾਂ ਨੂੰ ਨਿਰਧਾਰਿਤ ਕੀਤਾ ਹੈ । ਇੰਡੀਆ ਸਾਇੰਸ ਵਾਇਰ ਨਾਲ ਗੱਲਬਾਤ ਕਰਦੇ ਹੋਏ ਜੇਐੱਨਯੂ ਵਿੱਚ ਸਕੂਲ ਆਵ੍ ਲਾਈਫ ਸਾਇੰਸਿਜ਼ ਦੇ ਪ੍ਰਮੁੱਖ ਖੋਜਕਾਰ ਪ੍ਰੋਫੈਸਰ ਸਮੁਦਰਾਲ ਗੌਰੀਨਾਥ ਨੇ ਦੱਸਿਆ ਕਿ ਉਨ੍ਹਾਂ ਨੇ ਵੀ ਦੋਹਾਂ ਐਂਜ਼ਾਈਮਾਂ ਵਿੱਚੋਂ ਇੱਕ ਓ - ਐਸਿਟਾਇਲ ਐੱਲ - ਸੇਰੀਨ ਸਲਫਹਾਈਡ੍ਰਿਲੇਜ ( ਓਏਐੱਸਐੱਸ ) ਦੇ ਸੰਭਾਵਿਤ ਅਵਰੋਧਕਾਂ ਦੀ ਸਫਲਤਾਪੂਰਵਕ ਜਾਂਚ ਕੀਤੀ ਹੈ । ਉਨ੍ਹਾਂ ਨੇ ਕਿਹਾ ਕਿ ਇਨ੍ਹਾਂ ਵਿੱਚੋਂ ਕੁਝ ਅਵਰੋਧਕ ਆਪਣੀ ਪੂਰੀ ਸਮਰੱਥਾ ਨਾਲ ਇਸ ਜੀਵ ਦੇ ਵਿਕਾਸ ਨੂੰ ਰੋਕ ਸਕਦੇ ਹਨ ।


    ਡਾ. ਗੌਰੀਨਾਥ ਨੇ ਦੱਸਿਆ ਕਿ ਸਿਸਟੀਨ ਬਾਇਓਸਿੰਥੈਸਿਸ ਈ.ਹਿਸਟੋਲਿਟਿਕਾ ਦੀ ਹੋਂਦ ਲਈ ਮਹੱਤਵਪੂਰਨ ਹੈ ਅਤੇ ਇਹ ਸਮਾਨ ਪ੍ਰੋਟੋਜ਼ੋਆ ਪਰਜੀਵੀ ਹੋ ਸਕਦਾ ਹੈ । ਉਨ੍ਹਾਂ ਨੇ ਕਿਹਾ ਕਿ ਉਨ੍ਹਾਂ ਦਾ ਰਸਤਾ ਰੋਕਦੇ ਹੋਏ ਉਨ੍ਹਾਂ ਨੂੰ ਸਾਧਿਆ ਜਾ ਸਕਦਾ ਹੈ ਜਿਸ ਨੂੰ ਅਸੀਂ ਸਫਲਤਾਪੂਰਵਕ ਕੀਤਾ ਹੈ । ਡਾ. ਗੌਰੀਨਾਥ ਨੇ ਕਿਹਾ ਕਿ ਪਹਿਚਾਣ ਕੀਤੇ ਗਏ ਅਣੂ ਦਵਾ ਦੇ ਅਣੂਆਂ ਦਾ ਵਿਕਾਸ ਕਰਨ ਵਿੱਚ ਮਦਦ ਕਰ ਸਕਦੇ ਹਨ ।


    ਇਸ ਖੋਜ ਟੀਮ ਵਿੱਚ ਸੁਧਾਕਰ ਧਰਾਵਤ , ਰਾਮਚੰਦਰਨ ਵਿਜਯਨ , ਖੁਸ਼ਬੂ ਕੁਮਾਰੀ ਅਤੇ ਪ੍ਰਿਯਾ ਤੋਮਰ ਸ਼ਾਮਲ ਹਨ । ਖੋਜ ਅਧਿਐਨ ਨੂੰ ਯੂਰਪੀਨ ਜਰਨਲ ਆਵ੍ ਮੈਡੀਸਿਨਲ ਕੈਮਿਸਟਰੀ ਪਤ੍ਰਿਕਾ ਵਿੱਚ ਪ੍ਰਕਾਸ਼ਿਤ ਕੀਤਾ ਗਿਆ ਹੈ।


    *****


    ਐੱਨਬੀ/ਕੇਜੀਐਐੱਸ

    
    
    (Release ID: 1631598) Visitor Counter : 3
    
    
      Read this release in: Bengali , Telugu , English , Urdu , Hindi , Manipuri , Tamil