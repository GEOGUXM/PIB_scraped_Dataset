      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਵਰਣ-ਅੰਧਤਾ ਤੋਂ ਹਲਕੇ ਜਾਂ ਮੀਡੀਅਮ ਤੌਰ ’ਤੇ ਪ੍ਰਭਾਵਿਤ ਲੋਕਾਂ ਨੂੰ ਵੀ ਹੁਣ ਡਰਾਈਵਿੰਗ ਲਾਇਸੈਂਸ ਪ੍ਰਾਪਤ ਕਰਨ ਲਈ ਯੋਗ ਮੰਨਿਆ ਜਾਵੇਗਾ
      Posted On: 26 JUN 2020 3:16PM by PIB Chandigarh


    ਰੋਡ ਟ੍ਰਾਂਸਪੋਰਟ ਅਤੇ ਰਾਜਮਾਰਗ ਮੰਤਰਾਲਾ ਨੇ ਵਰਣ-ਅੰਧਤਾ ਤੋਂ ਹਲਕੇ ਜਾਂ ਮੀਡੀਅਮ ਤੌਰ ’ ਤੇ ਪ੍ਰਭਾਵਿਤ ਲੋਕਾਂ ਨੂੰ ਡਰਾਈਵਿੰਗ ਲਾਇਸੈਂਸ ਦੇਣ ਲਈ ਕੇਂਦਰੀ ਮੋਟਰ ਵਾਹਨ ਐਕਟ 1989 ਦੇ ਫਾਰਮ- 1 ਅਤੇ ਫਾਰਮ- 1 ਏ ’ ਚ ਸੰਸ਼ੋਧਨ ਲਈ ਇੱਕ ਅਧਿਸੂਚਨਾ ਜਾਰੀ ਕੀਤੀ ਹੈ । ਮਿਤੀ 2 4 ਜੂਨ 2020 ਦੇ ਜੀਐੱਸਆਰ 401 ( ਈ) ਮੰਤਰਾਲੇ ਦੁਆਰਾ ਪ੍ਰਕਾਸ਼ਿਤ ਇੱਕ ਸਮਾਜਿਕ ਅਤੇ ਸੁਵਿਧਾਜਨਕ ਰੈਗੂਲੇਸ਼ਨ ਹੈ ।


    ਮੰਤਰਾਲਾ ਦਿੱਵਯਾਂਗਾਂ ਨੂੰ ਟ੍ਰਾਂਸਪੋਰਟ ਸਬੰਧਿਤ ਸੇਵਾਵਾਂ, ਵਿਸ਼ੇਸ਼ ਤੌਰ ’ ਤੇ, ਡਰਾਈਵਿੰਗ ਲਾਇਸੈਂਸ ਪ੍ਰਾਪਤ ਕਰਨ ਲਈ ਸਬੰਧਿਤ ਸੇਵਾਵਾਂ ਨੂੰ ਪ੍ਰਾਪਤ ਕਰਨ ’ ਚ ਸਮਰੱਥ ਬਣਾਉਣ ਲਈ ਕਈ ਤਰ੍ਹਾਂ ਦੇ ਕਦਮ ਉਠਾਉਂਦਾ ਰਿਹਾ ਹੈ । ਦਿੱਵਯਾਂਗਜਨਾਂ ਨੂੰ ਡਰਾਈਵਿੰਗ ਲਾਇਸੈਂਸ ਦੀ ਪ੍ਰਾਪਤੀ ਅਸਾਨ ਬਣਾਉਣ ਦੇ ਸਬੰਧ ’ ਚ ਅਡਵਾਈਜ਼ਰੀ ਜਾਰੀ ਕੀਤੀ ਜਾ ਚੁੱਕੀ ਹੈ ਅਤੇ ਇਸ ਤੋਂ ਇਲਾਵਾ ਮੋਨੋਕਲਰ ਵਿਜ਼ਨ ਵਾਲੇ ਵਿਅਕਤੀਆਂ ਲਈ ਪਹਿਲਾਂ ਵੀ ਇੱਕ ਅਡਵਾਈਜ਼ਰੀ ਜਾਰੀ ਕੀਤੀ ਜਾ ਚੁੱਕੀ ਹੈ ।


    ਮੰਤਰਾਲੇ ਨੂੰ ਅਰਜ਼ੀਆਂ ਪ੍ਰਾਪਤ ਹੋਈਆਂ ਕਿ ਵਰਣ-ਅੰਧਤਾ ਵਾਲੇ ਨਾਗਰਿਕ ਡਰਾਈਵਿੰਗ ਲਾਇਸੈਂਸ ਪ੍ਰਾਪਤ ਕਰਨ ’ ਚ ਸਮੱਰਥ ਨਹੀਂ ਹਨ , ਕਿਉਂਕਿ ਸਰੀਰਕ ਫਿਟਨਸ (ਫ਼ਾਰਮ- 1) ਅਤੇ ਮੈਡੀਕਲ ਸਰਟੀਫਿਕੇਟ (ਫ਼ਾਰਮ- 1 ਏ) ਵਿੱਚ ਇਸ ਬਾਰੇ ਘੋਸ਼ਣਾ ਕਰਨ ਦੀ ਜ਼ਰੂਰਤ ਉਨ੍ਹਾਂ ਲਈ ਇਸ ਨੂੰ ਕਠਿਨ ਬਣਾ ਦਿੰਦੀ ਹੈ ।


    ਇਸ ਮੁੱਦੇ ਨੂੰ ਮੈਡੀਕਲ ਮਾਹਿਰਾਂ ਦੇ ਸਾਹਮਣੇ ਉਠਾਇਆ ਗਿਆ ਅਤੇ ਉਨ੍ਹਾਂ ਦੀ ਸਲਾਹ ਮੰਗੀ ਗਈ । ਉਨ੍ਹਾਂ ਤੋਂ ਪ੍ਰਾਪਤ ਸਿਫਾਰਿਸ਼ਾਂ ਦੇ ਅਨੁਸਾਰ ਵਰਣ-ਅੰਧਤਾ ਤੋਂ ਹਲਕੇ ਜਾਂ ਮੀਡੀਅਮ ਤੌਰ ’ ਤੇ ਪ੍ਰਭਾਵਿਤ ਲੋਕਾਂ ਨੂੰ ਡਰਾਈਵ ਕਰਨ ਦੀ ਆਗਿਆ ਦਿੱਤੀ ਜਾਣੀ ਚਾਹੀਦੀ ਅਤੇ ਕੇਵਲ ਬਹੁਤ ਅਧਿਕ ਵਰਣ-ਅੰਧਤਾ ਵਾਲੇ ਵਿਅਕਤੀਆਂ ’ ਤੇ ਹੀ ਪਾਬੰਦੀ ਲਗਾਈ ਜਾਣੀ ਚਾਹੀਦੀ ਹੈ । ਦੁਨੀਆ ਦੇ ਦੂਜੇ ਦੇਸ਼ਾਂ ’ ਚ ਵੀ ਇਸ ਨੂੰ ਆਗਿਆ ਦਿੱਤੀ ਗਈ ਹੈ । ਇਸ ਅਨੁਸਾਰ ਟਿੱਪਣੀਆਂ ਅਤੇ ਮੰਗੇ ਗਏ ਸੁਝਾਵਾਂ ਲਈ ਇੱਕ ਡ੍ਰਾਫਟ ਅਧਿਸੂਚਨਾ ਜਾਰੀ ਕੀਤੀ ਗਈ ।


    ***


    ਆਰਸੀਜੇ / ਐੱਮਐੱਸ

    
    
    (Release ID: 1634673) Visitor Counter : 2
    
    
      Read this release in: English , Urdu , Hindi , Marathi , Manipuri , Odia , Tamil , Telugu , Malayalam