      ਗ੍ਰਹਿ ਮੰਤਰਾਲਾ

      ਵਿਦੇਸ਼ੀ ਨਾਗਰਿਕਾਂ ਦੇ ਕੁਝ ਵਰਗਾਂ ਨੂੰ ਭਾਰਤ ਆਉਣ ਦੀ ਇਜਾਜ਼ਤ ਦੇਣ ਲਈ ਵੀਜ਼ਾ ਅਤੇ ਯਾਤਰਾ ਪਾਬੰਦੀਆਂ ਵਿੱਚ ਛੂਟਾਂ ਦਾ ਐਲਾਨ
      Posted On: 03 JUN 2020 3:44PM by PIB Chandigarh


    ਭਾਰਤ ਸਰਕਾਰ ਨੇ ਵਿਦੇਸ਼ੀ ਨਾਗਰਿਕਾਂ ਦੇ ਕੁਝ ਵਰਗਾਂ , ਜੋ ਕਿ ਭਾਰਤ ਆਉਣਾ ਚਾਹੁੰਦੇ ਹਨ, ਨੂੰ ਇਸ ਸਬੰਧੀ ਵੀਜ਼ਾ ਅਤੇ ਯਾਤਰਾ ਪਾਬੰਦੀਆਂ ਵਿੱਚ ਛੂਟਾਂ ਦੇਣ ਬਾਰੇ ਵਿਚਾਰ ਕੀਤਾ । ਇਹ ਫੈਸਲਾ ਕੀਤਾ ਗਿਆ ਕਿ ਹੇਠ ਲਿਖੇ ਵਰਗਾਂ ਦੇ ਵਿਦੇਸ਼ੀ ਨਾਗਰਿਕਾਂ ਨੂੰ ਭਾਰਤ ਆਉਣ ਦੀ ਇਜਾਜ਼ਤ ਦੇ ਦਿੱਤੀ ਜਾਵੇ -


    • ਵਿਦੇਸ਼ੀ ਵਪਾਰੀ ਜੋ ਕਿ ਵਪਾਰਕ ਵੀਜ਼ੇ ਉੱਤੇ ਨਾਨ-ਸ਼ਡਿਊਲਡ ਕਮਰਸ਼ੀਅਲ/ ਚਾਰਟਰਡ ਉਡਾਨਾਂ ਵਿੱਚ ਭਾਰਤ ਆਉਂਦੇ ਹਨ (ਖੇਡਾਂ ਲਈ ਬੀ-3 ਵੀਜ਼ੇ ਤੋਂ ਇਲਾਵਾ) ।


    • ਵਿਦੇਸ਼ੀ ਸਿਹਤ ਸੰਭਾਲ਼ ਪੇਸ਼ੇਵਰ, ਸਿਹਤ ਖੋਜਕਾਰ, ਇੰਜੀਨੀਅਰ ਅਤੇ ਤਕਨੀਸ਼ੀਅਨ ਜੋ ਕਿ ਭਾਰਤੀ ਸਿਹਤ ਖੇਤਰ ਵਿੱਚ ਤਕਨੀਕੀ ਕੰਮ ਲਈ, ਜਿਨ੍ਹਾਂ ਵਿੱਚ ਲੈਬਾਰਟਰੀਆਂ ਅਤੇ ਫੈਕਟਰੀਆਂ ਵੀ ਸ਼ਾਮਲ ਹਨ । ਇਹ ਇਕ ਮਾਨਤਾ ਪ੍ਰਾਪਤ ਅਤੇ ਰਜਿਸਟਰਡ ਸਿਹਤ ਸੰਭਾਲ਼ ਸੁਵਿਧਾ , ਰਜਿਸਟਰਡ ਫਾਰਮਾਸਿਊਟੀਕਲ ਕੰਪਨੀ ਜਾਂ ਭਾਰਤ ਵਿੱਚ ਮਾਨਤਾ ਪ੍ਰਾਪਤ ਯੂਨੀਵਰਸਿਟੀ ਦੁਆਰਾ ਦਿੱਤੇ ਆਉਣ ਦੇ ਸੱਦੇ ਉੱਤੇ ਨਿਰਭਰ ਕਰੇਗਾ ।


    • ਵਿਦੇਸ਼ੀ ਇੰਜੀਨੀਅਰਿੰਗ, ਮੈਨੇਜੀਰੀਅਲ, ਡਿਜ਼ਾਈਨ ਜਾਂ ਹੋਰ ਮਾਹਿਰ , ਜੋ ਕਿ ਵਿਦੇਸ਼ੀ ਵਪਾਰਕ ਅਦਾਰਿਆਂ ਦੀ ਤਰਫੋਂ, ਜਿਨ੍ਹਾਂ ਦੇ ਦਫ਼ਤਰ ਭਾਰਤ ਵਿੱਚ ਹਨ ਦੁਆਰਾ ਭਾਰਤ ਆਉਂਦੇ ਹਨ । ਇਨ੍ਹਾਂ ਵਿੱਚ ਸਾਰੇ ਨਿਰਮਾਣ ਯੂਨਿਟ , ਡਿਜ਼ਾਈਨ ਯੂਨਿਟ, ਸੌਫਟਵੇਅਰ ਅਤੇ ਆਈਟੀ ਯੂਨਿਟ ਅਤੇ ਵਿੱਤੀ ਖੇਤਰ ਦੀਆਂ ਕੰਪਨੀਆਂ (ਬੈਂਕਿੰਗ ਅਤੇ ਨਾਨ-ਬੈਂਕਿੰਗ ਵਿੱਤੀ ਖੇਤਰ ਦੀਆਂ ਫਰਮਾਂ) ਸ਼ਾਮਲ ਹਨ ।


    • ਵਿਦੇਸ਼ੀ ਤਕਨੀਕੀ ਮਾਹਿਰ ਅਤੇ ਇੰਜੀਨੀਅਰ ਜੋ ਕਿ ਵਿਦੇਸ਼ੀ ਪੁਰਾਣੀ ਮਸ਼ੀਨਰੀ ਨੂੰ ਸਥਾਪਿਤ ਕਰਨ , ਉਸ ਦੀ ਮੁਰੰਮਤ ਕਰਨ ਜਾਂ ਸਾਂਭ-ਸੰਭਾਲ਼ ਲਈ ਭਾਰਤ ਵਿੱਚ ਰਜਿਸਟਰਡ ਭਾਰਤੀ ਵਪਾਰਕ ਸੰਸਥਾਵਾਂ ਦੇ ਸੱਦੇ ਉੱਤੇ ਆਉਂਦੇ ਹਨ । ਇਹ ਲੋਕ ਉਪਕਰਣਾਂ ਨੂੰ ਸਥਾਪਿਤ ਕਰਨ ਜਾਂ ਵਾਰੰਟੀ ਵਾਲੇ ਉਪਕਰਣਾਂ ਜਾਂ ਵਿੱਕਰੀ ਤੋਂ ਬਾਅਦ ਦੀ ਸੇਵਾ ਜਾਂ ਮੁਰੰਮਤ ਲਈ ਵਪਾਰਕ ਸ਼ਰਤਾਂ ਉੱਤੇ ਭਾਰਤ ਆਉਂਦੇ ਹਨ ।


    ਵਿਦੇਸ਼ੀ ਨਾਗਰਿਕਾਂ ਦੇ ਉਪਰੋਕਤ ਵਰਗਾਂ ਨੂੰ ਤਾਜ਼ਾ ਵਪਾਰਕ ਵੀਜ਼ਾ ਜਾਂ ਰੋਜ਼ਗਾਰ ਵੀਜ਼ਾ ਜਾਂ ਜੋ ਵੀ ਲਾਗੂ ਹੁੰਦਾ ਹੋਵੇ , ਭਾਰਤੀ ਮਿਸ਼ਨਾਂ /ਵਿਦੇਸ਼ੀ ਪੋਸਟਾਂ ਤੋਂ ਤਾਜ਼ਾ ਵੀਜ਼ਾ ਲੈਣਾ ਪਵੇਗਾ । ਵਿਦੇਸ਼ੀ ਸ਼ਹਿਰੀ ਜਿਨ੍ਹਾਂ ਕੋਲ ਲੰਬੀ ਮਿਆਦ ਦਾ ਜਾਇਜ਼ ਮਲਟੀਪਲ ਐਂਟਰੀ ਵਪਾਰਕ ਵੀਜ਼ਾ (ਬੀ- 3 ਸਪੋਰਟਸ ਵੀਜ਼ੇ ਨੂੰ ਛੱਡ ਕੇ) ਹੋਵੇਗਾ, ਨੂੰ ਵਪਾਰਕ ਵੀਜ਼ਾ ਭਾਰਤੀ ਮਿਸ਼ਨਾਂ /ਸਬੰਧਿਤ ਪੋਸਟਾਂ ਤੋਂ ਮੁੜ ਜਾਇਜ਼ ਕਰਵਾਉਣਾ ਪਵੇਗਾ । ਅਜਿਹੇ ਵਿਦੇਸ਼ੀ ਨਾਗਰਿਕਾਂ ਨੂੰ ਇਸ ਆਧਾਰ ਉੱਤੇ ਭਾਰਤ ਯਾਤਰਾ ਦੀ ਇਜਾਜ਼ਤ ਨਹੀਂ ਦਿੱਤੀ ਜਾਵੇਗੀ ਕਿ ਉਨ੍ਹਾਂ ਕੋਲ ਪਹਿਲਾਂ ਤੋਂ ਲਿਆ ਗਿਆ ਕੋਈ ਵੀ ਇਲੈਕਟ੍ਰੌਨਿਕ ਵੀਜ਼ਾ ਮੌਜੂਦ ਹੈ ।


    ਸਰਕਾਰੀ ਦਸਤਾਵੇਜ਼ ਦੇਖਣ ਲਈ ਇਥੇ ਕਲਿੱਕ ਕਰੋ :


    Click here to see the Official Document


    *****


    ਵੀਜੀ /ਐੱਸਐੱਨਸੀ/ਵੀਐੱਮ

    
    
    (Release ID: 1629207) Visitor Counter : 2
    
    
      Read this release in: Telugu , English , Urdu , Hindi , Marathi , Manipuri , Assamese , Bengali , Gujarati , Odia , Tamil