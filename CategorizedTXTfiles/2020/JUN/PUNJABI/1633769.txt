      ਸੜਕੀ ਆਵਾਜਾਈ ਅਤੇ ਰਾਜਮਾਰਗ ਮੰਤਰਾਲਾ

      ਨਿਰਮਾਣ ਉਪਕਰਣ ਵਾਹਨਾਂ, ਟ੍ਰੈਕਟਰਾਂ ਅਤੇ ਹਾਰਵੈਸਟਰਾਂ ਲਈ ਬੀਐੱਸ – IV ਉਤਸਰਜਨ ਮਾਨਦੰਡਾਂ ਨੂੰ ਟਾਲਣ ਲਈ ਮੋਟਰ ਵਾਹਨ ਨਿਯਮਾਂ ਵਿੱਚ ਸੰਸ਼ੋਧਨ ਲਈ ਸੁਝਾਅ ਮੰਗੇ ਗਏ
      Posted On: 23 JUN 2020 12:28PM by PIB Chandigarh


    ਰੋਡ ਟ੍ਰਾਂਸਪੋਰਟ ਅਤੇ ਰਾਜਮਾਰਗ ਮੰਤਰਾਲੇ ਨੇ ਨਿਰਮਾਣ ਸਮੱਗਰੀ ਵਾਹਨਾਂ , ਟਰੈਕਟਰਾਂ ਅਤੇ ਹਾਰਵੈਸਟਰਾਂ ਲਈ ਬੀਐੱਸ - IV ਉਤਸਰਜਨ ਮਾਨਦੰਡਾਂ ਨੂੰ ਟਾਲਣ ਲਈ ਮੋਟਰ ਵਾਹਨ ਮਸੌਦਾ ਨਿਯਮਾਂ ਵਿੱਚ ਪ੍ਰਸਤਾਵਿਤ ਸੰਸ਼ੋਧਨ ‘ ਤੇ ਆਮ ਜਨਤਾ ਸਮੇਤ ਸਾਰੇ ਹਿਤਧਾਰਕਾਂ ਤੋਂ ਸੁਝਾਅ ਅਤੇ ਟਿੱਪਣੀਆਂ ਮੰਗੇ ਹਨ। ਇਸ ਸਬੰਧੀ ਇੱਕ ਅਧਿਸੂਚਨਾ 19 ਜੂਨ ਨੂੰ ਜਾਰੀ ਕੀਤੀ ਗਈ ਹੈ , ਜਿਸ ਨੂੰ www.morth.gov.in ‘ ਤੇ ਦੇਖਿਆ ਜਾ ਸਕਦਾ ਹੈ ।


    ਖੇਤੀਬਾੜੀ ਮੰਤਰਾਲੇ ਅਤੇ ਨਿਰਮਾਣ ਉਪਕਰਣ ਨਿਰਮਾਤਾਵਾਂ ਦੀ ਤਰਫੋਂ ਉਤਸਰਜਨ ਮਾਨਦੰਡਾਂ ਦੇ ਅਗਲੇ ਫੇਜ਼ ਨੂੰ ਲਾਗੂ ਕਰਨ ਲਈ ਕੁਝ ਸਮਾਂ ਦਿੱਤੇ ਜਾਣ ਲਈ ਕੀਤੀ ਗਈ ਬੇਨਤੀ ‘ ਤੇ ਇੱਕ ਮਸੌਦਾ ਅਧਿਸੂਚਨਾ ਜੀਐੱਸਆਰ 393 (ਈ) ਮਿਤੀ 19 ਜੂਨ , 2020 ਨੂੰ ਰੋਡ ਟ੍ਰਾਂਸਪੋਰਟ ਅਤੇ ਰਾਜਮਾਰਗ ਮੰਤਰਾਲਾ ਦੁਆਰਾ ਜਾਰੀ ਕੀਤਾ ਗਿਆ ਹੈ। ਉਤਸਰਜਨ ਮਾਨਦੰਡਾਂ ਦੇ ਅਗਲੇ ਫੇਜ਼ ਨੂੰ ਕੋਵਿਡ-19 ਮਹਾਮਾਰੀ ਦੀ ਸਥਿਤੀ ਨੂੰ ਦੇਖਦੇ ਹੋਏ ਪਹਿਲੀ ਅਕਤੂਬਰ ਤੋਂ ਲਾਗੂ ਕੀਤਾ ਜਾ ਰਿਹਾ ਹੈ।


    ਇਸ ਬੇਨਤੀ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਮੰਤਰਾਲੇ ਨੇ ਨਿਰਮਾਣ ਉਪਕਰਣ ਵਾਹਨਾਂ , ਟਰੈਕਟਰਾਂ ਅਤੇ ਹਾਰਵੈਸਟਰਾਂ ਨਾਲ ਸਬੰਧਿਤ ਬੀਐੱਸ (ਸੀਈਵੀ/ਟੀਆਰਈਐੱਮ) - IV ਉਤਸਰਜਨ ਮਾਨਦੰਡ ਨੂੰ ਮੁਲਤਵੀ ਕਰਨ ਬਾਰੇ ਮਸੌਦਾ ਅਧਿਸੂਚਨਾ ਜਾਰੀ ਕੀਤੀ ਹੈ , ਜਿਸ ਵਿੱਚ ਹਿਤਧਾਰਕਾਂ ਤੋਂ ਇਸ ਬਾਰੇ ਸੁਝਾਅ ਮੰਗਦੇ ਹੋਏ 1 ਅਕਤੂਬਰ 2020 ਤੋਂ 1 ਅਕਤੂਬਰ , 2021 ਤੱਕ ਇਨ੍ਹਾਂ ਨੂੰ ਛੂਟ ਦਿੱਤੀ ਗਈ ਹੈ।


    ਇਸ ਸਬੰਧ ਵਿੱਚ ਸੁਝਾਅ ਜਾਂ ਟਿੱਪਣੀਆਂ ਸੰਯੁਕਤ ਸਕੱਤਰ (ਐੱਮਵੀਐੱਲ) , ਰੋਡ ਟ੍ਰਾਂਸਪੋਰਟ ਅਤੇ ਰਾਜਮਾਰਗ ਮੰਤਰਾਲਾ , ਟ੍ਰਾਂਸਪੋਰਟ ਭਵਨ , ਸੰਸਦ ਮਾਰਗ , ਨਵੀਂ ਦਿੱਲੀ – 110001 (ਈ-ਮੇਲ : jspb-morth@gov.in) ‘ ਤੇ 18 ਜੁਲਾਈ , 2020 ਤੱਕ ਭੇਜੇ ਜਾ ਸਕਦੇ ਹਨ।


    ******


    ਆਰਸੀਜੇ/ਐੱਮਐੱਸ

    
    
    (Release ID: 1633769) Visitor Counter : 1
    
    
      Read this release in: English , Telugu , Urdu , Hindi , Marathi , Manipuri , Bengali , Tamil