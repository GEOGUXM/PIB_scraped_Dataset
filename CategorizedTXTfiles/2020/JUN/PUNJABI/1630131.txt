      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਕੇਂਦਰੀ ਕੈਬਨਿਟ ਦੇ ਖੇਤੀਬਾੜੀ ਮੰਡੀਕਰਣ ਸੁਧਾਰਾਂ ਬਾਰੇ ਹਾਲੀਆ ਫ਼ੈਸਲਿਆਂ ਦਾ ਇਸ ਖੇਤਰ ਦੇ ਕਿਸਾਨਾਂ ਨੇ ਸਮਰਥਨ ਕੀਤਾ
      Posted On: 07 JUN 2020 7:00PM by PIB Chandigarh


    ਚੰਡੀਗੜ੍ਹ, 07 ਜੂਨ, 2020


    ਕੇਂਦਰੀ ਕੈਬਨਿਟ ਦੇ ਹਾਲੀਆ ਫ਼ੈਸਲਿਆਂ ਦਾ ਇਸ ਖੇਤਰ ’ਚ ਪੰਜਾਬ ਤੇ ਹਰਿਆਣਾ ਰਾਜਾਂ ਦੇ ਕਿਸਾਨਾਂ ਨੇ ਸਮਰਥਨ ਕੀਤਾ ਹੈ। ਖੇਤੀਬਾੜੀ ਮੰਡੀਕਰਣ ’ਚ ਸੁਧਾਰਾਂ ਉੱਤੇ ਧਿਆਨ ਕੇਂਦ੍ਰਿਤ ਕਰਦਿਆਂ ਕੀਤੇ ਗਏ ਇਹ ਫ਼ੈਸਲੇ ਵਿੱਤ ਮੰਤਰੀ ਸ਼੍ਰੀਮਤੀ ਨਿਰਮਲਾ ਸੀਤਾਰਮਣ ਵੱਲੋਂ ਪਿਛਲੇ ਮਹੀਨੇ ‘ਆਤਮਨਿਰਭਰ ਭਾਰਤ ਅਭਿਯਾਨ’ ਅਧੀਨ ਕੀਤੇ ਐਲਾਨਾਂ ਦੇ ਪਿਛੋਕੜ ’ਚ ਕੀਤੇ ਗਏ ਹਨ। ਮਾਣਯੋਗ ਵਿੱਤ ਮੰਤਰੀ ਨੇ ਆਪਣੇ ਇੱਕ ਐਲਾਨ ’ਚ ਇੱਕ ਅਜਿਹਾ ਕੇਂਦਰੀ ਕਾਨੂੰਨ ਬਣਾਉਣ ਦਾ ਪ੍ਰਸਤਾਵ ਰੱਖਿਆ ਸੀ, ਜੋ ਕਿਸਾਨਾਂ ਨੂੰ ਲਾਹੇਵੰਦ ਕੀਮਤਾਂ ਉੱਤੇ ਆਪਣੀ ਫ਼ਸਲ ਵੇਚਣ ਦਾ ਉਚਿਤ ਵਿਕਲਪ, ਰੁਕਾਵਟ–ਮੁਕਤ ਵਪਾਰ ਕਰਨ ਤੇ ਖੇਤੀ ਉਪਜ ਦਾ ਈ–ਕਾਰੋਬਾਰ ਕਰਨ ਲਈ ਇੱਕ ਢਾਂਚਾ ਮੁਹੱਈਆ ਕਰਵਾਉਂਦਾ ਹੋਵੇ।


    ਹੁਣ ਜਦੋਂ ਭਾਰਤ ਸਰਕਾਰ ਨੇ ਆਪਣੀ ਤਜਵੀਜ਼ ਨੂੰ ਅਮਲੀ ਰੂਪ ਦਿੱਤਾ ਹੈ, ਹਰਿਆਣਾ ਰਾਜ ਦੇ ਕਿਸਾਨਾਂ ਨੇ ਉਸ ਉੱਤੇ ਉਤਸ਼ਾਹ ਪ੍ਰਗਟਾਇਆ ਹੈ। ਇਸ ਰਾਜ ਦੇ ਇੱਕ ਕਿਸਾਨ ਨੇ ਕਿਹਾ ਕਿ ਕੇਂਦਰ ਸਰਕਾਰ ਵੱਲੋਂ ਫ਼ਸਲ ਉਤਪਾਦ ਦੀ ਵਿਕਰੀ ਉੱਤੇ ਹਟਾਈਆਂ ਪਾਬੰਦੀਆਂ ਬੇਹੱਦ ਸ਼ਲਾਘਾਯੋਗ ਹਨ ਤੇ ਪੁਰਾਣੀ ਪ੍ਰਣਾਲੀ ਨੇ ਕਿਸਾਨਾਂ ਨੂੰ ਪਾਬੰਦੀਆਂ ਹੇਠ ਰੱਖਿਆ ਹੋਇਆ ਸੀ। ਇੱਕ ਹੋਰ ਕਿਸਾਨ ਨੇ ਕਿਹਾ ਕਿ ਹੁਣ ਤੱਕ ਅਸੀਂ ਸਿਰਫ਼ ਇੱਕ ਸੀਮਤ ਖੇਤਰ ਵਿੱਚ ਹੀ ਆਪਣੀਆਂ ਫ਼ਸਲਾਂ ਵੇਚ ਸਕਦੇ ਸਾਂ ਪਰ ਹੁਣ ਅਸੀਂ ਆਪਣੀ ਉਪਜ ਕਿਸੇ ਵੀ ਅਜਿਹੀ ਥਾਂ ’ਤੇ ਵੇਚ ਸਕਦੇ ਹਾਂ, ਜਿੱਥੇ ਬਿਹਤਰ ਕੀਮਤ ਮਿਲਦੀ ਹੋਵੇ। ਜ਼ਰੂਰੀ ਵਸਤਾਂ ਐਕਟ (ਈਸੀਏ) ਵਿੱਚ ਸੋਧ ਨਾਲ ਨਿਜੀ ਨਿਵੇਸ਼ਕਾਂ ਦੇ ਮਨਾਂ ਵਿੱਚੋਂ ਹੱਦੋਂ ਵੱਧ ਨਿਯੰਤ੍ਰਣ ਦੇ ਦਖ਼ਲ ਖ਼ਤਮ ਹੋ ਜਾਣਗੇ ਅਤੇ ਫ਼ਸਲਾਂ ਉਗਾਉਣ, ਰੱਖਣ, ਉਨ੍ਹਾਂ ਨੂੰ ਲਿਆਉਣ–ਲਿਜਾਣ, ਵੰਡਣ ਤੇ ਸਪਲਾਈ ਕਰਨ ਦੀ ਆਜ਼ਾਦੀ ਨਾਲ ਅਰਥਵਿਵਸਥਾਵਾਂ ਨੂੰ ਵੱਡੇ ਪੱਧਰ ਉੱਤੇ ਲਾਭ ਹੋਵੇਗਾ ਅਤੇ ਨਿਜੀ ਨਿਵੇਸ਼ਕ/ਪ੍ਰਤੱਖ ਵਿਦੇਸ਼ੀ ਨਿਵੇਸ਼ ਖੇਤੀਬਾੜੀ ਖੇਤਰ ਵਿੱਚ ਆਕਰਸ਼ਿਤ ਹੋਣਗੇ।


    (ਕਿਸਾਨ 1, ਹਰਿਆਣਾ)


    https://twitter.com/PIBChandigarh/status/1268781113599647745?s=09 (ਕਿਸਾਨ 1, ਹਰਿਆਣਾ)


    (ਕਿਸਾਨ 2, ਹਰਿਆਣਾ)


    https://twitter.com/PIBChandigarh/status/1268780873081479169?s=09 (ਕਿਸਾਨ 2, ਹਰਿਆਣਾ)


    ਗੁਆਂਢੀ ਰਾਜ ਪੰਜਾਬ ਵਿੱਚ ਵੀ ਅਜਿਹੀ ਭਾਵਨਾ ਦੇਖਣ ਨੂੰ ਮਿਲ ਰਹੀ ਹੈ ਕਿਉਂਕਿ ਇੱਕ ਕਿਸਾਨ ਸੰਜੀਵਨ ਸਿੰਘ ਨੇ ਕਿਹਾ ਕਿ ਇਨ੍ਹਾਂ ਉਪਾਵਾਂ ਦਾ ਕਿਸਾਨਾਂ ਨੂੰ ਬਹੁਤ ਜ਼ਿਆਦਾ ਲਾਭ ਹੋਵੇਗਾ ਅਤੇ ਫ਼ਸਲਾਂ ਦੀ ਵਿਕਰੀ ਉੱਤੋਂ ਪਾਬੰਦੀਆਂ ਹਟਣ ਨਾਲ ਵਿਚੋਲਿਆਂ ਦਾ ਖ਼ਾਤਮਾ ਹੋਵੇਗਾ। ਇਸੇ ਰਾਜ ਦੇ ਇੱਕ ਹੋਰ ਕਿਸਾਨ ਪਰਮਜੀਤ ਸਿੰਘ ਨੇ ਕਿਹਾ ਕਿ ਜ਼ਰੂਰੀ ਵਸਤਾਂ ਐਕਟ (ਈਸੀਏ) ਵਿੱਚ ਸੋਧ ਨਾਲ ਕਿਸਾਨ ਆਪਣੀ ਉਪਜ ਦੇਸ਼ ਵਿੱਚ ਕਿਤੇ ਵੀ ਵੇਚਣ ਦੇ ਯੋਗ ਹੋਣਗੇ ਤੇ ਵਿਚੋਲਿਆਂ ਦਾ ਖ਼ਾਤਮਾ ਹੋਵੇਗਾ। ਕੈਬਨਿਟ ਵੱਲੋਂ ਪ੍ਰਵਾਨਿਤ ‘ਕੀਮਤ ਭਰੋਸਾ ਤੇ ਖੇਤੀ ਸੇਵਾਵਾਂ ਬਾਰੇ ਕਿਸਾਨਾਂ (ਸਸ਼ਕਤੀਕਰਣ ਤੇ ਸੁਰੱਖਿਆ) ਦਾ ਸਮਝੌਤਾ ਆਰਡੀਨੈਂਸ, 2020’ ਰਾਹੀਂ ਕਿਸਾਨਾਂ ਨੂੰ ਸਿੱਧੇ ਮੰਡੀਕਰਣ ਵਿੱਚ ਮਦਦ ਮਿਲੇਗੀ ਤੇ ਨਤੀਜੇ ਵਜੋਂ ਉਨ੍ਹਾਂ ਨੂੰ ਫ਼ਸਲਾਂ ਦੀ ਪੂਰੀ ਲਾਹੇਵੰਦ ਕੀਮਤ ਮਿਲ ਸਕੇਗੀ। ਇੰਝ ਹੀ ‘ਖੇਤੀ ਉਪਜ ਵਪਾਰ ਅਤੇ ਵਣਜ (ਪ੍ਰੋਤਸਾਹਨ ਤੇ ਸੁਵਿਧਾਕਰਣ) ਆਰਡੀਨੈਂਸ, 2020’ ਰਾਹੀਂ ਇੱਕ ਅਜਿਹੀ ਸੁਖਾਵੀਂ ਪ੍ਰਣਾਲੀ ਕਾਇਮ ਹੋਵੇਗੀ, ਜਿੱਥੇ ਕਿਸਾਨ ਤੇ ਵਪਾਰੀ ਖੇਤੀ–ਉਤਪਾਦ ਦੀ ਵਿਕਰੀ ਤੇ ਖ਼ਰੀਦ ਦੀ ਆਜ਼ਾਦੀ ਦਾ ਆਨੰਦ ਮਾਣਨਗੇ।


    (ਸੰਜੀਵਨ ਸਿੰਘ, ਪੰਜਾਬ)


    https://twitter.com/PIBChandigarh/status/1268783905106038785?s=09 (ਸੰਜੀਵਨ ਸਿੰਘ, ਪੰਜਾਬ)


    (ਪਰਮਜੀਤ ਸਿੰਘ, ਪੰਜਾਬ)


    https://twitter.com/PIBChandigarh/status/1268783584992624645?s=09 (ਪਰਮਜੀਤ ਸਿੰਘ, ਪੰਜਾਬ)


    ਇਨ੍ਹਾਂ ਫ਼ੈਸਲਿਆਂ ਨੂੰ ਅਮਲੀ ਰੂਪ ਦੇਣ ਲਈ ਭਾਰਤ ਸਰਕਾਰ ਪਹਿਲਾਂ ਹੀ ਇਹ ਦੋਵੇਂ ਆਰਡੀਨੈਂਸ ਜਾਰੀ ਕਰ ਚੁੱਕੀ ਹੈ।


    ****


    ਡੀਐੱਸ/ਪੀਐੱਸ/ਐੱਚਆਰ

    
    
    (Release ID: 1630131) Visitor Counter : 1
    
    
      Read this release in: English