      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਪੜਾਅਵਾਰ ਮੁੜ ਖੁੱਲ੍ਹਣ ਨਾਲ ਇਸ ਖੇਤਰ ਦੇ ਹਾਲਾਤ ਆਮ ਵਰਗੇ ਹੋਏ
      Posted On: 11 JUN 2020 7:03PM by PIB Chandigarh


    ਚੰਡੀਗੜ੍ਹ, 11 ਜੂਨ, 2020


    ਕੇਂਦਰੀ ਗ੍ਰਹਿ ਮੰਤਰਾਲੇ ਵੱਲੋਂ 30 ਮਈ, 2020 ਨੂੰ ਜਾਰੀ ਨਵੇਂ ਦਿਸ਼ਾ–ਨਿਰਦੇਸ਼ਾਂ ਅਨੁਸਾਰ ਕੰਟੇਨਮੈਂਟ ਜ਼ੋਨਾਂ ਦੇ ਬਾਹਰਲੇ ਇਲਾਕੇ ਪੜਾਅਵਾਰ ਤਰੀਕੇ ਮੁੜ ਖੋਲ੍ਹਣ ਨਾਲ ਪੰਜਾਬ, ਹਰਿਆਣਾ, ਹਿਮਾਚਲ ਪ੍ਰਦੇਸ਼ ਜਿਹੇ ਰਾਜਾਂ ਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਚੰਡੀਗੜ੍ਹ ਸਮੇਤ ਇਸ ਖੇਤਰ ਵਿੱਚ ਹਾਲਾਤ ਮੁੜ ਆਮ ਵਰਗੇ ਹੋਣ ਲੱਗ ਪਏ ਹਨ; ਇਨ੍ਹਾਂ ਦਿਸ਼ਾ–ਨਿਰਦੇਸ਼ਾਂ ਰਾਹੀਂ ਧਾਰਮਿਕ ਸਥਾਨ ਤੇ ਅਰਦਾਸ / ਪੂਜਾ / ਦੁਆ–ਬੰਦਗੀ ਵਾਲੇ ਜਨਤਕ ਸਥਾਨ, ਹੋਟਲ, ਰੈਸਟੋਰੈਂਟ ਤੇ ਹੋਰ ਪ੍ਰਾਹੁਣਚਾਰੀ ਸੇਵਾਵਾਂ ਅਤੇ ਸ਼ਾਪਿੰਗ ਮਾਲ ਬੀਤੀ 8 ਜੂਨ ਤੋਂ ਮੁੜ ਖੋਲ੍ਹਣ ਦੀ ਇਜਾਜ਼ਤ ਦੇ ਦਿੱਤੀ ਗਈ ਹੈ। ਉਸ ਤੋਂ ਬਾਅਦ ਇਸ ਖੇਤਰ ਦੀਆਂ ਰਾਜ ਸਰਕਾਰਾਂ ਨੇ ਇਹ ਗਤੀਵਿਧੀਆਂ ਮੁੜ ਸ਼ੁਰੂ ਕਰ ਦਿੱਤੀਆਂ ਹਨ। ਕੇਂਦਰੀ ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲੇ ਨੇ ਪਹਿਲਾਂ ਹੀ ਕੋਵਿਡ–19 ਦੇ ਫੈਲਣ ਨੂੰ ਰੋਕਣ ਵਾਸਤੇ ਇਨ੍ਹਾਂ ਸਥਾਨਾਂ ਲਈ ਰੋਕਥਾਮ ਦੇ ਉਪਾਵਾਂ ਵਜੋਂ ‘ਮਿਆਰੀ ਸੰਚਾਲਨ ਪ੍ਰਕਿਰਿਆ’ (ਐੱਸਓਪੀਜ਼) ਜਾਰੀ ਕੀਤੀ ਹੋਈ ਹੈ। ਮੁੜ ਖੋਲ੍ਹਣ ਦੇ ਮੌਜੂਦਾ ਪੜਾਅ, ਅਨਲੌਕ 1 ਦੌਰਾਨ ਮੁੱਖ ਧਿਆਨ ਅਰਥਵਿਵਸਥਾ ਉੱਤੇ ਕੇਂਦ੍ਰਿਤ ਕੀਤਾ ਗਿਆ ਹੈ।


    ਚੰਡੀਗੜ੍ਹ ਦੇ ਖ਼ਾਨ ਟੇਲਰ ਨੇ ਕਿਹਾ ਕਿ ਉਹ ਕੰਮ ’ਤੇ ਪਰਤ ਕੇ ਬਹੁਤ ਖੁਸ਼ ਹਨ ਤੇ ਭਰੋਸਾ ਦਿਵਾਇਆ ਕਿ ਉਹ ਸਾਰੀਆਂ ਲਾਜ਼ਮੀ ਸਾਵਧਾਨੀਆਂ ਦਾ ਪੂਰਾ ਖ਼ਿਆਲ ਰੱਖਣਗੇ; ਉਨ੍ਹਾਂ ਕਿਹਾ ਕਿ ਉਹ ਲੌਕਡਾਊਨ ਦੀਆਂ ਜ਼ਿਆਦਾਤਰ ਪਾਬੰਦੀਆਂ ਹਟਾਉਣ ਲਈ ਸਰਕਾਰ ਦੇ ਧੰਨਵਾਦੀ ਹਨ। ਸੰਗਰੂਰ ਜ਼ਿਲ੍ਹੇ ਦੇ ਸ਼ਹਿਰ ਮਾਲੇਰਕੋਟਲਾ ਦੇ ਇੱਕ ਸਬਜ਼ੀ ਵਿਕ੍ਰੇਤਾ ਨੇ ਕਿਹਾ ਕਿ ਉਹ ਖੁਸ਼ ਹਨ ਕਿ ਲੌਕਡਾਊਨ ਹਟਾ ਦਿੱਤਾ ਗਿਆ ਹੈ ਤੇ ਉਹ ਹੁਣ ਆਪਣੀ ਰੋਜ਼ੀ–ਰੋਟੀ ਕਮਾਉਣ ਯੋਗ ਹੋ ਗਏ ਹਨ। ਪੰਜਾਬ ਦੇ ਸਾਹਿਬਜ਼ਾਦਾ ਅਜੀਤ ਸਿੰਘ ਨਗਰ ਸਥਿਤ ਬੈਸਟੈੱਕ ਸਕੁਏਰ ਮਾਲ ਵਿੱਚ ਪੂਰੀ ਸਾਵਧਾਨੀ ਰੱਖੀ ਜਾ ਰਹੀ ਹੈ ਅਤੇ ਜਨਤਾ ਲਈ ਖੋਲ੍ਹਣ ਤੋਂ ਪਹਿਲਾਂ ਇਹ ਜਗ੍ਹਾ ਪੂਰੀ ਤਰ੍ਹਾਂ ਸੈਨੀਟਾਈਜ਼ ਕੀਤੀ ਜਾਂਦੀ ਹੈ। ਹਿਮਾਚਲ ਪ੍ਰਦੇਸ਼ ’ਚ ਹਮੀਰਪੁਰ ਦੇ ਮੁੱਖ ਬਜ਼ਾਰ ਵਿੱਚ ਪੂਰੀ ਗਹਿਮਾ–ਗਹਿਮੀ ਹੈ ਅਤੇ ਲੋਕ ਖੁਦ ਨੂੰ ਸੁਰੱਖਿਅਤ ਰੱਖਣ ਲਈ ਚਿਹਰੇ ਮਾਸਕ ਨਾਲ ਢਕਣ ਦੀ ਲੋੜ ਬਾਰੇ ਪੂਰੀ ਤਰ੍ਹਾਂ ਜਾਗਰੂਕ ਹਨ।


    (ਖਾਨ ਟੇਲਰ, ਚੰਡੀਗੜ੍ਹ)


    https://twitter.com/PIBChandigarh/status/1269186514988093441?s=09 (ਖਾਨ ਟੇਲਰ, ਚੰਡੀਗੜ੍ਹ)


    (ਸਬਜ਼ੀ ਵਿਕ੍ਰੇਤਾ, ਮਾਲੇਰਕੋਟਲਾ)


    https://twitter.com/PIBChandigarh/status/1270239010502217728?s=20 (ਸਬਜ਼ੀ ਵਿਕ੍ਰੇਤਾ, ਮਾਲੇਰਕੋਟਲਾ)


    (ਸਾਹਿਬਜ਼ਾਦਾ ਅਜੀਤ ਸਿੰਘ ਨਗਰ ਦੇ ਬੈਸਟੈੱਕ ਮਾਲ ਨੂੰ ਸੈਨੀਟਾਈਜ਼ ਕੀਤਾ ਜਾ ਰਿਹਾ ਹੈ)


    https://twitter.com/PIBChandigarh/status/1270239010502217728?s=20 (ਸਾਹਿਬਜ਼ਾਦਾ ਅਜੀਤ ਸਿੰਘ ਨਗਰ ਦੇ ਬੈਸਟੈੱਕ ਮਾਲ ਨੂੰ ਸੈਨੀਟਾਈਜ਼ ਕੀਤਾ ਜਾ ਰਿਹਾ ਹੈ)


    (ਮੁੱਖ ਬਜ਼ਾਰ, ਹਮੀਰਪੁਰ)


    https://twitter.com/PIBChandigarh/status/1270226231967899648?s=20 (ਮੁੱਖ ਬਜ਼ਾਰ, ਹਮੀਰਪੁਰ)


    ਸਕੂਲ, ਕਾਲਜ, ਵਿੱਦਿਅਕ / ਸਿਖਲਾਈ / ਕੋਚਿੰਗ ਸੰਸਥਾਨ ਆਦਿ ਰਾਜਾਂ ਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਨਾਲ ਸਲਾਹ–ਮਸ਼ਵਰੇ ਤੋਂ ਬਾਅਦ ਖੋਲ੍ਹੇ ਜਾਣਗੇ। ਰਾਜ ਸਰਕਾਰਾਂ / ਕੇਂਦਰ ਸ਼ਾਸਿਤ ਪ੍ਰਦੇਸ਼ ਦੇ ਪ੍ਰਸ਼ਾਸਨਾਂ ਨੂੰ ਮਾਪਿਆਂ ਤੇ ਹੋਰ ਸਬੰਧਿਤ ਧਿਰਾਂ ਨਾਲ ਸੰਸਥਾਨ ਪੱਧਰ ਉੱਤੇ ਸਲਾਹ–ਮਸ਼ਵਰੇ ਕਰਨ ਦੀ ਸਲਾਹ ਦਿੱਤੀ ਜਾ ਰਹੀ ਹੈ। ਫ਼ੀਡਬੈਕ ਦੇ ਅਧਾਰ ਉੱਤੇ ਇਨ੍ਹਾਂ ਸੰਸਥਾਨਾਂ ਨੂੰ ਮੁੜ ਖੋਲ੍ਹਣ ਬਾਰੇ ਫ਼ੈਸਲਾ ਜੁਲਾਈ, 2020 ਵਿੱਚ ਲਿਆ ਜਾਵੇਗਾ।


    *****


    ਡੀਐੱਸ/ਪੀਐੱਸ/ਐੱਚਆਰ


    
    

    
    (Release ID: 1630998) Visitor Counter : 1
    
    
      Read this release in: English