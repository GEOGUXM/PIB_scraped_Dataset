      ਜਹਾਜ਼ਰਾਨੀ ਮੰਤਰਾਲਾ

      ਸ਼੍ਰੀ ਮਾਂਡਵੀਯਾ ਨੇ ਡ੍ਰੈਜਿੰਗ ਸਮੱਗਰੀ ਦੀ ਰਿਸਾਈਕਲਿੰਗ ਦੀ ਸੰਭਾਵਨਾ ਦੀ ਖੋਜ ਕਰਨ ਦਾ ਸੱਦਾ ਦਿੱਤਾ
      ਸਰਕਾਰ ਨੇ ਭਾਰਤ ਦੀ ਵਿਕਾਸ ਗਾਥਾ ਵਿੱਚ ‘ਵੇਸਟ ਨੂੰ ਵੈਲਥ ਦੇ ਰੂਪ ਵਿੱਚ ਬਦਲਣ’ ਦੇ ਦੁਆਰਾ ਟਿਕਾਊ ਵਿਕਾਸ ਹਾਸਲ ਕਰਨ ਦਾ ਟੀਚਾ ਰੱਖਿਆ ਹੈ : ਸ਼੍ਰੀ ਮਾਂਡਵੀਯਾ

      Posted On: 24 JUN 2020 2:56PM by PIB Chandigarh

    ਜਹਾਜ਼ਰਾਨੀ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ਼੍ਰੀ ਮਨਸੁਖ ਮਾਂਡਵੀਯਾ ਨੇ ਅੱਜ ਜਹਾਜ਼ਰਾਨੀ ਮੰਤਰਾਲਾ , ਭਾਰਤੀ ਡ੍ਰੈਜਿੰਗ ਨਿਗਮ , ਭਾਰਤੀ ਬੰਦਰਗਾਹ ਸੰਘ , ਭਾਰਤੀ ਅੰਤਰਦੇਸ਼ੀ ਜਲਮਾਰਗ ਅਥਾਰਿਟੀ , ਪ੍ਰਮੁੱਖ ਬੰਦਰਗਾਹ ਟਰੱਸਟਾਂ ਦੇ ਅਧਿਕਾਰੀਆਂ ਅਤੇ ਖੇਤਰ ਦੇ ਮਾਹਿਰਾਂ ਨਾਲ ਡ੍ਰੈਜਿੰਗ ਸਮੱਗਰੀ ਦੀ ਰਿਸਾਈਕਲਿੰਗ ਲਈ ਇੱਕ ਵੀਡੀਓ ਕਾਨਫਰੰਸਿੰਗ ਦੀ ਪ੍ਰਧਾਨਗੀ ਕੀਤੀ।


    ਸੁਝਾਵਾਂ ਦੇ ਜਵਾਬ ਵਿੱਚ , ਸ਼੍ਰੀ ਮਾਂਡਵੀਯਾ ਨੇ ਭਾਰਤੀ ਡ੍ਰੈਜਿੰਗ ਨਿਗਮ ਨੂੰ ਨਿਰਦੇਸ਼ ਦਿੱਤਾ ਕਿ ਉਹ ਭਾਰਤ ਦੇ ਤਟਵਰਤੀ ਖੇਤਰਾਂ ਅਤੇ ਨਦੀਆਂ ਦੇ ਤਟ ਉੱਤੇ ਬਣੀਆਂ ਬੰਦਰਗਾਹਾਂ ‘ ਤੇ ਡ੍ਰੈਜਿੰਗ ਸਮੱਗਰੀ ਦੀ ਰਿਸਾਈਕਲਿੰਗ ਦੀ ਸੰਭਾਵਨਾ ਦੀ ਖੋਜ ਕਰਨ। ਸ਼੍ਰੀ ਮਾਂਡਵੀਯਾ ਨੇ ਜ਼ੋਰ ਦੇ ਕੇ ਕਿਹਾ ਕਿ ਡਰਜਡ ਸਮੱਗਰੀ ਦੀ ਰਿਸਾਈਕਲਿੰਗ ਦਾ ਲਾਗੂਕਰਨ ਇਸ ਪ੍ਰਕਾਰ ਕੀਤਾ ਜਾਣਾ ਚਾਹੀਦਾ ਹੈ ਕਿ ਉਸ ਨਾਲ ਡ੍ਰੈਜਿੰਗ ਲਾਗਤ ਵਿੱਚ ਕਮੀ ਆਵੇ ਕਿਉਂਕਿ ਡ੍ਰੈਜਿੰਗ ਜਹਾਜ਼ਰਾਨੀ ਟ੍ਰੈਫਿਕ ਦੀ ਸੁਰੱਖਿਆ ਤੇ ਅਸਾਨੀ ਅਤੇ ਡਿਸਚਾਰਜ ਲਈ ਜਲਮਾਰਗ ਦੀ ਧਾਰਾ ਨੂੰ ਬਣਾਈ ਰੱਖਣ ਦੀ ਇੱਕ ਨਿਯਮਿਤ ਗਤੀਵਿਧੀ ਹੈ। ਉਨ੍ਹਾਂ ਨੇ ਨਿਜੀ ਕੰਪਨੀਆਂ ਨੂੰ ਸੁਝਾਅ ਦਿੱਤਾ ਕਿ ਉਹ ਵਾਤਾਵਰਣ ‘ ਤੇ ਜ਼ੀਰੋ ਇਫੈਕਟ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਡ੍ਰੈਜਿੰਗ ਵੇਸਟ ਦੇ ਟ੍ਰਾਂਸਪੋਰਟ ਲਈ ਕਿਫਾਇਤੀ ਲੌਜਿਸਟਿਕਸ ਸਿਸਟਮ ਨਾਲ ਇੱਕ ਡ੍ਰੈਜਿੰਗ ਮਾਡਲ ਦਾ ਨਿਰਮਾਣ ਕਰਨ।


    ਸ਼੍ਰੀ ਮਾਂਡਵੀਯਾ ਨੇ ਇਹ ਵੀ ਕਿਹਾ ਕਿ ਭਾਰਤ ਸਰਕਾਰ ਨੇ ਟਿਕਾਊ ਵਿਕਾਸ ਦਾ ਟੀਚਾ ਨਿਰਧਾਰਿਤ ਕੀਤਾ ਹੈ ਅਤੇ ਡ੍ਰੈਜਿੰਗ ਵੇਸਟ ਨੂੰ ਵਾਤਾਵਰਣ ਅਨੁਕੂਲ ਵਸਤਾਂ ਦੇ ਰੂਪ ਵਿੱਚ ਰਿਸਾਈਕਲਿੰਗ ਕਰਨ ਦੇ ਦੁਆਰਾ ਇਹ ਭਾਰਤ ਦੀ ਵਿਕਾਸ ਗਾਥਾ ਵਿੱਚ ‘ ਵੇਸਟ ਨੂੰ ਵੈਲਥ ਦੇ ਰੂਪ ਵਿੱਚ ਬਦਲਣ ‘ ਦੇ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੇ ਵਿਜ਼ਨ ਨੂੰ ਹੋਰ ਸੁਦ੍ਰਿੜ੍ਹ ਬਣਾਵੇਗਾ।


    ***


    ਵਾਈਬੀ/ਏਪੀ

    
    
    (Release ID: 1634180) Visitor Counter : 5
    
    
      Read this release in: Marathi , English , Urdu , Hindi , Manipuri , Bengali , Gujarati , Tamil , Telugu