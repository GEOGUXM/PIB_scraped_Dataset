      ਰੱਖਿਆ ਮੰਤਰਾਲਾ

      ਭਾਰਤੀ ਹਥਿਆਰਬੰਦ ਬਲਾਂ ਦੀ ਟੁਕੜੀ ਨੇ ਮਾਸਕੋ, ਰੂਸ ਵਿੱਚ ਵਿਜੈ ਦਿਵਸ ਪਰੇਡ ਵਿੱਚ ਹਿੱਸਾ ਲਿਆ
      Posted On: 24 JUN 2020 4:50PM by PIB Chandigarh


    ਰੂਸ ਦੁਆਰਾ 1941- 1945 ਦੇ ਮਹਾਨ ਦੇਸ਼ਭਗਤ ਯੁੱਧ ਵਿੱਚ ਤਤਕਾਲੀਨ ਸੋਵੀਅਤ ਜਿੱਤ ਦੀ 75ਵੀਂ ਵਰ੍ਹੇਗੰਢ ਮਨਾਈ ਜਾ ਰਹੀ ਹੈ। ਭਾਰਤੀ ਹਥਿਆਰਬੰਦ ਬਲਾਂ ਦੀ ਟੁਕੜੀ ਨੇ 24 ਜੂਨ , 2020 ਨੂੰ ਰੈੱਡ ਸਕੁਵਾਇਰ , ਮਾਸਕੋ ਵਿੱਚ ਵਿਜੈ ਦਿਵਸ ਪਰੇਡ ਵਿੱਚ ਹਿੱਸਾ ਲਿਆ। ਭਾਰਤੀ ਹਥਿਆਰਬੰਦ ਬਲਾਂ ਦੀ ਤ੍ਰੈ- ਸੇਵਾ ਟੁਕੜੀ ਵਿੱਚ , ਸਾਰੇ 75 ਰੈਂਕ ਸ਼ਾਮਲ ਸਨ ਅਤੇ ਉਨ੍ਹਾਂ ਨੇ ਰੂਸੀ ਹਥਿਆਰਬੰਦ ਬਲਾਂ ਅਤੇ 17 ਹੋਰ ਦੇਸ਼ਾਂ ਦੀਆਂ ਫੌਜੀ ਟੁਕੜੀਆਂ ਦੇ ਨਾਲ ਮਾਰਚ ਕੀਤਾ। ਇਸ ਪ੍ਰੋਗਰਾਮ ਵਿੱਚ ਰੱਖਿਆ ਮੰਤਰੀ , ਸ਼੍ਰੀ ਰਾਜਨਾਥ ਸਿੰਘ ਵਿਸ਼ੇਸ਼ ਤੌਰ ‘ ਤੇ ਸੱਦੇ ਹੋਏ ਮੈਂਬਰ ਦੇ ਰੂਪ ਵਿੱਚ ਸ਼ਾਮਲ ਹੋਏ।


    ਦੂਜੇ ਵਿਸ਼ਵ ਯੁੱਧ ਦੇ ਦੌਰਾਨ ਬ੍ਰਿਟਿਸ਼ ਭਾਰਤੀ ਹੱਥਿਆਰਬੰਦ ਬਲਾਂ , ਮਿੱਤਰ ਸੈਨਾਵਾਂ ਦੀਆਂ ਸਭ ਤੋਂ ਵੱਡੀਆਂ ਟੁਕੜੀਆਂ ਵਿੱਚੋਂ ਇੱਕ ਸੀ , ਜਿਸ ਨੇ ਉੱਤਰ ਅਤੇ ਪੂਰਬੀ ਅਫਰੀਕੀ ਮੁਹਿੰਮ , ਪੱਛਮੀ ਮਾਰੂਥਲ ਦੀ ਮੁਹਿੰਮ ਅਤੇ ਧੁਰੀ ਸ਼ਕਤੀਆਂ ਦੇ ਖ਼ਿਲਾਫ਼ ਯੂਰਪੀ ਥਿਏਟਰ ਵਿੱਚ ਹਿੱਸਾ ਲਿਆ ਸੀ। ਇਹ ਮੁਹਿੰਮਾਂ 34 , 354 ਜਖ਼ਮੀਆਂ ਅਤੇ 87 , 000 ਤੋਂ ਜ਼ਿਆਦਾ ਭਾਰਤੀ ਸੈਨਿਕਾਂ ਕੁਰਬਾਨੀ ਦੀਆਂ ਗਵਾਹ ਬਣੀਆਂ। ਭਾਰਤੀ ਫੌਜ ਦੁਆਰਾ ਨਾ ਕੇਵਲ ਸਾਰੇ ਮੋਰਚਿਆਂ ‘ ਤੇ ਲੜਾਈ ਲੜੀ ਗਈ , ਬਲਕਿ ਇਸ ਨੇ ਦੱਖਣ , ਟ੍ਰਾਂਸ - ਇਰਾਨੀਅਨ ਲੈਂਡ - ਲੀਜ ਮਾਰਗ ਦੇ ਨਾਲ ਵਸਤੂਆਂ ਦੀ ਡਿਲਿਵਰੀ ਵੀ ਸੁਨਿਸ਼ਚਿਤ ਕੀਤੀ ਗਈ , ਜਿਸ ਦੇ ਨਾਲ ਹਥਿਆਰ , ਗੋਲਾ - ਬਾਰੂਦ , ਉਪਕਰਣਾ ਲਈ ਕਲਪੁਰਜ਼ਿਆਂ ਅਤੇ ਭੋਜਨ ਸੋਵੀਅਤ ਸੰਘ , ਇਰਾਨ ਅਤੇ ਇਰਾਕ ਭੇਜੇ ਗਏ। ਭਾਰਤੀ ਸੈਨਿਕਾਂ ਦੇ ਪਰਾਕ੍ਰਮ ਨੂੰ ਚਾਰ ਹਜ਼ਾਰ ਤੋਂ ਜ਼ਿਆਦਾ ਪੁਰਸਕਾਰਾਂ ਨਾਲ ਸਨਮਾਨਿਤ ਕੀਤਾ ਗਿਆ , ਜਿਸ ਵਿੱਚ 18 ਵਿਕਟੋਰੀਆ ਅਤੇ ਜਾਰਜ ਕਰੌਸ ਦੇ ਪੁਰਸਕਾਲ ਵੀ ਸ਼ਾਮਲ ਸਨ। ਇਸ ਦੇ ਇਲਾਵਾ , ਤਤਕਾਲੀਨ ਸੋਵੀਅਤ ਸੰਘ ਨੇ ਭਾਰਤੀ ਹਥਿਆਰਬੰਦ ਬਲਾਂ ਦੇ ਪਰਾਕ੍ਰਮ ਦੀ ਸ਼ਲਾਘਾ ਕੀਤੀ ਅਤੇ 23 ਮਈ 1944 ਨੂੰ ਮਿਖਾਇਲ ਕਲੀਨਿਨ ਅਤੇ ਅਲੈਗਜ਼ੈਂਡਰ ਗੋਰਕਿਨ ਦੁਆਰਾ ਦਸਤਖਤ , ਯੂਐੱਸਐੱਸਆਰ ਦੇ ਸੁਪ੍ਰੀਮ ਸੋਵੀਅਤ ਦੀ ਪ੍ਰੀਜ਼ੀਡੀਅਮ ਨੇ ਰਾਇਲ ਇੰਡੀਅਨ ਆਰਮੀ ਸਰਵਿਸ ਕੋਰ ਦੇ ਸੂਬੇਦਾਰ ਨਾਰਾਇਣ ਰਾਓ ਨਿੱਕਮ ਅਤੇ ਹੌਲਦਾਰ ਗਜੇਂਦਰ ਸਿੰਘ ਚੰਦ ਨੂੰ ਰੈੱਡ ਸਟਾਰ ਦਾ ਪ੍ਰਤਿਸ਼ਠਿਤ ਸਨਮਾਨ ਪ੍ਰਦਾਨ ਕੀਤਾ।


    ***


    ਕਰਨਲ ਅਮਨ ਆਨੰਦ


    ਪੀਆਰਓ (ਆਰਮੀ)

    
    
    (Release ID: 1634178) Visitor Counter : 13
    
    
      Read this release in: English , Urdu , Hindi , Marathi , Manipuri , Bengali , Tamil , Malayalam