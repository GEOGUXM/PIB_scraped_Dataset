      ਰਸਾਇਣ ਤੇ ਖਾਦ ਮੰਤਰਾਲਾ

      ਨਾਈਪਰ (NIPER) ਮੋਹਾਲੀ ਵੱਲੋਂ ਇਮਿਊਨਿਟੀ ਬੂਸਟਰ ਹਰਬਲ ਟੀ (ਚਾਹ)
      Posted On: 23 JUN 2020 2:45PM by PIB Chandigarh


    ਨੈਸ਼ਨਲ ਇੰਸਟੀਟਿਊਟਸ ਆਵ੍ ਫਾਰਮਾਸਿਊਟੀਕਲ ਐਂਡ ਰਿਸਰਚ (ਨਾਈਪਰਜ਼) ਨੇ ਕੋਵਿਡ ਮਹਾਮਾਰੀ ਨਾਲ ਲੜਨ ਦੇ ਲਈ ਸੁਰੱਖਿਆ ਉਪਕਰਣਾਂ , ਸੈਨੀਟਾਈਜ਼ਰ ਅਤੇ ਮਾਸਕ ਜਿਹੇ ਕਈ ਇਨੋਵੇਟਿਵ ਉਤਪਾਦ ਪੇਸ਼ ਕੀਤੇ ਹਨ । ਨਾਲ ਹੀ ਇਹ ਸੰਕ੍ਰਮਣ ਤੋਂ ਬਚਣ ਲਈ ਰੋਗ ਪ੍ਰਤੀਰੋਧਕ ਸਮਰੱਥਾ ਨੂੰ ਮਜ਼ਬੂਤ ਕਰਨ ਵਾਸਤੇ ਇੱਕ ਇਮਿਊਨਿਟੀ ਬੂਸਟਰ ਹਰਬਲ ਟੀ (ਚਾਹ) ਲੈ ਕੇ ਆਇਆ ਹੈ ।


    ਕਿਉਂਕਿ ਕੋਵਿਡ- 19 ਦੇ ਇਲਾਜ ਲਈ ਅਜੇ ਤੱਕ ਕੋਈ ਨਵੀਂ ਪ੍ਰਭਾਵਸ਼ਾਲੀ ਦਵਾਈ ਅਤੇ ਟੀਕਾ ਉਪਲੱਬਧ ਨਹੀਂ ਹਨ । ਲੋਕਾਂ ਲਈ ਇੱਕ ਮਜ਼ਬੂਤ ਰੋਗ ਪ੍ਰਤੀਰੋਧਕ ਸਮਰੱਥਾ ਹੋਣਾ ਮਹੱਤਵਪੂਰਨ ਹੈ ਤਾਕਿ ਉਹ ਕਿਸੇ ਕਿਸਮ ਦੇ ਸੰਕ੍ਰਮਣ ਨਾਲ ਅਸਾਨੀ ਨਾਲ ਲੜ ਸਕਣ ਅਤੇ ਆਪਣੇ-ਆਪ ਨੂੰ ਸੁਰੱਖਿਅਤ ਰੱਖ ਸਕਣ । ਇਸ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਮੋਹਾਲੀ ਵਿਖੇ ਨਾਈਪਰ ਦੇ ਪ੍ਰਾਕਿਰਤਿਕ ਉਤਪਾਦ ਵਿਭਾਗ ਨੇ ਇਮਿਊਨਿਟੀ ਬੂਸਟਰ ਹਰਬਲ ਟੀ (ਚਾਹ) ਵਿਕਸਿਤ ਕੀਤੀ ਹੈ । ਇਹ ਹਰਬਲ ਟੀ (ਚਾਹ) ਸਰੀਰ ਵਿੱਚ ਰੋਗ ਪ੍ਰਤੀਰੋਧਕ ਸਮਰੱਥਾ ਨੂੰ ਸੁਰ ਕਰਨ ਦੇ ਉਦੇਸ਼ ਨਾਲ ਤਿਆਰ ਕੀਤੀ ਗਈ ਹੈ ਤਾਕਿ ਇਸ ਦੀ ਵਰਤੋਂ ਕੋਵਿਡ- 19 ਵਾਇਰਲ ਸੰਕ੍ਰਮਣ ਤੋਂ ਬਚਣ ਲਈ ਕੀਤੀ ਜਾ ਸਕੇ ।


    ਇੱਕ ਮਜ਼ਬੂਤ ਇਮਿਊਨ ਸਿਸਟਮ ਵਿਅਕਤੀਆਂ ਨੂੰ ਸੰਕ੍ਰਮਣਾਂ ਤੋਂ ਬਚਾਉਂਦਾ ਹੈ ਅਤੇ ਬੈਕਟੀਰੀਆ , ਵਾਇਰਸ ਜਿਹੇ ਰੋਗਜਨਕ ਸੂਖਮ ਜੀਵਾਂ ਅਤੇ ਹਰ ਪ੍ਰਕਾਰ ਦੇ ਜ਼ਹਿਰੀਲੇ ਉਤਪਾਦਾਂ ਨੂੰ ਬੇਅਸਰ ਅਤੇ ਸਮਾਪਤ ਕਰਨ ਦੀ ਸਮਰੱਥਾ ਰੱਖਦਾ ਹੈ । ਇਮਿਊਨ ਰਿਸਪਾਂਸ ਨੂੰ ਸੁਰ ਕਰਨਾ ਐਂਟੀ-ਵਾਇਰਲ/ਐਂਟੀ-ਮਾਈਕਰੋਬਿਯਲ ਦਵਾਈਆਂ ਦਾ ਬਦਲ ਪ੍ਰਦਾਨ ਕਰ ਸਕਦਾ ਹੈ । ਜੜੀਆਂ ਬੂਟੀਆਂ ਨੂੰ ਉਨ੍ਹਾਂ ਦੇ ਇਮਿਊਨੋਮੌਡਿਊਲੇਟਰੀ ( immunomodulatory) ਗੁਣਾਂ ਕਰਕੇ ਜਾਣਿਆ ਜਾਂਦਾ ਹੈ , ਜਿਸ ਦਾ ਅਰਥ ਹੈ ਕਿ ਇਹ ਸਪੈਸੀਫਿਕ ਅਤੇ ਨਾਨ-ਸਪੈਸੀਫਿਕ ਦੋਵੇਂ ਤਰ੍ਹਾਂ ਦੇ ਇਮਿਊਨ ਰਿਸਪਾਂਸ ਪੈਦਾ ਕਰਦੀਆਂ ਹਨ ।


    ਇਹ ਹਰਬਲ ਚਾਹ ਅਸ਼ਵਗੰਧਾ , ਗਿਲੋਅ , ਮੁਲੱਠੀ , ਤੁਲਸੀ ਅਤੇ ਗ੍ਰੀਨ ਟੀ ਜਿਹੀਆਂ 6 ਸਥਾਨਕ ਰੂਪ ਨਾਲ ਉਪਲੱਬਧ ਜੜੀਆਂ ਬੂਟੀਆਂ ਦਾ ਇੱਕ ਸੁਮੇਲ ਹੈ , ਜਿਨ੍ਹਾਂ ਨੂੰ ਸਾਵਧਾਨੀਪੂਰਬਕ ਚੁਣੇ ਹੋਏ ਅਨੁਪਾਤ ਵਿੱਚ ਮਿਲਾਇਆ ਜਾਂਦਾ ਹੈ ਜੋ ਕਿ ਇਮਿਊਨ ਕਿਰਿਆ , ਸੰਵੇਦਨਾਤਮਕ ਅਪੀਲ , ਤਿਆਰੀ ਵਿੱਚ ਆਸਾਨੀ ਸਵੀਕਾਰਯੋਗ ਪੋਰਟੇਬਿਲਿਟੀ ਦੇ ਰੂਪ ਵਿੱਚ ਉਸ ਦੀ ਕਾਰਵਾਈ ਨੂੰ ਧਿਆਨ ਵਿੱਚ ਰੱਖਦੇ ਹਨ । ਜੜੀ ਬੂਟੀਆਂ ਦੀ ਚੋਣ ਆਯੁਰਵੇਦ ਵਿੱਚ ਵਰਣਿਤ ਰਸਾਇਣ ( RASAYANA) ' ਤੇ ਅਧਾਰਿਤ ਸੀ , ਜਿਸ ਦਾ ਅਰਥ ਹੈ ਤਾਜ਼ਗੀ । ਇਹ ਜੜੀਆਂ ਬੂਟੀਆਂ ਲੰਬੇ ਸਮੇਂ ਤੋਂ ਵੱਖ-ਵੱਖ ਆਯੁਰਵੇਦਿਕ ਫਾਰਮੂਲੇ ਵਿੱਚ ਵਰਤੀਆਂ ਜਾਂਦੀਆਂ ਹਨ ਅਤੇ ਉਨ੍ਹਾਂ ਦੇ ਇਮਿਊਨੋਮੌਡਿਊਲੇਟਰੀ ਪ੍ਰਭਾਵਾਂ ਲਈ ਜਾਣੀਆਂ ਜਾਂਦੀਆਂ ਹਨ । ਇਹ ਜੜੀਆਂ ਬੂਟੀਆਂ ਸੈਲੂਲਰ ਇਮਿਊਨਿਟੀ ਪੱਧਰ ' ਤੇ ਕੰਮ ਕਰਦੀਆਂ ਹਨ ਅਤੇ ਵਾਇਰਲ/ਬੈਕਟੀਰੀਆ ਰੋਗਾਂ ਨਾਲ ਲੜਨ ਦੇ ਲਈ ਸਾਡੇ ਸਰੀਰ ਦੁਆਰਾ ਉਤਪੰਨ ਇਮਿਊਨ ਰਿਸਪਾਂਸ ਨੂੰ ਵਧਾਉਂਦੀਆਂ ਹਨ । ਫਾਰਮੂਲੇ ਨੂੰ ਵੱਧ ਤੋਂ ਵੱਧ ਇਮਿਊਨ ਬੂਸਟਿੰਗ ਪ੍ਰਭਾਵ ਨੂੰ ਪ੍ਰਾਪਤ ਕਰਨ ਦੇ ਢੰਗ ਨਾਲ ਤਿਆਰ ਕੀਤਾ ਗਿਆ ਹੈ ।


    ਇਹ ਚਾਹ ਦਿਨ ਵਿੱਚ 3 ਵਾਰ ਲਈ ਜਾ ਸਕਦੀ ਹੈ । ਇਹ ਬੱਚਿਆਂ ਅਤੇ ਬਜ਼ੁਰਗਾਂ ਲਈ ਵੀ ਸੁਰੱਖਿਅਤ ਹੈ । ਇਹ ਗਲੇ ਲਈ ਸੁਖਦਾਇਕ ਹੈ ਮੌਸਮੀ ਫਲੂ ਦੀਆਂ ਸਮੱਸਿਆਵਾਂ ਨਾਲ ਵੀ ਲੜਨ ਵਿੱਚ ਸਰੀਰ ਦੀ ਮਦਦ ਕਰ ਸਕਦੀ ਹੈ । ਇਹ ਕੈਂਪਸ ਦੇ ਨਾਈਪਰ ਮੈਡੀਕਲ ਪਲਾਂਟ ਗਾਰਡਨ ਤੋਂ ਇਕੱਤਰ ਕੀਤੀਆਂ/ਖਰੀਦੀਆਂ ਗਈਆਂ ਜੜੀਆਂ ਬੂਟੀਆਂ ਦੇ ਨਾਲ ਇਨ-ਹਾਊਸ ਤਿਆਰ ਕੀਤੀ ਗਈ ਹੈ ।


    ਨਾਈਪਰਜ਼ ਫਾਰਮਾਸਿਊਟੀਕਲ ਵਿਭਾਗ , ਰਸਾਇਣ ਅਤੇ ਖਾਦ ਮੰਤਰਾਲੇ ਦੀ ਅਗਵਾਈ ਹੇਠ ਰਾਸ਼ਟਰੀ ਮਹੱਤਵ ਦੇ ਸੰਸਥਾਨ ਹਨ । ਇਹ ਸੱਤ ਸੰਸਥਾਵਾਂ ਅਹਿਮਦਬਾਦ , ਹੈਦਰਾਬਾਦ , ਹਾਜੀਪੁਰ , ਕੋਲਕਾਤਾ , ਗੁਵਾਹਾਟੀ , ਮੋਹਾਲੀ ਅਤੇ ਰਾਏਬਰੇਲੀ ਵਿੱਚ ਕੰਮ ਕਰ ਰਹੀਆਂ ਹਨ ।


    ***


    ਆਰਸੀਜੇ/ਆਰਕੇਐੱਮ

    
    
    (Release ID: 1633753) Visitor Counter : 6
    
    
      Read this release in: English , Urdu , Hindi , Manipuri , Tamil , Telugu