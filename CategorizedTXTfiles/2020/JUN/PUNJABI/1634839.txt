      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਰਾਸ਼ਟਰੀ ਅੰਕੜਾ ਦਫ਼ਤਰ (ਫ਼ੀਲਡ ਅਪਰੇਸ਼ਨਸ ਡਿਵੀਜ਼ਨ), ਮੋਹਾਲੀ ਵੀਡੀਓ ਕਾਨਫ਼ਰੰਸਿੰਗ ਜ਼ਰੀਏ ਅੰਕੜਾ ਵਿਗਿਆਨ ਦਿਵਸ, 2020 ਮਨਾਏਗਾ
      Posted On: 27 JUN 2020 7:01PM by PIB Chandigarh


    ਚੰਡੀਗੜ੍ਹ, 27 ਜੂਨ 2020


    ਭਾਰਤ ਸਰਕਾਰ ਦੇ ਅੰਕੜਾ ਤੇ ਪ੍ਰੋਗਰਾਮ ਲਾਗੂਕਰਨ ਮੰਤਰਾਲੇ ਤਹਿਤ ਰਾਸ਼ਟਰੀ ਅੰਕੜਾ ਦਫ਼ਤਰ (ਫ਼ੀਲਡ ਅਪਰੇਸ਼ਨਸ ਡਿਵੀਜ਼ਨ) ਦੁਆਰਾ ਕੋਵਿਡ–19 ਮਹਾਮਾਰੀ ਕਾਰਨ ਇਸ ਵਾਰ ਅੰਕੜਾ ਵਿਗਿਆਨ ਦਿਵਸ ਵੀਡੀਓ ਕਾਨਫ਼ਰੰਸਿੰਗ ਜ਼ਰੀਏ ਮਨਾਇਆ ਜਾਵੇਗਾ।


    ‘ਅੰਕੜਾ ਵਿਗਿਆਨ ਦੇ ਪਿਤਾਮਾ’ ਵਜੋਂ ਜਾਣੇ ਜਾਂਦੇ ਪ੍ਰਸਾਂਤ ਚੰਦਰ ਮਹਾਲਨੋਬਿਸ ਨੂੰ ਉਨ੍ਹਾਂ ਦੀ ਜਨਮ ਵਰ੍ਹੇਗੰਢ ਮੌਕੇ ਸ਼ਰਧਾਂਜਲੀ ਭੇਟ ਕਰਨ ਲਈ ਭਾਰਤ ਸਰਕਾਰ 2007 ਤੋਂ ਹਰ ਸਾਲ 29 ਜੂਨ ਨੂੰ ਅੰਕੜਾ ਵਿਗਿਆਨ ਦਿਵਸ ਮਨਾਉਂਦੀ ਆ ਰਹੀ ਹੈ। ਅੰਕੜਾ ਵਿਗਿਆਨ ਦਿਵਸ ਮਨਾਉਣ ਦਾ ਉਦੇਸ਼ ਨੌਜਵਾਨ ਪੀੜ੍ਹੀ ਵਿੱਚ ਦੇਸ਼ ਦੇ ਵਿਕਾਸ ਲਈ ਸਮਾਜਿਕ–ਆਰਥਿਕ ਯੋਜਨਾਬੰਦੀ ਅਤੇ ਨੀਤੀ ਸੂਤਰੀਕਰਣ ਵਿੱਚ ਅੰਕੜਿਆਂ ਦੀ ਭੂਮਿਕਾ ਬਾਰੇ ਜਾਗਰੂਕਤਾ ਪੈਦਾ ਕਰਨਾ ਹੈ।


    ਮੰਤਰਾਲੇ ਵੱਲੋਂ ਚੁੱਕੇ ਕਦਮਾਂ ਦੀ ਨਿਰੰਤਰਤਾ ਵਿੱਚ ਅੰਕੜਾ ਦਿਵਸ, 2020 ਲਈ ਮੂਲ–ਵਿਸ਼ਾ (ਥੀਮ) ‘ਟਿਕਾਊ ਵਿਕਾਸ ਦੇ ਟੀਚਿਆਂ’ (ਐੱਸਡੀਜੀਜ਼ – SDGs) ਦੀ ਪੂਰਤੀ ਲਈ ਡਾਟਾ ਸਿਸਟਮ ਵਿੱਚ ਸੁਧਾਰ’ ਰੱਖਿਆ ਗਿਆ ਹੈ; ਜਿਸ ਵਿੱਚ ਐੱਸਡੀਜੀ–3 (ਹਰੇਕ ਉਮਰ ਵਰਗ ਦੇ ਸਾਰੇ ਲੋਕਾਂ ਲਈ ਤੰਦਰੁਸਤ ਜੀਵਨ ਯਕੀਨੀ ਬਣਾਉਣਾ ਤੇ ਤੰਦਰੁਸਤੀ ਨੂੰ ਪ੍ਰੋਤਸਾਹਿਤ ਕਰਨਾ) ਅਤੇ ਐੱਸਡੀਜੀ–5 (ਲਿੰਗਕ ਸਮਾਨਤਾ ਹਾਸਲ ਕਰਨਾ ਅਤੇ ਔਰਤਾਂ ਤੇ ਕੁੜੀਆਂ ਦਾ ਸਸ਼ਕਤੀਕਰਨ ਕਰਨਾ) ਰੱਖੇ ਗਏ ਹਨ।


    *****


    ਡੀਐੱਸ/ਪੀਐੱਸ/ਐੱਚਆਰ

    
    
    (Release ID: 1634839) Visitor Counter : 2
    
    
      Read this release in: English