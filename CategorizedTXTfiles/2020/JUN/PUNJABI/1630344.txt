      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਇਸ ਖੇਤਰ ਦੇ ਕਿਸਾਨਾਂ ਨੇ ਖੇਤੀਬਾੜੀ ਮੰਡੀਕਰਣ ਵਿੱਚ ਸੁਧਾਰਾਂ ਬਾਰੇ ਕੇਂਦਰੀ ਕੈਬਨਿਟ ਦੇ ਫ਼ੈਸਲਿਆਂ ਦੀ ਸ਼ਲਾਘਾ ਕੀਤੀ
      Posted On: 08 JUN 2020 7:20PM by PIB Chandigarh


    ਚੰਡੀਗੜ੍ਹ, 08 ਜੂਨ, 2020


    ਇਸ ਖੇਤਰ ਦੇ ਕਿਸਾਨਾਂ ਨੇ ਖੇਤੀਬਾੜੀ ਮੰਡੀਕਰਣ ਵਿੱਚ ਸੁਧਾਰਾਂ ਬਾਰੇ ਕੇਂਦਰੀ ਕੈਬਨਿਟ ਦੇ ਹਾਲੀਆ ਫ਼ੈਸਲਿਆਂ ਦੀ ਸ਼ਲਾਘਾ ਕੀਤੀ ਹੈ। ਇਹ ਫ਼ੈਸਲੇ ਉਨ੍ਹਾਂ ਲਈ ਲਾਹੇਵੰਦ ਸਿੱਧ ਹੋਣਗੇ ਕਿਉਂਕਿ ਇਨ੍ਹਾਂ ਰਾਹੀਂ ਉਨ੍ਹਾਂ ਨੂੰ ਆਪਣੇ ਖੇਤੀ ਉਤਪਾਦ ਆਪਣੀ ਮਰਜ਼ੀ ਨਾਲ ਵੇਚਣ ਦੀ ਹੋਰ ਆਜ਼ਾਦੀ ਮਿਲੇਗੀ; ਇਹ ਕਹਿਣਾ ਪੰਜਾਬ ਤੇ ਹਰਿਆਣਾ ਰਾਜਾਂ ਦੇ ਕਿਸਾਨਾਂ ਦਾ ਹੈ। ‘ਇੱਕ ਭਾਰਤ, ਇੱਕ ਖੇਤੀ ਬਜ਼ਾਰ’ ਅਤੇ ਕਿਸਾਨਾਂ ਦੀ ਪ੍ਰੋਸੈੱਸਰਾਂ, ਥੋਕ–ਵਿਕ੍ਰੇਤਾਵਾਂ, ਐਗ੍ਰੀਗੇਟਰਾਂ, ਵੱਡੇ ਪ੍ਰਚੂਨ–ਵਿਕ੍ਰੇਤਾਵਾਂ, ਨਿਰਯਾਤਕਾਂ ਨਾਲ ਪਾਰਦਰਸ਼ੀ ਤਰੀਕੇ ਸਿੱਧੀ ਗੱਲਬਾਤ ਨਾਲ ਸ਼ੋਸ਼ਣ ਦਾ ਕੋਈ ਖ਼ਤਰਾ ਨਹੀਂ ਰਹੇਗਾ, ਭਾਰਤ ਸਰਕਾਰ ਨੇ ਇਸ ਸਬੰਧੀ ਪਹਿਲਾਂ ਹੀ ਦੋ ਆਰਡੀਨੈਂਸ ਜਾਰੀ ਕਰ ਦਿੱਤੇ ਹਨ।


    ਪੰਜਾਬ ਦੇ ਹੁਸ਼ਿਆਰਪੁਰ ਜ਼ਿਲ੍ਹੇ ਦੇ ਬਜ਼ੁਰਗ ਕਿਸਾਨ ਮਹਿੰਦਰ ਸਿੰਘ ਨੇ ਕੇਂਦਰ ਸਰਕਾਰ ਵੱਲੋਂ ਖੇਤੀਬਾੜੀ ਖੇਤਰ ਵਿੱਚ ਕੀਤੇ ਸੁਧਾਰਾਂ ਦੀ ਸ਼ਲਾਘਾ ਕਰਦਿਆਂ ਕਿਹਾ ਕਿ ਇਨ੍ਹਾਂ ਨਾਲ ਕਿਸਾਨ ਆਪਣੀਆਂ ਫ਼ਸਲਾਂ ਦੇਸ਼ ਵਿੱਚ ਕਿਤੇ ਵੀ ਵਧੀਆ ਕੀਮਤਾਂ ਉੱਤੇ ਵੇਚ ਸਕਣਗੇ। ਪੰਜਾਬ ਦੇ ਲੁਧਿਆਣਾ ਤੋਂ ਇੱਕ ਕਿਸਾਨ ਰਾਜਿੰਦਰ ਸਿੰਘ ਨੇ ਕਿਹਾ ਕਿ ਫ਼ਸਲੀ ਉਪਜ ਦੀ ਵਿਕਰੀ ਉੱਤੋਂ ਪਾਬੰਦੀਆਂ ਹਟਾਉਣ ਲਈ ਸਰਕਾਰ ਦਾ ਫ਼ੈਸਲਾ ਇੱਕ ਸੁਆਗਤਯੋਗ ਕਦਮ ਹੈ ਅਤੇ ਇਸ ਨਾਲ ਕਿਸਾਨਾਂ ਦੀ ਆਮਦਨ ਵਿੱਚ ਵਾਧਾ ਹੋਵੇਗਾ। ਹਰਿਆਣਾ ਦੇ ਇੱਕ ਕਿਸਾਨ ਨੇ ਕਿਹਾ ਕਿ ਉਹ ਕੇਂਦਰੀ ਕੈਬਨਿਟ ਦੇ ਫ਼ੈਸਲਿਆਂ ਦਾ ਸੁਆਗਤ ਕਰਦੇ ਹਨ ਤੇ ਕਿਸਾਨਾਂ ਨੂੰ ਸਫ਼ਲ ਅਤੇ ਆਤਮਨਿਰਭਰ ਬਣਾਉਣ ਲਈ ਅਜਿਹੇ ਫ਼ੈਸਲੇ ਜ਼ਰੂਰੀ ਹਨ। ਉਨ੍ਹਾਂ ਇਹ ਵੀ ਕਿਹਾ ਕਿ ਉਹ ਭਵਿੱਖ ’ਚ ਵੀ ਅਜਿਹੇ ਫ਼ੈਸਲਿਆਂ ਦਾ ਸਮਰਥਨ ਕਰਦੇ ਰਹਿਣਗੇ।


    (ਮਹਿੰਦਰ ਸਿੰਘ, ਹੁਸ਼ਿਆਰਪੁਰ)


    https://twitter.com/PIBChandigarh/status/1269876770095771651?s=09 (ਮਹਿੰਦਰ ਸਿੰਘ, ਹੁਸ਼ਿਆਰਪੁਰ)


    


    (ਰਾਜਿੰਦਰ ਸਿੰਘ, ਲੁਧਿਆਣਾ)


    https://twitter.com/PIBChandigarh/status/1268475602694070272?s=09 (ਰਾਜਿੰਦਰ ਸਿੰਘ, ਲੁਧਿਆਣਾ)


    (ਕਿਸਾਨ, ਹਰਿਆਣਾ)


    https://twitter.com/PIBChandigarh/status/1269187152971042817?s=09 (ਕਿਸਾਨ, ਹਰਿਆਣਾ)


    ‘ਕੀਮਤ ਭਰੋਸਾ ਅਤੇ ਖੇਤੀ ਸੇਵਾਵਾਂ ਬਾਰੇ ਕਿਸਾਨਾਂ (ਸਸ਼ਕਤੀਕਰਣ ਅਤੇ ਸੁਰੱਖਿਆ) ਲਈ ਸਮਝੌਤਾ ਆਰਡੀਨੈਂਸ 2020’ ਰਾਹੀਂ ਕਿਸਾਨਾਂ ਨੂੰ ਸਿੱਧੇ ਮੰਡੀਕਰਣ ਵਿੱਚ ਮਦਦ ਮਿਲੇਗੀ ਤੇ ਨਤੀਜੇ ਵਜੋਂ ਉਨ੍ਹਾਂ ਨੂੰ ਫ਼ਸਲਾਂ ਦੀ ਪੂਰੀ ਲਾਹੇਵੰਦ ਕੀਮਤ ਮਿਲ ਸਕੇਗੀ। ਜਦਕਿ ‘ਕਿਸਾਨਾਂ ਦੀਆਂ ਫ਼ਸਲਾਂ ਦੀ ਉਪਜ ਦੇ ਵਪਾਰ ਅਤੇ ਵਣਜ (ਪ੍ਰੋਤਸਾਹਨ ਅਤੇ ਸੁਵਿਧਾਕਰਣ) ਆਰਡੀਨੈਂਸ 2020’ ਰਾਹੀਂ ਇੱਕ ਅਜਿਹੀ ਸੁਖਾਵੀਂ ਪ੍ਰਣਾਲੀ ਕਾਇਮ ਹੋਵੇਗੀ, ਜਿੱਥੇ ਕਿਸਾਨ ਤੇ ਵਪਾਰੀ ਖੇਤੀ–ਉਤਪਾਦ ਦੀ ਵਿਕਰੀ ਤੇ ਖ਼ਰੀਦ ਦੀ ਆਜ਼ਾਦੀ ਦਾ ਆਨੰਦ ਮਾਣਨਗੇ। ਜ਼ਰੂਰੀ ਵਸਤਾਂ ਐਕਟ (ਈਸੀਏ) ਵਿੱਚ ਸੋਧ ਦੇ ਫ਼ੈਸਲੇ ਨਾਲ ਉਨ੍ਹਾਂ ਨਿਜੀ ਨਿਵੇਸ਼ਕਾਂ ਦੇ ਮਨਾਂ ਵਿੱਚੋਂ ਕਾਰੋਬਾਰੀ ਗਤੀਵਿਧੀਆਂ ਵਿੱਚ ਹੱਦੋਂ ਵੱਧ ਨਿਯੰਤ੍ਰਣ ਦੇ ਦਖ਼ਲ ਦਾ ਡਰ ਨਿਕਲੇਗਾ, ਇਸ ਨਾਲ ਕੋਲਡ ਸਟੋਰਜ਼ ਵਿੱਚ ਨਿਵੇਸ਼ ਵਧੇਗਾ ਅਤੇ ਫੂਡ ਸਪਲਾਈ ਚੇਨ ਦਾ ਆਧੁਨਿਕੀਕਰਣ ਹੋਵੇਗਾ।


    ****


    ਡੀਐੱਸ/ਪੀਐੱਸ/ਐੱਚਆਰ


    
    
    

    
    (Release ID: 1630344) Visitor Counter : 5
    
    
      Read this release in: English