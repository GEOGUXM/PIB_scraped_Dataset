      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਖੇਤੀਬਾੜੀ ਖੇਤਰ ਬਾਰੇ ਕੇਂਦਰੀ ਮੰਤਰੀ ਮੰਡਲ ਦੇ ਫ਼ੈਸਲਿਆਂ ਨੇ ਇਸ ਖੇਤਰ ਦੇ ਕਿਸਾਨਾਂ ’ਚ ਆਸ਼ਾਵਾਦ ਉਤਪੰਨ ਕੀਤਾ
      Posted On: 05 JUN 2020 7:21PM by PIB Chandigarh


    ਚੰਡੀਗੜ੍ਹ, 05 ਜੂਨ, 2020


    ਖੇਤੀਬਾੜੀ ਖੇਤਰ ਬਾਰੇ ਕੇਂਦਰੀ ਮੰਤਰੀ ਮੰਡਲ ਦੇ ਫ਼ੈਸਲਿਆਂ ਨੇ ਖੇਤੀਬਾੜੀ ਪ੍ਰਧਾਨ ਰਾਜਾਂ ਪੰਜਾਬ ਤੇ ਹਰਿਆਣਾ ਦੇ ਕਿਸਾਨਾਂ ਵਿੱਚ ਆਸ਼ਾਵਾਦ ਉਤਪੰਨ ਕੀਤਾ ਹੈ। ਕੇਂਦਰੀ ਮੰਤਰੀ ਮੰਡਲ ਨੇ ਬੁੱਧਵਾਰ ਨੂੰ ਜ਼ਰੂਰੀ ਵਸਤਾਂ ਐਕਟ (ਈਸੀਏ) ਵਿੱਚ ਸੋਧ ਨੂੰ ਪ੍ਰਵਾਨਗੀ ਦਿੱਤੀ ਹੈ ਅਤੇ ਦੋ ਆਰਡੀਨੈਂਸ ਜਾਰੀ ਕਰ ਕੇ ਖੇਤੀਬਾੜੀ ਮੰਡੀਕਰਣ ਵਿੱਚ ਸੁਧਾਰਾਂ ਲਈ ਰਾਹ ਪੱਧਰਾ ਕੀਤਾ ਹੈ।


    ਵਿੱਤ ਮੰਤਰੀ, ਸ਼੍ਰੀਮਤੀ ਨਿਰਮਲਾ ਸੀਤਾਰਮਣ ਵੱਲੋਂ ‘ਆਤਮਨਿਰਭਰ ਭਾਰਤ ਅਭਿਯਾਨ’ ਅਧੀਨ ਪਿਛਲੇ ਮਹੀਨੇ ਕੀਤੇ ਕਈ ਐਲਾਨਾਂ ਦੀ ਲੜੀ ਦੇ ਮੱਦੇਨਜ਼ਰ ਇਨ੍ਹਾਂ ਕਦਮਾਂ ਨੂੰ ਖਾਸ ਤੌਰ ’ਤੇ ਹਰਿਆਣਾ ਤੇ ਪੰਜਾਬ ਰਾਜਾਂ ਵਿੱਚ ਵਧੀਆ ਹੁੰਗਾਰਾ ਮਿਲਿਆ ਹੈ। ਪੰਜਾਬ ਦੇ ਇੱਕ ਕਿਸਾਨ ਸੁਰਿੰਦਰ ਸਿੰਘ ਨੇ ਕਿਹਾ ਕਿ ਫ਼ਸਲਾਂ ਦੀ ਵਿਕਰੀ ਦੀ ਪ੍ਰਕਿਰਿਆ ਉੱਤੋਂ ਨਿਯੰਤ੍ਰਣ ਹਟਾ ਲੈਣ ਬਾਰੇ ਕੇਂਦਰ ਸਰਕਾਰ ਦਾ ਫ਼ੈਸਲਾ ਕਿਸਾਨਾਂ ਲਈ ਆਰਥਿਕ ਤੌਰ ’ਤੇ ਲਾਹੇਵੰਦ ਸਿੱਧ ਹੋਵੇਗਾ ਕਿਉਂਕਿ ਹੁਣ ਉਹ ਬਿਹਤਰ ਮੁਨਾਫ਼ਾ ਲੈਣ ਯੋਗ ਹੋਣਗੇ। ਇਸੇ ਰਾਜ ਦੇ ਇੱਕ ਹੋਰ ਕਿਸਾਨ ਸਾਧੂ ਸਿੰਘ ਨੇ ਕਿਹਾ ਕਿ ਅੰਤਰ–ਰਾਜੀ ਵਪਾਰ ਨਾਲ ਕਿਸਾਨਾਂ ਨੂੰ ਆਪਣੀਆਂ ਫ਼ਸਲਾਂ ਉਨ੍ਹਾਂ ਹੋਰ ਰਾਜਾਂ ਵਿੱਚ ਵੇਚਣ ’ਚ ਮਦਦ ਮਿਲੇਗੀ, ਜਿੱਥੇ ਮੰਗ ਹੋਵੇਗੀ ਤੇ ਇਸ ਨਾਲ ਉਨ੍ਹਾਂ ਨੂੰ ਬਿਹਤਰ ਕੀਮਤਾਂ ਮਿਲਣੀਆਂ ਯਕੀਨੀ ਹੋਣਗੀਆਂ।


    (ਸੁਰਿੰਦਰ ਸਿੰਘ, ਪੰਜਾਬ)


    https://twitter.com/PIBChandigarh/status/1268472688693010432?s=09 (ਸੁਰਿੰਦਰ ਸਿੰਘ, ਪੰਜਾਬ)


    (ਸਾਧੂ ਸਿੰਘ, ਪੰਜਾਬ)


    https://twitter.com/PIBChandigarh/status/1268471693766361089?s=09 (ਸਾਧੂ ਸਿੰਘ, ਪੰਜਾਬ)


    ਬਿਲਕੁਲ ਇਹੋ ਜਿਹੀ ਭਾਵਨਾ ਹਰਿਆਣਾ ਦੇ ਕਿਸਾਨਾਂ ਵਿੱਚ ਵੀ ਦੇਖੀ ਜਾ ਸਕਦੀ ਹੈ; ਇਸ ਰਾਜ ਦੇ ਓਮ ਪ੍ਰਕਾਸ਼ ਨੇ ਕਿਹਾ ਕਿ ਜ਼ਰੂਰੀ ਵਸਤਾਂ ਐਕਟ (ਈਸੀਏ) ਵਿੱਚ ਸੋਧ ਕਰਨਾ ਅਤੇ ਫ਼ਸਲੀ ਉਪਜ ਦੀ ਵਿਕਰੀ ਉੱਤੋਂ ਪਾਬੰਦੀਆਂ ਹਟਾਉਣਾ ਵਧੀਆ ਕਦਮ ਹੈ; ਇਸ ਨਾਲ ਕਿਸਾਨਾਂ ਦੀ ਚਿਰੋਕਣੀ ਮੰਗ ਪੂਰੀ ਹੋਵੇਗੀ। ਹਰਿਆਣਾ ਦੇ ਰਾਮ ਕੁਮਾਰ ਨੇ ਕਿਹਾ ਕਿ ਪਾਬੰਦੀ ਹਟਾਉਣ ਅਤੇ ਆਪਣੀਆਂ ਫ਼ਸਲਾਂ ਦੇਸ਼ ਵਿੱਚ ਕਿਤੇ ਵੀ ਵੇਚ ਸਕਣ ਦੇ ਫ਼ੈਸਲੇ ਤੋਂ ਸਾਰੇ ਕਿਸਾਨ ਖ਼ੁਸ਼ ਹਨ।


    (ਓਮ ਪ੍ਰਕਾਸ਼, ਹਰਿਆਣਾ)


    https://twitter.com/PIBChandigarh/status/1268471018651181057?s=09 (ਓਮ ਪ੍ਰਕਾਸ਼, ਹਰਿਆਣਾ)


    (ਰਾਮ ਕੁਮਾਰ, ਹਰਿਆਣਾ)


    https://twitter.com/PIBChandigarh/status/1268471244849963008?s=09 (ਰਾਮ ਕੁਮਾਰ, ਹਰਿਆਣਾ)


    ਹੁਣ ਜਦੋਂ ਕਿਸਾਨ ਇਨ੍ਹਾਂ ਕਦਮਾਂ ਪ੍ਰਤੀ ਆਸਵੰਦ ਹਨ, ਤਾਂ ਉੱਧਰ ਵਪਾਰਕ ਜੱਥੇਬੰਦੀਆਂ ਨੇ ਵੀ ਆਪਣਾ ਸਮਰਥਨ ਪ੍ਰਗਟਾਇਆ ਹੈ। ਸੀਆਈਆਈ, ਪੰਜਾਬ ਦੇ ਵਾਈਸ ਚੇਅਰਮੈਨ ਸ਼੍ਰੀ ਭਵਦੀਪ ਸਰਦਾਨਾ ਨੇ ਖੇਤੀਬਾੜੀ ਖੇਤਰ ਵਿੱਚ ਵੱਡੇ ਸੁਧਾਰਾਂ ਦੀ ਸ਼ੁਰੂਆਤ ਲਈ ਸਰਕਾਰ ਦੀ ਇਸ ਪਹਿਲਕਦਮੀ ਦੀ ਸ਼ਲਾਘਾ ਕਰਦਿਆਂ ਕਿਹਾ ਹੈ ਕਿ ਹੁਣ ਕਿਸਾਨਾਂ ਦੀ ਆਰਥਿਕ ਹਾਲਤ ਵਿੱਚ ਵੱਡਾ ਸੁਧਾਰ ਹੋਵੇਗਾ। ਇਨ੍ਹਾਂ ਕਦਮਾਂ ਨਾਲ ਹਾਸ਼ੀਏ ’ਤੇ ਗਏ ਕਿਸਾਨਾਂ ਨੂੰ ਆਪਣੀ ਫ਼ਸਲ ਇੱਕ ਥਾਂ ਇਕੱਠੀ ਕਰ ਕੇ ਪ੍ਰਭਾਵਸ਼ਾਲੀ ਢੰਗ ਨਾਲ ਮੰਡੀਆਂ ਤੱਕ ਪਹੁੰਚਾਉਣ ਵਿੱਚ ਮਦਦ ਮਿਲੇਗੀ, ਜਿਸ ਨਾਲ ਉਨ੍ਹਾਂ ਨੂੰ ਬਿਹਤਰ ਕੀਮਤ ਮਿਲ ਸਕੇਗੀ। ਉਨ੍ਹਾਂ ਇਹ ਵੀ ਕਿਹਾ ਕਿ ਜ਼ਰੂਰੀ ਵਸਤਾਂ ਐਕਟ ’ਚੋਂ ਕੁਝ ਖਾਸ ਵਸਤਾਂ ਨੂੰ ਹਟਾਉਣਾ ਇੱਕ ਦਲੇਰਾਨਾ ਕਦਮ ਹੈ, ਜਿਸ ਨਾਲ ਉਨ੍ਹਾਂ ਵਸਤਾਂ ਦਾ ਵਧੇਰੇ ਵਪਾਰ ਯਕੀਨੀ ਹੋਵੇਗਾ।


    (ਸ਼੍ਰੀ ਭਵਦੀਪ ਸਰਦਾਨਾ, ਵਾਈਸ ਚੇਅਰਮੈਨ, ਸੀਆਈਆਈ ਪੰਜਾਬ)


    https://twitter.com/PIBChandigarh/status/1268473073549770753?s=09 (ਸ਼੍ਰੀ ਭਵਦੀਪ ਸਰਦਾਨਾ, ਵਾਈਸ ਚੇਅਰਮੈਨ, ਸੀਆਈਆਈ ਪੰਜਾਬ)


    ਇਨ੍ਹਾਂ ਫ਼ੈਸਲਿਆਂ ਤੋਂ ਬਾਅਦ ਆਰਥਿਕ ਮਾਮਲਿਆਂ ਬਾਰੇ ਕੈਬਨਿਟ ਕਮੇਟੀ ਨੇ 1 ਜੂਨ 2020 ਨੂੰ ਖ਼ਰੀਫ਼ ਦੀਆਂ ਸਾਰੀਆਂ ਨਿਸ਼ਚਿਤ ਫ਼ਸਲਾਂ ਦੇ ਮੰਡੀਕਰਣ ਸੀਜ਼ਨ 2020–21 ਲਈ ਘੱਟੋ–ਘੱਟ ਸਮਰਥਨ ਮੁੱਲਾਂ ਵਿੱਚ ਵਾਧੇ ਨੂੰ ਮਨਜ਼ੂਰੀ ਦਿੱਤੀ।


    *****


    ਡੀਐੱਸ/ਪੀਐੱਸ/ਐੱਚਆਰ


    

    
    (Release ID: 1629809) Visitor Counter : 4
    
    
      Read this release in: English