      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਇਸ ਖੇਤਰ ਦੇ ਉਦਯੋਗਪਤੀ ਭਾਰਤੀ ਅਰਥਵਿਵਸਥਾ ਦੇ ਹਾਲੀਆ ਅਨੁਮਾਨਾਂ ਨਾਲ ਸਹਿਮਤ
      Posted On: 15 JUN 2020 7:25PM by PIB Chandigarh


    ਚੰਡੀਗੜ੍ਹ, 15 ਜੂਨ, 2020


    ਭਾਰਤੀ ਅਰਥਵਿਵਸਥਾ ਬਾਰੇ ਐੱਸ ਐਂਡ ਪੀ ਗਲੋਬਲ ਰੇਟਿੰਗਸ ਐਂਡ ਫ਼ਿਚ ਰੇਟਿੰਗਸ ਦੇ ਹਾਲੀਆ ਅਨੁਮਾਨਾਂ ਤੋਂ ਇਸ ਖੇਤਰ ਦੇ ਉਦਯੋਗਪਤੀ ਸਹਿਮਤ ਹਨ। ਉਨ੍ਹਾਂ ਕਿਹਾ ਹੈ ਕਿ ਪਿੱਛੇ ਜਿਹੇ ਐਲਾਨੇ ਗਏ ਸੁਧਾਰਾਂ ਦੀ ਰੋਸ਼ਨੀ ਵਿੱਚ ਇਹ ਵਿਵਹਾਰਕ ਹੈ। ਐੱਮਐੱਸਐੱਮਈ (MSME) ਐਜੂਕੇਸ਼ਨ ਕੰਸਲਟਿੰਗ ਕਾਰੋਬਾਰ ਦੇ ਸੰਸਥਾਪਕ ਅਜੈ ਬੁੱਧੀਰਾਜਾ ਨੇ ਕਿਹਾ ਕਿ ਪਿਛਲੇ ਕੁਝ ਸਮੇਂ ਦੌਰਾਨ ਸਰਕਾਰ ਦੁਆਰਾ ਐਲਾਨੇ ਗਏ ਸੁਧਾਰਾਂ ਤੇ ਉਨ੍ਹਾਂ ਨੂੰ ਲਾਗੂ ਕਰਨ ਦੀ ਸਿਆਸੀ ਇੱਛਾ–ਸ਼ਕਤੀ ਦੇ ਮੱਦੇਨਜ਼ਰ ਐੱਸ ਐਂਡ ਪੀ ਗਲੋਬਲ ਰੇਟਿੰਗਸ ਦੁਆਰਾ ਭਾਰਤ ਦੀ ਅਰਥਵਿਵਸਥਾ ਦੀ ਵਿਕਾਸ ਦਰ ਬਾਰੇ ਪੇਸ਼ ਕੀਤੇ ਗਏ ਅਨੁਮਾਨ ਪ੍ਰਾਪਤੀਯੋਗ ਹਨ। ਐੱਸ ਐਂਡ ਪੀ ਗਲੋਬਲ ਰੇਟਿੰਗ ਦੇ ਅਨੁਮਾਨ ਮੁਤਾਬਕ ਇਸ ਵਿੱਤੀ ਵਰ੍ਹੇ ਦੀ ਗਿਰਾਵਟ ਤੋਂ ਬਾਅਦ ਭਾਰਤ ਦੀ ਅਰਥਵਿਵਸਥਾ ਵਿੱਚ ਇੱਕ ਮਜ਼ਬੂਤ ਤੇਜ਼ੀ ਆਉਣ ਦੀ ਸੰਭਾਵਨਾ ਹੈ ਤੇ ਵਿੱਤੀ ਵਰ੍ਹੇ 2022 ’ਚ ਕੁੱਲ ਘਰੇਲੂ ਉਤਪਾਦਨ ਦੀ ਵਾਧਾ ਦਰ 8.5% ਰਹਿ ਸਕਦੀ ਹੈ। ਮੋਹਾਲੀ ਦੇ ਇੱਕ ਉਦਯੋਗਪਤੀ ਅਨੁਰਾਗ ਅਗਰਵਾਲ ਨੇ ਕਿਹਾ ਕਿ ਇਹ ਦੇਖ ਕੇ ਖ਼ੁਸ਼ੀ ਹੋਈ ਹੈ ਕਿ ਫ਼ਿੱਚ ਰੇਟਿੰਗਸ ਦੇ ਅਨੁਮਾਨਾਂ ਅਨੁਸਾਰ ਅਗਲੇ ਸਾਲ ਭਾਰਤ ਦੀ ਕੁੱਲ ਘਰੇਲੂ ਉਤਪਾਦਨ ਦੀ ਵਾਧਾ ਦਰ 9.5% ਹੋਵੇਗੀ। ਸਪਲਾਈ ਨੂੰ ਉਤਸ਼ਾਹਿਤ ਕਰਨ ਲਈ ਸਰਕਾਰ ਦੁਆਰਾ ਕੀਤੀਆਂ ਪਹਿਲਾਂ ਦੀ ਉਨ੍ਹਾਂ ਸ਼ਲਾਘਾ ਕੀਤੀ ਪਰ ਉਨ੍ਹਾਂ ਕਿਹਾ ਕਿ ਮੰਗ ਵਾਲੇ ਪਾਸੇ ਵੀ ਹੁਲਾਰੇ ਦੀ ਲੋੜ ਹੈ। ਭਾਰਤ ਸਰਕਾਰ ਨੇ ਅਰਥਵਿਵਸਥਾ ਨੂੰ ਉਤਸ਼ਾਹਿਤ ਕਰਨ ਲਈ ‘ਆਤਮਨਿਰਭਰ ਭਾਰਤ ਅਭਿਯਾਨ’ ਅਧੀਨ ਪਿਛਲੇ ਮਹੀਨੇ ਕਈ ਐਲਾਨ ਕੀਤੇ ਸਨ।


    


    (ਅਜੈ ਬੁੱਧੀਰਾਜਾ)


    https://twitter.com/PIBChandigarh/status/1272410115375656960?s=09 (ਅਜੈ ਬੁੱਧੀਰਾਜਾ)


    (ਅਨੁਰਾਗ ਅਗਰਵਾਲ)


    https://twitter.com/PIBChandigarh/status/1272409930499108865?s=09 (ਅਨੁਰਾਗ ਅਗਰਵਾਲ)


    ਭਾਰਤ ਦੀ ਅਰਥਵਿਵਸਥਾ ਬਾਰੇ ਆਸ਼ਾਵਾਦੀ ਅਨੁਮਾਨ ਦੌਰਾਨ ਗ੍ਰਹਿ ਮੰਤਰਾਲੇ ਦੁਆਰਾ ਇਸ ਖੇਤਰ ਵਿੱਚ ਹੋਰ ਗਤੀਵਿਧੀਆਂ ਪੜਾਅਵਾਰ ਤਰੀਕੇ ਮੁੜ ਸ਼ੁਰੂ ਕਰਨ ਲਈ ਦਿਸ਼ਾ–ਨਿਰਦੇਸ਼ ਜਾਰੀ ਕੀਤੇ ਗਏ ਸਨ। 30 ਮਈ, 2020 ਨੂੰ ਜਾਰੀ ਕੀਤੇ ਗਏ ਇਨ੍ਹਾਂ ਦਿਸ਼ਾ–ਨਿਰਦੇਸ਼ਾਂ ਰਾਹੀਂ ਬੀਤੀ 8 ਜੂਨ ਤੋਂ ਧਾਰਮਿਕ ਸਥਾਨ, ਜਨਤਾ ਲਈ ਪੂਜਾ–ਪਾਠ, ਅਰਦਾਸ, ਦੁਆ–ਬੰਦਗੀ ਕਰਨ ਵਾਲੇ ਸਥਾਨ, ਹੋਟਲ, ਰੈਸਟੋਰੈਂਟ ਤੇ ਹੋਰ ਪ੍ਰਾਹੁਣਚਾਰੀ ਸੇਵਾਵਾਂ ਅਤੇ ਸ਼ੌਪਿੰਗ ਮਾਲਸ ਮੁੜ ਖੋਲ੍ਹ ਦਿੱਤੇ ਗਏ ਹਨ। ਪੰਜਾਬ ਦੇ ਮਾਲੇਰਕੋਟਲਾ ’ਚ ਇੱਕ ਰੇਹੜੀ ਵਿਕ੍ਰੇਤਾ ਲੌਕਡਾਊਨ ਦੀਆਂ ਪਾਬੰਦੀਆਂ ਹਟਾਏ ਜਾਣ ਤੋਂ ਖ਼ੁਸ਼ ਹਨ ਕਿਉਂਕਿ ਹੁਣ ਉਹ ਆਪਣੇ ਫਲ ਵੇਚਣ ਅਤੇ ਆਪਣੇ ਲਈ ਉਪਜੀਵਕਾ ਕਮਾਉਣ ਦੇ ਯੋਗ ਹੋ ਸਕੇ ਹਨ। ਹੁਣ ਕਿਉਂਕਿ ਸਾਵਧਾਨੀ ਹੀ ਨਵਾਂ ਆਮ ਵਿਵਹਾਰ ਹੈ, ਇਸੇ ਲਈ ਸ਼ਿਮਲਾ, ਹਿਮਾਚਲ ਪ੍ਰਦੇਸ਼ ਵਿੱਚ ਇੱਕ ਹੇਅਰ–ਡ੍ਰੈੱਸਰ ਆਪਣੇ ਗਾਹਕਾਂ ਦੀ ਸੁਰੱਖਿਆ ਦਾ ਪੂਰਾ ਧਿਆਨ ਰੱਖਦਿਆਂ ਇੱਕ ਉਚਿਤ ਪੀਪੀਈ (PPE) ਕਿੱਟ ਨਾਲ ਆਪਣਾ ਕੰਮ ਕਰ ਰਹੇ ਹਨ।


    (ਇੱਕ ਰੇਹੜੀ ਵਿਕ੍ਰੇਤਾ, ਮਾਲੇਰਕੋਟਲਾ)


    https://twitter.com/PIBChandigarh/status/1271684146406907905?s=09 (ਇੱਕ ਰੇਹੜੀ ਵਿਕ੍ਰੇਤਾ, ਮਾਲੇਰਕੋਟਲਾ)


    https://twitter.com/PIBChandigarh/status/1272043936819736576?s=09 (ਹੇਅਰ ਡ੍ਰੈੱਸਰ, ਸ਼ਿਮਲਾ)


    ਮੁੜ–ਖੁੱਲ੍ਹਣ ਦਾ ਮੌਜੂਦਾ ਗੇੜ, ਅਨਲੌਕ 1 ਦੌਰਾਨ ਸਾਰਾ ਧਿਆਨ ਅਰਥਵਿਵਸਥਾ ਉੱਤੇ ਕੇਂਦ੍ਰਿਤ ਰੱਖਿਆ ਗਿਆ ਹੈ। 24 ਮਾਰਚ, 2020 ਤੋਂ ਪੂਰੇ ਦੇਸ਼ ਵਿੱਚ ਬਹੁਤ ਸਖ਼ਤ ਲੌਕਡਾਊਨ ਲਾਗੂ ਕਰ ਦਿੱਤਾ ਗਿਆ ਸੀ। ਜ਼ਰੂਰੀ ਗਤੀਵਿਧੀਆਂ ਨੂੰ ਛੱਡ ਕੇ ਸਾਰੀਆਂ ਗਤੀਵਿਧੀਆਂ ਉੱਤੇ ਪਾਬੰਦੀ ਲੱਗੀ ਹੋਈ ਸੀ। ਉਸ ਤੋਂ ਬਾਅਦ ਇੱਕ ਦਰਜਾਬੰਦ ਤਰੀਕੇ ਨਾਲ ਤੇ ਕੋਵਿਡ–19 ਦਾ ਫੈਲਣਾ ਰੋਕਣ ਦੀ ਮੁੱਖ ਮਨਸ਼ਾ ਨਾਲ ਲੌਕਡਾਊਨ ਦੇ ਉਪਾਵਾਂ ਵਿੱਚ ਢਿੱਲ ਦਿੱਤੀ ਗਈ ਹੈ। ਗ੍ਰਹਿ ਮੰਤਰਾਲੇ ਦੁਆਰਾ ਜਾਰੀ ਮੌਜੂਦਾ ਦਿਸ਼ਾ–ਨਿਰਦੇਸ਼ 1 ਜੂਨ, 2020 ਤੋਂ ਲਾਗੂ ਹੋਏ ਸਨ।


    *****


    ਡੀਐੱਸ/ਪੀਐੱਸ/ਐੱਚਆਰ

    
    
    (Release ID: 1631846) Visitor Counter : 1
    
    
      Read this release in: English