      శాస్త్ర విజ్ఞాన- సాంకేతిక విజ్ఞాన మంత్రిత్వ శాఖ

      కొవిడ్‌ నమూనాల పరీక్షల కోసం అధునాతన వైరాలజీ ల్యాబ్‌ ఏర్పాటు చేసిన ఎన్‌బీఆర్‌ఐ
      Posted On: 30 JUN 2020 12:28PM by PIB Hyderabad


    పుణెలోని జాతీయ వృక్ష పరిశోధన సంస్థ (ఎన్‌బీఆర్‌ఐ) కొవిడ్‌ నమూనాల పరీక్షల కోసం "అధునాతన వైరాలజీ ల్యాబ్‌" ఏర్పాటు చేసింది. భారత వైద్య పరిశోధన మండలి (ఐసీఎంఆర్‌) , ప్రపంచ ఆరోగ్య సంస్థ (డబ్ల్యూహెచ్‌వో) , కేంద్ర ఆరోగ్య , కుటుంబ సంక్షేమ శాఖ మార్గదర్శకాలకు అనుగుణంగా దీనిని ఏర్పాటు చేశారు.


    ఇది , ' జీవ భద్రత స్థాయి ' ( బీఎస్‌ఎల్‌)- 3 స్థాయి కేంద్రం. "వ్యాధి కారకాన్ని బట్టి , దానిని నిర్వహించే కేంద్రానికి జీవ భద్రత స్థాయిని కేటాయిస్తారు. ఐసీఎంఆర్‌ మార్గదర్శకాల ప్రకారం , కొవిడ్‌ పరీక్షలకు బీఎస్‌ఎల్‌- 2 స్థాయి చాలు. కానీ , ఇది ఇంకా ఆధునిక కేంద్రం." అని ఎన్‌బీఆర్‌ఐ సీనియర్‌ సైంటిస్ట్‌ డా.సమీర్‌ సావంత్‌ చెప్పారు. ఈ అధునిక కేంద్రంలో “ నెగెటివ్ ప్రెజర్ ” ఉంది. అంటే ఇది తుంపర్లను పీల్చుకుని ఫిల్టర్ల ద్వారా పంపించగలదు. వైరస్‌ , బ్యాక్టీరియాలను ఇది వడగట్టి , పరీక్ష కేంద్రాన్ని సురక్షితంగా ఉంచుతుంది. పరీక్ష సమయంలో వైరస్‌ వ్యాపించకుండా అడ్డుకుంటుంది.


    అధునాతన వైరాలజీ ల్యాబ్‌ ప్రారంభం


    ఉత్తరప్రదేశ్‌ కొవిడ్‌ పరీక్షలకు ఈ ల్యాబ్‌ను అనుసంధానిస్తామని ఎన్‌బీఆర్‌ఐ డైరెక్టర్‌ ప్రొ.ఎస్‌.కె.బారిక్‌ చెప్పారు. ప్రస్తుతం ఉత్తరప్రదేశ్‌లో రోజుకు ఇరవై వేల నమూనాలు పరీక్షిస్తున్నట్లు వెల్లడించారు. ప్రొటోకాల్‌ ప్రకారం , తొలివారంలో రోజుకు వంద నమూనాలను పరీక్షిస్తామని , తర్వాత రోజుకు ఐదు వందలకు పెంచుతామని వివరించారు.


    " ఉత్తరప్రదేశ్‌ ప్రభుత్వ ఉన్నతాధికారులు , సీఎస్‌ఐఆర్‌-డీజీ విజ్ఞప్తితో , ప్రజలకు సేవ చేయడానికి వైరాలజీ ల్యాబ్‌ను ఎన్‌బీఆర్‌ఐ ఏర్పాటు చేసింది. కొవిడ్‌ పరీక్షల్లో పాల్గొనేందుకు , సెంట్రల్‌ ఇన్‌స్టిట్యూట్‌ ఆఫ్‌ మెడికల్‌ అండ్‌ ఆరోమాటిక్‌ ప్లాంట్స్‌ (సీఐఎంఏపీ) సైంటిస్టులు కూడా ఎన్‌బీఆర్‌ఐతో కలుస్తారు" అని ప్రొ. బారిక్‌ తెలిపారు.


    ****

    
    
    (Release ID: 1635414) Visitor Counter : 55
    
    
      Read this release in: Punjabi , English , Urdu , Hindi , Marathi , Manipuri , Assamese , Tamil