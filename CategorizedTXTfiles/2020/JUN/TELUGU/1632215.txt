      ఆర్థిక సంఘం

      జలశక్తి మంత్రిత్వ శాఖతో ఆర్థిక సంఘం సమావేశం తాగునీరు, పారిశుద్ధ్య సేవలకు సహాయంపై చర్చ
      Posted On: 17 JUN 2020 6:04PM by PIB Hyderabad


    గ్రామీణ స్థానిక సంస్థలకు తాగునీరు , పారిశుద్ధ్య సేవల కల్పనకోసం ఇవ్వాల్సిన సహాయంపై 15 వ ఆర్థిక సంఘం చైర్మన్ , ఎన్ . కె . సింగ్ , ఆర్థిక సంఘం సభ్యులు ఈ రోజు కేంద్ర జలశక్తి మంత్రి గజేంద్ర సింగ్ , తదితర అధికార బృందంతో సమావేశం జరిపారు .


    పంచాయతీలు , మున్సిపాలిటీలకు అవసరమైన వనరులను సమకూర్చేందుకు వీలుగా రాష్ట్ర ఏకీకృత నిధిని బలోపేతం చేసే చర్యలు ఆవశ్యకమని , సంబంధిత రాష్ట్ర ఆర్థిక సంఘం సిఫార్సుల ప్రాతిపదికన ఈ ప్రక్రియ జరగాలని కేంద్ర ఆర్థిక సంఘం సూచిస్తోంది . స్థానిక సంస్థలకు గ్రాంట్లపై 2020-21 సంవత్సరానికి సమర్పించిన తన నివేదిక , సిఫార్సులనే 2020-21 నుంచి 2025-26 వ సంవత్సరం వరకూ వర్తింపజేయవచ్చా ?, లేక సదరు సిఫార్సులకు సవరణలేమైనా అవసరమవుతాయా ? అన్నది తాను తెలుసుకోదలిచినట్టు ఆర్థిక సంఘం ఈ సమావేశంలో పేర్కొంది . దాదాపు రెండున్నర లక్షల పంచాయతీ రాజ్ సంస్థల్లో ఒకే విధమైన తాగునీటి , పారిశుద్ధ్య సమస్యలు ఉన్నాయని , వాటి పరిష్కారానికి , పథకాలను పటిష్టంగా అమలు చేయడానికి ఆయా రాష్ట్ర ప్రభుత్వాలతో సహా ,.. పంచాయతీ రాజ్ , జలశక్తి మంత్రిత్వ శాఖలు సమన్వయంతో పనిచేయాలని 15 వ ఆర్థిక సంఘం అభిప్రాయపడింది .


    గ్రామీణ స్థానిక సంస్థల పరిధిలో తాగునీటి సౌకర్యం , పారిశుద్ధ్య సేవలను కల్పనకు సంబంధించి 15 వ ఆర్థికసంఘం గ్రాంట్లను సమర్థంగా వినియోగించుకునే అంశంపై పంచాయతీ రాజ్ , జలశక్తి మంత్రిత్వ శాఖలు ఈ ఏడాది మార్చి 17 న అన్ని రాష్ట్రాలకు ఉమ్మడి లేఖ రాశాయి . నీటి సరఫరా , పారిశుద్ధ్య సేవలను జాతీయ ప్రాధాన్యం కలిగిన అంశంగా 15 వ ఆర్థిక సంఘం 2020-21 వ సంవత్సరపు తన మధ్యంతర నివేదికలో గుర్తించినట్టు ఈ లేఖలో రెండు మంత్రిత్వశాఖలు ప్రధానంగా ప్రస్తావించాయి . ఆ నివేదికను అనుసరించి ,..60,750 కోట్ల రూపాయల్లో 50 శాతం నిధులు ,.. అంటే , 30,375 కోట్ల రూపాయలను గ్రామీణ స్థానిక పరిపాలనా సంస్థలకు గ్రాంటుగా కేటాయించారు . మొదటగా ,.. స్థానిక సంస్థల పారిశుద్ధ్య నిర్వహణకు , బహిరంగ మలవిసర్జన రహిత స్థితిని కొనసాగించేందుకు , రెండవ పథకంగా తాగునీటి సరఫరా , వర్షపునీటి పొదుపు , నీటి రీసైక్లింగ్ వంటివాటి నిర్వహణకు ఈ గ్రాంట్లు కేటాయించారు . మంజూరైన ఈ గ్రాంట్లలో సగానికి సమానమైన నిధులచొప్పున ఈ రెండింటికీ పంచాయతీ రాజ్ సంస్థలు నిధులు కేటాయించవలసి ఉంటుంది . అయితే ,.. ఇందులో ఒక కేటగిరీకి చెందిన పనులను ఏదైనా గ్రామపంచాయతీ సంతృప్త స్థాయిలో నెరవేర్చగలిగితే సదరు గ్రామ పంచాయతీ నిధులను మిగిలిన కేటగిరీ పనులకు వినియోగించుకోవచ్చని ఆ లేఖ పేర్కొంది . కాగా , తాగునీరు , పారిశుద్ధ్య సేవలకోసం 15 వ ఆర్థిక సంఘం గ్రాంట్లను వినియోగించుకునేటపుడు జలజీవన్ మిషన్ , గ్రామీణ స్వచ్ఛభారత్ మిషన్ కార్యక్రమాలకు ప్రాధాన్యం ఇవ్వాలని , ఆ విషయాన్ని అన్ని పంచాయతీ రాజ్ సంస్థల దృష్టికి తేవాలని రాష్ట్ర ప్రభుత్వాలను ఉమ్మడి లేఖలో కోరారు .


    జలజీవన్ మిష్ పథకం కింద చేపట్టిన పనులను గురించి ఆర్థిక సంఘానికి కేంద్ర జలశక్తి మంత్రిత్వ శాఖ తాజా అద్యయన పత్రాన్ని సమర్పించింది . ఇప్పటివరకూ వివిధ పనులకు అందిన ఆర్థిక సంఘం నిధులను గురించి తన పత్రంలో వివరించింది .


    జలజీవన్ మిషన్ కార్యక్రమ లక్ష్యాలను సాధించండంలో కోవిడ్ వైరస్ మహమ్మారి వ్యాప్తి అనంతరం నెలకొన్న సవాళ్లను కూడా కేంద్ర జలశక్తి మంత్రిత్వ శాఖ ప్రధానంగా ప్రస్తావించింది . తాగునీటి భద్రత కల్పించాలన్న లక్ష్య సాధనకు నీటి ఎద్దడి ప్రాంతాల్లో , నీటి నాణ్యతత సరిగాలేని ప్రాంతాల్లో చేపట్టవలసిన పథకాలను కూడా ప్రస్తావించింది .


    తాగునీరు , పారిశుద్ధ్య సేవలకు సంబంధించి పంచాయతీ రాజ్ సంస్థలకు ఇవ్వాల్సిన గ్రాంట్లు , తాగునీటి భద్రతకు సంబంధించి పట్టణ స్థానిక పరిపాలనా సంస్థలకు , పంచాయతీ రాజ్ సంస్థలకు ఇవ్వాల్సిన గ్రాంట్లపై జలశక్తి మంత్రిత్వశాఖ అనేక సూచనలు చేసింది . తాగనీటి భద్రతా లక్ష్యాన్ని సాధించేందుకు మౌలిక సదుపాయాల అభివృద్ధికోసం తమకు దాదాపు 82 వేల కోట్ల రూపాయలు అవసరమని ఈ మంత్రిత్వ శాఖ అభిప్రాయపడింది .


    ఈ నేపథ్యంలో ,.. తాగునీటి సరఫరా , పారిశుద్ధ్య సేవలకు పూర్తిస్థాయిలో కమిషన్ మద్దతు ఇస్తుందని ఆర్థిక సంఘం చైర్మన్ సమావేశంలో హామీ ఇచ్చారు . 20221-22 వ సంవత్సరంనుంచి 2025-26 వ సంవత్సరం వరకూ ,.. అంటే రానున్న ఐదేళ్ల కాలానికి సమర్పించే తమ తుది నివేదికలో ఈ కార్యక్రమాలకు సంపూర్ణ మద్దతు ఇస్తామని చైర్మన్ స్పష్టం చేశారు . కేంద్ర జలశక్తి మంత్రి , ఆయన అధికార బృందం చేసిన సూచనలను ,. సిఫార్సుల రూపకల్పనలో సాధ్యమైనంతవరకూ పరిగణనలోకి తీసుకుంటామని కూడా ఆర్థిక సంఘం చైర్మన్ హామీ ఇచ్చారు .


    ***

    
    
    (Release ID: 1632215) Visitor Counter : 40
    
    
      Read this release in: English , Urdu , Hindi , Bengali , Manipuri , Tamil