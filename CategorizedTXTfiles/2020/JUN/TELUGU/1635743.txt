      హోం మంత్రిత్వ శాఖ

      పేదలకు ఉచితంగా రేషన్‌ అందించే 'ప్రధానమంత్రి గరీబ్‌ కల్యాణ్‌ అన్న యోజన'ను నవంబర్ వరకు పొడిగించిన ప్రధాని శ్రీ నరేంద్రమోదీని అభినందించిన కేంద్ర హోంమంత్రి అమిత్‌ షా
      
      పేదల సంక్షేమానికి కట్టుబడిన ప్రధాని నిబద్ధతకు ఈ పథకం పొడిగింపు నిదర్శనం: అమిత్‌ షా
      
      "ఈ పథకం కారణంగా ఎవరూ ఆకలితో నిద్రపోరు, విజయవంతంగా అమలు చేసిన ప్రధాని శ్రీ నరేంద్ర మోదీకి కృతజ్ఞతలు": అమిత్‌ షా
      
      కష్టజీవులైన రైతులకు, నిజాయతీగా పన్నులు చెల్లిస్తున్నవారికి కూడా కృతజ్ఞతలు తెలిపిన అమిత్‌ షా
      Posted On: 30 JUN 2020 7:54PM by PIB Hyderabad


    దేశవ్యాప్తంగా ఉన్న పేద ప్రజలకు ఉచితంగా రేషన్‌ సరుకులు అందించే ' ప్రధానమంత్రి గరీబ్‌ కల్యాణ్‌ అన్న యోజన ' ను నవంబర్ వరకు పొడిగించిన ప్రధాని శ్రీ నరేంద్రమోదీని కేంద్ర హోంమంత్రి శ్రీ అమిత్‌ షా అభినందిస్తూ ట్వీట్‌ చేశారు.


    రైతుల కష్టార్జితం , పన్ను చెల్లింపుదారుల నిబద్ధత , ఈ కష్ట సమయంలో అవసరార్థులను ఆదుకుంటున్నాయని ట్వీట్‌లో పేర్కొన్నారు.


    పేదల సంక్షేమానికి కట్టుబడిన ప్రధాని నిబద్ధతకు , ' ప్రధానమంత్రి గరీబ్‌ కల్యాణ్‌ అన్న యోజన ' పొడిగింపు ఒక నిదర్శనమని అమిత్‌ షా అభివర్ణించారు. పథకాన్ని విజయవంతంగా అమలు చేస్తూ , దేశంలో ఏ ఒక్కరూ ఆకలితో అలమటించకుండా చూసినందుకు ప్రధాని మోదీకి హోంమంత్రి అమిత్‌ షా కృతజ్ఞతలు తెలిపారు.


    *******

    
    
    (Release ID: 1635743) Visitor Counter : 21
    
    
      Read this release in: English , Urdu , Marathi , Manipuri , Punjabi , Tamil