      ఆర్థిక మంత్రిత్వ శాఖ

      బ్యాంకింగ్ రంగం తగ్గించిన రెపో రేటు ప్రభావాన్ని ప్రభుత్వం నిశితంగా పరిశీలిస్తోంది, భారతదేశ వృద్ధిని గుర్తించడంలో సంపద సృష్టికర్తల ప్రయత్నాలను గుర్తించింది : పి.హెచ్.డి. మండలితో వీడియో కాన్ఫరెన్స్ లో కేంద్ర ఆర్ధికమంత్రి
      Posted On: 19 JUN 2020 6:23PM by PIB Hyderabad


    కేంద్ర ఆర్థిక, కార్పొరేట్ వ్యవహారాల శాఖ మంత్రి శ్రీమతి నిర్మలా సీతారామన్ ఈ రోజు వీడియో కాన్ఫరెన్స్ ద్వారా పి.హెచ్.‌డి. వాణిజ్య మరియు పరిశ్రమల మండలి మేనేజింగ్ కమిటీ సభ్యులతో మాట్లాడారు. దేశంలో సామాజిక-ఆర్థిక అభివృద్ధిని ప్రోత్సహించే విధానంలో భాగంగా, సంపద సృష్టికర్తలు ఉపాధి అవకాశాలను కల్పించడం మరియు వనరులను సముచితంగా ఉపయోగించుకోవడంతో ప్రభుత్వం వారి ప్రాముఖ్యతను ఎల్లప్పుడూ గుర్తించిందని ఆమె చెప్పారు.


    ప్రధానమంత్రి ఎల్లప్పుడూ ఎమ్.ఎస్.ఎమ్.ఈ. లను గుర్తించి, సహాయం చేయటానికి ముందుంటారని ఆర్ధికమంత్రి పేర్కొన్నారు. బ్యాంకులతో సంప్రదించి పరిస్థితిని మేము నిశితంగా పరిశీలిస్తున్నాము, తద్వారా ప్రభుత్వం ప్రకటించిన ఉపశమన చర్యలు క్షేత్ర స్థాయిలో సమర్థవంతంగా పనిచేస్తున్నాయి. ముఖ్యంగా తగ్గిన రేపో రేటు, వినియోగదారుల వడ్డీ రేట్లను తగ్గించాలి. అని సీతారామన్ అన్నారు.


    వాణిజ్యం మరియు పరిశ్రమలపై మహమ్మారి కోవిడ్-19 యొక్క భయంకరమైన ప్రభావాన్ని తగ్గించడానికి వ్యాపారాలకు 3 లక్షల కోట్ల రూపాయల అనుషంగిక ఉచిత ఆటోమేటిక్ రుణాల కేటాయింపులో రుణాల పంపిణీ పరిణామాలను వారు నిశితంగా గమనిస్తున్నారని ఆర్థిక మంత్రి పేర్కొన్నారు.


    పరిశ్రమ ఎదుర్కొంటున్న సవాళ్లను పరిష్కరించడం మరియు వ్యాపారం చేయడాన్ని సులభతరం చేయడంపై ప్రత్యేక దృష్టి సారించి ప్రభుత్వం ఎల్లప్పుడూ ప్రభుత్వ జోక్యం కనిష్టంగా మరియు గరిష్ట పాలనపై దృష్టి సారించిందని ఆర్థిక మంత్రి చెప్పారు.


    అన్ని పరిశ్రమల వాటాదారులకు, ముఖ్యంగా ఎం.ఎస్.‌ఎం.ఈ. లకు భేదం లేకుండా ప్రభుత్వం ఎల్లప్పుడూ సహాయం చేస్తుంది.


    ప్రభుత్వం ప్రకటించిన గణనీయమైన సంస్కరణలను అభినందిస్తూ, పి.హెచ్.‌డి. వాణిజ్య పరిశ్రమల మండలి ప్రెసిడెంట్ డాక్టర్ డి.కె. అగర్వాల్ తన స్వాగతోపన్యాసంలో, 20.97 లక్షల కోట్ల రూపాయల టిములస్ ప్యాకేజీ చాలా సమగ్రమైనది, గణనీయమైనది మరియు ప్రపంచంలోని ఇతర దేశాలు అందించిన ప్యాకేజీలలో అతిపెద్దది, అన్ని పేర్కొన్నారు.


    డాక్టర్ డి కె అగర్వాల్ మాట్లాడుతూ, ఈ ప్యాకేజీ ద్రవ్య మరియు ఆర్థిక ఉద్దీపన మాత్రమే కాదు, భారతదేశాన్ని తదుపరి గరిష్ట స్థాయికి తీసుకెళ్లేందుకు అవసరమైన సంస్కరణలను కూడా కలిగి ఉందని అన్నారు.


    పర్యాటకం, విమానయానం, విందు, వినోదాలు, రియల్ ఎస్టేట్, ఆటోమొబైల్ వంటి తీవ్రంగా ప్రభావితమమైన అనేక రంగాల వర్గీకరణను ప్రభావితం చేయకుండా రుణాలను ఒక సారి పునర్వ్యవస్థీకరించడం ప్రస్తుత పరిస్థితుల్లో చాలా అవసరమని ఆయన సూచించారు.


    బ్యాంకర్ల మనస్సుల నుండి భయాలను తొలగించడానికి ప్రభుత్వం నుండి బ్యాంకింగ్ రంగానికి ఒక అధికారిక సమాచార మార్పిడి ఉండవచ్చని డాక్టర్ అగర్వాల్ సూచించారు, తద్వారా బ్యాంకు అధికారులు ఎటువంటి భయం లేకుండా వాణిజ్యం మరియు పరిశ్రమలకు రుణాలు మంజూరు చేసి పంపిణీ చేయగలరని అన్నారు.


    కొన్ని నిజమైన కారణాల వల్ల కొన్ని వ్యాపార సంస్థలు ఎన్.‌పి.ఎ. గా మారితే ఎటువంటి నేరారోపణలు ఉండకూడదని ఆయన సూచించారు.


    మెరుగైన ప్రభుత్వ వ్యయం ద్వారా వెంటనే డిమాండ్ ఉత్పత్తి చేయాల్సిన అవసరం ఉంది. ఏకకాలంలో భారతదేశాన్ని ఆకర్షణీయమైన పెట్టుబడి గమ్యస్థానంగా మార్చడానికి ఫాస్ట్ ట్రాక్ శ్రమ, చట్టపరమైన భూ సంస్కరణలు దేశీయ పరిశ్రమల పోటీతత్వాన్ని పెంచుతాయని, డాక్టర్ అగర్వాల్ అన్నారు.


    ఆర్థిక మంత్రి యొక్క క్రియాశీల నాయకత్వంలో, కోవిడ్-19 కి వ్యతిరేకంగా పోరాటంలో భారతదేశం విజయవంతంగా బయటపదగలదని, పిహెచ్‌డి ఛాంబర్ దృఢంగా పేర్కొంది. ఈ చాలా కష్ట సమయంలో ప్రభుత్వానికి మరియు ప్రజలకు పి.హెచ్.‌డి. ఛాంబర్ పూర్తి స్థాయిలో మద్దతు ఇస్తుందని డాక్టర్ డి కె అగర్వాల్ హామీ ఇచ్చారు.


    పి.హెచ్.‌డి.సి.సి.ఐ సభ్యులు అడిగిన సమస్యలను ఆర్థిక మంత్రి ఉదారంగా పరిష్కరించారు. ఆర్థిక వ్యవస్థ, వాణిజ్యం మరియు పరిశ్రమ రంగాలకు చెందిన వివిధ అంశాలపై పి.హెచ్.‌డి. ఛాంబర్ అందజేసిన పలు సూచనలను ఆర్ధికమంత్రి పరిగణలోకి తీసుకున్నారు. ఈ సమావేశంలో పాల్గొన్న ఇతర ప్రముఖ వ్యక్తుల్లో భారత ప్రభుత్వ ఆర్ధిక మంత్రిత్వ శాఖ, రెవిన్యూ విభాగం కార్యదర్శి (ఆర్ధిక) శ్రీ అజయ్ భూషణ్ పాండే; భారత ప్రభుత్వ ఆర్ధిక మంత్రిత్వశాఖ, ఆర్ధిక సేవల విభాగం కార్యదర్శి, శ్రీ దేబశీష్ పాండా , భారత ప్రభుత్వ కార్పొరేట్ వ్యవహారాల మంత్రిత్వ శాఖ కార్యదర్శి శ్రీ రాజేష్ వర్మ, భారత ప్రభుత్వ ఆర్ధిక మంత్రిత్వశాఖ, ఆర్ధికవ్యవహారాల విభాగం, ముఖ్య ఆర్ధిక సలహాదారు, డాక్టర్ కృష్ణమూర్తి సుబ్రమణియన్ ; పి.హెచ్.డి. ఛాంబర్ సీనియర్ ఉపాధ్యక్షుడు, శ్రీ సంజయ్ అగర్వాల్ , పి.హెచ్.డి. ఛాంబర్ ఉపాధ్యక్షుడు, శ్రీ ప్రదీప్ ముల్తానీ , పి.హెచ్.డి. ఛాంబర్ ప్రధాన కార్యదర్శి. శ్రీ సౌరభ్ సన్యాల్ తో పాటు పి.హెచ్.డి. ఛాంబర్ మేనేజింగ్ కమిటీ కి చెందిన మాజీ అధ్యక్షులు, మాజీ మేనేజింగ్ కమిటీ సభ్యులు మొదలైన వారు పాల్గొన్నారు.


    *****

    
    
    (Release ID: 1632810) Visitor Counter : 30
    
    
      Read this release in: English , Urdu , Marathi , Hindi , Manipuri , Punjabi , Gujarati , Tamil