      కార్మిక, ఉపాధికల్పన మంత్రిత్వ శాఖ

      పెన్షనర్ల జీవన్ ప్రమాణ పత్ర సమర్పణ ప్రక్రియ
      మరింత సానుకూలం
      కామన్ సర్వీస్ సెంటర్లతో ఉద్యోగుల
      భవిష్యనిధి సంస్థ సంస్థ ఏర్పాటు.
      Posted On: 11 JUN 2020 4:45PM by PIB Hyderabad


    పెన్షనర్లకు మరింత చేరువగా సేవలందంచేందుకు ఉద్యోగుల పెన్షన్ పథకం ( ఈపీఎస్ ) కొత్త ఏర్పాటు చేసింది . దేశంలో కోవిడ్ -19 వైరస్ మహమ్మారి వ్యాప్తి కారణంగా ఏర్పడిన సవాళ్ల నేపథ్యంలో ఉద్యోగుల భవిష్యనిధి సంస్థ (EPFO) ఈ ఏర్పాటు చేసింది . పెన్షర్లు డిజిటల్ జీవన్ ప్రమాణ్ పత్ర ( లైఫ్ సర్టిఫికెట్ ) ను సులభంగా సమర్పించేందుకు వీలుగా దేశవ్యాప్తంగా ఉన్న కామన్ సర్వీస్ సెంటర్లతో ఈపీఎఫ్ఓ భాగస్వామ్య ఒప్పందం కుదుర్చుకుంది . దేశంలోని 65 లక్షల మంది పెన్షనర్లు తమ ఇళ్లకు చేరువలోనే ఉండే కామన్ సర్వీస్ సెంటర్లలో డిజిటల్ జీవన్ ప్రమాణ పత్రను సమర్పించేందుకు ఇది వీలు కలిగిస్తుంది . దీనితో మొత్తం 3 లక్షల 65 కామన్ సర్వీస్ సెంటర్లలో పెన్షనర్లు జీవన్ ప్రమాణ పత్రాలను సమర్పించడానికి వీలు ఉంటుంది . పెన్షనర్లు తమ నెలవారీ పెన్షన్ పొందాలంటే ప్రతియేటా ఈ జీవన్ ప్రమాణ పత్ర లేదా లైఫ్ సర్టిఫికెట్ ను తప్పనిసరిగా సమర్పించాల్సి ఉంటుంది .


    కామన్ సర్వీస్ సెంటర్లతో పాటుగా , దేశంలోని 135 ప్రాంతీయ కార్యాలయాలు , 117 జిల్లా స్థాయి కార్యాలయాలు , పెన్షన్ బట్వాడా చేసే బ్యాంకుల ద్వారా కూడా ఈపీఎస్ పెన్షనర్లు తమ లైఫ్ సర్టిఫికెట్లను సమర్పించచ్చు . ఉద్యోగుల భవిష్య నిధి సంస్థ అనుసరించే ఈ బహుళ సంస్థల సదుపాయం ద్వారా పెన్షనర్లు తమకు సానుకూలమైన , సౌకర్యవంతమైన పద్ధతిలో ఈ సేవలను ఉపయోగించుకునే స్వేచ్ఛ ఉంది .


    ఏడాదిలో ఎప్పుడైనా తమ సౌకర్యాన్ని బట్టి పెన్షనర్లు డిజిటల్ జీవన్ ప్రమాణ పత్రాన్ని సమర్పించవచ్చు . ఈ మేరకు ఉద్యోగుల పెన్షన్ పథకం తన విధానంలో కీలకమైన మార్పు చేసింది .


    పెన్షనర్ లైఫ్ సర్టిఫికెట్ సమర్పించిన తేదీనుంచి సంవత్సరంపాటు చెల్లుబాటవుతుంది . ఇదివరకైతే ప్రతియేటా నవంబరు నెలలో జీవన ప్రమాణ పత్రాన్ని సమర్పించవలసి ఉండేది . ఈ నిబంధన కారణంగా పెన్షనర్లు ఎన్నో ఇబ్బందులు ఎదుర్కోవలసి వచ్చేది . తమకు పెన్షన్ చెల్లింపు నిలిచిపోయిందంటూ పలు ఫిర్యాదులు పెన్షనర్లనుంచి వచ్చేవి . ఆలస్యంగా లైఫ్ సర్టిఫికెట్ సమర్పించిన సందర్భాల్లో నవంబర్ వరకూ కొన్ని నెలలు మాత్రమే సర్టిఫికెట్ చెల్లుబాటయ్యేది . ఈ పరిస్థితుల్లో పెన్షనర్ల ప్రయోజనాలకు అనుకూలంగా ఉండాలనే లక్ష్యంతో ఉద్యోగుల భవిష్యనిధి సంస్థ కీలక నిర్ణయం తీసుకుని ఈ ప్రత్యేక ఏర్పాటు చేసింది .


    దేశంలోని 65 లక్షల మంది పెన్షనర్ల ఆర్థిక స్వాతంత్య్రంకోసం ఉద్యోగుల భవిష్యనిధి సంస్థ కట్టుబడి ఉంది . ఇందుకోసం వారికి సకాలంలో పెన్షన్ బట్వాడా చేసేందుకు , ప్రత్యేకించి సంక్షోభ సమయాల్లో సకాలంలో పెన్షన్ అందించేందుకు ఈ ఏర్పాటు చేసింది .

    
    
    (Release ID: 1630931) Visitor Counter : 44
    
    
      Read this release in: Punjabi , English , Urdu , Hindi , Marathi , Bengali , Manipuri , Odia , Tamil , Kannada