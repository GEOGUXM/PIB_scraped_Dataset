      పెట్రోలియం- సహజ వాయువుల మంత్రిత్వ శాఖ

      అసోంలోని టిన్సుకియా జిల్లా బాగ్జాన్ వద్ద ఆయిల్ ఇండియా లిమిటెడ్‌ గ్యాస్ బావిలో బ్లోఅవుట్ గురించి ప్రకటన
      Posted On: 10 JUN 2020 6:00PM by PIB Hyderabad


    అసోంలోని టిన్సుకియా జిల్లాలోని బాగ్జన్ ఆయిల్‌ఫీల్డ్ కింద గ్యాస్ ఉత్పత్తి చేసే బావి బాగ్జన్ -5 లో వర్క్ఓవర్ కార్యకలాపాలు నిర్వహిస్తున్నప్పుడు, 2020 మే 27 న బావి హఠాత్తుగా యాక్టీవ్ అయి ఒక పేలుడు సంభవించిందని ప్రభుత్వ రంగ సంస్థ అయిన ఆయిల్ ఇండియా లిమిటెడ్ (ఓఐఎల్) నివేదించింది. ఇది బావి నుండి అనియంత్రిత గ్యాస్ ప్రవాహానికి దారితీసింది. ఓయిల్ ఇండియా ఒఎన్‌జిసి నుండి మద్దతు కోరింది, ఇది వెంటనే వారి సంక్షోభ నిర్వహణ బృందాన్ని (సిఎమ్‌టి) మోహరించింది. సింగపూర్ కి చెందిన మెస్సర్స్ అలెర్ట్ డిజాస్టర్ కంట్రోల్ సంస్థను కూడా ఆయిల్ ఇండియా రంగంలోది దింపింది.


    నిపుణుల సలహాలను అనుసరించి, అన్ని భద్రతా జాగ్రత్తలు తీసుకొని ఈ బావిని కప్పడానికి ప్రణాళిక చేశారు. బావి స్థలంలో క్లియరింగ్ కార్యకలాపాలు జరుగుతుండగా, బావి సైట్ చుట్టూ సుమారు 200 మీటర్ల ప్రాంతంలో మంటలు వ్యాపిస్తూ, 2020 జూన్ 9వ తేదీ మధ్యాహ్నం 9 గంటలకు బావి మంటలు చెలరేగాయి. అగ్నిప్రమాదానికి కారణం ఇంతవరకు నిర్ధారించబడలేదు.


    కేంద్ర పెట్రోలియం, సహజవాయువు మంత్రి (ఎంఓపిఎన్జి) అసోం ముఖ్యమంత్రితో కలిసి ఆయిల్ ఇండియా, ఒఎన్‌జిసి, అంతర్జాతీయ నిపుణులు, ఎంఓపిఎన్జి అధికారులతో వీడియో కాన్ఫరెన్సింగ్ ద్వారా నిన్న పరిస్థితిని సమీక్షించారు. ప్రాణ, ఆస్తి నష్టాలకు ప్రజల భయాలను తగ్గించాల్సిన అవసరాన్ని అసోం ముఖ్యమంత్రి నొక్కిచెప్పారు. ఎంఓపిఎన్జి,ఆయిల్ ఇండియా నుండి పూర్తి సహకారం ఉంటుందని శ్రీ ధర్మేంద్ర ప్రధాన్ ముఖ్యమంత్రికి హామీ ఇచ్చారు. బాధిత కుటుంబాలకు ఉపశమనం మరియు పరిహారం ఇవ్వబడుతుంది, రాష్ట్ర ప్రభుత్వంతో ఖరారు చేయవచ్చు.


    పెట్రోలియం మరియు సహజ వాయువు మంత్రి శ్రీ ప్రధాన్ ఈ స్థలంలో ఉన్న సంక్షోభ నిర్వహణ బృందం, ఆయిల్ ఇండియా లిమిటెడ్ అధికారులు, మంత్రిత్వ శాఖ అధికారులతో ఈ రోజు వీడియో కాన్ఫరెన్సింగ్ ద్వారా సమీక్షా సమావేశాన్ని నిర్వహించారు, బావి అడుగు పునాది ప్రాంతంలో తప్ప, సైట్ చుట్టూ మంటలు చాలా వరకు ఆరిపోయినట్లు రిపోర్ట్ అయింది. ఏదేమైనా, బావిని మూసివేసే వరకు బావి ముఖ భాగం నుండి గ్యాస్ దహనం కొనసాగుతుంది.


    సుమారు 200 మీటర్ల అంచున ఉన్న మంటలు 15 ఇళ్లను పూర్తిగా దగ్ధం చేయగా, మరో 10-15 ఇళ్ళు పాక్షికంగా ప్రభావితమయ్యాయి. ఆయిల్ ఇండియా లిమిటెడ్‌కు చెందిన ఇద్దరు అగ్నిమాపక సిబ్బంది మరణించినట్లు కూడా సమాచారం. ముగ్గురు ఫైర్‌మెన్‌లు, ఓఐఎల్ ఇండియాకు చెందిన ఇద్దరు, ఒఎన్‌జిసికి చెందిన ఒకరు సమీపంలోని నీటి కొలనులో దూకినట్లు ప్రాథమిక సమాచారం. ఒఎన్‌జిసి ఫైర్‌మెన్ గాయపడగా, ఇద్దరు ఆయిల్ ఇండియా ఫైర్‌మెన్‌లు తమను తాము రక్షించుకోలేకపోయారు. వారి మృతదేహాలు లభ్యమయ్యాయి.


    బావిని మూసివేయడానికి ఏదైనా ఆపరేషన్ ప్రారంభించటానికి ముందు బావి సైట్ చుట్టూ కాలిపోయిన రిగ్, ఫైర్ ఇంజన్లు మరియు ఇతర పదార్థాల శిధిలాలు తొలగిస్తారు. ఈ ఏర్పాట్లు చేయడానికి 5-6 రోజులు పట్టే అవకాశం ఉంది. ఆ ప్రదేశంలో కార్యకలాపాలు చేపట్టే ముందు నిరంతర నీటి సరఫరా ఏర్పాట్లు చేయవలసి ఉంటుంది, అన్ని ఆపరేషన్లు పూర్తి కావడానికి 4 వారాలు పడుతుంది.


    ఇప్పటికే వెయ్యి ఆరు వందల కుటుంబాలను సమీపంలోని ప్రభావిత ప్రాంతాల నుండి ఖాళీ చేయించారు. సమీపంలోని సురక్షిత ప్రాంతాలలో ఏర్పాటు చేసిన సహాయ శిబిరాల్లో శిబిరాలు ఏర్పాటు చేశారు. ప్రతి బాధిత కుటుంబానికి తక్షణ ఉపశమనంగా రూ.30,000 / - (ముప్పై వేల రూపాయలు) ఇవ్వాలని నిర్ణయించారు.


    ఈ బావి డిబ్రూ-సైఖోవా నేషనల్ పార్క్, మాగురిమోటాపుంగ్బీల్, చిత్తడి నేల సమీపంలో ఉంది. డిబ్రూ-సైఖోవా నేషనల్ పార్క్, మాగురిమోటాపుంగ్బీల్ పరిసరాల్లో పర్యావరణ ప్రభావాన్ని అంచనా వేయడానికి ఆయిల్ ఇండియా ఒక గుర్తింపు పొందిన ఏజెన్సీని నియమించింది.


    మంత్రిత్వ శాఖ పరిస్థితిని నిరంతరం సమీక్షిస్తూ పర్యవేక్షిస్తోంది.

    
    
    (Release ID: 1630767) Visitor Counter : 42
    
    
      Read this release in: English , Urdu , Hindi , Marathi , Manipuri , Assamese , Punjabi , Odia , Tamil