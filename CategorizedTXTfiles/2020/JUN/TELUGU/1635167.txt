      ఉక్కు మంత్రిత్వ శాఖ

      "నిరంతర గాల్వనైజ్డ్‌ రీబార్‌ ఉక్కు" ఉత్పత్తి ప్లాంటును పంజాబ్‌లోని మండి గోబింద్‌ఘర్‌లో ప్రారంభించిన శ్రీ ధర్మేంద్ర ప్రధాన్
      
      ఆత్మనిర్భర్‌ భారత్‌ దిశగా ఇదొక అడుగని అభివర్ణన
      Posted On: 29 JUN 2020 1:57PM by PIB Hyderabad


    కేంద్ర ఉక్కు & పెట్రోలియం , సహజవాయువు శాఖ మంత్రి శ్రీ ధర్మేంద్ర ప్రధాన్‌ , " నిరంతర గాల్వనైజ్డ్‌ రీబార్‌ ఉక్కు" ఉత్పత్తి ప్లాంటును ప్రారంభించారు. పంజాబ్‌లోని మండి గోబింద్‌ఘర్‌లో , " మాధవ్ అలాయ్స్‌" ఈ ప్లాంటును ఏర్పాటు చేసింది.


    ఈ సందర్భంగా మంత్రి మాట్లాడుతూ , " గాల్వనైజ్డ్‌ ఉక్కు అత్యంత బలమైనది , పర్యావరణహితం , తక్కువ ఖర్చులో వస్తుంది. మౌలిక వసతుల రంగాల్లో భారీగా విస్తరించడం , ఉక్కు వినియోగాన్ని పెంచే కార్యక్రమాలపై మేం దృష్టి పెట్టాం. కాబట్టి గాల్వనైజ్డ్ ఉక్కుకు డిమాండ్ పెరుగుతుంది. నిర్మాణ రంగం ఎంతోకాలంగా ఎదురుచూస్తున్న గాల్వనైజ్డ్‌ రీబార్‌ ఉక్కు అవసరాలను ఈ ప్లాంటు తీరుస్తుంది" అని చెప్పారు.


    ఉక్కు రంగంలో స్వావలంబన గురించి మాట్లాడుతూ , " ఆత్మనిర్భర్ భారత్ అనేది బలమైన ఉత్పత్తి రంగం , స్వావలంబన , సమీకృత ప్రపంచ ఆర్థిక వ్యవస్థతో కూడిన బలమైన భారత్. ఉక్కు రంగం కీలక పాత్ర పోషించాలి. దేశీయ అవసరాలను మాత్రమేగాక , ప్రపంచ అవసరాలను తీర్చడంపైనా దృష్టి పెట్టాలి. ఇవాళ ప్రారంభించిన ప్లాంటు , ఆత్మనిర్భర్‌ భారత్‌ దిశగా సరైన అడుగు" అని ధర్మేంద్ర ప్రధాన్‌ వెల్లడించారు.


    ఉక్కు రంగాన్ని మరింత శక్తిమంతం చేయడానికి , స్వావలంబన సాధించడానికి తీసుకున్న డీఎంఐ & ఎస్పీ విధానం , ఉక్కు క్లస్టర్ల ఏర్పాటు , ఉక్కు తుక్కు విధానం , ముడి పదార్థాల భద్రతపై తీసుకున్న చర్యలు , సరైన ఉక్కు వినియోగ కార్యక్రమాలు వంటివాటి గురించి కూడా మంత్రి ధర్మేంద్ర ప్రధాన్‌ వివరించారు.


    ******

    
    
    (Release ID: 1635167) Visitor Counter : 52
    
    
      Read this release in: Punjabi , English , Urdu , Marathi , Hindi , Manipuri , Tamil