      పెట్రోలియం- సహజ వాయువుల మంత్రిత్వ శాఖ

      ఫరీదాబాద్‌లో ఇండియన్ ఆయిల్ సంస్థ కు చెందిన కొత్త ఆర్ అండ్ డి కేంద్రానికి శంఖుస్థాపన చేసిన - శ్రీ ధర్మేంద్ర ప్రధాన్
      
      ఆత్మనిర్భర్ భారత్ కు ఆర్ & డి కీలకమైన అంశం
      
      హర్యానాను దేశంలో ప్రముఖ ఆర్ & డి కేంద్రంగా మార్చడానికి కట్టుబడి ఉన్నాము - శ్రీ ధర్మేంద్ర ప్రధాన్
      Posted On: 29 JUN 2020 1:31PM by PIB Hyderabad


    కేంద్ర పెట్రోలియం మరియు సహజ వాయువు , ఉక్కు శాఖల మంత్రి శ్రీ ధర్మేంద్ర ప్రధాన్ , హర్యానా ముఖ్యమంత్రి శ్రీ మనోహర్ లాల్ తో కలిసి , ఫరీదాబాద్ , సెక్టార్-67 , ఐ.ఎం.టి. వద్ద ఇండియన్ ఆయిల్ సంస్థ కు చెందిన రెండవ ఆర్ & డి ప్రాంగణంలో అత్యాధునిక సాంకేతికాభివృద్ధి మరియు అభివృద్ధి కేంద్రానికి శంఖుస్థాపన చేశారు. ఈ కొత్త కేంద్రాన్ని , సుమారు 59 ఎకరాల విస్తీర్ణంలో , 2,282 కోట్ల రూపాయలతో ఏర్పాటు చేస్తున్నారు. ఫరీదాబాద్ లోని సెక్టార్ -13 వద్ద ఉన్న ప్రాంగణంతో కలిసి పనిచేసే , కొత్త కేంద్రం , ఇండియన్ ఆయిల్ సంస్థకు చెందిన ఆర్ & డి విభాగంచే అభివృద్ధి చేయబడిన వివిధ సాంకేతిక పరిజ్ఞానాల ప్రదర్శన మరియు విస్తరణపై దృష్టి పెడుతుంది.


    కొత్త ప్రాంగణంలోని పరిశోధనా మౌలికసదుపాయాలలో , ప్రత్యామ్నాయ మరియు పునరుత్పాదక శక్తి పరిధిలో అత్యాధునిక ప్రయోగశాలలు , పైలట్ ప్లాంట్లు ఉంటాయి. ఉదా. , ఇంధన సెల్ , హైడ్రోజన్ , గ్యాసిఫికేషన్ & సౌర శక్తి పరిశోధన , సెమీ-కమర్షియల్ నానో-మెటీరియల్ ప్రొడక్షన్ యూనిట్ , పెట్రోకెమికల్స్ , ఉత్ప్రేరకాలు , బయోటెక్నాలజీ మొదలైన వాటిలో ప్రమాణాలను పెంపొందించడంతో పాటు పైలట్ ప్లాంట్లు ఉంటాయి. ఇండియన్ ఆయిల్ కు చెందిన ఆర్ & డి. కేంద్రం యొక్క ఈ కొత్త విభాగం , సాంప్రదాయ , సాంప్రదాయేతర ఇంధన విషయాలపై దృష్టి సారిస్తుంది. పెట్రోకెమికల్స్ , బ్యాటరీలు / ఎనర్జీ స్టోరేజ్ పరికరాలు , బయో-ఎనర్జీ-గ్రీన్ హౌస్ గ్యాస్ (సి.ఓ.2) వంటి అనేక ఫ్రంట్ లైన్ మరియు సౌర సాంకేతిక పరిజ్ఞానాలు , సంగ్రహణ , ఉత్ప్రేరకాలు లేదా ఇంధన కణాల కోసం నోవెల్ నానో పదార్థాలు , చలనశీలత మరియు స్థిర అనువర్తనాల కోసం హైడ్రోజన్ ఉత్పత్తి మార్గాలు మరియు ఇంధన కణాలు వంటి అంశాలలో స్వదేశీకరణను లక్ష్యంగా పెట్టుకుంటుంది.


    ఈ సందర్భంగా శ్రీ ప్రధాన్ మాట్లాడుతూ , " ఇండియన్ ఆయిల్ సంస్థకు చెందిన ఆర్ అండ్ డి కేంద్రం , అనేక సంవత్సరాలుగా , పెట్రోలియం రంగంలో పరిశోధన , అభివృధి కోసం అత్యాధునిక పరోశోధనా కేంద్రంగా వికసించింది , భారతీయ పరిస్థితులకు అనుగుణంగా దేశీయ సాంకేతిక పరిజ్ఞానాలు మరియు ప్రక్రియలపై దృష్టి సారించింది. ఇండియన్ ఆయిల్ సంస్థకు చెందిన ఆర్ & డి కేంద్రం గౌరవనీయులైన ప్రధానమంత్రి ఆత్మనీర్భర్ భారత్ స్వప్నానికి గణనీయంగా దోహదపడింది. ” అని పేర్కొన్నారు. ఈ ఆర్ & డి కేంద్రం , ప్రత్యామ్నాయ , స్వచ్ఛమైన , స్వదేశీ ఇంధన పరిష్కారాల కోసం ఒక ప్రయోగశాలగా రూపొందుతుందనీ , ఇంధన రంగంలో భారతదేశాన్ని స్వావలంబన దిశ గా మార్చడంతో పాటు , ఆత్మ నిర్భర్ భారత్ గురించి గౌరవనీయులైన ప్రధానమంత్రి లక్ష్యాన్ని సాకారం చేయడానికి ఇది ఒక పెద్ద ముందడుగు , అని ఆయన చెప్పారు.


    రాష్ట్రంలో పెట్రోలియం , సహజవాయువు మంత్రిత్వ శాఖ కార్యకలాపాలకు సహకరించినందుకు హర్యానా ప్రభుత్వానికి అయన కృతజ్ఞతలు తెలియజేస్తూ , హర్యానాను కిరోసిన్ లేని రాష్ట్రంగా మార్చిన ముఖ్యమంత్రిని అభినందించారు. వ్యవసాయ అవశేషాలను స్వచ్ఛమైన ఇంధనంగా మార్చడంలో రాష్ట్రం ప్రధాన పాత్ర పోషిస్తోందని ఆయన అన్నారు. శ్రీ మనోహర్ లాల్ నాయకత్వంలో హర్యాణా రాష్ట్రం , సామాజిక-ఆర్థికాభివృద్ధితో పాటు వివిధ రంగాలలోఅద్భుతమైన అభివృద్ధిని సాధించిందని ఆయన పేర్కొన్నారు. హర్యానా రాష్ట్రాన్ని దేశంలో ప్రముఖ ఆర్ & ‌డి హబ్‌గా మార్చడానికి కట్టుబడి ఉన్నామని ఆయన స్పష్టం చేశారు. ఆత్మ నిర్భర్ భారత్ యొక్క ముఖ్య అంశంగా ఆర్ & ‌డి ని పేర్కొంటూ , రాష్ట్రంలో వ్యర్థాల నుండి ఇంధన కార్యక్రమాలకు మరింత ప్రోత్సాహాన్ని అందించాలనీ , ప్రత్యామ్నాయ ఇంధన పరిష్కారాలలో రాష్ట్రాన్ని ప్రపంచ నమూనాగా మార్చడానికి కృషి చేయాలనీ ఆయన ఇండియన్ ఆయిల్ సంస్థను కోరారు. వ్యర్థాలను శక్తిగా మార్చడానికి సమాజ-ఆధారిత నమూనా అందరికీ విజయాన్ని చేకూరుస్తుందని , ఆయన అన్నారు. ప్రత్యామ్నాయ ఇంధన వనరులను ఉపయోగించుకునే సామర్థ్యం రాష్ట్రానికి ఎక్కువగా ఉందని ఆయన అన్నారు.


    కరోనా సంక్షోభ సమయంలో ప్రపంచానికి ఔషధాలను సరఫరా చేయడంలో భారతదేశం ముఖ్యమైన పాత్ర పోషించిందని మంత్రి చెప్పారు. దేశంలో పెట్రోకెమికల్ ఉత్పత్తుల అవసరం పెరుగుతోందనీ , పెట్రోలియం ఉత్పత్తుల దిగుమతిని తగ్గించుకోవాలనీ , ఆయన పేర్కొన్నారు. భారతదేశాన్ని పెట్రోకెమికల్ హబ్‌గా మార్చడానికీ , దేశాన్ని స్వావలంబన దిశగా మార్చడానికీ , కృషి చేయాలని ఆయన పరిశ్రమలకు పిలుపునిచ్చారు.


    హర్యానా ముఖ్యమంత్రి శ్రీ మనోహర్ లాల్ మాట్లాడుతూ , కరోనా మహమ్మారి సమయంలో , రాష్ట్రంలో సంక్షోభాన్ని ప్రభుత్వం సమర్థవంతంగా పరిష్కరించిందనీ , బాధిత కార్మికులకు సహాయం అందించడం ద్వారా వారికి ఉపశమనం కలిగించిందనీ , చెప్పారు. ఇండియన్భా ఆయిల్ సంస్థకు చెందిన నూతన పరిశోధనా విభాగాన్ని ఏర్పాటు చేసేందుకు హర్యానాను ఎన్నుకున్నందుకు ఆయన కృతజ్ఞతలు తెలియజేశారు . వ్యవసాయ రంగంతో పాటు , క్రీడా రంగం , ఆటోమొబైల్ రంగంలో కూడా ప్రధాన పాత్ర పోషిస్తూ , రాష్ట్రం అభివృద్ధి చెందుతోందని ముఖ్యమంత్రి పేర్కొన్నారు. కిరోసిన్ లేని రాష్ట్రంగా మార్చడంలో రాష్ట్రం చురుకైన పాత్ర పోషించిందనీ , కొన్ని అనాలోచిత శక్తులు , దీన్ని కల్తీ ప్రయోజనాల కోసం ఉపయోగిస్తున్నాయని భావించామనీ , అందువల్ల దీనిని అమలు చేసినప్పుడు వ్యతిరేకత లేదని ఆయన వివరించారు. గృహాలకు ఎల్.‌పి.జి. కనెక్షన్లు అందిస్తున్నామని చెప్పారు. ఎల్.‌ఎన్.‌జి. మరియు వ్యవసాయ పరిశ్రమ రంగాల్లో రాష్ట్రం కచ్చితంగా ముందుకు సాగుతుందని ఆయన ధీమా వ్యక్తం చేశారు.


    *****

    
    
    (Release ID: 1635165) Visitor Counter : 37
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Odia , Tamil