      ഗ്രാമീണ വികസന മന്ത്രാലയം

      2020 ജൂൺ 20 ന് പ്രധാനമന്ത്രി ശ്രീ നരേന്ദ്ര മോദി തുടക്കമിടുന്ന ഗരിബ് കല്യാൺ റോസ്ഗാർ അഭിയാന് നാന്ദി കുറിച്ചുകൊണ്ടുള്ള വാർത്താസമ്മേളനം
      Posted On: 18 JUN 2020 5:55PM by PIB Thiruvananthpuram


    
    
    ന്യൂഡൽഹി , ജൂൺ 18, 2020
    
    2020 ജൂൺ 20 ന് പ്രധാനമന്ത്രി ശ്രീ നരേന്ദ്ര മോദി തുടക്കമിടുന്ന ഗരിബ് കല്യാൺ റോസ്ഗാർ അഭിയാൻ എന്ന പദ്ധതിയ്ക്ക് നാന്ദി കുറിച്ചുകൊണ്ട് ഇന്ന് വാർത്താസമ്മേളനം നടന്നു . കോവിഡ് മൂലം പ്രഖ്യാപിച്ച അടച്ചിടലിനു ശേഷം രാജ്യത്തിന്റെ വിവിധ ഭാഗങ്ങളിൽ നിന്നും പുരുഷന്മാരും വനിതകളുമായ ധാരാളം തൊഴിലാളികൾ സ്വന്തം ഗ്രാമങ്ങളിലേക്ക് മടങ്ങിയെത്തിയതായി വാർത്താസമ്മേളനത്തിൽ സംസാരിച്ച ധനമന്ത്രി ശ്രീമതി നിർമ്മല സീതാരാമൻ പറഞ്ഞു . ഈ കുടിയേറ്റ തൊഴിലാളികൾ കൂടുതലായി മടങ്ങിയെത്തിയ ജില്ലകൾ കേന്ദ്രസർക്കാരും സംസ്ഥാന സർക്കാരുകളും പ്രത്യേകം വേർതിരിച്ചു മനസ്സിലാക്കിയിട്ടുണ്ട് . ബീഹാർ , ഉത്തർപ്രദേശ് , മധ്യപ്രദേശ് , രാജസ്ഥാൻ , ജാർഖണ്ഡ് , ഒഡീഷ എന്നീ 6 സംസ്ഥാനങ്ങളിലായി ഏകദേശം 116 ജില്ലകളിൽ കുടിയേറ്റ തൊഴിലാളികൾ മടങ്ങിയെത്തിയതായാണ് വ്യക്തമായിരിക്കുന്നത് . ഇതിൽ 27 എണ്ണം പ്രത്യേക വികസന ലക് ‌ ഷ്യം വച്ചു മുന്നേറുന്ന അഭിലാഷ ജില്ലകളാണ് .
    
    മടങ്ങിയെത്തിയ കുടിയേറ്റ തൊഴിലാളികളുടെ തൊഴിൽ നൈപുണ്യ വിവരങ്ങളുടെ വിശദമായ രേഖ കേന്ദ്ര സർക്കാരും ബന്ധപ്പെട്ട സംസ്ഥാന സർക്കാരുകളും ചേർന്ന് തയ്യാറാക്കിയിട്ടുണ്ടെന്നും അവരിൽ ഭൂരിഭാഗവും ഏതെങ്കിലും തരത്തിലുള്ള തൊഴിലുകളിൽ പ്രാവീണ്യമുള്ളവരാണെന്നും ശ്രീമതി നിർമ്മല സീതാരാമൻ പറഞ്ഞു . ഇതിന്റെ അടിസ്ഥാനത്തിൽ അടുത്ത നാലു മാസങ്ങൾക്കകം മടങ്ങിയെത്തിയ കുടിയേറ്റ തൊഴിലാളികളുടെ ബുദ്ധിമുട്ടുകൾ ലഘൂകരിക്കുന്നതിനും , ഗ്രാമീണരായ എല്ലാ പൗരന്മാരെയും ശാക്തീകരിക്കാനും , ഉപജീവന മാർഗ്ഗങ്ങൾ സൃഷ്ടിക്കാനും ‘ ഗരിബ് കല്യാൺ റോസ്ഗാർ അഭിയാൻ ’ എന്ന പേരിൽ വിപുലമായ ഗ്രാമീണ തൊഴിൽദാന - പൊതുമരാമത്ത് പദ്ധതി ആരംഭിക്കാൻ കേന്ദ്രസർക്കാർ തീരുമാനിച്ചു .
    
    ബീഹാറിലെ ഖഗാരിയ ജില്ലയിലുള്ള ബെൽദൗർ ബ്ലോക്കിലെ തെലിഹാർ ഗ്രാമത്തിൽ പ്രധാനമന്ത്രി ശ്രീ നരേന്ദ്ര മോദി ഈ പദ്ധതിക്ക് തുടക്കം കുറിക്കുമെന്ന കൂടുതൽ വിവരങ്ങൾ വ്യക്തമാക്കിക്കൊണ്ട് ധനമന്ത്രി പറഞ്ഞു .
    

    പ്രത്യേക ദൗത്യമെന്ന നിലയിൽ പ്രാവർത്തികമാവുന്ന 125 ദിവസത്തെ ഈ സംഘടിതമായ പ്രവർത്തനം , ഒരു വശത്ത് കുടിയേറ്റ തൊഴിലാളികൾക്ക് തൊഴിൽ നൽകുന്നതിനും മറുവശത്ത് ഗ്രാമപ്രദേശങ്ങളിലെ അടിസ്ഥാന സൗകര്യങ്ങൾ വികസിപ്പിക്കുന്നതിനുമായി 50,000 കോടി രൂപാ മുതൽമുടക്കിൽ 25 വ്യത്യസ്തതരത്തിലിലുള്ള പ്രവൃർത്തികളുടെ തീവ്രമായ നടപ്പാക്കൽ ഉൾപ്പെടുന്നതാണ് .

    
    
    12 വ്യത്യസ്ത മന്ത്രാലയങ്ങൾ / വകുപ്പുകൾ തമ്മിലുള്ള ഏകോപനം പദ്ധതി നടത്തിപ്പിനുണ്ടാകും . ഗരിബ് കല്യാൺ റോസ്ഗാർ അഭിയാനെക്കുറിച്ചുള്ള വിശദമായ പ്രസന്റേഷൻ ഉണ്ടായിരുന്നു .
    
    പ്രെസെന്റഷഷന്റെ ലിങ്കിനായി ക്ലിക്ക് ചെയ്യുക http://pibcms.nic.in/WriteReadData/userfiles/Presentation%20-%20%20Garib%20Kalyan%20Rojgar%20Abhiyan.pdf


    

    
    (Release ID: 1632402) Visitor Counter : 11
    
    
      Read this release in: Punjabi , Telugu , English , Urdu , Marathi , Hindi , Bengali , Odia , Tamil