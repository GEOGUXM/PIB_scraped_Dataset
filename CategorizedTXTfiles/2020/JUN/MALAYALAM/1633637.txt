      ധനകാര്യ മന്ത്രാലയം

      സാമ്പത്തിക പ്രവർത്തനങ്ങളിൽ വർദ്ധന- സാമ്പത്തിക സൂചകങ്ങൾ മെച്ചപ്പെടുന്നു
      Posted On: 23 JUN 2020 12:00PM by PIB Thiruvananthpuram


    
    ജൂൺ 1 മുതൽ രാജ്യം ‘ അൺലോക്ക് ഇന്ത്യ ’ ഒന്നാം ഘട്ടത്തിലേക്ക് പ്രവേശിച്ചതോടെ വാണിജ്യപ്രവർത്തനങ്ങളും സേവനങ്ങളും ഘട്ടംഘട്ടമായി പുനരാരംഭിച്ചു . ഏറ്റവും പരിമിതമായ നഷ്ടങ്ങൾ മാത്രം നേരിട്ടു കൊണ്ട് സമ്പദ് ‌ വ്യവസ്ഥയെ പുനരുജ്ജീവിപ്പിക്കുന്നതിനായി സർക്കാരും റിസർവ് ബാങ്കും കൃത്യതയാർന്ന അടിയന്തര നയനടപടികളാണ് സ്വീകരിച്ചത് .
    
    പ്രതിസന്ധികൾ നിലനിൽക്കെ തന്നെ വെറും 2 മാസങ്ങൾക്കുള്ളിൽ , ലോകത്തിലെ രണ്ടാമത്തെ വലിയ വ്യക്തിഗത സംരക്ഷണ ഉപകരണങ്ങളുടെ ( പി . പി . ഇ .) ഉത്പാദകരായി ഇന്ത്യ മാറിയിരിക്കുന്നു എന്ന വസ്തുതയിൽ നിന്ന് നിർമ്മാണമേഖലയിലെ ഉണർവ്വ് വ്യക്തമാണ് . വൈദ്യുതി - ഇന്ധന ഉപഭോഗം , സംസ്ഥാനങ്ങൾക്കുള്ളിലും സംസ്ഥാനങ്ങൾക്കിടയിലും ഉള്ള ചരക്കു നീക്കം , ചില്ലറ വ്യാപാര മേഖലയിലെ സാമ്പത്തിക ഇടപാടുകൾ എന്നിവയിൽ മേയ്-ജൂൺ മാസങ്ങളിൽ ഉണ്ടായ വർദ്ധന സാമ്പത്തിക പുനരുജ്ജീവനത്തിന്റെ പച്ചത്തുരുത്തുകൾ വീണ്ടും പ്രത്യക്ഷപ്പെടുന്നതിന്റെ സൂചനയാണ് .
    
    സാമ്പത്തിക സൂചകങ്ങൾ മെച്ചപ്പെടുന്നു
    
    കാർഷിക മേഖല:
    
    *സർക്കാർ ഏജൻസികൾ കർഷകരിൽ നിന്ന് ഗോതമ്പ് സംഭരിക്കുന്നത് 2012-13 കാലയളവിലെ 381.48 ലക്ഷം മെട്രിക് ടൺ മറികടന്ന് 2020 ജൂൺ 16 ന് എക്കാലത്തെയും റെക്കോർഡ് കണക്കായ 382 ലക്ഷം മെട്രിക് ടണ്ണിൽ എത്തി . 42 ലക്ഷം കർഷകർക്കാണ് ഇതിന്റെ പ്രയോജനം ലഭിച്ചത് . ഗോതമ്പിന് താങ്ങുവിലയായി 73,500 കോടി രൂപ നൽകി .
    
    *ലഘു വനവിഭവങ്ങൾക്ക് താങ്ങുവില ഉറപ്പാക്കുന്നതിനുള്ള ‘ മിനിമം സപ്പോർട്ട് പ്രൈസ് ഫോർ മൈനർ ഫോറസ്റ്റ് പ്രൊഡ്യൂസ് പദ്ധതി’ പ്രകാരം 16 സംസ്ഥാനങ്ങളിലെ ലഘു വനവിഭവ സംഭരണം റെക്കോർഡ് തുകയായ 79.42 കോടി രൂപയിലെത്തി .
    
    *ജൂൺ 19 വരെയുള്ള കണക്കനുസരിച്ച് 13.13 ദശലക്ഷം ഹെക്ടറിൽ , ഖാരിഫ് വിളകൾ കർഷകർ വിതച്ചു കഴിഞ്ഞു . ഇത് കഴിഞ്ഞ വർഷത്തെ അപേക്ഷിച്ച് 39 ശതമാനം കൂടുതലാണ് .
    
    *2020 മെയ് മാസത്തിൽ രാസവള വിൽപ്പന ഏകദേശം 98 ശതമാനം ഉയർന്നു (40.02 ലക്ഷം ടൺ ). ഇത് കാർഷിക മേഖലയിലെ ഉണർവ്വിനെ പ്രതിഫലിപ്പിക്കുന്നു .
    
    ഉത്പാദന മേഖല:
    
    *ഇന്ത്യയുടെ ഉത്പാദന , സേവന മേഖലകളിലെ സാമ്പത്തിക പ്രവണതകളുടെ ദിശാ സൂചികയായ പർച്ചേസിംഗ് മാനേജർ ‌ സ് ഇൻ ‌ ഡെക്സ് ( പി ‌. എം ‌. ഐ .) ഏപ്രിലിൽ യഥാക്രമം 27.4, 5.4 എന്നിങ്ങനെ ആയിരുന്നത് മെയ് മാസത്തിൽ യഥാക്രമം 30.8, 12.6 എന്നിങ്ങനെയായി രേഖപ്പെടുത്തിയത് മേഖലയിലെ സങ്കോചം കുറഞ്ഞു വരുന്നതിന്റെ സൂചനയാണ് .
    
    *വൈദ്യുതി ഉപഭോഗം ഏപ്രിലിൽ 24 ശതമാനവും മെയ് മാസത്തിൽ 15.2 ശതമാനവും കുറവ് രേഖപ്പെടുത്തിയിരുന്നു . ജൂണിൽ 12.5 ശതമാനം കുറവുണ്ടായി . ക്രമാനുഗതമായി വൈദ്യുതി ഉപഭോഗം കൂടുന്നതായി ഇതിൽ നിന്നും മനസ്സിലാക്കാവുന്നതാണ് .
    
    *2020 ഏപ്രിലിലെ 3.9 ലക്ഷം കോടി രൂപയുമായി താരതമ്യപ്പെടുത്തുമ്പോൾ 2020 മെയ് മാസത്തിൽ 8.98 ലക്ഷം കോടി രൂപയായി ഇ - വേ ബില്ലുകളുടെ ആകെ മൂല്യം വർദ്ധിച്ചത് 130 ശതമാനമാണ്.


    
    *രാജ്യത്തെ ഉപഭോഗവും ഉത്പാദന പ്രവർത്തനങ്ങളും പ്രതിഫലിപ്പിക്കുന്ന പ്രധാന സൂചികയായ പെട്രോളിയം ഉൽ ‌ പന്നങ്ങളുടെ ഉപഭോഗം ഏപ്രിലിലെ 99,37,000 മെട്രിക് ടണ്ണിൽ നിന്ന് 47 ശതമാനം വർദ്ധിച്ച് മെയ് മാസത്തിൽ 1,46,46,000 മെട്രിക് ടണ്ണായി .
    
    സേവന മേഖല :
    
    *റെയിൽ വഴിയുള്ള ചരക്ക് നീക്കം മെയ് മാസത്തിൽ 26 ശതമാനം വർദ്ധന രേഖപെടുത്തി . ചരക്ക് നീക്കം ഏപ്രിലിൽ 6.54 കോടി ടൺ ആയിരുന്നത് മെയിൽ 8.26 കോടി ടൺ ആയി വർദ്ധിച്ചു .
    
    *ഇലക്ട്രോണിക് ടോൾ കളക്ഷന്റെ പ്രതിദിന ശരാശരി ഏപ്രിലിൽ 8.25 കോടി രൂപയായിരുന്നു . മെയ് മാസത്തിൽ ഇത് നാലു മടങ്ങ് വർദ്ധിച്ച് 36.84 കോടി രൂപയായി .
    
    *നാഷണൽ പേയ് ‌ മെന്റ്സ് കോർപ്പറേഷൻ ഓഫ് ഇന്ത്യയുടെ വിവിധ പ്ലാറ്റ് ‌ ഫോമുകൾ വഴിയുള്ള മൊത്തം ഡിജിറ്റൽ റീട്ടെയിൽ സാമ്പത്തിക ഇടപാടുകൾ ഏപ്രിലിൽ 6.71 ലക്ഷം കോടി രൂപയായിരുന്നത് ‌ മെയ് മാസത്തിൽ 9.65 ലക്ഷം കോടി രൂപയായി വർദ്ധിച്ചു .
    
    ധനസൂചകങ്ങൾ:
    
    *മതിയായ ധന ലഭ്യത ഉറപ്പുവരുത്തുന്നതിനുള്ള റിസർവ് ബാങ്കിന്റെ പരിശ്രമങ്ങൾ ഫലം കണ്ടതിന്റെ സൂചനയായി കോർപ്പറേറ്റ് ബോണ്ടുകളുടെ സ്വകാര്യ പ്ലെയ് ‌ സ് ‌ മെന്റിന്റെ വർഷം തോറുമുള്ള വളർച്ച ( ഇയർ ഓവർ ഇയർ വളർച്ച ) ഉയർന്നു . ഏപ്രിലിൽ 22 ശതമാനം (0.54 ലക്ഷം കോടി രൂപ ) ചുരുങ്ങിയതുമായി താരതമ്യം ചെയ്യുമ്പോൾ മെയ് മാസത്തിൽ (0.84 ലക്ഷം കോടി രൂപ ) 94.1 ശതമാനം കുത്തനെ ഉയർന്നു.
    
    *മ്യൂച്വൽ ഫണ്ട് ‌ മേഖലയിൽ അസറ്റ് മാനേജുമെന്റ് കമ്പനി നിയന്ത്രിക്കുന്ന നിക്ഷേപങ്ങളുടെ ആകെ വിപണി മൂല്യത്തിന്റെ ( എ . യു . എം .) ശരാശരി ആസ്തി 2020 മെയ് മാസത്തിൽ 3.2 ശതമാനം ഉയർന്ന് 24.2 ലക്ഷം കോടി രൂപയായി . 2020 ഏപ്രിലിൽ ഇത് 23.5 ലക്ഷം കോടി രൂപയായിരുന്നു.
    
    *ജൂൺ 12 വരെ ഇന്ത്യയുടെ വിദേശ നാണ്യ കരുതൽ ശേഖരം 50,760 കോടി യു . എസ് . ഡോളറാണ് . നേരിട്ടുള്ള വിദേശ നിക്ഷേപ - പോർട്ട്ഫോളിയോ ഒഴുക്ക് ഉയർന്ന് നിൽക്കുന്നതും , കുറഞ്ഞ എണ്ണവിലയും അപ്രതീക്ഷിതമായ ബാഹ്യ ആഘാതങ്ങൾ കുറയ്ക്കാൻ ഇത് സഹായകമാണ് . 2019-20 സാമ്പത്തിക വർഷത്തിൽ 7345 കോടി യു . എസ് . ഡോളറിന്റെ നേരിട്ടുള്ള വിദേശ നിക്ഷേപമാണ് ഇന്ത്യയിലേക്ക് ഒഴുകിയെത്തിയത് . മുൻ സാമ്പത്തിക വർഷത്തെ അപേക്ഷിച്ച് 18.5 ശതമാനം വർദ്ധന .
    
    ***

    
    
    (Release ID: 1633637) Visitor Counter : 13
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Odia , Tamil , Telugu