      രാജ്യരക്ഷാ മന്ത്രാലയം

      മോസ്കോയിൽ നടക്കുന്ന രണ്ടാം ലോക മഹായുദ്ധത്തിന്റെ 75-ാമത് വിജയദിനപരേഡിൽ പങ്കെടുക്കാൻ മൂന്ന് സൈനികവിഭാഗങ്ങളിൽ നിന്നുമുള്ള ഒരു സംഘത്തെ ഇന്ത്യ അയയ്ക്കുന്നു
      Posted On: 17 JUN 2020 4:54PM by PIB Thiruvananthpuram


    
    രണ്ടാം ലോക മഹായുദ്ധത്തിൽ വിജയം നേടിയതിന്റെ 75- ാം വാർഷികത്തോടനുബന്ധിച്ച് , യുദ്ധത്തിൽ റഷ്യയും സുഹൃത് ജനങ്ങളും പ്രകടിപ്പിച്ച ധീരതയെയും ത്യാഗത്തെയും ആദരിക്കാൻ മോസ്കോയിൽ ഒരു സൈനിക പരേഡ് സംഘടിപ്പിക്കുന്നു . 2020 മെയ് 9 ന് നടന്ന വിജയദിനാചരണത്തോടനുബന്ധിച്ച് പ്രധാനമന്ത്രി ശ്രീ നരേന്ദ്ര മോദി റഷ്യൻ പ്രസിഡന്റ് ശ്രീ വ്ളാഡിമിർ പുടിന് അഭിനന്ദന സന്ദേശം അയച്ചത് ഈയവസരത്തില്‍
    സ്മരണീയമാണ് . രാജ്യരക്ഷാ മന്ത്രി ശ്രീ രാജ് ‌ നാഥ് സിങ്ങും ഇത് സംബന്ധിച്ച് റഷ്യൻ പ്രതിരോധമന്ത്രി സെർജി ഷോയിഗൂവിന് അഭിനന്ദന സന്ദേശം അയച്ചിരുന്നു .
    
    2020 ജൂൺ 24 ന് മോസ്കോയിൽ നടക്കാനിരിക്കുന്ന വിജയദിനപരേഡിൽ പങ്കെടുക്കാൻ റഷ്യൻ പ്രതിരോധ മന്ത്രി ഇന്ത്യൻ സൈനിക ദളത്തെയും ക്ഷണിച്ചു . പരേഡിൽ പങ്കെടുക്കാൻ മൂന്നു സൈനിക വിഭാഗങ്ങളിൽ നിന്നുമുള്ള 75 അംഗ സംഘത്തെ അയയ്ക്കാൻ രാജ്യരക്ഷാമന്ത്രി സമ്മതമറിയിച്ചിട്ടുമുണ്ട് . മറ്റ് രാജ്യങ്ങളിലെ സംഘങ്ങളും പങ്കെടുക്കുമെന്നാണ് പ്രതീക്ഷിക്കുന്നത് . ദേശസ്നേഹികളായ യുദ്ധനായകന്മാരെ റഷ്യയിലെ ജനങ്ങൾ അനുസ്മരിക്കുന്ന സമയത്തു നടക്കുന്ന പരേഡിൽ പങ്കെടുക്കുന്നത് അവിടത്തെ ജനങ്ങളോടുള്ള ബഹുമാനത്തിന്റെയും ഐകമത്യത്തിന്റെയും സൂചനയായിരിക്കും .
    
    ***

    
    
    (Release ID: 1632126) Visitor Counter : 3
    
    
      Read this release in: English , Urdu , Hindi , Marathi , Manipuri , Bengali , Punjabi , Odia , Tamil , Telugu