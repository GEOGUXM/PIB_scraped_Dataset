      PIB Headquarters

      റീജിയണൽ ഔട്ട്റീച് ബ്യൂറോയുടെ ആഭിമുഖ്യത്തിൽ അന്താരാഷ്ട്ര യോഗാദിനാചരണം ഓണ്‍ലൈന്‍ പ്ലാറ്റ്‌ഫോമിലൂടെ
      Posted On: 20 JUN 2020 4:24PM by PIB Thiruvananthpuram


    
    കേന്ദ്ര വാർത്താ വിതരണ പ്രക്ഷേപണ മന്ത്രാലയത്തിന് കീഴിലുള്ള തിരുവനന്തപുരത്തെ റീജിയണൽ ഔട്ട്റീച് ബ്യൂറോയുടെയും ,ജില്ലകളിലെ ഫീൽഡ് ഔട്ട്റീച് ബ്യൂറോകളുടെയും ആഭിമുഖ്യത്തിൽ ഇക്കൊല്ലത്തെ അന്താരാഷ്ട്ര യോഗാദിനാചരണം കോവിഡ്-19ന്റെ പശ്ചാത്തലത്തില്‍ ജൂണ്‍ 21ന് വ്യത്യസ്തമായ രീതിയില്‍ ആചരിക്കും. "വീട്ടിൽ യോഗ, കുടുംബത്തോടൊപ്പം യോഗ " എന്നതാണ് ഇക്കൊല്ലത്തെ വിഷയം.
    
    ദേശീയ ആയുഷ് മിഷനുമായി സഹകരിച്ചു കൊണ്ട് റീജിയണൽ ഔട്ട്റീച് ബ്യൂറോയുടെ ആഭിമുഖ്യത്തിൽ ഹൈസ്കൂൾ വിദ്യാർത്ഥികൾക്കായി "യോഗ ഒരു ജീവിതചര്യ " എന്ന വിഷയത്തിലും, ഹയർ സെക്കന്ററി വിദ്യാർത്ഥികൾക്കായി " യോഗ ഒരു ചികിത്സാശാസ്ത്രം " എന്ന വിഷയത്തിലും ഉപന്യാസ മത്സരം, വിവിധ രോഗങ്ങളെ കുറിച്ച് 14 ജില്ലകളിലും വെബ്ബിനാർ , യോഗയെ കുറിച്ചുള്ള വീഡിയോ മത്സരം തുടങ്ങിയവ സംഘടിപ്പിക്കും.
    
    പാലക്കാട് കേന്ദ്ര ഫീല്‍ഡ് ഔട്ട്‌റീച്ച് ബ്യൂറോ ജൂണ്‍ 21-ന് ഓണ്‍ലൈന്‍ ശില്‍പശാല സംഘടിപ്പിക്കും. യോഗയെ കുറിച്ചുള്ള ക്ലാസ്, പ്രദര്‍ശനം തുടങ്ങിയവയാണ് പ്രധാനമായും നടക്കുക. വീടുകളിലിരുന്ന് ഇതില്‍ പങ്കെടുക്കാം. ശില്‍പശാലയോടനുബന്ധിച്ച് വിദ്യാര്‍ത്ഥികള്‍ക്കു വേണ്ടി മല്‍സരവും നടത്തും.
    
    എറണാകുളം ഫീൽഡ് ഔട്ട്‌റീച്ച് ബ്യൂറോയുടെ ആഭിമുഖ്യത്തിൽ ഗൂഗിൾ മീറ്റ് വഴി വൈകിട്ട് 4 മണിയ്‌ക്ക്‌ യോഗ വെബ്ബിനാർ സംഘടിപ്പിക്കും.
    
    യോഗ ദിനത്തോടനുബന്ധിച്ച് കോട്ടയം ഫീല്‍ഡ് ഔട്ട്‌റീച്ച് ബ്യൂറോ ഓണ്‍ലൈന്‍ സെമിനാറുകൾ സംഘടിപ്പിക്കും. യോഗ, കോവിഡിനെ തുടർന്ന കുഞ്ഞുങ്ങളും മുതുന്നവരും നേരിടുന്ന പിരിമുറുക്കം കുറയ്ക്കാനുള്ള ധ്യാനം, തുടങ്ങിയവയും സംഘടിപ്പിച്ചിട്ടുണ്ട് . വീടുകളിലിരുന്ന് ഇവയിൽ പങ്കെടുക്കാം. നാർണമൊഴി പഞ്ചായത്തിലെ മലവേടൻ കമ്യൂണിറ്റി വാട്ട്സ് പ്പ് കൂട്ടായിമാ ഉൾപ്പെടുത്തിയുള്ള സെമിനാർ രാവിലെ 10 നും യോഗക്ഷേമസഭ ആലപുഴ ജില്ല വനിത വിഭാഗത്തിനുള്ള സെമിനാർ ഉച്ചയക്ക് 12 മണിക്കു മാണ് നടക്കുക . ആലപുഴ ആർട്ട് ഓഫ് ലിവിങ്ങിലെ യോഗാ ടീച്ചർമാർ സെമിനാറുകൾ നയിക്കും .


    ****

    
    
    (Release ID: 1632900) Visitor Counter : 4
    
    
      Read this release in: English