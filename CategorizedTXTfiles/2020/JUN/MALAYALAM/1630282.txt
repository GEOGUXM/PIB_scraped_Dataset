      ധനകാര്യ മന്ത്രാലയം

      SMS ലൂടെ GST NIL റിട്ടേണുകൾ സമർപ്പിക്കാൻ സംവിധാനമൊരുക്കി കേന്ദ്രസർക്കാർ
      Posted On: 08 JUN 2020 6:27PM by PIB Thiruvananthpuram


    
    ന്യൂഡൽഹി , ജൂൺ 08, 2020
    
    ചരക്കുസേവനനികുതി റിട്ടേണുകളുമായി ബന്ധപ്പെട്ട് , ശൂന്യം തിരിച്ചടവ് (NIL GST Return) ഉള്ളവർക്ക് SMS മുഖാന്തിരം FORM GSTR-3B പൂരിപ്പിക്കാൻ കേന്ദ്രസർക്കാർ ഇന്നുമുതൽ സൗകര്യമൊരുക്കി . രാജ്യത്ത് രജിസ്റ്റർ ചെയ്തിട്ടുള്ള 22 ലക്ഷം നികുതിദായകർക്ക് സഹായകരമാകുന്നതാണ് ഈ സുപ്രധാന നീക്കം . ഇതിലൂടെ GST സമർപ്പണനടപടികൾ കൂടുതൽ ലളിതമാക്കാൻ കഴിയും . GST സമർപ്പണത്തിനായുള്ള പൊതുവായ പോർട്ടലിൽ , ഓരോ മാസവും ലോഗിൻ ചെയ്താണ് നികുതിവിവരങ്ങൾ ഇപ്പോൾ സമർപ്പിക്കുന്നത് . എന്നാൽ പുതിയ സംവിധാനത്തിലൂടെ , NIL GST Return വിഭാഗത്തിൽപ്പെട്ടവർക്ക് , ലോഗിൻ ചെയ്യാതെ , SMS ലൂടെ തന്നെ റിട്ടേണുകൾ സമർപ്പിക്കാവുന്നതാണ് .
    
    
    ഇതിനായി , SMS ലൂടെ Nil FORM GSTR-3B പൂരിപ്പിക്കാനുള്ള സംവിധാനം ചരക്കു സേവനനികുതി ശൃംഖല (GSTN) പോർട്ടലിൽ ലഭ്യമാക്കിയിട്ടുണ്ട് . ഇത്തരത്തിൽ സമർപ്പിക്കുന്ന റിട്ടേണുകളുടെ നില , GST പോർട്ടലിലെ അക്കൗണ്ടിൽ ലോഗിൻ ചെയ്ത് , Services>Returns>Track Return Status വഴി പരിശോധിക്കാവുന്നതാണ് .


    

    
    (Release ID: 1630282) Visitor Counter : 16
    
    
      Read this release in: English , Urdu , Marathi , Hindi , Manipuri , Punjabi , Odia , Tamil , Telugu