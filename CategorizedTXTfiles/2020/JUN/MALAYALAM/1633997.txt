      സാമ്പത്തിക കാര്യങ്ങള്‍ക്കായുള്ള കേന്ദ്ര മന്ത്രിസഭാ സമിതി

      മ്യാൻമറിലെ A-1 , A-3 ബ്ലോക്കുകളിലെ വികസനം ലക്ഷ്യമിട്ട് ONGC വിദേശ് ലിമിറ്റഡ് നടത്തുന്ന അധികനിക്ഷേപത്തിനു കാബിനറ്റ് അംഗീകാരം
      Posted On: 24 JUN 2020 4:42PM by PIB Thiruvananthpuram


    
    
    ന്യൂഡൽഹി , ജൂൺ 24, 2020
    
    മ്യാന്മറിലെ ഷ്വേ എണ്ണ - പ്രകൃതിവാതക പദ്ധതിയുടെ ഭാഗമായ A-1, A-3 ബ്ലോക്കുകളിലെ കൂടുതൽ വികസനം ലക്ഷ്യമിട്ട് ONGC വിദേശ് ലിമിറ്റഡ് നടത്തുന്ന US$ 121.27 മില്യണിന്റെ (909 കോടി രൂപയോളം ) അധികനിക്ഷേപത്തിനു കാബിനറ്റ് അംഗീകാരം . പ്രധാനമന്ത്രി ശ്രീ നരേന്ദ്രമോദിയുടെ അദ്ധ്യക്ഷതയിൽ ഇന്ന് ചേർന്ന സാമ്പത്തികകാര്യങ്ങൾക്കായുള്ള കേന്ദ്രമന്ത്രിസഭാ സമിതിയാണ് ഇത് സംബന്ധിച്ച അനുവാദം നൽകിയത് .
    
    2002 മുതൽ തന്നെ മ്യാന്മറിലെ ഷ്വേ പദ്ധതിയുമായി ബന്ധപ്പെട്ട പ്രവർത്തനങ്ങൾ ONGC വിദേശ് ലിമിറ്റഡ് (OVL) നടപ്പാക്കിവരികെയാണ് . ദക്ഷിണകൊറിയ - മ്യാന്മാർ - ഇന്ത്യ എന്നീ രാജ്യങ്ങളിലെ കമ്പനികളുടെ കൂട്ടായ്മയാണ് പദ്ധതിക്ക് നേതൃത്വം നൽകുന്നത് . ഇന്ത്യൻ പൊതുമേഖലാ സ്ഥാപനമായ GAIL ഉം പദ്ധതിയിൽ നിക്ഷേപം നടത്തിയിട്ടുണ്ട് . കഴിഞ്ഞവർഷം മാർച്ച് 31 വരെ US$ 722 മില്യണിന്റെ നിക്ഷേപമാണ് OVL, ഈ പദ്ധതിയിൽ നടത്തിയിരിക്കുന്നത് .
    
    
    പദ്ധതിയിൽ നിന്നുള്ള ആദ്യ വാതകവിഹിതം 2013 ജൂലൈയിൽ ലഭിച്ചിരുന്നു . 2014-15 സാമ്പത്തികവർഷം മുതൽതന്നെ പദ്ധതിയിൽ നിന്നുള്ള വരുമാനം ലഭിക്കുന്നുണ്ട് .
    
    
    ഇന്ത്യയുടെ വിവിധ അയൽരാജ്യങ്ങളിലെ , എണ്ണ - വാതക ഖനനത്തിൽ ഇന്ത്യൻ പൊതുമേഖലാ സ്ഥാപനങ്ങൾ പങ്കെടുക്കുന്നുണ്ട് . ഇന്ത്യയുടെ " ആക്ട് ഈസ്റ്റ് " നയവുമായി ഒത്തൊരുമിച്ചു പോകുന്ന ഈ നീക്കങ്ങൾ , അടുത്ത അയൽക്കാരുമായി " എനർജി ബ്രിഡ്ജ് " കൾ വികസിപ്പിക്കാനുള്ള രാജ്യത്തിൻറെ ശ്രമങ്ങളുടെ ഭാഗവുമാണ് .

    
    
    (Release ID: 1633997) Visitor Counter : 11
    
    
      Read this release in: English , Urdu , Hindi , Marathi , Manipuri , Punjabi , Odia , Tamil , Telugu