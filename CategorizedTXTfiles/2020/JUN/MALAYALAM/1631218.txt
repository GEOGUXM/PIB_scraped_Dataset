      PIB Headquarters

      പോസ്റ്റ് ഓഫീസുകളിലൂടെ വിവിധ സേവനങ്ങള്‍
      Posted On: 12 JUN 2020 7:54PM by PIB Thiruvananthpuram


    രാജ്യത്തെ പോസ്റ്റ് ഓഫീസുകളിലൂടെ പൗരന്‍മാര്‍ക്ക് വിവിധ സേവനങ്ങള്‍ നല്‍കുന്നതിന് കേന്ദ്ര ഗവണ്‍മെന്റ് തുടക്കമിട്ടിരുന്നു. സി.എസ്.സി പോര്‍ട്ടലിലൂടെയാണ് തപാല്‍ വകുപ്പ് ഡിജിറ്റല്‍ സേവ പോര്‍ട്ടല്‍, തെരഞ്ഞെടുപ്പ് സേവനങ്ങള്‍, തൊഴില്‍ സേവനങ്ങള്‍, പെന്‍ഷന്‍, സംസ്ഥാന സര്‍ക്കാറിന് കീഴിലുള്ള ഇ-ഡിസ്ട്രിക്ട്, എസ്.എസ്.ഡി.ജി, മറ്റ് ജി.ടു.സി സേവനങ്ങള്‍ എന്നിവ നല്‍കുന്നത്.


    
    ബി.ടു.സി സേവനങ്ങളായ ട്രാവല്‍ ആന്‍ഡ് ടൂറിസം, ഫാസ്ടാഗ്, വിദ്യാഭ്യാസമേഖലയിലെ വിവിധ സേവനങ്ങള്‍, ബാങ്കിംഗ്-ഇന്‍ഷുറന്‍സ് സേവനങ്ങള്‍ എന്നിവയും പോര്‍ട്ടലില്‍ ലഭ്യമാണ്. ഈ പോര്‍ട്ടലിലൂടെ ആദായനികുതി റിട്ടേണുകളും സമര്‍പ്പിക്കാം.


    
    ഈ സൗകര്യങ്ങള്‍ 19 തപാല്‍ സര്‍ക്കിളുകളിലെ 65 പോസ്റ്റ് ഓഫീസുകളില്‍ ലഭ്യമാണ്. തിരുവനന്തപുരം ജി.പി.ഒയിലും ഈ സൗകര്യം ആരംഭിച്ചിട്ടുണ്ട്. മറ്റു പോസ്റ്റോഫീസുകളിലും ഉടന്‍ ഈ സൗകര്യം ലഭ്യമാകും.
    വിശദവിവരങ്ങള്‍ക്ക് തിരുവനന്തപുരം ജി.പി.ഒയിലെ 0471-2473071, 2476608, ഡിവിഷണല്‍ ഓഫീസിലെ 0471-2476690, 2464814 എന്നീ നമ്പറുകളില്‍ ലഭിക്കും.


    ***
    

    
    (Release ID: 1631218) Visitor Counter : 8