      PIB Headquarters

      കോഴിക്കോട് കേരള മെര്‍ക്കെന്റയില്‍ കോ-ഓപ്പറേറ്റീവ് ബാങ്കിന്റെ ഇടപാടുകള്‍ തടയല്‍ ആറുമാസത്തേയ്ക്ക് കൂടി നീട്ടി
      Posted On: 03 JUN 2020 2:40PM by PIB Thiruvananthpuram


    കോഴിക്കോട്ടുള്ള കേരള മെര്‍ക്കെന്റയില്‍ കോ-ഓപ്പറേറ്റീവ് ബാങ്ക് ലിമിറ്റഡിന് റിസര്‍വ് ബാങ്ക് ഓഫ് ഇന്ത്യ (ആര്‍.ബി.ഐ) ഏര്‍പ്പെടുത്തിയ ഇടപാടുകള്‍ തടയല്‍ ആറുമാസത്തേയ്ക്ക് കൂടി നീട്ടുന്നതായി ആര്‍.ബി.ഐ റീജിയണല്‍ ഡയറക്ടര്‍ പത്രക്കുറിപ്പില്‍ അറിയിച്ചു. 2019 മേയ് 29നാണ് കോഴിക്കോടുള്ള കേരള മെര്‍ക്കെന്റയില്‍ കോ-ഓപ്പറേറ്റീവ് ബാങ്ക് ലിമിറ്റഡിന് ബാങ്കിംഗ് റഗുലേറ്ററി ആക്ട് (എ.എ.സി.എസ്) 1949 വകുപ്പു 56 നൊപ്പം ചേര്‍ത്ത് വായിക്കേണ്ട വകുപ്പ് 35 എ പ്രകാരം 2010 മേയ് 29 തീയതിയായി ഡി.സി.ബി.എസ്. കോ.പി.സി.സി.ഡി- 15/12.26.058/201819 പ്രകാരം 2019 ജൂണ്‍ നാലുമുതല്‍ ആറുമാസത്തേയ്ക്ക് ഇടപാടുകള്‍ നിര്‍ത്തിവച്ചുകൊണ്ടുള്ള നിര്‍ദ്ദേശം ആര്‍.ബി.ഐ പുറപ്പെടുവിച്ചിരുന്നു. അത് അവസാനമായി പിന്നീട് 2019 ഡിസംബര്‍ 2 തീയതിയായി പുറപ്പെടുവിച്ച നിര്‍ദ്ദേശപ്രകാരം ഡി.ഒ.ആര്‍. കോ. എ.ഐ.ഡി.നമ്പര്‍ ഡി-42/12.26.058/201920 ഈ ഇടപാടുകള്‍ നിര്‍ത്തി വയ്ക്കല്‍ 2020 ജൂണ്‍ 4 വരെ ആറുമാസത്തേയ്ക്ക് കൂടി നീട്ടി.
    റിസര്‍വ്വ് ബാങ്ക് ഓഫ് ഇന്ത്യ ആ ബാങ്കിന്റെ സാമ്പത്തിക സ്ഥിതി പരിശോധിക്കുകയും മുകളില്‍ പറഞ്ഞിരിക്കുന്ന നിര്‍ദ്ദേശങ്ങള്‍ നീട്ടുന്നതാണ് പൊതുതാല്‍പര്യത്തിന് നല്ലതെന്ന് വിലയിരുത്തുകയും ചെയ്തു. അതിന്റെ അടിസ്ഥാനത്തില്‍ ബാങ്കിംഗ് റഗുലേഷന്‍ നിയമം 1949 ലെ വകുപ്പ് 56 നോടൊത്തു ചേര്‍ത്ത് വായിക്കേണ്ട വകുപ്പ് 35 എ പ്രകാരം റിസര്‍വ്ബാങ്ക് ഓഫ് ഇന്ത്യയില്‍ നിക്ഷിപ്തമായ അധികാരത്തിന്‍െ്റ അടിസ്ഥാനത്തില്‍ 2020 ജൂണ്‍ 02ന് പുറപ്പെടുവിച്ച ഡി.ഒ.ആര്‍.കോ. എ.ഐ.ഡി. നമ്പര്‍.ഡി-85/12.26.058/201920 നിര്‍ദ്ദേശപ്രകാരം 2019 മേയ് 29 തീയതിയില്‍ കേരള മെര്‍ക്കെന്റയില്‍ കോ-ഓപ്പറേറ്റീവ് ബാങ്ക് ലിമിറ്റഡ് കോഴിക്കോട്, കേരളയ്ക്ക് അവരുടെ ഇടപാടുകള്‍ (അവസാനം നീട്ടിയത് 2020 ജൂണ്‍ 4 വരെ) തടഞ്ഞുകൊണ്ടു നല്‍കിയ ഡി.സി.ബി.എസ്. കോ.പി.സി.സി.ഡി-15/12.26.058/201819 നിര്‍ദ്ദേശത്തിന്‍െ്റ കാലാവധി 2020 ജൂണ്‍ 05 മുതല്‍ 2020 ഡിസംബര്‍ 04 വരെ നീട്ടാന്‍ തീരുമാനിച്ചു. ഈ കാലാവധി നീട്ടല്‍ പുനരവലോകനത്തിന് വിധേയമായിരിക്കും. ഇതിന് ആധാരമായ നിര്‍ദ്ദേശങ്ങളിലെ ഉപാധികളിലും നിബന്ധനകളിലും മാറ്റങ്ങളൊന്നുമുണ്ടാവില്ലെന്നും അദ്ദേഹം വ്യക്തമാക്കി.
    ***
    

    
    (Release ID: 1628964) Visitor Counter : 2