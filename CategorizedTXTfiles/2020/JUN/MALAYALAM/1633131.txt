      ആയുഷ്‌

      ആറാമത് അന്താരാഷ്ട്ര യോഗാ ദിനം ഡിജിറ്റൽ മാധ്യമങ്ങളിലൂടെ രാജ്യമെമ്പാടും ആഘോഷിച്ചു
      Posted On: 21 JUN 2020 11:31AM by PIB Thiruvananthpuram


    
    
    ന്യൂഡൽഹി , ജൂൺ 21, 2020
    
    ആറാമത് അന്താരാഷ്ട്ര യോഗാ ദിനം , ഇലക്ട്രോണിക് , ഡിജിറ്റൽ മാധ്യമങ്ങളിലൂടെ രാജ്യമെമ്പാടും ഉത്സാഹപൂർവ്വം ആഘോഷിച്ചു . രാഷ്ട്രത്തെ അഭിസംബോധന ചെയ്യവെ കുടുംബ ബന്ധം ശക്തിപ്പെടുത്തുന്നതിൽ യോഗയുടെ പ്രാധാന്യത്തെപ്പറ്റി പ്രധാനമന്ത്രി ശ്രീ നരേന്ദ്ര മോദി ഊന്നിപ്പറഞ്ഞു . യോഗ , കുട്ടികളും മുതിർന്നവരും ഉൾപ്പെടെ എല്ലാ കുടുംബാംഗങ്ങളെയും പരസ്പരം ചേർത്തു നിർത്തുന്നതായി അദ്ദേഹം പറഞ്ഞു . അതു കൊണ്ട് തന്നെയാണ് ഈ വർഷത്തെ ദിനാചരണ സന്ദേശമായി ' കുടുംബത്തോടൊപ്പം യോഗ ' എന്ന ആശയം സ്വീകരിച്ചതെന്നും ശ്രീ മോദി പറഞ്ഞു .
    
    അന്താരാഷ്ട്ര യോഗാ ദിനാചരണം , ഏറ്റവും വലിയ പൊതുജനാരോഗ്യ മുന്നേറ്റമായി മാറിയെന്ന് , ആയുഷ് സഹ മന്ത്രി ശ്രീ ശ്രീപദ് യശോനായിക് അഭിപ്രായപ്പെട്ടു . എല്ലാ രാജ്യങ്ങളും യോഗാ ദിനം ആഘോഷിക്കുന്നുണ്ടെന്നും , ഇന്ത്യയുടെ പാരമ്പര്യത്തിൻ്റെയും സംസ്കാരത്തിൻ്റെയും ആഘോഷമായി ലോകത്തെമ്പാടുമുള്ള ജനത , ഈ ദിവസത്തെ ഉൾക്കൊണ്ടു കഴിഞ്ഞെന്നും അദ്ദേഹം പറഞ്ഞു . ഈ വർഷത്തെ അന്താരാഷ്ട്ര യോഗാ ദിനം , ആഗോള ആരോഗ്യ അടിയന്തരാവസ്ഥ കാലത്താണ് എന്നതിനാൽ , യോഗാ ദിനാഘോഷ പരിപാടികൾ , വിവിധ ഓൺലൈൻ മാധ്യമങ്ങളിലൂടെ നടത്താനുള്ള ശ്രമങ്ങൾ കഴിഞ്ഞ മൂന്ന് മാസങ്ങളായി ആയുഷ് മന്ത്രാലയം നടത്തി വന്നതായും ശ്രീ ശ്രീപദ് യശോനായിക് പറഞ്ഞു .


    
    പരിപാടിയുടെ ഒടുവിൽ , സാധാരണ യോഗാസന രീതികളെപ്പറ്റി , മൊറാർജി ദേശായി നാഷണൽ ഇൻസ്റ്റിറ്റ്യൂട്ട് ഓഫ് യോഗയിലെ വിദഗ്ധർ , വിശദീകരിക്കുകയുണ്ടായി .

    
    
    (Release ID: 1633131) Visitor Counter : 10
    
    
      Read this release in: English , Marathi , Manipuri , Urdu , Hindi , Bengali , Punjabi , Odia , Tamil , Telugu