      മാനവവിഭവശേഷി വികസന മന്ത്രാലയം

      2020 ജൂലൈയിൽ നടത്താനിരിക്കുന്ന നീറ്റ് -യു ജി പ്രവേശന പരീക്ഷ മാറ്റി വച്ചു എന്നുള്ള അറിയിപ്പ് വ്യാജമെന്ന് എൻ ടി എ
      Posted On: 17 JUN 2020 3:02PM by PIB Thiruvananthpuram


    ന്യൂഡൽഹി , ജൂൺ 17, 2020


    2020 ജൂലൈയിൽ നടക്കേണ്ട നാഷണൽ എലിജിബിലിറ്റി കം എൻട്രൻസ് ടെസ്റ്റ് ‌ (NEET) - അണ്ടർ ഗ്രാജുവേറ്റ് പ്രവേശന പരീക്ഷ നീട്ടി വച്ചു എന്ന രീതിയിൽ വിവിധ ഇടങ്ങളിലും സാമൂഹ്യ മാധ്യമങ്ങളിലും പ്രചരിക്കുന്ന വ്യാജ പൊതു അറിയിപ്പ് ശ്രദ്ധയിൽ പെട്ടതായി നാഷണൽ ടെസ്റ്റിംഗ് ഏജൻസി ( എൻ ടി എ ) അറിയിച്ചു . ഈ വ്യാജ അറിയിപ്പ് ഗൗരവത്തിൽ എടുക്കുന്നതായും ഇതിനു പിന്നിലെ ഉറവിടം സംബന്ധിച്ച് അന്വേഷണം ആരംഭിച്ചതായും എൻ ടി എ വ്യക്തമാക്കി .


    എൻ ടി എ യോ മറ്റ് ബന്ധപ്പെട്ട അധികാരികളോ അങ്ങനെയൊരു തീരുമാനം ഇത് വരെ എടുത്തിട്ടില്ലെന്ന് എല്ലാ ഉദ്യോഗാര്ഥികളെയും രക്ഷിതാക്കളെയും പൊതു ജനങ്ങളെയും അറിയിക്കുന്നു . തെറ്റായ ഇത്തരം അറിയിപ്പുകൾക്കെതിരെ ജാഗ്രത പുലർത്തണമെന്നും അറിയിപ്പുകൾക്കായി എൻ ടി എ യുടെ ഔദ്യോഗിക വെബ്സൈറ്റ് ആയ www.nta.ac.in അല്ലെങ്കിൽ ntaneet.nic.in എന്നിവയെ ആശ്രയിക്കണമെന്നും എൻ ടി എ ആവശ്യപ്പെട്ടു .


    പരീക്ഷയുമായി ബന്ധപ്പെട്ട് 2020 മെയ് ‌ 11 നു പുറത്തിറക്കിയ ഔദ്യോഗിക അറിയിപ്പ് എൻ ടി എ വെബ്സൈറ്റിൽ ലഭ്യമാണ്


    അതിനായി ലിങ്ക് സന്ദർശിക്കുക :


    https://data.nta.ac.in/Download/Notice/Notice 20200511063520.pdf

    
    
    (Release ID: 1632100) Visitor Counter : 6
    
    
      Read this release in: Bengali , Punjabi , English , Urdu , Hindi , Marathi , Assamese , Manipuri , Odia , Tamil , Telugu