      ഉപരാഷ്ട്രപതിയുടെ കാര്യാലയം

      കോവിഡിനെതിരായ പോരാട്ടത്തിൽ, ജീവിതവും ജീവിതമാർഗങ്ങളും ഒരുപോലെ സംരക്ഷിക്കാൻ ശ്രമിക്കണമെന്ന് ഉപരാഷ്ട്രപതി
      Posted On: 28 JUN 2020 10:01AM by PIB Thiruvananthpuram


    

    ന്യൂഡൽഹി , ജൂൺ 28, 2020
    
    കോവിഡ് മഹാമാരിക്കെതിരായ പോരാട്ടത്തിൽ , ജീവിതവും ജീവിതമാർഗങ്ങളും ഒരുപോലെ സംരക്ഷിക്കാൻ രാജ്യത്തെ എല്ലാ പൗരന്മാരും ശ്രദ്ധിക്കണമെന്ന് ഉപരാഷ്ട്രപതി ശ്രീ എം . വെങ്കയ്യ നായിഡു അഭ്യർത്ഥിച്ചു .
    
    മിക്ക ലോകരാജ്യങ്ങളും , ലോക്ഡൗൺ നടപടികൾ അവസാനിപ്പിച്ച് , സമ്പത് വ്യവസ്ഥ കേന്ദ്രീകൃത പ്രവർത്തനങ്ങൾക്ക് തുടക്കം കുറിച്ചതായും അദ്ദേഹം ഫേസ് ‍ ബുക്കിൽ അഭിപ്രായപ്പെട്ടു . നമ്മുടെ രാജ്യത്തിൻറെ ശക്തി അടങ്ങിയിരിക്കുന്നത് , ആത്മീയതയിലുള്ള ആശ്രയത്തിലും ശാസ്ത്രത്തിലുള്ള വിശ്വാസത്തിലുമാണ് .
    
    സുരക്ഷിതരായി കഴിയാൻ നിലവിൽ നമുക്ക് മുൻപിലുള്ള മാർഗങ്ങൾ , മുഖാവരണങ്ങളുടെ ഉപയോഗം , സാമൂഹിക അകലം പാലിക്കൽ , കൃത്യമായ ഇടവേളകളിലുള്ള കൈകഴുകൽ എന്നിവ മാത്രമാണ് .
    
    ഇവയ്ക്കൊപ്പം തന്നെ , രോഗപ്രതിരോധശേഷി കൂട്ടുമെന്ന് തെളിയിക്കപ്പെട്ടിട്ടുള്ള , പരമ്പരാഗത ഭക്ഷണങ്ങൾ , ഔഷധ സസ്യക്കൂട്ടുകൾ എന്നിവയുടെ ഉപയോഗവും ശീലിക്കാൻ ശ്രദ്ധിക്കണം .
    
    വീടുകളിൽ തന്നെ ചെയ്യാൻ സാധിക്കുന്ന യോഗ , പ്രാണായാമ , വ്യായാമമുറകൾ എന്നിവ നമ്മുടെ ശരീരത്തെ കരുത്തുള്ളതാക്കുന്നതിനൊപ്പം , വൈറസ് ബാധയിൽ നിന്നും സംരക്ഷിക്കുകയും ചെയ്യുമെന്നും ഉപരാഷ്ട്രപതി വ്യക്തമാക്കി .
    
    കുടുംബങ്ങളുമായും , സുഹൃത്തുക്കളുമായും നിരന്തരം ബന്ധം പുലർത്താൻ ശ്രദ്ധിക്കണമെന്ന് ഓർമ്മിപ്പിച്ച അദ്ദേഹം , വിർച്വൽ ആണെങ്കിൽ കൂടിയും , ഒരുമയുടെ അനുഭവം പകരാൻ സാങ്കേതികവിദ്യ സഹായിക്കുന്നതായും ചൂണ്ടിക്കാട്ടി .
    
    ഭഗവാൻ ശ്രീ കൃഷ്ണൻ , അർജുനന് നൽകിയ " നിങ്ങൾ ചെയ്യേണ്ടത് , നന്നായും തുടർച്ചയായി ചെയ്യുക " എന്ന സന്ദേശവും അദ്ദേഹം കുറിപ്പിൽ പങ്കുവച്ചു .
    
    ആത്മീയഗുരു ശ്രീ ശ്രീ രവിശങ്കർ അഭിപ്രായപ്പെട്ടത് പോലെ , നമ്മുടെ ശരീരമാണ് നമ്മുടെ യഥാർത്ഥ പങ്കാളികളെന്നു തിരിച്ചറിയാൻ നമുക്ക് സാധിക്കണമെന്നും ശ്രീ നായിഡു ഓർമ്മിപ്പിച്ചു . അതു കൊണ്ടുതന്നെ നല്ല ഭക്ഷണരീതികൾ ശീലിച്ചുകൊണ്ടും , വ്യായാമമുറകൾ പതിവാക്കിക്കൊണ്ടും ആരോഗ്യക്ഷമത നിലനിർത്താൻ നാം ശ്രദ്ധിക്കണം . അപ്പോൾ മാത്രമേ , ഈ രോഗത്തിനെതിരായ പോരാട്ടത്തിൽ നമ്മുടെ ശരീരം നമുക്ക് പിന്തുണ നൽകുകയുള്ളൂ എന്നും അദ്ദേഹം മുന്നറിയിപ്പ് നൽകി .


    

    
    (Release ID: 1634932) Visitor Counter : 11
    
    
      Read this release in: English , Urdu , Marathi , Hindi , Assamese , Manipuri , Punjabi , Tamil