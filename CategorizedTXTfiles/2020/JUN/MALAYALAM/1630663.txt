      PIB Headquarters

      മഴക്കാല ടാപ്പിങ് : കോള്‍സെന്ററില്‍ വിളിക്കാം
      Posted On: 10 JUN 2020 4:14PM by PIB Thiruvananthpuram


    തിരുവനന്തപുരം : ജൂണ്‍ 10, 2020


    
    റബ്ബര്‍ മരങ്ങള്‍ മഴക്കാലത്ത് ടാപ്പുചെയ്യുമ്പോള്‍ ശ്രദ്ധിക്കേണ്ട കാര്യങ്ങളെക്കുറിച്ചറിയാനും സംശയങ്ങള്‍ ദൂരീകരിക്കാനും റബ്ബര്‍ ബോര്‍ഡ് കോള്‍ സെന്ററുമായി ബന്ധപ്പെടാം. ഇതുസംബന്ധമായ ചോദ്യങ്ങള്‍ക്ക് 2020 ജൂണ്‍ 12 വെള്ളിയാഴ്ച രാവിലെ 10 മുതല്‍ ഉച്ചയ്ക്ക് ഒരു മണി വരെ ഇന്ത്യന്‍ റബ്ബര്‍ ഗവേഷണകേന്ദ്രത്തിലെ ശാസ്ത്രജ്ഞന്‍ ഡോ. ആര്‍. രാജഗോപാല്‍ ഫോണിലൂടെ മറുപടി നല്‍കും. കോള്‍ സെന്റര്‍ നമ്പര്‍ 0481 2576622.
    ശക്തമായ മഴമൂലം കേരളത്തില്‍ നാലഞ്ചു മാസക്കാലം ടാപ്പിങ് മുടങ്ങുന്ന അവസ്ഥയാണുള്ളത്. മഴക്കാലത്ത് റെയിന്‍ഗാര്‍ഡു ചെയ്തു ടാപ്പു ചെയ്താല്‍ 3540 ടാപ്പിങ് ദിനങ്ങള്‍ നഷ്ടപ്പെടാതിരിക്കും. എന്നാല്‍ ഇത്തരത്തില്‍ ടാപ്പുചെയ്യുമ്പോള്‍ ഏറെ കാര്യങ്ങള്‍ ശ്രദ്ധിക്കേണ്ടതുണ്ട്.
    റബ്ബര്‍ ബോര്‍ഡ് കോള്‍സെന്ററിന്റെ പ്രവര്‍ത്തന സമയം തിങ്കള്‍ മുതല്‍ വെള്ളി വരെയുള്ള എല്ലാ പ്രവൃത്തിദിവസങ്ങളിലും രാവിലെ 9.30 മുതല്‍ വൈകുന്നേരം 5.30 വരെയാണ്. റബ്ബര്‍ ബോര്‍ഡിന്റെ വിവിധ പദ്ധതികള്‍, സേവനങ്ങള്‍ എന്നിവയെക്കുറിച്ചുള്ള വിവരങ്ങള്‍ ഇവിടെ നിന്നു ലഭിക്കും.
    

    
    (Release ID: 1630663) Visitor Counter : 5