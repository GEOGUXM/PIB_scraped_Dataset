      ഇലക്ട്രോണിക്സ് & ഐ.ടി മന്ത്രാലയം

      നേരിട്ടുള്ള വിദേശ നിക്ഷേപം ഉൾപ്പെടെയുള്ള മൂലധനം, ഉചിതമായ സാങ്കേതികവിദ്യ, അതുല്യമായ മാനവ വിഭവശേഷി എന്നിവയുള്ള ഒരു പ്രധാന ലോകരാജ്യമെന്ന നിലയിൽ ആഗോളസമ്പദ്‌വ്യവസ്ഥയയ്ക്ക് ഇന്ത്യ ഗണ്യമായ സംഭാവന നൽകുന്നു: കേന്ദ്ര മന്ത്രി ശ്രീ രവിശങ്കർ പ്രസാദ്
      Posted On: 02 JUN 2020 1:01PM by PIB Thiruvananthpuram


    ന്യൂഡൽഹി , ജൂൺ 02, 2020


    ആത്മ നിർഭർ ഭാരതത്തിന് വേണ്ടിയുള്ള പ്രധാനമന്ത്രി നരേന്ദ്ര മോദിയുടെ ആഹ്വാനം സുവ്യക്തമാണ് . ഇന്ത്യ ഒറ്റപ്പെട്ട ഒരു തുരുത്തായി മാറുക എന്നതല്ല ഇതിനർത്ഥമെന്നും , ഉചിതമായ സാങ്കേതികവിദ്യ , നേരിട്ടുള്ള വിദേശ നിക്ഷേപം ഉൾപ്പെടെയുള്ള മൂലധനം , അതുല്യമായ മാനവ വിഭവശേഷി എന്നിവയുള്ള ലോകത്തെ ഒരു പ്രധാന രാജ്യമെന്ന നിലയിൽ ആഗോള സമ്പദ് വ്യവസ്ഥയ്ക്ക് ഗണ്യമായ സംഭാവന നല്കുക എന്നതാണ് ഇതുകൊണ്ടുദ്ദേശിക്കുന്നതെന്നും കേന്ദ്ര ഇലക്ട്രോണിക്സ് , ഐടി മന്ത്രി ശ്രീ രവിശങ്കർ പ്രസാദ് പറഞ്ഞു.


    ആഗോള സമ്പദ് ‌ വ്യവസ്ഥയുടെ ആസ്തിയായി മാറുന്ന ശക്തമായ ഉൽ ‌ പാദന ആവാസവ്യവസ്ഥ കെട്ടിപ്പടുക്കുന്നതിനായി , മൂല്യശൃംഖല വികസിപ്പിക്കാനും ആഗോള മൂല്യ ശൃംഖലകളുമായി സമന്വയിപ്പിക്കാനും ആഗ്രഹിക്കുന്നു . ഇതുതന്നെയാണ് മുന്നോട്ടുവച്ചിട്ടുള്ള മൂന്ന് പദ്ധതികളുടെ സാരാംശം: അതായത് (i) വലിയ തോതിലുള്ള ഇലക്ട്രോണിക്സ് ഉപകരണ നിർമ്മാണത്തിനായി ഉത്പാദനബന്ധിത ഇൻസെന്റീവ് സ്കീം (PLI), (ii) ഇലക്ട്രോണിക് ഘടകങ്ങളുടെയും സെമികണ്ടക്ക്ടറുകളുടെയും ഉത്പാദനം പ്രോത്സാഹിപ്പിക്കുന്നതിനുള്ള പദ്ധതി (SPECS), (iii) പരിഷ്കരിച്ച ഇലക്ട്രോണിക്സ് നിർമ്മാണ ക്ലസ്റ്ററുകൾക്കുള്ള (EMC 2.0) പദ്ധതി .


    ലക്ഷ്യമിട്ടിട്ടുള്ള പ്രത്യേക വിഭാഗത്തിൽ ഉൾപ്പെടുകയും , ഇന്ത്യയിൽ നിർമ്മിക്കുകയും ചെയ്യുന്ന ഉൽപ്പന്നങ്ങൾക്ക് അടിസ്ഥാന വർഷത്തിന് ശേഷമുള്ള അഞ്ച് വർഷത്തേക്ക് വിൽപ്പന വർധനയുടെ 4% മുതൽ 6% വരെ ഇൻസെന്റീവ് PLI പദ്ധതി നൽകും .


    തിരഞ്ഞെടുക്കപ്പെട്ട ഇലക്ട്രോണിക് ഉൽപ്പന്നങ്ങളുടെ നിർമ്മാണത്തിന് പ്രോത്സാഹനമായി മൂലധനചെലവിന്റെ 25%, SPECS നൽകും .


    പ്രമുഖ ആഗോള ഇലക്ട്രോണിക്സ് നിർമ്മാതാക്കളെയും അവരുടെ വിതരണ ശൃംഖലകളെയും ആകർഷിക്കുന്നതിനായി പൊതുവായ സൗകര്യങ്ങൾക്കും ലോകോത്തര അടിസ്ഥാന സൗകര്യവികസനത്തിനും EMC 2.0 പിന്തുണ നൽകും .


    50,000 കോടി രൂപ മൂന്നുപദ്ധതികൾക്കും വകയിരുത്തിയിട്ടുണ്ട് . ആഭ്യന്തര ഇലക് ‌ ട്രോണിക് ‌ സ് നിർമാണത്തിലുള്ള കുറവുകൾ നികത്താൻ ഈ പദ്ധതികൾ സഹായിക്കും . നടപടി രാജ്യത്തിനുള്ളിലെ ഇലക്ട്രോണിക് നിർമ്മാണ ആവാസവ്യവസ്ഥയെ ശക്തിപ്പെടുത്തും . 2025 ഓടെ മൊത്ത ആഭ്യന്തര ഉത്പാദനം 5 ലക്ഷം കോടി അമേരിക്കൻ ഡോളർ ആയി ഉയർത്തുക എന്ന ലക് ‌ ഷ്യം കൈവരിക്കാൻ ഈ പദ്ധതികൾ വലിയ സംഭാവന നൽകും .


    മൂന്ന് പുതിയ പദ്ധതികളും ഗണ്യമായ നിക്ഷേപം ആകർഷിക്കുമെന്നും , മൊബൈൽ ഫോണുകളുടെയും അവയുടെ ഘടകഭാഗങ്ങളുടെയും ഉൽ ‌ പാദനം 2025 ഓടെ 10,00,000 കോടി രൂപയാക്കി ഉയർത്തുമെന്നും , 5 ലക്ഷത്തോളം പേർക്ക് നേരിട്ടും , 15 ലക്ഷത്തോളം പേർക്ക് പരോക്ഷമായും തൊഴിലവസരങ്ങൾ സൃഷ്ടിക്കുമെന്നും ആണ് പ്രതീക്ഷിക്കുന്നത്.

    
    
    (Release ID: 1628640) Visitor Counter : 7
    
    
      Read this release in: Marathi , English , Urdu , Hindi , Bengali , Punjabi , Odia , Tamil , Telugu