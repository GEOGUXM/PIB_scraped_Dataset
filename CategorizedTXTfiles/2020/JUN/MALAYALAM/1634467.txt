      വാര്‍ത്താവിതരണ പ്രക്ഷേപണ മന്ത്രാലയം

      പിഐബി സംസ്ഥാന ഫാക്ട് ചെക്ക് യൂണിറ്റ് കേരളത്തില്‍ പ്രവര്‍ത്തനമാരംഭിച്ചു
      Posted On: 26 JUN 2020 2:09PM by PIB Thiruvananthpuram


    കേന്ദ്ര ഗവണ്‍മെന്റുമായി ബന്ധപ്പെട്ട് പ്രചരിക്കുന്ന വാര്‍ത്തകളുടെയും വിവരങ്ങളുടെയും നിജസ്ഥിതി പരിശോധിക്കുന്നതിന് കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിന് കീഴിലുള്ള പ്രസ് ഇന്‍ഫര്‍മേഷന്‍ ബ്യൂറോ പ്രാദേശിക തലത്തില്‍ ഫാക്ട് ചെക്ക് യൂണിറ്റ് ആരംഭിച്ചു.


    pibkeralafactcheck@gmail.com എന്ന ഇമെയിലില്‍ പിഐബി സംസ്ഥാന ഫാക്ട് ചെക്ക് യൂണിറ്റിലേക്ക് സന്ദേശങ്ങള്‍ പരിശോധനയ്ക്കായി അയക്കാം. അവയ്ക്ക് നിശ്ചിത സമയത്തിനുള്ളില്‍ മറുപടി ലഭിക്കുന്നതായിരിക്കും.
    കേന്ദ്ര ഗവണ്‍മെന്റുമായി ബന്ധപ്പെട്ട്, പ്രസ്തുത സംസ്ഥാന താത്പര്യമുള്ള വാര്‍ത്തകളായിരിക്കും നിജസ്ഥിതി അന്വേഷണത്തിനായി പരിഗണിക്കുക. പ്രസ് ഇന്‍ഫര്‍മേഷന്‍ ബ്യൂറോ തിരുവനന്തപുരം റീജണല്‍ ഓഫീസ് ഡപ്യൂട്ടി ഡയറക്ടറുടെ നേതൃത്വത്തില്‍ അഞ്ച് ഉദ്യോഗസ്ഥര്‍ അടങ്ങുന്നതാണ് സംസ്ഥാന പിഐബി ഫാക്ട് ചെക്ക് യൂണിറ്റ്.


    ****

    
    
    (Release ID: 1634467) Visitor Counter : 10