      PIB Headquarters

      കേന്ദ്ര പദ്ധതികളിലൂടെ തൃശൂർ ജില്ലയ്ക്ക് 21650 മെട്രിക് ടണ് അരി
      Posted On: 09 JUN 2020 4:08PM by PIB Thiruvananthpuram


    കേന്ദ്ര ഗവണ്മെന്റ് പദ്ധതികളായ പ്രധാനമന്ത്രി ഗരീബ് കല്യാണ് അന്ന യോജന ആത്മനിർഭർ ഭാരത് എന്നിവ വഴി തൃശൂർ ജില്ലയിലെ അർഹരായ എല്ലാവര്ക്കും സൗജന്യമായി വിതരണം ചെയ്യുന്നതിന് 21,650 മെട്രിക് ടണ് അരി ജില്ലയിലെ എഫ് . സി . ഐ ഗോഡൗണുകളിലെത്തി . ഈ മാസം 30- ാം തീയതി വരെയുള്ള മൂന്നു മാസ കാലയളവിലേക്ക് ( ഏപ്രില് , മെയ് , ജൂണ് ) വിതരണം ചെയ്യുന്നതിനുള്ള അരിയാണ് മുളങ്കുന്നത്തുകാവിലെയും , ചാലക്കുടിയിലെയും എഫ് . സി . ഐ ഗോഡൗണുകളില് എത്തിയത് . എഫ് . സി . ഐ ഗോഡൗണുകളില് നിന്ന് ജില്ലയിലെ സിവില് സപ്ലൈസ് ഗോഡൗണുകളിലേക്ക് അരി എത്തിച്ചുകൊണ്ടിരിക്കുകയാണ് .


    തൃശൂര് , തലപ്പിള്ളി , ചാവക്കാട് , മുകുന്ദപുരം , ചാലക്കുടി , കൊടുങ്ങല്ലൂര് താലൂക്കുകളിലെ ഗുണഭോക്താക്കള്ക്കാണ് ഈ മൂന്നമാസക്കാലയളവില് പദ്ധതിയുടെ പ്രയോജനം ലഭിക്കുക . തൃശൂര് ജില്ലാ ഡിവിഷണല് മാനേജരുടെ നേരിട്ടുള്ള മേല്നോട്ടത്തില് പ്രവൃത്തി ദിവസങ്ങള്ക്കു പുറമേ , അവധി ദിവസങ്ങളിലും അര്പ്പണ മനോഭാവത്തോടെ പണിയെടുത്ത ജീവനക്കാരും തൊഴിലാളികളുമാണ് പദ്ധതി സമയബന്ധിതമായി നടപ്പിലാക്കാന് സഹായിച്ചതെന്ന് ഫുഡ് കോര്പ്പറേഷന് ഓഫ് ഇന്ത്യ ( എഫ് . സി . ഐ ) അറിയിച്ചു .


    കോവിഡ് മഹാമാരിയെ തുടര്ന്ന് നാട് കടന്നു പൊയ്ക്കൊണ്ടിരിക്കുന്ന പ്രതിസന്ധി ഘട്ടത്തില് ജനങ്ങള്ക്ക് ഏറെ ആശ്വാസം പകരുന്നതാണ് ഈ കേന്ദ്ര പദ്ധതികൾ .


    
    

    
    (Release ID: 1630436) Visitor Counter : 3