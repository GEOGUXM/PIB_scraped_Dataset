      PIB Headquarters

      ആറാമത് അന്താരാഷ്ട്ര യോഗദിനത്തോടനുബന്ധിച്ച് ഹഡ്‌കോ വെബിനാര്‍ നടത്തി
      Posted On: 22 JUN 2020 6:46PM by PIB Thiruvananthpuram


    
    ആറാമത് അന്താരാഷ്ട്ര യോഗദിനത്തിനോടനുബന്ധിച്ച് കോവിഡ് കാലത്ത് സമഗ്ര ആരോഗ്യത്തിന് വേണ്ടി "ആയുഷ് ഫോര്‍ ഹോളിസ്റ്റിക്ക് ഹെല്‍ത്ത് കെയര്‍ ഡ്യൂറിംഗ് കോവിഡ് ഔട്ട്‌ബ്രേക്ക്" എന്ന വിഷയത്തില്‍ ഹൗസിംഗ് ആന്റ് അര്‍ബന്‍ ഡെവലപ്പ്‌മെന്റ് കോര്‍പ്പറേഷന്‍ ലിമിറ്റഡ് (ഹഡ്‌കോ) വെബിനാര്‍ സംഘടിപ്പിച്ചു. മനസും ശരീരവും തമ്മിലുള്ള സന്തുലിതാവസ്ഥ നേടിയെടുത്ത് സൗഖ്യം വര്‍ദ്ധിപ്പിക്കുന്നതിനും പ്രതിരോധശേഷി കൂട്ടാനുമുള്ള പരമ്പരാഗത ഇന്ത്യന്‍ ചികിത്സാ സമ്പ്രദായത്തിന്റെ പങ്കിനെ കുറിച്ച് മുഖ്യാതിഥി കേന്ദ്ര ഭവനനിർമ്മാണ-നഗരകാര്യ മന്ത്രാലയം സെക്രട്ടറി ശ്രീ ദുര്‍ഗാ ശങ്കര്‍ മിശ്ര സംസാരിച്ചു. ഇപ്പോള്‍ ആഗോള സ്വീകാര്യത നേടിയ ഈ സംവിധാനങ്ങളുടെ പുനരുജ്ജീവനം അദ്ദേഹം തുടര്‍ന്ന് ഉയര്‍ത്തിക്കാട്ടി.


    സുരക്ഷിതമായ പ്രവര്‍ത്തന പരിസ്ഥിതി ഉറപ്പാക്കുന്നതിനായി ഹഡ്കോ സ്വീകരിച്ച ശുചിത്വം/ശാരീരിക അകലം പാലിക്കല്‍/ആരോഗ്യ പരിചരണ നടപടികളെക്കുറിച്ചുള്ളള വിവരങ്ങള്‍ ഹഡ്‌കോ സി.എം ഡി ശ്രീ എന്‍. നാഗരാജ് പങ്കുവച്ചു.
    മുഖ്യപ്രഭാഷകനായിരുന്ന ആയുഷ് വകുപ്പിന്റെ ജോയിന്റ് അഡ്വൈസർ ഡോ: ഡി.സി. കടോച് സമഗ്രവും ആരോഗ്യകരവുമായ ജീവിതത്തിന് പ്രത്യേകിച്ച് കോവിഡ്-19 കാലത്ത് യുനാനി, സിദ്ധാ, ആയുര്‍വേദ ഔഷധങ്ങള്‍ എന്നിവയോടൊപ്പം യോഗ പരിശീലിച്ചുകൊണ്ട് സ്വയം സുരക്ഷയ്ക്കുള്ള നിര്‍ദ്ദേശങ്ങള്‍ നല്‍കി.
    ഹഡ്‌കോയിൽ നിന്നും അതോടൊപ്പം കേന്ദ്ര ഭവനനിർമ്മാണ-നഗരകാര്യ മന്ത്രാലയത്തിലെയും ഉദ്യോഗസ്ഥരടക്കം 1000 ലധികം പേര്‍ വെബിനാറില്‍ പങ്കെടുത്തു.


    ***

    
    
    (Release ID: 1633383) Visitor Counter : 4