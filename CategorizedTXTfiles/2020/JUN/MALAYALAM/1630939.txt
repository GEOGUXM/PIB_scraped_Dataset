      ശാസ്ത്ര സാങ്കേതിക മന്ത്രാലയം

      ഉപയോഗിച്ച മാസ്ക് സംസ്കരിക്കുന്നതിന് ഇന്റർനെറ്റ് അടിസ്ഥാനമാക്കിയുള്ള സ്മാർട്ട് ബിൻ പുറത്തിറക്കി
      Posted On: 11 JUN 2020 4:04PM by PIB Thiruvananthpuram


    
    
    ന്യൂഡൽഹി , ജൂൺ 11, 2020
    
    
    കോവിഡ് -19 നെ പ്രതിരോധിക്കാൻ സഹായിക്കുന്ന ഉൽപ്പന്നങ്ങൾ വികസിപ്പിക്കാനുള്ള ശ്രമങ്ങളുടെ ഭാഗമായി കൊച്ചി ആസ്ഥാനമായ വി . എസ് . റ്റി . മൊബിലിറ്റി സൊല്യൂഷൻസ് ഒരു ഓട്ടോമേറ്റഡ് മാസ്ക് ഡിസ്പോസൽ മെഷീൻ പുറത്തിറക്കി . യു . വി . ലൈറ്റ് അധിഷ്ഠിത വിവിധോദ്ദേശ അണുനാശക സംവിധാനമായ യു . വി . സ്പോട്ടും വി . എസ് . റ്റി . പുറത്തിറക്കി .


    തിരുവനന്തപുരത്തെ ശ്രീ ചിത്ര തിരുനാൾ ഇൻസ്റ്റിറ്റ്യൂട്ട് ഫോർ മെഡിക്കൽ സയൻസസ് ആൻഡ് ടെക് ‌ നോളജിയിൽ ( എസ് . സി . ടി . ഐ . എം . എസ് . റ്റി .) വികസിപ്പിച്ച ചിത്ര യു . വി . അടിസ്ഥാനമാക്കിയുള്ള ഫെയ് ‌ സ് മാസ്ക് ഡിസ്പോസൽ ബിൻ സാങ്കേതിക വിദ്യയാണ് ബിൻ -19 എന്ന് പേരുള്ള മാസ്ക് സംസ്കരണ സംവിധാനത്തിൽ ഉപയോഗിക്കുന്നത് .
    
    ഉപയോഗിച്ച മാസ്ക് ശേഖരിക്കുന്നതിനും അണുവിമുക്തമാക്കുന്നതിനും ബിൻ -19 ഉപയോഗിക്കാം . ഉപയോഗിച്ച മാസ്കുകൾ ബിന്നിലെ ഒരു കണ്ടെയ്നറിനുള്ളിൽ നിക്ഷേപിച്ച് ഒരു പ്രത്യേക പ്രക്രിയയിലൂടെ അണുവിമുക്തമാക്കാൻ സാധിക്കുമെന്ന് ബിൻ -19 ന്റെ പ്രവർത്തനം വിശദീകരിച്ചുകൊണ്ട് വി . എസ് . റ്റി . സി . ഇ . ഒ ., ആൽവിൻ ജോർജ് പറഞ്ഞു . മാസ്ക് ഉപയോഗശേഷം ഉപേക്ഷിക്കുന്ന വ്യക്തിക്ക് ബിന്നിൽ ഘടിപ്പിച്ചിരിക്കുന്ന ഓട്ടോമാറ്റിക് സാനിറ്റൈസർ ഡിസ്പെൻസറിന്റെ സഹായത്തോടെ കൈകൾ വൃത്തിയാക്കാനും കഴിയും . എല്ലാ പ്രവർത്തനങ്ങളും കൈകൾ തൊടാതെ തന്നെ പൂർത്തിയാക്കാൻ കഴിയും .


    ഓട്ടോ സാനിറ്റൈസർ ഡിസ്പെൻസർ ശൂന്യമാണെങ്കിൽ അതറിയിക്കുന്നതിനുള്ള മുന്നറിയിപ്പ് , ബിൻ -19 കണ്ടെത്താനുള്ള മൊബൈൽ ആപ്ലിക്കേഷൻ , ഉപകരണത്തിന്റെ തൽസ്ഥിതി അറിയുന്നതിനുള്ള മുന്നറിയിപ്പുകൾ നൽകാനുള്ള വെബ് പോർട്ടൽ , ഉപകരണം തുറക്കുമ്പോഴുള്ള മുന്നറിയിപ്പുകൾ , എന്നിവയാണ് ബിൻ -19 ന്റെ ഇന്റർനെറ്റ് അധിഷ് ‌ ഠിത സവിശേഷതകൾ .
    
    ഇത്തരമൊരു സൗകര്യം കേരളത്തിൽ ലഭ്യമാകുന്നത് ഇതാദ്യമാണെന്ന് ബിൻ -19, യുവി സ് ‌ പോട്ട് എന്നീ ഉപകരണങ്ങൾ പുറത്തിറക്കികൊണ്ട് ജില്ലാ കളക്ടർ എസ് . സുഹാസ് പറഞ്ഞു .
    
    “ ഞങ്ങളുടെ സാങ്കേതിക ജ്ഞാനവും പരീക്ഷണാടിസ്ഥാനത്തിൽനിർമ്മിച്ച ഈ ഉപകരണങ്ങളും പ്രായോഗികതലത്തിൽ യാഥാർത്ഥ്യമാക്കിയ സംഘത്തെ അഭിനന്ദിക്കുന്നു . ഇത് ഓഫീസുകളിലും, വീടുകളിലും, മറ്റ് പൊതു സ്ഥലങ്ങളിലും വളരെ സൗകര്യപ്രദമായിരിക്കും ” എന്ന് എസ് ‌. സി . റ്റി . ഐ.എം .‌ എസ് . റ്റി . ഡയറക്ടർ ഡോ . ആശ കിഷോർ പറഞ്ഞു . രണ്ട് ഉപകരണങ്ങളും വിജയകരമായി തന്നെ ശ്രീ ചിത്ര ലാബിൽ മൈക്രോബയോളജിക്കൽ പരിശോധനകൾക്ക് വിധേയമാക്കിയിരുന്നു .
    
    
    ( കൂടുതൽ വിവരങ്ങൾക്ക് ബന്ധപ്പെടുക : ശ്രീമതി സ്വപ് ‌ ന വാമദേവൻ , പി . ആർ . ഒ ., എസ് ‌. സി . റ്റി . ഐ.എം .‌ എസ് . റ്റി . മൊബൈൽ : 9656815943, ഇ - മെയിൽ : pro@sctimst.ac.in )

                    Press Information Bureau,
    
    
    (Release ID: 1630939) Visitor Counter : 24
    
    
      Read this release in: English , Urdu , Hindi , Marathi , Manipuri , Punjabi , Tamil , Telugu