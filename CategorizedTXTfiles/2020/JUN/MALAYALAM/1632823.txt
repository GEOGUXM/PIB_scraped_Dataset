      PIB Headquarters

      കോഴിക്കോട് കേരള മെര്‍ക്കന്റയില്‍ കോ-ഓപ്പറേറ്റീവ് ബാങ്കില്‍ നിന്നും പിന്‍വലിക്കാവുന്ന തുക 50,000 ആക്കി ഉയര്‍ത്തി
      Posted On: 20 JUN 2020 10:48AM by PIB Thiruvananthpuram


    
    
    ഇടപാടുകള്‍ നിര്‍ത്തിവച്ചിരുന്ന കോഴിക്കോട് മെര്‍ക്കെന്റയില്‍ കോ-ഓപ്പറേറ്റീവ് ബാങ്ക് ലിമിറ്റഡില്‍ നിന്നും പിന്‍വലിക്കാവുന്ന തുകയുടെ പരിധി 50,000 രൂപയായി വര്‍ദ്ധിപ്പിച്ചതായി റിസര്‍വ്ബാങ്ക് റിജീയണല്‍ ഡയറക്ടര്‍ പത്രക്കുറിപ്പില്‍ അറിയിച്ചു.
    2019 മേയ് 29നാണ് കോഴിക്കോടുള്ള കേരള മെര്‍ക്കെന്റയില്‍ കോ-ഓപ്പറേറ്റീവ് ബാങ്ക് ലിമിറ്റഡിന്റെ പ്രവര്‍ത്തനം ബാങ്കിംഗ് റഗുലേറ്ററി ആക്ട് (എ.എ.സി.എസ്) 1949ലെ ചട്ടം 56നൊപ്പം ചേര്‍ത്ത് വായിക്കേണ്ട വകുപ്പ് 35 എയുടെ അടിസ്ഥാനത്തില്‍ 2019 മേയ് 20ലെ ഡി.സി.ബി.എസ്. കോ പി.സി.സി.ഡി-15/12.26.058/2018-19 നിര്‍ദ്ദേശപ്രകാരം 2019 ജൂണ്‍ 4 മുതല്‍ ഇടപാടുകള്‍ നിര്‍ത്തിവച്ചിരുന്നു. നിക്ഷേപകരുടെ സംരക്ഷണ താല്‍പര്യപ്രകാരമായിരുന്നു തീരുമാനം. നിലവിലുണ്ടായിരുന്ന നിര്‍ദ്ദേശങ്ങളുടെ അടിസ്ഥാനത്തില്‍ ഓരോ നിക്ഷേപകര്‍ക്കും അവരുടെ മൊത്തം ബാലന്‍സില്‍ നിന്ന് 2000 രൂപ പിന്‍വലിക്കാന്‍ അനുവദിച്ചിരുന്നു.
    
    ബാങ്കിന്റെ ആസ്തികള്‍ പണമാക്കി മാറ്റുന്നതിനും നിക്ഷേപകര്‍ക്ക് പണംകൊടുക്കാനുള്ള കഴിവും പരിഗണിച്ച് ഓരോ നിക്ഷേപകര്‍ക്കുമുള്ള പിന്‍വലിക്കല്‍ പരിധി 50,000 രൂപ (അന്‍പതിനായിരം രൂപ മാത്രം)യായി ഉയര്‍ത്താന്‍ ഇപ്പോൾ തീരുമാനിച്ചു. നേരത്തെയുള്ള 2000 രൂപ ഉള്‍പ്പെടുത്തിക്കൊണ്ടാണ് ഇത്. ഈ ഇളവിലൂടെ ബാങ്കിലെ 89% ലധികം നിക്ഷേപകര്‍ക്കും അവരുടെ അക്കൗണ്ട് ബാലന്‍സ് പൂര്‍ണ്ണമായും പിന്‍വലിക്കാന്‍ കഴിയും.
    സമയാസമയം പരിഷ്‌ക്കരിച്ച നിര്‍ദ്ദേശങ്ങളിലെ മറ്റ് എല്ലാ നിബന്ധനകളും വ്യവസ്ഥകളും മാറ്റമില്ലാതെ അതുപോലെ തുടരും.


    ***

    
    
    (Release ID: 1632823) Visitor Counter : 2