      PIB Headquarters

      ദേശീയ ഗ്രാമീണ തൊഴിലുറപ്പ് പദ്ധതി: തൃശൂര് ജില്ലയില് നടപ്പു വർഷം 82 ലക്ഷം തൊഴില് ദിനങ്ങള് അനുവദിച്ചു
      Posted On: 11 JUN 2020 5:08PM by PIB Thiruvananthpuram


    കേന്ദ്ര പദ്ധതിയായ മഹാത്മാഗാന്ധി ദേശീയ ഗ്രാമീണ തൊഴിലുറപ്പ് പദ്ധതിപ്രകാരം , നടപ്പുസാമ്പത്തിക വർഷം (2020-21), തൃശൂർ ജില്ലയിൽ 82 ലക്ഷം തൊഴില് ദിനങ്ങള് അനുവദിച്ചതായി പദ്ധതിയുടെ ജില്ലാ ജോയിന്റ് കോ - ഓര്ഡിനേറ്റർ പി . സി . ബാലഗോപാൽ അറിയിച്ചു . ലോക്ഡൗണിനുശേഷം തൊഴിലുറപ്പു പദ്ധതി പ്രവര്ത്തനങ്ങൾ , ഈ വർഷം ഏപ്രില് 21- ന് പുനരാരംഭിച്ചെന്ന് അദ്ദേഹം പറഞ്ഞു .


    കോവിഡ് 19 പ്രോട്ടോകോൾ മുന്കരുതലുകൾ പൂര്ണ്ണമായും പാലിച്ച് ഗ്രാമ - ബ്ലോക്ക് , ജില്ലാ തലങ്ങളിൽ ഉദ്യോഗസ്ഥരുടെ മേല്നോട്ടത്തിൽ വിവിധ തൊഴിലുറപ്പ് പദ്ധതികൾ നടന്നുവരികയാണ് . ഈ സാമ്പത്തിക വർഷം ഇതുവരെ 41,570 കുടുംബങ്ങള്ക്ക് തൊഴിൽ നല്കി . ഇതിലൂടെ ജില്ലയില് 4,91,057 അവിദഗ്ദ്ധ തൊഴില് ദിനങ്ങൾ സൃഷ്ടിക്കാന് കഴിഞ്ഞു . അവിദഗ്ദ്ധ തൊഴിലാളികള്ക്ക് വേതന ഇനത്തില് ഇതുവരെ 13 കോടി 89 ലക്ഷം രൂപ വിതരണം ചെയ്തിട്ടുണ്ട് . വേതന തുക തൊഴിലാളികളുടെ ബാങ്ക് അക്കൗണ്ടിലേക്ക് നേരിട്ട് നല്കി .


    കിണർ റീചാര്ജ്ജ് , മഴക്കുഴി നിര്മ്മാണം , ഡ്രെയിനേജ് നിർമ്മാണം , കുള നിർമ്മാണം , പൊതുകുളം നവീകരണം , തോട് നവീകരണം തുടങ്ങിയ പ്രവൃത്തികൾ നടന്ന് വരികയാണ് .


    ലോക പരിസ്ഥിതി ദിനത്തിൽ 32,956 വൃക്ഷതൈകൾ നടുകയും ഇവയുടെ പരിപാലന പ്രവൃത്തികൾക്ക് തുടക്കം കുറിക്കുകയും ചെയ്തു .

    
    
    (Release ID: 1630896) Visitor Counter : 5