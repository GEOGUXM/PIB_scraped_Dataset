      ഊര്‍ജ്ജ മന്ത്രാലയം

      കേന്ദ്ര ഊർജ മന്ത്രി ' അഖില ഇന്ത്യ റിയൽ ടൈം മാർക്കറ്റ് ഇൻ ഇലക്‌ട്രിസിറ്റിക്ക്’ തുടക്കം കുറിച്ചു
      Posted On: 03 JUN 2020 12:45PM by PIB Thiruvananthpuram


    
    
    
    കേന്ദ്ര ഊർജ – പുനരുപയോഗ ഊർജ സഹമന്ത്രി ശ്രീ ആർ കെ സിങ്ങ് ‌ ‘ അഖില ഇന്ത്യ റിയൽ ടൈം മാർക്കറ്റ് ഇൻ ഇലക് ‌ ട്രിസിറ്റിക്ക് ‌’ വീഡിയോ കോൺഫറൻസിങ്ങിലൂടെ ഡൽഹിയിൽ തുടക്കം കുറിച്ചു . ഇന്ത്യൻ വൈദ്യുതി വിതരണരംഗത്തെ ലോകത്തെ തത്സമയ വൈദ്യുതി വിപണന ശൃംഖലയുടെ ഭാഗമാക്കുന്നതാണ് ‌ റിയൽ ടൈം മാർക്കറ്റ് ഇൻ ഇലക് ‌ ട്രിസിറ്റി .


    
    തത്സമയ വിപണി എന്നത് ഒരു സംഘടിത വ്യാപാരവേദിയാണെന്ന് ‌ ചടങ്ങിൽ സംസാരിക്കവേ ഊർജമന്ത്രി പറഞ്ഞു . ഇത് വാങ്ങുന്നവരെയും വിൽക്കുന്നവരെയും അവരുടെ ഊർജ്ജ ആവശ്യകതയ് ‌ ക്കനുസൃതമായി ബന്ധിപ്പിക്കുന്നു .
    തത്സമയ വിപണി അവതരിപ്പിക്കുന്നതോടെ നമ്മുടെ സംവിധാനത്തിൽ ലഭ്യമായിട്ടുള്ള മിച്ചത്തിന്റെ പരമാവധി വിനിയോഗം ഉറപ്പാക്കുന്നു . ദേശീയ തലത്തിൽ ഒരു സംഘടിത കമ്പോളമുള്ള രാജ്യത്തെ ആവശ്യകതാശ്രേണിയുടെ വൈവിധ്യം കൈകാര്യം ചെയ്യാനും ഇത് സഹായിക്കും .


    
    തത്സമയ വിപണി എന്നത് ‌ മത്സരാധിഷ്ഠിത വിലയിൽ വൈദ്യുതി വിതരണ കമ്പനികൾക്ക്, വൻകിട വിപണിയിലേക്ക് പ്രവേശിക്കാനുള്ള ഒരു ബദൽ മാർഗമാണ് ‌. മറുവശത്ത് , ഉൽപാദകർക്ക് അവരുടെ ഉപയോഗിക്കപ്പെടാത്ത ശേഷി ഉപയോഗിച്ച് തത്സമയ വിപണിയിൽ പങ്കെടുക്കുന്നതിലൂടെയും നേട്ടം കൈവരിക്കാം .


    
    2022 ഓടെ 175 ജിഗാവാട്ട് പുനരുപയോഗ ഊർജ ശേഷിയാണ് ഗവണ്മെന്റ് ലക്ഷ്യമിടുന്നത് . പുനരുപയോഗ ഊർജ്ജ ഉൽ ‌ പാദനത്തിന്റെ ഇടവിട്ടു മാറ്റം വരുന്ന സ്വഭാവം മൂലം ഗ്രിഡ് മാനേജ്മെൻറിൽ നേരിടുന്ന വെല്ലുവിളികൾ കുറയ് ‌ ക്കാൻ തത്സമയ വിപണി സഹായിക്കും . ഉയർന്ന അളവിലുള്ള പുനരുപയോഗ ഊർജ്ജ സ്രോതസ്സുകളെ ഗ്രിഡിലേക്ക് ബന്ധിപ്പിക്കാനും സഹായിക്കും .


    
    വൈദ്യുതി വാങ്ങലിന്റെ ചെലവ് കുറയ് ‌ ക്കുന്നതിലും ഉപഭോക്താക്കളെ വിശ്വസനീയമായി സേവിക്കുന്നതിലേക്കും തൽസമയ വിപണി നയിക്കും . പെട്ടന്ന് ആവശ്യമാവുന്ന വൈദ്യുതി റിയൽ ടൈം മാർക്കറ്റിൽ നിന്ന് എളുപ്പത്തിൽ വാങ്ങാം . ലോഡ് ഷെഡിംഗ് വഴി ഗ്രിഡ് കൈകാര്യം ചെയ്യുന്നതിനുള്ള ബുദ്ധിമുട്ട് ‌ ഒഴിവാക്കാനുമാകും .

    
    
    (Release ID: 1629063) Visitor Counter : 7
    
    
      Read this release in: English , Urdu , Marathi , Hindi , Manipuri , Bengali , Punjabi , Odia , Tamil , Telugu