      തൊഴില്‍, ഉദ്യോഗ മന്ത്രാലയം

      ലോക്ക്ഡൗൺ സമയത്ത് ഇപിഎഫ്‌ഒ 36.02 ലക്ഷം ക്ലെയിമുകൾ തീർപ്പാക്കി
      Posted On: 09 JUN 2020 4:33PM by PIB Thiruvananthpuram


    
    
    ന്യൂഡൽഹി , ജൂൺ 09, 2020


    
    2020 ഏപ്രിൽ , മെയ് മാസങ്ങളിൽ ഇപിഎഫ്ഒ 36.02 ലക്ഷം ക്ലെയിമുകൾ തീർപ്പാക്കി. അതുവഴി 11,540 കോടി രൂപ അംഗങ്ങൾക്ക് വിതരണം ചെയ്തു . ഇതിൽ 15.54 ലക്ഷം ക്ലെയിമുകൾ വഴി നൽകിയ 4580 കോടി രൂപ അടുത്തിടെ അവതരിപ്പിച്ച പ്രധാൻ മന്ത്രി ഗരിബ് കല്യാൺ യോജനയുടെ ഭാഗമായ കോവിഡ് -19 അഡ്വാൻസ് ‌ പ്രകാരമാണ് .
    
    കോവിഡ് -19 അഡ്വാൻസ് ഇപിഎഫ്ഒ അംഗങ്ങൾക്ക് ഈ പ്രയാസകരമായ വേളയിൽ ഒരു വലിയ സഹായമാണ് . പ്രത്യേകിച്ചും പ്രതിമാസവേതനം 15,000 രൂപയിൽ താഴെയുള്ളവർക്ക് ‌. മൂന്ന് മാസത്തെ അടിസ്ഥാന വേതനം , ഡിഎ എന്നിവ അല്ലെങ്കിൽ ഇപിഎഫ് അക്കൗണ്ടിലെ അംഗത്തിന്റെ ക്രെഡിറ്റിലുള്ള തുകയുടെ 75% വരെ , ഏതാണോ കുറവ് അതാണ് ‌ കോവിഡ് -19 അഡ്വാൻസായി നൽകുന്നത് . അത് വഴി പല തൊഴിലാളികൾക്കും സമയബന്ധിതമായി ആശ്വാസം എത്തിക്കാനായി . ലോക്ക്ഡൗൺ സമയത്ത് ‌ അപേക്ഷിച്ചവരിൽ 74% ത്തിലധികം പേർ 15,000 രൂപയിൽ താഴെയുള്ള സ്ലാബിൽ പെട്ടവരാണ് .
    
    ലോക്ക്ഡൗൺ സമയത്ത് ജോലിസ്ഥലത്തെ സാമൂഹ്യ അകല മാനദണ്ഡങ്ങൾ പാലിച്ച് ‌ 50% ൽ താഴെ ജീവനക്കാരുമായി ഇപിഎഫ്ഒ പ്രവർത്തിച്ചു . എന്നാൽപോലും , ഇപിഎഫ്ഒയുടെ ക്ലെയിം സെറ്റിൽമെന്റിനുള്ള സമയപരിധി ഏകദേശം 10 ദിവസത്തിൽ നിന്ന് 3 ദിവസം വരെ കുറയ് ‌ ക്കാനായി .
    
    വെറും അഞ്ച് ദിവസത്തെ റെക്കോർഡ് സമയത്തിനുള്ളിൽ ഇപിഎഫ്ഒ ആദ്യത്തെ സമ്പൂർണ്ണ ഓട്ടോമാറ്റിക് ക്ലെയിം സെറ്റിൽമെന്റ് സംവിധാനം തുടങ്ങി . കോവിഡ് ‌ 19 അഡ്വാൻസ് ‌ ക്ലെയിമുകളിൽ ഏകദേശം 54% ഇപ്പോൾ ഈ സംവിധാനം വഴി പരിഹരിക്കപ്പെടുന്നു . ഇതിലൂടെ ഭാവിയിലുള്ള ഇപിഎഫ്ഒ ക്ലെയിം സെറ്റിൽമെന്റിനുള്ള സമയം ഗണ്യമായി കുറയ്ക്കാനാവുമെന്ന് പ്രതീക്ഷിക്കുന്നു .
    
    പ്രതിസന്ധി ഘട്ടങ്ങളിൽ അംഗങ്ങൾക്ക് സാമൂഹിക സുരക്ഷാ പിന്തുണ ഉറപ്പാക്കി, ഓട്ടോമേഷൻ , സമർപ്പിത തൊഴിൽശേഷി എന്നിവ വഴി പ്രതിദിനം 270 കോടി രൂപയുടെ 80,000 ത്തിലധികം ക്ലെയിമുകൾ ഇപിഎഫ്ഒ തീർപ്പാക്കുന്നു .

    
    
    (Release ID: 1630499) Visitor Counter : 14
    
    
      Read this release in: English , Urdu , Hindi , Marathi , Assamese , Manipuri , Punjabi , Odia , Tamil , Telugu