      രാജ്യരക്ഷാ മന്ത്രാലയം

      ARPIT സംവിധാനം ഇന്ത്യൻ വ്യോമസേനയുടെ ഭാഗമായി
      Posted On: 08 JUN 2020 6:48PM by PIB Thiruvananthpuram


    
    
    
    കോവിഡ് 19 അടക്കം പകർച്ചാ സാധ്യതയുള്ള രോഗങ്ങൾ ബാധിച്ചവരെ, സ്പർശനമേൽക്കാതെ ഒഴിപ്പിക്കാനായി ഇന്ത്യൻ വ്യോമസേന രൂപം നൽകി വികസിപ്പിച്ച എയർബോൺ റെസ്ക്യൂ പോഡ് ഫോർ ഐസൊലേറ്റഡ് ട്രാൻസ്‌പോർട്ടേഷൻ (ARPIT) സംവിധാനം വ്യോമസേനയുടെ ഭാഗമായി . രാജ്യത്തെ ഉയർന്ന മേഖലകൾ , ഒറ്റപ്പെട്ട സ്ഥലങ്ങൾ എന്നിവിടങ്ങളിൽ നിന്നും , ഗുരുതരാവസ്ഥയിലുള്ള രോഗികളെ സുരക്ഷിതമായി ഒഴിപ്പിക്കാൻ ഈ സംവിധാനത്തിലൂടെ കഴിയും .
    
    പ്രധാമന്ത്രിയുടെ " സ്വാശ്രയഭാരതം " എന്ന ആഹ്വാനത്തിന് പിന്തുണ നൽകികൊണ്ട് , തദ്ദേശീയമായ വസ്തുക്കൾ ഉപയോഗിച്ച് അറുപതിനായിരം രൂപ മാത്രം ചിലവിലാണ്, ARPIT എന്ന ഈ സംവിധാനം നിർമ്മിച്ചിരിക്കുന്നത് . ഇതേ ആവശ്യങ്ങൾക്കായി വിദേശത്തു നിന്നും ഇറക്കുമതി ചെയ്യുന്നവയ്ക്ക് അറുപത് ലക്ഷം രൂപ വരെയാണ് വില .
    
    വ്യോമയാന ആവശ്യങ്ങൾക്കുപയോഗിക്കാൻ അംഗീകാരം ലഭിച്ചിട്ടുള്ള വസ് ‍ തുക്കൾക്കൊണ്ട് നിർമ്മിച്ചിരിക്കുന്ന ഈ സംവിധാനത്തിന് ഭാരവും കുറവാണ് . കൂടാതെ , ഐസൊലേഷൻ ചേമ്പറിനുള്ളിൽ തുടർച്ചയായി പൂജ്യത്തിനു താഴെ മർദ്ദം ക്രമീകരിക്കാനും ARPIT നു കഴിയും . ഇതിലൂടെ , വിമാനജീവനക്കാർ , ആരോഗ്യപ്രവർത്തകർ , ഗ്രൗണ്ട് സ്റ്റാഫുകൾ എന്നിവർക്ക് രോഗം ബാധിക്കാനുള്ള സാദ്ധ്യത ഒഴിവാക്കാനാകും .
    
    ജീവൻരക്ഷാ , നിരീക്ഷണ ഉപകരണങ്ങൾ , ആരോഗ്യപ്രർത്തകർക്കായുള്ള പ്രത്യേകതരം കയ്യുറകൾ (long arm gloves) എന്നിവ സഹിതമാണ് രൂപകല്പന നടത്തിയിരിക്കുന്നത് .

    
    
    (Release ID: 1630285) Visitor Counter : 18
    
    
      Read this release in: Punjabi , English , Urdu , Marathi , Hindi , Manipuri , Tamil , Telugu