      കല്‍ക്കരി മന്ത്രാലയം

      ആത്മനിർഭർ ഭാരതത്തിനു പുതിയ പ്രതീക്ഷകളുമായി കൽക്കരിമേഖല തുറന്നു നൽകുമ്പോൾ
      Posted On: 11 JUN 2020 6:31PM by PIB Thiruvananthpuram


    
    രാജ്യത്തെ കൽക്കരി ഖനികളിൽ വാണിജ്യാടിസ്ഥാനത്തിലുള്ള ഖനനത്തിനുള്ള ലേലനടപടികൾക്ക് ഈ മാസം 18 നു ഭാരതസർക്കാർ തുടക്കം കുറിക്കും ." സ്വാശ്രയഭാരതത്തിനു പുതിയ പ്രതീക്ഷകളുമായി കൽക്കരിമേഖല തുറന്നു നൽകുമ്പോൾ " എന്ന പ്രമേയം അടിസ്ഥാനമാക്കി , പൂർണമായും വിർച്വൽ സാങ്കേതികവിദ്യയുടെ സഹായത്തോടെ ന്യൂഡൽഹിയിൽ നടക്കുന്ന ചടങ്ങിൽ പ്രധാനമന്ത്രി ശ്രീ നരേന്ദ്രമോദി മുഖ്യാതിഥിയാകും . കൽക്കരി - ഖനന മന്ത്രാലയത്തിന്റെ ചുമതലയുള്ള കേന്ദ്രമന്ത്രി ശ്രീ പ്രഹ്ലാദ് ജോഷി ട്വിറ്ററിൽ കുറിച്ചതാണ് ഇക്കാര്യം .
    
    തികച്ചും ഉദാരമായ നിബന്ധനകൾക്ക് വിധേയമായാണ് ലേലനടപടികൾ നടക്കുക . ഇതിലൂടെ പുതിയ കമ്പനികൾക്ക് ലേലത്തിൽ പങ്കെടുക്കാനാകും . മുൻകൂറായി നൽകേണ്ട തുകയിൽ വരുത്തിയ കുറവ് , റോയൽറ്റി തുകയ്ക്കനുസൃതമായി ഈ മുൻ ‌ കൂർ തുകയിൽ വരുത്തിയ മാറ്റങ്ങൾ , കൽക്കരിഖനികളുടെ മെച്ചപ്പെട്ട പ്രവർത്തനത്തെ പ്രോത്സാഹിപ്പിക്കുന്നത് ലക്ഷ്യമിട്ടുള്ള നടപടികൾ , സുതാര്യമായ ലേല നടപടിക്രമങ്ങൾ , ഓട്ടോമാറ്റിക് റൂട്ട് വഴി നൂറു ശതമാനം വരെ നേരിട്ടുള്ള വിദേശ നിക്ഷേപം തുടങ്ങിയവയ്ക്ക് അനുവാദം നൽകിയിട്ടുണ്ട് .
    ദേശീയ കൽക്കരി ഏകകം (National Coal Index) അടിസ്ഥാനമാക്കി , ആദായം പങ്കുവയ്ക്കാനുള്ള ഒരു ക്രമത്തിനും , ന്യായപൂർവ്വമായ സാമ്പത്തിക വ്യവസ്ഥകൾക്കും തീരുമാനം ആയിട്ടുണ്ട് .
    
    മുൻവർഷങ്ങളിൽ നിന്നും വ്യത്യസ്തമായി , ലേലത്തിൽ വിജയിക്കുന്നവർക്ക് കൂടുതൽ സ്വാതന്ത്ര്യത്തോടെ കൽക്കരി ഉത്പാദനം നടത്താവുന്നതാണ് . മാത്രമല്ല , വേഗത്തിലുള്ള കൽക്കരിയുത്പാദനം , കോൾ ഗ്യാസിഫിക്കേഷൻ എന്നിവയിലൂടെ ഇവർക്ക് ആനുകൂല്യങ്ങൾക്കും അർഹതയുണ്ടാകും .

    
    
    (Release ID: 1630949) Visitor Counter : 15
    
    
      Read this release in: Punjabi , English , Urdu , Hindi , Marathi , Assamese , Bengali , Manipuri , Odia , Tamil , Telugu