      مکانات اور شہری غریبی کے خاتمے کی وزارت

      فضلات کے موثر بندوبست کے ذریعہ حیاتیاتی تنوع کا تحفظ
      
      مکانات اور شہری امور کی وزارت نے ماحولیات کے عالمی دن 2020 کے موقع پر متعدد ایڈوائزری جاری کی
      Posted On: 05 JUN 2020 12:49PM by PIB Delhi


    نئیدہلی 05 جون 2020۔مکانات اورشہری امور کے وزیر مملکت ( آزادانہ چارج) جناب ہردیپ سنگھ پوری نے آج نئی دلی کے نرمان بھون میں ماحولیات کے عالمی دن 2020 کے موقع پر متعدد ایڈوائزری جاری کی ۔’’فضلات کے موثر بندوبست کے ذریعہ حیاتیاتی تنوع کا تحفظ ‘‘ کے عنوان سے منعقدہ اس پروگرام کو ویب پر براہ راست نشر کیا گیا ۔اس پروگرام میں مکانات اورشہری امور کی وزارت کے سکریٹری جناب درگا شنکر مشرا ، سووچھ بھارت مشن – اربن ( ایس بی ایم – یو ) کے قومی مشن ڈائریکٹر اور جوائنٹ سکریٹری جناب وی کے جندل نے بھی شرکت کی ۔


    اس موقع پر جاری کی گئی تین اہم ایڈوائزری ’’ میونسپل ٹھوس فضلات ( ایم ایس ڈبلیو ) کے لئے میٹیریل بازیابی سہولتوں (ایم آر ایف) سے متعلق ایڈوائزری ‘‘ ، ’’ زمین کو بھرنے اور بحالی آراضی سے متعلق ایڈوائزری ‘‘ اور ’’ آن سائٹ اور آف سائٹ سیویج منجمنٹ کے طریقہ کارسے متعلق مشاورتی دستاویز (مسودہ ) ‘‘ پر مشتمل ہے ۔ان تینوں ایڈوائزری کو عوامی صحت اور ماحولیاتی انجنئرنگ ادارہ (سی پی ایچ ای ای او ) نے ایس بی ایم - یو کے تحت تیار کیا ہے ۔اس موقع پر اظہار خیال کرتے ہوئے وزیر موصوف نے کہا :’’ آج کے دن ہمیں حیاتیاتی تنوع کے تحفظ اور فضلات کے موثر بندوبست کے درمیان رابطے کو مزید مضبوطی فراہم کرنے کا موقع ملاہے۔سووچھتا اور حیاتیاتی تنوع کا تحفظ فی الحقیقت ساتھ ساتھ چلتے ہیں ۔‘‘ انہوں نے مزیدکہا :’’جب عالی مرتبت وزیر اعظم جناب نریند رمودی نے 2014 میں سووچھ بھارت مشن- اربن ( ایس بی ایم – یو) کا آغاز کیا تھاتو اس کے دومقاصد تھے ، شہری ہندوستان کو کھلے میں رفع حاجت سے مبرا اور پاک بنانا اور ٹھوس فضلات کا صد فیصد سائنٹفک بندوبست کرنا ۔ہم نے ان دونوں شعبوں میں بڑی اہم پیش رفت کی ہیں ۔تقریباََ پورا شہری ہندوستان آج کھلے میں رفع حاجت سے مبر ا اور پاک ہے اور ٹھوس فضلات کے سائنٹفک بندوبست کا جہاں تک معاملہ ہے تو یہ 2014 میں مشن کے آغاز کے موقع پر محض 18 فیصد تھا جو اب تین گنا بڑھ گیا ہے اور یہ اب 65 فیصد تک پہنچ گیا ہے ۔تاہم ابھی بھی ہمیں ایک لمبا سفر طے کرنا ہے۔میری وزارت کے ذریعہ آج جاری کئے گئے دستاویزات مجموعی صفائی ستھرائی اور ٹھوس فضلات کے بندوبست کی راہ میں حائل کچھ اہم رکاوٹوں اور مسائل کا پائیدار حل تلاش کرنے کی ایک اہم کوشش ہے ۔ ‘‘


    مکانات اورشہری امور کی وزارت نے ا س موقع پر ’’ مالاسور-ڈیمن آف ڈیفیکا‘‘ کے عنوان سے ٹھوس اور گیلے فضلات کے بندوبست سے متعلق ایک مواصلاتی مہم کے لئے آلات کٹ بھی جاری کیا جس کا مقصد ٹھوس اورگیلے فضلات کے بندوبست کو بہتر کرنا ہے ۔ بی بی سی میڈیا ایکشن کے تعاون سے تصور کردہ اور ڈیزائن کردہ اس آلات کٹ میں انگریزی زبان کے ساتھ 10 ہندوستانی زبانوں میں تخلیقی آؤٹ پُٹس ہیں۔


    ماحولیات کے عالمی دن کی اہمیت اور ان دستاویزات کی ضرورت کے بارے میں اظہار خیال کرتے ہوئے وزیرموصوف نے کہا کہ’’ان دستاویزات کے اجرا کے لئے اس سے بہتر کوئی موقع نہیں ہوسکتا تھا ۔ مکانات اورشہری امور کی وزارت ٹھوس فضلات کے بنددبست اور مجموعی صفائی ستھرائی بشمول استعمال شدہ پانی کی صفائی کے متعدد عوامل پر توجہ مرکوز کرنے کے لئے شہری بلدیاتی اداروں ( یو ایل بی ) کی صلاحیت سازی پر مسلسل کام کررہی ہے ۔ وزارت نہ صرف اس کے لئے بنیادی ڈھانچے کی تعمیر کررہی ہے بلکہ ذہنی رویہ میں تبدیلی اور مواصلات کے علاوہ صلاحیت سازی کابھی کام کررہی ہے ۔ ان دستاویزات کا جاری کیا جانا اسی سمت میں ایک دوسرا قدم ہے ۔ماحولیات کے عالمی دن کے موقع پر میں ایک بار پھر کرہ ارض پر تمام زندگیوں کے تحفظ کے لئے مکانات اورشہری امور کی وزارت کے عہد کا اعادہ کرنا چاہتا ہوں۔یہ تبھی ممکن ہوسکتا ہے جب ہم سووچھتا کی مہم کو آگے لے جائیں گے اور تین آر ،سرکلر اور بلیو اکانومی کی صلاحیت کا حقیقت میں استعمال کریں گے ۔مجھے پورا یقین ہے کہ اس سے عوامی حفظان صحت اور زندگی کے معیار میں بہتری آئے گی۔علاوہ ازیں اس سے روز گار کے مواقع فراہم ہونے کے علاوہ غیر رسمی ورکروں کو رسمی افرادی قوت میں تبدیل کرنے ،آمدنی حاصل کرنے اور فضلات سے نئی مصنوعات بنانے کی بھی راہ ہموار ہوگی ۔اس طرح سے بالآخر نہ صرف سووچھ (صاف ستھرا ) بلکہ ایک سوستھ (صحت مند ) ، ششکت (بااختیار ) سمپن ( خوشحال ) اور آتم نربھر (خود کفیل ) بھارت کی راہ ہموار ہوگی۔ آئیے ایک بار ہم پھر اپنی فضا ، زمین اور پانی کو صاف ستھرا کرنے کے اپنے عہد کا اعادہ کرتے ہیں اور ابھی کے لئے نیز مستقبل کے لئے فطرت کا تحفظ کرنے کا عہد کرتے ہیں۔‘‘


    ایڈوائزری جاری کئے جانے کے بعد ’’ ہندوستان میں ٓن سائٹ اور آف سائٹ سیویج منجمنٹ کے طریقہ کارسے متعلق ایڈوائزری کا مسودہ ‘‘ کے موضوع پر ایک مشاورتی ورچوول ورکشاپ کا اہتمام کیا گیا ۔جس میں ریاستوں او ر شہری بلدیاتی اداروں کے نمائندوں کے ساتھ تعلیمی برادری اور اس موضوع سے متعلق ماہرین پر مشتمل 100سے زیادہ شرکا نے شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔م ع۔رم


    U- 3071

    
    
    (Release ID: 1629583) Visitor Counter : 10
    
    
      Read this release in: English , Hindi , Marathi , Bengali , Punjabi , Odia , Tamil , Telugu , Malayalam