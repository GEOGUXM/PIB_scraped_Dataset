      وزارت دفاع

      آپریشن سمدر سیتو کے لئے تعینات کئے گئے آئی این ایس شردل ایران سے 233 بھارتی شہریوں کو وطن واپس لایا
      Posted On: 11 JUN 2020 9:03PM by PIB Delhi


    نئی دہلی 11 جون 2020


    آپریشن سمدر سیتو کے لئے تعینات کئے گئے آئی این ایس شردل ایران سے 233 بھارتی شہریوں کے ساتھ پوربندر، بندرگاہ داخل ہوا۔ ان بھارتیوں کو اس سے پہلے ایران میں بندر عباس بندرگاہ سے بحفاظت نکالا گیا تھا۔


    بھارتی بحریہ کا عملہ ، ریاستی حکام اور پولیس ایران سے آنے والے بھارتیوں کا خیر مقدم کرنے کے لئے موجود تھے۔ ایک اسکریننگ زون، ایک سینیٹائزیشن زون، ٹرانسپورٹ کے لئے ایمبولینسیز اور بسوں کا دستیابی سمیت سبھی انتظامات بندرگاہ پر کئے گئے تھے۔


    ایران سے آنے والے سبھی 233 بھارتی شہریوں کو جیتی میں طبی اسکریننگ کے لئے لے جایاگیا، اس کے بعد کسٹم کلینئرنس اور دیگر ضابطے پورے کئے گئے۔ اور پھر ایران سے آنے والے ان بھارتیوں کو بسوں میں سوار کرانے کے لئے انتظامات کئے گئے، تاکہ انہیں ان کے مخصوص قرنطینہ زون میں لے جایا جاسکے۔ ان بھارتی شہریوں کی ضلع وار تفصیلات پہلے ہی انتظامیہ کو بھیج دی گئی ہیں۔


    آپریشن سمدر سیتو بھارتی بحریہ کا ایک ایسا مشن ہے جس کا مقصد باہر ملکوں کے سمدر سے بھارتی شہریوں کو واپس لانے میں مدد دینے اور ان کے لئے آسانی پیدا کرنے کے لئے بھارت سرکار کی قومی کوشش میں مد د دینا ہے۔ اب تک 3107 بھارتی شہریوں کو بھارت لایا جاچکا ہے، ان میں مالدیپ سے 2188، سری لنکا سے 686 اور ایران سے 233 شہریوں کو وطن لایا جاچکا ہے۔ یہ سبھی بھارتی شہری بھارتی بحریہ کے جہازوں جلشوا، مگر اور شردل کے ذریعہ بھارت لائے گئے ہیں۔


    م ن، ح ا، ع ر


    U- 3237

    
    
    (Release ID: 1631211) Visitor Counter : 4
    
    
      Read this release in: English , Marathi , Bengali