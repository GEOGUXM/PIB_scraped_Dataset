      محنت اور روزگار کی وزارت

      ا ی پی ایف او نے پچھلے دو مالی برسوں میں 1.39 کروڑ صارفین کا اضافہ کیا
      Posted On: 22 JUN 2020 4:13PM by PIB Delhi


    نئی دلّی ، 22 جون / ای پی ایف او کے ذریعے حال ہی میں شائع کئے گئے عبوری پے رول کے اعداد و شمار سے ظاہر ہوتا ہے کہ ستمبر ، 2017 ء میں پے رول کے اعداد و شمار یکجا کئے جانے کے بعد سے ای پی ایف او کے لئے سبسکرائبرس کی تعداد مسلسل بڑھ رہی ہے ۔ پے رول کے اعداد و شمار میں سال 19-2018 ء اور 20-2019 ء کے سالانہ اعداد و شمار کو پیش کیا گیا ہے ۔ اس سے ظاہر ہوتا ہے کہ 19-2018 ء میں سبسکرائبر کی تعداد 61.12 لاکھ سے بڑھ کر 20-2019 ء میں 78.58 ہو گئی ہے ، جس سے 28 فی صد کی شرح ترقی کا اظہار ہوتا ہے ۔ شائع شدہ اعداد و شمار میں وہ تمام نئے ارکان بھی شامل ہیں ، جنہوں نے اِس مہینے میں شرکت کی ہے اور جن کا تعاون حاصل ہو چکا ہے ۔


    سبسکرائبر کی تعداد میں اضافہ اِس سے باہر جانے والوں کی تعداد میں کمی اور نئے ارکان کی شمولیت میں اضافے کی وجہ سے ہے ۔ 20-2019 ء کے لئے 8.5 فی صد ٹیکس سے مستثنیٰ رقم ، جو سوشل سکیورٹی کے دیگر تمسکات اور فکسڈ ڈپازٹ میں سب سے زیادہ شرح ہے ، نے ای پی ایف او سے باہر جانے والوں میں کمی کرنے میں مدد دی ہے اور سال 20-2019 ء میں پچھلے سال کے مقابلے صرف 10 فی صد لوگوں نے اسے ترک کیا ہے ۔


    اس کے علاوہ ، باہر جانے والے ارکان کے پھر سے شامل ہونے میں تیزی سے اضافہ ہوا ہے اور 19-2018 ء میں اِن کی تعداد 43.78 لاکھ تھی ، جو 20-2019 ء میں بڑھ کر 78.15 لاکھ ہو گئی ہے ۔ خود کار منتقلی کی سہولت نے بھی ، جس میں پی ایف کا بقیہ بیلنس کسی رکاوٹ کے بغیر پرانے کھاتے سے نئے کھانے میں منتقل ہو سکتا ہے ، ممبر شپ کو جاری رکھنے میں اہم رول ادا کیا ہے ۔


    سال 20-2019 ء کے دوران عمر کے لحاظ سے کئے گئے تجزیہ سے ظاہر ہوتا ہے کہ 26-28 ، 29-35 اور 35 سال سے زیادہ کی عمر کے گروپ کے اندراج میں پچھلے سال کے مقابلے 50 فی صد سے زیادہ اضافہ ہوا ہے ۔ آن لائن طریقے سے خدمات کی فراہمی میں تیزی سے اضافے نے بھی ملک کی افرادی قوت کو ای پی ایف او کی خدمات کی جانب راغب کیا ہے ۔ اس کے علاوہ ، پی ایف میں جمع رقم کو اب ایسی رقم نہیں سمجھا جاتا ، جو نکالی نہ جا سکے ۔ کووڈ – 19 کے لئے 3 دن میں ایڈوانس دینے کی سہولت کے ساتھ ای پی ایف او نے بحران کے دوران صارفین کی ضروریات کو وقت پر پورا کرنے میں بڑا رول ادا کیا ہے ۔ اسی طرح پی ایف کا ایڈوانس بے روزگاری ، شادی کے اخراجات ، اعلیٰ تعلیم ، ہاؤسنگ اور علاج معالجے کی صورت میں بھی حاصل کیا جا سکتا ہے ۔


    اس کے علاوہ ، خواتین ورکروں کا اندراج سال 20-2019 ء کے دوران 22 فی صد تک پہنچ گیا ہے ، جو پچھلے برسوں کے مقابلے زیادہ ہے اور افرادی قوت میں خواتین کی زیادہ شرکت کا اظہار کرتا ہے ۔


    شائع کئے گئے اعداد و شمار سے ظاہر ہوتا ہے کہ سال 19-2018 ء اور 20-2019 ء کے دوران 1.13 لاکھ نئے اداروں نے پہلی مرتبہ ای پی ایف او میں شرکت کی ہے ۔ شرکت کے عمل کو آسان بنانے سے اداروں کو پورٹل کے ذریعے پی ایف کوڈ حاصل کرنے میں آسانی ہوئی ہے ۔ اسی طرح انہیں الیکٹرانک چالان کم ریٹرن ( ای سی آر ) آن لائن داخل کرنے کی بھی سہولت دی گئی ہے ۔


    زمرے کے حساب سے کئے گئے تجزیہ سے ظاہر ہوتاہے کہ اسپتالوں اور مالی اداروں نے 50 فی صد سے زیادہ اضافہ درج کیا ہے ، جب کہ تجارتی اور کاروباری اداروں ، ٹیکسٹائل اور صفائی ستھرائی کی خدمات فراہم کرنے والے اداروں کے اندراج میں 20 فی صد سے زیادہ اضافہ ہوا ہے ۔ حقیقت یہ ہے کہ تجزیہ سے ظاہر ہوتا ہے کہ بھارت کی روزگار کی مارکیٹ میں زیادہ ملازمتیں پیدا ہو رہی ہیں ، جو 20-2019 ء کے اقتصادی جائزے سے مطابقت رکھتی ہیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا ) (22-06-2020)


    U. No. 3423


    

    
    (Release ID: 1633506) Visitor Counter : 2
    
    
      Read this release in: Tamil , English , Hindi , Marathi , Bengali , Assamese , Manipuri , Punjabi , Odia , Telugu , Malayalam