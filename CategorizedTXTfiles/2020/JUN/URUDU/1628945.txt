      سائنس اور ٹیکنالوجی کی وزارت

      ہمیں ،نالج چین کی جانچ کرنے کی ضرورت ہے کہ سائنس اور ٹکنالوجی کس طرح آتم نربھر بھارت کی جانب لے جاسکتی ہے: ڈی ایس ٹی کے سکریٹری کا راجستھان اسٹرائڈ ورچوول سمّٹ سے خطاب
      Posted On: 02 JUN 2020 3:38PM by PIB Delhi


    نئیدہلی 03 جون 2020۔سائنس اورٹکنالوجی کے محکمے ( ڈی ایس ٹی ) کے سکریٹری پروفیسر آشوتوش شرما نے یہ دیکھنے کے لئے کہ سائنس اور ٹکنالوجی کیسے آتم نربھر بھارت کی جانب لے جاسکتی ہے ، نالج چین کی جانچ کرنے اور اسے شروع سے آخر تک مضبوط کرنے کی ضرورت پر زوردیا ہے۔سائنس اور ٹکنالوجی کے محکمے ، حکومت راجستھان کی پہل پر 30 مئی 2020 کو منعقدہ راجستھان اسٹرائک ورچوول کانکلیو سے خطاب کرتے ہوئے انہوں نے یہ بات کہی۔


    انہوں نے کہا کہ ’’ چونکہ آتم نربھر بھارت یا خود کفیل ہندوستان کے لئے اپیل کی گئی ہے ۔ اس لئے عالمی معیار کے ساتھ اس کا جوا ب دیا جانا چاہئے ۔آتم نربھر بھارت بننے کے لئے ہندوستان کی طاقت میں اضافہ کرنا ہوگا، جو اس کی تحقیق وترقی ، ڈیزائن ، افرادی قوت ،وسیع بازار ،کثیر آبادی کافائدہ اور اس کی کثرت ،تنوع اور ڈیٹا پرمشتمل ہے۔‘‘


    سائنس ،معاشرہ اور خودانحصاری پرتوجہ مرکوز کرتے ہوئے پروفیسر شرما نے کووڈ -19 بحران سے حاصل ہوئے سبق کا ذکر کیا۔انہوں نے کہا کہ ’’ گزشتہ دو ماہ کے دوران کووڈ-19 کے حل کے سلسلے میں کافی اہم چیزیں دیکھنے کو ملی ہیں۔چاہے عالمی معیار کے وینٹی لیٹر کو ڈیزائن کرنا ہو یا نئے علاج کے طریقے دریافت کرنے ہوں ۔یہ ساری چیزیں ہماری ضرورتوں اور ترجیحات کیایک واضح اور موجودہ سمجھ اور مسائل پر مرکوز طریقہ کار کے سبب ممکن ہوئی ہیں ، جس میں تعلیمی برادری اور صنعت دونوں ہی شراکتدار کے طور پر شامل تھے ۔ ہم اپنی طاقت کو مزید بڑھاسکتے ہیں اور اپنے معلوماتی جنریشن نظام کو معلومات کے صرفہ کے ساتھ مضبوطی کے ساتھ جوڑکر رفتار اور پیمانے کے ساتھ اپنی طاقت اور کووڈ- 19 سے حاصل ہوئے سبق کو بھی بڑھاسکتے ہیں۔‘‘


    پروفیسر شرما نے کہا کہ کس طرح ڈی ایس ٹی ، پائیدار ترقی ، انٹلی جنٹ مشینوں کی ترقی ،صنعت 4.0 جیسے ابھرتے ہوئے چیلنجوں سے کیسے نمٹ رہا ہے ، یہ تمام امور مستقبل قریب میں نہایت اہم رہیں گے ۔پروفیسر شرما نے مزید کہا کہ ’’ ڈی ایس ٹی نے پہلے ہی 3660 کروڑ روپے کی مالیت کے سائبر فزیکل سسٹم پر ایک مشن شروع کیا ہے جس میں ٹکنالوجیز کے مختلف شعبوں مثلاََ مواصلات ، کمپیوٹنگ ، آرٹی فیشیل انٹلی جنس ،خودمختار مشین پرتوجہ مرکوز کی گئی ہے ۔ علاوہ ازیں کوانٹم ٹکنالوجی اور 8000 کروڑروپے کی مالیت کے آلات پر ایک مشن تیار کیا جارہا ہے۔‘‘


    انہوں نے سائنس کو سماج سے جوڑنے میں سائنٹیفک سماجی ذمہ داری کی اہمیت پر زوردیا ۔ انہوں نے کہا کہ ’’ یہ ایک ڈی ایس ٹی کے ادارہ سائنس اینڈ انجنئرنگ ریسرچ بورڈ میں لاگو کیا گیا ہے ، ایک محدود پیمانے پر اسے لاگو کیا گیا ہے اور اس پر پالیسی کو نوٹی فائی کیا جارہا ہے ۔‘‘


    سائنس کے فائدے کو سماج تک پہنچانے میں ٹکنالوجی کی منتقلی کے بارے میں گفتگو کرتے ہوئے انہوں نے کہا کہ ’’ ٹکنالوجی کی منتقلی، صنعت اور تعلیمی برادری کے درمیان قریبی رابطے اور دوسروں کے ساتھ کام کرنا ہے ۔ اس شعبے میں کافی کچھ ہورہا ہے ۔ انڈین انسٹی ٹیوٹ آف ٹکنالوجی جیسے ادارے اس سمت میں کام کررہے ہیں ۔‘‘


    زرعی اسٹارٹ اپ میں محکمہ برائے سائنس وٹکنالوجی ( ڈی ایس ٹی ) کی سرمایہ کاری کو اجاگر کرتے ہوئے انہوں نے کہا کہ ’’ مواقع کے لحاظ سے زراعت ایک وسیع شعبہ ہے ۔ اکیلے ڈی ایس ٹی نے زراعت او ر متعلقہ شعبوں جیسے پانی ، مٹی ، میپنگ ، سینسر اور رفتار فراہم کرنے والے آلات سمیت 3000 سے زائد تکنیکی اسٹارٹ اپ کے ساتھ تقریباََ 120 انکیوبیٹر س کو تعاون فراہم کیا ہے ۔پچھلے پانچ برسوں کے دوران انکیوبیٹرس اور اسٹارٹ اپ دونوں کی تعداد تیزی کےساتھ دوگنی ہوگئی ہے ۔‘‘


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔م ع۔رم


    U- 3003

    
    
    (Release ID: 1628945) Visitor Counter : 4
    
    
      Read this release in: English , Hindi , Punjabi , Tamil , Telugu