      سائنس اور ٹیکنالوجی کی وزارت

      آئی آئی ٹی گواہاٹی نے کووڈ – 19 کے لیے کم قیمت تشخیص کٹیں تیار کی ہیں
      Posted On: 19 JUN 2020 2:21PM by PIB Delhi


    نئی دہلی،19 جون 2020 / نوویل کورونا وائرس کی شکنجے سے باہر آنے کے لیے صحیح جانچ ضروری ہے۔ اس سلسلے میں کوششوں میں اضافہ کرتے ہوئے گواہاٹی کے انڈین انسٹی ٹیوٹ آف ٹیکنالوجی نے آر آر اینیمل ہیلتھ کیئر لمیٹڈ اور گواہاٹی میڈیکل کالج و اسپتال جی ایم سی ایچ کے ساتھ مل کر کم قیمت والی تشخیص کٹیں تیار کی ہیں۔ یہ ہیں وائرل ٹرانسپورٹ میڈیا وی ٹی ایم کٹیں، آر ٹی – پی سی آر کٹیں اور آر این اے آئی سولیشن کٹیں ۔


    وی ٹی ایم کٹیں پہلے مرحلے کا وسیلہ ہیں جنہیں کسی انفرادی وسیلے سے ناک یا منھ سے پھریری کے ذریعے نمونہ حاصل کر کے اس کی جانچ کے لیے لیباریٹری کو مخصوص طریقے سے بھیجے جانے میں استعمال کیا جاتا ہے۔ اس مدت کے دوران اگر وائرس موجود ہے تو نمونہ ، جانچ کا عمل پورا ہونے تک صحیح سلامت برقرار رہنا چاہیے۔


    آئی آئی ٹی گواہاٹی کے سرکردہ محقق پروفیسر پرمیسور کرشنن ایئر نے کہا کہ ‘‘کٹوں کی قیمت کم کرنے کے لیے ہم ایسے سامان کا استعمال کرتے ہیں جو مقامی مارکیٹ میں دستیاب ہو اور عالمی صحت تنظیم کی سفارشات کے مطابق ہو۔ ہم نے ان کٹوں کی دو کھیپیں آسام کے قومی صحت مشن اور جی ایم سی ایچ کے حوالے کی ہیں۔ ہم یہ کٹیں لوگوں کو بڑے پیمانے پر دستیاب کرانے کے لیے بڑی تعداد میں تیار کر رہے ہیں۔ ’’


    (بائیں سے دائیں) لکشمی رمن ادیل، پی ایچ ڈی طالبعلم (آئی آئی ٹی گواہاٹی)، ڈاکٹر پنکج چودھری (آر آر اینیمل ہیلتھ کیئر) ، پروفیسر پرمیسور ایئر اور پروفیسر سدھارتھ گھوش (آئی آئی ٹی گواہاٹی) ، ڈاکٹر انل بڈکر (آر آر اینیمل ہیلتھ کیئر)


    یہ مکمل پیکیج وائرل کے نمونوں کو اکٹھا کرنے ، ایک جگہ سے دوسری جگہ لے جانے ، ان کا بندوبست کرنے اور دیر تک فریجر میں رکھے جانے کی لیے موزوں ہے۔ پروفیسر ایئر نے کہا کہ ان کٹوں سے، آسام میں کم قیمت اور اعلیٰ کوالیٹی کی حفظان صحت مصنوعات میں اضافہ ہوگا اور عالمی درجے کی کٹوں کی فراہمی ہوگی۔ نیز حفظان صحت سے متعلق پیشہ وروں کو روزگار کے موقع فراہم ہوں گے۔


    ۔۔۔۔۔۔۔۔۔۔۔۔۔۔۔۔۔۔


    م ن ۔ اس۔ ت ح ۔


    U – 3387

    
    
    (Release ID: 1632991) Visitor Counter : 7
    
    
      Read this release in: English , Marathi , Hindi , Manipuri , Bengali , Assamese , Punjabi , Tamil , Telugu