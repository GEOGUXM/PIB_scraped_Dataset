      پیٹرولیم اور قدرتی گیس کی وزارت

      آسام کے تنسکیا ضلع کے باگھ جن واقع آئل انڈیا لمیٹڈ کے گیس کنوئیں میں لگی آگ کے بارے میں بیان
      Posted On: 10 JUN 2020 6:00PM by PIB Delhi


    نئی دہلی، 10/ جون 2020 ۔ سرکاری زمرے کی کمپنی آئل انڈیا لمیٹڈ ( او آئی ایل ) نے رپورٹ کیا ہے کہ آسام کے تنسکیا ضلع کے باگھ جن تیل علاقے کے تحت گیس پیدا کرنے والا کنواں باگھ جن -5 میں ورک اوور آپریشن کے دوران کنواں اچانک 27 مئی 2020 کو سرگرم ہوگیا اور آگ لگ گئی۔ اس کی وجہ سے کنوئیں سے گیس کی بے قابو لپٹیں نکلنے لگیں۔ آئل انڈیا نے او این جی سی سے مدد مانگی، جس نے فوراً اپنی بحران بندوبست ٹیم ( سی ایم ٹی ) تعینات کردی۔ آئل انڈیا نے سنگاپور واقع کمپنی میسرز الرٹ ڈیزاسٹر کنٹرول کو بھی تیار رکھا۔


    اس کنوئیں کو ماہرین کے مشورے پر عمل کرتے ہوئے اور جملہ حفاظتی احتیاط برتتے ہوئے کیب کرنے کا منصوبہ تیار کیا گیا تھا، جہاں کلیئرنگ سے متعلق آپریشن کنوئیں کی سائٹ پر چل رہے تھے، کنوئیں نے 9 جون 2020 کو دوپہر میں آگ پکڑلی اور کنوئیں کی سائٹ سے تقریباً 200 میٹر کے رقبے میں آگ بھڑک اٹھی۔ آگ لگنے کے اسباب کا ابھی تک پتہ نہیں چل سکا ہے۔


    پیٹرولیم اور قدرتی گیس کے مرکزی وزیر نے کل آسام کے وزیر اعلیٰ کے ساتھ ساتھ آئل انڈیا، او این جی سی، بین الاقوامی ماہرین اور پیٹرولیم و قدرتی گیس کی وزارت کے افسروں کے ساتھ ویڈیو کانفرنسنگ کے ذریعے صورت حال کا جائزہ لیا۔ آسام کے وزیر اعلیٰ نے جان و مال کے نقصان کے تئیں، لوگوں کے خدشات کو دور کرنے کی ضرورت پر زور دیا۔ جناب دھرمیندر پردھان نے وزیر اعلیٰ کو یقین دلایا کہ پٹرولیم و قدرتی گیس کی وزارت اور آئل انڈیا سے مکمل تعاون ملے گا۔ جیسا بھی ریاستی حکومت کے ذریعے طے کیا جائے گا، متاثرہ کنبوں کو راحت اور ہرجانے کی ادائیگی کی جائے گی۔


    پیٹرولیم و قدرتی گیس کے وزیر جناب دھرمیندر پردھان نے آج ایک بار پھر ویڈیو کانفرنسنگ کے ذریعے سائٹ پر واقع بحران بندوست ٹیم، آئل انڈیا کے افسروں اور وزارت کے افسران کے ساتھ جائزہ میٹنگ کی۔ رپورٹ کیا گیا ہے کہ کرسی ایریا ( پلنتھ ایریا ) کو چھوڑکر سائٹ کے آس پاس کی زیادہ تر آگ بجھائی جاچکی ہے۔ بہرحال کنوئیں کے منھ پر لگی آگ تب تک جلتی رہے گی جب تک کنوئیں پر کیپ نہیں لگادیا جاتا۔


    آگ نے تقریباً 200 میٹر کے دائرے میں تقریباً 15 گھروں کو پوری طرح جلاکر راکھ کردیا ہے، جبکہ 10-15 گھر جزوی طور پر متاثر ہوئے ہیں۔ ایسی بھی رپورٹ ہے کہ آئل انڈیا لمیٹڈ کے دو فائرمین کی بھی موت ہوگئی ہے۔ ابتدائی اطلاعات سے اشارہ ملتا ہے کہ تین فائرمین، دو آئل انڈیا کے اور ایک او این جی سی کے، قریب کے پانی کے تالاب میں کود گئے تھے۔ او این جی سی کا فائرمین تو زخمی ہوگیا، لیکن آئل انڈیا کے فائرمین خود کو نہیں بچاسکے۔ ان کی لاشیں برآمد کرلی گئی ہیں۔


    کنوئیں کو کیپ کرنے کے لئے کوئی بھی آپریشن شروع کرنے سے قبل جلے ہوئے رِگ کے ملبے ، دمگل اور کنوئیں کی سائٹ کے آس پاس کی چیزوں کو وہاں سے ہٹادیا جائے گا۔ سائٹ پر سرگرمیاں شروع کرنے سے پہلے پانی کی مسلسل سپلائی کا نظم کردیا جائے گا۔ ان انتظامات کو کرنے میں 5-6 دن لگ سکتے ہیں اور آپریشن کی تکمیل ہونے میں تقریباً 4 ہفتے کا وقت لگ سکتا ہے۔


    تقریباً 1600 کنبوں کو پہلے ہی قریبی متاثرہ علاقوں سے نکالا جاچکا ہے اور قریب میں محفوظ علاقوں میں قائم راحت کیمپوں میں ان کے لئے بندوبست کیا جاچکا ہے۔ او آئی ایل نے فوری راحت کے طور پر ہر متاثرہ کنبے کو 30000 روپئے کی رقم دستیاب کرانے کا فیصلہ کیا ہے۔


    کنواں ڈبرو - سیکھووا نیشنل پارک اور ایک دلدلی زمین ماگوری موٹاپنگ بیل کے دائرے میں واقع ہے۔ او آئی ایل نے ڈبرو - سیکھووا نیشنل پارک اور ماگوری موٹاپنگ بیل کے قریب کے علاقے میں ماحولیاتی اثرات کا جائزہ لینے کے لئے ایک ایگریڈیٹیڈ ایجنسی کی خدمات حاصل کی ہیں۔


    وزارت صورت حال کی مسلسل نگرانی کررہا ہے اور جائزہ لے رہا ہے۔


    ******


    م ن۔ م م۔ م ر


    U-NO. 3181


    

    
    (Release ID: 1630793) Visitor Counter : 6
    
    
      Read this release in: English , Hindi , Marathi , Manipuri , Assamese , Punjabi , Odia , Tamil , Telugu