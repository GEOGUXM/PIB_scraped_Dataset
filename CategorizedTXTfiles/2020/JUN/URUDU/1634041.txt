      وزارت دفاع

      بھارتی مسلح افواج کے دستے نے روس کے ماسکو میں یومِ فتح کی پریڈ میں شرکت کی
      Posted On: 24 JUN 2020 4:50PM by PIB Delhi


    نئی دلّی ، 24 جون / روس 1941 ء سے 1945 ء کے درمیان عظیم حب الوطنی کی جنگ میں ، اُس وقت کے سویویت عوام کے ذریعے حاصل کی گئی فتح کی 75 ویں سالگرہ منا رہا ہے ۔ بھارتی مسلح افواج کے دستے نے 24 جون ، 2020 ء کو ماسکو کے ریڈ اسکوائر میں یومِ فتح کی پریڈ میں شرکت کی ۔ بھارتی مسلح افواج کی تینوں شاخوں کا دستہ 75 فوجیوں پر مشتمل ہے ، جس میں ہر رینک کے افسران موجود ہیں اور انہوں نے روس کی مسلح افواج اور دیگر 17 ملکوں کی افواج کے دستوں کے ساتھ مارچ کیا ۔ وزیر دفاع جناب راج ناتھ سنگھ اِس موقع کے لئے مدعو کی گئی اہم شخصیات میں شامل تھے ۔


    دوسری جنگِ عظیم کے دوران برطانوی بھارتی مسلح افواج متحد فورسز میں سب سے بڑا دستہ تھا ، جس نے شمالی اور مشرقی افریقی مہم ، مغربی ریگستانی مہم اور یوروپین تھیٹر نے نازی قوتوں کے خلاف لڑائی لڑی ۔ ان جنگوں میں بھارت کے 87000 سے زیادہ فوجیوں نے اپنی جانیں قربان کیں اور اس کے علاوہ 34354 فوجی زخمی ہوئے ۔ بھارتی فوج نہ صرف تمام محاذوں پر لڑی بلکہ اُس نے جنوبی ، ایران کے راستے اشیاء کی سپلائی کو یقینی بنایا اور اُن کے فراہم کردہ ہتھیار ، گولی بارود اور فاضل پرزے وغیرہ اور خوراک سوویت یونین ، ایران اور عراق تک پہنچی ۔ بھارتی فوجیوں کی بہادری کے لئے انہیں 4000 سے زیادہ تمغوں سے نوازا گیا ، جن میں 18 وکٹوریہ کراس اور جارج کراس شامل تھے ۔ اس کے علاوہ ، اُس وقت کے سوویت یونین نے بھارتی مسلح افواج کی بہادری کی ستائش کرتے ہوئے 23 مئی ، 1944 ء کو یو ایس ایس آر کے سپریم سوویت کا پریسیڈیم ، جس پر میخائل کیلینن اور الیگزینڈر گورکِن نے دستخط کئے ، رائل انڈین آرمی سروس کور کے صوبیدار نارائن راؤ نکم اور حولدار گجیندر چندر کو آڈر آف ریڈ اسکوائر سے نوازا ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا )


    U. No. 3493

    
    
    (Release ID: 1634041) Visitor Counter : 16
    
    
      Read this release in: English , Hindi , Marathi , Manipuri , Bengali , Punjabi , Tamil , Malayalam