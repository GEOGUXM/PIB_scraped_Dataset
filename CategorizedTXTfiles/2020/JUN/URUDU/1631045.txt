      کیمیکلز اور فرٹیلائزر کی وزارت

      کیمیکلزاور کھادوں کے وزیر مملکت جناب منڈاویہ نے این آئی پی ای آرکے ڈائرکٹروں کے ساتھ جائزہ میٹنگ کی
      
      این آئی پی ای آر تحقیق اور جانچ کی سرگرمیوں کےذریعے اپنے خود کے وسائل کوپیدا کرکےخودکفیل بن سکتے ہیں:منڈاویہ
      
      انہوں نے مشورہ دیا کہ تمام این آئی پی ای آر کو فارما پروڈکٹس کیلئے قومی سطح کی جانچ لیباریٹریاں قائم کرنے کیلئے کوشش کرنی چاہئے
      
      منڈاویہ نے این آئی پی ای آر سے کہا کہ وہ نہ صرف پروڈکٹس کی تیاری پر بلکہ اس کی تجارت کاری پر بھی توجہ مرکوز کریں
      Posted On: 11 JUN 2020 4:16PM by PIB Delhi


    موہالی، رائے بریلی ، حاجی پور اور گوہاٹی کے نیشنل انسٹی ٹیوٹ آف فارماسیوٹیکل ایجوکیشن اینڈ ریسرچ (این آئی پی ای آر)کے ڈائرکٹروں کی ایک میٹنگ ویڈیوکانفرنسنگ کے ذریعے کیمیکلز اور کھادوں کے وزیر مملکت جناب منسکھ منڈاویہ کی صدارت میں آج منعقد ہوئی جس سے کہ تحقیقی اور اختراعی سرگرمیوں بالخصوص ان طریقوں کے سلسلے میں جن میں این آئی پی ای آر نے کووڈ-19 کے خلاف ملک کی لڑائی میں تعاون دیا ہے اور دے سکتے ہیں، میں ان کی کارکردگی کا جائزہ لیا گیا۔


    اس موقع پر اظہار خیال کرتے ہوئے جناب منڈاویہ نے زور دیکر کہا کہ تحقیقی اور ٹیسٹنگ کی سرگرمیوں کے ذریعے اپنے لئے وسائل پیدا کرکے این آئی پی ای آر خود کفیل بن سکتے ہیں۔


    انہوں نے اس بات پر بھی زور دیا کہ این آئی پی ای آر کو نہ صرف مصنوعات کی ترقی پر توجہ مرکوز کرنی چاہئے بلکہ ان کی تجارت کاری کے امکانات کی بھی تلاش کی جانی چاہئے۔


    وزیر موصوف نے یہ بھی مشورہ دیا کہ تمام این آئی پی ای آر کو ریونیو پیدا کرنے کے ایک ذریعے کے طور پر فارما پروڈکٹس کیلئے قومی سطح کی جانچ لیباریٹریاں قائم کرنا چاہئے۔ سرکاری اور نجی سیکٹر کی فارماسیوٹیکل کمپنیاں اور ایجنسیاں تجارتی سطح پر جانچ لیباریٹریوں کے استعمال کیلئے ای آئی پی ای آر سے رابطہ کرسکتی ہیں۔


    جناب منڈاویہ نے مختلف این آئی پی ای آر کے ذریعے اٹھائے گئے معاملات پر اپنے خیالات پیش کیے۔


    این آئی پی ای آر میں سے پہلا پرزنٹیشن موہالی کے این آئی پی ای آر کے ڈائرکٹر نے پیش کیا۔ انہوں نے ادارے کے ذریعے تحقیق وترقی نیز فارما کی تعلیم کے شعبے میں مختلف حصولیابیوں کو اجاگر کیا۔ انہوں نے رائے بریلی کے این آئی پی ای آر کے لئے بھی پرزنٹیشن پیش کیا جس کے وہ انچارج ڈائرکٹر ہیں۔ گوہاٹی کے این آئی پی ای آر کے ڈائرکٹر نیز حاجی پور کے این آئی پی ای آر کے ڈائرکٹر نے بھی اپنے اداروں سے متعلق پرزنٹیشن پیش کیا۔


    -----------------------


    م ن۔م ع۔ ع ن


    U NO: 3209

    
    
    (Release ID: 1631045) Visitor Counter : 3
    
    
      Read this release in: Punjabi , English , Hindi , Marathi , Bengali , Manipuri , Assamese , Tamil , Telugu