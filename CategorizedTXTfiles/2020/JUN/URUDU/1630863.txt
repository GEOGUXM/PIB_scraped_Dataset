      الیکٹرانکس اور اطلاعات تکنالوجی کی وزارت

      آروگیہ سیتو کو مؤثر طریقوں سے استعمال کریں: وزیر مملکت دھوترے کی ضلع کلکٹر حضرات کو تلقین
      Posted On: 10 JUN 2020 8:10PM by PIB Delhi


    نئی دہلی ،10جون2020: الیکٹرونکس اور آئی ٹی ، انسانی وسائل کی ترقیات اور مواصلات کے وزیر مملکت جناب سنجے دھوترے نے الیکٹرونکس اور آئی ٹی کی وزارت ، حکومت ہند کی آروگیہ سیتو ایپ ٹیم اور مہاراشٹر میں تمام تر ضلع کلکٹر حضرات اور این آئی سی کے ڈی آئی او حضرات کے ساتھ ایک گفت و شنید کا اہتمام کیا۔یہ اہتمام ویڈیوں کانفرنس کے توسط سے کیا گیا۔ اس گفت و شنید کا اہتمام ریاست کے فیلڈ سطح کے افسران کو آروگیہ سیتو ایپ کے مختلف پہلوؤں سے آگاہ کرنا اور ان سے فیلڈ کی سطح کے اِن پُٹ حاصل کرنے کے لئے کیا گیا تھا۔ وزیر مملکت جناب دھوترے کے ساتھ حکومت مہاراشٹر کے وزیر صحت جناب راجیش ٹوپے اور حکومت مہاراشٹر کے آئی ٹی وزیر جناب ستیج پاٹل نے بھی اس کانفرنس میں شرکت کی۔کانفرنس کے دوران یہ بات واضح طورپر نمایاں کی گئی کہ آروگیہ سیتو پلیٹ فارم کے توسط سے اعدادوشمار کے تجزیے کا جو گوشوراہ پیش کیاجاتا ہے، اسے ریاست میں مرض تغیراتی عمل دخل اور اس کی رفتار کو سمجھنے کے لئے مجموعی اور اکائی دونوں شکلوں میں بروئے کار لایاجاسکتا ہے۔ اگر ان اعدادو شمار کا بروقت اور مؤثر طریقے سے استعمال کیا جائے تو ان کی مدد سے ہارٹ اسپاٹ کو قبل از وقت شناخت کے تحت لا یا جاسکتا ہے اور درکار بنیادی ڈھانچے کو منصوبہ بند طریقوں سے اورنشان زد انداز میں مختص کیا جاسکتا ہے۔ ضلع کلکٹر حضرات نے اپنے اپنے متعلقہ اضلاع میں کووڈ-19 بحران سے نمٹنے کے سلسلے میں آروگیہ سیتو ڈاٹا کے استعمال سے متعلق اپنے تجربات ساجھا کئے۔جناب دھوترے نے بیماری کی روک تھام میں کلکٹر حضرات اور فیلڈ کی سطح کے افسران کی کوششوں کی ستائش کی۔انہوں نے یقین دلایا کہ ریاستی حکومت کو فیلڈ کی سطح کے افسران کی تربیت کے لئے فوری طورپر مدد فراہم کرائی جائے گی ، تاکہ وہ آروگیہ سیتو ڈاٹا کا بہتر سے بہتر استعمال کرسکے اور اس سلسلے میں ای اینڈ آئی ٹی حکومت ہند کی وزارت بھی اپنی جانب سے پورا تعاون دے گی۔اس کانفرنس میں الیکٹرونکس اور آئی ٹی کی وزارت کے سیکریٹری جناب اجے پرکاش ساہنی نے بھی شرکت کی۔ان کے علاوہ حکومت مہاراشٹر کے پرنسپل سکریٹری ہیلتھ جناب پردیپ ویاس ، حکومت مہاراشٹرکی ڈائریکٹر محترمہ سادھنا تیاڈے، این آئی سی حکومت ہند کی ڈی جی محترمہ نیتا ورما، این آئی سی حکومت ہند کے ڈی ڈی جی جناب آر ایس منی، این آئی سی حکومت ہند کی ڈی ڈی جی محترمہ سیما کھنہ، طبی تعلیم و تحقیق حکومت مہاراشٹر کے ڈائریکٹر جناب تاتیا راؤ لہانے اور آئی آئی ٹی مدراس کے پروفیسر وی کاماکوٹی نے بھی شرکت کی اور اپنے خیالات پیش کئے۔


    ********


    م ن۔ ن ع


    ( 1 0.06.2020)


    ( U : 3194)

    
    
    (Release ID: 1630863) Visitor Counter : 4
    
    
      Read this release in: English , Hindi , Marathi , Manipuri , Bengali , Punjabi , Tamil , Telugu