      کیمیکلز اور فرٹیلائزر کی وزارت

      کووڈ-19 کے پھیلاؤ کو روکنے کے مقصد سے 3ڈی اینٹی مائیکروبیل فیس- شیلڈس کی پیداوار اور کاروبار کے لئے این آئی پی ای آر گوہاٹی اور ہندوستان اینٹی بایوٹکس لمیٹڈ کے درمیان مفاہمت
      
      این آئی پی ای آر گوہاٹی نے 3ڈی پرنٹیڈ 3-لیئروں والا اینٹی مائیکروبیل ماسک اور ہینڈ فری اشیاء تیار کیں
      
      این آئی پی ای آر نے کووڈ-19 پر قدغن لگانے کے مقصد سے اپنے ذریعے تیار اور ڈیزائن کئے گئے 3ڈی مصنوعات کے پیٹنٹ کے لئے درخواست دیں

      Posted On: 08 JUN 2020 4:20PM by PIB Delhi

    نئی دہلی، 8/جون 2020 ۔ نیشنل انسٹی ٹیوٹ آف فارسیوٹیکلس ایجوکیشن اینڈ ریسرچ (این آئی پی ای آر) – گوہاٹی نے کووڈ-19 کے جان لیوا پھیلاؤ سے بچاؤ کے لئے متعدد نئے طرح کے ذاتی حفاظتی آلات (پی پی ای) ڈیولپ کئے ہیں۔ این آئی پی ای آر کیمیا اور کیمیاوی کھاد مرکزی وزارت کے تحت کام کرنے والا قومی اہمیت کا حامل ایک اہم ادارہ ہے۔


    این آئی پی ای آر کے ڈائریکٹر ڈاکٹر یو ایس این مورتی نے بتایا کہ انھوں نے پمپری، پونے کے ہندوستان اینٹی بایوٹکس لمیٹڈ (ایچ اے ایل، کیمیا اور کیمیاوی کھاد کی وزارت کی ایک ماتحت سرکاری کمپنی) کے ساتھ 3ڈی اینٹی مائیکروبیل فیس – شیلڈس کی بڑے پیمانے پر صنعتی پیداوار اور کاروبار کے لئے ایک مفاہمت نامے پر دستخط کیے ہیں۔


    این آئی پی ای آر - گوہاٹی نے نئی دہلی واقع انڈین پیٹنٹ آف میں اپنے 3ڈی پرنٹیڈ اینٹی مائیکروبیل فیس – شیلڈس کے لئے انڈین ڈیزائن پیٹنٹ اور پروویژنل پیٹنٹ کے لئے بھی درخواست دی ہے۔


    جوکھم والی کئی چیزوں کے محتاط جائزے کے بعد این آئی پی ای آر – گوہاٹی نے براہ راست ہاتھوں سے چھونے یا آنکھ، ناک، یہاں تک کہ کان کے ذریعے پھیلنے والے انفیکشن کے بچاؤ کے لئے 3ڈی پرنٹیڈ اینٹی مائیکروبیل فیس – شیلڈس ڈیزائن اور ڈیولپ کیا ہے۔ یہ فیس شیلڈ شفاف ہونے کے ساتھ ہی ساتھ کم لاگت سے آسانی کے ساتھ ڈیزائن کیا جاسکتا ہے۔ یہ پہننے میں بھی آسان ہے۔ اسے کسی بھی سینیٹائزر یا الکحل والے جراثیم کش سے صاف کیا جاسکتا ہے۔


    اس کے علاوہ این آئی پی ای آر – گوہاٹی نے 3ڈی – پرنٹیڈ کئی لیئروں والا اینٹی مائیکروبیل فیس ماسک بھی تیار کیا ہے۔ اس ماسک کی پہلی پرت بیکٹریا سے بچاؤ کے لئے ہے، دوسری پرت سینیٹائزنگ والی ہے جو ہوا میں موجود چھوٹے چھوٹے دھول کے ذرات سے بچاؤ کرے گی۔ تیسری پرت ادویاتی سطح ہوگی جو مائیکروبیل حملوں سے اضافی بچاؤ کا کام کرے گی۔


    آخرکار، این آئی پی ای آر – گوہاٹی نے انفیکشن سے بچاؤ کے لئے دروازے، کھڑکیاں، دراز (عمومی اور افقی دونوں)، ریفریجریٹر کے ہینڈل، لفٹ کے بٹن، لیپ ٹاپ / ڈیسک ٹاپ کے کی بورڈ کو کھولنے یا بند کرنے کے لئے ایک 3ڈی پرنٹیڈ ہینڈ – فری کثیر مقصدی آلہ بھی ڈیولپ کیا ہے۔ اس سے بجلی کے سوئچ بٹن کو چالو یا بند بھی کیا جاسکتا ہے۔ یہ یوزرس کے لئے استعمال کرنے میں کافی آسان ہے، اسے کسی بھی سینیٹائزر یا الکحل والے جراثیم کش سے آسانی سے صاف کیا جاسکتا ہے۔


    ******


    م ن۔ م م۔ م ر


    U-NO. 3135


    08.06.2020

    
    
    (Release ID: 1630375) Visitor Counter : 20
    
    
      Read this release in: Assamese , Hindi , English , Marathi , Manipuri , Punjabi , Tamil , Telugu