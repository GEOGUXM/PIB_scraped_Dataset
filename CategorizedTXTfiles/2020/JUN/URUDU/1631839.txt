      وزارت خزانہ

      سی بی آئی سی نے سبھی سی جی ایس ٹی اور کسٹمز دفتروں میں ای – آفس کا استعمال شروع کیا
      Posted On: 15 JUN 2020 4:52PM by PIB Delhi


    نئی دہلی، 15 جون 2020 / بالواسطہ ٹیکسوں اور کسٹمز کے مرکزی بورڈ کے چیئرمین جناب ایم اجیت کمار نے آج پورے ملک میں 500 سے زیادہ سی جی ایس ٹی اور کسٹمز دفتروں میں ای – آفس کے استعمال کا آغاز کیا۔ ای – آفس ایپ کا آغاز سی بی آئی سی کے 800 سے زیادہ سینئر افسران کی موجودگی میں آن لائن شروع کیا گیا۔ نیشنل انفارمیٹک سینٹر (این آئی سی) کی ڈی جی ڈاکٹر نیتا ورما بھی اس موقعے پر موجود تھیں۔


    50 ہزار سے زیادہ افسران اور عملے کے افراد اس ایپ کا استعمال کریں گے اور اس طرح سی بی آئی سی حکومت کے ایسے سب سے بڑے محکمے میں شامل ہو جائے گا جو اپنے اندرونی دفتری کام کاج میں خودکار نظام کا استعمال کرتے ہیں۔


    ای – آفس کے آغاز سے اندرونی دفتری کام کاج میں ایک بنیادی تبدیلی آگئی ہے جو ابھی تک ہاتھوں سے کیے جانے والے فائل اور کاغذی کام کاج پر مبنی تھا۔ سی بی آئی سی کو امید ہے کہ ای – آفس سے آئی ٹی کی بنیاد پر کی جانے والی دیگر بہت سی اصلاحات کی بھی تکمیل ہوگی جن کا براہ راست مقصد تجارت اور صنعت کے لیے بزنس میں آسانی پیدا کرنے کو فروغ دینا ہے۔


    ای – آفس کا آغاز مزید ایک قدم ہے جو سی بی آئی سی نے فیس لیس ، کانٹیک لیس اور پیپر لیس کام کاج کو بڑھاوا دینے کے لیے بالواسطہ ٹیکس انتظامیہ نے شروع کیا ہے۔ ای – آفس این آئی سی نے تیار کیا ہے اور اسے انتظامی اصلاحات اور عوامی شکایات کے محکمے کی مدد حاصل ہے۔ ای – آفس کا مقصد فائلوں کو اِدھر سے اُدھر لے جانے اور حکومت کے فیصلوں کے مطابق کام کاج کو خود کار بنا کر حکمرانی میں بہتری لانا ہے۔


    سی جی ایس ٹی اور کسٹم افسران اور دیگر عملے کے ذریعے ای – آفس کے استعمال کے جلد فیصلے کیے جا سکیں گے ، کام کاج میں شفافیت ، جوابدہی پیدا ہوگی اور ماحول پر مثبت اثر پڑے گا کیونکہ کاغذ اور چھپائی کا استعمال ختم ہو جائے گا۔


    ای – آفس بھارت کی قومی ای – گورننس کے تحت ایک مسن موڈ پروجیکٹ (ایم ایم پی) ہے ۔


    ۔۔۔۔۔۔۔۔۔۔۔۔۔۔۔۔۔۔


    م ن ۔ اس۔ ت ح ۔


    2020 ۔06۔15


    U – 3291

    
    
    (Release ID: 1631839) Visitor Counter : 7
    
    
      Read this release in: Bengali , Punjabi , English , Marathi , Hindi , Manipuri , Odia , Tamil , Telugu , Malayalam