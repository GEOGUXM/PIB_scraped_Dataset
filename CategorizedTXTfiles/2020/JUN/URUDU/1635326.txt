      الیکٹرانکس اور اطلاعات تکنالوجی کی وزارت

      حکومت نے 59 موبائل ایپس پر پابندی عائد کی ، جو بھارت کے اقتدارِ اعلیٰ اور سالمیت ، بھارت کے دفاع ، سکیورٹی اور امن و قانون کے لئے نقصان دہ ہیں
      Posted On: 29 JUN 2020 8:47PM by PIB Delhi


    نئی دلّی ، 30 جون / اطلاعاتی ٹیکنا لوجی کی وزارت نے اطلاعاتی ٹیکنا لوجی ( سرکار کے ذریعے معلومات تک رسائی کو روکنے کے ضابطوں اور تحفظات ) رول ، 2009 کے متعلقہ ضابطوں کے پیشِ نظر اطلاعاتی ٹیکنا لوجی قانون کی دفعہ 69 اے کے تحت ابھرتے ہوئے خطرات کے پیش نظر 59 ایپس کو بلاک کرنے کا فیصلہ کیا ہے کیونکہ دستیاب معلومات کے مطابق یہ ایپس ایسی سرگرمیوں میں ملوث ہیں ، جو بھارت کے اقتدارِ اعلیٰ اور سالمیت ، بھارت کے دفاع ، سکیورٹی اور امن و قانون کے تئیں نقصان دہ ہیں ۔


    پچھلے چند برسوں میں بھارت ٹیکنا لوجی میں جدت کے پیشِ نظر ایک ممتاز اختراع کار اور ڈجیٹل اسپیس میں ایک بنیادی مارکیٹ کے طور پر ابھرا ہے ۔


    اس کے ساتھ ہی 130 کروڑ بھارتیوں کے اعداد و شمار کی سکیورٹی اور راز داری کے تحفظ کے پہلوؤں پر تشویش میں بھی اضافہ ہوا ہے ۔ حال ہی میں یہ نوٹ کیا گیا ہے کہ اِس طرح کی تشویش ملک کے اقتدارِ اعلیٰ اور سلامتی کے لئے خطرے کا بھی اظہار کرتی ہے ۔ اطلاعاتی ٹیکنا لوجی کی وزارت نے اینڈرائیڈ اور آئی او ایس پلیٹ فارم پر دستیاب کچھ موبائل ایپس کے ذریعے استعمال کرنے والوں کے اعداد و شمار غیر مجاز طریقے سے چرانے اور انہیں بھارت کے باہر استعمال کرنے کی خاطر ایپس کا بیجا استعمال کرنے کی کئی ذرائع سے شکایات موصول ہوئی ہیں ۔ ان اعداد و شمار کو اکٹھا کرنے اور ایسے عناصر کے ذریعے ، جو بھارت کی قومی سلامتی اور دفاع کے مخالف ہیں ، اعداد و شمار کو استعمال کرنا انتہائی تشویش کا باعث ہے ، جس کے لئے فوری طور پر ہنگامی اقدامات کرنے کی ضرورت ہے ۔


    وزارتِ داخلہ کے انڈین سائبر کرائم کو آرڈینیشن سینٹر نے بھی ، اِن مشتبہ ایپس کو بلاک کرنے کی سفارش کی تھی ۔ وزارت کو کچھ ایپس کے بارے میں شہریوں سے اعداد و شمار کی سکیورٹی اور راز داری کے بارے میں خطرات کی شکایات بھی موصول ہوئی تھیں ۔ کمپیوٹر ایمرجنسی ریسپونس ٹیم ( سی ای آر ٹی – اِن ) نے بھی اعداد و شمار کی سکیورٹی اور راز داری کی خلاف ورزی کے بارے میں شہریوں سے کئی شکایات موصول کی ہیں ۔ اسی طرح عوام کے مختلف نمائندوں کے ذریعے بھی ، بھارتی پارلیمنٹ کے اندر اور باہر ، اِسی طرح کی تشویش کا اظہار کیا گیا ہے ۔ عوام میں اِس طرح کی ایپس کے خلاف سخت کارروائی کرنے کے بارے میں شدید حمایت کا اظہار کیا گیا ہے ، جن سے بھارت کے اقتدارِ اعلیٰ کے ساتھ ساتھ ہمارے شہریوں کی راز داری کو بھی نقصان پہنچتا ہے ۔


    اِس بات کی بھروسہ مند اطلاعات موصول ہونے کی بنیاد پر کہ اِس طرح کی ایپس بھارت کے اقتدارِ اعلیٰ اور سالمیت کے لئے خطرہ ہیں ، حکومتِ ہند نے اِن مخصوص ایپس کو موبائل فون اور غیر موبائل انٹرنیٹ کے آلات میں استعمال کرنے کی اجازت ختم کر دی ہے ۔ ان ایپس کی تفصیلات مندرجہ ذیل ضمیمہ میں دی گئی ہیں ۔


    اس اقدام سے کروڑوں بھارتی موبائل اور انٹر نیٹ استعمال کرنے والوں کے مفادات کا تحفظ ہو گا ۔ اس فیصلے کا مقصد بھارتی سائبر اسپیس کے تحفظ اور اقتدارِ اعلیٰ کے تحفظ کو یقینی بنانا ہے ۔


    ضمیمہ

 1. ٹِک ٹاک                1. ایم آئی ویڈیو کال – شایو می   
 2. شیئر اِٹ               2. وی سِنک                       
 3. کوائی                  3. ای ایس فائل ایکسپلورر         
 4. یو سی براؤزر          4. ویوا ویڈیو - کیو یو ویڈیو اِنک
 5. بیدو میپ               5. می ٹو                         
 6. شین                    6. ویگو ویڈیو                    
 7. کلیش آف کنگس           7. نیو ویڈیو اسٹیٹس              
 8. ڈی یو بیٹری سیور       8. ڈی یو ریکارڈر                 
 9. ہیلو                   9. وولٹ ہائڈ                     
10. لائیکی                10. کیچ کلینر ڈی یو اسٹوڈیو       
11. یو کین میک اَپ        11. ڈی یو کلینر                   
12. ایم آئی کمیونٹی       12. ڈی یو براؤزر                 
13. سی ایم براؤزر        13. ہگو پلے وِد نیو فرینڈس        
14. وائرس کلینر           14. کیم اسکینر                    
15. اے پی یو ایس براؤزر  15. کلین ماسٹر – چیتا موبائل      
16. روم وے                16. وَنڈر کیمرا                   
17. کلب فیکٹری            17. فوٹو وَنڈر                    
18. نیوز ڈوگ              18. کیو کیو پلیئر                 
19. بیٹری پلس             19. وی میٹ                        
20. وی چیٹ                20. سویٹ سیلفی                    
21. یو سی نیوز            21. بیدو ٹرانسلیٹ                 
22. کیو کیو میل           22. وی میٹ                        
23. ویبو                  23. کیو کیو انٹر نیشنل            
24. زینڈر                 24. کیو کیو سکیورٹی سینٹر         
25. کیو کیو میوزک         25. کیو کیو لانچر                 
26. کیو کیو نیوز فیڈ      26. یو ویڈیو                      
27. بیگو لائیو            27. وی فلائی اسٹیٹس ویڈیو         
28. سیلفی سِٹی            28. موبائل لیجینڈس                
29. میل ماسٹر             29. ڈی یو پرائیویسی               
30. پیرالیل اسپیس                                           
                                                            
                                                            
                                                            

    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ و ا ۔ ع ا )


    U. No. 3600

    
    
    (Release ID: 1635326) Visitor Counter : 8
    
    
      Read this release in: English , Marathi , Hindi , Bengali , Manipuri , Punjabi , Tamil , Telugu
    
    
    

30.   29.