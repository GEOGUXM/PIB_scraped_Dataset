      संरक्षण मंत्रालय

      16 बिहार रेजिमेंटच्या शहीद कर्नल बी संतोष बाबू यांना राष्ट्रीय संरक्षण अकादमीकडून आदरांजली
      Posted On: 20 JUN 2020 9:34PM by PIB Mumbai


    पुणे , 20 जून 2020


    16 बिहार रेजिमेंटचे शहीद कर्नल , राष्ट्रीय संरक्षण अकादमीच्या 105 व्या तुकडीचे छात्र ,कर्नल बी संतोष बाबू यांना पूर्व लडाखमधल्या गलवान खोऱ्यात कर्तव्य बजावत असताना चीनच्या सैनिकांसमवेत झालेल्या संघर्षात 15-16 जूनच्या रात्री वीरमरण आले.त्यांचे शौर्य, नेतृत्व आणि अभूतपूर्व स्थितीमधली निष्ठा म्हणजे राष्ट्रीय संरक्षण अकादमीच्या माजी अधिकाऱ्याची नाममुद्राच.


    संपूर्ण लष्करी सन्मानाने त्यांचे नाव ‘ हट ऑफ रिमेम्बरन्स ’ मध्ये सुवर्णाक्षरात कोरून माजी एन डी ए शूरवीरांच्या म्हणजे 'एक्स एनडीए ब्रेव्ह हार्ट' च्या नामावली मध्ये समाविष्ट करण्यात आले.एन डीए कमांडन्ट, लेफ्टनंट जनरल असित मिस्त्री,अति विशिष्ट सेवा पदक,विशिष्ट सेवा पदक, यांनी अधिकाऱ्यांच्या वतीने आणि एनडीए छात्रांच्या वतीने आणि एनडीएच्या माजी परिवाराच्या वतीने पुष्पचक्र अर्पण केले.


    कर्नल बाबू यांनी अकादमीची समृद्ध परंपरा जपली.जुलै 2010 ते डिसेंबर 2011 या काळात ते एनडीए मधे इन्स्टट्रक्टर होते. निस्वार्थी सेवा ,कर्तव्यप्रती निष्ठा, शौर्य यासाठी ते सदैव स्मरणात राहतील.एन डीएच्या भविष्यातल्या सर्व विद्यार्थ्यांनाही ते सदैव स्फूर्तीदायी राहतील. दुःखाच्या या समयी त्यांच्या कुटुंबाप्रती एनडीए परिवाराने शोकभावना व्यक्त केल्या आहेत.


    MI /NC/PM


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1633022) Visitor Counter : 19
    
    
      Read this release in: English