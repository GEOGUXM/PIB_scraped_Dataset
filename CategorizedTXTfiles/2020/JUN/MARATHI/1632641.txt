      आरोग्य आणि कुटुंब कल्याण मंत्रालय

      कोविड-19 सद्यस्थिती - 1
      
      भारतात सध्या कोविड-19 मधून बरे झालेल्यांची संख्या 2 लाखाहून अधिक
      
      रुग्ण बरे होण्याचा दर 53.79% पर्यंत वाढला

      Posted On: 19 JUN 2020 5:44PM by PIB Mumbai

      गेल्या 24 तासात कोविड -19 चे 10,386 रुग्ण बरे झाल्यामुळे आत्तापर्यंत एकूण 2,04,710 रुग्ण बरे झाले आहेत . रुग्ण बरे होण्याचा दर सातत्याने वाढत असून तो 53.79%. पर्यंत पोहोचला आहे . सध्या 1,63,248 संक्रमित रुग्ण वैद्यकीय निरीक्षणाखाली आहेत .


      दैनंदिन आकडेवारीचा कल हा रुग्ण बरे होण्याचे वाढते प्रमाण तसेच बाधित व्यक्ती आणि बरे झालेल्या व्यक्तींच्या संख्येतील वाढती तफावत दर्शवितो . कोविड -19 चे वेळेवर व्यवस्थापन करण्याच्या भारताच्या धोरणात्मक हालचालींमुळे रुग्ण बरे होण्याचे प्रमाण वाढले आहे .


      टाळेबंदीची अंमलबजावणी , राज्य सरकार / केंद्रशासित प्रदेशांशी समन्वय साधून भारत सरकारकडून कोविड योग्य वर्तणुकीबाबत सर्वसामान्यांचे प्रबोधन , यासारख्या कृतीशील उपायांनी हा प्रसार महत्त्वपूर्णरित्या रोखला आहे . टाळेबंदीमुळे चाचणी सुविधा आणि आरोग्यविषयक पायाभूत सुविधा वाढविण्यासाठी सरकारला उसंत मिळाली . त्यामुळे कोविड -19 रुग्णांचा वेळेवर शोध आणि उपचार व्यवस्थापन करून रुग्ण बरे होण्याचे प्रमाण वाढले . ही वाढती तफावत म्हणजे अशा प्रकारे कोविड -19 चा प्रादुर्भाव रोखण्यासाठी सरकारचे वेळेवर , श्रेणीबद्ध पद्धतीने आणि प्रतिबंधात्मक प्रयत्न आणि असंख्य आघाडीच्या आरोग्य योद्धयांद्वारे त्याच्या अंमलबजावणीचा एक परिणाम आहे .


      शासकीय प्रयोगशाळांची संख्या 703 पर्यंत तर खाजगी प्रयोगशाळांची संख्या 257 पर्यंत वाढली आहे ( एकूण 960 प्रयोगशाळा ). वर्गवारी खालीलप्रमाणे :


      जलद आरटी पीसीआर आधारित चाचणी प्रयोगशाळा : 541 ( शासकीय : 349 + खाजगी : 192)


      ट्रू नॅट आधारित चाचणी प्रयोगशाळा : 345 ( शासकीय : 328 + खाजगी : 17)


      सीबीएनएएटी आधारित चाचणी प्रयोगशाळा : 74 ( शासकीय : 26 + खाजगी : 48)


      गेल्या 24 तासात 1,76,959 नमुने तपासण्यात आले . त्यामुळे आत्तापर्यंत 64,26,627 नमुने तपासण्यात आले .


      मंत्रालयाने रुग्णालयातील कोविड आणि कोविड विरहित भागात कार्यरत आरोग्य सेवा कर्मचाऱ्यांच्या व्यवस्थापनासाठी मार्गदर्शक सूचना जारी केल्या आहेत ज्या दिनांक 18 जून 2020 रोजी आरोग्य व कुटुंब कल्याण मंत्रालयाच्या आरोग्य सेवा महासंचालनालयाने ( ईएमआर विभाग ) जारी केलेल्या 4 पानी पुस्तिकेच्या पहिल्या पानावर तुम्ही पाहू शकता .


      कोविड सुसंगत आचरणासाठी मंत्रालयाने विस्तृत मार्गदर्शक सूचना जारी केल्या आहेत . त्या तुम्ही


      https://www.mohfw.gov.in/pdf/Illustrativeguidelineupdate.pdf यावर पाहू शकता .


      कोविड -19 शी संबंधित सर्व तांत्रिक मुद्द्यांविषयी , मार्गदर्शक तत्वांविषयी आणि सल्ल्यासंबंधी अधिकृत व अद्ययावत माहितीसाठी कृपया येथे नियमितपणे भेट द्याः https://www.mohfw.gov.in/ आणि @MOHFW_INDIA.


      कोविड -19 शी संबंधित तांत्रिक प्रश्न technicalquery.covid19@gov.in यावर तर इतर प्रश्न ncov2019@gov.in and @CovidIndiaSeva यावर पाठवू शकता .


      कोविड -19 वर काही प्रश्न असल्यास कृपया आरोग्य व कुटुंब कल्याण मंत्रालयाशी संपर्क साधा : + 91-11-23978046 या हेल्पलाइनवर किंवा 1075 ( टोल फ्री ) क्रमांकावर . कोविड -19 वरील राज्ये / केंद्रशासित प्रदेशांच्या हेल्पलाइन क्रमांकाची यादी देखील https://www.mohfw.gov.in/pdf/coronvavirushelplinenumber.pdf यावर उपलब्ध आहे .


      M.Chopade/V.Joshi/P.Kor


      ***


      सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1632641) Visitor Counter : 23
    
    
      Read this release in: Urdu , English , Hindi , Assamese , Manipuri , Bengali , Punjabi , Gujarati , Odia , Tamil , Telugu , Kannada , Malayalam