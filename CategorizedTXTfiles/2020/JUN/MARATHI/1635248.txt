      इलेक्ट्रॉनिक्स आणि माहिती तंत्रज्ञान मंत्रालय

      भारताचे सार्वभौमत्व आणि अखंडता, भारताचे संरक्षण, सुरक्षा आणि सार्वजनिक सुव्यवस्थेला हानिकारक 59 मोबाईल अ‍ॅप्सवर सरकारने घातली बंदी
      Posted On: 29 JUN 2020 10:40PM by PIB Mumbai


    नवी दिल्ली , 29 जून 2020


    माहिती तंत्रज्ञान मंत्रालयाने माहिती तंत्रज्ञान कायद्याच्या कलम 69 ए अंतर्गत अधिकारांचा वापर करत (जनतेद्वारे माहितीचा प्रवेश रोखण्यासाठी कार्यपद्धती आणि सुरक्षा ) नियम 2009 आणि धोक्याचे आपत्कालीन स्वरूप लक्षात घेऊन 59 अ‍ॅप्स (परिशिष्ट पहा) ब्लॉक करण्याचा निर्णय घेतला आहे उपलब्ध माहितीनुसार ते अशा कारवायांमध्ये सहभागी आहेत जे भारताचे सार्वभौमत्व आणि अखंडता , भारताचे संरक्षण , सुरक्षा आणि सार्वजनिक सुव्यवस्थेला हानिकारक आहेत.


    गेल्या काही वर्षांमध्ये भारत तंत्रज्ञानविषयक प्रगती आणि डिजिटल अवकाशातील प्राथमिक बाजारपेठेच्या बाबतीत अग्रगण्य नवसंशोधक म्हणून उदयाला आला आहे.


    त्याच बरोबर माहितीची सुरक्षा आणि 130 कोटी भारतीयांच्या गोपनीयतेशी संबंधित पैलूंबाबतही चिंता व्यक्त केली जात आहे. नुकतेच असे नमूद करण्यात आले आहे की , अशा प्रकारच्या चिंतांमुळे आपल्या देशाच्या सार्वभौमत्वाला आणि सुरक्षिततेलाही धोका आहे. माहिती तंत्रज्ञान मंत्रालयाला विविध स्त्रोतांकडून बऱ्याच तक्रारी आल्या आहेत ज्यात अँ ड्रॉइड आणि आयओएस प्लॅटफॉर्मवर उपलब्ध असलेल्या काही मोबाइल अ‍ॅप्सचा गैरवापर करण्याविषयी अनेक तक्रारींचा समावेश आहे.


    यामध्ये भारताबाहेर असणा ऱ्या सर्व्हरवर अनधिकृत पद्धतीने यूजर्सचा डेटा चोरी करून गुप्तपणे हस्तांतरित केला जातो. या माहितीचे संकलन , तिचा शोध राष्ट्रीय सुरक्षा आणि भारताच्या संरक्षणविरूद्ध असून शेवटी तो भारताच्या सार्वभौमत्वावर आणि अखंडतेवर हल्ला करतो. ही अतिशय गंभीर आणि ह्यावर त्वरित निर्णय घ्यायाला हवा अशी तातडीची बाब आहे ज्यासाठी आपत्कालीन उपाययोजना आवश्यक आहेत.


    गृह मंत्रालयाच्या भारतीय सायबर क्राइम समन्वय केंद्रानेही या द्वेषयुक्त अ‍ॅप्सवर बंदी आणण्यासाठी एक विशेष शिफारस पाठवली आहे. या मंत्रालयाकडे नागरिकांकडून डेटाची सुरक्षा आणि काही ॲ प्सच्या परिचालनाशी संबंधित गोपनीयतेला असलेल्या धोक्याबद्दल चिंता व्यक्त करणारी अनेक निवेदन देखील प्राप्त झाली आहेत. संगणक आपत्कालीन प्रतिसाद गटाला (सीईआरटी-इन) माहितीची सुरक्षा आणि सार्वजनिक सुव्यवस्थेच्या समस्येवर परिणाम करणाऱ्या गोपनीयतेच्या उल्लंघनाबाबत नागरिकांकडून अनेक निवेदने प्राप्त झाली आहेत. त्याचप्रमाणे , देशाच्या संसदेत आणि बाहेर विविध लोकप्रतिनिधींनी अशीच चिंता व्यक्त केली आहे. भारताच्या सार्वभौमत्वाला तसेच आपल्या नागरिकांच्या गोपनीयतेला हानी पोचविणा ऱ्या ॲप्स विरोधात कडक कारवाई करण्यासाठी सार्वजनिक ठिकाणी जोरदार नारेबाजी केली जात आहे.


    या आधारे आणि अलिकडेच प्राप्त झालेल्या विश्वासार्ह माहितीनुसार या ॲ प्सनी भारताच्या सार्वभौमत्वाला आणि अखंडतेला धोका निर्माण केला आहे , केंद्र सरकारने मोबाईल आणि बिगर -मोबाइल इंटरनेट सक्षम उपकरणांमध्ये वापरल्या जाणा ऱ्या काही अ‍ॅप्सवर बंदी घालण्याचा निर्णय घेतला आहे. या ॲ प्सची यादी संलग्न परिशिष्टात दिली आहे.


    या कारवाईमुळे कोट्यावधी भारतीय मोबाइल आणि इंटरनेट वापरकर्त्यांचे हित जपले जाईल. हा निर्णय भारतीय सायबर स्पेसची सुरक्षा आणि सार्वभौमत्व सुनिश्चित करण्याच्या उद्देशाने उचललेले पाऊल आहे.


    परिशिष्ट

 1. TikTok             1. Mi Video Call – Xiaomi       
 2. Shareit            2. WeSync                       
 3. Kwai               3. ES File Explorer             
 4. UC Browser         4. Viva Video – QU Video Inc    
 5. Baidu map          5. Meitu                        
 6. Shein              6. Vigo Video                   
 7. Clash of Kings     7. New Video Status             
 8. DU battery saver   8. DU Recorder                  
 9. Helo               9. Vault- Hide                  
10. Likee             10. Cache Cleaner DU App studio  
11. YouCam makeup     11. DU Cleaner                   
12. Mi Community      12. DU Browser                   
13. CM Browers        13. Hago Play With New Friends   
14. Virus Cleaner     14. Cam Scanner                  
15. APUS Browser      15. Clean Master – Cheetah Mobile
16. ROMWE             16. Wonder Camera                
17. Club Factory      17. Photo Wonder                 
18. Newsdog           18. QQ Player                    
19. Beutry Plus       19. We Meet                      
20. WeChat            20. Sweet Selfie                 
21. UC News           21. Baidu Translate              
22. QQ Mail           22. Vmate                        
23. Weibo             23. QQ International             
24. Xender            24. QQ Security Center           
25. QQ Music          25. QQ Launcher                  
26. QQ Newsfeed       26. U Video                      
27. Bigo Live         27. V fly Status Video           
28. SelfieCity        28. Mobile Legends               
29. Mail Master       29. DU Privacy                   
30. Parallel Space                                     
                                                       
                                                       
                                                       

    B.Gokhale/S.Kane/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1635248) Visitor Counter : 61
    
    
      Read this release in: English , Urdu , Hindi , Bengali , Manipuri , Punjabi , Tamil , Telugu
    
    
    

30.   29.