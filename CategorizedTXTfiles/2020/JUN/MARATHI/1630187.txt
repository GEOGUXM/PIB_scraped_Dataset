      संरक्षण मंत्रालय

      भारतीय नौदलाने इराणमधील भारतीयांना बाहेर काढण्याच्या “समुद्र सेतु” अभियानाला सुरुवात केली
      Posted On: 08 JUN 2020 12:50PM by PIB Mumbai


    नवी दिल्ली , 8 जून 2020


    भारतीय नौदलाने 08 मे 2020 पासून भारतीय नागरिकांना मायदेशी परत आणण्यासाठी ' ऑपरेशन समुद्र सेतू ' सुरू केले आहे. भारतीय नौदलाच्या ' जलाश्व ' व ' मगर ' या जहाजांनी मालदीव तसेच श्रीलंका येथून आतापर्यन्त 2874 लोकांना कोची व तूतीकोरिन बंदरात आणले आहे.


    समुद्र सेतूच्या पुढच्या टप्प्यात , भारतीय नौदलाचे ' शार्दुल ' हे जहाज 08 जून 2020 रोजी इराणच्या ' अब्बास ' बंदरातून भारतीय नागरिकांना गुजरातच्या पोरबंदरला घेऊन येईल. इराणमधील भारतीय मिशन , भारतीय नागरिकांना मायदेशी परत पाठवण्यासाठी यादी तयार करीत आहे व आवश्यक वैद्यकीय तपासणीनंतर त्यांना जहाजात बसवले जाईल.


    कोविडशी संबंधित सुरक्षित अंतराचे निकष ‘ आयएनएस शार्दूल ’ वर कळविण्यात आले आहेत तसेच अतिरिक्त वैद्यकीय कर्मचारी , डॉक्टर , आरोग्यशास्त्रज्ञ , पोषणतज्ज्ञ , वैद्यकीय दुकाने , शिधा , वैयक्तिक संरक्षक उपकरणे , फेस-मास्क , जीवनरक्षक जॅकेट इत्यादींची या जहाजावर विशेष तरतूद करण्यात आली आहे. या व्यतिरिक्त , कोविड-19चा सामना करण्यासाठी अधिकृत विशिष्ट वैद्यकीय उपकरणे , तसेच सध्याच्या कोविड-19 संकटादरम्यान भारतीय नौदलाने विकसित केलेली नाविन्यपूर्ण उत्पादने देखील जहाजावर तैनात करण्यात आली आहेत.


    पोरबंदरच्या दिशेने समुद्रमार्गे परत येत असलेल्या लोकांना प्रवासादरम्यान मूलभूत सुविधा व वैद्यकीय सुविधा पुरविल्या जातील. कोणत्याही आपत्कालीन परिस्थितीसाठी विशेष विलगीकरण कक्ष देखील राखून ठेवले आहेत. कोविड-19 संबंधित विशिष्ट आव्हाने लक्षात घेता , प्रवासादरम्यान कठोर शिष्टाचार आखण्यात आले आहेत.


    पोरबंदर येथे उतरल्यानंतर , या सर्व प्रवाशांना राज्य प्रशासनाच्या देखरेखीखाली देण्यात येईल.


    S.Pophale/S.Kane/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1630187) Visitor Counter : 52
    
    
      Read this release in: Hindi , English , Urdu , Manipuri , Assamese , Bengali , Punjabi , Gujarati , Odia , Tamil , Telugu , Malayalam