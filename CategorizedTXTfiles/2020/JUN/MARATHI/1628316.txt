      आरोग्य आणि कुटुंब कल्याण मंत्रालय

      कोविड-19 ची ताजी स्थिती
      
      रुग्ण बरे होण्याचे प्रमाण वाढून 48.19 % वर पोहोचले.

      Posted On: 01 JUN 2020 5:05PM by PIB Mumbai

      कोविड- 19 च्या प्रतिबंध , नियंत्रण आणि व्यवस्थापनासाठी राज्ये/केंद्रशासित प्रदेशांच्या सोबत भारत सरकार श्रेणीबद्ध , पूर्व नियोजित आणि व्यावहारिक दृष्टिकोनातून अनेक पावले उचलत आहे. उच्च स्तरावर याविषयी नियमितपणे पुनरावलोकन आणि परीक्षण केले जात आहे.


      गेल्या 24 तासात 4,835 रुग्ण बरे झाले आहेत. आत्तापर्यंत एकूण 91,818 रुग्ण बरे झाले आहेत. त्यामुळे रुग्ण बरे होण्याचे प्रमाण उत्तरोत्तर वाढत असून ते आता 48.19 % वर पोहोचले आहे. रुग्ण बरे होण्याचे प्रमाण 18 मे रोजी 38.29 % होते. 3 मे रोजी 26.59 % तर 15 एप्रिल रोजी 11.42 % होते.


      आजमितीस सक्रिय वैद्यकीय परीक्षणाखाली 93,322 रुग्ण आहेत. मृत्यू दर 2.83% आहे. 18 मे रोजी मृत्यू दर 3.15% तर 3 मे रोजी 3.25 % होता तर 15 एप्रिल रोजी 3.30 % होता. देशात मृत्यू दर सातत्याने कमी होताना दिसत आहे. सातत्याने सर्वेक्षणावर भर , वेळेवर निदान करणे आणि रुग्णांचे वैद्यकीय व्यवस्थापन यामुळे तुलनेने मृत्यूचे प्रमाण कमी होत आहे.


      अशा प्रकारे दोन विशिष्ट बदल लक्षात घेतले जात आहेत , एकीकडे रुग्ण बरे होण्याचे प्रमाण वाढत असताना , दुसरीकडे मृत्यू दर कमी होत आहे.


      472 शासकीय आणि 204 खाजगी प्रयोगशाळांद्वारे (एकूण 676 प्रयोगशाळांद्वारे) चाचणी क्षमता वाढली आहे. यात एकत्रितपणे कोविड - 19 साठी आतापर्यंत एकूण , 38,37,207 नमुन्यांची चाचणी घेण्यात आली आहे , तर काल 1,00,180 नमुन्यांची चाचणी करण्यात आली.


      जागतिक आरोग्य संघटनेच्या परिस्थितीजन्य अहवाल- 132 नुसार दिनांक 31 मे रोजी मृत्यूची संख्या सर्वाधिक असलेल्या देशातील मृत्यूचे प्रमाण खालीलप्रमाणे आहेः

                                       
देश              एकूण मृत्यू  मृत्यू दर
                                       
                                       
                                       
जग               367,166      6.19%    
                                       
                                       
                                       
अमेरिका          1,01,567     5.92%    
                                       
                                       
                                       
युनायटेड किंगडम  38,376       14.07%   
                                       
                                       
                                       
इटली             33,340       14.33%   
                                       
                                       
                                       
स्पेन            29,043       12.12%   
                                       
                                       
                                       
फ्रांस           28,717       19.35%   
                                       
                                       
                                       
ब्राझील          27,878       5.99%    
                                       
                                       
                                       
बेल्जीयम         9,453        16.25%   
                                       
                                       
                                       
मेक्सिको         9,415        11.13%   
                                       
                                       
                                       
जर्मनी           8,500        4.68%    
                                       
                                       
                                       
इराण             7,734        5.19%    
                                       
                                       
                                       
कॅनडा            6,996        7.80%    
                                       
                                       
                                       
नेदरलँड्स        5,951        12.87%   
                                       
                                       

      कोविड - 19 शी संबंधित सर्व तांत्रिक मुद्द्यांविषयी , मार्गदर्शक तत्वांविषयी आणि सल्ल्यासंबंधी अधिकृत व अद्ययावत माहितीसाठी कृपया येथे नियमितपणे भेट द्याः https://www.mohfw.gov.in/ आणि @MOHFW_INDIA.


      कोविड - 19 शी संबंधित तांत्रिक प्रश्न technicalquery.covid19@gov.in यावर तर इतर प्रश्न ncov2019@gov.in and @CovidIndiaSeva यावर पाठवू शकता.


      कोविड - 19 वर काही प्रश्न असल्यास कृपया आरोग्य व कुटुंब कल्याण मंत्रालयाशी संपर्क साधा : + 91-11-23978046 या हेल्पलाइनवर किंवा 1075 ( टोल फ्री) क्रमांकावर. कोविड - 19 वरील राज्ये/केंद्रशासित प्रदेशांच्या हेल्पलाइन क्रमांकाची यादी देखील https://www.mohfw.gov.in/pdf/coronvavirushelplinenumber.pdf यावर उपलब्ध आहे.


      M.Chopade/V.Joshi/P.Kor


      ***


      सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1628316) Visitor Counter : 33
    
    
      Read this release in: English , Urdu , Hindi , Manipuri , Punjabi , Gujarati , Tamil , Telugu , Kannada , Malayalam