      संरक्षण मंत्रालय

      मालदिवमधल्या भारतीयांना मायदेशी आणण्यासाठी 'समुद्रसेतू' मोहिमेमध्ये 'आयएनएस ऐरावत' माले बंदरामध्ये दाखल
      Posted On: 21 JUN 2020 11:17PM by PIB Mumbai


      भारतीय नौदलाच्या ' ऐरावत ' जहाजाने आज मालदिवमधल्या माले बंदरामध्ये प्रवेश केला. परदेशांमध्ये अडकलेल्या भारतीयांना मायदेशी सुखरूप आणण्यासाठी भारत सरकारने ' वंदे भारत ' मोहिमेची आखणी केली आहे. या अंतर्गत ' समुद्र सेतू ' अभियान कार्यरत आहे.


      भारतीय नौदलाच्या ' ऐरावत ' जाहजातून 198 भारतीयांना मालेमधून आणण्याची तयारी पूर्ण झाली आहे. तामिळनाडूतील तूतिकोरीन बंदरामध्ये हे जहाज येणार आहे. ' समुद्रसेतू ' अंतर्गत भारतीयांना परत आणण्याच्या उद्देशाने ही पाचवी फेरी करण्यासाठी माले येथे हे जहाज गेले आहे. एकट्या मालदिवमधून आत्तापर्यंत 2386 भारतीयांना मायदेशी आणण्यात आले आहे. त्यापैकी 195 प्रवासी तामिळनाडूचे आहेत , तर उर्वरित पाँडिचेरीचे आहेत.


      या सर्व प्रवाशांच्या स्थलांतरणाची प्रक्रिया तसेच वैद्यकीय तपासणी , त्यांच्या सामानाचे निर्जंतुकीकरण केल्यानंतरच त्यांना जहाजावर प्रवेश देण्यात येत आहे. कोविड- 19 चा प्रसार रोखण्यासाठी शारीरिक अंतर पाळण्याच्या नियमांची काटेकोर अंमलबजावणीही संपूर्ण प्रक्रिया पार पाडताना केली जात आहे. तसेच जहाजावरील कर्मचारी आणि प्रवासी यांच्यामध्ये सुरक्षित अंतर राखणे साईचे जावे , यासाठी जहाजावर प्रत्येक कक्षामध्ये सीमांकन करण्यात आले आहे.


      *****


      S.Pophale/S.Bedekar/P.Kor


      ***


      सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1633311) Visitor Counter : 22
    
    
      Read this release in: English , Bengali