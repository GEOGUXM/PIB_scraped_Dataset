      रस्ते वाहतूक आणि महामार्ग मंत्रालय

      मोटार कॅब-मोटार सायकल भाडेतत्वावर देण्याच्या योजनेसाठी रस्ते मंत्रालयाकडून मार्गदर्शक सल्ले -सूचना जारी
      Posted On: 01 JUN 2020 8:30PM by PIB Mumbai


    मोटार कॅब किंवा मोटार सायकल भाडेतत्वावर देताना संबंधित लोकांनी कोणकोणत्या नियमांचे पालन करण्याची आवश्यकता आहे , याविषयी रस्ते वाहतूक आणि महामार्ग मंत्रालयाने आज दि. 1 जून , 2020 रोजी एक मार्गदर्शक सल्ला-सूचनांचे पत्रक No RT-11036/09/2020-MVL(pt-1) जारी केले आहे. यानुसार संबंधितांनी या नियमांचे पालन करणे अनिवार्य आहे.


    अ. जर एखादी व्यक्ती व्यावसायिक वाहन चालवत असेल तर त्याच्याकडे वैध वाहन चालन परवाना -आयडीपी आणि संबंधित योजनेनुसार भाड्याने घेतलेल्या मोटार कॅबच्या भाडे परवान्याची प्रत (फॉर्म 3-4 ) किंवा मोटार सायकल भाड्याने घेतली असेल तर (फॉर्म 2) हे दस्तऐवज असतील तर त्या व्यक्तीकडे कोणत्याही बॅजसाठी आग्रह धरला जावू नये.


    ब. ‘‘भाड्याने-मोटारसायकल योजना’’ लागू करण्यात येणार आहे आणि त्यासाठी संबंधित योजना चालकांना नियमानुसार परवाने देण्याबाबत विचार करण्यात येईल.


    क. यापुढे , ‘‘ भाड्याने-मोटारसायकल योजना’’ यामध्ये परवाना असलेल्या दुचाकीधारकाला संबंधित कर भरल्यानंतर ते वाहन राज्यभर चालविण्यास परवानगी देण्यात येईल.


    या संदर्भात मंत्रालयाच्यावतीने एसओ 437 ( ई) दि. 12.06.1989 मधील तरतुदींनुसार ‘‘भाड्याने कॅब योजना’’ आणि एसओ 375 ( ई) दि. 12.05.1997 मधील तरतुदींनुसार ‘‘भाड्याने मोटारसायकल’’ योजना तयार करून मार्गदर्शक सूचना जारी केल्या आहेत. यानुसार भाड्याच्या वाहनांचा वापर टॅक्सी सेवेप्रमाणेच पर्यटक , कॉर्पोरेट अधिकारी , व्यावसायिक प्रवासी आणि सुट्टीमध्ये फिरायला जाणा-या परिवारांकडून केला जात आहे.


    ***


    B.Gokhale/S.Bedekar/P.Kor


    ***


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1628424) Visitor Counter : 48
    
    
      Read this release in: English , Urdu , Hindi , Bengali , Punjabi , Tamil , Telugu