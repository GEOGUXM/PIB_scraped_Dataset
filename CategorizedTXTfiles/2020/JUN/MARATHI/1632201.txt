      पंतप्रधान कार्यालय

      पंतप्रधान नरेंद्र मोदी आणि कॅनडाचे पंतप्रधान जस्टीन ट्रूडो यांच्यात दूरध्वनीवरून चर्चा
      Posted On: 16 JUN 2020 10:27PM by PIB Mumbai


    नवी दिल्ली , 16 जून 2020


    पंतप्रधान नरेंद्र मोदी यांनी आज कॅनडाचे पंतप्रधान जस्टीन ट्रूडो यांच्याशी दूरध्वनीवरून चर्चा केली.


    कोविड-19 या जागतिक साथीच्या आजारामुळे त्यांच्या देशात उद्भवलेल्या परिस्थितीची दोन्ही नेत्यांनी एकमेकांना माहिती दिली. तसेच , आरोग्य आणि आर्थिक क्षेत्रात आलेल्या या संकटाचा सामना करण्यासाठी आंतरराष्ट्रीय सहकार्य स्थापन करण्याच्या शक्यतांचाही त्यांनी आढावा घेतला.


    कोविड नंतरच्या परिस्थितीत , भारत-आणि कॅनडाची एकत्रित भागीदारी , जगाच्या कल्याणासाठी एक मोठी शक्ती होऊ शकते , विशेषतः जागतिक परीपेक्ष्यात मानवता मूल्यांच्या दृष्टीने चर्चा करण्यासाठी ते महत्वाचे ठरेल , याबाबत दोन्ही नेत्यांमध्ये सहमती झाली.


    जागतिक आरोग्य संघटनेसारख्या बहुराष्ट्रीय संस्था अधिक मजबूत करण्याची गरज आहे , यावर या दोघांनीही भर दिला आणि विविध आंतरराष्ट्रीय व्यासापीठांवर आरोग्य , सामाजिक , आर्थिक तसेच राजकीय मुद्यांवर एकत्रित काम करण्यावर दोघांमध्ये सहमती झाली.


    कॅनडामध्ये अडकलेल्या भारतीय नागरिकांना मायदेशी परत येण्यासाठी गेल्या काही काळात , कॅनडाच्या प्रशासनाने केलेल्या सहकार्याबद्दल पंतप्रधान मोदी यांनी आभार व्यक्त केले. तसेच , भारतात अडकलेल्या कॅनडाच्या नागरिकांना परत पाठवण्यासाठी , भारताने केलेल्या मदतीबद्दल ट्रूडो यांनी आभार व्यक्त केले.


    आगामी काळातही दोन्ही देशातील परस्पर चर्चा कायम ठेवली जाईल , यावर दोघांनीही सहमती व्यक्त केली. लोकशाही मूल्यांवर विश्वास असलेल्या मोठ्या अर्थव्यवस्था या नात्याने , भारत आणि कॅनडा यांच्यात अनेक जागतिक मु द्यां वर नैसर्गिकरित्याच एकमताची भावना आहे , असे मत उभय नेत्यांनी या चर्चेदरम्यान व्यक्त केले.


    B.Gokhale/R.Aghor/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1632201) Visitor Counter : 17
    
    
      Read this release in: Bengali , English , Urdu , Hindi , Manipuri , Assamese , Punjabi , Gujarati , Odia , Tamil , Telugu , Kannada , Malayalam