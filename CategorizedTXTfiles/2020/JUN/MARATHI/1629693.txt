      ऊर्जा मंत्रालय

      'एनएचपीसी'ने साजरा केला ‘जागतिक पर्यावरण दिन 2020’
      
      केंद्रीय सार्वजनिक उपक्रमाच्या वतीने साधारण 700 औषधी रोपांचे आणि वनस्पतींचे कर्मचाऱ्यांना वाटप

      Posted On: 05 JUN 2020 7:20PM by PIB Mumbai

    नवी दिल्ली , 5 जून 2020


    भारतातील महत्त्वाची जलविद्युत कंपनी आणि ऊर्जा मंत्रालयाअंतर्गतचा केंद्रीय सार्वजनिक उपक्रम असलेल्या , ' एनएचपीसी ' च्या वतीने त्यांच्या व्यावसायिक कार्यालयात आणि सर्व प्रादेशिक कार्यालयांमध्ये , वीज केंद्रांमध्ये आणि प्रकल्प स्थानी 5 जून 2020 रोजी ' जागतिक पर्यावरण दिन 2020 ' खूप मोठ्या उत्साहात साजरा करण्यात आला.


    एनएचपीसी कार्यालयातील या उत्सवाचे मुख्य आकर्षण म्हणजे ' हर्बल पार्क ' चे उद्घाटन. एनएचपीसीचे मुख्य व्यवस्थापकीय संचालक ए. के. सिंह यांच्या हस्ते हा उद्घाटन समारंभ झाला. प्रकल्पांचे संचालक रतीश कुमार , मनुष्यबळ विभागाचे संचालक एन. के. जैन , वित्त विभागाचे संचालक एम. के. मित्तल , तंत्र विभागाचे संचालक वाय. के. चौबे आणि मुख्य दक्षता अधिकारी ए. के श्रीवास्तव यावेळी उपस्थित होते. वनस्पती आणि औषधी वनस्पतींचे वैद्यकीय महत्त्व कर्मचाऱ्यांना समजावे आणि त्यांच्यात जनजागृती निर्माण व्हावी , या उद्देशाने हे औषधी वनस्पतींचे उद्यान उभारण्यात आले आहे. या उत्सवादरम्यान वैविध्यपूर्ण औषधी वनस्पतींचे रोपण यावेळी मुख्य व्यवस्थापकीय संचालक , संचालक आणि मुख्य दक्षता अधिकारी यांच्या हस्ते करण्यात आले.


    कर्मचाऱ्यांमध्ये 700 रोपांचे आणि औषधी वनस्पतींचे वाटप करणे , हा देखील या उत्सवामधील एक महत्त्वाचा उल्लेखनीय भाग होता , जेणेकरून पर्यावरणाच्या उद्देशाने त्यांना प्रोत्साहित करता यावे आणि त्यांच्यात पर्यावरण संवर्धनाची भावना जागृत व्हावी. एनएचपीसीचे व्यावसायिक कार्यालय आणि फरिदाबाद येथील निवासी संकुल वगळता , एनएचपीसीच्या प्रादेशिक कार्यालयांमध्ये , प्रकल्पांच्या ठिकाणी आणि वीज केंद्रांच्या जागी सुरक्षित शारीरिक अंतराचे नियम लक्षात घेऊन मोठ्या प्रमाणावर वृक्षारोपणाची मोहीम हाती घेण्यात आली.


    जगभरात जनजागृती करण्यासाठी , पर्यावरणाप्रति प्रोत्साहित करण्यासाठी आणि आपल्या पर्यावरणाचे संरक्षण करण्यासाठी जागतिक पर्यावरण दिन 2020 हा व्यापक प्रमाणात जागतिक स्तरावर साजरा करण्यात आला. ' जैवविविधता ' हा यंदाच्या जागतिक पर्यावरण दिनाचा मुख्य विषय होता.


    S.Pophale /S.Shaikh/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1629693) Visitor Counter : 14
    
    
      Read this release in: Telugu , English , Tamil , Urdu , Hindi , Manipuri , Bengali , Punjabi