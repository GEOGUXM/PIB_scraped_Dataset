      आरोग्य आणि कुटुंब कल्याण मंत्रालय

      गृह विलगीकरण प्रभावीपणे होण्यासाठी मार्गदर्शक सूचना पाळण्याची केंद्राची राज्यांना सूचना
      Posted On: 19 JUN 2020 9:28PM by PIB Mumbai


    नवी दिल्ली , 19 जून 2020


    आरोग्य व कुटुंब कल्याण मंत्रालयाने 10 मे 2020 रोजी गृह विलगीकरणाबाबतच्या सुधारित मार्गदर्शक सूचना जारी केल्या आहेत ज्या खालील लिंकवर उपलब्ध आहेत:


    https://www.mohfw.gov.in/pdf/RevisedguidelinesforHomeIsolationofverymildpresymptomaticCOVID19cases10May2020.pdf


    हे दिशानिर्देश आजही लागू आहेत.


    मार्गदर्शक सूचनांनुसार , कोविड-19 ची अत्यंत सौम्य आणि पूर्व लक्षणे असणारे रुग्ण गृह विलगीकरणाचा पर्याय स्वीकारू शकतात ; मात्र त्यासाठी त्या रुग्णाला घरात शौचालय असलेल्या स्वतंत्र खोलीची सुविधा तसेच त्याची/तिची काळजी घेण्यासाठी प्रौढ व्यक्ती/काळजी घेणारी व्यक्ती असावी. त्याचबरोबर रुग्ण त्याच्या/तिच्या तब्येतीवर लक्ष ठेवून आरोग्याच्या सद्यस्थिती विषयी नियमितपणे जिल्हा सर्वेक्षण अधिकाऱ्यांना कळविण्याबाबत सहमत असला पाहिजे.


    सुधारित दिशानिर्देशांमधील एक महत्त्वाचा कलम असा आहे की , गृह विलगीकरणाचा पर्याय स्वीकारलेल्या व्यक्तीचे वैद्यकीय मूल्यांकन आणि त्याच्या निवासी मूल्यांकनाबाबत उपचार करणारे डॉक्टर समाधानी असले पाहिजेत. याव्यतिरिक्त , रुग्ण स्वत:च्या विलगीकरणाविषयीचा तपशील ठेवेल आणि गृह विलगीकरणाच्या मार्गदर्शक तत्त्वांचे अनुसरण करेल. गृह विलगीकरणाच्या अशा सर्व प्रकरणात अनुभवी डॉक्टरांच्या पथकाकडून नियमितपणे नंतरही देखरेख ठेवली जाईल ; तसेच त्यांच्या बरे होण्याबाबतचा अहवाल आवश्यक मार्गदर्शक सूचनांचे पालन करून दिला जाईल.


    या संदर्भात , काही उदाहरणे लक्षात आली आहेत , ज्यात काही राज्यांमध्ये घरगुती विलगीकरणाची परवानगी अशीच दिली जात आहे ; तसेच सुधारित मार्गदर्शक तत्त्वांतील कलामांचे पालन आत्मीयतेने आणि काटेकोरपणे केले जात नाही. यामुळे , विशेष त: दाट लोकवस्ती असलेल्या शहरांमध्ये कुटुंबातील सदस्यांना आणि शेजा ऱ्यां मध्ये रोगाचा प्रसार होऊ शकतो.


    कोविड-19 महामारीच्या प्रसाराला प्रभावीपणे आळा घालण्यासाठी कार्यक्षेत्र पातळीवर गृह विलगीकरण मार्गदर्शक तत्त्वांची काटेकोरपणे अंमलबजावणी करावी , अशी विनंती यासंदर्भात आरोग्य व कुटुंब कल्याण मंत्रालयाने राज्यांना केली आहे.


    S.Pophale /V.Joshi/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1632832) Visitor Counter : 36
    
    
      Read this release in: English , Urdu , Hindi , Assamese , Tamil , Telugu