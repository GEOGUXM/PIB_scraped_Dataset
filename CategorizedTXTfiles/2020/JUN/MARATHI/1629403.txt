      पर्यावरण, वन एवं जलवायु परिवर्तन मंत्रालय

      ‘नगर वनां’ वर भर देत, जागतिक पर्यावरण दिन आभासी माध्यमातून होणार साजरा
      Posted On: 04 JUN 2020 5:15PM by PIB Mumbai


      दरवर्षी 5 जूनला जागतिक पर्यावरण दिन साजरा केला जातो. केंद्रीय पर्यावरण , वने आणि हवामान बदल मंत्रालय , दरवर्षी , पर्यावरण दिनानिमित्त संयुक्त राष्ट्र पर्यावरण कार्यक्रम ( UNEP) संस्थेने जाहीर केलेल्या संकल्पनेला अनुसरून विविध कार्यक्रम साजरे करत असते. यावर्षीची संकल्पना आहे- ‘जैवविविधता’.


      सध्या कोविडमुळे देशभरात निर्माण झालेली परिस्थिती बघता , मंत्रालयाने या ‘नगर वन’ संकल्पनेवर आधारित कार्यक्रम , आभासी माध्यमातून ( virtual) साजरा करण्याचा निर्णय घेतला आहे. केंद्रीय पर्यावरण , वने आणि हवामान बदल मंत्री प्रकाश जावडेकर या कार्यक्रमाचे प्रमुख पाहुणे असतील. या कार्यक्रमाचे थेट प्रसारण https://www.youtube.com/watch?v=IzMQuhmheoo या लिंकवर उद्या सकाळी 9 वाजतापासून बघता येईल.


      भारतात , कमी भूमिक्षेत्र आणि त्या तुलनेत , अधिक मानव आणि पशुसंख्या असून जगाच्या 8 टक्के जैवविविधता आहे. समृद्ध जैवविविधतेने नटलेल्या आपल्या देशात , हजारो प्रकारचे प्राणी आणि वनस्पती आढळतात. जगातील जैव-विविधतेच्या 35 अतिमहत्वाच्या ठिकाणांपैकी 4 ठिकाणे भारतात आहेत , ज्यात अनेक स्थानिक प्रजाती आहेत. पारंपारिक दृष्ट्या , जैवविविधता संवर्धन ही संकल्पना केवळ दुर्गम वनांपुरतीच मर्यादित राहिली आहे. मात्र , वाढत्या शहरीकरणामुळे , नागरी भागातील जैव विविधतेचे संरक्षण आणि संवर्धन करणे ही काळाची गरज आहे. पर्यावरण , वने आणि हवामानबदल मंत्रालयाने 200 महापालिका क्षेत्र आणि शहरांमध्ये “नगर-वने’ विकसित करण्याची योजना पुन्हा सुरु करण्याचा निर्णय घेतला आहे , कारण या शहरांमध्ये बगीचे आहेत पण वने नाहीत. या वनांमुळे हा शहरांची श्वसनक्षमता म्हणजे- स्वच्छ प्राणवायू निर्मिती क्षमता वाढेल.


      पुणे शहरात , 40 एकर वनजमिनीवर एक जंगल विकसित करण्यात आले आहे. या जंगलात , 65000 हजार पेक्षा जास्त झाडे , 5 छोटे तलाव , दोन निरीक्षण मनोरे विकसित करण्यात आले असून , अनेक झाडं 25 ते 30 फूट उंचीची आहेत. यावर्षी या वनात आणखी झाडं लावली जाणार आहेत. आज , हे वन जैवविविधतेने संपन्न असून त्यात 23 प्रकारच्या झाडांच्या प्रजाती , 29 पक्षी प्रजाती , 15 प्रकारची फुलपाखरं , १० प्रकारचे सरीसृप प्राणी आणि 3 सस्तन प्राण्यांच्या प्रजाती आहेत. या नगर वनामुळे , परिसंस्थेचा समतोल तर जपला जातो आहेत , शिवाय , पुणेकरांना फिरण्यासाठी एक स्वच्छ हिरवाई देखील निर्माण झाली आहे. हे “वारजे नगर वन’ आता संपूर्ण देशासाठी एक रोल मॉडेल ठरले आहे.


      उद्याच्या कार्यक्रमात , केंद्रीय पर्यावरण , वने आणि हवामान बदल राज्यमंत्री बाबुल सुप्रियो , राज्याचे वनमंत्री संजय राठोड , पर्यावरण सचिव आर पी गुप्ता , वन विभागाचे महासंचालक संजय कुमार , संयुक्त राष्ट्र वाळवंटीकरण नियंत्रण परिषदेचे ( UNCCD), कार्यकारी संचालक इब्राहीम थियावांड आणि संयुक्त राष्ट्र पर्यावरण कार्यक्रमाचे कार्यकारी संचालक इंगर अंडरसन उपस्थित असतील. सर्व मान्यवर आभासी स्वरूपात कार्यक्रमात सहभागी होतील.


      कार्यक्रम https://www.youtube.com/watch?v=IzMQuhmheoo या लिंकवर बघता येईल .


      R.Tidke/R.Aghor/P.Kor


      ***


      सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1629403) Visitor Counter : 57
    
    
      Read this release in: Gujarati , English , Urdu , Hindi , Bengali , Assamese , Manipuri , Punjabi , Odia , Tamil , Telugu , Malayalam