      आरोग्य आणि कुटुंब कल्याण मंत्रालय

      कोविड-19 विषयक ताजी स्थिती
      
      आयसीएमआरच्या सीरो-सर्वेक्षण अध्ययनानुसार, चाचणी केलेल्या एकूण लोकसंख्येपैकी केवळ 0.73 टक्के लोकांना कोविड-19 चा संसर्ग

      Posted On: 11 JUN 2020 7:58PM by PIB Mumbai

    नवी दिल्ली , 11 जून 2020


    भारतीय वैद्यकीय संशोधन परिषद-आयसीएमआर ने केलेल्या सी रो सर्वेक्षण म्हणजेच रक्तचाचणी अध्ययनात असे आढळले आहे की एकूण तपासलेल्या नमुन्यांमधील 0.73 टक्के लोकांना याआधी सार्स-कोविड-2 चा संसर्ग झाल्याचे पुरावे आढळले आहेत. आयसीएमआर चे महासंचालक डॉ बलराम भार्गव यांनी आज पत्रकार परिषदेत ही माहिती दिली.


    आयसीएमआर ने मे 2020 मध्ये , राज्य आरोग्य विभाग , एनसीडीसी आणि जागतिक आरोग्य संघटनेच्या सहकार्याने, कोविड-19 साठीचे पहिले सेरो सर्वेक्षण घेतले होते. या अंतर्गत, 83 जिल्ह्यातील 28,595 कुटुंबे आणि 26,400 व्यक्तींचे सर्वेक्षण करण्यात आले. या अध्ययनाचे दोन भाग असून प्राथमिक पातळीवर , एकूण सर्वसामान्य लोकसंख्येपैकी, लोकसंख्येचा असा भाग अंदाजे वेगळा काढला गेला, ज्यांना सार्स-कोविड-2 ची बाधा झाली होती, हे काम पूर्ण झाले आहे आणि अध्ययनाच्या दुसऱ्या भागात , प्रतिबंधित क्षेत्र किंवा हॉट स्पॉट मधील लोकसंख्येचा असा भाग वेगळा काढण्यात आला ज्यांना सार्स-कोविड-2ची बाधा झाली, हे काम प्रगतीपथावर आहे.


    या अध्ययनात , लॉकडाऊनच्या काळात, केलेल्या उपाययोजनांमुळे संक्रमण कमी करण्यात आणि कोविड नियंत्रणात ठेवण्यात यश आल्याचेही स्पष्टपणे नमूद करण्यात आले आहे. आयसीएमआरच्या निष्कर्षानुसार , ग्रामीण भागाच्या तुलनेत,शहरी भागात हे संक्रमण पसरण्याची शक्यता, 1.09 पट अधिक आहे , तर शहरी भागातील झोपडपट्यामध्ये हा धोका 1.89 पट अधिक आहे. संसर्गित रुग्णांचा मृत्यूदर 0.08% आहे . याचा एक अर्थ असाही आहे की लोकसंख्येच्या मोठ्या भागाने अद्याप कोविड बाबतीतली सर्व काळजी घेणे आणि नियमांचे पालन करणे अत्यंत आवश्यक आहे.


    गेल्या 24 तासांत , देशभरात कोविडचे 5,823 रुग्ण उपचारानंतर बरे झाले आहेत. यामुळे बरे झालेल्या एकूण रुग्णांची संख्या 1,41,028 वर पोहोचली आहे. रुग्ण बरे होण्याचा दर आता 49.21% इतका झाला आहे . सध्या देशात , 1,37,448 सक्रीय रुग्णांवर उपचार सुरु आहेत. सध्या , सक्रीय रूग्णांपेक्षा रुग्ण बरे होण्याची संख्या अधिक आहे.


    कोविड 19 संदर्भात कुठलीही अधिकृत आणि ताजी आकडेवारी/माहिती हवी असल्यास , तसेच काही मार्गदर्शक तत्वे अथवा सूचना बघायच्या असल्यास , कृपया खालील संकेतस्थळाला भेट द्यावी : https://www.mohfw.gov.in/ .


    तांत्रिक गोष्टींच्या माहितीसाठी संपर्क साधायचा असल्यास , या ईमेल आय डी वर साधावा: technicalquery.covid19@gov.in आणि इतर शंका/समस्यांसाठी ईमेल आयडी- ncov2019@gov.in .


    कोविड 19 संदर्भात इतर माहितीसाठी दूरध्वनी क्रमांक ( हेल्पलाईन) : +91-11-23978046 किंवा 1075 (Toll-free). सर्व राज्ये आणि केंद्रशासित प्रदेशांच्या हेल्पलाईन्सची यादी सोबत जोडली आहे. https://www.mohfw.gov.in/pdf/coronvavirushelplinenumber.pdf .


    S.Tupe /R.Aghor/P.Malandkar


    सोशल मिडियावर आम्हाला फॉलो करा @PIBMumbai / PIBMumbai /pibmumbai pibmumbai@gmail.com

    
    
    (Release ID: 1630950) Visitor Counter : 45
    
    
      Read this release in: Telugu , English , Urdu , Hindi , Manipuri , Bengali , Punjabi , Gujarati , Odia , Tamil , Malayalam