      গ্ৰামোন্নয়ণ মন্ত্ৰালয়

      ২০২০-২১ বিত্তীয় বৰ্ষত ‘মহাত্মা গান্ধী এনৰেগা’ আঁচনিৰ বাবে সৰ্বাধিক ১,০১,৫০০কোটি টকাৰ পুঁজি আৱণ্টন; মোকলাই দিলে ৩১,৪৯৩ কোটি টকা
      
      চলিত বিত্তীয় বৰ্ষত এই পৰ্যন্ত ৬.৬৯কোটি ব্যক্তিলৈ কামৰ সুবিধা, মে’ ২০২০ত প্ৰতিদিনে ২.৫১কোটি কামৰ আৱণ্টন, যোৱাবছৰৰ মে’ মাহৰ তুলনাত ৭৩শতাংশ অধিক হাৰত কাম
      
      ২০২০-২১ত এই পৰ্যন্ত সম্পূৰ্ণ কৰিলে ১০লাখ কাম, জীৱনধাৰা উত্তৰণৰ লক্ষ্যৰে জল সংৰক্ষণ, জল সিঞ্চন, বৃক্ষৰোপণ, উদ্যান শস্য আৰু অন্যান্য ব্যক্তি কল্যাণমূলক কাম-কাজত মনোনিৱেশ
      Posted On: 08 JUN 2020 9:28PM by PIB Guwahati


    ২০২০-২১ বিত্তীয় বৰ্ষত ‘ মহাত্মা গান্ধী ৰাষ্ট্ৰীয় গ্ৰাম্য নিয়োগ নিশ্চিত আঁচনি ’ চমুকৈ ‘ এমজিএনৰেগা ’ -ৰ বাবে ১,০১,৫০০কোটি টকাৰ পুঁজিৰ আৱণ্টন দিয়া হৈছে। সূচনাৰে পৰা এই পৰ্যন্ত আঁচনিখনৰ বাবে আবণ্টিত এয়াই হৈছে সৰ্বাধিক পৰিমাণৰ পুঁজি।


    ইতিমধ্যে , এই পুঁজিৰ পৰা ৩১,৪৯৩ কোটি টকা মোকলাই দিয়া হৈছে। চলিত বৰ্ষৰ বাজেটত অনুমোদিত পুঁজিৰ এয়া প্ৰায় ৫০শতাংশৰ সমান।


    ইফালে, চলিত বিত্তীয় বৰ্ষত এই পৰ্যন্ত ৬.৬৯ কোটি ব্যক্তিলৈ ৬০.৮০লাখ কৰ্ম-দিনৰ কামৰ সুবিধা আগবঢ়োৱা হৈছে। ইফালে, মে ’ ২০২০ত প্ৰতিদিনে ২.৫১কোটি কামৰ আৱণ্টন দিয়াৰো ব্যৱস্থা কৰা হৈছিল। যোৱাবছৰৰ মে ’ মাহৰ তুলনাত এই পৰিমাণ ৭৩শতাংশ অধিক আছিল। উল্লেখ্য যে, যোৱাটো বৰ্ষৰ মে ’ মাহত এই পৰিমাণ আছিল ১.৪৫ কোটি কাম / প্ৰতিদিন।


    সেইদৰে, ২০২০-২১বিত্তীয় বৰ্ষত এই পৰ্যন্ত আঁচনিখনৰ অধীনত সম্পাদিত কামৰ জৰিয়তে ১০লাখ কাম সম্পূৰ্ণ কৰিব পৰা গৈছে। জীৱনধাৰা উত্তৰণৰ লক্ষ্যৰে জল সংৰক্ষণ, জল সিঞ্চন, বৃক্ষৰোপণ, উদ্যান শস্য আৰু অন্যান্য ব্যক্তি কল্যাণমূলক কাম-কাজত মনোনিৱেশ কৰাত বিশেষ গুৰুত্ব আৰোপ কৰা হৈছে।


    .


    ****


    APS/SG/KB

    
    
    (Release ID: 1630395) Visitor Counter : 12
    
    
      Read this release in: Odia , Tamil , Bengali , English , Urdu , Marathi , Hindi , Punjabi , Telugu