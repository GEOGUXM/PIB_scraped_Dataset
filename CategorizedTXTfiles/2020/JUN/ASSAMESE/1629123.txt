      আয়ুষ

      আয়ুষ মন্ত্ৰালয়ৰ অধীনত অধীনস্থ কাৰ্যালয় হিচাপে ভাৰতীয় মেডিচিন আৰু হোমিঅ’পেথী (পিচিআইএমএণ্ডএইচ)ৰ বাবে ফাৰ্মাক’পীয়া আয়োগ গঠনত অনুমোদন জনালে কেবিনেটে
      Posted On: 03 JUN 2020 5:14PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত কেন্দ্ৰীয় কেবিনেটে আয়ুষ মন্ত্ৰালয়ৰ অধীনত অধীনস্থ কাৰ্যালয় হিচাপে ভাৰতীয় মেডিচিন আৰু হোমিঅ’পেথী (পিচিআইএমএণ্ডএইচ)ৰ বাবে ফাৰ্মাক’ পীয়া আয়োগ পুনঃ স্থাপনত অনুমোদন জনালে ৷


    বৰ্তমানে ভাৰতীয় মেডিচিন এণ্ড হোমিঅ’পেথীৰ বাবে ফাৰ্মাক’ পীয়া আয়োগে আয়ুষ মন্ত্ৰালয়ৰ অধীনত ২০১০ চনৰ পৰাই স্বায়ত্বশাসিত সংস্থা হিচাপে কাম কৰি আছে৷ এই একত্ৰিকৰণৰ দ্বাৰা তিনিওটা সংস্থাৰ আন্তঃগাঁথনিমুলক সুবিধা , প্ৰযুক্তিগত কৰ্মশক্তি, আৰু বিত্তীয় সম্পদৰ ব্যৱহাৰেৰে গুণগত মানৰ নিয়ন্ত্ৰণৰ দিশত আয়ুৰ্বেদ, সিদ্ধ, উনানি আৰু হোমিওপেথি ঔষধৰ উন্নত ফল লাভ কৰিব পৰা যাব । এই একত্ৰীকৰণৰ দ্বাৰা আয়ুষ ঔষধৰ সংযোজক বিকশিত কৰাৰ লক্ষ্য নিৰ্ধাৰণ কৰা হৈছে৷ এই সন্দৰ্ভত স্বাস্থ্য সেৱাৰ সঞ্চালক প্ৰধান, ড্ৰাগ কণ্ট্ৰ’লাৰ জেনেৰেল আৰু আয়ুৰ্বেদ, সিদ্ধ আৰু ইউনানী ড্ৰাগছ টেকনিকেল এডভাইজৰী ব’ৰ্ডৰ সৈতে আলোচনাও কৰা হৈছে৷


    অধীনস্থ কাৰ্যালয় হিচাপে পিএলআইএম আৰু এইচপিএল তথা স্বয়িত্বশাসিত সংস্থা পিচিআইএমএণ্ডএইচ ক আয়ুষ মন্ত্ৰালয়ৰ অধীনত পিচিআইএমএণ্ডএইচ গঠন কৰাৰ বাবে একত্ৰীকৰণ হ’ব আৰু ইয়াৰ প্ৰশাসনিক নিয়ন্ত্ৰণ এক হ ’ব ।


    একত্ৰীকৰণৰ পিছত পিচিআইএমএণ্ডএইচক মন্ত্ৰালয়ৰ অধীনত পৰ্যাপ্ত পৰিমাণে প্ৰশাসনিক আন্তঃগাঁথনি প্ৰদান কৰা হ’ব৷


    ******


    

    
    (Release ID: 1629123) Visitor Counter : 2
    
    
      Read this release in: Punjabi , English , Urdu , Hindi , Bengali , Manipuri , Gujarati , Odia , Tamil , Telugu