      শক্তি মন্ত্ৰালয়

      ‘বিশ্ব পৰিৱেশ দিৱস’ত ‘আই-কমিট’ (‘#iCommit’) কাৰ্যক্ৰমৰ শুভাৰম্ভ ঘোষণা কৰিলে শক্তি মন্ত্ৰীয়ে
      Posted On: 05 JUN 2020 5:07PM by PIB Guwahati


    ‘ বিশ্ব পৰিৱেশ দিৱস ’ ত শক্তি বিভাগৰ স্বতন্ত্ৰ ৰাজ্য মন্ত্ৰী শ্ৰী আৰ কে সিঙে ‘#iCommit’ - ‘ আই-কমিট ’ শীৰ্ষক এক কাৰ্যক্ৰমৰ আনুষ্ঠানিক ভাবে শুভাৰম্ভ কৰে। ভৱিষ্যতে দেশৰ শক্তি ব্যৱস্থাটোক সংকটশূণ্য কৰাৰ লগতে সুস্থ-সবলকৈ গঢ়ি তুলিব পৰাকৈ ব্যৱস্থাটোৰে জড়িত সকলো পক্ষ তথা ব্যক্তিসকলক শক্তি-পাৰদৰ্শী, নবীকৰণযোগ্য শক্তিৰ ব্যৱহাৰ আৰু ধৰাবাহিকতা ৰক্ষাৰ দিশত কাম কৰি যোৱাৰ ক্ষেত্ৰত এই কাৰ্যক্ৰম এক অনুপ্ৰেৰণাদায়ক পদক্ষেপ হ ’ ব বুলি আশা কৰা হৈছে।


    ভাৰত চৰকাৰৰ শক্তি মন্ত্ৰালয়ৰ প্ৰশসনীয় ব্যৱস্থাৰ অধীনস্থ ‘ এনাৰ্জী এফিচিয়েন্সী ছাৰ্ভিচ লিমিটেড ’ (ইইএছএল)য়ে সঞ্চালিত কৰিব লগা এই ‘#iCommit’ কাৰ্যক্ৰমে চৰকাৰী পক্ষৰ লগতে কৰ্প ’ ৰেট, বহুপাক্ষিক আৰু দ্বিপাক্ষিক সংস্থা, চিন্তাবিদ তথা সামগ্ৰীক ভাবে জনসাধাৰণৰ দৰে বহুধা বিভক্ত পক্ষসমূহক একত্ৰিত কৰি একেলগে কাম কৰাৰ বাবে অনুপ্ৰাণিত কৰিব।


    অনুষ্ঠানত ভাষণ দি মন্ত্ৰী শ্ৰী সিঙে কয়, ‘ আমি দেশৰ শক্তি প্ৰমূল্যৰ শৃংখলটোৰ ৰূপান্তৰ সাধন কৰি সপ্তাহৰ সাতোটা দিনৰ ২৪ঘণ্টাই বিদ্যুতশক্তিৰ প্ৰবাহ উপলব্ধ হোৱাৰ লগতে সকলো নাগৰিকক নিৰাপদে শক্তিৰ ব্যৱহাৰৰ সুযোগ গ্ৰহণৰ নিশ্চয়তা প্ৰদান কৰিব খুজিছো ’ । বিশ্ব পৰিৱেশ দিৱসত শুভাৰম্ভ ঘোষণা কৰা #iCommit কাৰ্যক্ৰমে ভৱিষ্যতৰ ভাৰতৰ বাবে এক নৱ দিগন্ত সূচনাকাৰী শক্তি ব্যৱস্থা গঢ়ি তোলাৰ বাবে চৰকাৰ আৰু ব্যক্তিগতখণ্ডৰ প্ৰতিষ্ঠানসমূহক একত্ৰে পদক্ষেপ গ্ৰহণৰ বুনিয়াদ প্ৰদান কৰিব বুলিও মন্তব্য কৰে মন্ত্ৰীগৰাকীয়ে।


    ****


    RCJ/M/KB

    
    
    (Release ID: 1629763) Visitor Counter : 8
    
    
      Read this release in: English , Urdu , Marathi , Hindi , Manipuri , Punjabi , Odia , Tamil , Telugu , Malayalam