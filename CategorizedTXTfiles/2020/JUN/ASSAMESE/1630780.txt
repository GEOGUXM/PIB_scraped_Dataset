      প্ৰধানমন্ত্ৰীৰ কাৰ্যালয়

      প্ৰধানমন্ত্ৰী নৰেন্দ্ৰ মোদীৰ সৈতে ইজৰাইলৰ প্ৰধানমন্ত্ৰী বেঞ্জামিন নেতান্যাহুৰ টেলিফোনিক বাৰ্তালাপ
      Posted On: 10 JUN 2020 9:49PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি ইজৰাইলৰ প্ৰধানমন্ত্ৰী বেঞ্জামিন নেতান্যাহুৰ সৈতে টেলিফোনত বাৰ্তালাপ কৰে৷


    প্ৰধানমন্ত্ৰী নেতান্যাহুৱে কাৰ্যালয়ত পুনৰ যোগদান কৰাৰ বাবে প্ৰধানমন্ত্ৰীয়ে শুভেচ্ছা জ্ঞাপন কৰে আৰু ভাৰত-ইজৰাইলৰ সম্পৰ্কৰ বিষয়ে উল্লেখ কৰে৷


    দুয়োগৰাকী নেতাই ক’ভিড-১৯ৰ মহামাৰীৰ ক্ষেত্ৰত ভাৰত আৰু ইজৰাইলৰ সহযোগিতাৰ সম্ভাৱ্য ক্ষেত্ৰসমূহৰ বিষয়ে আলোচনা কৰে৷ এই সহযোগিতাত প্ৰতিষেধক, চিকিৎসা আদিৰ বিকাশ তথা গৱেষণা আদিৰ দিশসমূহ অন্তৰ্ভুক্ত আছে৷ তেওঁলোকে দুয়োখন দেশৰ মাজত বিশেষজ্ঞসকলৰ অভিজ্ঞতাৰ চলিত বিনিময় সন্দৰ্ভত মতপোষণ কৰে৷


    নেতাদ্বয়ে ক’ভিডৰ পিছৰ সময়ছোৱাত তেওঁলোকৰ দ্বিপাক্ষিক এজেণ্ডাসমূহৰ বিষয়েও আলোচনা কৰে৷ স্বাস্থ্য প্ৰযুক্তি, কৃষি উদ্ভাৱন, প্ৰতিৰক্ষা সহযোগিতা আৰু তথ্য-প্ৰযুক্তিৰ ক্ষেত্ৰত ভাৰত-ইজৰাইলৰ প্ৰসাৰণসাধ্য ক্ষেত্ৰসমূহৰ বিষয়ে তেওঁলোকে বুজ লয়৷


    দুয়োগৰাকী নেতাই পৰিৱৰ্তনীয় গোলকীয় প্ৰেক্ষাপটত উদ্ভাসিত হোৱা প্ৰত্যাহ্বানসমূহ মোকাবিলা কৰিবলৈ নিয়মীয়াকৈ যোগাযোগ অব্যাহত ৰাখিবলৈ সহমত পোষণ কৰে৷


    ****


    VRRK/KP/MANN

    
    
    (Release ID: 1630780) Visitor Counter : 16
    
    
      Read this release in: Punjabi , English , Urdu , Marathi , Hindi , Bengali , Manipuri , Gujarati , Odia , Tamil , Telugu , Kannada , Malayalam