      স্বাস্থ্য আৰু পৰিয়াল কল্যাণ মন্ত্ৰালয়

      চিকিত্সাধীন ৰোগীৰ তুলনাত আৰোগ্য হোৱাৰ সংখ্যা ৯৬,০০০তকৈ অধিক
      
      কভিড-১৯ৰ আৰোগ্যৰ হাৰ ৫৮.২৪শতাংশলৈ বৃদ্ধি

      Posted On: 26 JUN 2020 3:08PM by PIB Guwahati

    কভিড-১৯ মহামাৰীৰ বিৰুদ্ধে যুঁজত ভাৰত চৰকাৰ, বিভিন্ন ৰাজ্য / কেন্দ্ৰীয় শাসিত অঞ্চলসমূহে গ্ৰহণ কৰা বিভিন্নধৰণৰ পদক্ষেপৰ আশাব্যঞ্জক ফলাফল লাভ কৰা গৈছে।


    চিকিত্সাধীন ৰোগীৰ তুলনাত আৰোগ্য হোৱাৰ সংখ্যা ৯৬,১৭৩তকৈ অধিক হৈছেগৈ।


    শেহতীয়া ২৪ ঘণ্টাত মুঠ ১৩,৯৪০ গৰাকী কভিড-১৯ ৰোগী সুস্থ হৈ উঠিছে।ইয়াৰ লগে লগে সুস্থ হৈ উঠা লোকৰ সংখ্যা ২,৮৫,৬৩৬গৰাকীলৈ বৃদ্ধি পাইছে। ইয়াৰ ফলত কভিড-১৯ ৰোগীৰ আৰোগ্যৰ হাৰ ৫৮.২৪ শতাংশলৈ বৃদ্ধি পাইছে।


    সম্প্ৰতি সংক্ৰমিতৰ সংখ্যা ১,৮৯,৪৬৩ আৰু আটাইকেইগৰাকীয়ে হাস্পতালৰ তত্ত্বাৱধানত আছে।


    কভিড-১৯ৰ নমুনা পৰীক্ষা কৰাৰ বাবে দেশত পৰীক্ষাগাৰৰ সংখ্যা বৃদ্ধি কৰাৰ চেষ্টা অব্যাহত আছে । যোৱা ২৪ ঘণ্টাত আই চি এম আৰৰ-এ ১১টা নতুন পৰীক্ষাগাৰক সংযুক্ত কৰিছে। ভাৰতত বৰ্তমান কভিড-১৯ৰ নমুনা পৰীক্ষাৰ বাবে ১০১৬টা পৰীক্ষাগাৰ আছে। ইয়াৰ ভিতৰত চৰকাৰী পৰীক্ষাগাৰৰ সংখ্যা ৭৩৭টা আৰু বেচৰকাৰী পৰীক্ষাগাৰৰ সংখ্যা ২৭৯টা।


    বৰ্তমানৰ স্থিতি তলত দিয়া ধৰণৰঃ


    ৰিয়েল-টাইম আৰটি পিচিআৰ আধাৰিত পৰীক্ষাগাৰঃ৫৬০(চৰকাৰীঃ৩৫৯ + বেচৰকাৰীঃ২০১)


    ট্ৰুনাট আধাৰিত পৰীক্ষাগাৰঃ৩৬৯(চৰকাৰীঃ৩৪৬ + বেচৰকাৰীঃ২৩)


    চিবিএনএএটি আধাৰিত পৰীক্ষাগাৰঃ৮৭(চৰকাৰীঃ৩২ + বেচৰকাৰীঃ৫৫)


    প্ৰতিদিনে পৰীক্ষা কৰা নমুনাৰ সংখ্যা ক্ৰমান্বয়ে বৃদ্ধি পাবলৈ ধৰিছে। যোৱা ২৪ ঘণ্টাত পৰীক্ষাগাৰত ২,১৫,৪৪৬টা নমুনা পৰীক্ষা কৰা গৈছে।এতিয়ালৈকে সৰ্বমুঠ ৭৭,৭৬,২২৮টা নমুনা পৰীক্ষা কৰা গৈছে।


    সকলোধৰণৰ বিশ্বাসযোগ্য আৰু শেহতীয়া কভিড-১৯ সম্পৰ্কীয় কাৰিকৰী বিষয়, নীতিগত নিৰ্দেশাৱলী আৰু পৰামৰ্শৰ বাবে অনুগ্ৰহ কৰি নিয়মীয়াকৈ https://www.mohfw.gov.in/ আৰু @MoHFW_INDIA দৰ্শন কৰক।


    মনত উদয় হোৱা কভিড-১৯ সম্পৰ্কীয় কাৰিকৰী প্ৰশ্ন technicalquery.covid19@gov.in লৈ প্ৰেৰণ কৰিব পাৰে আৰু অন্য প্ৰশ্ন ncov2019@gov.in আৰু @CovidIndiaSeva লৈ প্ৰেৰণ কৰিব পাৰে।


    কভিড-১৯ সম্পৰ্কীয় জানিবলগীয়া যিকোনোধৰণৰ তথ্যৰ বাবে অনুগ্ৰহ কৰি স্বাস্থ্য আৰু পৰিয়াল কল্যাণ মন্ত্ৰালয়লৈ হেল্পলাইন নম্বৰঃ +91-11-23978046 নাইবা 1075 (টল ফ্ৰী)ত কল কৰক।কভিড-১৯ৰ ৰাজ্য / কেন্দ্ৰীয় শাসিত অঞ্চলৰ হেল্পলাইন নম্বৰৰ তালিকা https://www.mohfw.gov.in/pdf/coronvavirushelplinenumber.pdf তো উপলব্ধ হব।


    MV/SG/KG

    
    
    (Release ID: 1635059) Visitor Counter : 8
    
    
      Read this release in: English , Urdu , Hindi , Marathi , Manipuri , Bengali , Punjabi , Gujarati , Odia , Tamil , Telugu , Malayalam