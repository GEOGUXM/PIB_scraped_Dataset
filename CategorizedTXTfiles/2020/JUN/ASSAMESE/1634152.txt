      কেবিনেট

      কেন্দ্ৰীয় তালিকাৰ অন্যান্য পিছপৰা শ্ৰেণীত উপ-শ্ৰেণীবদ্ধকৰণৰ বিষয়টো পৰীক্ষা কৰিবলৈ সংবিধানৰ ৩৪০ নং দফাৰ অধীনত গঠিত আয়োগৰ কাৰ্যকাল বৃদ্ধিত কেবিনেটৰ অনুমোদন
      Posted On: 24 JUN 2020 4:34PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোডীৰ অধ্যক্ষতাত অনুষ্ঠিত কেন্দ্ৰীয় কেবিনেটে অন্যান্য পিছপৰা শ্ৰেণীত উপ-শ্ৰেণীবদ্ধকৰণৰ বিষয়টো পৰীক্ষা কৰিবলৈ সংবিধানৰ ৩৪০ নং দফাৰ অধীনত গঠিত আয়োগৰ কাৰ্যকাল ৬ মাহ অৰ্থা ৎ ৩১-১-২০২১ লৈকে বৃদ্ধিত অনুমোদন জনায়।


    নিয়োগ সৃষ্টিৰ সম্ভাৱনাকে ধৰি প্ৰভাৱঃ


    বৰ্তমানে অ ’ বিচিৰ তালিকাখনত থকা সম্প্ৰদায়সমূহে কেন্দ্ৰীয় চৰকাৰৰ পদসমূহত নিযুক্তি আৰু কেন্দ্ৰীয় চৰকাৰৰ অধীনস্থ শৈক্ষিক প্ৰতিষ্ঠানসমূহত নামভৰ্তিৰ ক্ষেত্ৰত অ ’ বিচিৰ কাৰণে সংৰক্ষণৰ আঁচনিখনৰ কোনো বিশেষ লাভ অৰ্জন কৰিবলৈ সক্ষম নোহোৱাৰ বিপৰীতে এই আয়োগৰ পৰামৰ্শসমূহ ৰূপায়ণ কৰিলেই লাভান্বিত হোৱাৰ আশা কৰা গৈছিল। আয়োগখনে সম্ভৱতঃ অ ’ বিচিৰ কেন্দ্ৰীয় তালিকাখনত এনে উপান্ত সম্প্ৰদায়সমূহৰ লাভালাভৰ কাৰণে পৰামৰ্শ প্ৰদান কৰিব।


    ব্যয়ঃ


    জড়িত এই ব্যয় আয়োগখনৰ প্ৰতিষ্ঠা আৰু প্ৰশাসনীয় ব্যয় সম্পৰ্কীয় , যি সামাজিক ন্যায় আৰু সৱলীকৰণ মন্ত্ৰণালয়ৰদ্বাৰা বহন কৰি অহা হৈছে।


    লাভালাভঃ


    এছইবিচিৰ কেন্দ্ৰীয় তালিকাখনত অন্তৰ্ভুক্ত জাতি / সম্প্ৰদায়সমূহৰ সকলো লোকেই কিন্তু কেন্দ্ৰীয় চৰকাৰৰ পদসমূহত আৰু কেন্দ্ৰীয় চৰকাৰৰ অধীনস্থ শৈক্ষিক প্ৰতিষ্ঠানসমূহত নামভৰ্তিৰ ক্ষেত্ৰত বৰ্তমানে বাহাল থকা অ ’ বিচিৰ কাৰণে সংৰক্ষণৰ আঁচনিখনৰ জৰিয়তে বিশেষ লাভান্বিত হোৱা নাছিল যদিও পৰৱৰ্তী সময়ত লাভান্বিত হ ’ ব বুলি আশা কৰা হৈছে।


    ৰূপায়ণৰ সূচীঃ


    আয়োগৰ কাৰ্যকাল আৰু লগতে ইয়াৰ প্ৰাসংগিক চৰ্তাৱলীত মাননীয় ৰাষ্ট্ৰপতিয়ে অনুমোদন জনোৱাৰ পাছতে ৰাষ্ট্ৰপতিৰদ্বাৰাই নিৰ্দেশনা আকাৰে সম্প্ৰসাৰণৰ গেজেট জাননী প্ৰকাশ পাব।


    পৃষ্ঠপটঃ


    ২০১৭ ৰ ২ অক্টোবৰত ৰাষ্ট্ৰপতিৰ অনুমোদন সাপেক্ষে সংবিধানৰ ৩৪০ নং দফাৰ অধীনত এই আয়োগখন গঠন কৰা হৈছিল। আয়োগখনৰ অধ্যক্ষ হিচাপে ২০১৭ ৰ ১১ অক্টোবৰত দায়িত্ব গ্ৰহণৰে কাৰ্যাৰম্ভ কৰে ন্যায়াধীশ (অৱসৰপ্ৰাপ্ত) শ্ৰীমতী জি ৰোহিনীয়ে আৰু তেতিয়াৰপৰাই উপশ্ৰেণীবদ্ধ অ ’ বিচি থকা সকলোবোৰ ৰাজ্য / কেন্দ্ৰীয় শাসিত অঞ্চল আৰু ৰাজ্যিক পিছপৰা শ্ৰেণী আয়োগৰ সৈতে আলোচনা কৰি আহিছিল। আয়োগখনে আহি-আহি এই সিদ্ধান্তত উপনীত হয়হি যে বৰ্তমানে বাহাল থকা অ ’ বিচিৰ কেন্দ্ৰীয় তালিকাখনত পুনৰাবৃত্তি, অস্পষ্টতা, অসংগতি, আৰু বানান বা প্ৰতিলিপিকৰণৰ ক্ৰুটিসমূহ দূৰ কৰি স্বচ্ছ ৰূপত তেওঁলোকৰ প্ৰতিবেদনখনি দাখিল কৰিবলৈ কিছু অধিক সময়ৰ প্ৰয়োজন হ ’ ব। সেয়েহে আয়োগে ২০২০ ৰ ৩১ জুলাইলৈ তেওঁলোকৰ কাৰ্যকাল বৃদ্ধিৰ অনুৰোধ জনায়। তদুপৰি , ক ’ ভিড-১৯ মহামাৰীৰ কাৰণে ৰাষ্ট্ৰজোৰা লকডাউন আৰু ভ্ৰমণত বাধ্যবাধকতা আৰোপ কৰাৰ পৰিপ্ৰেক্ষিতত , আয়োগখনে তেওঁলোকক দায়িত্ব প্ৰদান কৰা ধৰণে যিকোনো স্থানলৈ গৈ নিৰ্ধাৰিত কাৰ্য সিদ্ধি কৰাত অসুবিধাৰ সন্মুখীন হয়। সেয়েহে, পৰৱৰ্তী ৬ মাহলৈ অৰ্থা ৎ ৩১-১-২০২১ লৈকে আয়োগখনৰ কাৰ্যকাল বৃদ্ধি কৰা হৈছে।


    
    *****************

    
    
    (Release ID: 1634152) Visitor Counter : 7
    
    
      Read this release in: English , Urdu , Marathi , Hindi , Manipuri , Punjabi , Gujarati , Odia , Tamil , Telugu , Kannada , Kannada , Malayalam