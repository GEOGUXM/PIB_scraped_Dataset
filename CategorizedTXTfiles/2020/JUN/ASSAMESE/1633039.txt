      আয়ুষ

      আন্তঃৰাষ্ট্ৰীয় যোগ দিৱস(আইডিৱাই), ২০২০ৰ প্ৰতি সমৰ্থন বলীউদৰ বহু তাৰকাৰ
      Posted On: 20 JUN 2020 4:50PM by PIB Guwahati


    ষষ্ঠ আন্তঃৰাষ্ট্ৰীয় যোগ দিৱস(আইডিৱাই), ২০২০লৈ মাজত মাথো এদিন বাকী৷ যিসময়ত দেশে ক’ভিড-১৯ মহামাৰীৰ বিৰুদ্ধে যুঁজ দি আছে, তেনে সময়ত ইয়াৰ প্ৰস্তুতি কাৰ্যৰ গুৰুত্ব কিছু কমি আছে৷ তথাপিতো এই দিৱসক লৈ বৰ্তমানেও উ ৎ সাহ পৰিলক্ষিত হৈছে৷ বৰ্তমানৰ পৰিস্থিতিত সমূহীয়া কাৰ্যসৃচীৰ অনুমতি দিয়া হোৱা নাই বাবে আয়ুষ মন্ত্ৰালয়ৰ দ্বাৰা ষষ্ঠ আন্তঃৰাষ্ট্ৰীয় যোগ দিৱস পৰিয়ালৰ সৈতে ঘৰে ঘৰে পালন কৰাৰ বাবে ‘ ঘৰত যোগ , পৰিয়ালৰ সৈতে যোগ ’ কাৰ্যসূচীৰ প্ৰতি উ ৎ সাহিত কৰা হৈছে৷


    লাখ লাখ লোকে আন্তঃৰাষ্ট্ৰীয় যোগ দিৱস, ২০২০ত অংশগ্ৰহনৰ বাবে পূৰ্বৰে পৰাই প্ৰতিশ্ৰুতিবদ্ধ হৈছে৷ ২১ জুনৰ পুৱা ৭ বজাৰ পৰা প্ৰতিযোগীসকলে ঘৰতে মানসম্পন্ন সাধাৰণ যোগ প্ৰ’ট’কলৰ আধাৰত যোগ প্ৰদৰ্শনৰ বাবে উ ৎ সাহিত কৰি আয়ুষ মন্ত্ৰালয়ে নিৰ্দিষ্ট লক্ষ্যত উপনীত হোৱাৰ সংকল্প লৈছে৷ ইয়াৰ সমান্তৰালভাৱে আয়ুষ মন্ত্ৰালয়ে প্ৰসাৰ ভাৰতীৰ সৈতে একেলগ হৈ যোগৰ সামঞ্জস্যপূৰ্ণ অভ্যাসৰ সুবিধা দিয়াৰ বাবে ডি ডি নেচনেল চেনেলত কেইবাগৰাকী প্ৰশিক্ষকৰ দ্বাৰা যোগাভ্যাস কৰোৱাৰ বাবে যোগ অনুষ্ঠানৰ প্ৰচাৰ কৰে৷ দূৰদৰ্শনৰ এই অনুষ্ঠানৰ মুখ্য আকৰ্ষণ হৈছে কাইলৈ পুৱা ৬.৩০ বজাত প্ৰচাৰ হ’বলগীয়া প্ৰধানমন্ত্ৰীৰ যোগ দিৱসৰ ভাষণ৷


    বহু তাৰকা তথা প্ৰভাৱশালী ব্যক্তিয়ে ষষ্ঠ আন্তঃৰাষ্ট্ৰীয় যোগ দিৱসত জনসাধাৰণক অংশগ্ৰহণ কৰাৰ বাবে প্ৰেৰণামূলক বাৰ্তা আৰু উ ৎ সাহজনক চিন্তাধাৰা শ্বেয়াৰ কৰিছে৷ তাৰকাসকলৰ ভিতৰত বোলছবি জগতৰ জনপ্ৰিয় অভিনেতা-অভিনেত্ৰী ক্ৰমে-অক্ষয় কুমাৰ, অনুষ্কা শৰ্মা, মিলিন্দ সুমন আৰু শিল্পা ছেত্ৰী কুণ্ডা উল্লেখযোগ্য৷


    জনসাধাৰণক যোগ দিৱসৰ বাবে আগতীয়াকৈ সাজু কৰি তোলাৰ বাবে আয়ুষ মন্ত্ৰালয়ে যোগা প’ৰ্টেলৰ উপৰি ফেচবুক, ইউটিউব, টুইটাৰ আৰু ইনষ্টাগ্ৰামৰ দৰে ছ’চিয়েল মিডিয়া ব্যৱহাৰ কৰিছে৷ হাজাৰ হাজাৰ দৰ্শকে এইবোৰ প্ৰত্যক্ষ কৰি সাধাৰণ যোগ প্ৰ’ট’কলৰ অনুসৰি আন্তঃৰাষ্ট্ৰীয় যোগ দিৱসৰ পূৰ্বে ঘৰতে যোগ শিকিবলৈ সক্ষম হৈছে৷


    ***


    MV/SK /DB

    
    
    (Release ID: 1633039) Visitor Counter : 6
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu , Malayalam