      আয়ুষ

      আন্তঃৰাষ্ট্ৰীয় যোগ দিৱস, ২০২০ৰ পূৰ্বালোকন ১০ জুনত ডিডি নিউজযোগে সম্প্ৰচাৰিত হ’ব
      Posted On: 09 JUN 2020 12:52PM by PIB Guwahati


    আয়ুষ মন্ত্ৰালয়ে আন্তঃৰাষ্ট্ৰীয় যোগ দিৱসৰ পূৰ্বালোকন হিচাপে এক দূৰদৰ্শনৰ কাৰ্যসূচী মোৰাৰাজী দেশাই ৰাষ্ট্ৰীয় যোগ প্ৰতিষ্ঠানৰ সহযোগত আয়োজন কৰিব , যিটো ১০ জুন , ২০২০ৰ সন্ধিয়া ৭ বজাৰ পৰা বিয়লি ৮ বজালৈকে ডি ডি নিউজযোগে সম্প্ৰচাৰ কৰা হ ’ ব৷ এই কাৰ্যসূচী আয়ুষ মন্ত্ৰালয়ৰ ফেচবুক পেজৰ জৰিয়তে পোনপটীয়াকৈ চাব পাৰিব৷


    এই পূৰ্বালোকন আন্তঃৰাষ্ট্ৰীয় যোগ দিৱস , ২০২০ উপলক্ষে ১০ দিনীয়া চৰকাৰী কাউণ্টডাউন হিচাপে চিহ্নিত হ’ব৷ এই উপলক্ষে কেন্দ্ৰীয় আয়ুষ বিভাগৰ ৰাজ্যিক মন্ত্ৰী শ্ৰীপদ য়েছো নায়ক , প্ৰধানমন্ত্ৰী কাৰ্যায়লৰ ৰাজ্যিক মন্ত্ৰী ড০ জিতেন্দ্ৰ সিং আৰু ভাৰতীয় সাংস্কৃতিক সম্পৰ্ক পৰিষদৰ অধ্যক্ষ ড০ বিনয় সহস্ৰবুদ্ধই বৈদ্যুতিন মাধ্যমেৰে দেশবাসীক সম্বোধন কৰিব৷ আয়ুষ মন্ত্ৰালয়ৰ সচিব বৈদ্য ৰাজেশ কোটেশাই এই অনুষ্ঠানত অংশগ্ৰহণ কৰিব৷


    ক ’ ভিড - ১৯ৰ বাবে দেশত সৃষ্টি হোৱা স্বাস্থ্য সংকটৰ প্ৰতি লক্ষ্য ৰাখি এইবাৰৰ আন্তঃৰাষ্ট্ৰীয় যোগ দিৱস ডিজিটেল মাধ্যমেৰে আন্তঃৰাষ্ট্ৰীয় পৰ্যায়ত পালন কৰা হ ’ ব৷ ক ’ ৰোনা ভাইৰাছৰ অত্যাধিক সংক্ৰমণ হোৱাৰ পৰিপ্ৰেক্ষিতত মন্ত্ৰালয়ে জনসাধাৰণক নিজৰ নিজৰ ঘৰতে যোগাভ্যাস কৰাৰ বাবে উ ৎ সাহ যোগাই আহিছে৷ প্ৰধানমন্ত্ৰী শ্ৰী নৰেন্দ্ৰ মোদীয়ে সাধাৰণ জনতাৰ বাবে ‘ মেৰা জীৱন , মেৰা যোগ ’ শীৰ্ষক এক ভিডিঅ ’ ব্ল ’ গিং প্ৰতিযোগিতাৰ কথাও ঘোষণা কৰিছিল৷


    পূৰ্বালোকনৰ পাছত অহা ১১ জুনৰ পৰা ২০ জুনলৈ এই ১০দিন পুৱা ৮ বজাৰ পৰা ৮ . ৩০ বজালৈ ডিডি ভাৰতী আৰু ডিডি স্পৰ্টছৰ জৰিয়তে সাধাৰণ যোগ প্ৰটকলৰ প্ৰশিক্ষণ প্ৰদান কৰা হ ’ ব৷ মোৰাৰাজী দেশাই ৰাষ্ট্ৰীয় যোগ প্ৰতিষ্ঠানৰ দ্বাৰা আয়োজিত এই কাৰ্যসূচীত যোগগুৰু স্বামী ৰামদেৱ , শ্ৰী শ্ৰী ৰবি শংকৰ , সদগুৰু জগ্গী বাসুদেৱ , ডা০ এছ . আৰ . নাগেন্দ্ৰ , শ্ৰী কমলেশ পেটেল , ( দাজী ), ভগ্নী শিৱানী আৰু স্বামী ভাৰত ভূষণে আমাৰ জীৱনত যোগৰ গুৰুত্ব সম্পৰ্কে বিস্তৃতভাৱে অৱগত কৰিব৷ উল্লেখ্য যে ২১ জুনৰ ৭ বজাত ষষ্ঠ আন্তঃৰাষ্ট্ৰীয় যোগ দিৱস অনুষ্ঠিত হ ’ ব৷ আয়ুষ মন্ত্ৰালয়ে সকলোকে এই কাৰ্যসূচীত ঘৰতে থাকি যোগাভ্যাসৰ জৰিয়তে অংশগ্ৰহণ কৰিবলৈ আহ্বান জনাইছে৷


    ***


    MV/SK /DB

    
    
    (Release ID: 1630449) Visitor Counter : 18
    
    
      Read this release in: Hindi , Marathi , Tamil , English , Urdu , Manipuri , Punjabi , Odia , Telugu , Kannada , Malayalam