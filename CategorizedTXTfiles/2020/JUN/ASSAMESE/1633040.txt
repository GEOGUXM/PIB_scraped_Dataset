      প্ৰধানমন্ত্ৰীৰ কাৰ্যালয়

      আচাৰ্য শ্ৰী মহাপ্ৰজ্ঞজীলৈ প্ৰধানমন্ত্ৰীৰ শ্ৰদ্ধাঞ্জলি
      
      জনসাধাৰণক ‘এখন সমৃদ্ধিশালী ৰাষ্ট্ৰৰ বাবে সুখী পৰিয়াল গঢ় দিয়া’ৰ মন্ত্ৰ ৰূপায়ণ কৰাৰ আহ্বান

      Posted On: 19 JUN 2020 1:47PM by PIB Guwahati

    প্ৰধানমন্ত্ৰীয়ে আজি আচাৰ্য শ্ৰী মহাপ্ৰজ্ঞজীৰ জন্ম শতবাৰ্ষিকী উপলক্ষে সন্ন্যাসীগৰাকীলৈ শ্ৰদ্ধাঞ্জলি নিবেদন কৰে৷


    এই উপলক্ষে আগবঢ়োৱা ভাষণত প্ৰধানমন্ত্ৰীয়ে কয় যে আচাৰ্য শ্ৰী মহাপ্ৰজ্ঞ জীয়ে তেওঁৰ সমগ্ৰ জীৱন মানৱতা আৰু সমাজৰ নামত উচৰ্গা কৰিছিল৷


    প্ৰধানমন্ত্ৰীয়ে এই মহান সন্ন্যাসীগৰাকীৰ সৈতে হোৱা সাক্ষা ৎ কাৰৰ স্মৰণ কৰে৷ প্ৰদানমন্ত্ৰীয়ে কয় যে তেওঁ আচাৰ্যৰ সৈতে বহুবাৰ বাৰ্তালাপ কৰাৰ সৌভাগ্য হৈছিল আৰু তেওঁ এই মহান সন্ন্যাসীগৰাকীৰ যাত্ৰাকালত বহু নতুন কথা শিকিছিল৷


    শ্ৰী মোদীয়ে কয় যে তেঁৱো মহাপ্ৰজ্ঞজীৰ অহিংসা যাত্ৰা আৰু মানৱতাৰ সেৱাত অংশ লোৱাৰ সূযোগ পাইছিল৷


    তেওঁ কয় যে আচাৰ্য শ্ৰী মহাপ্ৰজ্ঞৰ দৰে যুগঋষিৰ জীৱনত নিজৰ বাবে একো নাছিল , কিন্তু তেওঁৰ জীৱন , চিন্তন আৰু কাৰ্য , সকলো মানৱতাৰ সেৱাৰ বাবে সমৰ্পিত কৰিছিল৷


    প্ৰধানমন্ত্ৰীয়ে আচাৰ্যজীৰ উদ্ধৃতি দি কয়, “ যদি আপুনি নিজৰ জীৱনত ‘মই আৰু মোক’ ত্যাগ কৰে, তেতিয়াহ’লে সমগ্ৰ বিশ্বই আপোনাৰ হৈ পৰিব৷ ”


    প্ৰধানমন্ত্ৰী মোদীয়ে কয় যে এই মহান সন্ন্যাসীগৰাকীয়ে ইয়াক নিজৰ জীৱনৰ মন্ত্ৰ তথা দৰ্শন হিচাপে গঢ়ি তোলাৰ লগতে নিজৰ প্ৰতিটো কাম-কাজত ইয়াক ব্যৱহাৰ কৰিছিল৷


    প্ৰধানমন্ত্ৰীয়ে কয় যে এই সন্ন্যাসীগৰাকীৰ জীৱনত নিজাকৈ কোনো প্ৰয়োজনীয়তা নাছিল যদিও প্ৰতিগৰাকী ব্যক্তিৰ বাবে তেওঁৰ মনত ভালপোৱা আছিল৷


    প্ৰধানমন্ত্ৰীয়ে উল্লেখ কৰে যে ৰাষ্ট্ৰকবি ৰামধাৰী সিং দিনকৰে কৈছিল যে আচাৰ্য মহাপ্ৰজ্ঞ জী আধূনিক যুগৰ বিবেকানন্দ৷


    প্ৰধানমন্ত্ৰীয়ে কয় যে এইদৰে দিগম্বৰ পৰাম্পৰাৰ মহান সন্ন্যাসী আচাৰ্য বিদ্যানন্দই আচাৰ্য মহাপ্ৰজ্ঞৰ অদ্ভূত সাহিত্য ৰচনাৰ প্ৰতি গুৰুত্ব আৰোপ কৰি মহাপ্ৰজ্ঞ জীৰ তুলনা সৰ্বপল্লী ৰাধাকৃষ্ণণৰ সৈতে কৰিছিল৷


    প্ৰধানমন্ত্ৰীয়ে অটল বিহাৰী বাজপেয়ী জীৰ কথা উল্লেখ কৰি কয় যে অটল জীয়ে নিজেও সাহিত্য আৰু জ্ঞানৰ ভাণ্ডাৰ আছিল, তেওঁ প্রায়ে কৈছিল , “ মই আচার্য শ্রী মহাপ্ৰজ্ঞজীৰ সাহিত্য , তেওঁৰ সাহিত্যৰ গভীৰতা , তেওঁৰ জ্ঞান আৰু শব্দৰ বহুত ডাঙৰ প্রেমিক। ”


    প্ৰধানমন্ত্ৰীয়ে আচাৰ্য শ্ৰী আচাৰ্য শ্ৰীক এনে এগৰাকী ব্যক্তি হিচাপে বৰ্ণনা কৰে, বক্তব্যৰ সৌম্যতা , মন্ত্ৰমুগ্ধকৰ কণ্ঠ , শব্দ চয়নত ভাৰসাম্যতা – যেন তেওঁ ঈশ্বৰৰ আশীষ লাভ কৰিছিল৷


    প্ৰধানমন্ত্ৰীয়ে কয় যে আচাৰ্য শ্ৰীয়ে আধ্যাত্মিকতা, দর্শন , ৰাজনীতি , মনস্তত্ত্ব আৰু অর্থনীতিৰ দৰে বিষয়ক লৈ স্ংস্কৃত, হিন্দী, গুজৰাটী, ইংৰাজী ভাষাত তিনি শতাধিক গ্ৰন্থ ৰচনা কৰিছিল৷


    প্ৰধানমন্ত্ৰীয়ে তেওঁৰ ‘ দ্য ফেমিলি এণ্ড দ্য নেচন ’ গ্ৰন্থখনৰ কথা উল্লেখ কৰে, যিখন মহাপ্ৰজ্ঞজীয়ে ড০ এ পি জে আব্দুল কালামজীৰ সৈতে যুটীয়াভাৱে লিখিছিল৷


    তেওঁ কয়, “ এটা পৰিয়াল কিদৰে সুখী পৰিয়াল হৈ উঠে, এক সুখী পৰিয়ালে কিদৰে এক সমৃদ্ধ ৰাষ্ট্ৰ নির্মাণ কৰিব পাৰে , সেই দৃষ্টিভংগী এই দুগৰাকী মহাপুৰুষ মিলি এই গ্ৰন্থখনত লিখিছিল৷ ”


    এই মহাপুৰুষ দুগৰাকীৰ জীৱনৰ তুলনা কৰি প্ৰধানমন্ত্ৰীয়ে কয় যে তেওঁ মহাপুৰুষ দুগৰাকীৰ পৰা এইটো শিকিলে ‘ এজন আধ্যাত্মিক গুৰুৱে কিদৰে বৈজ্ঞানিক দৃষ্টিভংগীসম্পন্ন হৈ উঠিব পাৰে আৰু এজন বৈজ্ঞানিক কিমান ঋষিপ্ৰতীম আৰু আধ্যাত্মিক ব্যাখ্যা দিব পাৰে৷ ’


    তেওঁ কয়, “ একেলগে দুগৰাকী মহাপুৰষৰ সান্নিধ্য লাভৰ মোৰ সৌভাগ্য হৈছিল ৷ ”


    তেওঁ লগতে কয় যে ড০ কালামে মহাপ্ৰজ্ঞ জীৰ বিষয়ে কৈছিল যে তেওঁৰ জীৱনৰ এটাই উদ্দেশ্য আছিল-সেয়া হৈছে—খোজ কঢ়া, অর্জন কৰা আৰু দিয়া৷ অর্থা ৎ সদায় ভ্ৰমণ কৰা, জ্ঞান অর্জন কৰা আৰু জীৱনত যি অর্জন কৰে সম্পূৰ্ণ সমাজক দিয়া৷


    প্ৰদানমন্ত্ৰীয়ে কয় যে মহাপ্ৰজ্ঞ জীয়ে নিজৰ জীৱনকালত হাজাৰ হাজাৰ কিলোমিটাৰ যাত্ৰা কৰিছিল৷ তেওঁ জীৱনৰ অন্তিম সময়লৈকে অহিংসাৰ পথত খোজ দিছিল৷ আচাৰ্য মহাপ্ৰজ্ঞই কৈছিল, “ আত্মা মোৰ ঈশ্বৰ, ত্যাগ মোৰ প্রার্থনা , মৈত্রী মোৰ ভক্তি , সংযম মোৰ শক্তি আৰু অহিংসা মোৰ ধর্ম। ”


    প্ৰধানমন্ত্ৰীয়ে কয় যে এই জীৱনশৈলীক তেওঁ নিজেও গ্ৰহণ কৰিছিল আৰু কোটি কোটি লোককো শিকাইছিল৷ প্ৰধানমন্ত্ৰীয়ে কয় যে যোগৰ জৰিয়তে তেওঁ কোটি কোটি লোকক অৱসাদমুক্ত জীৱনৰ কলা শিকাইছিল৷ তেওঁ কয়, “ এইটো এটা সুখৰ সংবাদ যে আৰু এদিন পাছতে আন্তঃৰাষ্ট্ৰীয় যোগ দিৱসৰ কাৰ্যসূচী আছে।


    আমাৰ বাবে সেইদিনটো এক বৃহ ৎ সুযোগ আহিব যেতিয়া আমি সকলোৱে “ সুখী পৰিয়াল আৰু সমৃদ্ধ ৰাষ্ট্ৰ ” ৰ ক্ষেত্ৰত মহাপ্ৰজ্ঞজীৰ এই সপোন বাস্তবায়িত কৰাৰ বাবে যোগ অনুষ্ঠানত অংশগ্ৰহণ কৰি নিজৰ অৱদান আগবঢ়াম৷ তেওঁৰ চিন্তাধাৰাসমূহ সমাজৰ সকলো শ্ৰেণীৰ লোকৰ কাষলৈ নিয়া হ’ব৷ ”


    আচাৰ্য মহাপ্ৰজ্ঞজীৰ আন এষাৰি মন্ত্ৰ ‘ সুস্থ ব্যক্তি , সুস্থ সমাজ , সুস্থ অর্থ ব্যৱস্থা ’ৰ উদ্ধৃতি দি প্ৰধানমন্ত্ৰীয়ে কয় যে তেওঁৰ মন্ত্ৰই আমাৰ সকলোকে বৃহ ৎ প্ৰেৰণা যোগায়৷


    তেওঁ কয় যে দেশে আজি ‘আত্মনিৰ্ভৰ ভাৰত’ গঢ়ি তোলাৰ সংকল্প আৰু সেই মন্ত্ৰেৰে আগুৱাই গৈছে৷


    প্ৰধানমন্ত্ৰীয়ে কয়, “ মোৰ দৃঢ় বিশ্বাস যি সমাজ আৰু ৰাষ্ট্রৰ আদর্শই আমাৰ ঋষি-মুনিসকলে আমাৰ সন্নাস্যী মহাত্মাসকলে আমাৰ আগত ৰাখি গৈছে, মই দেশবাসীক য’তদূৰ সম্ভৱ শীঘ্ৰে এই সংকল্পক বাস্তবায়িত কৰিব। আপোনালোক সকলোৱে এই সপোন বাস্তবায়িত কৰিব৷ ”


    *****


    VRRK/AK/DB

    
    
    (Release ID: 1633040) Visitor Counter : 3
    
    
      Read this release in: English , Urdu , Marathi , Hindi , Bengali , Manipuri , Punjabi , Gujarati , Odia , Tamil , Telugu , Kannada , Malayalam