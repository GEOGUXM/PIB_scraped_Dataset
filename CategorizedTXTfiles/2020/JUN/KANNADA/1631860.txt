      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19 ಹೊಸ ಮಾಹಿತಿ
      Posted On: 15 JUN 2020 8:44PM by PIB Bengaluru


    ಕೋವಿಡ್ - 19 ಹೊಸ ಮಾಹಿತಿ


    ಆರೋಗ್ಯಸೇವೆಯ ಮೂಲಸೌಕರ್ಯಗಳನ್ನು ಹೆಚ್ಚಿಸಲು ಮತ್ತು ಸಮಂಜಸ ದರದಲ್ಲಿ ಆರೈಕೆ ಒದಗಿಸಲು


    ಖಾಸಗಿ ವಲಯದೊಂದಿಗೆ ತೊಡಗಿಸಿಕೊಳ್ಳಲು ರಾಜ್ಯಗ ಳಿಗೆ ಕೇಂದ್ರ ಸೂಚನೆ


    ಕೋವಿಡ್ - 19 ರೋಗಿಗಳ ನಿರ್ವಹಣೆಗಾಗಿ ಐಸಿಯು ಹಾಸಿಗೆಗಳು , ವೆಂಟಿಲೇಟರ್ಗಳು , ಆಮ್ಲಜನಕ ಸೌಲಭ್ಯವಿರುವ ಹಾಸಿಗೆಗಳಿರುವ ಆಸ್ಪತ್ರೆಗಳು ಸೇರಿದಂತೆ ಆರೋಗ್ಯ ಮೂಲಸೌಕರ್ಯಗಳ ಕೊರತೆಯನ್ನು ಮನ್ಸೂಚಿಸುವ ಹಲವಾರು ವರದಿಗಳು ಬಂದಿವೆ . ಕೋವಿಡ್ - 19 ರಚಿಕಿತ್ಸೆಗಾಗಿ ಆರೋಗ್ಯಕೆಂದ್ರಗಳು ಹೆಚ್ಚಿನ ಶುಲ್ಕ ವಿಧಿಸುತ್ತಿರುವ ವರದಿಗಳಿವೆ .


    ಮುಂದೆ ಎದುರಾಗಲಿರುವ ಸನ್ನಿವೇಶವನ್ನು ಅರಿತ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯವು ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳನ್ನು ಖಾಸಗಿ ಆರೋಗ್ಯ ಸೇವೆ ಒದಗಿಸುವವರೊಂದಿಗೆ ತೊಡಗಿಸಿಕೊಳ್ಳಲು ಉದ್ದೇಶಿಸಿದೆ . ಈ ನಿಟ್ಟಿನಲ್ಲಿ , ಕೆಲವು ರಾಜ್ಯಗಳು ಈಗಾಗಲೇ ಇದರ ಬಗ್ಗೆ ಉಪಕ್ರಮವನ್ನು ತೆಗೆದುಕೊಂಡಿವೆ . ಅವರು ಖಾಸಗಿ ವಲಯದೊಂದಿಗೆ ಸಮಂಜಸವಾದ ದರಗಳು ಮತ್ತು ರೋಗಿಗಳನ್ನು ಸೇರಿಸಿಕೊಳ್ಳುವುದಕ್ಕೆ ನಿರ್ಣಾಯಕ ಆರೈಕೆಯನ್ನು ಒದಗಿಸುವ ವ್ಯವಸ್ಥೆಗಳ ಬಗ್ಗೆ ಒಪ್ಪಂದ ಮಾಡಿಕೊಂಡಿದ್ದಾರೆ . ಪಿಎಮ್ ಜೆ ಎ ವೈ ಪ್ಯಾಕೇಜ್ ( ವೆಬ್ಸೈಟ್ https://pmjay.gov.in ನಲ್ಲಿ ಲಭ್ಯವಿದೆ ) ಮತ್ತು ಸಿಜಿಹೆಚ್ಎಸ್ ಪ್ಯಾಕೇಜ್ ದರಗಳು ಈಗಾಗಲೇ ರಾಜ್ಯಗಳೊಂದಿಗೆ ಲಭ್ಯವಿದೆ ( https://cghs.gov.in/indexl.php?lang=1&level=1&sublinkid=6760&lid=3704). ಸಿಜಿಹೆಚ್ಎಸ್ ಪ್ಯಾಕೇಜ್ ದರಗಳನ್ನು ಪ್ರದೇಶಗಳಿಗನುಗುಣವಾಗುವಂತೆ ನಿಗಧಿಪಡಿಸಲಾಗಿದೆ .


    ರೋಗಿಗಳು ತ್ವರಿತ , ಉತ್ತಮ ಗುಣಮಟ್ಟ ಮತ್ತು ಕಾಳಜಿಯನ್ನು ಸಮಂಜಸವಾದ ದರದಲ್ಲಿ ಪಡೆಯುತ್ತಾರೆ ಎನ್ನುವುದನ್ನು ಖಚಿತಪಡಿಸಿಕೊಳ್ಳಲು , ಸ್ಥಳೀಯ ಖಾಸಗಿ ಆರೋಗ್ಯ ಸೇವೆ ಒದಗಿಸುವವರೊಂದಿಗೆ ಸಮಾಲೋಚನೆ ನಡೆಸಲು ಮತ್ತು ಸಮಂಜಸವಾದ ದರಗಳನ್ನು ನಿಗಧಿಪಡಿಸಲು ರಾಜ್ಯಗಳಿಗೆ ಸೂಚಿಸಲಾಗಿದೆ , ಆದರೆ ಆರೋಗ್ಯ ಸೇವೆ ಒದಗಿಸುವವರಿಗೆ ವೈಯಕ್ತಿಕ ಸುರಕ್ಷತಾ ಸಾಧನಗಳಿಗೆ ವೆಚ್ಚದ ಅಂಶಗಳನ್ನು ಅಪವರ್ತನಗೊಳಿಸುತ್ತದೆ . ದರಗಳನ್ನು ಒಮ್ಮೆ ನಿಗದಿಪಡಿಸಿದ ನಂತರ ವ್ಯಾಪಕವಾಗಿ ಪ್ರಚಾರ ಮಾಡಬೇಕು ಎಂದು ಸೂಚಿಸಲಾಗಿದೆ ಇದರಿಂದ ರೋಗಿಗಳು ಮತ್ತು ಸೇವಾ ಪೂರೈಕೆದಾರರು ಇಬ್ಬರೂ ಸಂಪೂರ್ಣವಾಗಿ ತಿಳಿದುಕೊಳ್ಳುತ್ತಾರೆ ಮತ್ತು ಸಾಮರ್ಥ್ಯಗಳನ್ನು ಅತ್ಯುತ್ತಮವಾಗಿ ಬಳಸಲಾಗುತ್ತದೆ . ಖಾಸಗಿ ವಲಯದ ಆರೋಗ್ಯ ಪೂರೈಕೆದಾರರೊಂದಿಗೆ ಪೂರ್ವಭಾವಿಯಾಗಿ ತೊಡಗಿಸಿಕೊಳ್ಳಲು ಮತ್ತು ಸಾರ್ವಜನಿಕ ಮತ್ತು ಖಾಸಗಿ ಆರೋಗ್ಯ ಸೌಲಭ್ಯಗಳನ್ನು ಒಟ್ಟುಗೂಡಿಸುವುದನ್ನು ಪರಿಗಣಿಸಲು ರಾಜ್ಯಗಳನ್ನು ಕೇಳಲಾಗಿದೆ , ಏಕೆಂದರೆ ಇದು ಕೋವಿಡ್ - 19 ರೋಗಿಗಳಿಗೆ ತ್ವರಿತ , ಉತ್ತಮ ಗುಣಮಟ್ಟದ ಮತ್ತು ಸಮಂಜಸವಾದ ಆರೋಗ್ಯ ಸೇವೆಯನ್ನು ಒದಗಿಸಲು ಸಹಾಯ ಮಾಡುತ್ತದೆ .


    ***

    
    
    (Release ID: 1631860) Visitor Counter : 14
    
    
      Read this release in: English , Urdu , Hindi , Marathi , Bengali , Punjabi , Odia , Tamil , Telugu