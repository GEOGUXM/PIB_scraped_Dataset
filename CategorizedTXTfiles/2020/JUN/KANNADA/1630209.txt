      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್ -19 ಹೊಸ ಮಾಹಿತಿ
      Posted On: 07 JUN 2020 5:46PM by PIB Bengaluru


    ಕೋವಿಡ್ - 19 ಹೊಸ ಮಾಹಿತಿ


    ಸಂಘಟಿತ ಕ್ರಿಯೆಯ ಮೂಲಕ ದೃಢ ನಿಶ್ಚಯದಿಂದ ಮುಂದೆ ಸಾಗುವೆವು


    ಮಾಧ್ಯಮಗಳ ಒಂದು ವರ್ಗದಲ್ಲಿ , ಕೋವಿಡ್ - 19 ನಿಯಂತ್ರಿಸುವ ಮತ್ತು ನಿರ್ವಹಿಸುವತ್ತ ಸರಕಾರದ ಪ್ರಯತ್ನಗಳಲ್ಲಿ ತಾಂತ್ರಿಕ ತಜ್ಞರ ಸಲಹೆಯಿಲ್ಲವೆಂದು ಕಳವಳ ವ್ಯಕ್ತಪಡಿಸುವ ಕೆಲವು ವರದಿಗಳಿವೆ .


    ಈ ಆತಂಕಗಳು ಮತ್ತು ಆರೋಪಗಳು ಸತ್ಯಕ್ಕೆ ದೂರವಾಗಿವೆ ಮತ್ತು ಆಧಾರರಹಿತವಾಗಿವೆ . ಕೋವಿಡ್ - 19 ಸಾಂಕ್ರಾಮಿಕ ರೋಗವನ್ನು ಪರಿಹರಿಸಲು ತಾಂತ್ರಿಕ ಮತ್ತು ಕಾರ್ಯತಂತ್ರದ ಪರಿಣಿತಿಯನ್ನು , ವೈಜ್ಞಾನಿಕ ವಿಚಾರಗಳು ಮತ್ತು ಸಂಬಂಧಪಟ್ಟ ಕ್ಷೇತ್ರದ ನಿರ್ದಿಷ್ಟ ಮಾರ್ಗದರ್ಶನಕ್ಕಾಗಿ ಸರ್ಕಾರ ನಿರಂತರವಾಗಿ ತಜ್ಞರೊಂದಿಗೆ ಸಮಾಲೋಚನೆ ನಡೆಸುತ್ತಿದೆ . ಕೋವಿಡ್ - 19 ಕ್ಕಾಗಿ ರಾಷ್ಟ್ರೀಯ ಕಾರ್ಯಪಡೆ ( ಎನ್ ‌ ಟಿಎಫ್ ) ಯನ್ನು ಕಾರ್ಯದರ್ಶಿ ಡಿಎಚ್ ‌ ಆರ್ - ಕಮ್ - ಡಿಜಿ - ಐಸಿಎಂಆರ್ ಸದಸ್ಯ ( ಆರೋಗ್ಯ ) ಎನ್ ‌ ಐಟಿಐ ಆಯೋಗ್ ಅವರೊಂದಿಗೆ ಅಧ್ಯಕ್ಷರಾಗಿ ಮತ್ತು ಕಾರ್ಯದರ್ಶಿಯಾಗಿ ( ಡಿಒಹೆಚ್ ‌ ಡಬ್ಲ್ಯು ) ಮತ್ತು ಕಾರ್ಯದರ್ಶಿ ( ಡಿಎಚ್ ‌ ಆರ್ ) ಸಹ - ಅಧ್ಯಕ್ಷರಾಗಿ ರಚಿಸಲಾಗಿದೆ . ಎನ್ ಟಿ ಎಫ್ ಕಾರ್ಯಪಡೆಯು ಸರ್ಕಾರ ಮತ್ತು ಸರ್ಕಾರದ ಹೊರಗಿನ ತಾಂತ್ರಿಕ / ಕ್ಷೇತ್ರದ ತಜ್ಞರು ಸೇರಿದಂತೆ 21 ಸದಸ್ಯರನ್ನು ಒಳಗೊಂಡಿದೆ . ಕಾರ್ಯಪಡೆಯ ಪ್ರಮುಖ ಪರಿಣತಿಯು ಸಾರ್ವಜನಿಕ ಆರೋಗ್ಯ ಮತ್ತು / ಅಥವಾ ಸಾಂಕ್ರಾಮಿಕ ರೋಗಶಾಸ್ತ್ರದಿಂದ ಬಂದಿದೆ . ಕೋವಿಡ್ - 19 ಸಾಂಕ್ರಾಮಿಕ ರೋಗದ ಸಂಕೀರ್ಣತೆ ಮತ್ತು ಪರಿಣಾಮಗಳನ್ನು ಗಮನದಲ್ಲಿಟ್ಟುಕೊಂಡು , ಈ ತಂಡವು ಔಷಧಿ , ವೈರಾಲಜಿ , ಔಷಧಶಾಸ್ತ್ರ ಮತ್ತು ಕಾರ್ಯಕ್ರಮ ಅನುಷ್ಠಾನ ಮತ್ತು ಸಂಬಂಧಪಟ್ಟ ತಜ್ಞರನ್ನು ಹೊಂದಿದೆ .


    ಇದಲ್ಲದೆ , ಈ ಕಾರ್ಯಪಡೆ ತಜ್ಞರ ನಾಲ್ಕು ಗುಂಪುಗಳನ್ನು ರಚಿಸಿದೆ . ಸಾಂಕ್ರಾಮಿಕ ರೋಗಶಾಸ್ತ್ರ ಮತ್ತು ಕಣ್ಗಾವಲು ( 13 ಸದಸ್ಯರು ) ಮತ್ತು ಕಾರ್ಯಾಚರಣೆ ಸಂಶೋಧನೆ ( 15 ಸದಸ್ಯರು ) ಕುರಿತ ತಜ್ಞರ ಗುಂಪುಗಳು ಸಂಪೂರ್ಣವಾಗಿ ಸರ್ಕಾರಿ ಮತ್ತು ಸರ್ಕಾರೇತರ ರಂಗದ ಸಾರ್ವಜನಿಕ ಆರೋಗ್ಯ ಮತ್ತು ಸಾಂಕ್ರಾಮಿಕ ರೋಗ ತಜ್ಞರನ್ನು ಒಳಗೊಂಡಿವೆ .


    ಕಾರ್ಯಪಡೆಯು 20 ಕ್ಕೂ ಹೆಚ್ಚು ಸಭೆಗಳನ್ನು ನಡೆಸಿದೆ ಮತ್ತು ಸಾಂಕ್ರಾಮಿಕ ರೋಗಕ್ಕೆ ವೈಜ್ಞಾನಿಕ ಮತ್ತು ತಾಂತ್ರಿಕ ಪ್ರತಿಸ್ಪಂದನೆಗೆ ವ್ಯವಸ್ಥಿತವಾಗಿ ಸೇವೆಯನ್ನು ನೀಡಿದೆ . ಇತರ ಸೇವೆಗಳ ಪೈಕಿ , ಕಾರ್ಯಪಡೆಯು ಪರೀಕ್ಷೆ , ತಡೆಗಟ್ಟುವಿಕೆ , ಚಿಕಿತ್ಸೆ ಮತ್ತು ಕಣ್ಗಾವಲು ಕುರಿತು ಮಾರ್ಗಸೂಚಿಗಳನ್ನು ಹೊರಡಿಸಿದೆ . ಎನ್ ‌ ಟಿಎಫ್ ಜೊತೆಗೆ , ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯವು ತಜ್ಞರ ತಂಡವನ್ನು ರಚಿಸಿದ್ದು , ಸಾರ್ವಜನಿಕ ಆರೋಗ್ಯ ತಜ್ಞರನ್ನು ಸದಸ್ಯರನ್ನಾಗಿ ಹೊಂದಿದೆ .


    ಸಾಂಕ್ರಾಮಿಕ ರೋಗಕ್ಕೆ ಸಂಬಂಧಿಸಿದಂತೆ ಭಾರತವು ಕೈಗೊಂಡ ನಿರ್ಧಾರಗಳ ಬಗ್ಗೆಯೂ ಮಾಧ್ಯಮಗಳ ಒಂದು ವಿಭಾಗವು ವರದಿ ಮಾಡುತ್ತಿದೆ . ಕೋವಿಡ್ - 19 ಪ್ರಕರಣಗಳು ಶೀಘ್ರವಾಗಿ ಹೆಚ್ಚುತ್ತಿರುವ ಹಿನ್ನೆಲೆಯಲ್ಲಿ ಲಾಕ್ ‌ ಡೌನ್ ಕುರಿತು ನಿರ್ಧಾರ ತೆಗೆದುಕೊಳ್ಳಲಾಗಿದೆ . ಅನೇಕ ಪಾಶ್ಚಿಮಾತ್ಯ ದೇಶಗಳು ಅನುಭವಿಸಿದಂತೆ , ಪ್ರಕರಣಗಳ ದ್ವಿಗುಣಗೊಳ್ಳುವ ಪ್ರಮಾಣವು ಹೆಚ್ಚಿನ ಪ್ರಕರಣದ ಹೊರೆ ಮತ್ತು ಹೆಚ್ಚಿನ ಮರಣದ ಅಪಾಯಕ್ಕೆ ಎಡೆ ಮಾಡುಕೊಡುತ್ತದೆ . ಶೀಘ್ರದಲ್ಲೇ ಕೋವಿಡ್ - 19 ರೋಗಿಗಳಿಂದಾಗಿ ನಮ್ಮ ಆರೋಗ್ಯ ವ್ಯವಸ್ಥೆಗಳ ಮೇಲೆ ಹೆಚ್ಚಿನ ಹೊರೆ ಬೀಳುವ ಸಾಧ್ಯತೆಯು ನಿಜವೆಂದು ತೋರುತ್ತದೆ .


    ರಾಷ್ಟ್ರವು ಎದುರಿಸುತ್ತಿರುವ ಪರಿಸ್ಥಿತಿಗನುಗುಣವಾಗಿ ನೀತಿಗಳು ಮತ್ತು ಕಾರ್ಯತಂತ್ರಗಳನ್ನು ನಿರ್ಣಯಿಸಬೇಕಾಗಿದೆ . ಈ ವೈರಸ್ ಒಂದು ಹೊಸ ಏಜೆಂಟ್ , ಅದರ ಬಗ್ಗೆ ಇನ್ನೂ ಎಲ್ಲವೂ ತಿಳಿದುಬಂದಿಲ್ಲ . ತಳಮಟ್ಟದಲ್ಲಿ ಪಡೆದ ಜ್ಞಾನ ಮತ್ತು ಅನುಭವದ ಆಧಾರದ ಮೇಲೆ ಸರ್ಕಾರವು ಕಾರ್ಯತಂತ್ರವನ್ನು ಉತ್ತಮಗೊಳಿಸುತ್ತಿದೆ .


    ಸಾರ್ವಜನಿಕ ಆರೋಗ್ಯದಲ್ಲಿ ತಿಳಿದಿರುವಂತೆ , ಸಾಂಕ್ರಾಮಿಕದ ವಿವಿಧ ಹಂತಗಳನ್ನು ವಿವಿಧ ರೀತಿಯ ಕ್ರಮಗಳಿಂದ ನಿಭಾಯಿಸಬೇಕಿದೆ . ವಾಸ್ತವವಾಗಿ , ಸೂಕ್ಷ್ಮ , ಹಂತವಾರು ಪ್ರತಿಸ್ಪಂದನೆಯು , ಚೇತರಿಕೆಗೊಳ್ಳುವ ಆರೋಗ್ಯ ವ್ಯವಸ್ಥೆಯ ಸಕಾರಾತ್ಮಕ ಲಕ್ಷಣವೆಂದು ತಿಳಿದುಬಂದಿದೆ . ಜನರು , ವಿಶ್ವ ಆರೋಗ್ಯ ಸಂಸ್ಥೆ ಮತ್ತು ಜಾಗತಿಕ ಆರೋಗ್ಯ ಸಮುದಾಯವು ಕೋವಿಡ್ - 19 ಅನ್ನು ಎದುರಿಸಲು ಕೈಗೊಂಡಿರುವ ಭಾರತದ ಪೂರ್ವಭಾವಿ ಮತ್ತು ಸಕ್ರಿಯ ವಿಧಾನವನ್ನು ಶ್ಲಾಘಿಸಿದೆ . ಎಲ್ಲಾ ರಾಜ್ಯ ಸರ್ಕಾರಗಳ ನಡುವೆ ಲಾಕ್ ಡೌನ್ ಬಗ್ಗೆ ಎಲ್ಲೆಡೆ ಒಮ್ಮತವಿತ್ತು .


    ಲಕ್ಷಾಂತರ ಸೋಂಕುಗಳು ಮತ್ತು ಸಾವಿರಾರು ಸಾವುಗಳನ್ನು ತಪ್ಪಿಸಲು ಲಾಕ್ ‌ ಡೌನ್ ಮತ್ತು ಇತರ ನಿರ್ಬಂಧಗಳ ಪರಿಣಾಮದ ಬಗ್ಗೆ ಜೊತೆಗೆ ಆರೋಗ್ಯ ವ್ಯವಸ್ಥೆಯಲ್ಲಿ ಅಗಾಧವಾದ ಪ್ರಯೋಜನಗಳು ಮತ್ತು ಜನರ ಸಿದ್ಧತೆಯ ಬಗ್ಗೆ ಸರ್ಕಾರವು ಈಗಾಗಲೇ ಮಾಹಿತಿಯನ್ನು ಹಂಚಿಕೊಂಡಿದೆ . ಯುಕೆ , ಇಟಲಿ , ಸ್ಪೇನ್ ಮತ್ತು ಜರ್ಮನಿಯಂತಹ ಲಾಕ್ ‌ ಡೌನ್ ಅನ್ನು ಸರಾಗಗೊಳಿಸುವ ದೇಶಗಳಿಗೆ ಹೋಲಿಸಿದರೆ , ಭಾರತದಲ್ಲಿ ಅತಿ ಕಡಿಮೆ ಪ್ರಕರಣಗಳು / ಲಕ್ಷ ಜನಸಂಖ್ಯೆಗೆ ವರದಿ ಮಾಡಿದೆ , 17.23 ಪ್ರಕರಣಗಳು / ಲಕ್ಷ ಜನಸಂಖ್ಯೆ ಮತ್ತು 0.49 ಸಾವುಗಳು / ಲಕ್ಷ ಜನಸಂಖ್ಯೆ ( ಜೂನ್ 6 ರ ವಿಶ್ವ ಆರೋಗ್ಯ ಸಂಸ್ಥೆಯ ಪರಿಸ್ಥಿತಿ ವರದಿಯ ಪ್ರಕಾರ 2020).


    ಕೋವಿಡ್ - 19 ಅನ್ನು ನಿಯಂತ್ರಿಸಲು ಮತ್ತು ನಿರ್ವಹಿಸಲು ವಿವಿಧ ನೀತಿ ನಿರ್ಧಾರಗಳು , ಮಧ್ಯಸ್ಥಿಕೆಗಳು ಮತ್ತು ಕಾರ್ಯತಂತ್ರಗಳನ್ನು ಸಾರ್ವಜನಿಕ ವಲಯದಲ್ಲಿ ಇರಿಸಲಾಗಿದೆ ಮತ್ತು ಅದರ ಪ್ರಭಾವವನ್ನು ವಿವಿಧ ಮಾಧ್ಯಮ ವೇದಿಕೆಗಳು , ನಿಯಮಿತ ಮಾಧ್ಯಮ ಸಂಕ್ಷಿಪ್ತತ ವಿವರಗಳು , ವಿವಿಧ ಸಚಿವಾಲಯಗಳು / ಇಲಾಖೆಗಳಿಂದ ( ರಾಷ್ಟ್ರೀಯ ಮತ್ತು ರಾಜ್ಯ ) ದೈನಂದಿನ ಪತ್ರಿಕಾ ಪ್ರಕಟಣೆಗಳ ಮೂಲಕ ಹಾಗೂ ಎಲೆಕ್ಟ್ರಾನಿಕ್ ಮತ್ತು ಸಾಮಾಜಿಕ ಮಾಧ್ಯಮಗಳಲ್ಲಿನ ಚರ್ಚೆಗಳ ಮೂಲಕ ಜನರೊಂದಿಗೆ ಹಂಚಿಕೊಳ್ಳಲಾಗಿದೆ .


    ***

    
    
    (Release ID: 1630209) Visitor Counter : 38
    
    
      Read this release in: English , Urdu , Hindi , Marathi , Assamese , Manipuri , Punjabi , Tamil , Telugu , Malayalam