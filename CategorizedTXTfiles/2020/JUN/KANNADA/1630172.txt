      PIB Headquarters

      ಕೋವಿಡ್-19: ಪಿ ಐ ಬಿ ದೈನಿಕ ವರದಿ
      Posted On: 05 JUN 2020 6:41PM by PIB Bengaluru


    ಕೋವಿಡ್ -19: ಪಿ ಐ ಬಿ ದೈನಿಕ ವರದಿ


    ( ಕಳೆದ 24 ಗಂ ಟೆಗಳಲ್ಲಿ ಕೋವಿಡ್-19ಕ್ಕೆ ಸಂಬಂಧಿಸಿದಂತೆ ಬಿಡುಗಡೆ ಮಾಡಲಾದ ಮಾಧ್ಯಮ ಹೇಳಿಕೆಗಳು ಮತ್ತು


    ಪಿಐಬಿ ಮಾಡಿದ ವಾಸ್ತವದ ಪರಿಶೀಲನೆ -Fact check- ಯನ್ನು ಒಳಗೊಂಡಿದೆ)


    ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದಿಂದ ಕೋವಿಡ್ -19 ಅಪ್ಡೇಟ್


    ಭಾರತವು ತನ್ನ ಲಾಕ್ ಡೌನ್ ಆವಶ್ಯಕತೆಯನ್ನು ಹಂತ ಹಂತವಾಗಿ ಸಾಕಷ್ಟು ಪೂರ್ವ ತಯಾರಿ ಧೋರಣೆಯೊಂದಿಗೆ ಸಡಿಲಿಕೆ ಮಾಡುತ್ತಾ ಬರುತ್ತಿರುವಂತೆಯೇ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ಕೋವಿಡ್ -19 ಹರಡುವಿಕೆ ಸಾಧ್ಯತೆ ಅತ್ಯಂತ ಹೆಚ್ಚು ಇರುವ ಸಾರ್ವಜನಿಕ ಮತ್ತು ಅರೆ – ಸಾರ್ವಜನಿಕ ಪರಿಸರಗಳ ಕಾರ್ಯಾಚರಣೆಗೆ ಗುಣಮಟ್ಟ ಕಾರ್ಯಾಚರಣಾ ಪ್ರಕ್ರಿಯೆಗಳನ್ನು ಬಿಡುಗಡೆ ಮಾಡಿದೆ . ಹೊಸ ಮಾರ್ಗದರ್ಶಿಗಳು ಸಾಮಾಜಿಕ ಮತ್ತು ಆರ್ಥಿಕ ಚಟುವಟಿಕೆಗಳ ಪುನರಾರಂಭಕ್ಕೆ ಅವಕಾಶ ನೀಡುವಾಗ ಕೋವಿಡ್ ಹರಡುವಿಕೆಯ ಸರಪಳಿಯನ್ನು ಪ್ರತಿಬಂಧಿಸಲು ಸೂಕ್ತ ವರ್ತನೆಗಳನ್ನು ಅಳವಡಿಸಿಕೊಳ್ಳುವಂತೆ ಮಾಡುವ ಉದ್ದೇಶವನ್ನು ಹೊಂದಿವೆ .


    ಕಳೆದ 24 ಗಂಟೆಗಳ ಅವಧಿಯಲ್ಲಿ ಒಟ್ಟು 5,355 ಕೋವಿಡ್ -19 ರೋಗಿಗಳು ಗುಣಮುಖರಾಗಿದ್ದಾರೆ , ಇದರಿಂದ ಇದುವರೆಗೆ ಒಟ್ಟು 1,09,462 ರೋಗಿಗಳು ಕೋವಿಡ್ -19 ರಿಂದ ಗುಣಮುಖರಾಗಿದ್ದಾರೆ , ಕೋವಿಡ್ -19 ರೋಗಿಗಳ ಚೇತರಿಕೆ ದರ 48.27% . ಪ್ರಸ್ತುತ 1,10,960 ಆಕ್ಟಿವ್ ಪ್ರಕರಣಗಳಿದ್ದು , ಇವೆಲ್ಲವೂ ವೈದ್ಯಕೀಯ ನಿಗಾದಲ್ಲಿವೆ .


    ಸರಕಾರಿ ಪ್ರಯೋಗಾಲಯಗಳ ಸಂಖ್ಯೆ ಈಗ 507 ತಲುಪಿದೆ ಮತ್ತು ಖಾಸಗಿ ಪ್ರಯೋಗಾಲಯಗಳ ಸಂಖ್ಯೆ ಹೆಚ್ಚಳವಾಗಿ 217 ಕ್ಕೆ ತಲುಪಿದೆ . ( ಒಟ್ಟು 727 ಪ್ರಯೋಗಾಲಯಗಳು ) ಕಳೆದ 24 ಗಂಟೆಗಳಲ್ಲಿ 1,43,661 ಸ್ಯಾಂಪಲ್ ಗಳನ್ನು ಪರೀಕ್ಷ್ಗೆ ಒಳಪಡಿಸಲಾಗಿದೆ . ಇದುವರೆಗೆ ಪರೀಕ್ಷೆ ಮಾಡಲಾದ ಒಟ್ಟು ಸ್ಯಾಂಪಲ್ ಗಳ ಸಂಖ್ಯೆ 43,86,379. 2020 ರ ಜೂನ್ 5 ರವರೆಗೆ ಕೋವಿಡ್ ಸಂಬಂಧಿ ಆರೋಗ್ಯ ಮೂಲಸೌಕರ್ಯವನ್ನು ಬಲಪಡಿಸಲಾಗಿದ್ದು , 957 ಕೋವಿಡ್ ಗಾಗಿಯೇ ಇರುವ ಆಸ್ಪತ್ರೆಗಳು ಲಭ್ಯ ಇವೆ . ಇಲ್ಲಿ 1,66,460 ಐಸೋಲೇಶನ್ ಹಾಸಿಗೆಗಳು , 21,473 ಐ . ಸಿ . ಯು . ಹಾಸಿಗೆಗಳು , 72,497 ಆಮ್ಲಜನಕ ವ್ಯವಸ್ಥೆ ಇರುವ ಹಾಸಿಗೆಗಳು , 2,362 ಕೋವಿಡ್ ಆರೋಗ್ಯ ಕೇಂದ್ರಗಳಲ್ಲಿ 1,32,593 ಐಸೋಲೇಶನ್ ಹಾಸಿಗೆಗಳು , 10,903 ಐ . ಸಿ . ಯು . ಹಾಸಿಗೆಗಳು , 45,562 ಆಮ್ಲಜನಕ ವ್ಯವಸ್ಥೆ ಇರುವ ಹಾಸಿಗೆಗಳು ಲಭ್ಯ ಇವೆ . 11,210 ಕ್ವಾರಂಟೈನ್ ಕೇಂದ್ರಗಳು ಮತು 7,529 ಕೋವಿಡ್ ನಿಗಾ ಕೇಂದ್ರಗಳು 7,03,786 ಹಾಸಿಗೆಗಳೊಂದಿಗೆ ದೇಶದಲ್ಲಿ ಕೋವಿಡ್ -19 ವಿರುದ್ದ ಹೋರಾಟಕ್ಕೆ ಲಭ್ಯ ಇವೆ .


    ವರ್ಚುವಲ್ ಜಾಗತಿಕ ಲಸಿಕೆ ಶೃಂಗ 2020 ನ್ನುದ್ದೇಶಿಸಿ ಪ್ರಧಾನ ಮಂತ್ರಿ ಭಾಷಣ ; ಭಾರತದಿಂದ ಅಂತಾರಾಷ್ಟ್ರೀಯ ಲಸಿಕೆ ಮಿತ್ರಕೂಟ ಗವಿಗೆ 15 ಮಿಲಿಯನ್ ಅಮೆರಿಕನ್ ಡಾಲರ್ ವಾಗ್ದಾನ


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಯು . ಕೆ . ಪ್ರಧಾನ ಮಂತ್ರಿ ಬೋರಿಸ್ ಜಾನ್ಸನ್ ಅವರು ನಿನ್ನೆ ಆಯೋಜಿಸಿದ್ದ ವರ್ಚುವಲ್ ಜಾಗತಿಕ ಲಸಿಕೆ ಶೃಂಗವನ್ನುದೇಶಿಸಿ ಮಾತನಾಡಿದರು . ಇದರಲ್ಲಿ 50 ಕ್ಕೂ ಅಧಿಕ ದೇಶಗಳು , ವ್ಯಾಪಾರೋದ್ಯಮದ ಪ್ರಮುಖರು , ವಿಶ್ವ ಸಂಸ್ಥೆಯ ಏಜೆನ್ಸಿಗಳು , ನಾಗರಿಕ ಸಮಾಜ , ಸರಕಾರಿ ಸಚಿವರು , ಸರಕಾರಗಳು , ದೇಶಗಳ ಮುಖ್ಯಸ್ಠರು ಪಾಲ್ಗೊಂಡಿದ್ದರು . ತಮ್ಮ ಭಾಷಣದಲ್ಲಿ ಪ್ರಧಾನ ಮಂತ್ರಿ ಅವರು ಈ ಸವಾಲಿನ ಸಮಯದಲ್ಲಿ ಭಾರತವು ವಿಶ್ವದ ಜೊತೆ ಒಗ್ಗಟ್ಟಿನಿಂದ ನಿಲ್ಲುತ್ತದೆ ಎಂದರು . ಭಾರತವು ಅಂತಾರಾಷ್ಟ್ರೀಯ ಲಸಿಕೆ ಮಿತ್ರಕೂಟವಾದ ಗವಿಗೆ 15 ಮಿಲಿಯನ್ ಅಮೆರಿಕನ್ ಡಾಲರ್ ನೀಡುವ ವಾಗ್ದಾನ ಮಾಡಿತು . ಕೋವಿಡ್ -19 ಜಾಗತಿಕ ಸಾಂಕ್ರಾಮಿಕ ಹಲವು ರೀತಿಯಲ್ಲಿ ಜಾಗತಿಕ ಸಹಕಾರದ ಮಿತಿಗಳನ್ನು ತೋರಿಸಿದೆ . ಮತ್ತು ಇತ್ತೀಚಿನ ಇತಿಹಾಸದಲ್ಲಿ ಇದೇ ಮೊದಲ ಬಾರಿಗೆ ಮಾನವ ಕುಲ ಸಾಮಾನ್ಯ ಸ್ಪಷ್ಟ ವೈರಿಯನ್ನು ಎದುರಿಸುತ್ತಿದೆ ಎಂದರು . ಪ್ರಧಾನ ಮಂತ್ರಿ ಅವರು ಭಾರತವು ಜಗತ್ತಿನ ಜೊತೆ ಒಗ್ಗೂಡಿ ನಿಲ್ಲುತ್ತದೆ , ಅದು ಗುಣಮಟ್ಟದ ಔಷಧಿಗಳನ್ನು ತಯಾರಿಸುವ ಸಾಮರ್ಥ್ಯವನ್ನು ತೋರ್ಪಡಿಸಿದೆ ಮತ್ತು ಲಸಿಕೆಯನ್ನು ಕಡಿಮೆ ಖರ್ಚಿನಲ್ಲಿ ತಯಾರಿಸುವ ಸಾಮರ್ಥ್ಯವನ್ನು ತೋರ್ಪಡಿಸಿರುವುದನ್ನು ಪುನರುಚ್ಚರಿಸಿದರು ಹಾಗು ಭಾರತದ ದೇಶೀಯವಾದ ವ್ಯಾಪಕ ಲಸಿಕಾ ಕಾರ್ಯಕ್ರಮದ ಅನುಭವ ಮತ್ತು ಅದರ ಗಮನಾರ್ಹ ಸಂಶೋಧನಾ ಪ್ರತಿಭೆಯ ಬಗ್ಗೆ ಅವರು ಉಲ್ಲೇಖಿಸಿದರು .


    ರಾಜ್ಯಗಳಿಗೆ ಜಿ . ಎಸ್ . ಟಿ ಪರಿಹಾರವಾಗಿ ಕೇಂದ್ರದಿಂದ 36,400 ಕೋ . ರೂ . ಗಳ ಬಿಡುಗಡೆ


    ಕೇಂದ್ರ ಸರಕಾರವು ರಾಜ್ಯಗಳು / ಶಾಸಕಾಂಗ ಇರುವ ಕೇಂದ್ರಾಡಳಿತ ಪ್ರದೇಶಗಳಿಗೆ 2019 ರ ಡಿಸೆಂಬರ್ ತಿಂಗಳಿನಿಂದ 2020 ರ ಫೆಬ್ರವರಿ ವರೆಗಿನ ಅವಧಿಗೆ ಜಿ . ಎಸ್ . ಟಿ . ಪರಿಹಾರವಾಗಿ 36,400 ಕೋ . ರೂ . ಗಳನ್ನು ನಿನ್ನೆ ಬಿಡುಗಡೆ ಮಾಡಿದೆ . ಕೋವಿಡ್ -19 ರ ಹಾಲಿ ಪರಿಸ್ಥಿತಿಯನ್ನು ಗಮನದಲ್ಲಿಟ್ಟುಕೊಂಡು , ರಾಜ್ಯಗಳ ಆದಾಯದ ಮೇಲೆ ಪ್ರತಿಕೂಲ ಪರಿಣಾಮಗಳು ಬೀರಲ್ಪಟ್ಟಿರುವಾಗ ಮತ್ತು ಅವುಗಳು ಕೋವಿಡ್ ಗಾಗಿ ಖರ್ಚು ಮಾಡಬೇಕಾದ ಪರಿಸ್ಥಿತಿ ಇರುವಾಗ ಸರಕಾರ ಈ ಪರಿಹಾರವನ್ನು ಬಿಡುಗಡೆ ಮಾಡಿದೆ .


    ಡಿಜಿಟಲ್ ವೇದಿಕೆ ಮೂಲಕ ಐ . ವೈ . ಡಿ 2020 ರ ಜಾಗತಿಕ ಆಚರಣೆ


    ಕೋವಿಡ್ -19 ರ ಕಾರಣದಿಂದಾಗಿ ದೇಶದಲ್ಲಿ ಆರೋಗ್ಯ ತುರ್ತುಸ್ಥಿತಿ ಇರುವ ಹಿನ್ನೆಲೆಯಲ್ಲಿ ಈ ವರ್ಷದ ಅಂತಾರಾಷ್ಟ್ರೀಯ ಯೋಗ ದಿನವನ್ನು ಅಂತಾರಾಷ್ಟ್ರೀಯವಾಗಿ ಡಿಜಿಟಲ್ ವೇದಿಕೆಯಲ್ಲಿ ಅಚರಿಸಲಾಗುವುದು . ಆಯುಷ್ ಸಚಿವಾಲಯದ ಜೊತೆ ಇಂದು ನಡೆಸಿದ ಜಂಟಿ ಸುದ್ದಿಗೋಷ್ಟಿಯಲ್ಲಿ ಈ ವಿಷಯವನ್ನು ಭಾರತೀಯ ಸಾಂಸ್ಕೃತಿಕ ಸಂಬಂಧಗಳ ಮಂಡಳಿಯ ಅಧ್ಯಕ್ಷ ಡಾ . ವಿನಯ ಸಹಸ್ರಬುದ್ದೆ ತಿಳಿಸಿದರು . ಈ ವರ್ಷ ಕಾರ್ಯಕ್ರಮವು ವ್ಯಕ್ತಿಗಳಿಗೆ ಯೋಗದ ಸೌಕರ್ಯಗಳನ್ನು ಪ್ರಮುಖವಾಗಿ ಪ್ರಸ್ತಾಪಿಸುತ್ತದೆ , ಜಾಗತಿಕ ಸಾಂಕ್ರಾಮಿಕದ ವಿರುದ್ದ ರೋಗ ನಿರೋಧಕ ಶಕ್ತಿಯನ್ನು ಅಭಿವೃದ್ದಿಪಡಿಸಿಕೊಳ್ಳುವುದನ್ನು ಮತ್ತು ಈ ಸಂದರ್ಭದಲ್ಲಿ ಕೆಲವು ನಿರ್ದಿಷ್ಟ ವಿಷಯಗಳನ್ನು ನಿಭಾಯಿಸುವಾಗ ಸಮುದಾಯವನ್ನು ಬಲಪಡಿಸುವುದನ್ನು ಇದು ಪ್ರಮುಖವಾಗಿ ಒಳಗೊಂಡಿರುತ್ತದೆ ಎಂದು ಡಾ . ಸಹಸ್ರಬುದ್ದೆ ಹೇಳಿದರು . ಆಯುಷ್ ಕಾರ್ಯದರ್ಶಿ , ವೈದ್ಯ ರಾಜೇಶ್ ಕೊಟೇಚಾ , ಉಪಸ್ಥಿತರಿದ್ದರು . ಕೋವಿಡ್ -19 ಖಾಯಿಲೆ ಹರಡುವ ಅತ್ಯಂತ ತೀವ್ರತೆಯ ಸಾಂಕ್ರಾಮಿಕ ವೈರಸ್ ನ ಕಾರಣದಿಂದಾಗಿ ಈ ಬಾರಿ ಬೃಹತ್ ಜನ ಸೇರುವ ಸಾರ್ವಜನಿಕ ಕಾರ್ಯಕ್ರಮಗಳು ಇಲ್ಲ .


    “ ಕೋವಿಡ್ -19 ರ ಸಮಯದಲ್ಲಿ ಸುರಕ್ಷಿತ ಆನ್ ಲೈನ್ ಕಲಿಕೆ ” ಕುರಿತು ಜಾಗೃತಿ ಮೂಡಿಸುವ ಕಿರು ಹೊತ್ತಿಗೆ , ಮಾನವ ಸಂಪನ್ಮೂಲ ಸಚಿವ ಶ್ರೀ ರಮೇಶ್ ಪೋಖ್ರಿಯಾಲ್ ನಿಶಾಂಕ್ ಅವರಿಂದ ಬಿಡುಗಡೆ


    ಶಿಕ್ಷಣ ಸಂಶೋಧನೆ ಮತ್ತು ತರಬೇತಿಗಾಗಿರುವ ರಾಷ್ಟ್ರೀಯ ಮಂಡಳಿ ( ಎನ್ . ಸಿ . ಇ . ಆರ್ . ಟಿ .) ಮತ್ತು ಯುನೆಸ್ಕೋ ಹೊಸದಿಲ್ಲಿ ಕಚೇರಿಗಳು ಈ ಪುಸ್ತಕವನ್ನು ಅಭಿವೃದ್ದಿಪಡಿಸಿವೆ . ಈ ಪುಸ್ತಕವು ಮಕ್ಕಳಿಗೆ , ಯುವ ಜನತೆಗೆ ಯಾವುದನ್ನು ಮಾಡಬಹುದು , ಯಾವುದನ್ನು ಮಾಡಬಾರದು ಎಂಬುದನ್ನು ತಿಳಿಸಿಕೊಡುವ ಮೂಲಕ ಸುರಕ್ಷಿತ ಆನ್ ಲೈನ್ ಕಲಿಕೆಗೆ ನೆರವಾಗುತ್ತದೆ ಮತ್ತು ಪೋಷಕರಿಗೆ ಹಾಗು ಶಿಕ್ಷಕರಿಗೆ ಮಕ್ಕಳಿಗೆ ಅಂತರ್ಜಾಲವನ್ನು ಸುರಕ್ಷಿತವಾಗಿ ಹೇಗೆ ಬಳಸಬಹುದು ಎಂಬುದರ ಬಗ್ಗೆಯೂ ಮಾಹಿತಿ ಒದಗಿಸುತ್ತದೆ .


    ಕೊಚ್ಚಿಯ ನೌಕಾ ನೆಲೆಯಲ್ಲಿ ಬೆಹರಿನ್ ಮತ್ತು ಒಮಾನ್ ನಿಂದ ಬಂದಿದ್ದ 176 ಭಾರತೀಯ ನಾಗರಿಕರ ಕ್ವಾರಂಟೈನ್ ಮುಕ್ತಾಯ


    ಬೆಹರಿನ್ ಮತ್ತು ಒಮಾನ್ ಗಳಿಂದ ಬಂದಿದ್ದ 176 ಭಾರತೀಯರು , ಅವರ ಕಡ್ಡಾಯ ಕ್ವಾರಂಟೈನ್ ನ್ನು ಕೊಚ್ಚಿಯ ನೌಕಾ ನೆಲೆಯಲ್ಲಿ ನಿನ್ನೆ ಮುಕ್ತಾಯಗೊಳಿಸಿದರು . ದಕ್ಷಿಣ ನೌಕಾ ಕಮಾಂಡಿನ ಕೋವಿಡ್ ಆರೈಕೆ ಕೇಂದ್ರ ( ಸಿ . ಸಿ . ಸಿ .) ದ ನಿವಾಸಿಗಳು ಇನ್ನು ದೇಶದ ವಿವಿಧ ಭಾಗಗಳಿಗೆ ಪ್ರಯಾಣಿಸಬಹುದು . ಅವರ ವಾಸ್ತವ್ಯದ ಅವಧಿಯಲ್ಲಿ ಎಲ್ಲಾ ನಿವಾಸಿಗಳೂ ಆರ್ . ಟಿ - ಪಿ . ಸಿ . ಆರ್ . ಪರೀಕ್ಷೆಗಳಿಗೆ ಒಳಗಾಗಿದ್ದಾರೆ , ಮತ್ತು ಅವರ ಬಿಡುಗಡೆಗೆ ಮೊದಲು ಪರೀಕ್ಷಾ ವರದಿ ನೆಗೆಟಿವ್ ಬಂದಿದೆ . ಸಿ . ಸಿ . ಸಿ . ಯಿಂದ ನಿನ್ನೆ ಹೊರಗೆ ಬಂದ ಕೊನೆಯ ತಂಡದಲ್ಲಿದ್ದ 49 ಮಂದಿ ಭಾರತೀಯರು ಒಮಾನ್ ನಿಂದ ಬಂದವರು . ಬೆಹರಿನ್ ನಿಂದ ಬಂದ 127 ಮಂದಿ ಭಾರತೀಯ ನೌಕಾ ಸೌಲಭ್ಯದಿಂದ ಜೂನ್ 1 ಮತ್ತು 2 ರಂದು ಹೊರಬಂದಿದ್ದಾರೆ .


    ಚಾಲ್ತಿಯಲ್ಲಿರುವ ಕೋವಿಡ್ ಬಿಕ್ಕಟ್ಟಿನಲ್ಲಿ ಬುಡಕಟ್ಟು ಜನತೆಗೆ ಸಹಾಯ ಮಾಡಲು ಮಹಾರಾಷ್ಟ್ರದಲ್ಲಿ ವನ ಧನ ವಿಕಾಸ ಕೇಂದ್ರಗಳಿಂದ ನವೀನ ಉಪಕ್ರಮ


    ಬುಡಕಟ್ಟು ವ್ಯವಹಾರಗಳ ಸಚಿವಾಲಯದ ಟ್ರೈಫೆಡ್ ನಿಂದ ಅನುಷ್ಟಾನಗೊಂಡ ಯೋಜನೆ ಅಡಿಯಲ್ಲಿ ಅಸ್ತಿತ್ವಕ್ಕೆ ಬಂದಿರುವ ವನ್ ಧನ್ ಕೇಂದ್ರಗಳು ಈ ಹತಾಶ ಪರಿಸ್ಥಿತಿಯಲ್ಲಿ ಬುಡಕಟ್ಟು ಜನತೆಗೆ ಅವರ ಜೀವನೋಪಾಯವನ್ನು ಗಳಿಸಲು ಸಹಾಯ ಮಾಡುವ ನಿಟ್ಟಿನಲ್ಲಿ ಮುಂಚೂಣಿಯಲ್ಲಿವೆ . ಈಗ ಚಾಲ್ತಿಯಲ್ಲಿರುವ ಬಿಕ್ಕಟ್ಟಿನಲ್ಲಿ ತೊಂದರೆಗೆ ಸಿಲುಕಿರುವ ಒಂದು ವರ್ಗವೆಂದರೆ ಬುಡಕಟ್ಟು ವರ್ಗ . ಬುಡಕಟ್ಟು ಜನರ ಆದಾಯ ಮೂಲ ಕಿರು ಅರಣ್ಯ ಉತ್ಪನ್ನಗಳು . ಅರಣ್ಯ ಉತ್ಪನ್ನಗಳ ಸಂಗ್ರಹ ಏಪ್ರಿಲ್ - ಜೂನ್ ತಿಂಗಳ ಅವಧಿಯಲ್ಲಿ ಅತ್ಯಂತ ಹೆಚ್ಚು ಪ್ರಮಾಣದಲ್ಲಿರುತ್ತದೆ . ಕೋವಿಡ್ -19 ರಿಂದ ಭಾರೀ ಬಾಧೆಗೆ ಒಳಪಟ್ಟಿರುವ ಮಹಾರಾಷ್ಟ್ರದಲ್ಲಿ ವನ್ ಧನ್ ಯೋಜನೆಯ ಯಶೋಗಾಥೆ ಒಂದು ಶ್ಲಾಘನೀಯ ಸಾಧನೆ .


    2019 ರ ನಾಗರಿಕ ಸೇವೆಗಳ ಪರೀಕ್ಷೆಗಳ ಉಳಿದ ಅಭ್ಯರ್ಥಿಗಳ ವ್ಯಕ್ತಿತ್ವ ಪರೀಕ್ಷೆ 2020 ರ ಜುಲೈ 20 ರಿಂದ ನಡೆಯಲಿದೆ


    ಕೋವಿಡ್ -19 ರ ಹಾಲಿ ಇರುವ ಸ್ಥಿತಿಯ ಪುನರಾವಲೋಕನ ಮಾಡಲು ಕೇಂದ್ರ ಸಾರ್ವಜನಿಕ ಸೇವೆಗಳ ಆಯೋಗವಿಂದು ವಿಶೇಷ ಸಭೆ ನಡೆಸಿತು . ಲಾಕ್ ಡೌನ್ ತೆರವು ಮತ್ತು ಕೇಂದ್ರ ಸರಕಾರ ಹಾಗು ರಾಜ್ಯ ಸರಕಾರಗಳು ಸತತವಾಗಿ ಸಡಿಲಿಕೆ ಕ್ರಮಗಳನ್ನು ಘೋಷಿಸುತ್ತಿರುವುದನ್ನು ಆಯೋಗವು ಗಮನಕ್ಕೆ ತೆಗೆದುಕೊಂಡು ಪರೀಕ್ಷೆಗಳು / ನೇಮಕಾತಿ ಪರೀಕ್ಷೆಗಳ ( ಆರ್ . ಟಿ . ಗಳು ) ಪರಿಷ್ಕೃತ ವೇಳಾ ಪಟ್ಟಿಯನ್ನು ಹೊರಡಿಸಲು ನಿರ್ಧರಿಸಿತು . ಪರಿಷ್ಕೃತ ಪರೀಕ್ಷಾ / ಆರ್ . ಟಿ . ಗಳ ವೇಳಾ ಪಟ್ಟಿಯನ್ನು ಯು . ಪಿ . ಎಸ್ . ಸಿ . ಜಾಲತಾಣದಲ್ಲಿ ಪ್ರಕಟಿಸಲಾಗಿದೆ . ಆಯೋಗವು 2019 ರ ನಾಗರಿಕ ಸೇವಾ ಪರೀಕ್ಷೆಗಳ ಉಳಿದ ಅಭ್ಯರ್ಥಿಗಳಿಗಾಗಿ ವ್ಯಕ್ತಿತ್ವ ಪರೀಕ್ಷೆಯನ್ನು 2020 ರ ಜುಲೈ 20 ರಿಂದ ಆರಂಭಿಸಲು ನಿರ್ಧರಿಸಿದೆ . ಅಭ್ಯರ್ಥಿಗಳಿಗೆ ವೈಯಕ್ತಿಕವಾಗಿ ತಿಳಿಸಲಾಗುವುದು .


    ಈಶಾನ್ಯವು ಭಾರತದ ಹೊಸ ವ್ಯಾಪಾರೋದ್ಯಮ ತಾಣವಾಗಿ ಮೂಡಿ ಬರಲಿದೆ : ಡಾ . ಜಿತೇಂದ್ರ ಸಿಂಗ್


    ಈಶಾನ್ಯ ವಲಯ ಅಭಿವೃದ್ದಿ ಸಚಿವ ( ಉಸ್ತುವಾರಿ ) ಮತ್ತು ಪ್ರಧಾನ ಮಂತ್ರಿ ಕಚೇರಿಯಲ್ಲಿ ಸಹಾಯಕ ಸಚಿವರಾಗಿರುವ ಡಾ . ಜಿತೇಂದ್ರ ಸಿಂಗ್ ಅವರು ಇಂದು ಈಶಾನ್ಯ ವಲಯವು ನಿಧಾನವಾಗಿ ಮತ್ತು ದೃಢವಾಗಿ ಭಾರತದ ಹೊಸ ವ್ಯಾಪಾರೋದ್ಯಮದ ತಾಣವಾಗಿ ರೂಪುಗೊಳ್ಳುತ್ತಿದೆ ಎಂದು ಹೇಳಿದ್ದಾರೆ . ಕೋವಿಡೋತ್ತರ ಕಾಲದಲ್ಲಿ ಕೆಲವು ಮಾದರಿಗಳು ಉದಯಿಸಲಿವೆ , ಅವು ಆರ್ಥಿಕತೆ , ವ್ಯಾಪಾರ , ವೈಜ್ಞಾನಿಕ ಸಂಶೋಧನೆ , ಮತ್ತು ಇತರ ಹಲವಾರು ವೈವಿಧ್ಯಮಯ ವಲಯಗಳಲ್ಲಿ ಹೊಸ ಅವಕಾಶಗಳು , ಸಾಮರ್ಥ್ಯಗಳನ್ನು ಸೃಷ್ಟಿ ಮಾಡಲಿವೆ ಎಂದ ಅವರು ಈಶಾನ್ಯವು ದೇಶದ ಆರ್ಥಿಕ ತಾಣವಾಗಿ ಮತ್ತು ನವೋದ್ಯಮಗಳ ಆಯ್ಕೆಯ ತಾಣವಾಗಿ ರೂಪುಗೊಳ್ಳಲಿದೆ ಎಂದೂ ಹೇಳಿದರು .


    ಡಾ . ಜಿತೇಂದ್ರ ಸಿಂಗ್ ಅವರಿಂದ ಮೋದಿ ಸರಕಾರ 2.0 ರಡಿಯಲ್ಲಿ ಡಿ . ಒ . ಪಿ . ಪಿ . ಡಬ್ಲ್ಯು , ನ ಸಾಧನೆಗಳನ್ನು ಒಳಗೊಂಡ ಇ - ಪುಸ್ತಕ ಬಿಡುಗಡೆ


    ಕೇಂದ್ರ ಸಚಿವರಾದ ಡಾ . ಜಿತೇಂದ್ರ ಸಿಂಗ್ ಅವರು ನಿನ್ನೆ ವೀಡಿಯೋ ಕಾನ್ಫರೆನ್ಸ್ ಮೂಲಕ ನಿವೃತ್ತಿ ವೇತನ ಮತ್ತು ನಿವೃತ್ತಿ ವೇತನದಾರರ ಕಲ್ಯಾಣ ( ಡಿ . ಒ . ಪಿ . ಪಿ . ಡಬ್ಲ್ಯು .) ಇಲಾಖೆಯ ಒಂದು ವರ್ಷದ ಸಾಧನೆಗಳನ್ನು ಒಳಗೊಂಡ ಇ - ಪುಸ್ತಕವನ್ನು ಬಿಡುಗಡೆ ಮಾಡಿದರು . ಇಲಾಖೆಯ ಎಲ್ಲಾ ಅಧಿಕಾರಿಗಳನ್ನು ಉದ್ದೇಶಿಸಿ ಮಾತನಾಡಿದ ಡಾ . ಜಿತೇಂದ್ರ ಸಿಂಗ್ ಕೋವಿಡ್ -19 ಕ್ಕೆ ಸಂಬಂಧಿಸಿ ವೆಬಿನಾರ್ ಸಂಘಟಿಸುವ ಮೂಲಕ ಇಲಾಖೆಯು ತನ್ನ ಕರ್ತವ್ಯದ ಆವರಣವನ್ನು ದಾಟಿ ನಿವೃತ್ತಿ ವೇತನದಾರರ ಭಯ ಮತ್ತು ಆತಂಕವನ್ನು ನಿವಾರಣೆ ಮಾಡಿದೆ , ಇದರಲ್ಲಿ ಪ್ರಮುಖ ವೈದ್ಯರು ಪಾಲ್ಗೊಂಡು ಸಲಹೆಗಳನ್ನು ನೀಡಿದ್ದರು ಎಂದು ಹೇಳಿದರು . ಇಲಾಖೆಯು ಹಿರಿಯರಿಗೆ ಮತ್ತು ನಿವೃತ್ತರಿಗೆ ಸೇವೆ ಸಲ್ಲಿಸುವಂತಹ ವಿಶೇಷ ಅವಕಾಶವನ್ನು ಹೊಂದಿದೆ , ಇತರ ಇಲಾಖೆಗಳಿಗೆ ಈ ಅವಕಾಶ ಇಲ್ಲ ಎಂಬುದರತ್ತ ಸಚಿವರು ಬೆಟ್ಟು ಮಾಡಿದರು .


    ಸಿ . ಎಸ್ . ಐ . ಆರ್ . ಪ್ರಯೋಗಾಲಯದಿಂದ ರಾಷ್ಟ್ರವ್ಯಾಪೀ ಬೇಸಿಗೆ ಸಂಶೋಧನಾ ತರಬೇತಿ ಕಾರ್ಯಕ್ರಮ


    ಈಶಾನ್ಯ ವಿಜ್ಞಾನ ಮತ್ತು ತಂತ್ರಜ್ಞಾನ ಸಂಸ್ಥೆ ( ಎನ್ . ಇ . ಐ . ಎಸ್ . ಟಿ .) ಯು ಕೋವಿಡ್ -19 ಜಾಗತಿಕ ಸಾಂಕ್ರಾಮಿಕವು ದೇಶದ ಶೈಕ್ಷಣಿಕ ವಾತಾವರಣದಲ್ಲಿ ಉಂಟು ಮಾಡಿರುವ ಚಲನೆ ರಹಿತ ಸ್ಥಿತಿಯನ್ನು ನಿವಾರಣೆ ಮಾಡುವ ನಿಟ್ಟಿನಲ್ಲಿ ಕಾರ್ಯಪ್ರವೃತ್ತವಾಗಿದೆ . ಜೋರ್ಹತ್ ಮೂಲದ ಸಿ . ಎಸ್ . ಐ . ಆರ್ . – ಎನ್ . ಇ . ಐ . ಎಸ್ . ಟಿ . ಯು ದೇಶವ್ಯಾಪೀ ಸಿ . ಎಸ್ . ಐ . ಆರ್ . – ಬೇಸಿಗೆ ಸಂಶೋಧನಾ ತರಬೇತಿ ಕಾರ್ಯಕ್ರಮ ( ಸಿ . ಎಸ್ . ಐ . ಆರ್ . – ಎಸ್ . ಆರ್ . ಟಿ . ಪಿ . -2020) ಆಯೋಜಿಸಿ ಸಮನ್ವಯಗೊಳಿಸಲಿದೆ . . ಇದು ಆನ್ ಲೈನ್ ಕಾರ್ಯಕ್ರಮವಾಗಿದ್ದು ( ಸಿ . ಎಸ್ . ಐ . ಆರ್ . – ಎಸ್ . ಆರ್ . ಟಿ . ಪಿ . -2020) ದೇಶಾದ್ಯಂತ ಹರಡಿರುವ 38 ಸಿ . ಎಸ್ . ಐ . ಆರ್ . ಪ್ರಯೋಗಾಲಯಗಳ ಮೂಲಕ ಅದರ ಬೋಧಕ ವರ್ಗ ಮತ್ತು ಇತರ ಸಿಬ್ಬಂದಿಗಳಿಂದ ನಿರ್ವಹಿಸಲ್ಪಡಲಿದೆ .


    ಎಸ್ . ಆಂಡ್ ಟಿ ಮಧ್ಯಪ್ರವೇಶ ಮೂಲಕ ಕೋವಿಡ್ -19 ರ ವಿರುದ್ದ ಎಸ್ . ಸಿ . ಮತ್ತು ಎಸ್ . ಟಿ . ಗಳ ಪುನಶ್ಚೇತನ ಸಾಧಿಸುತ್ತಿರುವ ಡಿ . ಎಸ್ . ಟಿ .


    ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆ ( ಡಿ . ಎಸ್ . ಟಿ .) ಯ ಸಮಾನ ಸಶಕ್ತೀಕರಣ ಮತ್ತು ಅಭಿವೃದ್ದಿಗಾಗಿರುವ ವಿಜ್ಞಾನ ( ಸೀಡ್ ) ವಿಭಾಗವು ಹಲವಾರು ಜ್ಞಾನ ಸಂಸ್ಥೆಗಳಿಗೆ ( ಕೆ . ಐ . ಗಳು ) ಮತ್ತು ವಿಜ್ಞಾನ ಹಾಗು ತಂತ್ರಜ್ಞಾನ ( ಎಸ್ . ಆಂಡ್ ಟಿ .) ಆಧಾರಿತ ಸರಕಾರೇತರ ಸಂಸ್ಥೆಗಳಿಗೆ ( ಎನ್ . ಜಿ . ಒ . ಗಳು ) ಎಸ್ . ಸಿ . ಮತ್ತು ಎಸ್ . ಟಿ . ಸಮುದಾಯಗಳ ಸರ್ವಾಂಗೀಣ ಅಭಿವೃದ್ದಿಗಾಗಿ ಅನುದಾನ ಬೆಂಬಲವನ್ನು ನೀಡುತ್ತಿದೆ . ಎಸ್ . ಸಿ . ಮತ್ತು ಎಸ್ . ಟಿ . ಸಮುದಾಯಗಳಿಗೆ ರಾಷ್ಟ್ರವ್ಯಾಪೀ ಲಾಕ್ ಡೌನ್ ಅವಧಿಯಲ್ಲಿ ಅವರ ಜೀವನೋಪಾಯ ಮತ್ತು ಆ ಸಮುದಾಯದ ಆರ್ಥಿಕ ಸಂಕಷ್ಟದ ಪರಿಸ್ಥಿತಿಯನ್ನು ನಿಭಾಯಿಸಲು ಸಹಾಯ ಮಾಡುವುದಕ್ಕಾಗಿ ಈ ನೆರವು ಒದಗಿಸಲಾಗುತ್ತದೆ .


    ಪಿ ಐ ಬಿ ಕ್ಷೇತ್ರೀಯ ಕಚೇರಿಗಳ ವರದಿ

      * ಪಂಜಾಬ್ : ಕೋವಿಡ್ -19 ರೋಗಿಗಳನ್ನು ಸಕಾಲದಲ್ಲಿ ಪತ್ತೆ ಹಚ್ಚುವುದಕ್ಕಾಗಿ ಮತ್ತು ಈ ಜಾಗತಿಕ ಸಾಂಕ್ರಾಮಿಕದ ಹರಡುವಿಕೆಯನ್ನು ತಡೆಯುವುದಕ್ಕಾಗಿ ಜನತೆಗೆ ವೈದ್ಯಕೀಯ ತಪಾಸಣೆಯನ್ನು ಬಲಪಡಿಸಲು ಪಂಜಾಬ್ ಸರಕಾರವು ನೊಂದಾಯಿತ ಖಾಸಗಿ ಆಸ್ಪತ್ರೆಗಳು / ಕ್ಲಿನಿಕ್ ಗಳು ಮತ್ತು ಖಾಸಗಿ ಪ್ರಯೋಗಾಲಯಗಳು ಕಳುಹಿಸುವ ಕೋವಿಡ್ -19 ಸ್ಯಾಂಪಲ್ ಗಳಿಗೆ ಉಚಿತವಾಗಿ ಆರ್ . ಟಿ - ಪಿ . ಸಿ . ಆರ್ . ಪರೀಕ್ಷೆಗಳನ್ನು ನಡೆಸಲು ನಿರ್ಧರಿಸಿದೆ . ಖಾಸಗಿ ಪ್ರಯೋಗಾಲಯಗಳು ಅವಶ್ಯಕ ಸಾಗಾಟ ವ್ಯವಸ್ಥೆ ಮತ್ತು ಸ್ಯಾಂಪಲ್ ಸಂಗ್ರಹಣೆ , ಅವುಗಳ ಪ್ಯಾಕಿಂಗ್ , ಮತ್ತು ಅದನ್ನು ಹತ್ತಿರದ ಸರಕಾರಿ ಆರೋಗ್ಯ ಕೇಂದ್ರಕ್ಕೆ ಶಿಷ್ಟಾಚಾರದಂತೆ ಕಳುಹಿಸುವ ವ್ಯವಸ್ಥೆಯನ್ನು ಮಾಡಬೇಕಾಗುತ್ತದೆ .
      * ಹರ್ಯಾಣ : ಕೋವಿಡ್ -19 ರ ಜಾಗತಿಕ ಸಾಂಕ್ರಾಮಿಕದಿಂದ ಉಂಟಾಗಿರುವ ಸಂಕಷ್ಟದ , ಸವಾಲಿನ ಅವಧಿಯ ನಡುವೆ ವ್ಯಾಪಾರೋದ್ಯಮದ ಮೇಲೆ ವ್ಯತಿರಿಕ್ತ ಪರಿಣಾಮವನ್ನು ಕಡಿಮೆ ಮಾಡಲು ವಿವಿಧ ಸಂಘಟನೆಗಳನ್ನು ಬೆಂಬಲಿಸಲು , ಹರ್ಯಾಣ ಸರಕಾರವು ವರ್ಚುವಲ್ ಸಲಹಾ ಕಾರ್ಯಾಗಾರವನ್ನು ಸ್ಟಾರ್ಟಪ್ ಇಂಡಿಯಾ ಸಹಯೋಗದಲ್ಲಿ ಆಯೋಜಿಸಲು ಯೋಜನೆ ಹಾಕಿಕೊಂಡಿದೆ . ನವೋದ್ಯಮಗಳ ದೃಷ್ಟಿಕೋನ ವಿಸ್ತರಣೆ ಮತ್ತು ಆ ಮೂಲಕ ಜಾಗತಿಕ ಬಿಕ್ಕಟ್ಟಿನ ಸಮಯದಲ್ಲಿ ಅವುಗಳಲ್ಲಿ ವಿಶ್ವಾಸ , ಭರವಸೆ ಮೂಡಿಸುವ ನಿಟ್ಟಿನಲ್ಲಿ ಸಹಾಯ ಮಾಡುವುದು ಈ ಸರಣಿ ಕಾರ್ಯಾಗಾರಗಳ ಉದ್ದೇಶ . ಇದು ಮೂರು ತಿಂಗಳ ಕಾರ್ಯಕ್ರಮವಾಗಿದ್ದು , ಮೊದಲ ಹಂತದಲ್ಲಿರುವ ನವೋದ್ಯಮಗಳಿಗೆ ಕೈಗಾರಿಕೋದ್ಯಮಗಳ ತಜ್ಞರೊಂದಿಗೆ ಸಂವಾದದ ಅವಕಾಶವನ್ನು , ಅವರ ಜ್ಞಾನದೊಂದಿಗೆ ಕಲಿಯುವ ಅವಕಾಶವನ್ನು ಮತ್ತು ವ್ಯೂಹಗಳನ್ನು ಅಭಿವೃದ್ದಿಪಡಿಸಿಕೊಳ್ಳುವ ಅವಕಾಶಗಳನ್ನು ಮತ್ತು ಆ ಮೂಲಕ ವ್ಯಾಪಾರೋದ್ಯಮವನ್ನು ವರ್ಧಿಸಿಕೊಳ್ಳುವ ಅವಕಾಶವನ್ನು ಒದಗಿಸಿಕೊಡುತ್ತದೆ . ಕಾರ್ಯಕ್ರಮವು ಗುಂಪು ಅಧಿವೇಶನ ಮತ್ತು ವೈಯಕ್ತಿಕ ಅಧಿವೇಶನವನ್ನು ಒಳಗೊಂಡಿದೆ .
      * ಕೇರಳ : ಅನ್ ಲಾಕ್ 1.0 ಭಾಗವಾಗಿ ಧಾರ್ಮಿಕ ಸ್ಥಳಗಳನ್ನು ಮತ್ತು ಮಾಲ್ ಗಳನ್ನು ತೆರೆಯುವ ಕ್ರಮದ ವಿರುದ್ದ ಐ . ಎಂ . ಎ . ಯು ರಾಜ್ಯ ಸರಕಾರಕ್ಕೆ ಎಚ್ಚರಿಕೆ ನೀಡಿದೆ . ಇದರಿಂದ ಅಪರಿಚಿತ ಮೂಲಗಳಿಂದಾಗಿ ಪ್ರಕರಣಗಳ ಸಂಖ್ಯೆ ಹೆಚ್ಚಲಿದೆ ಮತ್ತು ಸಮುದಾಯ ಹರಡುವಿಕೆ ಅಪಾಯ ಇದೆ ಎಂದು ಅದು ಹೇಳಿದೆ . ರಾಜ್ಯ ಸರಕಾರವು ಇಂದು , ಕೇಂದ್ರವು ಹೊರಡಿಸಿದ ಹೊಸ ಎಸ್ . ಒ . ಪಿ . ಗಳನ್ನು ಆಧರಿಸಿ ಅನ್ ಲಾಕ್ -1.0 ಕ್ಕೆ ಮಾರ್ಗದರ್ಶಿಗಳನ್ನು ಹೊರತಂದಿದೆ . ಕೋಝಿಕ್ಕೋಡಿನಲ್ಲಿ ಗರ್ಭಿಣಿ ಮಹಿಳೆ ಕೋವಿಡ್ -19 ಪಾಸಿಟಿವ್ ಎಂದು ಕಂಡುಬಂದ ಬಳಿಕ ವೈದ್ಯರು ಸಹಿತ ಹಲವು ಸಿಬ್ಬಂದಿಗಳನ್ನು ಕ್ವಾರಂಟೈನ್ ಮಾಡಲಾಗಿದೆ . ಹಲವು ಮಂದಿಗೆ ಕೋವಿಡ್ -19 ದೃಢಪಟ್ತ ಬಳಿಕ ಮಾವೂರು ಪಂಚಾಯತನ್ನು ಕಂಟೈನ್ ಮೆಂಟ್ ವಲಯವನ್ನಾಗಿ ಕೋಝಿಕ್ಕೋಡ್ ಕಲೆಕ್ಟರ್ ಘೋಷಿಸಿದ್ದಾರೆ . ನಿನ್ನೆ ರಾಜ್ಯದಲ್ಲಿ 94 ಹೊಸ ಕೋವಿಡ್ -19 ಪ್ರಕರಣಗಳು ದೃಢಪಟ್ಟಿವೆ . ಇದರಿಂದ ಒಟ್ಟು ದೃಢಪಟ್ಟ ಪ್ರಕರಣಗಳ ಸಂಖ್ಯೆ 1,588 ಕ್ಕೇರಿದೆ ಮತ್ತು 884 ರೋಗಿಗಳು ವಿವಿಧ ಆಸ್ಪತ್ರೆಗಳಲ್ಲಿ ಚಿಕಿತ್ಸೆ ಪಡೆಯುತ್ತಿದ್ದಾರೆ .
      * ತಮಿಳುನಾಡು : ಚೆನ್ನೈಯ 15 ವಲಯಗಳಲ್ಲಿ ಕೋವಿಡ್ -19 ನಿಯಂತ್ರಣ ಮೇಲುಸ್ತುವಾರಿ ನೋಡಲು ಐದು ಮಂದಿ ತಮಿಳುನಾಡು ಸಚಿವರ ನೇಮಕ . ಮುಖ್ಯಮಂತ್ರಿಗಳ ಸಮಗ್ರ ಆರೋಗ್ಯ ವಿಮಾ ಯೋಜನೆ ಅಡಿಯಲ್ಲಿ ಖಾಸಗಿ ಆಸ್ಪತ್ರೆಗಳಲ್ಲೂ ಕೋವಿಡ್ -19 ಚಿಕಿತ್ಸೆಗೆ ರಾಜ್ಯದ ಅವಕಾಶ , ಚಿಕಿತ್ಸಾ ವೆಚ್ಚದ ಮೇಲೆ ಮಿತಿ ಜಾರಿ . ನಿನ್ನೆ ತಮಿಳುನಾಡಿನಲ್ಲಿ 1,384 ಪ್ರಕರಣಗಳು ಮತ್ತು 12 ಸಾವುಗಳು ವರದಿಯಾಗಿವೆ . ಚೆನ್ನೈಯಲ್ಲಿ 1,072 ಪಾಸಿಟಿವ್ ಪ್ರಕರಣಗಳು ವರದಿಯಾಗಿವೆ . ನಿನ್ನೆಯವರೆಗೆ ಒಟ್ಟು ಪ್ರಕರಣಗಳು : 27,256, ಆಕ್ಟಿವ್ ಪ್ರಕರಣಗಳು : 12,132, ಸಾವುಗಳು :220, ಬಿಡುಗಡೆಯಾದವರು : 14,901. ಚೆನ್ನೈಯಲ್ಲಿ ಆಕ್ಟಿವ್ ಪ್ರಕರಣಗಳು : 9066.
      * ಕರ್ನಾಟಕ : ಮಹಾರಾಷ್ಟ್ರದಿಂದ ಮರಳಿರುವ ವಲಸೆ ಕಾರ್ಮಿಕರಿಗೆ ಎಂ . ಜಿ . ನರೇಗಾ ಅಡಿಯಲ್ಲಿ ಉದ್ಯೋಗ ನೀಡಲು ರಾಜ್ಯ ಸಿದ್ಧವಿದೆ ಎಂದು ಗ್ರಾಮೀಣಾಭಿವೃದ್ದಿ ಸಚಿವರು ಹೇಳಿದ್ದಾರೆ . ಪ್ಲಾಸ್ಮಾ ಥೆರಪಿ ವಿಧಾನದ ಮೂಲಕ ಚಿಕಿತ್ಸೆ ನೀಡಲಾದ 2 ನೇ ಕೋವಿಡ್ -19 ರೋಗಿಯು “ ಗುಣಮುಖ ” ನಾಗಿ ಐ . ಸಿ . ಯು . ನಿಂದ ವರ್ಗಾಯಿಸಲ್ಪಟ್ಟಿದ್ದಾರೆ ಎಂದು ಆರೋಗ್ಯ ಸಚಿವರು ಹೇಳಿದ್ದಾರೆ . ನಿನ್ನೆ 257 ಹೊಸ ಪ್ರಕರಣಗಳು , 106 ಬಿಡುಗಡೆಗಳು ಮತ್ತು ನಾಲ್ಕು ಸಾವುಗಳು ವರದಿಯಾಗಿವೆ . ನಿನ್ನೆಯವರೆಗೆ ಒಟ್ಟು ಪಾಸಿಟಿವ್ ಪ್ರಕರಣಗಳು 4320, ಆಕ್ಟಿವ್ ಪ್ರಕರಣಗಳು ;2651, ಸಾವುಗಳು : 57, ಗುಣಮುಖರಾದವರು ;1610.
      * ಆಂಧ್ರ ಪ್ರದೇಶ : ಜೂನ್ 8 ರಂದು ಕಾರ್ಯಾಚರಣೆಯನ್ನು ಪುನರಾರಂಭಿಸುವಾಗ ಎ . ಪಿ . ಟಿ . ಡಿ . ಸಿ . ಹೊಟೇಲುಗಳು ಸಹಿತ ಎಲ್ಲಾ ಹೊಟೇಲುಗಳು ಮತ್ತು ರೆಸ್ಟೋರೆಂಟ್ ಗಳು ಅನುಸರಿಸಬೇಕಾದ ಎಸ್ . ಒ . ಪಿ . ಗಳನ್ನು ರಾಜ್ಯ ಸರಕಾರ ನಿಗದಿ ಮಾಡಿದೆ . ತಿರುಮಲ ದರ್ಶನವು ಜೂನ್ 11 ರಿಂದ ಆರಂಭಗೊಳ್ಳಲಿದೆ . ದಿನವೊಂದಕ್ಕೆ 6,000 ಭಕ್ತರಿಗೆ ಮಾತ್ರ ಅವಕಾಶ . ವಿಶ್ವ ಪರಿಸರ ದಿನದಂದು ಎ . ಪಿ . ಪರಿಸರ ನಿರ್ವಹಣಾ ಏಜೆನ್ಸಿ ಆಶ್ರಯದಲ್ಲಿ ತ್ಯಾಜ್ಯವನ್ನು ವರ್ಗಾಯಿಸುವ ಆನ್ ಲೈನ್ ವೇದಿಕೆಗೆ ಮುಖ್ಯಮಂತ್ರಿ ಚಾಲನೆ ನೀಡಿದರು . ಕಳೆದ 24 ಗಂಟೆಗಳಲ್ಲಿ 50 ಹೊಸ ಪ್ರಕರಣಗಳು , 21 ಬಿಡುಗಡೆಗಳು ಮತ್ತು ಎರಡು ಸಾವುಗಳು ವರದಿಯಾಗಿವೆ . ಈ ಅವಧಿಯಲ್ಲಿ 9831 ಸ್ಯಾಂಪಲ್ ಗಳನ್ನು ಪರೀಕ್ಷೆ ಮಾಡಲಾಗಿದೆ . . ಒಟ್ಟು ಪ್ರಕರಣಗಳು : 3427. ಆಕ್ಟಿವ್ : 1060, ಗುಣಮುಖರಾದವರು : 2294, ಸಾವುಗಳು : 73 . ಒಟ್ಟು 700 ವಲಸೆಗಾರರು ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿದ್ದು , ಅವರಲ್ಲಿ 442 ಮಂದಿ ಆಕ್ಟಿವ್ ಆಗಿದ್ದಾರೆ . ವಿದೇಶಗಳಿಂದ ಬಂದ 123 ಪಾಸಿಟಿವ್ ಪ್ರಕರಣಗಳಲ್ಲಿ 119 ಪಾಸಿಟಿವ್ ಆಗಿ ಉಳಿದಿದ್ದಾರೆ . ಇದುವರೆಗೆ ಪರೀಕ್ಷೆ ಮಾಡಲಾದ ಸ್ಯಾಂಪಲ್ ಗಳ ಸಂಖ್ಯೆ : 4,23,564
      * ತೆಲಂಗಾಣ : ಪ್ರಸ್ತುತ ಚಾಲ್ತಿಯಲ್ಲಿರುವ ವಂದೇ ಭಾರತ ಮಿಷನ್ ನ ಮೂರನೇ ಹಂತ ಅನುಷ್ಟಾನಕ್ಕೆ ಸರಕಾರ ಸಿದ್ದತೆಗಳನ್ನು ಮಾಡುತ್ತಿರುವಂತೆಯೇ ನಗರಕ್ಕೆ ಮರಳಲು ಇಚ್ಚಿಸಿ ಕಾಯುತ್ತಿರುವ ನೂರಾರು ಜನರು ಸಹಾಯಕ್ಕಾಗಿ ಅಧಿಕಾರಿಗಳ ಮೊರೆ ಹೋಗಿದ್ದಾರೆ . ರಾಜ್ಯ ಸರಕಾರದ ಅಸ್ಪತ್ರೆಗಳಲ್ಲಿ ಕಾರ್ಯ ನಿರ್ವಹಿಸುತ್ತಿರುವ 37 ವೈದ್ಯರು ಕೋವಿಡ್ -19 ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿರುವುದನ್ನು ಗಂಭೀರವಾಗಿ ಪರಿಗಣಿಸಿರುವ ತೆಲಂಗಾಣ ಹೈಕೋರ್ಟ್ , ಸರಕಾರ ತನ್ನ ವೈದ್ಯರು , ದಾದಿಯರು , ಅರೆ - ವೈದ್ಯಕೀಯ ಸಿಬ್ಬಂದಿಗಳು ಮತ್ತು ಇತರ ಆರೋಗ್ಯ ಕಾರ್ಯಕರ್ತರಿಗೆ ವೈಯಕ್ತಿಕ ರಕ್ಷಣಾ ಕವಚಗಳನ್ನು ( ಪಿ . ಪಿ . ಇ .) ಮತ್ತು ಇತರ ಸುರಕ್ಷಾ ಸಲಕರಣೆಗಳನ್ನು ಒದಗಿಸಲಾಗುತ್ತಿದೆ ಎಂದು ಹೇಳಿಕೊಳ್ಲುತ್ತಿರುವಾಗ ವೈದ್ಯರಿಗೆ ಕೊರೊನಾವೈರಸ್ ಹರಡಿರುವುದು ಹೇಗೆ ಎಂದು ಆಶ್ಚರ್ಯ ವ್ಯಕ್ತಪಡಿಸಿದೆ . ಜೂನ್ 3 ರವರೆಗೆ ಒಟ್ಟು ಪ್ರಕರಣಗಳ ಸಂಖ್ಯೆ 3147, ಇಂದಿನವರೆಗೆ 448 ವಲಸೆಗಾರರು ಮತ್ತು ವಿದೇಶಗಳಿಂದ ಮರಳಿದವರು ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿದ್ದಾರೆ .

    ***

    
    
    (Release ID: 1630172) Visitor Counter : 28
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Tamil , Telugu , Malayalam
    
    
    

*