      ವಸತಿ ಮತ್ತು ನಗರ ಬಡತನ ನಿರ್ಮೂಲನೆ ಸಚಿವಾಲಯ

      ನಗರ ಯೋಜನೆಗಳ 5ನೇ ವಾರ್ಷಿಕೋತ್ಸವ
      Posted On: 25 JUN 2020 4:50PM by PIB Bengaluru


    ನಗರ ಯೋಜನೆಗಳ 5 ನೇ ವಾರ್ಷಿಕೋತ್ಸವ


    ಪ್ರಧಾನಮಂತ್ರಿ ಆವಾಸ್ ಯೋಜನೆ ( ನಗರ )( ಪಿಎಂಎವೈ - ಯು ) ಸ್ಮಾರ್ಟ್ ಸಿಟಿ ಯೋಜನೆ ( ಎಸ್ಇಎಂ ) ಮತ್ತು ಅಟಲ್ ನಗರ ಸುಧಾರಣೆ ಮತ್ತು ನವೀಕರಣ ಯೋಜನೆ ( ಅಮೃತ್ )


    ಕೋವಿಡ್ ಎದುರಿಸುವಲ್ಲಿ 47 ಸಮಗ್ರ ನಿಯಂತ್ರಣ ಮತ್ತು ಕಮಾಂಡ್ ಕೇಂದ್ರಗಳ ಕಾರ್ಯಾಚರಣೆ ( ಐಸಿಸಿಸಿ ) ಮೂಲಕ ಪರಿಣಾಮಕಾರಿ ಪಾತ್ರ


    ಸ್ಮಾರ್ಟ್ ರಸ್ತೆಗಳು , ಸ್ಮಾರ್ಟ್ ಸೌರಶಕ್ತಿ , ಸ್ಮಾರ್ಟ್ ಜಲ , ಪಿಪಿಇಗಳು ಮತ್ತು ಕ್ರಿಯಾಶೀಲ ಸಾರ್ವಜನಿಕ ಯೋಜನೆಗಳ ಮೂಲಕ ಪ್ರಗತಿ ಪಥದತ್ತ ದಾಪುಗಾಲು


    ಅಮೃತ್ ಅಡಿ ನಾಲ್ಕು ವರ್ಷಗಳಲ್ಲಿ 11 ಸುಧಾರಣೆಗಳ ಜಾರಿ ಮೂಲಕ 54 ಮಹತ್ವದ ಮೈಲಿಗಲ್ಲು ಸ್ಥಾಪನೆ : ನಾಗರಿಕ ಸೇವಾ ವಿತರಣೆ ಮತ್ತು ಪರಿಣಾಮಕಾರಿ ಆಡಳಿತಕ್ಕೆ ನಗರ ಸ್ಥಳೀಯ ಸಂಸ್ಥೆಗಳಲ್ಲಿ ಸಾಮರ್ಥ್ಯ ವೃದ್ಧಿ


    ಹಿಂದಿನ ನಗರ ವಸತಿ ಯೋಜನೆಗಳಿಗೆ ಹೋಲಿಸಿದರೆ ಪಿಎಂಎವೈ ( ನಗರ ) ಅಡಿ ಬಹುತೇಕ ಎಂಟು ಪಟ್ಟು ಅಧಿಕ ವಸತಿಗಳಿಗೆ ಅನುಮೋದನೆ


    ಹಿಂದುಳಿದ ಪ್ರದೇಶಗಳಲ್ಲಿ ಪಿಎಂಎವೈ ( ಯು ) ಅಡಿಯಲ್ಲಿ ಕೈಗೊಂಡ ನಿರ್ಮಾಣ ಚಟುವಟಿಕೆಗಳಿಂದ ಸುಮಾರು 1.65 ಕೋಟಿ ಜನರಿಗೆ ಉದ್ಯೋಗ ಸೃಷ್ಟಿ


    “ ವಿಶ್ವದ ಇತಿಹಾಸದಲ್ಲಿಯೇ ಅತ್ಯಂತ ಸಮಗ್ರ ನಗರೀಕರಣ ಯೋಜನೆಗಳನ್ನು ಭಾರತ ಕೈಗೆತ್ತಿಕೊಂಡಿದೆ ’’ ಎಂದು ಕೇಂದ್ರ ವಸತಿ ಮತ್ತು ನಗರ ವ್ಯವಹಾರಗಳ ಖಾತೆ ರಾಜ್ಯ ಸಚಿವ ( ಸ್ವತಂತ್ರ ಹೊಣೆಗಾರಿಕೆ ) ಶ್ರೀ ಹರ್ ದೀಪ್ ಸಿಂಗ್ ಪುರಿ ಹೇಳಿದ್ದಾರೆ .


    ಅವರು , ಗೌರವಾನ್ವಿತ ಪ್ರಧಾನಮಂತ್ರಿ ಅವರ ನವ ಭಾರತದ ಕನಸು ನನಸು ಮಾಡುವ ನಿಟ್ಟಿನಲ್ಲಿ ನಮ್ಮ ಮಹತ್ವಾಕಾಂಕ್ಷೆಯ ಕಾರ್ಯಕ್ರಮಗಳು ಜಾರಿಯಲ್ಲಿವೆ . 2020 ರ ಮೇ 12 ರಂದು ಗೌರವಾನ್ವಿತ ಪ್ರಧಾನಿ ಅವರು ಆತ್ಮ ನಿರ್ಭರ ಭಾರತ ಅಭಿಯಾನಕ್ಕೆ ಒತ್ತು ನೀಡಿ , ರೈತರು , ಗುಡಿ ಕೈಗಾರಿಕೆ , ಗೃಹ ಕೈಗಾರಿಕೆ , ಸಣ್ಣ , ಅತಿ ಸಣ್ಣ ಹಾಗೂ ಮಧ್ಯಮ ಕೈಗಾರಿಕೆಗಳು – ಎಂಎಸ್ಎಂಇಗಳು ಕೋಟ್ಯಾಂತರ ಜನರಿಗೆ ಉದ್ಯೋಗ ಒದಗಿಸುವ ಈ ವಲಯಗಳ ಮೇಲೆ ಲಾಕ್ ಡೌನ್ ಕ್ರಮಗಳಿಂದಾಗಿ ಪ್ರತಿಕೂಲ ಪರಿಣಾಮಗಳಾಗಿದ್ದು , ಅವುಗಳನ್ನು ಸರಿಪಡಿಸಿ , ಭಾರತವನ್ನು ಸ್ವಾವಲಂಬಿಯನ್ನಾಗಿ ಮಾಡಬೇಕೆಂದು ಕರೆ ನೀಡಿದ್ದಾರೆ . ಆ ನಿಟ್ಟಿನಲ್ಲಿ ಸಚಿವಾಲಯ ಸಮರೋಪಾದಿಯಲ್ಲಿ ಕಾರ್ಯೋನ್ಮುಖವಾಗಿದೆ ’’ ಎಂದು ತಿಳಿಸಿದ್ದಾರೆ .


    ಪ್ರಧಾನಮಂತ್ರಿ ಆವಾಸ್ ಯೋಜನೆ ( ನಗರ ) ( ಪಿಎಂಎವೈ - ಯು ) , ಸ್ಮಾರ್ಟ್ ಸಿಟಿ ಯೋಜನೆ ( ಎಸ್ ಸಿಎಂ ) ಮತ್ತು ಅಟಲ್ ನಗರ ಸುಧಾರಣೆ ಮತ್ತು ನವೀಕರಣ ಯೋಜನೆ ( ಅಮೃತ್ ) ಗಳ 5 ನೇ ವಾರ್ಷಿಕೋತ್ಸವದ ಅಂಗವಾಗಿ ವೆಬಿನಾರ್ ಉದ್ದೇಶಿಸಿ ಶ್ರೀ ಹರ್ ದೀಪ್ ಸಿಂಗ್ ಪುರಿ ಅವರು ಮಾತನಾಡಿದರು .


    ಕೇಂದ್ರ ವಸತಿ ವ್ಯವಹಾರಗಳ ಸಚಿವಾಲಯದ ಕಾರ್ಯದರ್ಶಿ ಶ್ರೀ ದುರ್ಗಾಶಂಕರ್ ಅವರು ಉಪಸ್ಥಿತರಿದ್ದರು . ಈ ಆನ್ ಲೈನ್ ಕಾರ್ಯಕ್ರಮವನ್ನು ವಸತಿ ಮತ್ತು ನಗರ ವ್ಯವಹಾರಗಳ ಸಚಿವಾಲಯ , ನಗರ ಯೋಜನೆಗಳ ಜಾರಿ ಮತ್ತು ಸಾಧನೆಗಳನ್ನು ಬಿಂಬಿಸುವ ಸಲುವಾಗಿ ಆಯೋಜಿಸಿತ್ತು .


    ವೆಬಿನಾರ್ ವೇಳೆ ಘೋಷಿಸಲಾದ ಕೆಲವು ಪ್ರಮುಖಾಂಶಗಳು :


    1. ವಸತಿ ಮತ್ತು ನಗರ ವ್ಯವಹಾರಗಳ ಸಚಿವಾಲಯದ ಇ - ಬುಕ್ ಪ್ರಕಟಣೆ . ಇದರಲ್ಲಿ ಸಚಿವಾಲಯದ ಎಲ್ಲ ಯೋಜನೆಗಳ ಸಾಧನೆ ಮತ್ತು ಪ್ರಗತಿ ಒಳಗೊಂಡಿರಲಿದೆ .


    2. ರಾಷ್ಟ್ರೀಯ ನಗರ ವ್ಯವಹಾರಗಳ ಸಂಸ್ಥೆ ( ಎನ್ಐಯುಎ ) ವೆಬ್ ಸೈಟ್ : ನಗರಾಭಿವೃದ್ಧಿಯ ವಿಷಯಗಳಿಗೆ ಸಂಬಂಧಿಸಿದಂತೆ ಜ್ಞಾನ ಬ್ಯಾಂಕ್ ರೀತಿಯಲ್ಲಿ ಎಲ್ಲ ಸಂಪನ್ಮೂಲಗಳು ಮತ್ತು ನಗರ ಯೋಜನೆಗಳ ಕಾರ್ಯಗಳನ್ನು ಬಿಂಬಿಸುವ ಪರಿಷ್ಕೃತ ವೆಬ್ ಸೈಟ್ ಇದಾಗಿದೆ .


    3. ರಾಷ್ಟ್ರೀಯ ನಗರ ಕಲಿಕಾ ಯೋಜನೆ ; ಇದು ನಗರ , ರಾಜ್ಯ ಮತ್ತು ರಾಷ್ಟ್ರೀಯ ಮಟ್ಟದಲ್ಲಿ ನಾಯಕತ್ವ ಪೋಷಣೆ ಮತ್ತು ಪರಿಣಾಮಕಾರಿ ಆಡಳಿತ ಲಭ್ಯತೆಯ ಸಾಮರ್ಥ್ಯ ಮತ್ತು ಕೌಶಲ್ಯವೃದ್ಧಿಗೆ ಒತ್ತು ನೀಡುವ ಡಿಜಿಟಲ್ ಕಲಿಕಾ ವೇದಿಕೆಯಾಗಿದೆ .


    4. ನಗರಗಳಿಗಾಗಿ ಎನ್ಐಯುಎ ಹವಾಮಾನ ಕೇಂದ್ರಗಳು ( ಸಿ 3): ಹವಾಮಾನ ವೈಪರೀತ್ಯ ಕುರಿತಂತೆ ನಮ್ಮ ನಗರಗಳ ಅನುಭವಗಳನ್ನು ಆಧರಿಸಿ ಅವುಗಳಿಗೆ ಸಾಂಸ್ಥಿಕ ರೂಪ ನೀಡಲು ರೂಪಿಸಲಾಗಿರುವ ಕ್ರಮ .


    5. ಎನ್ಐಯುಎ ಡಿಜಿಟಲ್ ಆಡಳಿತ ಕೇಂದ್ರ ( ಸಿಡಿಜಿ ): ಎಲ್ಲ ರಾಜ್ಯಗಳು ಮತ್ತು ನಗರಗಳಾದ್ಯಂತ ನಗರ ಆಡಳಿತದಲ್ಲಿ ಡಿಜಿಟಲ್ ಪರಿವರ್ತನೆ ತರಲು ವಸತಿ ಮತ್ತು ನಗರ ವ್ಯವಹಾರಗಳ ಸಚಿವಾಲಯದ ಪ್ರಯತ್ನಗಳಿಗೆ ಪೂರಕ ಬೆಂಬಲ .


    6. ವಿಡಿಯೋ ಉದ್ಘಾಟನೆ : ಪಿಎಂಎವೈ - ಯು ಸಾಧನೆಗಳ ಪ್ರದರ್ಶನ


    7. ಇ - ಬುಕ್ ಉದ್ಘಾಟನೆ , ಪಿಎಂಎವೈ ( ಯು )- ಖೂಷಿಯೋಂಕಾ ಆಶಿಯಾನ ಪಿಎಂಎವೈಯು ಸಾಧನೆ ಮತ್ತು ಪ್ರಗತಿ ಹಾಗೂ ಫಲಾನುಭವಿಗಳ ವಿವರಗಳನ್ನೊಳಗೊಂಡಿದೆ .


    8. ಅಮೃತ್ ಯೋಜನೆಯ ವಿಡಿಯೋ ಉದ್ಘಾಟನೆ : ಇದರಲ್ಲಿ ಅಮೃತ್ ಯೋಜನೆಯ ಸಾಧನೆ ಮತ್ತು ಪ್ರಗತಿ ಜೊತೆಗೆ ಫಲಾನುಭವಿಗಳ ವಿವರ ಪ್ರದರ್ಶನ .


    9. ಪುಸ್ತಕ ಬಿಡುಗಡೆ : ಕೋವಿಡ್ ಡೈರೀಸ್ : ಕೋವಿಡ್ - 19 ಸಾಂಕ್ರಾಮಿಕದ ವೇಳೆ ಸ್ಮಾರ್ಟ್ ಸಿಟಿ ಯೋಜನೆಗಳ ಸದಸ್ಯರ ವೈಯಕ್ತಿಕ ಲೇಖನಗಳು ಹಾಗೂ ಅನುಭವಗಳ ಸಾರಸಂಗ್ರಹ .


    10. ಪುಸ್ತಕ ಬಿಡುಗಡೆ : ಕೋವಿಡ್ - 19 ಗೆ ಸ್ಮಾರ್ಟ್ ಪ್ರತಿಕ್ರಿಯೆ : ನಗರ ಭಾರತ ಹೇಗೆ ಸಾಂಕ್ರಾಮಿಕದ ವಿರುದ್ಧ ವಿನೂತನ ರೀತಿಯಲ್ಲಿ ಸಮರ ನಡೆಸಿತು , ಸವಾಲುಗಳನ್ನು ಎದುರಿಸಿದ ಬಗೆಯ ವಿವರಗಳನ್ನೊಳಗೊಂಡಿದೆ .


    11. ಸೈಕಲ್ಸ್ ಫಾರ್ ಚೇಂಜ್ ಸ್ಪರ್ಧೆ : ಸ್ಮಾರ್ಟ್ ಸಿಟಿ ಯೋಜನೆ ಅಡಿ ಸೈಕ್ಲಿಂಗ್ ಸ್ನೇಹಿ ಉತ್ತೇಜನಾ ಕ್ರಮಗಳನ್ನು ಕೈಗೊಳ್ಳಲು ಸೈಕಲ್ಸ್ ಫಾರ್ ಚೇಂಜ್ ಸ್ಪರ್ಧೆಯ ಉಪಕ್ರಮ – ಆ ಮೂಲಕ ಪ್ರತ್ಯೇಕ ಸೈಕಲ್ ಪಥಗಳು , ಮೋಟಾರು ವಾಹನ ರಹಿತ ವಲಯಗಳ ನಿರ್ಮಾಣ , ಸಮುದಾಯ ಆಧಾರಿತ ಬೈಸಿಕಲ್ ಬಾಡಿಗೆ ಯೋಜನೆ ಮತ್ತಿತರ ಕ್ರಮಗಳನ್ನು ಜಾರಿಗೊಳಿಸಲಾಗುವುದು .


    ಅಮೃತ್ ಯೋಜನೆಯ ಪ್ರಗತಿ , ಸಾಧನೆ ಮತ್ತು ಫಲಿತಾಂಶ


    ಅಟಲ್ ನಗರ ನವೀಕರಣ ಮತ್ತು ಪುನರುಜ್ಜೀವನ ಯೋಜನೆಯನ್ನು ಗೌರವಾನ್ವಿತ ಪ್ರಧಾನಮಂತ್ರಿಗಳು 2015 ರ ಜೂನ್ 25 ರಂದು ಚಾಲನೆ ನೀಡಿದರು . ಇದೀಗ ಯೋಜನೆ ಯಶಸ್ವಿ ಐದು ವರ್ಷಗಳನ್ನು ಪೂರೈಸಿದೆ . ಈ ಯೋಜನೆ ಅಡಿ ಸಾರ್ವತ್ರಿಕವಾಗಿ ಶುದ್ಧ ಕುಡಿಯುವ ನೀರು ಒದಗಿಸುವುದು ಪ್ರಮುಖ ಗುರಿಯಾಗಿದ್ದು , ಅದರ ಜೊತೆಗೆ ನಗರಗಳಲ್ಲಿ ತ್ಯಾಜ್ಯ ಸಂಸ್ಕರಣೆ , ಸಾಮರ್ಥ್ಯವೃದ್ಧಿ , ಮೋಟಾರು ವಾಹನ ರಹಿತ ಸಾರಿಗೆ , ಹಸಿರು ವಲಯ ಮತ್ತು ಉದ್ಯಾನವನಗಳ ಅಭಿವೃದ್ಧಿ ಸೇರಿದೆ . ಇದರಡಿ ದೇಶಾದ್ಯಂತ 500 ಕ್ಕೂ ಅಧಿಕ ನಗರಗಳ ಶೇ . 60 ಕ್ಕೂ ಅಧಿಕ ನಗರ ಜನಸಂಖ್ಯೆಯನ್ನು ತಲುಪಲಾಗುತ್ತಿದೆ

      * ಈವರೆಗೆ 77,640 ಕೋಟಿ ರೂ . ಗಳ ರಾಜ್ಯಗಳ ವಾರ್ಷಿಕ ಕ್ರಿಯಾ ಯೋಜನೆ ( ಎಸ್ಎಎಪಿಎಸ್ ) ಅನುಮೋದನೆ , 75,829 ಕೋಟಿ ರೂ . ಮೊತ್ತದ ಕಾಮಗಾರಿ ಆರಂಭ : 10,654 ಕೋಟಿ ರೂ . ಮೊತ್ತದ ಯೋಜನೆಗಳು ಪೂರ್ಣ , 65,175 ಕೋಟಿ ರೂ . ಮೊತ್ತದ ಯೋಜನೆಗಳ ಕಾಮಗಾರಿ ಆರಂಭಿಕ ಹಂತದಲ್ಲಿ
      * ಕುಡಿಯುವ ನೀರಿನ ಯೋಜನೆಗಳಿಗೆ 39,011 ಕೋಟಿ ರೂ . ಹಂಚಿಕೆ ಮತ್ತು ತ್ಯಾಜ್ಯ ಹಾಗೂ ತ್ಯಾಜ್ಯ ವಿಲೇವಾರಿ ಯೋಜನೆಗಳಿಗೆ 32,546 ಕೋಟಿ ರೂ . ಹಂಚಿಕೆ .
      * ಕೊಳಗೇರಿ , ಮಧ್ಯಮವರ್ಗದ ಜನವಸತಿ ಪ್ರದೇಶಗಳು ಸೇರಿದಂತೆ 79 ಲಕ್ಷ ಕುಟುಂಬಗಳಿಗೆ ನಲ್ಲಿ ನೀರಿನ ಸಂಪರ್ಕ .
      * 11 ಸುಧಾರಣೆಗಳ ಮೂಲಕ ನಗರಗಳಲ್ಲಿ ಪರಿಣಾಮಕಾರಿ ಆಡಳಿತ ಮತ್ತು ನಾಗರಿಕ ಸೇವಾ ವಿತರಣಾ ವ್ಯವಸ್ಥೆ ಬಲವರ್ಧನೆ .
      * ಭಾರತದಾದ್ಯಂತ ಇಂಧನ ಉಳಿತಾಯ ಉತ್ತೇಜನಕ್ಕೆ 76 ಲಕ್ಷ ಬೀದಿ ದೀಪಗಳನ್ನು ಬದಲಾಯಿಸಿ , ಆ ಜಾಗದಲ್ಲಿ ಎಲ್ಇಡಿ ಬೀದಿ ದೀಪಗಳ ಅಳವಡಿಕೆ .
      * ಆನ್ ಲೈನ್ ಕಟ್ಟಡ ನಿರ್ಮಾಣ ಅನುಮತಿ ವ್ಯವಸ್ಥೆ ( ಒಬಿಪಿಎಸ್ ): 444 ಅಮೃತ್ ನಗರಗಳು ಸೇರಿದಂತೆ ದೇಶಾದ್ಯಂತ 2,057 ನಗರಗಳಲ್ಲಿ ಸುಧಾರಣೆಗಳ ಮೂಲಕ ಡಿಜಿಟಲ್ ಆಧಾರಿತ ವ್ಯವಸ್ಥೆಯಲ್ಲಿ ಕಟ್ಟಡ ನಿರ್ಮಾಣಕ್ಕೆ ಅನುಮೋದನೆ ನೀಡುವುದನ್ನು ಜಾರಿಗೊಳಿಸಲಾಗಿದೆ .
      * ಮಾನ್ಯತೆ ಶ್ರೇಯಾಂಕ ಪ್ರಕ್ರಿಯೆ : ನಗರಗಳ ಮೂಲಸೌಕರ್ಯ ಆಧರಿಸಿ ಯಾವ ನಗರಗಳಲ್ಲಿ ಬಂಡವಾಳ ಹೂಡಿಕೆಗೆ ಹೆಚ್ಚು ಅವಕಾಶಗಳಿವೆ ಎಂಬ ಕುರಿತು ಶ್ರೇಯಾಂಕ ನೀಡುವ ಪ್ರಕ್ರಿಯೆ ಕೈಗೊಳ್ಳಲಾಗಿದೆ . 163 ನಗರಗಳು ಹೂಡಿಕೆಗೆ ಅರ್ಹವಾದವುಗಳಾಗಿವೆ . 2019-20 ನೇ ಸಾಲಿನಲ್ಲಿ 8 ನಗರಗಳು 3,390 ಕೋಟಿ ರೂ . ಗಳನ್ನು ಮುನಿಸಿಪಲ್ ಬಾಂಡ್ ಗಳ ಮೂಲಕ ನಿಧಿ ಸಂಗ್ರಹಿಸಿವೆ . ಸಚಿವಾಲಯ 26 ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಿಗೆ 1,839 ಕೋಟಿ ರೂ . ಪ್ರೋತ್ಸಾಹ ಧನವನ್ನು ನೀಡಿದೆ ,

    ಸ್ಮಾರ್ಟ್ ಸಿಟಿ ಯೋಜನೆ


    ನಾಗರಿಕರಿಗೆ ಉತ್ತಮ ಗುಣಮಟ್ಟದ ಜೀವನ ಸಾಗಿಸಲು ಅಗತ್ಯವಾದ ಸ್ವಚ್ಛ ಹಾಗೂ ಸುಸ್ಥಿರ ಪರಿಸರ ಮತ್ತು ಸ್ಮಾರ್ಟ್ ಪರಿಹಾರಗಳನ್ನು ಒಳಗೊಂಡಿರುವ ಮೂಲಸೌಕರ್ಯವನ್ನು ಹೊಂದಿರುವ ನಗರಗಳನ್ನು ಅಭಿವೃದ್ಧಿಪಡಿಸುವ ಉದ್ದೇಶದಿಂದ 2015 ರ ಜೂನ್ 25 ರಂದು ಸ್ಮಾರ್ಟ್ ಸಿಟಿ ಮಿಷನ್ ( ಎಸ್ ಸಿಎಂ ) ಚಾಲನೆ ನೀಡಲಾಯಿತು . ಈವರೆಗೆ ಸ್ಮಾರ್ಟ್ ಸಿಟಿ ಯೋಜನೆಗಳಿಗೆ ಸುಮಾರು 1,66,000 ಕೋಟಿ ರೂ . ಮೊತ್ತದ ಟೆಂಡರ್ ಗಳನ್ನು ಕರೆಯಲಾಗಿದ್ದು , 1,25,000 ಕೋಟಿ ಮೌಲ್ಯದ ಕಾಮಗಾರಿ ಆರಂಭಕ್ಕೆ ಆದೇಶ ನೀಡಲಾಗಿದೆ . ಈವರೆಗೆ 27,000 ಕೋಟಿಗೂ ಅಧಿಕ ಮೊತ್ತದ ಕಾಮಗಾರಿಗಳು ಪೂರ್ಣಗೊಂಡಿವೆ .

      * ಹೆಚ್ಚುವರಿಯಾಗಿ 1000 ಯೋಜನೆಗಳ ಸುಮಾರು 32,500 ಕೋಟಿ ರೂ . ಮೊತ್ತದ ಟೆಂಡರ್ ಕರೆಯಲಾಗಿದ್ದು , ಕಳೆದ ಒಂದು ವರ್ಷದಲ್ಲಿ 36,000 ಕೋಟಿ ರೂ . ಮೊತ್ತದ 1000 ಯೋಜನೆ ಕಾರ್ಯಾರಂಭ ಮಾಡಿವೆ .
      * ಕಳೆದ ಒಂದು ವರ್ಷದಲ್ಲಿ 12,100 ಕೋಟಿ ರೂ . ಮೊತ್ತದ ಶೇ . 180 ರಷ್ಟು ಕಾಮಗಾರಿಗಳು ಪೂರ್ಣಗೊಂಡಿವೆ .
      * ಕೋವಿಡ್ - 19 ವಿರುದ್ಧ ಹೋರಾಡಲು ನಗರಗಳಿಗೆ ಸ್ಮಾರ್ಟ್ ಸಿಟಿ ಮಿಷನ್ ಗಳಿಂದ ಸಮಗ್ರ ಕಮಾಂಡ್ ಮತ್ತು ನಿಯಂತ್ರಣ ಕೇಂದ್ರಗಳನ್ನು ( ಐಸಿಸಿಸಿ ) ಅಭಿವೃದ್ಧಿಪಡಿಸಲಾಗಿದೆ . ಈ 47 ಕೇಂದ್ರಗಳು ವಾರ್ ರೂಂಗಳಾಗಿ ಕಾರ್ಯ ನಿರ್ವಹಿಸುತ್ತಾ , ಕೋವಿಡ್ ನಿಯಂತ್ರಣದಲ್ಲಿ ಪರಿಣಾಮಕಾರಿ ಪಾತ್ರವಹಿಸುತ್ತಿವೆ .

      * ಸ್ಮಾರ್ಟ್ ಸಿಟಿ ಯೋಜನೆಗಳಲ್ಲಿ ನವೋದ್ಯಮ ಸಂಸ್ಕೃತಿಯನ್ನು ಉತ್ತೇಜಿಸಲು ಹಲವು ಜಂಟಿ ಯೋಜನೆಗಳನ್ನು ಕೈಗೆತ್ತಿಕೊಳ್ಳಲಾಗಿದೆ .


    ಪ್ರಧಾನಮಂತ್ರಿ ಆವಾಸ್ ಯೋಜನೆ – ನಗರ ( ಪಿಎಂಎವೈ - ಯು )


    ಪ್ರಧಾನಮಂತ್ರಿ ಆವಾಸ್ ಯೋಜನೆ – ನಗರ ( ಪಿಎಂಎವೈ - ಯು ) 2020 ರ ಜೂನ್ 25 ಕ್ಕೆ ಐದು ವರ್ಷ ಪೂರ್ಣಗೊಂಡಿದೆ . 2015 ರಲ್ಲಿ ಈ ಯೋಜನೆಯನ್ನು ‘ ಸರ್ವರಿಗೂ ಸೂರು ’ ಕಲ್ಪಿಸುವ ದೂರದೃಷ್ಟಿಯೊಂದಿಗೆ ನಗರ ಭಾರತದ ಪ್ರತಿಯೊಬ್ಬ ಅರ್ಹ ಫಲಾನುಭವಿಗಳಿಗೆ ವಸತಿ ಸೌಕರ್ಯ ಒದಗಿಸುವ ಉದ್ದೇಶದಿಂದ ಆರಂಭವಾಯಿತು . ಐದು ವರ್ಷಗಳಲ್ಲಿ ಈ ಯೋಜನೆಯಲ್ಲಿ ಹಲವು ಮಹತ್ವದ ಮೈಲಿಗಲ್ಲುಗಳನ್ನು ದಾಟಿದೆ . ವಸತಿ ಮತ್ತು ನಗರ ವ್ಯವಹಾರಗಳ ಸಚಿವಾಲಯ ಪಿಎಂಎವೈ ( ಯು ) ಅಡಿಯಲ್ಲಿ 1.12 ಕೋಟಿ ವಸತಿಗಳಿಗೆ ಬೇಡಿಕೆಯನ್ನು ಸ್ವೀಕರಿಸಿದೆ . ಈವರೆಗೆ 1.05 ಕೋಟಿ ಮನೆಗಳ ನಿರ್ಮಾಣಕ್ಕೆ ಅನುಮೋದನೆ ನೀಡಲಾಗಿದ್ದು , 65 ಲಕ್ಷ ಮನೆಗಳ ನಿರ್ಮಾಣ ಕಾರ್ಯ ಆರಂಭವಾಗಿದೆ . ದೇಶಾದ್ಯಂತ ಈಗಾಗಲೇ 35 ಲಕ್ಷ ಮನೆಗಳನ್ನು ನಿರ್ಮಿಸಿ , ಫಲಾನುಭವಿಗಳಿಗೆ ಹಸ್ತಾಂತರಿಸಲಾಗಿದೆ .

      * ಕಳೆದ ಹತ್ತು ವರ್ಷಗಳಲ್ಲಿ ಹಿಂದಿನ ನಗರ ವಸತಿ ಯೋಜನೆಗಳಿಗೆ ಹೋಲಿಸಿದರೆ , ಕಳೆದ ಐದು ವರ್ಷಗಳಲ್ಲಿ 8 ಪಟ್ಟು ಅಧಿಕ ಮನೆಗಳ ನಿರ್ಮಾಣಕ್ಕೆ ಮಂಜೂರಾತಿ ನೀಡಲಾಗಿದೆ .
      * ಪಿಎಂಎವೈ ( ಯು ) ಅನುಷ್ಠಾನಕ್ಕೆ ನಿರಂತರವಾಗಿ ಆರ್ಥಿಕ ನೆರವು ಖಾತ್ರಿಪಡಿಸಲು ಬಜೆಟ್ ಸಂಪನ್ಮೂಲವನ್ನು ಹೊರತುಪಡಿಸಿ , ಸುಮಾರು 60 ಸಾವಿರ ಕೋಟಿ ರೂ . ಸಂಗ್ರಹಕ್ಕೆ ರಾಷ್ಟ್ರೀಯ ನಗರ ವಸತಿ ನಿಧಿ ಸ್ಥಾಪಿಸಲಾಗಿದೆ .
      * ಮಧ್ಯಮ ವರ್ಗದ ಜನರಿಗೆ ವಸತಿ ಸಾಲಕ್ಕೆ ಸಬ್ಸಿಡಿ ನೀಡಲಾಗುತ್ತಿದೆ . ಈವರೆಗೆ ಸಿಎಲ್ಎಸ್ಎಸ್ ಅಡಿಯಲ್ಲಿ ಹತ್ತು ಲಕ್ಷಕ್ಕೂ ಅಧಿಕ ಫಲಾನುಭವಿಗಳು ಸಬ್ಸಿಡಿ ಲಾಭ ಪಡೆದಿದ್ದಾರೆ .
      * ಜಾಗತಿಕ ವಸತಿ ತಂತ್ರಜ್ಞಾನ ಸ್ಪರ್ಧೆ – ಭಾರತದ ಮೂಲಕ ಸರ್ಕಾರ ಹಲವು ಪರ್ಯಾಯ ಹಾಗೂ ಅತ್ಯಾಧುನಿಕ ತಂತ್ರಜ್ಞಾನಗಳನ್ನು ಕಂಡುಕೊಂಡಿದ್ದು , ಅವುಗಳನ್ನು ಆರು ರಾಜ್ಯಗಳಲ್ಲಿ ಪ್ರಾಯೋಗಿಕವಾಗಿ ಅನುಷ್ಠಾನಗೊಳಿಸುತ್ತಿದೆ .
      * ಆತ್ಮ ನಿರ್ಭರ ಭಾರತಕ್ಕೆ ಪೂರಕವಾಗಿ ನಗರದ ವಲಸಿಗರು ಮತ್ತು ಬಡವರಿಗೆ ವಸತಿ ಸೌಕರ್ಯ ಕಲ್ಪಿಸಲು ಕೈಗೆಟಕುವ ದರದಲ್ಲಿ ಬಾಡಿಗೆ ವಸತಿ ಸಮುಚ್ಛಯಗಳ ( ಎಆರ್ ಎಚ್ ಸಿಎಸ್ ) ನಿರ್ಮಾಣ ಯೋಜನೆಯನ್ನು 2020 ರ ಮೇ 14 ರಂದು ಹಣಕಾಸು ಸಚಿವರು ಪ್ರಕಟಿಸಿದ್ದಾರೆ . ಈ ಯೋಜನೆಯ ಫಲಾನುಭವಿಗಳಲ್ಲಿ ನಗರ ಪ್ರದೇಶಗಳ ವಲಸಿಗರು , ಬಡವರು , ಕಾರ್ಮಿಕರು , ಬೀದಿ ಬದಿ ವ್ಯಾಪಾರಿಗಳು , ಆಟೋರಿಕ್ಷಾ ಚಾಲಕರು ಮತ್ತಿತರರು ಸೇರಿದ್ದಾರೆ .
      * ನಿರ್ಮಾಣ ಚಟುವಟಿಕೆಗಳ ಮೇಲೆ ಆರ್ಥಿಕವಾಗಿ ಭಾರೀ ಪರಿಣಾಮಗಳಾಗಿರುವ ಹಿನ್ನೆಲೆಯಲ್ಲಿ ಹಲವು ಕ್ರಮಗಳ ಮೂಲಕ 1.65 ಕೋಟಿ ಜನರಿಗೆ ಉದ್ಯೋಗ ಸೃಷ್ಟಿಸುವ ಗುರಿ ಹೊಂದಲಾಗಿದೆ .

    ***

    
    
    (Release ID: 1634352) Visitor Counter : 25
    
    
      Read this release in: English , Hindi , Manipuri , Bengali , Punjabi , Tamil , Telugu
    
    
    

*