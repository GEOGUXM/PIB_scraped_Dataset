      PIB Headquarters

      ಕೋವಿಡ್-19 ಪಿ ಐ ಬಿ ದೈನಿಕ ವರದಿ
      Posted On: 27 JUN 2020 6:28PM by PIB Bengaluru


    ಕೋವಿಡ್ - 19 ಪಿ ಐ ಬಿ ದೈನಿಕ ವರದಿ


    ( ಕಳೆದ 24 ಗಂಟೆಗಳಲ್ಲಿ ಕೋವಿಡ್ -19 ಕ್ಕೆ ಸಂಬಂಧಿಸಿದಂತೆ ಬಿಡುಗಡೆ ಮಾಡಲಾದ ಮಾಧ್ಯಮ ಹೇಳಿಕೆಗಳು ಮತ್ತು


    ಪಿಐಬಿ ವಾಸ್ತವದ ಪರಿಶೀಲನೆ - FACT CHECK- ಯನ್ನು ಒಳಗೊಂಡಿದೆ )


    ಕೋವಿಡ್ -19 ಕುರಿತಂತೆ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಅಪ್ಡೇಟ್ : ಸಕ್ರಿಯ ಪ್ರಕರಣಗಳನ್ನು ಹಿಂದಿಕ್ಕಿದ ಚೇತರಿಕೆ ಪ್ರಕರಣಗಳ ಸಂಖ್ಯೆ ; ಗುಣಮುಖರಾಗಿ ಚೇತರಿಸಿಕೊಂಡವರ ಮತ್ತು ಸಕ್ರಿಯ ಪ್ರಕರಣಗಳ ಅಂತರ ಸುಮಾರು 1 ಲಕ್ಷದಷ್ಟು .


    ಕೋವಿಡ್ -19 ಪ್ರಕರಣಗಳಲ್ಲಿ ಗುಣಮುಖರಾದವರ ಸಂಖ್ಯೆ ತ್ವರಿತವಾಗಿ ಏರುತ್ತಿದ್ದು , ಸಕ್ರಿಯ ಕೋವಿಡ್ -19 ಪ್ರಕರಣಗಳ ಸಂಖ್ಯೆಯನ್ನು ಹಿಂದಿಕ್ಕಿದೆ . ಗುಣಮುಖರಾದವರು ಮತ್ತು ಸಕ್ರಿಯ ಪ್ರಕರಣಗಳ ಸಂಖ್ಯೆಗಳ ನಡುವಣ ಅಂತರ ಸುಮಾರು 1 ಲಕ್ಷದಷ್ಟಾಗಿದೆ . ಇಂದು ಸಕ್ರಿಯ ಪ್ರಕರಣಗಳ ಸಂಖ್ಯೆಗೆ ಹೋಲಿಸಿದಾಗ ಗುಣಮುಖರಾದವರ ಸಂಖ್ಯೆ 98,493 ರಷ್ಟು ಹೆಚ್ಚಿದೆ . ಸಕ್ರಿಯ ಪ್ರಕರಣಗಳ ಸಂಖ್ಯೆ 1,97,387 ಆಗಿದ್ದರೆ , ಗುಣಮುಖರಾದವರ ಸಂಖ್ಯೆ 2,95,880 ರಷ್ಟಾಗಿದೆ . ಇದು ಉತ್ತೇಜನಕಾರಿ ಸ್ಥಿತಿಯಾಗಿದ್ದು , ಕೋವಿಡ್ -19 ಗುಣಮುಖ ದರ 58.13 % ಆಗಿದೆ .


    ಗುಣಮುಖ ದರದಲ್ಲಿ ಉನ್ನತ ಸ್ಥಾನದಲ್ಲಿರುವ 15 ರಾಜ್ಯಗಳು ಈ ಕೆಳಗಿನಂತಿವೆ :

                                          
Sr.  State/UT                Recovery Rate
                                          
                                          
No.                                       
                                          
                                          
                                          
1    ಮೇಘಾಲಯ                  89.1%        
                                          
                                          
                                          
2    ರಾಜಸ್ಥಾನ                78.8%        
                                          
                                          
                                          
3    ತ್ರಿಪುರಾ                78.6%        
                                          
                                          
                                          
4    ಚಂಡೀಗಢ                  77.8%        
                                          
                                          
                                          
5    ಮಧ್ಯಪ್ರದೇಶ              76.4%        
                                          
                                          
                                          
6    ಬಿಹಾರ                   75.6%        
                                          
                                          
                                          
7    ಅಂಡಮಾನ್ ಮತ್ತು ನಿಕೋಬಾರ್  72.9%        
                                          
                                          
                                          
8    ಗುಜರಾತ್                 72.8%        
                                          
                                          
                                          
9    ಜಾರ್ಖಂಡ                 70.9%        
                                          
                                          
                                          
10   ಛತ್ತೀಸ್ ಗಢ              70.5%        
                                          
                                          
                                          
11   ಒಡಿಶಾ                   69.5%        
                                          
                                          
                                          
12   ಉತ್ತರಾಖಂಡ               65.9%        
                                          
                                          
                                          
13   ಪಂಜಾಬ್                  65.7%        
                                          
                                          
                                          
14   ಉತ್ತರ ಪ್ರದೇಶ            65.0%        
                                          
                                          
                                          
15   ಪಶ್ಚಿಮ ಬಂಗಾಲ            65.0%        
                                          
                                          

    ಕೋವಿಡ್ -19 ಕುರಿತ ಸಚಿವರ ತಂಡದ 17 ನೇ ಸಭೆಯ ಅಧ್ಯಕ್ಷತೆ ವಹಿಸಿದ ಡಾ . ಹರ್ಷವರ್ಧನ್


    ಕೋವಿಡ್ -19 ಕುರಿತ ಉನ್ನತಾಧಿಕಾರದ ಸಚಿವರ ತಂಡದ ( ಜಿ . ಒ . ಎಂ .) 17 ನೇ ಸಭೆ ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವರಾದ ಡಾ . ಹರ್ಷವರ್ಧನ್ ಅವರ ಅಧ್ಯಕ್ಷತೆಯಲ್ಲಿ ಇಂದು ನಡೆಯಿತು . ಪ್ರಸ್ತುತ ಎಂಟು ರಾಜ್ಯಗಳು ( ಮಹಾರಾಷ್ಟ್ರ , ತಮಿಳುನಾಡು , ದಿಲ್ಲಿ , ತೆಲಂಗಾಣ , ಗುಜರಾತ್ , ಉತ್ತರ ಪ್ರದೇಶ , ಆಂಧ್ರ ಪ್ರದೇಶ , ಮತ್ತು ಪಶ್ಚಿಮ ಬಂಗಾಳ ) ಸಕ್ರಿಯ ಪ್ರಕರಣಗಳ 85.5 % ನಷ್ಟು ಒತ್ತಡವನ್ನು ಅನುಭವಿಸುತ್ತಿವೆ . ಮತ್ತು ಭಾರತದಲ್ಲಿ ಸಂಭವಿಸಿದ ಒಟ್ಟು ಸಾವುಗಳ ಪೈಕಿ 87 % ಈ ರಾಜ್ಯಗಳಲ್ಲಿ ಸಂಭವಿಸಿವೆ , ಎಂದು ಜಿ . ಒ . ಎಂ . ಗೆ ತಿಳಿಸಲಾಯಿತು . ಐ . ಸಿ . ಎಂ . ಆರ್ . ಮಹಾನಿರ್ದೇಶಕ ಡಾ . ಭಾರ್ಗವ ಅವರು ವಿವಿಧ ಪರೀಕ್ಷಾ ವಿಧಾನಗಳ ಮೂಲಕ ದೈನಿಕ ಪರೀಕ್ಷಾ ಸಾಮರ್ಥ್ಯವನ್ನು ಹೆಚ್ಚಿಸಲಾಗಿರುವ ಕುರಿತು ವಿವರಿಸಿದರು . ಕಳೆದ 24 ಗಂಟೆಗಳಲ್ಲಿ ಪರೀಕ್ಷೆ ಮಾಡಲಾದ ಸ್ಯಾಂಪಲ್ ಗಳ ಸಂಖ್ಯೆ 2,20,479 ಕ್ಕೇರಿದೆ , ಇದರೊಂದಿಗೆ ಒಟ್ಟು ಪರೀಕ್ಷೆಗಳ ಸಂಖ್ಯೆ ಇಂದಿನವರೆಗೆ 79,96,707 ಆಗಿದೆ . ಭಾರತವು ಈಗ ಕೋವಿಡ್ -19 ಕ್ಕಾಗಿಯೇ ಇರುವ 1026 ರೋಗಪತ್ತೆ ಪ್ರಯೋಗಾಲಯಗಳನ್ನು ಹೊಂದಿದೆ . 2020 ರ ಜೂನ್ 27 ರವರೆಗೆ ಕೋವಿಡ್ ಗಾಗಿಯೇ ಮೀಸಲಾಗಿರುವ 1039 ಆಸ್ಪತ್ರೆಗಳಿವೆ ಎಂಬುದಾಗಿ ಜಿ . ಒ . ಎಂ . ಗೆ ತಿಳಿಸಲಾಯಿತು . ಅಲ್ಲಿ 1,76,275 ಐಸೋಲೇಶನ್ ಹಾಸಿಗೆಗಳಿವೆ . 22,940 ಐ . ಸಿ . ಯು . ಹಾಸಿಗೆಗಳಿವೆ . ಮತ್ತು 77,268 ಆಮ್ಲಜನಕ ಬೆಂಬಲಿತ ಹಾಸಿಗೆಗಳಿವೆ . 2,398 ಕೋವಿಡ್ ಗಾಗಿಯೇ ಪ್ರತ್ಯೇಕ ಆರೋಗ್ಯ ಕೇಂದ್ರಗಳಿವೆ ಮತ್ತು ಇವುಗಳಲ್ಲಿ 1,39,483 ಐಸೋಲೇಶನ್ ಹಾಸಿಗೆಗಳಿವೆ . 11,539 ಐ . ಸಿ . ಯು . ಹಾಸಿಗೆಗಳಿವೆ . ಮತ್ತು 51,321 ಆಮ್ಲಜನಕ ಬೆಂಬಲಿತ ಹಾಸಿಗೆಗಳಿವೆ . ಇವೆಲ್ಲವೂ ಕಾರ್ಯಾಚರಿಸುವ ಸ್ಥಿತಿಯಲ್ಲಿವೆ . ಇವಲ್ಲದೆ 8,958 ಕೋವಿಡ್ ಶುಶ್ರೂಷಾ ಕೇಂದ್ರಗಳು 8,10,621 ಹಾಸಿಗೆಗಳನ್ನು ಹೊಂದಿದ್ದು , ದೇಶದಲ್ಲಿ ಕೋವಿಡ್ -19 ವಿರುದ್ದದ ಹೋರಾಟಕ್ಕೆ ಲಭ್ಯ ಇವೆ .


    ದಿಲ್ಲಿಯಲ್ಲಿ ಕೋವಿಡ್ ನಿರ್ವಹಣೆ ಪ್ರಯತ್ನಗಳಿಗೆ ಕೇಂದ್ರದ ಒತ್ತಾಸೆ


    ಕೇಂದ್ರ ಸರಕಾರವು ದಿಲ್ಲಿಯ ಎನ್ . ಸಿ . ಟಿ . ಗೆ ಸಾಕಷ್ಟು ಪೂರಕ ಬೆಂಬಲವನ್ನು ಕೋವಿಡ್ -19 ನಿಭಾವಣೆ ಮತ್ತು ನಿಯಂತ್ರಣಕ್ಕಾಗಿ ನೀಡುತ್ತಿದೆ . ಐ . ಸಿ . ಎಂ . ಆರ್ . 4.7 ಲಕ್ಷ ಆರ್ . ಟಿ - ಪಿ . ಸಿ . ಆರ್ . ಪರೀಕ್ಷೆಗಳನ್ನು ನಡೆಸುವುದಕ್ಕೆ ರೋಗಪತ್ತೆ ಸಲಕರಣೆಗಳನ್ನು ಒದಗಿಸಿದೆ . ಅದು ಪರೀಕ್ಷೆ ನಡೆಸಲು ಅವಶ್ಯ ಇರುವ 1.57 ಲಕ್ಷ ಆರ್ . ಎನ್ . ಎ . ಹೊರತೆಗೆಯುವಿಕೆ ಕಿಟ್ ಗಳನ್ನು ಮತ್ತು 2.48 ಲಕ್ಷ ವಿ . ಟಿ . ಎಂ . ಗಳನ್ನು ಮತ್ತು ಗಂಟಲು ದ್ರವ ಹೊರತೆಗೆಯುವ ವಸ್ತುಗಳನ್ನು ಕೋವಿಡ್ -19 ಸ್ಯಾಂಪಲ್ ಗಳ ಸಂಗ್ರಹಕ್ಕಾಗಿ ಪೂರೈಸಿದೆ .


    ದಿಲ್ಲಿಯ ಎನ್ . ಸಿ . ಟಿ . ಯಲ್ಲಿ ಕೋವಿಡ್ ಹರಡುವಿಕೆ ನಿಯಂತ್ರಣ ಕ್ರಮಗಳನ್ನು ಉತ್ತೇಜಿಸುವುದಕ್ಕಾಗಿ ದಿಲ್ಲಿಯ ಛತ್ತಾರ್ ಪುರದಲ್ಲಿರುವ ರಾಧಾ ಸೋಮಿ ಸತ್ಸಂಗ ಬಿಯಾಸ್ ನಲ್ಲಿ 10,000 ಹಾಸಿಗೆಗಳ “ ಸರ್ದಾರ್ ಪಟೇಲ್ ಕೋವಿಡ್ ಆರೈಕೆ ಕೇಂದ್ರ ” ವನ್ನು ಅಭಿವೃದ್ದಿಪಡಿಸಲಾಗುತ್ತಿದೆ . ಈ ಕೇಂದ್ರದ ಎಲ್ಲಾ ಕಾರ್ಯಾಚರಣಾ ಅವಶ್ಯಕತೆಗಳ ಹೊಣೆಗಾರಿಕೆಯನ್ನು , ಅವಶ್ಯ ಸಂಖ್ಯೆಯಲ್ಲಿ ವೈದ್ಯಕೀಯ ಸಿಬ್ಬಂದಿಗಳ ಒದಗಣೆಯನ್ನು ಸಹಿತವಾಗಿ ಕೇಂದ್ರೀಯ ಸಶಸ್ತ್ರ ಪಡೆಗಳಿಗೆ ( ಸಿ . ಎ . ಪಿ . ಎಫ್ . ಗಳಿಗೆ ) ನೀಡಲಾಗಿದೆ . ಇದರಲ್ಲಿ ಭಾರತ – ಟಿಬೇಟ್ ಗಡಿ ಪೊಲೀಸ್ ( ಐ . ಟಿ . ಬಿ . ಪಿ .) ಮುಂಚೂಣಿ ಪಾತ್ರವನ್ನು ವಹಿಸಲಿದೆ . ಸುಮಾರು 2,000 ಹಾಸಿಗೆಗಳನ್ನು ಕಾರ್ಯಾಚರಣಾ ಸ್ಥಿತಿಯಲ್ಲಿಡಲಾಗಿದೆ . ಡಿ . ಆರ್ . ಡಿ . ಒ . 1000 ಹಾಸಿಗೆಗಳ ಹೊಸ ಆಸ್ಪತ್ರೆಯನ್ನು ನಿರ್ಮಾಣ ಮಾಡಿದ್ದು , ಸೇನೆಯ ವೈದ್ಯರು ಮತ್ತು ಅರೆ ವೈದ್ಯಕೀಯ ಸಿಬ್ಬಂದಿಗಳು ಇದನ್ನು ನಿರ್ವಹಿಸಲಿದ್ದಾರೆ . ಧೌಲಕೌನ್ ಬಳಿಯಲ್ಲಿ ಇದು ಮುಂದಿನ ವಾರದಿಂದ ಕಾರ್ಯಾರಂಭ ಮಾಡಲಿದೆ . ಭಾರತ ಸರಕಾರವು ಕೇಂದ್ರ ಮಟ್ಟದಲ್ಲಿ 11.11 ಲಕ್ಷ ಎನ್ -95 ಮುಖಗವಸುಗಳನ್ನು , 6.81 ಲಕ್ಷ ಪಿ . ಪಿ . ಇ . ಕಿಟ್ ಗಳು , 44.80 ಲಕ್ಷ ಎಚ್ . ಸಿ . ಕ್ಯು . ಮಾತ್ರೆಗಳನ್ನು ದಿಲ್ಲಿಯಲ್ಲಿ ಖರೀದಿ ಮಾಡಿ ವಿತರಣೆ ಮಾಡಿದೆ . ದಿಲ್ಲಿಗೆ 425 ವೆಂಟಿಲೇಟರುಗಳನ್ನು ಮಂಜೂರು ಮಾಡಲಾಗಿದ್ದು , ಎಲ್ಲವನ್ನೂ ಜಿ . ಎನ್ . ಸಿ . ಟಿ . ಯ ವಿವಿಧ ಆಸ್ಪತ್ರೆಗಳಿಗೆ ಪೂರೈಕೆ ಮಾಡಲಾಗಿದೆ . ದಿಲ್ಲಿಯಲ್ಲಿ ಕೋವಿಡ್ -19 ಕ್ಕಾಗಿಯೇ 34 ಆಸ್ಪತ್ರೆಗಳು ( ಡಿ . ಸಿ . ಎಚ್ .) , 4 ಕೋವಿಡ್ ಗಾಗಿಯೇ ಇರುವ ಕೋವಿಡ್ ಆರೋಗ್ಯ ಕೇಂದ್ರಗಳು ( ಡಿ . ಸಿ . ಎಚ್ . ಸಿ ..) , 24 ಕೋವಿಡ್ ಕೇಂದ್ರಗಳು ( ಡಿ . ಸಿ . ಸಿ . ಸಿ .) ಗಳು ಕೋವಿಡ್ -19 ರೋಗಿಗಳನ್ನು ಅವರ ಪರಿಸ್ಥಿತಿಗೆ ಅನುಗುಣವಾಗಿ ಚಿಕಿತ್ಸೆ ನೀಡುವುದಕ್ಕಾಗಿ ಇವೆ .


    ಕೋವಿಡ್ -19 ಪ್ರಕರಣಗಳ ನಿರ್ವಹಣೆಗೆ ಸಕಾಲಿಕಗೊಳಿಸಿದ ಕ್ಲಿನಿಕಲ್ ನಿರ್ವಹಣಾ ಶಿಷ್ಟಾಚಾರವನ್ನು ಹೊರಡಿಸಿದ ಕೇಂದ್ರ ಆರೋಗ್ಯ ಸಚಿವಾಲಯ .


    ಕೋವಿಡ್ -19 ಕ್ಕೆ ಸಂಬಂಧಿಸಿ ಲಭ್ಯವಾಗುತ್ತಿರುವ ಮಾಹಿತಿಗಳ ವೇಗವನ್ನು ಅನುಸರಿಸಿಕೊಂಡು ಅದರಲ್ಲೂ ಪರಿಣಾಮಕಾರಿ ಔಷಧಿಯ ವಿಷಯಗಳನ್ನು ಗಮನಕ್ಕೆ ತೆಗೆದುಕೊಂಡು ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ಇಂದು ಕೋವಿಡ್ -19 ಪ್ರಕರಣಗಳ ನಿರ್ವಹಣೆಗಾಗಿ ಸಕಾಲಿಕಗೊಳಿಸಿದ ಕ್ಲಿನಿಕಲ್ ನಿರ್ವಹಣಾ ಶಿಷ್ಟಾಚಾರಗಳನ್ನು ಬಿಡುಗಡೆ ಮಾಡಿದೆ . ಈ ಸಕಾಲಿಕಗೊಳಿಸಿದ ಶಿಷ್ಟಾಚಾರಗಳು ಸಾಮಾನ್ಯ ಮತ್ತು ಗಂಭೀರ ಕೋವಿಡ್ -19 ಪ್ರಕರಣಗಳನ್ನು ನಿಭಾಯಿಸಲು ಮಿಥೈಲ್ ಪ್ರೆಡ್ ನಿಸೊಲೋನ್ ಗೆ ಪರ್ಯಾಯವಾಗಿ ಡೆಕ್ಸಾಮಿಥಾಸೋನ್ ಬಳಕೆಗೆ ಸಲಹೆ ಮಾಡಿರುವುದನ್ನೂ ಒಳಗೊಂಡಿವೆ . ಇತ್ತೀಚಿನ ಲಭ್ಯ ಸಾಕ್ಷಾಧಾರಗಳು ಮತ್ತು ತಜ್ಞರ ಸಲಹೆಗಳ ಮೇರೆಗೆ ಈ ಬದಲಾವಣೆಯನ್ನು ಮಾಡಲಾಗಿದೆ .


    ರೆವೆರೆಂಡ್ ಡಾ . ಜೋಸೆಫ್ ಮಾರ್ ಥೋಮಾ ಮೆಟ್ರೋಪಾಲಿಟನ್ ಅವರ 90 ನೇ ಜನ್ಮವರ್ಷಾಚರಣೆಯನ್ನು ಉದ್ದೇಶಿಸಿ ಪ್ರಧಾನ ಮಂತ್ರಿ ಭಾಷಣ : ಕೊರೋನಾ ವಾರಿಯರ್ಸ್ ಗಳ ಬೆಂಬಲದಿಂದ ಭಾರತವು ಕೋವಿಡ್ -19 ವಿರುದ್ದ ದೃಢವಾಗಿ ಹೋರಾಡುತ್ತಿದೆ , ಎಂದು ಪ್ರಧಾನಿ ಹೇಳಿಕೆ


    ಭಾರತವು ಸದಾ ಹಲವು ಮೂಲಗಳಿಂದ ಆಧ್ಯಾತ್ಮಿಕ ಪ್ರಭಾವವನ್ನು ಮುಕ್ತವಾಗಿ ಸ್ವೀಕರಿಸಿದೆ ಎಂದು ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಹೇಳಿದ್ದಾರೆ . ಡಾ . ಜೋಸೆಫ್ ಮಾರ್ ಥೋಮಾ ಅವರ “ ವಿನಯ ಎಂಬುದು ಉತ್ಕೃಷ್ಟ ಮೌಲ್ಯ , ಅದು ಸದಾ ಉತ್ತಮ ಕಾರ್ಯಗಳ ಫಲವನ್ನು ಒದಗಿಸುತ್ತದೆ ” ಎಂಬ ಹೇಳಿಕೆಯನ್ನು ಉಲ್ಲೇಖಿಸಿದ ಪ್ರಧಾನ ಮಂತ್ರಿ ಅವರು ಈ ವಿನಯದ ಸ್ಪೂರ್ತಿಯೊಂದಿಗೆ ಮಾರ್ ಥೋಮಾ ಚರ್ಚ್ ನಮ್ಮ ಭಾರತೀಯ ಸಹಚರರ ಬದುಕಿನಲ್ಲಿ ಮತ್ತು ಅದರಲ್ಲೂ ವಿಶೇಷವಾಗಿ ಆರೋಗ್ಯ ರಕ್ಷಣೆ ಮತ್ತು ಶಿಕ್ಷಣ ವಲಯದಲ್ಲಿ ಧನಾತ್ಮಕ ಬದಲಾವಣೆಯನ್ನು ತರಲು ಕಾರಣಕರ್ತವಾಗಿದೆ ಎಂದರು . ಭಾರತದ ಸ್ವಾತಂತ್ರ್ಯ ಹೋರಾಟದಲ್ಲಿ ಮಾರ್ ಥೋಮಾ ಚರ್ಚ್ ಪ್ರಮುಖ ಪಾತ್ರವನ್ನು ವಹಿಸಿದೆ ಮತ್ತು ಅದು ರಾಷ್ಟ್ರೀಯ ಸಮಗ್ರತೆಯ ನಿಟ್ಟಿನಲ್ಲಿ ಮುಂಚೂಣಿಯಲ್ಲಿ ನಿಂತು ಕೆಲಸ ಮಾಡಿದೆ ಎಂದರು . ಕೋವಿಡ್ -19 ಬರೇ ದೈಹಿಕ ಖಾಯಿಲೆ ಮಾತ್ರವಲ್ಲ , ಅದು ಜನತೆಯ ಜೀವನಕ್ಕೆ ಬೆದರಿಕೆ ಮತ್ತು ಅದು ನಮ್ಮ ಅನಾರೋಗ್ಯಕರ ಜೀವನ ವಿಧಾನದತ್ತ ನಮ್ಮ ಗಮನವನ್ನು ಸೆಳೆಯುತ್ತದೆ ಎಂದರು . ಈ ಜಾಗತಿಕ ಸಾಂಕ್ರಾಮಿಕವು ಇಡೀ ಮಾನವ ಕುಲಕ್ಕೆ ಚೇತರಿಕೆ ಅವಶ್ಯ ಎಂಬ ಅಭಿಪ್ರಾಯವನ್ನು ನೀಡುತ್ತದೆ ಎಂದರಲ್ಲದೆ ನಮ್ಮ ಭೂಗ್ರಹದಲ್ಲಿ ಸಂತೋಷ ಮತ್ತು ಸೌಹಾರ್ದತೆಯನ್ನು ಇನ್ನಷ್ಟು ವಿಸ್ತರಿಸಲು ಅವಶ್ಯವಾದ ಎಲ್ಲವನ್ನೂ ಮಾಡಲು ಸಭಿಕರಿಗೆ ಕರೆ ನೀಡಿದರು . ಕೊರೋನಾ ವಾರಿಯರ್ಸ್ ಗಳ ಶ್ರಮ ಮತ್ತು ಬೆಂಬಲದಿಂದಾಗಿ ಭಾರತವು ಕೋವಿಡ್ -19 ವಿರುದ್ದ ದೃಢ ಹೋರಾಟ ಮಾಡುತ್ತಿದೆ ಎಂದೂ ಅವರು ಹೇಳಿದರು .


    ಸಂಕೀರ್ಣ ಮಹತ್ವದ 200 ರೈಲ್ವೇ ನಿರ್ವಹಣಾ ಯೋಜನೆಗಳು ಕೋವಿಡ್ -19 ಲಾಕ್ ಡೌನ್ ಅವಧಿಯಲ್ಲಿ ಪೂರ್ಣ


    ಭಾರತೀಯ ರೈಲ್ವೇಯ ಹಿನ್ನೆಲೆಯಲ್ಲಿ ದುಡಿಯುತ್ತಿರುವ ವಾರಿಯರ್ ಗಳು ಕೋವಿಡ್ -19 ಜಾಗತಿಕ ಸಾಂಕ್ರಾಮಿಕದ ಕಾರಣದಿಂದಾಗಿ ಪ್ರಯಾಣಿಕ ರೈಲುಗಳ ಸಂಚಾರ ಸ್ಥಗಿತಗೊಂಡ ಅವಧಿಯನ್ನು ಅವಕಾಶವಾಗಿ ಬಳಸಿಕೊಂಡು ಯಾರ್ಡ್ ಮರು ನವೀಕರಣ , ದುರಸ್ತಿ ಮತ್ತು ಹಳೆಯ ಸೇತುವೆಗಳ ಗರ್ಡರ್ ಗಳ ಮರುಜೋಡಣೆ , ದ್ವಿಪಥಗೊಳಿಸುವಿಕೆ ಮತ್ತು ರೈಲು ಮಾರ್ಗಗಳ ವಿದ್ಯುದ್ದೀಕರಣ ಮತ್ತು ಕತ್ತರಿ ಜೋಡಣೆಗಳ ಮರುನವೀಕರಣ ಸಹಿತ ಬಾಕಿಯುಳಿದಿದ್ದ ವಿವಿಧ ಸುಮಾರು 200 ಕ್ಕೂ ಅಧಿಕ ನಿರ್ವಹಣಾ ಕಾಮಗಾರಿಗಳನ್ನು ಯಶಸ್ವಿಯಾಗಿ ಅನುಷ್ಟಾನ ಮಾಡಿದರು . ಪೂರ್ಣಗೊಳ್ಳದೆ ಬಾಕಿಯಾಗಿದ್ದಂತಹ ಇಂತಹ ಹಲವಾರು ಯೋಜನೆಗಳು ಭಾರತೀಯ ರೈಲ್ವೇಗೆ ಬಹಳ ಅಡ್ಡಿಯುಂಟು ಮಾಡುತ್ತಿದ್ದವು .


    ಎಲ್ಲಾ ಅವಶ್ಯಕ ಸಾಮಗ್ರಿಗಳನ್ನು ಪೂರೈಸಲು ಪಾರ್ಸೆಲ್ ರೈಲು ಮತ್ತು ಸರಕು ಸಾಗಾಣಿಕೆ ರೈಲುಗಳ ಓಡಾಟ ಇದ್ದಾಗ್ಯೂ , ಪ್ರಯಾಣಿಕ ರೈಲುಗಳ ಓಡಾಟ ಇಲ್ಲದ ಲಾಕ್ ಡೌನ್ ಅವಧಿಯನ್ನು ಭಾರತೀಯ ರೈಲ್ವೇಯು ಧೀರ್ಘ ಕಾಲದಿಂದ ಬಾಕಿಯಾಗಿದ್ದ ನಿರ್ವಹಣಾ ಕಾಮಗಾರಿಗಳನ್ನು ಅನುಷ್ಟಾನಿಸಲು ಬಳಸಿಕೊಂಡಿತು .


    ಕೃಷಿ ಸಹಕಾರ ಮತ್ತು ರೈತರ ಕಲ್ಯಾಣ ಇಲಾಖೆಯಿಂದ ಕೃಷಿ ಸುಧಾರಣೆಗಳು , ವ್ಯೂಹಾತ್ಮಕ ನೀತಿಗಳ ಸ್ಥಳಾಂತರ ಮತ್ತು ಹೂಡಿಕೆ ಅವಕಾಶಗಳನ್ನು ಕುರಿತ ವೆಬಿನಾರ್ ಆಯೋಜನೆ


    ವೆಬಿನಾರ್ ಉದ್ದೇಶಿಸಿ ಮಾತನಾಡಿದ ಕೃಷಿ ಮತ್ತು ರೈತರ ಕಲ್ಯಾಣ ಕಾರ್ಯದರ್ಶಿ ಶ್ರೀ ಸಂಜಯ್ ಅಗರ್ವಾಲ್ ಕೋವಿಡ್ -19 ಜಾಗತಿಕ ಸಾಂಕ್ರಾಮಿಕ ಉಂಟು ಮಾಡಿರುವ ಬಿಕ್ಕಟ್ಟಿನ ಸಮಯದಲ್ಲಿ ಭಾರತ ಸರಕಾರವು ಕೃಷಿ ವಲಯಕ್ಕೆ ಮತ್ತು ರೈತರ ಕಲ್ಯಾಣಕ್ಕೆ ಸಂಬಂಧಿಸಿ ಕೈಗೊಂಡ ಕ್ರಾಂತಿಕಾರಿ , ಮತ್ತು ಉತ್ತಮ ಭವಿಷ್ಯವನ್ನು ರೂಪಿಸುವಂತಹ ಕಾರ್ಯಕ್ರಮಗಳನ್ನು ಕೊಂಡಾಡಿದರು . ಈ ಬಿಕ್ಕಟ್ಟಿನ ಅವಧಿಯಲ್ಲಿ ಭಾರತೀಯ ರೈತರ ಸಾಮರ್ಥ್ಯ ಮತ್ತು ಉದ್ಯಮದ ಪ್ರಯತ್ನಗಳ ಫಲವಾಗಿ ಖಾರೀಫ್ ಬಿತ್ತನೆ ಈ ವರ್ಷ 316 ಲಕ್ಷ ಹೆಕ್ಟೇರ್ ಆಗಿದೆ , ಕಳೆದ ವರ್ಷ 154 ಲಕ್ಷ ಹೆಕ್ಟೇರ್ ಬಿತ್ತನೆ ಆಗಿತ್ತು . ಕಳೆದ ಐದು ವರ್ಷಗಳ ಸರಾಸರಿ 187 ಲಕ್ಷ ಹೆಕ್ಟೇರ್ ಎಂದರು . ಪಶುಸಂಗೋಪನೆಯಿಂದ ಹಿಡಿದು ಎ . ಟಿ . ಎಂ . ವರೆಗೆ ಹೋಲಿಕೆ ಮಾಡಿದ ಪಶು ಸಂಗೋಪನೆ ಮತ್ತು ಹೈನುಗಾರಿಕಾ ಕಾರ್ಯದರ್ಶಿ ಶ್ರೀ ಅತುಲ್ ಚತುರ್ವೇದಿ ಚಿಲ್ಲರೆ ಮಾರಾಟದಲ್ಲಿ ಹಾಲಿನಷ್ಟು ತ್ವರಿತವಾಗಿ ಮಾರಾಟವಾಗುವ ಉತ್ಪನ್ನ ಬೇರೆ ಇಲ್ಲ ಎಂದರು .


    ಪಿ ಐ ಬಿ ಕ್ಷೇತ್ರೀಯ ಕಚೇರಿಗಳ ವರದಿ .

      * ಚಂಡೀಗಢ : ಕೇಂದ್ರಾಡಳಿತ ಪ್ರದೇಶ ಚಂಡೀಗಢದ ಸಲಹೆಗಾರರು ಸಾಮಾಜಿಕ ಅಂತರ ಪಾಲನೆ ಮತ್ತು ಮುಖಗವಸುಗಳನ್ನು ಧರಿಸುವುದಕ್ಕೆ ಸಂಬಂಧಿಸಿ ಕಟ್ಟು ನಿಟ್ಟಿನ ಅನುಷ್ಟಾನ ಕ್ರಮಗಳನ್ನು ಕೈಗೊಳ್ಳಲು ಪೊಲೀಸು ಮತ್ತು ಇತರ ಅಧಿಕಾರಿಗಳಿಗೆ ಈಗಾಗಲೇ ಸೂಚನೆ ನೀಡಿರುವುದಾಗಿ ಹೇಳಿದ್ದಾರೆ . ಸುಖ್ನಾ ಸಹಿತ ಎಲ್ಲಾ ಮಾರುಕಟ್ಟೆ ಪ್ರದೇಶಗಳಲ್ಲಿ ಮತ್ತು ಸಾರ್ವಜನಿಕ ಪ್ರದೇಶಗಳಲ್ಲಿ ಧಿಡೀರ್ ತಪಾಸಣಾ ಕ್ರಮಗಳನ್ನು ಕೈಗೊಳ್ಳಲಾಗುವುದು ಮತ್ತು ನಿಯಮ ಉಲ್ಲಂಘಿಸುವವರ ವಿರುದ್ದ ಕಟ್ಟುನಿಟ್ಟಿನ ಕ್ರಮ ಕೈಗೊಳ್ಳಲಾಗುವುದು .
      * ಹ ರಿಯಾ ಣ : ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಆತ್ಮನಿರ್ಭರ ಭಾರತ್ ಚಿಂತನೆಯನ್ನು ಅನುಷ್ಟಾನ ಮಾಡುವ ನಿಟ್ಟಿನಲ್ಲಿ ಮುಂದಡಿ ಇಡುವ ಅಂಗವಾಗಿ ಹರ್ಯಾಣಾ ಸರಕಾರ ಪಾಣಿಪತ್ ನಲ್ಲಿ ಬೃಹತ್ ಔಷಧಿ ಪಾರ್ಕ್ ನಿರ್ಮಾಣ ಮಾಡಲು ಕ್ರಮ ವಹಿಸುತ್ತಿದೆ . 1000 ಎಕರೆ ಅಭಿವೃದ್ದಿಪಡಿಸಿದ ಕೈಗಾರಿಕಾ ಭೂಮಿಯನ್ನು ಭಾರತ ಸರಕಾರದ ಯೋಜನೆಯಾದ ಬೃಹತ್ ಔಷಧಿ ಪಾರ್ಕ್ ಗಳಿಗೆ ಉತ್ತೇಜನ ನೀಡುವುದಕ್ಕಾಗಿ ಅದು ಒದಗಿಸಲಿದೆ . ಪಾಣಿಪತ್ ನಲ್ಲಿಯ ಬೃಹತ್ ಔಷಧಿ ಪಾರ್ಕ್ ದೇಶದಲ್ಲಿ ದೊಡ್ಡ ಪ್ರಮಾಣದಲ್ಲಿ ಔಷಧಿ ಉತ್ಪಾದನೆಯ ವೆಚ್ಚವನ್ನು ಕಡಿತ ಮಾಡಲಿದೆ ಮತ್ತು ಈ ಔಷಧಿಗಳಿಗೆ ಇತರ ರಾಷ್ಟ್ರಗಳ ಅವಲಂಬನೆಯನ್ನು ಕಡಿಮೆ ಮಾಡಲಿದೆ .
      * ಮಹಾರಾಷ್ಟ್ರ : ರಾಜ್ಯವು ಒಂದೇ ದಿನದಲ್ಲಿ 5,024 ಕೋವಿಡ್ ಪಾಸಿಟಿವ್ ಪ್ರಕರಣಗಳನ್ನು ದಾಖಲಿಸಿದ್ದು , ಒಟ್ಟು ಪ್ರಕರಣಗಳ ಸಂಖ್ಯೆ 1.5 ಲಕ್ಷ ದಾಟಿ 1,52,765 ಕ್ಕೆ ತಲುಪಿದೆ . ಸಕ್ರಿಯ ಪ್ರಕರಣಗಳ ಸಂಖ್ಯೆ 65,829. ಮುಂಬಯಿಯಲ್ಲಿ 1,297 ಹೊಸ ಪ್ರಕರಣಗಳು ವರದಿಯಾಗಿವೆ . ಬಿ . ಎಂ . ಸಿ . ಯು ಮುಂಬಯಿ ಮಹಾನಗರದಲ್ಲಿ ಕೊರೊನಾವೈರಸ್ ಹರಡುವಿಕೆ ವ್ಯಾಪ್ತಿಯನ್ನು ತಿಳಿದುಕೊಳ್ಳಲು ಮೂರು ವಾರ್ಡ್ ಗಳಲ್ಲಿ ಸೀರೋ ಸಮೀಕ್ಷೆಯನ್ನು ಶೀಘ್ರವೇ ನಡೆಸಲಿದೆ . ಈ ಸಮೀಕ್ಷೆಯನ್ನು ನೀತಿ ಆಯೋಗ , ಟಾಟಾ ಮೂಲಭೂತ ಸಂಶೋಧನಾ ಸಂಸ್ಥೆ ಮತ್ತು ಇತರ ಕೆಲವು ಸಂಸ್ಥೆಗಳ ಸಹಾಯದೊಂದಿಗೆ ನಡೆಸಲಾಗುವುದು . ಕೊಳೆಗೇರಿ ಮತ್ತು ಕೊಳೆಗೇರಿ ರಹಿತ ಪ್ರದೇಶಗಳಿಂದ ಯಾದೃಚ್ಚಿಕವಾಗಿ ಸಂಗ್ರಹಿಸಿದ 10,000 ರಕ್ತದ ಸ್ಯಾಂಪಲ್ ಗಳನ್ನು ಪರೀಕ್ಷೆಗೆ ಒಳಪಡಿಸಲಾಗುವುದು . ಈ ನಡುವೆ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಜಂಟಿ ಕಾರ್ಯದರ್ಶಿ ಲುವ್ ಅಗರ್ವಾಲ್ ನೇತೃತ್ವದಲ್ಲಿ ಕೇಂದ್ರೀಯ ತಂಡ ಇಂದು ಥಾಣೆಗೆ ಭೇಟಿ ನೀಡಿ ಅಲ್ಲಿ ಕೋವಿಡ್ ಪರಿಸ್ಥಿತಿಯ ಬಗ್ಗೆ ಪರಾಮರ್ಶೆ ನಡೆಸಿತು .
      * ಗುಜರಾತ್ : ಇತ್ತೀಚಿನ ವರದಿಗಳ ಪ್ರಕಾರ ಗುಜರಾತಿನಲ್ಲಿ 590 ಕೋವಿಡ್ -19 ಪಾಸಿಟಿವ್ ಪ್ರಕರಣಗಳು ಮತ್ತು 18 ಸಾವುಗಳು ಸಂಭವಿಸಿವೆ . ರಾಜ್ಯದಲ್ಲಿ ಒಟ್ಟು 30,158 ಕೋವಿಡ್ -19 ಪಾಸಿಟಿವ್ ಪ್ರಕರಣಗಳು ಇವೆ ಮತ್ತು ಸಾವಿನ ಸಂಖ್ಯೆ ಇದುವರೆಗೆ 1,722.
      * ರಾಜಸ್ಥಾನ : ಇಂದು 127 ಹೊಸ ಪ್ರಕರಣಗಳು ಮತ್ತು 9 ಸಾವುಗಳು ಸಂಭವಿಸುವುದರೊಂದಿಗೆ ರಾಜ್ಯದಲ್ಲಿ ಕೋವಿಡ್ -19 ರ ಒಟ್ಟು ಸಂಖ್ಯೆ 16,787 ಕೇರಿದೆ . 13149 ರೋಗಿಗಳು ಗುಣಮುಖರಾಗಿದ್ದಾರೆ , ಇದುವರೆಗೆ 389 ಸಾವುಗಳು ಸಂಭವಿಸಿವೆ . ರಾಜ್ಯದಲ್ಲಿ ಪ್ರಸ್ತುತ 3249 ಸಕ್ರಿಯ ಪ್ರಕರಣಗಳಿವೆ .
      * ಮಧ್ಯ ಪ್ರದೇಶ : ರಾಜ್ಯದಲ್ಲಿ 203 ಹೊಸ ಪ್ರಕರಣಗಳು ವರದಿಯಾಗುವುದರೊಂದಿಗೆ ಒಟ್ಟು ಕೋವಿಡ್ -19 ಪೀಡಿತರ ಸಂಖ್ಯೆ 12,798 ಕೇರಿದೆ . ಸಕ್ರಿಯ ಪ್ರಕರಣಗಳ ಸಂಖ್ಯೆ 2,448.
      * ಛತ್ತೀಸ್ ಗಢ : ಛತ್ತೀಸ್ ಗಢದಲ್ಲಿ 89 ಹೊಸ ಪ್ರಕರಣಗಳು ಗುರುತಿಸಲ್ಪಟ್ಟಿವೆ . ರಾಜ್ಯ ರಾಜಧಾನಿ ರಾಯ್ಪುರದಲ್ಲಿ 39 ಪ್ರಕರಣಗಳು ವರದಿಯಾಗಿವೆ . ಸಕ್ರಿಯ ಪ್ರಕರಣಗಳ ಸಂಖ್ಯೆ 647.
      * ಗೋವಾ : ಶುಕ್ರವಾರ ರಾಜ್ಯದಲ್ಲಿ 44 ಹೊಸ ಪ್ರಕರಣಗಳು ವರದಿಯಾಗಿವೆ . ಇದರಿಂದ ರಾಜ್ಯದಲ್ಲಿ ಒಟ್ಟು ಪಾಸಿಟಿವ್ ಪ್ರಕರಣಗಳ ಸಂಖ್ಯೆ 1039 ಕ್ಕೇರಿದೆ . ರಾಜ್ಯದಲ್ಲಿ 667 ಸಕ್ರಿಯ ಪ್ರಕರಣಗಳಿವೆ
      * ಅರುಣಾಚಲ ಪ್ರದೇಶ : ಅರುಣಾಚಲ ಪ್ರದೇಶ ಮುಖ್ಯಕಾರ್ಯದರ್ಶಿ ಅವರು ಕೋವಿಡ್ -19 ಕ್ಕೆ ಸಂಬಂಧಿಸಿ ಪ್ರಗತಿ ಪರಿಶೀಲನಾ ಸಭೆ ನಡೆಸಿದರು . ಕೃಷಿ ಭೂಮಿ ಗುಂಪು / ಪೋಷಕಾಂಶ ಗಾರ್ಡನ್ ಯೋಜನೆ , ಸ್ವಚ್ಚ ಹಸಿರು ಅರುಣಾಚಲ ಆಂದೋಲನ , ಜಿಲ್ಲೆಗಳಲ್ಲಿ ಸ್ವಚ್ಚತೆ ಮತ್ತು ಇತರ ವಿಷಯಗಳು ಚರ್ಚೆಯಾದವು .
      * ಅಸ್ಸಾಂ : ಪಲಾಸ್ ಬರಿಯ ಮಿರ್ಜಾದಲ್ಲಿರುವ ಪತಂಜಲಿ ಯೋಗಪೀಠದ ಕ್ವಾರಂಟೈನ್ ಕೇಂದ್ರವನ್ನು 250 ಹಾಸಿಗೆಗಳ ಕೋವಿಡ್ ಆಸ್ಪತ್ರೆಯನ್ನಾಗಿ ಪರಿವರ್ತಿಸಲಾಗುತ್ತಿದೆ ಎಂದು ಅಸ್ಸಾಂ ಆರೋಗ್ಯ ಸಚಿವ ಹಿಮಂತ ಬಿಸ್ವಾ ಸರ್ಮಾ ತಮ್ಮ ಟ್ವೀಟ್ ನಲ್ಲಿ ತಿಳಿಸಿದ್ದಾರೆ .
      * ಮಣಿಪುರ : ಕೋವಿಡ್ ಆಸ್ಪತ್ರೆಗಳು ಮತ್ತು ಶುಶ್ರೂಷಾ ಕೇಂದ್ರಗಳ ಸಮರ್ಪಕ ನಿರ್ವಹಣೆ ಕುರಿತಂತೆ ಕೋವಿಡ್ -19 ಕ್ಕಾಗಿರುವ ಮಣಿಪುರ ಸಲಹಾ ಸಮಿತಿಯ ಸಭೆ ಇಂದು ನಡೆಯಿತು .
      * ಮಿಜೋರಾಂ : ರಾಜ್ಯದಲ್ಲಿ ಚಾಲ್ತಿಯಲ್ಲಿರುವ ಲಾಕ್ ಡೌನ್ ನಲ್ಲಿ ಮಿಜೋರಾಂ ಸರಕಾರ ಕೆಲವು ರಿಯಾಯತಿಗಳನ್ನು ಒದಗಿಸಿದೆ . ವಿಪಕ್ಷ ಝಡ್ . ಪಿ . ಎಂ . ಮಿಜೋರಾಂ ಸರಕಾರಕ್ಕೆ ಲಾಕ್ ಡೌನೋತ್ತರ ಯೋಜನೆಯನ್ನು ರೂಪಿಸುವಂತೆ ಕೋರಿದೆ .
      * ನಾಗಾಲ್ಯಾಂಡ್ : ಅಂತಾರಾಷ್ಟ್ರೀಯ ಸಂಘಟನೆ , ಒ . ಇ . ಸಿ . ಡಿ . ಯು ಟಿ . ವಿ . , ರೇಡಿಯೋ ಮತ್ತು ಅಂತರ್ಜಾಲದ ಮೂಲಕ ಕೋವಿಡ್ -19 ಜಾಗತಿಕ ಸಾಂಕ್ರಾಮಿಕದ ಸಂದರ್ಭದಲ್ಲಿ ಶಿಕ್ಷಣವನ್ನು ಖಾತ್ರಿಗೊಳಿಸಿದುದಕ್ಕಾಗಿ ನಾಗಾಲ್ಯಾಂಡನ್ನು ಶ್ಲಾಘಿಸಿದೆ . ನಾಗಾಲ್ಯಾಂಡಿನಲ್ಲಿ 12 ಹೊಸ ಕೋವಿಡ್ -19 ಪ್ರಕರಣಗಳು ವರದಿಯಾಗಿವೆ . ಎಲ್ಲಾ ಪ್ರಕರಣಗಳೂ ಮೋನ್ ಕ್ವಾರಂಟೈನ್ ಕೇಂದ್ರದಿಂದ ವರದಿಯಾದಂತಹವು .
      * ಕೇರಳ : ಕೇರಳ ಸರಕಾರವು ಭಾನುವಾರದ ಲಾಕ್ ಡೌನ್ ಜಾರಿಯನ್ನು ಹಿಂಪಡೆದಿದೆ . ಭಾನುವಾರದ ಸಂಪೂರ್ಣ ಲಾಕ್ ಡೌನ್ ನಿಂದಾಗಿ ವಿದೇಶಗಳಿಂದ ಮರಳುವ ಮತ್ತು ಹೊರರಾಜ್ಯಗಳಿಂದ ಆಗಮಿಸುವ ಜನರಿಗೆ ತೊಂದರೆಯಾಗುತ್ತಿರುವುದನ್ನು ಮನಗಂಡು ಈ ನಿರ್ಧಾರಕ್ಕೆ ಬರಲಾಗಿದೆ . ಆದರೆ ರಾತ್ರಿ ನಿರ್ಬಂಧಗಳು ಮುಂದುವರೆಯುತ್ತವೆ . ಮತ್ತು ರಾಜ್ಯದ ಕಂಟೈನ್ ಮೆಂಟ್ ವಲಯಗಳಲ್ಲಿ ಕಠಿಣ ನಿರ್ಬಂಧಗಳನ್ನು ಪೊಲೀಸರು ಜಾರಿ ಮಾಡಲಿದ್ದಾರೆ . ರಾಜ್ಯದಲ್ಲಿ ನಿನ್ನೆ 150 ಹೊಸ ಕೋವಿಡ್ ಪ್ರಕರಣಗಳು ವರದಿಯಾಗಿವೆ . ರಾಜ್ಯದ ವಿವಿಧ ಜಿಲ್ಲೆಗಳಲ್ಲಿ 1540 ರೋಗಿಗಳು ಚಿಕಿತ್ಸೆ ಪಡೆಯುತ್ತಿದ್ದಾರೆ .
      * ತಮಿಳುನಾಡು : ಸಿಬ್ಬಂದಿಗಳು ಕೋವಿಡ್ ಪಾಸಿಟಿವ್ ಆದ ಪರಿಣಾಮವಾಗಿ ಪುದುಚೇರಿ ಸಿ . ಎಂ . ಒ . ವನ್ನು ಎರಡು ದಿನಗಳ ಕಾಲ ಮುಚ್ಚಲಾಗಿದೆ . ಪುದುಚೇರಿಯಲ್ಲಿ ಇಂದು ಓರ್ವರು ಮೃತಪಟ್ಟಿದ್ದಾರೆ ಮತ್ತು 87 ಕೋವಿಡ್ -19 ಪ್ರಕರಣಗಳು ವರದಿಯಾಗಿವೆ . ಕೋವಿಡ್ ನಿಂದಾಗಿ ರಾಜ್ಯದ ಹಣಕಾಸು ಕೊರತೆ 85,000 ಕೋ . ರೂ , ಗಳಷ್ಟಾಗಬಹುದು ಎಂದು ತಮಿಳುನಾಡು ಮುಖ್ಯಮಂತ್ರಿ ಅಂದಾಜಿಸಿದ್ದಾರೆ . ಕೇಂದ್ರಾಡಳಿತ ಪ್ರದೇಶದಲ್ಲಿ ಇಂದು ಬಿಡುಗಡೆಯಾದ ೧೮ ಮಂದಿ ಸಹಿತ ಒಟ್ಟು 221 ಮಂದಿ ರೋಗಿಗಳು ಗುಣಮುಖರಾಗಿದ್ದಾರೆ . ಡಿ . ಎಂ . ಕೆ . ಯ ಇನ್ನೋರ್ವ ಶಾಸಕರು ಕೊರೊನಾವೈರಸ್ ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿದ್ದಾರೆ . ನಿನ್ನೆ 46 ಮಂದಿ ಮೃತಪಟ್ಟಿದ್ದಾರೆ . 1348 ಮಂದಿ ಗುಣಮುಖರಾಗಿ ಚೇತರಿಸಿಕೊಂಡಿದ್ದಾರೆ . ಮತ್ತು 3645 ಹೊಸ ಪ್ರಕರಣಗಳು ವರದಿಯಾಗಿವೆ . ಒಟ್ಟು ಪ್ರಕರಣಗಳು : 74622, ಸಕ್ರಿಯ ಪ್ರಕರಣಗಳು : 32305, ಸಾವುಗಳು : 957, ಚೆನ್ನೈಯಲ್ಲಿ ಸಕ್ರಿಯ ಪ್ರಕರಣಗಳು : 20136
      * ಕರ್ನಾಟಕ : ಕೋವಿಡ್ ಪ್ರಕರಣಗಳ ಸಂಖ್ಯೆಯಲ್ಲಾಗುತ್ತಿರುವ ಹೆಚ್ಚಳದಿಂದಾಗಿ , ಬರಲಿರುವ ದಿನಗಳಲ್ಲಿ ಹಾಸಿಗೆಗಳ ಆವಶ್ಯಕತೆಯ ಬಗ್ಗೆ ನೀಲನಕ್ಷೆಯನ್ನು ತಯಾರಿಸಲು ರಾಜ್ಯ ಸರಕಾರ ನಿರ್ಧರಿಸಿದೆ . ತಜ್ಞರ ಸಮಿತಿಯು ಕೋವಿಡ್ ಮರಣ ಪ್ರಮಾಣವನ್ನು ತಗ್ಗಿಸಲು ಕೋವಿಡ್ ಮಾರ್ಗದರ್ಶಿಗಳನ್ನು ಪರಿಷ್ಕರಿಸಲು ಸರಕಾರಕ್ಕೆ ಸಲಹೆ ನೀಡಿದೆ . ನಿನ್ನೆ 10 ಮಂದಿ ಮೃತಪಟ್ಟಿದ್ದಾರೆ , 246 ಮಂದಿ ಬಿಡುಗಡೆಯಾಗಿದ್ದಾರೆ , 445 ಹೊಸ ಪ್ರಕರಣಗಳು ವರದಿಯಾಗಿವೆ . ಒಟ್ಟು ಪಾಸಿಟಿವ್ ಪ್ರಕರಣಗಳ ಸಂಖ್ಯೆ : 11005, ಸಕ್ರಿಯ ಪ್ರಕರಣಗಳ ಸಂಖ್ಯೆ : 3905, ಸಾವುಗಳು : 180, ಬಿಡುಗಡೆಯಾದವರು : 6916.
      * ಆಂಧ್ರ ಪ್ರದೇಶ : ಒಂದು ವಾರದ ಅಂತರದಲ್ಲಿ ಆಡಳಿತ ಪಕ್ಷದ ಇಬ್ಬರು ಶಾಸಕರು ಕೊರೊನಾವೈರಸ್ ಪಾಸಿಟಿವ್ ಆಗಿರುವ ಹಿನ್ನೆಲೆಯಲ್ಲಿ ರಾಜ್ಯದಲ್ಲಿ ಜನಪ್ರತಿನಿಧಿಗಳು ಜನರನ್ನು ಭೇಟಿಯಾಗುವ ಸಂದರ್ಭದಲ್ಲಿ ಜಾಗೃತಿ ವಹಿಸುತ್ತಿದ್ದಾರೆ . ದೇವಾಲಯಗಳ ನಗರಿ ಶ್ರೀ ಕಾಳಹಸ್ತಿಯಲ್ಲಿ ಕೊರೊನಾ ಪಾಸಿಟಿವ್ ಪ್ರಕರಣಗಳ ಹೆಚ್ಚಳದಿಂದಾಗಿ ಮುನ್ಸಿಪಲ್ ಅಧಿಕಾರಿಗಳು ಭಾನುವಾರದಿಂದ ಮತ್ತೆ ಲಾಕ್ ಡೌನ್ ಅನುಷ್ಟಾನಿಸುವಂತಾಗಿದೆ ಮತ್ತು ವ್ಯಾಪಾರದ ಸಮಯವನ್ನು ಬೆಳಿಗ್ಗೆ 6 ಗಂಟೆಯಿಂದ ಮಧ್ಯಾಹ್ನ 1 ಗಂಟೆಯವರೆಗೆ ಎಂದು ನಿಗದಿ ಮಾಡಲಾಗಿದೆ . ಕಳೆದ 24 ಗಂಟೆಗಳಲ್ಲಿ 24,458 ಸ್ಯಾಂಪಲ್ ಗಳ ಪರೀಕ್ಷೆಯ ಬಳಿಕ 796 ಹೊಸ ಪ್ರಕರಣಗಳು . 263 ಮಂದಿ ಗುಣಮುಖರಾಗಿ ಬಿಡುಗಡೆಯಾದ ಪ್ರಕರಣಗಳು ಮತ್ತು 11 ಸಾವುಗಳು ವರದಿಯಾಗಿವೆ . 796 ಪ್ರಕರಣಗಳಲ್ಲಿ 51 ಪ್ರಕರಣಗಳು ಅಂತಾರಾಜ್ಯ ಪ್ರಕರಣಗಳು . ಮತ್ತು ಐದು ಪ್ರಕರಣಗಳು ವಿದೇಶದಿಂದ ಬಂದಂತಹವು . ಒಟ್ಟು ಪ್ರಕರಣಗಳು : 12,285, ಸಕ್ರಿಯ ಪ್ರಕರಣಗಳು : 6648, ಗುಣಮುಖರಾದವರು ; 5480, ಸಾವುಗಳು : 157.
      * ತೆಲಂಗಾಣ : ರಾಜ್ಯ ಸರಕಾರವು ತರಗತಿಗಳನ್ನು ನಡೆಸದಂತೆ , ಆನ್ ಲೈನ್ ತರಗತಿಗಳನ್ನು ಕೂಡಾ ನಡೆಸದಂತೆ ಮತ್ತು ಶುಲ್ಕವನ್ನು ಸಂಗ್ರಹಿಸದಂತೆ ಶಾಲೆಗಳಿಗೆ ಸೂಚನೆ ನೀಡಿದೆ . ತೆಲಂಗಾಣ ಶಾಲಾ ಶಿಕ್ಷಣ ಇಲಾಖೆ 2020-21 ರ ಶೈಕ್ಷಣಿಕ ವರ್ಷ ಮತ್ತು ಆನ್ ಲೈನ್ ಶಿಕ್ಷಣ ತರಗತಿಗಳಿಗೆ ಸಂಬಂಧಿಸಿ ಇನ್ನಷ್ಟೇ ವಿವರವಾದ ಮಾರ್ಗಸೂಚಿಗಳನ್ನು ಹೊರಡಿಸಬೇಕಾಗಿದೆ . ಇದುವರೆಗೆ ಒಟ್ಟು ಪ್ರಕರಣಗಳ ಸಂಖ್ಯೆ : 12349, ಸಕ್ರಿಯ ಪ್ರಕರಣಗಳು : 7436, ಗುಣಮುಖರಾದವರು 4766.

    ವಾಸ್ತವ ಪರಿಶೀಲನೆ


    ***


    

    
    (Release ID: 1636017) Visitor Counter : 8
    
    
      Read this release in: English , Hindi , Marathi , Assamese , Manipuri , Bengali , Punjabi , Gujarati , Tamil , Telugu , Malayalam
    
    
    

    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
*