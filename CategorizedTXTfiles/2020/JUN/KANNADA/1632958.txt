      ಸಂಸ್ಕೃತಿ ಸಚಿವಾಲಯ

      ಸಂಸ್ಕೃತಿ ಸಚಿವಾಲಯದಿಂದ ಅಂತಾರಾಷ್ಟ್ರೀಯ ಯೋಗ ದಿನ 2020ರ ಆಚರಣೆ
      Posted On: 20 JUN 2020 1:50PM by PIB Bengaluru


    ಸಂಸ್ಕೃತಿ ಸಚಿವಾಲಯದಿಂದ ಅಂತಾರಾಷ್ಟ್ರೀಯ ಯೋಗ ದಿನ 2020 ರ ಆಚರಣೆ


    2020 ರ ಜೂನ್ 19 ರಿಂದ 21 ರವರೆಗೆ ನಮಸ್ತೆ ಯೋಗ ಆಂದೋಲನ


    ಅಂತಾರಾಷ್ಟ್ರೀಯ ಯೋಗ ದಿನ 2020 ರಂದು 10 ಮಿಲಿಯನ್ ಸೂರ್ಯ ನಮಸ್ಕಾರ ಮತ್ತು


    ನಮಸ್ತೆ ಯೋಗ (#10MillionSuryaNamaskar and #NamasteYoga) ಬಳಸಿ ಸೂರ್ಯ ನಮಸ್ಕಾರದಲ್ಲಿ ತಮ್ಮ ಜೊತೆಗೂಡಲು ಶ್ರೀ ಪ್ರಹ್ಲಾದ್ ಪಟೇಲ್ ಮನವಿ


    ಅಂತಾರಾಷ್ತ್ರೀಯ ಯೋಗ ದಿನದಂದು (2020 ರ ಜೂನ್ 21) ತಾವು ಪುರಾನಾ ಖಿಲಾದಲ್ಲಿ ಸೂರ್ಯ ನಮಸ್ಕಾರ ಮಾಡಲಿದ್ದು , ಎಲ್ಲರೂ ತಮ್ಮ ಮನೆಗಳಲ್ಲಿ ಸೂರ್ಯ ನಮಸ್ಕಾರ ಮಾಡುವ ಮೂಲಕ ತಮ್ಮ ಜೊತೆಗೂಡಬೇಕು ಎಂದು ಕೇಂದ್ರ ಸಂಸ್ಕೃತಿ ಮತ್ತು ಪ್ರವಾಸೋದ್ಯಮ ಸಹಾಯಕ ಸಚಿವರಾದ ( ಸ್ವಂತಂತ್ರ ನಿರ್ವಹಣೆ ) ಶ್ರೀ ಪ್ರಹ್ಲಾದ್ ಸಿಂಗ್ ಪಟೇಲ್ ಜನತೆಗೆ ಮನವಿ ಮಾಡಿದ್ದಾರೆ . ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ವಿಶ್ವಕ್ಕೆ ಯೋಗ ದಿನದ ಕೊಡುಗೆ ನೀಡಿದ್ದಾರೆ ಮತ್ತು ನಾವು ನಮ್ಮ ದೈನಂದಿನ ಬದುಕಿನಲ್ಲಿ ಯೋಗವನ್ನು ಅಳವಡಿಸಿಕೊಳ್ಳಬೇಕು ಎಂದೂ ಶ್ರೀ ಪ್ರಹ್ಲಾದ್ ಸಿಂಗ್ ಹೇಳಿದ್ದಾರೆ .


    ಶ್ರೀ ಪಟೇಲ್ ಅವರು ಸಾಮಾಜಿಕ ಮಾಧ್ಯಮಗಳಲ್ಲಿ ವೀಡಿಯೋ ಸಂದೇಶವನ್ನು ಹಾಕಿದ್ದು , ಎಲ್ಲರಿಗೂ ಅವರವರ ಸೂರ್ಯ ನಮಸ್ಕಾರ ವೀಡಿಯೋವನ್ನು #10MillionSuryaNamaskar & #NamasteYoga ಬಳಸಿ ಸಾಮಾಜಿಕ ಮಾದ್ಯಮ ವೇದಿಕೆಗಳಲ್ಲಿ ಹಂಚಿಕೊಳ್ಳುವಂತೆ ಮನವಿ ಮಾಡಿದ್ದಾರೆ . ಇದರಿಂದ ಅದು ಸಾರ್ವಜನಿಕ ಆಂದೋಲನವಾಗುತ್ತದೆ , ಮತ್ತು ಇದು ಜೊತೆಗಾರ ನಾಗರಿಕರಲ್ಲಿ ಆರೋಗ್ಯದ ಬಗ್ಗೆ ಜಾಗೃತಿ ಮೂಡಿಸುತ್ತದೆ ಎಂದಿದ್ದಾರೆ . ಸಂಸ್ಕೃತಿ ಸಚಿವರ ಸಂದೇಶಕ್ಕೆ ಸಾಮಾಜಿಕ ಮಾಧ್ಯಮಗಳಲ್ಲಿ ಭಾರೀ ಪ್ರತಿಕ್ರಿಯೆ ವ್ಯಕ್ತವಾಗಿದೆ . 2020 ರ ಅಂತಾರಾಷ್ಟ್ರೀಯ ಯೋಗ ದಿನದಂದು ಸೂರ್ಯ ನಮಸ್ಕಾರದಲ್ಲಿ ತಮ್ಮ ಜೊತೆ ಸುಮಾರು 10 ಮಿಲಿಯನ್ ಜನರು ಭಾಗವಹಿಸುವರೆಂಬ ಭರವಸೆಯನ್ನು ಹೊಂದಿದ್ದಾರೆ .


    Prahlad Singh Patel✔@prahladspatel


    विश्व योग दिवस पर अपने घर पर योग ज़रूर करें, हमारे साथ सूर्य नमस्कार कर #10MillionSuryanamaskar #NamasteYoga का उपयोग कर video डालकर, आप सभी को शामिल होने के लिए आमंत्रित करता हूँ इसमें @MinOfCultureGoI@BeCureFit@ficci_india शामिल है@PMOIndia


    643


    7:48 PM - Jun 19, 2020


    Twitter Ads info and privacy


    195 people are talking about this


    ಸಂಸ್ಕೃತಿ ಸಚಿವಾಲಯವು ಅಂತಾರಾಷ್ಟ್ರೀಯ ಯೋಗ ದಿನ 2020 ನ್ನು 2020 ರ ಜೂನ್ 19 ರಿಂದ 21 ರವರೆಗೆ ನಮಸ್ತೆ ಯೋಗ ಆಂದೋಲನ ಸಂಘಟಿಸುವ ಮೂಲಕ ಆಚರಿಸುತ್ತಿದೆ . ಯೋಗವನ್ನು ಪ್ರತಿಯೊಬ್ಬರ ಜೀವನದಲ್ಲಿಯೂ ಅವಿಭಾಜ್ಯ ಅಂಗವಾಗಿಸುವ ಗುರಿ ಸಾಧಿಸುವುದು ಇದರ ಉದ್ದೇಶ .


    ***

    
    
    (Release ID: 1632958) Visitor Counter : 17
    
    
      Read this release in: Punjabi , English , Urdu , Hindi , Marathi , Manipuri , Bengali , Gujarati , Odia , Tamil , Telugu , Malayalam