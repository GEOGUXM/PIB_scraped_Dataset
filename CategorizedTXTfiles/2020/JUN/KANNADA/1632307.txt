      ಪ್ರಧಾನ ಮಂತ್ರಿಯವರ ಕಛೇರಿ

      ಲಾಕ್ ಡೌನ್ ತೆರವಿನ ನಂತರದ ಪರಿಸ್ಥಿತಿ ಕುರಿತು ಮುಖ್ಯಮಂತ್ರಿಗಳೊಂದಿಗೆ ಪ್ರಧಾನಿ ಸಂವಾದ
      Posted On: 16 JUN 2020 5:35PM by PIB Bengaluru


    ಲಾಕ್ ಡೌನ್ ತೆರವಿನ ನಂತರದ ಪರಿಸ್ಥಿತಿ ಕುರಿತು ಮುಖ್ಯಮಂತ್ರಿಗಳೊಂದಿಗೆ ಪ್ರಧಾನಿ ಸಂವಾದ


    ನಾವು ಜೀವ ಮತ್ತು ಬದುಕು ಎರಡರ ಬಗ್ಗೆಯೂ ಗಮನ ಹರಿಸಬೇಕು ;


    ಆರೋಗ್ಯ ಮೂಲಸೌಕರ್ಯಕ್ಕೆ ಉತ್ತೇಜನ ನೀಡಿ , ಪರೀಕ್ಷೆ ಹಾಗೂ ಪತ್ತೆಹಚ್ಚುವಿಕೆ ಮತ್ತು ಆರ್ಥಿಕ ಚಟುವಟಿಕೆಯನ್ನು ಹೆಚ್ಚಿಸಿ : ಪ್ರಧಾನಿ


    ಪ್ರತಿಯೊಂದು ಜೀವವನ್ನು ಉಳಿಸಲು ನಾವು ಪ್ರಯತ್ನಿಸಿದ್ದೇವೆ ; ದೇಶದಲ್ಲಿ ಚೇತರಿಕೆ ದರ ಈಗ ಶೇ .50 ಕ್ಕಿಂತ ಹೆಚ್ಚಿದೆ : ಪ್ರಧಾನ ಮಂತ್ರಿ


    ಕೊರೊನಾ ಸಾವು ಕಡಿಮೆ ಯಿ ರುವ ದೇಶಗಳಲ್ಲಿ ಭಾರತ : ಪ್ರಧಾನಿ


    ಕುಟುಂಬದ ಮತ್ತು ಸಮುದಾಯದ ಸುರಕ್ಷತೆಗಾಗಿ , ಮುಖಗವಸು ಅಥವಾ ಮುಖಕವಚವಿಲ್ಲದೆ ಮನೆಯಿಂದ ಹೊರಗೆ ಹೋಗಬಾರದು : ಪ್ರಧಾನಿ


    ಇತ್ತೀಚಿನ ಪ್ರಯತ್ನಗಳಿಂದಾಗಿ , ಆರ್ಥಿಕತೆಯಲ್ಲಿ ಈಗ ಹೊಸ ಚಿಗುರುಗಳು ಕಾಣಿಸುತ್ತಿವೆ , ನಾವು ಮುಂದೆ ಸಾಗಲು ಇವು ಪ್ರೋತ್ಸಾಹಿಸುತ್ತಿವೆ : ಪ್ರಧಾನಿ


    ಮುಖ್ಯಮಂತ್ರಿಗಳಿಂದ ರಾಜ್ಯಗಳ ಪರಿಸ್ಥಿತಿಯ ಬಗ್ಗೆ ಫೀಡ್ ಬ್ಯಾಕ್ , ಅಸ್ತಿತ್ವದಲ್ಲಿರುವ ಆರೋಗ್ಯ ಮೂಲಸೌಕರ್ಯಗಳು ಮತ್ತು ಅವುಗಳ ಹೆಚ್ಚಳಕ್ಕೆ ಕೈಗೊಂಡ ಕ್ರಮಗಳ ಬಗ್ಗೆ ಮಾಹಿತಿ


    ಕೋವಿಡ್ -19 ಸಾಂಕ್ರಾಮಿಕ ರೋಗದ ನಿಭಾವಣೆಯ ಮುಂದಿನ ಹಾದಿಗಳು ಹಾಗೂ ಲಾಕ್ ಡೌನ್ ತೆರವಿನ ನಂತರದ ಪರಿಸ್ಥಿತಿಯ ಬಗ್ಗೆ ಪ್ರಧಾನಿ ಶ್ರೀ ನರೇಂದ್ರ ಮೋದಿಯವರು ಇಂದು ವಿಡಿಯೋ ಕಾನ್ಫರೆನ್ಸ್ ಮೂಲಕ ಮುಖ್ಯಮಂತ್ರಿಗಳೊಂದಿಗೆ ಚರ್ಚೆ ನಡೆಸಿದರು . ಇದು ಮುಖ್ಯಮಂತ್ರಿಗಳೊಂದಿಗೆ ಪ್ರಧಾನಮಂತ್ರಿಯವರ ಆರನೇ ಸಂವಾದವಾಗಿದೆ . ಈ ಮೊದಲು ಮಾರ್ಚ್ 20, ಏಪ್ರಿಲ್ 2, ಏಪ್ರಿಲ್ 11, ಏಪ್ರಿಲ್ 27 ಮತ್ತು ಮೇ 11 ರಂದು ಸಂವಾದ ನಡೆದಿತ್ತು .


    ವೈರಸ್ ನಿಗ್ರಹಕ್ಕೆ ಸಮಯೋಚಿತ ನಿರ್ಧಾರಗಳು


    ದೇಶದಲ್ಲಿ ಸಾಂಕ್ರಾಮಿಕ ರೋಗವನ್ನು ಎದುರಿಸಲು ಕೈಗೊಂಡ ಸಮಯೋಚಿತ ನಿರ್ಧಾರಗಳು ಅದರ ಹರಡುವಿಕೆಯನ್ನು ನಿಯಂತ್ರಿಸಲು ಪರಿಣಾಮಕಾರಿಯಾಗಿರುವ ಬಗ್ಗೆ ಪ್ರಧಾನಿ ಗಮನಿಸಿದರು . ಸಹಕಾರಿ ಒಕ್ಕೂಟ ವ್ಯವಸ್ಥೆಗೆ ನಾವು ಒಂದು ಉದಾಹರಣೆಯನ್ನು ಜಗತ್ತಿಗೆ ಪ್ರಸ್ತುತಪಡಿಸಿರುವುದನ್ನು ಜನರು ನೆನಪಿಸಿಕೊಳ್ಳುತ್ತಾರೆ ಎಂದು ಅವರು ಹೇಳಿದರು .


    ಪ್ರತಿಯೊಂದು ಜೀವವನ್ನೂ ಉಳಿಸಲು ನಾವು ಪ್ರಯತ್ನಿಸಿದ್ದೇವೆ ಎಂದ ಪ್ರಧಾನಿಯವರು . ಎಲ್ಲಾ ರೀತಿಯ ಸಾರಿಗೆ ಈಗ ಮುಕ್ತವಾಗಿವೆ , ಲಕ್ಷಾಂತರ ವಲಸೆ ಕಾರ್ಮಿಕರು ತಮ್ಮ ಹಳ್ಳಿಗಳಿಗೆ ಹಿಂದಿರುಗಿದ್ದಾರೆ , ಸಾವಿರಾರು ಭಾರತೀಯರು ವಿದೇಶದಿಂದ ಮರಳಿದ್ದಾರೆ ಎಂದರು . ಭಾರತವು ಭಾರಿ ಜನಸಂಖ್ಯೆಯನ್ನು ಹೊಂದಿದ್ದರೂ ಸಹ ಪ್ರಪಂಚದ ಉಳಿದ ಭಾಗದಂತೆ ಕೊರೊನಾವೈರಸ್ ಜೀವಕ್ಕೆ ಅಪಾಯಕಾರಿ ಎಂದು ಭಾವಿಸಿಲ್ಲ . ಆರೋಗ್ಯ ತಜ್ಞರು ವಿಶ್ವವ್ಯಾಪಿ ಭಾರತೀಯರು ತೋರಿಸಿದ ಶಿಸ್ತನ್ನು ಶ್ಲಾಘಿಸುತ್ತಿದ್ದಾರೆ . ದೇಶದಲ್ಲಿ ಚೇತರಿಕೆಯ ಪ್ರಮಾಣವು ಈಗ ಶೇ .50 ಕ್ಕಿಂತ ಹೆಚ್ಚಾಗಿದೆ ಎಂದು ಅವರು ಹೇಳಿದರು . ಕೊರೊನಾವೈರಸ್ ‌ ನಿಂದ ಕಡಿಮೆ ಸಾವು ಸಂಭವಿಸುತ್ತಿರುವವ ರಾಷ್ಟ್ರಗಳಲ್ಲಿ ಭಾರತವೂ ಇದೆ ಎಂದು ಅವರು ಹೇಳಿದರು . ನಾವು ಶಿಸ್ತುಬದ್ಧವಾಗಿ ಎಲ್ಲಾ ನಿಯಮಗಳನ್ನು ಪಾಲಿಸಿದರೆ , ಕೊರೊನಾವೈರಸ್ ಕನಿಷ್ಠ ಹಾನಿಯನ್ನುಂಟು ಮಾಡುತ್ತದೆ ಎಂಬುದು ಒಂದು ದೊಡ್ಡ ಪಾಠ ಎಂದು ಪ್ರಧಾನಿ ಹೇಳಿದರು . ಮುಖಗವಸು / ಮುಖಕವಚದ ಬಳಕೆಯ ಮಹತ್ವವನ್ನು ಅವರು ಒತ್ತಿ ಹೇಳಿದರು . ಇವುಗಳಿಲ್ಲದೇ ಯಾರೂ ಹೊರಹೋಗಬಾರದು . ಇದು ಒಬ್ಬ ವ್ಯಕ್ತಿಗೆ ಮಾತ್ರವಲ್ಲ , ಅವರ ಕುಟುಂಬ ಮತ್ತು ಸಮುದಾಯಕ್ಕೂ ಮುಖ್ಯವಾಗಿದೆ . ‘ ದೋ ಗಜ್ ದೂರಿ ’ ಎಂಬ ಮಂತ್ರವನ್ನು ಅನುಸರಿಸುವುದು , ಸಾಬೂನಿನಿಂದ ಕೈ ತೊಳೆಯುವುದು ಮತ್ತು ಸ್ಯಾನಿಟೈಜರ್ ಬಳಸುವ ಬಗ್ಗೆಯೂ ಅವರು ಮಾತನಾಡಿದರು . ಶಿಸ್ತಿನ ಯಾವುದೇ ಸಡಿಲತೆಯು ವೈರಸ್ ವಿರುದ್ಧದ ನಮ್ಮ ಹೋರಾಟವನ್ನು ದುರ್ಬಲಗೊಳಿಸುತ್ತದೆ ಎಂದು ಅವರು ಪ್ರಧಾನಿಯವರು ಎಚ್ಚರಿಸಿದರು .


    ಆರ್ಥಿಕತೆಯಲ್ಲಿ ಹೊಸ ಚಿಗುರುಗಳು


    ಕಳೆದ ಕೆಲವು ವಾರಗಳ ಪ್ರಯತ್ನದಿಂದ , ಆರ್ಥಿಕತೆಯಲ್ಲಿ ಹಸಿರು ಚಿಗುರುಗಳು ಗೋಚರಿಸುತ್ತಿವೆ , ಈ ಹಿಂದೆ ಕುಸಿದಿದ್ದ ವಿದ್ಯುತ್ ಬಳಕೆಯಲ್ಲಿ ಏರಿಕೆಯಾಗಿದೆ , ಈ ವರ್ಷದ ಮೇ ತಿಂಗಳಲ್ಲಿ ರಸಗೊಬ್ಬರ ಮಾರಾಟವು ಗಮನಾರ್ಹ ಏರಿಕೆ ಕಂಡಿದೆ , ಖಾರಿಫ್ ಬಿತ್ತನೆಯು ಕಳೆದ ವರ್ಷಕ್ಕೆ ಹೋಲಿಸಿದರೆ ಹೆಚ್ಚಳವಾಗಿದೆ , ದ್ವಿಚಕ್ರ ವಾಹನಗಳ ತಯಾರಿಕೆ ಹೆಚ್ಚುತ್ತಿದೆ , ಚಿಲ್ಲರೆ ವ್ಯಾಪಾರದಲ್ಲಿ ಡಿಜಿಟಲ್ ಪಾವತಿಯು ಲಾಕ್ ‌ ಡೌನ್ ಪೂರ್ವದಲ್ಲಿ ಇದ್ದ ಮಟ್ಟವನ್ನು ತಲುಪುತ್ತಿದೆ , ಮೇ ತಿಂಗಳಲ್ಲಿ ಟೋಲ್ ಸಂಗ್ರಹದಲ್ಲಿ ಹೆಚ್ಚಳವಾಗಿದೆ ಮತ್ತು ರಫ್ತುಗಳಲ್ಲಿಯೂ ಚೇತರಿಕೆ ಕಂಡಿದೆ . ಈ ಸಂಕೇತಗಳು ಮುಂದೆ ಸಾಗಲು ನಮ್ಮನ್ನು ಪ್ರೋತ್ಸಾಹಿಸುತ್ತಿವೆ ಎಂದು ಪ್ರಧಾನಿ ಹೇಳಿದರು .


    ಆತ್ಮನಿರ್ಭರ ಭಾರತ ಅಭಿಯಾನದ ಪ್ರಯೋಜನಗಳು


    ರಾಜ್ಯಗಳಲ್ಲಿ ಕೃಷಿ , ತೋಟಗಾರಿಕೆ , ಮೀನುಗಾರಿಕೆ ಮತ್ತು ಎಂಎಸ್ ‌ ಎಂಇಗಳಿಗೆ ಗಮನಾರ್ಹ ಪ್ರಾಮುಖ್ಯತೆ ಇದೆ ಎಂದು ಪ್ರಧಾನಿ ಹೇಳಿದರು , ಅತ್ಮನಿರ್ಭರ ಭಾರತ ಅಭಿಯಾನದಡಿ ಇವುಗಳಿಗೆ ಪ್ರೋತ್ಸಾಹ ನೀಡಲಾಗಿದೆ . ಎಂಎಸ್ ‌ ಎಂಇಗಳಿಗೆ ಸಮಯೋಚಿತ ಸಾಲವನ್ನು ಒದಗಿಸುವ ಕುರಿತು ಕುರಿತು ಮಾತನಾಡಿದ ಅವರು , ಬ್ಯಾಂಕರ್ ‌ ಗಳ ಸಮಿತಿಗಳ ಮೂಲಕ ಕೈಗಾರಿಕೆಗಳಿಗೆ ತ್ವರಿತವಾಗಿ ಸಾಲವನ್ನು ವಿತರಿಸುವುದನ್ನು ಖಚಿತಪಡಿಸಿದರೆ , ಈ ಕೈಗಾರಿಕೆಗಳು ತ್ವರಿತವಾಗಿ ಕೆಲಸ ಮಾಡಲು ಪ್ರಾರಂಭಿಸುತ್ತವೆ ಮತ್ತು ಉದ್ಯೋಗಾವಕಾಶಗಳನ್ನು ಒದಗಿಸುವುದನ್ನು ಖಾತ್ರಿಪಡಿಸುತ್ತವೆ ಎಂದರು . ಸಣ್ಣ ಕಾರ್ಖಾನೆಗಳಿಗೆ ಮಾರ್ಗದರ್ಶನ ಮತ್ತು ಬೆಂಬಲದ ಅಗತ್ಯವಿರುತ್ತದೆ ಎಂದು ಅವರು ಹೇಳಿದರು . ವ್ಯಾಪಾರ ಮತ್ತು ಉದ್ಯಮಕ್ಕೆ ಉತ್ತೇಜನ ನೀಡಲು ಮೌಲ್ಯ ಸರಪಳಿಗಳಲ್ಲಿ ಒಟ್ಟಾಗಿ ಕೆಲಸ ಮಾಡುವ ಮಹತ್ವವನ್ನು ಅವರು ಉಲ್ಲೇಖಿಸಿದರು . ರಾಜ್ಯಗಳಲ್ಲಿನ ನಿರ್ದಿಷ್ಟ ಆರ್ಥಿಕ ಚಟುವಟಿಕೆಯ ಕೇಂದ್ರಗಳು ದಿನದ 24 ಗಂಟೆಗಳ ಕಾಲವೂ ಕೆಲಸ ಮಾಡಬೇಕು . ಆರ್ಥಿಕ ಚಟುವಟಿಕೆಗಳಿಗೆ ಮತ್ತಷ್ಟು ಉತ್ತೇಜನ ನೀಡಲು ಲೋಡಿಂಗ್ ಮತ್ತು ಅನ್ ಲೋಡಿಂಗ್ ಅನ್ನು ತ್ವರಿತಗೊಳಿಸಬೇಕು ಎಂದರು .


    ಕೃಷಿ ಕ್ಷೇತ್ರದಲ್ಲಿ ಸುಧಾರಣೆಗಳ ಮೂಲಕ ರೈತರಿಗೆ ದಕ್ಕುವ ಪ್ರಯೋಜನಗಳನ್ನು ಪ್ರಧಾನಿ ಪ್ರಸ್ತಾಪಿಸಿದರು , ಉತ್ಪನ್ನಗಳನ್ನು ಮಾರಾಟ ಮಾಡಲು ಹೊಸ ಮಾರ್ಗಗಳು , ಆದಾಯದ ಹೆಚ್ಚಳ ಮತ್ತು ಆರ್ಥಿಕತೆಯಲ್ಲಿ ಬೇಡಿಕೆ ಹೆಚ್ಚಾಗುತ್ತದೆ . ಸಾವಯವ ಉತ್ಪನ್ನಗಳು , ಬಿದಿರಿನ ಉತ್ಪನ್ನಗಳು ಮತ್ತು ಇತರ ಬುಡಕಟ್ಟು ಉತ್ಪನ್ನಗಳಿಗೆ ಹೊಸ ಮಾರುಕಟ್ಟೆಗಳನ್ನು ತೆರೆಯುವುದರೊಂದಿಗೆ ಕೃಷಿ ಮತ್ತು ತೋಟಗಾರಿಕೆ ಕ್ಷೇತ್ರಗಳಲ್ಲಿ ಈಶಾನ್ಯ ಮತ್ತು ಬುಡಕಟ್ಟು ಪ್ರದೇಶಗಳಿಗೆ ಹೊಸ ಅವಕಾಶಗಳನ್ನು ಸೃಷ್ಟಿಸಲು ಸಿದ್ಧವಾಗಿದೆ . ಸ್ಥಳೀಯ ಉತ್ಪನ್ನಗಳಿಗೆ ಕ್ಲಸ್ಟರ್ ಆಧಾರಿತ ವಿಧಾನದಿಂದ ರಾಜ್ಯಗಳು ಸಹ ಪ್ರಯೋಜನ ಪಡೆಯಲಿವೆ , ಉತ್ತಮ ಸಂಸ್ಕರಣೆ ಮತ್ತು ಹೆಚ್ಚು ಪರಿಣಾಮಕಾರಿ ಮಾರುಕಟ್ಟೆಗಾಗಿ ಅಂತಹ ಉತ್ಪನ್ನಗಳನ್ನು ಪ್ರತಿ ಬ್ಲಾಕ್ ಮತ್ತು ಜಿಲ್ಲಾ ಮಟ್ಟದಲ್ಲಿ ಗುರುತಿಸಬೇಕು ಎಂದು ಅವರು ಹೇಳಿದರು . ಆತ್ಮನಿರ್ಭರ ಭಾರತ ಅಭಿಯಾನದ ಅಡಿಯಲ್ಲಿ ಮಾಡಿದ ಘೋಷಣೆಗಳು ಶೀಘ್ರದಲ್ಲಿಯೇ ಫಲ ನೀಡುವುದನ್ನು ಖಚಿತಪಡಿಸಿಕೊಳ್ಳಲು ಒಟ್ಟಾಗಿ ಕೆಲಸ ಮಾಡುವ ಅಗತ್ಯವನ್ನು ಪ್ರಧಾನಿಯವರು ಒತ್ತಿ ಹೇಳಿದರು .


    ಮುಖ್ಯಮಂತ್ರಿಗಳ ಮಾತು


    ಇಂದಿನ ಸಂವಾದವು ಎರಡು ದಿನಗಳ ಸಂವಾದದ ಮೊದಲ ಭಾಗವಾಗಿತ್ತು . ಇಂದಿನ ಸಂವಾದದಲ್ಲಿ ಪಂಜಾಬ್ , ಅಸ್ಸಾಂ , ಕೇರಳ , ಉತ್ತರಾಖಂಡ್ , ಜಾರ್ಖಂಡ್ , ಛತ್ತೀಸ್ ಗಢ , ತ್ರಿಪುರ , ಹಿಮಾಚಲ ಪ್ರದೇಶ , ಚಂಡೀಗಢ , ಗೋವಾ , ಮಣಿಪುರ , ನಾಗಾಲ್ಯಾಂಡ್ , ಲಡಾಖ್ , ಪುದುಚೆರಿ , ಅರುಣಾಚಲಪ್ರದೇಶ , ಮೇಘಾಲಯ , ಮಿಜೋರಾಂ , ಅಂಡಮಾನ್ ಮತ್ತು ನಿಕೋಬಾರ್ ದ್ವೀಪಗಳು , ದಾದ್ರಾ ನಗರ ಹವೇಲಿ ಮತ್ತು ದಮನ್ ದಿಯು , ಸಿಕ್ಕಿಂ ಮತ್ತು ಲಕ್ಷದ್ವೀಪ ಸೇರಿದಂತೆ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ಭಾಗವಹಿಸಿದ್ದವು .


    ಇಂತಹ ಸವಾಲಿನ ಸಮಯದಲ್ಲಿ ಮತ್ತು ವೈರಸ್ ವಿರುದ್ಧದ ಸಾಮೂಹಿಕ ಹೋರಾಟಕ್ಕಾಗಿ ಹೋರಾಡಲು ದೇಶವನ್ನು ಒಗ್ಗೂಡಿಸಿದ ಪ್ರಧಾನಮಂತ್ರಿಯವರಿಗೆ ಮುಖ್ಯಮಂತ್ರಿಗಳು ಧನ್ಯವಾದ ಹೇಳಿದರು . ಅವರು ತಮ್ಮ ರಾಜ್ಯಗಳಲ್ಲಿ ಅಸ್ತಿತ್ವದಲ್ಲಿರುವ ಆರೋಗ್ಯ ಮೂಲಸೌಕರ್ಯಗಳ ಬಗ್ಗೆ ಫೀಡ್ ಬ್ಯಾಕ್ ನೀಡಿದರು ಮತ್ತು ವೈರಸ್ ಪರಿಣಾಮವನ್ನು ನಿಭಾಯಿಸಲು ಈ ಮೂಲ ಸೌಕರ್ಯಗಳನ್ನು ಹೆಚ್ಚಿಸುವ ಪ್ರಯತ್ನಗಳ ಬಗ್ಗೆ ಮಾಹಿತಿ ನೀಡಿದರು . ಜಾಗೃತಿ ಅಭಿಯಾನಗಳು , ಊರುಗಳಿಗೆ ಮರಳಿರುವ ಕಾರ್ಮಿಕರಿಗೆ ಸಹಾಯ ಒದಗಿಸುವುದು , ಆರೋಗ್ಯ ಸೇತು ಆ್ಯಪ್ ಬಳಕೆ ಮತ್ತು ರಾಜ್ಯಗಳಲ್ಲಿ ಆರ್ಥಿಕ ಚಟುವಟಿಕೆಗಳ ಆರಂಭದ ಬಗ್ಗೆ ಮುಖ್ಯಮಂತ್ರಿಗಳು ಪ್ರಸ್ತಾಪಿಸಿದರು .


    ಜೀವ ಮತ್ತು ಬದುಕು ಎರಡಕ್ಕೂ ಗಮನ ಕೊಡಿ


    ಮುಖ್ಯಮಂತ್ರಿಗಳ ಅಭಿಪ್ರಾಯಗಳಿಗೆ ಪ್ರಧಾನಿಯವರು ಧನ್ಯವಾದ ಹೇಳಿದರು . ಜೀವ ಮತ್ತು ಬದುಕು ಎರಡರ ಬಗ್ಗೆಯೂ ಗಮನ ಕೇಂದ್ರೀಕರಿಸುವ ಮಹತ್ವವನ್ನು ಅವರು ಒತ್ತಿಹೇಳಿದರು . ಒಂದೆಡೆ , ಪರೀಕ್ಷೆ ಮತ್ತು ಪತ್ತೆಹಚ್ಚುವಿಕೆಗೆ ಒತ್ತು ನೀಡುವ ಮೂಲಕ ಆರೋಗ್ಯ ಮೂಲಸೌಕರ್ಯವನ್ನು ವೃದ್ಧಿಸುವ ಅವಶ್ಯಕತೆಯಿದೆ , ಆರ್ಥಿಕ ಚಟುವಟಿಕೆಯನ್ನೂ ಹೆಚ್ಚಿಸುವ ಅಗತ್ಯವಿದೆ ಎಂದು ಅವರು ಹೇಳಿದರು . ಪ್ರಸ್ತುತ ಅಗತ್ಯಗಳು ಮತ್ತು ಭವಿಷ್ಯದ ಅವಶ್ಯಕತೆಗಳನ್ನು ಗಮನದಲ್ಲಿಟ್ಟುಕೊಂಡು ನಿರ್ಧಾರಗಳನ್ನು ಕೈಗೊಳ್ಳಬೇಕು ಎಂದು ತಿಳಿಸಿದರು .


    ವೈರಸ್ ಅಪಾಯ ಇನ್ನೂ ಕೊನೆಯಾಗಿಲ್ಲ , ಆರ್ಥಿಕತೆಯನ್ನು ತೆರೆಯುವಾಗ ಇದರ ಬಗ್ಗೆ ಜಾಗರೂಕರಾಗಿರಬೇಕು ಎಂದು ಅವರು ಮುಖ್ಯಮಂತ್ರಿಗಳಿಗೆ ತಿಳಿಸಿದರು .


    ಸಾಂಕ್ರಾಮಿಕ ರೋಗದ ವಿರುದ್ಧ ನಾವು ಇಲ್ಲಿಯವರೆಗೆ ಯಶಸ್ವಿ ಹೋರಾಟ ನಡೆಸುತ್ತಿದ್ದರೂ , ಮುಂದಿನ ಹಾದಿ ದೀರ್ಘವಾಗಿದೆ ಮತ್ತು ಮುಖಗವಸು / ಮುಖದ ಕವಚ , ದೈಹಿಕ ಅಂತರ ಇತ್ಯಾದಿಗಳನ್ನು ಪಾಲಿಸುವ ಬಗ್ಗೆ ಪ್ರಧಾನಿಯವರು ನೀಡಿದ ಸಲಹೆಗಳನ್ನು ಎಲ್ಲರೂ ಅನುಸರಿಸಬೇಕು ಎಂದು ಗೃಹ ಸಚಿವ ಶ್ರೀ ಅಮಿತ್ ಶಾ ಹೇಳಿದರು .


    ಸಿದ್ಧತೆಗಳ ಬಗ್ಗೆ ಹಿಂದಿನ ಪರಾಮರ್ಶೆ


    ಕೋವಿಡ್ -19 ಸಾಂಕ್ರಾಮಿಕ ರೋಗಕ್ಕೆ ಭಾರತದ ಪ್ರತಿಕ್ರಿಯೆಯನ್ನು ಪರಿಶೀಲಿಸಲು ಪ್ರಧಾನಿ ಜೂನ್ 13 ರಂದು ಹಿರಿಯ ಮಂತ್ರಿಗಳು ಮತ್ತು ಅಧಿಕಾರಿಗಳೊಂದಿಗೆ ವಿಸ್ತೃತ ಸಭೆ ನಡೆಸಿದ್ದರು . ದೇಶದಲ್ಲಿ ಸಾಂಕ್ರಾಮಿಕದ ಪರಿಸ್ಥಿತಿ ಮತ್ತು ಸಿದ್ಧತೆಯನ್ನು ಸಭೆ ಪರಿಶೀಲಿಸಿತ್ತು .


    ಒಟ್ಟು ಪ್ರಕರಣಗಳ ಪೈಕಿ ಮೂರನೇ ಎರಡರಷ್ಟು ಪ್ರಕರಣಗಳು 5 ರಾಜ್ಯಗಳಲ್ಲಿವೆ . ವಿಶೇಷವಾಗಿ ದೊಡ್ಡ ನಗರಗಳು ಎದುರಿಸುತ್ತಿರುವ ಸವಾಲುಗಳ ದೃಷ್ಟಿಯಿಂದ , ದೈನಂದಿನ ಪ್ರಕರಣಗಳ ಉಲ್ಬಣವನ್ನು ಪರಿಣಾಮಕಾರಿಯಾಗಿ ನಿಭಾಯಿಸಲು ಪರೀಕ್ಷೆಯನ್ನು ಹೆಚ್ಚಳ ಮತ್ತು ಹಾಸಿಗೆಗಳು ಮತ್ತು ಸೇವೆಗಳ ಸಂಖ್ಯೆಯನ್ನು ಬಗ್ಗೆ ಚರ್ಚಿಸಲಾಯಿತು .


    ನಗರ ಮತ್ತು ಜಿಲ್ಲೆಗಳಲ್ಲಿ ಆಸ್ಪತ್ರೆ ಹಾಸಿಗೆಗಳು / ಪ್ರತ್ಯೇಕ ಹಾಸಿಗೆಗಳ ಅವಶ್ಯಕತೆಗಳ ಕುರಿತು ಸಶಕ್ತ ಗುಂಪಿನ ಶಿಫಾರಸುಗಳ ಬಗ್ಗೆ ಪ್ರಧಾನಿ ಮಾಹಿತಿ ಪಡೆದರು . ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳೊಂದಿಗೆ ಸಮಾಲೋಚಿಸಿ ತುರ್ತು ಯೋಜನೆಯನ್ನು ಕೈಗೊಳ್ಳುವಂತೆ ಆರೋಗ್ಯ ಸಚಿವಾಲಯದ ಅಧಿಕಾರಿಗಳಿಗೆ ಅವರು ಸೂಚಿಸಿದರು . ಮುಂಗಾರು ಆರಂಭದ ದೃಷ್ಟಿಯಿಂದ ಸೂಕ್ತ ಸಿದ್ಧತೆಗಳನ್ನು ಖಚಿತಪಡಿಸಿಕೊಳ್ಳುವಂತೆ ಅವರು ಸಚಿವಾಲಯಕ್ಕೆ ಸಲಹೆ ನೀಡಿದ್ದರು .


    ***

    
    
    (Release ID: 1632307) Visitor Counter : 11
    
    
      Read this release in: English , Urdu , Marathi , Hindi , Manipuri , Assamese , Bengali , Punjabi , Gujarati , Odia , Tamil , Telugu , Malayalam