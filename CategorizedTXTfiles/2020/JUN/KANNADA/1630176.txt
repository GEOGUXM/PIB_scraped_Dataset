      PIB Headquarters

      ಕೋವಿಡ್-19: ಪಿ ಐ ಬಿ ದೈನಿಕ ವರದಿ
      Posted On: 07 JUN 2020 6:36PM by PIB Bengaluru


    ಕೋವಿಡ್ -19: ಪಿ ಐ ಬಿ ದೈನಿಕ ವರದಿ


    ( ಕಳೆದ 24 ಗಂಟೆ ಗಳಲ್ಲಿ ಕೋವಿಡ್-19ಕ್ಕೆ ಸಂಬಂಧಿಸಿದಂತೆ ಬಿಡುಗಡೆ ಮಾಡಲಾದ ಮಾಧ್ಯಮ ಹೇಳಿಕೆಗಳು ಮತ್ತು


    ಪಿಐಬಿ ಮಾಡಿದ ವಾಸ್ತವದ ಪರಿಶೀಲನೆ -Fact check- ಯನ್ನು ಒಳಗೊಂಡಿದೆ)


    ಕೋವಿಡ್ - 19 ಕ್ಕೆ ಸಂಬಂಧಿಸಿ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಅಪ್ಡೇಟ್


    ಕಳೆದ 24 ಗಂಟೆಗಳಲ್ಲಿ , ಒಟ್ಟು 5,220 ಕೋವಿಡ್ - 19 ರೋಗಿಗಳು ಗುಣಮುಖರಾಗಿದ್ದಾರೆ . ಇದರಿಂದ ಇದುವರೆಗೆ ಒಟ್ಟು 1,19,293 ರೋಗಿಗಳು ಕೋವಿಡ್ - 19 ರಿಂದ ಗುಣಮುಖರಾದಂತಾಗಿದೆ . ಕೋವಿಡ್ - 19 ರೋಗಿಗಳ ಗುಣಮುಖ ದರ 48.37 % . ಪ್ರಸ್ತುತ 1,20,406 ಆಕ್ಟಿವ್ ಪ್ರಕರಣಗಳಿದ್ದು ಎಲ್ಲವೂ ವೈದ್ಯಕೀಯ ನಿಗಾದಲ್ಲಿವೆ .


    ಐ . ಸಿ . ಎಂ . ಆರ್ . ಕೊರೊನಾ ಸೋಂಕಿನ ವ್ಯಕ್ತಿಗಳಲ್ಲಿ ನೊವೆಲ್ ಕೊರೊನಾವೈರಸ್ ಪತ್ತೆ ಹಚ್ಚಲು ಪರೀಕ್ಷಾ ಸಾಮರ್ಥ್ಯವನ್ನು ಹೆಚ್ಚಿಸಿದೆ . ಸರಕಾರಿ ಪ್ರಯೋಗಾಲಯಗಳ ಸಂಖ್ಯೆಯನು 531 ಕ್ಕೆ ಮತ್ತು ಖಾಸಗಿ ಪ್ರಯೋಗಾಲಯಗಳ ಸಂಖ್ಯೆಯನ್ನು 228 ಕ್ಕೆ ( ಒಟ್ಟು 759) ಹೆಚ್ಚಿಸಲಾಗಿದೆ . 1,42,069 ಸ್ಯಾಂಪಲ್ ಗಳನ್ನು ಕಳೆದ 24 ಗಂಟೆಗಳಲ್ಲಿ ಪರೀಕ್ಷೆಗೆ ಒಳಪಡಿಸಲಾಗಿದೆ . ಇದರಿಂದ ಇದುವರೆಗೆ ಪರೀಕ್ಷೆಗೆ ಒಳಪಡಿಸಲಾದ ಸ್ಯಾಂಪಲ್ ಗಳ ಸಂಖ್ಯೆ 46,66,386 ಕ್ಕೇರಿದೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1630031


    ಸಾಮೂಹಿಕ ಕ್ರಮದ ಮೂಲಕ ದೃಢವಾದ ಮುನ್ನಡೆ


    ತಾಂತ್ರಿಕ ತಜ್ಞರ ವಿಸ್ತಾರವಾದ ಜ್ಞಾನವನ್ನು ಹೊರಗಿಟ್ಟು ಸರಕಾರ ಕೋವಿಡ್ - 19 ನ್ನು ನಿಭಾಯಿಸುತ್ತಿರುವ ಮತ್ತು ಅದರ ಹರಡುವಿಕೆಯನ್ನು ಪ್ರತಿಬಂಧಿಸುವ ಕ್ರಮಗಳನ್ನು ಅನುಷ್ಟಾನಿಸುತ್ತಿದೆ ಎಂಬುದಾಗಿ ಕೆಲವು ಮಾಧ್ಯಮಗಳಲ್ಲಿ ಕಳವಳಗಳನ್ನು ವ್ಯಕ್ತಪಡಿಸಿದ ವರದಿಗಳು ಬಂದಿವೆ .


    ಈ ಆಪಾದನೆಗಳು ಆಧಾರರಹಿತವಾದವು ಮತ್ತು ಸತ್ಯಕ್ಕೆ ದೂರವಾದಂತಹವು . ಸರಕಾರವು ನಿರಂತರವಾಗಿ ತಾಂತ್ರಿಕ ಮತ್ತು ವ್ಯೂಹಾತ್ಮಕ ಮಾಹಿತಿಗಳಿಗಾಗಿ ತಜ್ಞರೊಂದಿಗೆ ಸಂಪರ್ಕದಲ್ಲಿದೆ , ವೈಜ್ಞಾನಿಕ ಸಲಹೆಗಳು ಮತ್ತು ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕದ ನಿಯಂತ್ರಣಕ್ಕೆ ಆ ಕ್ಷೇತ್ರಕ್ಕೆ ನಿರ್ದಿಷ್ಟವಾದ ಮಾರ್ಗದರ್ಶನಗಳನ್ನು ಅದು ಪಡೆಯುತ್ತಿದೆ . ಕೋವಿಡ್ - 19 ಕ್ಕಾಗಿ ರಾಷ್ಟ್ರೀಯ ಕಾರ್ಯ ಪಡೆಯನ್ನು ( ಎನ್ . ಟಿ . ಎಫ್ .) ರಚಿಸಲಾಗಿದೆ . ಡಿ . ಎಚ್ . ಆರ್ . ಕಾರ್ಯದರ್ಶಿ ಮತ್ತು ಡಿ . ಜಿ .- ಐ . ಸಿ . ಎಂ . ಆರ್ . ಅವರು ನೀತಿ ಆಯೋಗದ ಸದಸ್ಯರು ( ಆರೋಗ್ಯ ) ಅಧ್ಯಕ್ಷರಾಗಿರುವ ಮತ್ತು ಕಾರ್ಯದರ್ಶಿ ( ಡಿ . ಒ . ಎಚ್ . ಎಫ್ . ಡಬ್ಲ್ಯು .) ಹಾಗು ಕಾರ್ಯದರ್ಶಿ ( ಡಿ . ಎಚ್ . ಆರ್ .) ಉಪಾಧ್ಯಕ್ಷರಾಗಿರುವ ಸಮಿತಿ ಇದಾಗಿದೆ . ಎನ್ . ಟಿ . ಎಫ್ . ಸರಕಾರದ ಮತ್ತು ಸರಕಾರದ ಹೊರಗಿರುವ ತಾಂತ್ರಿಕ / ಆಯಾ ಕ್ಷೇತ್ರದ ತಜ್ಞರನ್ನು ಒಳಗೊಂಡ 21 ಸದಸ್ಯರನ್ನು ಹೊಂದಿದೆ . ಕಾರ್ಯಪಡೆಯಲ್ಲಿ ಸಾರ್ವಜನಿಕ ಆರೋಗ್ಯ ಅಥವಾ ಸಾಂಕ್ರಾಮಿಕ ರೋಗ ವಿಜ್ಞಾನಕ್ಕೆ ಸಂಬಂಧಿಸಿ ಹೆಚ್ಚಿನ ತಜ್ಞರಿದ್ದಾರೆ . ಕೋವಿಡ್ - 19 ರ ಸಂಕೀರ್ಣತೆ ಮತ್ತು ಅದರ ಪರಿಣಾಮಗಳನ್ನು ಪರಿಗಣಿಸಿ ಈ ಗುಂಪಿನಲ್ಲಿ ವೈದ್ಯಕೀಯ ಕ್ಷೇತ್ರದ ತಜ್ಞರಿದ್ದಾರೆ , ವೈರಾಣುವಿಜ್ಞಾನ , ಫಾರ್ಮಕಾಲಜಿ , ಮತ್ತು ಕಾರ್ಯಕ್ರಮ ಅನುಷ್ಟಾನಗಳ ಕ್ಷೇತ್ರದ ತಜ್ಞರೂ ಇದರಲ್ಲಿದ್ದಾರೆ .


    ಸರಕಾರವು ಲಾಕ್ ಡೌನ್ ನಿಂದಾಗಿರುವ ಪರಿಣಾಮ ಮತ್ತು ಇತರ ನಿರ್ಬಂಧಗಳಿಂದ ಲಕ್ಷಾಂತರ ಸೋಂಕುಗಳ ಸಾಧ್ಯತೆಯನ್ನು ತಡೆಗಟ್ಟಿರುವ ಮತ್ತು ಸಂಭಾವ್ಯ ಸಾವಿರಾರು ಸಾವುಗಳನ್ನು ತಪ್ಪಿಸಿರುವ ಬಗ್ಗೆ ಈಗಾಗಲೇ ಮಾಹಿತಿಯನ್ನು ಹಂಚಿಕೊಂಡಿದೆ . ಜನತೆಯ ಸಿದ್ಧತಾಸ್ಥಿತಿ ಮತ್ತು ಆರೋಗ್ಯ ವ್ಯವಸ್ಥೆಗಾಗಿರುವ ಲಾಭಗಳ ಬಗ್ಗೆಯೂ ಮಾಹಿತಿ ಹಂಚಿಕೊಳ್ಳಲಾಗಿದೆ . ಲಾಕ್ ಡೌನ್ ಸುಲಭಗೊಳಿಸಿದ ಯು . ಕೆ . , ಇಟೆಲಿ , ಸ್ಪೈನ್ ಮತ್ತು ಜರ್ಮನಿಗಳಿಗೆ ಹೋಲಿಸಿದರೆ ಭಾರತದಲ್ಲಿ ಒಂದು ಲಕ್ಷ ಜನತೆಗೆ ಅತ್ಯಂತ ಕಡಿಮೆ ಸಂಖ್ಯೆಯ ಪ್ರಕರಣಗಳು ವರದಿಯಾಗಿವೆ . ಭಾರತದಲ್ಲಿ ಒಂದು ಲಕ್ಷ ಜನಸಂಖ್ಯೆಗೆ 17.23 ಪ್ರಕರಣಗಳು ಮತ್ತು ಒಂದು ಲಕ್ಷ ಜನಸಂಖ್ಯೆಗೆ 0.49 ಸಾವುಗಳು ಸಂಭವಿಸಿವೆ . ( 2020 ರ ಜೂನ್ 6 ರಂದು ಡಬ್ಲ್ಯು . ಎಚ್ . ಒ . ಪರಿಸ್ಥಿತಿ ವರದಿ ಪ್ರಕಾರ )


    ವಿವರಗಳಿಗೆ : https://pib.gov.in/PressReleseDetail.aspx?PRID=1630069


    ನೇರ ತೆರಿಗೆ ಸಂಗ್ರಹದ ಬೆಳವಣಿಗೆ ರೇಖೆ ಮತ್ತು ಇತ್ತೀಚಿನ ನೇರ ತೆರಿಗೆ ಸುಧಾರಣೆಗಳು


    ಹಣಕಾಸು ವರ್ಷ 2019-20 ರಲ್ಲಿ ನೇರ ತೆರಿಗೆ ಸಂಗ್ರಹ ಭಾರೀ ಪ್ರಮಾಣದಲ್ಲಿ ಕುಸಿದಿದೆ ಮತ್ತು ಜಿ . ಡಿ . ಪಿ . ಬೆಳವಣಿಗೆಯೊಂದಿಗೆ ಹೋಲಿಸಿದಾಗ ನೇರ ತೆರಿಗೆ ಸಂಗ್ರಹದ ಹಣಕಾಸು ವರ್ಷ 2019-20 ಕ್ಕೆ ಸಂಬಂಧಿಸಿ ನೇರ ತೆರಿಗೆ ಸಂಗ್ರಹದ ಬೆಳವಣಿಗೆಯಲ್ಲಿ ಭಾರೀ ಕುಸಿತವಾಗಿದೆ ಮತ್ತು ನೇರ ತೆರಿಗೆ ಸಂಗ್ರಹದ ಶಕ್ತಿ ಪ್ರಮಾಣ ಋಣಾತ್ಮಕವಾಗಿದೆ ಎಂದು ಕೆಲವು ಮಾಧ್ಯಮಗಳಲ್ಲಿ ವರದಿಯಾಗಿದೆ . ಈ ವರದಿಗಳು ನೇರ ತೆರಿಗೆಗಳ ಬೆಳವಣಿಗೆ ಬಗ್ಗೆ ಸರಿಯಾದ ಚಿತ್ರಣ ನೀಡುತ್ತಿಲ್ಲ . 2019-20 ರಲ್ಲಿ ನಿವ್ವಳ ನೇರ ತೆರಿಗೆ ಸಂಗ್ರಹ ಪ್ರಮಾಣವು ಹಣಕಾಸು ವರ್ಷ 2018-19 ರಲ್ಲಿ ಸಂಗ್ರಹವಾದ ನಿವ್ವಳ ನೇರ ತೆರಿಗೆ ಸಂಗ್ರಹಕ್ಕಿಂತ ಕಡಿಮೆಯಾಗಿರುವುದು ನಿಜ . ಆದರೆ ಈ ಕುಸಿತ ನಿರೀಕ್ಷಿತ ಮಟ್ಟದಲ್ಲಿದೆ . ಮತ್ತು ಅದು ಚಾರಿತ್ರಿಕ ತೆರಿಗೆ ಸುಧಾರಣೆಗಳನ್ನು ಕೈಗೆತ್ತಿಕೊಂಡ ಮತ್ತು ಹಣಕಾಸು ವರ್ಷ 2019-20 ರ ಅವಧಿಗೆ ನೀಡಲಾದ ಹೆಚ್ಚಿನ ಮರುಪಾವತಿಯಿಂದಾಗಿರುವ ತಾತ್ಕಾಲಿಕ ಸ್ವರೂಪದ ಕುಸಿತವಾಗಿದೆ .


    ಒಟ್ಟು ಸಂಗ್ರಹಕ್ಕೆ ( ಇದು ವರ್ಷದಲ್ಲಿ ನೀಡಲಾದ ಮರುಪಾವತಿ ಮೊತ್ತಕ್ಕೆ ಸಂಬಂಧಿಸಿದ ವ್ಯತ್ಯಯದಿಂದಾಗಿರುವ ಕೆಲವು ದೋಷಗಳನ್ನು ನಿವಾರಿಸುತ್ತದೆ .) ಹೋಲಿಸಿದಾಗ ಧೈರ್ಯದಿಂದ ಅನುಷ್ಟಾನಿಸಿದ ತೆರಿಗೆ ಸುಧಾರಣೆಗಳಿಂದಾಗಿ ಅಂದಾಜು ಮಾಡಲಾದ ಆದಾಯ ಪ್ರಮಾಣಕ್ಕಿಂತ ಹೆಚ್ಚು ಸಂಗ್ರಹವಾಗಿರುವುದು ಹೆಚ್ಚು ಸ್ಪಷ್ಟವಾಗುತ್ತದೆ . ಇದು ಹಣಕಾಸು ವರ್ಷ 2019-20 ರ ನೇರ ತೆರಿಗೆ ಸಂಗ್ರಹದ ಮೇಲೆ ನೇರ ಪರಿಣಾಮವನ್ನು ಬೀರಿದೆ . ಹಣಕಾಸು ವರ್ಷ 2019-20 ರಲ್ಲಿ ನೀಡಲಾದ ಮರು ಪಾವತಿ ಮೊತ್ತ 1.84 ಲಕ್ಷ ಕೋ . ರೂ . ಗಳಷ್ಟಾಗಿದೆ . ಹಣಕಾಸು ವರ್ಷ 2018-19 ರಲ್ಲಿ ಈ ಮೊತ್ತ 1.61 ಲಕ್ಷ ಕೋ . ರೂ . ಗಳಾಗಿತ್ತು . ವರ್ಷದಿಂದ ವರ್ಷಕ್ಕೆ ಇದು 14 % ಹೆಚ್ಚಳವಾಗಿದೆ ಎಂಬುದು ಇಲ್ಲಿ ಗಮನಾರ್ಹವಾಗಿದೆ .


    ವಿವರಗಳಿಗೆ : https://pib.gov.in/PressReleasePage.aspx?PRID=1630018


    ಕೋವಿಡ್ - 19 ವಿರುದ್ದ ಹೋರಾಟದಲ್ಲಿ ಜಾಗೃತಿಯೇ ಮುಖ್ಯ ಹೊರತು ಆತಂಕವಲ್ಲ : ಡಾ . ಜಿತೇಂದ್ರ ಸಿಂಗ್


    ಕೇಂದ್ರ ಸಚಿವ ಡಾ . ಜಿತೇಂದ್ರ ಸಿಂಗ್ ಅವರಿಂದು ಕೋವಿಡ್ ಜಾಗತಿಕ ಸಾಂಕ್ರಾಮಿಕದ ವಿರುದ್ದ ಹೋರಾಟಕ್ಕೆ ಜಾಗೃತಿ ಮುಖ್ಯವೇ ಹೊರತು ಆತಂಕವಲ್ಲ ಎಂದು ಹೇಳಿದ್ದಾರೆ . ಕೋವಿಡ್ ಬೀಪ್ ( ನಿರಂತರ ಆಕ್ಸಿಜನೇಶನ್ ಮತ್ತು ಪ್ರಮುಖ ಮಾಹಿತಿ ಶೋಧ ವ್ಯವಸ್ಥೆ ) ಕಾರ್ಯಾರಂಭಗೊಳಿಸಿ ಅವರು ಮಾತನಾಡಿದರು . ಇದು ಕೋವಿಡ್ - 19 ರೋಗಿಗಳಿಗಾಗಿರುವ , ಭಾರತದ ಮೊದಲ ದೇಶೀಯ ಮತ್ತು ಕಡಿಮೆ ವೆಚ್ಚದ , ನಿಸ್ತಂತು ಅಂಗರಚನಾ ಮಾನದಂಡಗಳ ಮೇಲೆ ನಿಗಾ ಇಡುವ ವ್ಯವಸ್ಥೆಯಾಗಿದೆ . ಹೈದರಾಬಾದಿನ ಇ . ಎಸ್ . ಐ . ಸಿ . ವೈದ್ಯಕೀಯ ಕಾಲೇಜು , ಐ . ಐ . ಟಿ . ಹೈದರಾಬಾದ್ ಮತ್ತು ಅಣು ಶಕ್ತಿ ಇಲಾಖೆ ಸಹಯೋಗದಲ್ಲಿ ಈ ವ್ಯವಸ್ಥೆಯನ್ನು ಅಭಿವೃದ್ದಿಪಡಿಸಲಾಗಿದೆ . ಜಾಗತಿಕ ಸಾಂಕ್ರಾಮಿಕವನ್ನು ಸಮರ್ಪಕವಾಗಿ ನಿಭಾಯಿಸುವಲ್ಲಿ ಪ್ರತಿಬಂಧಕ ಮತ್ತು ಜಾಗೃತಿಯ ಮಹತ್ವವನ್ನು ಅವರು ಒತ್ತಿ ಹೇಳಿದರು . ಸುಮಾರು ಎರಡು ತಿಂಗಳ ಸಕಾಲಿಕ ಲಾಕ್ ಡೌನ್ ಬಳಿಕ ಈಗ ಹಂತ ಹಂತವಾಗಿ ಅನ್ ಲಾಕ್ ಪ್ರಕ್ರಿಯೆ ಆರಂಭಗೊಂಡಿದೆ ಎಂದರು .


    ವಿವರಗಳಿಗೆ : https://pib.gov.in/PressReleasePage.aspx?PRID=1630067


    ಆಧುನಿಕ ಕಲೆಯ ರಾಷ್ಟ್ರೀಯ ಗ್ಯಾಲರಿಯು ಆನ್ ಲೈನ್ ನೈಮಿಷ 2020- ಬೇಸಗೆ ಕಲಾ ಕಾರ್ಯಕ್ರಮವನ್ನು 2020 ರ ಜೂನ್ 8 ರಿಂದ ಜುಲೈ 3 ರವರೆಗೆ ನಡೆಸಲಿದೆ


    ಈಗ ಇರುವ ಜಾಗತಿಕ ಸಾಂಕ್ರಾಮಿಕದ ಮತ್ತು ಲಾಕ್ ಡೌನ್ ಪರಿಸ್ಥಿತಿಯಲ್ಲಿ ವಸ್ತುಸಂಗ್ರಹಾಲಯಗಳು ಮತ್ತು ಸಾಂಸ್ಕೃತಿಕ ಸಂಸ್ಥೆಗಳು ಸಂದರ್ಶಕರು ಮತ್ತು ವೀಕ್ಷಕರಿಗೆ ಎಂದಿನಂತೆ ಸೇವೆ ಸಲ್ಲಿಸಲು ಸಾಧ್ಯವಿಲ್ಲ . ಇದರಿಂದಾಗಿ ಎನ್ . ಜಿ . ಎಂ . ಎ . ಯು ತನ್ನ ವೀಕ್ಷಕರನ್ನು ತಲುಪಲು ಹೊಸ ಕ್ಷೇತ್ರಗಳನ್ನು ಮತ್ತು ವೇದಿಕೆಗಳನ್ನು ಅನ್ವೇಷಿಸಿದೆ . ಕಳೆದ ಎರಡು ತಿಂಗಳಲ್ಲಿ ಎನ್ . ಜಿ . ಎಂ . ಎ . ಯು ಹಲವು ಕಾರ್ಯಕ್ರಮಗಳನ್ನು ಮತ್ತು ಪ್ರದರ್ಶನಗಳನ್ನು ವರ್ಚುವಲ್ ಆಗಿ ಆಯೋಜಿಸಿದೆ . ತಾಂತ್ರಿಕ ಅಭಿವೃದ್ದಿಯು ಇಂತಹ ಕಾರ್ಯಕ್ರಮಗಳನ್ನು ಡಿಜಿಟಲ್ ಮಾಧ್ಯಮದ ಮೂಲಕ ಸಂಘಟಿಸುವ ಅವಕಾಶವನ್ನು ನೀಡಿದೆ . ಇದರಿಂದಾಗಿ ಎನ್ . ಜಿ . ಎಂ . ಎ . ಯು ತನ್ನ ಜನಪ್ರಿಯ ಬೇಸಿಗೆ ಕಲಾ ಕಾರ್ಯಕ್ರಮ ನೈಮಿಷವನ್ನು ಡಿಜಿಟಲ್ ಆಗಿ ಆಯೋಜಿಸಲು ಮುಂದಡಿ ಇಟ್ಟಿದೆ . ಹೊಸದಿಲ್ಲಿಯ ಎನ್ . ಜಿ . ಎಂ . ಎ . ಯ ತಿಂಗಳು ಕಾಲದ ಆನ್ ಲೈನ್ ಬೇಸಿಗೆ ಕಾರ್ಯಕ್ರಮವು ಹಿರಿಯ ಕಲಾವಿದರಿಂದ , ಅವರ ಆರೋಗ್ಯ ರಕ್ಷಣೆಯ ವಿಷಯದಲ್ಲಿ ಯಾವುದೇ ರಾಜಿ ಮಾಡಿಕೊಳ್ಳದೆ ಕಲಿಯುವ ಅವಕಾಶವನ್ನು ಅದರಲ್ಲಿ ಪಾಲ್ಗೊಳ್ಳುವವರಿಗೆ ಒದಗಿಸುತ್ತದೆ .


    ವಿವರಗಳಿಗೆ : https://pib.gov.in/PressReleasePage.aspx?PRID=1630020


    ಪಿ ಐ ಬಿ ಕ್ಷೇತ್ರೀಯ ಕಚೇರಿಗಳ ವರದಿ

      * ಪಂಜಾಬ್ : ರಾಜ್ಯದ ಜನತೆಗೆ ಬಹಳ ಅವಶ್ಯ ಇರುವ ಸಮಾಧಾನವನ್ನು ಒದಗಿಸಲು ನಾಗರಿಕರಿಗೆ ಒಂದು ಸ್ಥಳದಿಂದ ಇನ್ನೊಂದು ಸ್ಥಳಕ್ಕೆ ಪ್ರಯಾಣಿಸಲು ಅನುಕೂಲತೆಗಳನ್ನು ಒದಗಿಸಲು ಪಂಜಾಬ್ ಸರಕಾರವು ಎಲ್ಲಾ ಖಾಸಗಿ ಸಾರಿಗೆ ಮತ್ತು ಸಾರ್ವಜನಿಕ ಸಾರಿಗೆ ವಾಹನಗಳಿಗೆ ಬೆಳಿಗ್ಗೆ 5 ಗಂಟೆಯಿಂದ ರಾತ್ರಿ 9 ಗಂಟೆಯವರೆಗೆ ಓಡಾಟಕ್ಕೆ ಅವಕಾಶ ಒದಗಿಸಿದೆ . ಆದರೆ ಸೂಕ್ತ ಪ್ರಾಧಿಕಾರ ಘೋಷಿಸಿದ ಕಂಟೈನ್ ಮೆಂಟ್ ವಲಯಕ್ಕೆ ಇದು ಅನ್ವಯಿಸುವುದಿಲ್ಲ . ಮತ್ತು ಮಾರಕ ಕೊರೊನಾವೈರಸ್ ಹರಡುವಿಕೆ ನಿಯಂತ್ರಣಕ್ಕಾಗಿ ಸೂಕ್ತ ಪ್ರತಿಬಂಧಕ ಕ್ರಮಗಳನ್ನೂ ಸರಕಾರ ಜಾರಿಯಲ್ಲಿಟ್ಟಿದೆ .
      * ಹರ್ಯಾಣಾ ; ಹರ್ಯಾಣಾ ಸರಕಾರವು ಧಾರ್ಮಿಕ ಸ್ಥಳಗಳು , ಆರಾಧನಾ ಕೇಂದ್ರಗಳನ್ನು ಸಾರ್ವಜನಿಕರ ಪ್ರವೇಶಕ್ಕೆ ತೆರೆಯಲು ಮತ್ತು ರಾಜ್ಯಾದ್ಯಂತ ಶಾಪಿಂಗ್ ಮಾಲ್ ಗಳನ್ನು 2020 ರ ಜೂನ್ 8 ರಿಂದ ಕೆಲವು ಪ್ರತಿಬಂಧಕ ಕ್ರಮಗಳೊಂದಿಗೆ ತೆರೆಯಲು ನಿರ್ಧರಿಸಿದೆ . ಆದರೆ ಇದು ಕಳೆದ 10 ದಿನಗಳಿಂದ ದಿನನಿತ್ಯ ಹೆಚ್ಚಿನ ಸಂಖ್ಯೆಯಲ್ಲಿ ಪಾಸಿಟಿವ್ ಪ್ರಕರಣಗಳು ವರದಿಯಾಗುತ್ತಿರುವ ಗುರುಗ್ರಾಮ ಮತ್ತು ಫರೀದಾಬಾದ್ ಜಿಲ್ಲೆಗಳಿಗೆ ಅನ್ವಯಿಸುವುದಿಲ್ಲ . ಇದರ ಹೊರತಾಗಿ ಹೊಟೇಲುಗಳು , ರೆಸ್ಟೋರೆಂಟ್ ಗಳು , ಮತ್ತು ಇತರ ಆತಿಥ್ಯ ಸೇವೆಗಳು ರಾಜ್ಯಾದ್ಯಂತ ಸಾಮಾನ್ಯ ಪ್ರತಿಬಂಧಕ ಕ್ರಮಗಳೊಂದಿಗೆ ಮರು ಆರಂಭಗೊಳ್ಳಲಿವೆ . ಈ ಎಲ್ಲಾ ವ್ಯವಸ್ಥೆಗಳು ಬೆಳಿಗ್ಗೆ 9 ಗಂಟೆಯಿಂದ ರಾತ್ರಿ 8 ಗಂಟೆಯವರೆಗೆ ತೆರೆದಿರಬಹುದು . ರಾತ್ರಿ ಗಂಟೆ 9 ರಿಂದ ಬೆಳಿಗ್ಗೆ 5 ಗಂಟೆಯವರೆಗೆ ರಾತ್ರಿ ಕರ್ಫ್ಯೂ ಇರುತ್ತದೆ , ಅದನ್ನು ಇವು ಅನುಸರಿಸಬೇಕಾಗುತ್ತದೆ . ಮುಖ್ಯಮಂತ್ರಿಗಳು ಹರ್ಯಾಣದಲ್ಲಿ ಚಾಲ್ತಿಯಲ್ಲಿರುವ ಕೋವಿಡ್ - 19 ಪರಿಸ್ಥಿತಿಯನ್ನು ಗಮನದಲ್ಲಿಟ್ಟುಕೊಂಡು ಈ ಎಲ್ಲಾ ಚಟುವಟಿಕೆಗಳನ್ನು ಗೃಹ ವ್ಯವಹಾರಗಳ ಸಚಿವಾಲಯವು ಹೊರಡಿಸಿರುವ ಮಾರ್ಗದರ್ಶಿಗಳನ್ನು ಕಟ್ಟು ನಿಟ್ಟಾಗಿ ಅನುಸರಿಸಿ ನಡೆಸುವಂತೆ ನಿರ್ದೇಶನ ನೀಡಿದ್ದಾರೆ .
      * ಕೇರಳ : ರಾಜ್ಯದಲ್ಲಿ ಕೋವಿಡ್ - 19 ದೃಢಪಟ್ಟ ಅತ್ಯಂತ ಕಿರಿಯ ರೋಗಿ , ಐದು ವರ್ಷದ ಮಗು ರೋಗದಿಂದ ಮುಕ್ತವಾಗಿ ಕೊಲ್ಲಂನ ಪರಿಪ್ಪಲ್ಲಿ ವೈದ್ಯಕೀಯ ಕಾಲೇಜಿನಿಂದ ಮನೆಗೆ ಮರಳಿದೆ . ಅದರ ತಾಯಿ ಇನ್ನೂ ಚಿಕಿತ್ಸೆಯಲ್ಲಿದ್ದಾರೆ . ತಿರುವನಂತಪುರಂನಲ್ಲಿರುವ ರಾಜೀವ್ ಗಾಂಧಿ ಜೈವಿಕ ತಂತ್ರಜ್ಞಾನ ಕೇಂದ್ರವು ಕೋವಿಡ್ ಚಿಕಿತ್ಸಾ ಸಲಕರಣೆಗಳ ಮತ್ತು ಪರೀಕ್ಷಾ ಕಿಟ್ ಗಳ ನಿಖರತೆ ಪರೀಕ್ಷಿಸುವ ಕೇಂದ್ರವಾಗಿ ಪರಿಗಣಿಸಲ್ಪಟ್ಟಿದೆ . ಶಬರಿಮಲೆ ದೇವಾಲಯಕ್ಕೆ ಭೇಟಿ ನೀಡುವ ಇತರ ರಾಜ್ಯಗಳ ಭಕ್ತರಿಗೆ ಕೋವಿಡ್ ಪ್ರಮಾಣ ಪತ್ರ ಕಡ್ಡಾಯ . ಶಬರಿಮಲೆ ಮತ್ತು ಗುರುವಾಯೂರು ದೇವಾಲಯಗಳ ಎಲ್ಲಾ ಭಕ್ತರಿಗೆ ವರ್ಚುವಲ್ ಸರತಿ ಸಾಲನ್ನು ಕಡ್ದಾಯ ಮಾಡಲಾಗಿದೆ . ಜಿಲ್ಲೆಯಲ್ಲಿ ಕೋವಿಡ್ ಪ್ರಕರಣಗಳ ಸಂಖ್ಯೆಯಲ್ಲಿ ಹೆಚ್ಚಳದ ಕಾರಣಕ್ಕೆ ಕೋಝಿಕ್ಕೋಡ್ ನಲ್ಲಿ ಹೊಟೇಲುಗಳು ಜುಲೈ 15 ರ ಬಳಿಕವೇ ತೆರೆಯಲಿವೆ . ಹೊಸದಿಲ್ಲಿಯಲ್ಲಿ ಇನ್ನೋರ್ವ ಮಲೆಯಾಳಿ , ಎಕ್ಸ್ ರೇ ತಂತ್ರಜ್ಞ ಮೃತಪಟ್ಟಿದ್ದಾರೆ . ನಿನ್ನೆ ಕೇರಳದಲ್ಲಿ 108 ಹೊಸ ಕೋವಿಡ್ ಪಾಸಿಟಿವ್ ಪ್ರಕರಣಗಳು ವರದಿಯಾಗಿವೆ ಮತ್ತು ವಿವಿಧ ಆಸ್ಪತ್ರೆಗಳಲ್ಲಿ 1029 ರೋಗಿಗಳು ಚಿಕಿತ್ಸೆ ಪಡೆಯುತ್ತಿದ್ದಾರೆ .
      * ತಮಿಳುನಾಡು : ಐದು ಮಂದಿ ಜೆ . ಐ . ಪಿ . ಎಂ . ಇ . ಆರ್ . ನ ವೈದ್ಯರು , ತಂತ್ರಜ್ಞರು ಸಹಿತ 12 ಮಂದಿ ಪುದುಚೇರಿಯಲ್ಲಿ ಪಾಸಿಟಿವ್ ಆಗಿದ್ದಾರೆ . ಇದರಿಂದ ಕೇಂದ್ರಾಡಳಿತ ಪ್ರದೇಶದಲ್ಲಿ ಒಟ್ಟು ಕೋವಿಡ್ - 19 ಪ್ರಕರಣಗಳ ಸಂಖ್ಯೆ 119 ಕ್ಕೇರಿದೆ . ಆಕ್ಟಿವ್ ಪ್ರಕರಣಗಳ ಸಂಖ್ಯೆ 71. ಭಾರತೀಯ ನೌಕಾದಳದ ಹಡಗು “ ಜಲಾಶ್ವ ” ಪ್ರಸ್ತುತ ಚಾಲ್ತಿಯಲ್ಲಿರುವ ’ ಸಮುದ್ರ ಸೇತು ” ಮಿಷನ್ ಅಂಗವಾಗಿ ಮಾಲ್ದೀವ್ಸ್ ನಿಂದ 700 ಮಂದಿ ಭಾರತೀಯರನ್ನು ಎರಡನೆ ಪ್ರಯಾಣದಲ್ಲಿ ತೂತುಕುಡಿ ವಿ . ಒ . ಚಿದಂಬರನಾರ್ ಬಂದರು ಮಂಡಳಿಗೆ ಕರೆತಂದಿತು . ರಾಜ್ಯವು ರೆಸ್ಟೋರೆಂಟ್ ಗಳಿಗೆ ಎಸ್ . ಒ . ಪಿ . ಗಳನ್ನು ನಿಗದಿ ಮಾಡಿದೆ . ಅವುಗಳಲ್ಲಿ 65 ವರ್ಷ ಮೇಲ್ಪಟ್ಟವರಿಗೆ , ಬೇರಾವುದೇ ವ್ಯಾಧಿ / ರೋಗಗಳಿದ್ದವರಿಗೆ , ಗರ್ಭಿಣಿ ಮಹಿಳೆಯರಿಗೆ , ಮತ್ತು 10 ವರ್ಷಕ್ಕಿಂತ ಕಡಿಮೆ ವಯಸ್ಸಿನ ಮಕ್ಕಳಿಗೆ ಅವಕಾಶ ಇಲ್ಲ . ಕೈಗಾರಿಕೆಗಳಿಗೆ ಅನುಮೋದನೆಯನ್ನು ಸರಳಗೊಳಿಸಲಾಗುತ್ತಿದೆ ಎಂದು ಮುಖ್ಯಮಂತ್ರಿ ಹೇಳಿದ್ದಾರೆ . ತಮಿಳುನಾಡಿನಲ್ಲಿ ನಿನ್ನೆ 1458 ಹೊಸ ಪ್ರಕರಣಗಳು , ಮತ್ತು 19 ಸಾವುಗಳು ವರದಿಯಾಗಿವೆ . ಚೆನ್ನೈಯಲ್ಲಿಯೇ 1146 ಪ್ರಕರಣಗಳು ವರದಿಯಾಗಿವೆ . ಈಗ ಒಟ್ಟು ಪ್ರಕರಣಗಳ ಸಂಖ್ಯೆ 30152. ಆಕ್ಟಿವ್ ಪ್ರಕರಣಗಳ ಸಂಖ್ಯೆ 13503. ಸಾವುಗಳು : 251, ಚೆನ್ನೈಯಲ್ಲಿ ಆಕ್ಟಿವ್ ಪ್ರಕರಣಗಳು : 10223.
      * ಕರ್ನಾಟಕ : ಆರೋಗ್ಯ ತಪಾಸಣೆ , ಕ್ವಾರಂಟೈನ್ ಮತು ಅಂತಾರಾಜ್ಯ ಪ್ರಯಾಣಿಕರಿಗೆ ಸಂಬಂಧಿಸಿ ಅನ್ ಲಾಕ್ 1 ಅವಧಿಯಲ್ಲಿ ಆರೋಗ್ಯ ಇಲಾಖೆಯು ಪರಿಷ್ಕೃತ ಮಾರ್ಗದರ್ಶಿಗಳನ್ನು ಬಿಡುಗಡೆ ಮಾಡಿದೆ . ಹೊಟೇಲುಗಳು , ರೆಸ್ಟೋರೆಂಟ್ ಗಳು , ಲಾಡ್ಜ್ ಗಳು , ಮತ್ತು ದೇವಾಲಯಗಳು ಗೃಹ ವ್ಯವಹಾರಗಳ ಇಲಾಖೆಯು ಬಿಡುಗಡೆ ಮಾಡಿದ ಮಾರ್ಗದರ್ಶಿಗಳ ಕಟ್ಟು ನಿಟ್ಟಿನ ಅನುಸರಣೆಯನ್ವಯ ತೆರೆಯಲಿವೆ . ನಿನ್ನೆ 378 ಹೊಸ ಪ್ರಕರಣಗಳು , 280 ಬಿಡುಗಡೆಗಳು , ಮತ್ತು ಎರಡು ಸಾವುಗಳು ವರದಿಯಾಗಿವೆ . ಹೊಸ 378 ಪ್ರಕರಣಗಳಲ್ಲಿ 333 ಪ್ರಕರಣಗಳು ಅಂತಾರಾಜ್ಯ ಪ್ರಕರಣಗಳು . ಇದುವರೆಗೆ ಒಟ್ಟು ಪಾಸಿಟಿವ್ ಪ್ರಕರಣಗಳು ;5213. ಆಕ್ಟಿವ್ ಪ್ರಕರಣಗಳು : 3184. ಸಾವುಗಳು - 59, ಗುಣಮುಖರಾದವರು : 1968.
      * ಆಂಧ್ರ ಪ್ರದೇಶ : ಆಂಧ್ರ ಪ್ರದೇಶ ವಿಧಾನ ಸಭೆ ಮತ್ತು ಪರಿಷತ್ತಿನ ಬಜೆಟ್ ಅಧಿವೇಶನ ಜೂನ್ 16 ರಿಂದ ಆರಂಭಗೊಳ್ಳಲಿದೆ . ಮೇ 21 ರಂದು ಕಾರ್ಯಾಚರಣೆ ಪುನರಾರಂಭಿಸಿದ ಆರ್ . ಟಿ . ಸಿ . ಇದುವರೆಗೆ 29.44 ಕೋ . ರೂ . ಆದಾಯ ಗಳಿಸಿದೆ . ರಾಜ್ಯವು ಅರಣ್ಯ ಸೇವಾ ಅಧಿಕಾರಿಗಳನ್ನು ದೊಡ್ಡ ಸಂಖ್ಯೆಯಲ್ಲಿ ವರ್ಗಾ ಮಾಡಿದೆ . ಕಳೆದ 24 ಗಂಟೆಗಳಲ್ಲಿ 17,695 ಸ್ಯಾಂಪಲ್ ಗಳನ್ನು ಪರೀಕ್ಷೆ ಮಾಡಲಾಗಿದೆ , 130 ಹೊಸ ಪ್ರಕರಣಗಳು ವರದಿಯಾಗಿವೆ , 30 ಮಂದಿ ಚೇತರಿಸಿಕೊಂಡು ಬಿಡುಗಡೆಯಾಗಿದ್ದಾರೆ , ಇಬ್ಬರು ಮೃತಪಟ್ಟಿದ್ದಾರೆ . ಒಟ್ಟು ಪ್ರಕರಣಗಳು : 3718. ಆಕ್ಟಿವ್ : 1290, ಗುಣಮುಖರಾದವರು : 2353, ಮೃತಪಟ್ಟವರು : 75. ಒಟ್ಟು ಪಾಸಿಟಿವ್ ಆಗಿರುವ ವಲಸೆಗಾರರ ಸಂಖ್ಯೆ : 810. ಇವರಲ್ಲಿ 508 ಮಂದಿ ಆಕ್ಟಿವ್ ಮತ್ತು 28 ಮಂದಿ ಕಳೆದ 24 ಗಂಟೆಗಳಲ್ಲ್ಲಿ ಬಿಡುಗಡೆಯಾಗಿದ್ದಾರೆ . ವಿದೇಶಗಳಿಂದ ಬಂದವರಲ್ಲಿ ವರದಿಯಾಗಿದ್ದ 131 ಪಾಸಿಟಿವ್ ಪ್ರಕರಣಗಳಲ್ಲಿ 126 ಪ್ರಕರಣಗಳು ಆಕ್ಟಿವ್ ಆಗಿವೆ ಮತ್ತು ಓರ್ವರು ಇಂದು ಬಿಡುಗಡೆಯಾಗಿದ್ದಾರೆ .
      * ತೆಲಂಗಾಣ : ಅಧಿಕಾರಿಗಳ ವೈಯಕ್ತಿಕ ಕಾರ್ಯದರ್ಶಿ ಕೋವಿಡ್ - 19 ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿರುವ ಕಾರಣಕ್ಕೆ ಮುಖ್ಯಮಂತ್ರಿಗಳ ಕಚೇರಿಯನ್ನು ಸೀಲ್ ಮಾಡಲಾಗಿದೆ . ಹೋಂ ಗಾರ್ಡ್ , ಕಾನ್ಸ್ ಟೇಬಲ್ ಗಳು , ಸಹಿತ 6 ಮಂದಿ ಪೊಲೀಸರು ತೆಲಂಗಾಣದಲ್ಲಿ ಕೋವಿಡ್ - 19 ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿದ್ದಾರೆ . ವೈರಸ್ ಸಂಪೂರ್ಣವಾಗಿ ತೊಡೆದು ಹಾಕಲ್ಪಡುವವರೆಗೆ ಶಾಲೆಗಳು ಭೌತಿಕವಾಗಿ ತೆರೆಯಲ್ಪಡುತ್ತವೆಯೋ ಎಂಬ ಬಗ್ಗೆ ಗೊಂದಲ ಮುಂದುವರೆದಿರುವ ಹಿನ್ನೆಲೆಯಲ್ಲಿ ಶಾಲಾ ಮಕ್ಕಳ ಪೋಷಕರಲ್ಲಿ ಭಯ ಮತ್ತು ಆತಂಕ ಮನೆ ಮಾಡಿದೆ . ಜೂನ್ 6 ರವರೆಗೆ ತೆಲಂಗಾಣದಲ್ಲಿ ಒಟ್ಟು ಪ್ರಕರಣಗಳ ಸಂಖ್ಯೆ 3496. ಇಂದಿನವರೆಗೆ 448 ವಲಸೆಗಾರರು , ವಿದೇಶಗಳಿಂದ ಮರಳಿದವರು ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿದ್ದಾರೆ .
      * ಮಹಾರಾಷ್ಟ್ರ : ಕಳೆದ 24 ಗಂಟೆಗಳಲ್ಲಿ 2,739 ಹೊಸ ಪ್ರಕರಣಗಳು ಮಹಾರಾಷ್ಟ್ರದಲ್ಲಿ ವರದಿಯಾಗಿವೆ . ಇದರೊಂದಿಗೆ ರಾಜ್ಯದ ಒಟ್ಟು ವೈರಸ್ ಬಾಧಿತರ ಸಂಖ್ಯೆ 82,698 ಕ್ಕೇರಿದೆ . ರಾಜ್ಯದಲ್ಲಿ ಇದಕ್ಕೆ ಬಲಿಯಾದವರ ಸಂಖ್ಯೆ 2,969 ಕ್ಕೇರಿದೆ . ಕಳೆದ 24 ಗಂಟೆಗಳಲ್ಲಿ 120 ಕ್ಕೂ ಅಧಿಕ ಸಾವುಗಳು ಸಂಭವಿಸಿವೆ . ಇದುವರೆಗೆ 37,390 ಜನರು ಕೋವಿಡ್ - 19 ರಿಂದ ಗುಣಮುಖರಾಗಿ ಬಿಡುಗಡೆಯಾಗಿದ್ದಾರೆ ಎಂದು ಮಹಾರಾಷ್ಟ್ರ ಆರೋಗ್ಯ ಇಲಾಖೆ ಹೇಳಿದೆ . ಕಳೆದ 24 ಗಂಟೆಗಳಲ್ಲಿ 2,234 ರೋಗಿಗಳು ಬಿಡುಗಡೆಯಾಗಿದ್ದಾರೆ . ಮುಂಬಯಿಯಲ್ಲಿಯ ಖಾಸಗಿ ಆಸ್ಪತ್ರೆಗಳ ವಿರುದ್ದದ ಅವ್ಯವಹಾರ ಮತ್ತು ದೂರುಗಳ ಪರಿಹಾರಕ್ಕೆ ಮಹಾರಾಷ್ಟ್ರ ಸರಕಾರವು ಐದು ಮಂದಿ ಐ . ಎ . ಎಸ್ . ಅಧಿಕಾರಿಗಳನ್ನು ನೇಮಿಸಿದೆ , ಅವರನ್ನು ದೂರುಗಳಿದ್ದಲ್ಲಿ ಇ - ಮೈಲ್ ಮೂಲಕ ತಲುಪಬಹುದು . ಒಟ್ಟು 35 ಆಸ್ಪತ್ರೆಗಳು ಈ ಅಧಿಕಾರಿಗಳ ವ್ಯಾಪ್ತಿಯಲ್ಲಿವೆ .
      * ಗುಜರಾತ್ : ಗುಜರಾತಿನಲ್ಲಿ 498 ಹೊಸ ಕೊರೊನಾವೈರಸ್ ಪಾಸಿಟಿವ್ ಪ್ರಕರಣಗಳು , 29 ಸಾವುಗಳು ವರದಿಯಾಗಿವೆ . ಅಹ್ಮದಾಬಾದಿನಲ್ಲಿ 26 ಮಂದಿ ಮೃತಪಟ್ಟಿದ್ದಾರೆ , ಒಟ್ಟು ಪ್ರಕರಣಗಳ ಸಂಖ್ಯೆ 19,617 ಕ್ಕೇರಿದ್ದು , ಮೃತರ ಸಂಖ್ಯೆ 1,219 ಕ್ಕೇರಿದೆ . ಆಸ್ಪತ್ರೆಗಳಿಂದ 313 ರೋಗಿಗಳು ಬಿಡುಗಡೆಯಾಗುವುದರೊಂದಿಗೆ ರೋಗದಿಂದ ಚೇತರಿಸಿಕೊಂಡವರ ಒಟ್ಟು ಸಂಖ್ಯೆ 13,324 ಕ್ಕೇರಿದೆ . ರಾಜ್ಯದಲ್ಲಿ ಇದುವರೆಗೆ 2,45,606 ಸ್ಯಾಂಪಲ್ ಗಳನ್ನು ಪರೀಕ್ಷಿಸಲಾಗಿದೆ .
      * ರಾಜಸ್ಥಾನ : ಕಳೆದ 24 ಗಂಟೆಗಳಲ್ಲಿ ರಾಜಸ್ಥಾನದಲ್ಲಿ 247 ಹೊಸ ಪ್ರಕರಣಗಳು ವರದಿಯಾಗಿವೆ ಎಂದು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ಹೇಳಿದೆ . ಇದರೊಂದಿಗೆ ರಾಜ್ಯದಲ್ಲಿ ಒಟ್ಟು ಕೊರೊನಾವೈರಸ್ ಪ್ರಕರಣಗಳ ಸಂಖ್ಯೆ 10,331 ಕ್ಕೇರಿದೆ . ರಾಜ್ಯದಲ್ಲಿ ಕೋವಿಡ್ - 19 ಸೋಂಕಿನಿಂದಾಗಿ 231 ಮಂದಿ ಮೃತಪಟ್ಟಿದ್ದಾರೆ . ರಾಜ್ಯದಲ್ಲಿ 2599 ಆಕ್ಟಿವ್ ಪ್ರಕರಣಗಳು ಇದ್ದು , ಸೋಂಕಿನಿಂದ 7,501 ಜನರು ಗುಣಮುಖರಾಗಿದ್ದಾರೆ .
      * ಮಧ್ಯಪ್ರದೇಶ : ಕಳೆದ 24 ಗಂಟೆಗಳಲ್ಲಿ 232 ಹೊಸ ಪ್ರಕರಣಗಳು ವರದಿಯಾಗುವುದರೊಂದಿಗೆ , ಮಧ್ಯಪ್ರದೇಶದಲ್ಲಿ ಒಟ್ಟು ಕೋವಿಡ್ - 19 ಪಾಸಿಟಿವ್ ಪ್ರಕರಣಗಳ ಸಂಖ್ಯೆ ಶನಿವಾರ 9,000 ದ ಗಡಿ ದಾಟಿತು . ಒಟ್ಟು ಪ್ರಕರಣಗಳ ಸಂಖ್ಯೆ 9228 ಆಗಿದೆ . ಭೋಪಾಲದಲ್ಲಿ 51 ಪ್ರಕರಣಗಳು , ಇಂದೋರಿನಲ್ಲಿ 35 ಮತ್ತು ಶಾಜಪುರದಲ್ಲಿ 20, ನೀಮುಚ್ ನಲ್ಲಿ 18, ಬುರ್ಹಾನ್ ಪುರದಲ್ಲಿ 15, ಭಿಂಡ್ ನಲ್ಲಿ 14, ಉಜ್ಜೈನಿನಲ್ಲಿ 12 ಮತ್ತು ಗ್ವಾಲಿಯರಿನಲ್ಲಿ 10 ಪ್ರಕರಣಗಳು ವರದಿಯಾಗಿವೆ .
      * ಛತ್ತೀಸ್ ಗಢ : ಕಳೆದ 24 ಗಂಟೆಗಳಲ್ಲಿ ಛತ್ತೀಸ್ ಗಢದಲ್ಲಿ 44 ಹೊಸ ಕೊರೊನಾವೈರಸ್ ಪ್ರಕರಣಗಳು ವರದಿಯಾಗಿವೆ ಎಂದು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಮಾಹಿತಿ ಹೇಳುತ್ತದೆ . ರಾಜ್ಯದಲ್ಲಿ ಒಟ್ಟು ಕೋವಿಡ್ - 19 ಪ್ರಕರಣಗಳ ಸಂಖ್ಯೆ 923 ಕ್ಕೇರಿದೆ . ಮೃತಪಟ್ಟವರ ಸಂಖ್ಯೆ 4 ಕ್ಕೇರಿದೆ .
      * ಗೋವಾ : ಗೋವಾದಲ್ಲಿ 71 ಹೊಸ ಕೋವಿಡ್ - 19 ಪ್ರಕರಣಗಳು ವರದಿಯಾಗಿದ್ದು , ರಾಜ್ಯದಲ್ಲಿ ಒಟ್ಟು ಪಾಸಿಟಿವ್ ಪ್ರಕರಣಗಳ ಸಂಖ್ಯೆ 267 ಕ್ಕೇರಿದೆ . ಇದರಲ್ಲಿ 202 ಆಕ್ಟಿವ್ ಪ್ರಕರಣಗಳು , 65 ಮಂದಿ ರೋಗದಿಂದ ಚೇತರಿಸಿಕೊಂಡಿದ್ದಾರೆ .

    ***

    
    
    (Release ID: 1630176) Visitor Counter : 12
    
    
      Read this release in: Malayalam , English , Urdu , Hindi , Marathi , Assamese , Manipuri , Bengali , Punjabi , Gujarati , Tamil , Telugu
    
    
    

*