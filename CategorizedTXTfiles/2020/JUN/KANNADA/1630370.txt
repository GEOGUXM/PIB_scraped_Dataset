      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19 ಪ್ರಕರಣಗಳು ಉಲ್ಬಣಗೊಳ್ಳುತ್ತಿರುವ ಜಿಲ್ಲೆಗಳ ಜಿಲ್ಲಾಧಿಕಾರಿಗಳು, ಪುರಸಭೆ ಆಯುಕ್ತರು, ಮುಖ್ಯ ವೈದ್ಯಕೀಯ ಅಧಿಕಾರಿಗಳೊಂದಿಗೆ ಆರೋಗ್ಯ ಕಾರ್ಯದರ್ಶಿಯವರ ಸಂವಾದ
      Posted On: 08 JUN 2020 2:06PM by PIB Bengaluru


    ಕೋವಿಡ್ - 19 ಪ್ರಕರಣಗಳು ಉಲ್ಬಣಗೊಳ್ಳುತ್ತಿರುವ


    ಜಿಲ್ಲೆಗಳ ಜಿಲ್ಲಾಧಿಕಾರಿಗಳು , ಪುರಸಭೆ ಆಯುಕ್ತರು , ಮುಖ್ಯ ವೈದ್ಯಕೀಯ ಅಧಿಕಾರಿಗಳೊಂದಿಗೆ ಆರೋಗ್ಯ ಕಾರ್ಯದರ್ಶಿಯವರ ಸಂವಾದ


    ಕೋವಿಡ್ - 19 ನಿಯಂತ್ರಣ ಮತ್ತು ನಿರ್ವಹಣೆಯ ಕ್ರಮಗಳ ಪರಿಶೀಲ ನೆ


    ಆರೋಗ್ಯ ಕಾರ್ಯದರ್ಶಿ ಎಂ . ಎಸ್ . ಪ್ರೀತಿ ಸೂ ದನ್ ಮತ್ತು ಆರೋಗ್ಯ ಸಚಿವಾಲಯದ ಹಿರಿಯ ಅಧಿಕಾರಿಗಳಾದ ಶ್ರೀ ರಾಜೇಶ್ ಭೂಷಣ್ ಮತ್ತು ಆರೋಗ್ಯ ಸಚಿವಾಲಯದ ಹಿರಿಯ ಅಧಿಕಾರಿಗಳು , ಕೋವಿಡ್ - 19 ಪ್ರಕರಣಗಳು ಹೆಚ್ಚಾಗಿರುವ ಹತ್ತು ರಾಜ್ಯಗಳ 38 ಜಿಲ್ಲೆಗಳಲ್ಲಿನ 45 ಪುರಸಭೆಗಳು ಮತ್ತು ಪುರಸಭೆ ಪಾಲಿಕೆಗಳ ಜಿಲ್ಲಾಧಿಕಾರಿಗಳು , ಪುರಸಭೆ ಆಯುಕ್ತರು , ಮುಖ್ಯ ವೈದ್ಯಕೀಯ ಅಧಿಕಾರಿಗಳು , ಜಿಲ್ಲಾ ಆಸ್ಪತ್ರೆಗಳ ಅಧೀಕ್ಷಕರು , ವೈದ್ಯಕೀಯ ಕಾಲೇಜುಗಳ ಪ್ರಿನ್ಸಿಪಾಲರುಗಳೊಂದಿಗೆ ಉನ್ನತ ಮಟ್ಟದ ಪರಿಶೀಲನಾ ಸಭೆ ( ವಿಡಿಯೋ ಸಂವಾದದ ಮೂಲಕ ) ನಡೆಸಿದರು . ,


    ಈ ಜಿಲ್ಲೆಗಳು ಈ ಕೆಳಗಿನ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಿಂದ ಬಂದವು : ಮಹಾರಾಷ್ಟ್ರ , ತೆಲಂಗಾಣ , ತಮಿಳುನಾಡು , ರಾಜಸ್ಥಾನ , ಹರಿಯಾಣ , ಗುಜರಾತ್ , ಜಮ್ಮು ಮತ್ತು ಕಾಶ್ಮೀರ , ಕರ್ನಾಟಕ , ಉತ್ತರಾಖಂಡ್ ಮತ್ತು ಮಧ್ಯಪ್ರದೇಶ .


    ಚರ್ಚಿಸಲ್ಪಟ್ಟ ಮುಖ್ಯ ವಿಷಯಗಳೆಂದರೆ ಜನನಿಬಿಡ ನಗರ ಪ್ರದೇಶಗಳಲ್ಲಿ ವ್ಯಾಪಕವಾದ ಸೋಂಕು , ಸಾರ್ವಜನಿಕ ಸೌಲಭ್ಯಗಳನ್ನು ಹಂಚಿಕೊಳ್ಳುವ ಪ್ರದೇಶಗಳು ; ಮನೆ ಮನೆ ಸಮೀಕ್ಷೆಗಳ ಪ್ರಾಮುಖ್ಯತೆ ; ಪರೀಕ್ಷೆಯ ನಂತರ ಸರಿಯಾದ ಸಮಯಕ್ಕೆ ಪ್ರತ್ಯೇಕತೆ ಮತ್ತು ಪ್ರಕರಣಗಳ ಕ್ಲಿನಿಕಲ್ ನಿರ್ವಹಣೆ ಮತ್ತು ಕಾರ್ಯಗತಗೊಳಿಸುವ ತಂತ್ರ .


    ಪ್ರಕರಣ ನಿರ್ವಹಣೆ ಮತ್ತು ಬಫರ್ ವಲಯಗಳ ಕಣ್ಗಾವಲು ಚಟುವಟಿಕೆಗಳು ಮತ್ತು ಕೋವಿಡ್ ಎದುರಿಸಲು ಸೂಕ್ತ ನಡವಳಿಕೆಯನ್ನು ಉತ್ತೇಜಿಸಲು ನಿಯಂತ್ರಣ ವಲಯಗಳಲ್ಲಿ ಕೈಗೊಳ್ಳಬೇಕಾದ ಕ್ರಮಗಳ ಬಗ್ಗೆ ರಾಜ್ಯದ ಅಧಿಕಾರಿಗಳಿಗೆ ಸೂಚಿಸಲಾಯಿತು . ಸೋಂಕಿನ ಪ್ರಕರಣದ ಸಾವಿನ ಪ್ರಮಾಣವನ್ನು ಕಡಿಮೆ ಮಾಡಲು , ವಯಸ್ಸಾದವರು ಮತ್ತು ಬಹು ಕಾಯಿಲೆಯನ್ನು ಹೊಂದಿರುವ ಜನರಂತಹ ಹೆಚ್ಚಿನ ಅಪಾಯಕ್ಕೊಳಗಾಗುವ ಮತ್ತು ದುರ್ಬಲ ಜನರಿಗೆ ಆದ್ಯತೆ ನೀಡುವಂತೆ ತೆಗೆದುಕೊಳ್ಳಬೇಕಾದ ಕ್ರಮಗಳ ಬಗ್ಗೆ ಅಧಿಕಾರಿಗಳಿಗೆ ವಿವರಿಸಲಾಯಿತು ; ಸಕ್ರಿಯ ಕಣ್ಗಾವಲು ಕ್ರಮಗಳು , ಸಾಕಷ್ಟು ಪರೀಕ್ಷೆಗಳನ್ನು ಮತ್ತು ಪ್ರಕರಣಗಳನ್ನು ಸಮಯೋಚಿತವಾಗಿ ಪತ್ತೆಹಚ್ಚಲು ಸ್ವಯಂ ಬಯಸುವ ನಡವಳಿಕೆಯನ್ನು ಉತ್ತೇಜಿಸುವುದು ; ರೋಗಲಕ್ಷಣಗಳನ್ನು ಹೆಚ್ಚಿಸದೆ ರೋಗಿಗಳ ಸಮಯೋಚಿತ ವರ್ಗಾವಣೆಯನ್ನು ಖಾತ್ರಿಪಡಿಸುವುದು .


    ಕೋವಿಡ್ - 19 ಅನ್ನು ನಿಯಂತ್ರಿಸಲು ಮೂಲಸೌಕರ್ಯ ಮತ್ತು ಮಾನವ ಸಂಪನ್ಮೂಲ ನಿರ್ವಹಣೆಗೆ ಸಂಬಂಧಿಸಿದಂತೆ , ಆರೋಗ್ಯ ಮೂಲಸೌಕರ್ಯಕ್ಕಾಗಿ ಸಾಕಷ್ಟು ಯೋಜನೆಯನ್ನು ಕೈಗೊಳ್ಳಬೇಕೆಂದು ಸೂಚಿಸಲಾಯಿತು ; ಸಾಕಷ್ಟು ಸಂಖ್ಯೆಯ ಕಣ್ಗಾವಲು ತಂಡಗಳನ್ನು ಒದಗಿಸಬೇಕು ; ಹಾಸಿಗೆ ಲಭ್ಯತೆ ನಿರ್ವಹಣೆಗಾಗಿ ಒಂದು ವ್ಯವಸ್ಥೆಯನ್ನು ಜಾರಿಗೆ ತರಬೇಕು ; ನಾಗರಿಕರಿಗೆ ಅವರ ಅಗತ್ಯಕ್ಕೆ ಅನುಗುಣವಾಗಿ ಆರೋಗ್ಯ ಸೇವೆಗಳನ್ನು ಹುಡುಕಲು ಸಹಾಯ ಮಾಡಲು ಆಸ್ಪತ್ರೆಗಳಿಗೆ ನಿಯೋಜಿಸಬೇಕಾದ ವೈದ್ಯಕೀಯ ವೃತ್ತಿಪರರು ಮತ್ತು ಹಿರಿಯ ಅಧಿಕಾರಿಗಳಿಗೆ ಉನ್ನತ ಕೇಂದ್ರಗಳಿಂದ ತರಬೇತಿ ನೀಡುವುದು


    ಕ್ಷೇತ್ರದ ಆಡಳಿತದ ಕುರಿತು ಮಾತನಾಡುವಾಗ , ಪುರಸಭೆ ಅಧಿಕಾರಿಗಳಿಗೆ ನಾಯಕತ್ವವನ್ನು ವಹಿಸಲು ಮತ್ತು ಇಡೀ ಪುರಸಭೆಯ ಮೂಲಸೌಕರ್ಯಗಳನ್ನು ‘ ಇಡೀ ಸರ್ಕಾರದ ವಿಧಾನವನ್ನು ’ ಬಳಸಿಕೊಂಡು ನಿಯಂತ್ರಣದ ಕ್ರಮಗಳಿಗಾಗಿ ಉಪಯೋಗಿಸುವಂತೆ ಸೂಚಿಸಲಾಯಿತು . ಕೋವಿಡ್ - 19 ನಿರ್ವಹಣಾ ಪ್ರಯತ್ನಗಳ ಜೊತೆಗೆ , ನಾಗರಿಕರಿಗೆ ಸಹ ಲಭ್ಯವಿರುವ ನಿಯಮಿತ ಮತ್ತು ಅಗತ್ಯ ಆರೋಗ್ಯ ಸೇವೆಗಳಿಗೆ ಕಾಳಜಿಯನ್ನು ನೀಡಬೇಕಾಗಿದೆ ಎಂದು ಎತ್ತಿ ತೋರಿಸಲಾಯಿತು .


    ನಿರಂತರ ಗಮನಹರಿಸುವ ಅಗತ್ಯವಿರುವ ಪ್ರದೇಶಗಳ ಸಮಯೋಚಿತ ಪತ್ತೆಗಾಗಿ ಸಕ್ರಿಯ ಮನೆ ಮನೆಗೆ ಸಮೀಕ್ಷೆಯನ್ನು ಒಳಗೊಂಡಿವೆ ; ಸಮೀಕ್ಷಾ ತಂಡಗಳ ಹೆಚ್ಚಿಸುವಿಕೆ ; ದಕ್ಷ ಆಂಬ್ಯುಲೆನ್ಸ್ ನಿರ್ವಹಣೆ ; ಆಸ್ಪತ್ರೆಗಳಲ್ಲಿ ರೋಗಿಗಳ ಪರಿಣಾಮಕಾರಿ ಪರೀಕ್ಷೆ ಮತ್ತು ಹಾಸಿಗೆ ನಿರ್ವಹಣೆ ; ಮರಣದ ಪ್ರಮಾಣವನ್ನು ಕಡಿಮೆ ಮಾಡುವುದನ್ನು ಖಚಿತಪಡಿಸಿಕೊಳ್ಳಲು ಆವರ್ತಕ 24X7 ತಂಡಗಳ ಮೂಲಕ ಆಸ್ಪತ್ರೆಗೆ ದಾಖಲಾದ ಪ್ರಕರಣಗಳ ಕ್ಲಿನಿಕಲ್ ನಿರ್ವಹಣೆ , ಆರಂಭಿಕ ಗುರುತಿಸುವಿಕೆ ಮತ್ತು ಸಮಯೋಚಿತ ಚಿಕಿತ್ಸೆಯನ್ನು ಖಚಿತಪಡಿಸಿಕೊಳ್ಳಲು ಪರೀಕ್ಷಾ ಫಲಿತಾಂಶಗಳನ್ನು ಪ್ರಯೋಗಾಲಯಗಳಿಂದ ಸಮಯಕ್ಕೆ ಸರಿಯಾಗಿ ಹಿಂದಿರುಗಿಸಲಾಗಿದೆಯೆ ಎಂದು ಖಚಿತಪಡಿಸಿಕೊಳ್ಳಲು ಅವರಿಗೆ ಸೂಚಿಸಲಾಯಿತು . ವಿಶ್ವಾಸಾರ್ಹತೆ ಮತ್ತು ಲಭ್ಯವಿರುವ ಆರೋಗ್ಯ ಸೇವೆಗಳನ್ನು ಸಕಾಲಿಕವಾಗಿ ದೊರಕಲು ಜಿಲ್ಲಾ ಆರೋಗ್ಯ ಅಧಿಕಾರಿಗಳೊಂದಿಗೆ ಸಹಕರಿಸಲು ಗ್ರಾಮೀಣ ಪ್ರದೇಶದ ಚುನಾಯಿತ ಪ್ರತಿನಿಧಿಗಳನ್ನು ಒಳಗೊಳ್ಳುವಂತೆ ಸೂಚಿಸಲಾಯಿತು . ಬಫರ್ ವಲಯಗಳಲ್ಲಿ ಎಸ್ ಎ ಆರ್ ಐ / ಐಎಲ್ ಐ ಪ್ರಕರಣಗಳನ್ನು ಪತ್ತೆಹಚ್ಚಲು ಜ್ವರ ಚಿಕಿತ್ಸಾಲಯಗಳನ್ನು ಸಕ್ರಿಯಗೊಳಿಸಲು ರಾಜ್ಯಗಳಿಗೆ ನೆನಪಿಸಲಾಯಿತು . ಲಾಕ್ ‌ ಡೌನ್ ಸಡಿಲವಾಗುತ್ತಿರುವ ಮತ್ತು ನಿರ್ಬಂಧಗಳನ್ನು ತೆಗೆದುಹಾಕುವ ದೃಷ್ಟಿಯಿಂದ , ಮುಂಬರುವ ತಿಂಗಳುಗಳಲ್ಲಿ ಜಿಲ್ಲಾವಾರು ನಿರೀಕ್ಷಿತ ಯೋಜನೆಯನ್ನು ರೂಪಿಸುವಂತೆ ರಾಜ್ಯಗಳಿಗೆ ಸೂಚಿಸಲಾಯಿತು .


    ಈವರೆಗೆ ಒಟ್ಟು 1,24,430 ಜನರನ್ನು ಗುಣಪಡಿಸಲಾಗಿದೆ . ಕಳೆದ 24 ಗಂಟೆಗಳಲ್ಲಿ 5,137 ರೋಗಿಗಳನ್ನು ಗುಣಪಡಿಸಲಾಗಿದೆ . ಇದರಿಂದ ಒಟ್ಟು ಚೇತರಿಕೆಯ ಪ್ರಮಾಣವು 48.49% ರಷ್ಟು ಆಗಿದೆ . ಸಕ್ರಿಯ ಪ್ರಕರಣಗಳ ಒಟ್ಟು ಸಂಖ್ಯೆ ಈಗ 1,24,981 ಆಗಿದೆ .


    ಕೋವಿಡ್ -19 ಕ್ಕೆ ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಎಲ್ಲಾ ಅಧಿಕೃತ ಮತ್ತು ಹೊಸ ಮಾಹಿತಿಗಾಗಿ ದಯವಿಟ್ಟು ಇಲಾಖೆಯ ಈ ಜಾಲತಾಣಕ್ಕೆ ನಿಯಮಿತವಾಗಿ ಭೇಟಿ ನೀಡಿರಿ : https://www.mohfw.gov.in


    ಕೋವಿಡ್ -19 ಕ್ಕೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technquery.covid19@gov.in , ಇತರ ಪ್ರಶ್ನೆಗಳನ್ನು ಕೇಳಲು ncov2019@gov.in ಗೆ ಇಮೇಲ್ ಮಾಡಬಹುದು ಮತ್ರು @CovidIndiaSeva ಗೆ ಟ್ವೀಟ್ ಮಾಡಬಹುದು .


    ಕೋವಿಡ್ -19 ಬಗ್ಗೆ ಯಾವುದೇ ಪ್ರಶ್ನೆಗಳಿದ್ದಲ್ಲಿ , ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯ ಸಹಾಯವಾಣಿ ಸಂಖ್ಯೆ .: +91-11-23978046 ಅಥವಾ 1075 ( ಟೋಲ್ - ಫ್ರೀ ). ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್ -19 ಕ್ಕೆ ಸಂಬಂಧಿಸಿದ ಸಹಾಯವಾಣಿ ಸಂಖ್ಯೆಗಳ ಪಟ್ಟಿ https://www.mohfw.gov.in/pdf/coronvavirushelplinenumber.pdf ನಲ್ಲಿಯೂ ಲಭ್ಯವಿದೆ .


    ***

    
    
    (Release ID: 1630370) Visitor Counter : 11
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Tamil , Telugu , Malayalam