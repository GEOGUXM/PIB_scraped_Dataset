      ರಕ್ಷಣಾ ಸಚಿವಾಲಯ

      ‘ಮೇಕ್ ಇನ್ ಇಂಡಿಯಾ’ ಉಪಕ್ರಮಕ್ಕೆ ದೊಡ್ಡ ಉತ್ತೇಜನ
      Posted On: 02 JUN 2020 7:38PM by PIB Bengaluru


    ‘ ಮೇಕ್ ಇನ್ ಇಂಡಿಯಾ ’ ಉಪಕ್ರಮಕ್ಕೆ ದೊಡ್ಡ ಉತ್ತೇಜನ


    1,094 ಕೋ. ರೂಪಾಯಿ ಮೌಲ್ಯದ 156 ಅಪ್ ‌ ಗ್ರೇಡ್ ಮಾಡಲಾದ ಬಿಎಂಪಿ ಇನ್ಫಾಂಟ್ರಿ ಕಾಂಬ್ಯಾಟ್ ವಾಹನಗಳ ಪೂರೈಕೆಗಾಗಿ


    ರಕ್ಷಣಾ ಸಚಿವಾಲಯ ಕೋರಿಕೆ


    ಸರ್ಕಾರದ ' ಮೇಕ್ ಇನ್ ಇಂಡಿಯಾ ' ಉಪಕ್ರಮಕ್ಕೆ ಪ್ರಮುಖ ಉತ್ತೇಜನದಂತೆ , ರಕ್ಷಣಾ ಸಚಿವ ಶ್ರೀ ರಾಜನಾಥ್ ಸಿಂಗ್ ಅವರ ಅನುಮೋದನೆಯೊಂದಿಗೆ ರಕ್ಷಣಾ ಸಚಿವಾಲಯದ ಸ್ವಾಧೀನ ವಿಭಾಗ ( ಎಂಒಡಿ ) ಇಂದು ಭಾರತೀಯ ಸೈನ್ಯದ ಬಳಕೆಗಾಗಿ ನವೀಕರಿಸಿದ ವೈಶಿಷ್ಟ್ಯಗಳೊಂದಿಗೆ 156 ಬಿಎಂಪಿ ಇನ್ಫಾಂಟ್ರಿ ಕಾಂಬ್ಯಾಟ್ ವಾಹನಗಳ ( ಐಸಿವಿ ) ಪೂರೈಕೆಗಾಗಿ ಆರ್ಡನೆನ್ಸ್ ಫ್ಯಾಕ್ಟರಿ ಬೋರ್ಡ್ ( ಒಎಫ್ ಬಿ ) ಗೆ ಕೋರಿಕೆಯನ್ನು ( ಇಂಡೆಂಟ್ ) ನೀಡಿದೆ . ಈ ಇಂಡೆಂಟ್ ಅಡಿಯಲ್ಲಿ , ಐಸಿವಿಗಳನ್ನು ತೆಲಂಗಾಣದ ಮೆಡಕ್ ನಲ್ಲಿರುವ ಆರ್ಡನೆನ್ಸ್ ಫ್ಯಾಕ್ಟರಿಯಲ್ಲಿ ಅಂದಾಜು 1,094 ಕೋಟಿ ರೂಪಾಯಿ ವೆಚ್ಚದಲ್ಲಿ ತಯಾರಿಸಲಾಗುತ್ತದೆ


    ಬಿಎಂಪಿ - 2 / 2 ಕೆ ಐಸಿವಿಗಳು 285 ಹೆಚ್ ಪಿ ಎಂಜಿನ್ ‌ ಗಳಿಂದ ಸಾಮರ್ಥ್ಯವನ್ನು ಹೊಂದಿದ್ದು ಮತ್ತು ತೂಕದಲ್ಲಿ ಕಡಿಮೆ ಇರುತ್ತವೆ ಮತ್ತು ಇದು ಯುದ್ಧಭೂಮಿಯಲ್ಲಿ ಚಲನಶೀಲತೆಯ ಎಲ್ಲಾ ಯುದ್ಧತಂತ್ರದ ಅವಶ್ಯಕತೆಗಳನ್ನು ಪೂರೈಸಲು ಹೆಚ್ಚು ಚಲನಶೀಲವಾಗಿರುತ್ತವೆ . ಈ ಐಸಿವಿಗಳು ಕಡಿದಾದ ಭೂಪ್ರದೇಶದಲ್ಲಿ ಸುಲಭವಾದ ಸ್ಟೀರಿಂಗ್ ಸಾಮರ್ಥ್ಯದೊಂದಿಗೆ ಗಂಟೆಗೆ 65 ಕಿಲೋಮೀಟರ್ ( ಕಿಮೀ ) ವೇಗವನ್ನು ತಲುಪಲು ಸಾಧ್ಯವಾಗುತ್ತದೆ . ಇದು ನೀರಿನಲ್ಲಿ 07 ಕಿ . ಮೀ ವೇಗದಲ್ಲಿ ಪ್ರಯಾಣಿಸಲು ಉಭಯಚರ ಸಾಮರ್ಥ್ಯ ಹೊಂದಿರುತ್ತದೆ . 0.7 ಮೀಟರ್ ‌ ನ 35° ಇಳಿಜಾರನ್ನು ದಾಟಲು ಮತ್ತು ಮಾರಕ ಫೈರ್ ‌ ಪವರ್ ಸಾಮರ್ಥ್ಯವನ್ನು ಹೊಂದಲು ಇವುಗಳನ್ನು ವಿನ್ಯಾಸಗೊಳಿಸಲಾಗಿದೆ .


    ಈ 156 ಬಿಎಂಪಿ 2/2 ಕೆ ಐಸಿವಿಗಳ ಸೇರ್ಪಡೆಯು , 2023 ರ ವೇಳೆಗೆ ಪೂರ್ಣಗೊಳ್ಳಲು ಯೋಜಿಸಲಾಗಿದೆ , ಇದರಿಂದಾಗಿ ಯಾಂತ್ರಿಕೃತ ಕಾಲಾಳುಪಡೆ ಬೆಟಾಲಿಯನ್ ‌ ಗಳಲ್ಲಿ ಇರುವ ಕೊರತೆಯು ಕಡಿಮೆಯಾಗುವುದು ಮತ್ತು ಸೈನ್ಯದ ಯುದ್ಧ ಸಾಮರ್ಥ್ಯವನ್ನು ಇನ್ನಷ್ಟು ಹೆಚ್ಚಿಸಲಾಗುವುದು .


    ***

    
    
    (Release ID: 1628966) Visitor Counter : 16
    
    
      Read this release in: English , Urdu , Hindi , Punjabi , Tamil , Telugu