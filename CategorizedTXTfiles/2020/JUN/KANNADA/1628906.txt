      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ನಾವಲ್ ಕೊರೊನಾವೈರಸ್ ನೊಂದಿಗೆ ಹೇಗೆ ಬದುಕಬೇಕು ಎಂಬುದರ ಕುರಿತು ಐದು ಸಲಹೆಗಳು
      Posted On: 02 JUN 2020 10:49AM by PIB Bengaluru


    ಎಪ್ಪತ್ತು ದಿನಗಳ ಲಾಕ್ ‌ ಡೌನ್ ನಂತರ , ಅನ್ ‌ ಲಾಕ್ 1.0 ವನ್ನು ಕಾರ್ಯರೂಪಕ್ಕೆ ತರಲಾಗು ತ್ತಿ ದೆ . ಅಧಿಕೃತವಾಗಿ ಗೊತ್ತುಪಡಿಸಿದ ಲಾಕ್ ‌ ಡೌನ್ 5.0, ಜೂನ್ 1, 2020 ರಿಂದ , ಆರ್ಥಿಕತೆ ಮತ್ತು ಸಾಮಾನ್ಯ ಜೀವನವು ನಿಯಂತ್ರಿತವಾಗಿ ಮತ್ತು ಹಂತ ಹಂತವಾಗಿ ಸಾಮಾನ್ಯ ಸ್ಥಿತಿಗೆ ಮರಳುತ್ತಿದೆ . ಇದು ಹೊಸ ರೀತಿಯ ಸಾಮಾನ್ಯಜೀವನ ಪ್ರಾರಂಭವಾಗಿದೆ . ಇದು ದೀರ್ಘಾವಧಿಯ ಪ್ರಯಾಣವಾಗಲಿದೆ . ತಜ್ಞರು ಮತ್ತು ಅಧಿಕಾರಿಗಳು ‘ ನಾವು ವೈರಸ್ ‌ ನೊಂದಿಗೆ ಬದುಕಲು ಕಲಿಯಬೇಕು ’ ಎಂದು ಸೂಚಿಸುತ್ತಿದ್ದಾರೆ . ಲಸಿಕೆ ದೊರೆಯಲು ಇನ್ನೂ ಕೆಲವು ತಿಂಗಳುಗಳ ಕಾಲ ಆಗುವುದರಿಂದ , ನಾವು ಹೊಸ ರೀತಿಯ ಸಾಮಾನ್ಯ ಜೀವನವನ್ನು ಬದುಕಬೇಕಾಗಿದೆ . ಇಂಡಿಯಾ ಸೈನ್ಸ್ ವೈರ್ ಜೊತೆ ಮಾತನಾಡಿದ ಭಾರತ ಸರ್ಕಾರದ ಪ್ರಧಾನ ವೈಜ್ಞಾನಿಕ ಸಲಹೆಗಾರ ಪ್ರೊ . ಕೆ . ವಿಜಯ್ ರಾಘವನ್ ಅವರು ‘ ವೈರಸ್ ‌ ನೊಂದಿಗೆ ಬದುಕಲು ’ ಐದು ಸಲಹೆಗಳನ್ನು ನೀಡಿದರು .


    “ ಒಂದೋ ನಾವು ವೈರಸ್ ಅನ್ನು ಬದಲಾಯಿಸಬೇಕು , ಅಥವಾ ನಮ್ಮನ್ನು ನಾವು ಬದಲಾಯಿಸಿಕೊಳ್ಳಬೇಕು ; ವೈರಸ್ ಅನ್ನು ಬದಲಾಯಿಸಲು ಸಮಯ ತೆಗೆದುಕೊಳ್ಳುತ್ತದೆ ” ಎಂದು ಪ್ರೊ . ವಿಜಯ್ ರಾಘವನ್ ಹೇಳುತ್ತಾರೆ . ಔಷಧಗಳು ಮತ್ತು ಲಸಿಕೆಗಳ ಸಂಶೋಧನೆ ಮತ್ತು ಅಭಿವೃದ್ಧಿ ಕಾರ್ಯಗಳು ನಡೆಯುತ್ತಿವೆ , ಆದರೆ ಅವುಗಳು ಸರಿಯಾದ ಕ್ಲಿನಿಕಲ್ ಪರೀಕ್ಷೆಗಳ ನಂತರ , ವ್ಯಾಪಕವಾದ ಬಳಕೆಗೆ ಲಭ್ಯವಾಗಲು , ಸಮಯ ತೆಗೆದುಕೊಳ್ಳುತ್ತದೆ . ಎಲ್ಲರಿಗೂ ಔಷಧಗಳು ಮತ್ತು ಲಸಿಕೆಗಳನ್ನು ಉತ್ಪಾದಿಸುವುದು ಸಹ ಸಮಯ ತೆಗೆದುಕೊಳ್ಳುತ್ತದೆ . ಇದರ ಮಧ್ಯೆ , ಸಾಂಕ್ರಾಮಿಕ ರೋಗವನ್ನು ಎದುರಿಸಲು ನಮ್ಮನ್ನು ನಾವು ಬದಲಾಯಿಸಿಕೊಳ್ಳಬಹುದು .


    ಪ್ರೊ . ರಾಘವನ್ ಅವರ ಐದು ಸಲಹೆಗಳು ಇಲ್ಲಿವೆ :


    1. ನೀವು ಮನೆಯಿಂದ ಹೊರಗೆ ಬಂದಾಗ ಮುಖಗವಸು ಧರಿಸಿರಿ


    ಒಬ್ಬ ವ್ಯಕ್ತಿಯು ಮಾತನಾಡುವಾಗ ಸುಮಾರು 1000 ಸಣ್ಣ ಹನಿಗಳ ಲಾಲಾರಸ ಹೊರಬರುತ್ತದೆ ಎಂದು ಇತ್ತೀಚಿನ ಅಧ್ಯಯನಗಳಿಂದ ಗೊತ್ತಾಗಿದೆ . ಆ ವ್ಯಕ್ತಿಯು ನಾವೆಲ್ ಕೊರೊನಾವೈರಸ್ ಸೋಂಕಿಗೆ ಒಳಗಾಗಿದ್ದರೆ , ಈ ಪ್ರತಿಯೊಂದು ಹನಿಗಳು ಸಾವಿರಾರು ರೋಗಾಣುಗಳನ್ನು ಒಯ್ಯುತ್ತವೆ . ಸಾಮಾನ್ಯವಾಗಿ ಒಂದು ಮೀಟರ್ ಅಂತರದಲ್ಲಿ , ದೊಡ್ಡ ಹನಿಗಳು ನೆಲಕ್ಕೆ ಬೀಳುತ್ತವೆ . ಆದರೆ , ಸಣ್ಣ ಹನಿಗಳ ತಿರುಳು ಗಾಳಿಯಲ್ಲಿ ತೇಲುತ್ತದೆ . ಮುಖ್ಯವಾಗಿ ಅದು ಚೆನ್ನಾಗಿ ಗಾಳಿಯಾಡದ ಪ್ರದೇಶವಾಗಿದ್ದರೆ ಹೆಚ್ಚು ಸಮಯದವರೆಗೆ ಪರಿಸರದಲ್ಲಿ ತೇಲುತ್ತಿರುತ್ತದೆ . ವೈರಸ್ ಸೋಂಕಿಗೆ ಒಳಗಾದ ಅನೇಕ ಜನರು ಯಾವುದೇ ರೋಗಲಕ್ಷಣಗಳನ್ನು ತೋರಿಸುವುದಿಲ್ಲ . ಆದ್ದರಿಂದ , ಅವರಿಗೆ ಸೋಂಕು ತಗಲಿದೆ ಎಂದು ಅವರಿಗೆ ತಿಳಿದಿಲ್ಲದಿರಬಹುದು . ಮುಖಗವಸು ಧರಿಸುವುದರಿಂದ ನಾವು ಸೋಂಕಿಗೆ ಒಳಗಾಗಿದ್ದರೆ ನಮ್ಮನ್ನು ಮಾತ್ರವಲ್ಲದೆ ಅದು ಇತರರನ್ನೂ ರಕ್ಷಿಸುತ್ತದೆ . " ಮನೆಯಲ್ಲಿ ತಯಾರಿಸಿದ ಮುಖಗವಸುಗಳನ್ನು ತಯಾರಿಸಲು ನಾವು ಕೈಪಿಡಿಯನ್ನು ಸಿದ್ಧಪಡಿಸಿದ್ದೇವೆ , ಅದನ್ನು ಅವರ ಮುಖದ ಹೊದಿಕೆಯನ್ನು ತಯಾರಿಸಲು ಬಳಸಬಹುದು " ಎಂದು ಪ್ರೊ . ರಾಘವನ್ ಹೇಳಿದರು .


    2. ಜಾಗರೂಕ ಕೈ ನೈರ್ಮಲ್ಯದ ಅಭ್ಯಾಸ ಮಾಡಿಕೊಳ್ಳಿರಿ


    ವಿಶ್ವ ಆರೋಗ್ಯ ಸಂಸ್ಥೆಯ ನೇತೃತ್ವದ ಅಧ್ಯಯನದ ಪ್ರಕಾರ ಚೀನಾದಲ್ಲಿ 75,465 ಕೋವಿಡ್ - 19 ಪ್ರಕರಣಗಳ ವಿಶ್ಲೇಷಣೆಯು ನಾವೆಲ್ ಕೊರೊನಾವೈರಸ್ ಮುಖ್ಯವಾಗಿ ಉಸಿರಾಟದ ಹನಿಗಳು ಮತ್ತು ಸಂಪರ್ಕ ವ್ಯಕ್ತಿಗಳ ಮೂಲಕ ಜನರ ನಡುವೆ ಹರಡುತ್ತದೆ ಎಂದು ತೋರಿಸುತ್ತದೆ . ಹೀಗಾಗಿ , ಸೋಂಕಿತ ಜನರೊಂದಿಗೆ ನೇರ ಸಂಪರ್ಕಕ್ಕೆ ಬಂದಾಗ ಕೋವಿಡ್ - 19 ವೈರಸ್ ಹರಡುತ್ತದೆ . ಅಥವಾ ನಾವು ಆ ಪರಿಸರದಲ್ಲಿ ಅಥವಾ ಸೋಂಕಿತ ವ್ಯಕ್ತಿಯು ಬಳಸುವ ವಸ್ತುಗಳ ಮೇಲ್ಮೈಗಳನ್ನು ಸ್ಪರ್ಶಿಸಿದಾಗ ( ಉದಾ : ಬಾಗಿಲ ಹ್ಯಾಂಡಲ್ ಮತ್ತು ವಾಶ್ ರೂಮ್ ನಲ್ಲಿಗಳು ). ನಮ್ಮ ಮುಖವನ್ನು ಮುಟ್ಟುವುದು ಒಂದು ಸಾಮಾನ್ಯ ಕ್ರಿಯೆ . ನಾವು ಕನಿಷ್ಟ ಮೂವತ್ತು ಸೆಕೆಂಡುಗಳ ಕಾಲ ಸೋಪಿನಿಂದ ನಮ್ಮ ಕೈಗಳನ್ನು ಚೆನ್ನಾಗಿ ತೊಳೆಯುವಾಗ , ನಮ್ಮ ಕೈಯಲ್ಲಿರುವ ವೈರಸ್ ಯಾವುದಾದರೂ ಇದ್ದರೆ ಅದು ನಾಶವಾಗುತ್ತದೆ . “ ಮಲ ಮತ್ತು ಮೌಖಿಕ ಮಾರ್ಗಗಳಿಂದಲೂ ವೈರಸ್ ಹರಡಬಹುದು ಎಂಬ ಅನಿಸಿಕೆಗಳಿವೆ . ಆದ್ದರಿಂದ ಕೈ ಕಾಲುಗಳನ್ನು ತೊಳೆಯುವುದು ಉತ್ತಮ ” ಎಂದು ಪ್ರೊ . ರಾಘವನ್ ಹೇಳುತ್ತಾರೆ .


    3. ಸಾಮಾಜಿಕ ಅಂತರವನ್ನು ಕಾಪಾಡಿಕೊಳ್ಳಿರಿ


    ಹೆಚ್ಚಾಗಿ , ಸೋಂಕು ನೇರ ಸಂಪರ್ಕದ ಮೂಲಕ ಅಥವಾ ಸೋಂಕಿತ ವ್ಯಕ್ತಿಯು ಹೊರಸೂಸಿದ ಹನಿಗಳನ್ನು ಉಸಿರಾಡುವ ಮೂಲಕ ಸಂಭವಿಸುತ್ತದೆ . ಸಾಮಾನ್ಯ ಪರಿಸ್ಥಿತಿಗಳಲ್ಲಿನ ಹನಿಗಳು ಸೋಂಕಿತ ವ್ಯಕ್ತಿಯಿಂದ ಒಂದು ಮೀಟರ್ ದೂರದಲ್ಲಿ ಚಲಿಸುತ್ತವೆ . ಮಾರುಕಟ್ಟೆಗಳು , ಕಚೇರಿಗಳು ಮತ್ತು ಸಾರ್ವಜನಿಕ ಸಾರಿಗೆಯಲ್ಲಿ ಒಂದರಿಂದ ಒಂದು ಮೀಟರ್ ದೂರವನ್ನು ಇಡುವುದು ಬಹಳ ಸಹಾಯ ಮಾಡುತ್ತದೆ . “ ರೋಗಲಕ್ಷಣಗಳನ್ನು ತೋರಿಸದೆ ಯುವಕರು ಸೋಂಕಿಗೆ ಒಳಗಾಗಬಹುದು , ಮತ್ತು ಅವರು ವಯಸ್ಸಾದವರಿಗೆ ಸೋಂಕು ತಗುಲಿಸಬಹುದು . ಆದ್ದರಿಂದ , ದೈಹಿಕ ದೂರವನ್ನು ಕಾಪಾಡಿಕೊಳ್ಳಲು ನಾವು ವಿಶೇಷ ಕಾಳಜಿ ವಹಿಸಬೇಕಾಗಿದೆ , ವಿಶೇಷವಾಗಿ ವಯಸ್ಸಾದವರಂತೆ ದುರ್ಬಲರು , ಅನೇಕ ವಿಧಗಳಲ್ಲಿ ಅನಾರೋಗ್ಯದಿಂದ ಬಳಲುತ್ತಿರುವವರು ” ಎಂದು ಪ್ರೊ . ರಾಘವನ್ ಹೇಳುತ್ತಾರೆ .


    4. ಪರೀಕ್ಷೆ ಮತ್ತು ಟ್ರ್ಯಾಕಿಂಗ್


    “ ಯಾರಾದರೂ ಕೋವಿಡ್ - 19 ಸೋಂಕಿರೆಂದು ತಿಳಿದುಬಂದರೆ , ಅವರು ಮೊದಲು ಎಲ್ಲೆಲ್ಲಿ ತಿರುಗಾಡಿದ್ದರು ಮತ್ತು ಯಾರುಯಾರನ್ನು ಭೇಟಿ ಮಾಡಿದ್ದರು ಎನ್ನುವುದನ್ನು ಗುರುತಿಸಬೇಕು . ನಾವು ಅವರನ್ನು ಪರೀಕ್ಷಿಸಲೇಬೇಕು ” ಎಂದು ಪ್ರೊ . ರಾಘವನ್ ಹೇಳುತ್ತಾರೆ . ಸೋಂಕಿತ ವ್ಯಕ್ತಿ ಮಾತ್ರ ವೈರಸ್ ಅನ್ನು ಇತರರಿಗೆ ಹರಡಬಹುದು ಅಥವಾ ಮೇಲ್ಮೈಯನ್ನು ಕಲುಷಿತಗೊಳಿಸಬಹುದು ಮತ್ತು ವೈರಸ್ ಹರಡಬಹುದು . ಸೋಂಕಿತ ವ್ಯಕ್ತಿಗಳಲ್ಲಿ ಹೆಚ್ಚಿನವರನ್ನು ಗುರುತಿಸಿದರೆ , ನಂತರ ವೈರಸ್ ಹರಡುವುದನ್ನು ನಿಯಂತ್ರಿಸುವುದು ಸುಲಭವಾಗುತ್ತದೆ .


    5. ಪ್ರತ್ಯೇಕತೆ


    " ಸೋಂಕು ಧೃಡಪಟ್ಟ ಪ್ರಕರಣಗಳಾಗಿ ಗುರುತಿಸಲ್ಪಟ್ಟ ಜನರನ್ನು ಪ್ರತ್ಯೇಕವಿರಿಸಬೇಕು " ಎಂದು ಪ್ರೊ . ರಾಘವನ್ ಹೇಳುತ್ತಾರೆ . ಪ್ರತ್ಯೇಕವಿರಿಸಿದ ನಂತರ , ಸೋಂಕಿತ ವ್ಯಕ್ತಿಯು ಸರಿಯಾದ ವೈದ್ಯಕೀಯ ಚಿಕಿತ್ಸೆಯನ್ನು ಪಡೆಯಬಹುದು . ಇದಲ್ಲದೆ , ಅವರು ಪ್ರತ್ಯೇಕವಾಗಿರಿಸಿವುದರಿಂದ , ಸೋಂಕಿತ ವ್ಯಕ್ತಿಯು ಇತರರಿಗೆ ವೈರಸ್ ಅನ್ನು ಹರಡಲು ಸಾಧ್ಯವಿಲ್ಲ . ಇದರಿಂದ ಸೋಂಕಿನ ಹರಡುವಿಕೆಯನ್ನು ತಡೆಯಬಹುದು .


    " ಕಡೆಯ ವ್ಯಕ್ತಿಯ ಜೊತೆ ಇದನ್ನು ಅತ್ಯಂತ ತ್ವರಿತವಾಗಿ ಕೈಗೊಂಡರೆ ಹಾಗೂ ಇದನ್ನು ಇತರ ಎಲ್ಲರನ್ನೂ ಅನುಸರಿಸಲು ಸಾಧ್ಯವಾದರೆ , ನಾವು ಔಷಧಗಳು ಮತ್ತು ಲಸಿಕೆಗಾಗಿ ಏನಾದರೂ ಮಾಡಲು ಕಾಯುತ್ತಿರುವಾಗ ನಾವು ಸಾಮಾನ್ಯ ಜೀವನದ ಮಾದರಿಯನ್ನು ಹೊಂದಬಹುದು . ನಾವು ಈ ಯಾವುದೇ ಕೆಲಸಗಳನ್ನು ಮಾಡದಿದ್ದರೆ ಮತ್ತು ಇವುಗಳಲ್ಲಿ ಯಾವುದನ್ನಾದರೂ ನಿರ್ಲಕ್ಷ್ಯ ಮಾಡಿದರೆ , ನಮಗೆ ಸಮಸ್ಯೆ ಎದುರಾಗುತ್ತದೆ ” ಎಂದು ಪ್ರೊ . ರಾಘವನ್ ಹೇಳಿದರು .


    ಪಾಶ್ಚಿಮಾತ್ಯ ದೇಶಗಳಿಗೆ ಹೋಲಿಸಿದರೆ ಭಾರತದಲ್ಲಿ ಪರಿಸ್ಥಿತಿಗಳು ವಿಭಿನ್ನವಾಗಿವೆ ಎನ್ನುವುದರ ಬಗ್ಗೆ ಅವರು ಗಮನಸೆಳೆದರು . ಮುಂಬೈನ ಧಾರವಿಯಂತಹ ಜನನಿಬಿಡ ಪ್ರದೇಶದಲ್ಲಿ ಅನೇಕ ಜನರು ವಾಸಿಸುತ್ತಿರುವುದರಿಂದ ದೈಹಿಕ ಅಂತರ ಕಾಯ್ದುಕೊಳ್ಳುವುದು ಕಷ್ಟವಾಗುತ್ತದೆ . ಇದಲ್ಲದೆ , ಭಾರತದಲ್ಲಿ , ಹೆಚ್ಚಿನ ಕುಟುಂಬಗಳ ಮೂರು ತಲೆಮಾರುಗಳು ಒಟ್ಟಿಗೆ ವಾಸಿಸುತ್ತವೆ . “ ಇದರಿಂದಾಗಿ ದೈಹಿಕ ಅಂತರವನ್ನು ಅನುಷ್ಠಾನಗೊಳಿಸುವುದು ಕಷ್ಟಕರವಾಗಬಹುದು . ಆದ್ದರಿಂದ , ಈ ನಿರ್ದಿಷ್ಟ ಸಮಸ್ಯೆಗಳನ್ನು ಎದುರಿಸಲು ನಾವು ಕೆಲವು ನವೀನ ಪರಿಹಾರಗಳನ್ನು ಹೊಂದಿರಬೇಕು ” ಎಂದು ಪ್ರೊ . ಕೆ . ವಿಜಯ್ ರಾಘವನ್ ಹೇಳುತ್ತಾರೆ .


    " ಏನು ಮಾಡಬೇಕೆಂದು ನಿರ್ಧರಿಸಲು ಅನೇಕ ಹಂತದ ಜವಾಬ್ದಾರಿಗಳಿವೆ . ಎಲ್ಲಕ್ಕಿಂತ ಮುಖ್ಯವಾದುದು ಸಂವಹನ ಮತ್ತು ಆ ಸಂವಹನದಲ್ಲಿರುವ ಸಂದೇಶವನ್ನು ನಾವೆಲ್ಲರೂ ಕಾರ್ಯರೂಪಕ್ಕೆ ತರುವುದು ” ಎಂದು ಪ್ರೊಫೆಸರ್ ಕೆ ವಿಜಯ್ ರಾಘವನ್ ಹೇಳಿದರು .


    ಭಾರತ ಸರ್ಕಾರದ ಪ್ರಧಾನ ವೈಜ್ಞಾನಿಕ ಸಲಹೆಗಾರ ಕಚೇರಿಯು ಜನನಿಬಿಡ ಪ್ರದೇಶಗಳಲ್ಲಿ ನೈರ್ಮಲ್ಯ ಮತ್ತು ನೈರ್ಮಲ್ಯಕ್ಕಾಗಿ ಮಾರ್ಗಸೂಚಿಗಳನ್ನು ಅಭಿವೃದ್ಧಿಪಡಿಸಿದೆ ಮತ್ತು ಮುಖ ಮತ್ತು ಬಾಯಿಗೆ ಮನೆಯಲ್ಲಿ ರಕ್ಷಣಾತ್ಮಕ ಕವರ್ ‌ ಗಳ ಕೈಪಿಡಿಯನ್ನು ಅಭಿವೃದ್ಧಿಪಡಿಸಿದ್ದಾರೆ . Http://psa.gov.in/information-related-covid-19 ಜಾಲತಾಣದಲ್ಲಿ ಇವು ಅನೇಕ ಭಾರತೀಯ ಭಾಷೆಗಳಲ್ಲಿ ಉಚಿತವಾಗಿ ಡೌನ್ ‌ ಲೋಡ್ ಮಾಡಲು ಲಭ್ಯವಿದೆ .


    ***

    
    
    (Release ID: 1628906) Visitor Counter : 21
    
    
      Read this release in: Punjabi , English , Urdu , Marathi , Hindi , Manipuri , Bengali , Tamil , Telugu , Malayalam