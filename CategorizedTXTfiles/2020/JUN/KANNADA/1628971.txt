      ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯ

      1 ಏಪ್ರಿಲ್ 2020 ರಿಂದ 52.62 ಲಕ್ಷ ಇಪಿಎಫ್‌ಒ ಚಂದಾದಾರರ ಕೆವೈಸಿ ನವೀಕರಣ
      Posted On: 03 JUN 2020 12:36PM by PIB Bengaluru


    1 ಏಪ್ರಿಲ್ 2020 ರಿಂದ 52.62 ಲಕ್ಷ ಇಪಿಎಫ್ ‌ ಒ ಚಂದಾದಾರರ ಕೆವೈಸಿ ನವೀಕರ ಣ


    ಕೋವಿಡ್ - 19 ಸಾಂಕ್ರಾಮಿಕದ ಹಿನ್ನೆಲೆಯಲ್ಲಿ ನಿರ್ಣಾಯಕವಾಗಿರುವ ಆನ್ ‌ ಲೈನ್ ಸೇವೆಗಳ ಲಭ್ಯತೆ ಮತ್ತು ವ್ಯಾಪ್ತಿಯನ್ನು ವಿಸ್ತರಿಸಲು , 2020 ರ ಏಪ್ರಿಲ್ ಮತ್ತು ಮೇ ತಿಂಗಳಲ್ಲಿ ತನ್ನ 52.62 ಲಕ್ಷ ಚಂದಾದಾರರಿಗಾಗಿ ‘ ನಿಮ್ಮ ಗ್ರಾಹಕರನ್ನು ತಿಳಿಯಿರಿ ’ ( ಕೆ ವೈ ಸಿ ) ದತ್ತಾಂಶವನ್ನು ಕಾರ್ಮಿಕ ಭವಿಷ್ಯನಿಧಿ ಸಂಸ್ಥೆ ( ಇಪಿಎಫ್ ‌ ಒ ) ನವೀಕರಿಸಿದೆ . ಇದರಲ್ಲಿ 39.97 ಲಕ್ಷ ಚಂದಾದಾರರಿಗೆ ಆಧಾರ್ ಮಾಹಿತಿ , 9.87 ಲಕ್ಷ ಚಂದಾದಾರರಿಗೆ ಮೊಬೈಲ್ ಮಾಹಿತಿ ( ಯುಎಎನ್ ಸಕ್ರಿಯಗೊಳಿಸುವಿಕೆ ) ಮತ್ತು 11.11 ಲಕ್ಷ ಚಂದಾದಾರರಿಗೆ ಬ್ಯಾಂಕ್ ಖಾತೆ ಮಾಹಿತಿಯನ್ನು ನವೀಕರಿಸಲಾಗಿದೆ . ಕೆವೈಸಿ ಒಂದು ಬಾರಿಯ ಪ್ರಕ್ರಿಯೆಯಾಗಿದ್ದು , ಯುನಿವರ್ಸಲ್ ಅಕೌಂಟ್ ಸಂಖ್ಯೆ ( ಯುಎಎನ್ ) ಅನ್ನು ಕೆವೈಸಿ ವಿವರಗಳೊಂದಿಗೆ ಜೋಡಿಸುವ ಮೂಲಕ ಚಂದಾದಾರರ ಗುರುತಿನ ಪರಿಶೀಲನೆಗೆ ಸಹಾಯ ಮಾಡುತ್ತದೆ .


    ಇದಲ್ಲದೆ , ಕೆವೈಸಿ ಮಾಹಿತಿಯನ್ನು ಇಷ್ಟು ದೊಡ್ಡ ಪ್ರಮಾಣದಲ್ಲಿ ಸಕ್ರಿಯಗೊಳಿಸಲು , ಲಾಕ್ ‌ ಡೌನ್ ಸಮಯದಲ್ಲಿಯೂ ಸಹ ಚಂದಾದಾರರ ವಿವರಗಳನ್ನು ಸರಿಪಡಿಸುವ ಬೃಹತ್ ಪ್ರಕ್ರಿಯೆಯನ್ನು ಇಪಿಎಫ್ ‌ ಒ ಕೈಗೊಂಡಿದೆ . ಇದು ಕಳೆದ ಎರಡು ತಿಂಗಳಲ್ಲಿ 4.81 ಲಕ್ಷ ಹೆಸರು ತಿದ್ದುಪಡಿಗಳು , 2.01 ಲಕ್ಷ ಜನನ ತಿದ್ದುಪಡಿಗಳು ಮತ್ತು 3.70 ಲಕ್ಷ ಆಧಾರ್ ಸಂಖ್ಯೆ ತಿದ್ದುಪಡಿಗಳಿಗೆ ಕಾರಣವಾಯಿತು .


    ಒಂದು ಕಡೆ ಲಾಕ್ ‌ ಡೌನ್ ಸಮಯದಲ್ಲಿ ಕಚೇರಿಯಲ್ಲಿ ಸಾಮಾಜಿಕ ಅಂತರವನ್ನು ಕಾಪಾಡಿಕೊಳ್ಳುವ ಮೂಲಕ ಮತ್ತು ಮತ್ತೊಂದೆಡೆ ಚಂದಾದಾರರಿಗೆ ಕೆವೈಸಿ ನವೀಕರಣಕ್ಕೆ ಅನುಕೂಲವಾಗುವಂತೆ ತನ್ನ ಸಿಬ್ಬಂದಿಯ ಸುರಕ್ಷತೆಯನ್ನು ಖಾತರಿಪಡಿಸುವ ಅಗತ್ಯವನ್ನು ಸಮತೋಲನಗೊಳಿಸುವ ಸಲುವಾಗಿ , ಇಪಿಎಫ್ ‌ ಒ ವರ್ಕ್ ಫ್ರಮ್ ಹೋಮ್ ಮತ್ತು ಕೆವೈಸಿ ನವೀಕರಣದ ಸರಳೀಕರಣದ ಅವಳಿ ತಂತ್ರವನ್ನು ಅಳವಡಿಸಿಕೊಂಡಿದೆ . ಮನೆಯಿಂದ ಕೆಲಸ ಮಾಡುವ ಸಿಬ್ಬಂದಿಗೆ ಕೆವೈಸಿಯನ್ನು ನವೀಕರಿಸುವ ಮತ್ತು ವಿವರಗಳನ್ನು ಸರಿಪಡಿಸುವ ಕಾರ್ಯವನ್ನು ನಿಯೋಜಿಸಲಾಗಿದೆ , ಉಳಿದುಕೊಂಡಿರುವ ಪ್ರಕರಣಗಳ ( ಪೆಂಡೆನ್ಸಿ ) ನ್ನು ದಿನದಿಂದ ದಿನಕ್ಕೆ ಕಡಿಮೆ ಮಾಡಲಾಗುತ್ತಿದೆ . ಪ್ರಕ್ರಿಯೆಗಳಲ್ಲಿ ಪ್ರಮುಖ ಸರಳೀಕರಣಗಳು , ಉದಾಹರಣೆಗೆ ಆಧಾರ್ ಜೋಡಣೆಗಾಗಿ ಉದ್ಯೋಗದಾತರ ಮೇಲಿನ ಅವಲಂಬನೆಯನ್ನು ತೆಗೆದುಹಾಕುವುದು ಮತ್ತು ಮೂರು ವರ್ಷಗಳವರೆಗಿನ ವ್ಯತ್ಯಾಸಗಳಿಗೆ ಆಧಾರ್ ಅನ್ನು ಹುಟ್ಟಿದ ದಿನಾಂಕದ ಪುರಾವೆಯಾಗಿ ಸ್ವೀಕರಿಸುವುದು , ಇದು ಇಡೀ ಪ್ರಕ್ರಿಯೆಯನ್ನು ಚುರುಕುಗೊಳಿಸಿದೆ .


    ಕೆವೈಸಿ ನವೀಕರಣವು ಸದಸ್ಯರ ಪೋರ್ಟಲ್ ಮೂಲಕ ಆನ್ ‌ ಲೈನ್ ಸೇವೆಗಳನ್ನು ಪಡೆಯಲು ಶಕ್ತಗೊಳಿಸುತ್ತದೆ . ಪ್ರಧಾನ ಮಂತ್ರಿ ಗರಿಬ್ ಕಲ್ಯಾಣ್ ಯೋಜನೆ ( ಪಿಎಂಜಿಕೆವೈ ) ಅಡಿಯಲ್ಲಿ ಇತ್ತೀಚೆಗೆ ಪರಿಚಯಿಸಲಾದ ಕೋವಿಡ್ - 19 ಮುಂಗಡಗಳು ಸೇರಿದಂತೆ ಅಂತಿಮ ವಾಪಸಾತಿ ಮತ್ತು ಮುಂಗಡಗಳಿಗಾಗಿ ಅವರು ಆನ್ ‌ ಲೈನ್ ‌ ನಲ್ಲಿ ಅರ್ಜಿ ಸಲ್ಲಿಸಬಹುದು . ಉದ್ಯೋಗಗಳನ್ನು ಬದಲಾಯಿಸುವಾಗ ಪಿಎಫ್ ಖಾತೆಯ ತೊಂದರೆಯಿಲ್ಲದ ಆನ್ ‌ ಲೈನ್ ವರ್ಗಾವಣೆಯನ್ನು ಇದು ಸುಗಮಗೊಳಿಸುತ್ತದೆ . ಯಾವುದೇ ಕೆವೈಸಿ ವಿವರಗಳು ಸಂಪೂರ್ಣಗೊಂಡ ಸದಸ್ಯರು ಡೆಸ್ಕ್ ‌ ಟಾಪ್ ಮೂಲಕ ಅಥವಾ ಉಮಂಗ್ ಆ್ಯಪ್ ಮೂಲಕ ಎಲ್ಲಾ ಆನ್ ‌ ಲೈನ್ ಸೇವೆಗಳನ್ನು ಪಡೆಯಬಹುದು .


    ಕೋವಿಡ್ ನಿರ್ಬಂಧಗಳಿಂದಾಗಿ ಉಂಟಾದ ಅಡೆತಡೆಗಳ ಹೊರತಾಗಿಯೂ , ಆನ್ ‌ ಲೈನ್ ಮೋಡ್ ಅನ್ನು ಅಳವಡಿಸಿಕೊಳ್ಳುವ ಮೂಲಕ ಇಪಿಎಫ್ ‌ ಒ ತನ್ನ ಸೇವೆಗಳನ್ನು ತನ್ನ ಸದಸ್ಯರ ಮನೆ ಬಾಗಿಲಿಗೆ ತರಲು ಬದ್ಧವಾಗಿದೆ . ಹಕ್ಕು ಇತ್ಯರ್ಥ , ಇಪಿಎಫ್ ಮುಂಗಡಗಳು , ಪಿಎಫ್ ವರ್ಗಾವಣೆ ಮತ್ತು ಪಿಂಚಣಿ ಪ್ರಕ್ರಿಯೆಗೆ ಸಮಯವನ್ನು ಕಡಿತಗೊಳಿಸುವ ಮೂಲಕ ಪರಿಮಾಣಾತ್ಮಕವಾಗಿ ಮತ್ತು ಗುಣಾತ್ಮಕವಾಗಿ ಇಪಿಎಫ್ ‌ ಒ ತನ್ನ ಸೇವಾ ವಿತರಣೆಯನ್ನು ಸುಧಾರಿಸುವಲ್ಲಿ ಇದು ಸಹಾಯ ಮಾಡಿದೆ .


    ***

    
    
    (Release ID: 1628971) Visitor Counter : 14
    
    
      Read this release in: Marathi , English , Urdu , Hindi , Manipuri , Bengali , Punjabi , Tamil , Telugu , Malayalam