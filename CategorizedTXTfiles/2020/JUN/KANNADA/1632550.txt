      ಬುಡಕಟ್ಟು ವ್ಯವಹಾರಗಳ ಸಚಿವಾಲಯ

      ಉಪ ಅರಣ್ಯ ಉತ್ಪನ್ನಕ್ಕೆ ಕನಿಷ್ಠ ಬೆಂಬಲ ಬೆಲೆ ನಿಗದಿ
      Posted On: 18 JUN 2020 7:42PM by PIB Bengaluru


    ಉಪ ಅರಣ್ಯ ಉತ್ಪನ್ನಕ್ಕೆ ಕನಿಷ್ಠ ಬೆಂಬಲ ಬೆಲೆ ನಿಗದಿ


    ಆದಿವಾಸಿ ಆರ್ಥಿಕತೆಗೆ 2000 ಕೋಟಿ ರೂ . ಗೂ ಅಧಿಕ ಹಣ ಸೇರ್ಪಡೆ


    ಉಪ ಅರಣ್ಯ ಉತ್ಪನ್ನಗಳ ಖರೀದಿ ಪ್ರಕ್ರಿಯೆ ಕಳೆದ ಏಪ್ರಿಲ್ ನಿಂದೀಚೆಗೆ 17 ರಾಜ್ಯಗಳಲ್ಲಿ ಆರಂಭವಾಗಿದ್ದು , ಕೇಂದ್ರ ಸರ್ಕಾರ ಹಾಗೂ ರಾಜ್ಯಗಳಿಂದ 835 ಕೋಟಿ ರೂ . ಮತ್ತು ಖಾಸಗಿ ವ್ಯಾಪಾರಿಗಳಿಂದ ( ಮಂಡಿಗಳು ಮತ್ತು ಹಾಟ್ ಬಜಾರ್ ಗಳ ಮೂಲಕ ಮಾರಾಟ ) ಬಹುತೇಕ 1200 ಕೋಟಿ ರೂ . ಗಳಷ್ಟು ಮೌಲ್ಯದ ಉತ್ಪನ್ನಗಳು ಖರೀದಿಯಾಗಿವೆ . ಇದರಿಂದಾಗಿ ಒಟ್ಟಾರೆ ಖರೀದಿ ಈ ವರ್ಷ ಸುಮಾರು 2000 ಕೋಟಿ ರೂ . ಗಳಾಗಿದ್ದು , ಉಪ ಅರಣ್ಯ ಉತ್ಪನ್ನಕ್ಕೆ ಅನುಗುಣವಾಗಿ ಬುಡಕಟ್ಟು ಜನರಿಗೆ ನೇರ ನಗದು ವರ್ಗಾವಣೆಯಾದಂತಾಗಿದೆ .


    ನವದೆಹಲಿಯಲ್ಲಿ ಇಂದು ಟ್ರೈಫೆಡ್ ಆಯೋಜಿಸಿದ್ದ ವೆಬಿನಾರ್ ವೇಳೆ ಮಾಧ್ಯಮಗಳಿಗೆ ಮಾಹಿತಿಯನ್ನು ನೀಡಲಾಯಿತು . “ ಎಂ ಎಫ್ ಪಿಗಾಗಿ ಎಂ ಎಸ್ ಪಿ ; ಭಾರತದ ಆದಿವಾಸಿಗಳ ಮೂಲ . ” ಎಂಬ ಶೀರ್ಷಿಕೆಯ ವೆಬಿನಾರ್ ನ ಅಧ್ಯಕ್ಷತೆಯನ್ನು ಟ್ರೈಫೆಡ್ ನ ವ್ಯವಸ್ಥಾಪಕ ನಿರ್ದೇಶಕ ಶ್ರೀ ಪ್ರವೀರ್ ಕೃಷ್ಣ ವಹಿಸಿದ್ದರು .


    ಬುಡಕಟ್ಟು ವ್ಯವಹಾರಗಳ ಸಚಿವಾಲಯ ಉಪಕ್ರಮ ವನ ಧನ ಯೋಜನೆ ( ನವೋದ್ಯಮ ಯೋಜನೆ ) ಆರಂಭಿಸಿದ ಒಂದು ವರ್ಷದಲ್ಲೇ ಅತ್ಯಂತ ಯಶಸ್ವಿಯಾಗಿದೆ . ಇದರಡಿ 1205 ಬುಡಕಟ್ಟು ಉದ್ಯಮಗಳು ಸ್ಥಾಪನೆಯಾಗಿವೆ ಮತ್ತು ಒಟ್ಟು 3.6 ಲಕ್ಷ ಆದಿವಾಸಿಗಳಿಗೆ ಉದ್ಯೋಗಾವಕಾಶಗಳು ದೊರೆತಿವೆ ಮತ್ತು 22 ರಾಜ್ಯಗಳಲ್ಲಿ 18 ಸಾವಿರ ಸ್ವಸಹಾಯ ಗುಂಪುಗಳು ರಚನೆಯಾಗಿವೆ . ಈ ಯಶಸ್ವಿ ಅನುಷ್ಠಾನದಿಂದಾಗಿ ಅರಣ್ಯ ಉಪ ಉತ್ಪನ್ನ ಯೋಜನೆಗೆ ಕನಿಷ್ಠ ಬೆಂಬಲ ಬೆಲೆ ನಿಗದಿಪಡಿಸಲು ಮತ್ತು ದೇಶದ ಮೂಲೆ ಮೂಲೆಗೂ ಆ ಪದಾರ್ಥಗಳನ್ನು ಕೊಂಡೊಯ್ಯಲು ನೆರವಾಗಿದೆ .


    ಪ್ರವೀರ್ ಕೃಷ್ಣ ಅವರು ಪ್ರಾತ್ಯಕ್ಷಿಕೆ ಮೂಲಕ ಯೋಜನೆ ಯ ಕುರಿತು ವಿವರಿಸಿದರು . ಆರಂ ಭಿಕವಾಗಿ ಎರಡು ರಾಜ್ಯಗಳಲ್ಲಿ ಯೋಜನೆ ಆರಂಭವಾಯಿತು . ನಂತರ ಅದು 17 ರಾಜ್ಯಗಳಿಗೆ ವಿಸ್ತರಣೆಗೊಂಡಿದೆ ಎಂದರು . ಕರ್ನಾಟಕ , ಆಂಧ್ರ ಪ್ರದೇಶ , ಅಸ್ಸಾಂ , ಛತ್ತೀಸ್ ಗಢ , ಗುಜರಾತ್ , ಜಾರ್ಖಂಡ್ , ಕೇರಳ , ಮಧ್ಯಪ್ರದೇಶ , ಮಹಾರಾಷ್ಟ್ರ , ಮಣಿಪುರ , ನಾಗಾಲ್ಯಾಂಡ್ , ಒಡಿಶಾ , ರಾಜಸ್ಥಾನ್ , ತಮಿಳುನಾಡು , ತ್ರಿಪುರಾ , ಉತ್ತರ ಪ್ರದೇಶ ಮತ್ತು ಪಶ್ಚಿಮ ಬಂಗಾಳ ದಲ್ಲಿ ಯೋಜನೆ ಆರಂಭವಾಗಿ, ಉಪ ಅರಣ್ಯ ಉತ್ಪನ್ನ ( ಎಂ ಎಫ್ ಪಿ ) ವ್ಯಾಪಾರದಲ್ಲಿ ಆದಿವಾಸಿಗಳಿಗೆ ನ್ಯಾಯಯುತ ಬೆಲೆ ದೊರಕುತ್ತಿದೆ .


    ಕೋವಿಡ್ - 19 ಸಾಂಕ್ರಾಮಿಕದಿಂದ ಅನಿರೀಕ್ಷಿತವಾಗಿ ಎದುರಾಗಿರುವ ಸವಾಲುಗಳಿಂದಾಗಿ ಬುಡಕಟ್ಟು ಜನಸಂಖ್ಯೆಯಲ್ಲಿ ತೀವ್ರ ಬಿಕ್ಕಟ್ಟು ಸೃಷ್ಟಿಯಾಗಿದೆ . ಯುವಜನರಲ್ಲಿ ನಿರುದ್ಯೋಗ ಸೃಷ್ಟಿಯಾಗಿದೆ . ಆದಿವಾಸಿಗಳ ಮರುವಲಸೆ ಅಪಾಯದಿಂದಾಗಿ ಇಡೀ ಆದಿವಾಸಿ ಆರ್ಥಿಕತೆ ಮೇಲೆ ಗಂಭೀರ ಪರಿಣಾಮಗಳಾಗಿವೆ . ಇಂತಹ ಸನ್ನಿವೇಶದಲ್ಲಿ ಎಂ ಎಫ್ ಪಿಗಾಗಿ ಎಂ ಎಸ್ ಪಿ ಎಲ್ಲಾ ರಾಜ್ಯಗಳಿಗೂ ಒಂದು ಅವಕಾಶವನ್ನು ಒದಗಿಸಿದೆ .


    ಏಪ್ರಿಲ್ ಮತ್ತು ಜೂನ್ ನಡುವಿನ ತಿಂಗಳುಗಳು ಉಪ ಖನಿಜ ಉತ್ಪನ್ನಗಳ ಸಂಗ್ರಹದ ದೃಷ್ಟಿಯಿಂದ ಅತ್ಯಂತ ಪ್ರಮುಖವಾಗಿದ್ದು , ಸರ್ಕಾರದ ಹಸ್ತಕ್ಷೇಪವಿಲ್ಲದೆ ಮತ್ತು ಖರೀದಿ ಇಲ್ಲದಿದ್ದರೆ ಕೋವಿಡ್ - 19 ನಿಂದಾಗಿ ಬಿಕ್ಕಟ್ಟು ಸೃಷ್ಟಿಯಾಗಿರುವ ಈ ಸಂದರ್ಭದಲ್ಲಿ ವಿಶೇಷವಾಗಿ ಆದಿವಾಸಿಗಳು ಭಾರೀ ಅನಾಹುತಗಳನ್ನು ಎದುರಿಸಬೇಕಾಗಿತ್ತು . ಈ ನಿಟ್ಟಿನಲ್ಲಿ ಆದಿವಾಸಿಗಳ ಜೀವನೋಪಾಯ ಮತ್ತು ಭದ್ರತೆಯನ್ನು ರಕ್ಷಿಸಲು ಹಾಗೂ ಉತ್ತೇಜಿಸಲು ಈ ಸಂಕಷ್ಟದ ಸಮಯದಲ್ಲಿ ರಾಜ್ಯಗಳು ಮತ್ತು ಬುಡಕಟ್ಟು ವ್ಯವಹಾರಗಳ ಸಚಿವಾಲಯದ ನಡುವೆ ಜಂಟಿ ಕಾರ್ಯತಂತ್ರ ಕರಡನ್ನು ಸಿದ್ಧಪಡಿಸಲು ಹಲವು ಸಭೆಗಳನ್ನು ( ವಿಡಿಯೋ ಕಾನ್ಫರೆನ್ಸ್ ಮೂಲಕ ) ನಡೆಸಲಾಗಿದೆ . ಸಂಕಷ್ಟದಲ್ಲಿರುವ ಆದಿವಾಸಿ ಆರ್ಥಿಕತೆಗೆ ಉತ್ತೇಜನ ನೀಡಲು 2020 ರ ಮೇ 1 ರಂದು ಎಂ ಎಫ್ ಪಿಗಾಗಿ ಎಂ ಎಸ್ ಪಿ ಪರಿಷ್ಕೃತ ಮಾರ್ಗಸೂಚಿಗಳನ್ನು ಹೊರಡಿಸಲಾಯಿತು . ಅದರಲ್ಲಿ ಎಂ ಎಫ್ ಪಿಗಳಿಗೆ ಶೇ . 90 ರ ವರೆಗೆ ಎಂ ಎಸ್ ಪಿ ದರಗಳನ್ನು ಹೆಚ್ಚಳ ಮಾಡಲಾಗಿತ್ತು ಮತ್ತು ಇದರಿಂದ ಆದಿವಾಸಿಗಳಿಗೆ ಹೆಚ್ಚಿನ ಆದಾಯ ದೊರಕುವಂತೆ ಸಹಾಯ ಮಾಡಲಾಯಿತು .


    ಎಂ ಎಫ್ ಪಿಗಾಗಿ ಎಂ ಎಸ್ ಪಿ ಪಟ್ಟಿಯಲ್ಲಿ 23 ಹೊಸ ಉತ್ಪನ್ನಗಳನ್ನು ಸೇರ್ಪಡೆ ಮಾಡಲು ಸಚಿವಾಲಯ ಶಿಫಾರಸ್ಸು ಮಾಡಿತ್ತು . ಅದರಲ್ಲಿ ಬುಡಕಟ್ಟು ಜನರು ಸಂಗ್ರಹಿಸುವ ಕೃಷಿ ಮತ್ತು ತೋಟಗಾರಿಕಾ ಉತ್ಪನ್ನಗಳೂ ಸಹ ಸೇರಿವೆ .


    ಆದಿವಾಸಿ ಜನರಲ್ಲಿ ಸಾಮಾಜಿಕ ಅಂತರ ಪಾಲನೆ ಕ್ರಮಗಳು ಮತ್ತು ತಮ್ಮ ಕೆಲಸ ಕಾರ್ಯದ ವೇಳೆ ಅಗತ್ಯ ಶುಚಿತ್ವ ಕಾಯ್ದುಕೊಳ್ಳುವ ಕ್ರಮಗಳ ಕುರಿತಂತೆ ಜಾಗೃತಿ ಮೂಡಿಸಲು ಕಳೆದ ಏಪ್ರಿಲ್ ನಿಂದೀಚೆಗೆ ಬುಡಕಟ್ಟು ವ್ಯವಹಾರಗಳ ಸಚಿವಾಲಯ ಯುನಿಸೆಫ್ , ಡಬ್ಲ್ಯೂಎಚ್ಒ ಮತ್ತಿತರ ಸಂಸ್ಥೆಗಳ ಜೊತೆಗೂಡಿ ರಾಜ್ಯ ಮತ್ತು ರಾಷ್ಟ್ರೀಯ ಮಟ್ಟದಲ್ಲಿ ವೆಬಿನಾರ್ ಗಳನ್ನು ನಡೆಸಿದ ಬಗೆಯನ್ನು ಶ್ರೀ ಕೃಷ್ಣ ವಿವರಿಸಿದರು . ಇದರ ಉದ್ದೇಶ “ ಕೋವಿಡ್ ನಿಯಂತ್ರಿಸಿ ಮತ್ತು ಕೆಲಸವನ್ನಲ್ಲ ” ಎಂಬುದು ಈ ಸಂದೇಶವನ್ನು ರಾಜ್ಯಗಳಲ್ಲಿ ಜಾಹಿರಾತು , ಅಭಿಯಾನಗಳು ಮತ್ತು ಸಾಮಾಜಿಕ ಮಾಧ್ಯಮಗಳ ಮೂಲಕ ವ್ಯಾಪಕವಾಗಿ ಪ್ರಚುರ ಪಡಿಸಲಾಯಿತು .


    ಬಿಕ್ಕಟ್ಟಿನ ಸಮಯದಲ್ಲಿ ಕೈಗೊಂಡ ಈ ಅದ್ಭುತ ಪ್ರಯತ್ನಗಳ ಕುರಿತಂತೆ ಸವಿವರವಾಗಿ ತಿಳಿಸಿದ ಶ್ರೀ ಪ್ರವೀರ್ ಕೃಷ್ಣ , ಈ ಯೋಜನೆ ಏಕಾಏಕಿ ಉದ್ಭವಿಸಿದ್ದಲ್ಲ ಮತ್ತು ಒಮ್ಮೆಲೇ ನಡೆಸಿದ ಪ್ರಯತ್ನವಲ್ಲ ಎಂದು ಹೇಳಿದರು . ಸಂವಿಧಾನದ ಕಲಂ 275 (1) ರಡಿ ಕೋವಿಡ್ - 19 ಪರಿಹಾರ ಯೋಜನೆಯಲ್ಲಿ ಎಂ ಎಫ್ ಪಿ ಸಂಸ್ಕರಣೆ , ಕಟಾವು , ಖರೀದಿ ಮತ್ತು ಸಂಗ್ರಹ ಕಾರ್ಯಗಳನ್ನು ವಿಸ್ತರಿಸಲು ರಾಜ್ಯಗಳಿಗೆ ನೆರವು ನೀಡುವುದು ; ವನ ಧನ ಕೇಂದ್ರಗಳ ಸ್ಥಾಪನೆ ; ಬುಡಕಟ್ಟು ಉದ್ಯಮಶೀಲತೆ ಉತ್ತೇಜನ ; ಬುಡಕಟ್ಟು ಉತ್ಪಾದನಾ ಕಂಪನಿಗಳು ಮತ್ತು ಸಾಮಾನ್ಯ ಸೇವಾ ಕೇಂದ್ರಗಳ ( ಸಿಎಫ್ ಸಿಎಸ್ ) ಸ್ಥಾಪನೆ . ಆದಿವಾಸಿ ಆಹಾರ ಮತ್ತು ಪೌಷ್ಠಿಕಾಂಶ ಭದ್ರತೆ ಹಾಗೂ ಆದಿವಾಸಿ ಜನರಿಗೆ ಆಹಾರ ಮತ್ತು ಆಹಾರೇತರ ನೆರವು ಹಾಗೂ ಬುಡಕಟ್ಟು ಜನರ ಆರೋಗ್ಯ ರಕ್ಷಣಾ ವ್ಯವಸ್ಥೆ ಬಲವರ್ಧನೆ ಹಾಗೂ ಆರೋಗ್ಯ ರಕ್ಷಣಾ ಮುನ್ನೆಚ್ಚರಿಕೆ ಕ್ರಮಗಳು ; ಎಂ ಎಫ್ ಪಿಗಾಗಿ ಎಂ ಎಸ್ ಪಿ ಯೋಜನೆಯಿಂದ ಸುಮಾರು 1300 ಕೋಟಿ ರೂ . ಗೂ ಅಧಿಕ ಉತ್ತೇಜನ ದೊರಕಿದೆ .


    ಈ ಸಂಕ್ಷಿಪ್ತವಾದ ವಿವರಣೆಯನ್ನು ಒದಗಿಸಿದ ಶ್ರೀ ಪ್ರವೀರ್ ಕೃಷ್ಣ , ಮಹಾರಾಷ್ಟ್ರ , ಒಡಿಶಾ , ಪಶ್ಚಿಮ ಬಂಗಾಳ , ಉತ್ತರ ಪ್ರದೇಶ ಮತ್ತು ಅಸ್ಸಾಂ ರಾಜ್ಯಗಳ ಕೆಲವು ನೈಜ ಯಶಸ್ವಿ ಉದಾಹರಣೆಗಳನ್ನು ನೀಡಿದರು . ಹೇಗೆ ಖರೀದಿ ಪ್ರಕ್ರಿಯೆ ನಡೆಯುತ್ತಿದೆ . ಅದಕ್ಕೆ ಎಂತಹ ವ್ಯವಸ್ಥೆ ಇದೆ , ಸಾಂಸ್ಥಿಕ ವಿಧಾನದ ಕುರಿತು ವಿವರಿಸಿದರು . ಖರೀದಿ ಪ್ರಕ್ರಿಯೆ ತಾತ್ಕಾಲಿಕವಲ್ಲ , ಅದಕ್ಕೆ ತನ್ನದೇ ಆದ ವ್ಯವಸ್ಥೆಯನ್ನು ಹೊಂದಿದೆ . ಪ್ರತಿಯೊಂದು ಕೇಂದ್ರದಲ್ಲೂ ನಾಮಫಲಕ ಮತ್ತು ವಿದ್ಯುನ್ಮಾನ ತೂಕದ ಯಂತ್ರವಿದೆ . ಪರಿಷ್ಕೃತ ದರಗಳ ಕುರಿತು ಸಂದೇಶ ಮತ್ತು ಸಂವಹನ ಪದ್ಧತಿಗಳ ಮೂಲಕ ಪ್ರಚಾರ ನೀಡಲಾಗುತ್ತಿದೆ . ಅಲ್ಲದೆ ಖರೀದಿ ಗಾತ್ರ , ಖರೀದಿಸಲಾಗುತ್ತಿರುವ ವಸ್ತುಗಳು ಮತ್ತು ಈ ಎಲ್ಲ ಪ್ರಕರಣಗಳಲ್ಲಿ ಖರೀದಿ ಕೇಂದ್ರಗಳ ವಿಚಾರಗಳನ್ನು ಪ್ರಮುಖವಾಗಿ ತಿಳಿಸಿ ಕೊಡಲಾಗುತ್ತಿದೆ .


    ಈ ವಿಷಯದಲ್ಲಿ ಛತ್ತೀಸ್ ಗಢ , ಚಾಂಪಿಯನ್ ಆಗಿ ಹೊರಹೊಮ್ಮಿದೆ ಎಂದು ಬಹಿರಂಗಪಡಿಸಿದ ಶ್ರೀ ಪ್ರವೀರ್ ಕೃಷ್ಣ ಅದಕ್ಕಾಗಿ ಆ ರಾಜ್ಯದ ಶ್ಲಾಘನೀಯ ಪ್ರಯತ್ನಗಳ ಕುರಿತು ಮೆಚ್ಚುಗೆ ವ್ಯಕ್ತಪಡಿಸಿದರು . ಆ ರಾಜ್ಯದಲ್ಲಿ 866 ಖರೀದಿ ಕೇಂದ್ರಗಳಿವೆ ಮತ್ತು ರಾಜ್ಯ ಸ್ವಸಹಾಯ ಗುಂಪುಗಳ ಅತಿದೊಡ್ಡ ಜಾಲವನ್ನು ಹೊಂದಿದ್ದು , 139 ವನ ಧನ ಕೇಂದ್ರಗಳು ಪರಿಣಾಮಕಾರಿಯಾಗಿ ಕಾರ್ಯ ನಿರ್ವಹಿಸುತ್ತಿವೆ ಎಂದರು .


    ಆ ರಾಜ್ಯ ಅಳವಡಿಸಿಕೊಂಡ ವಿನೂತನ ಕ್ರಮಗಳಿಂದಾಗಿ ಯಶಸ್ಸು ಗಳಿಸಲು ಸಾಧ್ಯವಾಗಿದೆ . ರಾಜ್ಯದ ರಾಮಾನುಜ್ ಗಂಜ್ ಜಿಲ್ಲೆಯಲ್ಲಿ ಮನೆ ಮನೆ ಸಂಗ್ರಹ ಆರಂಭಿಸಲಾಗಿದೆ . ಅರಣ್ಯ , ಕಂದಾಯ ಹಾಗೂ ವನ ಧನ ವಿಕಾಸ ಕೇಂದ್ರ ಅಧಿಕಾರಿಗಳ ಸಂಚಾರಿ ಘಟಕಗಳನ್ನು ನಿಯೋಜಿಸಲಾಗಿದ್ದು , ಅವು ಪ್ರತಿಯೊಂದು ಮನೆಗೂ ತೆರಳಿ , ಅರಣ್ಯ ಉತ್ಪನ್ನವನ್ನು ಖರೀದಿಸುತ್ತಿವೆ . ಛತ್ತೀಸ್ ಗಢದ ಈ ಯಶಸ್ವಿ ಪ್ರಯತ್ನ ಇತರೆ ರಾಜ್ಯಗಳಿಗೆ ಮಾದರಿಯಾಗಿದೆ ಮತ್ತು ಎಲ್ಲ ರಾಜ್ಯಗಳು ಈ ವ್ಯವಸ್ಥೆಯ ವೀಕ್ಷಣೆಗೆ ತಂಡಗಳನ್ನು ಕಳುಹಿಸುತ್ತಿದ್ದು , ನಂತರ ಅವು ಈ ಉತ್ತಮ ಪದ್ಧತಿಯನ್ನು ತಮ್ಮ ರಾಜ್ಯಗಳಲ್ಲಿ ಅನುಷ್ಠಾನಗೊಳಿಸಲು ಮುಂದಾಗಿವೆ .


    ಶ್ರೀ ಪ್ರವೀರ್ ಕೃಷ್ಣ ಅವರು , ಭವಿಷ್ಯದ ಮಹತ್ವಾಕಾಂಕ್ಷೆಯ ಯೋಜನೆಗಳ ಬಗ್ಗೆ ಮಾತನಾಡುತ್ತ ತಮ್ಮ ಭಾಷಣವನ್ನು ಮುಕ್ತಾಯಗೊಳಿಸಿದರು . ಅವರು ಸೂಕ್ತ ಸಮನ್ವಯ ಮತ್ತು ಉತ್ತೇಜನದಿಂದಾಗಿ ಎಂ ಎಫ್ ಪಿಗಾಗಿ ಎಂ ಎಸ್ ಪಿ , ಆದಿವಾಸಿ ಅರ್ಥ ವ್ಯವಸ್ಥೆಯನ್ನು ಪರಿವರ್ತಿಸಲಿದೆ ಮತ್ತು ಆದಿವಾಸಿ ಜನರನ್ನು ಸಬಲೀಕರಣಗೊಳಿಸಲಿದೆ ಎಂದರು . “ ಮೇರಾ ವನ್ , ಮೇರಾ ಧನ್ , ಮೇರಾ ಉದ್ಯಮ್ ” ಇದು ಪ್ರಸ್ತುತ ಹಾಗೂ ಭವಿಷ್ಯದ ಧ್ಯೇಯವಾಗಿದೆ .


    ***

    
    
    (Release ID: 1632550) Visitor Counter : 16
    
    
      Read this release in: English , Hindi , Bengali , Manipuri , Tamil , Telugu