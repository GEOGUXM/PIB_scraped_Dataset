      ಬುಡಕಟ್ಟು ವ್ಯವಹಾರಗಳ ಸಚಿವಾಲಯ

      ಕೋವಿಡ್-19 ಹಿನ್ನೆಲೆ ತೊಂದರೆಯಲ್ಲಿರುವ ಬುಡಕಟ್ಟು ಕುಶಲಕರ್ಮಿಗಳಿಗೆ ಟ್ರೈಫೆಡ್ ನಿಂದ ಎಲ್ಲ ರೀತಿಯ ನೆರವು
      Posted On: 02 JUN 2020 4:57PM by PIB Bengaluru


    ಕೋವಿಡ್ -19 ಹಿನ್ನೆಲೆ ತೊಂದರೆಯಲ್ಲಿರುವ ಬುಡಕಟ್ಟು ಕುಶಲಕರ್ಮಿಗಳಿಗೆ ಟ್ರೈಫೆಡ್ ನಿಂದ ಎಲ್ಲ ರೀತಿಯ ನೆರವು


    ಬುಡಕಟ್ಟು ವ್ಯವಹಾರಗಳಿಗೆ ನೆರವಾಗಲು ಟ್ರೈಫೆಡ್ ತನ್ನ ಎಲ್ಲ ಮಳಿಗೆಗಳನ್ನು ಮತ್ತು ಇ ಕಾಮರ್ಸ್ ಪೋರ್ಟಲ್ ಗಳನ್ನು ತೆರೆದಿದೆ ,


    ಬುಡಕಟ್ಟು ಉತ್ಪನ್ನಗಳ ಮೇಲೆ ಆಕರ್ಷಕ ರಿಯಾಯಿತಿ ನೀಡುತ್ತಿದೆ


    ಕೋವಿಡ್ – 19 ರಿಂದ ಉದ್ಭವಿಸಿರುವ ಸಂದಿಗ್ಧತೆಗಳಿಂದಾಗಿ ತೊಂದರೆಯಲ್ಲಿರುವ ಬುಡಕಟ್ಟು ಕುಶಲಕರ್ಮಿಗಳಿಗೆ ಎಲ್ಲ ರೀತಿಯ ನೆರವನ್ನು ನೀಡಲು ಬುಡಕಟ್ಟು ವ್ಯವಹಾರಗಳ ಸಚಿವಾಲಯ ಅಡಿಯಲ್ಲಿ ಟ್ರೈಫೆಡ್ ಎಲ್ಲ ಪ್ರಯತ್ನಗಳನ್ನು ಮಾಡುತ್ತಿದೆ . ಕುಶಲಕರ್ಮಿಗಳು ತಮ್ಮ ಉತ್ಪಾದನೆಯನ್ನು ಮತ್ತು ಮಾರಾಟವನ್ನು ಆರಂಭಿಸಲು ಸಹಾಯ ಮಾಡಲೆಂದು ಟ್ರೈಬ್ಸ್ ಇಂಡಿಯಾ ರಿಟೇಲ್ ಮತ್ತು ಇ ಕಾಮರ್ಸ್ ವೇದಿಕೆಗಳ ( www.tribesindia.com ) ಮೂಲಕ ತನ್ನ ಪರಿಣಾಮಕಾರಿ ಯೋಜನೆಯೊಂದನ್ನು ಘೋಷಿಸಿದೆ . ಅದರಂತೆ ಬುಡಕಟ್ಟು ವ್ಯವಹಾರಗಳಿಗೆ ನೆರವಾಗಲು ಟ್ರೈಫೆಡ್ ತನ್ನ ಎಲ್ಲ ಮಳಿಗೆಗಳನ್ನು ಮತ್ತು ಇ - ಕಾಮರ್ಸ್ ಪೋರ್ಟಲ್ ಗಳನ್ನು ಮತ್ತೆ ತೆರೆದಿದೆ .


    ಆಕರ್ಷಕ ರಿಯಾಯಿತಿ ನೀಡುವ ಮೂಲಕ ದೇಶಾದ್ಯಂತ ಇರುವ ತನ್ನ ವ್ಯಾಪಕ ಚಿಲ್ಲರೆ ವ್ಯಾಪಾರ ಮಳಿಗೆಗಳ ಜಾಲ ಮತ್ತು ಎ - ಕಾಮ್ ಪೋರ್ಟಲ್ ಗಳ ಈ ಉತ್ಪನ್ನಗಳ ಬೃಹತ್ ಮಾರಾಟಕ್ಕೆ ಟ್ರೈಫೆಡ್ ನಿರ್ಧರಿಸಿದೆ . ಬುಡಕಟ್ಟು ಪರಿಣಿತ ಕುಶಲಕರ್ಮಿಗಳು ಮತ್ತು ಮಹಿಳೆಯರ ಸಂಕಷ್ಟಗಳನ್ನು ಗಮನದಲ್ಲಿಟ್ಟುಕೊಂಡು ಮಾರಾಟದಿಂದ ಬಂದ ಆದಾಯದ 100% ಷ್ಟನ್ನು ಬುಡಕಟ್ಟು ಕುಶಲಕರ್ಮಿಗಳಿಗೆ ನೀಡುವುದಾಗಿಯೂ ಅದು ನಿರ್ಧರಿಸಿದೆ .


    ಈ ರಿಯಾಯಿತಿ ಕೊಡುಗೆಯನ್ನು ಈ ಉತ್ಪನ್ನಗಳನ್ನು ಮಾರಾಟ ಮಾಡುತ್ತಿರುವ ಈ ಕಾರ್ಸ್ ಪೋರ್ಟಲ್ ಗಳಿಗೆ ವಿಸ್ತರಿಸುವ ಕುರಿತು ಚರ್ಚೆ ನಡೆಯುತ್ತಿದೆ . ಇದರಲ್ಲಿ ಒಳಗೊಂಡಿದೆ :


    ಅಮೇಜಾನ್ - ( https://www.amazon.in/s?k=tribes+india ) ,


    ಫ್ಲಿಪ್ ಕಾರ್ಟ್ - ( https://www.flipkart.com/search?q=tribes%20india ) ,


    ಸ್ನ್ಯಾಪ್ ಡೀಲ್ - ( https://www.snapdeal.com/search?keyword=tribes%20india&sort=rlvncy ),


    ಮತ್ತು ಜೆಮ್ ( https://mkp.gem.gov.in/arts-and-crafts-equipment-and-accessories-and-supplies-art-paintings/search ) .


    ತನ್ನ ಸರಬರಾಜುದಾರರೊಂದಿಗೆ ಟ್ರೈಫೆಡ್ ನಿರಂತರವಾಗಿ ವಿಡಿಯೊ ಕಾನ್ಫೆರೆನ್ಸ್ ಮೂಲಕ ಸಭೆಗಳನ್ನು ನಡೆಸುತ್ತಿದೆ . ಈ ರಾಷ್ಟ್ರೀಯ ಮತ್ತು ಪ್ರಾದೇಶಿಕ ಸರಬರಾಜುದಾರರ ಸಭೆಗಳಲ್ಲಿ 5000 ಕ್ಕೂ ಹೆಚ್ಚು ಬುಡಕಟ್ಟು ಕುಶಲಕರ್ಮಿಗಳು ಭಾಗವಹಿಸಿದ್ದಾರೆ .


    ತನ್ನ ಕುಶಲಕರ್ಮಿಗಳಿಗೆ ಪರಿಹಾರ ಒದಗಿಸಲು ಲಾಕ್ ಡೌನ್ ಸಂದರ್ಭದಲ್ಲಿ ತುರ್ತು ಖರೀದಿಯನ್ನು ಮಾಡಬೇಕು ಎಂದು ಟ್ರೈಫೆಡ್ ನ ಎಲ್ಲ ಪ್ರಾದೇಶಿಕ ಕಚೇರಿಗಳಿಗೆ ನಿರ್ದೇಶಿಸಲಾಗಿದೆ . ಸೂಕ್ತ ಸಾಮಾಜಿಕ ಅಂತರ ಕಾಯ್ದುಕೊಳ್ಳುವ ಮೂಲಕ ತಂತಮ್ಮ ಸ್ಥಳಗಳಲ್ಲಿ ಕೆಲಸ ಮಾಡಲು ಟ್ರೈಫೆಡ್ ನ ಬುಡಕಟ್ಟು ಕಲಾವಿದರಿಗೆ ಅವಕಾಶ ಮಾಡಿಕೊಡುವಂತೆ ಸ್ಥಳೀಯ ಆಡಳಿತದಿಂದ ಅವಶ್ಯಕ ಅನುಮತಿಯನ್ನು ಪಡೆಯಲು ಟ್ರೈಫೆಡ್ ನ ಪ್ರಾದೇಶಿಕ ಕಚೇರಿಗಳು ಮುಂದೆ ಬಂದಿವೆ . ಈ ವಸ್ತುಗಳ ಸರಬರಾಜಿಗೂ ಅನುಮತಿ ಪಡೆಯಲಾಗಿದೆ . ಕೋವಿಡ್ – 19 ಹರಡುವಿಕೆ ಹಿನ್ನೆಲೆಯಲ್ಲಿ ಸೋಂಕು ತಡೆಗಟ್ಟಲು ಕಟ್ಟುನಿಟ್ಟಿನ ಸುರಕ್ಷತಾ ಕ್ರಮಗಳನ್ನು ಅನುಸರಿಸುವಂತೆ ಕುಶಲಕರ್ಮಿಗಳಿಗೆ ತಿಳಿಸಲಾಗಿದೆ .


    ಸಾಬೂನುಗಳು , ಮುಖಗವಸು ಮತ್ತು ಸ್ಯಾನಿಟೈಸರ್ ಗಳನ್ನು ಉತ್ಪಾದಿಸಲು ಕುಶಲಕರ್ಮಿಗಳಿಗೆ ಪ್ರೋತ್ಸಾಹ ನೀಡಲಾಗುತ್ತಿದೆ . ಈ ಅವಶ್ಯಕ ವಸ್ತುಗಳ ಮಾರಾಟಕ್ಕಾಗಿ ಟ್ರೈಫೆಡ್ ಸರ್ಕಾರೀ ಸಂಘ ಸಂಸ್ಥೆಗಳನ್ನು ಸಂಪರ್ಕಿಸುತ್ತಿದೆ . ಇದು ಟ್ರೈಬ್ಸ್ ಇಂಡಿಯಾ ಜಾಲತಾಣ ಜೆಮ್ ನಂತಹ ಲಭ್ಯವಿರುವ ಈ ಕಾಮರ್ಸ್ ವೇದಿಕೆಗಳನ್ನು ಬಳಸುತ್ತಿದೆ . ಸಾಬೂನುಗಳು , ಮುಖಗವಸು ಮತ್ತು ಸ್ಯಾನಿಟೈಸರ್ ಗಳನ್ನು ಉತ್ಪಾದಿಸುತ್ತಿರುವ ಇಲ್ಲ ಸರಬರಾಜುದಾರರು ನಿರಂತರ ಟ್ರೈಫೆಡ್ ಸಂಪರ್ಕದಲ್ಲಿದ್ದಾರೆ , ಇದು ಇಂಥ ವಸ್ತುಗಳ ಸರಬರಾಜನ್ನು ಖಚಿತಪಡಿಸಲು ಸಹಾಯಕಾರಿಯಾಗಿದೆ .


    ಮಾನವೀಯತೆಯ ದೃಷ್ಟಿಯಿಂದ , ಆರ್ಟ್ ಆಫ್ ಲಿವಿಂಗ್ ಫೌಂಡೇಷನ್ ಸಹಯೋಗದೊಂದಿಗೆ , ತೀವ್ರ ಅಗತ್ಯತೆಯಿರುವ 5000 ಕುಶಲಕರ್ಮಿಗಳ ಕುಟುಂಬಗಳಿಗೆ ಇತ್ತೀಚೆಗೆ ಟ್ರೈಫೆಡ್ ಉಚಿತ ಪಡಿತರವನ್ನು ವಿತರಿಸಿದೆ .


    ಹೈದರಾಬಾದ್ ನ ನಲ್ಗೊಂಡಾ ಜಿಲ್ಲೆಯ , ದೇವರಕೊಂಡ ಗ್ರಾಮದಲ್ಲಿ ಪಡಿತರ ಕಿಟ್ ಗಳ ವಿತರಣೆ


    ***

    
    
    (Release ID: 1628938) Visitor Counter : 14
    
    
      Read this release in: English , Hindi , Manipuri , Bengali , Punjabi , Odia , Tamil , Telugu