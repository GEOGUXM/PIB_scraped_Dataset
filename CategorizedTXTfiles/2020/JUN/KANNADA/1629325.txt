      ಸಂಪುಟ

      ಗ್ರಾಮೀಣ ಭಾರತದ ಚಾರಿತ್ರಿಕ ಉತ್ತೇಜನಕ್ಕೆ ಪ್ರಧಾನ ಮಂತ್ರಿ ನೇತೃತ್ವದಲ್ಲಿ ಸಂಪುಟ ಸಭೆ
      Posted On: 03 JUN 2020 5:04PM by PIB Bengaluru


    ಗ್ರಾಮೀಣ ಭಾರತ ದ ಚಾರಿತ್ರಿಕ ಉತ್ತೇಜನ ಕ್ಕೆ ಪ್ರಧಾನ ಮಂತ್ರಿ ನೇತೃತ್ವದಲ್ಲಿ ಸಂಪುಟ ಸಭೆ


    ರೈತರ ಹಿತ ಮತ್ತು ಕೃಷಿ ವಲಯ ದ ಪರಿವರ್ತ ನೆಗಳ ಬಗ್ಗೆ ಪ್ರಮುಖ ನಿರ್ಧಾರಗಳು


    ಅವಶ್ಯಕ ವಸ್ತುಗಳ ಕಾಯ್ದೆ ತಿದ್ದುಪಡಿ ಮೂಲಕ ನಿಯಂತ್ರಕ ವ್ಯವಸ್ಥೆಯಿಂದ ರೈತರಿಗೆ ಮುಕ್ತಿ


    ಅಡೆ ತಡೆ ರಹಿತ ಅಂತರ ರಾಜ್ಯ ಮತ್ತು ರಾಜ್ಯದೊಳಗೆ ಕೃ ಷಿ ಉ ತ್ಪನ್ನ ಗಳ ವ್ಯಾಪಾರ ಉತ್ತೇಜನ ಅನುಮೋದಿಸಲು ಸುಗ್ರೀವಾಜ್ಞೆ


    ಸಂಸ್ಕರಣಗಾರರು , ಸಂಗ್ರಹಕಾರರು , ಸಗಟು , ಚಿಲ್ಲರೆ ವ್ಯಾಪಾರಸ್ಥರು , ರಫ್ತುದಾರರ ಜೊತೆ ಪಾಲುದಾರಿಕೆಗೆ ರೈತರ ಸಶಕ್ತೀಕರಣ


    ಅವಶ್ಯಕ ಸಾಮಗ್ರಿಗಳ ಕಾಯ್ದೆಗೆ ಚಾರಿತ್ರಿಕ ತಿದ್ದುಪಡಿ


    ಅವಶ್ಯಕ ಸಾಮಗ್ರಿಗಳ ಕಾಯ್ದೆಯ ಚಾರಿತ್ರಿಕ ತಿದ್ದುಪಡಿಗೆ ಸಂಪುಟವಿಂದು ಅನುಮೋದನೆ ನೀಡಿತು . ಕೃಷಿಯಲ್ಲಿ ಪರಿವರ್ತನೆ ತರುವ ಮತ್ತು ರೈತರ ಆದಾಯ ಹೆಚ್ಚಿಸುವ ಮುಂಗಾಣ್ಕೆಯ ಕ್ರಮ ಇದಾಗಿದೆ .


    ಹಿನ್ನೆಲೆ :


    ಭಾರತವು ಬಹುತೇಕ ಕೃಷಿ – ಉತ್ಪನ್ನಗಳಲ್ಲಿ ಹೆಚ್ಚುವರಿ ಉತ್ಪಾದನೆಯನ್ನು ಸಾಧಿಸಿದ್ದರೂ , ರೈತರಿಗೆ ಶೀತಲೀಕೃತ ದಾಸ್ತಾನು , ಸಂಸ್ಕರಣೆ ಮತ್ತು ರಫ್ತಿಗೆ ಸಂಬಂಧಿಸಿ ಅವಶ್ಯಕ ಸಾಮಗ್ರಿಗಳ ಕಾಯ್ದೆಯ ತೂಗುಗತ್ತಿ ತಲೆಯ ಮೇಲೆ ನೇಲುತ್ತಿರುವ ಕಾರಣದಿಂದಾಗಿ ಉದ್ಯಮಶೀಲತ್ವದ ಸ್ಪೂರ್ತಿ ಇಲ್ಲದ ಕಾರಣಕ್ಕಾಗಿ , ಅವರಿಗೆ ಉತ್ಪನ್ನಗಳಿಗೆ ಉತ್ತಮ ಬೆಲೆ ದೊರೆಯುತ್ತಿಲ್ಲ . ಶೀಘ್ರವೇ ಹಾಳಾಗುವ ಕೃಷಿ ಉತ್ಪನ್ನಗಳ ಬಂಪರ್ ಬೆಳೆ ಬಂದಾಗ ರೈತರು ಭಾರೀ ನಷ್ಟ ಅನುಭವಿಸುತ್ತಾರೆ . ಸಾಕಷ್ಟು ಸಂಸ್ಕರಣಾ ಸವಲತ್ತುಗಳು ಲಭ್ಯ ಇದ್ದರೆ , ಇದರಲ್ಲಿ ಬಹು ಪಾಲು ನಷ್ಟವಾಗುವುದನ್ನು , ಹಾಳಾಗುವುದನ್ನು ತಡೆಯಬಹುದು .


    ಲಾಭಗಳು :


    ಅವಶ್ಯಕ ಸಾಮಗ್ರಿಗಳ ಕಾಯ್ದೆಯನ್ನು ತಿದ್ದುಪಡಿ ಮಾಡುವ ಮೂಲಕ ಧಾನ್ಯಗಳು , ಬೇಳೆ ಕಾಳುಗಳು , ತೈಲ ಬೀಜಗಳು , ಖಾದ್ಯ ತೈಲಗಳು , ನೀರುಳ್ಳಿ ಮತ್ತು ಬಟಾಟೆಗಳನ್ನು ಅವಶ್ಯಕ ಸಾಮಗ್ರಿಗಳ ಪಟ್ಟಿಯಿಂದ ತೆಗೆದು ಹಾಕಲಾಗುತ್ತದೆ . ಇದು ಖಾಸಗಿ ಹೂಡಿಕೆದಾರರಿಗೆ ಹೆಚ್ಚಿನ ನಿಯಂತ್ರಣ ಮಧ್ಯಪ್ರವೇಶವನ್ನು ನಿವಾರಣೆ ಮಾಡುತ್ತದೆ .


    ಉತ್ಪಾದಿಸುವ , ಅದನ್ನು ಹೊಂದುವ , ಅದನ್ನು ಸಾಗಿಸುವ , ವಿತರಿಸುವ ಮತ್ತು ಪೂರೈಸುವ ಸ್ವಾತಂತ್ರ್ಯವು ಮಾರಾಟದ ಆರ್ಥಿಕತೆಯನ್ನು ಉತ್ತೇಜಿಸುತ್ತದೆ ಮತ್ತು ಕೃಷಿ ವಲಯಕ್ಕೆ ಖಾಸಗಿ ವಲಯದ / ವಿದೇಶೀ ನೇರ ಹೂಡಿಕೆಯನ್ನು ಆಕರ್ಷಿಸುತದೆ . ಇದು ಶೀತಲೀಕರಣ ದಾಸ್ತಾನುಗಾರಗಳು ಮತ್ತು ಆಹಾರ ಪೂರೈಕೆ ಸರಪಳಿಯ ಆಧುನೀಕರಣದಲ್ಲಿ ಹೂಡಿಕೆಯನ್ನು ಹೆಚ್ಚಿಸಲು ಸಹಾಯ ಮಾಡುತ್ತದೆ .


    ಬಳಕೆದಾರರ ಹಿತಾಸಕ್ತಿಗಳನ್ನು ರಕ್ಷಿಸುತ್ತದೆ .


    ಸರಕಾರವು ನಿಯಂತ್ರಣ ಪರಿಸರವನ್ನು ಉದಾರೀಕರಣ ಮಾಡುವಾಗ , ಬಳಕೆದಾರರ ಹಿತಾಸಕ್ತಿಗಳನ್ನು ಕೂಡಾ ರಕ್ಷಿಸಲ್ಪಡುವಂತೆ ಖಾತ್ರಿಪಡಿಸಿದೆ . ತಿದ್ದುಪಡಿಯಲ್ಲಿ ಯುದ್ದ , ಬರಗಾಲ , ಅಸಾಮಾನ್ಯ ದರ ಏರಿಕೆ ಮತ್ತು ಪ್ರಾಕೃತಿಕ ವಿಕೋಪಗಳ ಸಂದರ್ಭದಲ್ಲಿ ಕೃಷಿ ಆಹಾರ ಧಾನ್ಯಗಳನ್ನು ನಿಯಂತ್ರಿಸಬಹುದು . ಆದಾಗ್ಯೂ ಮೌಲ್ಯ ಸರಪಳಿ ಭಾಗೀದಾರರ ಸ್ಥಾಪಿತ ಸಾಮರ್ಥ್ಯ ಮತ್ತು ರಫ್ತುದಾರನ ರಫ್ತು ಬೇಡಿಕೆಗಳಿಗೆ ಇಂತಹ ದಾಸ್ತಾನು ಮಿತಿ ಹೇರಿಕೆಯಿಂದ , ಕೃಷಿ ಕ್ಷೇತ್ರದ ಹೂಡಿಕೆಗಳಿಗೆ ನಿರುತ್ಸಾಹದ ವಾತಾವರಣ ಉಂಟಾಗಬಾರದು ಎಂಬ ಕಾರಣಕ್ಕಾಗಿ ವಿನಾಯಿತಿ ನೀಡಲಾಗಿದೆ .


    ಘೋಷಿಸಲಾದ ತಿದ್ದುಪಡಿಯು ರೈತರಿಗೆ ಮತ್ತು ಬಳಕೆದಾರರಿಗೆ ಬೆಲೆ ಸ್ಥಿರತೆಯನ್ನು ತರುವ ಮೂಲಕ ಸಹಾಯ ಮಾಡಲಿದೆ . ಇದು ಕೃಷಿ - ಉತ್ಪನ್ನಗಳು ದಾಸ್ತಾನು ಸೌಲಭ್ಯಗಳ ಕೊರತೆಯಿಂದ ಹಾಳಾಗುವುದನ್ನು ತಡೆಯುತ್ತದೆ


    ಕೃ ಷಿ ಉ ತ್ಪನ್ನಗಳ ಗಡಿ ರಹಿತ ವ್ಯಾಪಾರ .


    ಸಂಪುಟವು “ ಕೃಷಿ ಉತ್ಪನ್ನ ವ್ಯಾಪಾರ ಮತ್ತು ವಾಣಿಜ್ಯ ( ಉತ್ತೇಜನ ಮತ್ತು ಸವಲತ್ತುಗಳ ) ಸುಗ್ರೀವಾಜ್ಞೆ ,2020 ಕ್ಕೆ ಅನುಮೋದನೆ ನೀಡಿದೆ .


    ಹಿನ್ನೆಲೆ :


    ರೈತರು ಇಂದು ತಮ್ಮ ಉತ್ಪಾದನೆಗಳನ್ನು ಮಾರಾಟ ಮಾಡುವಲ್ಲಿ ವಿವಿಧ ನಿರ್ಬಂಧಗಳನ್ನು ಎದುರಿಸುತ್ತಿದ್ದಾರೆ . ಅಧಿಸೂಚಿತ ಎ . ಪಿ . ಎಂ . ಸಿ . ಮಾರುಕಟ್ಟೆ ಪ್ರಾಂಗಣಗಳ ಹೊರಗೆ ರೈತರಿಗೆ ತಮ್ಮ ಕೃಷಿ ಉತ್ಪನ್ನಗಳನ್ನು ಮಾರಾಟ ಮಾಡುವುದಕ್ಕೆ ನಿರ್ಬಂಧಗಳಿವೆ . ಮಾತ್ರವಲ್ಲ ರೈತರು ರಾಜ್ಯ ಸರಕಾರಗಳ ನೊಂದಾಯಿತ ಪರವಾನಗಿ ಹೊಂದಿರುವವರಿಗೆ ಮಾತ್ರವೇ ಉತ್ಪನ್ನಗಳನ್ನು ಮಾರಾಟ ಮಾಡಬೇಕಾಗಿರುತ್ತದೆ . ಜೊತೆಗೆ ರಾಜ್ಯಗಳು ಜಾರಿಗೆ ತಂದಿರುವ ವಿವಿಧ ಎ . ಪಿ . ಎಂ . ಸಿ . ಕಾಯ್ದೆಗಳ ಅನ್ವಯ ವಿವಿಧ ರಾಜ್ಯಗಳಿಗೆ ಕೃಷಿ ಉತ್ಪನ್ನಗಳ ಮುಕ್ತ ಸಾಗಾಟಕ್ಕೆ ಅಡೆ ತಡೆಗಳಿವೆ .


    ಪ್ರಯೋಜನಗಳು


    ಈ ಸುಗ್ರೀವಾಜ್ಞೆಯು ರೈತರಿಗೆ ಮತ್ತು ವರ್ತಕರಿಗೆ ಕೃಷಿ ಉತ್ಪನ್ನಗಳ ಮಾರಾಟ ಮತ್ತು ಖರೀದಿಯಲ್ಲಿ ಆಯ್ಕೆಯ ಸ್ವಾತಂತ್ರ್ಯವನ್ನು ಒದಗಿಸಿಕೊಡುತ್ತದೆ . ಇದು ಗಡಿಯ ಅಡೆತಡೆರಹಿತ ಅಂತಾರಾಜ್ಯ ಮತ್ತು ರಾಜ್ಯದೊಳಗೆ ವ್ಯಾಪಾರ ಮತ್ತು ವಾಣಿಜ್ಯಕ್ಕೆ ಉತ್ತೇಜನ ನೀಡುತ್ತದೆ . ರಾಜ್ಯ ಕೃಷಿ ಉತ್ಪನ್ನ ಮಾರುಕಟ್ಟೆ ಶಾಸನಗಳಡಿ ಅಧಿಸೂಚಿಸಲಾದ ಭೌತಿಕ ಮಾರುಕಟ್ಟೆಯ ಹೊರಗೂ ಮಾರುಕಟ್ಟೆ ಅವಕಾಶ ರೈತರಿಗೆ ದೊರೆಯುತ್ತದೆ . ಇದು ದೇಶದಲ್ಲಿ ವ್ಯಾಪಕವಾಗಿ ನಿಯಂತ್ರಣದಲ್ಲಿರುವ ಕೃಷಿ ಮಾರುಕಟ್ಟೆಗಳನ್ನು ’ ಅನ್ ಲಾಕ್ ’ ಮಾಡುವ ಚಾರಿತ್ರಿಕ ಕ್ರಮವಾಗಿದೆ .


    ಇದು ರೈತರಿಗೆ ಹೆಚ್ಚಿನ ಆಯ್ಕೆಗಳನ್ನು ಒದಗಿಸುತ್ತದೆ ., ಅವರಿಗೆ ಮಾರುಕಟ್ಟೆ ಖರ್ಚನ್ನು ಕಡಿಮೆ ಮಾಡುತ್ತದೆ . ಮತ್ತು ಅವರಿಗೆ ಉತ್ತಮ ದರಗಳನ್ನು ಗಳಿಸಿಕೊಳ್ಳಲು ಸಹಾಯ ಮಾಡುತ್ತದೆ . ಇದು ಹೆಚ್ಚುವರಿ ಉತ್ಪನ್ನ ಇರುವ ವಲಯದ ರೈತರು ಕಡಿಮೆ ಉತ್ಪನ್ನ ಇರುವ ವಲಯಗಳ ಬಳಕೆದಾರರಿಗೆ ಉತ್ತಮ ದರದಲ್ಲಿ ಉತ್ಪನ್ನಗಳನ್ನು ಮಾರಾಟ ಮಾಡಲು ಸಹಾಯ ಮಾಡುತ್ತದೆ . ಇದರಿಂದ ಆ ವಲಯದ ಬಳಕೆದಾರರಿಗೆ ಕಡಿಮೆ ದರದಲ್ಲಿ ಉತ್ಪನ್ನಗಳು ಲಭ್ಯವಾದಂತಾಗುತ್ತದೆ . ಸುಗ್ರೀವಾಜ್ಞೆಯು ವರ್ಗಾವಣೆ ವೇದಿಕೆಯಲ್ಲಿ ಇಲೆಕ್ಟ್ರಾನಿಕ್ ವ್ಯಾಪಾರದ ಪ್ರಸ್ತಾಪವನ್ನು ಅಡೆ ತಡೆ ರಹಿತ ಇಲೆಕ್ಟ್ರಾನಿಕ್ ವ್ಯವಸ್ಥೆ ಮೂಲಕದ ವ್ಯಾಪಾರವನ್ನು ಖಾತ್ರಿಗೊಳಿಸುವ ಇರಾದೆಯಿಂದ ಹೊಂದಿದೆ .


    ಒಂದು ಭಾರತ , ಒಂ ದು ಕೃಷಿ ಮಾರುಕಟ್ಟೆ


    ಈ ಸುಗ್ರೀವಾಜ್ಞೆಯು ಮೂಲತಹ ಎ . ಪಿ . ಎಂ . ಸಿ . ಮಾರುಕಟ್ಟೆಯ ಹೊರಗೆ ಹೆಚ್ಚುವರಿ ವ್ಯಾಪಾರದ ಅವಕಾಶಗಳನ್ನು ರೈತರಿಗೆ ಒಗದಿಸುವ ಉದ್ದೇಶವನ್ನು ಒಳಗೊಂಡಿದೆ . ಹೆಚ್ಚುವರಿ ಸ್ಪರ್ಧೆಯ ಕಾರಣಕ್ಕಾಗಿ ಇದು ರೈತರಿಗೆ ಉತ್ತಮ ಬೆಲೆ ಪಡೆಯಲು ಸಹಾಯ ಮಾಡುತ್ತದೆ .


    ಇದು ಖಂಡಿತವಾಗಿಯೂ ಒಂದು ಭಾರತ , ಒಂದು ಕೃಷಿ ಮಾರುಕಟ್ಟೆಯನ್ನು ನಿರ್ಮಿಸಲು ದಾರಿಯನ್ನು ಒದಗಿಸುತ್ತದೆ . ಮತ್ತು ನಮ್ಮ ಪರಿಶ್ರಮಿ ರೈತರಿಗೆ ಉತ್ತಮ ಫಸಲನ್ನು ಖಾತ್ರಿಪಡಿಸಲು ನೆಲೆಗಟ್ಟನ್ನು ಹಾಕುತ್ತವೆ .


    ಸಂಸ್ಕರಣಾಗಾರರು , ಅಗ್ರಿಗೇಟರುಗಳು , ಸಗಟು ವ್ಯಾಪಾರಿಗಳು , ಚಿಲ್ಲರೆ ವ್ಯಾಪಾರಸ್ಥರು , ರಫ್ತುದಾರರುಗಳ ಜೊತೆ ಕೈಜೋಡಿಸಲು ರೈತರ ಸಶಕ್ತೀಕರಣ .


    “ ಬೆಲೆ ಭರವಸೆಗಾಗಿರುವ ರೈತರ ( ಸಶಕ್ತೀಕರಣ ಮತ್ತು ರಕ್ಷಣೆ ) ಒಪ್ಪಂದ ಮತ್ತು ಕೃಷಿ ಸೇವೆಗಳ ಸುಗ್ರೀವಾಜ್ಞೆ , 2020 ” ಕ್ಕೆ ಸಂಪುಟ ಅನುಮೋದನೆ ನೀಡಿದೆ .


    ಹಿನ್ನೆಲೆ


    ಭಾರತೀಯ ಕೃಷಿಯು ಸಣ್ಣ ಸಣ್ಣ ಗಾತ್ರದ ಭೂ ಹಿಡುವಳಿಗಳಿಂದಾಗಿ ವಿಭಜನಾ ಲಕ್ಷಣಗಳನ್ನು ತೋರ್ಪಡಿಸುತ್ತದೆ ಮತ್ತು ಅದು ಹವಾಮಾನ ಅವಲಂಬನೆ , ಉತ್ಪಾದನಾ ಅನಿಶ್ಚಿತತೆ ಮತ್ತು ಮಾರುಕಟ್ಟೆಯ ಊಹನಾತೀತ ಸ್ಥಿತಿಯ ದೌರ್ಬಲ್ಯಗಳನ್ನು ಒಳಗೊಂಡಿದೆ . ಇದು ಕೃಷಿಯನ್ನು ಅತ್ಯಂತ ಅಪಾಯದ ಮತ್ತು ಒಳಸುರಿ ಮತ್ತು ಉತ್ಪಾದನೆ ನಿರ್ವಹಣೆ ದೃಷ್ಟಿಯಿಂದ ಅದಕ್ಷ ಕ್ಷೇತ್ರವಾಗಿ ಪರಿಗಣಿಸುವಂತೆ ಮಾಡಿದೆ .


    ಲಾಭಗಳು


    ಈ ಸುಗ್ರೀವಾಜ್ಞೆಯು ರೈತರಿಗೆ ಸಂಸ್ಕರಣಾಗಾರರು , ಅಗ್ರಿಗೇಟರುಗಳು , ಬೃಹತ್ ಚಿಲ್ಲರೆ ವ್ಯಾಪಾರಸ್ಥರು , ರಫ್ತುದಾರರು ಇತ್ಯಾದಿಯವರ ಜೊತೆಯಲ್ಲಿ ಏಕ ರೀತಿಯ ಸಮಾನ ಮಟ್ಟದಲ್ಲಿ , ಯಾವುದೇ ಶೋಷಣೆ ಭಯ ಇಲ್ಲದೆ ವ್ಯವಹರಿಸಲು ಸಶಕ್ತೀಕರಣಗೊಳಿಸುತ್ತದೆ . ಇದು ಮಾರುಕಟ್ಟೆಯ ಅನೂಹ್ಯ ಸ್ಥಿತಿಯ ಅಪಾಯವನ್ನು ಕೃಷಿಕರಿಂದ ಪ್ರಾಯೋಜಕರಿಗೆ ವರ್ಗಾಯಿಸುತ್ತದೆ , ಹಾಗು ರೈತರಿಗೆ ಆಧುನಿಕ ತಂತ್ರಜ್ಞಾನ ಲಭ್ಯವಾಗುವಂತೆ , ಉತ್ತಮ ಒಳಸುರಿಗಳು ಲಭಿಸುವಂತೆ ಮಾಡುತ್ತದೆ . ಇದು ಮಾರುಕಟ್ಟೆಯ ಖರ್ಚನ್ನು ಕಡಿಮೆ ಮಾಡುತ್ತದೆ ಮತ್ತು ರೈತರ ಆದಾಯವನ್ನು ಸುಧಾರಿಸುತ್ತದೆ .


    ಈ ಸುಗ್ರೀವಾಜ್ಞೆಯು ಜಾಗತಿಕ ಮಾರುಕಟ್ಟೆಗೆ ಭಾರತೀಯ ಕೃಷಿ ಉತ್ಪನ್ನಗಳನ್ನು ಪೂರೈಸಲು ಪೂರೈಕೆ ಸರಪಳಿಯನ್ನು ನಿರ್ಮಿಸಲು ಖಾಸಗಿ ಬಂಡವಾಳ ಆಕರ್ಷಿಸಲು ವೇಗವರ್ಧಕವಾಗಿ ಕೆಲಸ ಮಾಡುತ್ತದೆ . ರೈತರಿಗೆ ಉನ್ನತ ಮೌಲ್ಯದ ಕೃಷಿ ಸಲಹೆ ಮತ್ತು ತಂತ್ರಜ್ಞಾನ ಲಭಿಸುತ್ತದೆ . ಮತ್ತು ಇಂತಹ ಉತ್ಪಾದನೆಗಳಿಗೆ ಸಿದ್ಧ ಮಾರುಕಟ್ಟೆಯೂ ಲಭಿಸುತ್ತದೆ .


    ರೈತರು ನೇರ ಮಾರುಕಟ್ತೆಯಲ್ಲಿ ತೊಡಗಿಸಿಕೊಳ್ಳುತ್ತಾರೆ , ಆ ಮೂಲಕ ಮಧ್ಯವರ್ತಿಗಳನ್ನು ನಿವಾರಿಸಿಕೊಂಡು ದರದ ಪೂರ್ಣ ಪ್ರಯೋಜನ ಪಡೆಯಲು ಅವರಿಗೆ ಸಾಧ್ಯವಾಗುತ್ತದೆ . ರೈತರಿಗೆ ಸಾಕಷ್ಟು ರಕ್ಷಣೆ ಮತ್ತು ಸಮರ್ಪಕ ವಿವಾದ ಪರಿಹಾರ ವ್ಯವಸ್ಥೆಯನ್ನು ಪರಿಹಾರಕ್ಕೆ ಸಂಬಂಧಿಸಿ ಸ್ಪಷ್ಟ ಕಾಲಮಿತಿಯೊಂದಿಗೆ ಒದಗಿಸುತ್ತದೆ .


    ರೈತರ ಕಲ್ಯಾಣಕ್ಕೆ ಸರಕಾರ ಬದ್ದವಾಗಿದೆ


    ಕೃಷಿ ಮತ್ತು ಪೂರಕ ಚಟುವಟಿಕೆಗಳಲ್ಲಿ ತೊಡಗಿಕೊಂಡವರಿಗೆ ಉತ್ತೇಜನ ನೀಡಲು ಆತ್ಮ ನಿರ್ಭರ ಭಾರತ್ ಅಭಿಯಾನ ಅಡಿಯಲ್ಲಿ ಹಲವಾರು ಕ್ರಮಗಳನ್ನು ಘೋಷಿಸಲಾಗಿದೆ . ಕಿಸಾನ್ ಕ್ರೆಡಿಟ್ ಕಾರ್ಡ್ ಗಳ ಮೂಲಕ ರಿಯಾಯತಿ ದರದಲ್ಲಿ ಸಾಲ ಸೌಲಭ್ಯ , ಕೃಷಿ ಮೂಲಸೌಕರ್ಯ ಯೋಜನೆ , ಯೋಜನೆಗಳಿಗೆ ಹಣಕಾಸು , ಪ್ರಧಾನ ಮಂತ್ರಿ ಮತ್ಸ್ಯ ಸಂಪದ ಯೋಜನಾ ಮತ್ತು ಇತರ ಕ್ರಮಗಳ ಮೂಲಕ ಮೀನುಗಾರಿಕೆ ಬಲಪಡಿಸುವಿಕೆ , ಜಾನುವಾರುಗಳಲ್ಲಿ ಕಾಲು ಬಾಯಿ ರೋಗಕ್ಕೆ ಲಸಿಕೆ ಬ್ರುಸೆಲ್ಲೋಸಿಸ್ ಗೆ ಲಸಿಕೆ ಒದಗಣೆ , ಗಿಡಮೂಲಿಕೆಗಳ ಕೃಷಿಗೆ ಉತ್ತೇಜನ , ಜೇನು ಸಾಕಾಣಿಕೆಗೆ ಉತ್ತೇಜನ , ಹಸಿರು ಕ್ರಾಂತಿ ಇತ್ಯಾದಿ ಕ್ರಮಗಳು , ಪ್ರಸ್ತಾವಗಳು ಇದರಲ್ಲಿ ಸೇರಿವೆ .


    ಪ್ರಧಾನ ಮಂತ್ರಿ ಕಿಸಾನ್ ಮೂಲಕ ಸುಮಾರು 9.25 ಕೋಟಿ ರೈತ ಕುಟುಂಬಗಳು ಪ್ರಯೋಜನ ಪಡೆದಿವೆ . ಲಾಕ್ ಡೌನ್ ಅವಧಿಯಲ್ಲಿ ಇದುವರೆಗೆ 18,517 ಕೋ . ರೂ . ಗಳನ್ನು ವಿತರಿಸಲಾಗಿದೆ . ಪ್ರಧಾನ ಮಂತ್ರಿ ಫಸಲ್ ಭೀಮಾ ಯೋಜನೆ ಅಡಿಯಲ್ಲಿ ಒಟ್ಟು 6003.6 ಕೋ . ರೂ . ಗಳ ಮೊತ್ತದ ಕ್ಲೇಮುಗಳನ್ನು ಲಾಕ್ ಡೌನ್ ಅವಧಿಯಲ್ಲಿ ಪಾವತಿ ಮಾಡಲಾಗಿದೆ .


    ಈ ಕ್ರಮಗಳು ಸರಕಾರ ಇತ್ತೀಚೆಗೆ ಕೈಗೊಂಡ ಸರಣಿ ಕ್ರಮಗಳಲ್ಲಿ ಸೇರಿದ್ದು , ಇವು ಭಾರತದ ಪರಿಶ್ರಮಿ ರೈತರ ಪರವಾಗಿ , ಅವರ ಕಲ್ಯಾಣಕ್ಕಾಗಿ ಸರಕಾರದ ನಿರಂತರ ಬದ್ದತೆಯನ್ನು ತೋರಿಸುತ್ತವೆ .


    ***


    

    
    (Release ID: 1629325) Visitor Counter : 23
    
    
      Read this release in: English , Urdu , Marathi , Hindi , Bengali , Assamese , Manipuri , Punjabi , Gujarati , Odia , Tamil , Telugu