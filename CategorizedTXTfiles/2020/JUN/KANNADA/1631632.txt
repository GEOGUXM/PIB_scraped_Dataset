      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19 ಹೊಸ ಮಾಹಿತಿ
      Posted On: 12 JUN 2020 4:00PM by PIB Bengaluru


    ಕೋವಿಡ್ - 19 ಹೊಸ ಮಾಹಿತಿ


    ಚೇತರಿಕೆಯ ಪ್ರಮಾಣ 49.47% ಕ್ಕೆ ಹೆಚ್ಚ ಳ


    ಒಟ್ಟು 1,47,194 ರೋಗಿಗಳನ್ನು ಗುಣಪಡಿಸಲಾಗಿದೆ


    ಕೋವಿಡ್ ಧೃಡಪಟ್ಟ ಪ್ರಕರಣಗಳ ಚೇತರಿಕೆ ಪ್ರಮಾಣವು ಹೆಚ್ಚುತ್ತಲೇ ಇದೆ ಮತ್ತು ಪ್ರಸ್ತುತ 49.47% ರಷ್ಟಿದೆ . ಒಟ್ಟು 1,47,194 ಜನರನ್ನು ಗುಣಪಡಿಸಲಾಗಿದೆ ಅಂದರೆ ಕಳೆದ 24 ಗಂಟೆಗಳಲ್ಲಿ ಸಕ್ರಿಯ ವೈದ್ಯಕೀಯ ಮೇಲ್ವಿಚಾರಣೆಯಲ್ಲಿರುವ 1,41,842 ರೋಗಿಗಳು ಮತ್ತು 6,166 ವ್ಯಕ್ತಿಗಳು ಕೋವಿಡ್ - 19 ರಿಂದ ಚೇತರಿಸಿಕೊಂಡಿದ್ದಾರೆ .


    ದ್ವಿಗುಣಗೊಳ್ಳುವ ಪ್ರಮಾಣ / ಸಮಯವು ಸುಧಾರಿಸುತ್ತಲೇ ಇದೆ ಮತ್ತು ಲಾಕ್ ‌ ಡೌನ್ ‌ ನ ಆರಂಭದಲ್ಲಿ ಇದ್ದ 3.4 ದಿನಗಳಿಂದ ಪ್ರಸ್ತುತ 17.4 ದಿನಗಳಿಗೆ ಹೆಚ್ಚಾಗಿದೆ .


    ಕ್ಯಾಬಿನೆಟ್ ಕಾರ್ಯದರ್ಶಿ ಎಲ್ಲಾ ರಾಜ್ಯಗಳ ಮುಖ್ಯ ಕಾರ್ಯದರ್ಶಿಗಳು , ಆರೋಗ್ಯ ಕಾರ್ಯದರ್ಶಿ ಮತ್ತು ನಗರಾಭಿವೃದ್ಧಿ ಕಾರ್ಯದರ್ಶಿಗಳೊಂದಿಗೆ ವಿಡಿಯೋ ಕಾನ್ಫರೆನ್ಸ್ ನಡೆಸಿದರು . ಕೋವಿಡ್ - 19 ರ ಪರಿಣಾಮಕಾರಿ ನಿರ್ವಹಣೆಗಾಗಿ ನಿಯಂತ್ರಣ , ಪರೀಕ್ಷೆ ಮತ್ತು ಪತ್ತೆಹಚ್ಚುವಿಕೆ , ಆರೋಗ್ಯ ಮೂಲಸೌಕರ್ಯ ಸುಧಾರಣೆ , ಕೇಸ್ ಕ್ಲಿನಿಕಲ್ ಮ್ಯಾನೇಜ್ ‌ ಮೆಂಟ್ ಮತ್ತು ಸಮುದಾಯದ ಪಾಲ್ಗೊಳ್ಳುವಿಕೆಯ ಬಗ್ಗೆ ಗಮನಹರಿಸಲು ರಾಜ್ಯಗಳಿಗೆ ಸೂಚಿಸಲಾಯಿತು .


    ವೈರಸ್ ಹರಡುವಿಕೆಯನ್ನು ಪರೀಕ್ಷಿಸಲು ಮುಂದ ಕಾಣಿಸಿಕೊಳ್ಳುವ ಕೇಂದ್ರಬಿಂದುಗಳ ಬಗ್ಗೆ ವಿಶೇಷ ಗಮನ ಹರಿಸಲು ಮತ್ತು ಕಠಿಣವಾದ ನಿಯಂತ್ರಣ ಕ್ರಮಗಳನ್ನು ಕೈಗೊಳ್ಳಲು ರಾಜ್ಯಗಳನ್ನು ಕೇಳಲಾಯಿತು . ಪ್ರಕರಣಗಳನ್ನು ಮೊದಲೇ ಗುರುತಿಸಲು ನಿಯಂತ್ರಣ ವಲಯಗಳಲ್ಲಿನ ವಿಶೇಷ ತಂಡಗಳ ಮೂಲಕ ಮನೆ ಮನೆಗೆ ಸಕ್ರಿಯವಾದ ಕಣ್ಗಾವಲು ನಿರ್ಣಾಯಕವಾಗಿದೆ ಎಂದು ರಾಜ್ಯಗಳಿಗೆ ಸೂಚಿಸಲಾಯಿತು . ಸಾಕಷ್ಟು ಉಪಕರಣಗಳು ( ಉದಾ . ನಾಡಿ ಆಕ್ಸಿಮೀಟರ್ ) , ಮತ್ತು ತರಬೇತಿ ಪಡೆದ ಮಾನವ ಸಂಪನ್ಮೂಲಗಳನ್ನು ( ವೈದ್ಯರು , ಸಿಬ್ಬಂದಿ ದಾದಿಯರು , ನಾನ್ - ಕ್ಲಿನಿಕಲ್ ಸಿಬ್ಬಂದಿ ) ಖಾತರಿಪಡಿಸುವುದರ ಜೊತೆಗೆ ಮುನ್ನೆಣಿಕೆಗಳ ಪ್ರಕಾರ ಪ್ರಕರಣಗಳನ್ನು ನಿರ್ವಹಿಸಲು ಆಸ್ಪತ್ರೆಯ ಮೂಲಸೌಕರ್ಯಗಳ ಉನ್ನತೀಕರಣವನ್ನು ತ್ವರಿತಗೊಳಿಸಲು ಅವರಿಗೆ ವಿನಂತಿಸಲಾಯಿತು .


    ತಡೆಗಟ್ಟುವ ಕ್ರಮಗಳನ್ನು ಮುಂದುವರಿಸುವುದು ವಿಶೇಷವಾಗಿ ಅಪಾಯಕ್ಕೊಳಗಾಗುವ ಜನರಿಗೆ , ಅಂದರೆ ವಯಸ್ಸಾದ ಮತ್ತು ಹಲವು ಕಾಯಿಲೆಯಿರುವ ರೋಗಿಗಳಿಗೆ ಬಹಳ ಮುಖ್ಯ ಎಂದು ಒತ್ತಿಹೇಳಲಾಯಿತು . ದೆಹಲಿಯ ಏಮ್ಸ್ ಸಹಯೋಗದೊಂದಿಗೆ ಸೆಂಟರ್ಸ್ ಆಫ್ ಎಕ್ಸಲೆನ್ಸ್ ಸಹಾಯದಿಂದ ರೋಗಲಕ್ಷಣಗಳ ಆಧಾರದ ಮೇಲೆ ಮತ್ತು ಕ್ಲಿನಿಕಲ್ ಅಭ್ಯಾಸಗಳನ್ನು ಸುಧಾರಿಸುವ ಸಮಯೋಚಿತ ಉಲ್ಲೇಖಗಳ ಬಗ್ಗೆ ಒತ್ತಿಹೇಳಲಾಯಿತು . ಎಲ್ಲಾ ಸಮಯದಲ್ಲೂ ಸಮುದಾಯದಲ್ಲಿ ಸಾಮಾಜಿಕ ಅಂತರವನ್ನು ಮತ್ತು ಕೋವಿಡ್ ತಡೆಗಟ್ಟುವ ಸೂಕ್ತ ನಡವಳಿಕೆಯನ್ನು ಉತ್ತೇಜಿಸಲು ವ್ಯಾಪಕ ಕ್ರಮಗಳನ್ನು ಕೈಗೊಳ್ಳಲು ರಾಜ್ಯಗಳಿಗೆ ವಿನಂತಿಸಲಾಯಿತು .


    ಸೋಂಕಿತ ವ್ಯಕ್ತಿಗಳಲ್ಲಿ ನಾವೆಲ್ ಕೊರೊನಾವೈರಸ್ಸನ್ನು ಕಂಡುಹಿಡಿಯುವ ಪರೀಕ್ಷಾ ಸಾಮರ್ಥ್ಯವನ್ನು ಐಸಿಎಂಆರ್ ಮತ್ತಷ್ಟು ಹೆಚ್ಚಿಸಿದೆ . ದೇಶದಲ್ಲಿ ಒಟ್ಟು 877 ಪ್ರಯೋಗಾಲಯಗಳು ಪ್ರಸ್ತುತ ಕಾರ್ಯನಿರ್ವಹಿಸುತ್ತಿವೆ ( 637- ಸರ್ಕಾರಿ ಪ್ರಯೋಗಾಲಯಗಳು ಮತ್ತು 240- ಖಾಸಗಿ ಪ್ರಯೋಗಾಲಯಗಳು ). ಕಳೆದ 24 ಗಂಟೆಗಳಲ್ಲಿ 1,50,305 ಮಾದರಿಗಳನ್ನು ಪರೀಕ್ಷಿಸಲಾಯಿತು . ಒಟ್ಟು 53,63,445 ಮಾದರಿಗಳನ್ನು ಈವರೆಗೆ ಪರೀಕ್ಷಿಸಲಾಗಿದೆ .


    ಕೋವಿಡ್ -19 ಕ್ಕೆ ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಎಲ್ಲಾ ಅಧಿಕೃತ ಮತ್ತು ಹೊಸ ಮಾಹಿತಿಗಾಗಿ ದಯವಿಟ್ಟು ಇಲಾಖೆಯ ಈ ಜಾಲತಾಣಕ್ಕೆ ನಿಯಮಿತವಾಗಿ ಭೇಟಿ ನೀಡಿರಿ : https://www.mohfw.gov.in


    ಕೋವಿಡ್ -19 ಕ್ಕೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technquery.covid19@gov.in , ಇತರ ಪ್ರಶ್ನೆಗಳನ್ನು ಕೇಳಲು ncov2019@gov.in ಗೆ ಇಮೇಲ್ ಮಾಡಬಹುದು ಮತ್ರು @CovidIndiaSeva ಗೆ ಟ್ವೀಟ್ ಮಾಡಬಹುದು .


    ಕೋವಿಡ್ -19 ಬಗ್ಗೆ ಯಾವುದೇ ಪ್ರಶ್ನೆಗಳಿದ್ದಲ್ಲಿ , ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯ ಸಹಾಯವಾಣಿ ಸಂಖ್ಯೆ .: +91-11-23978046 ಅಥವಾ 1075 ( ಟೋಲ್ - ಫ್ರೀ ). ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್ -19 ಕ್ಕೆ ಸಂಬಂಧಿಸಿದ ಸಹಾಯವಾಣಿ ಸಂಖ್ಯೆಗಳ ಪಟ್ಟಿ https://www.mohfw.gov.in/pdf/coronvavirushelplinenumber.pdf ನಲ್ಲಿಯೂ ಲಭ್ಯವಿದೆ .


    ***

    
    
    (Release ID: 1631632) Visitor Counter : 17
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Tamil , Telugu , Malayalam