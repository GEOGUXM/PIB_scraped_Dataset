      ಆಯುಷ್

      ಅಂತಾರಾಷ್ಟ್ರೀಯ ಯೋಗ ದಿನ (IDY) ಸಂದರ್ಭದಲ್ಲಿ ಪ್ರಸಾರವಾಗಲಿರುವ ಪ್ರಧಾನಮಂತ್ರಿಯವರ ಹೇಳಿಕೆ
      Posted On: 18 JUN 2020 6:32PM by PIB Bengaluru


    ಅಂತಾರಾಷ್ಟ್ರೀಯ ಯೋಗ ದಿನ ( IDY) ಸಂದರ್ಭದಲ್ಲಿ ಪ್ರಸಾರವಾಗಲಿರುವ ಪ್ರಧಾನಮಂತ್ರಿಯವರ ಹೇಳಿಕೆ
    
    2020 ಜೂನ್ 21 ರಂದು ಐಡಿವೈ ಆಚರಣೆಗಾಗಿ ಆಯುಷ್ ಸಚಿವಾಲಯವ ದಿಂದ ಎಲೆಕ್ಟ್ರಾನಿಕ್ ಮತ್ತು ಡಿಜಿಟಲ್ ಮಾಧ್ಯಮ ಬಳಕೆ


    2020 ರ ಅಂತಾರಾಷ್ಟ್ರೀಯ ಯೋಗ ದಿನ ಕಾರ್ಯಕ್ರಮದ ಪ್ರಧಾನ ಅಂಶ ಪ್ರಧಾನಮಂತ್ರಿಯವರ ಶ್ರೀ ನರೇಂದ್ರ ಮೋದಿ ಅವರ ಸಂದೇಶವಾಗಿದೆ . ಪ್ರಧಾನಮಂತ್ರಿಯವರ ಸಂದೇಶ 2020 ರ ಜೂನ್ 21 ರಂದು ಬೆಳಗ್ಗೆ 6.30 ಕ್ಕೆ ಪ್ರಸಾರವಾಗಲಿದೆ . ಈ ವರ್ಷ ಐಡಿವೈ ಅನ್ನು ಎಲೆಕ್ಟ್ರಾನಿಕ್ ಮತ್ತು ಡಿಜಿಟಲ್ ವೇದಿಕೆಗಳ ಮೂಲಕ ಆಯುಷ್ ಸಚಿವಾಲಯ ದೊಡ್ಡಮಟ್ಟದಲ್ಲಿ ಆಚರಿಸುತ್ತಿದೆ .


    ಪ್ರಧಾನಮಂತ್ರಿಯವರ ಹೇಳಿಕೆ ಡಿಡಿ ನ್ಯಾಷನಲ್ , ಡಿಡಿ ನ್ಯೂಸ್ , ಡಿಡಿ ಭಾರತಿ , ಡಿಡಿ ಇಂಡಿಯಾ , ಡಿಡಿ ಉರ್ದು , ಡಿಡಿ ಸ್ಪೋರ್ಟ್ಸ್ , ಡಿಡಿ ಕಿಸಾನ್ , ಎಲ್ಲ ಆರ್ . ಎಲ್ . ಎಸ್ . ಎಸ್ . ವಾಹಿನಿಗಳು ಮತ್ತು ಎಲ್ಲ ಪ್ರಾದೇಶಿಕ ಕೇಂದ್ರಗಳ ವಾಹಿನಿಗಳಲ್ಲಿ ಪ್ರಸಾರವಾಗಲಿದೆ . ಈ ಹಿಂದೆ ಅಂತಾರಾಷ್ಟ್ರೀಯ ಯೋಗ ದಿನದ ಸಂದರ್ಭದಲ್ಲಿನ ರೂಢಿಯಂತೆ ಸಂದೇಶದ ಬಳಿಕ 45 ನಿಮಿಷಗಳ ಕಾಲ ಮೊರಾರ್ಜಿ ದೇಸಾಯಿ ರಾಷ್ಟ್ರೀಯ ಯೋಗ ಸಂಸ್ಥೆ ( ಎಂಡಿಎನ್ಐವೈ ) ತಂಡದಿಂದ ಸಾಮಾನ್ಯ ಯೋಗ ಶಿಷ್ಟಾಚಾರ ( ಸಿವೈಪಿ ) ಪ್ರದರ್ಶನ ನೇರ ಪ್ರಸಾರವಾಗಲಿದೆ . ಸಿವೈಪಿ ವಿನ್ಯಾಸವನ್ನು ವಿಭಿನ್ನ ವಯೋಮಾನದ ಗುಂಪಿನ ಜನರು ಮತ್ತು ವಿವಿಧ ಕ್ಷೇತ್ರಗಳ ಜನರನ್ನು ಗಮನದಲ್ಲಿಟ್ಟುಕೊಂಡು ರೂಪಿಸಲಾಗಿದೆ . ಸಿವೈಪಿಯಲ್ಲಿ ತರಬೇತಿ ಪಡೆಯುವವರು ಯೋಗದ ಬಗ್ಗೆ ಅಭಿರುಚಿ ಮತ್ತು ಮನೋಭಾವವನ್ನು ಬೆಳೆಸಿಕೊಳ್ಳುವ ಸಾಧ್ಯತೆಯಿದೆ ಮತ್ತು ಅದನ್ನು ದೀರ್ಘಾವಧಿಯಲ್ಲಿ ಮುಂದುವರಿಸಬಹುದಾಗಿದೆ .


    ಈ ಹಿಂದೆ ಆಚರಿಸಲಾದ ಅಂತಾರಾಷ್ಟ್ರೀಯ ಯೋಗ ದಿನಗಳಂದು ಸಾವಿರಾರು ಜನರು ಸೌಹಾರ್ದವಾಗಿ ಸಾರ್ವಜನಿಕ ಸ್ಥಳದಲ್ಲಿ ಕಲೆತು ಯೋಗ ಪ್ರದರ್ಶನ ನಡೆಸುತ್ತಿದ್ದರು . ಆದರೆ ಪ್ರಸಕ್ತ ಕೋವಿಡ್ -19 ಮಹಾಮಾರಿಯ ಜಾಗತಿಕ ಆರೋಗ್ಯ ಸನ್ನಿವೇಶದ ಹಿನ್ನೆಲೆಯಲ್ಲಿ ಈ ಬಾರಿ ಅಂತ ಆಚರಣೆಗಳ ಬಗ್ಗೆ ಕಡಿಮೆ ಗಮನ ಹರಿಸಿ , ಎಲ್ಲರೂ ತಮ್ಮ ಮನೆಗಳಲ್ಲೇ ತಮ್ಮ ಕುಟುಂಬದ ಸದಸ್ಯರೊಂದಿಗೆ ಯೋಗ ಆಚರಿಸುವಂತೆ ಮಾಡುವತ್ತ ಹೆಚ್ಚಿನ ಗಮನ ಹರಿಸಲಾಗಿದೆ . ಈ ಮಹಾಮಾರಿಯ ಸಂದರ್ಭದಲ್ಲಿ ಯೋಗ ಅತ್ಯಂತ ಪ್ರಸ್ತುತವಾಗಿದೆ , ಯೋಗಾಭ್ಯಾಸ ಮಾನಸಿಕ ಮತ್ತು ದೈಹಿಕ ಸಮತೋಲನಕ್ಕೆ ಕಾರಣವಾಗಲಿದೆ ಮತ್ತು ಅದು ರೋಗದ ವಿರುದ್ಧ ಹೋರಾಡಲು ವೈಯಕ್ತಿಕ ಸಾಮರ್ಥ್ಯವನ್ನು ಹೆಚ್ಚಿಸಲಿದೆ .


    ದೇಶದಾದ್ಯಂತ ಅಂತಾರಾಷ್ಟ್ರೀಯ ಯೋಗ ದಿನ ಆಚರಣೆಯ ನೋಟಲ್ ಸಚಿವಾಲಯವಾಗಿರುವ ಆಯುಷ್ ಸಚಿವಾಲಯ ಕಳೆದ ಮೂರು ತಿಂಗಳುಗಳಲ್ಲಿ ವಿವಿಧ ಆನ್ ‌ ಲೈನ್ ಮತ್ತು ಹೈಬ್ರಿಡ್ - ಆನ್ ‌ ಲೈನ್ ಉಪಕ್ರಮಗಳ ಮೂಲಕ ಕೋವಿಡ್ - 19 ಬಿಕ್ಕಟ್ಟಿನ ಸಂದರ್ಭದಲ್ಲಿ ಮನೆಯಲ್ಲಿ ಯೋಗಾಭ್ಯಾಸ ಮಾಡುವ ಪ್ರವೃತ್ತಿಯನ್ನು ಉತ್ತೇಜಿಸುತ್ತಿದೆ ಮತ್ತು ಸುಗಮಗೊಳಿಸುತ್ತಿದೆ . ಹಲವು ಪ್ರಮುಖ ಯೋಗ ಸಂಸ್ಥೆಗಳು ಈ ಪ್ರಯತ್ನದಲ್ಲಿ ಸಚಿವಾಲಯದೊಂದಿಗೆ ಕೈಜೋಡಿಸಿವೆ . ಇಂಥ ಚಟುವಟಿಕೆಗಳು ಕಳೆದ ಒಂದು ತಿಂಗಳಲ್ಲಿ ಯೋಗದ ಸಾಮೂಹಿಕ ಪ್ರದರ್ಶನಗಳಲ್ಲಿ ಸಾಮರಸ್ಯವನ್ನು ಖಚಿತಪಡಿಸಿಕೊಳ್ಳಲು ಪ್ರತಿವರ್ಷ ಐಡಿವೈನಲ್ಲಿ ಭಾಗವಹಿಸುವವರು ಅನುಸುವ ಸಾಮಾನ್ಯ ಯೋಗ ಶಿಷ್ಟಾಚಾರ ( ಸಿವೈಪಿ ) ಸೇರ್ಪಡೆಯೊಂದಿಗೆ ಚುರುಕಾಗಿದೆ .


    ಆಯುಷ್ ಸಚಿವಾಲಯ ಜನರಿಗೆ ಸಾಮಾನ್ಯ ಯೋಗ ಶಿಷ್ಟಾಚಾರ ಕಲಿಸಲು ಡಿಡಿ ಭಾರತಿಯಲ್ಲಿ ನಿತ್ಯ ಬೆಳಗ್ಗೆ ಸಿವೈಪಿ ಕಾರ್ಯಕ್ರಮ ಸೇರಿದಂತೆ ವಿವಿಧ ಆನ್ ಲೈನ್ ವೇದಿಕೆಗಳಲ್ಲಿ ಕಾರ್ಯಕ್ರಮ ಪ್ರಸಾರ ಮಾಡುತ್ತಿದೆ . ಆಯುಷ್ ಸಚಿವಾಲಯದ ವೆಬ್ ‌ ಸೈಟ್ , ಯೋಗ ಪೋರ್ಟಲ್ ಮತ್ತು ಅದರ ಸಾಮಾಜಿಕ ಮಾಧ್ಯಮ ಚಾನೆಲ್ ‌ ಗಳಲ್ಲಿ ನಿತ್ಯ ಹೆಸರಾಂತ ಯೋಗ ತಜ್ಞರ ಕಾರ್ಯಕ್ರಮ ಸೇರಿದಂತೆ ವಿವಿಧ ಕಾರ್ಯಕ್ರಮದ ಮೂಲಕ ಹೆಚ್ಚುವರಿ ಸಂಪನ್ಮೂಲ ಲಭ್ಯವಾಗುವಂತೆ ಮಾಡಿದೆ . ಶಿಕ್ಷಣ ಸಂಸ್ಥೆಗಳು , ಸರ್ಕಾರಿ ಸಂಸ್ಥೆಗಳು , ವ್ಯಾಪಾರ ಸಂಸ್ಥೆಗಳು , ಕೈಗಾರಿಕೆಗಳು ಮತ್ತು ಸಾಂಸ್ಕೃತಿಕ ಸಂಸ್ಥೆಗಳು ಸೇರಿದಂತೆ ಹಲವಾರು ವ್ಯಕ್ತಿಗಳು ಮತ್ತು ಸಂಸ್ಥೆಗಳು ತಮ್ಮ ನೌಕರರು , ಸದಸ್ಯರು ಅಥವಾ ಇತರ ಬಾಧ್ಯಸ್ಥರ ಅನುಕೂಲಕ್ಕಾಗಿ ತಮ್ಮ ಮನೆಗಳಿಂದ ಐಡಿವೈಗೆ ಸೇರಲು ತಮ್ಮ ಬದ್ಧತೆ ತೋರಿದ್ದಾರೆ . ಇಂಥ ಪ್ರಯತ್ನಗಳ ಮೂಲಕ ಯೋಗ ಸಮುದಾಯದವರು ದೇಶದ ವಿವಿಧೆಡೆಗಳಲ್ಲಿ ಈಗ ತಮ್ಮ ಮನೆಗಳಿಂದಲೇ ಸೇರುವ ಸಾವಿರಾರು ಕುಟುಂಬಗಳೊಂದಿಗೆ ಐಡಿವೈ ಆಚರಿಸಲು ಸಜ್ಜಾಗುತ್ತಿದೆ .


    ಆಯುಷ್ ಸಚಿವಾಲಯ 2020 ರ ಅಂತಾರಾಷ್ಟ್ರೀಯ ಯೋಗ ದಿನದಂದು ಅಂದರೆ 2020 ರ ಜೂನ್ 21 ರಂದು ಬೆಳಗ್ಗೆ 6.30 ಕ್ಕೆ ತಮ್ಮ ಮನೆಗಳಿಂದಲೇ ಸೇರುವಂತೆ ವಿಶ್ವಾದ್ಯಂತದ ಯೋಗ ಅನುಸರಿಸುವವರಿಗೆ ಆಹ್ವಾನ ನೀಡಿದೆ .


    ಕಾರ್ಯಕ್ರಮದ ವಿವರ ಹೀಗಿದೆ :

      * ಬೆಳಗ್ಗೆ 0615 ರಿಂದ ಬೆಳಗ್ಗೆ 0700 - ಉದ್ಘಾಟನಾ ಸಮಾರಂಭ . ಇದರಲ್ಲಿ ಆಯುಷ್ ಸಚಿವರ ಸ್ವಾಗತ ಭಾಷಣ , ಪ್ರಧಾನಮಂತ್ರಿಯರ ಸಂದೇಶ ಬಳಿಕ ಆಯುಷ್ ಕಾರ್ಯದರ್ಶಿಯವರಿಂದ ವಂದನಾರ್ಪಣೆ ಸೇರಿರುತ್ತದೆ .
      * ಬೆಳಗ್ಗೆ 0700 ರಿಂದ ಬೆಳಗ್ಗೆ 0745 - ಎಂಡಿಎನ್ಐವೈ ನಿಂದ ಸಾಮಾನ್ಯ ಯೋಗ ಶಿಷ್ಟಾಚಾರದ ನೇರ ಪ್ರದರ್ಶನ .
      * ಬೆಳಗ್ಗೆ 0745 ರಿಂದ ಬೆಳಗ್ಗೆ - 0800 – ಯೋಗ ತಜ್ಞರೊಂದಿಗೆ ಚರ್ಚೆ ಮತ್ತು ಐಡಿವೈ ಪ್ರಧಾನ ಸಮಾರಂಭದ ಸಮಾರೋಪ .

    ***

    
    
    (Release ID: 1632559) Visitor Counter : 13
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Gujarati , Odia , Tamil , Telugu
    
    
    

  
  
*