      ಆಹಾರ ಸಂಸ್ಕರಣಾ ಉದ್ದಿಮೆಗಳ ಸಚಿವಾಲಯ

      9 ಲಕ್ಷ ಕೌಶಲ ಮತ್ತು ಅರೆ-ಕೌಶಲ ಉದ್ಯೋಗ, 35,000 ಕೋಟಿ ರೂ. ಬಂಡವಾಳ ಸೃಷ್ಟಿಗೆ ಪ್ರಧಾನ ಮಂತ್ರಿ ಎಫ್‌ಎಂಇ ಯೋಜನೆ: ಕೇಂದ್ರ ಸಚಿವೆ ಹರ್ಸಿಮ್ರತ್ ಕೌರ್ ಬಾದಲ್ ಮಾಹಿತಿ, ತರಬೇತಿ, ಅವಕಾಶ ಮತ್ತು ಔಪಚಾರಿಕೀಕರಣದ ಮೂಲಕ 8 ಲಕ್ಷ ಘಟಕಗಳಿಗೆ ಯೋಜನೆಯ ನೆರವು “ಸಣ್ಣ ಆಹಾರ ಸಂಸ್ಕರಣಾ ಉದ್ದಿಮೆಗಳ ಔಪಚಾರಿಕೀಕರಣ” ಯೋಜನೆಗೆ ಚಾಲನೆ; ಮಾರ್ಗಸೂಚಿ ಬಿಡುಗಡೆ
      Posted On: 29 JUN 2020 1:33PM by PIB Bengaluru


    “ ಆತ್ಮನಿರ್ಭರ ಭಾರತ್ ಅಭಿಯಾನ ” ದ ಭಾಗವಾಗಿ ಪ್ರಧಾನ ಮಂತ್ರಿ ಸಣ್ಣ ಆಹಾರ ಸಂಸ್ಕರಣಾ ಉದ್ದಿಮೆಗಳ ಔಪಚಾರಿಕೀಕರಣ ( ಪಿಎಂ ಎಫ್ ‌ ಎಂಇ ) ಯೋಜನೆಗೆ ಆಹಾರ ಸಂಸ್ಕರಣಾ ಉದ್ದಿಮೆಗಳ ಸಚಿವೆ ಶ್ರೀಮತಿ ಹರ್ಸಿಮ್ರತ್ ಕೌರ್ ಬಾದಲ್ 2020 ರ ಜೂನ್ 29 ರಂದು ಚಾಲನೆ ನೀಡಿದರು . ಈ ಯೋಜನೆಯು ಒಟ್ಟು 35,000 ಕೋಟಿ ರೂ . ಗಳ ಹೂಡಿಕೆಯನ್ನು ಆಕರ್ಷಿಸುತ್ತದೆ ಮತ್ತು 9 ಲಕ್ಷ ಕೌಶಲ ಮತ್ತು ಅರೆ - ಕೌಶಲ ಉದ್ಯೋಗವನ್ನು ಸೃಷ್ಟಿಸುತ್ತದೆ . ಮಾಹಿತಿ , ತರಬೇತಿ , ಉತ್ತಮ ಅನಾವರಣ ಮತ್ತು ಔಪಚಾರಿಕೀಕರಣದ ಮೂಲಕ 8 ಲಕ್ಷ ಘಟಕಗಳಿಗೆ ಪ್ರಯೋಜನವನ್ನು ನೀಡುತ್ತದೆ ಎಂದು ಕೇಂದ್ರ ಸಚಿವರು ಹೇಳಿದರು . ಈ ಸಂದರ್ಭದಲ್ಲಿ ಯೋಜನೆಯ ಮಾರ್ಗಸೂಚಿಗಳನ್ನು ಬಿಡುಗಡೆ ಮಾಡಲಾಯಿತು .


    ಸ್ಥಳೀಯ ಆಹಾರ ಸಂಸ್ಕರಣಾ ಘಟಕಗಳ ಪಾತ್ರದ ಮಹತ್ವದ ಬಗ್ಗೆ ತಿಳಿಸಿದ ಕೇಂದ್ರ ಸಚಿವರು , ಹಳ್ಳಿಗಳ ಗ್ರಾಮೀಣ ಉದ್ಯಮಿಗಳು ತಯಾರಿಸುವ ಆಹಾರ ಉತ್ಪನ್ನಗಳು ಸ್ಥಳೀಯ ಜನರಿಗೆ ಭಾರತೀಯ ಆಹಾರ ಉತ್ಪನ್ನಗಳನ್ನು ಪೂರೈಸುವ ಸುದೀರ್ಘ ಸಂಪ್ರದಾಯವನ್ನು ಹೊಂದಿವೆ ಎಂದು ಹೇಳಿದರು .


    ಈ ಸ್ಥಳೀಯ ಘಟಕಗಳ ಪ್ರಾಮುಖ್ಯತೆ ಮತ್ತು ಅವುಗಳ ಪಾತ್ರದ ಬಗ್ಗೆ ಮಾನ್ಯ ಪ್ರಧಾನ ಮಂತ್ರಿಯವರು 12.5.2020 ರಂದು ರಾಷ್ಟ್ರವನ್ನುದ್ದೇಶಿಸಿ ಮಾಡಿದ ಭಾಷಣದಲ್ಲಿ ಸಾಕಷ್ಟು ಒತ್ತಿಹೇಳಿದ್ದಾರೆ .


    " ಬಿಕ್ಕಟ್ಟಿನ ಸಮಯದಲ್ಲಿ , ಈ ಸ್ಥಳೀಯರೇ ನಮ್ಮ ಬೇಡಿಕೆಯನ್ನು ಈಡೇರಿಸಿದ್ದಾರೆ , ಈ ಸ್ಥಳೀಯರೇ ನಮ್ಮನ್ನು ಉಳಿಸಿದ್ದಾರೆ . ಸ್ಥಳೀಯತೆ ಕೇವಲ ಅಗತ್ಯವಲ್ಲ , ಅದು ನಮ್ಮ ಜವಾಬ್ದಾರಿಯೂ ಹೌದು . ಸ್ಥಳೀಯತೆಯನ್ನು ನಮ್ಮ ಜೀವನದ ಮಂತ್ರವನ್ನಾಗಿ ಮಾಡಿಕೊಳ್ಳಬೇಕು ಎಂದು ಕಾಲ ನಮಗೆ ಪಾಠ ಕಲಿಸಿದೆ . ಇಂದು ನೀವು ಭಾವಿಸುವ ಜಾಗತಿಕ ಬ್ರಾಂಡ್ ‌ ಗಳು ಕೆಲವೊಮ್ಮೆ ಇದೇ ರೀತಿ ಸ್ಥಳೀಯವಾಗಿದ್ದವು . ಆದರೆ ಜನರು ಅವುಗಳನ್ನು ಬಳಸಲು ಪ್ರಾರಂಭಿಸಿದಾಗ , ಅವುಗಳನ್ನು ಪ್ರಚಾರ ಮಾಡಲು ಪ್ರಾರಂಭಿಸಿದಾಗ , ಅವುಗಳನ್ನು ಬ್ರಾಂಡ್ ಮಾಡಲು , ಅವುಗಳ ಬಗ್ಗೆ ಹೆಮ್ಮೆಪಡಲು ಆರಂಭಿಸಿದಾಗ ಅವುಗಳು ಸ್ಥಳೀಯ ಉತ್ಪನ್ನಗಳಿಂದ ಜಾಗತಿಕವಾದವು . ಆದ್ದರಿಂದ , ಇಂದಿನಿಂದ ಪ್ರತಿಯೊಬ್ಬ ಭಾರತೀಯನೂ ಸ್ಥಳೀಯ ಉತ್ಪನ್ನಗಳನ್ನು ಖರೀದಿಸುವುದು ಮಾತ್ರವಲ್ಲ , ಹೆಮ್ಮೆಯಿಂದ ಉತ್ತೇಜಿಸಲು ಸಹ ಧ್ವನಿ ಎತ್ತಬೇಕಾಗಿದೆ . ನಮ್ಮ ದೇಶ ಇದನ್ನು ಸಾಧಿಸಬಹುದು ಎಂದು ನನಗೆ ವಿಶ್ವಾಸವಿದೆ . ”


    ಆಹಾರ ಸಂಸ್ಕರಣಾ ಕ್ಷೇತ್ರ ಎದುರಿಸುತ್ತಿರುವ ಸವಾಲುಗಳ ಕುರಿತು ಮಾತನಾಡಿದ ಶ್ರೀಮತಿ ಬಾದಲ್ , ಅಸಂಘಟಿತ ಆಹಾರ ಸಂಸ್ಕರಣಾ ಕ್ಷೇತ್ರವು ಹಲವಾರು ಸವಾಲುಗಳನ್ನು ಎದುರಿಸುತ್ತಿದೆ , ಈ ಸವಾಲುಗಳು ಅವುಗಳ ಕಾರ್ಯಕ್ಷಮತೆ ಮತ್ತು ಬೆಳವಣಿಗೆಯನ್ನು ಸೀಮಿತಗೊಳಿಸುತ್ತಿವೆ ಎಂದು ಹೇಳಿದರು . ಈ ಸವಾಲುಗಳಲ್ಲಿ ಆಧುನಿಕ ತಂತ್ರಜ್ಞಾನ ಮತ್ತು ಸಲಕರಣೆಗಳ ಲಭ್ಯತೆಯ ಕೊರತೆ , ತರಬೇತಿ , ಸಾಂಸ್ಥಿಕ ಸಾಲದ ಲಭ್ಯತೆ , ಉತ್ಪನ್ನಗಳ ಗುಣಮಟ್ಟದ ನಿಯಂತ್ರಣದ ಬಗ್ಗೆ ಮೂಲಭೂತ ಅರಿವಿನ ಕೊರತೆ ಮತ್ತು ಬ್ರ್ಯಾಂಡಿಂಗ್ ಮತ್ತು ಮಾರುಕಟ್ಟೆ ಕೌಶಲ್ಯಗಳ ಕೊರತೆ ಇತ್ಯಾದಿ ಸವಾಲುಗಳಿವೆ . ಈ ಸವಾಲುಗಳ ಕಾರಣದಿಂದಾಗಿ , ಅಸಂಘಟಿತ ಆಹಾರ ಸಂಸ್ಕರಣಾ ಕ್ಷೇತ್ರವು ಅದರ ಅಪಾರ ಸಾಮರ್ಥ್ಯದ ಹೊರತಾಗಿಯೂ ಮೌಲ್ಯವರ್ಧನೆ ಮತ್ತು ಉತ್ಪಾದನೆಯ ವಿಷಯದಲ್ಲಿ ಕಡಿಮೆ ಕೊಡುಗೆ ನೀಡುತ್ತಿದೆ ಎಂದು ಅವರು ತಿಳಿಸಿದರು .


    ಸುಮಾರು 25 ಲಕ್ಷ ಘಟಕಗಳನ್ನು ಒಳಗೊಂಡಿರುವ ಅಸಂಘಟಿತ ಆಹಾರ ಸಂಸ್ಕರಣಾ ಕ್ಷೇತ್ರವು ಆಹಾರ ಸಂಸ್ಕರಣಾ ಕ್ಷೇತ್ರದಲ್ಲಿ ಉದ್ಯೋಗದಲ್ಲಿ ಶೇ .74 ರಷ್ಟು ಕೊಡುಗೆ ನೀಡುತ್ತಿದೆ ಎಂದು ಕೇಂದ್ರ ಸಚಿವರು ಹೇಳಿದರು . ಈ ಘಟಕಗಳಲ್ಲಿ ಸುಮಾರು ಶೇ .66 ರಷ್ಟು ಗ್ರಾಮೀಣ ಪ್ರದೇಶಗಳಲ್ಲಿವೆ ಮತ್ತು ಅವುಗಳಲ್ಲಿ ಶೇ .80 ರಷ್ಟು ಕುಟುಂಬ ಆಧಾರಿತ ಉದ್ಯಮಗಳು ಗ್ರಾಮೀಣ ಕುಟುಂಬಗಳ ಜೀವನೋಪಾಯಕ್ಕೆ ಬೆಂಬಲವಾಗಿವೆ ಮತ್ತು ನಗರ ಪ್ರದೇಶಗಳಿಗೆ ವಲಸೆ ಹೋಗುವುದನ್ನು ಕಡಿಮೆ ಮಾಡುತ್ತಿವೆ . ಈ ಘಟಕಗಳು ಹೆಚ್ಚಾಗಿ ಸಣ್ಣ ಉದ್ಯಮಗಳ ವರ್ಗಕ್ಕೆ ಸೇರುತ್ತವೆ ಎಂದು ಅವರು ಹೇಳಿದರು .


    ಪಿಎಂ ಎಫ್ ‌ ಎಂಇ ಯೋಜನೆಯ ವಿವರಗಳು


    ಅಸ್ತಿತ್ವದಲ್ಲಿರುವ ಸಣ್ಣ ಆಹಾರ ಸಂಸ್ಕರಣಾ ಉದ್ಯಮಗಳ ಉನ್ನತೀಕರಣಕ್ಕಾಗಿ ಆರ್ಥಿಕ , ತಾಂತ್ರಿಕ ಮತ್ತು ವ್ಯವಹಾರ ಬೆಂಬಲವನ್ನು ನೀಡುವ ಉದ್ದೇಶದಿಂದ , ಆಹಾರ ಸಂಸ್ಕರಣಾ ಉದ್ದಿಮೆಗಳ ಸಚಿವಾಲಯವು ಕೇಂದ್ರ ಸರ್ಕಾರ ಪ್ರಾಯೋಜಿತ ಅಖಿಲ ಭಾರತ ಮಟ್ಟದ “ ಪಿಎಂ ಮೈಕ್ರೋ ಫುಡ್ ಪ್ರೊಸೆಸಿಂಗ್ ಎಂಟರ್ ‌ ಪ್ರೈಸಸ್ ‌ ಫಾರ್ಮಲೈಸೇಶನ್ ”(PM FME) ಯೋಜನೆಯನ್ನು ಪ್ರಾರಂಭಿಸಿದೆ . 2020-21 ರಿಂದ 2024-25 ರವರೆಗಿನ ಐದು ವರ್ಷಗಳ ಅವಧಿಯಲ್ಲಿ 10,000 ಕೋಟಿ ರೂ . ವೆಚ್ಚದಲ್ಲಿ ಈ ಯೋಜನೆಯನ್ನು ಅನುಷ್ಠಾನಗೊಳಿಸಲಾಗುವುದು . ಈ ಯೋಜನೆಯಡಿಯಲ್ಲಿನ ವೆಚ್ಚವನ್ನು ಕೇಂದ್ರ ಮತ್ತು ರಾಜ್ಯ ಸರ್ಕಾರಗಳ ನಡುವೆ 60:40 ಅನುಪಾತದಲ್ಲಿ , ಈಶಾನ್ಯ ಮತ್ತು ಹಿಮಾಲಯದ ರಾಜ್ಯಗಳೊಂದಿಗೆ 90:10 ಅನುಪಾತದಲ್ಲಿ , ಶಾಸಕಾಂಗವಿರುವ ಕೇಂದ್ರಾಡಳಿತ ಪ್ರದೇಶಗಳೊಂದಿಗೆ 60:40 ಅನುಪಾತದಲ್ಲಿ ಹಾಗೂ ಇತರ ಕೇಂದ್ರಾಡಳಿತ ಪ್ರದೇಶಗಳೊಂದಿಗೆ ಶೇ . 100 ರಷ್ಟನ್ನು ಕೇಂದ್ರವು ಹಂಚಿಕೊಳ್ಳಲಿದೆ .


    ಈ ಯೋಜನೆಯು ಸಾಮಗ್ರಿಗಳ ಖರೀದಿ , ಸಾಮಾನ್ಯ ಸೇವೆಗಳನ್ನು ಪಡೆಯುವುದು ಮತ್ತು ಉತ್ಪನ್ನಗಳ ಮಾರಾಟದ ವಿಷಯದಲ್ಲಿ ಲಾಭದ ಪ್ರಮಾಣವನ್ನು ಹೆಚ್ಚಿಸಲು ಒಂದು ಜಿಲ್ಲೆ ಒಂದು ಉತ್ಪನ್ನ ( ಒಡಿಒಡಿಪಿ ) ವಿಧಾನವನ್ನು ಅಳವಡಿಸಿಕೊಂಡಿದೆ . ಅಸ್ತಿತ್ವದಲ್ಲಿರುವ ಕ್ಲಸ್ಟರ್ ಗಳು ಮತ್ತು ಕಚ್ಚಾ ವಸ್ತುಗಳ ಲಭ್ಯತೆಯನ್ನು ಗಮನದಲ್ಲಿಟ್ಟುಕೊಂಡು ರಾಜ್ಯಗಳು ಆಯಾ ಜಿಲ್ಲೆಗೆ ಆಹಾರ ಉತ್ಪನ್ನವನ್ನು ಗುರುತಿಸುತ್ತವೆ . ಒಡಿಒಪಿ ಉತ್ಪನ್ನವು ಹಾಳಾಗುವ ಉತ್ಪನ್ನಗಳನ್ನು ಆಧರಿಸಿದ ಉತ್ಪನ್ನ ಅಥವಾ ಧಾನ್ಯ ಆಧಾರಿತ ಉತ್ಪನ್ನಗಳಾಗಿರಬಹುದು ಅಥವಾ ಆ ಜಿಲ್ಲೆಯಲ್ಲಿ ಮತ್ತು ಅವುಗಳ ಸಂಬಂಧಿತ ಕ್ಷೇತ್ರಗಳಲ್ಲಿ ವ್ಯಾಪಕವಾಗಿ ಉತ್ಪಾದನೆಯಾಗುವ ಆಹಾರ ಉತ್ಪನ್ನವಾಗಿರಬಹುದು . ಅಂತಹ ಉತ್ಪನ್ನಗಳ ವಿವರಣಾತ್ಮಕ ಪಟ್ಟಿಯಲ್ಲಿ ಮಾವು , ಆಲೂಗಡ್ಡೆ , ಲಿಚ್ಚಿ , ಟೊಮೆಟೊ , ಮರಗೆಣಸು , ಕಿನ್ನು , ಭುಜಿಯಾ , ಪೆಥಾ , ಹಪ್ಪಳ , ಉಪ್ಪಿನಕಾಯಿ , ರಾಗಿ ಆಧಾರಿತ ಉತ್ಪನ್ನಗಳು , ಮೀನುಗಾರಿಕೆ , ಕೋಳಿ , ಮಾಂಸ ಮತ್ತು ಪಶು ಆಹಾರ ಸೇರಿವೆ . ಒಡಿಒಪಿ ಉತ್ಪನ್ನಗಳನ್ನು ಉತ್ಪಾದಿಸುವವರಿಗೆ ಆದ್ಯತೆ ನೀಡಲಾಗುವುದು . ಇತರ ಉತ್ಪನ್ನಗಳನ್ನು ಉತ್ಪಾದಿಸುವ ಘಟಕಗಳನ್ನು ಸಹ ಬೆಂಬಲಿಸಲಾಗುತ್ತದೆ . ಸಾಮಾನ್ಯ ಮೂಲಸೌಕರ್ಯ ಮತ್ತು ಬ್ರ್ಯಾಂಡಿಂಗ್ ಮತ್ತು ಮಾರ್ಕೆಟಿಂಗ್ ‌ ಗೆ ಬೆಂಬಲವು ಒಡಿಒಪಿ ಉತ್ಪನ್ನಗಳಿಗೆ ಇರುತ್ತದೆ . ತ್ಯಾಜ್ಯದಿಂದ ಸಂಪತ್ತು ಉತ್ಪನ್ನಗಳು , ಕಿರು ಅರಣ್ಯ ಉತ್ಪನ್ನಗಳು ಮತ್ತು ಮಹತ್ವಾಕಾಂಕ್ಷಿ ಜಿಲ್ಲೆಗಳ ಬಗ್ಗೆ ಈ ಯೋಜನೆ ಹೆಚ್ಚು ಗಮನ ಹರಿಸುತ್ತದೆ .


    ಅಸ್ತಿತ್ವದಲ್ಲಿರುವ ವೈಯಕ್ತಿಕ ಸಣ್ಣ ಆಹಾರ ಸಂಸ್ಕರಣಾ ಘಟಕವನ್ನು ಮೇಲ್ದರ್ಜೆಗೇರಿಸಲು ಬಯಸುವವರು ಪ್ರತಿ ಯೂನಿಟ್ ‌ ಗೆ 10 ಲಕ್ಷ ರೂ . ಗರಿಷ್ಠ ಸೀಲಿಂಗ್ ‌ ನೊಂದಿಗೆ ಯೋಜನಾ ವೆಚ್ಚದ ಶೇ . 35 ರಷ್ಟು ಸಾಲಾಧಾರಿತ ಬಂಡವಾಳ ಸಹಾಯಧನವನ್ನು ಪಡೆಯಬಹುದು . ಸ್ವಸಹಾಯ ಸಂಘದ ಪ್ರತಿ ಸದಸ್ಯರಿಗೆ 40,000/ - ರೂ . ಬೀಜ ಬಂಡವಾಳವನ್ನು ಕಾರ್ಯನಿರತ ಬಂಡವಾಳವಾಗಿ ಮತ್ತು ಸಣ್ಣ ಪರಿಕರಗಳ ಖರೀದಿಗೆ ನೀಡಲಾಗುವುದು . ಮೌಲ್ಯ ಸರಪಳಿಯೊಂದಿಗೆ ಬಂಡವಾಳ ಹೂಡಿಕೆಗಾಗಿ ಎಫ್ ‌ ಪಿಒಗಳು / ಸ್ವಸಹಾಯ ಸಂಘಗಳು / ಉತ್ಪಾದಕ ಸಹಕಾರಿಗಳಿಗೆ ಶೇ .35 ಸಾಲಾಧಾರಿತ ಅನುದಾನವನ್ನು ನೀಡಲಾಗುವುದು . ಸಾಮಾನ್ಯ ಸಂಸ್ಕರಣಾ ಸೌಲಭ್ಯ , ಪ್ರಯೋಗಾಲಯ , ಗೋದಾಮು , ಶೀಥಲ ಕೇಂದ್ರ , ಪ್ಯಾಕೇಜಿಂಗ್ ಸೇರಿದಂತೆ ಎಫ್ ‌ ಪಿಒಗಳು / ಸ್ವಸಹಾಯ ಸಂಘಗಳು / ಸಹಕಾರಿಗಳು ಅಥವಾ ಸರ್ಕಾರಿ ಸ್ವಾಮ್ಯದ ಏಜೆನ್ಸಿಗಳು ಅಥವಾ ಖಾಸಗಿ ಘಟಕಗಳು ಸಣ್ಣ ಘಟಕಗಳಿಂದ ಬಳಸಲು ಸಾಮಾನ್ಯ ಮೂಲಸೌಕರ್ಯಗಳ ಅಭಿವೃದ್ಧಿಗೆ ಶೇ . 35 ಸಾಲಾಧರಿತ ಅನುದಾನದ ಮೂಲಕ ಬೆಂಬಲವನ್ನು ಒದಗಿಸಲಾಗುತ್ತದೆ . ಮೈಕ್ರೊ ಯೂನಿಟ್ ‌ ಗಳು ಮತ್ತು ಗುಂಪುಗಳಿಗೆ ಬ್ರಾಂಡ್ ‌ ಗಳನ್ನು ಅಭಿವೃದ್ಧಿಪಡಿಸಲು ಮಾರುಕಟ್ಟೆ ಮತ್ತು ಬ್ರ್ಯಾಂಡಿಂಗ್ ‌ ಗೆ ಬೆಂಬಲವನ್ನು ಒದಗಿಸಲಾಗುವುದು , ಇದು ರಾಜ್ಯ ಅಥವಾ ಪ್ರಾದೇಶಿಕ ಮಟ್ಟದಲ್ಲಿ ಶೇ .50 ರಷ್ಟು ಅನುದಾನದೊಂದಿಗೆ ಕ್ಲಸ್ಟರ್ ‌ ಗಳಲ್ಲಿ ಹೆಚ್ಚಿನ ಸಂಖ್ಯೆಯ ಮೈಕ್ರೋ ಯೂನಿಟ್ ‌ ಗಳಿಗೆ ಪ್ರಯೋಜನವನ್ನು ನೀಡುತ್ತದೆ .


    ಈ ಯೋಜನೆಯು ಸಾಮರ್ಥ್ಯ ವೃದ್ಧಿ ಮತ್ತು ಸಂಶೋಧನೆಗೆ ವಿಶೇಷ ಗಮನ ಹರಿಸುತ್ತದೆ . ರಾಜ್ಯಗಳು ಆಯ್ಕೆ ಮಾಡಿದ ರಾಜ್ಯ ಮಟ್ಟದ ತಾಂತ್ರಿಕ ಸಂಸ್ಥೆಗಳೊಂದಿಗೆ ಆಹಾರ ಸಂಸ್ಕರಣಾ ಉದ್ದಿಮೆಗಳ ಸಚಿವಾಲಯದ ಅಡಿಯಲ್ಲಿರುವ ಎರಡು ಶೈಕ್ಷಣಿಕ ಮತ್ತು ಸಂಶೋಧನಾ ಸಂಸ್ಥೆಗಳಾದ NIFTEM ಮತ್ತು IIFPT ಮೂಲಕ ಯುನಿಟ್ ‌ ಗಳ ತರಬೇತಿ , ಉತ್ಪನ್ನ ಅಭಿವೃದ್ಧಿ , ಸೂಕ್ತ ಪ್ಯಾಕೇಜಿಂಗ್ ಮತ್ತು ಸಣ್ಣ ಘಟಕಗಳಿಗೆ ಯಂತ್ರೋಪಕರಣಗಳಿಗೆ ಬೆಂಬಲವನ್ನು ನೀಡಲಾಗುವುದು .


    ಉದ್ಯಮದ ಅರ್ಜಿಗಳು , ಅವುಗಳ ಸಂಸ್ಕರಣೆ , ರಾಜ್ಯಗಳು ಮತ್ತು ಸಂಸ್ಕರಣಾ ಉದ್ದಿಮೆಗಳ ಸಚಿವಾಲಯದ ವಿವಿಧ ಯೋಜನೆಗಳ ಅನುಮೋದನೆ , ಅನುದಾನ ಮತ್ತು ಇತರ ನಿಧಿಗಳ ಬಿಡುಗಡೆ ಮತ್ತು ಯೋಜನೆಯ ಮೇಲ್ವಿಚಾರಣೆ ಸೇರಿದಂತೆ ಯೋಜನೆಯ ಎಲ್ಲಾ ಪ್ರಕ್ರಿಯೆಗಳು ಎಂಐಎಸ್ ‌ ನಲ್ಲಿ ನಡೆಯುತ್ತವೆ . ಯೋಜನೆಯಡಿಯಲ್ಲಿ ನೆರವು ಪಡೆಯಲು ಬಯಸುವ ವೈಯಕ್ತಿಕ ಉದ್ಯಮಿಗಳು ಮತ್ತು ಇತರ ಪಾಲುದಾರರು ಜಿಲ್ಲಾ ಮಟ್ಟದಲ್ಲಿ ಆಯಾ ರಾಜ್ಯಗಳ ನೋಡಲ್ ಏಜೆನ್ಸಿಗಳನ್ನು ಸಂಪರ್ಕಿಸಬಹುದು .


    ಆಪರೇಷನ್ ಗ್ರೀನ್ಸ್ ಯೋಜನೆ TOP ( ಟೊಮೆಟೊ - ಈರುಳ್ಳಿ - ಆಲೂಗಡ್ಡೆ ) ಬೆಳೆಗಳಿಂದ ಎಲ್ಲಾ ಬೇಗ ಹಾಳಾಗುವ ಹಣ್ಣುಗಳು ಮತ್ತು ತರಕಾರಿಗಳಿಗೆ ವಿಸ್ತರಣೆ (TOP to total)


    ಆಪರೇಷನ್ ಗ್ರೀನ್ಸ್ ಯೋಜನೆಯನ್ನು ಟೊಮೆಟೊ , ಈರುಳ್ಳಿ ಮತ್ತು ಆಲೂಗೆಡ್ಡೆ (TOP) ಬೆಳೆಗಳಿಂದ ಇತರ ಅಧಿಸೂಚಿತ ತೋಟಗಾರಿಕೆ ಬೆಳೆಗಳಿಗೆ ವಿಸ್ತರಿಸಲಾಗಿದ್ದು , ಹೆಚ್ಚುವರಿ ಉತ್ಪಾದನಾ ಪ್ರದೇಶದಿಂದ ಪ್ರಮುಖ ಬಳಕೆ ಕೇಂದ್ರಗಳಿಗೆ ಅವುಗಳ ಸಾರಿಗೆ ಮತ್ತು ಶೇಖರಣೆಗೆ ಸಹಾಯಧನ ನೀಡಲಾಗುತ್ತದೆ . ಹಣ್ಣು ಮತ್ತು ತರಕಾರಿ ಬೆಳೆಗಾರರನ್ನು ಲಾಕ್ ‌ ಡೌನ್ ನಿಂದಾಗಿ ತೊಂದರೆಯಿಂದ ರಕ್ಷಿಸುವುದು ಮತ್ತು ಕಟಾವು ನಂತರದ ನಷ್ಟವನ್ನು ಕಡಿಮೆ ಮಾಡುವುದು ಇದರ ಉದ್ದೇಶವಾಗಿದೆ .


    ಅರ್ಹ ಬೆಳೆಗಳು


    ಹಣ್ಣುಗಳು - ಮಾವು , ಬಾಳೆಹಣ್ಣು , ಪೇರಲ , ಕಿವಿ , ಲಿಚಿ , ಪಪ್ಪಾಯ , ಸಿಟ್ರಸ್ , ಅನಾನಸ್ , ದಾಳಿಂಬೆ , ಹಲಸಿನ ಹಣ್ಣು ; ತರಕಾರಿಗಳು - ಫ್ರೆಂಚ್ ಬೀನ್ಸ್ , ಹಾಗಲಕಾಯಿ , ಬದನೆಕಾಯಿ , ಕ್ಯಾಪ್ಸಿಕಂ , ಕ್ಯಾರೆಟ್ , ಹೂಕೋಸು , ಹಸಿರು ಮೆಣಸಿನಕಾಯಿ , ಬೆಂಡೆಕಾಯಿ , ಈರುಳ್ಳಿ , ಆಲೂಗಡ್ಡೆ ಮತ್ತು ಟೊಮೆಟೊ . ಕೃಷಿ ಸಚಿವಾಲಯ ಅಥವಾ ರಾಜ್ಯ ಸರ್ಕಾರದ ಶಿಫಾರಸಿನ ಆಧಾರದ ಮೇಲೆ ಭವಿಷ್ಯದಲ್ಲಿ ಯಾವುದೇ ಹಣ್ಣು / ತರಕಾರಿಗಳನ್ನು ಇದರಲ್ಲಿ ಸೇರಿಸಬಹುದು .


    ಯೋಜನೆಯ ಅವಧಿ : ಅಧಿಸೂಚನೆಯ ದಿನಾಂಕದಿಂದ ಆರು ತಿಂಗಳ ಅವಧಿಗೆ , ಅಂದರೆ , 11/06/2020 ರವರೆಗೆ .


    ಅರ್ಹ ಘಟಕಗಳು : ಆಹಾರ ಸಂಸ್ಕರಣಗಳು , ಎಫ್ ‌ ಪಿಒ / ಎಫ್ ‌ ಪಿಸಿ , ಸಹಕಾರಿ ಸಂಘಗಳು , ವೈಯಕ್ತಿಕ ರೈತರು , ಪರವಾನಗಿ ಪಡೆದ ಆಯೋಗದ ಏಜೆಂಟ್ , ರಫ್ತುದಾರರು , ರಾಜ್ಯ ಮಾರುಕಟ್ಟೆ / ಸಹಕಾರಿ ಒಕ್ಕೂಟ , ಹಣ್ಣು ಮತ್ತು ತರಕಾರಿಗಳ ಸಂಸ್ಕರಣೆ / ಮಾರಾಟದಲ್ಲಿ ತೊಡಗಿರುವ ಚಿಲ್ಲರೆ ವ್ಯಾಪಾರಿಗಳು ಇತ್ಯಾದಿ .


    ನೆರವಿನ ಮಾದರಿ : ಸಚಿವಾಲಯವು ಈ ಕೆಳಗಿನ ಎರಡು ಘಟಕಗಳ ವೆಚ್ಚದ ಶೇ . 50 ಸಹಾಯಧನ ವನ್ನು ವೆಚ್ಚದ ಮಾನದಂಡಗಳಿಗೆ ಒಳಪಟ್ಟು ನೀಡುತ್ತದೆ .


    · ಅರ್ಹ ಬೆಳೆಗಳನ್ನು ಹೆಚ್ಚುವರಿ ಉತ್ಪಾದನಾ ಕ್ಲಸ್ಟರ್ ‌ ನಿಂದ ಬಳಕೆ ಕೇಂದ್ರಕ್ಕೆ ಸಾಗಿಸುವುದು ; ಮತ್ತು / ಅಥವಾ


    · ಅರ್ಹ ಬೆಳೆಗಳಿಗೆ ಸೂಕ್ತವಾದ ಶೇಖರಣಾ ಸೌಲಭ್ಯಗಳನ್ನು ಪಡೆಯುವುದು ( ಗರಿಷ್ಠ 3 ತಿಂಗಳವರೆಗೆ )


    ಸಹಾಯಧನಕ್ಕಾಗಿ ಕ್ಲೈಮ್ ಸಲ್ಲಿಕೆ - ಮೇಲ್ಕಂಡ ಅಗತ್ಯ ಮಾನದಂಡಗಳನ್ನು ಅನುಸರಿಸುವ ಅರ್ಹ ಘಟಕಗಳು , ಅಧಿಸೂಚಿತ ಬೆಳೆಗಳ ಸಾಗಣೆ ಮತ್ತು / ಅಥವಾ ಅಧಿಸೂಚಿತ ಹೆಚ್ಚುವರಿ ಉತ್ಪಾದನಾ ಕ್ಲಸ್ಟರ್ ‌ ನಿಂದ ಶೇಖರಣೆಯನ್ನು ಕೈಗೊಳ್ಳಬಹುದು , MoFPI ಯಿಂದ ಯಾವುದೇ ಪೂರ್ವಾನುಮತಿ ಪಡೆಯದೆ ಮತ್ತು ನಂತರ ಆನ್ ‌ ಲೈನ್ ಪೋರ್ಟಲ್ ‌ https://www.sampada-mofpi.gov.in/Login.aspx ನಲ್ಲಿ ತಮ್ಮ ಕ್ಲೈಮ್ ಸಲ್ಲಿಸಬಹುದು . ಹಣ್ಣು ಮತ್ತು ತರಕಾರಿಗಳ ಸಾಗಣೆ / ಸಂಗ್ರಹಣೆ ನಡೆಸುವ ಮೊದಲು ಅರ್ಜಿದಾರರು ಪೋರ್ಟಲ್ ‌ ನಲ್ಲಿ ನೋಂದಾಯಿಸಿಕೊಳ್ಳಬೇಕು .


    ಎಸ್ ‌ ಸಿ / ಎಸ್ ‌ ಟಿ ಆಹಾರ ಸಂಸ್ಕರಣಗಳಿಗೆ ಉಚಿತ ಆನ್ ‌ ಲೈನ್ ಕೌಶಲ್ಯ ಕಾರ್ಯಕ್ರಮ


    ಎಸ್ ‌ ಸಿ ಮತ್ತು ಎಸ್ ‌ ಟಿ ಉದ್ಯಮಿಗಳಿಗೆ NIFTEM ಮತ್ತು FICSI ಸಹಯೋಗದೊಂದಿಗೆ ಇ - ಕಲಿಕೆ ಒದಗಿಸಲು ಉಚಿತ ಆನ್ ‌ ಲೈನ್ ಕೌಶಲ್ಯ ತರಗತಿಗಳನ್ನು ಪ್ರಾರಂಭಿಸಲು ಆಹಾರ ಸಂಸ್ಕರಣಾ ಸಚಿವಾಲವು ಯೋಜಿಸುತ್ತಿದೆ ಎಂದು ಸಚಿವೆ ಶ್ರೀಮತಿ ಹರ್ಸಿಮ್ರತ್ ಕೌರ್ ಬಾದಲ್ ಹೇಳಿದರು . ಸಚಿವಾಲಯವು 41 ಕೋರ್ಸ್ ‌ ಗಳನ್ನು ಗುರುತಿಸಿದೆ ಮತ್ತು ಬೇಕಿಂಗ್ , ಜಾಮ್ , ಉಪ್ಪಿನಕಾಯಿ ತಯಾರಿಕೆ ಮುಂತಾದ ಉದ್ಯೋಗಗಳನ್ನು ಗುರುತಿಸಿದೆ , ಇದರಿಂದ ಡಿಜಿಟಲ್ ವಿಷಯಕ್ಕೆ ಪ್ರವೇಶ ಲಭ್ಯವಾಗುತ್ತದೆ . ಪ್ರಮಾಣೀಕರಿಸಿದ ನಂತರ , ಇವರು ಉತ್ತಮ ಉದ್ಯೋಗ ಸಾಮರ್ಥ್ಯವನ್ನು ಹೊಂದಿರುತ್ತಾರೆ ಅಥವಾ ಅವರು ತಮ್ಮದೇ ಉದ್ಯಮವನ್ನು ಪ್ರಾರಂಭಿಸಬಹುದು . ಸಚಿವಾಲಯವು NIFTEM ಮೂಲಕ ರಚಿಸಿದ ಪಾಲ್ಗೊಳ್ಳುವವರ ಕೈಪಿಡಿಗಳು ಮತ್ತು ಫೆಸಿಲಿಟೇಟರ್ ಮಾರ್ಗದರ್ಶಿ , ಸೂಕ್ತವಾದ ಡಿಜಿಟಲ್ ವಿಷಯ ಮತ್ತು ಆನ್ ‌ ಲೈನ್ ಮೌಲ್ಯಮಾಪನ ಸೇವೆಯೊಂದಿಗೆ ಇ - ಲರ್ನಿಂಗ್ ಮಾದರಿಗೆ ಪರಿವರ್ತಿಸಲಾಗುವುದು . ಇವು ಇಂಗ್ಲಿಷ್ , ಹಿಂದಿ ಮತ್ತು ಇತರ ಪ್ರಾದೇಶಿಕ ಭಾಷೆಗಳಲ್ಲಿ ಎಫ್ ‌ ಐಸಿಎಸ್ ‌ ಐ ವೆಬ್ ‌ ನಲ್ಲಿ ಮತ್ತು ಆಂಡ್ರಾಯ್ಡ್ ಆಧಾರಿತ ಮೊಬೈಲ್ ‌ ಅಪ್ಲಿಕೇಶನ್ ‌ ನಲ್ಲಿ ಲಭ್ಯವಾಗಲಿವೆ ಎಂದು ಅವರು ಮಾಹಿತಿ ನೀಡಿದರು .


    ***


    

    
    (Release ID: 1635124) Visitor Counter : 26
    
    
      Read this release in: Gujarati , Assamese , English , Urdu , Marathi , Hindi , Bengali , Manipuri , Punjabi , Odia , Tamil , Telugu , Malayalam