      ಪ್ರಧಾನ ಮಂತ್ರಿಯವರ ಕಛೇರಿ

      ಅಂತಾರಾಷ್ಟ್ರೀಯ ಯೋಗ ದಿನಂದು ರಾಷ್ಟ್ರವನ್ನೇದ್ದೇಶಿಸಿ ಪ್ರಧಾನಿ ಭಾಷಣ
      Posted On: 21 JUN 2020 9:43AM by PIB Bengaluru


    ಅಂತಾರಾಷ್ಟ್ರೀಯ ಯೋಗ ದಿನಂದು ರಾಷ್ಟ್ರವನ್ನೇದ್ದೇಶಿಸಿ ಪ್ರಧಾನಿ ಭಾಷಣ


    ಯೋಗ ದಿನ ಐಕ್ಯತೆ ಮತ್ತು ಸಹೋದರತ್ವದ ದಿನ ಎಂದ ಪ್ರಧಾನಿ , ಯೋಗದಿಂದ ಕೌಟುಂಬಿಕ ಸಂಬಂಧ ಬೆಸೆಯಲಿದೆ : ಪ್ರಧಾನಿ


    ಯೋಗ ಕೋವಿಡ್ -19 ವಿರುದ್ಧ ನಮ್ಮ ರೋಗ ನಿರೋಧಕ ಶಕ್ತಿ ಬಲಪಡಿಸುತ್ತದೆ : ಪ್ರಧಾನಮಂತ್ರಿ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಅಂತಾರಾಷ್ಟ್ರೀಯ ಯೋಗ ದಿನದ ಅಂಗವಾಗಿ ಇಂದು ವಿಡಿಯೋ ಕಾನ್ಫರೆನ್ಸ್ ಮೂಲಕ ರಾಷ್ಟ್ರವನ್ನುದ್ದೇಶಿಸಿ ಭಾಷಣ ಮಾಡಿದರು . ಅಂತಾರಾಷ್ಟ್ರೀಯ ಯೋಗ ದಿನ ಐಕ್ಯತೆ ಅಥವಾ ಒಗ್ಗಟ್ಟಿನ ದಿನ ಎಂದು ಪ್ರಧಾನಮಂತ್ರಿ ಹೇಳಿದರು . ಇದು ಸೋದರತ್ವದ ದಿನವೂ ಆಗಿದೆ . ಕೋವಿಡ್ - 19 ಜಾಗತಿಕ ಆರೋಗ್ಯ ಬಿಕ್ಕಟ್ಟಿನ ಹಿನ್ನೆಲೆಯಲ್ಲಿ ಈ ವರ್ಷ ಅಂತಾರಾಷ್ಟ್ರೀಯ ಯೋಗ ದಿನವನ್ನು ವಿದ್ಯುನ್ಮಾನ ಮತ್ತು ಡಿಜಿಟಲ್ ವೇದಿಕೆಗಳ ಮೂಲಕ ಆಚರಿಸಲಾಗುತ್ತಿದೆ ಎಂದರು


    ಜನರು ತಮ್ಮ ಮನೆಗಳಲ್ಲಿಯೇ , ಕುಟುಂಬದೊಂದಿಗೆ ಯೋಗಾಭ್ಯಾಸ ಮಾಡುತ್ತಿದ್ದಾರೆ ಎಂದು ಪ್ರಧಾನಿ ಹೇಳಿದರು .


    ಯೋಗ ನಮ್ಮೆಲ್ಲರನ್ನೂ ಒಗ್ಗೂಡಿಸಿದೆ ಎಂದರು .


    “ ನನ್ನ ಜೀವನ - ನನ್ನ ಯೋಗ ” ವಿಡಿಯೋ ಬ್ಲಾಗಿಂಗ್ ಸ್ಪರ್ಧೆಯಲ್ಲಿ ಅತಿ ಹೆಚ್ಚಿನ ಜನರು ಭಾಗವಹಿಸಿದ್ದಾರೆ , ಇದು ಜಗತ್ತಿನಾದ್ಯಂತ ಯೋಗಕ್ಕೆ ಇರುವ ಜನಪ್ರಿಯತೆಯನ್ನು ಪ್ರತಿಬಿಂಬಿಸುತ್ತದೆ ’’ ಎಂದು ಅವರು ಹೇಳಿದರು .


    “ ಇಂದು , ನಾವೆಲ್ಲಾ ಸಾಮೂಹಿಕವಾಗಿ ದೊಡ್ಡ ಪ್ರಮಾಣದಲ್ಲಿ ಒಂದೆಡೆ ಸೇರುವುದರಿಂದ ದೂರ ಉಳಿದು , ನಾವು ಮನೆಗಳಲ್ಲಿಯೇ ನಮ್ಮ ಕುಟುಂಬದೊಂದಿಗೆ ಯೋಗಾಭ್ಯಾಸ ಮಾಡುತ್ತಿದ್ದೇವೆ . ಈ ವರ್ಷದ ಘೋಷ ವಾಕ್ಯ “ ಮನೆಯಲ್ಲೇ ಯೋಗ ಮತ್ತು ಕುಟುಂಬದೊಂದಿಗೆ ಯೋಗ ” ಎಂಬುದಾಗಿದೆ . ಯೋಗದಿಂದ ಕೌಟುಂಬಿಕ ಸಂಬಂಧ ಬೆಸೆಯುತ್ತದೆ , ಅಂದರೆ ಮಕ್ಕಳು , ವಯಸ್ಕರು , ವೃದ್ಧರು ಸೇರಿ ಇಡೀ ಕುಟುಂಬ ಒಟ್ಟಿಗೆ ಯೋಗಾಭ್ಯಾಸ ಮಾಡುವುದರಿಂದ ಅವರ ನಡುವೆ ಸಂಬಂಧಗಳು ಬೆಸೆಯುತ್ತವೆ ಮತ್ತು ಅದರಿಂದ ಮನೆಯಲ್ಲಿ ಸಾಕಾರಾತ್ಮಕ ಶಕ್ತಿ ಹರಿಯುತ್ತದೆ . ಯೋಗ ಭಾವನಾತ್ಮಕ ಸ್ಥಿರತೆಯನ್ನು ಉತ್ತೇಜಿಸಲಿದೆ ’’ ಎಂದು ಪ್ರಧಾನಮಂತ್ರಿ ಹೇಳಿದರು .


    “ ಯೋಗ ನಮ್ಮ ದೇಹದಲ್ಲಿ ರೋಗ ನಿರೋಧಕ ಶಕ್ತಿಯನ್ನು ಹೆಚ್ಚಿಸುತ್ತದೆ . ನಾವು ನಮ್ಮ ದಿನನಿತ್ಯದ ಜೀವನದಲ್ಲಿ ಪ್ರಾಣಾಯಾಮವನ್ನು ಅಳವಡಿಸಿಕೊಳ್ಳಬೇಕು . ಪ್ರಾಣಾಯಾಮ ಯೋಗ ಅಥವಾ ಉಸಿರಾಟದ ಅಭ್ಯಾಸ ನಮ್ಮ ಉಸಿರಾಟದ ವ್ಯವಸ್ಥೆಯನ್ನು ಬಲವರ್ಧನೆಗೊಳಿಸುತ್ತದೆ . ಕೋವಿಡ್ - 19 ಸೋಂಕಿನಿಂದ ದೇಹದ ಮೇಲೆ ಪ್ರತಿಕೂಲ ಪರಿಣಾಮಗಳಾಗುತ್ತಿರುವ ಈ ಸಂದರ್ಭದಲ್ಲಿ ಪ್ರಾಣಾಯಾಮ ಅತ್ಯಂತ ಉಪಯುಕ್ತ ’’ ಎಂದು ಪ್ರಧಾನಮಂತ್ರಿ ಹೇಳಿದರು .


    “ ಯೋಗ ಒಂದು ಐಕ್ಯತೆಯ ದೊಡ್ಡ ಶಕ್ತಿಯಾಗಿ ಹೊರಹೊಮ್ಮಿದೆ . ಇದು ಮಾನವೀಯ ಸಂಬಂಧಗಳನ್ನು ಇನ್ನಷ್ಟು ಗಟ್ಟಿಗೊಳಿಸುತ್ತದೆ , ಇದು ಯಾರೊಬ್ಬರನ್ನೂ ತಾರತಮ್ಯದಿಂದ ನೋಡುವುದಿಲ್ಲ . ವರ್ಣ , ಬಣ್ಣ , ಲಿಂಗಬೇಧ , ನಂಬಿಕೆ ಮತ್ತು ರಾಷ್ಟ್ರಗಳ ನಡುವೆ ತಾರತಮ್ಯ ಎಸಗುವುದಿಲ್ಲ . ಯಾರು ಬೇಕಿದ್ದರೂ ಯೋಗ ಮಾಡಬಹುದು . ನಾವು ನಮ್ಮ ಆರೋಗ್ಯ ಮತ್ತು ಭರವಸೆಯನ್ನು ಉತ್ತಮಗೊಳಿಸಿಕೊಂಡರೆ , ಇಡೀ ವಿಶ್ವ ಆರೋಗ್ಯಕರದಿಂದ ಮತ್ತು ಮನುಕುಲ ಸಂತೋಷದಿಂದ ಇರುವ ದಿನಗಳು ದೂರವಿಲ್ಲ . ಯೋಗದ ಸಹಾಯದಿಂದ ಖಂಡಿತಾ ಇದನ್ನು ನಾವು ಸಾಧಿಸಬಹುದು ’’ ಎಂದು ಪ್ರಧಾನಿ ಹೇಳಿದರು .


    “ ಪ್ರಜ್ಞಾವಂತ ನಾಗರಿಕರಾದ ನಾವು , ಒಂದು ಕುಟುಂಬವಾಗಿ ಮತ್ತು ಸಮಾಜವಾಗಿ ಒಟ್ಟಾಗಿ ಮುಂದುವರಿಯಬೇಕಿದೆ . ನಾವು “ ಮನೆಯಲ್ಲಿ ಯೋಗ ಮತ್ತು ಕುಟುಂಬದೊಂದಿಗೆ ಯೋಗ ’ ಅನ್ನು ನಮ್ಮ ಜೀವನದ ಭಾಗವನ್ನಾಗಿ ಮಾಡಿಕೊಳ್ಳಲು ಪ್ರಯತ್ನಿಸಬೇಕು . ಆಗ ನಾವು ಖಂಡಿತಾ ಯಶಸ್ವಿಯಾಗುತ್ತೇವೆ , ನಾವು ಖಂಡಿತಾ ವಿಜಯಿಯಾಗುತ್ತೇವೆ ’’ ಎಂದು ಪ್ರಧಾನಮಂತ್ರಿ ಹೇಳಿದರು .


    ***

    
    
    (Release ID: 1633485) Visitor Counter : 24
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Odia , Tamil , Telugu , Malayalam