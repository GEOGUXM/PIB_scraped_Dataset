      ವಸತಿ ಮತ್ತು ನಗರ ಬಡತನ ನಿರ್ಮೂಲನೆ ಸಚಿವಾಲಯ

      ಕೋವಿಡ್ -19 ಹಿನ್ನೆಲೆಯಲ್ಲಿ ನಗರ ಸಾರಿಗೆ ಸೇವೆಗಳನ್ನು ಒದಗಿಸುವಾಗ ರಾಜ್ಯಗಳು/ ಕೇಂದ್ರಾಡಳಿತ ಪ್ರದೇಶಗಳು/ ನಗರಗಳು/ ಮೆಟ್ರೋ ರೈಲು ಕಂಪೆನಿಗಳು ಕೈಗೊಳ್ಳಬೇಕಾದ ಕ್ರಮಗಳು
      Posted On: 12 JUN 2020 11:44AM by PIB Bengaluru


    ಕೋವಿಡ್ - 19 ಹಿನ್ನೆಲೆಯಲ್ಲಿ ನಗರ ಸಾರಿಗೆ ಸೇವೆಗಳನ್ನು ಒದಗಿಸುವಾಗ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು / ನಗರಗಳು / ಮೆಟ್ರೋ ರೈಲು ಕಂಪೆನಿಗಳು ಕೈಗೊಳ್ಳಬೇಕಾದ ಕ್ರಮಗಳು


    ವಸತಿ ಮತ್ತು ನಗರ ವ್ಯವಹಾರಗಳ ಸಚಿವಾಲಯ ದಿಂ ದ ಸಲಹಾಸೂಚಿ


    ವಸತಿ ಮತ್ತು ನಗರ ವ್ಯವಹಾರಗಳ ಸಚಿವಾಲಯವು ರಾಜ್ಯಗಳು , ಕೇಂದ್ರಾಡಳಿತ ಪ್ರದೇಶಗಳು , ನಗರಗಳು , ಮತ್ತು ಮೆಟ್ರೋ ರೈಲು ಕಂಪೆನಿಗಳಿಗೆ ಹಂತ ಹಂತವಾಗಿ ಅಳವಡಿಸಿಕೊಳ್ಳಬೇಕಾದ ಧೀರ್ಘ ವ್ಯೂಹಾತ್ಮಕ ಕ್ರಮಗಳನ್ನು ಒಳಗೊಂಡ ಸಲಹಾಸೂಚಿಯನ್ನು ಹೊರಡಿಸಿದೆ . [ ಕಿರು ಅವಧಿ ( ಆರು ತಿಂಗಳೊಳಗಿನವು ) , ಮಧ್ಯಮ ( ಒಂದು ವರ್ಷದವರೆಗಿನವು ) ಮತ್ತು ಧೀರ್ಘಾವಧಿ ( 1-3 ವರ್ಷದವರೆಗೆ )]. ವಸತಿ ಮತ್ತು ನಗರ ವ್ಯವಹಾರಗಳ ಸಚಿವಾಲಯದ ಕಾರ್ಯದರ್ಶಿ ಶ್ರೀ ದುರ್ಗಾ ಶಂಕರ್ ಮಿಶ್ರಾ ಅವರು ಹೊರಡಿಸಿದ ಸಲಹಾಸೂಚಿ ಈ ಕೆಳಗಿನ ಕ್ರಮಗಳನ್ನು ಸಲಹೆ ಮಾಡಿದೆ : -


    (i). ಮೋಟಾರು ರಹಿತ ಸಾರಿಗೆಯನ್ನು ಪ್ರೋತ್ಸಾಹಿಸುವುದು ಮತ್ತು ಅದಕ್ಕೆ ಪುನಃಶ್ಚೇತನ ನೀಡುವುದು ( ಎನ್ . ಎಂ . ಟಿ .) – ನಗರ ಸಂಚಾರ ವ್ಯಾಪ್ತಿ ಹೆಚ್ಚಿನ ಸಂದರ್ಭಗಳಲ್ಲಿ 5 ಕಿಲೋ ಮೀಟರ್ ನೊಳಗೆ ಇರುವ ಕಾರಣಕ್ಕೆ , ಈ ಕೋವಿಡ್ - 19 ಬಿಕ್ಕಟ್ಟಿನ ಹಿನ್ನೆಲೆಯಲ್ಲಿ ಕಡಿಮೆ ಖರ್ಚಿನ , ಕಡಿಮೆ ಮಾನವ ಸಂಪನ್ಮೂಲ ಆವಶ್ಯಕತೆ ಇರುವ , ಸುಲಭ ಮತ್ತು ತ್ವರಿತವಾಗಿ ಕೈಗೊಳ್ಳಬಹುದಾದ , ಪರಿಸರ ಸ್ನೇಹಿಯಾದ ಎನ್ . ಎಂ . ಟಿ . ಯು ಅನುಷ್ಟಾನಕ್ಕೆ ಅತ್ಯುತ್ತಮವಾದ ಅವಕಾಶವನ್ನು ಒದಗಿಸುತ್ತದೆ . .


    (ii). ನಗರ ಪ್ರದೇಶಗಳ ಬೆನ್ನೆಲುಬಿನಂತಿರುವ ಸಾರ್ವಜನಿಕ ಸಾರಿಗೆಯನ್ನು , ಕಡಿಮೆ / ಮಧ್ಯಮ ಆದಾಯದ ಗುಂಪಿನವರ ದೈನಂದಿನ ಸಾರಿಗೆಯೂ ಆಗಿರುವ ಕಾರಣಕ್ಕೆ ಅವರ ಸಂಚಾರ ಸಾರಿಗೆಯ ಆವಶ್ಯಕತೆಗಳನ್ನು ಗಮನದಲ್ಲಿಟ್ಟುಕೊಂಡು ಬಳಕೆದಾರರ – ಸಾರ್ವಜನಿಕ ಸಾರಿಗೆಯಾಗಿ ಅದನ್ನು ಹೆಚ್ಚಿನ ವಿಶ್ವಾಸಾರ್ಹ ರೀತಿಯಲ್ಲಿ ಮರು ಆರಂಭಿಸುವುದೂ ಅವಶ್ಯ . ಆದರೆ ಸಾರ್ವಜನಿಕ ಸಾರಿಗೆ ಬಳಕೆಯ ಮೂಲಕ ಸೋಂಕು ಹಬ್ಬದಂತೆ ತಡೆಯುವುದು ಕೂಡಾ ಅತ್ಯಾವಶ್ಯ . ಇದಕ್ಕಾಗಿ ಸೂಕ್ತ ಸ್ಯಾನಿಟೈಸೇಶನ್ , ಕಂಟೈನ್ ಮೆಂಟ್ ಮತ್ತು ಸಾಮಾಜಿಕ ಅಂತರ ಪಾಲನೆ ಮಾಡುವುದನ್ನು ಅನುಸರಿಸುವುದೂ ಅಗತ್ಯವಿದೆ .


    (iii) ವೈರಸ್ ಹರಡುವಿಕೆ ತಡೆಯಲು ತಂತ್ರಜ್ಞಾನದ ಸಮರ್ಪಕ ಬಳಕೆ : ಇಂಟೆಲಿಜೆಂಟ್ ಸಾರಿಗೆ ವ್ಯವಸ್ಥೆ ( ಐ . ಟಿ . ಎಸ್ .) , ದೇಶೀಯ ನಗದು ರಹಿತ ಮತ್ತು ಸ್ಪರ್ಶ ರಹಿತ ವ್ಯವಸ್ಥೆಗಳಾದ ಭೀಮ್ , ಫೋನ್ ಪೇ , ಗೂಗಲ್ ಪೇ , ಪೇಟಿಮ್ ಇತ್ಯಾದಿಗಳನ್ನು ಬಳಸುವುದು . ಮತ್ತು ರಾಷ್ಟ್ರೀಯ ಸಾಮಾನ್ಯ ಸಂಚಾರ ಕಾರ್ಡ್ ( ಎನ್ . ಸಿ . ಎಂ . ಸಿ .) ಗಳ ಬಳಕೆ ಮೂಲಕ ಸಾರ್ವಜನಿಕ ಸಾರಿಗೆಯಲ್ಲಿ ಮಾನವ ಹಸ್ತಕ್ಷೇಪವನ್ನು ಕಡಿಮೆ ಮಾಡಬಹುದು .


    ಈ ಸಲಹಾಸೂಚಿಯನ್ನು ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕವು ಇದ್ದಕ್ಕಿದ್ದಂತೆ ನಮ್ಮ ಜೀವನ ವಿಧಾನದ ಮೇಲೆ , ಮತ್ತು ನಮ್ಮ ಸ್ಥಳೀಯ , ಪ್ರಾದೇಶಿಕ , ಹಾಗು ಜಾಗತಿಕ ಸಾರಿಗೆ ವ್ಯವಸ್ಥೆಗಳ ಮೇಲೆ ಪರಿಣಾಮ ಬೀರತೊಡಗಿದ ಹಿನ್ನೆಲೆಯಲ್ಲಿ ನೀಡಲಾಗಿದೆ .


    1. ಸಾರ್ವಜನಿಕ ಸಾರಿಗೆ ಬಳಸಿ ಸಂಚರಿಸುವವರ ಸಂಖ್ಯೆ 90% ನಷ್ಟು ಕುಸಿದಿರುವುದಾಗಿ ಸಾಕ್ಷ್ಯಾಧಾರಗಳು ಹೇಳುತ್ತವೆ . ಮತ್ತು ಇದರಿಂದ 60 % ವರೆಗೆ ವಾಯು ಮಾಲಿನ್ಯ ಕಡಿಮೆಯಾಗಿರುವುದನ್ನು ಕಂಡುಕೊಳ್ಳಲಾಗಿದೆ . ಸಾರ್ವಜನಿಕ ಸಾರಿಗೆಯಲ್ಲಿ ಈ ಮೊದಲಿನ ಪ್ರಯಾಣಿಕ ಮಟ್ಟವನ್ನು ಮತ್ತೆ ಸ್ಥಾಪನೆ ಮಾಡುವುದು ನಗರಗಳಿಗೆ ಒಂದು ದೊಡ್ಡ ಸವಾಲಾಗಿದೆ , ಅದರಲ್ಲೂ ವಿಶೇಷವಾಗಿ ಜನರು ಲಾಕ್ ಡೌನೋತ್ತರ ಪರಿಸ್ಥಿತಿಯಲ್ಲಿ ಹೆಚ್ಚು ಸುರಕ್ಷಿತ ವೈಯಕ್ತಿಕ ಸಾರಿಗೆ ಸಂಚಾರ ವಿಧಾನಗಳತ್ತ ಮುಖ ಮಾಡಲೂ ಬಹುದಾಗಿದೆ .


    ಕಾರು ಮತ್ತು ಇತರ ಖಾಸಗಿ ವಾಹನಗಳ ಬಳಕೆ ಮತ್ತೆ ಹೆಚ್ಚುವುದನ್ನು ತಡೆಯಲು ವಿಶ್ವದಾದ್ಯಂತ ಹಲವು ನಗರಗಳು ಇ - ಟಿಕೇಟಿಂಗ್ ಮತ್ತು ಡಿಜಿಟಲ್ ಪಾವತಿಯಂತಹ ಕ್ರಮಗಳನ್ನು , ಬೀದಿಯ ಸ್ಥಳಗಳನ್ನು ಸೈಕ್ಲಿಂಗ್ ಗೆ ಒದಗಿಸುವ ಹಾಗು ಬೀದಿಗಳನ್ನು ಮುಚ್ಚುವ ಮೂಲಕ ಪಾದಚಾರಿಗಳಿಗೆ ಆ ಸ್ಥಳಾವಕಾಶ ಲಭ್ಯವಾಗುವಂತೆ ಮಾಡುವ ನಿಟ್ಟಿನಲ್ಲಿ ಕ್ರಮ ಕೈಗೊಂಡಿವೆ . ಆ ಮೂಲಕ ಮೋಟಾರೇತರ ಸಾರಿಗೆ ಆದ್ಯತಾ ವಲಯಗಳನ್ನು ಬೈಕ್ ಲೇನ್ ಮತ್ತು ನಡಿಗೆ ಪಥಗಳನ್ನು ರೂಪಿಸುವುದಕ್ಕೆ , ಹಾಗು ಸೈಕ್ಲಿಂಗ್ ನ್ನು ಹೆಚ್ಚು ಲಭ್ಯ ಇರುವಂತೆ ಮಾಡಲು ಪಾರ್ಕಿಂಗ್ ಸವಲತ್ತು ಒದಗಿಸುವಿಕೆ , ಚಾರ್ಜಿಂಗ್ ಸಲಕರಣೆಯ ಸೌಕರ್ಯ ಒದಗಿಸುವಿಕೆ , ಮತ್ತು ಹಣಕಾಸು ಸೌಲಭ್ಯಗಳನ್ನು ಒದಗಿಸುವ ಮೂಲಕ ಮಾಡಲಾಗುತ್ತಿದೆ . ಈ ನಗರಗಳು ಇತ್ತೀಚೆಗೆ ಕೋವಿಡ್ - 19 ಸಂದರ್ಭದಲ್ಲಿ ಎನ್ . ಎಂ . ಟಿ . ಉತ್ತೇಜಿಸಲು ಕೈಗೊಂಡ ಕ್ರಮಗಳು ಇಂತಿವೆ . :

      * ಸೈಕಲ್ ಸವಾರರನ್ನು ಬೆಂಬಲಿಸಲು ನ್ಯೂಯಾರ್ಕ್ 40 ಮೈಲುಗಳಷ್ಟು ಹೊಸ ಎನ್ . ಎಂ . ಟಿ . ಪಥ ( ಲೇನ್ ) ಗಳನ್ನು ರೂಪಿಸಿದೆ .
      * ಯು . ಎಸ್ . ಎ . ಯ ಓಕ್ಲ್ಯಾಂಡ್ ತನ್ನ 10 % ಬೀದಿಗಳನ್ನು ಮೋಟಾರು ವಾಹನಗಳಿಗೆ ಮುಚ್ಚಿದೆ .
      * ಕೊಲಂಬಿಯಾದ ಬೊಗೋಟಾ ರಾತ್ರಿ ಬೆಳಗಾಗುವುದರೊಳಗೆ 76 ಕಿಲೋ ಮೀಟರ್ ಸೈಕಲ್ ಪಥವನ್ನು ಸೇರಿಸಿಕೊಂಡಿದೆ .
      * ಇಟೆಲಿಯ ಮಿಲಾನ್ ನಲ್ಲಿ 22 ಮೈಲು ಬೀದಿಗಳನ್ನು ಸೈಕಲ್ ಪಥಗಳಾಗಿ ಮಾರ್ಪಡಿಸಲಾಗಿದೆ .
      * ನ್ಯೂಜಿಲ್ಯಾಂಡಿನ ಆಕ್ಲ್ಯಾಂಡ್ , ಬೀದಿಗಳಲ್ಲಿ ಕಾರ್ ಪಾರ್ಕಿಂಗ್ ತೆಗೆದು ಹಾಕಿ ಈಗಿರುವ ಬೈಕ್ ಲೇನ್ ಗಳನ್ನು ಅಗಲಗೊಳಿಸಿದೆ ಮತ್ತು ಕಾಲು ಹಾದಿಗಳನ್ನು ( ಫುಟ್ ಪಾತ್ ) ಅಗಲಗೊಳಿಸುವುದರ ಜೊತೆಗೆ 17 ಕಿಲೋ ಮೀಟರಿನಷ್ಟು ತಾತ್ಕಾಲಿಕ ಬೈಕ್ ಲೇನ್ ಗಳನ್ನು ನಿರ್ಮಾಣ ಮಾಡಿದೆ . ಬೈಕ್ ಲೇನ್ ಗಳನ್ನು ಹೆಚ್ಚಿಸಲು ಅದಕ್ಕಾಗಿ ನಿಧಿ ಒದಗಿಸಲು ನಗರವು ಕಾರ್ಯಕ್ರಮವನ್ನು ರೂಪಿಸಿಕೊಂಡಿದೆ .
      * ಚೀನಾದಲ್ಲಿ ಬೈಕ್ ಹಂಚಿಕೊಳ್ಳುವಿಕೆಗೆ ನೀಡಲಾದ ಉತ್ತೇಜನದಿಂದ ರಾಷ್ಟ್ರವ್ಯಾಪೀ ಲಾಕ್ ಡೌನ್ ಅವಧಿಯಲ್ಲಿ ಬೈಕ್ ಪ್ರಯಾಣದಲ್ಲಿ 150 % ಹೆಚ್ಚಳವಾಗಿದೆ .
      * ಯು . ಕೆ . ಯಲ್ಲಿ , ಸ್ಥಳೀಯ ವ್ಯಾಪಾರೋದ್ಯಮಗಳನ್ನು ಸ್ಥಳಾಂತರಿಸಿ ಅಂಗಡಿ ಮುಂಗಟ್ಟುಗಳೆದುರಿಗೆ ಜನರು ಸರತಿ ಸಾಲಿನಲ್ಲಿ ನಿಲ್ಲಲು ಅನುಕೂಲವಾಗುವಂತೆ ರಸ್ತೆಯ ಸ್ಥಳಾವಕಾಶವನ್ನು ಪಾದಚಾರಿಗಳಿಗೆ , ನಿವಾಸಿಗಳು ಸಾಮಾಜಿಕ ಅಂತರ ಪಾಲನೆ ಮಾರ್ಗದರ್ಶಿಗಳನ್ನು ಅನುಸರಿಸುವುದಕ್ಕಾಗಿ ಬಿಟ್ಟು ಕೊಡಲಾಗಿದೆ .
     1. ಎಂ . ಒ . ಎಚ್ . ಯು . ಎ . ಕೈಗೊಂಡ ವಿವಿಧ ಅದ್ಯಯನಗಳು ನಗರದಲ್ಲಿ ಪ್ರಯಾಣಿಸುವವರಲ್ಲಿ ಆಯಾ ನಗರಗಳ ವಿಸ್ತೀರ್ಣವನ್ನು ಅವಲಂಬಿಸಿ 16-57 % ನಗರವಾಸಿಗಳು ಪಾದಚಾರಿಗಳು ಮತ್ತು ಸುಮಾರು 30-40% ಪ್ರಯಾಣಿಕರು ಬೈಸಿಕಲ್ ಗಳನ್ನು ಬಳಸುತ್ತಾರೆ ಎಂದು ಹೇಳಿವೆ . ಇದನ್ನೊಂದು ಅವಕಾಶವಾಗಿ ಪರಿಗಣಿಸಿಕೊಂಡು , ಈ ಮಾದರಿಗಳ ಆದ್ಯತೆಯನ್ನು ಈ ಪರೀಕ್ಷಾ ಸಮಯದಲ್ಲಿ ಹೆಚ್ಚಿಸಿಕೊಂಡು ಪ್ರಯಾಣಿಕರಿಗೆ ಇನ್ನೊಂದು ಸ್ವಚ್ಚ , ಸುರಕ್ಷಿತ , ಭದ್ರತೆಯ ಪರ್ಯಾಯ ಖಾಸಗಿ ವಾಹನ ಸೌಲಭ್ಯವನ್ನು ಒದಗಿಸಬಹುದಾಗಿದೆ . ಅದನ್ನು ಸಮಗ್ರಗೊಳಿಸಿದರೆ ಅದು ಎಲ್ಲರಿಗೂ ಕೈಗೆಟಕುವ ದರದಲ್ಲಿ ಲಭ್ಯವಾಗುತ್ತದೆ . ಈ ಕ್ಷೇತ್ರವು ನಗರ ಸಾರಿಗೆ ನೀತಿ - 2006 ( ಎನ್ . ಯು . ಟಿ . ಪಿ .- 2006) ರಲ್ಲಿ ಆದ್ಯತೆಯ ಕ್ಷೇತ್ರಗಳಲ್ಲಿ ಸೇರಿದೆ . ಇದು ಎನ್ . ಎಂ . ಟಿ . ಕೈಗಾರಿಕೋದ್ಯಮದಲ್ಲಿ ಉದ್ಯೋಗಾವಕಾಶಗಳನ್ನು ಸೃಷ್ಟಿಸಲಿದೆ .
     2. 18 ಪ್ರಮುಖ ನಗರಗಳಲ್ಲಿ ಭಾರತವು 700 ಕಿಲೋ ಮೀಟರಿನಷ್ಟು ಕಾರ್ಯಾಚರಣೆ ನಡೆಸುತ್ತಿರುವ ಮೆಟ್ರೋ ರೈಲುಗಳನ್ನು ಹೊಂದಿದೆ , ಮತ್ತು ದೇಶಾದ್ಯಂತ 11 ನಗರಗಳಲ್ಲಿ 450 ಕಿಲೋ ಮೀಟರಿನಷ್ಟು ಕಾರ್ಯಾಚರಣಾ ಬಿ . ಆರ್ . ಟಿ . ಜಾಲವನ್ನು ಹೊಂದಿದೆ . ದಿನ ನಿತ್ಯ 10 ಮಿಲಿಯನ್ ಪ್ರಯಾಣಿಕರು ಈ ಸಾರಿಗೆ ಸೌಲಭ್ಯವನ್ನು ಬಳಸುತ್ತಿದ್ದಾರೆ . ಆದರೆ ಸಾಮಾಜಿಕ ಅಂತರ ಪಾಲನೆ ಮಾಡಬೇಕಿರುವಾಗ ಕೊರೊನಾ ಪೂರ್ವದಲ್ಲಿ ಇವುಗಳು ಹೊಂದಿದ್ದ ಸಾಮರ್ಥ್ಯದ 25 ರಿಂದ 50 ಶೇಕಡಾ ಸಾಮರ್ಥ್ಯಗಳನ್ನು ಮಾತ್ರವೇ ಬಳಸಲು ಸಾಧ್ಯವಾಗುತ್ತದೆ . ಬೇಡಿಕೆಯಲ್ಲಿ ಮತ್ತು ಪೂರೈಕೆಯಲ್ಲಿ ಒದಗುವ ಇಂತಹ ನಾಟಕೀಯ ಮತ್ತು ಚಲನ ಶೀಲ ಬದಲಾವಣೆಗಳು ಸಾರ್ವಜನಿಕ ಸಾರಿಗೆ ವ್ಯವಸ್ಥೆಗೆ ಪೂರಕವಾದ ಪರ್ಯಾಯ ಮಾದರಿಯ ಸಾರಿಗೆಯ ಅಗತ್ಯವನ್ನು ಸೃಷ್ಟಿ ಮಾಡಿವೆ .
     3. ಎಂ . ಒ . ಎಚ್ . ಯು . ಎ . ಯು ಈ ಬಗ್ಗೆ ದೇಶದ ಮತ್ತು ವಿಶ್ವದ ಇತರ ಭಾಗಗಳ ವಿಷಯ ತಜ್ಞರು , ಕೈಗಾರಿಕೋದ್ಯಮಗಳ ತಜ್ಞರು , ಆಪರೇಟರುಗಳು , ವಿಶ್ವ ಬ್ಯಾಂಕ್ , ಮತ್ತು ಇತರ ಪ್ರಮುಖ ನಗರ ಸಾರಿಗೆ ತಜ್ಞರ ಜೊತೆ ಹಲವು ಸುತ್ತಿನ ಮಾತುಕತೆ ನಡೆಸಿದೆ . ಅವರು ಅತ್ಯಂತ ಸ್ಪಷ್ಟವಾಗಿ ಕೋವಿಡ್ - 19 ಬಳಿಕದ ಕಾಲದಲ್ಲಿ ನಗರ ಸಂಚಾರದಲ್ಲಿ ಭಾರೀ ಬದಲಾವಣೆಗಳು ಕಾಣಸಿಗಲಿವೆ ಎಂದಿದ್ದಾರೆ . ಈ ಪರೀಕ್ಷಾ ಸಮಯದಲ್ಲಿ ಸಾರ್ವಜನಿಕ ಸಾರಿಗೆಯಲ್ಲಿ ಪ್ರಯಾಣಿಸುವ ಬಗ್ಗೆ ಸಾರ್ವಜನಿಕರ ಮನಸ್ಸಿನಲ್ಲಿ ಅಭದ್ರತೆಯ ಭಾವ ಇರುವುದರಿಂದ ರಸ್ತೆಯಲ್ಲಿ ಖಾಸಗಿ ವಾಹನಗಳ ಸಂಖ್ಯೆ ಹೆಚ್ಚಲಿದೆ . ಇದು ಮಾಲಿನ್ಯವನ್ನು ಉಂಟು ಮಾಡುವುದಲ್ಲದೆ ಇತರ ಸಾರ್ವಜನಿಕ ಸಾರಿಗೆಗೆ ಲಭ್ಯವಾಗುವ ಸ್ಥಳಾವಕಾಶವನ್ನು ಕಬಳಿಸುತ್ತದೆ ಮತ್ತು ರಸ್ತೆ ಸುರಕ್ಷೆಗೂ ಅಪಾಯ ತಂದಿಡುತ್ತದೆ . ರಸ್ತೆಯಲ್ಲಿ ಇಕ್ಕಟ್ಟು ಉಂಟಾಗುವುದಲ್ಲದೆ , ವಾಯು ಮಾಲಿನ್ಯವೂ ಹೆಚ್ಚುತ್ತದೆ .
     4. ಆದಾಗ್ಯೂ ಭಾರತದಲ್ಲಿ , ವೈಯಕ್ತಿಕ ರೀತಿಯ ವಾಹನಗಳ ಮಾಲಕತ್ವವು ತುಲನಾತ್ಮಕವಾಗಿ ಕಡಿಮೆ ಇರುವುದರಿಂದ ಮತ್ತು ಸಾರ್ವಜನಿಕ ಸಾರಿಗೆ ಬಳಸುವ ಹೆಚ್ಚಿನ ಬಳಕೆದಾರರು ಸ್ಥಿರವಾಗಿ ಇದೇ ಸಾರಿಗೆ ವ್ಯವಸ್ಥೆಯನ್ನು ಬಳಸಿಕೊಳ್ಳುವವರಾಗಿರುವುದರಿಂದ , ಈ ಬಳಕೆದಾರರಿಗೆ ಸುರಕ್ಷಿತ ಮತ್ತು ವಿಶ್ವಾಸಾರ್ಹ ಸಂಚಾರದ ಸೌಕರ್ಯಗಳನ್ನು ಒದಗಿಸಿಕೊಡುವುದು ನಗರಗಳ ಆದ್ಯತೆಯಾಗಿದೆ . ಸಾಮಾಜಿಕ ಅಂತರ ಪಾಲನೆ ನಿಯಮ ಜಾರಿಯಿಂದ ಸಾಮರ್ಥ್ಯ ಮಿತಿಯೂ ಇರುವುದರಿಂದ ಅವರಿಗೆ ಸಾರಿಗೆ ವ್ಯವಸ್ಥೆ ಕಷ್ಟ ಸಾಧ್ಯವಾಗಲಿದೆ . ಬಸ್ಸುಗಳು ಮತ್ತು ಮೆಟ್ರೋಗಳು ಸಹಿತ ಸಾರ್ವಜನಿಕ ಸಾರಿಗೆ ಹಲವು ನಗರಗಳ ಬೆನ್ನೆಲುಬಾಗಿದೆ . ಸಾಮರ್ಥ್ಯವು ಅರ್ಧದಷ್ಟು ಕುಸಿಯುವುದರಿಂದ , ಆರ್ಥಿಕತೆಗಳು ಪುನರಾರಂಭಗೊಳ್ಳುವಾಗ ನಗರಗಳಲ್ಲಿ ಚಲನಶೀಲತೆಯನ್ನು ಸಾಧಿಸಲು ಪರ್ಯಾಯ ಸಂಚಾರ ಸಾಧ್ಯತೆಗಳನ್ನು ಖಚಿತಪಡಿಸಿಕೊಳ್ಳಬೇಕಾದ ಅಗತ್ಯವಿದೆ .
     5. ಕೋವಿಡ್ - 19 ನಮಗೆ ವಿವಿಧ ಸಾರ್ವಜನಿಕ ಸಾರಿಗೆ ಸಾಧ್ಯತೆಗಳ ಅವಕಾಶಗಳನ್ನು ಮತ್ತು ಪರಿಹಾರಗಳನ್ನು ಒದಗಿಸಿಕೊಟ್ಟಿದೆ . ಅವು ಹಸಿರು , ಮಾಲಿನ್ಯ ರಹಿತ , ಅನುಕೂಲಕರ , ಮತ್ತು ಸುಸ್ಥಿರವಾದಂತಹವುಗಳಾಗಿವೆ . ಇಂತಹ ವ್ಯೂಹಾತ್ಮಕ ವಿಧಾನಕ್ಕೆ ಮೋಟಾರು ರಹಿತ ಸಾರಿಗೆ ಮತ್ತು ಸಾರ್ವಜನಿಕ ಸಾರಿಗೆಯನ್ನು ತಂತ್ರಜ್ಞಾನ ಬೆಂಬಲಿತವಾಗಿ ಮಾಡುವುದು ಹಾಗು ಎಲ್ಲಾ ಮಾದರಿಯ ಪಾವತಿಗಳನ್ನು ಸಂಚಾರಕ್ಕೆ ಮೊದಲು ಅಥವಾ ಸಂಚಾರದ ಸಂದರ್ಭದಲ್ಲಿ ಮಾಡುವುದು ಮತ್ತು ಪ್ರಯಾಣಿಕರಿಗೆ ಮಾಹಿತಿ ವ್ಯವಸ್ಥೆಯನ್ನು ಒದಗಿಸುವುದು ಬಹಳ ಮುಖ್ಯ . ಶಾಪಿಂಗ್ ಪ್ರದೇಶವನ್ನು ಕೂಡಾ ನಿಧಾನವಾಗಿ ಪಾದಚಾರಿಗಳಿಗೆ ಮಾತ್ರ ಎಂದು ಸೀಮಿತಗೊಳಿಸಿ ಅಲ್ಲಿ ಇಕ್ಕಟ್ಟನ್ನು ನಿವಾರಿಸುವುದು ಮತ್ತು ಸಾರ್ವಜನಿಕರಿಗೆ ಸಂತೋಷ ಹಾಗು ಸುರಕ್ಷಿತ ಭಾವನೆ ಮೂಡಿಸುವಂತಹ ವ್ಯವಸ್ಥೆ ಲಭ್ಯವಾಗುವಂತೆ ಮಾಡಬೇಕಾಗುತ್ತದೆ .

    ***

    
    
    (Release ID: 1631618) Visitor Counter : 8
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Odia , Tamil , Telugu , Malayalam
    
    
    

5.