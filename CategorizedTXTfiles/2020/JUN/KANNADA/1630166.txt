      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      ಜಾಗೃತಿ ಹೆಚ್ಚಿಸುವ ಸಲುವಾಗಿ ‘ಕೋವಿಡ್ -19 ಸಮಯದಲ್ಲಿ ಸುರಕ್ಷಿತ ಆನ್ ಲೈನ್ ಕಲಿಕೆ’ಮಾಹಿತಿ ಕಿರುಹೊತ್ತಗೆ ಬಿಡುಗಡೆ ಮಾಡಿದ ಕೇಂದ್ರ ಮಾನವ ಸಂಪನ್ಮೂಲ ಖಾತೆ ಸಚಿವ ಶ್ರೀ ರಮೇಶ್ ಪೋಖ್ರಿಯಾಲ್ ನಿಶಾಂಕ್
      Posted On: 05 JUN 2020 3:51PM by PIB Bengaluru


    ಜಾಗೃತಿ ಹೆಚ್ಚಿಸುವ ಸಲುವಾಗಿ ‘ ಕೋವಿಡ್ -19 ಸಮಯದಲ್ಲಿ ಸುರಕ್ಷಿತ ಆನ್ ಲೈನ್ ಕಲಿಕೆ ’ ಮಾಹಿತಿ ಕಿರುಹೊತ್ತಗೆ ಬಿಡುಗಡೆ ಮಾಡಿದ ಕೇಂದ್ರ ಮಾನವ ಸಂಪನ್ಮೂಲ ಖಾತೆ ಸಚಿವ ಶ್ರೀ ರಮೇಶ್ ಪೋಖ್ರಿಯಾಲ್ ನಿಶಾಂಕ್


    ವಿದ್ಯಾರ್ಥಿಗಳು ಮತ್ತು ಶಿಕ್ಷಕರಲ್ಲಿ ಸುರಕ್ಷಿತ ಆನ್ ಲೈನ್ ಕುರಿತಂತೆ ಜಾಗೃತಿ ಹೆಚ್ಚಿಸಲು ರಾಷ್ಟ್ರೀಯ ಶೈಕ್ಷಣಿಕ ಸಂಶೋಧನೆ ಮತ್ತು ತರಬೇತಿ ಮಂಡಳಿ ( ಎನ್ . ಸಿ . ಇ . ಆರ್ . ಟಿ .) ಮತ್ತು ಯುನೆಸ್ಕೋ ನವದೆಹಲಿ ಕಚೇರಿ ಅಭಿವೃದ್ಧಿ ಪಡಿಸಿದ ಕಿರುಹೊತ್ತಗೆ


    ಕೇಂದ್ರ ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವ ಶ್ರೀ ರಮೇಶ್ ಪೋಖ್ರಿಯಾಲ್ ನಿಶಾಂಕ್ ಅವರಿಂದು ದೆಹಲಿಯಲ್ಲಿ ವಿದ್ಯಾರ್ಥಇಗಳು ಮತ್ತು ಶಿಕ್ಷಕರಲ್ಲಿ ಆನ್ ಲೈನ್ ನಲ್ಲಿ ಸುರಕ್ಷಿತವಾಗಿರುವ ಕುರಿತಂತೆ ಜಾಗೃತಿ ಹೆಚ್ಚಿಸಲು ‘ ಕೋವಿಡ್ 19 ಸಮಯದಲ್ಲಿ ಸುರಕ್ಷಿತ ಆನ್ ಲೈನ್ ಕಲಿಕೆ ’ ಶೀರ್ಷಿಕೆಯ ಡಿಜಿಟಲ್ ಮಾಹಿತಿ ಕಿರುಹೊತ್ತಗೆಯನ್ನು ಬಿಡುಗಡೆ ಮಾಡಿದರು . ರಾಷ್ಟ್ರೀಯ ಶೈಕ್ಷಣಿಕ ಸಂಶೋಧನೆ ಮತ್ತು ತರಬೇತಿ ಮಂಡಳಿ ( ಎನ್ . ಸಿ . ಇ . ಆರ್ . ಟಿ .) ಮತ್ತು ಯುನೆಸ್ಕೋ ನವದೆಹಲಿ ಕಚೇರಿ ಈ ಕೈಪಿಡಿ ಅಭಿವೃದ್ಧಿ ಪಡಿಸಿದೆ . ಮಕ್ಕಳು , ಯುವಜನರು ಮೂಲಭೂತವಾಗಿ ಮಾಡಬಹುದಾದ್ದು ಮತ್ತು ಮಾಡಬಾರದ್ದನ್ನು ಪಾಲಿಸುವ ಮೂಲಕ ಆನ್ ‌ ಲೈನ್ ‌ ನಲ್ಲಿ ಸುರಕ್ಷಿತವಾಗಿರಲು ಈ ಕಿರುಹೊತ್ತಗೆ ಪ್ರಮುಖ ಪಾತ್ರ ವಹಿಸುತ್ತದೆ , ಮತ್ತು ಪೋಷಕರು ಮತ್ತು ಶಿಕ್ಷಣತಜ್ಞರು ತಮ್ಮ ಮಕ್ಕಳಿಗೆ ಅಂತರ್ಜಾಲವನ್ನು ಹೇಗೆ ಸುರಕ್ಷಿತವಾಗಿ ಬಳಸಬೇಕೆಂದು ಕಲಿಸಲು ಸಹಾಯ ಮಾಡುತ್ತದೆ .


    ಕಿರುಹೊತ್ತಗೆ ಬಿಡುಗಡೆಯ ಬಳಿಕ ಮಾತನಾಡಿದ ಶ್ರೀ ರಮೇಶ್ ಪೋಖ್ರಿಯಾಲ್ “ ಕೋವಿಡ್ 19 ಪರಿಸ್ಥಿತಿಯಲ್ಲಿ ಆನ್ ಲೈನ್ ಮತ್ತು ದೂರ ಕಲಿಕೆಯಲ್ಲಿ ದೊಡ್ಡ ಹೆಚ್ಚಳವಾಗಿದ್ದು , ಆನ್ ಲೈನ್ ವೇದಿಕೆಯನ್ನು ಬಳಸಿಕೊಂಡು ಹಲವು ಮಕ್ಕಳು ಮತ್ತು ಶಿಕ್ಷಕರು ಕಲಿಕೆಯಲ್ಲಿ ತೊಡಗಿದ್ದಾರೆ ’ ಎಂದರು . ಭಾರತ ಸರ್ಕಾರದ ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ ಮತ್ತು ಎನ್ . ಸಿ . ಇ . ಆರ್ . ಟಿ . ಮಕ್ಕಳು ಮತ್ತು ಶಿಕ್ಷಕರಿಗೆ ಸುರಕ್ಷಿತ ಮತ್ತು ಸುರಕ್ಷಿತ ಆನ್ ‌ ಲೈನ್ ವಾತಾವರಣವನ್ನು ಖಾತ್ರಿಪಡಿಸಿಕೊಳ್ಳಲು ಮತ್ತು ಆನ್ ‌ ಲೈನ್ ‌ ನಲ್ಲಿ ಸುರಕ್ಷಿತವಾಗಿರಲು ಅವರನ್ನು ಸಬಲೀಕರಿಸಲು ಬದ್ಧವಾಗಿವೆ . ಸೈಬರ್ ಶೋಷಣೆಯ ಎಲ್ಲ ಬಲಿಪಶುಗಳಿಗೆ ಆ ಕುರಿತು ವರದಿ ಮಾಡಲು ಮತ್ತು ಬೆಂಬಲವನ್ನು ಪಡೆಯಲು ನಾವು ಒತ್ತಾಯಿಸುತ್ತೇವೆ . ಎನ್ . ಸಿ . ಇ . ಆರ್ . ಟಿ . ಮತ್ತು ಯುನೆಸ್ಕೋ ಜಂಟಿಯಾಗಿ ಈ ಕಿರುಹೊತ್ತಗೆ ಅಭಿವೃದ್ಧಿಪಡಿಸಿವೆ ಎಂಬುದು ನನಗೆ ಸಂತಸ ತಂದಿದೆ , ಇದು ವಿದ್ಯಾರ್ಥಿಗಳು ಮತ್ತು ಶಿಕ್ಷಕರಲ್ಲಿ ಜಾಗೃತಿ ಹೆಚ್ಚಿಸುತ್ತದೆ ಮತ್ತು ಸೈಬರ್ ಶೋಷಣೆ ವಿರುದ್ಧ ಸಕಾಲಿಕ ಕ್ರಮದ ಖಾತ್ರಿ ಒದಗಿಸುತ್ತದೆ .”


    

    ಕೋವಿಡ್ -19 ಪ್ರಸರಣ ಹೆಚ್ಚಾಗದಂತೆ ತಡೆಯುವ ನಿಟ್ಟಿನಲ್ಲಿ ಮುನ್ನೆಚ್ಚರಿಕಾ ಕ್ರಮವಾಗಿ , ಶಾಲೆಗಳು , ವಿಶ್ವವಿದ್ಯಾಲಯಗಳು , ತರಬೇತಿ ಕೇಂದ್ರಗಳು ಮತ್ತು ಇತರ ಶೈಕ್ಷಣಿಕ ಸಂಸ್ಥೆಗಳನ್ನು 2020 ರ ಮಾರ್ಚ್ 20 ರಿಂದ ಭಾರತದಾದ್ಯಂತ ಮುಚ್ಚಲಾಗಿದೆ . ಇದು ಶಿಕ್ಷಣಕ್ಕೆ ಮತ್ತು ಶೇ .90 ರಷ್ಟು ಶಾಲಾ ಜನಸಂಖ್ಯೆಗೆ ಅಭೂತಪೂರ್ವವಾದ ಅಡ್ಡಿಯನ್ನು ಉಂಟು ಮಾಡಿದೆ . ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ ಮತ್ತು ರಾಜ್ಯ ಶಿಕ್ಷಣ ಇಲಾಖೆಗಳು ವಿವಿಧ ಡಿಜಿಟಲ್ ವೇದಿಕೆಗಳ ಮೂಲಕ ಕಲಿಕೆಯ ನಿರಂತರತೆಯನ್ನು ಖಾತ್ರಿಪಡಿಸಿವೆ . ಹದಿಹರೆಯದವರನ್ನು ವಿಭಿನ್ನ ಡಿಜಿಟಲ್ ವೇದಿಕೆಗಳಿಗೆ ಒಡ್ಡಿಕೊಳ್ಳುವುದರಿಂದ ಸೈಬರ್ ಶೋಷಣೆಗೆ ಅವರ ದುರ್ಬಲತೆ ಹೆಚ್ಚಾಗುತ್ತದೆ .


    ಭಾರತದಲ್ಲಿ 5 ರಿಂದ 11 ವರ್ಷಗಳ ವಯೋಮಿತಿಯ 71 ದಶಲಕ್ಷ ಮಕ್ಕಳು ತಮ್ಮ ಕುಟುಂಬದ ಸದಸ್ಯರ ಸಾಧನಗಳ ಮೂಲಕ ಅಂತರ್ಜಾಲ ಪ್ರವೇಶಿಸುತ್ತಾರೆ , ಇದು ದೇಶದ 500 ದಶಲಕ್ಷ ಸಕ್ರಿಯ ಇಂಟರ್ನೆಟ್ ಬಳಕೆದಾರರ ಸಂಖ್ಯೆಯಲ್ಲಿ ಸುಮಾರು 14 ಪ್ರತಿಶತದಷ್ಟು ಆಗಿದೆ ಎಂದು ಅಂದಾಜು ಮಾಡಲಾಗಿದೆ . ಭಾರತದಲ್ಲಿ ಮೂರನೇ ಎರಡರಷ್ಟು ಬಳಕೆದಾರರು 12-29 ವರ್ಷ ವಯೋಮಾನದವರಾಗಿದ್ದಾರೆ ( ಅಂತರ್ಜಾಲ ಮತ್ತು ಎಎಂಪಿ , ಮೊಬೈಲ್ ಅಸೋಸಿಯೇಷನ್ ಆಫ್ ಇಂಡಿಯಾ ಹಂಚಿಕೊಂಡ ದತ್ತಾಂಶ ). ದತ್ತಾಂಶ ಮತ್ತು ಅಂಕಿಅಂಶಗಳು ಲಾಕ್ ‌ ಡೌನೋತ್ತರದಲ್ಲಿ , ಮಕ್ಕಳು ಮತ್ತು ಯುವಜನರಿಗೆ ಆನ್ ‌ ಲೈನ್ ತಾರತಮ್ಯವನ್ನು ಒಳಗೊಂಡಂತೆ ಸೈಬರ್ ಶೋಷಣೆಯ ಅಪಾಯವನ್ನು ಅಂತರ್ಜಾಲವು ಹೆಚ್ಚಿಸಿದೆ . ಈ ಕಳವಳಗಳನ್ನು ಪರಿಹರಿಸುವ ಉದ್ದೇಶದಿಂದ , ರಾಷ್ಟ್ರೀಯ ಶೈಕ್ಷಣಿಕ ಸಂಶೋಧನೆ ಮತ್ತು ತರಬೇತಿ ಮಂಡಳಿ ( ಎನ್ ‌ ಸಿಇಆರ್ ‌. ಟಿ ) ಮತ್ತು ಯುನೆಸ್ಕೋ ನವದೆಹಲಿ ಕಚೇರಿ ಈ ಮಾಹಿತಿ ಕಿರುಹೊತ್ತಗೆಯನ್ನು ಅಭಿವೃದ್ಧಿಪಡಿಸಿದೆ . ಯುನೆಸ್ಕೋ ನವದೆಹಲಿಯ ನಿರ್ದೇಶಕ ಮತ್ತು ಪ್ರತಿನಿಧಿ ಶ್ರೀ ಎರಿಕ್ ಫ್ಲಾಟ್ ಯುನೆಸ್ಕೋ ಸುರಕ್ಷಿತ , ಸಮಗ್ರ ಮತ್ತು ಆರೋಗ್ಯಪೂರ್ಣ ಕಲಿಕಾ ಪರಿಸರವನ್ನು ಎಲ್ಲ ಮಕ್ಕಳಿಗೂ ಖಾತ್ರಿಪಡಿಸಲು ಬದ್ಧವಾಗಿದೆ ಎಂದು ತಿಳಿಸಿದ್ದಾರೆ . ಮಕ್ಕಳು ಗುಣಮಟ್ಟದ ಶಿಕ್ಷಣವನ್ನು ಪ್ರವೇಶಿಸಬೇಕಾದರೆ ವೆಬ್ ‌ ಸೈಟ್ ‌ ಗಳು , ಡಿಜಿಟಲ್ ವೇದಿಕೆಗಳು , ಸಾಮಾಜಿಕ ಮಾಧ್ಯಮ ವೇದಿಕೆಗಳು , ಸೈಬರ್ ಶೋಷಣೆಯಿಂದ ಮುಕ್ತವಾಗಿರುವುದು ಕಡ್ಡಾಯವಾಗಿದೆ . ‘ ಕೋವಿಡ್ - 19 ರ ಸಮಯದಲ್ಲಿ ಸುರಕ್ಷಿತ ಆನ್ ‌ ಲೈನ್ ಕಲಿಕೆ ’ ಎಂಬ ಶೀರ್ಷಿಕೆಯ ಈ ಮಾಹಿತಿ ಕಿರುಹೊತ್ತಗೆ ಸೈಬರ್ ಶೋಷಣೆಯ ನೇತ್ಯಾತ್ಮಕ ಪರಿಣಾಮಗಳನ್ನು ಮತ್ತು ಅದನ್ನು ತೊಡೆದುಹಾಕುವ ಮತ್ತು ತಡೆಯುವ ಮಾರ್ಗಗಳನ್ನು ಎತ್ತಿ ತೋರಿಸುತ್ತದೆ . ಯುನೆಸ್ಕೋ ಮತ್ತು ಎನ್ ‌. ಸಿಇಆರ್ ‌. ಟಿ ಈ ಕಿರುಹೊತ್ತಗೆನ್ನು ಅಭಿವೃದ್ಧಿಪಡಿಸಲು ಹರ್ಷಿಸುತ್ತದೆ ಮತ್ತು ಸುರಕ್ಷಿತ ಆನ್ ‌ ಲೈನ್ ಪರಿಸರವನ್ನು ಸೃಷ್ಟಿಸುವಲ್ಲಿ ಇದು ಅಮೂಲ್ಯ ಸಾಧನವಾಗಿ ಕಾರ್ಯನಿರ್ವಹಿಸುತ್ತದೆ ಎಂದು ಭಾವಿಸುತ್ತವೆ .


    ರಾಷ್ಟ್ರೀಯ ಶೈಕ್ಷಣಿಕ ಸಂಶೋಧನೆ ಮತ್ತು ತರಬೇತಿ ಮಂಡಳಿಯ ನಿರ್ದೇಶಕ ಪ್ರೊ . ಹೃಷಿಕೇಶ್ ಸೇನಾಪತಿ “ ನಾವು ಆನ್ ಲೈನ್ ಸುರಕ್ಷತೆ ಮತ್ತು ಸೈಬರ್ ಶೋಷಣೆಯ ಸಮಸ್ಯೆಯನ್ನು ಪರಿಹರಿಸದೇ ಇದ್ದಲ್ಲಿ ಶಿಕ್ಷಣ ವ್ಯವಸ್ಥೆಯಲ್ಲಿನ ನಮ್ಮ ಹೂಡಿಕೆ ವ್ಯರ್ಥವಾಗುತ್ತದೆ . ಅಸುರಕ್ಷಿತ ಕಲಿಕಾ ವಾತಾವರಣ , ನಮ್ಮ ವಿದ್ಯಾರ್ಥಿಗಳ ಶಿಕ್ಷಣದ ಗುಣಮಟ್ಟದ ಕುಸಿತಕ್ಕೆ ಕಾರಣಾಗುತ್ತದೆ , ಇದು ಶೈಕ್ಷಣಿಕ ಸಾಧನೆ ಮತ್ತು ಭವಿಷ್ಯದ ಶಿಕ್ಷಣ , ಔದ್ಯೋಗಿಕ ಕ್ಷಮತೆಯ ಮೇಲೂ ಪ್ರತೀಕೂಲ ಪರಿಣಾಮ ಬೀರುತ್ತದೆ . ಆತಂಕ , ಭಯ ಮತ್ತು ಅಭದ್ರತೆಯ ವಾತಾವರಣವು ಕಲಿಕೆಗೆ ಹೊಂದಿಕೆಯಾಗುವುದಿಲ್ಲ , ಮತ್ತು ಯುವಕರ ಆರೋಗ್ಯ ಮತ್ತು ಯೋಗಕ್ಷೇಮವನ್ನು ಮತ್ತು ಆನ್ ‌ ಲೈನ್ ಶೋಷಣೆಯಿಂದ ರಕ್ಷಿಸಲು ಎನ್ ‌. ಸಿಇಆರ್ ‌. ಟಿ ಬದ್ಧವಾಗಿದೆ . ” ಎಂದು ತಿಳಿಸಿದ್ದಾರೆ .


    Click here to see PDF on Safe to learn in English


    Click here to see PDF on Safe to learn in Hindi


    ***

    
    
    (Release ID: 1630166) Visitor Counter : 62
    
    
      Read this release in: Punjabi , Telugu , Tamil , English , Urdu , Marathi , Hindi , Bengali , Assamese , Odia , Malayalam