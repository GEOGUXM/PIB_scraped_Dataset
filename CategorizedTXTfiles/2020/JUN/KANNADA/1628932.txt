      ವಾರ್ತಾ ಮತ್ತು ಪ್ರಸಾರ ಸಚಿವಾಲಯ

      ಕೋವಿಡ್-19 ಹಿನ್ನೆಲೆ ಚಲನಚಿತ್ರ ನಿರ್ಮಾಪಕರು, ಚಿತ್ರ ಪ್ರದರ್ಶಕರ ಒಕ್ಕೂಟಗಳು ಮತ್ತು ಸಿನಿಮಾ ಉದ್ಯಮದ ಪ್ರತಿನಿಧಿಗಳೊಂದಿಗೆ ಸಭೆ ನಡೆಸಿದ ಕೇಂದ್ರ ಸಚಿವರು
      Posted On: 02 JUN 2020 8:11PM by PIB Bengaluru


    ಕೋವಿಡ್-19 ಹಿನ್ನೆಲೆ


    ಚಲನಚಿತ್ರ ನಿರ್ಮಾಪಕರು , ಚಿತ್ರ ಪ್ರದರ್ಶಕರ ಒಕ್ಕೂಟಗಳು ಮತ್ತು ಸಿನಿಮಾ ಉದ್ಯಮದ ಪ್ರತಿನಿಧಿಗಳೊಂದಿಗೆ ಸಭೆ ನಡೆಸಿದ ಕೇಂದ್ರ ಸಚಿವರು


    ಕೇಂದ್ರ ವಾರ್ತಾ ಮತ್ತು ಪ್ರಸಾರ ಸಚಿವ ಶ್ರೀ ಪ್ರಕಾಶ್ ಜಾವಡೇಕರ್ ಇಂದು ಚಲನಚಿತ್ರ ನಿರ್ಮಾಪಕರು , ಚಿತ್ರ ಪ್ರದರ್ಶಕರ ಒಕ್ಕೂಟಗಳು ಹಾಗೂ ಸಿನಿಮಾ ಉದ್ಯಮದ ಪ್ರತಿನಿಧಿಗಳೊಂದಿಗೆ ವಿಡಯೋ ಕಾನ್ಫರೆನ್ಸ್ ಮೂಲಕ ಸಭೆ ನಡೆಸಿದರು . ಕೋವಿಡ್ - 19 ಹಿನ್ನೆಲೆಯಲ್ಲಿ ಉದ್ಯಮ ಎದುರಿಸುತ್ತಿರುವ ಸಮಸ್ಯೆಗಳ ಬಗ್ಗೆ ಚರ್ಚಿಸಲು ಅವರುಗಳು ಸಚಿವರಿಗೆ ಕಳುಹಿಸಿಕೊಟ್ಟಿದ್ದ ಮನವಿ ಮೇರೆಗೆ ಸಚಿವರು ಈ ಸಭೆಯನ್ನು ಕರೆದಿದ್ದರು .


    ಸಭೆಯಲ್ಲಿ ಭಾಗವಹಿಸಿದ್ದವರನ್ನು ಉದ್ದೇಶಿಸಿ ಮಾತನಾಡಿದ ಸಚಿವರು , ಭಾರತದಲ್ಲಿ ಸುಮಾರು 9500 ಪರದೆಗಳಲ್ಲಿ ಚಿತ್ರ ಪ್ರದರ್ಶನದ ಮೂಲಕ ಒಂದೇ ದಿನದಲ್ಲಿ ಟಿಕೇಟ್ ಮಾರಾಟದಿಂದ ಸುಮಾರು 30 ಕೋಟಿ ರೂ . ಸಂಗ್ರಹವಾಗುತ್ತಿರುವುದಕ್ಕೆ ಮೆಚ್ಚುಗೆ ವ್ಯಕ್ತಪಡಿಸಿದರು . ಉದ್ಯಮದ ನಿರ್ದಿಷ್ಠ ಬೇಡಿಕೆಗಳ ಕುರಿತಂತೆ ಚರ್ಚಿಸಿದ ಶ್ರೀ ಪ್ರಕಾಶ್ ಜಾವಡೇಕರ್ , ಉದ್ಯಮ ಮುಂದಿಟ್ಟಿರುವ ಬಹುತೇಕ ಬೇಡಿಕೆಗಳು ಅಂದರೆ ವೇತನ ನೀಡಲು ಸಬ್ಸಿಡಿ , ಮೂರು ವರ್ಷಗಳ ಕಾಲ ಬಡ್ಡಿ ರಹಿತ ಸಾಲ ವ್ಯವಸ್ಥೆ , ತೆರಿಗೆ ಮತ್ತು ಸುಂಕಗಳ ಪಾವತಿಯಿಂದ ವಿನಾಯ್ತಿ , ವಿದ್ಯುತ್ ಮೇಲಿನ ಕನಿಷ್ಠ ಬೇಡಿಕೆ ಶುಲ್ಕ ವಿನಾಯ್ತಿ ಮತ್ತು ಕೈಗಾರಿಕಾ ದರದಲ್ಲಿ ವಿದ್ಯುತ್ ಬಿಲ್ ಪಾವತಿಗೆ ವಿನಾಯ್ತಿ ಮತ್ತಿತರ ಬೇಡಿಕೆಗಳು ಆರ್ಥಿಕ ಪರಿಹಾರದ ಸ್ವರೂಪದ್ದಾಗಿವೆ ಎಂದರು . ಹಾಗಾಗಿ , ಈ ಬೇಡಿಕೆಗಳ ಬಗ್ಗೆ ಅಗತ್ಯ ಕ್ರಮಗಳನ್ನು ಕೈಗೊಳ್ಳಲು ಸಂಬಂಧಿಸಿದ ಸಚಿವಾಲಯಗಳ ಮುಂದೆ ವಿಷಯ ಮಂಡಿಸುವುದಾಗಿ ಸಚಿವರು , ಪ್ರತಿನಿಧಿಗಳಿಗೆ ಭರವಸೆ ನೀಡಿದರು .


    ಚಿತ್ರೋದ್ಯಮಕ್ಕೆ ಸಂಬಂಧಿಸಿದ ಚಟುವಟಿಕೆಗಳ ಪುನಾರಂಭ ಕುರಿತ ವಿಷಯಗಳಿಗೆ ಸಚಿವರು , ಸರ್ಕಾರದಿಂದ ನಿರ್ದಿಷ್ಠ ಕಾರ್ಯಾಚರಣೆ ಮಾನದಂಡ ( ಎಸ್ ಒಪಿ ) ಗಳನ್ನು ಬಿಡುಗಡೆ ಮಾಡಲಾಗುವುದು ಎಂದರು . ಸಿನಿಮಾ ಮಂದಿರಗಳನ್ನು ತೆರೆಯುವುದಕ್ಕೆ ಸಂಬಂಧಿಸಿದಂತೆ ಸಚಿವರು , ಜೂನ್ ತಿಂಗಳಲ್ಲಿ ಕೋವಿಡ್ - 19 ಸಾಂಕ್ರಾಮಿಕದ ಸ್ಥಿತಿಗತಿಯನ್ನು ಪರಿಶೀಲಿಸಿ ಆ ನಂತರ ನಿರ್ಧಾರ ಕೈಗೊಳ್ಳಲಾಗುವುದು ಎಂದು ಪ್ರತಿನಿಧಿಗಳಿಗೆ ತಿಳಿಸಿದರು .


    ***

    
    
    (Release ID: 1628932) Visitor Counter : 10
    
    
      Read this release in: English , Urdu , Marathi , Hindi , Assamese , Punjabi , Tamil , Telugu