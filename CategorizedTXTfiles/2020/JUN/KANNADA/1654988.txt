      ಪ್ರಧಾನ ಮಂತ್ರಿಯವರ ಕಛೇರಿ

      ಎಲ್ಲಾ ಕ್ಷೇತ್ರಗಳಾದ್ಯಂತ ಮೂಲಸೌಕರ್ಯಗಳನ್ನು ಹೆಚ್ಚಿಸಲು ಕೇಂದ್ರ ಸಂಪುಟ ಸಭೆಯಲ್ಲಿ ಐತಿಹಾಸಿಕ ನಿರ್ಧಾರ
      
      ರೂ. 15000 ಕೋಟಿ ಮೊತ್ತದ ಪಶು ಸಂಗೋಪನೆ ಮೂಲಸೌಕರ್ಯ ಅಭಿವೃದ್ಧಿ ನಿಧಿ ಸ್ಥಾಪನೆ
      
      ಕುಶಿನಗರ ವಿಮಾನ ನಿಲ್ದಾಣವನ್ನು 'ಅಂತರರಾಷ್ಟ್ರೀಯ ವಿಮಾನ ನಿಲ್ದಾಣ' ಎಂದು ಘೋಷಿಸಲಾಗಿದೆ -
      
      ಪ್ರವಾಸೋದ್ಯಮವನ್ನು ಹೆಚ್ಚಿಸುತ್ತದೆ ಮತ್ತು ಈ ಪ್ರದೇಶದಲ್ಲಿ ಆರ್ಥಿಕ ಅಭಿವೃದ್ಧಿಗೆ ಪ್ರಚೋದನೆಯನ್ನು ನೀಡುತ್ತದೆ.
      
      ಮ್ಯಾನ್ಮಾರ್‌ ನಲ್ಲಿ ಶ್ವೇ ತೈಲ ಮತ್ತು ಅನಿಲ ಯೋಜನೆಯ ಮತ್ತಷ್ಟು ಅಭಿವೃದ್ಧಿಗೆ ಹೆಚ್ಚುವರಿ ಹೂಡಿಕೆಯ ಅನುಮೋದನೆ
      
      - ನೆರೆಹೊರೆಯ ದೇಶಗಳೊಂದಿಗೆ ಇಂಧನ /ಶಕ್ತಿ ಸಂಪರ್ಕ ಸೇತುವೆಗಳನ್ನು ಬಲಪಡಿಸುವುದಕ್ಕೆ ಸಹಾಯವಾಗುತ್ತದೆ

      Posted On: 24 JUN 2020 4:00PM by PIB Bengaluru

    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ಜೂನ್ 24, 2020 ರಂದು ಜರುಗಿದ ಕೇಂದ್ರ ಸಚಿವ ಸಂಪುಟ ಸಭೆಯು ಹಲವಾರು ಮಹತ್ತರ ನಿರ್ಧಾರಗಳನ್ನು ತೆಗೆದುಕೊಂಡಿತು , ಇದು ಸಾಂಕ್ರಾಮಿಕ ಸಮಯದಲ್ಲಿ ನಿರ್ಣಾಯಕವಾದ ಹಲವಾರು ಕ್ಷೇತ್ರಗಳಾದ್ಯಂತ ಮೂಲಸೌಕರ್ಯಗಳಿಗೆ ಅಗತ್ಯವಾದ ಉತ್ತೇಜನವನ್ನು ನೀಡಲಿದೆ .


    1 ಪಶುಸಂಗೋಪನೆ ಮೂಲಸೌಕರ್ಯ ಅಭಿವೃದ್ಧಿ ನಿಧಿ ಸ್ಥಾಪನೆ


    ಹಿನ್ನೆಲೆ :


    ಇತ್ತೀಚೆಗೆ ಘೋಷಿಸಿದ ಆತ್ಮ ನಿರ್ಭಾರ ಭಾರತ್ ಅಭಿಯಾನ್ ಪ್ರೋತ್ಸಾಹಕ ಪ್ಯಾಕೇಜ್ ಅನುಸಾರವಾಗಿ , ರೂ . 15000 ಕೋಟಿ ಮೊತ್ತದ ಪಶು ಸಂಗೋಪನೆ ಮೂಲಸೌಕರ್ಯ ಅಭಿವೃದ್ಧಿ ನಿಧಿ ( ಎ . ಎಚ್ ‌. ಐ . ಡಿ . ಎಫ್ ) ಸ್ಥಾಪಿಸಲು ಕೇಂದ್ರ ಸಚಿವ ಸಂಪುಟ ಇಂದು ಅನುಮೋದನೆ ನೀಡಿದೆ .


    ಡೈರಿ ಮೂಲಸೌಕರ್ಯಗಳ ಅಭಿವೃದ್ಧಿಗೆ ಸಹಕಾರಿ ವಲಯದ ಹೂಡಿಕೆಗೆ ಉತ್ತೇಜನ ನೀಡಲು ಕೇಂದ್ರ ಸರ್ಕಾರ ಈ ಹಿಂದೆ ರೂ .10,000 ಕೋಟಿಗಳ ಡೈರಿ ಮೂಲಸೌಕರ್ಯ ಅಭಿವೃದ್ಧಿ ನಿಧಿಗೆ ( ಡಿ . ಐ . ಡಿ . ಎಫ್ ) ಅನುಮೋದಿಸಿತ್ತು . ಆದಾಗ್ಯೂ , ಎಂ . ಎಸ್ ‌. ಎಂ . ಇ . ಗಳು ಮತ್ತು ಖಾಸಗಿ ಕಂಪೆನಿಗಳು ಪಶುಸಂಗೋಪನಾ ಕ್ಷೇತ್ರದಲ್ಲಿ ಸಂಸ್ಕರಣೆ ಮತ್ತು ಮೌಲ್ಯವರ್ಧನೆ ಮೂಲಸೌಕರ್ಯಗಳಲ್ಲಿ ಭಾಗವಹಿಸುವುದಕ್ಕಾಗಿ ಉತ್ತೇಜನ ಮತ್ತು ಪ್ರೋತ್ಸಾಹವನ್ನು ನೀಡಬೇಕಾಗಿದೆ .


    ಡೈರಿ , ಮಾಂಸ ಸಂಸ್ಕರಣೆ ಮತ್ತು ಪಶು ಆಹಾರ ಘಟಕಗಳಲ್ಲಿ ಮೂಲಸೌಕರ್ಯ ಹೂಡಿಕೆಗೆ ಇಂದು ಎ . ಎಚ್ ‌. ಐ . ಡಿ . ಎಫ್ . ಅನುಮೋದಿಸಿದ ಮೊತ್ತವು ಉತ್ತೇಜನ ನೀಡಲಿದೆ . ಯೋಜನೆಯಡಿಯಲ್ಲಿ ಅರ್ಹ ಫಲಾನುಭವಿಗಳು , ರೈತ ಉತ್ಪಾದಕ ಸಂಸ್ಥೆಗಳು ( ಎಫ್ ‌. ಪಿ . ಒ . ಗಳು ), ಎಂ . ಎಸ್ ‌. ಎಂ . ಇ . ಗಳು , ವಿಭಾಗ ( ಸೆಕ್ಶನ್ ) 8 ಕಂಪನಿಗಳು , ಖಾಸಗಿ ಕಂಪನಿಗಳು ಮತ್ತು ವೈಯಕ್ತಿಕ ಉದ್ಯಮಿಗಳು ಕೇವಲ 10% ಅಂಶ ಹಣದ ಕೊಡುಗೆಯನ್ನು ಹೊಂದಿಸಿದರೆ ಸಾಕಾಗುತ್ತದೆ . ಲಭ್ಯವಾಗಬೇಕಾದ ಉಳಿದ 90% ಅವರಿಗೆ ಶೆಡ್ಯೂಲ್ಡ್ ಬ್ಯಾಂಕುಗಳು ನೀಡುವ ಸಾಲದ ಅಂಶವಾಗಿದೆ .


    ಮಹತ್ವಾಕಾಂಕ್ಷೆಯ ಜಿಲ್ಲೆಗಳ ಅರ್ಹ ಫಲಾನುಭವಿಗಳಿಗೆ 4% ಮತ್ತು ಇತರ ಜಿಲ್ಲೆಗಳ ಫಲಾನುಭವಿಗಳಿಗೆ 3% ಬಡ್ಡಿಯ ಆರ್ಥಿಕ ಸಹಾಯವನ್ನು ಭಾರತ ಸರ್ಕಾರ ನೀಡುತ್ತದೆ . ಸಾಲವನ್ನು ಮರುಪಾವತಿಸಲು 2 ವರ್ಷಗಳ ವಿರಾಮ ಅವಧಿ , ಹಾಗೂ ಜೊತೆಗೆ 6 ವರ್ಷಗಳ ಮರುಪಾವತಿಯ ಕಾಲಾವಕಾಶದ ಅವಧಿ ಇರುತ್ತದೆ . ಭಾರತ ಸರ್ಕಾರವು ಎಂ . ಎಸ್ ‌. ಎಂ . ಇ ವ್ಯಾಖ್ಯಾನಿತ ಮಿತಿಯ ವ್ಯಾಪ್ತಿಗೆ ಬರುವ ಯೋಜನೆಗಳಿಗೆ ಖಾತರಿಯಾಗಿ ಸಾಲ ನೀಡಲು ರೂ .750 ಕೋಟಿಗಳ ಕ್ರೆಡಿಟ್ ಗ್ಯಾರಂಟಿ ಫಂಡ್ ಅನ್ನು ಸ್ಥಾಪಿಸಲಿದೆ ಮತ್ತು ನಬಾರ್ಡ್ ಇದನ್ನು ನಿರ್ವಹಿಸಲಿದೆ . ಗ್ಯಾರಂಟಿ ವ್ಯಾಪ್ತಿಯು ಸಾಲಗಾರನ ಸಾಲ ಸೌಲಭ್ಯದ ಒಟ್ಟು ಮೊತ್ತದ 25% ವರೆಗೆ ಇರುತ್ತದೆ .


    ಪ್ರಯೋಜನಗಳು :


    ಪಶುಸಂಗೋಪನಾ ಕ್ಷೇತ್ರದಲ್ಲಿ ಖಾಸಗಿ ವಲಯದ ಹೂಡಿಕೆಯು , ಈ ಮೂಲಕ ತೆರೆಯುವ ಹೆಬ್ಬಾಗಿಲು ಆಗುವ ನಿರೀಕ್ಷೆಯಿದೆ . ಖಾಸಗಿ ಹೂಡಿಕೆದಾರರಿಗೆ ನೀಡುವ ಬಡ್ಡಿಯ ಆರ್ಥಿಕ ಸಹಾಯ ಯೋಜನೆಯೊಂದಿಗೆ ಈ ಯೋಜನೆಗಳಿಗೆ ಅಗತ್ಯವಾದ ಮುಂಗಡ ಹೂಡಿಕೆಯನ್ನು ಪೂರೈಸಲು ಬೇಕಾದ ಬಂಡವಾಳದ ಲಭ್ಯತೆಯನ್ನು ಎ . ಎಚ್ ‌. ಐ . ಡಿ . ಎಫ್ ಖಚಿತಪಡಿಸುತ್ತದೆ ಮತ್ತು ಒಟ್ಟಾರೆ ಆದಾಯವನ್ನು ಹೆಚ್ಚಿಸಲು / ಹೂಡಿಕೆದಾರರಿಗೆ ಮರುಪಾವತಿ ಮಾಡಲು ಸಹಾಯ ಮಾಡುತ್ತದೆ . ಅರ್ಹ ಫಲಾನುಭವಿಗಳ ಸಂಸ್ಕರಣೆ ಮತ್ತು ಮೌಲ್ಯವರ್ಧನೆ ಮೂಲಸೌಕರ್ಯದಲ್ಲಿ ಇಂತಹ ಹೂಡಿಕೆಗಳು ರಫ್ತುಗಳನ್ನು ಕೂಡಾ ಉತ್ತೇಜಿಸುತ್ತವೆ .


    ಭಾರತದಲ್ಲಿ ಡೈರಿ ಉತ್ಪಾದನೆಯ ಅಂತಿಮ ಮೌಲ್ಯದ ಸುಮಾರು 50-60% ಮತ್ತೆ ಪುನಃ ರೈತರಿಗೆ ಹರಿಯುವುದರಿಂದ , ಈ ವಲಯದ ಬೆಳವಣಿಗೆಯು ರೈತನ ಆದಾಯದ ಮೇಲೆ ಗಮನಾರ್ಹವಾದ ನೇರ ಪರಿಣಾಮವನ್ನು ಬೀರುತ್ತದೆ . ಡೈರಿ ಮಾರುಕಟ್ಟೆಯ ಗಾತ್ರ ಮತ್ತು ಹಾಲು ಮಾರಾಟದಿಂದ ರೈತರ ಸಾಕ್ಷಾತ್ಕಾರವು , ಸಹಕಾರಿ ಮತ್ತು ಖಾಸಗಿ ಡೈರಿಗಳಿಂದ ಸಂಘಟಿತ ಸಾಲ ಮೊತ್ತ ( ಆಫ್ - ಟೇಕ್ ) ಅಭಿವೃದ್ಧಿಯೊಂದಿಗೆ ನಿಕಟ ಸಂಬಂಧ ಹೊಂದಿದೆ . ಹೀಗಾಗಿ , ಎ . ಎಚ್ ‌. ಐ . ಡಿ . ಎಫ್ . ಮೂಲಕ ರೂ . 15,000 ಕೋಟಿ ಹೆಚ್ಚಿನ ಖಾಸಗಿ ಹೂಡಿಕೆಯ ಮೇಲೆ ಹತೋಟಿ ಸಾಧಿಸುವುದಲ್ಲದೆ , ಒಳಹರಿವಿನ ಮೇಲೆ ಹೆಚ್ಚು ಹೂಡಿಕೆ ಮಾಡಲು ರೈತರನ್ನು ಪ್ರೇರೇಪಿಸುತ್ತದೆ ಮತ್ತು ಇದರಿಂದಾಗಿ ಹೆಚ್ಚಿನ ಉತ್ಪಾದಕತೆಯು ರೈತರ ಆದಾಯದಲ್ಲಿ ಹೆಚ್ಚಳಕ್ಕೆ ಕಾರಣವಾಗುತ್ತದೆ . ಎ . ಎಚ್ ‌. ಐ . ಡಿ . ಎಫ್ . ಮೂಲಕ ಇಂದು ಅನುಮೋದಿಸಲಾದ ಕ್ರಮಗಳು ಸುಮಾರು 35 ಲಕ್ಷ ಮಂದಿ ಜನರಿಗೆ / ರೈತರಿಗೆ ನೇರ ಮತ್ತು ಪರೋಕ್ಷ ಜೀವನೋಪಾಯವನ್ನು ಸೃಷ್ಟಿಸಲು ಸಹಾಯ ಮಾಡುತ್ತದೆ .


    2 ಉತ್ತರಪ್ರದೇಶದ ಕುಶಿನಗರ ವಿಮಾನ ನಿಲ್ದಾಣವನ್ನು ಅಂತರರಾಷ್ಟ್ರೀಯ ವಿಮಾನ ನಿಲ್ದಾಣವೆಂದು ಘೋಷಿಸಲಾಗಿದೆ


    ಹಿನ್ನೆಲೆ :


    ಗೌತಮ ಬುದ್ಧನು ಮಹಾಪರಿನಿರ್ವಾಣವನ್ನು ಪಡೆದ ಕುಶಿನಗರವು ಒಂದು ಪ್ರಮುಖ ಬೌದ್ಧ ಯಾತ್ರಾ ಸ್ಥಳವಾಗಿದೆ . ಇದು ಅತ್ಯಂತ ಪವಿತ್ರ ಬೌದ್ಧ ಯಾತ್ರಾ ಕೇಂದ್ರವೆಂದು ಪರಿಗಣಿಸಲ್ಪಟ್ಟಿದೆ ಮತ್ತು ಪ್ರಪಂಚದಾದ್ಯಂತ ವಿವಿಧ ರಾಷ್ಟ್ರಗಳ ಬೌದ್ಧ ಯಾತ್ರಾರ್ಥಿಗಳು ಲ್ಲಿಗೆ ತೀರ್ಥಯಾತ್ರೆಗೆ ಬರುತ್ತಾರೆ . ಕುಶಿನಗರವು ಹತ್ತಿರದ ಸುತ್ತಮುತ್ತಲಿನ ಪ್ರದೇಶಗಳಾದ ಶ್ರಾವಸ್ತಿ (238 ಕಿಮೀ ), ಕಪಿಲ್ವಾಸ್ತು (190 ಕಿಮೀ ) ಮತ್ತು ಲುಂಬಿನಿ (195 ಕಿಮೀ ) ಗಳಲ್ಲಿ ಹಲವಾರು ಇತರ ಬೌದ್ಧ ತಾಣಗಳಿವೆ , ಹಾಗೂ ಅನುಯಾಯಿಗಳು ಮತ್ತು ಸಂದರ್ಶಕರಿಗೆ ಈ ಕೇಂದ್ರಗಳು ಸದಾ ಆಕರ್ಷಣೆಯನ್ನು ನೀಡುತ್ತವೆ . ಕುಶಿನಗರ ಈಗಾಗಲೇ ಭಾರತ ಮತ್ತು ನೇಪಾಳದಾದ್ಯಂತ ಬೌದ್ಧ ತೀರ್ಥಯಾತ್ರೆಗಳ ಪ್ರಸ್ತುತ ಪ್ರಧಾನ ತಾಣವಾಗಿ ಕಾರ್ಯನಿರ್ವಹಿಸುತ್ತಿದೆ . ಉತ್ತರ ಪ್ರದೇಶದ ಕುಶಿನಗರ ವಿಮಾನ ನಿಲ್ದಾಣವನ್ನು ಅಂತರರಾಷ್ಟ್ರೀಯ ವಿಮಾನ ನಿಲ್ದಾಣವೆಂದು ಘೋಷಿಸುವ ಪ್ರಸ್ತಾಪಕ್ಕೆ ಕೇಂದ್ರ ಸಚಿವ ಸಂಪುಟ ಅನುಮೋದನೆ ನೀಡಿದೆ .


    ಪ್ರಯೋಜನಗಳು :


    ಬೌದ್ಧ ತೀರ್ಥಯಾತ್ರ ಪ್ರವಾಸ ಕ್ಷೇತ್ರಗಳು ವಿಶ್ವದಾದ್ಯಂತ 530 ದಶಲಕ್ಷ ಬೌದ್ಧರಿಗೆ ಧಾರ್ಮಿಕ ಅಭ್ಯಾಸ ಮಾಡುವ ಪ್ರಮುಖ ಯಾತ್ರಾ ತಾಣವಾಗಿದೆ . ಆದ್ದರಿಂದ ಕುಶಿನಗರ ವಿಮಾನ ನಿಲ್ದಾಣವನ್ನು ' ಅಂತರರಾಷ್ಟ್ರೀಯ ವಿಮಾನ ನಿಲ್ದಾಣ ' ಎಂದು ಘೋಷಿಸುವುದರಿಂದ ಸುಧಾರಿತ ಸಂಪರ್ಕ , ವಾಯು - ಪ್ರಯಾಣಿಕರಿಗೆ ಸ್ಪರ್ಧಾತ್ಮಕ ವೆಚ್ಚದಲ್ಲಿ ವ್ಯಾಪಕವಾದ ಸೇವೆಗಳನ್ನು ಒದಗಿಸುತ್ತದೆ , ಇದರ ಪರಿಣಾಮವಾಗಿ ದೇಶೀಯ / ಅಂತರರಾಷ್ಟ್ರೀಯ ಪ್ರವಾಸೋದ್ಯಮ ಮತ್ತು ಪ್ರದೇಶದ ಆರ್ಥಿಕ ಅಭಿವೃದ್ಧಿ ಹೆಚ್ಚಾಗುತ್ತದೆ .


    ಪ್ರತಿದಿನ , ಥೈಲ್ಯಾಂಡ್ , ಕಾಂಬೋಡಿಯಾ , ಜಪಾನ್ , ಬರ್ಮಾ ಮುಂತಾದ ದೇಶಗಳ ಸುಮಾರು 200-300 ಭಕ್ತರು ಕುಶಿನಗರದಲ್ಲಿ ಬಂದು ತಮ್ಮ ಪ್ರಾರ್ಥನೆ ಸಲ್ಲಿಸುತ್ತಿದ್ದಾರೆ . ಆದಾಗ್ಯೂ , ಈ ಅಂತರರಾಷ್ಟ್ರೀಯ ಪ್ರವಾಸಿ ತಾಣವು ಯಾವುದೇ ನೇರ ಸಂಪರ್ಕವನ್ನು ಹೊಂದಿಲ್ಲ , ಇದು ಸಂದರ್ಶಕರ ಬಹುದಿನಗಳ ಬೇಡಿಕೆಯಾಗಿದೆ .


    ಕುಶಿನಗರಕ್ಕೆ ನೇರ ಅಂತರರಾಷ್ಟ್ರೀಯ ಸಂಪರ್ಕ ಏರ್ಪಡಿಸುವ ಮೂಲಕ ಕುಶಿನಗರಕ್ಕೆ ಭೇಟಿ ನೀಡುವ ವಿದೇಶಿಯರು ಮತ್ತು ದೇಶೀಯ ಪ್ರವಾಸಿಗರ ಸಂಖ್ಯೆಯನ್ನು ಗಣನೀಯವಾಗಿ ಹೆಚ್ಚಾಗಲಿದೆ , ಹಾಗೂ ಇದು ಈ ಪ್ರದೇಶದ ಆರ್ಥಿಕ ಅಭಿವೃದ್ಧಿಗೆ ಪ್ರಚೋದನೆಯನ್ನು ನೀಡಲಿದೆ . ಅಂತರರಾಷ್ಟ್ರೀಯ ವಿಮಾನ ನಿಲ್ದಾಣವು ದೇಶದಲ್ಲಿ ಈಗಾಗಲೇ ಬೆಳೆಯುತ್ತಿರುವ ಪ್ರವಾಸೋದ್ಯಮ ಮತ್ತು ಆತಿಥ್ಯ ಪರಿಸರ ವ್ಯವಸ್ಥೆಗಳನ್ನು ಗಣನೀಯವಾಗಿ ಹೆಚ್ಚಿಸುವ ನಿರೀಕ್ಷೆಯಿದೆ .


    3. ಮ್ಯಾನ್ಮಾರ್ ‌ ನಲ್ಲಿ ಶ್ವೇ ತೈಲ ಮತ್ತು ಅನಿಲ ಯೋಜನೆಯ ಮತ್ತಷ್ಟು ಅಭಿವೃದ್ಧಿಗೆ ಒ . ವಿ . ಎಲ್ ಹೆಚ್ಚುವರಿ ಹೂಡಿಕೆಗೆ ಅನುಮೋದನೆ


    ಹಿನ್ನೆಲೆ :


    ದಕ್ಷಿಣ ಕೊರಿಯಾ , ಭಾರತ ಮತ್ತು ಮ್ಯಾನ್ಮಾರ್ ‌ ನ ಕಂಪನಿಗಳ ಒಕ್ಕೂಟದ ಭಾಗವಾಗಿ 2002 ರಿಂದ ಒ . ಎನ್ ‌. ಜಿ . ಸಿ . ವಿದೇಶ್ ( ಒ . ವಿ . ಎಲ್ ) ಸಂಸ್ಥೆಯು ಮ್ಯಾನ್ಮಾರ್ ‌ ನಲ್ಲಿ ಶ್ವೇ ಅನಿಲ ಯೋಜನೆಯ ಪರಿಶೋಧನೆ ಮತ್ತು ಅಭಿವೃದ್ಧಿ ಕಾರ್ಯಯೋಜನೆಯಲ್ಲಿ ತೊಡಗಿಸಿಕೊಂಡಿದೆ . ಭಾರತೀಯ ಸಾರ್ವಜನಿಕ ಕ್ಷೇತ್ರದ ಘಟಕ , ಗೇಲ್ ಸಹ ಈ ಯೋಜನೆಯಲ್ಲಿ ಸಹ ಹೂಡಿಕೆದಾರ ಸಂಸ್ಥೆಯಾಗಿದೆ . ಈ ಯೋಜನೆಯಲ್ಲಿ ಮಾರ್ಚ್ 31, 2019 ರವರೆಗೆ ಒ . ವಿ . ಎಲ್ . ಯುಎಸ್ $ 722 ದಶಲಕ್ಷ ( ಸುಮಾರು ರೂ . 3949 ಕೋಟಿ , ಸರಾಸರಿ ವಾರ್ಷಿಕ ವಿನಿಮಯ ದರದ ಪ್ರಕಾರ ) ಹೂಡಿಕೆ ಮಾಡಿದೆ . ಮ್ಯಾನ್ಮಾರ್ ‌ ನ ಶ್ವೆ ಪ್ರಾಜೆಕ್ಟ್ ‌ ನಿಂದ ಮೊದಲ ಅನಿಲವನ್ನು ಜುಲೈ 2013 ರಲ್ಲಿ ಪಡೆಯಲಾಯಿತು ಮತ್ತು ಉತ್ಪಾದನೆ ಕ್ಷೇತ್ರವನ್ನು 2014 ರ ಡಿಸೆಂಬರ್ ‌ ನಲ್ಲಿ ತಲುಪಿಸಲಾಯಿತು . ಈ ಯೋಜನೆಯು 2014-15 ನೇ ಹಣಕಾಸು ವರ್ಷದಿಂದ ಸಕಾರಾತ್ಮಕ ಹಣದ ಹರಿವನ್ನು ಸೃಷ್ಠಿಸಿದೆ . ಮ್ಯಾನ್ಮಾರ್ ‌ ನಲ್ಲಿ ಶ್ವೇ ತೈಲ ಮತ್ತು ಅನಿಲ ಯೋಜನೆಯ ಮತ್ತಷ್ಟು ಅಭಿವೃದ್ಧಿಗೆ ಒ . ಎನ್ ‌. ಜಿ . ಸಿ ವಿದೇಶ್ ಲಿಮಿಟೆಡ್ ( ಒ . ವಿ . ಎಲ್ ) 121.27 ದಶಲಕ್ಷ ಯು . ಎಸ್ ಡಾಲರ್ ( ಸುಮಾರು ರೂ .909 ಕೋಟಿ / 1 ಯುಎಸ್ $ = 75 ರೂ ಲೆಕ್ಕಾಚಾರದಲ್ಲಿ ) ಹೆಚ್ಚುವರಿ ಹೂಡಿಕೆಗೆ ಕೇಂದ್ರ ಸಂಪುಟದ ಆರ್ಥಿಕ ವ್ಯವಹಾರಗಳ ಸಮಿತಿ ಅನುಮೋದನೆ ನೀಡಿದೆ .


    ಪ್ರಯೋಜನಗಳು :


    ನೆರೆಯ ರಾಷ್ಟ್ರಗಳಲ್ಲಿನ ತೈಲ ಮತ್ತು ಅನಿಲ ಪರಿಶೋಧನೆ ಮತ್ತು ಅಭಿವೃದ್ಧಿ ಯೋಜನೆಗಳಲ್ಲಿ ಭಾರತೀಯ ಸಾರ್ವಜನಿಕ ಕ್ಷೇತ್ರದ ಘಟಕಗಳ ಭಾಗವಹಿಸುವಿಕೆಯು ಭಾರತದ “ ಆಕ್ಟ್ ಈಸ್ಟ್ ಪಾಲಿಸಿ ” ಯೊಂದಿಗೆ ಅನುಯೋಜ್ಯವಾಗಿದೆ ಮತ್ತು ಭಾರತದ ಇಂಧನ ಸುರಕ್ಷತೆಯ ಅಗತ್ಯಗಳನ್ನು ಮತ್ತಷ್ಟು ಬಲಪಡಿಸುವುದರ ಜೊತೆಗೆ ತನ್ನ ನೆರೆಹೊರೆಯವರೊಂದಿಗೆ ಇಂಧನ / ಶಕ್ತಿ ಸಂಪರ್ಕ ಸೇತುವೆಗಳನ್ನು ಅಭಿವೃದ್ಧಿಪಡಿಸುವ ಭಾರತದ ವ್ಯೂಹಾತ್ಮಕ ಕಾರ್ಯತಂತ್ರದ ಒಂದು ಭಾಗವಾಗಿದೆ .


    ***

    
    
    (Release ID: 1654988) Visitor Counter : 3
    
    
      Read this release in: Punjabi , English , Urdu , Hindi , Marathi , Bengali , Assamese , Manipuri , Gujarati , Odia , Tamil , Telugu , Malayalam