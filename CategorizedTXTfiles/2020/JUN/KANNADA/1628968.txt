      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್ -19 ಹೊಸ ಮಾಹಿತಿ
      Posted On: 02 JUN 2020 6:23PM by PIB Bengaluru


    ಕೋವಿಡ್ - 19 ಹೊಸ ಮಾಹಿತಿ


    ಕೋವಿಡ್ - 19 ರಿಂದ ಒಟ್ಟು 95,526 ರೋಗಿಗಳನ್ನು ಗುಣಪಡಿಸಲಾಗಿದೆ


    ಪ್ರಸ್ತುತ , 97,581 ಸಕ್ರಿಯ ಪ್ರಕರಣಗಳಿವೆ ಮತ್ತು ಎಲ್ಲವೂ ಸಕ್ರಿಯ ವೈದ್ಯಕೀಯ ಮೇಲ್ವಿಚಾರಣೆಯಲ್ಲಿದೆ . ಕಳೆದ 24 ಗಂಟೆಗಳಲ್ಲಿ ಒಟ್ಟು 3708 ಕೋವಿಡ್ - 19 ರೋಗಿಗಳನ್ನು ಗುಣಪಡಿಸಲಾಗಿದೆ . ಈವರೆಗೆ ಒಟ್ಟು 95,526 ರೋಗಿಗಳನ್ನು ಕೋವಿಡ್ - 19 ರಿಂದ ಗುಣಪಡಿಸಲಾಗಿದೆ . ಕೋವಿಡ್ - 19 ರೋಗಿಗಳಲ್ಲಿ ಚೇತರಿಕೆಯ ಪ್ರಮಾಣ 48.07% ಆಗಿದೆ . ಭಾರತದ ಚೇತರಿಕೆ ಪ್ರಮಾಣವು ಹೆಚ್ಚುತ್ತಲೇ ಇದೆ ಮತ್ತು ಸಾವಿನ ಪ್ರಮಾಣವು ವಿಶ್ವದ ಅತ್ಯಂತ ಕಡಿಮೆ ಪ್ರಮಾಣಗಳಲ್ಲಿ ಒಂದಾಗಿದೆ . ಇಂದಿನ ಸಾವಿನ ಪ್ರಮಾಣ 2.82% ಇದೆ .


    ಭಾರತದ ಜನಸಂಖ್ಯೆ ಮತ್ತು 14 ಹೆಚ್ಚು ಪೀಡಿತ ದೇಶಗಳ ಒಟ್ಟು ಜನಸಂಖ್ಯೆಯು ಬಹುತೇಕ ಒಂದೇ ಆಗಿರುತ್ತದೆ . ಇದೇ ಸಂಖ್ಯೆಯ ಜನಸಂಖ್ಯೆಯ ಹೊರತಾಗಿಯೂ , 2020 ರ ಜೂನ್ 1 ರಂತೆ , ಆ 14 ಹೆಚ್ಚು ಪೀಡಿತ ದೇಶಗಳಲ್ಲಿನ ಒಟ್ಟು ಪ್ರಕರಣಗಳು ಭಾರತದಲ್ಲಿನ 22.5 ಪಟ್ಟು ಹೆಚ್ಚಾಗಿದೆ . ಕೋವಿಡ್ - 19 ಕಾರಣದಿಂದಾಗಿ ಸಂಭವಿಸಿದ ಒಟ್ಟು ಸಾವುಗಳು 14 ಹೆಚ್ಚು ಪೀಡಿತ ದೇಶಗಳಲ್ಲಿ ಭಾರತದ ಮರಣಕ್ಕಿಂತ 55.2 ಪಟ್ಟು ಹೆಚ್ಚಾಗಿದೆ .


    ಈ ಸಂದರ್ಭಗಳಲ್ಲಿ , ಪ್ರಕರಣಗಳ ಸಮಯೋಚಿತ ಗುರುತಿಸುವಿಕೆ ಮತ್ತು ಕ್ಲಿನಿಕಲ್ ನಿರ್ವಹಣೆಯ ಮೂಲಕ ಸಾಧ್ಯವಾದಷ್ಟು ಸಾವುನೋವುಗಳನ್ನು ಕಡಿಮೆ ಮಾಡುವುದಕ್ಕಾಗಿ ಗಮನ ಹರಿಸಲಾಗಿದೆ . ತುಲನಾತ್ಮಕವಾಗಿ ಕಡಿಮೆ ಸಾವಿನ ಅಂಕಿಅಂಶಗಳಿಗೆ ಎರಡು ಹಂತದ ತಂತ್ರಗಳು ಕಾರಣವೆಂದು ಹೇಳಬಹುದು - ಸಮಯೋಚಿತ ಪ್ರಕರಣಗಳ ಗುರುತಿಸುವಿಕೆ ಮತ್ತು ಪ್ರಕರಣಗಳ ಕ್ಲಿನಿಕಲ್ ನಿರ್ವಹಣೆ .


    ಕೋವಿಡ್ - 19 ರ ಕಾರಣದಿಂದಾಗಿ ಸಾವಿನ ಬಗ್ಗೆ ಲಭ್ಯವಿರುವ ದತ್ತಾಂಶವನ್ನು ವಿಶ್ಲೇಷಿಸಿದರೆ , ಭಾರತದ ಜನಸಂಖ್ಯೆಯ ಕೇವಲ 10% (60 ವರ್ಷಕ್ಕಿಂತ ಮೇಲ್ಪಟ್ಟ ಜನರು ) ಭಾರತದ 50% ಕೋವಿಡ್ - 19 ಸಾವುಗಳಿಗೆ ಸೇರಿವೆ ಎನ್ನುವುದು ಕಂಡುಬರುತ್ತದೆ . ಭಾರತದಲ್ಲಿ ಕೋವಿಡ್ - 19 ಸಾವುಗಳಲ್ಲಿ 73% ಇತರ ರೋಗಗಳನ್ನು ಹೊಂದಿರುವ ಜನರು ಸೇರಿದ್ದಾರೆ ( ಮಧುಮೇಹ , ಅಧಿಕ ರಕ್ತದೊತ್ತಡ , ಹೃದಯ ಮತ್ತು ಉಸಿರಾಟದ ಕಾಯಿಲೆಗಳು ಸೇರಿದಂತೆ ). ಆದ್ದರಿಂದ , ಈ ಹೆಚ್ಚಿನ ಅಪಾಯಕ್ಕೊಳಗಾಗುವ ಗುಂಪುಗಳನ್ನು ಪರಿಣಾಮಕಾರಿಯಾಗಿ ರಕ್ಷಿಸುವ ಅಗತ್ಯವಿದೆ .


    ಹೆಚ್ಚಿನ ಅಪಾಯಕ್ಕೆ ಒಳಗಾಗುವ ರೋಗಿಗಳಲ್ಲಿ ಕೋವಿಡ್ - 19 ಅನ್ನು ತಡೆಗಟ್ಟಲು , ಈ ಕೆಳಗಿನವುಗಳನ್ನು ಒಳಗೊಂಡಂತೆ ಅವರು ಕೆಲವು ಮುನ್ನೆಚ್ಚರಿಕೆಗಳನ್ನು ತೆಗೆದುಕೊಳ್ಳಬೇಕು ಎಂದು ಪುನರುಚ್ಚರಿಸಲಾಗಿದೆ : ಮೊದಲೇ ಇರುವ ವೈದ್ಯಕೀಯ ಪರಿಸ್ಥಿತಿಗಳ ಸಂದರ್ಭದಲ್ಲಿ ( ಮಧುಮೇಹ , ಅಧಿಕ ರಕ್ತದೊತ್ತಡ ಮತ್ತು ಹೃದಯ ಸಂಬಂಧಿ ಕಾಯಿಲೆಗಳಂತಹ ) ವೈದ್ಯರ ಸಲಹೆಯಂತೆ ದಿನನಿತ್ಯದ ಔಷಧಿಗಳನ್ನು ಮುಂದುವರಿಸಬೇಕು . ಆಯುಷ್ ಸಚಿವಾಲಯ ಸೂಚಿಸಿದ ರೋಗ ನಿರೋಧಕ ಶಕ್ತಿ ಹೆಚ್ಚಿಸುವ ಕ್ರಮಗಳನ್ನು ತೆಗೆದುಕೊಳ್ಳಬೇಕು ಉದಾ . ಗಿಡಮೂಲಿಕೆಯ ಚಹಾ ಕುಡಿಯುವುದು , ' ಕಧಾ ' ತೆಗೆದುಕೊಳ್ಳುವುದು ; ವೈದ್ಯಕೀಯ ಸಲಹೆ ಅಗತ್ಯವಿದ್ದರೆ ಟೆಲಿಮೆಡಿಸಿನ್ ( ಉದಾ . ಇ ಸಂಜೀವನಿ ) ಬಳಸುವುದು ; ನೀವು ಕೋವಿಡ್ - 19 ರೋಗಿಗಳೊಂದಿಗೆ ಸಂಪರ್ಕಕ್ಕೆ ಬಂದಿದ್ದೀರಾ ಎಂದು ಪರೀಕ್ಷಿಸಲು , ಅಪ್ಲಿಕೇಶನ್ ‌ ನಲ್ಲಿ ನಿಮ್ಮನ್ನು ಸ್ವಯಂ ಮೌಲ್ಯಮಾಪನ ಮಾಡಿಕೊಳ್ಳುವುದು , ಮತ್ತು ಆರೋಗ್ಯದ ನಿಯಮಿತ ಸ್ವಯಂ - ಮೇಲ್ವಿಚಾರಣೆಯನ್ನು ಕೈಗೊಳ್ಳಲು ಆರೋಗ್ಯ ಸೇತು ಆ್ಯಪ್ ಬಳಸುವ ಮೂಲಕ ಕೋವಿಡ್ - 19 ಅನ್ನು ಮೊದಲೇ ಪತ್ತೆಹಚ್ಚುವುದನ್ನು ಖಚಿತಪಡಿಸಿಕೊಳ್ಳುವುದು . ಹೆಚ್ಚಿನ ಅಪಾಯಕ್ಕೆ ಒಳಗಾಗುವ ವ್ಯಕ್ತಿಗಳು ಕೋವಿಡ್ - 19 ರೋಗಲಕ್ಷಣಗಳನ್ನು ಕಂಡರೆ , ಅವರು ಸಹಾಯವಾಣಿ ಸಂಖ್ಯೆಗಳ ಮೂಲಕ ದೂರವಾಣಿ ಮೂಲಕ ವೈದ್ಯಕೀಯ ಮಾರ್ಗದರ್ಶನ ಪಡೆಯಬೇಕು ಅಥವಾ ವೈದ್ಯರನ್ನು ಖುದ್ದಾಗಿ ಭೇಟಿ ಮಾಡಬೇಕು ಎಂದು ಸಲಹೆ ನೀಡಲಾಗಿದೆ .


    ಉತ್ತಮ ಕೈ ಮತ್ತು ಉಸಿರಾಟದ ನೈರ್ಮಲ್ಯವನ್ನು ಅಭ್ಯಾಸ ಮಾಡುವಂತಹ ಸರಳ ಕ್ರಮಗಳನ್ನು ಅನುಸರಿಸುವ ಮೂಲಕ ಹೆಚ್ಚಿನ ಅಪಾಯದ ಗುಂಪಿಗೆ ನೆರವಾಗುವಲ್ಲಿ ನಾಗರಿಕರು ಸಹಕರಿಸಬಹುದು ; ಒಬ್ಬರು ರೋಗಲಕ್ಷಣಗಳನ್ನು ಹೊಂದಿದ್ದರೆ ಇತರರೊಂದಿಗೆ ನಿಕಟ ಸಂಪರ್ಕವನ್ನು ತಪ್ಪಿಸುವುದು ; ಅಂತರವನ್ನು ಕಾಯ್ದುಕೊಂಡು ದೈನಂದಿನ ಕೆಲಸಗಳಲ್ಲಿ ಹೆಚ್ಚಿನ ಅಪಾಯಕ್ಕೆ ಒಳಗಾಗುವವರಿಗೆ ಸಹಾಯ ಮಾಡುವುದು ; ಜನರ ದೊಡ್ಡ ಗುಂಪು ಸೇರುವುದನ್ನು ಮತ್ತು ಧಾರ್ಮಿಕ ಸಭೆಗಳನ್ನು ತಪ್ಪಿಸುವುದು .


    ಅಗತ್ಯವಿಲ್ಲದಿದ್ದರೆ ಮನೆಯಲ್ಲೇ ಇರಬೇಕೆಂದು ಬಲವಾಗಿ ಸಲಹೆ ನೀಡಲಾಗಿದೆ .


    ನಮ್ಮ ಕೋವಿಡ್ - 19 ರ ನಂತರದ ಕಾಲವು ಯಶಸ್ವಿಯಾಗಲು , ಅದನ್ನು ಒಂದು ಜನಾಂದೋಲನ , ‘ ಜನ ಅಭಿಯಾನ ’ ವನ್ನಾಗಿ ಮಾಡೋಣ . ನಾಗರಿಕರು #IndiaWillWin ಅನ್ನು ಬಳಸಲು ಕೋರಲಾಗಿದೆ ಮತ್ತು ಈ ಮೂರು ಚಟುವಟಿಕೆಗಳಲ್ಲಿ ಪರಸ್ಪರ ಬೆಂಬಲಿಸಲು ಕೋವಿಡ್ - 19 ರ ವಿರುದ್ಧ ಹೋರಾಡಲು ಪ್ರತಿಜ್ಞೆ ತೆಗೆದುಕೊಳ್ಳೋಣ : ಅರಿವು , ತಡೆಗಟ್ಟುವ ಪ್ರಯತ್ನಗಳು ಮತ್ತು ಸಮಯೋಚಿತ ಚಿಕಿತ್ಸೆ .


    ಕೋವಿಡ್ -19 ಕ್ಕೆ ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಎಲ್ಲಾ ಅಧಿಕೃತ ಮತ್ತು ಹೊಸ ಮಾಹಿತಿಗಾಗಿ ದಯವಿಟ್ಟು ಇಲಾಖೆಯ ಈ ಜಾಲತಾಣಕ್ಕೆ ನಿಯಮಿತವಾಗಿ ಭೇಟಿ ನೀಡಿರಿ : https://www.mohfw.gov.in


    ಕೋವಿಡ್ -19 ಕ್ಕೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technquery.covid19@gov.in , ಇತರ ಪ್ರಶ್ನೆಗಳನ್ನು ಕೇಳಲು ncov2019@gov.in ಗೆ ಇಮೇಲ್ ಮಾಡಬಹುದು ಮತ್ರು @CovidIndiaSeva ಗೆ ಟ್ವೀಟ್ ಮಾಡಬಹುದು .


    ಕೋವಿಡ್ -19 ಬಗ್ಗೆ ಯಾವುದೇ ಪ್ರಶ್ನೆಗಳಿದ್ದಲ್ಲಿ , ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯ ಸಹಾಯವಾಣಿ ಸಂಖ್ಯೆ .: +91-11-23978046 ಅಥವಾ 1075 ( ಟೋಲ್ - ಫ್ರೀ ). ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್ -19 ಕ್ಕೆ ಸಂಬಂಧಿಸಿದ ಸಹಾಯವಾಣಿ ಸಂಖ್ಯೆಗಳ ಪಟ್ಟಿ https://www.mohfw.gov.in/pdf/coronvavirushelplinenumber.pdf ನಲ್ಲಿಯೂ ಲಭ್ಯವಿದೆ .


    ***

    
    
    (Release ID: 1628968) Visitor Counter : 26
    
    
      Read this release in: English , Urdu , Hindi , Marathi , Assamese , Manipuri , Punjabi , Gujarati , Odia , Tamil , Telugu , Malayalam