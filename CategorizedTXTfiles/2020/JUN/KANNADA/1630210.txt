      ಸಿಬ್ಬಂದಿ, ಸಾರ್ವಜನಿಕ ಅಹವಾಲು ಮತ್ತು ಪಿಂಚಣಿ ಸಚಿವಾಲಯ

      ಕೋವಿಡ್-19 ವಿರುದ್ಧ ಹೋರಾಟಕ್ಕೆ ಆತಂಕವಲ್ಲ, ಜಾಗೃತಿ ಅತಿ ಮುಖ್ಯ: ಡಾ. ಜಿತೇಂದ್ರ ಸಿಂಗ್
      Posted On: 07 JUN 2020 5:33PM by PIB Bengaluru


    ಕೋವಿಡ್ - 19 ವಿರುದ್ಧ ಹೋರಾಟಕ್ಕೆ ಆತಂಕವಲ್ಲ , ಜಾಗೃತಿ ಅತಿ ಮುಖ್ಯ : ಡಾ . ಜಿತೇಂದ್ರ ಸಿಂಗ್


    ಕೋವಿಡ್ - 19 ರೋಗಿಗಳಾಗಿ ಭಾರತದ ಮೊದಲ ದೇಶೀಯ , ಕಡಿಮೆ ವೆಚ್ಚದ , ವೈರ್ ಲೆಸ್ ಮಾನಸಿಕ ಮಾನದಂಡಗಳ ನಿಗಾ ಇಡುವ ವ್ಯವಸ್ಥೆ - ಕೋವಿಡ್ ಬೀಪ್ ಉದ್ಘಾಟನೆ


    ಕೋವಿಡ್ ಬೀಪ್ ಮೂಲ ಕೋವಿಡ್ ಗೆ ಪ್ರತಿರೋಧಕವಾಗಿ ಕೆಲಸ ನಿರ್ವಹಣೆ


    ಕೇಂದ್ರ ಈಶಾನ್ಯ ರಾಜ್ಯಗಳ ಅಭಿವೃದ್ಧಿ ( ಡಿಒಎನ್ಇಆರ್ ) ಸಚಿವ ( ಸ್ವತಂತ್ರ ಖಾತೆ ) ಮತ್ತು ಪ್ರಧಾನಮಂತ್ರಿಗಳ ಕಾರ್ಯಾಲಯದ ರಾಜ್ಯ ಸಚಿವ ಡಾ . ಜಿತೇಂದ್ರ ಸಿಂಗ್ ಇಂದು ಕೋವಿಡ್ - 19 ಸಾಂಕ್ರಾಮಿಕದ ವಿರುದ್ಧ ಆತಂಕವಲ್ಲ , ಜಾಗೃತಿಯೊಂದೇ ಅತಿಮುಖ್ಯ ಅಂಶ ಎಂದು ಹೇಳಿದ್ದಾರೆ . ಭಾರತದ ಮೊದಲ ದೇಶೀಯ ಕಡಿಮೆ ವೆಚ್ಚದ ವೈರ್ಲೆಸ್ ಕೋವಿಡ್ - 19 ರೋಗಿಗಳ ಮಾನಸಿಕ ಮಾನದಂಡಗಳ ನಿಗಾ ವ್ಯವಸ್ಥೆ ಕೋವಿಡ್ ಬೀಪ್ ( ಇಸಿಐಎಲ್ , ಇಎಸ್ಐಸಿ ಪಾಂಡ್ ಬಯೋಮ್ಡ್ ನಿರಂತರ ಆಕ್ಸಿಜಿನೇಷನ್ ಮತ್ತು ಪ್ರಮುಖ ಮಾಹಿತಿ ಪತ್ತೆ ) ಅನ್ನು ಉದ್ಘಾಟಿಸಿ ಅವರು ಮಾತನಾಡಿದರು . ಇದನ್ನು ಅಣು ಇಂಧನ ಇಲಾಖೆ ಹಾಗೂ ಐಐಟಿ ಹೈದ್ರಾಬಾದ್ ಸಹಭಾಗಿತ್ವದಲ್ಲಿ ಹೈದ್ರಾಬಾದ್ ನ ಇಎಸ್ಐಸಿ ವೈದ್ಯಕೀಯ ಕಾಲೇಜು ಅಭಿವೃದ್ಧಿಪಡಿಸಿದೆ . ಸಾಂಕ್ರಾಮಿಕವನ್ನು ಪರಿಣಾಮಕಾರಿಯಾಗಿ ನಿರ್ವಹಿಸುವಲ್ಲಿ ನಿಯಂತ್ರಣ ಮತ್ತು ಜಾಗೃತಿ ಕಾರ್ಯಕ್ರಮಗಳು ಅತ್ಯಂತ ಪ್ರಮುಖವಾದವು ಎಂದು ಬಲವಾಗಿ ಪ್ರತಿಪಾದಿಸಿದ ಅವರು , ಸುಮಾರು 2 ತಿಂಗಳ ಕಾಲ ಪರಿಣಾಮಕಾರಿ ಲಾಕ್ ಡೌನ್ ನಂತರ ಹಂತ ಹಂತವಾಗಿ ಇದೀಗ ಅನ್ ಲಾಕ್ ಪ್ರಕ್ರಿಯೆ ಆರಂಭವಾಗಿದೆ ಎಂದರು .


    ಹೈದ್ರಾಬಾದ್ ನ ಇಎಸ್ಐಸಿ ವೈದ್ಯಕೀಯ ಕಾಲೇಜಿನ ಪ್ರಯತ್ನಗಳನ್ನು ಶ್ಲಾಘಿಸಿದ ಅವರು , ಪ್ರತಿಷ್ಠಿತ ಸಂಸ್ಥೆಗಳಾದ ಐಐಟಿ ಹೈದ್ರಾಬಾದ್ ನ ಇಸಿಐಎಲ್ ಮತ್ತು ಟಿಐಎಫ್ಆರ್ ಸಹಯೋಗದಲ್ಲಿ ಮತ್ತೊಂದು ಆವಿಷ್ಕಾರ ಮಾಡಿದೆ . ಅದು ಪ್ರಸಕ್ತ ಕೋವಿಡ್ - 19 ಬಿಕ್ಕಟ್ಟಿನ ಸಮಯದಲ್ಲಿ ವಿಮೆ ಹೊಂದಿರುವ ವ್ಯಕ್ತಿಗಳ ಕಲ್ಯಾಣಕ್ಕಾಗಿ ಉಪಕರಣವನ್ನು ತಯಾರಿಸಿ ತನ್ನ ಉತ್ಪನ್ನಗಳ ಪಟ್ಟಿಗೆ ಸೇರಿಸಿಕೊಂಡಿದೆ ಎಂದರು . ಡಾ . ಸಿಂಗ್ ಅವರು , ಕೋವಿಡ್ ಬೀಪ್ ಭಾರತದ ಪ್ರತಿಷ್ಠಿತ ಸಂಸ್ಥೆಗಳು , ಸಮನ್ವಯದಿಂದ ಒಗ್ಗೂಡಿದರೆ ದೇಶ ಎದುರಿಸುತ್ತಿರುವ ಹಲವು ಸವಾಲುಗಳಿಗೆ ಕಡಿಮೆ ವೆಚ್ಚದಲ್ಲಿ ಪರಿಹಾರಗಳನ್ನು ಕಂಡುಕೊಳ್ಳಬಹುದು ಎಂಬುದಕ್ಕೆ ಇದು ಅತ್ಯುತ್ತಮ ಉದಾಹರಣೆಯಾಗಿದೆ ಮತ್ತು ಆ ಮೂಲಕ ದೇಶ ನಿಜವಾದ ಅರ್ಥದಲ್ಲಿ ಆತ್ಮನಿರ್ಭರ ಸಾಧಿಸಲು ಸಾಧ್ಯವಾಗುತ್ತಿದೆ ಎಂದರು . ಕೋವಿಡ್ ಬೀಪ್ ನಿಜವಾದ ಕೋವಿಡ್ ಗೆ ಅತ್ಯಂತ ಪರಿಣಾಮಕಾರಿ ಆಂಟಿಡಾಟ್ ಆಗಿ ಉದಯವಾಗಿದೆ ಎಂದ ಅವರು , ಕೋವಿಡ್ ಸಾಂಕ್ರಾಮಿಕದಿಂದಾಗಿ ಇಡೀ ವಿಶ್ವ ಇಂದು ತತ್ತರಿಸಿ ಹೋಗಿದೆ ಎಂದು ಹೇಳಿದರು .


    ಕೋವಿಡ್ ಬೀಪ್ ನ ಇತ್ತೀಚಿನ ಆವೃತಿಯಲ್ಲಿ ಈ ಕೆಳಗಿನ ಅಂಶಗಳನ್ನು ಸೇರಿಸಿಕೊಳ್ಳಲಾಗಿದೆ :


    ಎ . ಎನ್ಐಬಿಪಿ ನಿಗಾ ವ್ಯವಸ್ಥೆ : ಕೋವಿಡ್ - 19 ನಿಂದಾಗಿ ವಯಸ್ಸಾದವರಲ್ಲಿ ಸಾವಿನ ಪ್ರಮಾಣ ಹೆಚ್ಚಿದೆ . ಆದ್ದರಿಂದ ಈ ಸನ್ನಿವೇಶದಲ್ಲಿ ಎನ್ಐಬಿಪಿ ನಿಗಾ ವ್ಯವಸ್ಥೆ ಅತ್ಯಂತ ಅವಶ್ಯಕವಾಗಿದೆ .


    ಬಿ . ಇಸಿಜಿ ನಿಗಾ ವ್ಯವಸ್ಥೆ : ಪ್ರೊಪೈಲಾಕ್ಸಿಸ್ ಮತ್ತು ಅಥವಾ ಚಿಕಿತ್ಸೆಗಳಾದ ಹೈಡ್ರೋಕ್ಲೋರೊಕ್ವಿನ್ ಮತ್ತು ಅಝಿಥ್ರೋಮೈಸಿನ್ ಇತ್ಯಾದಿಗಳು ಹೃದಯದ ಮೇಲೆ ಪರಿಣಾಮ ಬೀರಲಿವೆ ಮತ್ತು ಆದ್ದರಿಂದ ಇಸಿಜಿ ಮಾನಿಟರಿಂಗ್ ಅತ್ಯಂತ ಪ್ರಮುಖವಾಗಿ ಬೇಕಾಗಿದೆ .


    ಸಿ . ರೆಸ್ಪಿರೇಟರಿ ರೇಟ್ : ಅದನ್ನು ಬಯೋ ಇಂಪೆಡೆನ್ಸ್ ಪದ್ದತಿಯ ಮೂಲಕ ಅಳೆಯಲಾಗುವುದು .


    ಕೋವಿಡ್ ಬೀಪ್ ಸೋಂಕು ಪ್ರಸರಣವಾಗುವುದನ್ನು ಗರಿಷ್ಠ ಮಟ್ಟದಲ್ಲಿ ತಡೆಯುವುದಲ್ಲದೆ , ಪಿಪಿಇ ಮತ್ತಿತರ ಸಂಪನ್ಮೂಲಗಳನ್ನು ಉಳಿಸಲು ಸಹಾಯಕವಾಗಲಿದೆ .


    ಅಣು ಇಂಧನ ಇಲಾಖೆಯ ಅಧೀನಕ್ಕೆ ಒಳಪಡುವ ಇಸಿಐಎಲ್ ಕೆಲಸ ಕಾರ್ಯಗಳ ಬಗ್ಗೆ ಮೆಚ್ಚುಗೆ ವ್ಯಕ್ತಪಡಿಸಿದ ಡಾ . ಸಿಂಗ್ ಅವರು , ಇಸಿಐಎಲ್ ಹಲವು ಆರೋಗ್ಯ ಸಂಬಂಧಿ ಸಮಸ್ಯೆಗಳಿಗೆ ಪರಿಹಾರಗಳನ್ನು ಕಂಡುಹಿಡಿದಿದೆ ಎಂದರು . ಜನರ ಮನಸ್ಸಿಲ್ಲಿರುವ ಭಾವನೆಗೆ ಪರ್ಯಾಯವಾಗಿ , ಅಣು ಇಂಧನ ಇಲಾಖೆ ಕ್ರಿಯಾಶೀಲಾಗಿದೆ , ಮನುಕುಲದ ಹೆಚ್ಚಿನ ಕಲ್ಯಾಣಕ್ಕಾಗಿ ಅಣು ಇಂಧನವನ್ನು ಬಳಕೆ ಮಾಡುವುದನ್ನು ಉತ್ತೇಜಿಸುತ್ತಿದೆ . ಅದು ವಿದ್ಯುತ್ ಉತ್ಪಾದನೆಯಲ್ಲಾಗಿರಬಹುದು , ಕೃಷಿ ಉತ್ಪನ್ನ ಹೆಚ್ಚಳದಲ್ಲಾಗಿರಬಹುದು , ಆಹಾರ ಸಂರಕ್ಷಣೆಯಲ್ಲಾಗಿರಬಹುದು ಅಥವಾ ಮುಂಬೈನ ಟಿಎಂಸಿಯಲ್ಲಿ ಹೆಸರಾಂತ ಕ್ಯಾನ್ಸರ್ ಕೇಂದ್ರದ ಆಡಳಿತ ನಿರ್ವಹಣೆಯಲ್ಲೂ ಸಹ ಬಳಕೆ ಮಾಡಲಾಗುತ್ತಿದೆ , ಅಣು ಇಂಧನ ಇಲಾಖೆ ಸದಾ ದೇಶದ ಜೊತೆ ನಿಂತು , ಅಯಾ ಕಾಲದ ಅಗತ್ಯತೆಗಳಿಗೆ ಸ್ಪಂದಿಸುತ್ತಿದೆ .


    ಕೋವಿಡ್ ಬೀಪ್ ಅಭಿವೃದ್ಧಿ ಆ ನಿಟ್ಟಿನಲ್ಲಿ ಒಂದು ಮಹತ್ವದ ಹೆಜ್ಜೆಯಾಗಿದೆ . ಡಾ . ಸಿಂಗ್ ಅವರಿಗೂ ಮುನ್ನ , ಗೃಹ ವ್ಯವಹಾರಗಳ ಖಾತೆ ರಾಜ್ಯ ಸಚಿವ ಶ್ರೀ ಜಿ . ಕಿಷನ್ ರೆಡ್ಡಿ , ಅಣು ಇಂಧನ ಇಲಾಖೆ ಕಾರ್ಯದರ್ಶಿ ಶ್ರೀ ಕೆ . ಎನ್ . ವ್ಯಾಸ್ , ಹೈದರಾಬಾದ್ ನ ಇಎಸ್ ಐಸಿ ವೈದ್ಯಕೀಯ ಕಾಲೇಜಿನ ಡೀನ್ ಪ್ರೊ . ಶ್ರೀನಿವಾಸ್ , ಹೈದರಾಬಾದ್ ನ ಇಸಿಐಎಲ್ ನ ಅಧ್ಯಕ್ಷ ಮತ್ತು ವ್ಯವಸ್ಥಾಪಕ ನಿರ್ದೇಶಕ ರಿಯರ್ ಅಡ್ಮಿರಲ್ ಸಂಜಯ್ ಚೌಬೆ ( ನಿವೃತ್ತ ) ಮಾತನಾಡಿ , ಪ್ರಸಕ್ತ ಸನ್ನಿವೇಶದಲ್ಲಿ ಅಂತಹ ಸಂಶೋಧನೆಗಳ ಪ್ರಾಮುಖ್ಯತೆಯನ್ನು ಬಲವಾಗಿ ಪ್ರತಿಪಾದಿಸಿದರು .


    ***

    
    
    (Release ID: 1630210) Visitor Counter : 11
    
    
      Read this release in: Telugu , English , Urdu , Hindi , Marathi , Bengali , Manipuri , Punjabi , Tamil , Malayalam