      ರಕ್ಷಣಾ ಸಚಿವಾಲಯ

      ಸಮುದ್ರ ಸೇತು ಕಾರ್ಯಾಚರಣೆ: 700 ಭಾರತೀಯರನ್ನು ಹೊತ್ತು - ಐ.ಎನ್‌.ಎಸ್. ಜಲಶ್ವಾ ಹಡಗು ಮಾಲೆಯಿಂದ ಟ್ಯುಟಿಕೋರಿನ್‌ ನತ್ತ ಪಯಣ
      Posted On: 06 JUN 2020 11:05AM by PIB Bengaluru


    ಸಮುದ್ರ ಸೇತು ಕಾರ್ಯಾಚರಣೆ :


    700 ಭಾರತೀಯರನ್ನು ಹೊತ್ತು - ಐ . ಎನ್ ‌ . ಎಸ್ . ಜಲಶ್ವಾ ಹಡಗು ಮಾಲೆಯಿಂದ ಟ್ಯುಟಿಕೋರಿನ್ ‌ ನತ್ತ ಪಯಣ


    ಸಮುದ್ರ ಸೆತು ಕಾರ್ಯಾಚರಣೆಯ ಅಂಗವಾಗಿ , ಮೂರನೇ ಪ್ರವಾಸಕ್ಕಾಗಿ ಕಳುಹಿಸಿದ ಭಾರತೀಯ ನೌಕಾ ಹಡಗು “ ಜಲಶ್ವಾ ” ಮಾಲ್ಡೀವ್ಸ್ ನ ಮಾಲೆಯನ್ನು ಜೂನ್ 04, 2020 ರಂದು ತಲುಪಿತು . ನಮ್ಮ ನಾಗರಿಕರನ್ನು ಸಮುದ್ರದ ಮೂಲಕ ವಿದೇಶಿ ತೀರದಿಂದ ತಾಯಿನಾಡಿಗೆ ಕರೆತರುವ ಭಾರತದ ರಾಷ್ಟ್ರೀಯ ಹಿತಾಸಕ್ತಿಯ ಪ್ರಯತ್ನಕ್ಕೆ ಭಾರತೀಯ ನೌಕಾಪಡೆಯ ಕೊಡುಗೆಯಾಗಿ , ಜೂನ್ 05,2020 ರಂದು 700 ಭಾರತೀಯ ಪ್ರಜೆಗಳನ್ನು ಹೊತ್ತು , ಸಂಜೆ ತಡವಾಗಿ ಭಾರತದ ಕಡೆಗೆ ತನ್ನ ಪಯಣವನ್ನು ಪುನಃ ಪ್ರಾರಂಭಿಸಿತು . ಪ್ರಯಾಣ ಪ್ರಾರಂಭದ ಮುನ್ನ , ಹಡಗವನ್ನು ಮಾಲ್ಡೀವ್ಸ್ ಕೋಸ್ಟ್ ಗಾರ್ಡ್ ನ ಕಮಾಂಡೆಂಟ್ ಕರ್ನಲ್ ಮೊಹಮ್ಮದ್ ಸಲೀಮ್ ಭೇಟಿ ಮಾಡಿ ಪರಿಶೀಲಿಸಿದರು .


    ಈ ಪ್ರವಾಸದೊಂದಿಗೆ , “ ಜಲಶ್ವಾ ” ಮಾಲ್ಡೀವ್ಸ್ ಮತ್ತು ಶ್ರೀಲಂಕಾದಿಂದ ಸುಮಾರು 2700 ಭಾರತೀಯ ನಾಗರಿಕರನ್ನು ಭಾರತ ಕಡಲ ತೀರಕ್ಕೆ ಯಶಸ್ವಿಯಾಗಿ ಮರಳಿ ಕರೆತರುತ್ತಿದೆ .


    ಹಡಗಿನಲ್ಲಿ ಕಟ್ಟುನಿಟ್ಟಾದ ಕೋವಿಡ್ ಶಿಷ್ಠಾಚಾರಗಳನ್ನು ಅನುಸರಿಸಲಾಗುವುದು ಮತ್ತು ಜೂನ್ 07, 20 ರಂದು ಟ್ಯುಟಿಕೋರಿನ್ ಬಂದರನ್ನು ಹಡಗು ತಲುಪುವ ನಿರೀಕ್ಷೆಯಿದೆ .


    ಈ ಹಡಗು ಮೂಲಕ ಸ್ವದೇಶಕ್ಕೆ ಕರೆತಂದ ಸಿಬ್ಬಂದಿಗಳನ್ನು ತಮಿಳುನಾಡಿನ ಟುಟಿಕೋರಿನ್ ‌ ನಲ್ಲಿ ಇಳಿಸಿ , ರಾಜ್ಯ ಅಧಿಕಾರಿಗಳ ಕೋವಿಡ್ ನಿಯಂತ್ರಣಾ ಆರೈಕೆ ವ್ಯವಸ್ಥೆಗೆ ಒಪ್ಪಿಸಲಾಗುವುದು .


    ***

    
    
    (Release ID: 1630169) Visitor Counter : 15
    
    
      Read this release in: English , Urdu , Hindi , Marathi , Bengali , Manipuri , Punjabi , Odia , Tamil , Telugu , Malayalam