      ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವಾಲಯ

      ಪೆಟ್ರೋಕೆಮಿಕಲ್ಸ್ ಎಂಜಿನಿಯರಿಂಗ್ ಮತ್ತು ತಂತ್ರಜ್ಞಾನದ ಕೇಂದ್ರೀಯ ಸಂಸ್ಥೆ (CIPET) ಯ ಚಟುವಟಿಕೆಗಳ ವಿಡಿಯೊಕಾನ್ಫರೆನ್ಸ್
      Posted On: 19 JUN 2020 5:31PM by PIB Bengaluru


    ಪೆಟ್ರೋಕೆಮಿಕಲ್ಸ್ ಎಂಜಿನಿಯರಿಂಗ್ ಮತ್ತು ತಂತ್ರಜ್ಞಾನದ ಕೇಂದ್ರೀಯ ಸಂಸ್ಥೆ ( CIPET ) ಯ ಚಟುವಟಿಕೆಗಳ ವಿಡಿಯೊಕಾನ್ಫರೆ ನ್ಸ್


    ಎಂಎಸ್ಎಂಇ ಬೆಳವಣಿಗೆ ಗೆ ಸಿಪೆಟ್ ಜಾಲ ಬಳಸಿಕೊಳ್ಳಬೇಕು : ಕೇಂದ್ರ ಸಚಿವ ಶ್ರೀ ಸದಾನಂದ ಗೌಡ


    ಕೇಂದ್ರ ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವ ಶ್ರೀ ಡಿ . ವಿ . ಸದಾನಂದ ಗೌಡ ಅವರು ಇಂದು ಪೆಟ್ರೋಕೆಮಿಕಲ್ಸ್ ಎಂಜಿನಿಯರಿಂಗ್ ಮತ್ತು ತಂತ್ರಜ್ಞಾನದ ಕೇಂದ್ರೀಯ ಸಂಸ್ಥೆ ( ಸಿಪೆಟ್ ) ಯ ಚಟುವಟಿಕೆಗಳನ್ನು ವಿಡಿಯೋ ಕಾನ್ಫರೆನ್ಸಿಂಗ್ ಮೂಲಕ ಪರಿಶೀಲಿಸಿದರು . ಕೋವಿಡ್ -19 ಸಾಂಕ್ರಾಮಿಕದ ಸಂದರ್ಭದಲ್ಲಿ ಕೌಶಲ್ಯ , ತಂತ್ರಜ್ಞಾನ ಬೆಂಬಲಿತ ಸೇವೆಗಳು ಮತ್ತು ಸಂಶೋಧನೆಗೆ ಸಂಬಂಧಿಸಿದಂತೆ ಸಿಪೆಟ್ ಕೈಗೊಂಡ ವಿವಿಧ ಚಟುವಟಿಕೆಗಳನ್ನು ಸಿಪೆಟ್ ಮಹಾನಿರ್ದೇಶಕರು ಸಚಿವರ ಮುಂದೆ ಪ್ರಸ್ತುತಪಡಿಸಿದರು .


    ಪೆಟ್ರೋಕೆಮಿಕಲ್ ವಲಯದಲ್ಲಿ ಎಂಎಸ್ ‌ ಎಂಇಗಳ ಬೆಳವಣಿಗೆಯನ್ನು ಬೆಂಬಲಿಸುವ ವಿಸ್ತೃತ ಯೋಜನೆಯೊಂದಿಗೆ ಸರ್ಕಾರದ “ ಆತ್ಮ ನಿರ್ಭರ ಭಾರತ ” ಅಭಿಯಾನಕ್ಕೆ ಅನುಗುಣವಾಗಿ ಸಿಪೆಟ್ ತನ್ನ ವ್ಯಾಪಕವಾದ ಗ್ರಾಹಕರ ಜಾಲದ ಸಾಮರ್ಥ್ಯವನ್ನು ಬಳಸಿಕೊಳ್ಳಬೇಕು ಎಂದು ಸಭೆಯಲ್ಲಿ ಶ್ರೀ ಗೌಡರು ಸಲಹೆ ನೀಡಿದರು . ವೈದ್ಯಕೀಯ ವೃತ್ತಿಪರರಿಗೆ ಅನುಕೂಲವಾಗುವ ಪಿಪಿಇ ಕಿಟ್ ಅಭಿವೃದ್ಧಿಪಡಿಸುವಂತೆ ಅವರು ಸಿಪೆಟ್ ‌ ಮಹಾನಿರ್ದೇಶಕರಿಗೆ ಸೂಚಿಸಿದರು . ಕೋವಿಡ್ -19 ಪರಿಸ್ಥಿತಿ ಮತ್ತು ದೇಶದಲ್ಲಿ ಜಾರಿಯಲ್ಲಿರುವ ಲಾಕ್ ‌ ಡೌನ್ ಕ್ರಮಗಳ ಹೊರತಾಗಿಯೂ ವಿವಿಧ ಸಿಐಪಿಇಟಿಗಳು ನಡೆಸುತ್ತಿರುವ ಪ್ರಯತ್ನಗಳನ್ನು ಸಚಿವರು ಶ್ಲಾಘಿಸಿದರು . ಕೋವಿಡ್ -19 ರ ವಿರುದ್ಧ ದೇಶದ ಸನ್ನದ್ಧತೆಯನ್ನು ಬಲಪಡಿಸುವ ಈ ಪ್ರಯತ್ನಗಳನ್ನು ಸಿಪೆಟ್ ಮುಂದುವರಿಸಬೇಕೆಂದು ಅವರು ಆಶಿಸಿದರು .


    ರಾಸಾಯನಿಕ ಮತ್ತು ಪೆಟ್ರೋಕೆಮಿಕಲ್ಸ್ ಕಾರ್ಯದರ್ಶಿ ಶ್ರೀ ಆರ್ ಕೆ ಚತುರ್ವೇದಿ ಅವರು , ಸಿಪೆಟ್ ಕೈಗೊಳ್ಳುತ್ತಿರುವ ಸುಧಾರಿತ ಸಂಶೋಧನಾ ಚಟುವಟಿಕೆಗಳ ಬಗ್ಗೆ ನಿರ್ದಿಷ್ಟವಾಗಿ ಕೋವಿಡ್ -19 ಸಾಂಕ್ರಾಮಿಕದ ಈ ಸಂದರ್ಭದಲ್ಲಿ ಬ್ಯಾಕ್ಟೀರಿಯಾ ನಿರೋಧಕ / ಆಂಟಿಮೈಕ್ರೊಬಿಯಲ್ ಮರುಬಳಕೆ ಮಾಡಬಹುದಾದ ಮುಖಗವಸುಗಳು , ವೆಂಟಿಲೇಟರ್ ಸ್ಪ್ಲಿಟರ್ ‌ ಗಳು ಮತ್ತು ಪಿಪಿಇ ಕಿಟ್ ‌ ಗಳ ಸಂಬಂಧ ಆಗಿರುವ ಪ್ರಗತಿಗಳ ಬಗ್ಗೆ ವಿವರಿಸಿದರು .


    ಪೆಟ್ರೋ ಕೆಮಿಕಲ್ಸ್ ಜಂಟಿ ಕಾರ್ಯದರ್ಶಿ ಶ್ರೀ ಕಾಶಿನಾಥ್ ಝಾ ಅವರು , ವೈದ್ಯಕೀಯ ರೋಗನಿರ್ಣಯ ಮತ್ತು ವೈದ್ಯಕೀಯ ಸಂಶೋಧನೆಯಂತಹ ಇತರ ಕ್ಷೇತ್ರಗಳಲ್ಲಿ ಈಗಾಗಲೇ ಸಿಪೆಟ್ ಕೆಲಸ ಮಾಡುತ್ತಿದೆ . ಪಾಲಿಮರ್ ‌ ಮತ್ತು ಸಂಬಂಧಿತ ಕ್ಷೇತ್ರಗಳಲ್ಲಿ “ ವೈದ್ಯಕೀಯ ಸಾಧನ ಪಾರ್ಕ್ಗಳ ಅಭಿವೃದ್ಧಿ ” ಗೆ ತಾಂತ್ರಿಕ ಪರಿಣತಿಯ ಮೂಲಕ ಸೂಕ್ತ ಬೆಂಬಲ ನೀಡಬಹುದು ಎಂದು ಮಾಹಿತಿ ನೀಡಿದರು . ಜಂಟಿ ಕಾರ್ಯದರ್ಶಿ ( ಸಿ ) ಸಮೀರ್ ಕುಮಾರ್ ಬಿಶ್ವಾಸ್ , ಸಿಪೆಟ್ ಮಹಾನಿರ್ದೇಶಕ ಪ್ರೊ . ( ಡಾ ) ಎಸ್ . ಕೆ . ನಾಯಕ್ , ಮತ್ತು ವಿವಿಧ ಸಿಪೆಟ್ ಕೇಂದ್ರಗಳ ಕೇಂದ್ರದ ಮುಖ್ಯಸ್ಥರು / ನಿರ್ದೇಶಕರು ಸಭೆಯಲ್ಲಿ ಭಾಗವಹಿಸಿದರು .


    ಕೋವಿಡ್ -19 ಸಾಂಕ್ರಾಮಿಕದ ನಿಗ್ರಹದಲ್ಲಿ ದೇಶಕ್ಕೆ ನೆರವಾಗಲು ರಾಜ್ಯ / ಕೇಂದ್ರ ಸರ್ಕಾರಗಳ ಬೇಡಿಕೆಗಳ ಆಧಾರದ ಮೇಲೆ ಪಿಪಿಇ ಕಿಟ್ ‌ ಗಳ ಗುಣಲಕ್ಷಣ ಮತ್ತು ಮಾನ್ಯತೆ , ಸುಧಾರಿತ ವೈದ್ಯಕೀಯ ರೋಗನಿರ್ಣಯ ಕುರಿತು ಸಂಶೋಧನೆ ಮತ್ತು ಅಭಿವೃದ್ಧಿ ( ಆರ್ & ಡಿ ), ಅಚ್ಚುಗಳ ಅಭಿವೃದ್ಧಿ , ಸ್ಯಾನಿಟೈಜರ್ ‌ ಗಳು ಇತ್ಯಾದಿಗಳಿಗೆ ಸಂಬಂಧಿಸಿದ ತಮ್ಮ ಚಟುವಟಿಕೆಗಳನ್ನು ವಿವಿಧ ಸಿಐಪಿಇಟಿ ಕೇಂದ್ರಗಳ ಮುಖ್ಯಸ್ಥರು ಪ್ರಸ್ತುತ ಪಡಿಸಿದರು .


    ***

    
    
    (Release ID: 1632661) Visitor Counter : 15
    
    
      Read this release in: English , Urdu , Hindi , Manipuri , Tamil , Telugu