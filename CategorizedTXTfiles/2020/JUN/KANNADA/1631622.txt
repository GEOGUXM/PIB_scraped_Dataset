      PIB Headquarters

      ಕೋವಿಡ್-19: ಪಿ ಐ ಬಿ ದೈನಿಕ ವರದಿ
      Posted On: 13 JUN 2020 6:28PM by PIB Bengaluru


    ಕೋವಿಡ್-19: ಪಿ ಐ ಬಿ ದೈನಿಕ ವರದಿ


    ( ಕಳೆದ 24 ಗಂಟೆಗಳಲ್ಲಿ ಕೋವಿಡ್- 19 ಕ್ಕೆ ಸಂಬಂಧಿಸಿದಂತೆ ಬಿಡುಗಡೆ ಮಾಡಲಾದ ಮಾಧ್ಯಮ ಹೇಳಿಕೆಗಳು ಮತ್ತು


    ಪಿಐಬಿ ಮಾಡಿದ ವಾಸ್ತವದ ಪರಿಶೀಲನೆ - Fact check- ಯನ್ನು ಒಳಗೊಂಡಿದೆ)


    ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದಿಂದ ಕೋವಿಡ್ -19 ಅಪ್ಡೇಟ್ ; ಗುಣಮುಖ ದರ 49.95 % ಗೇರಿಕೆ


    ಕಳೆದ 24 ಗಂಟೆಗಳಲ್ಲಿ ಒಟ್ಟು 7,135 ಕೋವಿಡ್ -19 ರೋಗಿಗಳು ಗುಣಮುಖರಾಗಿದ್ದಾರೆ . ಇದುವರೆಗೆ ಒಟ್ಟು 1,54,329 ರೋಗಿಗಳು ಕೋವಿಡ್ -19 ರಿಂದ ಗುಣಮುಖರಾಗಿದ್ದಾರೆ . ಕೋವಿಡ್ -19 ರೋಗಿಗಳಲ್ಲಿ ಚೇತರಿಕೆ ದರ 49.95 % ಆಗಿದೆ . ಪ್ರಸ್ತುತ 1,45,779 ಸಕ್ರಿಯ ( ಆಕ್ಟಿವ್ ) ಪ್ರಕರಣಗಳಿವೆ ಮತ್ತು ಅವೆಲ್ಲವೂ ವೈದ್ಯಕೀಯ ನಿಗಾದಲ್ಲಿವೆ . ಸೋಂಕಿತರಲ್ಲಿ ನೊವೆಲ್ ಕೊರೊನಾವೈರಸ್ ಪತ್ತೆ ಮಾಡುವ ಸಾಮರ್ಥ್ಯವನ್ನು ಐ . ಸಿ . ಎಂ . ಆರ್ . ನಿರಂತರ ಹೆಚ್ಚಿಸುತ್ತಾ ಬಂದಿದೆ . ಸರಕಾರಿ ಪ್ರಯೋಗಾಲಯಗಳ ಸಂಖ್ಯೆಯನ್ನು 642 ಕ್ಕೇರಿಸಲಾಗಿದೆ ಮತ್ತು ಖಾಸಗಿ ಪ್ರಯೋಗಾಲಯಗಳ ಸಂಖ್ಯೆಯನ್ನು 243 ಕ್ಕೆ ಹೆಚ್ಚಿಸಲಾಗಿದೆ ( ಒಟ್ಟು 885) . ಕಳೆದ 24 ಗಂಟೆಗಳಲ್ಲಿ ,1,43,737 ಸ್ಯಾಂಪಲ್ ಗಳನ್ನು ಪರೀಕ್ಷೆಗೆ ಒಳಪಡಿಸಲಾಗಿದೆ . ಇದುವರೆಗೆ ಪರೀಕ್ಷೆಗೆ ಒಳಪಡಿಸಲಾದ ಒಟ್ಟು ಸ್ಯಾಂಪಲ್ ಗಳ ಸಂಖ್ಯೆ 55,07,182 ಕ್ಕೇರಿದೆ .


    ಸಚಿವಾಲಯವು ಕೋವಿಡ್ -19 ಕ್ಕಾಗಿ ಸಕಾಲಿಕಗೊಳಿಸಿದ ಕ್ಲಿನಿಕಲ್ ನಿರ್ವಹಣಾ ಶಿಷ್ಟಾಚಾರವನ್ನು ಹೊರಡಿಸಿದೆ . ಹೊಸ ಶಿಷ್ಟಾಚಾರವು ಕೋವಿಡ್ -19 ಪ್ರಕರಣಗಳನ್ನು ಲಘು , ಮಧ್ಯಮ ಮತ್ತು ಗಂಭೀರ / ತೀವ್ರ ಎಂದು ಕ್ಲಿನಿಕಲ್ ಗಂಭೀರ ಸ್ಥಿತಿಯನ್ನು ವರ್ಗೀಕರಣ ಮಾಡಿ ಅದರ ಆಧಾರದ ಮೇಲೆ ಕೋವಿಡ್ -19 ಪ್ರಕರಣಗಳ ನಿರ್ವಹಣೆಯನ್ನು ಮಾಡಲು ಉದ್ದೇಶಿಸುತ್ತದೆ . ಮತ್ತು ಈ ಮೂರು ತೀವ್ರತೆಯ ಹಂತಗಳಿಗೆ ಅನುಗುಣವಾಗಿ ಸೋಂಕು ತಡೆ ಮತ್ತು ನಿಯಂತ್ರಣ ಪದ್ದತಿಗಳನ್ನು ಅದು ನಿರ್ದಿಷ್ಟಪಡಿಸುತ್ತದೆ . ಈ ಮಾರ್ಗದರ್ಶಿಗಳು ರೋಗಿಗಳ ನಿರ್ದಿಷ್ಟಪಡಿಸಿದ / ವ್ಯಾಖ್ಯಾನಿಸಿದ ಉಪಗುಂಪುಗಳಿಗೆ ನಿರ್ದಿಷ್ಟ ಪರೀಕ್ಷಾ / ಶೋಧ ಪದ್ದತಿಗಳನ್ನು ನಿರ್ದಿಷ್ಟವಾಗಿ ಸೂಚಿಸುತ್ತವೆ .


    ವಿವರಗಳಿಗೆ : https://pib.gov.in/PressReleasePage.aspx?PRID=1631367


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಮತ್ತು ಲಾವೋ ಜನತಾ ಪ್ರಜಾಸತ್ತಾತ್ಮಕ ಗಣರಾಜ್ಯದ ಪ್ರಧಾನ ಮಂತ್ರಿ ಗೌರವಾನ್ವಿತ ಡಾ . ಥೋಂಗ್ಲೌನ್ ಸಿಸೌಲಿತ್ ನಡುವೆ ದೂರವಾಣಿ ಮಾತುಕತೆ


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಲಾವೋ ಜನತಾ ಪ್ರಜಾಸತ್ತಾತ್ಮಕ ಗಣರಾಜ್ಯದ ಪ್ರಧಾನ ಮಂತ್ರಿ ಗೌರವಾನ್ವಿತ ಡಾ . ಥೋಂಗ್ಲೌನ್ ಸಿಸೌಲಿತ್ ಅವರ ಜೊತೆ ದೂರವಾಣಿ ಮೂಲಕ ಮಾತುಕತೆ ನಡೆಸಿದರು . ಇಬ್ಬರು ನಾಯಕರೂ ಕೋವಿಡ್ -19 ಜಾಗತಿಕ ಸಾಂಕ್ರಾಮಿಕ ತಂದಿಟ್ಟಿರುವ ಆರೋಗ್ಯ ಮತ್ತು ಆರ್ಥಿಕ ಸವಾಲುಗಳ ಬಗ್ಗೆ ವಿಚಾರ ವಿಮರ್ಶೆ ನಡೆಸಿದರು . ಲಾವೋಸ್ ನಲ್ಲಿ ಈ ಜಾಗತಿಕ ಸಾಂಕ್ರಾಮಿಕ ಹರಡದಂತೆ ಲಾವೋ ಸರಕಾರ ಕೈಗೊಂಡ ಪರಿಣಾಮಕಾರಿ ಕ್ರಮಗಳನ್ನು ಪ್ರಧಾನ ಮಂತ್ರಿಯವರು ಶ್ಲಾಘಿಸಿದರು . ಉಭಯ ನಾಯಕರೂ ಕೋವಿಡೋತ್ತರ ಜಗತ್ತಿಗೆ ಸಿದ್ದರಾಗಿರಲು ಉತ್ತಮ ಪದ್ದತಿಗಳನ್ನು ಮತ್ತು ಅನುಭವಗಳನ್ನು ಹಂಚಿಕೊಳ್ಳಲು ಒಪ್ಪಿಕೊಂಡದ್ದಲ್ಲದೆ , ಅಂತಾರಾಷ್ಟ್ರೀಯ ಸಹಕಾರದ ಆವಶ್ಯಕತೆಯ ಬಗ್ಗೆಯೂ ಸಹಮತ ವ್ಯಕ್ತಪಡಿಸಿದರು .


    ವಿವರಗಳಿಗೆ : https://pib.gov.in/PressReleasePage.aspx?PRID=1631229


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಮತ್ತು ತಾಂಜೇನಿಯಾ ಸಂಯುಕ್ತ ಗಣರಾಜ್ಯದ ಅಧ್ಯಕ್ಷ ಗೌರವಾನ್ವಿತ ಡಾ . ಜಾನ್ ಪೊಂಬೇ ಜೋಸೆಫ್ ಮಗುಫುಲಿ ನಡುವೆ ದೂರವಾಣಿ ಮಾತುಕತೆ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ತಾಂಜೇನಿಯಾ ಸಂಯುಕ್ತ ಗಣರಾಜ್ಯದ ಅಧ್ಯಕ್ಷ ಗೌರವಾನ್ವಿತ ಡಾ . ಜಾನ್ ಪೊಂಬೇ ಜೋಸೆಫ್ ಮಗುಫುಲಿ ಅವರ ಜೊತೆ ದೂರವಾಣಿ ಮಾತುಕತೆ ನಡೆಸಿದರು . ಪ್ರಧಾನ ಮಂತ್ರಿ ಅವರು 2016 ರ ಜುಲೈ ತಿಂಗಳಲ್ಲಿ ದಾರ್ - ಎಸ್ - ಸಲಾಂಗೆ ತಮ್ಮ ಭೇಟಿಯನ್ನು ಸ್ಮರಿಸಿಕೊಂಡರಲ್ಲದೆ ತಾಂಜಾನಿಯಾದೊಂದಿಗೆ ತನ್ನ ಸಾಂಪ್ರದಾಯಿಕ ಬಾಂಧವ್ಯಕ್ಕೆ ಭಾರತ ಅತಿ ಹೆಚ್ಚಿನ ಮಹತ್ವ ನೀಡುತ್ತದೆ ಎಂಬುದನ್ನು ಒತ್ತಿ ಹೇಳಿದರು . ಅವರು ಕೋವಿಡ್ -19 ಹಿನ್ನೆಲೆಯಲ್ಲಿ ತಾಂಜಾನಿಯಾದಿಂದ ಭಾರತೀಯ ನಾಗರಿಕರ ಸ್ಥಳಾಂತರಕ್ಕೆ ತಾಂಜಾನಿಯಾ ಅಧಿಕಾರಿಗಳು ನೀಡಿದ ಸಹಾಯಕ್ಕಾಗಿ ಅಧ್ಯಕ್ಷ ಮುಗುಫುಲಿ ಅವರಿಗೆ ಧನ್ಯವಾದ ಹೇಳಿದರು .


    ವಿವರಗಳಿಗೆ : https://pib.gov.in/PressReleasePage.aspx?PRID=1631226


    ಆರೋಗ್ಯ ರಕ್ಷಣಾ ಪೂರೈಕೆ ಸರಪಳಿಗಾಗಿ ಜಾಲತಾಣ ಆಧಾರಿತ ಪರಿಹಾರ - ಆರೋಗ್ಯಪಥ ಆರಂಭ , ಸಂಕೀರ್ಣ ಪೂರೈಕೆಗಳ ಸಕಾಲಿಕ ಲಭ್ಯತೆಯ ಬಗ್ಗೆ ಮಾಹಿತಿ ಲಭ್ಯ


    ಸಂಕೀರ್ಣ ಆರೋಗ್ಯ ರಕ್ಷಣಾ ಪೂರೈಕೆಗಳಿಗೆ ಸಂಬಂಧಿಸಿದ ಸಕಾಲಿಕ ಲಭ್ಯತೆಯ ಮಾಹಿತಿ ನೀಡುವ ಸಿ . ಎಸ್ . ಐ . ಆರ್ . ರಾಷ್ಟ್ರೀಯ ಆರೋಗ್ಯ ರಕ್ಷಣಾ ಪೂರೈಕೆ ಸರಪಳಿ ಪೋರ್ಟಲ್ https://www.aarogyapath.in ಕಾರ್ಯಾರಂಭ ಮಾಡಿದೆ . ಆರೋಗ್ಯಪಥವು ಉತ್ಪಾದಕರಿಗೆ , ಪೂರೈಕೆದಾರರಿಗೆ , ಮತ್ತು ಗ್ರಾಹಕರಿಗೆ ಸಹಾಯ ಮಾಡಲಿದೆ . ಕೋವಿಡ್ -19 ಜಾಗತಿಕ ಸಾಂಕ್ರಾಮಿಕದಿಂದಾಗಿ ಉದ್ಭವಿಸಿರುವ ಮತ್ತು ಪ್ರಸ್ತುತ ಚಾಲ್ತಿಯಲ್ಲಿರುವ ರಾಷ್ಟ್ರೀಯ ಆರೋಗ್ಯ ತುರ್ತುಸ್ಥಿತಿಯಿಂದಾಗಿ ಪೂರೈಕೆ ಸರಪಳಿಯಲ್ಲಿ ವ್ಯತ್ಯಯಗಳುಂಟಾಗಿವೆ , ಸಂಕೀರ್ಣ ಸಾಮಗ್ರಿಗಳನ್ನು ತಯಾರಿಸಿ ಪೂರೈಕೆ ಮಾಡುವ ಸಾಮರ್ಥ್ಯ ಕೂಡಾ ಬೇರೆ ಬೇರೆ ಕಾರಣಗಳಿಂದಾಗಿ ಕುಸಿದಿರಬಹುದು . ಈ ಸವಾಲುಗಳನ್ನು ಎದುರಿಸಲು ಆರೋಗ್ಯಪಥ ಎಂಬ ಮಾಹಿತಿ ವೇದಿಕೆಯನ್ನು “ ಆರೋಗ್ಯದತ್ತ ಪಯಣ ಕೈಗೊಳ್ಳುವ ಪಥವನ್ನು ತೋರುವ “ ಮುಂಗಾಣ್ಕೆಯೊಂದಿಗೆ ಅಭಿವೃದ್ದಿಪಡಿಸಲಾಗಿದೆ . ಈ ಸಮಗ್ರಗೊಳಿಸಲಾದ ಸಾರ್ವಜನಿಕ ವೇದಿಕೆಯು ಪ್ರಮುಖ ಆರೋಗ್ಯ ರಕ್ಷಣಾ ಸಾಮಗ್ರಿಗಳ ಲಭ್ಯತೆಯನ್ನು ಏಕ ಬಿಂದುವಿನಲ್ಲಿ ತಿಳಿಸುವುದಲ್ಲದೆ ಗ್ರಾಹಕರಿಗೆ ದೈನಂದಿನ ಅನುಭವದ ಸಂಗತಿಗಳನ್ನು ನಿಭಾಯಿಸಲು ಸಹಾಯ ಮಾಡುತ್ತದೆ .


    ವಿವರಗಳಿಗೆ : https://pib.gov.in/PressReleasePage.aspx?PRID=1631339


    “ ನನ್ನ ಜೀವನ , ನನ್ನ ಯೋಗ ” ವೀಡಿಯೋ ಬ್ಲಾಗಿಂಗ್ ಸ್ಪರ್ಧೆಗೆ ಪ್ರವೇಶ ಸಲ್ಲಿಕೆಗೆ 2020 ರ ಜೂನ್ 21 ರವರೆಗೆ ಗಡುವು ವಿಸ್ತರಣೆ


    ವೀಡಿಯೋ ಬ್ಲಾಗಿಂಗ್ ಸ್ಪರ್ಧೆ ’ ನನ್ನ ಜೀವನ , ನನ್ನ ಯೋಗ ” ಕ್ಕಾಗಿ ಪ್ರವೇಶ ಪತ್ರ ಸಲ್ಲಿಕೆಗೆ ದಿನಾಂಕವನ್ನು ವಿಸ್ತರಿಸಲಾಗಿದೆ . ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಈ ಸ್ಪರ್ಧೆಯನ್ನು ಇತ್ತೀಚೆಗೆ ಘೋಷಣೆ ಮಾಡಿದ್ದರು . ಅದರ ದಿನಾಂಕವನ್ನೀಗ 2020 ರ ಜೂನ್ 21 ರವರೆಗೆ ವಿಸ್ತರಿಸಲಾಗಿದೆ . ಡಿಜಿಟಲ್ ವೇದಿಕೆಯಲ್ಲಿ ಈ ಜಾಗತಿಕ ಸ್ಪರ್ಧೆಯನ್ನು ಆಯುಷ್ ಸಚಿವಾಲಯ ಮತ್ತು ಭಾರತೀಯ ಸಾಂಸ್ಕೃತಿಕ ಸಂಬಂಧಗಳ ಮಂಡಳಿಯು ( ಐ . ಸಿ . ಸಿ . ಆರ್ .) 6 ನೇ ಅಂತಾರಾಷ್ಟ್ರೀಯ ಯೋಗ ದಿನದ ಅಂಗವಾಗಿ ಆಯೋಜಿಸಿದೆ . ಇದಕ್ಕೆ ಮೊದಲು ಪ್ರವೇಶ ಪತ್ರಗಳ ಸಲ್ಲಿಕೆಗೆ 2020 ರ ಜೂನ್ 15 ಕೊನೆಯ ದಿನವಾಗಿತ್ತು . ಈ ದಿನವನ್ನು ವಿಸ್ತರಿಸುವುದಕ್ಕೆ ಭಾರತ ಮತ್ತು ವಿದೇಶಗಳಿಂದ ಭಾರೀ ಬೇಡಿಕೆ ಇತ್ತು . ಇದರಿಂದ ಯೋಗ ಕ್ಷೇತ್ರದಲ್ಲಿ ತೊಡಗಿಕೊಂಡಿರುವವರಿಗೆ ವೀಡಿಯೋ ತಯಾರಿಸಲು ಹೆಚ್ಚು ಸಮಯ ದೊರೆಯಬಹುದೆಂಬ ಆಶಯ ವ್ಯಕ್ತವಾಗಿತ್ತು . ಆದುದರಿಂದ ಸಲ್ಲಿಕೆಯ ಕೊನೆಯ ದಿನಾಂಕವನ್ನು ಐ . ಡಿ . ವೈ . ದಿನಾಂಕವಾದ ಜೂನ್ 21 ಕ್ಕೆ ತಾಳೆಯಾಗುವಂತೆ ವಿಸ್ತರಿಸಲಾಗಿದೆ .


    ವಿವರಗಳಿಗೆ : https://pib.gov.in/PressReleasePage.aspx?PRID=1631307


    ಪಿ ಐ ಬಿ ಪ್ರಾದೇಶಿಕ ಕಚೇರಿಗಳ ಮಾಹಿತಿ

          + ಚಂಡೀಗಢ : ಹಿರಿಯ ಅಧಿಕಾರಿಗಳು ಮತ್ತು ವೈದ್ಯಕೀಯ ತಜ್ಞರ ಜೊತೆ ವಿವರವಾದ ಮಾತುಕತೆಯ ಬಳಿಕ 30/06/2020 ರವರೆಗೆ ಅಂದರೆ ಲಾಕ್ ಡೌನ್ ಅಂತ್ಯದವರೆಗೆ ಚಂಡೀಗಢ ಆಡಳಿತವು ಈ ಕೆಳಗಿನ ನಿರ್ಧಾರಗಳನ್ನು ಕೈಗೊಂಡಿದೆ . : ( ಎ ) ಸಿ . ಟಿ . ಯು . ತನ್ನ ಅಂತಾರಾಜ್ಯ ಬಸ್ಸುಗಳ ಕಾರ್ಯಾಚರಣೆಯನ್ನು ನಡೆಸುವುದಿಲ್ಲ . ( ಬಿ ) ಇತರ ರಾಜ್ಯಗಳ ಅಂತರ ರಾಜ್ಯ ಸಾರಿಗೆ ಬಸ್ಸುಗಳಿಗೆ ಚಂಡೀಗಢಕ್ಕೆ ಪ್ರಯಾಣಿಕರನ್ನು ಕರೆತರಲು ನೀಡಲಾದ ಅನುಮತಿಯನ್ನು ಹಿಂತೆಗೆಯಲಾಗುವುದು . ( ಸಿ ) ಚಂಡೀಗಢ , ಪಂಜಾಬ್ , ಮತ್ತು ಹರ್ಯಾಣಾ ಗಳ ನಡುವೆ ಓಡಾಟ ನಡೆಸುವ ಮೂರು ನಗರಗಳ ಬಸ್ಸುಗಳ ಓಡಾಟ ಎಂದಿನಂತೆ ಮುಂದುವರೆಯುತ್ತದೆ . ( ಡಿ .) ರೈಲುಗಳ ಮೂಲಕ ಬರುವ ಪ್ರಯಾಣಿಕರನ್ನು ಬಂದ ಕೂಡಲೇ ತಪಾಸಣೆ ನಡೆಸಿ 14 ದಿನಗಳ ಸ್ವಯಂ ಕ್ವಾರಂಟೈನ್ ಗೆ ಸಲಹೆ ಮಾಡಲಾಗುವುದು . ಅವರು ಆರೋಗ್ಯ ಸೇತು ಆಪ್ ಡೌನ್ ಲೋಡ್ ಮಾಡುವುದು ಕಡ್ದಾಯ ಮತ್ತು ಅವರು ಸ್ವಯಂ ನಿಗಾಕ್ಕೆ ಒಳಪಡುವರು . ಕೇಂದ್ರಾಡಳಿತ ಪ್ರದೇಶದ ಆಡಳಿತವು ಯಾದೃಚ್ಚಿಕ ತಪಾಸಣೆಯನ್ನು ಸಾಧ್ಯವಿದ್ದಷ್ಟು ನಡೆಸುತ್ತದೆ . ( ಇ ) ಇದೇ ವ್ಯವಸ್ಥೆಗಳು ದೇಶೀಯ ವಿಮಾನದಲ್ಲಿ ಬರುವವರಿಗೆ ಮತ್ತು ರಸ್ತೆ ಮೂಲಕ ಬರುವವರಿಗೆ ಅನ್ವಯವಾಗುತ್ತವೆ . ( ಎಫ್ .) ರಸ್ತೆ ಮೂಲಕ ಚಂಡೀಗಢಕ್ಕೆ ಬರುವವರು ಆಡಳಿತದ ಜಾಲತಾಣದಿಂದ ಮೊಬೈಲ್ ಮೂಲಕ ಡೌನ್ ಲೋಡ್ ಮಾಡಿಕೊಳ್ಳಬಹುದಾದ ದಾಖಲೆಗಳನ್ನು ಹೊಂದಿರಬೇಕಾಗುತ್ತದೆ . ಇದು ಆಡಳಿತಕ್ಕೆ ಅವರ ಪ್ರಯಾಣ ಮತ್ತು ನಿವಾಸದ ಮೇಲೆ ನಿಗಾ ಇಡಲು ಸಾಧ್ಯವಾಗುತದೆ . ಇದು ಪರ್ಮಿಟ್ ಆಗಲಿ ಅಥವಾ ಪಾಸ್ ಆಗಲಿ ಅಲ್ಲ . ಇದು ಬರೇ ಪ್ರಯಾಣದ ಮಾಹಿತಿಯನ್ನು ಒಳಗೊಂಡ ದಾಖಲೆ ಮತ್ತು ಅದು ಅಧಿಕೃತ ದಾಖಲೆಗಾಗಿ ಎಂದೂ ಸ್ಪಷ್ಟೀಕರಿಸಲಾಗಿದೆ . ( ಜಿ ) ಸರಕಾರ / ಪಿ . ಎಸ್ . ಯು ./ ಖಾಸಗಿ ಸಿಬ್ಬಂದಿಗಳು ಗುರುತಿನ ಕಾರ್ಡ್ ತೋರಿಸಿದರೆ ಕಚೇರಿಗಳಿಗೆ ಬರಲು ಅವಕಾಶ ಒದಗಿಸಲಾಗುವುದು .
          + ಪಂಜಾಬ್ : ಕೋವಿಡ್ ಸಮುದಾಯಕ್ಕೆ ಹರಡುವುದನ್ನು ತಡೆಯುವ ಮೊಟ್ಟಮೊದಲ ಉಪಕ್ರಮವಾಗಿ , ಪಂಜಾಬ್ ಮುಖ್ಯಮಂತ್ರಿ ಅವರು ಮೊಬೈಲ್ ಆಧಾರಿತ ಆಪ್ –“ ಘರ್ ಘರ್ ನಿಗ್ರಾನಿ ” ಯನ್ನು ರಾಜ್ಯದಲ್ಲಿಯ ಮನೆ ಮನೆ ಕಣ್ಗಾವಲಿಗಾಗಿ ಆರಂಭಿಸಿದ್ದಾರೆ . ಇದು ಜಾಗತಿಕ ಸಾಂಕ್ರಾಮಿಕ ತೊಲಗುವವರೆಗೆ ಕಾರ್ಯಾಚರಿಸುತ್ತಿರುತ್ತದೆ . ಇದರಂಗವಾಗಿ ಪಂಜಾಬಿನ ನಗರ ಮತ್ತು ಗ್ರಾಮೀಣ ಪ್ರದೇಶಗಳ 30 ವರ್ಷಕ್ಕಿಂತ ಹೆಚ್ಚಿನ ವಯೋಮಾನದ ಜನತೆ ಸಮೀಕ್ಷೆಗೆ ಒಳಪಡಲಿದ್ದಾರೆ . ಇನ್ಫ್ಲ್ಯುಯೆಂಜಾ ರೀತಿಯ ಖಾಯಿಲೆಗಳು / ಗಂಭೀರ ಶ್ವಾಸಕೋಶ ಸಂಬಂಧಿ ಖಾಯಿಲೆಗಳು ಮತ್ತು ಇತರ ಯಾವುದೇ ರೋಗಗಳು ಇರುವ 30 ವರ್ಷಕ್ಕಿಂತ ಕೆಳಗಿನ ವಯೋಮಾನದವರೂ ಈ ಸಮೀಕ್ಷೆಗೆ ಒಳಪಡುವರು . ಈ ಸಮೀಕ್ಷೆಯು ಆಯಾ ವ್ಯಕ್ತಿಯ ಹಿಂದಿನ ಒಂದು ವಾರದ ವೈದ್ಯಕೀಯ ಸ್ಥಿತಿ ಗತಿಯ ಸಂಪೂರ್ಣ ವಿವರಗಳನ್ನು ಮತ್ತು ಆ ವ್ಯಕ್ತಿಯ ಖಾಯಿಲೆಗಳ ಬಗ್ಗೆ ಪೂರ್ಣ ವಿವರಗಳನ್ನು ಒಳಗೊಂಡಿರುತ್ತದೆ . ಇದರಿಂದ ರಾಜ್ಯಕ್ಕೆ ಅದರ ಮುಂದಿನ ಕೋವಿಡ್ ನಿಯಂತ್ರಣ ವ್ಯೂಹವನ್ನು ರೂಪಿಸಲು ಬಹಳ ಪ್ರಮುಖವಾದ ದತ್ತಾಂಶ ನೆಲೆ ಲಭ್ಯವಾದಂತಾಗುತ್ತದೆ . ಮತ್ತು ಸಮುದಾಯಕ್ಕಾಗಿ ಗುರಿ ಕೇಂದ್ರಿತ ಮಧ್ಯಪ್ರವೇಶಗಳನ್ನು ಮಾಡಲು ಸಾಧ್ಯವಾಗುತ್ತದೆ .
          + ಹರ ರಿಯಾ ಣ : ಕೊರೊನಾವೈರಸ್ ಬಿಕ್ಕಟ್ಟಿನಿಂದಾಗಿ ಉದ್ಭವಿಸಬಹುದಾದ ಯಾವುದೇ ಪರಿಸ್ಥಿತಿಯನ್ನು ಎದುರಿಸಲು ರಾಜ್ಯವು ಸಂಪೂರ್ಣ ಸಿದ್ದವಾಗಿದೆ ಎಂದು ಹರ್ಯಾಣ ಮುಖ್ಯ ಕಾರ್ಯದರ್ಶಿ ಹೇಳಿದ್ದಾರೆ . ಈ ಜಾಗತಿಕ ಸಾಂಕ್ರಾಮಿಕ ಹರಡುವಿಕೆಯನ್ನು ಸಮರ್ಪಕವಾಗಿ ನಿಭಾಯಿಸಲು ಮುಂಜಾಗರೂಕತಾ ಕ್ರಮಗಳನ್ನು ಕೈಗೊಳ್ಳಲಾಗಿದೆ ಎಂದವರು ಹೇಳಿದ್ದಾರೆ . ಕಣ್ಗಾವಲು ತೀವ್ರಗೊಳಿಸುವಿಕೆ , ಕಠಿಣ ಕಂಟೈನ್ ಮೆಂಟ್ ಕ್ರಮಗಳು , ಮತ್ತು ತ್ವರಿತವಾಗಿ ಸಂಪರ್ಕ ಪತ್ತೆ ಕ್ರಮಗಳು , ಕ್ಲಿನಿಕಲ್ ನಿರ್ವಹಣೆ , ಮುಂಜಾಗರೂಕತಾ ಐ . ಇ . ಸಿ . ಕ್ರಮಗಳನ್ನು ಇನ್ನಷ್ಟು ತೀವ್ರಗೊಳಿಸುವಂತೆ ಅವರು ಜಿಲ್ಲಾಧಿಕಾರಿಗಳಿಗೆ ಮತ್ತು ಕೋವಿಡ್ -19 ರ ನೋಡಲ್ ಅಧಿಕಾರಿಗಳಿಗೆ ನಿರ್ದೆಶನ ನೀಡಿದ್ದಾರೆ . ಮುಖಗವಸು ಧರಿಸುವಿಕೆ ಮತ್ತು ಸಾಮಾಜಿಕ ಅಂತರ ಕಾಪಾಡುವಿಕೆ ಮಾನದಂಡವನ್ನು ಕಡ್ದಾಯ ಮಾಡುವಂತೆ ಮತ್ತು ಅದನ್ನು ಚಾಚೂ ತಪ್ಪದೆ ಪಾಲಿಸುವಂತೆ ಮಾಡಲೂ ಅವರು ಸೂಚಿಸಿದ್ದಾರೆ . ಗಂಭೀರ ಶ್ವಾಸಕೋಶ ಸಂಬಂಧಿ ಖಾಯಿಲೆ ಇರುವವರನ್ನು ಅಥವಾ ಇನ್ಫ್ಯುಯೆಂಜಾ ರೀತಿಯ ಖಾಯಿಲೆ ಇರುವವರನ್ನು ಗುರುತಿಸಿ ಅವರಲ್ಲಿ ಸೋಂಕು ಅಡಗಿಕೊಂಡಿದ್ದರೆ ಅದನ್ನು ಸಾಕಷ್ಟು ಮುಂಚೆಯೇ ಪತ್ತೆ ಹಚ್ಚಿ ಸಕಾಲದಲ್ಲಿ ಕಂಟೈನ್ಮೆಂಟ್ ಮಾಡಲು ಕ್ರಮ ಕೈಗೊಳ್ಳುವಂತೆ ಜಿಲ್ಲಾಧಿಕಾರಿಗಳಿಗೆ ಮುಖ್ಯಕಾರ್ಯದರ್ಶಿ ಸೂಚಿಸಿದ್ದಾರೆ .
          + ಮಹಾರಾಷ್ಟ್ರ : ಶುಕ್ರವಾರದಂದು 3,493 ಹೊಸ ಕೋವಿಡ್ -19 ಪ್ರಕರಣಗಳು ವರದಿಯಾಗಿವೆ . ಆ ಮೂಲಕ 1 ಲಕ್ಷ ಕೊರೊನಾವೈರಸ್ ಸೋಂಕಿನ ಗಡಿಯನ್ನು ದಾಟಲಾಗಿದೆ . ಇಂದಿನವರೆಗೆ ಈ ಪ್ರಕರಣಗಳ ಒಟ್ಟು ಸಂಖ್ಯೆ 1,01,141 ಆಗಿದೆ . ಇದರಲ್ಲಿ 49,616 ಪಾಸಿಟಿವ್ ಪ್ರಕರಣಗಳು . ಒಟ್ಟು ಸಾವಿನ ಸಂಖ್ಯೆ 3,717. ಮುಂಬಯಿ ನಗರವೊಂದರಲ್ಲಿಯೇ 55,451 ಕೊರೊನಾವೈರಸ್ ಪ್ರಕರಣಗಳು ಮತ್ತು 2,044 ಸಾವುಗಳು ವರದಿಯಾಗಿವೆ . ಈ ನಡುವೆ ಮಹಾರಾಷ್ಟ್ರ ಸರಕಾರ ಖಾಸಗಿ ಪ್ರಯೋಗಾಲಯಗಳಿಗೆ ಕೋವಿಡ್ -19 ಪರೀಕ್ಷೆಗಳಿಗೆ ( ಆರ್ . ಟಿ . – ಪಿ . ಸಿ . ಆರ್ .) ಗರಿಷ್ಟ ದರವನ್ನು 2,200 ರೂಪಾಯಿಗಳಿಗೆ ನಿಗದಿ ಮಾಡಿದೆ . ಈ ಮೊದಲು ಅದು 4,400 ರೂಪಾಯಿಗಳಾಗಿತ್ತು .
          + ಗುಜರಾತ್ : ಕಳೆದ 24 ಗಂಟೆಗಳಲ್ಲಿ 495 ಹೊಸ ಸೋಂಕಿನ ಪ್ರಕರಣಗಳು ವರದಿಯಾಗುವುದರೊಂದಿಗೆ ಒಟ್ಟು ಕೊರೊನಾವೈರಸ್ ಸೋಂಕಿತರ ಸಂಖ್ಯೆ 22,562 ಕ್ಕೇರಿತು . ಕೇಂದ್ರದ ಮಾಜಿ ಹಣಕಾಸು ಕಾರ್ಯದರ್ಶಿ ಡಾ . ಹಸ್ಮುಖ್ ಅದಿಯಾ ನೇತೃತ್ವದ ಆರು ಸದಸ್ಯರ ಆರ್ಥಿಕ ಪುನಶ್ಚೇತನ ಸಮಿತಿ ತನ್ನ ಅಂತಿಮ ವರದಿಯನ್ನು ಸಲ್ಲಿಸಿದೆ , ಅದರಲ್ಲಿ 231 ಸಲಹೆಗಳನ್ನು ಮಾಡಲಾಗಿದೆ . ಜಾಗತಿಕ ಸಾಂಕ್ರಾಮಿಕ ಕೋವಿಡೋತ್ತರ ಕಾಲದಲ್ಲಿ ರಾಜ್ಯದಲ್ಲಿ ಆರ್ಥಿಕತೆ ಪುನರುಜ್ಜೀವನಕ್ಕೆ ಧೀರ್ಘಾವಧಿ ಮತ್ತು ಅಲ್ಪಕಾಲಾವಧಿ ವ್ಯೂಹಗಳಿಗೆ ಆದ್ಯತೆ ನೀಡಿ ಈ ಸಲಹೆಗಳನ್ನು ಮಾಡಲಾಗಿದೆ .
          + ರಾಜಸ್ಥಾನ : ಇಂದು ಬೆಳಿಗ್ಗೆವರೆಗೆ 118 ಹೊಸ ಪ್ರಕರಣಗಳು ವರದಿಯಾಗುವುದರೊಂದಿಗೆ , ರಾಜಸ್ಥಾನದಲ್ಲಿ ಕೋವಿಡ್ -19 ಪ್ರಕರಣಗಳ ಸಂಖ್ಯೆ 12,186 ಕ್ಕೇರಿದೆ . ಇದರಲ್ಲಿ 275 ಸಾವುಗಳು ಸಂಭವಿಸಿವೆ , 9175 ಮಂದಿ ಗುಣಮುಖರಾಗಿದ್ದಾರೆ ಮತ್ತು 8784 ಮಂದಿ ಗುಣಮುಖರಾಗಿ ಬಿಡುಗಡೆಯಾಗಿದ್ದಾರೆ . ಬಹುತೇಕ ಹೊಸ ಪ್ರಕರಣಗಳು ಭರತ್ಪುರ ಮತ್ತು ಪಾಲಿ ಜಿಲ್ಲೆಗಳಿಂದ ವರದಿಯಾಗಿವೆ . ಆ ಬಳಿಕದ ಸ್ಥಾನ ಜೈಪುರದ್ದು .
          + ಮಧ್ಯ ಪ್ರದೇಶ : ಕಳೆದ 24 ಗಂಟೆಗಳಲ್ಲಿ 202 ಹೊಸ ರೋಗಿಗಳು ಪತ್ತೆಯಾಗುವುದರೊಂದಿಗೆ ಪ್ರಕರಣಗಳ ಒಟ್ಟು ಸಂಖ್ಯೆ 10,443 ಕ್ಕೇರಿದೆ . ಈ ಅವಧಿಯಲ್ಲಿ 9 ಮಂದಿ ಕೋವಿಡ್ -19 ರೋಗಿಗಳು ಮೃತಪಟ್ಟಿದ್ದಾರೆ . ಇದರಿಂದ ರಾಜ್ಯದಲ್ಲಿ ಕೋವಿಡ್ ಗೆ ಬಲಿಯಾದವರ ಸಂಖ್ಯೆ 440 ಕ್ಕೇರಿದೆ . ಮೇ 31 ರಂದು ಲಾಕ್ ಡೌನ್ ನಿರ್ಬಂಧಗಳು ಸಡಿಲಿಕೆಯಾದ ಬಳಿಕ ರೋಗಿಗಳ ಸಂಖ್ಯೆಯಲ್ಲಿ 2,354 ರಷ್ಟು ಹೆಚ್ಚಳವಾಗಿದೆ ಮತ್ತು 90 ಮಂದಿ ಈ ಅವಧಿಯಲ್ಲಿ ಸಾವನ್ನಪ್ಪಿದ್ದಾರೆ .
          + ಛತ್ತೀಸ್ಗಢ : ರಾಜ್ಯದಲ್ಲಿ ಮತ್ತೆ 47 ಹೊಸ ಪ್ರಕರಣಗಳು ವರದಿಯಾಗಿವೆ , ಇದರಿಂದ ಒಟ್ಟು ಕೊರೊನಾವೈರಸ್ ಸೋಂಕಿನ ಪ್ರಕರಣಗಳ ಸಂಖ್ಯೆ 1445 ಕ್ಕೇರಿದೆ .
          + ಅರುಣಾಚಲ ಪ್ರದೇಶ : ತವಾಂಗ್ ನ ಜಿಲ್ಲಾ ದೇಶೀಯ ಉತ್ಪನ್ನ ( ಡಿ . ಡಿ . ಪಿ .) ಸಾಧನೆ ಬಗ್ಗೆ ಚರ್ಚಿಸಲು ಅರುಣಾಚಲ ಪ್ರದೇಶದಲ್ಲಿ ಸಭೆಯನ್ನು ಆಯೋಜಿಸಲಾಗಿತ್ತು . “ ಸ್ಥಳೀಯರಿಗಾಗಿ ಧ್ವನಿ ” ( ವೋಕಲ್ ಫಾರ್ ಲೋಕಲ್ ) ಗೆ ವೇಗ ಒಗದಿಸಲು ಇದನ್ನು ಆಯೋಜಿಸಲಾಗಿತ್ತು . ಆತ್ಮನಿರ್ಭರ ಭಾರತ್ ಅಡಿಯಲ್ಲಿ ಮೇ ಮತ್ತು ಜೂನ್ ತಿಂಗಳಿಗೆ 35 ಎಂ . ಟಿ . ಕಡಲೆ ( ಚೆನ್ನಾ ) ವನ್ನು ಅರುಣಾಚಲ ಪ್ರದೇಶದ ವಲಸೆಗಾರರಿಗಾಗಿ ಒದಗಿಸಲಾಗಿದೆ .
          + ಅಸ್ಸಾಂ : ಅಸ್ಸಾಂನಲ್ಲಿ 25 ಹೊಸ ಕೋವಿಡ್ -19 ಪ್ರಕರಣಗಳು ವರದಿಯಾಗಿವೆ . ಒಟ್ಟು ಪ್ರಕರಣಗಳ ಸಂಖ್ಯೆ 3718, ಸಕ್ರಿಯ ಪ್ರಕರಣಗಳು 2123, ಗುಣಮುಖರಾದವರು 1584 ಮತ್ತು ಸಾವಿನ ಸಂಖ್ಯೆ 8.
          + ಮಣಿಪುರ : ಮೈತ್ರಾಂನಲ್ಲಿಯ ಯು . ಎನ್ . ಎ . ಸಿ . ಸಿ . ಒ . ಶಾಲೆಯಲ್ಲಿಯ ಹೊಸ ಕೋವಿಡ್ 19 ಶುಶ್ರೂಷಾ ಕೇಂದ್ರವನ್ನು ಪರಿಶೀಲಿಸಿದ ಬಳಿಕ ಮಾತನಾಡಿದ ಮುಖ್ಯಮಂತ್ರಿ ಅವರು ರಾಜ್ಯದಲ್ಲಿ ಶಿಸ್ತಿನ ಕೊರತೆಯಿಂದಾಗಿ ಕೋವಿಡ್ -19 ಪ್ರಕರಣಗಳು ಹೆಚ್ಚುವಂತಾಯಿತು ಎಂದಿದ್ದಾರೆ .
          + ಮಿಜೋರಾಂ : ಚೆಕ್ವಾನ್ ಗ್ರಾಮದ ಮಿಜೋರಾಂ ರಾಜ್ಯ ಗ್ರಾಮೀಣ ಜೀವನೋಪಾಯ ಮಿಷನ್ ಅಡಿಯಲ್ಲಿರುವ ಗ್ರಾಮ ಸಂಸ್ಥೆ ಸೆರ್ಚ್ಚಿಪ್ ಜಿಲ್ಲೆಯ ಕ್ವಾರಂಟೈನ್ ಕೇಂದ್ರಗಳಿಗೆ ವಿವಿಧ ತರಕಾರಿಗಳನ್ನು ದೇಣಿಗೆಯಾಗಿ ಅಲ್ಲಿಯ ಜಿಲ್ಲಾಧಿಕಾರಿಗೆ ಹಸ್ತಾಂತರಿಸಿದೆ .
          + ನಾಗಾಲ್ಯಾಂಡ್ : ಕೋವಿಡ್ -19 ಬಳಿಕದ ಅವಧಿಯಲ್ಲಿ ಕೃಷಿ ಉತ್ಪನ್ನವನ್ನು ಉತ್ತೇಜಿಸಲು ರಾಜ್ಯದ ಪ್ರತೀ ಜಿಲ್ಲೆಗಳ ಒಂದು ಗ್ರಾಮವನ್ನು ಮಾದರಿ ಕೃಷಿ ಗ್ರಾಮವನ್ನಾಗಿ ದತ್ತು ಪಡೆದು ರೂಪಿಸಲು ನಾಗಾಲ್ಯಾಂಡ್ ಕೃಷಿ ಇಲಾಖೆ ಯೋಜನೆ ರೂಪಿಸಿದೆ . ನಾಗಾಲ್ಯಾಂಡಿನ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯು ಈ ಜಾಗತಿಕ ಸಾಂಕ್ರಾಮಿಕದಲ್ಲಿ ರಾಜ್ಯದ ಜನತೆಯ ಒಟ್ಟು ಮಾನಸಿಕ ಆರೋಗ್ಯವನ್ನು ಮೌಲ್ಯಮಾಪನ ಮಾಡಲು ಆನ್ ಲೈನ್ ಸಮೀಕ್ಷೆ ನಡೆಸುತ್ತಿದೆ .
          + ಸಿಕ್ಕಿಂ : ಎಸ್ . ಟಿ . ಎನ್ . ಎಂ . ಆಸ್ಪತ್ರೆಯಲ್ಲಿ ಚಿಕಿತ್ಸೆ ಪಡೆದಿದ್ದ ರಾಜ್ಯದ ಮೊದಲ ಇಬ್ಬರು ಕೋವಿಡ್ -19 ರೋಗಿಗಳು ಪೂರ್ಣವಾಗಿ ಗುಣಮುಖರಾಗಿ , ಇಂದು ಆಸ್ಪತ್ರೆಯಿಂದ ಬಿಡುಗಡೆಯಾಗಿದ್ದಾರೆ .
          + ಕೇರಳ : ಕೇರಳದಲ್ಲಿ ಭಾನುವಾರದ ಲಾಕ್ ಡೌನ್ ಗೆ ಸಡಿಲಿಕೆಗಳನ್ನು ಘೋಷಿಸಲಾಗಿದೆ . ಜೂನ್ 20 ರಿಂದ ವಿದೇಶಗಳಿಂದ ವಿಮಾನಗಳ ಮೂಲಕ ಮರಳುವವರಿಗೆ ಕೋವಿಡ್ -19 ಪ್ರಮಾಣಪತ್ರಗಳನ್ನು ಕಡ್ದಾಯ ಮಾಡಲು ರಾಜ್ಯವು ಮುಂದಡಿ ಇಟ್ಟಿದೆ . ಈ ಪರೀಕ್ಷಾ ವರದಿಯನ್ನು ಪ್ರಯಾಣದ 48 ಗಂಟೆಗಳ ಒಳಗೆ ಪಡೆದಿರತಕ್ಕದ್ದು . ವಿದೇಶೀ ವ್ಯವಹಾರಗಳ ಸಹಾಯಕ ಸಚಿವ ವಿ . ಮುರಲೀಧರನ್ ಅವರು ರಾಜ್ಯದ ಈ ಕ್ರಮವನ್ನು ಅಪ್ರಾಯೋಗಿಕ ಎಂದು ಹೇಳಿದ್ದಾರೆ . ರಾಜ್ಯದಿಂದ ಹೊರಗೆ 8 ಮಂದಿ ಕೇರಳೀಯರು ಕೋವಿಡ್ -19 ರಿಂದಾಗಿ ಮೃತಪಟ್ಟಿದ್ದಾರೆ . ಇವರಲ್ಲಿ 5 ಮಂದಿ ಕೊಲ್ಲಿ ರಾಷ್ಟ್ರಗಳಲ್ಲಿ , ಇಬ್ಬರು ಹೊಸದಿಲ್ಲಿಯಲ್ಲಿ ಮತ್ತು ಇನ್ನೋರ್ವರು ಮುಂಬಯಿಯಲ್ಲಿ ಮೃತಪಟ್ಟಿದ್ದಾರೆ . ಇದರೊಂದಿಗೆ ಕೊಲ್ಲಿ ರಾಷ್ಟ್ರಗಳಲ್ಲಿ ಮೃತಪಟ್ಟ ಕೇರಳೀಯರ ಸಂಖ್ಯೆ 220 ಕ್ಕೇರಿದೆ . ರಾಜ್ಯದಲ್ಲಿ ನಿನ್ನೆ 78 ಹೊಸ ಕೋವಿಡ್ -19 ಪ್ರಕರಣಗಳು ದೃಢಪಟ್ಟಿವೆ . ಒಟ್ಟು 1,303 ಮಂದಿ ಚಿಕಿತ್ಸೆ ಪಡೆಯುತ್ತಿದ್ದಾರೆ . ಮತ್ತು 2,27,402 ಮಂದಿ ರಾಜ್ಯದ ವಿವಿಧ ಜಿಲ್ಲೆಗಳಲ್ಲಿ ನಿಗಾದಲ್ಲಿದ್ದಾರೆ .
          + ತಮಿಳುನಾಡು : ಪುದುಚೇರಿಯಲ್ಲಿ 13 ಹೊಸ ಕೋವಿಡ್ -19 ಪ್ರಕರಣಗಳು ವರದಿಯಾಗಿದ್ದು , ಅವರಲ್ಲಿ ಒಂದೇ ಕಂಪೆನಿಯ ಐದು ಮಂದಿ ಕಾರ್ಮಿಕರೂ ಸೇರಿದ್ದಾರೆ . ಒಟ್ಟು ಪ್ರಕರಣಗಳ ಸಂಖ್ಯೆ 176 ಕ್ಕೇರಿದೆ , ಅದರಲ್ಲಿ 91 ಸಕ್ರಿಯ ಪ್ರಕರಣಗಳು , 82 ಮಂದಿ ಚಿಕಿತ್ಸೆ ಪಡೆದು ಗುಣಮುಖರಾಗಿ ಬಿಡುಗಡೆಯಾಗಿದ್ದಾರೆ . ಮೂವರು ಮೃತಪಟ್ಟಿದ್ದಾರೆ . ತಮಿಳುನಾಡಿನ ಇನ್ನೋರ್ವ ಶಾಸಕರು ಕೋವಿಡ್ -19 ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿದ್ದಾರೆ . ಈ ಬಾರಿ ಪಾಸಿಟಿವ್ ಆಗಿರುವವರು ಎ . ಐ . ಎ . ಡಿ . ಎಂ . ಕೆ . ಯವರು . ಡಿ . ಎಂ . ಕೆ . ಯ ಕೆ . ಅಂಬಜಗನ್ ಈ ವಾರದ ಆದಿಯಲ್ಲಿ ಕೋವಿಡ್ -19 ರಿಂದಾಗಿ ಮೃತಪಟ್ಟಿದ್ದರು . 1982 ಹೊಸ ಪ್ರಕರಣಗಳು ನಿನ್ನೆ ವರದಿಯಾಗಿವೆ . ನಿನ್ನೆ 1342 ಮಂದಿ ಗುಣಮುಖರಾಗಿದ್ದಾರೆ . ಮತ್ತು 18 ಮಂದಿ ಮೃತಪಟ್ಟಿದ್ದಾರೆ . ಚೆನ್ನೈಯಿಂದ 1477 ಹೊಸ ಪ್ರಕರಣಗಳು ವರದಿಯಾಗಿವೆ . ನಿನ್ನೆಯವರೆಗೆ ಒಟ್ಟು ಪ್ರಕರಣಗಳ ಸಂಖ್ಯೆ 40698, ಸಕ್ರಿಯ ಪ್ರಕರಣಗಳು 18281. ಸಾವುಗಳು : 367. ಚೆನ್ನೈಯಲ್ಲಿ ಸಕ್ರಿಯ ಪ್ರಕರಣಗಳು : 13,906
          + ಕರ್ನಾಟಕ : ರಾಜ್ಯದಲ್ಲಿ ಪರೀಕ್ಷಾ ಪ್ರಕ್ರಿಯೆಯನ್ನು ಸುಗಮಗೊಳಿಸಲಾಗಿದೆ . ಪರೀಕ್ಷೆಯನ್ನು ವಿಳಂಬ ಮಾಡುತಿಲ್ಲ ಮತ್ತು ಸಂಶಯಿತ ಪ್ರಕರಣಗಳನ್ನು ಐ . ಸಿ . ಎಂ . ಆರ್ . ಶಿಷ್ಟಾಚಾರದ ಪ್ರಕಾರ ನಡೆಸಲಾಗುತ್ತಿದೆ ಎಂದು ವೈದ್ಯಕೀಯ ಶಿಕ್ಷಣ ಸಚಿವ ಡಾ . ಕೆ . ಸುಧಾಕರ್ ಹೇಳಿದ್ದಾರೆ . ಕೋವಿಡ್ -19 ಜಾಗತಿಕ ಸಾಂಕ್ರಾಮಿಕದ ಪರಿಣಾಮವಾಗಿ ಪ್ರವಾಸೋದ್ಯಮ ಕ್ಷೇತ್ರದಲ್ಲಿರುವ ಕನಿಷ್ಟ ಮೂರು ಲಕ್ಷ ಜನ ತಮ್ಮ ಜೀವನೋಪಾಯ ಕಳೆದುಕೊಳ್ಳಲಿದ್ದಾರೆ . ನಿನ್ನೆ 271 ಹೊಸ ಪ್ರಕರಣಗಳು ವರದಿಯಾಗಿವೆ , 464 ಮಂದಿ ಗುಣಮುಖರಾಗಿ ಬಿಡುಗಡೆಯಾಗಿದ್ದಾರೆ , ಏಳು ಮಂದಿ ಮೃತಪಟ್ಟಿದ್ದಾರೆ . ಒಟ್ಟು ಪಾಸಿಟಿವ್ ಪ್ರಕರಣಗಳ ಸಂಖ್ಯೆ : 6516, ಸಕ್ರಿಯ ಪ್ರಕರಣಗಳು : 2995, ಸಾವುಗಳು : 79, ಗುಣಮುಖರಾಗಿ ಚೇತರಿಸಿಕೊಂಡವರು ; 3440
          + ಆಂಧ್ರ ಪ್ರದೇಶ : ಆಂಧ್ರ ಪ್ರದೇಶದಲ್ಲಿ ಕಳೆದ 24 ಗಂಟೆಗಳಲ್ಲಿ 186 ಹೊಸ ಪ್ರಕರಣಗಳು ವರದಿಯಾಗಿವೆ , 42 ಮಂದಿ ಗುಣಮುಖರಾಗಿ ಬಿಡುಗಡೆಯಾಗಿದ್ದಾರೆ , ಇಬ್ಬರು ಸಾವಿಗೀಡಾಗಿದ್ದಾರೆ . 14,447 ಸ್ಯಾಂಪಲ್ ಗಳನ್ನು ಪರೀಕ್ಷೆಗೆ ಒಳಪಡಿಸಲಾಗಿದೆ . ಒಟ್ಟು ಪ್ರಕರಣಗಳು 4588, ಸಕ್ರಿಯ ಪ್ರಕರಣಗಳು 1865. ಗುಣಮುಖರಾದವರು 2641. ಸಾವುಗಳು : 82.
          + ತೆಲಂಗಾಣ : ರಾಜ್ಯದಲ್ಲಿ ಶಿಕ್ಷಣ ಸಂಸ್ಥೆಗಳನ್ನು ಪುನರಾರಂಭಿಸುವುದಕ್ಕೆ ಸಂಬಂಧಿಸಿ ಅನಿಶ್ಚಿತತೆ ಇರುವಂತೆಯೇ ಹಲವಾರು ಖಾಸಗಿ ಶಾಲೆಗಳು ಈಗಾಗಲೇ ವರ್ಚುವಲ್ ತರಗತಿಗಳನ್ನು ಆರಂಭಿಸಿವೆ . ಇನ್ನು ಕೆಲವು ಸೋಮವಾರದಿಂದ ಆರಂಭಿಸಲು ಸಿದ್ದತೆಗಳನ್ನು ಮಾಡಿಕೊಂಡಿವೆ . ರಾಜ್ಯದಲ್ಲಿ ಮತ್ತೆ ಸಂಪೂರ್ಣ ಲಾಕ್ ಡೌನ್ ಮಾಡಲಾಗುವುದೆಂಬ ವದಂತಿಗಳು ಹರಡಿದ್ದು , ಜನತೆ ಚಿಂತಿತರಾಗಿದ್ದಾರೆ . ತೆಲಂಗಾಣ ಸರಕಾರ ಈ ವದಂತಿಗಳನ್ನು ತಳ್ಳಿ ಹಾಕಿದೆ . ತೆಲಂಗಾಣದ ಒಟ್ಟು ಪ್ರಕರಣಗಳ ಸಂಖ್ಯೆ 4,484 ಕ್ಕೇರಿದೆ . ವಾರಂಗಲ್ ಜಿಲ್ಲೆಯ ಆಡಳಿತ ಪಕ್ಷದ ಶಾಸಕರು ವೈರಸ್ ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿದ್ದು , ರಾಜ್ಯದಲ್ಲಿ ಕೊರೊನಾ ಪಾಸಿಟಿವ್ ಆಗಿರುವ ಮೊದಲ ಶಾಸಕರಾಗಿದ್ದಾರೆ . ಸಕ್ರಿಯ ಪ್ರಕರಣಗಳ ಸಂಖ್ಯೆ 2032. ಸಾವುಗಳು -174

    ವಾಸ್ತವ ಪರಿಶೀಲನೆ


    ***

    
    
    (Release ID: 1631622) Visitor Counter : 10
    
    
      Read this release in: English , Urdu , Urdu , Hindi , Marathi , Assamese , Manipuri , Bengali , Punjabi , Gujarati , Tamil , Telugu , Malayalam
    
    
    

+