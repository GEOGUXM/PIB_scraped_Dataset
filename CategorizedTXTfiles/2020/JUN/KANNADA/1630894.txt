      ಪ್ರಧಾನ ಮಂತ್ರಿಯವರ ಕಛೇರಿ

      ಭಾರತೀಯ ವಾಣಿಜ್ಯ ಮಹಾಮಂಡಳಿ (ICC) ವಾರ್ಷಿಕ ಸರ್ವಸದಸ್ಯರ ಸಭೆಯನ್ನುದ್ದೇಶಿಸಿ ಪ್ರಧಾನಿ ಭಾಷಣ
      Posted On: 11 JUN 2020 2:37PM by PIB Bengaluru


    ಭಾರತೀಯ ವಾಣಿಜ್ಯ ಮಹಾಮಂಡಳಿ ( ICC) ವಾರ್ಷಿಕ ಸರ್ವಸದಸ್ಯರ ಸಭೆಯನ್ನುದ್ದೇಶಿಸಿ ಪ್ರಧಾನಿ ಭಾಷಣ


    ಸ್ವಾವಲಂಬಿ ಭಾರತ ನಿ ರ್ಮಾಣಕ್ಕೆ ಪ್ರಧಾನಿ ಕರೆ


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಇಂದು ವಿಡಿಯೋ ಕಾನ್ಫರೆನ್ಸಿಂಗ್ ಮೂಲಕ ಭಾರತೀಯ ವಾಣಿಜ್ಯ ಮಹಾ ಮಂಡಳಿಯ ( ಐಸಿಸಿ ) 95 ನೇ ವಾರ್ಷಿಕ ಸರ್ವಸದಸ್ಯರ ಸಭೆಯನ್ನು ಉದ್ದೇಶಿಸಿ ಉದ್ಘಾಟನಾ ಭಾಷಣ ಮಾಡಿದರು .


    ಕೋವಿಡ್ -19 ಸಾಂಕ್ರಾಮಿಕದ ವಿರುದ್ಧದ ಸಮರವನ್ನು ಉಲ್ಲೇಖಿಸಿದ ಪ್ರಧಾನ ಮಂತ್ರಿಯವರು , ಭಾರತವು ಇಡೀ ಪ್ರಪಂಚದ ಜೊತೆಗೆ ದಿಟ್ಟತನವನ್ನು ತೋರುತ್ತಿದೆ ಎಂದರು . ಮಿಡತೆ ದಾಳಿ , ಆಲಿಕಲ್ಲು ಮಳೆ , ತೈಲ ಬಾವಿಗೆ ಬೆಂಕಿ , ಲಘು ಭೂಕಂಪಗಳ ಸರಣಿ ಮತ್ತು ಎರಡು ಚಂಡಮಾರುತಗಳಂತಹ ವಿಪತ್ತುಗಳಿಂದ ದೇಶವು ಹಲವಾರು ಸಮಸ್ಯೆಗಳನ್ನು ಎದುರಿಸುತ್ತಿದೆ , ಆದರೆ ರಾಷ್ಟ್ರವು ಈ ಸಮಸ್ಯೆಗಳ ವಿರುದ್ಧ ಒಗ್ಗಟ್ಟಿನಿಂದ ಹೋರಾಡುತ್ತಿದೆ ಎಂದು ಅವರು ಹೇಳಿದರು .


    ಇಂತಹ ಸಂ ಕಷ್ಟದ ಸಂದರ್ಭ ಭಾರತವನ್ನು ಹೆಚ್ಚು ದೃಢಗೊಳಿಸಿವೆ ಎಂದು ಪ್ರಧಾನಿ ಹೇಳಿದರು . ದೃಢ ನಿಶ್ಚಯ , ಇಚ್ಛಾಶಕ್ತಿ ಮತ್ತು ಏಕತೆಯು ರಾಷ್ಟ್ರದ ಶಕ್ತಿ , ಇದು ದೇಶವನ್ನು ಎಲ್ಲಾ ಬಿಕ್ಕಟ್ಟುಗಳ ವಿರುದ್ಧ ಹೋರಾಡುವಂತೆ ಮಾಡುತ್ತದೆ ಎಂದು ಅವರು ಹೇಳಿದರು . ಯಾವುದೇ ಬಿಕ್ಕಟ್ಟು ಸ್ವಾವಲಂಬಿ ಭಾರತವನ್ನು ( ಆತ್ಮ ನಿರ್ಭರ ಭಾರತ್ ) ನಿರ್ಮಿಸಲು ನಮಗೆ ಒಂದು ಮಹತ್ವದ ಅವಕಾಶವನ್ನು ಒದಗಿಸುತ್ತದೆ ಎಂದು ಅವರು ಹೇಳಿದರು .


    ಸ್ವಾವಲಂಬಿ ಭಾರತ


    ಹಲವಾರು ವರ್ಷಗಳಿಂದ ಸ್ವಾವಲಂಬನೆ ಭಾರತದ ಆಕಾಂಕ್ಷೆಯಾಗಿದೆ ಎಂದು ಪ್ರಧಾನಿ ಹೇಳಿದರು .


    " ಈಗ ದೇಶದ ಪ್ರತಿ ಹಳ್ಳಿಯನ್ನು , ಜಿಲ್ಲೆಯನ್ನು ಸ್ವಾವಲಂಬಿಯನ್ನಾಗಿ ಮಾಡುವ ಸಮಯ ಬಂದಿದೆ . ಮತ್ತು ಭಾರತೀಯ ಆರ್ಥಿಕತೆಯನ್ನು ' ಕಮಾಂಡ್ ಅಂಡ್ ಕಂಟ್ರೋಲ್ ' ಮೋಡ್ ‌ ನಿಂದ ಹೊರತೆಗೆದು ಅದನ್ನು ' ಪ್ಲಗ್ ಅಂಡ್ ಪ್ಲೇ ' ಮೋಡ್ ‌ ನತ್ತ ಕೊಂಡೊಯ್ಯಬೇಕು ” ಎಂದು ಅವರು ಕರೆ ನೀಡಿದರು .


    ದಿಟ್ಟತನದ ನಿರ್ಧಾರಗಳು ಮತ್ತು ಹೂಡಿಕೆಗಳಿಗೆ ಇದು ಸಂದರ್ಭವಾಗಿದೆ , ಜಾಗತಿಕವಾಗಿ ಸ್ಪರ್ಧಾತ್ಮಕ ದೇಶೀಯ ಪೂರೈಕೆ ಸರಪಳಿಯನ್ನು ಸಿದ್ಧಪಡಿಸಬೇಕೇ ಹೊರತು ಸಂಪ್ರದಾಯವಾದಿ ವಿಧಾನಗಳಿಗೆ ಅಲ್ಲ ಎಂದ ಅವರು , ಭಾರತವು ಸ್ವಾವಲಂಬನೆಯನ್ನು ಸಾಧಿಸಬೇಕಾದ ಕ್ಷೇತ್ರಗಳನ್ನು ಪಟ್ಟಿ ಮಾಡಿದರು .


    “ ಸ್ವಾವಲಂಬನೆಯ ಗುರಿ ದೇಶದ ನೀತಿ ಮತ್ತು ಆಚರಣೆಯಲ್ಲಿ ಪ್ರಮುಖವಾಗಿದೆ ಮತ್ತು ಈಗ ಕೊರೊನಾ ಸಾಂಕ್ರಾಮಿಕವು ಅದನ್ನು ಹೇಗೆ ವೇಗಗೊಳಿಸಬೇಕು ಎಂಬ ಬಗ್ಗೆ ನಮಗೆ ಪಾಠ ಕಲಿಸಿದೆ . ಈ ಪಾಠದಿಂದಲೇ ಆತ್ಮನಿರ್ಭರ ಭಾರತ ಅಭಿಯಾನ ಪ್ರಾರಂಭವಾಗಿದೆ ." ಎಂದು ಪ್ರಧಾನಿ ಹೇಳಿದರು .


    ಭಾರತವು ಈಗ ಆಮದು ಮಾಡಿಕೊಳ್ಳುತ್ತಿರುವ ಎಲ್ಲಾ ಉತ್ಪನ್ನಗಳನ್ನು ರಫ್ತು ಮಾಡುವಂತಾಗಲು ನಾವೆಲ್ಲರೂ ಕೆಲಸ ಮಾಡಬೇಕು ಎಂದು ಪ್ರಧಾನಿಯವರು , ಸಣ್ಣ ವ್ಯಾಪಾರಿಗಳ ಪ್ರಯತ್ನವನ್ನು ಶ್ಲಾಘಿಸಿದ ಅವರು , ನಾವು ಅವರಿಂದ ಸ್ಥಳೀಯ ಉತ್ಪನ್ನಗಳನ್ನು ಖರೀದಿಸಿದರೆ , ನಾವು ಅವರ ಸರಕು ಮತ್ತು ಸೇವೆಗಳಿಗೆ ಮಾತ್ರ ಪಾವತಿಸುವುದಿಲ್ಲ , ಬದಲಿಗೆ ಅವರ ಕೊಡುಗೆಗಳಿಗೆ ಪುರಸ್ಕಾರ ನೀಡುತ್ತೇವೆ ಎಂದು ಹೇಳಿದರು .


    ' ಪ್ರಸ್ತುತ ನಾವು ಕೆಲಸ ಮಾಡಬೇಕಾದ ಸರಳ ವಿಧಾನವೆಂದರೆ ಭಾರತೀಯರು ತಮ್ಮದೇ ಉತ್ಪನ್ನಗಳನ್ನು ಬಳಸುವಂತೆ ಪ್ರೇರೇಪಿಸುವುದು ಮತ್ತು ಇತರ ದೇಶಗಳಲ್ಲಿ ಭಾರತೀಯ ಉತ್ಪನ್ನಗಳಿಗೆ ಮಾರುಕಟ್ಟೆಗಳನ್ನು ಪಡೆಯುವುದು ' ಎಂಬ ಸ್ವಾಮಿ ವಿವೇಕಾನಂದರ ಮಾತನ್ನು ಉಲ್ಲೇಖಿಸಿದ ಅವರು , ಸ್ವಾಮಿ ವಿವೇಕಾನಂದರು ತೋರಿಸಿದ ಈ ಮಾರ್ಗವು ಭಾರತಕ್ಕೆ ಕೋವಿಡ್ ನಂತರದ ಜಗತ್ತಿಗೆ ಸ್ಫೂರ್ತಿಯಾಗಿದೆ ಎಂದರು .


    ಎಂಎಸ್ ‌ ಎಂಇಗಳ ವ್ಯಾಖ್ಯಾನದ ವ್ಯಾಪ್ತಿಯ ವಿಸ್ತರಣೆ , ಎಂಎಸ್ ‌ ಎಂಇಗಳನ್ನು ಬೆಂಬಲಿಸಲು ವಿಶೇಷ ಹಣವನ್ನು ವ್ಯವಸ್ಥೆ , ಐಬಿಸಿಗೆ ಸಂಬಂಧಿಸಿದ ನಿರ್ಧಾರ , ಹೂಡಿಕೆಗಳನ್ನು ತ್ವರಿತವಾಗಿ ಪತ್ತೆಹಚ್ಚಲು ಯೋಜನಾಭಿವೃದ್ಧಿ ಘಟಕಗಳ ಸ್ಥಾಪನೆ ಮುಂತಾದ ಆತ್ಮನಿರ್ಭರ ಭಾರತ ಅಭಿಯಾನದ ಅಡಿಯಲ್ಲಿ ಘೋಷಿಸಲಾದ ಪ್ರಮುಖ ಸುಧಾರಣೆಗಳನ್ನು ಪ್ರಧಾನಿಯವರು ಪಟ್ಟಿ ಮಾಡಿದರು .


    ಎಪಿಎಂಸಿ ಕಾಯ್ದೆಗೆ ತಿದ್ದುಪಡಿ


    ಕೃಷಿ ಕ್ಷೇತ್ರದಲ್ಲಿ ಇತ್ತೀಚೆಗೆ ಕೈಗೊಂಡ ನೀತಿ ನಿರ್ಧಾರಗಳನ್ನು ಶ್ಲಾಘಿಸಿದ ಪ್ರಧಾನಿಯವರು , ಕೃಷಿ ಆರ್ಥಿಕತೆಯು ಹಲವಾರು ವರ್ಷಗಳ ನಿರ್ಬಂಧಗಳಿಂದ ಮುಕ್ತವಾಗಿದೆ ಎಂದು ಹೇಳಿದರು . ಈಗ ಭಾರತದ ರೈತರು ತಮ್ಮ ಉತ್ಪನ್ನಗಳನ್ನು ದೇಶದಲ್ಲಿ ಎಲ್ಲಿಯಾದರೂ ಮಾರಾಟ ಮಾಡುವ ಸ್ವಾತಂತ್ರ್ಯವನ್ನು ಹೊಂದಿದ್ದಾರೆ ಎಂದರು .


    ಸಾವಯವ ಕೃಷಿಯ ಕೇಂದ್ರವಾಗಿ ಈಶಾನ್ಯ


    ಸ್ಥಳೀಯ ಉತ್ಪನ್ನಗಳಿಗೆ ಸರ್ಕಾರದ ಪ್ರಸ್ತುತ ಕ್ಲಸ್ಟರ್ ಆಧಾರಿತ ವಿಧಾನವು ಎಲ್ಲರಿಗೂ ಅವಕಾಶವನ್ನು ಒದಗಿಸುತ್ತದೆ . ಇವುಗಳಿಗೆ ಸಂಬಂಧಿಸಿದ ಕ್ಲಸ್ಟರ್ ‌ ಗಳನ್ನು ಅವರು ಹುಟ್ಟಿದ ಜಿಲ್ಲೆಗಳಲ್ಲಿ , ಬ್ಲಾಕ್ ‌ ಗಳಲ್ಲಿ ಅಭಿವೃದ್ಧಿಪಡಿಸಲಾಗುತ್ತದೆ ಎಂದು ಪ್ರಧಾನಿ ಹೇಳಿದರು . “ ಇದರೊಂದಿಗೆ ಬಿದಿರು ಮತ್ತು ಸಾವಯವ ಉತ್ಪನ್ನಗಳಿಗೂ ಕ್ಲಸ್ಟರ್ ‌ ಗಳನ್ನು ತಯಾರಿಸಲಾಗುವುದು . ಸಿಕ್ಕಿಂ ರಾಜ್ಯದಂತೆ , ಇಡೀ ಈಶಾನ್ಯ ಪ್ರದೇಶವೇ ಸಾವಯವ ಕೃಷಿಗೆ ದೊಡ್ಡ ಕೇಂದ್ರವಾಗಬಹುದು ” ಎಂದರು . ಸಾವಯವ ಕೃಷಿಯನ್ನು ಜಾಗತಿಕ ಗುರುತನ್ನಾಗಿ ಮಾಡಿ ಜಾಗತಿಕ ಮಾರುಕಟ್ಟೆಯಲ್ಲಿ ಪ್ರಾಬಲ್ಯ ಸಾಧಿಸಿದರೆ ಈಶಾನ್ಯದಲ್ಲಿ ಬೃಹತ್ ಆಂದೋಲನವಾಗಬಹುದು ಎಂದು ಅವರು ಹೇಳಿದರು .


    ಜನತೆ , ಭೂಮಿ ಮತ್ತು ಲಾಭ ಪರಸ್ಪರ ಸಂಬಂಧ ಹೊಂದಿವೆ


    ತಯಾರಿಕಾ ಕ್ಷೇತ್ರದಲ್ಲಿ ಬಂಗಾಳದ ಐತಿಹಾಸಿಕ ಶ್ರೇಷ್ಠತೆಯನ್ನು ಪುನರುಜ್ಜೀವನಗೊಳಿಸುವಂತೆ ಪ್ರಧಾನಿ ಕರೆ ನೀಡಿದರು . " ಬಂಗಾಳ ಇಂದು ಏನು ಯೋಚಿಸುತ್ತಿದೆಯೋ , ಭಾರತ ನಾಳೆ ಅದನ್ನೇ ಯೋಚಿಸುತ್ತದೆ " ಎಂಬ ಮಾತಿನಿಂದ ಸ್ಫೂರ್ತಿ ಪಡೆದು ಉದ್ಯಮವು ಮುಂದುವರಿಯಬೇಕೆಂದು ಪ್ರಧಾನಿ ಕರೆಕೊಟ್ಟರು . ಜನತೆ , ಭೂಮಿ ಮತ್ತು ಲಾಭಗಳು ಪರಸ್ಪರ ಸಂಬಂಧ ಹೊಂದಿವೆ ಎಂದು ಅವರು ಹೇಳಿದರು . ಈ ಮೂರೂ ಏಕಕಾಲದಲ್ಲಿ ಅಭಿವೃದ್ಧಿ ಹೊಂದಬಹುದು ಮತ್ತು ಸಹಬಾಳ್ವೆ ನಡೆಸಬಹುದು . ಇದನ್ನೇ ಇನ್ನೂ ವಿಸ್ತಾರವಾಗಿ ಹೇಳಲು ಅವರು , ಎಲ್ ‌ ಇಡಿ ಬಲ್ಬ್ ‌ ಗಳ ಆರು ವರ್ಷಗಳ ಹಿಂದಿನ ಬೆಲೆಯನ್ನು ಉದಾಹರಣೆಯಾಗಿ ನೀಡಿದರು , ಎಲ್ ‌ ಇಡಿ ಬಲ್ಬ್ ‌ ಗಳ ಬೆಲೆ ಕಡಿತದಿಂದ ಪ್ರತಿವರ್ಷ ಸುಮಾರು 19 ಸಾವಿರ ಕೋಟಿ ರೂ . ವಿದ್ಯುತ್ ಬಿಲ್ ‌ ಗಳಲ್ಲಿ ಉಳಿತಾಯಕ್ಕೆ ಕಾರಣವಾಯಿತು . ಅಂದರೆ , ಜನರಿಗೆ ಮತ್ತು ಭೂಮಿಗೆ ಲಾಭವಾಯಿತು ಎಂದರು . ಕಳೆದ 5-6 ವರ್ಷಗಳಲ್ಲಿ ಸರ್ಕಾರದ ಇತರ ಯೋಜನೆಗಳು ಮತ್ತು ನಿರ್ಧಾರಗಳು ಜನರು , ಗ್ರಹ ಮತ್ತು ಲಾಭದ ಪರಿಕಲ್ಪನೆಯನ್ನು ಆಧರಿಸಿವೆ ಎಂದು ಅವರು ಹೇಳಿದರು . ಜಲಮಾರ್ಗಗಳನ್ನು ಬಳಸುವುದರಿಂದ ಜನರು ಹೇಗೆ ಪ್ರಯೋಜನ ಪಡೆಯುತ್ತಾರೆ , ಇದು ಲಾಜಿಸ್ಟಿಕ್ಸ್ ವೆಚ್ಚವನ್ನು ಹೇಗೆ ಕಡಿಮೆ ಮಾಡುತ್ತದೆ ಮತ್ತು ಭೂಮಿಯು ಕಡಿಮೆ ಇಂಧನ ಸುಡುವಿಕೆಯಿಂದ ಹೇಗೆ ಪ್ರಯೋಜನ ಪಡೆಯುತ್ತದೆ ಎಂದು ಅವರು ವಿವರಿಸಿದರು .


    ಜನ ಕೇಂದ್ರಿತ , ಜನರಿಂದ ಚಾಲಿತ ಮತ್ತು ಗ್ರಹ ಸ್ನೇಹಿ ಅಭಿವೃದ್ಧಿಯ ವಿಧಾನ


    ಪ್ರಧಾನಿಯವರು ದೇಶವನ್ನು ಏಕ ಬಳಕೆಯ ಪ್ಲಾಸ್ಟಿಕ್ ‌ ನಿಂದ ಮುಕ್ತಗೊಳಿಸುವ ಅಭಿಯಾನದ ಮತ್ತೊಂದು ಉದಾಹರಣೆಯನ್ನು ಉಲ್ಲೇಖಿಸಿದರು . ಇದರಿಂದ ಸೆಣಬಿನ ವ್ಯವಹಾರವನ್ನು ಹೆಚ್ಚಿಸುವ ಮೂಲಕ ಪಶ್ಚಿಮ ಬಂಗಾಳಕ್ಕೆ ಪ್ರಯೋಜನವನ್ನು ನೀಡುತ್ತದೆ ಎಂದು ಹೇಳಿದರು . ಉದ್ಯಮವು ಅವಕಾಶವನ್ನು ಮತ್ತಷ್ಟು ಬಳಸಿಕೊಳ್ಳಬೇಕೆಂದು ಅವರು ಕರೆಕೊಟ್ಟರು . ಜನ ಕೇಂದ್ರಿತ , ಜನರಿಂದ ಚಾಲಿತ ಮತ್ತು ಗ್ರಹ ಸ್ನೇಹಿ ಅಭಿವೃದ್ಧಿಯ ವಿಧಾನಗಳು ಈಗ ದೇಶದಲ್ಲಿ ಆಡಳಿತದ ಒಂದು ಭಾಗವಾಗಿವೆ ಎಂದ ಅವರು , " ನಮ್ಮ ತಾಂತ್ರಿಕ ಮಧ್ಯಸ್ಥಿಕೆಗಳು ಜನತೆ , ಗ್ರಹ ಮತ್ತು ಲಾಭದ ಕಲ್ಪನೆಗೆ ಹೊಂದಿಕೊಳ್ಳುತ್ತವೆ ." ಎಂದರು .


    ರುಪೇ ಕಾರ್ಡ್ ಮತ್ತು ಯುಪಿಐ


    ಬ್ಯಾಂಕಿಂಗ್ ಸೇವೆಗಳು ಸ್ಪರ್ಶ ರಹಿತ , ಸಂಪರ್ಕ ರಹಿತ , ಹಾಗೂ ನಗದು ರಹಿತವಾಗಿ ಮಾರ್ಪಟ್ಟಿವೆ ಮತ್ತು ಯುಪಿಐ ಮೂಲಕ ದಿನದ 24 ಗಂಟೆಯೂ ಕೆಲಸ ಮಾಡುತ್ತಿವೆ ಎಂದು ಪ್ರಧಾನಿ ಹೇಳಿದರು . ಭೀಮ್ ಆ್ಯಪ್ ನಿಂದ ವ್ಯವಹಾರಗಳು ಈಗ ಹೊಸ ದಾಖಲೆಗಳನ್ನು ಸೃಷ್ಟಿಸುತ್ತಿವೆ . ರುಪೇ ಕಾರ್ಡ್ ಈಗ ಬಡವರು , ರೈತರು , ಮಧ್ಯಮ ವರ್ಗದವರು ಮತ್ತು ದೇಶದ ಪ್ರತಿಯೊಂದು ವರ್ಗದವರ ನೆಚ್ಚಿನ ಕಾರ್ಡ್ ಆಗುತ್ತಿದೆ . ಸ್ವಾವಲಂಬಿ ಭಾರತವನ್ನು ನಿರ್ಮಿಸಲು ರುಪೇ ಕಾರ್ಡ್ ‌ ಗಳನ್ನು ಬಳಸಬೇಕೆಂದು ಅವರು ಆಗ್ರಹಿಸಿದರು . ಈಗ ದೇಶದ ಬ್ಯಾಂಕಿಂಗ್ ಸೇವೆಗಳು ಬಡವರಿಗೆ ಸಹ ಬಡವರಿಗ ತಲುಪಿವೆ ಎಂದು ಅವರು ಹೇಳಿದರು . ಡಿಬಿಟಿ , ಜೆಎಎಂ ( ಜನಧನ್ ಆಧಾರ್ ಮೊಬೈಲ್ ) ಮೂಲಕ ಸೋರಿಕೆಯನ್ನು ತಡೆಗಟ್ಟಿ ಲಕ್ಷಾಂತರ ಫಲಾನುಭವಿಗಳಿಗೆ ಅಗತ್ಯ ನೆರವು ನೀಡಲು ಸಾಧ್ಯವಾಗಿದೆ ಎಂದು ಅವರು ಹೇಳಿದರು .


    ಸಣ್ಣ ಸ್ವಸಹಾಯ ಗುಂಪುಗಳು , ಎಂಎಸ್ ‌ ಎಂಇಗಳು ತಮ್ಮ ಸರಕು ಮತ್ತು ಸೇವೆಗಳನ್ನು ನೇರವಾಗಿ ಭಾರತ ಸರ್ಕಾರಕ್ಕೆ GeM ವೇದಿಕೆಯ ಮೂಲಕ ಒದಗಿಸಿ ಹೇಗೆ ಪ್ರಯೋಜನ ಪಡೆಯುತ್ತಿವೆ ಎಂಬ ಬಗ್ಗೆ ಪ್ರಧಾನಿ ತಿಳಿಸಿದರು .


    ದೇಶದಲ್ಲಿ ಸೌರ ಫಲಕದ ವಿದ್ಯುತ್ ಶೇಖರಣಾ ಸಾಮರ್ಥ್ಯವನ್ನು ಹೆಚ್ಚಿಸಲು ಉದ್ಯಮವು ಸಂಶೋಧನೆ ಮತ್ತು ಅಭಿವೃದ್ಧಿ ( ಆರ್ & ಡಿ ) ಮತ್ತು ಉತ್ತಮ ಬ್ಯಾಟರಿಗಳ ತಯಾರಿಕೆಯಲ್ಲಿ ಹೂಡಿಕೆ ಮಾಡಬೇಕೆಂದು ಅವರು ಒತ್ತಾಯಿಸಿದರು . ಈ ಕೆಲಸದಲ್ಲಿ ತೊಡಗಿರುವ ಅಂತಹ ಸಂಸ್ಥೆಗಳು , ಎಂಎಸ್ ‌ ಎಂಇಗಳಿಗೆ ಬೆಂಬಲ ನೀಡುವಂತೆಯೂ ಅವರು ಕರೆ ನೀಡಿದರು .


    ಗುರುವರ್ಯ ರವೀಂದ್ರನಾಥ ಟ್ಯಾಗೋರ್ ಅವರ ಪ್ರಸಿದ್ಧ ಕವಿತೆ “ ನೂತನ್ ಜುಗರ್ ಭೋರ್ ” ನ್ನು ಉಲ್ಲೇಖಿಸಿದ ಪ್ರಧಾನಿಯವರು , ಪ್ರಸ್ತುತ ಸವಾಲುಗಳಲ್ಲಿ ಲಭ್ಯವಿರುವ ಅವಕಾಶಗಳನ್ನು ಅರ್ಥಮಾಡಿಕೊಳ್ಳುವಂತೆ ಉದ್ಯಮಕ್ಕೆ ಸೂಚಿಸಿದರು . ನಡೆಯುವ ಕಾಲು ಮಾತ್ರ ಹೊಸ ಹಾದಿಯನ್ನು ಸೃಷ್ಟಿಸಬಹುದು . ಈಗ ಯಾವುದೇ ವಿಳಂಬ ಮಾಡಬಾರದು ಎಂದು ಹೇಳಿದರು .


    ಪೂರ್ವ ಭಾರತ ಮತ್ತು ಈಶಾನ್ಯ ಭಾರತದಲ್ಲಿ ಕೈಗಾರಿಕೆಗಳ ಅಭಿವೃದ್ಧಿಗೆ ಭಾರತೀಯ ವಾಣಿಜ್ಯ ಮಹಾಮಂಡಳಿಯ ಕೊಡುಗೆಯನ್ನು ಪ್ರಧಾನಿ ಶ್ಲಾಘಿಸಿದರು .


    ***

    
    
    (Release ID: 1630894) Visitor Counter : 24
    
    
      Read this release in: Punjabi , English , Urdu , Marathi , Hindi , Bengali , Manipuri , Gujarati , Odia , Tamil , Telugu , Telugu , Malayalam