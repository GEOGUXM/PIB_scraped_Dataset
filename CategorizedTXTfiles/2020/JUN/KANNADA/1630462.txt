      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19 ಪ್ರಕರಣ ಅಧಿಕವಾಗಿರುವ 50 ಮಹಾನಗರ/ ಸ್ಥಳೀಯ ಸಂಸ್ಥೆಗಳಿಗೆ ಕೇಂದ್ರ ತಂಡಗಳ ನಿಯೋಜನೆ
      Posted On: 09 JUN 2020 1:51PM by PIB Bengaluru


    ಕೋವಿಡ್ - 19 ಪ್ರಕರಣ ಅಧಿಕ ವಾಗಿ ರುವ 50 ಮಹಾನಗರ / ಸ್ಥಳೀಯ ಸಂಸ್ಥೆಗಳಿಗೆ ಕೇಂದ್ರ ತಂಡಗಳ ನಿಯೋಜನೆ


    ಭಾರತ ಸರ್ಕಾರದ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ , ಕೋವಿಡ್ - 19 ಪ್ರಕರಣಗಳು ಅಧಿಕ ವಾಗಿ ರುವ 15 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ 50 ಕ್ಕೂ ಅಧಿಕ ಜಿಲ್ಲೆಗಳು / ಸ್ಥಳೀಯ ಸಂಸ್ಥೆಗಳಿಗೆ ಕೋವಿಡ್ - 19 ಪ್ರಕರಣಗಳ ನಿಯಂತ್ರಣಕ್ಕೆ ರಾಜ್ಯಗಳಿಗೆ ತಾಂತ್ರಿಕ ನೆರವು ಮತ್ತು ಸಹಾಯ ನೀಡಲು ಉನ್ನತ ಮಟ್ಟದ ಬಹುಶಿಸ್ತೀಯ ಕೇಂದ್ರ ತಂಡಗಳನ್ನು ನಿಯೋಜಿಸಿದೆ . ಆ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳೆಂದರೆ : ಮಹಾರಾಷ್ಟ್ರ ( 7 ಜಿಲ್ಲೆಗಳು / ಸ್ಥಳೀಯ ಸಂಸ್ಥೆಗಳು ) , ತೆಲಂಗಾಣ ( 4), ತಮಿಳುನಾಡು ( 7), ರಾಜಸ್ಥಾನ ( 5), ಅಸ್ಸಾಂ ( 6), ಹರಿಯಾಣ ( 4), ಗುಜರಾತ್ ( 3), ಕರ್ನಾಟಕ ( 4), ಉತ್ತರಾಖಂಡ ( 3), ಮಧ್ಯಪ್ರದೇಶ ( 5), ಪಶ್ಚಿಮಬಂಗಾಳ ( 3), ದೆಹಲಿ ( 3), ಬಿಹಾರ ( 4), ಉತ್ತರ ಪ್ರದೇಶ ( 4) ಮತ್ತು ಒಡಿಶಾ ( 5).


    ಮೂವರ ಸದಸ್ಯರ ಈ ತಂಡದಲ್ಲಿ ಇಬ್ಬರು ಸಾರ್ವಜನಿಕ ಆರೋಗ್ಯ ಪರಿಣಿತರು / ಸೋಂಕು ಶಾಸ್ತ್ರಜ್ಞರು / ಕ್ಲಿನಿಕಲ್ ತಜ್ಞರು ಮತ್ತು ಹಿರಿಯ ಜಂಟಿ ಕಾರ್ಯದರ್ಶಿ ಮಟ್ಟದ ನೋಡಲ್ ಅಧಿಕಾರಿ ಇರುತ್ತಾರೆ . ಅವರು ಆಡಳಿತ ಸುಧಾರಣೆ ಜೊತೆಗೆ ಆಡಳಿತಾತ್ಮಕ ಬೆಂಬಲ ನೀಡುವರು . ಈ ತಂಡಗಳು ಕ್ಷೇತ್ರ ಮಟ್ಟದಲ್ಲಿ ಕಾರ್ಯ ನಿರ್ವಹಿಸಲಿವೆ . ಅವುಗಳು ಆರೋಗ್ಯ ರಕ್ಷಣಾ ಸೌಕರ್ಯಗಳಿಗೆ ಭೇಟಿ ನೀಡಿ , ನಿರ್ಬಂಧಿತ ಕ್ರಮಗಳನ್ನು ಅನುಷ್ಠಾನಗೊಳಿಸಲು ರಾಜ್ಯಗಳ ಆರೋಗ್ಯ ಇಲಾಖೆಗಳಿಗೆ ಬೆಂಬಲ ನೀಡಲಿವೆ ಮತ್ತು ಜಿಲ್ಲೆಗಳು / ನಗರಗಳೊಳಗೆ ಪ್ರಕರಣಗಳಿಗೆ ಪರಿಣಾಮಕಾರಿ ಚಿಕಿತ್ಸೆ ಮತ್ತು ಕ್ಲಿನಿಕಲ್ ನಿರ್ವಹಣೆಗೆ ನೆರವು ನೀಡಲಿವೆ .


    ಉತ್ತಮ ಸಮನ್ವಯ ಖಾತ್ರಿಪಡಿಸಲು ಮತ್ತು ತಳಮಟ್ಟದಲ್ಲಿ ಕ್ಷಿಪ್ರ ರೀತಿಯಲ್ಲಿ ಸ್ಪಂದಿಸಲು , ಹಂತ ಹಂತವಾಗಿ ಹೆಚ್ಚಿನ ಕಾರ್ಯತಂತ್ರ ಅಳವಡಿಕೆಗೆ ಈ ಜಿಲ್ಲೆಗಳು / ಮುನಿಸಿಪಾಲಿಟಿಗಳಲ್ಲಿ ನಿರಂತರ ನಿಗಾ ಇರಿಸುವ ಕೆಲಸವನ್ನು ಕೇಂದ್ರ ತಂಡಗಳು ಮಾಡಲಿದ್ದು , ಅವುಗಳು ಈಗಾಗಲೇ ರಾಜ್ಯಗಳೊಂದಿಗೆ ಸಮನ್ವಯ ನಡೆಸುತ್ತಿವೆ . ಆ ರೀತಿ ಪದೇ ಪದೇ ಸಂವಾದ ನಡೆಸುವುದರಿಂದ ತಳಮಟ್ಟದಲ್ಲಿ ಕಣ್ಗಾವಲು , ನಿರ್ಬಂಧಿತ ಕ್ರಮಗಳು , ಪರೀಕ್ಷೆ ಮತ್ತು ಚಿಕಿತ್ಸೆಗೆ ಸಂಬಂಧಿಸಿದ ಕಾರ್ಯಗಳಲ್ಲಿ ಹೆಚ್ಚಿನ ಸಾಮರ್ಥ್ಯ ವೃದ್ಧಿಯಾಗಲಿದೆ .


    ಪರೀಕ್ಷೆಯಲ್ಲಿ ಎದುರಾಗುವ ತೊಂದರೆಗಳು , ಕಡಿಮೆ ಪರೀಕ್ಷೆಗಳು / ಪ್ರತಿ ಮಿಲಿಯನ್ ಜನಸಂಖ್ಯೆ , ದೃಢಪಡುವ ಹೆಚ್ಚಿನ ಪ್ರಕರಣಗಳು , ಹೆಚ್ಚಿನ ಪರೀಕ್ಷಾ ದೃಢಪಡುತ್ತಿರುವ ದರ , ಮುಂದಿನ ಎರಡು ತಿಂಗಳ ಕಾಲ ಸಾಮರ್ಥ್ಯ ಕೊರತೆ ಎದುರಾಗುವ ಅಪಾಯ , ಸಂಭಾವ್ಯ ಹಾಸಿಗೆ ಕೊರತೆ , ಹೆಚ್ಚುತ್ತಿರುವ ಪ್ರಕರಣಗಳ ಸಾವಿನ ಪ್ರಮಾಣ , ದುಪ್ಪಟ್ಟಾಗುತ್ತಿರುವ ಪ್ರಮಾಣ , ಇದ್ದಕ್ಕಿದ್ದಂತೆ ಸಕ್ರಿಯ ಪ್ರಕರಣ ಹೆಚ್ಚಾಗುವುದು ಇತ್ಯಾದಿ ವಿಷಯಗಳಲ್ಲಿ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಎದುರಿಸುವ ಸವಾಲುಗಳನ್ನು ಹತ್ತಿಕ್ಕಲು ಕೇಂದ್ರ ತಂಡಗಳು ನೆರವಾಗಲಿವೆ .


    ಕೇಂದ್ರ ತಂಡಗಳ ಜೊತೆ ನಿರಂತರವಾಗಿ ಸಮನ್ವಯ ನಡೆಸಲು ಬಹುತೇಕ ಜಿಲ್ಲೆಗಳು / ಮುನಿಸಿಪಾಲಿಟಿಗಳಲ್ಲಿ ಜಿಲ್ಲಾ ಮಟ್ಟದಲ್ಲಿ ಜಿಲ್ಲಾ ವೈದ್ಯಕೀಯ ಮತ್ತು ಆಡಳಿತಾಧಿಕಾರಿಗಳನ್ನೊಳಗೊಂಡ ನಿಗದಿತ ತಂಡಗಳನ್ನು ಈಗಾಗಲೇ ಅಧಿಕೃತವಾಗಿ ನಿಯೋಜಿಸಿವೆ .


    ***

    
    
    (Release ID: 1630462) Visitor Counter : 12
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Tamil , Telugu , Malayalam