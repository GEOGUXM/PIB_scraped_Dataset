      ಪಶು ಸಂಗೋಪನೆ, ಹೈನುಗಾರಿಕೆ ಮತ್ತು ಮೀನುಗಾರಿಕೆ ಸಚಿವಾಲಯ

      1.5 ಕೋಟಿ ಡೈರಿ ರೈತರಿಗಾಗಿ ಕಿಸಾನ್ ಕ್ರೆಡಿಟ್ ಕಾರ್ಡ್ಸ್(ಕೆ.ಸಿ.ಸಿ.) ಅಭಿಯಾನ ಪ್ರಾರಂಭ ರೈತರಿಗಾಗಿ ಪ್ರಧಾನಮಂತ್ರಿಯವರ ಆತ್ಮನಿರ್ಭಾರ ಭಾರತದಡಿ ವಿಶೇಷ ಕಾರ್ಯಯೋಜನೆ
      Posted On: 01 JUN 2020 7:47PM by PIB Bengaluru


    ಹಾಲು ಒಕ್ಕೂಟಗಳು ಮತ್ತು ಹಾಲು ಉತ್ಪಾದಿಸುವ ಕಂಪನಿಗಳಿಗೆ ಸೇರಿದ 1.5 ಕೋಟಿ ಡೈರಿ ರೈತರಿಗೆ ಮುಂದಿನ ಎರಡು ತಿಂಗಳಲ್ಲಿ ( ಜೂನ್ 1 ರಿಂದ ಜುಲೈ 31, 2020 ವರೆಗೆ ) ವಿಶೇಷ ಕಾರ್ಯಯೋಜನೆಯಡಿಯಲ್ಲಿ ಕೇಂದ್ರ ಸರ್ಕಾರ “ ಕಿಸಾನ್ ಕ್ರೆಡಿಟ್ ಕಾರ್ಡ್ ( ಕೆ . ಸಿ . ಸಿ .) ” ನೀಡಲಿದೆ . ಈ ಉದ್ಧೇಶಿತ ಗುರಿ ಸಾಧನೆಗಾಗಿ ವಿಶೇಷ ಕಾಳಜಿಯೊಂದಿಗೆ ಕಾರ್ಡನ್ನು ವಿತರಿಸಲೋಸುಗ ರಾಜ್ಯಗಳ ಹಣಕಾಸು ಸೇವೆಗಳ ಇಲಾಖೆಯೊಂದಿನ ಸಹಯೋಗದಲ್ಲಿ ಪಶುಸಂಗೋಪನೆ ಮತ್ತು ಡೈರಿ ಇಲಾಖೆಗಳು , ಇದರ ಸಂಬಂಧಿತ ಸುತ್ತೋಲೆಗಳನ್ನು ಮತ್ತು ಕಿಸಾನ್ ಕ್ರೆಡಿಟ್ ಕಾರ್ಡ್ ( ಕೆ . ಸಿ . ಸಿ .) ಅರ್ಜಿ ಮಾದರಿಗಳನ್ನು ಈಗಾಗಲೇ ರಾಜ್ಯಗಳ ಎಲ್ಲಾ ಹಾಲು ಉತ್ಪಾದಕ ರೈತರ ಸಂಘ , ರಾಜ್ಯ ಹಾಲು ಒಕ್ಕೂಟ ಮತ್ತು ಹಾಲು ಸಂಘಗಳಿಗೆ ವಿತರಿಸಿದೆ .


    ದೇಶದ ಡೈರಿ ಸಹಕಾರಿ ಆಂದೋಲನದಲ್ಲಿ , ದೇಶದಾದ್ಯಂತ ದ ಒಟ್ಟಾರೆ 230 ಹಾಲು ಸಂಘಗಳ ಮೂಲಕ ಸುಮಾರು 1.7 ಕೋಟಿ ರೈತರು ಭಾಗಿಗಳಾಗಿದ್ದಾರೆ .


    ಈ ಅಭಿಯಾನದ ಮೊದಲ ಹಂತದಲ್ಲಿ , ಡೈರಿ ಸಹಕಾರಿ ಸಂಘಗಳ ಸದಸ್ಯರಾಗಿರುವ ಮತ್ತು ವಿವಿಧ ಹಾಲು ಸಂಘಗಳೊಂದಿಗೆ ಸಂಬಂಧ ಹೊಂದಿರುವ ಮತ್ತು ಕಿಸಾನ್ ಕ್ರೆಡಿಟ್ ಕಾರ್ಡ್ ( ಕೆ . ಸಿ . ಸಿ .) ಹೊಂದಿಲ್ಲದ ಎಲ್ಲಾ ಹಾಲು ಉತ್ಪಾದಕ ರೈತರನ್ನು ಕಾರ್ಡ್ ವಿತರಣೆ ಪ್ರಕ್ರಿಯೆಯಲ್ಲಿ ಒಳಸೇರಿಸಿಕೊಳ್ಳುವ ಗುರಿ ಹೊಂದಿದೆ .


    ಈಗಾಗಲೇ ತಮ್ಮ ಭೂ ಮಾಲೀಕತ್ವದ ಆಧಾರದ ಮೇಲೆ ಕಿಸಾನ್ ಕ್ರೆಡಿಟ್ ಕಾರ್ಡ್ ( ಕೆ . ಸಿ . ಸಿ .) ಹೊಂದಿರುವ ರೈತರು , ತಮ್ಮ ಕಿಸಾನ್ ಕ್ರೆಡಿಟ್ ಕಾರ್ಡ್ ( ಕೆ . ಸಿ . ಸಿ .) ಸಾಲ ಮಿತಿಯನ್ನು ಹೆಚ್ಚಿಸಬಹುದು , ಆದರೆ ಅವರಿಗೆ ಕೇವಲ ರೂ . 3.00 ಲಕ್ಷ ತನಕಕ್ಕೆ ಮಾತ್ರ ಬಡ್ಡಿ ಅನುದಾನ ಸಿಗಲಿದೆ . ಯಾವುದೇ ಭದ್ರತೆಯ ಮೇಲಾಧಾರವಿಲ್ಲದೆ ಕಿಸಾನ್ ಕ್ರೆಡಿಟ್ ಕಾರ್ಡ್ ( ಕೆ . ಸಿ . ಸಿ .) ಸಾಲಕ್ಕೆ ಸಾಮಾನ್ಯ ಮಿತಿ ರೂ . 1.60 ಲಕ್ಷವಾಗಿದೆ , ಆದರೆ ಹಾಲು ಒಕ್ಕೂಟಗಳಿಗೆ ನೇರವಾಗಿ ಹಾಲು ನೀಡುವ ರೈತರಲ್ಲಿ ಒಂದುವೇಳೆ ಯಾವುದೇ ಮಧ್ಯವರ್ತಿಗಳಿಲ್ಲದೆ ಉತ್ಪಾದಕರು ಮತ್ತು ಸಂಸ್ಕರಣಾ ಘಟಕಗಳ ನಡುವೆ ಹೊಂದಾಣಿಕೆ ಮಾಡಿಕೊಂಡಿದ್ದಲ್ಲಿ , ಆಗ ಆ ರೈತರಿಗೆ ಯಾವುದೇ ಭದ್ರತೆಯ ಮೇಲಾಧಾರವಿಲ್ಲದ ಸಾಲ ಮಿತಿಗಳನ್ನು ರೂ . 3.00 ಲಕ್ಷದವರೆಗೆ ಹೆಚ್ಚಿಸಿಕೊಳ್ಳಬಹುದು . ಹಾಲು ಒಕ್ಕೂಟಗಳಿಗೆ ಸಂಬಂಧಿಸಿದ ಡೈರಿ ರೈತರಿಗೆ ಇದು ಹೆಚ್ಚಿನ ಸಾಲ ಲಭ್ಯತೆಯನ್ನು ಹಾಗೂ ಬ್ಯಾಂಕುಗಳಿಗೆ ಸಾಲ ಮರುಪಾವತಿ ಮಾಡುವ ಭರವಸೆಯನ್ನೂ ಈ ಮೂಲಕ ಖಚಿತಪಡಿಸುತ್ತದೆ .


    ಕಿಸಾನ್ ಕ್ರೆಡಿಟ್ ಕಾರ್ಡ್ ( ಕೆ . ಸಿ . ಸಿ .) . ಯೋಜನೆಯಡಿ 2.5 ಕೋಟಿ ಹೊಸ ರೈತರನ್ನು ಒಟ್ಟಾರೆಯಾಗಿ ಸೇರಿಸಲಾಗುವುದು ಕೇಂದ್ರ ಹಣಕಾಸು ಸಚಿವರು ಮೇ 15 , 2020 ರಂದು ಹೇಳಿದ್ದರು . ರೈತರಿಗಾಗಿರುವ ಪ್ರಧಾನಮಂತ್ರಿಗಳ ಆತ್ಮ ನಿರ್ಭಾರ ಭಾರತ್ ಪ್ಯಾಕೇಜಿನ ಭಾಗದಲ್ಲಿ 1.5 ಕೋಟಿ ಡೈರಿ ರೈತರಿಗೆ ಕಿಸಾನ್ ಕ್ರೆಡಿಟ್ ಕಾರ್ಡ್ ( ಕೆ . ಸಿ . ಸಿ .) . ಯನ್ನು ಒದಗಿಸುವ ಯೋಜನೆ ಈಗಾಗಲೇ ಸಿದ್ದವಾಗಿದೆ . ರೈತರಿಗಾಗಿರುವ ಪ್ರಧಾನಮಂತ್ರಿಗಳ ಆತ್ಮ ನಿರ್ಭಾರ ಭಾರತ್ ಪ್ಯಾಕೇಜಿನ ಭಾಗದಲ್ಲಿ 1.5 ಕೋಟಿ ಡೈರಿ ರೈತರಿಗೆ ಕಿಸಾನ್ ಕ್ರೆಡಿಟ್ ಕಾರ್ಡ್ ( ಕೆ . ಸಿ . ಸಿ .) . ಯನ್ನು ಒದಗಿಸುವ ಯೋಜನೆ ಸಿದ್ದವಾಗಿದೆ . ಈ ಮೂಲಕ ಇದು ಇತ್ತೀಚಿನ ಆರ್ಥಿಕ ಕುಸಿತದಿಂದ ಬಳಲುತ್ತಿರುವ ರೈತರ ಕೈಯಲ್ಲಿ ಹೆಚ್ಚುವರಿ ರೂ . 5 ಲಕ್ಷ ಕೋಟಿ ದ್ರವ್ಯತೆಯನ್ನು ನೀಡಲಿದೆ .


    ಕಳೆದ 5 ವರ್ಷಗಳಲ್ಲಿ 6% ಕ್ಕಿಂತ ಹೆಚ್ಚಿನ ವಾರ್ಷಿಕ ಸರಾಸರಿ ಒಟ್ಟಾರೆ ಅಭಿವೃದ್ಧಿ ( ಸಿ . ಎ . ಜಿ . ಆರ್ .) ಹೊಂದಿರುವ ಆರ್ಥಿಕತೆ ಇರುವ ಹಾಗೂ ವೇಗವಾಗಿ ಬೆಳೆಯುತ್ತಿರುವ ಕ್ಷೇತ್ರಗಳಲ್ಲಿ ಡೈರಿ ಕ್ಷೇತ್ರ ಕೂಡಾ ಒಂದಾಗಿದೆ . ಹಾಗೂ ಡೈರಿ ಕ್ಷೇತ್ರದ ರೈತರಿಗೆ ಕೆಲಸದ ಬಂಡವಾಳ , ಮಾರ್ಕೆಟಿಂಗ್ ಇತ್ಯಾದಿಗಳ ಅಗತ್ಯತೆಗಳನ್ನು ಪೂರೈಸಲು ಅಲ್ಪಾವಧಿಯ ಸಾಲವನ್ನು ನೀಡುವುದರಿಂದ ಅವರ ಉತ್ಪಾದಕತೆಯನ್ನು ಅತ್ಯತ್ತಮವಾಗಿ ಹೆಚ್ಚಿಸಲು ಸಾಧ್ಯವಾಗುತ್ತದೆ .


    ***

    
    
    (Release ID: 1628909) Visitor Counter : 14
    
    
      Read this release in: Telugu , Hindi , Marathi , Punjabi , Tamil , Assamese , English , Urdu , Bengali , Manipuri