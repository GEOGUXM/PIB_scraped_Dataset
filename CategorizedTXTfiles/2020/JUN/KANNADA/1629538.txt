      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19 ನಿರ್ವಹಣೆಯ ವಾಸ್ತವ ಸ್ಥಿತಿ ಮತ್ತು ಸಿದ್ಧತೆಗಳನ್ನು ಪರಿಶೀಲಿಸಿದ ಡಾ. ಹರ್ಷ್ ವರ್ಧನ್
      Posted On: 04 JUN 2020 4:47PM by PIB Bengaluru


    ಕೋವಿಡ್ - 19 ನಿರ್ವಹಣೆಯ ವಾಸ್ತವ ಸ್ಥಿತಿ ಮತ್ತು ಸಿದ್ಧತೆಗಳನ್ನು ಪರಿಶೀಲಿಸಿದ ಡಾ . ಹರ್ಷ್ ವರ್ಧನ್


    " ತೀವ್ರ ಕಣ್ಗಾವಲು , ಸಂಪರ್ಕ ಪತ್ತೆಹಚ್ಚುವಿಕೆ ಮತ್ತು ಕಠಿಣ ನಿಯಂತ್ರಣ ಚಟುವಟಿಕೆಗಳೊಂದಿಗೆ ಪರೀಕ್ಷೆಗಳನ್ನು ದೆಹಲಿಯಲ್ಲಿ ಹೆಚ್ಚಿಸಬೇಕಾಗಿದೆ "


    " ದೆಹಲಿಯಲ್ಲಿ ಕೋವಿಡ್ 19 ಪ್ರಕರಣಗಳು ಮತ್ತು ಸಾವುನೋವುಗಳ ಸಂಖ್ಯೆ ಹೆಚ್ಚಾಗುತ್ತಿದ್ದಂತೆ , ಇದು ಅತಿ ತೀವ್ರವಾದ ಕಣ್ಗಾವಲು , ಸಂಪರ್ಕ ಪತ್ತೆಹಚ್ಚುವಿಕೆ ಮತ್ತು ಕಟ್ಟುನಿಟ್ಟಾದ ನಿಯಂತ್ರಣ ಮತ್ತು ಪರಿಧಿ ನಿಯಂತ್ರಣ ಚಟುವಟಿಕೆಗಳೊಂದಿಗೆ ಪರೀಕ್ಷೆಯನ್ನು ಹೆಚ್ಚಿಸುವ ಅಗತ್ಯವಿದೆ " ಎಂದು ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ . ಹರ್ಷ್ ವರ್ಧನ್ ಅವರು ತಿಳಿಸಿದ್ದಾರೆ . ಕೋವಿಡ್ - 19 ತಡೆಗಟ್ಟುವಿಕೆ ಮತ್ತು ನಿಯಂತ್ರಣದ ಸನ್ನದ್ಧತೆಯನ್ನು ಪರಿಶೀಲಿಸಲು ವಿಡಿಯೋ ಕಾನ್ಫರೆನ್ಸಿಂಗ್ ( ವಿ . ಸಿ ) ಮೂಲಕ ಉನ್ನತ ಮಟ್ಟದ ಸಭೆಯು ಇವರ ಅಧ್ಯಕ್ಷತೆಯಲ್ಲಿ ಜರುಗಿತು . ಎಂ . ಒ . ಎಸ್ ( ಎಚ್ ‌. ಎಫ್ ‌. ಡಬ್ಲ್ಯು ) ಶ್ರೀ ಅಶ್ವಿನಿ ಕುಮಾರ್ ಚೌಬೆ , ದೆಹಲಿಯ ಲೆಫ್ಟಿನೆಂಟ್ ಗವರ್ನರ್ ಶ್ರೀ ಅನಿಲ್ ಬೈಜಾಲ್ ಮತ್ತು ದೆಹಲಿ ಸರ್ಕಾರದ ಆರೋಗ್ಯ ಸಚಿವ ಶ್ರೀ ಸತ್ಯೇಂದ್ರ ಜೈನ್ ಕಾರ್ಯಕ್ರಮದಲ್ಲಿ ಭಾಗವಹಿಸಿದ್ದರು .


    ದೆಹಲಿ ಕೇಂದ್ರಾಡಳಿತ ಪ್ರದೇಶದ ಎಲ್ಲಾ ಜಿಲ್ಲೆಗಳು ಈಗ ಕೋವಿಡ್ - 19 ನಿಂದ ಪ್ರಭಾವಿತವಾಗಿರುವುದರಿಂದ , " ಅನೇಕ ಜಿಲ್ಲೆಗಳಲ್ಲಿ ಹೆಚ್ಚುತ್ತಿರುವ ಪ್ರಕರಣಗಳು , ರೋಗದ ಹೆಚ್ಚಿನ ಸಕಾರಾತ್ಮಕ ದರಗಳು ಮತ್ತು ಕಡಿಮೆ ಪರೀಕ್ಷಾ ಮಟ್ಟಗಳು ಆತಂಕಕಾರಿ " ಎಂದು ಡಾ . ಹರ್ಷ್ ವರ್ಧನ್ ಹೇಳಿದರು . ದೆಹಲಿಯಲ್ಲಿ ದಶಲಕ್ಷ ಜನಸಂಖ್ಯೆಗೆ ಸರಾಸರಿ ಪರೀಕ್ಷೆಯ ಅನುಪಾತ 2018 ಆಗಿದ್ದರೆ , ಈಶಾನ್ಯ ( 517 ಪರೀಕ್ಷೆಗಳು / ದಶಲಕ್ಷ ಜನಸಂಖ್ಯೆ ) ಮತ್ತು ಆಗ್ನೇಯ ( 506 ಪರೀಕ್ಷೆಗಳು / ದಶಲಕ್ಷ ಜನಸಂಖ್ಯೆ ) ನಂತಹ ಕೆಲವು ಜಿಲ್ಲೆಗಳು ತೀರಾ ಕೆಳಗಿವೆ . ಕಳೆದ ವಾರ ಕೇಂದ್ರಾಡಳಿತ ಪ್ರದೇಶದ ಸಕಾರಾತ್ಮಕ ದರವು 25.7% ಆಗಿದ್ದರೆ , ಹಲವಾರು ಜಿಲ್ಲೆಗಳು 38% ಕ್ಕಿಂತ ಹೆಚ್ಚಿನ ಅಂಕಿಅಂಶಗಳನ್ನು ವರದಿ ಮಾಡಿವೆ . ಆರೋಗ್ಯ ಕಾರ್ಯಕರ್ತರಲ್ಲಿ ಹೆಚ್ಚಿನ ಪ್ರಮಾಣದ ಸೋಂಕಿನ ಪ್ರಮಾಣವೂ ಗಂಭೀರ ವಿಷಯವಾಗಿದೆ . ಇದು ಆರೋಗ್ಯ ಸಂರಕ್ಷಣಾ ವ್ಯವಸ್ಥೆಗಳಲ್ಲಿ ಕಳಪೆ ಸೋಂಕು ತಡೆಗಟ್ಟುವಿಕೆ ನಿಯಂತ್ರಣ ಅಭ್ಯಾಸಗಳನ್ನು ಸೂಚಿಸುತ್ತದೆ ಮತ್ತು ಆದ್ಯತೆಯ ಮೇರೆಗೆ ಹಾಜರಾಗಬೇಕು ಎಂದು ಸಚಿವರು ಈ ಸಂದರ್ಭದಲ್ಲಿ ತಿಳಿಸಿದರು .


    ಪರಿಣಾಮಕಾರಿಯಾದ ರೀತಿಯಲ್ಲಿ ಪ್ರಕರಣ ನಿರ್ವಹಣೆ ಮತ್ತು ಮಾರಣಾಂತಿಕ ದರವನ್ನು ಕಡಿಮೆ ಮಾಡಲು ಕೋವಿಡ್ - 19 ಪ್ರಕರಣಗಳ ಉತ್ತಮ ಕ್ಲಿನಿಕಲ್ ನಿರ್ವಹಣೆಯೊಂದಿಗೆ , ಆರೋಗ್ಯ ಮೂಲಸೌಕರ್ಯ ವರ್ಧನೆಗಳೊಂದಿಗೆ , ಪರೀಕ್ಷೆಯ ಪ್ರಮಾಣವನ್ನು ಹೆಚ್ಚಿಸುವ ಅಗತ್ಯತೆ ಮತ್ತು ಮಹತ್ವವನ್ನು ಸಚಿವರು ವಿವರಿಸಿ ಹೇಳಿದ್ದಾರೆ . " ಪ್ರಕರಣಗಳ ಪ್ರವೇಶದಲ್ಲಿ ಅನಗತ್ಯ ವಿಳಂಬವನ್ನು ತಪ್ಪಿಸುವುದರ ಜೊತೆಗೆ ಪ್ರಸ್ತುತ ಪ್ರಕರಣಗಳ ಶೀಘ್ರ ಏರಿಕೆಯ ದೃಷ್ಟಿಯಿಂದ ಹಾಸಿಗೆಯ ಲಭ್ಯತೆಯನ್ನು ವೇಗವಾಗಿ ಹೆಚ್ಚಿಸಬೇಕು . ಗಮನಾರ್ಹವಾದ ಪ್ರಮಾಣವು ಮನೆಯ ಪ್ರತ್ಯೇಕತೆಯಾಗಿರುವುದರಿಂದ , ಮರಣವನ್ನು ತಪ್ಪಿಸಲು ರೋಗಿಗಳನ್ನು ಪರೀಕ್ಷೆ , ಪ್ರಯೋಗ ಮತ್ತು ಅಗತ್ಯ ಮಟ್ಟದ ಡೆಡಿಕೇಟೆಡ್ ಕೋವಿಡ್ - 19 ಚಿಕಿತ್ಸಾ ಸೌಲಭ್ಯಕ್ಕೆ ಸ್ಥಳಾಂತರಿಸುವ ವಿಷಯದಲ್ಲಿ ಸಮಯೋಚಿತ ಪ್ರತಿಕ್ರಿಯೆ ನೀಡುವ ಎಲ್ಲಾ ಪ್ರಯತ್ನಗಳು ಮುಖ್ಯವಾಗಿದೆ " ಎಂದು ಸಚಿವರು ಹೇಳಿದರು . ವಯಸ್ಸಾದ ಮತ್ತು ಬಡದುರ್ಬಲ ಕುಟುಂಬಗಳ ಸಹ - ಅಸ್ವಸ್ಥತೆಗಳನ್ನು ಗುರುತಿಸಿ ರಕ್ಷಿಸುವ ಅವಶ್ಯಕತೆಯಿದೆ . ಮನೆ ಪ್ರತ್ಯೇಕತೆಯನ್ನು ಪರಿಣಾಮಕಾರಿ ಎಂದು ಪರಿಗಣಿಸದ ದೊಡ್ಡ ಗುಂಪುಗಳಲ್ಲಿ ಅತಿದುರ್ಬಲ ಜನಸಂಖ್ಯೆಗೆ ಸಾಂಸ್ಥಿಕ ಸಂಪರ್ಕತಡೆಯನ್ನು ಒದಗಿಸುವ ಕಾರ್ಯಕ್ಕೆ ಹೆಚ್ಚಿನ ಗಮನ ಹರಿಸಬೇಕು ಎಂದು ಸಚಿವರು ಹೇಳಿದರು .


    ಕೋವಿಡ್ ಪ್ರಕರಣದ ಮಾರಣಾಂತಿಕ ದರವನ್ನು ಕಡಿಮೆ ಮಾಡಲು ಮತ್ತು ದೆಹಲಿಯಲ್ಲಿ ಸುಧಾರಿತ ನಿಯಂತ್ರಣ ಕ್ರಮಗಳನ್ನು ಕೇಂದ್ರ ಸರ್ಕಾರವು ಕಾಲಕಾಲಕ್ಕೆ ಹೊರಡಿಸಿದ ಶಿಷ್ಠಾಚಾರದ ಸೂಚನೆಗಳು ಮತ್ತು ಮಾರ್ಗಸೂಚಿಗಳಿಗೆ ಅನುಸಾರವಾಗಿ ಅಗತ್ಯ ಕ್ರಮಗಳನ್ನು ಕೈಗೊಳ್ಳುವುದು ಅಗತ್ಯ ಎಂದು ಈ ಸಂದರ್ಭದಲ್ಲಿ ಸೂಚಿಸಲಾಯಿತು . ಐ . ಎಲ್ . ಐ / ಎಸ್ . ಎ . ಆರ್ . ಐ ಪ್ರಕರಣಗಳ ವರ್ಧಿತ ಕಣ್ಗಾವಲು ಮೂಲಕ ಪ್ರಕರಣಗಳ ಆರಂಭಿಕ ಪತ್ತೆಹಚ್ಚುವ ಅಗತ್ಯವಿದೆ ಎಂದು ಈಸಂದರ್ಭದಲ್ಲಿ ಸಲಹೆ ನೀಡಲಾಯಿತು . ಸಂಪರ್ಕ ಪತ್ತೆಹಚ್ಚುವಿಕೆ ಮತ್ತು ಕಣ್ಗಾವಲುಗಳ ಮೇಲೆ ಕೇಂದ್ರೀಕರಿಸುವ ಜೊತೆಗೆ ದೆಹಲಿಯ ಎಲ್ಲಾ ಮೂಲೆಗಳಲ್ಲಿ ಜ್ವರ ಪರೀಕ್ಷೆಯ ಚಿಕಿತ್ಸಾಲಯಗಳು ಮತ್ತು ಎಲ್ಲಾ ಆರೋಗ್ಯ ಸಂರಕ್ಷಣಾ ವ್ಯವಸ್ಥೆಗಳಲ್ಲಿ ಜ್ವರ ಪರೀಕ್ಷೆಯ ಕೇಂದ್ರಗಳನ್ನು ಸ್ಥಾಪಿಸಬೇಕಾಗಿದೆ . ಸಂಪರ್ಕ ಪತ್ತೆಹಚ್ಚುವಿಕೆಗಾಗಿ ಆರೋಗ್ಯಾ ಸೇತು ಮೊಬೈಲ್ ಅಪ್ಲಿಕೇಶನ್ ಮಾಹಿತಿ ಬಳಕೆಯನ್ನು ಉತ್ತೇಜಿಸಬೇಕಾಗಿದೆ . ರೋಗಿಗಳ ಮತ್ತು ಅವರ ಕುಟುಂಬ ಸದಸ್ಯರ ಸಮಸ್ಯೆಗಳನ್ನು ತಪ್ಪಿಸಲು ಉದ್ದೇಶಿತ ಮಂದಿಗೆ ಅಪಾಯ ಕುರಿತ ಉತ್ತಮ ಸಂವಹನ ಮಾಡಬೇಕಾಗಿದೆ ಮತ್ತು ಐ . ಇ . ಸಿ ಚಟುವಟಿಕೆಗಳನ್ನು ಹೆಚ್ಚಿಸಬೇಕಾಗಿದೆ . ಕೋವಿಡ್ ಇ ಲ್ಲದ ಮಂದಿಗೆ / ಕುಟುಂಬಗಳಿಗೆ ಅಗತ್ಯ ಇತರ ಆರೋಗ್ಯ ಸೇವೆಗಳನ್ನು ಸಹ ಕೂಡಲೇ ಪುನರಾರಂಭಿಸಬೇಕಾಗಿದೆ .


    “ ಆರೋಗ್ಯ ಮೂಲಸೌಕರ್ಯಗಳ ಬಲವರ್ಧನೆ ಮತ್ತು ಪರೀಕ್ಷಾ ಸೌಲಭ್ಯಗಳ ವರ್ಧನೆಗಾಗಿ ದೆಹಲಿ ಸರ್ಕಾರಕ್ಕೆ ಎಲ್ಲ ಬೆಂಬಲವನ್ನು ಕೇಂದ್ರ ಸರ್ಕಾರ ಕಡೆಯಿಂದ ನೀಡಲಾಗುತ್ತಿದೆ ” ಎಂದು ಸಚಿವ ಡಾ . ಹರ್ಷ್ ವರ್ಧನ್ ಅವರು ಈ ಸಂದರ್ಭದಲ್ಲಿ ಹೇಳಿದ್ದಾರೆ . “ ದೆಹಲಿಯ ಜಿಲ್ಲಾಧಿಕಾರಿಗಳು , ಆಯುಕ್ತರು ಮತ್ತು ಮೇಯರ್ ‌ ಗಳೊಂದಿಗೆ ವಿವರವಾದ ಚರ್ಚೆಯ ನಂತರ , ಅನೇಕ ಕೋವಿಡ್ ಧಾರಕ ವಲಯಗಳಲ್ಲಿನ ಜನಸಂಖ್ಯೆಯ ಸಾಂದ್ರತೆಯಂತಹ ಕೆಲವು ವಿಷಯಗಳು ಆಡಳಿತದ ಸಾಮೂಹಿಕ ಪ್ರಯತ್ನಗಳಿಗೆ ಗಂಭೀರ ಸವಾಲನ್ನು ಒಡ್ಡಿದರೂ ಕೂಡಾ , ಎಲ್ಲರೂ ಒಟ್ಟಾಗಿ ಸಂಪನ್ಮೂಲಗಳನ್ನು ಸಂಗ್ರಹಿಸುವುದು ಮುಖ್ಯವಾಗಿದೆ ಮತ್ತು ಒಮ್ಮುಖ ಕ್ರಿಯೆಯ ಅನುಭವಗಳು ಹಂಚಿಕೊಳ್ಳಬೇಕಾಗಿದೆ . ಇದು ಸಾಮೂಹಿಕ ಹೋರಾಟ ಮಾಡಬೇಕಾದ ಮಹಾಯುದ್ಧ , ಮತ್ತು ದೆಹಲಿ ಸರ್ಕಾರವನ್ನು ಮತ್ತು ಅದರ ಎಲ್ಲಾ ಪ್ರಯತ್ನಗಳನ್ನೂ ನಾವು ಬೆಂಬಲಿಸುತ್ತೇವೆ " ಎಂದು ಸಚಿವರು ಹೇಳಿದರು .


    ಕೋವಿಡ್ - 19 ಅನ್ನು ನಿಯಂತ್ರಿಸಲು ತಮ್ಮ ಪ್ರದೇಶದಲ್ಲಿ ತೆಗೆದುಕೊಳ್ಳುತ್ತಿರುವ ಕ್ರಮಗಳ ಬಗ್ಗೆ ಜಿಲ್ಲಾಧಿಕಾರಿಗಳು ಮತ್ತು ಮಹಾನಗರ ಪಾಲಿಕೆಗಳ ಅಧಿಕಾರಿಗಳು ವಿವರಿಸಿದರು . ಕೋವಿಡ್ - 19 ಗೆ ಸಂಬಂಧಿಸಿದಂತೆ , ವಿವಿಧ ಕಂಟೈನ್ ‌ ಮೆಂಟ್ ವಲಯಗಳಲ್ಲಿನ ಪರಿಧಿಯ ನಿಯಂತ್ರಣ , ಸಮಯೋಚಿತ ಗುರುತಿಸುವಿಕೆ ಮತ್ತು ಪ್ರಕರಣಗಳ ವರ್ಗೀಕರಣಕ್ಕೆ ಸಂಬಂಧಿಸಿದ ಸಮಸ್ಯೆಗಳನ್ನುಸಚಿವರು ಚರ್ಚಿಸಿದರು . ಲಾಕ್ ಡೌನ್ ತೆರವು ಹಂತ 1.0 ಅವಧಿಯಲ್ಲಿ ಭೌತಿಕ ಅಂತರಕ್ಕೆ ಸಂಬಂಧಿಸಿದ ನಿಯಮಾವಳಿಗಳನ್ನು ಅನುಸರಿಸುವ ಮೂಲಕ ಜನರು ಸಮಾದಾನ ಹಾಗೂ ಚೇತರಿಕೆಯ ಅನುಭವ ಪಡುತ್ತಿದ್ದಾರೆ . ಪ್ರಕರಣಗಳಲ್ಲಿ ಹೊಸ ಉಲ್ಬಣ ನಿಯಂತ್ರಣಕ್ಕೆ ಇದು ಒಂದು ಪ್ರಮುಖ ಅಂಶವಾಗಿದೆ ಎಂದು ಸಚಿವರು ಹೇಳಿದರು .


    ಚಿಕಿತ್ಸಾ ಸಹಾಯ ಕರ್ಮಿಗಳು , ಆಡಳಿತ ಮತ್ತು ಇತರ ಕೋವಿಡ್ ಮುಂಚೂಣಿಯ ಯೋಧರ ಪ್ರಯತ್ನವನ್ನು ಶ್ಲಾಘಿಸುತ್ತಾ , ಡಾ . ಹರ್ಷ್ ವರ್ಧನ್ ಅವರು ಎಂದಿಗಿಂತಲೂ ಹೆಚ್ಚಾಗಿ , ದೈಹಿಕ ಅಂತರ , ಕೈ ಮತ್ತು ಉಸಿರಾಟದ ನೈರ್ಮಲ್ಯಕ್ಕೆ ಸಂಬಂಧಿಸಿದ ನಿಯಮಾವಳಿಗಳನ್ನು ಮತ್ತು ಶಿಷ್ಠಾಚಾರಗಳನ್ನು ಅನುಸರಿಸುವ ಅವಶ್ಯಕತೆಯಿದೆ , ನಮ್ಮ ಸುತ್ತಮುತ್ತಲಿನ ನೈರ್ಮಲ್ಯವನ್ನು ಕಾಪಾಡಿಕೊಳ್ಳುವುದು , ವೈದ್ಯರು ಮತ್ತು ಇತರ ಮುಂಚೂಣಿ ಆರೋಗ್ಯ ಕಾರ್ಯಕರ್ತರ ಬಗ್ಗೆ ಗೌರವ ನೀಡುವುದು ಮತ್ತು , ವದಂತಿಗಳನ್ನು ಕೇಳದಿರುವುದು ಮತ್ತು ಹರಡಿಸದಿರುವುದು , ಇತರರಿಗೆ ಸಹಾಯ ಮಾಡಲು ಯಾವಾಗಲೂ ಅಧಿಕೃತ ಮತ್ತು ಸರಿಯಾದ ಮಾಹಿತಿಯನ್ನು ಮಾತ್ರ ಹರಡಲು ಸಹಾಯ ಮಾಡುವುದು , ಅಗತ್ಯವಿರುವ ಮಂದಿ , ವೃದ್ಧರು ಮತ್ತು ಬಡದುರ್ಬಲರ ಕುಟುಂಬಗಳಿಗೆ ಕಾಳಜಿ ಮತ್ತು ಬೆಂಬಲ ನೀಡುವಂತೆ ಸಚಿವರು ತಿಳಿಸಿದರು . " ನಮ್ಮ ಸಾಮೂಹಿಕ ಪ್ರಯತ್ನದಿಂದ , ಕೋವಿಡ್ - 19 ವಿರುದ್ಧದ ಈ ಹೋರಾಟದಲ್ಲಿ ನಾವು ಯಶಸ್ವಿಯಾಗಲು ಕಂಡಿತಾ ಸಾಧ್ಯವಾಗುತ್ತದೆ ಎಂಬುದು ನನ್ನ ವಿಶ್ವಾಸ " ಎಂದು ಸಚಿವರು ಹೇಳಿದರು .


    ಈ ಪರಿಶೀಲನಾ ಸಭೆಯಲ್ಲಿ ಕೇಂದ್ರ ಆರೋಗ್ಯ ಕಾರ್ಯದರ್ಶಿ ಶ್ರೀಮತಿ ಪ್ರೀತಿ ಸುಡಾನ್ , ಒಎಸ್ಡಿ ( ಎಂಒಹೆಚ್ಎಫ್ಡಬ್ಲ್ಯೂ ) ಶ್ರೀ ರಾಜೇಶ್ ಭೂಷಣ್ , ಹೆಚ್ಚುವರಿ ಕಾರ್ಯದರ್ಶಿ ( ಆರೋಗ್ಯ ) ಶ್ರೀಮತಿ ಆರ್ಟಿ ಅಹುಜಾ , ನಿರ್ದೇಶಕ ( ಎನ್ ‌ ಸಿಡಿಸಿ ) ಡಾ . ಎಸ್ ‌. ಕೆ . ಸಿಂಗ್ , ದೆಹಲಿಯ ಎಲ್ಲಾ ಜಿಲ್ಲೆಗಳ ಜಿಲ್ಲಾಧಿಕಾರಿಗಳು , ಮೂರು ಮಹಾನಗರ ಪಾಲಿಕೆಗಳ ಆಯುಕ್ತರು , ದೆಹಲಿ ಮತ್ತು ಎನ್ ‌. ಡಿ . ಎಂ . ಸಿ ಪ್ರತಿನಿಧಿಗಳು ಮತ್ತು ದೆಹಲಿ ಸರ್ಕಾರದ ಇತರ ಅಧಿಕಾರಿಗಳು ಭಾಗವಹಿಸಿದ್ದರು .


    ***

    
    
    (Release ID: 1629538) Visitor Counter : 17
    
    
      Read this release in: Punjabi , English , Urdu , Marathi , Hindi , Bengali , Assamese , Tamil , Telugu