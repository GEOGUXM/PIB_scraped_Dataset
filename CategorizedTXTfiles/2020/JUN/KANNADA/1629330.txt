      ಸಂಪುಟ

      ಭಾರತೀಯ ವೈದ್ಯಕೀಯ ಮತ್ತು ಹೋಮಿಯೋಪತಿ ಫಾರ್ಮಕೊಪಿಯಾ ಆಯೋಗ (ಪಿಸಿಐಎಂ & ಎಚ್)ವನ್ನು ಆಯುಷ್ ಸಚಿವಾಲಯದ ಅಧೀನ ಕಚೇರಿಯಾಗಿ ಸ್ಥಾಪಿಸಲು ಸಂಪುಟದ ಅನುಮೋದನೆ
      Posted On: 03 JUN 2020 5:12PM by PIB Bengaluru


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆ , ಭಾರತೀಯ ವೈದ್ಯಕೀಯ ಮತ್ತು ಹೋಮಿಯೋಪತಿ ಫಾರ್ಮಕೋಪಿಯಾ ಆಯೋಗ ( ಪಿಸಿಐಎಂ & ಎಚ್ ) ವನ್ನು ಆಯುಷ್ ಸಚಿವಾಲಯದ ಅಧೀನದ ಕಚೇರಿಯಾಗಿ ಮರು ಸ್ಥಾಪಿಸಲು ಅನುಮೋದನೆ ನೀಡಿತು . ಇದರಿಂದಾಗಿ 1975 ರಿಂದೀಚೆಗೆ ಘಾಜಿಯಾಬಾದ್ ನಲ್ಲಿ ಸ್ಥಾಪಿಸಲಾದ ಎರಡು ಕೇಂದ್ರೀಯ ಪ್ರಯೋಗಾಲಯಗಳಾದ ಫಾರ್ಮಕೊಪಿಯಾ ಭಾರತೀಯ ಔಷಧ ಪ್ರಯೋಗಾಲಯ ( ಪಿಎಲ್ಐಎಂ ) ಮತ್ತು ಹೋಮಿಯೋಪತಿ ಫಾರ್ಮಕೊಪಿಯಾ ಪ್ರಯೋಗಾಲಯ ( ಎಚ್ ಪಿಎಲ್ ) ಅನ್ನು ವಿಲೀನಗೊಳಿಸಲಾಗುವುದು .


    ಪ್ರಸ್ತುತ ಫಾರ್ಮಕೊಪಿಯಾ ಭಾರತೀಯ ವೈದ್ಯಕೀಯ ಮತ್ತು ಹೋಮಿಯೋಪತಿ ಆಯೋಗ ( ಪಿಸಿಐಎಂ & ಎಚ್ ) 2010 ರಿಂದೀಚೆಗೆ ಸ್ಥಾಪನೆಗೊಂಡು , ಒಂದು ಸ್ವಾಯತ್ತ ಸಂಸ್ಥೆಯಾಗಿ ಆಯುಷ್ ಸಚಿವಾಲಯದ ಅಧೀನದಲ್ಲಿ ಕಾರ್ಯನಿರ್ವಹಿಸುತ್ತಿದೆ . ವಿಲೀನ ಪ್ರಕ್ರಿಯೆಯಿಂದಾಗಿ ಮೂರು ಸಂಸ್ಥೆಗಳು ಮೂಲಸೌಕರ್ಯ ವ್ಯವಸ್ಥೆಗಳು , ತಾಂತ್ರಿಕ ಮಾನವ ಶಕ್ತಿ , ಹಣಕಾಸು ಸಂಪನ್ಮೂಲಗಳನ್ನು ಗರಿಷ್ಠ ಮಟ್ಟದಲ್ಲಿ ಬಳಕೆ ಮಾಡಿಕೊಳ್ಳುವುದು , ಆ ಮೂಲಕ ಆಯುರ್ವೇದ , ಸಿದ್ಧ , ಯುನಾನಿ ಮತ್ತು ಹೋಮಿಯೋಪತಿ ಔಷಧಿಗಳಲ್ಲಿ ಗುಣಮಟ್ಟವನ್ನು ಖಾತ್ರಿಪಡಿಸುವುದು ಹಾಗೂ ಅವುಗಳ ಪರಿಣಾಮಕಾರಿ ನಿಯಂತ್ರಣ ಹಾಗೂ ಗುಣಮಟ್ಟ ನಿಯಂತ್ರಣ ಮಾಡುವ ಉದ್ದೇಶ ಹೊಂದಲಾಗಿದೆ .


    ಈ ವಿಲೀನ ಪ್ರಕ್ರಿಯೆಯಿಂದಾಗಿ ಆಯುಷ್ ಔಷಧಗಳಲ್ಲಿ ಮತ್ತು ಫಾರ್ಮಕೋಪಿಯಾ ಪ್ರಕಟಣೆಗಳಲ್ಲಿ ಗುಣಮಟ್ಟ ಅಭಿವೃದ್ಧಿ ಮತ್ತು ಸಂಘಟನೆಯಲ್ಲಿ ಹೆಚ್ಚಿನ ಗಮನಹರಿಸಲಾಗುವುದು . ಅಲ್ಲದೆ ವಿಲೀನಗೊಳಿಸಿರುವ ಪಿಸಿಐಎಂ & ಎಚ್ ವ್ಯವಸ್ಥೆಗೆ ಕಾನೂನಿನ ಸ್ಥಾನಮಾನವನ್ನು ನೀಡಲು ಉದ್ದೇಶಿಸಲಾಗಿದೆ ಹಾಗೂ ಅದರ ಪ್ರಯೋಗಾಲಯಗಳು ಅಗತ್ಯ ತಿದ್ದುಪಡಿಗಳೊಂದಿಗೆ ಔಷಧಿಗಳು ಮತ್ತು ಕಾಂತಿವರ್ಧಕ ( ಕಾಸ್ಮೆಟಿಕ್ ) ನಿಯಮ 1945 ರ ವ್ಯಾಪ್ತಿಗೆ ಒಳಪಡಲಿವೆ . ಈ ಕುರಿತಂತೆ ಸಾಮಾನ್ಯ ಆರೋಗ್ಯ ಸೇವೆಗಳ ನಿರ್ದೇಶಕರು , ಔಷಧ ಮಹಾನಿಯಂತ್ರಕರು ಮತ್ತು ಆಯುರ್ವೇದ , ಸಿದ್ಧ ಹಾಗೂ ಯುನಾನಿ ಔಷಧಿಗಳ ತಾಂತ್ರಿಕ ಸಲಹಾ ಮಂಡಳಿ ( ಎಎಸ್ ಯುಡಿಟಿಎಬಿ ) ಜೊತೆ ಸಮಾಲೋಚಿಸಲಾಗಿದೆ . ಎಎಸ್ ಯುಡಿಟಿಎಬಿ ಸಂಸ್ಥೆ ಔಷಧಗಳು ಮತ್ತು ಕಾಂತಿವರ್ಧಕ ( ಕಾಸ್ಮೆಟಿಕ್ ) ಕಾಯ್ದೆ 1940 ರ ಅಡಿ ಎಎಸ್ಎಲ್ ಟಿ ಔಷಧಗಳಿಗೆ ಸಂಬಂಧಿಸಿದ ನಿಯಂತ್ರಣ ವಿಚಾರಗಳಲ್ಲಿ ಕೇಂದ್ರ ಮತ್ತು ರಾಜ್ಯ ಸರ್ಕಾರಗಳಿಗೆ ಸಲಹೆ ನೀಡಲಿದೆ . ವೆಚ್ಚ ಇಲಾಖೆ , ಹಣಕಾಸು ಸಚಿವಾಲಯ ಕೂಡ ವಿಲೀನ ಪ್ರಕ್ರಿಯೆ , ಹುದ್ದೆಗಳು ಹಾಗೂ ಶ್ರೇಣೀಕೃತ ವ್ಯವಸ್ಥೆಯನ್ನು ಸಂಸ್ಥೆಗಳೊಳಗೆ ವಿಲೀನಗೊಳಿಸುವ ಪ್ರಸ್ತಾವವನ್ನು ಒಪ್ಪಿವೆ .


    ಪಿಎಲ್ಐಎಂ ಮತ್ತು ಎಚ್ ಪಿಎಲ್ ಸಂಸ್ಥೆಗಳು , ಅಧೀನ ಸಂಸ್ಥೆಗಳಾಗಿದ್ದು , ಪಿಸಿಐಎಂ & ಎಚ್ ಆಯುಷ್ ಸಚಿವಾಲಯದಡಿ ಬರುವ ಸ್ವಾಯತ್ತ ಸಂಸ್ಥೆಗಳಾಗಿದ್ದವು . ಅವುಗಳೆಲ್ಲ ಸೇರಿ ಇದೀಗ ಪಿಸಿಐಎಂ & ಎಚ್ ಒಳಗೆ ವಿಲೀನಗೊಳ್ಳಲಿವೆ . ಇವುಗಳು ಸಚಿವಾಲಯದ ಅಧೀನದಲ್ಲಿ ಬರಲಿದ್ದು , ಸಾಮಾನ್ಯ ಆಡಳಿತಾತ್ಮಕ ನಿಯಂತ್ರಣ ಹೊಂದಿರುತ್ತದೆ .


    ಪಿಸಿಐಎಂ & ಎಚ್ ವಿಲೀನದ ನಂತರ ಸಚಿವಾಲಯದ ಅಧೀನದಲ್ಲಿ ಸಮರ್ಪಕ ಆಡಳಿತ ವ್ಯವಸ್ಥೆ ಹೊಂದಲಿದ್ದು , ಫಾರ್ಮಕೋಪಿಯಾ ಕೆಲಸಗಳ ಫಲಿತಾಂಶ ಮತ್ತು ಸಾಮರ್ಥ್ಯವೃದ್ಧಿಗೆ ನೆರವಾಗಲಿವೆ . ಅಲ್ಲದೆ ಆಯುರ್ವೇದ , ಸಿದ್ಧ , ಯುನಾನಿ ಮತ್ತು ಹೋಮಿಯೋಪತಿ ಔಷಧಿಗಳಲ್ಲಿ ಗುಣಮಟ್ಟ ಕಾಯ್ದುಕೊಳ್ಳಲು ಸಹಕಾರಿಯಾಗಲಿದ್ದು , ಕೆಲಸ ಕಾರ್ಯಗಳು ದುಪ್ಪಟ್ಟಾಗುವುದು ತಪ್ಪಲಿದೆ ಮತ್ತು ಔಷಧ ಮಾನದಂಡ ಕೆಲಸ ಹಾಗೂ ಸಂಪನ್ಮೂಲಗಳ ಗರಿಷ್ಠ ರೀತಿಯಲ್ಲಿ ಪರಿಣಾಮಕಾರಿಯಾಗಿ ಬಳಸಿಕೊಳ್ಳಲು ನೆರವಾಗಲಿದೆ .


    ***

    
    
    (Release ID: 1629330) Visitor Counter : 16
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Odia , Tamil , Telugu , Malayalam