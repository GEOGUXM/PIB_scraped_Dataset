      ಪ್ರಧಾನ ಮಂತ್ರಿಯವರ ಕಛೇರಿ

      ಐಸಿಸಿಯ 95ನೇ ವಾರ್ಷಿಕ ಸರ್ವ ಸದಸ್ಯರ ಸಭೆಯ ಉದ್ಘಾಟನಾ ಸಮಾರಂಭ ಉದ್ದೇಶಿಸಿ ಪ್ರಧಾನಮಂತ್ರಿಗಳ ಭಾಷಣ
      Posted On: 11 JUN 2020 12:54PM by PIB Bengaluru


    ನಮಸ್ಕಾರ ..! ನೀವೆಲ್ಲರೂ ಅತ್ಯುತ್ಸಾಹದಿಂದ ಇದ್ದೀರೆಂದು ನಾನು ಭಾವಿಸಿದ್ದೇನೆ . ದೇಶಕ್ಕೆ ಸತತವಾಗಿ 95 ವರ್ಷ ಸೇವೆ ಸಲ್ಲಿಸುವುದು ಯಾವುದೇ ಸಂಸ್ಥೆಗಾದರೂ ಅತಿ ದೊಡ್ಡ ಕಾರ್ಯವಾಗಿದೆ . ಐಸಿಸಿ – ಭಾರತೀಯ ವಾಣಿಜ್ಯ ಮಹಾಮಂಡಳಿ , ಪೂರ್ವ ಭಾರತ , ಈಶಾನ್ಯ ಭಾರತದ ಅಭಿವೃದ್ಧಿಗೆ ವಿಶೇಷವಾಗಿ ಅಲ್ಲಿನ ಉತ್ಪಾದನಾ ಘಟಕಗಳಿಗೆ ಹೆಚ್ಚಿನ ಕೊಡುಗೆಯನ್ನು ನೀಡಿದೆ . ಇದು ನಿಜಕ್ಕೂ ಐತಿಹಾಸಿಕ , ಐಸಿಸಿಗೆ ಕೊಡುಗೆ ನೀಡಿದ ಇಲ್ಲಿರುವ ಪ್ರತಿಯೊಬ್ಬ ಗಣ್ಯರನ್ನು ನಾನು ಅಭಿನಂದಿಸುತ್ತೇನೆ .


    ಗೆಳೆಯರೇ ಐಸಿಸಿ 1925 ರಲ್ಲಿ ಸ್ಥಾಪನೆಯಾದಂದಿನಿಂದ ಭಾರತದ ಸ್ವಾತಂತ್ರ್ಯಾ ಸಂಗ್ರಾಮಕ್ಕೆ ಸಾಕ್ಷಿಯಾಗಿದೆ . ಇದು ಭೀಕರ ಕ್ಷಾಮ ಮತ್ತು ಆಹಾರ ಬಿಕ್ಕಟ್ಟಿಗೆ ಸಾಕ್ಷಿಯಾಗಿರುವುದಲ್ಲದೆ , ಭಾರತದ ಪ್ರಗತಿ ಗಾಥೆಯ ಭಾಗವಾಗಿದೆ .


    ಇದೀಗ ನಮ್ಮ ದೇಶ ಬಹು ಬಗೆಯ ಸವಾಲುಗಳನ್ನು ಎದುರಿಸುತ್ತಿರುವ ಸಂದರ್ಭದಲ್ಲಿ ವಾರ್ಷಿಕ ಸರ್ವ ಸದಸ್ಯರ ಸಭೆ ನಡೆಯುತ್ತಿದೆ . ಇಡೀ ವಿಶ್ವವೇ ಇಂದು ಕೊರೊನಾ ಸೋಂಕಿನ ವಿರುದ್ಧ ಹೋರಾಡುತ್ತಿದೆ . ಭಾರತವೂ ಕೂಡ ಹೋರಾಡುತ್ತಿದ್ದು , ಅದರ ಜೊತೆಗೆ ನಿರಂತರವಾಗಿ ಇತರೆ ಸವಾಲುಗಳೂ ಸಹ ಎದುರಾಗುತ್ತಿವೆ .


    ಕೆಲವೆಡೆ ಪ್ರವಾಹದ ಸವಾಲುಗಳಿದ್ದರೆ , ಕೆಲವೆಡೆ ಮಿಡತೆಗಳ ಹಾವಳಿಯ ಸವಾಲು ಎದುರಾಗಿದೆ . ಇನ್ನೂ ಕೆಲವೆಡೆ ಆಲಿಕಲ್ಲಿನಿಂದಾಗಿ ಭಾರೀ ಅವಾಂತರ ಸೃಷ್ಟಿಯಾಗಿದ್ದರೆ , ಕೆಲವು ಕಡೆ ತೈಲ ನಿಕ್ಷೇಪಗಳಲ್ಲಿ ಬೆಂಕಿ ಕಾಣಿಸಿಕೊಂಡಿದೆ ಮತ್ತು ಕೆಲವೆಡೆ ಸಣ್ಣ ಪ್ರಮಾಣದ ಸರಣಿ ಭೂಕಂಪಗಳು ಸಂಭವಿಸುತ್ತಿವೆ . ಇದೆಲ್ಲದಕ್ಕೂ ಮಿಗಿಲಾಗಿ ಒಂದರ ಹಿಂದೆ ಒಂದು ಚಂಡಮಾರುತಗಳು ನಮ್ಮ ಪೂರ್ವ ಮತ್ತು ಪಶ್ಚಿಮ ಭಾಗದ ಕಡಲ ತೀರದ ರಾಜ್ಯಗಳಿಗೆ ಅಪ್ಪಳಿಸಿ , ನಿಜವಾದ ಸವಾಲನ್ನು ಸೃಷ್ಟಿಸಿದೆ .


    ನಾವು ಎಲ್ಲಾ ದಿಕ್ಕಿನಿಂದಲೂ ಇವುಗಳ ವಿರುದ್ಧ ಹೋರಾಡುತ್ತಿದ್ದೇವೆ . ಎಲ್ಲದಕ್ಕೂ ಮಿಗಿಲಾಗಿ ಕಾಲವೂ ನಮ್ಮನ್ನು ಪರೀಕ್ಷಿಸುತ್ತಿದೆ . ಕೆಲವೊಮ್ಮೆ ಹಲವು ಕಷ್ಟಗಳು ಮತ್ತು ಸವಾಲುಗಳು ಒಮ್ಮೆಲೇ ಎದುರಾಗುತ್ತವೆ .


    ಆದರೆ ಅಂತಹ ಸಂದರ್ಭಗಳಲ್ಲಿನ ನಮ್ಮ ನಡವಳಿಕೆಗಳು ಉಜ್ವಲ ಭವಿಷ್ಯ ಖಾತ್ರಿಪಡಿಸುತ್ತದೆ . ನಾವು ಹೇಗೆ ಸವಾಲನ್ನು ಎದುರಿಸುತ್ತಿದ್ದೇವೆಯೋ , ನಾವು ಎಷ್ಟು ಬಲಿಷ್ಠವಾಗಿ ಕಷ್ಟಗಳನ್ನು ಎದುರಿಸುತ್ತಿದ್ದೇವೆಯೋ ಅದರಿಂದ ಹೊಸ ಅವಕಾಶಗಳು ಸೃಷ್ಟಿಯಾಗುತ್ತಿವೆ .


    ಗೆಳೆಯರೇ , ಒಂದು ನಾಣ್ಣುಡಿ ಇದೆ मन के हारे हार , मन के जीते जीत , “ ಎಲ್ಲಿ ಇಚ್ಛಾಶಕ್ತಿ ಮತ್ತು ಬದ್ಧತೆ ಇರುತ್ತದೆಯೋ ಅಲ್ಲಿ ನಮ್ಮ ಮುಂದಿನ ಹಾದಿ ಕಾಣುತ್ತದೆ ಎಂಬುದು . ಯಾರು ಈಗಾಗಲೇ ಸೋಲನ್ನು ಒಪ್ಪಿಕೊಂಡಿದ್ದಾರೊ ಅವರ ಮುಂದೆ ಕೆಲವು ಅವಕಾಶಗಳು ಇರುತ್ತವೆ . ಆದರೆ ಯಾರು ಗೆಲುವಿಗಾಗಿ ಪರಸ್ಪರ ಬೆಂಬಲದೊಂದಿಗೆ ಮುಂದಡಿಯಿಡುತ್ತಾರೆಯೋ ಅವರ ಮುಂದೆ ಇನ್ನೂ ಹೆಚ್ಚಿನ ಅವಕಾಶಗಳು ತೆರೆದುಕೊಳ್ಳುತ್ತವೆ .


    ಗೆಳೆಯರೇ , ನಮ್ಮ ಐಕ್ಯತೆ ಅಥವಾ ಒಗ್ಗಟ್ಟಿನ ಸ್ಪೂರ್ತಿ , ಭಾರೀ ವಿಪತ್ತುಗಳನ್ನು ಜೊತೆಯಾಗಿ ಎದುರಿಸುವ ಶಕ್ತಿ ನೀಡುತ್ತದೆ . ನಮ್ಮ ದೃಢತೆ ಮತ್ತು ಇಚ್ಛಾಶಕ್ತಿ ನಮ್ಮ ರಾಷ್ಟ್ರದ ಅತಿದೊಡ್ಡ ಶಕ್ತಿಯಾಗಿದೆ .


    ಯಾವುದೇ ಬಗೆಯ ತಪ್ಪಸ್ಸಿನಿಂದ ಕಷ್ಟಗಳನ್ನು ಎದುರಿಸುವುದು ನಮ್ಮನ್ನು ಇನ್ನಷ್ಟು ಬಲಿಷ್ಠಗೊಳಿಸುತ್ತದೆ . ಪ್ರತಿಯೊಂದು ಕಷ್ಟಕರ ಸಂದರ್ಭದಲ್ಲೂ ಭಾರತದ ದೃಢತೆ ಇನ್ನಷ್ಟು ಬಲವರ್ಧನೆಗೊಂಡಿದೆ ಮತ್ತು ಅವು ದೇಶದ ಜನರಲ್ಲಿ ಶಕ್ತಿ ಮತ್ತು ನಿರ್ಣಯವನ್ನು ಕೈಗೊಳ್ಳಲು ಉತ್ತೇಜನ ನೀಡುತ್ತಿವೆ . ಇಂದು ನಾನು ನಿಮ್ಮ ಮುಖದ ಮೇಲೆ ಕೆಲವು ಭಾವನೆಗಳನ್ನು ಕಾಣುತ್ತಿದ್ದೇನೆ ಮತ್ತು ಅವು ದೇಶದ ಕೋಟ್ಯಾಂತರ ಜನರ ಪ್ರಯತ್ನಗಳಾಗಿವೆ . ಕೊರೊನಾ ಬಿಕ್ಕಟ್ಟು ಜಗತ್ತಿನಾದ್ಯಂತ ಮುಂದುವರಿದಿದೆ . ಅದರ ವಿರುದ್ಧ ಇಡೀ ವಿಶ್ವವೇ ಸೆಣಸುತ್ತಿದೆ . ನಮ್ಮ ರಾಷ್ಟ್ರ ಕೊರೊನಾ ಯೋಧರ ಸಹಾಯದಿಂದ ಹೋರಾಟ ನಡೆಸುತ್ತಿದೆ .


    ಆದರೆ ಇವುಗಳೆಲ್ಲದರ ಮಧ್ಯೆ ಪ್ರತಿಯೊಬ್ಬ ದೇಶವಾಸಿಯೂ ಇಂತಹ ವಿಪತ್ತನ್ನು ಅವಕಾಶವನ್ನಾಗಿ ಪರಿವರ್ತಿಸುವ ಸಂಕಲ್ಪ ಮಾಡಿದ್ದಾರೆ . ನಾವು ದೇಶದಲ್ಲಿ ಅತಿದೊಡ್ಡ ಬದಲಾವಣೆಯ ಪರ್ವವನ್ನು ಆರಂಭಿಸಬೇಕಿದೆ .


    
    ಯಾವುದು ಈ ಬದಲಾವಣೆಯ ಮೂಲ ? ಆತ್ಮನಿರ್ಭರ ಭಾರತ , ಸ್ವಾವಲಂಬಿ ಭಾರತ , ಸ್ವಾವಲಂಬಿ ಭಾವನೆ ಪ್ರತಿಯೊಬ್ಬ ಭಾರತೀಯನಲ್ಲೂ ಜೀವಂತವಾಗಿದ್ದು , ಅದು ಹಲವು ವರ್ಷಗಳ ಅವರ ಆಶೋತ್ತರವಾಗಿದೆ .


    ಆದರೂ ಪ್ರತಿಯೊಬ್ಬ ಭಾರತೀಯನ ಮನಸ್ಸಿನಲ್ಲಿ ಅತಿದೊಡ್ಡ ಬಯಕೆಯಿದೆ . ಅದೆಂದರೆ ನಾವು ವೈದ್ಯಕೀಯ ಉಪಕರಣ ಕ್ಷೇತ್ರದಲ್ಲಿ ಸ್ವಾವಲಂಬಿ ಆಗಬೇಕು ಎಂಬುದು , ರಕ್ಷಣಾ ಉತ್ಪಾದನೆಯಲ್ಲಿ ನಾವು ಸ್ವಾವಲಂಬನೆ ಸಾಧಿಸಬೇಕು ಎಂಬುದು ಹಾಗೂ ಕಲ್ಲಿದ್ದಲು ಮತ್ತು ಖನಿಜಗಳ ವಲಯದಲ್ಲಿ ಸ್ವಾವಲಂಬನೆ ಸಾಧಿಸಬೇಕು ಎಂಬುದಾಗಿದೆ .


    ತೈಲ ಮತ್ತು ರಸಗೊಬ್ಬರ ವಲಯದಲ್ಲಿ ನಾವು ಸ್ವಾವಲಂಬಿಯಾಗಬೇಕು ಎಂದು ನಾನು ಆಶಿಸಿದ್ದೇನೆ . ವಿದ್ಯುನ್ಮಾನ ಉತ್ಪಾದನೆಯಲ್ಲೂ ನಾವು ಸ್ವಾವಲಂಬಿಯಾಗಬೇಕೆಂದು ಬಯಸುತ್ತೇನೆ . ಅಲ್ಲದೆ , ಸೌರ ಫಲಕಗಳು , ಬ್ಯಾಟರಿ ಮತ್ತು ಚಿಪ್ ಉತ್ಪಾದನೆಯಲ್ಲೂ ನಾವು ಸ್ವಾವಲಂಬನೆ ಸಾಧಿಸಿದ್ದೇವೆ . ವೈಮಾನಿಕ ವಲಯದಲ್ಲೂ ಸಹ ನಾವು ಸ್ವಾವಲಂಬನೆ ಸಾಧಿಸಿದ್ದೇವೆ ಎಂದು ನಾನು ಬಯಸಿದ್ದೇನೆ . ಇಂತಹ ಲೆಕ್ಕವಿಲ್ಲದ ಬಯಕೆಗಳು ಮತ್ತು ಆಕಾಂಕ್ಷೆಗಳು ಪ್ರತಿಯೊಬ್ಬ ಭಾರತೀಯರನ್ನೂ ಸದಾ ಜಾಗೃತ ಗೊಳಿಸುತ್ತವೆ .


    ಗೆಳೆಯರೇ , ಕಳೆದ ಐದಾರು ವರ್ಷಗಳಿಂದೀಚೆಗೆ ಭಾರತದ ಸ್ವಾವಲಂಬನೆ ಗುರಿ ದೇಶದ ನೀತಿ ಮತ್ತು ಆಚರಣೆಯಲ್ಲಿ ಮೊದಲ ಆದ್ಯತೆ ವಿಷಯವಾಗಿದೆ . ಇದು ಪ್ರಮುಖ ಕಾರಣವೂ ಹೌದು . ಇದೀಗ ಕೊರೊನಾ ಬಿಕ್ಕಟ್ಟು ನಮಗೆ ಅದನ್ನು ಇನ್ನಷ್ಟು ವೇಗಗೊಳಿಸುವ ಪಾಠ ಕಲಿಸಿದೆ . ಈ ಪಾಠದಿಂದ ನಾವು ‘ ಆತ್ಮನಿರ್ಭರ ಭಾರತ ಅಭಿಯಾನ ’ ಹುಟ್ಟಿಕೊಂಡಿದೆ .


    ಗೆಳೆಯರೇ , ನಾವು ಕುಟುಂಬಗಳಲ್ಲೂ ನೋಡಿದ್ದೇವೆ . ಮಕ್ಕಳಿಗೆ , ಮಗ ಅಥವಾ ಮಗಳು 18-20 ವರ್ಷ ತುಂಬಿದಾಗ ಅವರಿಗೆ ಸ್ವತಂತ್ರವಾಗಿ ಮತ್ತು ಸ್ವಾವಲಂಬನೆಯಿಂದ ಬಾಳುವುದನ್ನು ಕಲಿಯಿರಿ ಎಂದು ಹೇಳುತ್ತೇವೆ . ಅದೇ ರೀತಿಯಲ್ಲಿ ಭಾರತದ ಸ್ವಾವಲಂಬನೆಯ ಮೊದಲ ಪಾಠ ಕುಟುಂಬದಲ್ಲಿಯೇ ಆರಂಭವಾಗುತ್ತದೆ . ಭಾರತವೂ ಕೂಡ ಸ್ವಾವಲಂಬಿಯಾಗಬೇಕಿದೆ .


    ಗೆಳೆಯರೇ ‘ ಆತ್ಮನಿರ್ಭರ ಭಾರತ ಅಭಿಯಾನ ’ ಎಂದರೆ ಸರಳವಾಗಿ ಹೇಳುವುದಾದರೆ ಭಾರತ ಇತರ ದೇಶಗಳ ಮೇಲಿನ ಅವಲಂಬನೆಯನ್ನು ಕಡಿಮೆಗೊಳಿಸಬೇಕು ಎಂಬುದು . ಭಾರತ ಎಲ್ಲವನ್ನೂ ದೇಶದಲ್ಲೇ ಉತ್ಪಾದನೆ ಮಾಡಿಕೊಳ್ಳಬೇಕು ಮತ್ತು ಯಾವುದೇ ಆಮದು ಮಾಡಿಕೊಳ್ಳುವಂತಹ ಸ್ಥಿತಿ ಎದುರಾಗಬಾರದು ಎಂಬುದು . ಭವಿಷ್ಯದಲ್ಲಿ ಭಾರತ ಹೇಗೆ ಅಂತಹ ಉತ್ಪನ್ನಗಳ ರಫ್ತು ರಾಷ್ಟ್ರವಾಗಬೇಕು ಎಂಬ ನಿಟ್ಟಿನಲ್ಲಿ ನಾವು ಕಾರ್ಯೋನ್ಮುಖವಾಗಬೇಕಿದೆ .


    ಅಲ್ಲದೆ , ಭಾರತದ ಸಣ್ಣ ಉದ್ಯಮದಾರರು , ನಮ್ಮ ಕರಕುಶಲಕರ್ಮಿಗಳು ಮತ್ತು ಸ್ವಯಂಸೇವಾ ಗುಂಪುಗಳೊಂದಿಗೆ ಇರುವ ಸಹಸ್ರಾರು ಮಂದಿ ಬಡವರು ಉತ್ಪಾದಿಸುತ್ತಿರುವ ಮತ್ತು ದಶಕಗಳಿಂದ ಮಾರಾಟ ಮಾಡುತ್ತಿರುವ ಉತ್ಪನ್ನಗಳನ್ನು ನಾವು ಹೆಚ್ಚಾಗಿ ಬಳಸಬೇಕಿದೆ . ನಾವು ಅಂತಹ ವಸ್ತುಗಳನ್ನೇ ವಿದೇಶಗಳಿಂದ ತೆಗೆದುಕೊಳ್ಳುವಂತಹ ಪ್ರವೃತ್ತಿಯನ್ನು ನಿಯಂತ್ರಿಸಿಕೊಳ್ಳಬೇಕು .


    ಈ ಪದ್ಧತಿಯ ಆಚರಣೆಯೊಂದಿಗೆ ನಾವು ಸಣ್ಣ ಉದ್ದಿಮೆದಾರರಿಂದ ಇಲ್ಲಿನ ಉತ್ಪನ್ನಗಳನ್ನಷ್ಟೇ ಖರೀದಿಸುವುದಲ್ಲದೆ , ಅವರಿಗೆ ಕೇವಲ ಹಣ ನೀಡುವುದು ಮಾತ್ರವಲ್ಲದೆ , ಒಂದು ರೀತಿಯಲ್ಲಿ ಅವರ ಶ್ರಮವನ್ನು ಗೌರವಿಸುತ್ತೇವೆ ಮತ್ತು ಅವರಿಗೆ ಒಂದು ಬಗೆಯ ಗೌರವವನ್ನು ನೀಡುತ್ತೇವೆ . ಈ ರೀತಿಯ ನಮ್ಮ ನಡವಳಿಕೆ ಅವರ ಹೃದಯದ ಮೇಲೆ ಎಂತಹ ಪರಿಣಾಮ ಬೀರುತ್ತದೆ ಮತ್ತು ಅವರು ಹೇಗೆ ಹೆಮ್ಮೆಪಡುತ್ತಾರೆ ಎಂಬುದು ನಮಗೆ ತಿಳಿದಿರುವುದಿಲ್ಲ .


    ಆದ್ದರಿಂದ ‘ ನಿಮ್ಮ ಸ್ಥಳೀಯ ಉತ್ಪನ್ನಗಳಿಗೆ ಧ್ವನಿಯಾಗಲು ಇದು ಸಕಾಲ ’. ಪ್ರತಿಯೊಂದು ಗ್ರಾಮ , ಪ್ರತಿಯೊಂದು ಪಟ್ಟಣ , ಪ್ರತಿಯೊಂದು ಜಿಲ್ಲೆ , ಪ್ರತಿಯೊಂದು ರಾಜ್ಯ ಮತ್ತು ಇಡೀ ದೇಶವನ್ನೇ ಸ್ವಾವಲಂಬಿ ರಾಷ್ಟ್ರವನ್ನಾಗಿ ಮಾಡಬೇಕಿದೆ .


    ಗೆಳೆಯರೇ , ಸ್ವಾಮಿ ವಿವೇಕಾನಂದ ಅವರು ಒಮ್ಮೆ ಪತ್ರದಲ್ಲಿ ಹೀಗೆ ಬರೆದಿದ್ದರು – “ ' ಪ್ರಸ್ತುತ ನಾವು ಕೆಲಸ ಮಾಡಬೇಕಾದ ಸರಳ ವಿಧಾನವೆಂದರೆ ಭಾರತೀಯರು ತಮ್ಮದೇ ಉತ್ಪನ್ನಗಳನ್ನು ಬಳಸುವಂತೆ ಪ್ರೇರೇಪಿಸುವುದು ಮತ್ತು ಇತರ ದೇಶಗಳಲ್ಲಿ ಭಾರತೀಯ ಉತ್ಪನ್ನಗಳಿಗೆ ಮಾರುಕಟ್ಟೆಗಳನ್ನು ಪಡೆಯುವುದು ' ಸ್ವಾಮಿ ವಿವೇಕಾನಂದ ಅವರು ತೋರಿಸಿದ ಮಾರ್ಗ , ಕೋವಿಡ್ ಜಗತ್ತಿನ ನಂತರ ಭಾರತಕ್ಕೆ ಸ್ಫೂರ್ತಿಯಾಗಿದೆ . ಇದೀಗ ದೇಶ ಪಣತೊಟ್ಟಿದೆ ಮತ್ತು ದೇಶವೂ ಕ್ರಮಗಳನ್ನು ಕೈಗೊಂಡಿದೆ .


    ಆತ್ಮನಿರ್ಭರ ಭಾರತ ಅಭಿಯಾನದಲ್ಲಿ ಪ್ರಕಟಿಸಲಾಗಿರುವ ಮಹತ್ವದ ಸುಧಾರಣೆಗಳನ್ನು ಇದೀಗ ವೇಗವಾಗಿ ಅನುಷ್ಠಾನಗೊಳಿಸಲಾಗುತ್ತಿದೆ .


    ಎಂಎಸ್ಎಂಇಗಳ ವ್ಯಾಖ್ಯಾನದ ವ್ಯಾಪ್ತಿ ವಿಸ್ತರಣೆ ಮಾಡುವುದಾಗಿರಲೀ ಅಥವಾ ಎಂಎಸ್ಎಂಇಗಳಿಗೆ ಬೆಂಬಲಿಸಲು ಸಹಸ್ರಾರು ಕೋಟಿ ರೂ . ಗಳ ವಿಶೇಷ ನಿಧಿ ವ್ಯವಸ್ಥೆ ಮಾಡುವುದಾಗಿರಲೀ , ಅವೆಲ್ಲ ಇಂದು ವಾಸ್ತವಾಗಿವೆ . ಐಬಿಸಿಗೆ ಸಂಬಂಧಿಸಿದ ನಿರ್ಧಾರಗಳನ್ನು ಕೈಗೊಳ್ಳುವುದಾಗಿರಬಹುದು , ಸಣ್ಣ ತಪ್ಪುಗಳಿಗೆ ಶಿಕ್ಷೆ ವಿಧಿಸುವುದರಿಂದ ವಿನಾಯಿತಿ ನೀಡುವ ನಿರ್ಧಾರವಾಗಿರಬಹುದು . ಹೂಡಿಕೆಗಳನ್ನು ತ್ವರಿತಗೊಳಿಸಲು ಯೋಜನಾ ಅಭಿವೃದ್ಧಿ ಕೋಶಗಳನ್ನು ರಚಿಸಬಹುದಾಗಿರಬಹುದು . ಅಂತಹ ಹಲವು ಕ್ರಮಗಳನ್ನು ಈಗಾಗಲೇ ಕೈಗೊಳ್ಳಲಾಗಿದೆ .


    ಇದೀಗ ಹಲವು ವಲಯಗಳನ್ನು ವಿಶೇಷವಾಗಿ ಕಲ್ಲಿದ್ದಲು , ಗಣಿಗಾರಿಕೆ ವಲಯಗಳನ್ನು ಹೆಚ್ಚು ಸ್ಪರ್ಧಾತ್ಮಕಗೊಳಿಸುವುದರ ಜೊತೆಗೆ ಈಗಾಗಲೇ ಘೋಷಿಸಲಾಗಿರುವ ಸುಧಾರಣೆಗಳ ಸಂಪೂರ್ಣ ಲಾಭವನ್ನು ಮಾಡಿಕೊಳ್ಳಲು ಉದ್ಯಮ ಮುಂದೆ ಬರಬೇಕು . ಯುವ ಸ್ನೇಹಿತರು ಕೂಡ ಈ ವಿಚಾರದಲ್ಲಿ ಮುಂದಾಗಬೇಕು .


    ಗೆಳೆಯರೇ , ರೈತರು ಮತ್ತು ಗ್ರಾಮೀಣ ಆರ್ಥಿಕತೆಗೆ ಸಂಬಂಧಿಸಿದಂತೆ ಇತ್ತೀಚೆಗೆ ಕೈಗೊಂಡ ಕೆಲವು ನಿರ್ಧಾರಗಳಿಂದ ಹಲವು ದಶಕಗಳ ಗುಲಾಮಗಿರಿಯಿಂದ ಕೃಷಿ ಆರ್ಥಿಕತೆಯನ್ನು ಮುಕ್ತಗೊಳಿಸಿದೆ . ಇದೀಗ ಭಾರತದ ರೈತರಿಗೆ ದೇಶದ ಯಾವುದೇ ಭಾಗದಲ್ಲಿ ಬೇಕಾದರೂ ತಮ್ಮ ಉತ್ಪನ್ನಗಳನ್ನು ಮಾರಾಟ ಮಾಡುವ ಸ್ವಾತಂತ್ರ್ಯ ಲಭಿಸಿದೆ .


    ಎಪಿಎಂಸಿ ಕಾಯ್ದೆ , ಅವಶ್ಯಕ ವಸ್ತುಗಳ ಕಾಯ್ದೆಗಳಿಗೆ ತಿದ್ದುಪಡಿಗಳನ್ನು ಮಾಡಿರುವುದರಿಂದ ಅವು ರೈತರು ಮತ್ತು ಉದ್ಯಮದ ನಡುವೆ ಪಾಲುದಾರಿಕೆ ಹಾದಿಯನ್ನು ತೆರೆದಿವೆ . ಇದರಿಂದಾಗಿ ಖಂಡಿತ ರೈತರು ಮತ್ತು ಗ್ರಾಮೀಣ ಆರ್ಥಿಕತೆಗೆ ಪುನರುಜ್ಜೀವನ ಸಿಗಲಿದೆ . ಈ ನಿರ್ಧಾರಗಳಿಂದಾಗಿ ರೈತರನ್ನು ಓರ್ವ ಉತ್ಪಾದಕನಂತೆ ಗುರುತಿಸಲಾಗಿದ್ದು , ಆತನ ಉತ್ಪನ್ನಗಳನ್ನು ಒಂದು ಉತ್ಪನ್ನ ಎಂದು ಪರಿಗಣಿಸಲಾಗುವುದು .


    ಗೆಳೆಯರೇ , ರೈತರ ಬ್ಯಾಂಕ್ ಖಾತೆಗಳಿಗೆ ನೇರ ನಗದು ಹಣ ವರ್ಗಾವಣೆ ಮಾಡುವುದಾಗಿರಬಹುದು , ಎಂಎಸ್ ಪಿ ಕುರಿತ ನಿರ್ಧಾರ ಕೈಗೊಳ್ಳುವುದಾಗಿರಬಹುದು ಅಥವಾ ಅವರ ಪಿಂಚಣಿ ಯೋಜನೆ ಆಗಿರಬಹುದು . ಈ ಎಲ್ಲ ಕ್ರಮಗಳು ರೈತರನ್ನು ಸಬಲೀಕರಣಗೊಳಿಸುವ ನಮ್ಮ ಪ್ರಯತ್ನಗಳಾಗಿವೆ . ಇದೀಗ ರೈತರು ದೊಡ್ಡ ಮಾರುಕಟ್ಟೆ ಶಕ್ತಿಯ ಜೊತೆ ಬೆಳೆಯಲು ಸಹಾಯ ಮಾಡಲಾಗುತ್ತಿದೆ .


    ಗೆಳೆಯರೇ , ಭಾರತದಲ್ಲಿ ಇದೀಗ ಕ್ಲಸ್ಟರ್ ಆಧಾರಿತ ಸ್ಥಳೀಯ ಉತ್ಪನ್ನಗಳಿಗೆ ಹೆಚ್ಚಿನ ಒತ್ತು ನೀಡಲಾಗುತ್ತಿದ್ದು , ಇದು ಪ್ರತಿಯೊಬ್ಬರಿಗೂ ಅವಕಾಶವನ್ನು ಸೃಷ್ಟಿಸಲಿದೆ . ಜಿಲ್ಲೆ ಮತ್ತು ಬ್ಲಾಕ್ ಗಳಲ್ಲಿ ಉತ್ಪತ್ತಿ ಮಾಡಿರುವ ವಸ್ತುಗಳಿಗೆ ಸಮೀಪದಲ್ಲಿ ಕ್ಲಸ್ಟರ್ ಮಾಡಲಾಗುವುದು . ಉದಾಹರಣೆಗೆ ಸೆಣಬು ಆಧಾರಿತ ಕೈಗಾರಿಕೆಗಳನ್ನು ಪಶ್ಚಿಮ ಬಂಗಾಳದ ಸೆಣಬು ರೈತರಿರುವ ಪ್ರದೇಶದ ಸುತ್ತಮುತ್ತ ಬಲವರ್ಧನೆಗೊಳಿಸಲಾಗುವುದು .


    ಅಗಾಧ ಅರಣ್ಯ ಉತ್ಪನ್ನಗಳನ್ನು ಸಂಗ್ರಹಿಸಿಕೊಂಡು ಬರುವ ಆದಿವಾಸಿಗಳ ನೆಲೆಸಿರುವ ಪ್ರದೇಶಗಳಿಗೆ ಸನಿಹದಲ್ಲಿ ಲಭ್ಯವಾಗುವಂತೆ ಆಧುನಿಕ ಸಂಸ್ಕರಣಾ ಘಟಕಗಳನ್ನು ಸ್ಥಾಪನೆ ಮಾಡಬೇಕು . ಅಲ್ಲದೆ , ಬಿದಿರು ಮತ್ತು ಸಾವಯವ ಉತ್ಪನ್ನಗಳಿಗೆ ಕ್ಲಸ್ಟರ್ ಗಳನ್ನು ಸ್ಥಾಪಿಸಬೇಕು . ಇಡೀ ಈಶಾನ್ಯ ಭಾರತ ಸಿಕ್ಕಿಂನಂತಹ ರಾಜ್ಯಗಳನ್ನು ಸಾವಯವ ಕೃಷಿಯ ಪ್ರಮುಖ ತಾಣವನ್ನಾಗಿ ಮಾಡಬೇಕು . ಸಾವಯವ ರಾಜಧಾನಿಯನ್ನೂ ಸಹ ಅಭಿವೃದ್ಧಿಪಡಿಸಬಹುದು .


    ಈಶಾನ್ಯ ಭಾಗದಲ್ಲಿ ಸಾವಯವ ಕೃಷಿ ಒಂದು ಬಹುದೊಡ್ಡ ಆಂದೋಲನವಾಗಬೇಕು . ಇದಕ್ಕೆ ಎಲ್ಲ ಐಸಿಸಿ ಜೊತೆ ಸಹಯೋಗ ಹೊಂದಿರುವ ವರ್ತಕರು ನಿರ್ಣಯಿಸಬೇಕು . ನೀವು ಜಾಗತಿಕ ಗುರುತಿಸುವಿಕೆಯನ್ನು ಮಾಡಬೇಕು ಮತ್ತು ಆ ಮೂಲಕ ಜಾಗತಿಕ ಮಾರುಕಟ್ಟೆಯನ್ನು ಆಕ್ರಮಿಸಿಕೊಳ್ಳಬೇಕು .


    ಗೆಳೆಯರೇ , ನೀವು ಹಲವು ದಶಕಗಳಿಂದ ಈಶಾನ್ಯ ಮತ್ತು ಪೂರ್ವ ಭಾರತದಲ್ಲಿ ಕೆಲಸ ಮಾಡುತ್ತಿದ್ದೀರಿ . ಸರ್ಕಾರ ಕೈಗೊಂಡಿರುವ ಎಲ್ಲ ಕ್ರಮಗಳಿಂದ ಈಶಾನ್ಯ ಮತ್ತು ಪೂರ್ವ ಭಾಗದ ಜನರಿಗೆ ತುಂಬಾ ಅನುಕೂಲವಾಗಿದೆ .


    ನನ್ನ ಪ್ರಕಾರ ಕೋಲ್ಕತ್ತಾ ಮತ್ತೊಮ್ಮೆ ಅತಿದೊಡ್ಡ ನಾಯಕ ಆಗಬಹುದು . ಹಿಂದಿನ ಯಶೋಗಾಥೆಯಿಂದ ಸ್ಫೂರ್ತಿಪಡೆದು , ಕೋಲ್ಕತ್ತಾ ಇನ್ನು ಮುಂದೆ ಭವಿಷ್ಯದಲ್ಲಿ ಪ್ರಾಂತ್ಯದ ಅಭಿವೃದ್ಧಿಯ ನೇತೃತ್ವ ವಹಿಸಿಕೊಳ್ಳಬಹುದು .


    ಇಲ್ಲಿನ ಕಾರ್ಮಿಕರು ಆಸ್ತಿ ಮತ್ತು ಸಂಪನ್ಮೂಲದ ಸಹಾಯದಿಂದ ಈ ಪ್ರಾಂತ್ಯದಲ್ಲಿ ಎಷ್ಟು ಬೆಳವಣಿಗೆ ಸಾಧಿಸಬಹುದು ಎಂಬುದು ಬೇರೆಯವರಿಗಿಂತ ನಿಮಗೆ ಚೆನ್ನಾಗಿ ತಿಳಿದಿದೆ .


    ಗೆಳೆಯರೇ , ಐದು ವರ್ಷಗಳ ನಂತರ ಅಂದರೆ 2025 ನೇ ವರ್ಷದಲ್ಲಿ ನಿಮ್ಮ ಸಂಸ್ಥೆ ನೂರು ವರ್ಷಗಳನ್ನು ಪೂರೈಸುತ್ತದೆ . ಮತ್ತೊಂದೆಡೆ 2022 ನೇ ವರ್ಷದಲ್ಲಿ ಭಾರತ ಸ್ವಾತಂತ್ರ್ಯಗಳಿಸಿ 75 ವರ್ಷ ಪೂರ್ಣಗೊಳ್ಳಲಿದೆ . ಇದು ನಿಮ್ಮ ಸಂಸ್ಥೆ ಮತ್ತು ನಿಮ್ಮ ಸದಸ್ಯರು ದೊಡ್ಡ ಸಂಕಲ್ಪವನ್ನು ಮಾಡಲು ಸೂಕ್ತ ಸಮಯ , ನಾನು ಐಸಿಸಿಗೆ ಆಗ್ರಹಿಸುವುದೆಂದರೆ ಆತ್ಮನಿರ್ಭರ ಭಾರತ ಅಭಿಯಾನದಲ್ಲಿ ತನ್ನ ಮಟ್ಟದಲ್ಲಿ 50 ರಿಂದ 100 ಹೊಸ ಗುರಿಗಳನ್ನು ತಾನೇ ನಿಗದಿಪಡಿಸಿಕೊಳ್ಳಬೇಕೆಂದು .


    ಈ ಗುರಿಗಳು , ಸಂಸ್ಥೆಗಳು , ಉದ್ಯಮದ ಪ್ರತಿಯೊಬ್ಬರು ಮತ್ತು ವಾಣಿಜ್ಯ ಘಟಕಕ್ಕೆ ಸಂಬಂಧಿಸಿದವುಗಳಾಗಿದ್ದು ಮತ್ತು ಪ್ರತಿಯೊಬ್ಬ ವ್ಯಕ್ತಿಗೂ ಸಂಬಂಧಿಸಿದ್ದಾಗಿರಬೇಕು . ನೀವು ನಿಮ್ಮ ಗುರಿಗಳತ್ತ ಸಾಗುತ್ತಿರುವಂತೆಯೇ ಈ ಅಭಿಯಾನ ಈಶಾನ್ಯ ಭಾರತ ಮತ್ತು ಈಶಾನ್ಯ ಭಾಗದಲ್ಲಿ ಪ್ರಗತಿ ಸಾಧಿಸಲಿದೆ .


    ಗೆಳೆಯರೇ , ಉತ್ಪಾದನೆಯಲ್ಲಿ ಬಂಗಾಳದ ಐತಿಹಾಸಿಕ ಶ್ರೇಷ್ಠತೆಯನ್ನು ಪುನರುಜ್ಜೀವನಗೊಳಿಸಬೇಕಿದೆ . ನಾವು ಸದಾ “ ಬಂಗಾಳ ಇಂದು ಏನು ಯೋಚನೆ ಮಾಡುತ್ತದೆಯೋ ಅದನ್ನು ಭಾರತ ನಾಳೆ ಯೋಚಿಸುತ್ತದೆ ” ಎಂಬ ಮಾತನ್ನು ಕೇಳುತ್ತಿರುತ್ತೇವೆ . ಇದರಿಂದ ನಾವು ಸ್ಫೂರ್ತಿ ಪಡೆಯಬೇಕಿದೆ ಮತ್ತು ಮುನ್ನಡೆಯಬೇಕಿದೆ . ಇದು ಭಾರತೀಯ ಆರ್ಥಿಕತೆಯನ್ನು ' ಕಮಾಂಡ್ ಅಂಡ್ ಕಂಟ್ರೋಲ್ ' ಮೋಡ್ ‌ ನಿಂದ ಹೊರತೆಗೆದು ಅದನ್ನು ' ಪ್ಲಗ್ ಅಂಡ್ ಪ್ಲೇ ' ಮೋಡ್ ‌ ನತ್ತ ಕೊಂಡೊಯ್ಯುವ ಕಾಲ . ಇದು ಸಂಕುಚಿತ ಮನೋಭಾವದ ಸಮಯವಲ್ಲ . ದಿಟ್ಟ ನಿರ್ಧಾರಗಳನ್ನು ಕೈಗೊಂಡು ದಿಟ್ಟ ರೀತಿಯಲ್ಲಿ ಹೂಡಿಕೆಗಳನ್ನು ಆಕರ್ಷಿಸುವುದಕ್ಕೆ ಸಕಾಲ .


    ಭಾರತದಲ್ಲಿ ಜಾಗತಿಕ ಸ್ಪರ್ಧಾತ್ಮಕ ದೇಶೀಯ ಪೂರೈಕೆ ಸರಣಿಯನ್ನು ಸ್ಥಾಪಿಸುವುದಕ್ಕೆ ಇದು ಸಕಾಲ .


    ಅದಕ್ಕಾಗಿ ಉದ್ಯಮ , ಹಾಲಿ ಇರುವ ಪೂರೈಕೆ ಸರಣಿಯ ಎಲ್ಲ ಭಾಗೀದಾರರಿಗೆ ಬಿಕ್ಕಟ್ಟಿನಿಂದ ಹೊರಬರಲು ಸಹಾಯ ಮಾಡಬೇಕು ಮತ್ತು ಮೌಲ್ಯವರ್ಧನೆ ಮೂಲಕ ಅವರನ್ನು ಬೆಂಬಲಿಸಬೇಕು .


    ಗೆಳೆಯರೇ ,


    ಆತ್ಮನಿರ್ಭರ ಭಾರತ ಅಭಿಯಾನ ಮತ್ತು ಕೊರೊನಾ ಸಂಕಷ್ಟದಲ್ಲಿ ಹೋರಾಟ ನಡೆಸುತ್ತ ಮುನ್ನಡೆಯುತ್ತಿರುವುದರ ನಡುವೆಯೇ ಇಂದಿನ ಈ ಸರ್ವ ಸದಸ್ಯರ ಸಭೆಯಲ್ಲಿ ಜನತೆ , ಭೂಮಿ ಮತ್ತು ಲಾಭ , ಈ ವಿಷಯಗಳು ಪ್ರಮುಖವಾಗಿ ಚರ್ಚೆಯಾಗಬೇಕು . ಕೆಲವು ಜನರು ಯೋಚಿಸಬಹುದು , ಈ ಮೂರು ಒಂದಕ್ಕೊಂದು ತದ್ವಿರುದ್ಧ ಹಾಗೂ ವ್ಯತಿರಿಕ್ತ ಎನ್ನಬಹುದು . ಆದರೆ ಅದು ಹಾಗಲ್ಲ , ಜನತೆ , ಭೂಮಿ ಮತ್ತು ಲಾಭ ಈ ಮೂರು ಒಂದಕ್ಕೊಂದು ಸಂಬಂಧವಿದೆ . ಈ ಮೂರು ಕ್ರಮೇಣ ಚೆನ್ನಾಗಿ ಬೆಳವಣಿಗೆ ಹೊಂದಬಹುದು ಮತ್ತು ಸಹಬಾಳ್ವೆ ನಡೆಸಬಹುದು .


    ನಾನು ನಿಮಗೆ ಎಲ್ಇಡಿ ಬಲ್ಬ್ ನಂತಹ ಕೆಲವು ಉದಾಹರಣೆಯನ್ನು ನೀಡಲು ಬಯಸುತ್ತೇನೆ . ಐದಾರು ವರ್ಷಗಳ ಹಿಂದೆ ಎಲ್ಇಡಿ ಬಲ್ಬ್ 350 ರೂ . ಗೂ ಅಧಿಕ ಬೆಲೆಗೆ ಲಭ್ಯವಿತ್ತು , ಇಂದು ಅದೇ ಬಲ್ಬ್ 50 ರೂ . ಗೆ ಲಭ್ಯವಿದೆ . ಸುಮ್ಮನೆ ಊಹಿಸಿಕೊಳ್ಳಿ , ಎಲ್ಇಡಿ ಬಲ್ಬ್ ಗಳ ಬೆಲೆ ಇಳಿಕೆ ಮಾಡಿದ್ದರಿಂದ ಅವು ದೇಶದ ಕೋಟ್ಯಾಂತರ ಮನೆಗಳನ್ನು ತಲುಪಲು ಸಹಕಾರಿಯಾಯಿತು ಮತ್ತು ಇದೀಗ ಅವುಗಳನ್ನು ಬೀದಿ ದೀಪಗಳಲ್ಲಿ ಅಳವಡಿಸಲಾಗುತ್ತಿದೆ . ಅವುಗಳ ಬಳಕೆ ವ್ಯಾಪ್ತಿ ಹೆಚ್ಚಾಗಿರುವುದರಿಂದ ಅವುಗಳ ಉತ್ಪಾದನಾ ವೆಚ್ಚ ತಗ್ಗಿದೆ ಮತ್ತು ಲಾಭವೂ ಹೆಚ್ಚಳವಾಗಿದೆ . ಇದರಿಂದ ಯಾರಿಗೆ ಪ್ರಯೋಜನವಾಗಿದೆ ?


    ಜನರಿಗೆ ಅನುಕೂಲವಾಗಿದೆ . ಸಾಮಾನ್ಯ ಜನರಿಗೆ ಕಡಿಮೆ ವಿದ್ಯುತ್ ಬಿಲ್ ನಿಂದ ಪ್ರಯೋಜನವಾಗಿದೆ . ಇಂದು ಕಡಿಮೆ ವಿದ್ಯುತ್ ಬಿಲ್ ನಿಂದಾಗಿ ಪ್ರತಿ ವರ್ಷ ದೇಶದ ಜನರು ಸುಮಾರು 19 ಸಾವಿರ ಕೋಟಿ ರೂ . ಹಣವನ್ನು ಉಳಿಸುತ್ತಿದ್ದಾರೆ . ಎಲ್ಇಡಿ ಬಲ್ಬ್ ಗಳಿಗೆ ಧನ್ಯವಾದಗಳು . ಈ ಉಳಿತಾಯದಿಂದಾಗಿ ಬಡವರು ಮತ್ತು ದೇಶದ ಮಧ್ಯಮ ವರ್ಗದ ಜನತೆಗೆ ತುಂಬಾ ಅನುಕೂಲವಾಗಿದೆ .


    ಭೂಮಿಗೂ ಕೂಡ ಇದರಿಂದ ಅನುಕೂಲವಾಗಿದೆ . ಸರ್ಕಾರದ ಏಜೆನ್ಸಿಗಳು ಎಲ್ಇಡಿ ಬಲ್ಬ್ ಗಳನ್ನು ಕಡಿಮೆ ಬೆಲೆಗೆ ಮಾರಾಟ ಮಾಡುತ್ತಿರುವುದರಿಂದ ಪ್ರತಿ ವರ್ಷ 40 ಮಿಲಿಯನ್ ಟನ್ ಕಾರ್ಬನ್ ಡೈಆಕ್ಸೈಡ್ ( ಇಂಗಾಲ ಹೊರಸೂಸುವುದು ) ಹೊರ ಹೋಗುವುದನ್ನು ತಪ್ಪಿಸಿದೆ .


    ಆ ಮೂಲಕ ಎರಡಕ್ಕೂ ಲಾಭವಾಗಿದೆ . ಎರಡಕ್ಕೂ ಗೆಲ್ಲುವ ಸಮಾನ ಅವಕಾಶಗಳಿವೆ . ನೀವು ಸರ್ಕಾರದ ಇತರೆ ಯೋಜನೆಗಳು ಮತ್ತು ನಿರ್ಧಾರಗಳನ್ನು ಗಮನಿಸಿರಬಹುದು . ಆಗ ನಿಮಗೆ ಈ ಜನತೆ , ಭೂಮಿ ಮತ್ತು ಲಾಭದ ಪರಿಕಲ್ಪನೆ ಅರ್ಥವಾಗುತ್ತದೆ . ಕಳೆದ ಐದಾರು ವರ್ಷಗಳಲ್ಲಿ ಈ ಮೂರನ್ನು ಅತ್ಯಂತ ಬಲಿಷ್ಠವಾಗಿ ಅನುಷ್ಠಾನಗೊಳಿಸಲಾಗುತ್ತಿದೆ .


    ಇದೀಗ ನೀವು ಸರ್ಕಾರ ಒಳನಾಡು ಜಲಮಾರ್ಗಗಳಿಗೆ ಹೆಚ್ಚಿನ ಒತ್ತು ನೀಡುತ್ತಿರುವುದನ್ನು ಕಾಣಬಹುದು . ಹಲ್ದಿಯಾ ಮತ್ತು ಬನಾರಸ್ ನಡುವೆ ಜಲಮಾರ್ಗವನ್ನು ಕಾರ್ಯಾಚರಣೆ ಮಾಡಲಾಗಿದೆ . ಇದೀಗ ಈಶಾನ್ಯ ರಾಜ್ಯಗಳಲ್ಲೂ ಜಲಮಾರ್ಗಗಳನ್ನು ವಿಸ್ತರಿಸಲಾಗುತ್ತಿದೆ .


    ಜನರು ಈ ಜಲಮಾರ್ಗಗಳಿಂದ ಪ್ರಯೋಜನ ಪಡೆಯುತ್ತಾರೆ . ಕಾರಣ ಇದರಿಂದ ಸಾಗಾಣೆ ವೆಚ್ಚ ತಗ್ಗಲಿದೆ .


    ಗ್ರಹಗಳಿಗೂ ಕೂಡ ಈ ಜಲಮಾರ್ಗಗಳಿಂದ ಅನುಕೂಲವಾಗಲಿದೆ . ಏಕೆಂದರೆ ಅವು ಕಡಿಮೆ ಇಂಧನವನ್ನು ಉರಿಸುತ್ತವೆ . ಇದರಿಂದ ಪೆಟ್ರೋಲ್ ಮತ್ತು ಡೀಸಲ್ ಆಮದು ತಗ್ಗಲಿದೆ ಮತ್ತು ರಸ್ತೆ ಮೇಲಿನ ವಾಹನ ದಟ್ಟಣೆಯೂ ತಗ್ಗಲಿದೆ ಎಂಬುದನ್ನು ನಾವು ಮರೆಯಬಾರದು .


    ಸರಕುಗಳ ಬೆಲೆ ತಗ್ಗಲಿದೆ ಮತ್ತು ಅವು ಅತ್ಯಂತ ಕಿರಿದಾದ ಮಾರ್ಗದಲ್ಲಿ ತ್ವರಿತವಾಗಿ ತಲುಪಬೇಕಾದ ಸ್ಥಳವನ್ನು ತಲುಪಲಿವೆ . ಇದರಿಂದ ಖರೀದಿದಾರರು ಮತ್ತು ಮಾರಾಟಗಾರರು ಇಬ್ಬರು ಲಾಭ ಮಾಡಿಕೊಳ್ಳಬಹುದು .


    ಗೆಳೆಯರೇ , ಭಾರತದಲ್ಲಿ ಮತ್ತೊಂದು ಅಭಿಯಾನ ನಡೆಯುತ್ತಿದೆ . ಅದೆಂದರೆ ಬಿಡಿ ಪ್ಲಾಸ್ಟಿಕ್ ಬಳಕೆಯಿಂದ ದೇಶವನ್ನು ಮುಕ್ತಗೊಳಿಸುವುದು . ಈ ವಿಚಾರದಲ್ಲಿ ಜನತೆ , ಭೂಮಿ ಮತ್ತು ಲಾಭ ಮೂರು ವಿಷಯಗಳು ಒಳಗೊಂಡಿವೆ .


    ಇದು ವಿಶೇಷವಾಗಿ ಪಶ್ಚಿಮಬಂಗಾಳಕ್ಕೆ ತುಂಬಾ ಅನುಕೂಲಕಾರಿ . ಇದು ನಿಮ್ಮ ಸೆಣಬು ಉದ್ಯಮ ಬಳಸುವ ಸಾಧ್ಯತೆಗಳನ್ನು ಹೆಚ್ಚಿಸುತ್ತದೆ . ನೀವು ಅದರ ಪ್ರಯೋಜನ ಪಡೆದುಕೊಳ್ಳುತ್ತೀರಾ ? ನೀವು ಸೆಣಬಿನ ಪ್ಯಾಕಿಂಗ್ ಸಾಮಗ್ರಿ ಉತ್ಪಾದನೆಯನ್ನು ಆರಂಭಿಸಿದ್ದೀರಾ ? ಒಂದು ರೀತಿಯಲ್ಲಿ ನೀವು ಅತಿ ಹೆಚ್ಚಿನ ಅನುಕೂಲಕರ ಸ್ಥಿತಿಯಲ್ಲಿದೀರಿ .


    ನೀವು ಈ ಅವಕಾಶವನ್ನು ಮತ್ತಷ್ಟು ಬಳಸಿಕೊಳ್ಳಬೇಕಿದೆ . ನೀವು ಈ ಅವಕಾಶವನ್ನು ಬಿಟ್ಟರೆ . ನಿಮಗೆ ಯಾರು ಸಹಾಯ ಮಾಡುತ್ತಾರೆ ? ಸುಮ್ಮನೆ ಊಹಿಸಿಕೊಳ್ಳಿ , ಪಶ್ಚಿಮ ಬಂಗಾಳದಲ್ಲಿ ಮಾಡಿದ ಸೆಣಬಿನ ಕೈಚೀಲ ಪ್ರತಿಯೊಬ್ಬರ ಕೈಯಲ್ಲೂ ಕಾಣಿಸಿಕೊಂಡರೆ ಅದರಿಂದ ಬಂಗಾಳದ ಜನರಿಗೆ ಎಷ್ಟು ದೊಡ್ಡ ಲಾಭವಾಗುತ್ತದೆ ಎಂಬುದನ್ನು !.


    ಗೆಳೆಯರೇ , ಜನಕೇಂದ್ರಿತ , ಜನ ಆಧಾರಿತ ಮತ್ತು ಭೂ ಸ್ನೇಹಿ ಅಭಿವೃದ್ಧಿ ನಿಲುವುಗಳು ದೇಶದಲ್ಲಿ ಇದೀಗ ಆಡಳಿತದ ಭಾಗವಾಗಿದೆ . ನಮ್ಮ ತಾಂತ್ರಿಕ ಹಸ್ತಕ್ಷೇಪಗಳು , ಜನತೆ , ಭೂಮಿ ಮತ್ತು ಲಾಭದ ಆಲೋಚನೆಗೆ ಹೊಂದಿಕೊಳ್ಳುತ್ತವೆ .


    ಯುಪಿಐ ಮೂಲಕ ನಮ್ಮ ಬ್ಯಾಂಕಿಂಗ್ ವ್ಯವಸ್ಥೆಯನ್ನು ಟಚ್ ಲೆಸ್ , ಸಂಪರ್ಕ ರಹಿತ , ನಗದು ರಹಿತ ಮತ್ತು 24X7 ಮಾಡಲಾಗಿದೆ . ಭೀಮ್ ಆಪ್ ಮೂಲಕ ವಹಿವಾಟುಗಳು ಹೊಸ ದಾಖಲೆಗಳನ್ನು ಬರೆಯುತ್ತಿವೆ . ರುಪೆ ಕಾರ್ಡ್ ಇದೀಗ ಬಡವರು , ರೈತರು , ಮಧ್ಯಮವರ್ಗ ಮತ್ತು ದೇಶದ ಪ್ರತಿಯೊಂದು ವರ್ಗದ ನೆಚ್ಚಿನ ಕಾರ್ಡ್ ಆಗಿ ಬದಲಾಗಿದೆ . ನಾವು ಸ್ವಾವಲಂಬಿ ಭಾರತದ ಬಗ್ಗೆ ಮಾತನಾಡುವಾಗ ನಾವೇಕೆ ರುಪೆ ಕಾರ್ಡ್ ಅನ್ನು ಹೆಮ್ಮೆಯಿಂದ ಬಳಸಬಾರದು ?


    ಗೆಳೆಯರೇ , ಇದೀಗ ದೇಶದಲ್ಲಿ ಬ್ಯಾಂಕಿಂಗ್ ಸೇವೆಗಳ ವ್ಯಾಪ್ತಿ ದೀರ್ಘಕಾಲ ಉಳ್ಳದವರ ವರ್ಗದಲ್ಲೇ ಇದ್ದಂತಹ ಜನರನ್ನು ತಲುಪಿದೆ . ಡಿಬಿಟಿ , ಜೆಎಎಂ ಅಂದರೆ ಜನಧನ್ ಆಧಾರ್ ಮೊಬೈಲ್ ಮೂಲಕ ಯಾವುದೇ ಸೋರಿಕೆಯಿಲ್ಲದೆ , ಕೋಟ್ಯಾಂತರ ಫಲಾನುಭವಿಗಳಿಗೆ ಅಗತ್ಯ ಸೇವೆಗಳ ಬೆಂಬಲವನ್ನು ಒದಗಿಸಲು ಸಾಧ್ಯವಾಗಿದೆ .


    ಅದೇ ರೀತಿ ಸರ್ಕಾರದ ಇ - ಮಾರುಕಟ್ಟೆ ತಾಣ ಅಂದರೆ ಜೆಇಎಂ ಅಡಿಯಲ್ಲಿ ಸರ್ಕಾರದೊಂದಿಗೆ ಸಂಪರ್ಕ ಸಾಧಿಸುವ ಮೂಲಕ ಸಾರ್ವಜನಿಕರಿಗೆ ಲಾಭ ಗಳಿಕೆಗೆ ಅವಕಾಶ ಮಾಡಿಕೊಟ್ಟಿದೆ . ನೀವು ಸ್ವಸಹಾಯ ಗುಂಪುಗಳು , ಎಂಎಸ್ಎಂಇಗಳು ಜೆಇಎಂ ವೇದಿಕೆಯ ಮೂಲಕ ನೇರವಾಗಿ ಭಾರತ ಸರ್ಕಾರಕ್ಕೆ ಸರಕು ಮತ್ತು ಸೇವೆಗಳನ್ನು ಒದಗಿಸುತ್ತಿರುವ ಬಗ್ಗೆ ಕೇಳಿರಬಹುದು . ಇಲ್ಲವಾದರೆ ಕೆಲವೇ ಕೆಲವು ಲಕ್ಷಗಳ ವಹಿವಾಟು ಹೊಂದಿರುವ ಉದ್ದಿಮೆದಾರರು ಕೇಂದ್ರ ಸರ್ಕಾರಕ್ಕೆ ನೇರವಾಗಿ ತಮ್ಮ ಉತ್ಪನ್ನಗಳನ್ನು ಮಾರಾಟ ಮಾಡಲು ಯೋಚಿಸಲೂ ಸಾಧ್ಯವಾಗುತ್ತಿರಲಿಲ್ಲ .


    ಆದ್ದರಿಂದ ನಾನು ನಿಮ್ಮ ಐಸಿಸಿ ಸದಸ್ಯರು ಮತ್ತು ಸಂಬಂಧಿಸಿದ ಉತ್ಪಾದಕರು ಗರಿಷ್ಠ ಸಂಖ್ಯೆಯಲ್ಲಿ ಜಿಇಎಂ ಸೇರ್ಪಡೆಯಾಗಬೇಕು ಎಂದು ಆಗ್ರಹಿಸಲು ಬಯಸುತ್ತೇನೆ . ಪ್ರತಿಯೊಬ್ಬ ಉತ್ಪಾದಕರೂ ಜಿಇಎಂ ಸೇರ್ಪಡೆಯಾದರೆ ಸಣ್ಣ ಉದ್ದಿಮೆದಾರರೂ ಸಹ ಸರ್ಕಾರಕ್ಕೆ ನೇರವಾಗಿ ತಮ್ಮ ಉತ್ಪನ್ನಗಳನ್ನು ಮಾರಾಟ ಮಾಡಲು ಸಾಧ್ಯವಾಗುತ್ತದೆ .


    ಗೆಳೆಯರೇ , ನಾವು ನಮ್ಮ ಭೂಮಿಯ ಬಗ್ಗೆ ಮಾತನಾಡುವಾಗ ನೀವು ಇಂದಿನ ಐಎಸ್ಎ ಅಂದರೆ ಅಂತಾರಾಷ್ಟ್ರೀಯ ಸೌರ ಮೈತ್ರಿಯನ್ನು ಗಮನಿಸಿರಬಹುದು . ಅದು ಇಂದು ದೊಡ್ಡ ಜಾಗತಿಕ ಚಳವಳಿಯಾಗಿದೆ . ಸೌರಶಕ್ತಿ ವಲಯದಲ್ಲಿ ಭಾರತ ತಾನು ಮಾಡಿಕೊಂಡಿರುವ ಲಾಭದ ಪ್ರಯೋಜನಗಳನ್ನು ಇಡೀ ವಿಶ್ವದೊಂದಿಗೆ ಹಂಚಿಕೊಳ್ಳುವ ಪ್ರಯತ್ನಗಳು ನಡೆದಿವೆ . ನವೀಕರಿಸಬಹುದಾದ ಇಂಧನ , ದೇಶದಲ್ಲಿ ಸೌರಶಕ್ತಿ ಉತ್ಪಾದನೆಗೆ ನಿಗದಿಪಡಿಸಿರುವ ಗುರಿಗಳಿಗೆ ಹೂಡಿಕೆ ಮತ್ತು ಕೊಡುಗೆಯನ್ನು ವಿಸ್ತರಿಸುವಂತೆ ನಾನು ಭಾರತೀಯ ವಾಣಿಜ್ಯ ಮಹಾಮಂಡಳಿಯ ಎಲ್ಲ ಸದಸ್ಯರಲ್ಲಿ ಮನವಿ ಮಾಡುತ್ತೇನೆ .


    ದೇಶದಲ್ಲಿ ಸೌರ ಫಲಕಗಳ ಮೂಲಕ ವಿದ್ಯುತ್ ಸಂಗ್ರಹ ಸಾಮರ್ಥ್ಯ ಹೆಚ್ಚಳಕ್ಕೆ ಉತ್ತಮ ಬ್ಯಾಟರಿ ಉತ್ಪಾದನೆ ಮತ್ತು ಅಭಿವೃದ್ಧಿ ಹಾಗೂ ಸಂಶೋಧನೆಯಲ್ಲಿ ಹೂಡಿಕೆ ಮಾಡುವಂತೆ ಕೋರುತ್ತೇನೆ . ನೀವು ಈ ಕೆಲಸದಲ್ಲಿ ತೊಡಗಿರುವಂತಹ ಸಂಸ್ಥೆಗಳು , ಎಂಎಸ್ಎಂಇಗಳನ್ನು ಕೈಹಿಡಿದು ಬೆಂಬಲಿಸುತ್ತೀರ ಎಂದುಕೊಂಡಿದ್ದೇನೆ . ಬದಲಾಗುತ್ತಿರುವ ಜಗತ್ತಿನಲ್ಲಿ ಸೋಲಾರ್ ರೀಚಾರ್ಜಬಲ್ ಬ್ಯಾಟರಿಗಳಿಗೆ ಬಹುದೊಡ್ಡ ಮಾರುಕಟ್ಟೆ ಇದೆ . ಭಾರತೀಯ ಉದ್ಯಮ ಇದನ್ನು ಮುನ್ನಡೆಸಲು ಸಾಧ್ಯವೇ ? ಭಾರತ ಈ ಕ್ಷೇತ್ರದಲ್ಲಿ ದೊಡ್ಡ ತಾಣವಾಗಬಹುದೆ ?


    2022 ರ ವೇಳೆಗೆ ಭಾರತ ಸ್ವಾತಂತ್ರ್ಯಗಳಿಸಿ , 75 ವರ್ಷ ಪೂರ್ಣಗೊಳ್ಳುತ್ತದೆ ಮತ್ತು 2025 ರ ವೇಳೆಗೆ ಐಸಿಸಿ ನೂರು ವರ್ಷಗಳನ್ನು ಪೂರ್ಣಗೊಳಿಸುತ್ತದೆ . ಇವೆರಡನ್ನೂ ಜೋಡಿಸಿಕೊಂಡು ಐಸಿಸಿ ಹಾಗೂ ಅದರ ಸದಸ್ಯರು ಈ ವಿಷಯಗಳಲ್ಲಿ ತಾವೇ ತಮ್ಮ ಗುರಿಗಳನ್ನು ನಿಗದಿಪಡಿಸಿಕೊಳ್ಳಬಹುದಲ್ಲವೇ ?


    ಗೆಳೆಯರೇ , ಇದು ನಾವು ಅವಕಾಶಗಳನ್ನು ಗುರುತಿಸುವಂತಹ ಕಾಲ . ನೀವು ನಿಮ್ಮ ಶಕ್ತಿಯನ್ನು ನಿರೂಪಿಸಿರಿ ಮತ್ತು ಹೊಸ ಎತ್ತರಕ್ಕೆ ಬೆಳೆಯಿರಿ . ಇದು ಅತಿದೊಡ್ಡ ಬಿಕ್ಕಟ್ಟು ಎಂದುಕೊಂಡರೆ ನಾವು ಅದರ ಸಂಪೂರ್ಣ ಲಾಭವನ್ನು ಮಾಡಿಕೊಳ್ಳಬೇಕಿದೆ ಮತ್ತು ಅದರಿಂದ ಅತಿದೊಡ್ಡ ಪಾಠಗಳನ್ನು ಕಲಿಯಬೇಕಿದೆ .


    ಸರ್ಕಾರ ಈ ಧ್ಯೇಯಕ್ಕೆ ಸಂಪೂರ್ಣವಾಗಿ ಬದ್ಧವಾಗಿದೆ ಮತ್ತು ಅದಕ್ಕಾಗಿ ಸರ್ಕಾರ ನಿಮ್ಮೊಡನಿರಲಿದೆ ಎಂದು ನಾನು ಭರವಸೆ ನೀಡುತ್ತೇನೆ . ಹೊಸ ನಿರ್ಣಯಗಳೊಂದಿಗೆ ಮುನ್ನುಗಲು ಯಾವುದೇ ಹಿಂಜರಿಕೆ ಬೇಡ . ಮುಕ್ತವಾಗಿ ಮುನ್ನುಗ್ಗಿ ಹೊಸ ವಿಶ್ವಾಸದೊಂದಿಗೆ ಮುಂದಡಿ ಇಡಿ . ಸ್ವಾವಲಂಬಿ ಭಾರತದ ಮೂಲ ಭಾರತದ ಸ್ವಾವಲಂಬನೆಯಲ್ಲಿದೆ .


    ಗುರುದೇವ್ ರವೀಂದ್ರನಾಥ್ ಠಾಗೂರ್ ಜಿ ಅವರು ತಮ್ಮ “ ನೂತನ್ ಜುಗರ್ ಭೋರ್ - ಪದ್ಯದಲ್ಲಿ Nooton Juger Bhor' - "Cholai Cholai Bajbe Joyer Bheri, Paer Begei Poth Kete Jaay Korish Na Ar Deri" ಎಂದು ಹೇಳಿದ್ದಾರೆ . ಅಂದರೆ ಪ್ರತಿಯೊಂದು ಹೆಜ್ಜೆಯೂ ನಿರ್ಣಾಯಕ , ಮುಂದಡಿ ಇಡುವ ಪ್ರತಿಯೊಂದು ಹೆಜ್ಜೆಯೂ
    ಹೊಸ ಮಾರ್ಗವನ್ನು ಸೃಷ್ಟಿಸಲಿದೆ . ಯಾವುದೇ ಕಾರಣಕ್ಕೂ ವಿಳಂಬ ಮಾಡಬೇಡಿ ” ಎಂದು .


    ನೀವು ಸುಮ್ಮನೆ ಊಹಿಸಿಕೊಳ್ಳಿ ಈ ಮಂತ್ರ ಎಷ್ಟು ದೊಡ್ಡದು ಎಂಬುದನ್ನು ಚಲಿಸುವ ಹೆಜ್ಜೆ ಹೊಸ ಮಾರ್ಗ ಸೃಷ್ಟಿಸುತ್ತದೆ ಎಂಬುದನ್ನು , ಅಂತಹ ದೊಡ್ಡ ಸ್ಫೂರ್ತಿ ನಮ್ಮ ಮುಂದಿರುವಾಗ ಯಾವುದೇ ಕಾರಣಕ್ಕೂ ನಿಲ್ಲುವ ಪ್ರಶ್ನೆಯೇ ಇಲ್ಲ .


    ನಿಮ್ಮ ಸಂಸ್ಥೆ ನೂರು ವರ್ಷ ಪೂರೈಸಿದೆ ಆಚರಣೆ ಸಂದರ್ಭದಲ್ಲಿ , ದೇಶ ಸ್ವಾತಂತ್ರ್ಯಗಳಿಸಿ 75 ವರ್ಷ ಪೂರ್ಣಗೊಳಿಸುವ ವೇಳೆಗೆ ನಮ್ಮ ದೇಶ ಸ್ವಾವಲಂಬಿ ಭಾರತದ ಹಾದಿಯಲ್ಲಿ ಮುನ್ನಡೆದಿರುತ್ತದೆ ಎಂದು ನನಗೆ ಸಂಪೂರ್ಣ ವಿಶ್ವಾಸವಿದೆ .


    ಮತ್ತೊಮ್ಮೆ ನಿಮಗೆಲ್ಲರಿಗೂ ಶುಭಾಶಯಗಳು


    ಆರೋಗ್ಯದಿಂದಿರಿ ಮತ್ತು ಸುರಕ್ಷಿತವಾಗಿರಿ


    ತುಂಬಾ ಧನ್ಯವಾದಗಳು .


    ಎಚ್ಚರಿಕೆಯಿಂದಿರಿ


    ***

    
    
    (Release ID: 1655007) Visitor Counter : 3
    
    
      Read this release in: English , Hindi , Urdu , Marathi , Manipuri , Assamese , Bengali , Punjabi , Gujarati , Odia , Tamil , Telugu , Malayalam