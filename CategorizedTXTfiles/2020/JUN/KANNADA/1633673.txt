      ಪ್ರಧಾನ ಮಂತ್ರಿಯವರ ಕಛೇರಿ

      ಕೋವಿಡ್-19 ವಿರುದ್ಧ ಹೋರಾಡಲು ಪಿಎಂ ಕೇರ್ಸ್ ನಿಧಿಯಡಿ 50,000 ವೆಂಟಿಲೇಟರ್‌ಗಳನ್ನು ಭಾರತದಲ್ಲಿ ತಯಾರಿಸಲಾಗುತ್ತಿದೆ
      Posted On: 23 JUN 2020 11:15AM by PIB Bengaluru


    ಕೋವಿಡ್ -19 ವಿರುದ್ಧ ಹೋರಾಡಲು ಪಿಎಂ ಕೇರ್ಸ್ ನಿಧಿಯಡಿ 50,000 ವೆಂಟಿಲೇಟರ್ ‌ ಗಳನ್ನು ಭಾರತದಲ್ಲಿ ತಯಾರಿಸಲಾಗುತ್ತಿದೆ


    ಎಲ್ಲಾ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಸರ್ಕಾರಿ ಕೋವಿಡ್ ಆಸ್ಪತ್ರೆಗಳಿಗೆ 50000 ‘ ಭಾರತದಲ್ಲಿ ತಯಾರಿಸಿದ ’ ವೆಂಟಿಲೇಟರ್ ‌ ಗಳನ್ನು ಪೂರೈಸಲು ಪಿಎಂ ಕೇರ್ಸ್ ಫಂಡ್ ಟ್ರಸ್ಟ್ ನಿಂದ 2000 ಕೋಟಿ ರೂ . ಗಳನ್ನು ನಿಗದಿಪಡಿಸಲಾಗಿದೆ . ಇದಲ್ಲದೆ , ವಲಸೆ ಕಾರ್ಮಿಕರ ಕಲ್ಯಾಣಕ್ಕಾಗಿ 1000 ಕೋಟಿ ರೂ . ಗಳನ್ನು ಒದಗಿಸಲಾಗಿದೆ .


    50000 ವೆಂಟಿಲೇಟರ್ ‌ ಗಳ ಪೈಕಿ 30000 ವೆಂಟಿಲೇಟರ್ ‌ ಗಳನ್ನು ಭಾರತ್ ಎಲೆಕ್ಟ್ರಾನಿಕ್ಸ್ ಲಿಮಿಟೆಡ್ ತಯಾರಿಸುತ್ತಿದೆ . ಉಳಿದ 20000 ವೆಂಟಿಲೇಟರ್ ‌ ಗಳನ್ನು AgVa ಹೆಲ್ತ್ ‌ ಕೇರ್ (10000), AMTZ ಬೇಸಿಕ್ (5650), AMTZ ಹೈ ಎಂಡ್ (4000) ಮತ್ತು ಅಲೈಡ್ ಮೆಡಿಕಲ್ (350) ತಯಾರಿಸುತ್ತಿವೆ . ಇಲ್ಲಿಯವರೆಗೆ 2923 ವೆಂಟಿಲೇಟರ್ ‌ ಗಳನ್ನು ತಯಾರಿಸಲಾಗಿದ್ದು , ಅದರಲ್ಲಿ 1340 ವೆಂಟಿಲೇಟರ್ ‌ ಗಳನ್ನು ಈಗಾಗಲೇ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ತಲುಪಿಸಲಾಗಿದೆ . ಮಹಾರಾಷ್ಟ್ರ (275), ದೆಹಲಿ (275), ಗುಜರಾತ್ (175), ಬಿಹಾರ (100), ಕರ್ನಾಟಕ (90), ರಾಜಸ್ಥಾನ (75) ಇವುಗಳಲ್ಲಿ ಪ್ರಮುಖವಾದವು . ಜೂನ್ 2020 ರ ಅಂತ್ಯದ ವೇಳೆಗೆ , ಹೆಚ್ಚುವರಿ 14,000 ವೆಂಟಿಲೇಟರ್ ‌ ಗಳನ್ನು ಎಲ್ಲಾ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ತಲುಪಿಸಲಾಗುತ್ತದೆ .


    ವಲಸೆ ಕಾರ್ಮಿಕರ ಕಲ್ಯಾಣಕ್ಕಾಗಿ ಈಗಾಗಲೇ 1000 ಕೋಟಿಗಳನ್ನು ರಾಜ್ಯ / ಕೇಂದ್ರಾಡಳಿತ ಪ್ರದೇಶಗಳಿಗೆ ಬಿಡುಗಡೆ ಮಾಡಲಾಗಿದೆ . ನಿಧಿಯ ವಿತರಣೆಯು 2011 ರ ಜನಗಣತಿಯ ಪ್ರಕಾರ ಜನಸಂಖ್ಯೆಯ ಶೇ . 50, ಕೋವಿಡ್ -19 ಪಾಸಿಟಿವ್ ಪ್ರಕರಣಗಳ ಸಂಖ್ಯೆ ಶೇ . 40 ಮತ್ತು ಎಲ್ಲಾ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಶೇ . 10 ರಷ್ಟು ಸಮಾನ ವಿತರಣೆ ಸೂತ್ರವನ್ನು ಆಧರಿಸಿದೆ . ಈ ನೆರವನ್ನು ವಲಸಿಗರ ವಸತಿ , ಆಹಾರ , ವೈದ್ಯಕೀಯ ಚಿಕಿತ್ಸೆ ಮತ್ತು ಸಾಗಣೆಗೆ ವ್ಯವಸ್ಥೆಗೆ ಬಳಸಲಾಗುತ್ತದೆ . ಮಹಾರಾಷ್ಟ್ರ (181 ಕೋಟಿ ), ಉತ್ತರ ಪ್ರದೇಶ (103 ಕೋಟಿ ), ತಮಿಳುನಾಡು (83 ಕೋಟಿ ), ಗುಜರಾತ್ (66 ಕೋಟಿ ), ದೆಹಲಿ (55 ಕೋಟಿ ), ಪಶ್ಚಿಮ ಬಂಗಾಳ (53 ಕೋಟಿ ), ಬಿಹಾರ (51 ಕೋಟಿ ) ), ಮಧ್ಯಪ್ರದೇಶ (50 ಕೋಟಿ ), ರಾಜಸ್ಥಾನ (50 ಕೋಟಿ ) ಮತ್ತು ಕರ್ನಾಟಕ (34 ಕೋಟಿ ) ನೆರವು ಪಡೆದ ಪ್ರಮುಖ ರಾಜ್ಯಗಳಾಗಿವೆ .


    ***

    
    
    (Release ID: 1633673) Visitor Counter : 11
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Odia , Tamil , Telugu , Malayalam