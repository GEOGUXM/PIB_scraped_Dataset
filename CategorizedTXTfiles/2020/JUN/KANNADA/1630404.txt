      ಗ್ರಾಹಕ ವ್ಯವಹಾರ, ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವಾಲಯ

      ಲಾಕ್ ಡೌನ್ ಅವಧಿಯಲ್ಲಿ 3965 ರೈಲ್ ರೇಕ್ ಗಳ ಮೂಲಕ ಒಟ್ಟು 111.02 ಎಲ್.ಎಂ.ಟಿ. ಆಹಾರ ಧಾನ್ಯಗಳ ಎತ್ತುವಳಿ
      Posted On: 07 JUN 2020 7:02PM by PIB Bengaluru


    ಲಾಕ್ ಡೌನ್ ಅವಧಿಯಲ್ಲಿ 3965 ರೈಲ್ ರೇಕ್ ಗಳ ಮೂಲಕ ಒಟ್ಟು 111.02 ಎಲ್ . ಎಂ . ಟಿ . ಆಹಾರ ಧಾನ್ಯಗಳ ಎತ್ತುವಳಿ


    ಆತ್ಮನಿರ್ಭರ ಪ್ಯಾಕೇ ಜ್ ಅ ಡಿಯಲ್ಲಿ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು 4.42 ಎಲ್ . ಎಂ . ಟಿ . ಆಹಾರಧಾನ್ಯಗಳನ್ನು ಮತ್ತು 15,413 ಎಂ . ಟಿ . ದ್ವಿದಳ ಧಾನ್ಯಗಳನ್ನು ವಿತರಣೆಗಾಗಿ ಎತ್ತುವಳಿ ಮಾಡಿವೆ


    ಪಿ . ಎಂ . ಜಿ . ಕೆ . ಎ . ವೈ . ಅಡಿಯಲ್ಲಿ 105.10 ಎಲ್ ಎಂ . ಟಿ . ಆಹಾರಧಾನ್ಯಗಳು ಮತ್ತು 4.71 ಎಲ್ . ಎಂ . ಟಿ . ದ್ವಿದಳ ಧಾನ್ಯಗಳನ್ನು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಎತ್ತುವಳಿ ಮಾಡಿವೆ


    ಆಹಾರ ಧಾನ್ಯಗಳ ವಿತರಣೆ :


    2020 ರ ಮಾರ್ಚ್ 14 ರಂದು ಲಾಕ್ ಡೌನ್ ಘೋಷಣೆಯಾದಂದಿನಿಂದ 111.02 ಎಲ್ . ಎಂ . ಟಿ . ಆಹಾರ ಧಾನ್ಯಗಳನ್ನು ಎತ್ತುವಳಿ ಮಾಡಿ , 3965 ರೈಲ್ ರೇಕ್ ಗಳ ಮೂಲಕ ಸಾಗಾಟ ಮಾಡಲಾಗಿದೆ . ರೈಲು ಮಾರ್ಗವಲ್ಲದೆ ರಸ್ತೆ ಮತ್ತು ಜಲ ಮಾರ್ಗಗಳ ಮೂಲಕವೂ ಸಾಗಾಟ ಮಾಡಲಾಗಿದೆ . ಒಟ್ಟು 234.51 ಎಲ್ . ಎಂ . ಟಿ . ಯನ್ನು ಸಾಗಾಟ ಮಾಡಲಾಗಿದೆ . 15,500 ಎಂ . ಟಿ . ಧಾನ್ಯಗಳನ್ನು 13 ಹಡಗುಗಳ ಮೂಲಕ ಸಾಗಾಟ ಮಾಡಲಾಗಿದೆ . ಒಟ್ಟು 11.30 ಎಲ್ . ಎಂ . ಟಿ . ಆಹಾರ ಧಾನ್ಯಗಳನ್ನು ಈಶಾನ್ಯ ರಾಜ್ಯಗಳಿಗೆ ಸಾಗಾಟ ಮಾಡಲಾಗಿದೆ . ಎನ್ . ಎಫ್ . ಎಸ್ . ಎ . ಮತ್ತು ಪಿ . ಎಂ . ಜಿ . ಕೆ . ಎ . ವೈ . ಅಡಿಯಲ್ಲಿ ಮುಂದಿನ ಮೂರು ತಿಂಗಳಿಗೆ ಈಶಾನ್ಯ ರಾಜ್ಯಗಳಿಗೆ ಒಟ್ಟು 11.5 ಎಲ್ . ಎಂ . ಟಿ . ಆಹಾರ ಧಾನ್ಯಗಳು ಬೇಕಾಗುತ್ತವೆ .


    ವಲಸೆ ಕಾರ್ಮಿಕರಿಗೆ ಆಹಾರ ಧಾನ್ಯಗಳ ವಿತರಣೆ :


    ( ಆತ್ಮನಿರ್ಭರ ಭಾರತ್ ಪ್ಯಾಕೇಜ್ )


    ಆತ್ಮನಿರ್ಭರ ಭಾರತ್ ಪ್ಯಾಕೇಜಿನಡಿಯಲ್ಲಿ , ಭಾರತ ಸರಕಾರವು 8 ಎಲ್ . ಎಂ . ಟಿ . ಆಹಾರ ಧಾನ್ಯಗಳನ್ನು ಎನ್ . ಎಫ್ . ಎಸ್ . ಎ . ಅಥವಾ ರಾಜ್ಯಗಳ ಪಿ . ಡಿ . ಎಸ್ . ಕಾರ್ಡುಗಳಡಿಯಲ್ಲಿ ಬಾರದೆ ಇರುವ 8 ಕೋಟಿ ವಲಸೆ ಕಾರ್ಮಿಕರಿಗೆ , ವಿವಿಧ ಕಡೆಗಳಲ್ಲಿ ಸಿಲುಕಿಹಾಕಿಕೊಂಡವರಿಗೆ ಮತ್ತು ಆವಶ್ಯಕತೆ ಇರುವವರಿಗೆ ವಿತರಿಸುವುದಕ್ಕಾಗಿ ಒದಗಿಸಲು ನಿರ್ಧರಿಸಿತು . ಓರ್ವ ವ್ಯಕ್ತಿಗೆ ತಲಾ 5 ಕಿಲೋ . ದಂತೆ ಆಹಾರ ಧಾನ್ಯಗಳನ್ನು ಉಚಿತವಾಗಿ ಮೇ ಮತ್ತು ಜೂನ್ ತಿಂಗಳಲ್ಲಿ ಎಲ್ಲಾ ವಲಸೆ ಕಾರ್ಮಿಕರಿಗೆ ವಿತರಿಸಲಾಗುತ್ತಿದೆ . ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು 4.42 ಎಲ್ . ಎಂ . ಟಿ . ಆಹಾರ ಧಾನ್ಯಗಳನ್ನು ಎತ್ತುವಳಿ ಮಾಡಿ 10,131 ಎಂ . ಟಿ . ಯಷ್ಟು ಆಹಾರ ಧಾನ್ಯಗಳನ್ನು 20.26 ಲಕ್ಷ ಫಲಾನುಭವಿಗಳಿಗೆ ವಿತರಿಸಿವೆ . ಭಾರತ ಸರಕಾರವು 39,000 ಎಂ . ಟಿ . ದ್ವಿದಳ ಧಾನ್ಯಗಳನ್ನು 1.96 ಕೋಟಿ ವಲಸೆ ಕಾರ್ಮಿಕರಿಗೆ ವಿತರಿಸುವುದಕ್ಕಾಗಿ ಮಂಜೂರು ಮಾಡಿದೆ . 8 ಕೋಟಿ ವಲಸೆ ಕಾರ್ಮಿಕರು , ವಿವಿಧೆಡೆಗಳಲ್ಲಿ ಸಿಲುಕಿ ಹಾಕಿಕೊಂಡವರು ಮತ್ತು ಆವಶ್ಯಕತೆ ಇರುವ ಕುಟುಂಬಗಳು , ಅವರು ಎನ್ . ಎಫ್ . ಎಸ್ . ಎ . ಅಥವಾ ರಾಜ್ಯ ಪಿ . ಡಿ . ಎಸ್ . ಕಾರ್ಡ್ ಯೋಜನೆಗಳ ಫಲಾನುಭವಿಗಳಾಗಿರದಿದ್ದರೂ ಅವರಿಗೆ ಕುಟುಂಬವೊಂದಕ್ಕೆ 1 ಕಿಲೋ ಬೇಳೆ / ಕಾಳುಗಳನ್ನು ಮೇ ಮತ್ತು ಜೂನ್ ತಿಂಗಳಲ್ಲಿ ಉಚಿತವಾಗಿ ಒದಗಿಸಲಾಗುತ್ತದೆ . ಈ ಬೇಳೆ / ಕಾಳುಗಳ ಮಂಜೂರಾತಿಯನ್ನು ರಾಜ್ಯಗಳ ಆವಶ್ಯಕತೆಗಳಿಗನುಸಾರ ಮಂಜೂರು ಮಾಡಲಾಗುತ್ತದೆ .


    ಸುಮಾರು 28,306 ಎಂ . ಟಿ . ಬೇಳೆ / ಕಾಳುಗಳನ್ನು ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಿಗೆ ರವಾನಿಸಲಾಗಿದೆ . ಒಟ್ಟು 15,413 ಎಂ . ಟಿ . ಬೇಳೆ ಕಾಳುಗಳನ್ನು ವಿವಿಧ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಎತ್ತುವಳಿ ಮಾಡಿವೆ . 631 ಎಂ . ಟಿ . ಬೇಳೆ ಕಾಳುಗಳನ್ನು ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ವಿತರಿಸಿವೆ . ಭಾರತ ಸರಕಾರವು ಆಹಾರ ಧಾನ್ಯಗಳ 100% ಹಣಕಾಸು ಹೊರೆಯನ್ನು ಅಂದರೆ ಸುಮಾರು 3,109 ಕೋ . ರೂ . ಹಾಗು ಬೇಳೆ ಕಾಳುಗಳಿಗೆ ಸಂಬಂಧಿಸಿ 280 ಕೋ . ರೂ . ಗಳ ಹೊರೆಯನ್ನು ಈ ಯೋಜನೆ ಅಡಿಯಲ್ಲಿ ಭರಿಸುತ್ತಿದೆ .


    ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಅನ್ನ ಯೋಜನಾ :


    ಆಹಾರ ಧಾನ್ಯಗಳು ( ಅಕ್ಕಿ / ಗೋಧಿ .)


    ಪಿ . ಎಂ . ಜಿ . ಕೆ . ಎ . ವೈ . ಅಡಿಯಲ್ಲಿ ಏಪ್ರಿಲ್ ತಿಂಗಳಿನಿಂದ ಜೂನ್ ವರೆಗೆ 3 ತಿಂಗಳಿಗೆ ಒಟ್ಟು 104.4 ಎಲ್ . ಎಂ . ಟಿ . ಅಕ್ಕಿ ಮತ್ತು 15.6 ಎಲ್ . ಎಂ . ಟಿ . ಗೋಧಿ ಬೇಕಾಗಿದ್ದು , ಇದರಲ್ಲಿ 91.40 ಎಲ್ . ಎಂ . ಟಿ . ಅಕ್ಕಿ ಮತ್ತು 13.70 ಎಲ್ . ಎಂ . ಟಿ . ಗೋಧಿಯನ್ನು ವಿವಿಧ ರಾಜ್ಯಗಳು , ಕೇಂದ್ರಾಡಳಿತ ಪ್ರದೇಶಗಳು ಎತ್ತುವಳಿ ಮಾಡಿವೆ . ಒಟ್ಟು 105.10 ಎಲ್ . ಎಂ . ಟಿ . ಆಹಾರ ಧಾನ್ಯಗಳನ್ನು ಎತ್ತುವಳಿ ಮಾಡಲಾಗಿದೆ . ಏಪ್ರಿಲ್ ತಿಂಗಳಿಗೆ 36.98 ಎಲ್ . ಎಂ . ಟಿ . ( 92.45 %) , ಮೇ ತಿಂಗಳಿಗೆ 34.93 ಎಲ್ . ಎಂ . ಟಿ . ( 87.33 %) ಮತ್ತು ಜೂನ್ ತಿಂಗಳಿಗೆ 6.99 ಎಲ್ . ಎಂ . ಟಿ . ( 17.49 ) ಯಷ್ಟನ್ನು ವಿತರಣೆ ಮಾಡಲಾಗಿದೆ . ಭಾರತ ಸರಕಾರವು ಶೇಖಡಾ 100 ರಷ್ಟು ಹಣಕಾಸು ಹೊರೆಯನ್ನು ಅಂದರೆ ಸುಮಾರು 46,000 ಕೋ . ರೂ . ಗಳನ್ನು ಯೋಜನೆ ಅಡಿಯಲ್ಲಿ ಭರಿಸುತ್ತದೆ . 6 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಾದ – ಪಂಜಾಬ್ , ಹರ್ಯಾಣಾ , ರಾಜಸ್ಥಾನ , ಚಂಡೀಗಢ , ದಿಲ್ಲಿ , ಮತ್ತು ಗುಜರಾತ್ ಗಳಿಗೆ ಗೋಧಿಯನ್ನು ಮಂಜೂರು ಮಾಡಲಾಗಿದ್ದರೆ , ಉಳಿದ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಅಕ್ಕಿಯನ್ನು ಮಂಜೂರು ಮಾಡಲಾಗಿದೆ .


    ದ್ವಿದಳ ಧಾನ್ಯಗಳು


    ದ್ವಿದಳ ಧಾನ್ಯಗಳಿಗೆ ಸಂಬಂಧಿಸಿ ಮೂರು ತಿಂಗಳ ಒಟ್ಟು ಬೇಡಿಕೆ 5.87 ಎಲ್ . ಎಂ . ಟಿ . ಭಾರತ ಸರಕಾರವು ಈ ಯೋಜನೆ ಅಡಿಯಲ್ಲಿ ಶೇಕಡಾ 100 ರಷ್ಟು ಹಣಕಾಸು ಹೊರೆ , ಸುಮಾರು 5000 ಕೋ . ರೂ . ಗಳನ್ನು ಭರಿಸುತ್ತಿದೆ . ಇದುವರೆಗೆ 4.71 ಎಲ್ . ಎಂ . ಟಿ . ದ್ವಿದಳ ಧಾನ್ಯಗಳು ರಾಜ್ಯಗಳನ್ನು / ಕೇಂದ್ರಾಡಳಿತ ಪ್ರದೇಶಗಳನ್ನು ತಲುಪಿವೆ , 2.67 ಎಲ್ . ಎಂ . ಟಿ . ದ್ವಿದಳ ಧಾನ್ಯಗಳನ್ನು ವಿತರಿಸಲಾಗಿದೆ .


    ಮುಕ್ತ ಮಾರುಕಟ್ಟೆ ಮಾರಾಟ ಯೋಜನೆ ( ಒ . ಎಮ್ . ಎಸ್ . ಎಸ್ .)


    ಒ . ಎಮ್ . ಎಸ್ . ಎಸ್ . ಅಡಿಯಲ್ಲಿ ಅಕ್ಕಿಯ ದರವನ್ನು ಕಿಲೋ ಒಂದಕ್ಕೆ 22 ರೂಪಾಯಿ ಮತ್ತು ಗೋಧಿಯ ದರವನ್ನು ಕಿಲೋ 1 ಕ್ಕೆ 21 ರೂಪಾಯಿ ಎಂದು ನಿಗದಿ ಮಾಡಲಾಗಿದ್ದು , ಎಫ್ . ಸಿ . ಐ . ಯು ಲಾಕ್ ಡೌನ್ ಅವಧಿಯಲ್ಲಿ 5.49 ಎಲ್ . ಎಂ . ಟಿ . ಗೋಧಿಯನ್ನು ಮತ್ತು 8.38 ಎಲ್ . ಎಂ . ಟಿ . ಅಕ್ಕಿಯನ್ನು ಒ . ಎಂ . ಎಸ್ . ಎಸ್ . ಮೂಲಕ ಮಾರಾಟ ಮಾಡಿದೆ .


    ಆಹಾರ ಧಾನ್ಯಗಳ ಖರೀದಿ :


    6.06.2020 ರ ವರೆಗೆ ಒಟ್ಟು 371.31 ಎಲ್ . ಎಂ . ಟಿ . ಗೋಧಿ ( ಆರ್ . ಎಂ . ಎಸ್ . 2020-21) ಮತ್ತು 720.85 ಎಲ್ . ಎಂ . ಟಿ . ಅಕ್ಕಿಯನ್ನು ( ಕೆ . ಎಂ . ಎಸ್ . 2019-20) ಖರೀದಿಸಲಾಗಿದೆ .


    ದಾಸ್ತಾನಿನಲ್ಲಿ ಲಭ್ಯ ಇರುವ ಒಟ್ಟು ಆಹಾರ ಧಾನ್ಯಗಳು ಮತ್ತು ದ್ವಿದಳ ಧಾನ್ಯಗಳು :


    ಭಾರತೀಯ ಆಹಾರ ನಿಗಮದ ವರದಿಯ ಪ್ರಕಾರ ದಿನಾಂಕ 06.06.2020 ರವರೆಗೆ ಎಫ್ . ಸಿ . ಐ . ಯು ಪ್ರಸ್ತುತ 269.79 ಎಲ್ . ಎಂ . ಟಿ . ಅಕ್ಕಿಯನ್ನು ಮತ್ತು 537.46 ಎಲ್ . ಎಂ . ಟಿ . ಗೋಧಿಯನ್ನು ಹೊಂದಿದೆ . ಆದುದರಿಂದ ಒಟ್ಟು 807.25 ಎಲ್ . ಎಂ . ಟಿ . ಆಹಾರ ಧಾನ್ಯಗಳ ದಾಸ್ತಾನು ಲಭ್ಯವಿದೆ . ( ಇದರಲ್ಲಿ ಪ್ರಸ್ತುತ ಚಾಲ್ತಿಯಲ್ಲಿರುವ ಖರೀದಿ ಪ್ರಕ್ರಿಯೆಯಲ್ಲಿರುವ ಗೋಧಿ ಮತ್ತು ಭತ್ತದ ಪ್ರಮಾಣ ಸೇರಿಲ್ಲ , ಅದು ಇನ್ನೂ ದಾಸ್ತಾನುಗಾರಗಳಿಗೆ ತಲುಪಿಲ್ಲ .) ಸುಮಾರು 55 ಎಲ್ . ಎಂ . ಟಿ . ಆಹಾರ ಧಾನ್ಯಗಳು ತಿಂಗಳೊಂದಕ್ಕೆ ಎನ್ . ಎಫ್ . ಎಸ್ . ಎ . ಮತ್ತು ಇತರ ಕಲ್ಯಾಣ ಕಾರ್ಯಕ್ರಮಗಳಡಿ ಬೇಕಾಗುತ್ತವೆ .

                                                                                                   
S.No         State                   % of ePoS                Aadhar Seeding of Ration Cards (%)   
                                                                                                   
                                                                                                   
ಕ್ರಮ ಸಂಖ್ಯೆ  ರಾಜ್ಯ                   ಇ . ಪಿ . ಒ . ಎಸ್ . ಗಳ %  ಆಧಾರ್ ಜೋಡಣೆ ಮಾಡಿದ ಪಡಿತರ ಕಾರ್ಡುಗಳು (%)
                                                                                                   
                                                                                                   
                                                                                                   
1            ಲಡಾಖ್                   100%                     91%                                  
                                                                                                   
                                                                                                   
                                                                                                   
2            ತಮಿಳು ನಾಡು              100%                     100%                                 
                                                                                                   
                                                                                                   
                                                                                                   
3            ಲಕ್ಷದ್ವೀಪ               100%                     100%                                 
                                                                                                   
                                                                                                   
                                                                                                   
4            ಜಮು ಮತ್ತು ಕಾಶ್ಮೀರ       99%                      100%                                 
                                                                                                   
                                                                                                   
                                                                                                   
5            ಛತ್ತೀಸ್ ಗಢ              97%                      98%                                  
                                                                                                   
                                                                                                   
                                                                                                   
6            ಅಂಡಮಾನ್ ಮತ್ತು ನಿಕೋಬಾರ್  96%                      98%                                  
                                                                                                   
                                                                                                   
                                                                                                   
7            ಪಶ್ಚಿಮ ಬಂಗಾಳ            96%                      80%                                  
                                                                                                   
                                                                                                   
                                                                                                   
8            ಅರುಣಾಚಲ್ ಪ್ರದೇಶ .       1%                       57%                                  
                                                                                                   
                                                                                                   
                                                                                                   
9            ದಿಲ್ಲಿ                  0%                       100%                                 
                                                                                                   
                                                                                                   
                                                                                                   
10           ಮೇಘಾಲಯ .                0%                       1%                                   
                                                                                                   
                                                                                                   
                                                                                                   
11           ಅಸ್ಸಾಂ                  0%                       0%                                   
                                                                                                   
                                                                                                   
                                                                                                   
12           ಪುದುಚೇರಿ                0%                       100%( ಡಿ . ಬಿ . ಟಿ .) )              
                                                                                                   
                                                                                                   
                                                                                                   
13           ಚಂಡೀಗಢ                  0%                       99%( ಡಿ . ಬಿ . ಟಿ . )                
                                                                                                   
                                                                                                   

    ಇದಲ್ಲದೆ , ಒಟ್ಟು 13.01 ಎಲ್ . ಎಂ . ಟಿ . ಬೇಳೆ ಕಾಳುಗಳು ( ತೊಗರಿ - 6.07 ಎಲ್ . ಎಂ . ಟಿ . , ಹೆಸರು - 1.62 ಎಲ್ . ಎಂ . ಟಿ . , ಉದ್ದು - 2.42 ಎಲ್ . ಎಂ . ಟಿ . , ಕಡಲೆ - 2.42 ಎಲ್ . ಎಂ . ಟಿ . ಮತ್ತು ಮಸೂರ್ - 0.47 ಎಲ್ . ಎಂ . ಟಿ . ) 2020 ರ ಜೂನ್ 4 ರಂದು ಕಾಪು ದಾಸ್ತಾನಿನಲ್ಲಿ ಲಭ್ಯ ಇವೆ .


    ಕೊನೆಯಿಂದ ಕೊನೆಯವರೆಗೂ ಕಂಪ್ಯೂಟರೀಕರಣ


    ಇ . ಪಿ . ಒ . ಎಸ್ . ಗಳ ಮೂಲಕ 90 % ಎಫ್ . ಪಿ . ಎಸ್ . ಅಟೋಮೇಶನ್ ಮಾಡಲಾಗಿದೆ , 20 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಇದು 100 % ಆಗಿದೆ .


    90 % ರೇಶನ್ ಕಾರ್ಡ್ ಗಳಿಗೆ ಆಧಾರ್ ಜೋಡಣೆ ಸಾಧಿಸಲಾಗಿದೆ , 11 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಇದು 100 % ಆಗಿದೆ .


    ಒಂದು ರಾಷ್ಟ್ರ , ಒಂದು ರೇಶನ್ ಕಾರ್ಡ್ :


    2020 ರ ಜೂನ್ 1 ರ ವೇಳೆಗೆ 20 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಒಂದು ರಾಷ್ಟ್ರ ಒಂದು ರೇಶನ್ ಕಾರ್ಡ್ ಯೋಜನೆಯನ್ನು ಕಾರ್ಯರೂಪಕ್ಕೆ ತರಲಾಗಿದೆ . ಆ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳೆಂದರೆ – ಆಂಧ್ರ ಪ್ರದೇಶ , ಬಿಹಾರ , ದಾಮನ್ ಮತ್ತು ದಿಯು , ( ದಾದ್ರಾ ಮತ್ತು ನಗರಹವೇಲಿ ) ಗೋವಾ , ಗುಜರಾತ್ , ಹರ್ಯಾಣಾ , ಹಿಮಾಚಲ ಪ್ರದೇಶ , ಜಾರ್ಖಂಡ , ಕೇರಳ , ಕರ್ನಾಟಕ , ಮಧ್ಯಪ್ರದೇಶ , ಮಹಾರಾಷ್ಟ್ರ , ಮಿಜೋರಾಂ , ಒಡಿಶಾ , ಪಂಜಾಬ್ , ರಾಜಸ್ಥಾನ , ಸಿಕ್ಕಿಂ , ಉತ್ತರ ಪ್ರದೇಶ , ತೆಲಂಗಾಣ , ಮತ್ತು ತ್ರಿಪುರಾ . 2020 ರ ಆಗಸ್ಟ್ ನಲ್ಲಿ ಮತ್ತೆ ಮೂರು ರಾಜ್ಯಗಳು – ಉತ್ತರಾಖಂಡ , ನಾಗಾಲ್ಯಾಂಡ್ , ಮತ್ತು ಮಣಿಪುರಗಳು ಒಂದು ರಾಷ್ಟ್ರ ಒಂದು ರೇಶನ್ ಕಾರ್ಡ್ ಯೋಜನೆಗೆ ಸೇರ್ಪಡೆಯಾಗಲಿವೆ . 2021 ರ ಮಾರ್ಚ್ 31 ರೊಳಗೆ ಉಳಿದ 13 ರಾಜ್ಯಗಳು ಒಂದು ರಾಷ್ಟ್ರ , ಒಂದು ರೇಶನ್ ಕಾರ್ಡ್ ಯೋಜನೆಗೆ ಒಳಪಡಲಿವೆ . ಮತ್ತು ಯೋಜನೆಯು ರಾಷ್ಟ್ರದಾದ್ಯಂತ ಕಾರ್ಯಾಚರಣೆಗೆ ಬರಲಿದೆ . ಉಳಿದ 13 ರಾಜ್ಯಗಳ ವಿವರಗಳು –


    ಇ . ಸಿ . ಕಾಯ್ದೆ :


    ಗ್ರಾಹಕ ವ್ಯವಹಾರಗಳ ಇಲಾಖೆಯು ಮುಖಗವಸುಗಳು ಮತ್ತು ಸ್ಯಾನಿಟೈಸರುಗಳನ್ನು ಕೋವಿಡ್ - 19 ರ ಕಾರಣದಿಂದಾಗಿ ಹೆಚ್ಚಿದ ಬೇಡಿಕೆಗಳ ಹಿನ್ನೆಲೆಯಲ್ಲಿ ಅವಶ್ಯಕ ಸಾಮಗ್ರಿಗಳ ಕಾಯ್ದೆಯಡಿ ಅಧಿಸೂಚಿಸಿದ್ದು , ಮುಖಗವಸುಗಳ , ಸ್ಯಾನಿಟೈಸರುಗಳ ಮತ್ತು ಅದರ ತಯಾರಿಯಲ್ಲಿ ಬಳಕೆಯಾಗುವ , ಅದಕ್ಕೆ ಸಂಬಂಧಿಸಿದ ವಸ್ತುಗಳ ದರದ ಮೇಲೆ ಮಿತಿಯನ್ನು ಜಾರಿ ಮಾಡಲಾಗಿದೆ .


    ಲಾಕ್ ಡೌನ್ ನಿಂದಾಗಿ ಪೂರೈಕೆ ಸರಪಳಿ ನಿರ್ವಹಣೆಯಲ್ಲಿ ಯಾವುದೇ ಅಡೆ ತಡೆಗಳು ಇರದಂತೆ ಖಾತ್ರಿಪಡಿಸಬೇಕು ಎಂದು ರಾಜ್ಯಗಳಿಗೆ ಮಾರ್ಗದರ್ಶಿಗಳನ್ನು ನೀಡಲಾಗಿದೆ ಮತ್ತು ಅವಶ್ಯಕ ವಸ್ತುಗಳ ದರವನ್ನು ನಿಯಂತ್ರಣ ಮಾಡುವಂತೆಯೂ ಸೂಚಿಸಲಾಗಿದೆ . ಇ . ಸಿ . ಕಾಯ್ದೆಯಡಿ ನಿರ್ಧಾರಗಳನ್ನು ಕೈಗೊಳ್ಳುವ ಎಲ್ಲಾ ಅಧಿಕಾರವನ್ನೂ ಕೇಂದ್ರ ಸರಕಾರವು ರಾಜ್ಯ ಸರಕಾರಗಳಿಗೆ ನೀಡಿದೆ .


    ***

    
    
    (Release ID: 1630404) Visitor Counter : 11
    
    
      Read this release in: English , Urdu , Marathi , Hindi , Bengali , Manipuri , Punjabi , Tamil , Telugu