      ಪ್ರಧಾನ ಮಂತ್ರಿಯವರ ಕಛೇರಿ

      ಜೂನ್ 19, 2020 ರಂದು ನಡೆದ ಸರ್ವಪಕ್ಷ ಸಭೆ ಕುರಿತ ಹೇಳಿಕೆ
      Posted On: 20 JUN 2020 1:40PM by PIB Bengaluru


    ಜೂನ್ 19, 2020 ರಂದು ನಡೆದ ಸರ್ವಪಕ್ಷ ಸಭೆ ಕುರಿತ ಹೇಳಿಕೆ


    ಜೂನ್ 19, 2020 ರಂದು ನಡೆದ ಸರ್ವಪಕ್ಷ ಸಭೆಯಲ್ಲಿ ಪ್ರಧಾನಮಂತ್ರಿಯವರು ನೀಡಿದ ಹೇಳಿಕೆಗೆ ಕುಚೇಷ್ಟೆಯ ವ್ಯಾಖ್ಯಾನ ಮಾಡುವ ಕೆಲವು ಪ್ರಯತ್ನಗಳು ನಡೆಯುತ್ತಿವೆ .


    ವಾಸ್ತವಿಕ ನಿಯಂತ್ರಣ ರೇಖೆಯನ್ನು ( ಎಲ್ ‌ ಎಸಿ ) ಉಲ್ಲಂಘಿಸುವ ಯಾವುದೇ ಪ್ರಯತ್ನಗಳಿಗೆ ಭಾರತವು ದಿಟ್ಟವಾಗಿ ಪ್ರತಿಕ್ರಿಯಿಸುತ್ತದೆ ಎಂದು ಪ್ರಧಾನಿಯವರು ಸ್ಪಷ್ಟಪಡಿಸಿದ್ದರು . ವಾಸ್ತವವಾಗಿ , ಹಿಂದೆ ಅಂತಹ ಸವಾಲುಗಳನ್ನು ನಿರ್ಲಕ್ಷಿಸಿರುವುದಕ್ಕೆ ವ್ಯತಿರಿಕ್ತವಾಗಿ , ಭಾರತೀಯ ಪಡೆಗಳು ಈಗ ಎಲ್ ‌ ಎಸಿಯ ಯಾವುದೇ ಉಲ್ಲಂಘನೆಯನ್ನು ನಿರ್ಣಾಯಕವಾಗಿ ಎದುರಿಸುತ್ತವೆ ಎಂದು ಅವರು ಒತ್ತಿ ಹೇಳಿದ್ದಾರೆ .


    ಈ ಬಾರಿ , ಚೀನಾದ ಪಡೆಗಳು ಎಲ್ ‌ ಎಸಿಗೆ ಹೆಚ್ಚಿನ ಬಲದೊಂದಿಗೆ ಬಂದಿವೆ ಮತ್ತು ಅದಕ್ಕೆ ಭಾರತ ತಕ್ಕ ಪ್ರತಿಕ್ರಿಯೆ ನೀಡಿದೆ ಎಂದು ಸರ್ವಪಕ್ಷ ಸಭೆಗೆ ತಿಳಿಸಲಾಯಿತು . ಎಲ್ ‌ ಎಸಿಯ ಉಲ್ಲಂಘನೆಗೆ ಸಂಬಂಧಿಸಿದಂತೆ , ಚೀನಾದವರು ಎಲ್ ‌ ಎಸಿಯಾದ್ಯಂತ ನಿರ್ಮಾಣ ಕೆಲಸಗಳನ್ನು ನಡೆಸುತ್ತಿದ್ದರು ಮತ್ತು ನಿರ್ಮಾಣ ಕೆಲಸಗಳನ್ನು ನಿಲ್ಲಿಸಲು ನಿರಾಕರಿಸಿದರು . ಇದರಿಂದಾಗಿ ಜೂನ್ 15 ರಂದು ಗಾಲ್ವಾನ್ ‌ ನಲ್ಲಿ ಹಿಂಸಾಚಾರವು ಹುಟ್ಟಿಕೊಂಡಿತು ಎಂದು ಸ್ಪಷ್ಟವಾಗಿ ಹೇಳಲಾಗಿದೆ .


    ಸರ್ವಪಕ್ಸ ಸಭೆಯಲ್ಲಿ ನಡೆದ ಚರ್ಚೆಗಳಲ್ಲಿ ಪ್ರಧಾನಮಂತ್ರಿಯವರ ಹೇಳಿಕೆಯು ಜೂನ್ 15 ರಂದು 20 ಭಾರತೀಯ ಸೇನಾ ಸಿಬ್ಬಂದಿಯ ಪ್ರಾಣವನ್ನು ಬಲಿಪಡೆದ ಗಾಲ್ವಾನ್ ‌ ಘಟನೆಗಳನ್ನು ಕೇಂದ್ರೀಕರಿಸಿತ್ತು . ಅಲ್ಲಿ ಚೀನಿಯರ ಯೋಜನೆಗಳನ್ನು ಹಿಮ್ಮೆಟ್ಟಿಸಿದ ನಮ್ಮ ಸಶಸ್ತ್ರ ಪಡೆಗಳ ಶೌರ್ಯ ಮತ್ತು ದೇಶಭಕ್ತಿಗೆ ಪ್ರಧಾನಿಯವರು ಗೌರವ ಸಲ್ಲಿಸಿದರು . ನಮ್ಮ ಸಶಸ್ತ್ರ ಪಡೆಗಳ ಧೈರ್ಯದ ಪರಿಣಾಮವಾಗಿ ಎಲ್ಎಸಿಯ ನಮ್ಮ ಕಡೆಗೆ ಯಾವುದೇ ಚೀನೀಯರು ಬಂದಿರಲಿಲ್ಲ ಎಂಬುದು ಪ್ರಧಾನ ಮಂತ್ರಿಯವರ ಅಭಿಪ್ರಾಯವಾಗಿತ್ತು . ಅಂದು 16 ಬಿಹಾರ ರೆಜಿಮೆಂಟ್ ‌ ನ ಸೈನಿಕರ ತ್ಯಾಗವು ಚೀನಾದ ಕಡೆಯವರ ನಿರ್ಮಾಣ ಪ್ರಯತ್ನವನ್ನು ವಿಫಲಗೊಳಿಸಿತು ಮತ್ತು ಎಲ್ ‌ ಎಸಿಯ ಈ ಭಾಗದಲ್ಲಿ ಉಲ್ಲಂಘನೆಯ ಪ್ರಯತ್ನವನ್ನು ವಿಫಲಗೊಳಿಸಿತು .


    " ನಮ್ಮ ಭೂಮಿಯನ್ನು ಅತಿಕ್ರಮಿಸಲು ಪ್ರಯತ್ನಿಸಿದವರಿಗೆ ನಮ್ಮ ಧೈರ್ಯಶಾಲಿ ಯೋಧರು ತಕ್ಕ ಪಾಠವನ್ನು ಕಲಿಸಿದರು " ಎಂಬ ಪ್ರಧಾನ ಮಂತ್ರಿಯವರ ಮಾತುಗಳು , ನಮ್ಮ ಸಶಸ್ತ್ರ ಪಡೆಗಳ ನೀತಿ ಮತ್ತು ಮೌಲ್ಯಗಳನ್ನು ಸಂಕ್ಷಿಪ್ತವಾಗಿ ಹೇಳುತ್ತವೆ . " ನಮ್ಮ ಗಡಿಗಳನ್ನು ರಕ್ಷಿಸಲು ನಮ್ಮ ಸಶಸ್ತ್ರ ಪಡೆಗಳು ಯಾವುದೇ ಅವಕಾಶವನ್ನು ಕಳೆದುಕೊಳ್ಳುವುದಿಲ್ಲ ಎಂದು ನಾನು ನಿಮಗೆ ಭರವಸೆ ನೀಡಲು ಬಯಸುತ್ತೇನೆ " ಎಂದು ಪ್ರಧಾನಿ ಒತ್ತಿ ಹೇಳಿದರು .


    ಭಾರತದ ಭೂಪ್ರದೇಶ ಯಾವುದು ಎಂಬುದು ಭಾರತದ ನಕ್ಷೆಯಿಂದ ಸ್ಪಷ್ಟವಾಗಿದೆ . ಈ ಸರ್ಕಾರ ದಿಟ್ಟ ಮತ್ತು ದೃಢ ನಿಶ್ಚಯದಿಂದ ಅದಕ್ಕೆ ಬದ್ಧವಾಗಿದೆ . ಅಲ್ಲಿ ಕೆಲವು ಅಕ್ರಮ ಒತ್ತುವರಿಗಳು ಇವೆ , ಕಳೆದ 60 ವರ್ಷಗಳಲ್ಲಿ , 43,000 ಚದರ ಕಿ . ಮೀ . ಗಿಂತ ಹೆಚ್ಚು ಪ್ರದೇಶವನ್ನು ಪರಿಸ್ಥಿತಿಗನುಗುಣವಾಗಿ ಹೇಗೆ ನೀಡಲಾಗಿದೆ ಎಂಬುದನ್ನು ಈ ದೇಶವು ಚೆನ್ನಾಗಿ ತಿಳಿದಿರುವ ಬಗ್ಗೆ ಸರ್ವ ಪಕ್ಷ ಸಭೆಗೆ ವಿವರವಾಗಿ ತಿಳಿಸಲಾಯಿತು . ಎಲ್ ‌ ಎಸಿಯ ಯಾವುದೇ ಏಕಪಕ್ಷೀಯ ಬದಲಾವಣೆಗೆ ಈ ಸರ್ಕಾರ ಅನುಮತಿ ನೀಡುವುದಿಲ್ಲ ಎಂದು ಸ್ಪಷ್ಟಪಡಿಸಲಾಯಿತು .


    ನಮ್ಮ ಧೈರ್ಯಶಾಲಿ ಸೈನಿಕರು ನಮ್ಮ ಗಡಿಗಳನ್ನು ರಕ್ಷಿಸುತ್ತಿರುವ ಸಮಯದಲ್ಲಿ , ಅವರ ಸ್ಥೈರ್ಯವನ್ನು ತಗ್ಗಿಸಲು ಅನಗತ್ಯ ವಿವಾದ ಸೃಷ್ಟಿಯಾಗುತ್ತಿರುವುದು ದುರದೃಷ್ಟಕರ . ಆದಾಗ್ಯೂ , ಸರ್ವಪಕ್ಷ ಸಭೆಯಲ್ಲಿ ರಾಷ್ಟ್ರೀಯ ಬಿಕ್ಕಟ್ಟಿನ ಸಮಯದಲ್ಲಿ ಸರ್ಕಾರ ಮತ್ತು ಸಶಸ್ತ್ರ ಪಡೆಗಳಿಗೆ ನಿಸ್ಸಂದಿಗ್ಧವಾದ ಬೆಂಬಲವನ್ನು ನೀಡುವ ಭಾವನೆ ವ್ಯಕ್ತವಾಯಿತು . ಅಪ್ರಚಾರದಿಂದ ಭಾರತೀಯರ ಐಕ್ಯತೆಯು ಹಾಳಾಗುವುದಿಲ್ಲ ಎಂಬ ವಿಶ್ವಾಸ ನಮಗಿದೆ .


    ***

    
    
    (Release ID: 1632939) Visitor Counter : 16
    
    
      Read this release in: Punjabi , Hindi , Marathi , Gujarati , Urdu , Assamese , Bengali , Telugu , English , Manipuri , Odia , Malayalam