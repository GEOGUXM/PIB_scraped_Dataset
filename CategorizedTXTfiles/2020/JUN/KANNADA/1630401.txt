      ಹಣಕಾಸು ಸಚಿವಾಲಯ

      ಕೋವಿಡ್ ತುರ್ತು ಸಾಲ ಸೌಲಭ್ಯ ಕೇವಲ ಎಮ್.ಎಸ್.ಎಮ್.ಇ.ಗಳಿಗೆ ಮಾತ್ರವಲ್ಲದೆ, ಇತರ ಕಂಪನಿಗಳಿಗೂ ಲಭ್ಯ: ಕೇಂದ್ರ ಹಣಕಾಸು ಸಚಿವರು
      Posted On: 08 JUN 2020 6:29PM by PIB Bengaluru


    ಕೋವಿಡ್ ತುರ್ತು ಸಾಲ ಸೌಲಭ್ಯ ಕೇವಲ ಎಮ್ . ಎಸ್ . ಎಮ್ . ಇ . ಗಳಿಗೆ ಮಾತ್ರವಲ್ಲದೆ ,
    ಇತರ ಕಂಪನಿಗಳಿಗೂ ಲಭ್ಯ : ಕೇಂದ್ರ ಹಣಕಾಸು ಸಚಿವರು


    “ ಕೋವಿಡ್ ತುರ್ತು ಸಾಲ ಸೌಲಭ್ಯವು ಎಂ . ಎಸ್ ‌ . ಎಂ . ಇ . ಗಳನ್ನು ಮಾತ್ರವಲ್ಲದೆ ಇತರ ಎಲ್ಲಾ ಕಂಪನಿಗಳನ್ನು ಒಳಗೊಳ್ಳುತ್ತದೆ ” ಎಂದು ಕೇಂದ್ರ ಹಣಕಾಸು ಮತ್ತು ಕಾರ್ಪೊರೇಟ್ ವ್ಯವಹಾರಗಳ ಸಚಿವೆ ಶ್ರೀಮತಿ ನಿರ್ಮಲಾ ಸೀತಾರಾಮನ್ ಹೇಳಿದ್ದಾರೆ . ಎಫ್ ‌ . ಐ . ಸಿ . ಸಿ . ಐ . ರಾಷ್ಟ್ರೀಯ ಕಾರ್ಯಕಾರಿ ಸಮಿತಿ ಸದಸ್ಯರನ್ನುದ್ದೇಶಿಸಿ ಮಾತನಾಡಿದ ಶ್ರೀಮತಿ ಸೀತಾರಾಮನ್ ಅವರು , ಭಾರತೀಯ ವ್ಯವಹಾರವನ್ನು ಬೆಂಬಲಿಸುವ ಮತ್ತು ಆರ್ಥಿಕತೆಯನ್ನು ಪುನರುಜ್ಜೀವನಗೊಳಿಸುವ ಉದ್ದೇಶದಿಂದ ಸರ್ಕಾರದ ಎಲ್ಲಾ ಬೆಂಬಲವನ್ನು ಉದ್ಯಮ ಕ್ಷೇತ್ರಕ್ಕೆ ನೀಡುವುದಾಗಿ ಭರವಸೆ ಕೊಟ್ಟರು ಮತ್ತು " ನಿಮ್ಮ ಸದಸ್ಯರಲ್ಲಿ ಯಾರಿಗಾದರೂ , ಏನಾದರೂ ಸಮಸ್ಯೆಯಿದ್ದರೆ ಸಕಾರಾತ್ಮಕ ಬೆಂಬಲ ಹಾಗೂ ಹಸ್ತಕ್ಷೇಪ ಮಾಡಲು ನಾವು ಬದ್ಧರಾಗಿದ್ದೇವೆ " ಎಂದು ಸಚಿವರು ಹೇಳಿದರು .


    ಹಣಕಾಸು ದ್ರವ್ಯತೆಯ ಪ್ರಶ್ನೆಗೆ ಉತ್ತರಿಸುತ್ತಾ ಕೇಂದ್ರ ಹಣಕಾಸು ಸಚಿವರು , “ ನಾವು ಹಣದ ದ್ರವ್ಯತೆಯ ಸಮಸ್ಯೆಯನ್ನು ಸಾಕಷ್ಟು ಸ್ಪಷ್ಟವಾಗಿ ತಿಳಿಸಿದ್ದೇವೆ . ದ್ರವ್ಯತೆಯ ಲಭ್ಯತೆ ಖಂಡಿತವಾಗಿಯೂ ಇದೆ . ಆದರೂ ಆನಿಟ್ಟಿನಲ್ಲಿ ಇನ್ನೂ ಸಮಸ್ಯೆಗಳಿದ್ದರೆ ನಾವು ಅದನ್ನು ಪರಿಶೀಲಿಸುತ್ತೇವೆ . ” ಎಂದು ಶ್ರೀಮತಿ ಸೀತಾರಾಮನ್ ಅವರು ಹೇಳಿದರು . “ ಪ್ರತಿ ಸರ್ಕಾರಿ ಇಲಾಖೆಗೆ ಬಾಕಿ ಹಣವನ್ನು ಬಿಡುಗಡೆ ಮಾಡಿ ಕೂಡಲೇ ಪಾವತಿ ಬಾಕಿಗಳನ್ನು ತೆರವುಗೊಳಿಸುವಂತೆ ತಿಳಿಸಲಾಗಿದೆ ಮತ್ತು ಯಾವುದೇ ಇಲಾಖೆಯಲ್ಲಿ ಏನಾದರೂ ಸಮಸ್ಯೆ ಇದ್ದರೆ ಸರ್ಕಾರವು ಅದನ್ನು ಪರಿಶೀಲಿಸುತ್ತದೆ ” ಎಂದು ಸಚಿವರು ಹೇಳಿದರು .


    ಹೊಸ ಹೂಡಿಕೆಗಳ ಮೇಲೆ 15% ಕಾರ್ಪೊರೇಟ್ ತೆರಿಗೆ ದರವನ್ನು ಪಡೆಯಲು ಸಧ್ಯ ಇರುವ ಗಡುವನ್ನು ವಿಸ್ತರಿಸಲು ಸರ್ಕಾರ ನಿರ್ಧಸಿದೆ ಎಂದು ಕೇಂದ್ರ ಹಣಕಾಸು ಸಚಿವರು ಹೇಳಿದರು . “ ನಾನು ಏನು ಮಾಡಬಹುದೆಂದು ನೋಡುತ್ತೇನೆ . ಹೊಸ ಹೂಡಿಕೆಗಳ ಮೇಲಿನ 15% ಕಾರ್ಪೊರೇಟ್ ತೆರಿಗೆ ದರದಿಂದ ಉದ್ಯಮವು ಲಾಭ ಪಡೆಯಬೇಕೆಂದು ನಾವು ಬಯಸುತ್ತೇವೆ , ಮತ್ತು ಮಾರ್ಚ್ 31, 2023 ರ ಗಡುವಿನಲ್ಲಿ ವಿಸ್ತರಣೆಯನ್ನು ಪರಿಗಣಿಸಲು ನೀವು ನೀಡುವ ಅಭಿಪ್ರಾಯಗಳನ್ನು ನಾನು ಸ್ವೀಕರಿಸುತ್ತೇನೆ ” ಎಂದು ಕೇಂದ್ರ ಹಣಕಾಸು ಸಚಿವೆ ಶ್ರೀಮತಿ ಸೀತಾರಾಮನ್ ಅವರು ಹೇಳಿದರು .


    ಕಾರ್ಪೊರೇಟ್ ವ್ಯವಹಾರಗಳ ಸಚಿವಾಲಯ ಅಥವಾ ಸೆಬಿ ಗಡುವನ್ನು ಸಂಬಂಧಿಸಿದ ತಮ್ಮ ಶಿಫಾರಸುಗಳನ್ನು ಸಲ್ಲಿಸುವಂತೆ ಕೇಂದ್ರ ಹಣಕಾಸು ಸಚಿವರು ಉದ್ಯಮ ಕ್ಷೇತ್ರಕ್ಕೆ ಸೂಚಿಸಿದರು . ಮೂಲಕ ಅಗತ್ಯ ಕ್ರಮಗಳನ್ನು ತೆಗೆದುಕೊಳ್ಳಬಹುದು ಎಂದು ಕೇಂದ್ರ ಹಣಕಾಸು ಸಚಿವೆ ಶ್ರೀಮತಿ ಸೀತಾರಾಮನ್ ಅವರು ಹೇಳಿದರು .


    ಗಂಭೀರವಾಗಿ ನಷ್ಟದಿಂದ ಪೀಡಿತ ಉದ್ಯಮಕ್ಷೇತ್ರಗಳಲ್ಲಿ ಜಿ . ಎಸ್ . ಟಿ . ದರವನ್ನು ಕಡಿಮೆ ಮಾಡುವ ಅಗತ್ಯಕ್ಕೆ ಸಂಬಂಧಿಸಿದಂತೆ , “ ಜಿ . ಎಸ್ . ಟಿ . ದರ ಕಡಿತವು ಪರಿಷತ್ ( ಕೌನ್ಸಿಲ್ ) ಗೆ ಹೋಗುತ್ತದೆ . ಆದರೆ ಪರಿಷತ್ ( ಕೌನ್ಸಿಲ್ ) ಕೂಡ ಆದಾಯವನ್ನು ಹುಡುಕುತ್ತಿದೆ . ಯಾವುದೇ ವಲಯದ ಜಿ . ಎಸ್ . ಟಿ . ದರವನ್ನು ಕಡಿಮೆ ಮಾಡುವ ನಿರ್ಧಾರವನ್ನು ಪರಿಷತ್ ( ಕೌನ್ಸಿಲ್ ) ತೆಗೆದುಕೊಳ್ಳಬೇಕಾಗಿದೆ " ಕೇಂದ್ರ ಹಣಕಾಸು ಸಚಿವೆ ಅವರು ಹೇಳಿದರು ,


    " ಕಾರ್ಪೊರೇಟ್ ‌ ಗಳಿಗೆ ಆದಾಯ ತೆರಿಗೆ ಮರುಪಾವತಿ ಕೂಡ ಪ್ರಾರಂಭವಾಗಿದೆ , ಮತ್ತು ಕಳೆದ ಕೆಲವು ವಾರಗಳಲ್ಲಿ ರೂ . 35,000 ಕೋಟಿಗಳ ಆದಾಯ ತೆರಿಗೆ ಮರುಪಾವತಿ ಮಾಡಲಾಗಿದೆ " ಎಂದು ಕೇಂದ್ರ ಹಣಕಾಸು ಮತ್ತು ಕಂದಾಯ ಕಾರ್ಯದರ್ಶಿ ಶ್ರೀ ಅಜಯ್ ಭೂಷಣ್ ಪಾಂಡೆ ಅವರು ಈ ಸಂದರ್ಭದಲ್ಲಿ ಎಫ್ ‌ . ಐ . ಸಿ . ಸಿ . ಐ ಸದಸ್ಯರಿಗೆ ಮಾಹಿತಿ ನೀಡಿದರು .


    ಸಭೆಯಲ್ಲಿ ಖರ್ಚುವೆಚ್ಚಗಳ ಕಾರ್ಯದರ್ಶಿ ಶ್ರೀ ಟಿ ವಿ ಸೋಮನಾಥನ್ , ಆರ್ಥಿಕ ವ್ಯವಹಾರಗಳ ಕಾರ್ಯದರ್ಶಿ ತರುಣ್ ಬಜಾಜ್ , ಕಾರ್ಪೊರೇಟ್ ವ್ಯವಹಾರಗಳ ಕಾರ್ಯದರ್ಶಿ ಶ್ರೀ ರಾಜೇಶ್ ವರ್ಮಾ , ಹಣಕಾಸು ಸೇವೆಗಳ ಇಲಾಖೆ ಕಾರ್ಯದರ್ಶಿ ಶ್ರೀ ದೇಬಶಿಶ್ ಪಾಂಡ ಮತ್ತು ಮುಖ್ಯ ಆರ್ಥಿಕ ಸಲಹೆಗಾರ ಡಾ . ಕೆ . ವಿ . ಸುಬ್ರಮಣಿಯನ್ ಅವರು ಭಾಗವಹಿಸಿದ್ದರು .


    “ ಕೋವಿಡ್ - 19 ಪರಿಣಾಮವನ್ನು ಎದುರಿಸಲು ಘೋಷಿಸಿದ ಕ್ರಮಗಳ ಅನುಷ್ಠಾನಕ್ಕೆ ಬೆಂಬಲ ನೀಡಲು ಚೇಂಬರ್ ವಿವಿಧ ಸರ್ಕಾರಿ ಇಲಾಖೆಗಳೊಂದಿಗೆ ನಿರಂತರ ಸಂಪರ್ಕದಲ್ಲಿದೆ ” ಎಂದು ಎಫ್ ‌ . ಐ . ಸಿ . ಸಿ . ಐ ಅಧ್ಯಕ್ಷ ಡಾ . ಸಂಗಿತಾ ರೆಡ್ಡಿ ಅವರು ಕೇಂದ್ರ ಹಣಕಾಸು ಸಚಿವರಿಗೆ ಮಾಹಿತಿ ನೀಡಿದರು . " ಆತ್ಮನಿರ್ಭಾರ ಭಾರತ್ ‌ ನ ಸಾಮಾನ್ಯ ಗುರಿಗೆ ಎಫ್ ‌ . ಐ . ಸಿ . ಸಿ . ಐ ಬದ್ಧವಾಗಿದೆ ಮತ್ತು ಈ ಯೋಜನೆಯ ಅನುಷ್ಠಾನಗೊಳಿಸುವಲ್ಲಿ ಸರ್ಕಾರದೊಂದಿಗೆ ಸೇರಿಕೊಂಡು ಹೆಚ್ಚಿನ ಕೆಲಸ ಮಾಡಲಿದೆ " ಎಂದು ಡಾ . ಸಂಗಿತಾ ರೆಡ್ಡಿ ಅವರು ಹೇಳಿದರು .


    ***

    
    
    (Release ID: 1630401) Visitor Counter : 18
    
    
      Read this release in: Punjabi , Hindi , English , Urdu , Marathi , Assamese , Manipuri , Bengali , Odia , Tamil , Telugu , Malayalam