      PIB Headquarters

      ಕೋವಿಡ್-19: ಪಿ ಐ ಬಿ ದೈನಿಕ ವರದಿ
      Posted On: 01 JUN 2020 6:23PM by PIB Bengaluru


    ಕೋವಿಡ್ - 19: ಪಿ ಐ ಬಿ ದೈನಿಕ ವರದಿ


    ( ಕಳೆದ 24 ಗಂಟೆಗಳಲ್ಲಿ ಕೋವಿಡ್ - 19 ಕ್ಕೆ ಸಂಬಂಧಿಸಿದಂತೆ ಬಿಡುಗಡೆ ಮಾಡಲಾದ ಮಾಧ್ಯಮ ಹೇಳಿಕೆಗಳು ಮತ್ತು


    ಪಿಐಬಿ ಮಾಡಿದ ವಾಸ್ತವದ ಪರಿಶೀಲನೆ - Fact check- ಯನ್ನು ಒಳಗೊಂಡಿದೆ )


    ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದಿಂದ ಕೋವಿಡ್ -19 ಅಪ್ಡೇಟ್ – ಗುಣಮುಖ ದರ 48.19 % ಕ್ಕೆ ಏರಿಕೆ


    ಕಳೆದ 24 ಗಂಟೆಗಳಲ್ಲಿ 4,835 ಕೋವಿಡ್ -19 ರೋಗಿಗಳು ಚೇತರಿಸಿಕೊಂಡಿದ್ದಾರೆ . ಈ ಮೂಲಕ ಇದುವರೆಗೆ 91,818 ರೋಗಿಗಳು ಕೋವಿಡ್ -19 ರಿಂದ ಚೇತರಿಸಿಕೊಂಡಂತಾಗಿದೆ . ದೇಶದಲ್ಲಿ ಚೇತರಿಕೆ ದರವು ಪ್ರಗತಿಯಲ್ಲಿದ್ದು , ಅದೀಗ 48.19% ಗೆ ತಲುಪಿದೆ . ಮೇ 18 ರಂದು ಚೇತರಿಕೆ ದರವು 38.29% ನಷ್ಟಿತ್ತು ಮತ್ತು ಮೇ 3 ರಂದು ಇದು 26.59 % ನಷ್ಟಿತ್ತು . ಏಪ್ರಿಲ್ 15 ರಂದು ಇದು 11.42% ಆಗಿತ್ತು .


    ಪ್ರಸ್ತುತ ದೇಶದಲ್ಲಿ 93,322 ಸಕ್ರಿಯ ( ಆಕ್ಟಿವ್ ) ಪ್ರಕರಣಗಳಿವೆ ಮತ್ತು ಅವು ವೈದ್ಯಕೀಯ ನಿಗಾದಲ್ಲಿವೆ . ಮರಣ ದರ 2.83 % . ಮೇ 18 ರಂದು ಇದು 3.15 % ಇತ್ತು . ಮೇ 3 ರಲ್ಲಿ 3.25 % ಆಗಿತ್ತು . ಏಪ್ರಿಲ್ 15 ರಂದು ಇದು 3.30 % ಆಗಿತ್ತು . ದೇಶದಲ್ಲಿ ಈ ಪ್ರಕರಣಗಳಲ್ಲಿ ಮರಣದ ದರ ಸತತ ಇಳಿಮುಖವಾಗಿರುವುದನ್ನು ಇದರಲ್ಲಿ ಕಾಣಬಹುದು . ತುಲನಾತ್ಮಕವಾಗಿ ಮರಣದ ದರವು ಕಡಿಮೆಯಾಗಲು ಸತತ ಕಣ್ಗಾವಲು , ಸಕಾಲದಲ್ಲಿ ಪ್ರಕರಣಗಳ ಗುರುತಿಸುವಿಕೆ ಮತ್ತು ಪ್ರಕರಣಗಳ ಕ್ಲಿನಿಕಲ್ ನಿರ್ವಹಣೆ ಕಾರಣವಾಗಿದೆ .


    ದೇಶದಲ್ಲಿ ಪರೀಕ್ಷಾ ಸಾಮರ್ಥ್ಯವನ್ನು 472 ಸರಕಾರಿ ಮತ್ತು 204 ಖಾಸಗಿ ಪ್ರಯೋಗಾಲಯಗಳ ಮೂಲಕ ( ಒಟ್ಟು 676 ಪ್ರಯೋಗಾಲಯಗಳು ) ಹೆಚ್ಚಿಸಲಾಗಿದೆ . ಒಟ್ಟು 38,37,207 ಮಾದರಿಗಳನ್ನು ಇದುವರೆಗೆ ಕೋವಿಡ್ -19 ಕ್ಕಾಗಿ ಪರೀಕ್ಷೆಗೆ ಒಳಪಡಿಸಲಾಗಿದೆ , ಇದರಲ್ಲಿ 1,00,180 ಮಾದರಿಗಳನ್ನು ನಿನ್ನೆ ಪರೀಕ್ಷಿಸಲಾಗಿದೆ .


    ​ ವಿವರಗಳಿಗೆ : https://pib.gov.in/PressReleseDetail.aspx?PRID=1628057


    ರಾಜೀವ್ ಗಾಂಧಿ ಆರೋಗ್ಯ ವಿಜ್ಞಾನಗಳ ವಿಶ್ವವಿದ್ಯಾಲಯದ 25 ನೇ ಸ್ಥಾಪನಾ ದಿನದಂದು ಪ್ರಧಾನ ಮಂತ್ರಿ ಭಾಷಣ : ಕೋವಿಡ್ -19 ವಿರುದ್ದದ ಹೋರಾಟದಲ್ಲಿ ಆರೋಗ್ಯ ರಕ್ಷಣಾ ಕಾರ್ಯಕರ್ತರು ಮತ್ತು ವೈದ್ಯರ ಪಾತ್ರ ಅಜೇಯ ಎಂದು ಶ್ಲಾಘನೆ


    ಎರಡು ಜಾಗತಿಕ ಯುದ್ದಗಳ ಬಳಿಕ ಅತ್ಯಂತ ದೊಡ್ಡ ಬಿಕ್ಕಟ್ಟನ್ನು ವಿಶ್ವವಿಂದು ಎದುರಿಸುತ್ತಿದೆ ಎಂದು ಶ್ರೀ ಮೋದಿ ಹೇಳಿದ್ದಾರೆ . ಜಾಗತಿಕ ಯುದ್ದಗಳ ಪೂರ್ವದಿಂದ ಯುದ್ದಾನಂತರಕ್ಕೆ ಜಗತ್ತು ಬದಲಾದಂತೆ , ಅದೇ ರೀತಿಯಲ್ಲಿ ಕೋವಿಡ್ ಪೂರ್ವ ಮತ್ತು ಕೋವಿಡ್ ನಂತರ ಜಗತ್ತು ಬದಲಾಗಿರುತ್ತದೆ ಎಂದರು . ಕೋವಿಡ್ -19 ವಿರುದ್ದದ ಭಾರತದ ಧೈರ್ಯದ ಹೋರಾಟದಲ್ಲಿ ವೈದ್ಯಕೀಯ ಸಮುದಾಯದ ಮತ್ತು ನಮ್ಮ ಕೊರೊನಾ ವಾರಿಯರ್ಸ್ ಗಳ ಕಠಿಣ ದುಡಿಮೆ ಅಡಗಿದೆ ಎಂದರು . ಅವರು ವೈದ್ಯರು ಮತ್ತು ವೈದ್ಯಕೀಯ ಕಾರ್ಯಕರ್ತರನ್ನು ಸೈನಿಕರು ಎಂದು ಬಣ್ನಿಸಿದರಲ್ಲದೆ ಅವರನ್ನು ಸಮವಸ್ತ್ರ ಇಲ್ಲದೆ ಸೈನಿಕರು ಎಂದೂ ಹೇಳಿದರು .


    ವೈರಸ್ ಕಣ್ಣಿಗೆ ಕಾಣದ ವೈರಿ , ಆದರೆ ನಮ್ಮ ಕೊರೊನಾ ವಾರಿಯರ್ಸ್ ಗಳು ಅಜೇಯರು ಮತ್ತು ಕಣ್ಣಿಗೆ ಕಾಣದ ಹಾಗು ಅಜೇಯರ ನಡುವಣ ಯುದ್ದದಲ್ಲಿ ನಮ ವೈದ್ಯಕೀಯ ಕಾರ್ಯಕರ್ತರು ಖಚಿತವಾಗಿ ಜಯ ಸಾಧಿಸುತ್ತಾರೆ ಎಂದು ಪ್ರಧಾನ ಮಂತ್ರಿ ಅವರು ಹೇಳಿದರು . ಮುಂಚೂಣಿ ಕಾರ್ಯಕರ್ತರ ವಿರುದ್ದ ಸಮೂಹ ಮಾನಸಿಕತೆಯ ಹಿಂಸಾ ಕೃತ್ಯಗಳ ಬಗ್ಗೆ ಕಳವಳ ವ್ಯಕ್ತಪಡಿಸಿದ ಅವರು ಇವುಗಳನ್ನು ನಿಯಂತ್ರಿಸಲು ಸರಕಾರ ಹಲವಾರು ಕ್ರಮಗಳನ್ನು ಕೈಗೊಂಡಿದೆ ಎಂದೂ ಹೇಳಿದರು . ಮುಂಚೂಣಿಯಲ್ಲಿರುವವರಿಗಾಗಿ ಸರಕಾರವು 50 ಲಕ್ಷ ರೂಪಾಯಿಗಳ ವಿಮಾ ಸುರಕ್ಷೆಯನ್ನು ಒದಗಿಸಿದೆ ಎಂದು ಹೇಳಿದ ಅವರು ಆರೋಗ್ಯ ರಕ್ಷಣೆ ವಿಷಯದಲ್ಲಿ ಮುಂದುವರೆದ ರಾಷ್ಟ್ರಗಳು ಹೆಚ್ಚು ಕಾಳಜಿ ವಹಿಸುತ್ತಿವೆ ಮತು ಸರಕಾರ ಕೂಡಾ ಆರೋಗ್ಯ ರಕ್ಷಣೆ ವಿಷಯದಲ್ಲಿ ಹಲವು ಉಪಕ್ರಮಗಳನ್ನು ಕೈಗೊಂಡಿದೆ . ಕಳೆದ 6 ವರ್ಷಗಳಲ್ಲಿ ವೈದ್ಯ ಶಿಕ್ಷಣದಲ್ಲಿಯೂ ಬದಲಾವಣೆಗಳಾಗಿ ಎಂದ ಪ್ರಧಾನ ಮಂತ್ರಿಗಳು ಆರೋಗ್ಯ ರಕ್ಷಣೆ ಸುಧಾರಣೆ , ಅದರ ಮೂಲಸೌಕರ್ಯ ಮತ್ತು ಎಲ್ಲರಿಗೂ ಅದರ ಲಭ್ಯತೆಯನ್ನು ಒಳಗೊಂಡ ವ್ಯೂಹವನ್ನು ಪ್ರತಿಪಾದಿಸಿದರು .


    ವಿವರಗಳಿಗೆ : https://pib.gov.in/PressReleseDetail.aspx?PRID=1628270


    ರಾಜೀವ್ ಗಾಂಧಿ ಆರೋಗ್ಯ ವಿಜ್ಞಾನಗಳ ವಿಶ್ವವಿದ್ಯಾಲಯಾದ್ 25 ನೇ ಸ್ಥಾಪನಾ ದಿನದಂದು ಪ್ರಧಾನ ಮಂತ್ರಿ ಅವರು ಮಾಡಿದ ಭಾಷಣದ ಪಠ್ಯ


    ವಿವರಗಳಿಗೆ : https://pib.gov.in/PressReleseDetail.aspx?PRID=1628263


    ಎರಡನೆ ವರ್ಷದ ಅಧಿಕಾರಾವಧಿಯ ಮೊದಲ ಸಂಪುಟ ಸಭೆಯ ಅಧ್ಯಕ್ಷತೆ ವಹಿಸಿದ ಪ್ರಧಾನ ಮಂತ್ರಿ ; ಎಂ . ಎಸ್ . ಎಂ . ಇ . ವಲಯ , ಬೀದಿ ವ್ಯಾಪಾರಿಗಳು ಮತ್ತು ರೈತರಿಗಾಗಿ ಚಾರಿತ್ರಿಕ ನಿರ್ಧಾರಗಳು


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ಕೇಂದ್ರ ಸಂಪುಟ ಸಭೆ 2020 ರ ಜೂನ್ 1 ರ ಸೋಮವಾರದಂದು ನಡೆಯಿತು . ಕೇಂದ್ರ ಸರಕಾರವು ಅಧಿಕಾರದಲ್ಲಿ ಎರಡನೆ ವರ್ಷಕ್ಕೆ ಪದಾರ್ಪಣೆ ಮಾಡಿದ ನಂತರದ ಮೊದಲ ಸಂಪುಟ ಸಭೆ ಇದಾಗಿದೆ . ಸಭೆಯಲ್ಲಿ ಭಾರತದ ಪರಿಶ್ರಮಿ ರೈತರ ಬದುಕಿನಲ್ಲಿ , ಎಂ . ಎಸ್ . ಎಂ . ಇ . ವಲಯದಲ್ಲಿ ಮತ್ತು ಬೀದಿ ವ್ಯಾಪಾರಿಗಳ ಜೀವನದಲ್ಲಿ ಪರಿವರ್ತನಾಶೀಲ ಪರಿಣಾಮ ಬೀರುವ ಚಾರಿತ್ರಿಕ ನಿರ್ಧಾರಗಳನ್ನು ಕೈಗೊಳ್ಳಲಾಯಿತು . ಅವುಗಳಲ್ಲಿ 14 ವರ್ಷಗಳ ಬಳಿಕ ಇದೇ ಮೊದಲ ಬಾರಿಗೆ ಎಂ . ಎಸ್ . ಎಂ . ಇ . ವ್ಯಾಖ್ಯೆಯ ಪರಿಷ್ಕರಣೆ , ಮಧ್ಯಮ ಘಟಕಗಳ ವ್ಯಾಖ್ಯೆಯನ್ನು 50 ಕೋ . ರೂ . ಗಳ ಹೂಡಿಕೆ ಮತ್ತು 250 ಕೋ . ರೂ . ವಹಿವಾಟಿನವರೆಗೆ ಇನ್ನಷ್ಟು ವಿಸ್ತರಣೆ , ಬೀದಿ ವ್ಯಾಪಾರಿಗಳಿಗೆ ಕೈಗೆಟಕುವ ದರದಲ್ಲಿ ಸಾಲ ಒದಗಿಸಲು ವಿಶೇಷ ಕಿರು ಸಾಲ ಯೋಜನೆ “ ಪ್ರಧಾನ ಮಂತ್ರಿ ಸ್ವ ನಿಧಿ ” ಆರಂಭ , ಉತ್ಪಾದನಾ ವೆಚ್ಚಕ್ಕಿಂತ 1.5 ಪಟ್ಟು ಹೆಚ್ಚು ಕನಿಷ್ಟ ಬೆಂಬಲ ಬೆಲೆ ನಿಗದಿ ಮಾಡುವ ಸರಕಾರದ ಭರವಸೆ ಈಡೇರಿಕೆ , ಕೃಷಿಗಾಗಿ ಮತ್ತು ಪೂರಕ ಚಟುವಟಿಕೆಗಳಿಗಾಗಿ ಅಲ್ಪಾವಧಿ ಸಾಲ ಮರುಪಾವತಿ ದಿನಾಂಕಗಳ ವಿಸ್ತರಣೆ , ರೈತರಿಗೆ ಬಡ್ಡಿ ರಿಯಾಯತಿ ಮತ್ತು ಸಕಾಲದಲ್ಲಿ ಮರುಪಾವತಿ ಪ್ರೋತ್ಸಾಹಧನ ಲಭ್ಯತೆ ಒಳಗೊಂಡಿವೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1628329


    ಕೃಷಿ ಮತ್ತು ಪೂರಕ ಕಾರ್ಯಚಟುವಟಿಕೆಗಳಿಗಾಗಿ ಬ್ಯಾಂಕುಗಳಿಂದ ಪಡೆದ ಅಲ್ಪಾವಧಿ ಸಾಲದ ಮರುಪಾವತಿ ದಿನಾಂಕಗಳ ವಿಸ್ತರಣೆಗೆ ಸಂಪುಟ ಅನುಮೋದನೆ . ಬ್ಯಾಂಕುಗಳಿಂದ ಪಡೆದ ಸಾಲ ಮರುಪಾವತಿ ಅವಧಿ 2020 ರ ಮಾರ್ಚ್ 1 ಮತ್ತು 2020 ರ ಆಗಸ್ಟ್ 31 ರ ನಡುವೆ ಇದ್ದರೆ ಈ ಸವಲತ್ತು ಅನ್ವಯ


    ಕೇಂದ್ರ ಸಂಪುಟವು ಕೃಷಿ ವಲಯಕ್ಕೆ ಮತ್ತು ಪೂರಕ ಚಟುವಟಿಕೆಗಳಿಗೆ ಬ್ಯಾಂಕುಗಳಿಂದ ನೀಡಲಾದ 3 ಲಕ್ಷ ರೂಪಾಯಿಗಳವರೆಗಿನ ಅಲ್ಪಾವಧಿ ಸಾಲದ ಮರುಪಾವತಿ ಅವಧಿಯನ್ನು 31.08.2020 ರವರೆಗೆ ವಿಸ್ತರಿಸಲು ಕೇಂದ್ರ ಸಂಪುಟವು ತನ್ನ ಅನುಮೋದನೆ ನೀಡಿದೆ . 2020 ರ ಮಾರ್ಚ್ 1 ರಿಂದ 2020 ರ ಆಗಸ್ಟ್ 31 ರ ನಡುವೆ ಅವಧಿ ಮುಕ್ತಾಯಗೊಳ್ಳುವ ಸಾಲಗಳಿಗೆ ಬ್ಯಾಂಕುಗಳಿಗೆ 2 % ಬಡ್ಡಿ ರಿಯಾಯತಿ ( ಐ . ಎಸ್ .) ಪಾವತಿ ಮತ್ತು ಸಕಾಲದಲ್ಲಿ ಮರುಪಾವತಿಗಾಗಿ ರೈತರಿಗೆ ಲಭಿಸುವ 3% ಪ್ರೋತ್ಸಾಹ ಧನ ( ಪಿ . ಆರ್ . ಐ .) ಸವಲತ್ತುಗಳು ಮುಂದುವರೆಯಲಿವೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1628341


    ಎಂ . ಎಸ್ . ಎಂ . ಇ . ವ್ಯಾಖ್ಯೆಯ ಮೇಲ್ಮುಖ ಪರಿಷ್ಕರಣೆ ಮತ್ತು ಎಂ . ಎಸ್ . ಎಂ . ಇ . ಗಳಿಗಾಗಿರುವ ಇತರ ಎರಡು ಪ್ಯಾಕೇಜುಗಳಾದ (a) ಒತ್ತಡದಲ್ಲಿರುವ ಎಂ . ಎಸ್ . ಎಂ . ಇ . ಗಳಿಗೆ 20,000 ಕೋ . ರೂ . ಪ್ಯಾಕೇಜು , ಮತ್ತು (b) ನಿಧಿಗಳ ನಿಧಿಯ ಮೂಲಕ 50,000 ಕೋ . ರೂ . ಗಳ ಈಕ್ವಿಟಿ ಸೇರ್ಪಡೆಗಾಗಿ ಅನುಷ್ಟಾನಿಸಬೇಕಾದ ಕ್ರಮಗಳು ಮತ್ತು ಮಾರ್ಗಸೂಚಿಗಳಿಗೆ ಸಂಪುಟದ ಒಪ್ಪಿಗೆ


    ದೇಶದಲ್ಲಿ ಎಂ . ಎಸ್ . ಎಂ . ಇ . ಗಳಿಗೆ ಶಕ್ತಿ ನೀಡುವ ಭಾರತ ಸರಕಾರದ ಆದ್ಯತೆಯ ಅನ್ವಯ ಆರ್ಥಿಕ ವ್ಯವಹಾರಗಳ ಸಂಪುಟ ಸಮಿತಿಯ ( ಸಿ . ಸಿ . ಇ . ಎ .) ವಿಶೇಷ ಸಭೆ ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ಇಂದು ಆಯೋಜಿಸಲಾಗಿದ್ದು , ಅದು ಎಂ . ಎಸ್ . ಎಂ . ಇ . ವ್ಯಾಖ್ಯೆಯ ಮೇಲ್ಮುಖ ಪರಿಷ್ಖರಣೆ ಮತ್ತು ಆತ್ಮನಿರ್ಭರ ಭಾರತ ಪ್ಯಾಕೇಜಿನಡಿಯಲ್ಲಿ ಘೋಷಿಸಲಾದ ಇತರ ಎರಡು ಪ್ಯಾಕೇಜುಗಳ ಸಮರ್ಪಕ ಅನುಷ್ಟಾನಕ್ಕಾಗಿ ಮಾರ್ಗಸೂಚಿಗಳನ್ನು ಅನುಮೋದಿಸಿತು . ಇದು ಎಂ . ಎಸ್ . ಎಂ . ಇ . ವಲಯವನ್ನು “ ಆತ್ಮ ನಿರ್ಭರ ಭಾರತ್ ಪ್ಯಾಕೇಜ್ ಮೂಲಕ ಬಲಿಷ್ಟಗೊಳಿಸಲು ಹಾದಿ ಮಾಡಿಕೊಡಲಿದೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1628344


    ಖಾರೀಫ್ ಬೆಳೆಗಳ 2020 -21 ರ ಮಾರುಕಟ್ಟೆ ಋತುವಿಗೆ ಕನಿಷ್ಟ ಬೆಂಬಲ ಬೆಲೆ ( ಎಂ . ಎಸ್ . ಪಿ .) ನಿಗದಿ .


    ಆರ್ಥಿಕ ವ್ಯವಹಾರಗಳ ಸಂಪುಟ ಸಮಿತಿಯು ( ಸಿ . ಸಿ . ಇ . ಎ .) ಎಲ್ಲಾ ಖಾರೀಫ್ ಬೆಳೆಗಳ 2020-21 ರ ಮಾರುಕಟ್ಟೆ ಅವಧಿಯ ಕನಿಷ್ಟ ಬೆಂಬಲ ಬೆಲೆಗಳನ್ನು ( ಎಂ . ಎಸ್ . ಪಿ .) ಹೆಚ್ಚಿಸುವುದಕ್ಕೆ ಅನುಮೋದನೆ ನೀಡಿದೆ . ಸರಕಾರವು 2020-21 ರ ಅವಧಿಯ ಖಾರೀಫ್ ಋತುವಿನ ಎಂ . ಎಸ್ . ಪಿ . ಯನ್ನು ಹೆಚ್ಚಿಸಿದೆ . ಮತ್ತು ಅದು ಬೆಳೆಗಾರರಿಗೆ ಗೌರವಯುತ ದರ ದೊರೆಯುವಂತೆ ಖಾತ್ರಿಪಡಿಸಿದೆ . ಎಂ . ಎಸ್ . ಪಿ . ಯಲ್ಲಿ ಗರಿಷ್ಟ ಹೆಚ್ಚಳ ( ಕ್ವಿಂಟಾಲೊಂದಕ್ಕೆ 755 ರೂಪಾಯಿ ) ವನ್ನು ಗುರೆಳ್ಳುವಿಗೆ ನೀಡಲಾಗಿದ್ದರೆ ಆ ಬಳಿಕ ಎಳ್ಳಿಗೆ ( ಕ್ವಿಂಟಾಲೊಂದಕ್ಕೆ 370 ರೂ .) ಉದ್ದು ( ಕ್ವಿಂಟಾಲೊಂದಕ್ಕೆ 300 ರೂ .) ಮತ್ತು ಹತ್ತಿ ( ಕ್ವಿಂಟಾಲೊಂದಕ್ಕೆ 275 ರೂ . ) ಹೆಚ್ಚಳವನ್ನು ಪ್ರಸ್ತಾಪಿಸಲಾಗಿದೆ . ಈ ವಿಭಿನ್ನ ಪ್ರತಿಫಲ , ಬೆಳೆ ಪದ್ದತಿಯ ವೈವಿಧ್ಯೀಕರಣವನ್ನು ಪ್ರೋತ್ಸಾಹಿಸುವ ಉದ್ದೇಶ ಹೊಂದಿದೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1628348


    ಪ್ರಧಾನ ಮಂತ್ರಿ ಅವರಿಂದ ಚಾಂಪಿಯನ್ಸ್ ಆರಂಭ : ಎಂ . ಎಸ್ . ಎಂ . ಇ . ಗಳನ್ನು ಸಶಕ್ತೀಕರಣಗೊಳಿಸುವ ತಾಂತ್ರಿಕ ವೇದಿಕೆ


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಇಂದು ಉತ್ಪಾದನೆ ಹೆಚ್ಚಿಸುವ ಮತ್ತು ರಾಷ್ಟ್ರೀಯ ಬಲವರ್ಧನೆಯ ಆಧುನಿಕ ಪ್ರಕ್ರಿಯೆಯ ಚಾಂಪಿಯನ್ ( ಕ್ರಿಯೇಶನ್ ಆಂಡ್ ಹಾರ್ಮೋನಿಯಸ್ ಅಪ್ಲಿಕೇಶನ ಆಫ್ ಮಾಡರ್ನ್ ಪ್ರಾಸೆಸ್ ಫಾರ್ ಇನ್ಕ್ರೀಸಿಂಗ್ ಔಟ್ ಪುಟ್ ಆಂಡ್ ನ್ಯಾಶನಲ್ ಸ್ಟ್ರೆಂತ್ ) ತಾಂತ್ರಿಕ ವೇದಿಕೆಯನ್ನು ಕಾರ್ಯಾರಂಭಗೊಳಿಸಿದರು . ಈ ಪೋರ್ಟಲ್ ಮೂಲತಹ ಸಣ್ಣ ಘಟಕಗಳನ್ನು ಅವುಗಳ ಕುಂದು ಕೊರತೆಯನ್ನು ನಿವಾರಿಸುವ ಮೂಲಕ , ಪ್ರೋತ್ಸಾಹಿಸುವ ಮೂಲಕ , ಬೆಂಬಲಿಸುವ ಮೂಲಕ , ಸಹಾಯ ಮಾಡುವ ಮತ್ತು ಕೈ ಹಿಡಿದು ಮುನ್ನಡೆಸುವ ಮೂಲಕ ದೊಡ್ಡದಾಗಿ ಬೆಳೆಸುವ ಇರಾದೆಯನ್ನು ಹೊಂದಿದೆ . ಇದು ನಿಜವಾಗಿಯೂ ಎಂ . ಎಸ್ . ಎಂ . ಇ . ಸಚಿವಾಲಯದ ಒಂದೇ ನೆಲೆಯಲ್ಲಿ ಪರಿಹಾರಗಳನ್ನು ಒದಗಿಸುವ ನೈಜ ವ್ಯವಸ್ಥೆ . ಈ ಐ . ಸಿ . ಟಿ . ಆಧಾರಿತ ವ್ಯವಸ್ಥೆಯು ಈಗಿನ ಕಠಿಣ ಸಂದರ್ಭಗಳಲ್ಲಿ ಎಂ . ಎಸ್ . ಎಂ . ಇ . ಗಳಿಗೆ ಸಹಾಯ ಮಾಡಲು ಮತ್ತು ಅವುಗಳನ್ನು ರಾಷ್ಟ್ರೀಯ , ಅಂತಾರಾಷ್ಟ್ರೀಯ ಚಾಂಪಿಯನ್ ಗಳಾಗುವಂತೆ ಕೈಹಿಡಿದು ಮುನ್ನಡೆಸಲು ನೆರವೀಯುತ್ತದೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1628317


    ಮಿಷನ್ ಸಾಗರ : ಕೊಮೊರೋಸ್ ನ ಮೊರೋನಿ ಬಂದರಿನಲ್ಲಿ ಐ . ಎನ್ . ಎಸ್ . ಕೇಸರಿ


    ಮಿಷನ್ ಸಾಗರದ ಭಾಗವಾಗಿ ಭಾರತೀಯ ನೌಕಾ ಹಡಗು ಕೇಸರಿ 2020 ರ ಮೇ 31 ರಂದು ಕೊಮೊರೋಸ್ ನ ಮೊರೊನಿ ಬಂದರನ್ನು ಪ್ರವೇಶಿಸಿದೆ . ಭಾರತ ಸರಕಾರವು ಈ ಕಠಿಣ ಸಂದರ್ಭದಲ್ಲಿ ಕೋವಿಡ್ -19 ನಿಭಾವಣೆಗಾಗಿ ವಿದೇಶಿ ಮಿತ್ರ ರಾಷ್ಟ್ರಗಳಿಗೆ ನೆರವನ್ನು ಒಅದಗಿಸುತ್ತಿದೆ . ಮತ್ತು ಆದರಂಗವಾಗಿ ಐ . ಎನ್ . ಎಸ್ . ಕೇಸರಿಯು ಕೋವಿಡ್ ಸಂಬಂಧಿ ಅವಶ್ಯಕ ವೈದ್ಯಕೀಯ ಸಾಮಗ್ರಿಗಳನ್ನು ಕೊಮೊರೋಸ್ ನ ನಾಗರಿಕರಿಗೆ ಪೂರೈಕೆ ಮಾಡಲು ಕೊಂಡೊಯ್ದಿದೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1628250


    2020 ರ ಜೂನ್ 1 ರಿಂದ ದೇಶದ ವಿವಿಧೆಡೆ 200 ವಿಶೇಷ ರೈಲುಗಳ ಓಡಾಟ ಆರಂಭ


    ಭಾರತೀಯ ರೈಲ್ವೇಯಲ್ಲಿ 2020 ರ ಜೂನ್ 1 ರಿಂದ ಜಾರಿಗೆ ಬರುವಂತೆ ರೈಲು ಸೇವೆಗಳನ್ನು ಇನ್ನಷ್ಟು ಆಂಶಿಕವಾಗಿ ಮರುಸ್ಥಾಪನೆ ಮಾಡಲಾಗುತ್ತಿದೆ . ಜೂನ್ 1 ರಂದು 200 ರೈಲುಗಳು ಆರಂಭಗೊಳ್ಳಲಿರುವ ಮೊದಲ ದಿನದಂದು 1.45 ಲಕ್ಷಕ್ಕೂ ಅಧಿಕ ಪ್ರಯಾಣಿಕರು ಪ್ರಯಾಣ ಬೆಳೆಸಲಿದ್ದಾರೆ . ಭಾರತೀಯ ರೈಲ್ವೇಯು 200 ಪ್ರಯಾಣಿಕ ರೈಲುಗಳ ಓಡಾಟವನ್ನು ಆರಂಭಿಸಲಿದ್ದು , ಈ ರೈಲುಗಳು ಸಾಮಾನ್ಯ ನಿಗದಿತ ರೀತಿಯಲ್ಲಿರುತ್ತವೆ . ಇವು ಪೂರ್ಣವಾಗಿ ಮುಂಗಡ ಕಾಯ್ದಿರಿಸುವ ರೈಲುಗಳಾಗಿದ್ದು ಹವಾನಿಯಂತ್ರಿತ , ಹವಾನಿಯಂತ್ರಿತವಲ್ಲದ ಬೋಗಿಗಳನ್ನು ಹೊಂದಿರುತ್ತವೆ ಮತ್ತು ಸಾಮಾನ್ಯ ( ಜಿ . ಎಸ್ .) ಬೋಗಿಗಳನ್ನು ಕುಳಿತುಕೊಳ್ಳುವ ವ್ಯವಸ್ಥೆಗನುಗುಣವಾಗಿ ಮುಂಗಡ ಕಾಯ್ದಿರಿಸಲಾಗುತ್ತದೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1628161


    ಪಿ . ಎಂ . ಬಿ . ಜೆ . ಕೆ . ಗಳಲ್ಲಿ 2020-21 ರ ವರ್ಷದ ಮೊದಲ ಎರಡು ತಿಂಗಳಲ್ಲಿ 100 ಕೋ . ರೂ . ಗಳಿಗೂ ಅಧಿಕ ವಹಿವಾಟು , 2019-20 ರಲ್ಲಿ ಇದೇ ಅವಧಿಯಲ್ಲಿ ಈ ಪ್ರಮಾಣ 40 ಕೋ . ರೂ . ಗಳಷ್ಟಾಗಿತ್ತು


    ಪ್ರಧಾನ ಮಂತ್ರಿ ಭಾರತೀಯ ಜನೌಷಧಿ ಕೇಂದ್ರ ಗಳು - ಪಿ . ಎಂ . ಬಿ . ಜೆ . ಕೆ . ಗಳು 2020-21 ರ ಮೊದಲ ಎರಡು ತಿಂಗಳಲ್ಲಿ 100.40 ಕೋ . ರೂ ಗಳ ಮಾರಾಟವನ್ನು ನಡೆಸಿವೆ , 2019-20 ರ ಇದೇ ಅವಧಿಯಲ್ಲಿ ವಹಿವಾಟು 44.60 ಕೋ . ರೂ . ಆಗಿತ್ತು . ಇದಕ್ಕೆ ಹೋಲಿಸಿದಾಗ ಈ ವರ್ಷದ ವಹಿವಾಟು ಗಮನಾರ್ಹವಾದುದಾಗಿದೆ . ಕೇಂದ್ರಗಳು 2020 ರ ಮಾರ್ಚ್ , ಏಪ್ರಿಲ್ ಮತ್ತು ಮೇ ತಿಂಗಳಲ್ಲಿ ತಿಂಗಳಲ್ಲಿ ಸುಮಾರು 144 ಕೋ . ರೂ . ಮೌಲ್ಯದ ಕೈಗೆಟಕುವ ದರದ ಮತ್ತು ಗುಣಮಟ್ಟದ ಔಷಧಿಗಳನ್ನು ಮಾರಾಟ ಮಾಡಿದ್ದು , ಕೋವಿಡ್ -19 ಜಾಗತಿಕ ಸಾಂಕ್ರಾಮಿಕ ಇಡೀ ದೇಶವನ್ನು ತಲ್ಲಣಗೊಳಿಸುತ್ತಿರುವ ಸಂದರ್ಭದಲ್ಲಿ ನಾಗರಿಕರಿಗೆ ಇದರಿಂದ ಸುಮಾರು 800 ಕೋ . ರೂ . ಗಳಷ್ಟು ಉಳಿತಾಯವಾಗಿದೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1628291


    ಒಂದು ರಾಷ್ಟ್ರ ಒಂದು ಕಾರ್ಡ್ ಯೋಜನೆಗೆ ಇನ್ನೂ ಮೂರು ರಾಜ್ಯಗಳು ಸೇರ್ಪಡೆ


    ಕೇಂದ್ರ ಗ್ರಾಹಕ ವ್ಯವಹಾರಗಳು , ಆಹಾರ ಮತ್ತು ನಾಗರಿಕ ಪೂರೈಕೆ ಸಚಿವರಾದ ಶ್ರೀ ರಾಂ ವಿಲಾಸ್ ಪಾಸ್ವಾನ್ ಅವರಿಂದು ಮೂರು ರಾಜ್ಯಗಳಾದ ಒಡಿಶಾ , ಸಿಕ್ಕಿಂ ಮತ್ತು ಮಿಜೋರಾಂಗಳು “ ಸಾರ್ವಜನಿಕ ವಿತರಣಾ ವ್ಯವಸ್ಥೆಯ ಸಮಗ್ರ ನಿರ್ವಹಣೆ ವ್ಯವಸ್ಥೆ ” ( ಐ . ಎಂ .- ಪಿ . ಡಿ . ಎಸ್ .) ಗೆ ಸೇರ್ಪಡೆಯಾಗಿರುವುದನ್ನು ಘೋಷಿಸಿದರು . ಈ ಯೋಜನೆ ಅಡಿಯಲ್ಲಿ ಎನ್ . ಎಫ್ . ಎಸ್ . ಎ . ರಾಷ್ಟ್ರ ವ್ಯಾಪ್ತೀ ಪ್ರಯೋಜನಗಳು “ ಒಂದು ರಾಷ್ಟ್ರ ಒಂದು ರೇಶನ್ ಕಾರ್ಡ್ “ ಯೋಜನೆ ಮೂಲಕ ಜಾರಿಗೆ ಬರುತ್ತವೆ . ಇದರಿಂದ ಎನ್ . ಎಫ್ . ಎಸ್ . ಎ . ರೇಶನ್ ಕಾರ್ಡುದಾರರು ಅವರ ಕೋಟಾದ ಆಹಾರ ಧಾನ್ಯಗಳನ್ನು ಅವರ ಆಯ್ಕೆಯ ಯಾವುದೇ ಇ . ಪಿ . ಒ . ಎಸ್ . ವ್ಯವಸ್ಥೆ ಇರುವ ಎಫ್ . ಪಿ . ಎಸ್ . ಗಳಿಂದ ದೇಶದ ಯಾವುದೇ ಭಾಗದಲ್ಲಿ ಬೇಕಾದರೂ ಪಡೆಯಬಹುದು . ಈಗಿರುವ ರೇಶನ್ ಕಾರ್ಡುಗಳನ್ನೇ ಆಧಾರ ಜೋಡಣೆ ಬಳಿಕ ಇ . ಪಿ . ಒ . ಎಸ್ . ಉಪಕರಣದಲ್ಲಿ ದೃಢೀಕರಣಕ್ಕೆ ಬಳಸಬಹುದು . ಈ ಸೌಲಭ್ಯ ಇದುವರೆಗೆ 17 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಮಾತ್ರ ಲಭ್ಯ ಇತ್ತು .


    ವಿವರಗಳಿಗೆ : https://pib.gov.in/PressReleseDetail.aspx?PRID=1628288


    ಪಿ . ಪಿ . ಇ . ಗಳು ಮತ್ತು ಇತರ ಸಲಕರಣೆಗಳನ್ನು ಕ್ರಿಮಿನಾಶಕಗೊಳಿಸಲು ಅಲ್ಟ್ರಾ ಸ್ವಚ್ಚ ಅಭಿವೃದ್ದಿಗೊಳಿಸಿದ ಡಿ . ಆರ್ . ಡಿ . ಒ .


    ರಕ್ಷಣಾ ಸಂಶೋಧನೆ ಮತ್ತು ಅಭಿವೃದ್ದಿ ಸಂಸ್ಥೆಯು ಅಲ್ಟ್ರಾ ಸ್ವಚ್ಚ್ ಹೆಸರಿನ ಕ್ರಿಮಿನಾಶಕ ಘಟಕವನ್ನು ಅಭಿವೃದ್ದಿಪಡಿಸಿದೆ . ಇದು ವೈಯಕ್ತಿಕ ರಕ್ಷಣಾ ಸಲಕರಣೆಗಳು ( ಪಿ . ಪಿ . ಇ .) ಸಹಿತ ಇಲೆಕ್ಟ್ರಾನಿಕ್ ವಸ್ತುಗಳು , ಫ್ಯಾಬ್ರಿಕ್ ಗಳು , ಇತ್ಯಾದಿ ಸೇರಿದಂತೆ ವೈವಿಧ್ಯಮಯ ವ್ಯಾಪ್ತಿಯ ವಸ್ತುಗಳನ್ನು ಕ್ರಿಮಿನಾಶಕಗೊಳಿಸುತ್ತದೆ . ಈ ವ್ಯವಸ್ಥೆಯನ್ನು ಅಣು ವೈದ್ಯಕೀಯ ಮತ್ತು ಪೂರಕ ವಿಜ್ಞಾನಗಳ ಸಂಸ್ಥೆಯು ( ಐ . ಎನ್ . ಎಂ . ಎ . ಎಸ್ . ) ಅಭಿವೃದ್ದಿಪಡಿಸಿದೆ . ಇದು ಓಜೋನ್ ಯುಕ್ತ ಅವಕಾಶ ತಂತ್ರಜ್ಞಾನವನ್ನು ಕ್ರಿಮಿನಾಶಕ ಪ್ರಕ್ರಿಯೆಗೆ ಬಳಸಿಕೊಳ್ಳುತ್ತದೆ . ಇದು ಆಧುನಿಕ ಆಕ್ಸಿಡೇಟಿವ್ ಪ್ರಕ್ರಿಯೆಯನ್ನೂ ಒಳಗೊಂಡಿದೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1628288


    ಲಾಕ್ ಡೌನ್ ಅವಧಿಯಲ್ಲಿ ಎನ್ . ಟಿ . ಪಿ . ಸಿ . ಯು ತನ್ನ 19,000 ಸಿಬ್ಬಂದಿಗಳಿಗೆ ಮತ್ತು ಅವರ ಕುಟುಂಬದವರಿಗೆ ಕಲಿಕಾ ಮತ್ತು ಅಭಿವೃದ್ದಿ ಅವಕಾಶಗಳನ್ನು ವರ್ಧಿಸಿದೆ


    ಎನ್ . ಟಿ . ಪಿಸಿ . ಯು ತನ್ನ 19,000 ಕ್ಕೂ ಅಧಿಕ ಸಿಬ್ಬಂದಿಗಳಿಗೆ ಮತ್ತು ಅವರ ಕುಟುಂಬ ವರ್ಗದವರಿಗೆ ಕಲಿಕಾ ಅವಕಾಶಗಳನ್ನು ಒದಗಿಸಿದೆ . ಕೋವಿಡ್ -19 ಜಾಗತಿಕ ಸಾಂಕ್ರಾಮಿಕದ ಅಂಗವಾಗಿ ಜಾರಿ ಮಾಡಲಾದ ಲಾಕ್ ಡೌನ್ ಆವಶ್ಯಕತೆಗಳನ್ನು ಈಡೇರಿಸಲು ಎನ್ . ಟಿ . ಪಿ . ಸಿ . ಕಲಿಕೆ ಮತ್ತು ಅಭಿವೃದ್ದಿ ( ಎಲ್ ಆಂಡ್ ಡಿ ) ವ್ಯೂಹವನ್ನು ರೂಪಿಸಿತ್ತು . ಡಿಜಿಟೈಸೇಶನ್ ಮತ್ತು ಆನ್ ಲೈನ್ ತರಬೇತಿಯ ಮೂಲಕ ಸಿಬ್ಬಂದಿಗಳ ಕಾರ್ಯಕ್ಷಮತೆಯನ್ನು ಹೆಚ್ಚಿಸುವ ಮತ್ತು ಆ ಮೂಲಕ ಈ ಸೇವೆಗಳನ್ನು ಎಲ್ಲಿ ಬೇಕಾದರೂ ಪಡೆಯುವಂತೆ ಇದನ್ನು ರೂಪಿಸಲಾಗಿದೆ .


    ವಿವರಗಳಿಗೆ : https://pib.gov.in/PressReleseDetail.aspx?PRID=1628283


    ಪಿ ಐ ಬಿ ಕ್ಷೇತ್ರೀಯ ಕಚೇರಿಗಳ ವರದಿ

      * ಪಂಜಾಬ್ : ಮುಖ್ಯಮಂತ್ರಿ ಅವರು ಸೂಕ್ತ ಮುಂಜಾಗರೂಕತೆ ವಹಿಸದೇ ಇರುವವರ ವಿರುದ್ದ ಕಠಿಣ ಕ್ರಮ ಕೈಗೊಳ್ಳುವುದಾಗಿ ಎಚ್ಚರಿಸಿದ್ದಾರೆ . ಮೇ 17 ರಿಂದ ಮೇ 28 ರ ನಡುವೆ ಮುಖಗವಸು ಧರಿಸದೇ ಇರುವ ಕಾರಣಕ್ಕೆ 36,820 ಜನರಿಗೆ ದಂಡ ವಿಧಿಸಲಾಗಿದೆ , 4,032 ಮಂದಿಗೆ ರಸ್ತೆಯಲ್ಲಿ ಉಗುಳಿದುದಕ್ಕಾಗಿ ದಂಡ ಹಾಕಲಾಗಿದೆ ಮತ್ತು 503 ಎಫ್ . ಐ . ಆರ್ . ಗಳನ್ನು ದಾಖಲು ಮಾಡಲಾಗಿದೆ .
      * ಹರಿಯಾಣ : ಜಾಗತಿಕ ಸಾಂಕ್ರಾಮಿಕ ಕೋವಿಡ್ -19 ವಿರುದ್ದ ಹೋರಾಡಲು ರಾಜ್ಯ ಸರಕಾರ ವಿವಿಧ ಕ್ರಮಗಳನ್ನು ಕೈಗೊಳ್ಳುತ್ತಿದೆ ಎಂದು ಮುಖ್ಯಮಂತ್ರಿ ಹೇಳಿದ್ದಾರೆ . ಆದಾಗ್ಯೂ ಈ ಹೋರಾಟದಲ್ಲಿ ಅಗತ್ಯ ಇರುವ ಎಲ್ಲರಿಗೂ ರೇಶನ್ ಒದಗಿಸುವುದಲ್ಲದೆ , ಯಾರೊಬ್ಬರೂ ಹಸಿವೆಯಿಂದ ಇರದಂತೆ ನೋಡಿಕೊಳ್ಳುವುದು ರಾಜ್ಯ ಸರಕಾರದ ಪ್ರಥಮಾಧ್ಯತೆಯಾಗಿದೆ ಎಂದಿದ್ದಾರೆ . ರೇಶನ್ ಕಾರ್ಡುದಾರರು ಮತ್ತು ಯಾವುದೇ ಕಾರ್ಡು ಹೊಂದಿಲ್ಲದವರಿಗೆ “ ಡಿಸ್ಟ್ರೆಸ್ ಟೋಕನ್ “ ಮೂಲಕ ರೇಶನ್ ಒದಗಿಸಲಾಗುತ್ತಿದೆ . ಈ ಸೌಲಭ್ಯವನ್ನು ರಾಜ್ಯದಲ್ಲಿ 486000 ಜನರಿಗೆ ಒದಗಿಸಲಾಗಿದೆ . ಈ ಸಾಂಕ್ರಾಮಿಕಕ್ಕೆ ಚಿಕಿತ್ಸೆ ನೀಡಲು ಯಾವುದೇ ಲಸಿಕೆ ಲಭ್ಯ ಇಲ್ಲ ಎಂದು ಹೇಳಿರುವ ಮುಖ್ಯಮಂತ್ರಿ ಅವರು , ಆದುದರಿಂದ ನಾವೆಲ್ಲರೂ ಮುಖಗವಸು ಹಾಕಿಕೊಳ್ಳುವುದು , ಸಾಮಾಜಿಕ ಅಂತರ ಪಾಲಿಸುವುದು ಮತ್ತಿತರ ಮುಂಜಾಗರೂಕತಾ ಅಂಶಗಳನ್ನು ನಮ್ಮ ಜೀವನ ವಿಧಾನದಲ್ಲಿ ಅಳವಡಿಸಿಕೊಳ್ಳುವುದು ಬಹಳ ಅವಶ್ಯ ಎಂದೂ ಹೇಳಿದ್ದಾರೆ .
      * ಹಿಮಾಚಲ ಪ್ರದೇಶ : ಸಾಮಾನ್ಯ ಜನರಿಗೆ ಅನುಕೂಲತೆಗಳನ್ನು ಮಾಡಿಕೊಡಲು ಬೆಳಿಗ್ಗೆ 6 ಗಂಟೆಯಿಂದ ರಾತ್ರಿ 8 ಗಂಟೆಯವರೆಗೆ ಕರ್ಫ್ಯೂನಲ್ಲಿ ಸಡಿಲಿಕೆ ನೀಡಲು ರಾಜ್ಯ ಸರಕಾರ ನಿರ್ಧರಿಸಿದೆ . ಅಂತರ ಜಿಲ್ಲಾ ಬಸ್ಸುಗಳ ಓಡಾಟ ಜೂನ್ 1 ರಿಂದ ಆರಂಭವಾಗಿರುವುದರಿಂದ ಅಲ್ಲಿ ಬಸ್ಸುಗಳಲ್ಲಿ ಸಾಮಾಜಿಕ ಅಂತರ ಪಾಲನೆಯನ್ನು ಖಾತ್ರಿಪಡಿಸಿಕೊಳ್ಳಬೇಕು ಮತ್ತು ಅದು ಬಸ್ಸು ನಿಲ್ದಾಣಗಳಲ್ಲಿಯೂ ಅನುಷ್ಟಾನಗೊಳ್ಳಬೇಕು ಎಂದು ಮುಖ್ಯಮತ್ರಿ ಅವರು ಹೇಳಿದ್ದಾರೆ . . ಗುಂಪು ನಿರ್ವಹಣೆಗೆ ಮತ್ತು ಎಲ್ಲಾ ಬಸ್ಸು ನಿಲ್ದಾಣಗಳಲ್ಲಿ ಕಾನೂನು ಸುವ್ಯವಸ್ಥೆ ನಿಭಾಯಿಸಲು ಜಿಲ್ಲಾ ಮ್ಯಾಜಿಸ್ಟ್ರೇಟರು ಮತ್ತು ಜಿಲ್ಲಾ ಪೊಲೀಸ್ ವರಿಷ್ಟರು ಸಾಕಷ್ಟು ಪೊಲಿಸ್ ಪಡೆಯನ್ನು ಒದಗಿಸುತ್ತಾರೆ ಎಂದರು . ಬಸ್ಸುಗಳಲ್ಲಿ ಪ್ರಯಾಣಿಕರ ಸಂಖ್ಯೆ 60 % ಗಿಂತ ಕಡಿಮೆ ಇರುವಂತೆ ನೋಡಿಕೊಳ್ಳಬೇಕು ಎಂದು ಸೂಚಿಸಲಾಗಿದೆ . ಚಾಲಕರು , ಕಂಡೆಕ್ಟರುಗಳು ಮತ್ತು ಪ್ರಯಾಣಿಕರು ಆರೋಗ್ಯ ಇಲಾಖೆಯ ಎಲ್ಲಾ ಸುರಕ್ಷಾ ಶಿಷ್ಟಾಚಾರವನ್ನು ಪಾಲಿಸಬೇಕಾಗುತ್ತದೆ . ರಾಜ್ಯದೊಳಗೆ ಜನತೆಯ ಅಂತರಜಿಲ್ಲಾ ಸಂಚಾರಕ್ಕೆ ಪಾಸ್ ಗಳಿಲ್ಲದೆ ಅವಕಾಶ ನೀಡಲಾಗುತ್ತದೆ , ಆದರೆ ಅಂತರ್ ರಾಜ್ಯ ಚಲನವಲನಕ್ಕೆ ಪಾಸ್ ಗಳ ಅವಶ್ಯಕತೆ ಇದೆ ಎಂದು ಮುಖ್ಯಮಂತ್ರಿಗಳು ಹೇಳಿದರು . ದೇಶದ ಇತರ ಭಾಗಗಳಿಂದ ಬರುವವರನ್ನು ಕ್ವಾರಂಟೈನ್ ಮಾಡಲಾಗುವುದು ಎಂದು ತಿಳಿಸಿದ ಅವರು ಕೆಂಪು ವಲಯದಿಂದ ಬರುವವರನ್ನು ಸಾಂಸ್ಥಿಕ ಕ್ವಾರಂಟೈನ್ ನಲ್ಲಿಡಲಾಗುತ್ತದೆ ಮತ್ತು ಇತರ ಪ್ರದೇಶಗಳಿಂದ ಬರುವವರನ್ನು ಗೃಹ ಕ್ವಾರಂಟೈನ್ ಗೆ ಒಳಪಡಿಸಲಾಗುತ್ತದೆ ಎಂದೂ ತಿಳಿಸಿದರು . ಸಾಂಸ್ಥಿಕ ಕ್ವಾರಂಟೈನ್ ನಲ್ಲಿರುವವರಿಗೆ ಅವರ ಕೋವಿಡ್ -19 ಪರೀಕ್ಷೆ ನೆಗೆಟಿವ್ ಬಂದ ಬಳಿಕವಷ್ಟೇ ಮನೆಗೆ ತೆರಳಲು ಬಿಡಲಾಗುವುದು ಎಂದರು .
      * ಮಹಾರಾಷ್ಟ್ರ : 2,487 ಹೊಸ ಪ್ರಕರಣಗಳೊಂದಿಗೆ ಮಹಾರಾಷ್ಟ್ರದ ಕೋವಿಡ್ -19 ಪ್ರಕರಣಗಳ ಒಟ್ಟು ಸಂಖ್ಯೆ 67,655 ಕ್ಕೇರಿದೆ . ಇವರಲ್ಲಿ 29,329 ಮಂದಿ ಪೂರ್ಣವಾಗಿ ಗುಣಮುಖರಾಗಿದ್ದಾರೆ . ಮತ್ತು 2,286 ಮಂದಿ ಮೃತಪಟ್ಟಿದ್ದಾರೆ . ಏತನ್ಮಧ್ಯೆ ಕೋವಿಡ್ -19 ಪರೀಕ್ಷೆಯಲ್ಲಿ ಮಹಾರಾಷ್ಟ್ರ ಪೊಲೀಸ್ ಪಡೆಯ 8 ಮಂದಿ ಅಧಿಕಾರಿಗಳು ಸಹಿತ ಮತ್ತೆ 93 ಮಂದಿ ಪೊಲೀಸರು ಪಾಸಿಟಿವ್ ಆಗಿದ್ದಾರೆ . ರಾಜ್ಯದಲ್ಲಿ ಕೋವಿಡ್ -19 ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿರುವ ರಾಜ್ಯದ ಒಟ್ಟು ಪೊಲೀಸರ ಸಂಖ್ಯೆ ಇದುವರೆಗೆ 2,509 ಆಗಿದೆ . ಇವರಲ್ಲಿ ಇದುವರೆಗೆ 27 ಮಂದಿ ಪೊಲೀಸರು ಕೊರೊನಾವೈರಸ್ಸಿಗೆ ಬಲಿಯಾಗಿದ್ದಾರೆ . ಮಹಾರಾಷ್ಟ್ರದಿಂದ ರಸ್ತೆ ಮೂಲಕವಾಗಲೀ , ವಿಮಾನದ ಮೂಲಕವಾಗಲೀ ಅಥವಾ ರೈಲು ಮೂಲಕವಾಗಲೀ ಅಂತಾರಾಜ್ಯ ಸಂಚಾರಕ್ಕೆ ಇತ್ತೀಚಿನ ಲಾಕ್ ಡೌನ್ ನಲ್ಲಿ ನಿಷೇಧ ಹೇರಲಾಗಿದೆ . ಆದರೆ ಶ್ರಮಿಕ ವಿಶೇಷ ರೈಲುಗಳಲ್ಲಿ ಇತ್ತೀಚಿನ ಮಾರ್ಗದರ್ಶಿಗಳ ಪ್ರಕಾರ ವಲಸೆ ಕಾರ್ಮಿಕರು , ವಿವಿಧೆಡೆಗಳಲ್ಲಿ ಸಿಲುಕಿ ಹಾಕಿ ಕೊಂಡಿರುವ ನಾಗರಿಕರಿಗೆ ತೆರಳಲು ರಾಜ್ಯ ಸರಕಾರದ ಇತೀಚಿನ ಮಾರ್ಗದರ್ಶಿಗಳಲ್ಲಿ ಅವಕಾಶವಿದೆ .
      * ಗುಜರಾತ್ : ರಾಜ್ಯದಲ್ಲಿ 438 ಹೊಸ ಕೊರೊನಾವೈರಸ್ ಪ್ರಕರಣಗಳು ವರದಿಯಾಗಿವೆ . ಮತ್ತು 31 ಮಂದಿ ಮೃತಪಟ್ಟಿದ್ದಾರೆ , ಇವರಲ್ಲಿ 20 ಸಾವುಗಳು ಕೊರೊನಾದಿಂದ ತೀವ್ರವಾಗಿ ಪೀಡಿತವಾಗಿರುವ ಅಹ್ಮದಾಬಾದಿನಲ್ಲಿ ಸಂಭವಿಸಿವೆ . ಇದರಿಂದ ರಾಜ್ಯದ ಒಟ್ಟು ಪ್ರಕರಣಗಳ ಸಂಖ್ಯೆ 16,794 ಮತ್ತು ಮೃತರ ಒಟ್ಟು ಸಂಖ್ಯೆ 1,038.
      * ರಾಜಸ್ಥಾನ : 149 ಮಂದಿ ಸೋಂಕು ಪರೀಕ್ಷೆಯಲ್ಲಿ ಪಾಸಿಟಿವ್ ಆಗುವುದರೊಂದಿಗೆ ರಾಜಸ್ಥಾನದಲ್ಲಿ ಕೊರೊನಾವೈರಸ್ ಪ್ರಕರಣಗಳ ಸಂಖ್ಯೆ 8,980 ಕ್ಕೇರಿದೆ . ಹೊಸದಾಗಿ ಪತ್ತೆಯಾಗಿರುವ 149 ಪ್ರಕರಣಗಳಲ್ಲಿ ಗರಿಷ್ಟ 44 ಪ್ರಕರಣಗಳು ಭಾರತ್ ಪುರದವು . 32 ಜೈಪುರದವು ಮತ್ತು 27 ಪ್ರಕರಣಗಳು ಬರಾನ್ ನವು . ಮತ್ತು ಪಾಲಿಯಿಂದ 21. ಎಲ್ಲಾ ಧಾರ್ಮಿಕ ಸ್ಥಳಗಳು , ಶಾಪಿಂಗ್ ಮಾಲ್ ಗಳು , ಮತ್ತು ಹೊಟೇಲುಗಳು ಮುಚ್ಚಲ್ಪಟ್ಟಿವೆ , ರಾಜಸ್ಥಾನ ಸರಕಾರವು ಎಲ್ಲಾ ಸರಕಾರಿ ಮತ್ತು ಖಾಸಗಿ ಕಚೇರಿಗಳಿಗೆ ಪೂರ್ಣ ಸಾಮರ್ಥ್ಯದೊಂದಿಗೆ ಕೆಲಸ ಮಾಡಲು ಅನುಮತಿ ನೀಡಿದೆ .
      * ಮಧ್ಯಪ್ರದೇಶ : ಮಧ್ಯಪ್ರದೇಶದಲ್ಲಿ ಕೋವಿಡ್ -19 ಪಾಸಿಟಿವ್ ಪ್ರಕರಣಗಳ ಸಂಖ್ಯೆ ಭಾನುವಾರದಂದು 8,000 ಗಡಿ ದಾಟಿದೆ . ಕಳೆದ 24 ಗಂಟೆಗಳಲ್ಲಿ 198 ಹೊಸ ಪ್ರಕರಣಗಳು ವರದಿಯಾಗಿವೆ . ರಾಜ್ಯದಲ್ಲಿ ಕೋವಿಡ್ -19 ಒಟ್ಟು ಪ್ರಕರಣಗಳ ಸಂಖ್ಯೆ ಈಗ 8,089. ಆದರೆ ಧನಾತ್ಮಕ ಬೆಳವಣಿಗೆಯೊಂದರಲ್ಲಿ 398 ಮಂದಿ ರೋಗಿಗಳು ವರದಿ ನೆಗೆಟಿವ್ ಬಂದಿರುವುದರಿಂದ ಆಸ್ಪತ್ರೆಗಳಿಂದ ಬಿಡುಗಡೆಯಾಗಿದ್ದಾರೆ . ಇದು ರೋಗದಿಂದ ಚೇತರಿಸಿಕೊಂಡು ಒಂದೇ ದಿನದಲ್ಲಿ ರಾಜ್ಯದಲ್ಲಿ ಆಸ್ಪತ್ರೆಗಳಿಂದ ಬಿಡುಗಡೆಯಾದ ಗರಿಷ್ಟ ಪ್ರಮಾಣದ ರೋಗಿಗಳ ಸಂಖ್ಯೆ .
      * ಛತ್ತೀಸ್ ಗಢ : ಛತ್ತೀಸ್ ಗಢದಲ್ಲಿ ಮತ್ತೆ 5 ಕೋವಿಡ್ -19 ಪ್ರಕರಣಗಳು ವರದಿಯಾಗುವುದರೊಂದಿಗೆ ಒಟ್ಟು ಕೋವಿಡ್ ಪಾಸಿಟಿವ್ ಪ್ರಕರಣಗಳ ಸಂಖ್ಯೆ 503 ಕ್ಕೇರಿದೆ . ಆಕ್ಟಿವ್ ಪ್ರಕರಣಗಳ ಸಂಖ್ಯೆ 388, ರಾಜ್ಯದಲ್ಲಿ ಕೋವಿಡ್ ನಿಂದ ಇದುವರೆಗೆ ಓರ್ವರು ಮೃತಪಟ್ಟಿದ್ದಾರೆ .
      * ಕೇರಳ : ಕೇರಳದಲ್ಲಿ ಅಂತರ ಜಿಲ್ಲಾ ಬಸ್ಸು ಸೇವೆಗಳು ನಾಳೆಯಿಂದ ಆರಂಭಗೊಳ್ಳಲಿವೆ . ಇದುವರೆಗೆ ಅಂತಾರಾಜ್ಯ ಬಸ್ಸು ಪ್ರಯಾಣಕ್ಕೆ ಅನುಮತಿ ನೀಡಲಾಗಿಲ್ಲ . ಹೊಟೇಲುಗಳು ಮತ್ತು ರೆಸ್ಟೋರೆಂಟುಗಳಿಗೆ ಜೂನ್ 8 ರಿಂದ ಮರು ತೆರೆಯುವ ಅವಕಾಶ ಲಭಿಸಲಿದೆ . ಆರಾಧನಾ ಕೇಂದ್ರಗಳನ್ನು ತೆರೆಯುವುದಕ್ಕ ಸಂಬಂಧಿಸಿ ಧಾರ್ಮಿಕ ನಾಯಕರ ಜೊತೆ ಚರ್ಚಿಸಿದ ಬಳಿಕವಷ್ಟೇ ನಿರ್ಧಾರ ಕೈಗೊಳ್ಳಲಾಗುವುದು . ಹೊಸ ಶೈಕ್ಷಣಿಕ ವರ್ಷ ಇಂದು ಆರಂಭಗೊಂಡಿದ್ದು , ತರಗತಿ 1 ರಿಂದ 12 ನೇ ತರಗತಿವರೆಗೆ 41 ಲಕ್ಷ ವಿದ್ಯಾರ್ಥಿಗಳು 12,000 ಶಾಲೆಗಳಲ್ಲಿ ರಾಜ್ಯ ನಡೆಸುತ್ತಿರುವ ಶಿಕ್ಷಣ ವಾಹಿನಿ ವಿಕ್ಟರ್ಸ್ ಮೂಲಕ ವರ್ಚುವಲ್ ತರಗತಿಗಳಲ್ಲಿ ಪಾಲ್ಗೊಳ್ಲಲಿದ್ದಾರೆ . ತಿರುವನಂತಪುರಂನಲ್ಲಿ ಮತ್ತೆ 4 ಮಂದಿ ಕೋವಿಡ್ -19 ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿದ್ದಾರೆ . ಅವರಲ್ಲಿ ಮೂರು ಮಂದಿ ಕುವೈಟಿನಿಂದ ಮರಳಿದವರು ಮತ್ತು ಇನ್ನೋರ್ವರು ತಮಿಳುನಾಡಿನಿಂದ ಮರಳಿದ ಪೈಂಟರ್ . ನಿನ್ನೆ ಮತ್ತು ಇಂದು ಒಟ್ಟು 12 ಮಂದಿ ಕೇರಳೀಯರು ಕೊಲ್ಲಿ ರಾಷ್ಟ್ರಗಳಲ್ಲಿ ಈ ವೈರಸ್ಸಿಗೆ ಬಲಿಯಾಗಿದ್ದಾರೆ . ಇದರಿಂದ ಕೊಲ್ಲಿ ರಾಷ್ಟ್ರಗಳಲ್ಲಿ ಮೃತಪಟ್ಟ ಕೇರಳೀಯರ ಸಂಖ್ಯೆ 150 ಕ್ಕೇರಿದೆ . ನಿನ್ನೆ ರಾಜ್ಯದಲ್ಲಿ ಓರ್ವರು ಮೃತಪಟ್ಟಿದ್ದಾರೆ ಮತ್ತು 61 ಹೊಸ ಪಾಸಿಟಿವ್ ಪ್ರಕರಣಗಳು ವರದಿಯಾಗಿವೆ . 670 ಮಂದಿ ಇನ್ನೂ ಚಿಕಿತ್ಸೆ ಪಡೆಯುತ್ತಿದ್ದಾರೆ .
      * ತಮಿಳುನಾಡು : ಪುದುಚೇರಿ ವಿಧಾನಸಭಾ ಸಂಕೀರ್ಣದಲ್ಲಿ ಓರ್ವರಿಗೆ ಕೋವಿಡ್ -19 ಸೋಂಕು ತಗಲಿದೆ . ಮುಖ್ಯಮಂತ್ರಿ ಕಚೇರಿಯನ್ನು ಕ್ರಿಮಿನಾಶಕಗೊಳಿಸಲಾಗಿದೆ . ಕೇಂದ್ರಾಡಳಿತ ಪ್ರದೇಶದಲ್ಲಿ ಮತ್ತೆ ಮೂವರು ಪಾಸಿಟಿವ್ ಆಗಿದ್ದಾರೆ . ಈಗ ಪುದುಚೇರಿಯಲ್ಲಿ 49 ಆಕ್ಟಿವ್ ಪ್ರಕರಣಗಳಿವೆ . ತಮಿಳುನಾಡಿನಲ್ಲಿ ಎರಡು ತಿಂಗಳಿಗೂ ಅಧಿಕ ಸಮಯದ ಬಳಿಕ ಬಸ್ಸುಗಳು ಮರಳಿ ರಸ್ತೆಗೆ ಇಳಿದಿವೆ . ಚೆನ್ನೈಯಿಂದ ಪ್ರಯಾಣಿಸುವ ಎಲ್ಲಾ ಪ್ರಯಾಣಿಕರನ್ನೂ ಪರೀಕ್ಷೆಗೆ ಒಳಪಡಿಸಲಾಗುತ್ತದೆ . ಹಾಟ್ ಸ್ಪಾಟ್ ಗಳಿಂದ ತಮಿಳುನಾಡಿಗೆ ಬರುವವರನ್ನು ವೈದ್ಯಕೀಯ ತಪಾಸಣೆಗೆ ಒಳಪಡಿಸಲಾಗುತ್ತಿದೆ .. ನಿನ್ನೆ ಇದೇ ಮೊದಲ ಬಾರಿಗೆ ರಾಜ್ಯದ ದೈನಂದಿನ ಕೋವಿಡ್ ಪ್ರಕರಣಗಳ ಸಂಖ್ಯೆ 1000 ದಾಟಿದೆ . ನಿನ್ನೆ 1149 ಹೊಸ ಪ್ರಕರಣಗಳು ವರದಿಯಾಗಿವೆ . ಇದರಲ್ಲಿ 804 ಪ್ರಕರಣಗಳು ಚೆನ್ನೈಯವು . ಒಟ್ಟು ಪ್ರಕರಣಗಳು ಈಗ : 22,333. ಆಕ್ಟಿವ್ ಪ್ರಕರಣಗಳು : 9,400, ಸಾವುಗಳು : 173, ಚೇತರಿಸಿಕೊಂಡು ಬಿಡುಗಡೆಯಾದವರು 12,757. ಚೆನ್ನೈಯಲ್ಲಿ ಆಕ್ಟಿವ್ ಪ್ರಕರಣಗಳು 6781
      * ಕರ್ನಾಟಕ : ಕರ್ನಾಟಕದಾದ್ಯಂತ ದೇವಾಲಯಗಳು ಜೂನ್ 8 ರಂದು ತೆರೆಯಲಿವೆ . ಮಹಾರಾಷ್ಟ್ರದಿಂದ ಆಗಮಿಸುವವರಿಗೆ 7 ದಿನಗಳ ಸಾಂಸ್ಥಿಕ ಕ್ವಾರಂಟೈನ್ ಕಡ್ದಾಯ . ಕಿತ್ತಳೆ ಮತ್ತು ಕೆಂಪು ವಲಯಗಳಲ್ಲಿ ಆರ್ . ಟಿ . ಒ . ಚಾಲನಾ ಪರವಾನಗಿ ನೀಡಿಕೆಯನ್ನು ಆರಂಭ ಮಾಡಲಿದ್ದಾರೆ . ಕೋಳಿ ಸಾಕಾಣಿಕೆ ಉದ್ಯಮಕ್ಕೆ ಪರಿಹಾರ ಎಂಬಂತೆ ಕೋಳಿ ದರ ಬಳಕೆ ಪ್ರಮಾಣ ಹೆಚ್ಚಿದಂತೆ ಏರತೊಡಗಿದೆ . ನಿನ್ನೆ ರಾಜ್ಯದಲ್ಲಿ 299 ಹೊಸ ಪ್ರಕರಣಗಳು ವರದಿಯಾಗಿವೆ . ಇವರಲ್ಲಿ 255 ಹೊರರಾಜ್ಯಗಳ ಪ್ರಯಾಣಿಕರು ಮತ್ತು 7 ಮಂದಿ ವಿದೇಶಗಳಿಂದ ಬಂದವರು . ಒಟ್ಟು ಪಾಸಿಟಿವ್ ಪ್ರಕರಣಗಳ ಸಂಖ್ಯೆ ಇದುವರೆಗೆ 3221, ಆಕ್ಟಿವ್ ಪ್ರಕರಣಗಳ ಸಂಖ್ಯೆ ;1950. ಸಾವುಗಳು : 51, ಗುಣಮುಖರಾದವರು : 1218.
      * ಆಂಧ್ರ ಪ್ರದೇಶ : “ ಮುಂದಿನ ಸಲಹೆವರೆಗೆ ” ಆಂಧ್ರ ಪ್ರದೇಶದೊಳಗೆ ರೈಲುಮೂಲಕ ಪ್ರಯಾಣವನ್ನು ನಿರಬಂಧಿಸಲಾಗಿದೆ . ಇತರ ರಾಜ್ಯಗಳಿಂದ ರೈಲ್ವೇ ನಿಲ್ದಾಣಗಳಿಗೆ ಬರುವ ಪ್ರಯಾಣಿಕರನ್ನು ತಪಾಸಣೆಗೆ ಒಳಪಡಿಸಲಾಗುವುದು ಮತ್ತು ಅವರನ್ನು 14 ದಿನಗಳ ಗೃಹ ಕ್ವಾರಂಟೈನ್ ಗೆ ಒಳಪಡಿಸಲಾಗುವುದು . ಮಹಾರಾಷ್ಟ್ರ , ಗುಜರಾತ್ , ರಾಜಸ್ಥಾನ , ಮಧ್ಯ ಪ್ರದೇಶ , ದಿಲ್ಲಿ ಮತ್ತು ಚೆನ್ನೈ ಗಳಿಂದ ಬರುವ ಪ್ರಯಾಣಿಕರು 7 ದಿನಗಳ ಸಾಂಸ್ಥಿಕ ಕ್ವಾರಂಟೈನ್ ಮತ್ತು ಆ ಬಳಿಕ 7 ದಿನಗಳ ಗೃಹ ಕ್ವಾರಂಟೈನ್ ಪೂರೈಸಬೇಕಾಗುತ್ತದೆ . 76 ಹೊಸ ಪ್ರಕರಣಗಳು , ಎರಡು ಸಾವುಗಳು ಕಳೆದ 24 ಗಂಟೆಗಳಲ್ಲಿ ವರದಿಯಾಗಿವೆ . ಮತ್ತು ಇದೇ ಅವಧಿಯಲ್ಲಿ 10,567 ಮಾದರಿಗಳನ್ನು ಪರೀಕ್ಷೆಗೆ ಒಳಪಡಿಸಲಾಗಿದೆ , 34 ಮಂದಿ ಚೇತರಿಸಿಕೊಂಡು ಬಿಡುಗಡೆಯಾಗಿದ್ದಾರೆ . . ಒಟ್ಟು ಪ್ರಕರಣಗಳ ಸಂಖ್ಯೆ : 3118. ಆಕ್ಟಿವ್ ಪ್ರಕರಣಗಳು : 885. ಗುಣಮುಖರಾದವರು : 2169. ಸಾವುಗಳು : 64. ರಾಜ್ಯಕ್ಕೆ ಬಂದ ವಲಸೆಗಾರರಲ್ಲಿ ಪಾಸಿಟಿವ್ ಆದವರ ಸಂಖ್ಯೆ 446, ಇದರಲ್ಲಿ ಆಕ್ಟಿವ್ ಪ್ರಕರಣಗಳು 249. ವಿದೇಶಗಳಿಂದ ಬಂದವರಲ್ಲಿ ಒಟ್ಟು ಪಾಸಿಟಿವ್ ಪ್ರಕರಣಗಳ ಸಂಖ್ಯೆ 112.
      * ತೆಲಂಗಾಣ : ರೈಲ್ವೇ ಸಚಿವಾಲಯವು ಇಂದಿನಿಂದ ಪ್ರಯಾಣಿಕ ರೈಲುಗಳ ಸಂಚಾರವನ್ನು ಪುನರಾರಂಭ ಮಾಡಿರುವುದರಿಂದ ಸಿಕಂದರಾಬಾದಿನಲ್ಲಿ ಬೃಹತ್ ಸರತಿ ಸಾಲುಗಳಿದ್ದವು . 7 ರೈಲುಗಳಲ್ಲಿ ಸುಮಾರು 10 ಸಾವಿರದಿಂದ 12 ಸಾವಿರ ಪ್ರಯಾಣಿಕರು ತಮ ಊರುಗಳಿಗೆ ತೆರಳಲು ಸಿದ್ದರಾಗಿದ್ದಾರೆ .7 ರೈಲುಗಳ ಪೈಕೆ 4 ರೈಲುಗಳು ಸಿಕಂದರಾಬಾದಿನಿಂದ ಹೊರಡುತ್ತವೆ ಮತ್ತು 3 ರೈಲುಗಳು ನಾಂಪಲ್ಲಿಯಿಂದ ಹೊರಡುತ್ತವೆ . ಬೃಹತ್ ಹೈದರಾಬಾದ್ ಮಹಾನಗರ ಪಾಲಿಕೆ ವ್ಯಾಪ್ತಿಯಲ್ಲಿ ಹೊಸ ಕೋವಿಡ್ -19 ಪ್ರಕರಣಗಳು ವರದಿಯಾಗಿವೆ . ಕಳೆದ ತಿಂಗಳು ಇಲ್ಲಿ ಲಾಕ್ ಡೌನ್ ಸಡಿಲಿಕೆ ಬಳಿಕ ಯಾವುದೇ ಪ್ರಕರಣ ಇರಲಿಲ್ಲ . ತೆಲಂಗಾಣದಲ್ಲಿ ಒಟ್ಟು ಪಾಸಿಟಿವ್ ಪ್ರಕರಣಗಳ ಸಂಖ್ಯೆ 2020 ರ ಮೇ 31 ಕ್ಕೆ 2,698 ಇದ್ದಿತ್ತು . ಇದುವರೆಗೆ 434 ವಲಸೆಗಾರರು , ವಿದೇಶಗಳಿಂದ ಬಂದವರು ಪರೀಕ್ಷೆಯಲ್ಲಿ ಪಾಸಿಟಿವ್ ಆಗಿದ್ದಾರೆ . .
      * ಅರುಣಾಚಲ ಪ್ರದೇಶ : ಸುಮಾರು 8000 ಮಂದಿ ಇದುವರೆಗೆ ರಾಜ್ಯಕ್ಕೆ ವಾಪಾಸು ಬಂದಿದ್ದಾರೆ . ಕ್ವಾರಂಟೈನ್ ಮತ್ತು ಆರೋಗ್ಯ ತಪಾಸಣೆಗಳಿಗೆ ಸಂಬಂಧಿಸಿ ಎಸ್ . ಒ . ಪಿ . ಗಳನ್ನು ಕಟ್ಟು ನಿಟ್ಟಾಗಿ ಅನುಸರಿಸಲಾಗುತ್ತಿದೆ . ರಾಜ್ಯವು ಇನ್ನೂ ಲಾಕ್ ಡೌನ್ ನಲ್ಲಿದೆ ಎಂದು ಅರುಣಾಚಲ ಪ್ರದೇಶ ಮುಖ್ಯಮಂತ್ರಿ ಹೇಳಿದ್ದಾರೆ . ರಾಜ್ಯದಿಂದ ಹೊರಗೆ ನೆಲೆಸಿರುವ ರಾಜ್ಯದ ಎಲ್ಲಾ ಜನರೂ ಮರಳಿದ ಬಳಿಕವಷ್ಟೇ ಹೊಸ ಸಡಿಲಿಕೆಯನ್ನು ನಿರ್ಧರಿಸಲಾಗುವುದು ಎಂದವರು ಹೇಳಿದ್ದಾರೆ .
      * ಅಸ್ಸಾಂ : ಕೋವಿಡ್ -19 ರಿಂದಾಗಿ ಹದಗೆಟ್ಟಿರುವ ರಾಜ್ಯದ ಆರ್ಥಿಕತೆಗೆ ಪುನಶ್ಚೇತನ ನೀಡಲು ಸಲಹಾ ಸಮಿತಿ ನೀಡಿದ ಸಲಹೆಗಳ ಅನುಷ್ಟಾನಕ್ಕಾಗಿ ಮಾರ್ಗಸೂಚಿಗಳನ್ನು ಆರೋಗ್ಯ ಸಚಿವ ಹಿಮಂತ ಬಿಸ್ವಾ ಸರ್ಮಾ , ಕೈಗಾರಿಕೆ ಮತ್ತು ವಾಣಿಜ್ಯ ಸಚಿವರಾದ ಸಿ . ಎಂ . ಪಟೋವರಿ ಮತ್ತು ಕೃಷಿ ಸಚಿವರಾದ ಅತುಲ್ ಬೋರಾ ಅವರನ್ನು ಒಳಗೊಂದ ಮೂವರು ಸದಸ್ಯರ ಸಮಿತಿಯು ತಯಾರಿಸಲಿದೆ ಎಂದು ಮುಖ್ಯಮಂತ್ರಿ ಹೇಳಿದ್ದಾರೆ . ಅಸ್ಸಾಂನಲ್ಲಿ 6 ಹೊಸ ಕೋವಿಡ್ ಪಾಸಿಟಿವ್ ಪ್ರಕರಣಗಳು ವರದಿಯಾಗಿವೆ . ಒಟ್ಟು ಪ್ರಕರಣಗಳ ಸಂಖ್ಯೆ 1390 ಕ್ಕೇರಿದೆ . ಸಕ್ರಿಯ ( ಆಕ್ಟಿವ್ ) ಪ್ರಕರಣಗಳು 1198. ಗುಣಮುಖರಾಗಿ ಚೇತರಿಸಿಕೊಂಡವರು 185, ಮೃತಪಟ್ಟವರು 4.
      * ಮಣಿಪುರಿ : ಮಣಿಪುರದಲ್ಲಿ 7 ಹೊಸ ಕೋವಿಡ್ -19 ಪ್ರಕರಣಗಳೊಂದಿಗೆ , ರಾಜ್ಯದಲ್ಲಿ ಒಟ್ಟು ಪಾಸಿಟಿವ್ ಪ್ರಕರಣಗಳ ಸಂಖ್ಯೆ 78 ಕ್ಕೇರಿದೆ . ಆಕ್ಟಿವ್ ಪ್ರಕರಣಗಳು : 67 ಮತ್ತು ಗುಣಮುಖರಾದವರು 11. ಹೆಚ್ಚಿನವರೆಲ್ಲರೂ ಇತರ ರಾಜ್ಯಗಳಿಂದ ಮರಳಿದವರು .
      * ಮಿಜೋರಾಂ : ವಿವಿಧೆಡೆ ಸಿಲುಕಿ ಹಾಕಿಕೊಂಡಿದ್ದ ಪ್ರಯಾಣಿಕರನ್ನು ಗೋವಾದಿಂದ ಮಿಜೋರಾಂನ ಭೈರಾಬಿಗೆ ಕರೆತರಲಾಗಿದ್ದು , ಅವರು ತಮ್ಮ ಉಳಿತಾಯದ 54140 ರೂ . ಗಳನ್ನು ಭೈರಾಬಿಯ ಸಮುದಾಯ ಸಂಘಟನೆಗಳಿಗೆ ದೇಣಿಗೆ ನೀಡಿದ್ದಾರೆ . ನಿಲ್ದಾಣಕ್ಕೆ ಬರುವ ಪ್ರಯಾಣಿಕರಿಗೆ ಈ ಸಂಘಟನೆಗಳು ಸ್ವಾರ್ಥರಹಿತವಾಗಿ ಎಲ್ಲಾ ಅವಶ್ಯ ಸಹಾಯವನ್ನು ನೀಡುತ್ತವೆ .
      * ನಾಗಾಲ್ಯಾಂಡ್ : ದಿಮಾಪುರ ಕೋವಿಡ್ -19 ಉಸ್ತುವಾರಿ ಕಾರ್ಯಪಡೆಯು ಲಿವಿಂಗ್ ಸ್ಟೋನ್ ಅಂತಾರಾಷ್ಟ್ರೀಯ ಪ್ರತಿಷ್ಟಾನದ ಕ್ವಾರಂಟೈನ್ ಕೇಂದ್ರಗಳಿಗೆ ಭೇಟಿ ನೀಡಿತು . ನಾಗರಿಕ ಸ್ವಯಂ ಸೇವಾ ಸಂಘಟನೆಗಳು ಇದನ್ನು ನಿರ್ವಹಿಸುತ್ತಿವೆ . ನಾಗಾ ಕಾರ್ಯಪಡೆಯ ಸ್ವಯಂ ಸೇವಕರು ಬೆಂಗಳೂರಿನಲ್ಲಿ ಸ್ಥಳೀಯ ಅಧಿಕಾರಿಗಳಿಗೆ ವಲಸೆ ಕಾರ್ಮಿಕರು ಮತ್ತು ಕೊಳೆಗೇರಿ ವಾಸಿಗಳಿಗೆ ಪಡಿತರ ವಿತರಿಸುವಲ್ಲಿ ಸಹಾಯ ಮಾಡುತ್ತಿದ್ದಾರೆ .

    ಪಿ ಐ ಬಿ ವಾಸ್ತವ ಪರಿಶೀಲನೆ


    ***

    
    
    (Release ID: 1628919) Visitor Counter : 14
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Tamil , Telugu , Malayalam
    
    
    

*