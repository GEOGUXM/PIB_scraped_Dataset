      ಯುವಜನ ವ್ಯವಹಾರಗಳು ಮತ್ತು ಕ್ರೀಡಾ ಸಚಿವಾಲಯ

      ಕೇಂದ್ರ ಕ್ರೀಡಾ ಸಚಿವಾಲಯವದಿಂದ ಖೇಲೋ ಇಂಡಿಯಾ ರಾಜ್ಯ ಉತ್ಕೃಷ್ಟತಾ ಕೇಂದ್ರಗಳ ಸ್ಥಾಪನೆ
      Posted On: 17 JUN 2020 11:06AM by PIB Bengaluru


    ಕೇಂದ್ರ ಕ್ರೀಡಾ ಸಚಿವಾಲಯವದಿಂದ ಖೇಲೋ ಇಂಡಿಯಾ ರಾಜ್ಯ ಉತ್ಕೃಷ್ಟತಾ ಕೇಂದ್ರಗಳ ಸ್ಥಾಪನೆ :


    ಕೇಂದ್ರ ಯುವಜನ ಮತ್ತು ಕ್ರೀಡಾ ಸಚಿವ ಶ್ರೀ ಕಿರೆನ್ ರಿಜಿಜು


    ಮೊದಲ ಹಂತದಲ್ಲಿ ಎಂಟು ರಾಜ್ಯಗಳಲ್ಲಿ ಸರ್ಕಾರಿ ಸ್ವಾಮ್ಯದ ಕ್ರೀಡಾ ಸೌಲಭ್ಯಗಳನ್ನು ಗುರುತಿಸಿದೆ


    ಕೇಂದ್ರ ಕ್ರೀಡಾ ಸಚಿವಾಲಯದ ಪ್ರಮುಖ ಖೇಲೋ ಇಂಡಿಯಾ ಯೋಜನೆಯಡಿಯಲ್ಲಿ ಖೇಲೋ ಇಂಡಿಯಾ ರಾಜ್ಯ ಉತ್ಕೃಷ್ಟತಾ ಕೇಂದ್ರ ( ಖೇಲೋ ಇಂಡಿಯಾ ಸ್ಟೇಟ್ ಸೆಂಟರ್ಸ್ ಆಫ್ ಎಕ್ಸಲೆನ್ಸ್ - ಕೆ . ಐ . ಎಸ್ . ಸಿ . ಇ ) ಗಳನ್ನು ಕೇಂದ್ರ ಕ್ರೀಡಾ ಸಚಿವಾಲಯ ಸ್ಥಾಪಿಸಲಿದೆ . ಇಡೀ ರಾಜ್ಯದಲ್ಲಿ ದೃಢವಾದ ಕ್ರೀಡಾ ಪರಿಸರ ವ್ಯವಸ್ಥೆಯನ್ನು ರಚಿಸುವ ಪ್ರಯತ್ನದಿಂದ ಪ್ರತಿ ರಾಜ್ಯ ಮತ್ತು ಕೇಂದ್ರಾಡಳಿತ ಪ್ರದೇಶದಲ್ಲಿ ಒಂದು ಖೇಲೋ ಇಂಡಿಯಾ ರಾಜ್ಯ ಉತ್ಕೃಷ್ಟತಾ ಕೇಂದ್ರವನ್ನು ಸ್ಥಾಪಿಸಲು ಜಾಗಗಳನ್ನು ಗುರುತಿಸಲಾಗುತ್ತಿದೆ . ಮೊದಲ ಹಂತದಲ್ಲಿ , ಕರ್ನಾಟಕ , ಒಡಿಶಾ , ಕೇರಳ , ತೆಲಂಗಾಣ ಮತ್ತು ಈಶಾನ್ಯ ಪ್ರದೇಶಗಳ ರಾಜ್ಯಗಳಾದ ಅರುಣಾಚಲ ಪ್ರದೇಶ , ಮಣಿಪುರ , ಮಿಜೋರಾಂ ಮತ್ತು ನಾಗಾಲ್ಯಾಂಡ್ ಸೇರಿದಂತೆ ಭಾರತದ ಒಟ್ಟು ಎಂಟು ರಾಜ್ಯಗಳಲ್ಲಿ ಖೇಲೋ ಇಂಡಿಯಾ ರಾಜ್ಯ ಉತ್ಕೃಷ್ಟತಾ ಕೇಂದ್ರ ( ಖೇಲೋ ಇಂಡಿಯಾ ಸ್ಟೇಟ್ ಸೆಂಟರ್ಸ್ ಆಫ್ ಎಕ್ಸಲೆನ್ಸ್ ಕೆ . ಐ . ಎಸ್ . ಸಿ . ಇ ) ಸ್ಥಾಪಿಸಲು ಸರ್ಕಾರಿ ಸ್ವಾಮ್ಯದ ಕ್ರೀಡಾ ಸೌಲಭ್ಯಗಳನ್ನು ಸಚಿವಾಲಯ ಈಗಾಗಲೇ ಗುರುತಿಸಿದೆ .


    ರಾಜ್ಯಗಳಲ್ಲಿ ಕ್ರೀಡಾ ಸೌಲಭ್ಯಗಳನ್ನು ಬಲಪಡಿಸುವ ನಿಟ್ಟಿನಲ್ಲಿ ಈ ನೂತನ ಉಪಕ್ರಮದ ಕುರಿತು ಮಾತನಾಡಿದ ಕೇಂದ್ರ ಯುವಜನ ಮತ್ತು ಕ್ರೀಡಾ ಸಚಿವ ಶ್ರೀ ಕಿರೆನ್ ರಿಜಿಜು , “ ಒಲಿಂಪಿಕ್ಸ್ ‌ ನಲ್ಲಿ ಶ್ರೇಷ್ಠತೆಗಾಗಿ ಭಾರತದ ಅನ್ವೇಷಣೆಯನ್ನು ಬಲಪಡಿಸಲು ಖೇಲೋ ಇಂಡಿಯಾ ರಾಜ್ಯ ಉತ್ಕೃಷ್ಟತಾ ಕೇಂದ್ರ ( ಖೇಲೋ ಇಂಡಿಯಾ ಸ್ಟೇಟ್ ಸೆಂಟರ್ಸ್ ಆಫ್ ಎಕ್ಸಲೆನ್ಸ್ - ಕೆ . ಐ . ಎಸ್ . ಸಿ . ಇ ) ಸ್ಥಾಪಿಸಲಾಗುತ್ತಿದೆ . ಭಾರತದ ಪ್ರತಿ ರಾಜ್ಯದಲ್ಲಿ ಲಭ್ಯವಿರುವ ಅತ್ಯುತ್ತಮ ಕ್ರೀಡಾ ಸೌಲಭ್ಯಗಳನ್ನು ವಿಶ್ವ ದರ್ಜೆಯ ಅಕಾಡೆಮಿಗಳಾಗಿ ಅಳೆಯುವುದು ನಮ್ಮ ಪ್ರಯತ್ನ , ಅಲ್ಲಿ ದೇಶಾದ್ಯಂತದ ಕ್ರೀಡಾಪಟುಗಳು ತಮ್ಮ ನಿರ್ದಿಷ್ಟ ವಿಭಾಗದಲ್ಲಿ ತರಬೇತಿ ನೀಡಲು ಬಯಸುತ್ತಾರೆ . ಸರ್ಕಾರಿ ಸಮಿತಿಯ ಆಳವಾದ ಪರಿಶೀಲನೆ ಮತ್ತು ವಿಶ್ಲೇಷಣೆಯ ನಂತರ ಈ ಕ್ರೀಡಾ ಸೌಲಭ್ಯಗಳನ್ನು ಗುರುತಿಸಲಾಗಿದೆ . ದೇಶಾದ್ಯಂತದ ಪ್ರತಿಭೆಗಳನ್ನು ಗುರುತಿಸಲು , ತಲುಪಲು ಮತ್ತು ಎಲ್ಲಾ ಪ್ರಮುಖ ಅಂತಾರಾಷ್ಟ್ರೀಯ ಪಂದ್ಯಾವಳಿಗಳಲ್ಲಿ ಮತ್ತು ನಿರ್ದಿಷ್ಟವಾಗಿ ಒಲಿಂಪಿಕ್ಸ್ ‌ ನಲ್ಲಿ ದೇಶಕ್ಕಾಗಿ ಪದಕಗಳನ್ನು ಗೆಲ್ಲಬಲ್ಲ ಗಣ್ಯ ಕ್ರೀಡಾಪಟುಗಳಿಗೆ ಸೂಕ್ತ ತರಬೇತಿ ನೀಡಲು ಇದು ಸರಿಯಾದ ದಿಕ್ಕಿನಲ್ಲಿ ಒಂದು ಹೆಜ್ಜೆಯಾಗಿದೆ ಎಂದು ನನಗೆ ವಿಶ್ವಾಸವಿದೆ . ” ಎಂದು ಹೇಳಿದರು


    ಈ ಕ್ರೀಡಾ ಸೌಲಭ್ಯಗಳ ಆಯ್ಕೆಯ ಪ್ರಕ್ರಿಯೆಯನ್ನು 2019 ರ ಅಕ್ಟೋಬರ್ ‌ ನಲ್ಲಿ ಪ್ರಾರಂಭಿಸಲಾಯಿತು , ವಿಶ್ವ ದರ್ಜೆಯ ಕ್ರೀಡಾ ಸೌಲಭ್ಯಗಳಾಗಿ ಅಭಿವೃದ್ಧಿಪಡಿಸಲು ಪ್ರತಿ ರಾಜ್ಯ ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಸಂಬಂಧಪಟ್ಟ ಅಧಿಕಾರಿಗಳೊಂದಿಗೆ ಲಭ್ಯವಿರುವ ಅತ್ಯುತ್ತಮ ಕ್ರೀಡಾ ಮೂಲಸೌಕರ್ಯಗಳನ್ನು ಗುರುತಿಸಲು ಕೇಳಿದಾಗ , ಅವರ ಕ್ರೀಡಾ ಇಲಾಖೆ , ಏಜೆನ್ಸಿಗಳು ಅಥವಾ ಯಾವುದೇ ಅರ್ಹ ಏಜೆನ್ಸಿಗಳನ್ನು ಅವರು ಸೂಚಿಸಲು ತಿಳಿಸಲಾಗಿದೆ . ಈಗಾಗಲೇ ಸ್ವೀಕರಿಸಿದ ಮತ್ತು ಪರಿಶೀಲಿಸಿದ 15 ಪ್ರಸ್ತಾವನೆಗಳ ಪೈಕಿ 8 ಆದ್ಯತೆಯ ಕ್ರೀಡೆ , ಮೂಲಸೌಕರ್ಯ ಸೌಲಭ್ಯಗಳು ಮತ್ತು ಕೇಂದ್ರವು ಸೃಷ್ಠಿಸ ಬಹುದಾದ ಕ್ರೀಡಾ ಚಾಂಪಿಯನ್ ‌ ನಲ್ಲಿ ಲಭ್ಯವಿರುವ ತರಬೇತಿ ಸೌಲಭ್ಯಗಳ ಆಧಾರದ ಮೇಲೆ ಅಂತಿಮ ಪಟ್ಟಿ ಮಾಡಲಾಗಿದೆ .


    ಅಸ್ತಿತ್ವದಲ್ಲಿರುವ ಕೇಂದ್ರವನ್ನು ಖೇಲೋ ಇಂಡಿಯಾ ರಾಜ್ಯ ಉತ್ಕೃಷ್ಟತಾ ಕೇಂದ್ರ ( ಖೇಲೋ ಇಂಡಿಯಾ ಸ್ಟೇಟ್ ಸೆಂಟರ್ಸ್ ಆಫ್ ಎಕ್ಸಲೆನ್ಸ್ - ಕೆ . ಐ . ಎಸ್ . ಸಿ . ಇ ) ಕ್ಕೆ ಉನ್ನತೀಕರಣ ಮಾಡಲು , ಕೇಂದ್ರದಲ್ಲಿ ಅಭ್ಯಾಸ ಮಾಡುವ ಕ್ರೀಡಾ ವಿಭಾಗಗಳಿಗೆ ಕೇಂದ್ರ ಕ್ರೀಡಾ ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆಗಳ ಬೆಂಬಲದಲ್ಲಿ ಸರ್ಕಾರವು ' ಕಾರ್ಯಸಾಧ್ಯತೆಯ ಅಂತರ ನಿಧಿಯನ್ನು ' ಹೆಚ್ಚಿಸಿ , ಸಮಯಾವಕಾಶವನ್ನು ವಿಸ್ತರಿಸಲಿದೆ ಮತ್ತು ಕ್ರೀಡಾ ಉಪಕರಣಗಳು , ತಜ್ಞ ತರಬೇತುದಾರರು ಮತ್ತು ಹೆಚ್ಚಿನ ಕಾರ್ಯಕ್ಷಮತೆಯ ಅಗತ್ಯತೆಯ ಮತ್ತು ಕೊರತೆಗಳ ಅಂತರವನ್ನು ಕಡಿಮೆ ಮಾಡಲಿದೆ . ಕ್ರೀಡಾ ವಿಜ್ಞಾನ ಮತ್ತು ಕೇಂದ್ರದಲ್ಲಿ ನಡೆಯುತ್ತಿರುವ ಇತರ ಕ್ರೀಡಾ ವಿಭಾಗಗಳಲ್ಲಿ ಸಂಬಂಧಿತ ಕ್ಷೇತ್ರಗಳಲ್ಲಿ ಬೆಂಬಲವನ್ನು ವಿಸ್ತರಿಸಬಹುದು ಮತ್ತು ಒಲಿಂಪಿಕ್ ಕ್ರೀಡೆಗಳಿಗೆ ಸದಾ ವಿಸ್ತೃತ ಬೆಂಬಲ ನೀಡುತ್ತದೆ .


    ರಾಜ್ಯ ಮತ್ತು ಮತ್ತು ಕೇಂದ್ರಾಡಳಿತ ಪ್ರದೇಶಗಳಲ್ಲಿ ವಿಶ್ವ ದರ್ಜೆಯ ಕ್ರೀಡಾ ಸೌಲಭ್ಯವನ್ನಾಗಿ ಪರಿವರ್ತಿಸುವ ಸಾಮರ್ಥ್ಯವನ್ನು ನಿರ್ಮಿಸುತ್ತದೆ ಮತ್ತು ಬೋರ್ಡಿಂಗ್ , ವಸತಿ ಮತ್ತು ನಿರ್ವಹಣೆ ಸೇರಿದಂತೆ ಕೇಂದ್ರದ ನಿರ್ವಹಣೆಯ ಎಲ್ಲಾ ಅಂಶಗಳಿಗೆ ಸರ್ಕಾರ ಜವಾಬ್ದಾರರಾಗಿರುತ್ತದೆ , ಆದರೆ ತಜ್ಞರಂತಹ ನಿರ್ಣಾಯಕ ಸಂಪನ್ಮೂಲಗಳು , ತರಬೇತುದಾರರು , ಸಹಾಯಕ ಸಿಬ್ಬಂದಿ , ಉಪಕರಣಗಳು , ಮೂಲಸೌಕರ್ಯಗಳನ್ನು ಹೆಚ್ಚಿಸಲು ಖೇಲೋ ಇಂಡಿಯಾ ಯೋಜನೆಯ ಮೂಲಕ ಹಣದ ವ್ಯವಸ್ಥೆಗಳನ್ನು ಹೆಚ್ಚಿಸಿ ವಿಸ್ತರಿಸಲಾಗುವುದು .


    ಸಮಗ್ರ ವಿಶ್ಲೇಷಣೆ ಅಧ್ಯಯನದ ನಂತರ ಸೂಚಿಸಲಾದ ಅವಶ್ಯಕತೆಗೆ ಅನುಗುಣವಾಗಿ ಅಂತಿಮ ಮೊತ್ತವನ್ನು ಆಧರಿಸಿ ಎಂಟು ಕೇಂದ್ರಗಳಿಗೆ ಅನುದಾನ ನೀಡಲಾಗುವುದು . ವಿಶಾಲ - ಮೂಲ ಪ್ರತಿಭೆಗಳನ್ನು ಗುರುತಿಸುವ ಪ್ರಯತ್ನದಲ್ಲಿ , ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ಪ್ರತಿ ಕ್ರೀಡೆಯಲ್ಲಿ ಪ್ರತಿಭೆಯನ್ನು ಗುರುತಿಸಿ ಅಭಿವೃದ್ಧಿಪಡಿಸುತ್ತವೆ , ಇದಕ್ಕಾಗಿ ಕೇಂದ್ರದ ಹಣವನ್ನು ಪಡೆಯಲಾಗುತ್ತದೆ . ಕ್ರೀಡಾಪಟುಗಳ ಸಾಧನೆಯ ಮಟ್ಟವು ಅಂತರರಾಷ್ಟ್ರೀಯ ಗುಣಮಟ್ಟಕ್ಕೆ ಸುಧಾರಿಸುತ್ತದೆ ಎಂದು ಖಚಿತಪಡಿಸಿಕೊಳ್ಳಲು ಭಾರತದ ಕ್ರೀಡಾ ಪ್ರಾಧಿಕಾರವು ಪರಿಣತಿ , ಸಂಪನ್ಮೂಲಗಳು ಮತ್ತು ಮೇಲ್ವಿಚಾರಣಾ ವ್ಯವಸ್ಥೆಯನ್ನು ಹೆಚ್ಚಿಸಿ ವಿಸ್ತರಿಸಲಿದೆ .


    ಮೊದಲ ತಂಡದಲ್ಲಿ , ಈ ಕೆಳಗಿನ ಕ್ರೀಡಾ ಸೌಲಭ್ಯಗಳನ್ನು ಖೇಲೋ ಇಂಡಿಯಾ ರಾಜ್ಯ ಉತ್ಕೃಷ್ಟತಾ ಕೇಂದ್ರ ( ಖೇಲೋ ಇಂಡಿಯಾ ಸ್ಟೇಟ್ ಸೆಂಟರ್ಸ್ ಆಫ್ ಎಕ್ಸಲೆನ್ಸ್ - ಕೆ . ಐ . ಎಸ್ . ಸಿ . ಇ ) ಕ್ಕೆ ನವೀಕರಿಸಲಾಗುತ್ತದೆ :


    · ಸಾಂಗೇ ಲಾಡೆನ್ ಸ್ಪೋರ್ಟ್ಸ್ ಅಕಾಡೆಮಿ , ಇಟಾನಗರ್ , ಅರುಣಾಚಲ ಪ್ರದೇಶ


    · ಜೈಪ್ರಕಾಶ್ ನಾರಾಯಣ್ ರಾಷ್ಟ್ರೀಯ ಯುವ ಕೇಂದ್ರ , ಬೆಂಗಳೂರು , ಕರ್ನಾಟಕ


    · ಜಿ . ವಿ . ರಾಜ ಸೀನಿಯರ್ ಸೆಕೆಂಡರಿ ಸ್ಪೋರ್ಟ್ಸ್ ಸ್ಕೂಲ್ , ತಿರುವನಂತಪುರಂ , ಕೇರಳ


    · ಖುಮನ್ ಲಂಪಕ್ ಕ್ರೀಡಾ ಸಂಕೀರ್ಣ , ಇಂಫಾಲ್ , ಮಣಿಪುರ


    · ರಾಜೀವ್ ಗಾಂಧಿ ಕ್ರೀಡಾಂಗಣ , ಐಜಾಲ್ , ಮಿಜೋರಾಂ


    · ರಾಜ್ಯ ಕ್ರೀಡಾ ಅಕಾಡೆಮಿ , ಐಜಿ ಕ್ರೀಡಾಂಗಣ , ಕೊಹಿಮಾ , ನಾಗಾಲ್ಯಾಂಡ್


    · ಕಳಿಂಗ ಕ್ರೀಡಾಂಗಣ , ಭುವನೇಶ್ವರ , ಒಡಿಶಾ


    · ಪ್ರಾದೇಶಿಕ ಕ್ರೀಡಾ ಶಾಲೆ , ಹಕಿಂಪೇಟ್ , ತೆಲಂಗಾಣ .


    ***

    
    
    (Release ID: 1632250) Visitor Counter : 12
    
    
      Read this release in: English , Urdu , Hindi , Marathi , Manipuri , Punjabi , Odia , Tamil , Telugu , Malayalam