      ಪ್ರಧಾನ ಮಂತ್ರಿಯವರ ಕಛೇರಿ

      ಭಾರತ- ಚೀನಾ ಗಡಿ ಪ್ರದೇಶದ ಪರಿಸ್ಥಿತಿ ಕುರಿತು ಪ್ರಧಾನ ಮಂತ್ರಿಯವರ ಹೇಳಿಕೆ
      Posted On: 17 JUN 2020 3:35PM by PIB Bengaluru


    ಭಾರತ - ಚೀನಾ ಗಡಿ ಪ್ರದೇಶದ ಪರಿಸ್ಥಿತಿ ಕುರಿತು ಪ್ರಧಾನ ಮಂತ್ರಿಯವರ ಹೇಳಿಕೆ


    ಸ್ನೇಹಿತರೇ ,


    ಭಾರತ ಮಾತೆಯ ಧೈರ್ಯಶಾಲಿ ಪುತ್ರರು ತಾಯ್ನಾಡಿನ ರಕ್ಷಣೆಯಲ್ಲಿದ್ದಾಗ ಗಾಲ್ವಾನ್ ಕಣಿವೆಯಲ್ಲಿ ಪರಮೋಚ್ಛ ತ್ಯಾಗ ಮಾಡಿದ್ದಾರೆ .


    ರಾಷ್ಟ್ರಕ್ಕೆ ಅವರು ಮಾಡಿದ ಸೇವೆಗಾಗಿ ಅವರು ಮಾಡಿದ ದೊಡ್ಡ ತ್ಯಾಗಕ್ಕಾಗಿ ನಾನು ಅವರಿಗೆ ವಂದಿಸುತ್ತೇನೆ . ಹೃತ್ಪೂರ್ವಕ ಕೃತಜ್ಞತೆಯಿಂದ ಅವರಿಗೆ ಗೌರವ ಸಲ್ಲಿಸುತ್ತೇನೆ .


    ದುಃಖಭರಿತವಾದ ಈ ಕಷ್ಟದ ಸಮಯದಲ್ಲಿ , ಈ ಹುತಾತ್ಮರ ಕುಟುಂಬಗಳಿಗೆ ನನ್ನ ಸಂತಾಪವನ್ನು ವ್ಯಕ್ತಪಡಿಸುತ್ತೇನೆ .


    ಇಂದು ಇಡೀ ರಾಷ್ಟ್ರವು ನಿಮ್ಮೊಂದಿಗಿದೆ . ದೇಶದ ಸಹಾನುಭೂತಿ ನಿಮ್ಮೊಂದಿಗಿದೆ .


    ನಮ್ಮ ಹುತಾತ್ಮರ ಈ ಪರಮೋಚ್ಚ ತ್ಯಾಗವು ವ್ಯರ್ಥವಾಗುವುದಿಲ್ಲ .


    ಪರಿಸ್ಥಿತಿ ಮತ್ತು ಸಂದರ್ಭಗಳು ಏನೇ ಇರಲಿ , ದೇಶದ ಭೂಮಿಯ ಪ್ರತಿ ಅಂಗುಲವನ್ನೂ ಮತ್ತು ಅದರ ಸ್ವಾಭಿಮಾನವನ್ನು ಭಾರತ ಬಲವಾಗಿ ರಕ್ಷಿಸುತ್ತದೆ .


    ಭಾರತ ಸಾಂಸ್ಕೃತಿಕವಾಗಿ ಶಾಂತಿ ಪ್ರಿಯ ದೇಶ . ಶಾಂತಿ ಪ್ರಿಯ ದೇಶದ ಇತಿಹಾಸ ನಮ್ಮದು .


    ಭಾರತದ ಸೈದ್ಧಾಂತಿಕ ಮಂತ್ರವೆಂದರೆ - लोकाः समस्ताः सुखिनों भवन्तु।


    ಪ್ರತಿ ಯುಗದಲ್ಲೂ , ಇಡೀ ಜಗತ್ತು ಮತ್ತು ಮನುಕುಲದ ಶಾಂತಿ ಮತ್ತು ಕಲ್ಯಾಣಕ್ಕಾಗಿ ನಾವು ಹಾರೈಸಿದ್ದೇವೆ .


    ನಾವು ಯಾವಾಗಲೂ ನಮ್ಮ ನೆರೆಹೊರೆಯವರೊಂದಿಗೆ ಸಹಕಾರಿಯಾಗಿ ಮತ್ತು ಸ್ನೇಹಪರವಾಗಿ ನಿಕಟವಾಗಿ ಕೆಲಸ ಮಾಡಿದ್ದೇವೆ . ಅವರ ಅಭಿವೃದ್ಧಿ ಮತ್ತು ಕಲ್ಯಾಣಕ್ಕಾಗಿ ನಾವು ಯಾವಾಗಲೂ ಹಾರೈಸುತ್ತೇವೆ .


    ಭಿನ್ನಾಭಿಪ್ರಾಯಗಳು ಎಂದಿಗೂ ವಿವಾದವಾಗಿ ಬದಲಾಗದಂತೆ ನೋಡಿಕೊಳ್ಳಲು ನಾವು ಯಾವಾಗಲೂ ಪ್ರಯತ್ನಿಸಿದ್ದೇವೆ .


    ನಾವು ಯಾರನ್ನೂ ಪ್ರಚೋದಿಸುವುದಿಲ್ಲ , ಆದರೆ ನಮ್ಮ ದೇಶದ ಸಮಗ್ರತೆ ಮತ್ತು ಸಾರ್ವಭೌಮತ್ವದೊಂದಿಗೆ ನಾವು ರಾಜಿ ಮಾಡಿಕೊಳ್ಳುವುದಿಲ್ಲ . ಅಗತ್ಯಬಿದ್ದಾಗ , ನಾವು ನಮ್ಮ ಶಕ್ತಿಯನ್ನು ಪ್ರದರ್ಶಿಸಿದ್ದೇವೆ , ದೇಶದ ಸಮಗ್ರತೆ ಮತ್ತು ಸಾರ್ವಭೌಮತ್ವವನ್ನು ಕಾಪಾಡಲು ಮತ್ತು ರಕ್ಷಿಸಲು ನಮ್ಮ ಸಾಮರ್ಥ್ಯಗಳನ್ನು ಸಾಬೀತುಪಡಿಸುತ್ತೇವೆ .


    ತ್ಯಾಗ ಮತ್ತು ಸಹಿಷ್ಣುತೆ ನಮ್ಮ ರಾಷ್ಟ್ರೀಯ ಗುಣದ ಭಾಗವಾಗಿದೆ , ಹಾಗೆಯೇ ಧೈರ್ಯ ಮತ್ತು ಶೌರ್ಯವೂ ಸಹ ಅದರ ಒಂದು ಭಾಗವಾಗಿದೆ .


    ನಮ್ಮ ಸೈನಿಕರು ಮಾಡಿದ ತ್ಯಾಗ ವ್ಯರ್ಥವಾಗಲು ಬಿಡುವುದಿಲ್ಲ ಎಂದು ನಾನು ದೇಶಕ್ಕೆ ಭರವಸೆ ನೀಡುತ್ತೇನೆ .


    ಭಾರತದ ಸಮಗ್ರತೆ ಮತ್ತು ಸಾರ್ವಭೌಮತ್ವವೇ ನಮಗೆ ಪರಮೋಚ್ಛವಾದುದು , ಅದನ್ನು ರಕ್ಷಿಸುವುದನ್ನು ಯಾರೂ ತಡೆಯಲು ಸಾಧ್ಯವಿಲ್ಲ .


    ಇದರ ಬಗ್ಗೆ ಯಾರಿಗೂ ಯಾವುದೇ ಅನುಮಾನವೂ ಬೇಡ .


    ಭಾರತವು ಶಾಂತಿ ಬಯಸುತ್ತದೆ . ಆದರೆ ಪ್ರಚೋದನೆಗೆ ಸೂಕ್ತ ಉತ್ತರವನ್ನು ನೀಡುತ್ತದೆ .


    ನಮ್ಮ ಸೈನಿಕರು ಹೋರಾಡುವಾಗ ಹುತಾತ್ಮರಾಗಿದ್ದಾರೆ ಎಂಬ ಬಗ್ಗೆ ದೇಶವು ಹೆಮ್ಮೆಪಡುತ್ತದೆ . ಎರಡು ನಿಮಿಷಗಳ ಮೌನವನ್ನು ಆಚರಿಸುವ ಮೂಲಕ ಈ ಹೆಮ್ಮೆಯ ಪುತ್ರರಿಗೆ ಗೌರವ ಸಲ್ಲಿಸಬೇಕೆಂದು ನಾನು ನಿಮ್ಮೆಲ್ಲರನ್ನೂ ಕೋರುತ್ತೇನೆ .


    ***

    
    
    (Release ID: 1632302) Visitor Counter : 12
    
    
      Read this release in: Bengali , English , Urdu , Hindi , Marathi , Manipuri , Assamese , Punjabi , Gujarati , Odia , Tamil , Telugu , Malayalam