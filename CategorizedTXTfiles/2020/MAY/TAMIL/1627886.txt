      விவசாயத்துறை அமைச்சகம்

      ராஜஸ்தான் மற்றும் மத்தியப்பிரதேசத்தில் 15 இடங்களில் இன்று வெட்டுக்கிளி கட்டுப்பாட்டு நடவடிக்கைகள் மேற்கொள்ளப்பட்டன.
      Posted On: 29 MAY 2020 8:22PM by PIB Chennai


    ராஜஸ்தான் மாநிலத்தின் ஜெய்ப்பூர் , தவுசா , பிகானர் , ஜோத்பூர் , பாமர் , சித்தோகர் மாவட்டங்கள் , மற்றும் மத்தியப்பிரதேசத்தின் நிவாரி , சிவபுரி மாவட்டங்களின் 10 இடங்களில் , வெட்டுக்கிளி கட்டுப்பாட்டு அலுவலகங்கள் (LCOs) கட்டுப்பாட்டு நடவடிக்கைகளை மேற்கொண்டன . மத்தியப்பிரதேசத்தின் வேளாண்துறையும் சத்னா , பாலகாட் , நிவாரி , ரய்சன் மற்றும் சிவபுரி ஆகிய மாவட்டங்களில் தலா ஒரு இடத்தில் கட்டுப்பாட்டு நடவடிக்கைகளை மேற்கொண்டன . எங்கும் பயிர்ச்சேதம் ஏற்படவில்லை .


    வெட்டுக்கிளி கட்டுப்பாட்டு நடவடிக்கைகள் ஏப்ரல் 11,2020- இல் தொடங்கியதில் இருந்து மே 28, 2020 ஆம் தேதிவரை 53,997 ஹெக்டேர் நிலங்களில் 377 இடங்களில் நடவடிக்கைகள் மேற்கொள்ளப்பட்டன . ராஜஸ்தானில் - 22, மத்தியப்பிரதேசத்தில் - 24, குஜராத்தில் - 2, பஞ்சாப்பில் - 1, உத்தரப்பிரதேசத்தில் - 2, மகாராஷ்டிராவில் -3 மாவட்டங்களில் இந்தப் பணிகள் மேற்கொள்ளப்பட்டன .


    ஐ . நா உணவு மற்றும் வேளாண் அமைப்பு (FAOs) மே 27, 2020 தேதி வெளியிட்ட வெட்டுக்கிளி நிலவர அறிக்கையின்படி , பாகிஸ்தான் மற்றும் ஈரானில் முதிர்ந்த வெட்டுக்கிளிகள் குழுக்களாகவும் , பலுசிஸ்தான் , சிந்துசமவெளி ( பாகிஸ்தான் ), தெற்குக் கடலோரம் மற்றும் சிஸ்தான் - பலுசிஸ்தான் ஆகியவற்றின் வசந்தகால உற்பத்திப் பகுதிகளில் சிறுகுழுக்களாகவும் உள்ளன . இந்த வெட்டுக்கிளிக் கூட்டம் , இந்தியா - பாகிஸ்தானை ஒட்டி சோலிஸ்தானிலிருந்து தர்பர்கர் வரையுள்ள கோடைக்கால உற்பத்திப் பகுதிகளுக்கு நகரும் . இந்தியாவில் வசந்தகாலத்தில் உற்பத்தியாகும் இளம்வெட்டுக்கிளிகள் கூட்டம் , கிழக்கு மற்றும் மத்திய மாவட்டங்களான மத்தியப்பிரதேசம் , மஹாராஷ்டிரவை நோக்கி நகரும் . பெரும்பாலான இந்த நகர்வுகள் உம்பன் புயலில் ஏற்பட்ட மேற்கு நோக்கிய பலத்த காற்றுடன் தொடர்புடையவை . இது போன்ற பல தொடர்ச்சியான ஊடுருவல்கள் , ராஜஸ்தானில் ஜூலை இறுதிவரை எதிர்பார்க்கலாம் . மேலும் வடஇந்தியா முழுவதும் கிழக்கு நோக்கி பீகார் மற்றும் ஒடிசா வரை இந்த நகர்வு தொடரும் . பிறகு , மேற்கு நோக்கி ராஜஸ்தான் திரும்பும் . இது மழைக்காலத்தில் மாறும் காற்றுடன் தொடர்படையவை . இந்த வெட்டுக்கிளி சிறு கூட்டம் , வளர்ந்து பின் நகரும் தன்மயை இழக்கும் போது , இந்த ஊருவல் முடிவுக்கு வரும் . வெட்டுக்கிளிக் கூட்டம் தென்இந்தியா , நேபாளம் மற்றும் வங்கதேசத்துக்குச் செல்லும்வாய்ப்பு குறைவு எனத் தெரிகிறது .

    
    
    (Release ID: 1627886) Visitor Counter : 8
    
    
      Read this release in: Punjabi , English , Urdu , Hindi , Bengali , Telugu