      மனித வள மேம்பாட்டு அமைச்சகம்

      மாணவர்கள், ஆசிரியர்கள் மற்றும் கல்வி நிறுவனங்களின் கொவிட்-19 தொடர்பான கேள்விகள், குறைகள் மற்றும் கல்வித் சார்ந்த இதர விஷயங்களைக் கண்காணிக்க பல்கலைக்கழக மானியக் குழு பல்வேறு நடவடிக்கைகள் எடுத்துள்ளது.
      Posted On: 11 MAY 2020 12:14PM by PIB Chennai


    கொவிட் -19 பெருந்தொற்றைக் கருத்தில் கொண்டு , தேர்வுகள் மற்றும் கல்வி நாள்காட்டி தொடர்பான வழிகாட்டுதல்களை 29 ஏப்ரல் , 2020 அன்று பல்கலைக்கழக மானியக் குழு வெளியிட்டது . இதைத் தொடர்ந்து , வழிகாட்டுதல்களை அமல்படுத்திப் பின்பற்றும் அதே வேளையில் , அனைத்து பங்குதாரர்களின் பாதுகாப்பையும் கருத்தில் கொண்டு , தொடர்புடைய அனைவரின் சுகாதாரத்துக்கு உச்சபட்ச முன்னுரிமை அளித்து கல்வி செய்ல்பாடுகளை திட்டமிடுமாறு அனைத்து பல்கலைக்கழங்களும் அறிவுறுத்தப்பட்டன .


    பெருந்தொற்றின் காரணமாக ஏற்படும் தேர்வுகள் மற்றும் இதர கல்விச் செயல்பாடுகள் குறித்த மாணவர்களின் குறைகளைக் கையாள ஒரு பிரிவை ஏற்படுத்துமாறும் , அது குறித்து மாணவர்களுக்குத் தகவல் தெரிவிக்குமாறும் பல்கலைக்கழகங்கள் கேட்டுக்கொள்ளப்பட்டன .


    மேலும் , கொவிட் -19 பெருந்தொற்றின் காரணமாக மாணவர்கள் , ஆசிரியர்கள் மற்றும் கல்வி நிறுவனங்களிடையே ஏற்பட்டுள்ள கேள்விகள் , குறைகள் மற்றும் கல்வித் சார்ந்த இதர விஷயங்களைக் கண்காணிக்க பல்கலைக்கழக மானியக் குழு கீழ்கண்ட நடவடிக்கைகளை எடுத்துள்ளது :


    1. 011-23236374 என்ற பிரத்யேக உதவி எண் தொடங்கப்பட்டுள்ளது .


    2. covid19help.ugc@gmail.com என்னும் மின்னஞ்சல் முகவரி உருவாக்கப்பட்டுள்ளது .


    3. மாணவர்களின் குறைகளைக் களைவதற்காக ஏற்கனவே உள்ள பல்கலைக்கழக மானியக் குழுவின் https://www.ugc.ac.in/grievance/student_reg.aspx என்ற வலைதளத்திலும் மாணவர்கள் தங்கள் குறைகளைப் பதிவு செய்யலாம் .


    4. மாணவர்கள் , ஆசிரியர்கள் மற்றும் கல்வி நிறுவனங்களின் கவலைகள் / குறைகளைக் கண்காணித்து அவற்றுக்குத் தீர்வு காண பல்கலைக்கழக மானியக் குழுவில் ஒரு பணிக்குழு அமைக்கப்பட்டுள்ளது .


    இந்தப் பொது அறிவிப்பின் ஒரு நகலை தங்கள் அதிகாரப்பூர்வ வலைதளங்களில் பதிவேற்றி , மின்னஞ்சல் மற்றும் இதர டிஜிட்டல் ஊடகம் மூலமாக இதை ஆசிரியர் மற்றும் மாணவர் சமூகங்களிடையே பகிருமாறு அனைத்து பல்கலைக்கழகங்களும் கல்லூரிகளும் கேட்டுக்கொள்ளப்பட்டுள்ளன .

    
    
    (Release ID: 1622902) Visitor Counter : 17
    
    
      Read this release in: English , Urdu , Hindi , Marathi , Bengali , Manipuri , Assamese , Punjabi , Odia , Telugu , Kannada , Malayalam