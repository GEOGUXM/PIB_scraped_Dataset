      அறிவியல் மற்றும் தொழில்நுட்பத்துறை

      தடுப்பு மருந்துகள், நோய் கண்டறிதல், சிகிச்சை முறைகளைக் கொண்ட 70 கருத்துருக்களுக்கு கோவிட்-19 ஆராய்ச்சி கூட்டமைப்பு பரிந்துரை
      Posted On: 10 MAY 2020 7:47PM by PIB Chennai


    சார்ஸ் கோவ் -2 தொற்றுக்கு எதிராக செயல்திறன் மிக்க பாதுகாப்பான உயிரிமருத்துவத் தீர்வுகளை அவசரமாக உருவாக்குவதற்காக , உயிரி தொழில்நுட்பத் துறை மற்றும் உயிரி தொழில்நுட்பத் தொழில் ஆராய்ச்சி உதவி குழுமம் விண்ணப்பங்களை வரவேற்றுள்ளன . இதுதவிர , ‘ துரித வழி ஆய்வு நடைமுறை ’ யின் கீழ் , உடனடி செயலாக்கத்துக்கான கோவிட் -19 தொற்று தீர்வுகளுக்கு நிதியுதவி வழங்குவதற்கான வழியையும் அது உருவாக்கியுள்ளது .


    ஆராய்ச்சி கூட்டமைபின் கீழ் , உயிரி தொழில்நுட்பத் துறை மற்றும் உயிரி தொழில்நுட்பத் தொழில் ஆராய்ச்சி உதவி குழுமம் ஆகியவை , கோவிட் -19 தொற்றை கட்டுப்படுத்தும் , நோய் கண்டறிதல் , தடுப்பு மருந்துகள் , நவீன சிகிச்சை முறைகள் , மறு நோக்க மருந்துகள் அல்லது இதர கண்டுபிடிப்புகளை உருவாக்க தொழில் துறை , கல்வித்துறை மற்றும் இரண்டும் இணைந்த நடவடிக்கைகளுக்கு உதவும் நோக்கத்துடன் தொடர்ந்து விண்ணப்பங்களை மதிப்பிட்டு வருகின்றன . சுழற்சி பல அடுக்கு ஆய்வு முறையின் மூலமாக , உபகரணங்கள் , நோய் கண்டறிதல் , தடுப்பு மருந்துகள் , சிகிச்சைகள் மற்றும் இதர தடுப்பு நடவடிக்கைகளுக்கான 70 கருத்துருக்கள் நிதி உதவிக்காக பரிந்துரைக்கப்பட்டுள்ளன . இதில் 10 தடுப்பு மருந்து விண்ணப்பங்கள் , 34 நோய் கண்டறியும் முறைகள் அல்லது வசதிகள் , 10 சிகிச்சை முறைகள் , மறுநோக்க மருந்து முறைகள் 2, தடுப்பு நடவடிக்கைகள் என வரையறுக்கப்பட்டுள்ள 14 திட்டங்கள் உள்ளிட்ட கருத்துருக்கள் தேர்வு செய்யப்பட்டுள்ளன .


    உயிரி தொழில்நுட்பத் துறை , பொதுத்துறை மற்றும் தனியார் பங்கேற்பில் தேசிய உயிரி மருத்துவ உள்நாட்டு ஆதார கூட்டமைப்பு ஒன்றைத் துவக்கியுள்ளது . கோவிட் -19 தொற்று கண்டறிதல் , தடுப்பு மருந்துகள் , சிகிச்சை முறைகளுக்கான மூலப்பொருட்கள் மற்றும் ஆதாரங்களை உள்நாட்டிலேயே உருவாக்குவதை இது நோக்கமாகக் கொண்டிருக்கும் . ஏபிள் மற்றும் , இந்திய தொழில்கள் கூட்டமைப்பு ஆகியவற்றின் கூட்டு முயற்சியில் தொடங்கப்பட்டுள்ள இந்தக் கூட்டமைப்புக்கு சி - கேம்ப் நிதி அளிக்கும் .


    தனது ‘ துரித வழி ஆய்வு நடைமுறை ’ யின் கீழ் , உடனடி செயலாக் கத்துக்கான கோவிட் -19 தொற்று தீர்வுகளுக்கு நிதியுதவி வழங்குவதற்கான வழியை BIRAC உருவாக்கியுள்ளது


    ****


    
    

    
    (Release ID: 1623008) Visitor Counter : 7
    
    
      Read this release in: English , Urdu , Hindi , Bengali , Manipuri , Assamese , Punjabi , Telugu