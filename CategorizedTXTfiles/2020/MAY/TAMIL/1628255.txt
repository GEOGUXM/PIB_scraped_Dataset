      ரெயில்வே அமைச்சகம்

      2020 ஜூன் 1 முதல் நாடு முழுவதும் 200 சிறப்பு ரயில்கள் இயங்கத் தொடங்குகின்றன
      Posted On: 31 MAY 2020 6:12PM by PIB Chennai


    மத்திய சுகாதாரம் மற்றும் குடும்ப நல அமைச்சகத்துடன் கலந்தாலோசனை செய்த பின்னர் ரயில்வே அமைச்சகம் , இந்திய ரயில்வே ஒரு பகுதி ரயில் இயக்கத்தை மீண்டும் ஜூன் 1- ஆம் தேதி முதல் மீண்டும் தொடங்குவதாக அறிவித்துள்ளது . ஜூன் 1- ஆம் தேதி தொடங்கும் 200 ரயில்களில் 1.45 லட்சம் பயணிகளுக்கும் மேல் பயணம் செய்வார்கள் . நாளை ( அதாவது ஜூன் 1, 2020) இந்திய ரயில்வே 200 பயணிகள் ரயில் சேவையை தொடங்குகிறது . அதன் பட்டியல் இணைப்பில் தரப்பட்டுள்ளது . ( இணைப்பு கீழே தரப்பட்டுள்ளது ).


    பயணிகள் ரயில் சேவையைப் படிப்படியாக மீண்டும் தொடங்குவதன் முக்கிய நடவடிக்கையாக , இந்திய ரயில்வே நாளை 200 ரயில்களை , ஏற்கனவே மே 1- ஆம் தேதி முதல் இயக்கப்பட்டு வரும் ஷ்ராமிக் சிறப்பு ரயில்கள் மற்றும் மே 12 முதல் இயக்கப்படும் சிறப்பு ஏசி ரயில்களுடன் (30 ரயில்கள் ) இயக்கத் தொடங்குகிறது .


    இந்த ரயில்கள் வழக்கமாக இயக்கப்படும் ரயில்களாகும் . முழுவதும் முன்பதிவு செய்யப்பட்ட இவற்றில் ஏசி மற்றும் ஏசி அல்லாத பெட்டிகள் இணைக்கப்படும் . முன்பதிவு செய்யப்பட்ட பொதுப்பெட்டிகள் உட்காரும் வசதி கொண்டவை . இந்த ரயில்களில் முன்பதிவில்லாத பெட்டிகள் இருக்காது . வகுப்பு வாரியாக வழக்கமான கட்டணம் வசூலிக்கப்படும் . முன்பதிவு செய்யப்பட்ட பொதுப்பெட்டிகளில் , இரண்டாம் வகுப்பு முன்பதிவு இருக்கைக் கட்டணம் வசூலிக்கப்படும் . அனைத்து பயணிகளுக்கும் இருக்கை அளிக்கப்படும் .


    இன்று காலை 9 மணி நிலவரப்படி , மொத்தப் பயணிகள் முன்பதிவு 25,82,671. இந்த ரயில்களுக்கான முன்பதிவு ஐஆர்சிடிசியின் வலைதளம் அல்லது கைபேசி செயலி மூலமாக ஆன்லைன் வழியில் செய்யப்பட்டு வருகிறது . மே 22, 2020 முதல் , டிக்கெட்டுகளை முன்பதிவுக் கவுண்டர்கள் , பொதுச்சேவை மையங்கள் , பயணச்சீட்டு முகவர்கள் மூலமும் முன்பதிவு செய்ய அனுமதிக்கப்படுகிறது .


    இணைப்புக்கான லிங்க் : http://164.100.117.97/WriteReadData/userfiles/200%20trains(100%20Pairs).pdf(1).pdf


    ****


    

    
    (Release ID: 1628255) Visitor Counter : 17
    
    
      Read this release in: Punjabi , Assamese , English , Hindi , Telugu , Malayalam , Urdu , Marathi , Manipuri , Bengali , Odia , Kannada