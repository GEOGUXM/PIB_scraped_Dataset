      சுகாதாரம் மற்றும் குடும்ப நலத்துறை அமைச்சகம்

      கொவிட்-19 பற்றிய அண்மைத் தகவல்கள்
      Posted On: 24 MAY 2020 4:46PM by PIB Chennai


    கொவிட் -19 தடுப்பு , கட்டுப்படுத்துதல் மற்றும் மேலாண்மைக்காக முன்னெச்சரிக்கை மற்றும் செயல்மிகு அணுகுமுறை மூலம் , மாநிலங்கள் / யூனியன் பிரதேசங்களுடன் இணைந்து இந்திய அரசு நடவடிக்கைகளை எடுத்து வருகிறது . கொவிட் -19 மேலாண்மை முயற்சிகள் உயர்மட்ட அளவில் தொடர்ந்து ஆய்வு செய்யப்பட்டு , கண்காணிக்கப்பட்டு வருகின்றன .


    பிரத்யேக கொவிட் சுகாதார மையமாக செயல்பட்டு வரும் தில்லியில் உள்ள சவுத்ரி பிரம்ம பிரகாஷ் ஆயுர்வேத் சரக் சன்ஸ்தானில் , கொவிட் -19 பாதிப்புகளின் மேலாண்மைக்கான தயார் நிலையை மத்திய சுகாதார, குடும்ப நல அமைச்சர் திரு . ஹர்ஷ்வர்தன் இன்று பார்வையிட்டார் . பல்வேறு வசதிகள் மற்றும் வார்டுகளைப் பார்வையிட்ட அவர் , ஆயுஷ் அமைச்சகத்தின் வழிகாட்டுதல்களின் படி ஒருங்கிணந்த அணுகுமுறை மூலம் கொவிட் -19 நோயாளிகளுக்கு அளிக்கப்பட்டு வரும் சிகிச்சையை நேரடியாகப் பார்வையிட்டார் .


    சுகாதார மற்றும் குடும்ப நல அமைச்சகத்தின் வழிகாட்டுதல்களின் படி , மிதமான பாதிப்புள்ளதாக மருத்துவ ரீதியாக வகைப்படுத்தப்பட்ட அனைத்து நபர்களுக்கும் சிகிச்சை அளிக்கும் மருத்துவமனைகளே பிரத்யேக கொவிட் சுகாதார மையங்கள் ஆகும் . முழு மருத்துவமனையாகவோ அல்லது ஒரு மருத்துவமனையின் தனி வளாகமாகவோ இருக்கும் இவற்றில் தனி உள்ளே வரும் / வெளியே செல்லும் / மண்டல வசதிகள் இருத்தல் நலம் .


    வெளிநாட்டில் இருந்து வருபவர்களுக்காக சுகாதார மற்றும் குடும்ப நல அமைச்சகம் புதிய வழிகாட்டுதல்களை வெளியிட்டுள்ளது : அவற்றை இங்கே காணலாம் :


    https://www.mohfw.gov.in/pdf/Guidelinesforinternationalarrivals.pdf


    உள்நாட்டுப் பயணத்துக்கும் ( விமான / ரயில் / மாநிலங்களுக்கிடையேயான பேருந்துப் பயணம் ) சுகாதார மற்றும் குடும்ப நல அமைச்சகம் புதிய வழிகாட்டுதல்களை வெளியிட்டுள்ளது : அவற்றை இங்கே காணலாம் :


    https://www.mohfw.gov.in/pdf/Guidelinesfordomestictravel(airortrainorinter- statebustravel).pdf


    இது வரை 54,440 பேர் குணமடைந்துள்ளனர் . 2657 நோயாளிகள் கடந்த 24 மணி நேரத்தில் குணமடைந்துள்ளனர் . ஒட்டுமொத்த குணமாகும் விகிதம் 41.28 சதவீதம் ஆகும் .


    இந்தியாவில் உள்ள உறுதிப்படுத்தப்பட்ட கொவிட் -19 பாதிப்புகள் நேற்றிலிருந்து 6767 என்ற எண்ணிக்கையில் உயர்ந்துள்ளது . தற்போதய மொத்த பாதிப்புகளின் எண்னிக்கை 1,31,868 ஆகும் . தொடர் மருத்துவ கண்காணிப்பில் உள்ள பாதிப்புகளின் எண்ணிக்கை 73,560 ஆகும் .


    கோவிட் -19 குறித்த அதிகாரப்பூர்வ மற்றும் அண்மைத் தகவல்கள் , நுட்பமான விஷயங்கள் , வழிகாட்டுதல்கள் மற்றும் அறிவுரைகள் குறித்த தகவல்களுக்கு தயவுசெய்து பின்வரும் சுட்டிகளைத் தொடர்ந்து பாருங்கள் :


    https://www.mohfw.gov.in/ மற்றும் @MoHFW_INDIA.


    கோவிட் -19 தொடர்பான நுட்பமான வினவல்கள் இருந்தால் technicalquery.covid19@gov.in என்ற மின்னஞ்சலுக்கும் , மற்ற வினவல்களுக்கு ncov2019@gov.in என்ற மின்னஞ்சலிலும் தொடர்பு கொள்ளலாம் .


    கோவிட் -19 குறித்த ஏதும் தகவல்கள் தேவைப்பட்டால் சுகாதாரம் மற்றும் குடும்ப நல அமைச்சகத்தின் உதவி எண்களில் தொடர்பு கொள்ளலாம் : +91-11-23978046 அல்லது 1075 ( கட்டணமில்லா தொலைபேசிகள் ). கோவிட் -19 குறித்த மாநிலங்கள் / யூனியன் பிரதேசங்களின் உதவி எண்களின் பட்டியல் பின்வரும் இணையதள சுட்டியில் தரப்பட்டுள்ளன :

    https://www.mohfw.gov.in/pdf/coronvavirushelplinenumber.pdf .

    
    
    (Release ID: 1626595) Visitor Counter : 55
    
    
      Read this release in: Marathi , English , Urdu , Hindi , Assamese , Manipuri , Bengali , Punjabi , Gujarati , Odia , Telugu , Malayalam