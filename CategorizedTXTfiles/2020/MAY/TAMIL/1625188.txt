      தொழிலாளர் மற்றும் வேலைவாய்ப்பு அமைச்சகம்

      கொவிட்-19 பரவலின் போது வருங்கால வைப்பு நிதி சந்தாவை 10சதவீதம் ஆக இபிஎப்ஓ குறைத்து அறிவித்திருப்பது ஊழியர்கள் மற்றும் வேலை கொடுப்போரின் கைகளில் பணப்புழக்கத்தை அதிகரிக்கும்.
      Posted On: 19 MAY 2020 6:32PM by PIB Chennai


    கொவிட் -19 தொற்று பரவாமல் தடுக்கும் நடவடிக்கையாக அறிவிக்கப்பட்ட ஊரடங்கு மற்றும் தொற்று காரணமாக ஏற்பட்ட இதர சிரமங்களால் , 1952- ஆம் ஆண்டின் வருங்கால வைப்பு நிதி மற்றும் இதர வழிவகைகள் சட்டத்தின் கீழ் வரும் ஊழியர்களும் , வேலை கொடுக்கும் நிறுவன உரிமையாளர்களும் அடைந்துள்ள பாதிப்புக்கு நிவாரணம் வழங்கும் வகையில் பல்வேறு அறிவிப்புகள் அவ்வப்போது வெளியிடப்பட்டு வருகின்றன .


    1952- ஆம் ஆண்டின் வருங்கால வைப்பு நிதி மற்றும் இதர வழிவகைகள் சட்டத்தின் கீழ் வரும் அனைத்துப் பிரிவு நிறுவனங்களுக்கும் இபிஎப் சந்தாவை 2020 மே , ஜூன் , ஜூலை ஆகிய மாதங்களுக்கு 12 சதவீதத்திலிருந்து 10 சதவீதமாகக் குறைத்து மத்திய அரசு கடந்த 13.05.2020 அன்று அறிவித்தது . தற்சார்பு இந்தியா தொகுப்பின் ஒரு பகுதியாக , இந்த அறிவிக்கை இந்திய அரசிதழில் எஸ்ஓ எண் . 1513 ( இ ) – ன்படி 18.05.2020 – ஆம் தேதி வெளியிடப்பட்டுள்ளது . இந்த அறிவிக்கையை வருங்கால வைப்பு நிதி அமைப்பின் இணையதளத்தின் முகப்பு பக்கத்தில் TAB- COVID-19- ன் கீழ் காணலாம் .


    இந்த சந்தா குறைப்பானது , மத்திய , மாநில அரசுகளின் பொதுத்துறை நிறுவனங்கள் அல்லது மத்திய அரசு அல்லது மாநில அரசின் கட்டுப்பாட்டில் உள்ள அல்லது அவற்றுக்கு சொந்தமான நிறுவனங்களுக்குப் பொருந்தாது . இந்த நிறுவனங்கள் அடிப்படை ஊதியம் மற்றும் அகவிலைப்படியில் 12 சதவீதத்தைத் தொடர்ந்து சந்தாவாக அளிக்கும் .


    இந்தக் குறைப்பு விகிதம் பிரதமர் ஏழைகள் மறுவாழ்வு திட்டப் பயனாளிகளுக்கும் பொருந்தாது . ஏனெனில் , ஊழியர் வருங்கால வைப்பு நிதியின் அனைத்து ஊழியர்கள் ( ஊதியத்தில் 12%) மற்றும் வேலை கொடுக்கும் நிறுவன உரிமையாளர்களுக்கும் , ஊழியர் ஓய்வூதிய பங்களிப்பு ( ஊதியத்தில் 12%) என மாத ஊதியத்தில் மொத்தம் 24 சதவீதம் மத்திய அரசால் பங்களிக்கப்படுகிறது .


    வருங்கால வைப்பு நிதி சந்தாவை , அடிப்படை ஊதியம் மற்றும் அகவிலைப்படியில் 12 சதவீதத்திலிருந்து 10 சதவீதமாகக் குறைக்கும் நடவடிக்கை 4.3 கோடி ஊழியர்கள் , உறுப்பினர்கள் மற்றும் 6.5 லட்சம் நிறுவனங்களின் உரிமையாளர்களுக்குப் பயனளிக்கும் நோக்கத்துடன் மேற்கொள்ளப்பட்டுள்ளது . இதன் மூலம் அவர்களுக்கு ஓரளவுக்கு உடனடி பணப்புழக்கத்துக்கு வழி ஏற்படும் .


    12 சதவீதத்திலிருந்து 10 சதவீதமாக சட்டபூர்வ சந்தா குறைப்பின் பயனாக , இபிஎப் சந்தா விகிதத்தில் குறைப்பின் மூலமாக , ஊழியர்கள் வீட்டுக்கு எடுத்துச் செல்லும் நிகர ஊதியம் அதிகரிப்பதுடன் , வேலை கொடுக்கும் நிறுவன உரிமையாளருக்கும் பொறுப்பு செலவில் 2 சதவீதம் குறையும் . ரூ .10,000 இபிஎப் மாத ஊதியம் பெறும் ஊழியரிடமிருந்து , ரூ .1200 க்குப் பதிலாக ரூ .1000 மட்டுமே குறைக்கப்படும் . அதே போல நிறுவன உரிமையாளர்கள் இபிஎப் பங்களிப்பாக ரூ . 1200 க்குப் பதிலாக ரூ .1000 செலுத்தினால் போதும் .


    சிடிசி மாதிரி நிறுவனங்களில் இபிஎப் மாத ஊதியம் ரூ . 10,000- த்திலிருந்து நிறுவனத்திடம் இருந்து ஊழியர் ரூ .200 கூடுதலாகப் பெறுவார் . அதேபோல நிறுவன உரிமையாளர் செலுத்தும் பங்களிப்பில் ரூ .200 கழிக்கப்படும் .


    1952 இபிஎப் திட்டத்தின் கீழ் , அதிகாரப்பூர்வ விகிதத்தை (10%) விடக் கூடுதலாக செலுத்துவது ஊழியரின் விருப்பமாகும் . அதே சமயம் உரிமையாளர் தனது பங்களிப்பை 10 சதவீதம் அளவுக்கு ( அதிகாரபூர்வ விகிதம் ) குறைத்துக் கொள்ளலாம் .


    

    
    (Release ID: 1625188) Visitor Counter : 33
    
    
      Read this release in: Malayalam , English , Urdu , Marathi , Hindi , Bengali , Punjabi , Odia , Telugu