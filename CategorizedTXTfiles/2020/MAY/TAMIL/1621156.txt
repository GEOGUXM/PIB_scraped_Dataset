      குறு சிறு மற்றும் நடுத்தர தொழில் துறை அமைச்சகம்

      சிறு, குறு, நடுத்தர விவசாயத் தொழில் கொள்கை குறித்து அமைச்சகம் பரிசீலனை: திரு. நிதின் கட்கரி
      Posted On: 04 MAY 2020 6:34PM by PIB Chennai


    மத்திய சிறு , குறு , நடுத்தரத் தொழில் , சாலைப் போக்குவரத்து , நெடுஞ்சாலைத்துறை அமைச்சர் திரு . நிதின் கட்கரி , தமது அமைச்சகம் விவசாயத்துக்கான சிறு , குறு , நடுத்தர தொழில் கொள்கையை வகுப்பது குறித்து திட்டமிட்டுள்ளதாக இன்று கூறியுள்ளார் . ஊரக , மலைப்பகுதி , விவசாயம் மற்றும் வனப் பகுதிகளில் கிடைக்கும் மூலப் பொருட்களைக் கொண்டு , உற்பத்தியைப் பெருக்கும் தொழில் மேம்பாட்டில் இது கவனம் செலுத்துவதாக இருக்கும் .


    கோ விட் -19 தொற்று பரவலால் சிறு , குறு , நடுத்தரத் தொழில் பிரிவில் ஏற்பட்டுள்ள தாக்கம் குறித்து , அத்தொழில் சபை , ஏற்றுமதி மேம்பாட்டு கவுன்சில் , அழகூட்டுதல் மற்றும் நலத்தொழில் பிரதிநிதிகளுடன் காணொலி காட்சி வழியாக அமைச்சர் கலந்துரையாடினார் .


    கோவிட் -19 பரவாமல் தடுக்கத் தேவையான முன்னெச்சரிக்கை நடவடிக்கைகளைத் தொழில் நிறுவனங்கள் உறுதி செய்வது அவசியம் என்று திரு . கட்கரி வலியுறுத்தினார் . தொழில் நடவடிக்கைகளின் போது , சமூக இடைவெளியைக் கடைப்பிடிப்பதுடன் , தனிநபர் பாதுகாப்பு உபகரணங்களை ( முகக்கவசங்கள் , கிருமிநாசினி உள்ளிட்டவை ) பயன்படுத்த வேண்டும் என்று அவர் கேட்டுக்கொண்டார் .


    சீனாவில் முதலீடு செய்துள்ள ஜப்பான் தொழில் நிறுவனங்கள் அங்கிருந்து வெளியேறி , வேறு இடங்களுக்குச் சென்றால் அந்த நிறுவனங்களுக்கு சிறப்பு சலுகை அளிக்கப்படும் என்று ஜப்பான் அரசு அறிவித்திருப்பதை அமைச்சர் நினைவு கூர்ந்தார் . அந்த முதலீட்டு வாய்ப்புகளைப் பெறுவதற்கான நல்ல வாய்ப்பு இது என்று அவர் சுட்டிக்காட்டினார் .


    இந்தக்கூட்டத்தில் எடுத்துரைக்கப்பட்ட சில முக்கிய விஷயங்கள் மற்றும் யோசனைகள் வருமாறு ; வரி உள்ளிட்ட கட்டணச் சலுகை காலம் நீட்டிப்பு , பொது முடக்க காலத்தில் ஊழியர்களுக்கு அவர்களது இஎஸ்ஐ , வருங்கால வைப்பு நிதியில் இருந்து சம்பளம் வழங்குதல் , சிறு , குறு , நடுத்தரத் தொழில் துறைக்கான உதவி மையம் , நிதி பெறுவதற்கான அணுகு முறையை வலுப்படுத்துவது உள்ளிட்டவை வலியுறுத்தப்பட்டன .


    பிரதிநிதிகள் எழுப்பிய கேள்விகள் மற்றும் சந்தேகங்களுக்கு திரு . கட்கரி விளக்கம் அளித்ததுடன் , அரசு இயன்ற வரை அனைத்து உதவிகளையும் செய்யும் என உறுதியளித்தார் . சம்பந்தப்பட்ட துறைகளின் கவனத்துக்கு இந்த விஷயங்களை எடுத்துச் செல்வதாக அவர் தெரிவித்தார் . இந்த நெருக்கடியான சூழலில் இருந்து வெளி வர சம்பந்தப்பட்ட அனைவரும் ஒருங்கிணைந்த அணுகுமுறையைக் கடைப்பிடிக்க வேண்டும் என்று அவர் கேட்டுக்கொண்டார் . தற்போதைய சிக்கலான தருணத்தில் இருந்து விடுபட தொழில் துறையினருக்கு ஆக்கபூர்வமான , நேர்மறையான அணுகுமுறை தேவை என்றும் அவர் வலியுறுத்தினார் .

    
    
    (Release ID: 1621156) Visitor Counter : 14
    
    
      Read this release in: English , Urdu , Marathi , Hindi , Assamese , Bengali , Punjabi , Odia , Telugu