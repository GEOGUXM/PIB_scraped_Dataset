      குறு சிறு மற்றும் நடுத்தர தொழில் துறை அமைச்சகம்

      கொவிட்-19 நெருக்கடி முடிந்தவுடன் உருவாகும் வாய்ப்புகளை, தொழில்கள் செயல்மிகு அணுகுமுறையுடன் அணுகிப் பயன்படுத்திக்கொள்ள வேண்டும்: திரு. கட்காரி.
      Posted On: 07 MAY 2020 5:15PM by PIB Chennai


    கொவிட் -19 பெருந்தொற்று முடிந்தவுடன் உருவாகக்கூடிய வாய்ப்புகளை , நேர்மறைக் கண்ணோட்டத்தைக் கைக்கொண்டு , தொழில்கள் பயன்படுத்திக்கொள்ள வேண்டும் என்று மத்திய சிறு , குறு , நடுத்தர நிறுவனங்கள் மற்றும் சாலைப் போக்குவரத்து , நெடுஞ்சாலைகள் துறை அமைச்சர் , திரு . நிதின் கட்காரி கூறினார் . இந்தோர் மேலாண்மைச் சங்கம் நடத்திய " கொவிட் -19 க்கு பிறகு இந்தியப் பொருளாதாரத்தின் இரு உயிர் நிலைகளான சிறு , குறு , நடுத்தர நிறுவனங்கள் மற்றும் உள்கட்டமைப்புத் துறையின் வாழ்வு " என்னும் இணையக் கருத்தரங்கில் பேசும் போது அவர் இவ்வாறு கூறினார் .


    கொவிட் -19 பரவுவதைத் தடுப்பதற்குத் தேவையான முன்னெச்சரிக்கை நடவடிக்கைள் எடுக்கப்பட்டிருப்பதை தொழில்கள் உறுதி செய்ய வேண்டும் என்று திரு . கட்காரி கேட்டுக்கொண்டார் . உணவு , தங்குமிடம் அளித்தல் மற்றும் சமூக இடைவெளியைக் கடைப்பிடித்தல் போன்றவற்றை உறுதி செய்து தங்கள் தொழிலாளர்கள் மற்றும் அலுவலர்களின் நலனை நிறுவனங்கள் உறுதி செய்ய வேண்டும் என்று அவர் வலியுறுத்தினார் . கொவிட் -19 நெருக்கடி முடிந்தவுடன் உருவாகும் வாய்ப்புகளை , செயல்மிகு அணுகுமுறையுடன் அணுகி தொழில்கள் பயன்படுத்திக்கொள்ள வேண்டும் என்று அவர் வலியுறுத்தினார் .


    மக்களின் உயிர்கள் மற்றும் வாழ்வாதாரத்தின் பாதுகாப்பை உறுதி செய்யும் அதே நேரத்தில் , நெருக்கடியில் இருந்து மீண்டு வெளியில் வருவதற்கு ஒருங்கிணைந்த அணுகுமுறையை , தொடர்புடைய அனைவரும் கடைப்பிடிக்க வேண்டும் என்று அவர் கூறினார் . நெருக்கடியைச் சமாளிக்க நேர்மறை எண்ணத்தை வளர்த்துக் கொள்ளுமாறு தொழில் துறையை அவர் கேட்டுக் கொண்டார் .


    ***

    
    
    (Release ID: 1622161) Visitor Counter : 6
    
    
      Read this release in: English , Urdu , Hindi , Manipuri , Assamese , Bengali , Punjabi , Telugu , Kannada