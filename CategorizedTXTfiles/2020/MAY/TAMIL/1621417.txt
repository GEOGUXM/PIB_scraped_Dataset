      நுகர்வோர் நலன், உணவு மற்றும் பொது விநியோகம் அமைச்சகம்

      பொது முடக்கத்தின் போது கூடுதல் தேவைகளை பூர்த்தி செய்த பின்பும் இந்திய உணவுக் கழகத்தில் போதிய அளவுக்கு சரக்குகள் உள்ளன: ராம் விலாஸ் பஸ்வான்
      Posted On: 05 MAY 2020 7:21PM by PIB Chennai


    அரசால் எடுக்கப்பட்ட பல்வேறு நடவடிக்கைகள் குறித்தும் , அரசிடம் இருக்கும் உணவு தானியங்கள் மற்றும் பருப்புகளின் கையிருப்பு மற்றும் மாநிலங்களுக்கு இது வரை அனுப்பப்பட்ட சரக்குகளின் விவரங்கள் குறித்த விரிவான தகவல்களை , மத்திய நுகர்வோர் விவகாரங்கள் , உணவு மற்றும் பொது விநியோக அமைச்சர் , திரு . ராம் விலாஸ் பஸ்வான் தெரிவித்தார் .


    04.05.2020 தேதியிட்ட தகவல் அறிக்கையின் படி , 276.61 லட்சம் மெட்ரிக் டன் அரிசியும் , 353.49 லட்சம் மெட்ரிக் டன் கோதுமையும் இந்திய உணவுக் கழகத்திடம் தற்போது உள்ளது என்று அமைச்சர் தெரிவித்தார் . மொத்தமாக 630.10 லட்சம் மெட்ரிக் டன் உணவு தானிய சரக்குகள் கையிருப்பில் உள்ளன . தேசிய உணவு பாதுகாப்பு சட்டம் மற்றும் இதர நலத் திட்டங்களின் கீழ் ஒரு மாதத்துக்கு 60 லட்சம் மெட்ரிக் டன் உணவு தானியங்கள் தேவைப்படுகின்றன .


    2483 ரயில் அடுக்குகள் மூலம் 69.52 லட்சம் மெட்ரிக் டன் உணவு தானியங்கள் பொது முடக்கம் அமல்படுத்தப்பட்டதில் இருந்து எடுத்து செல்லப்பட்டதாக அமைச்சர் தெரிவித்தார் . ரயில் மார்க்கத்தைத் தவிர , சாலைகள் மற்றும் நீர்வழிகள் மூலமாகவும் போக்குவரத்து மேற்கொள்ளப்பட்டது . 137.62 லட்சம் மெட்ரிக் டன்கள் மொத்தத்தில் எடுத்து செல்லப்பட்டன . 5.92 லட்சம் மெட்ரிக் டன் தானியங்கள் வட கிழக்கு மாநிலங்களுக்கு கொண்டு செல்லப்பட்டன .


    " பிரதமரின் ஏழைகள் மறுவாழ்வு திட்டத்தின் " கீழ் , மொத்தமாக 104.4 லட்சம் மெட்ரிக் டன் அரிசியும் 15.6 லட்சம் மெட்ரிக் டன் கோதுமையும் அடுத்த 3 மாதங்களுக்குத் தேவைப்படும் நிலையில் , 59.50 லட்சம் மெட்ரிக் டன் அரிசியும் , 8.14 லட்சம் மெட்ரிக் டன் கோதுமையும் பல்வேறு மாநிலங்கள் மற்றும் யூனியன் பிரதேசங்களுக்கு எடுத்து செல்லப்பட்டுள்ளன .


    ***

    
    
    (Release ID: 1621417) Visitor Counter : 10
    
    
      Read this release in: English , Urdu , Hindi , Marathi , Assamese , Bengali , Punjabi , Odia , Telugu , Kannada