      பிரதமர் அலுவலகம்

      டென்மார்க் பிரதமர் மெட்டி ஃபிரெடெரிக்சென் - பிரதமர் நரேந்திர மோடி தொலைபேசி உரையாடல்
      Posted On: 14 MAY 2020 8:03PM by PIB Chennai


    டென்மார்க் பிரதமர் திருமதி மெட்டி ஃபிரெடெரிக்செனுடன் பிரதமர் திரு . நரேந்திர மோடி இன்று தொலைபேசியில் பேசினார் . கோவிட் -19 பெருந்தொற்றை எதிர்கொள்ள தங்களது நாடுகளில் மேற்கொள்ளப்பட்ட நடவடிக்கைகள் குறித்து இருவரும் கருத்துக்களை பரிமாறிக் கொண்டனர் . தொற்று அதிகரிக்காத வகையில் , பொதுமுடக்க கட்டுப்பாடுகளை வெற்றிகரமாக நீக்கியதற்காக டென்மார்க்குக்கு பிரதமர் பாராட்டு தெரிவித்தார் . ஒவ்வொருவரின் அனுபவத்திலிருந்தும் கற்றுக் கொள்ள இந்தியா மற்றும் டென்மார்க் வல்லுநர்கள் தொடர்ந்து தொடர்பில் இருந்து கருத்துக்களை பரிமாறிக் கொள்வது என ஒப்புக் கொள்ளப்பட்டது .


    இந்தியா - டென்மார்க் நல்லுறவை மேலும் வலுப்படுத்துவது என்ற இரு நாடுகளின் விருப்பத்தை இரு தலைவர்களும் வலியுறுத்தினர் . கோவிட் தொற்றுக்கு பிந்தைய உலகில் இரு நாடுகளும் எவ்வாறு ஒருங்கிணைந்து செயல்பட முடியும் என்பது குறித்து இருவரும் விவாதித்தனர் .


    இரு நாடுகளின் வெளியுறவு அமைச்சர்களுக்கு இடையேயான கூட்டு ஆணையக் கூட்டம் மே 12 ம் தேதி வெற்றிகரமாக நடத்தப்பட்டதற்கு இரு தலைவர்களும் வரவேற்பு தெரிவித்தனர் .


    சுகாதார ஆய்வு , தூய்மையான மற்றும் சுற்றுச்சூழலுக்கு பாதிப்பை ஏற்படுத்தாத எரிசக்தி , வானிலை மாற்றத்தை எதிர்கொள்ளுதல் ஆகிய துறைகளில் பரஸ்பரம் பயனடையும் வகையில் ஒருங்கிணைந்து செயல்படுவதற்கு அதிக அளவில் வாய்ப்பு இருப்பதை இரு தலைவர்களும் ஒப்புக் கொண்டனர் . இந்தியா, டென்மார்க் இடையே வலுவான பசுமை ஒத்துழைப்பை ஏற்படுத்த வேண்டும் என்ற இலக்கை எட்ட பணியாற்றுவது என்று இரு தலைவர்களும் உறுதிபூண்டனர்.


    ******

    
    
    (Release ID: 1624076) Visitor Counter : 14
    
    
      Read this release in: Punjabi , English , Urdu , Marathi , Hindi , Assamese , Manipuri , Bengali , Gujarati , Odia , Telugu , Kannada , Malayalam