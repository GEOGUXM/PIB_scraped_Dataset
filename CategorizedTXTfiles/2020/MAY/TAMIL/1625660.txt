      கப்பல் போக்குவரத்து அமைச்சகம்

      இந்தியா, வங்கதேசம் இடையே உள்நாட்டு நீர்வழிப் போக்குவரத்து மற்றும் வணிகத்துக்கான உடன்படிக்கையின் இரண்டாம் பிற்சேர்க்கை, 2020
      Posted On: 20 MAY 2020 3:53PM by PIB Chennai


    வங்கதேச மக்கள் குடியரசுக்கும் , இந்தியக் குடியரசுக்கும் இடையே இரு நாடுகளின் நீர்வழிகளின் மூலமாகப் பயணத்துக்கும் , வணிகத்துக்கும் நீண்ட நெடிய உடன்படிக்கை இருக்கிறது . முதல் முறையாக 1972 இல் ( வங்க தேசம் சுதந்திரம் அடைந்தவுடன் ) கையெழுத்திடப்பட்ட இந்த உடன்படிக்கை , இரு நாடுகளும் பகிர்ந்து கொள்ளும் வரலாறு மற்றும் தோழமையின் பிரதிபலிப்பு ஆகும் . பல்வேறு பங்குதாரர்களுக்கு நீண்ட கால உத்தரவாதம் அளிக்கும் விதமாக , மேலும் ஐந்து ஆண்டுகளுக்குத் தானாக புதுப்பித்துக் கொள்ளும் வகையில் கடைசியாக 2015 ஆம் ஆண்டு இந்த உடன்படிக்கை ஐந்து ஆண்டுகளுக்கு புதுப்பிக்கப்பட்டது .


    ஆலோசனைகளின் மூலம் இந்த உடன்படிக்கையை இன்னும் செயல்திறன் மிக்கதாக ஆக்க , உடன்படிக்கை நிலைக்குழு மற்றும் கப்பல் துறை செயலாளர் அளவிலான பேச்சுவார்த்தைகளே இந்த இரு நட்பு நாடுகளுக்கிடையேயான நிறுவன ஏற்பாடுகளாகும் . இந்தியாவுக்கும் , வங்கதேசத்துக்கும் இடையே அக்டோபர் , 2018 இல் புது தில்லியிலும் , டிசம்பர் , 2019 இல் டாக்காவிலும் இது தொடர்பாக நடைபெற்றக் கூட்டங்களில் , உடன்படிக்கை வழிகள் , புது வழிகளைச் சேர்த்தல் மற்றும் இரு நாடுகளுக்கிடையேயான வர்த்தக வசதிக்காக புதிய கப்பல் நிறுத்தங்களை அறிவித்தல் குறித்து முக்கிய முடிவுகள் எடுக்கப்பட்டன . உடன்படிக்கையின் இரண்டாம் பிற்சேர்க்கை இன்று கையெழுத்திடப்பட்டதன் மூலமாக இந்த முடிவுகளுக்குச் செயல்வடிவம் அளிக்கப்பட்டது .


    இந்திய வங்கதேச உடன்படிக்கை வழிகள் எட்டிலிருந்து பத்தாக அதிகப்படுத்தப்படுவதோடு , ஏற்கனவே இருக்கும் வழிகளோடு புதிய வழிகளும் சேர்க்கப்படுகின்றன .


    மேம்படுத்தப்பட்ட நம்பகத்தன்மையோடும் , குறைந்த செலவிலும் இரு நாடுகளுக்கிடையேயான வணிகத்தை மேலும் சுலபமானதாக ஆக்குவதற்கு உடன்படிக்கையில் செய்யப்பட்ட இந்த மாற்றங்கள் வழி வகுக்கும் என்று எதிர்ப்பார்க்கப்படுகிறது .


    இந்தியாவின் சார்பில் வங்கதேசத்துக்கான மேன்மைமிகு இந்தியத் தூதராலும் , வங்கதேச மக்கள் குடியரசின் சார்பில் செயலாளராலும் ( கப்பல் துறை ) உள்நாட்டு நீர்வழிப் போக்குவரத்து மற்றும் வணிகத்துக்கான உடன்படிக்கையின் இரண்டாம் பிற்சேர்க்கை டாக்காவில் 20 மே , 2020 அன்று கையெழுத்திடப்பட்டது .


    ***

    
    
    (Release ID: 1625660) Visitor Counter : 19
    
    
      Read this release in: English , Urdu , Hindi