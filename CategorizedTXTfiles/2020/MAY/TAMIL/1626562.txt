      ஜல்சக்தி அமைச்சகம்

      உலக ஆமைகள் பாதுகாப்பு தினம்: நீர் வாழ் உயிரினங்களைக் காக்க ஜல்சக்தி துறை அமைச்சர் அறைகூவல்.
      Posted On: 23 MAY 2020 8:20PM by PIB Chennai


    கங்கை நதியின் தூய்மைக்கான தேசிய இயக்கமும் (National Mission for Clean Ganga - NMCG), இந்திய வன உயிரின நிறுவனமும் (Wildlife Institute of India - WII), பல்லுயிர்ப் பாதுகாப்பு முனைப்பு முதல் திட்டத்துடன் (Biodiversity Conservation Initiative Phase II) இணைந்து உலக ஆமைகள் பாதுகாப்பு தினத்தை இன்று ( மே 23) கொண்டாடின . இதையொட்டி இணையம் மூலமாக நடைபெற்ற கருத்தரங்கில் (Webinar) தூய கங்கை தேசிய இயக்கத்தின் (National Mission for Clean Ganga - NMCG) தலைமை இயக்குநர் ராஜீவ் ரஞ்சன் , இந்திய வன உயிரின நிறுவன (Wildlife Institute o f India - WII) இயக்குநர் டாக்டர் தனஞ்சய் மோகன் , பள்ளிக் குழந்தைகள் , தூய கங்கை தேசிய இயக்கம் மற்றும் இந்திய வன உயிரின நிறுவனம் ஆகியவற்றின் குழுவினர் , கங்கை பாயும் மாநிலங்களைச் சேர்ந்தவர்கள் (Ganga Praharis) என பலதரப்பட்டவர்கள் பங்கேற்றனர் .


    இணையம் வழியாக நடைபெற்ற இக்கருத்தரங்கில் பங்கேற்ற மத்திய ஜலசக்தி அமைச்சர் கஜேந்திர சிங் ஷெகாவத் , “ இந்தியப் பண்பாட்டில் பல்லுயிர்த் தன்மை பின்னிப் பிணைந்தது . ஆமையின் மகத்துவத்தை அறிவதும், வழிபடுவதும் பல்லாயிரம் ஆண்டு காலமாக இருக்கும் நடைமுறையாகும் ” என்று குறிப்பிட்டார் .


    ஆமைகள் நீர்நிலைகளைச் சுத்தப்படுத்துகின்றன என்று குறிப்பிட்ட அவர் , அதற்காக சன்மானம் பெறுவதில்லை என்றார் அமைச்சர் .


    ஆமைகள் உள்ளிட்ட அரிய உயிரினங்களைக் காப்பதற்கு தேசிய தூய கங்கைப் பாதுகாப்பு இயக்கம் பல்வேறு முன்முயற்சிகளை மேற்கொண்டு வருகிறது என்றார் . வனப்பாதுகாப்பு மையங்களை அமைக்கப்படுகின்றன , கல்லூரிகளில் விழிப்புணர்வு நிகழ்ச்சிகள் நடத்தப்படுகின்றன என்றும் அவர் தெரிவித்தார் .


    உலக வன உயிரின நிறுவனம் மூலம் டேராடூன் உள்ளிட்ட இடங்களில் பசுமை விதைகளை நட்டு பயிர் வளர்ப்பது குறித்த பயிற்சி அளிக்கப்பட்டது என்று கங்கைத் தூய்மைப் பிரதிநிதிகள் (Ganga Praharis) தங்களது அனுபவங்களைப் பகிர்ந்து கொண்டனர் . செலவு மிச்சமாவதுடன் மண்வளம் மாசுபடாமல் இருப்பதையும் அவர்கள் குறிப்பிட்டனர் .


    ****

    
    
    (Release ID: 1626562) Visitor Counter : 15
    
    
      Read this release in: Hindi , English , Urdu , Punjabi , Telugu