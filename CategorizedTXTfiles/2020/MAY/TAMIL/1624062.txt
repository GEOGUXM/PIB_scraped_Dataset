      PIB Headquarters

      மிகவும் குறைவான அறிகுறிகள்/அறிகுறிகள் இல்லாத கொவிட்-19 பாதிக்கப்பட்ட நபர்களின் வீட்டு தனிமைப்படுத்தலுக்கான திருத்தப்பட்ட வழிகாட்டல்கள் - பகுதி-2.
      Posted On: 15 MAY 2020 3:45PM by PIB Chennai


    இணைப்பு II


    பராமரிப்பு அளிப்பவர்களுக்கான விதிமுறைகள்


    * முகக்கவசம் : பாதிக்கப்பட்ட நபருடன் ஒரே அறையில் இருக்கும் போது மூன்றடுக்கு மருத்துவ முகக்கவசத்தை , பராமரிப்பு அளிப்பவர்கள் சரியாக அணிய வேண்டும் . முகக்கவசத்தின் முன் பகுதியைப் பயன்படுத்தும் போது தொடவோ , கையாளவோக் கூடாது . திரவச் சுரப்பின் காரணமாக முகக்கவசம் ஈரமானாலோ அல்லது அழுக்கானாலோ , அதை உடனடியாக மாற்ற வேண்டும் . பயன்படுத்திய பின் முகக்கவசத்தை பாதுகாப்பாக அப்புறப்படுத்துவும் . அதன் பிறகு கையை சுத்தப்படுத்தவும் .


    * உங்களின் முகம் , மூக்கு அல்லது வாயைத் தொடுவதைத் தவிர்க்க வேண்டும் .


    * பாதிக்கப்பட்ட நபருடனோ அல்லது அவரது உடனடி சுற்றுப்புறத்துடனோ தொடர்பு ஏற்பட்டால் கையை சுத்தப்படுத்துவதை உறுதி செய்ய வேண்டும் .


    * உணவு தயாரிப்பதற்கு முன்பும் , பின்பும் , சாப்பிடுவதற்கு முன் , கழிப்பறையைப் பயன்படுத்தியதற்கு பின் , மற்றும் எப்போதெல்லாம் கைகள் அழுக்காகத் தென்படுகிறதோ , அப்போதெல்லாம் கைகளைச் சுத்தப்படுத்துதல் வேண்டும் . கைகளில் வெளிப்படையாக அழுக்கு இல்லையென்றால் , கைகளில் தடவக்கூடிய ஆல்கஹால் சார்ந்த கிருமி நாசினியைப் பயன்படுத்தலாம் .


    * சோப் மற்றும் தண்ணீரைப் பயன்படுத்திய பின்னர் , கைகளைத் துடைப்பதற்கு தூக்கி எறியக் கூடிய காகிதத் துண்டுகளைப் பயன்படுத்துதல் சிறந்தது . அவை கிடைக்கவில்லை என்றால் , இதற்காகவே ஒதுக்கப்பட்ட சுத்தமான துண்டுகளைப் பயன்படுத்தி , அவை ஈரமான பின்பு அவற்றை மாற்றி விடவும் .


    * நோயாளியுடன் இருக்கும் போது : நோயாளியின் உடம்பில் சுரக்கும் திரவங்களுடன் , குறிப்பாக வாய் மற்றும் சுவாச திரவங்களில் இருந்து , நேரடித் தொடர்பைத் தவிர்க்கவும் . நோயாளியைக் கையாளும் போது தூக்கி எறியக்கூடிய கையுறைகளைப் பயன்படுத்தவும் . கையுறைகளை அப்புறப்படுத்துவதற்கு முன்னரும் பின்னரும் கைகளைச் சுத்தப்படுத்தவும் .


    * தொற்று பரவக் கூடிய வாய்ப்புள்ள பொருள்களை அவரது உடனடி சுற்றுப்புறத்தில் பயன்படுத்துவதைத் தவிர்க்கவும் ( உதாரணம் : சிகரெட்டுகள் , உணவுப் பாத்திரங்கள் , உணவு வகைகள் , பானங்கள் , உபயோகப்படுத்திய துண்டுகள் அல்லது மெத்தை விரிப்பு ஆகியவற்றைப் பகிர்ந்து கொள்ளுதல் ).


    * நோயாளிக்கு அவரது அறையிலேயே உணவு வழங்கப்பட வேண்டும் .


    * நோயாளி பயன்படுத்திய பாத்திரங்கள் , தட்டுகள் ஆகியவற்றை கையுறை அணிந்து கொண்டு சோப் / டிடர்ஜெண்ட் உபயோகப்படுத்தி சுத்தம் செய்ய வேண்டும் . பாத்திரங்கள் , தட்டுகள் ஆகியவற்றை மறுபடியும் பயன்படுத்தலாம் கையுறையை அப்புறப்படுத்திய பின்னரும் , பயன்படுத்திய பொருள்களைக் கையாண்ட பின்னரும் கைகளைச் சுத்தப்படுத்துங்கள் .


    * வெளிப்பரப்புகளைச் சுத்தப்படுத்தும் போதும் , நோயாளி பயன்படுத்திய துணிகள் அல்லது மெத்தை விரிப்பைத் துவைக்கும் போதும் , மூன்றடுக்கு மருத்துவ முகக்கவசத்தையும் , தூக்கி எறியக்கூடிய கையுறைகளையும் பயன்படுத்தவும் . கையுறைகளை அப்புறப்படுத்துவதற்கு முன்னரும் பின்னரும் கைகளைச் சுத்தப்படுத்துவும் .


    * பரிந்துரைக்கப்பட்ட சிகிச்சையை நோயாளி பின்பற்றுவதை பராமரிப்பு அளிப்பவர் உறுதி செய்ய வேண்டும் .


    * தங்களுடைய தினசரி உடல் வெப்பத்தை சோதிப்பதன் மூலம் பராமரிப்பு அளிப்பவரும் , நோயாளியின் நெருங்கிய தொடர்பில் இருப்பவரும் தங்கள் ஆரோக்கியத்தை தாங்களே கண்காணித்து , கொவிட் -19 தொடர்பான அறிகுறி ( காய்ச்சல் / இருமல் / மூச்சு விட சிரமம் ) ஏதாவது இருந்தால் உடனடியாக தகவல் அளிக்க வேண்டும் .


    நோயாளிக்கான விதிமுறைகள்


    * அனைத்து நேரங்களிலும் மூன்றடுக்கு மருத்துவ முகக்கவசத்தை நோயாளி அணிய வேண்டும் . எட்டு மணி நேர பயன்பாட்டுக்குப் பிறகோ அல்லது அதற்கு முன் முகக்கவசம் ஈரம் அல்லது வெளியில் தெரியும் படி அழுக்கானாலோ அதை அப்புறப்படுத்த வேண்டும் .


    * ஒரு சதவீதம் சோடியம் ஹைப்போ - குளோரைட்டில் கிருமி விலக்கல் செய்த பின்பே முகக்கவசத்தை அப்புறப்படுத்த வேண்டும் .


    * தனியாக ஒதுக்கப்பட்டுள்ள அறையில் மட்டுமே நோயாளி தங்க வேண்டும் , வீட்டிலுள்ளவர்களிடம் இருந்து , குறிப்பாக வயதானவர்கள் மற்றும் உயர் ரத்த அழுத்தம் , இதய நோய் , சிறு நீரக நோய் போன்ற இணை நோய்கள் உள்ளவர்களிடம் இருந்து விலகி இருக்க வேண்டும் .


    * நோயாளிகள் நன்றாக ஓய்வெடுத்து , உடலில் நீர்ச் சத்தைப் பராமரிக்க நிறைய திரவங்களைப் பருக வேண்டும் .


    * சுவாச ஒழுங்குமுறைகளை எப்போதும் கடைப்பிடிக்க வேண்டும் .


    * குறைந்தது 40 நொடிகளுக்கு சோப் மற்றும் தண்ணீர் கொண்டு கைகளை அடிக்கடி கழுவ வேண்டும் , அல்லது ஆல்கஹால் சார்ந்த கிருமி நாசினியைப் பயன்படுத்தி சுத்தப்படுத்த வேண்டும் .


    * உங்களது சொந்த உபயோகப் பொருள்களை அடுத்தவர்களுடன் பகிர்ந்துக் கொள்ள வேண்டாம் .


    * அறையில் உள்ள அடிக்கடித் தொடக்கூடிய இடங்களை ( மேஜையின் மேற்புறங்கள் , கதவுக் குமிழ் , கைப்பிடிகள் இன்னும் பல ) ஒரு சதவீதம் ஹைப்போ - க்ளோரைட் திரவத்தால் சுத்தப்படுத்தவும் .


    * மருத்துவரின் அறிவுறுத்தல்களையும் மருத்துவ அறிவுரையையும் நோயாளி கட்டாயம் கடைப்பிடிக்க வேண்டும் .


    * தங்களுடைய தினசரி உடல் வெப்பத்தை சோதிப்பதன் மூலம் , நோயாளிகள் தங்கள் ஆரோக்கியத்தை தாங்களே கண்காணித்து , கொவிட் -19 தொடர்பான அறிகுறி ஏதாவது இருந்தால் உடனடியாக தகவல் அளிக்க வேண்டும் .


    ***

    
    
    (Release ID: 1624062) Visitor Counter : 51