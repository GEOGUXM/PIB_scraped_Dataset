      விவசாயத்துறை அமைச்சகம்

      பொது முடக்கத்தின் போது பருப்புகள் மற்றும் எண்ணை வித்துக்களின் கொள்முதல் தொடர்கிறது
      Posted On: 13 MAY 2020 6:48PM by PIB Chennai


    பொது முடக்கத்தின் போது விவசாயிகளையும் , வேளாண் நடவடிக்கைகளையும் கள அளவில் ஊக்குவிக்க , பிரதமர் திரு . நரேந்திர மோடியின் வழிகாட்டுதலின் கீழ் , இந்திய அரசின் வேளாண் , கூட்டுறவு மற்றும் விவசாயிகள் நலன் துறை பல்வேறு நடவடிக்கைகளை எடுத்து வருகிறது . மத்திய வேளாண் , விவசாயிகள் நலன் அமைச்சர் திரு . நரேந்திர சிங் தோமர் தொடர்ந்து நிலைமையைக் கண்காணித்து வருகிறார் .


    1. பொது முடக்கத்தின் போது தேசிய வேளாண் கூட்டுறவு சந்தைப்படுத்துதல் கூட்டமைப்பால் (NAFED) கொள்முதல் செய்யப்பட்ட பயிர்களின் நிலவரம் :


    * ஆந்திரப்பிரதேசம் , தெலங்கானா , கர்நாடகா , ராஜஸ்தான் , மகாராஷ்டிரா , மத்தியப்பிரதேசம் , குஜராத் , உத்திரப்பிரதேசம் மற்றும் ஹரியானா ஆகிய 9 மாநிலங்களில் இருந்து 3.7 இலட்சம் மெட்ரிக் டன் பருப்பு ( சென்னா ) கொள்முதல் செய்யப்பட்டுள்ளது .


    * ராஜஸ்தான் , மத்தியப்பிரதேசம் , உத்திரப்பிரதேசம் , குஜராத் மற்றும் ஹரியானா ஆகிய 5 மாநிலங்களில் இருந்து 3.67 இலட்சம் டன் கடுகு கொள்முதல் செய்யப்பட்டுள்ளது .


    * தமிழ்நாடு , தெலங்கானா , ஆந்திரப்பிரதேசம் , மகாராஷ்டிரா , கர்நாடகா , மத்தியப்பிரதேசம் , குஜராத் மற்றும் ஒடிசா ஆகிய 8 மாநிலங்களில் இருந்து 1.86 இலட்சம் டன் துவரம் பருப்பு கொள்முதல் செய்யப்பட்டுள்ளது .


    2. 2020-21 ரபி சந்தைப்படுத்துதல் பருவத்தில் , மொத்தம் 277.38 மெட்ரிக் டன் கோதுமை இந்திய உணவுக் கழகத்துக்கு வந்தடைந்தது . இதில் , 268.90 மெட்ரிக் டன் வாங்கப்பட்டது .


    3. 2020-21 ரபி பருவத்தில் , ரபி பருப்புகள் மற்றும் எண்ணை வித்துக்களுக்காக 11 மாநிலங்களில் மொத்தம் 3208 நியமிக்கப்பட்ட கொள்முதல் நிலையங்கள் செயல்படுகின்றன .


    4. பிரதமர் - கிஸான் :


    24.3.2020 முதல் இன்று வரையிலான பொது முடக்க சமயத்தில் , சுமார் 9.25 கோடி விவசாயக் குடும்பங்கள் பயனடைந்துள்ளன , மற்றும் ரூ 18,517 கோடி இது வரை வெளியிடப்பட்டுள்ளது .

    
    
    (Release ID: 1623813) Visitor Counter : 10
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Telugu , Kannada