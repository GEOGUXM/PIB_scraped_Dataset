      அறிவியல் மற்றும் தொழில்நுட்பத்துறை

      கோவிட்-19 தொற்றுக்கு பிந்தைய உற்பத்தி நிறுவனங்களின் மாற்றம், தற்போதைய சவாலில் இருந்து விடுபட தொழில்துறைக்கு நெருக்கமான முறையில் ஆராய்ச்சி அவசியம்
      Posted On: 12 MAY 2020 6:59PM by PIB Chennai


    அறிவியல் , தொழில்நுட்பம் மற்றும் ஆராய்ச்சி மாற்றங்கள் வாயிலாக பொருளாதார நடவடிக்கைகளை மீண்டும் தொடங்குவது குறித்த டிஜிடல் மாநாடு நாள் முழுவதும் நடைபெற்றது . தேசிய தொழில்நுட்ப தினத்தையொட்டி ஏற்பாடு செய்யப்பட்டிருந்த இந்த மாநாட்டில் , கோவிட் -19 தொற்றுக்கு பிந்தைய உற்பத்தி நிறுவனங்களின் மாற்றம் , கூட்டு முயற்சிகளின் முக்கியத்துவம் குறித்து விவாதிக்கப்பட்டது . தற்போதைய சவாலில் இருந்து விடுபட தொழில்துறைக்கு நெருக்கமான முறையில் ஆராய்ச்சி கொண்டுவரப்பட வேண்டும் என்று மாநாட்டில் வலியுறுத்தப்பட்டது .


    ‘ மருந்துகள் மற்றும் தொற்று நோய்களை எதிர்கொள்ளும் சிறந்த முன்னேற்பாடுகளுக்கான மருத்துவ தொழில்நுட்பம் ’ குறித்த அமர்வில் பங்கேற்ற வல்லுநர்கள் , இந்தப் பெருந்தொற்று , ஆராய்ச்சி மற்றும் மேம்பாட்டுக்கு ஒரு பெரிய வாய்ப்பாக அமைந்துள்ளது என்றும் , இதனை வலுப்படுத்துவதற்கு தொற்றால் ஏற்பட்டுள்ள நிலையைப் பயன்படுத்த வேண்டும் என்றும் யோசனை தெரிவித்தனர் .


    ‘’ பிற நாடுகளுடன் ஒத்துழைக்க இந்தியா விரும்புகிறது . தொற்றை எதிர்த்து முறியடிக்க சர்வதேச ஒத்துழைப்பை நாங்கள் எதிர்பார்க்கிறோம் ’’ என்று அறிவியல் மற்றும் தொழில்நுட்பத் துறையின் சர்வதேச ஒத்துழைப்பு தலைவர் டாக்டர் எஸ் . கே . வர்ஷ்னி தெரிவித்தார் .


    நாள் முழுவதும் நடைபெற்ற இந்த மாநாடு , விஞ்ஞானிகள் , அரசு அதிகாரிகள் , கல்வித்துறை நிபுணர்கள் , தொழில்துறை பிரதிநிதிகள் ஆகியோரை ஒரே தளத்தில் இணைத்தது . அறிவியல் மற்றும் தொழில்நுட்பத் துறையின் கீழ் இயங்கும் தன்னாட்சி அமைப்பான தொழில்நுட்ப மேம்பாட்டு வாரியம் , இந்திய தொழில் கூட்டமைப்புடன் இணைந்து இதற்கு ஏற்பாடு செய்தது .

    
    
    (Release ID: 1623523) Visitor Counter : 11
    
    
      Read this release in: English , Urdu , Hindi , Punjabi , Telugu