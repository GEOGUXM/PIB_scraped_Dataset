      நிதி அமைச்சகம்

      விவசாயம், மீன்வளம் உணவுப் பதனிடுதல் துறைகளுக்காக, வேளாண் உள்கட்டமைப்பு தளவாடங்கள், திறன் கட்டமைப்பு, ஆளுகை மற்றும் நிர்வாக சீர்திருத்தங்கள் ஆகியவற்றை வலுப்படுத்தும் நடவடிக்கைகளை நிதி அமைச்சர் அறிவித்தார்
      Posted On: 15 MAY 2020 7:42PM by PIB Chennai


    இந்தியாவின் மொத்த உள்நாட்டு உற்பத்தியில் 10 சதவீதத்துக்கு சமமான ரூ 20 லட்சம் கோடி மதிப்பில் விரிவான சிறப்பு பொருளாதார தொகுப்பை பிரதமர் திரு . நரேந்திர மோடி
    மே 12 தேதி அன்று அறிவித்தார் . ஆத்ம நிர்பார் பாரத் அபியான் எனப்படும் சுய - சார்பான இந்தியா இயக்கத்துக்கு அவர் அறைகூவல் விடுத்தார் . பொருளாதாரம் , உள்கட்டமைப்பு , அமைப்பு , துடிப்பான மக்கள் மற்றும் தேவை ஆகிய சுய - சார்பான இந்தியாவின் ஐந்து தூண்களையும் அவர் குறிப்பிட்டார் .


    இன்று நடைபெற்ற பத்திரிகையாளர் சந்திப்பில் , விவசாயம் , மீன்வளம் மற்றும் உணவுப் பதனிடுதல் துறைகளுக்காக , உள்கட்டமைப்பு தளவாடங்கள் , திறன் கட்டமைப்பு , ஆளுகை மற்றும் நிர்வாக சீர்திருத்தங்கள் ஆகியவற்றை வலுப்படுத்தும் நடவடிக்கைகளை மத்திய நிதி மற்றும் பெருநிறுவனங்கள் விவகாரங்கள் அமைச்சர் , திருமதி . நிர்மலா சீதாராமன் , அறிவித்தார்


    விவரங்களை வழங்கிய திருமதி . நிர்மலா சீதாரமான் , மொத்தமுள்ள 11 நடவடிக்கைகளில் , வேளாண் உள்கட்டமைப்பை மேம்படுத்த 8 நடவடிக்கைகளும் , வணிகத் தடைகள் மற்றும் வேளாண் பொருள்களுக்கான சேமிப்பு அளவுகளை நீக்குதல் உள்ளிட்ட நிர்வாக மற்றும் ஆளுகை சீர்திருத்தங்களுக்காக 3 நடவடிக்கைகளும் எடுக்கப்படுவதாக தெரிவித்தார் .


    விவசாயிகளுக்கு ஆதரவு அளிப்பதற்காக இரண்டு முக்கிய வேளாண் - தொடர்பான நடவடிக்கைகள் நேற்று அறிவிக்கப்பட்டதாக தனது முன்னுரையில் மத்திய நிதி அமைச்சர் கூறினார் . ரபி பருவ அறுவடைக்கு பிந்தைய மற்றூம் கரிப் பருவ செலவுகளுக்கு பயிர்க் கடன் வழங்குவதற்காக ஊரகக் கூட்டுறவு வங்கிகள் மற்றும் பிராந்திய ஊரக வங்கிகளுக்கு கூடுதல் அவசர கால பணி மூலதன வசதியாக ரூ 30,000 கோடி நபார்ட் மூலம் வழங்கப்படும் . இரண்டாவது , திட்டமிட்ட முறையில் வேளாண் துறையை வலுப்படுத்த 2.5 கோடி உழவர்களுக்கு ரூ 2 லட்சம் கோடி கடன் ஊக்கம் . இது பிரதமரின் விவசாயத் திட்ட பயனாளிகளுக்கு விவசாய கடன் அட்டைகள் மூலம் டிசம்பருக்குள் வழங்கப்படும் .


    கடந்த 2 மாதங்களில் அரசு என்ன செய்துள்ளது என்பதைப் பற்றி விவரித்த நிதி அமைச்சர் , ரூ 74,300 கோடிக்கும் அதிகமான குறைந்தபட்ச ஆதரவு விலைக் கொள்முதல்களும் , ரூ 18,700 கோடி பிரதமர் விவசாயி நிதி பரிமாற்றமும் , பிரதமரின் பசல் பீமா திட்டத்தின் கீழ் ரூ 6,400 கோடி உரிமைகோரல் நிதி வழங்குவதும் பொது முடக்க சமயத்தில் செய்யப்பட்டதாகத் தெரிவித்தார் .


    மேலும் , பொது முடக்கத்தின் போது , பாலுக்கானத் தேவை 20-25% வரை குறைந்தது . அதைத் தொடர்ந்து , தினசரி விற்பனை அளவான ஒரு நாளைக்கு 360 லட்சம் லிட்டர்களை விட அதிகமாக , ஒரு நாளைக்கு 560 லட்சம் லிட்டர்கள் கூட்டுறவு நிறுவனங்களால் கொள்முதல் செய்யப்பட்டன . மொத்தம் 111 கோடி லிட்டர்கள் அதிகமாகக் கொள்முதல் செய்யப்பட்டு ரூ 4100 கோடி


    கட்டணம் உறுதி செய்யப்பட்டது .


    மேலும் , 2020-21 ஆம் ஆண்டில் பால் கூட்டுறவுகளுக்கு வருடத்துக்கு இரண்டு சதவீதம் அளவில் வட்டித் தள்ளுபடி வழங்க புதியத் திட்டம் அறிமுகப்படுத்தப்பட்டது . முறையான திரும்ப செலுத்துதல் / வட்டிக் கட்டுதலுக்கு கூடுதல் இரண்டு சதவீதம் வட்டி மானியம் வழங்கப்படும் .

    இரண்டு கோடி விவசாயிகளுக்கு பலன் அளிக்கும் வகையில் , ரூ 5000
    கோடி கூடுதல் பணப்புழக்கத்தை இந்தத் திட்டம் உருவாக்கும் .


    மீன் வளத்துறைக்காக மார்ச் 24 அன்று செய்யப்பட்ட 4 கோவிட் தொடர்பான அறிவிப்புகளும் நடைமுறைப் படுத்தப்பட்டுள்ளன . மேலும் , மார்ச் 31 ம் தேதி அன்றுடன் பதிவுக்காலம் முதிர்வடைந்த , பதிவு செய்யப்பட்ட 242 இறால் பண்ணைகள் மற்றும் நவுப்லி ஓடுடைய நீர்வாழ் உயிரினக் குஞ்சுகள் வளர்ப்புப் பண்ணைகள் பதிவைப் புதுப்பிக்க கால அவகாசம் மூன்று மாத காலத்திற்கு நீட்டிக்கப் பட்டுள்ளது . கடல்வாழ் உயிரன மீன் வளங்கள் மற்றும் மீன் வளச் செயல்பாடுகள் உள்நாட்டு மீன் வகைக்களுக்கும் பொருந்தும் வகையில் தளர்த்தப்பட்டுள்ளன .


    விவசாயிகள் , மீனவர்கள் மற்றும் உணவுப் பதப்படுத்தும் சிறு நிறுவனங்களுக்கு நீண்ட கால மற்றும் நிலையானத் தாக்கத்தை இன்று செய்யப்பட்ட அறிவிப்புகள் வழங்கும் என்று திருமதி . நிர்மலா சீதாராமன் கூறினார் .


    விவசாயம் , மீன்வளம் மற்றும் உணவுப் பதனிடுதல் துறைகளுக்காக , உள்கட்டமைப்பு தளவாடங்கள் மற்றும் திறன் கட்டமைப்பை வலுப்படுத்த கீழ்கண்ட நடவடிக்கைகளை நிதி அமைச்சர் அறிவித்தார் :

    
    1. விவசாயிகளுக்கான பண்ணை - வாயில் உள்கட்டமைப்புக்காக ரூ ஒரு லட்சம் கோடி வேளாண் உள்கட்டமைப்பு நிதி பண்ணை - வாயில் ஒருங்கிணைக்கும் இடங்களில் ( ஆரம்ப வேளண் கூட்டுறவு சங்கங்கள் , விவசாயி உற்பத்தியாளர் நிறுவனங்கள் , வேளான் தொழில் முனைவோர் , புது நிறுவனங்கள் ( ஸ்டார்ட் அப் ) இன்னும் பல ) வேளாண் உள்கட்டமைப்புத் திட்டங்களுக்கு நிதி அளிப்பதற்காக ரூ 1,00,000 கோடி கடன் வசதி . பண்ணை - வாயில் ஒருங்கிணைக்கும் இடங்கள் , கட்டுபடியாகும் மற்றும் நிதி ரீதியாக சாத்தியமாகக்கூடிய அறுவடைக்கு பிந்தைய மேலாண்மை உள்கட்டமைப்பு மேம்பாட்டுக்கு உத்வேகம் . உடனடியாக நிதியம் உருவாக்கப்படும் .


    2. குறு உணவு நிறுவனங்களை முறைப்படுத்த ரூ 10,000 கோடித் திட்டம்


    ' உள்நாட்டின் உலகளாவிய வீச்சுக்கு ஆதரவு ' என்னும் பிரதமர் திரு . நரேந்திர மோடியின் கொள்கையை ஊக்குவிக்க , தர நிர்ணயங்களை அடைவதற்கும் , வர்த்தக குறியீட்டை கட்டமைப்பதற்கும் , சந்தைப்படுத்துதலுக்கும் தொழில்நுட்ப மேம்படுத்துதல் தேவைப்படும் 2 லட்சம் குறு உணவு நிறுவனங்களுக்கு உதவ ஒரு திட்டம் அறிமுகப்படுத்தப்படும் . ஏற்கனவே இருக்கும் குறு உணவு நிறுவனங்கள் , விவசாயி உற்பத்தியாளர் நிறுவனங்கள் , சுய உதவிக் குழுக்கள் மற்றும் கூட்டுறவுகளுக்கு ஆதரவு அளிக்கப்படும் . பெண்கள் மற்றும் பட்டியல் வகுப்பினர் / பழங்குடியினர் நடத்தும் நிறுவனங்கள் மீதும் முன்னேறும் உத்வேகம் உள்ள மாவட்டங்கள் மீதும் கவனம் செலுத்தப்பட்டு தொகுப்பு ரீதியான ( உதாரணம் : உத்திர பிரதேசத்தில் மாம்பழம் , கர்நாடகாவில் தக்காளி , ஆந்திர பிரதேசத்தில் தக்காளி , மகாராஷ்டிராவில் ஆரஞ்சு இன்னும் பல ) அணுகுமுறைக் கடைப்பிடிக்கப்படும் .


    3. பிரதமரின் மீனவர்கள் நலத் திட்டத்தின் கீழ் மீனவர்களுக்கு ரூ 20,000 கோடி கடல் சார்ந்த மற்றும் உள்நாட்டு மீன்வளத்தின் ஒருங்கிணைந்த , நீடித்த மற்றும் உள்ளடக்கிய வளர்ச்சிக்காக பிரதமரின் மீனவர்கள் நலத் திட்டத்தை அரசு தொடங்கும் . கடல் சார்ந்த , உள்நாட்டு மீன்வள நடவடிக்கைகள் மற்றும் மீன் வளர்ப்புக்காக ரூ 11,000 கோடி , மீன்பிடி துறைமுகங்கள் , குளிர் பதன வசதிகள் மற்றும் சந்தைகள் போன்ற உள்கட்டமைப்புக்காக ரூ 9,000 கோடி வழங்கப்படும் . கூண்டுக்குள் உயிரின வளர்ப்பு , கடல்பாசி வளர்ப்பு , அலங்கார மீன்கள் வளர்ப்பு மற்றும் புதிய மீன்பிடி கலங்கள் , தடமறியும் திறன் , ஆய்வகக் கட்டமைப்பு ஆகியவை முக்கியமான செயல்பாடுகளாக இருக்கும் . மீன்பிடித் தடைக்காலத்தில் ( மீன்பிடிப்பதற்குத் தடை செய்யப்படும் காலம்​ ) உதவும் தனிநபர் காப்பீடு , படகுக் காப்பீட்டுத் திட்டங்கள் நடைமுறைப் படுத்தப்படும் . ஐந்து ஆண்டு காலத்தில் 70 லட்சம் டன்கள் கூடுதல் மின் உற்பத்தி நிலையை எட்டுதலுக்கு இது வழி வகுக்கும் . 55 லட்சத்துக்கும் மேற்பட்டவர்களுக்கு வேலைவாய்ப்பு ; ஏற்றுமதியை இரட்டிப்பாக்கி ரூ 1,00,000 கோடியை எட்டுதல் . தீவுகள் , இமயமலைப் பகுதி மாநிலங்கள் , வட கிழக்கு மற்றும் முன்னேறும் உத்வேகத்தில் உள்ள மாவட்டங்கள் மீது கவனம் செலுத்தப்படும் .


    4. தேசிய விலங்கு நோய்க் கட்டுப்பாட்டுத் திட்டம்


    கால் மற்றும் வாய் நோய் மற்றும் , கன்று வீச்சு நோய்க்காக ரூ 13,343 கோடி மதிப்பீட்டில் தேசிய விலங்கு நோய்க் கட்டுப்பாட்டுத் திட்டம் தொடங்கப்பட்டது . மாடுகள் , எருமை , செம்மறியாடு , ஆடுகள் , மற்றும் பன்றி வகையறாக்களுக்கு ( மொத்தம் 53 கோடி விலங்குகளுக்கு ) கால் மற்றும் வாய் நோய் மற்றும் , கன்று வீச்சு நோய்க்காக 100 சதவீதம் தடுப்பு மருந்தேற்றத்தை உறுதிப்படுத்துவது நோக்கமாகும் . 1.5 கோடி மாடுகள் & எருமைகளுக்கு இது நாள் வரை தடுப்பு மருந்து வழங்கப்பட்டுள்ளது .


    5. கால் நடை வளர்ப்புக் கட்டமைப்பு மேம்பாட்டு நிதியம் - ரூ 15,000 கோடி


    பால் பதப்படுத்துதல் , மதிப்பு கூட்டுதல் , கால்நடைத் தீவனக் கட்டமைப்பு போன்றவற்றில் தனியார் முதலீட்டுக்கு ஆதரவளிக்கும் நோக்கில் ரூ 15,000 கோடி செலவில் கால் நடை வளர்ப்புக் கட்டமைப்பு மேம்பாட்டு நிதியம் அமைக்கப்படும் . சிறப்புப் பொருள்களை ஏற்றுமதி செய்வதற்கான ஆலைகள் அமைப்பதற்கு ஊக்கத்தொகை அளிக்கப்படும் .


    
    6. மூலிகை சாகுபடி மேம்பாட்டுக்கு ரூ 4,000 கோடி ஒதுக்கத் திட்டம்


    மருத்துவ தாவர சாகுபடியின் கீழ் , 2.25 லட்சம் ஹெக்டேர் பரப்புக்கு தேசிய மருத்துவத் தாவரங்கள் வாரியம் ஆதரவு அளித்துள்ளது . அடுத்த இரண்டு ஆண்டுகளில் ரு 4,000 கோடி மதிப்பில் 10,00,000 ஹெக்டேர் பரப்பு மூலிகை சாகுபடியின் கீழ் கொண்டுவரப்படும் . விவசாயிகளுக்கு ரூ 5,000 கோடி வருமானத்துக்கு இது வழிவகுக்கும் . மருத்துவத் தாவரங்களுக்காக மண்டல மண்டிகள் கட்டமைப்பு உருவாக்கப்படும் . கங்கை நதி கரை ஓரத்தில் மருத்துவத் தாவரங்கள் வளாகச் சாலை உருவாக்க , தேசிய மருத்துவத் தாவரங்கள் வாரியம் 800 ஹெக்டேர் நிலம் அளிக்கும் .


    7. தேனீ வளர்ப்புக்கான முயற்சிகள் - ரூ 500 கோடி


    கீழ்கண்டவற்றுக்காக அரசு ஒரு திட்டத்தை செயல்படுத்தும் :


    அ . ஒருங்கிணைந்த தேனீ வளர்ப்பு மையங்கள் , சேகரிப்பு , சந்தைப்படுத்துதல் மற்றும் சேமிப்புக் கிடங்கு மையங்கள் , தேன் எடுத்த பிறகு மதிப்புக் கூட்டும் வசதிகள் போன்றவை .


    
    ஆ . தரங்கள் , தடமறிதல் நடைமுறைகள் மேம்படுத்துதலை அமல் செய்தல் .


    இ . பெண்களுக்கு முக்கியத்துவம் கொடுத்து திறன் வளர்ப்பு .


    ஈ . மையமாக்கிய கையிருப்பு மற்றும் தேனீ இனப்பெருக்க மையங்களை தரம் உயர்த்துதல் .


    இதனால் தேனீ வளர்க்கும் 2 லட்சம் பேரின் வருமானம் அதிகரிக்கவும் , நுகர்வோருக்குத் தரமான தேன் கிடைக்கவும் உதவியாக இருக்கும் .


    8. தக்காளி , வெங்காயம் மற்றும் உருளைக் கிழங்குகளில் இருந்து மொத்தமாக - ரூ 500 கோடி


    உணவுப் பதப்படுத்துதல் தொழில்கள் அமைச்சகத்தின் ஆப்பரேஷன் பசுமைத் திட்டம் , தக்காளி , வெங்காயம் மற்றும் உருளைக் கிழங்குகளில் இருந்து அனைத்து பழங்கள் மற்றும் காய்கறிகளுக்கும் நீட்டிக்கப்படும் . உபரியாக உள்ள சந்தைகளில் இருந்து குறைவாக உள்ள சந்தைகளுக்கு எடுத்து செல்வதற்கான செலவில் 50% மானியம் , பதப்படுத்துதல் உள்ளிட்ட சேமிப்புகளுக்கு 50% மானியம் ஆகியவற்றை இந்தத் திட்டம் வழங்கும் . ஆறு மாதங்களுக்கு சோதனை முறையில் அமல்படுத்தப்பட்டு , பின்னர் விரிவுபடுத்தப்பட்டு நீட்டிக்கப்படும் . விவசாயிகளுக்கு நல்ல விலைக் கிடைத்தல் , குறைவான வீணாக்குதல் , வாங்கக்கூடிய விலைகளில் பொருள்களை நுகர்வோருக்கு கிடைக்க செய்தல் ஆகியவற்றுக்கு இது உதவும் .


    
    பத்திரிகையாளர் சந்திப்பின் போது , வேளாண் துறைக்கான ஆளுகை மற்றும் நிர்வாக சீர்திருத்தங்களுக்காக , கீழ்கண்ட நடவடிக்கைகளை மத்திய நிதி அமைச்சர் அறிவித்தார்


    1. விவசாயிகளுக்கு சிறந்த விலை கிடைப்பதற்காக அத்தியாவசிய பொருள்கள் சட்டத்தில் திருத்தங்கள்


    அத்தியாவசிய பொருள்கள் சட்டத்தில் அரசு திருத்தங்களை செய்யும் . தானியங்கள் , சமையல் எண்ணெய் , எண்ணெய் வித்துகள் , பருப்புகள் , வெங்காயம் மற்றும் உருளைக்கிழங்கு ஆகிய வேளாண் உணவு வகைகளுக்கு கட்டுப்பாடுகள் நீக்கப்படும் . தேசிய பேரிடர்கள் , பஞ்சம் போன்ற அசாதாரணக் காலங்களில் மட்டுமே சேமிப்புக் கட்டுப்பாடுகள் விலை ஏற்றத்துடன் அமல்படுத்தப்படும் . மேலும் , பதப்படுத்துவோர் அல்லது மதிப்பு சங்கிலியில் பங்குபெறுவோருக்கு அவர்களின் நிறுவப்பட்டத் திறன் அடிப்படையிலும் , எந்த ஏற்றுமதியாளருக்கும் ஏற்றுமதி தேவை அடிப்படையிலும் எந்தவிதமான சரக்குக் கட்டுப்பாடும் பொருந்தாது .


    2. விவசாயிகளுக்கு சந்தைப்படுத்துதல் தேர்வுகளை அளிக்க வேளாண் சந்தைப்படுத்துதல் சீர்திருத்தங்கள்


    கீழ்கண்டவற்றை வழங்க ஒரு மத்திய சட்டம் வகுக்கப்படும் -

    * நல்ல விலையில் பொருள்களை விற்க விவசாயிக்கு போதுமான தேர்வுகள் ;
    * மாநிலங்களுக்கிடையேயான தடைகள் இல்லா வணிகம்
    * வேளாண் பொருள்களின் மின் வணிகத்துக்கான கட்டமைப்பு .


    3. வேளாண் பொருள்களின் விலை நிர்ணயித்தல் மற்றும் தர உத்தரவாதம்


    நியாயமான மற்றும் வெளிப்படையான வகையில் பதப்படுத்துவோர் , ஒருங்கிணைப்பாளர்கள் , பெரு வணிகர்கள் மற்றும் ஏற்று மதியாளர்களுடன் ஈடுபடுத்திக் கொள்ள விவசாயிகளுக்கு உதவும் வகையில் வசதியளிக்கும் சட்டக் கட்டமைப்பு ஒன்றை அரசு இறுதி செய்யும் . விவசாயிகளின் ஆபத்தைக் குறைத்தல் , உத்தரவாதமான வருமானம் மற்றும் தர நிர்ணயங்கள் இந்த கட்டமைப்பின் முக்கியப் பகுதியாக இருக்கும் .


    ***

    

    
    (Release ID: 1624453) Visitor Counter : 39
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Odia , Telugu , Kannada , Malayalam