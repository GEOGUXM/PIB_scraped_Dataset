      நிதி அமைச்சகம்

      வருமான வரிச் சட்டம், 1961ன் பிரிவு 6 ன் கீழ் வசிப்பிடம் தொடர்பான விளக்கம்
      Posted On: 09 MAY 2020 10:39AM by PIB Chennai


    வருமான வரிச் சட்டம் , 1961 ன் பிரிவு 6 தனி நபரின் வசிப்பிடம் தொடர்பான விதிகளைக் கொண்டுள்ளது . தனி நபர் இந்தியாவில் குடியிருப்பவரா அல்லது இங்கு வசிக்காதவரா அல்லது சாதாரணமானக் குடிமகன் இல்லையா என்பது அந்த நபர் ஒரு வருடத்தில் இந்தியாவில் வசிக்கும் காலம் , மற்றும் இதர விஷயங்களை , பொறுத்தது .


    முந்தைய வருடமான 20019-20 இல் , இந்தியாவில் ஒரு குறிப்பிட்ட காலத்திற்கு தங்கிவிட்டு , வருடம் முடிவதற்குள் இந்தியாவிலிருந்து வெளியே சென்று , தாங்கள் வெளிநாட்டில் வசிப்பவர் அல்லது சாதாரண இந்தியக் குடிமகன் இல்லை எனும் நிலையைத் தக்கவைத்துக்கொள்ள இந்தியாவுக்கு வந்த பல்வேறு நபர்கள் விரும்பியதாகவும் , ஆனால் கொரோனா வைரஸ் ( கொவிட் -19) பெரும் பரவல் காரணமாக பொது முடக்கம் அமல்படுத்தப்பட்டு சர்வதேச விமானங்கள் ரத்து செய்யப்பட்டதால் தங்களால் அவ்வாறு செய்ய முடியவில்லை என்றும் பல்வேறு கோரிக்கைகள் வரப்பெற்றன . இந்தியாவில் தாங்கள் தங்கும் காலத்தை நீட்டிக்க வேண்டிய அவசியம் ஏற்பட்டுள்ளதால் , தங்களுக்கு அந்த எண்ணம் இல்லாத போதும் கட்டாயமாக தாங்கள் இந்திய குடிமக்களாக ஆகி விடுவோமோ என்று கவலைத் தெரிவித்தனர் .


    இப்படிப்பட்டவர்களின் நியாயமான வருத்தத்தைக் களைய , மத்திய நேரடி வரிகள் வாரியம் மே 8 ம் தேதியிட்ட , சுற்றறிக்கை எண் 11 மூலம் கீழ்கண்டவாறு முடிவெடுத்தது . சட்டத்தின் ஆறாம் பிரிவின் கீழ் முந்தைய வருடமான 2019-20 ல் ஒருவர் இந்தியாவுக்கு மார்ச் , 22 தேதிக்கு முன் வந்திருந்தாலோ , மற்றும் :


    * இந்தியாவிலிருந்து மார்ச் 31 க்கு முன் செல்ல முடியாமல் இருந்திருந்தாலோ , இந்தியாவில் அவரது தங்கும் காலம் மார்ச் , 22 முதல் 31 வரை கணக்கில் எடுத்துக் கொள்ளப்பட மாட்டாது ; அல்லது


    * கொரோனா வைரஸ் ( கொவிட் -19) காரணமாக மார்ச் , 1 ம் தேதி அன்றோ அல்லது அதற்கு பிறகோ இந்தியாவில் தனிமைப்படுத்தப்பட்டிருந்து , மார்ச் 31 ம் தேதி அல்லது அதற்கு முன்பு சிறப்பு விமானம் மூலம் வெளியேறி இருந்தாலோ , அல்லதுமார்ச் , 31 ம் தேதிக்கு முன் இந்தியாவை விட்டு வெளியேற முடியாமல் இருந்தாலோ , தனிமைப்படுத்தப்பட்ட காலத்திலிருந்து அவர் வெளியேறும் தேதி அல்லது மார்ச் , 31 வரை எது பொருந்துமோ அது கணக்கில் எடுத்துக் கொள்ளப்பட மாட்டாது , அல்லது ;


    * மார்ச் 31, அல்லது அதற்கு முன்பு சிறப்பு விமானம் மூலம் ஒருவர் வெளியேறி இருந்தால் , மார்ச் , 22 முதல் அவர் வெளியேறியது வரை இந்தியாவில் அவர் தங்கியிருந்த காலம் கணக்கில் எடுத்துக் கொள்ளப்பட மாட்டாது .


    மேலும் , நிதியாண்டு 2020-21 லும் பொது முடக்கம் தொடர்ந்துக் கொண்டிருப்பதாலும் , சர்வதேச விமான சேவைகள் எப்போது மீண்டும் தொடங்கும் என்பது தெளிவாக தெரியாததாலும் , இவர்களது வசிப்பு நிலையை 2020-21 க்கு முடிவு செய்வதற்கான காலத்தை சர்வதேச விமான சேவைகள் சகஜம் ஆகும் வரை நீட்டிக்கும் சுற்றறிக்கை இயல்பு நிலை வந்தவுடன் வெளியிடப்படும் .

    
    
    (Release ID: 1622452) Visitor Counter : 34
    
    
      Read this release in: Bengali , English , Urdu , Hindi , Marathi , Assamese , Manipuri , Punjabi , Odia , Telugu , Kannada