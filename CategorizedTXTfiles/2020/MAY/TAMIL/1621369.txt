      சுகாதாரம் மற்றும் குடும்ப நலத்துறை அமைச்சகம்

      டாக்டர் ஹர்ஷவர்தன் தலைமையில் தில்லியில் மலேரியா, டெங்கு, சிக்குன் குனியா நோய்கள் தடுப்பு கட்டுப்படுத்தல் தொடர்பான உயர் மட்ட ஆய்வுக் கூட்டம்
      Posted On: 05 MAY 2020 7:28PM by PIB Chennai


    தில்லியில் கொசு போன்றவற்றால் பரவும் நோய்களைக் ( மலேரியா , டெங்கு , சிக்குன் குனியா ) கட்டுப்படுத்துவதுடன் ,, அவை பரவாமல் தடுக்கும் முனேற்பாடுகள் குறித்து ஆய்வு செய்ய காணொலி காட்சி மூலம் இன்று நடைபெற்ற உயர்மட்டக் கூட்டத்திற்கு மத்திய சுகாதாரம் மற்றும் குடும்ப நலத்துறை அமைச்சர் டாக்டர் ஹர்ஷவர்தன் தலைமை தாங்கினார் .


    தில்லியில் மலேரியா , டெங்கு , சிக்குன் குனியா நோய்களின் நிலவரம் குறித்தும் , அவற்றைக் கட்டுப்படுத்த எடுக்கப்பட்ட நடவடிக்கைகள் பற்றியும் மத்திய சுகாதாரம் மற்றும் குடும்ப நலத்துறை அமைச்சக செயலர் திருமதி ரேகா சுக்லா விளக்கவுரை நிகழ்த்தினார் .


    இந்த நோய்கள் பரவாமல் தடுக்கவும் , அவற்றைக் கட்டுப்படுத்தவும் விரிவான விழிப்புணர்வின் முக்கியத்துவம் குறித்து வலியுறுத்திய மத்திய சுகாதார அமைச்சர் , கோ விட் -19 தொற்றுக்கு எதிராக அனைத்து முன்னேற்பாடுகளையும் கருத்தில் கொள்ளும் அதே நேரம் , குடியிருப்போர் நலச் சங்கங்கள் , கடைகாரர்கள் , வணிகர்கள் சங்கத்தினர் போன்ற அனைத்து சம்பந்தப்பட்டவர்களின் ஒத்துழைப்பு மற்றும் சமுதாயப் பிரிவினரின் தீவிரப் பங்களிப்புடன் கூடிய விழிப்புணர்வு இயக்கங்களை நடத்த வேண்டும் என்று கேட்டுக்கொண்டார் .


    ‘’ மலேரியா , டெங்கு , சிக்குன் குனியா நோய்களை முறியடிக்கத் தேவையான குறிப்பிட்ட இலக்கு சார்ந்த மாற்றியமைக்கப்பட்ட உத்திகளுக்கு இடையே , நோய்களைப் பரப்பும் கொசு போன்றவற்றை கட்டுப்படுத்துவதில் நமது முக்கிய கவனம் இருக்க வேண்டும் ’’ என்று சுகாதாரத்துறை அமைச்சர் கூறினார் . ‘’ சுற்றுப்புறங்களைத் தூய்மையாகவும் , ஏடிஸ் கொசுக்கள் இல்லாதவாறும் பராமரிக்க எளிய நடவடிக்கைகளை எடுக்கலாம் . தண்ணீர் தேங்குவதைத் தடுத்து , லார்வாக்கள் உற்பத்தியை முற்றாக அழிக்க வேண்டும் . கொசு மூலம் பரவும் இந்த நோய்களைக் கட்டுப்படுத்தும் திட்டத்தின் வெற்றி , சமுதாயப் பிரிவினர் மற்றும் வீட்டு உரிமையாளர்களின் பங்களிப்பிலேயே அடங்கியுள்ளது ‘’, என்று அவர் கூறினார் . ‘’ இந்த நோய்களைத் தடுப்பதிலும் , கட்டுப்படுத்துவதிலும் அனைத்து மட்டத்திலும் ஈடுபாடு அவசியமாகும் . கொசுக்கள் பெருகுவதற்கு உரிய சூழலை உருவாக்க மாட்டோம் என்பதை உறுதி செய்வது நம் அனைவரது கடமையாகும் ’’, என்று அவர் மேலும் கூறினார் .

    
    
    (Release ID: 1621369) Visitor Counter : 10
    
    
      Read this release in: Punjabi , Telugu , English , Urdu , Hindi , Marathi , Bengali , Kannada