      மனித வள மேம்பாட்டு அமைச்சகம்

      இந்திரா காந்தி தேசிய திறந்தநிலைப் பல்கலைக்கழகத்தின் இணைய இந்தி முதுநிலைப் படிப்பை மத்திய மனிதவள மேம்பாடு அமைச்சர் அறிமுகப்படுத்தினார்
      Posted On: 20 MAY 2020 8:10PM by PIB Chennai


    இந்திரா காந்தி தேசிய திறந்தநிலைப் பல்கலைக்கழகத்தின் இணைய இந்தி முதுநிலைப் படிப்பை ( எம் . ஏ ) முகநூல் நேரலை நிகழ்ச்சியில் மத்திய மனிதவள மேம்பாடு அமைச்சர் , திரு . ரமேஷ் பொக்ரியால் ' நிஷாங்க் ' அறிமுகப்படுத்தினார் . நிகழ்ச்சியில் பேசிய அமைச்சர் , இது நமது " பதே இந்தியா ஆன்லைன் " ( இணையத்தில் படி இந்தியா ) முயற்சியை வலுப்படுத்துமென்று கூறியதோடு இணையவழிக் கல்வியை ஊக்கப்படுத்துவதில் இந்திரா காந்தி தேசிய திறந்தநிலைப் பல்கலைக்கழகத்தின் பங்கை பாராட்டினார் . இந்தியாவில் மட்டுமில்லாது , மொரீஷியஸ் , ஃபிஜி மற்றும் சுரிநாம் ஆகிய நடுகளிலும் இந்தி முக்கியப் பங்காற்றி வருவதைக் குறிப்பிட்டார் .


    தேசிய டிஜிட்டல் நூலகம் , ஸ்வயம் , ஸ்வயம் பிரபா , திக்ஷா மற்றும் இதர தளங்கள் நாடெங்கிலும் உள்ள லட்சக்கணக்கான கற்போருக்கு டிஜிட்டல் கல்வியை வழங்கி வருவதாகக் கூறிய அமைச்சர் , இந்த திசையில் இந்திரா காந்தி தேசிய திறந்தநிலைப் பல்கலைக்கழகத்தின் முயற்சி இம்மாதிரியானத் திட்டங்களுக்கு உத்வேகம் அளிக்கும் என்றார் . இதுவரை அணுகப்படாதவர்களுக்கு எட்டக்கூடிய வகையில் கல்வியை கொண்டு செல்வதற்கு இணையவழிக் கல்வியை ஊக்குவிக்கும் அரசின் உறுதியைப் பற்றி பேசிய அவர் , இதில் இந்திரா காந்தி தேசிய திறந்தநிலைப் பல்கலைக்கழகத்தின் பங்கை புறம்தள்ள முடியாது என்று கூறினார் .


    தன்னுடைய www.iop.ignouonline.ac.in என்னும் இணையதளத்தில் இணையவழிப் படிப்புகளை இந்திரா காந்தி தேசிய திறந்தநிலைப் பல்கலைக்கழகம் வழங்குகிறது . காணொளி மற்றும் ஒலி வடிவில் வகுப்புகள் , பாடங்கள் ஆகியவற்றை இந்த இணையத் திட்டம் உள்ளடக்கி உள்ளது . இவை அனைத்தும் இணையதளத்தில் ஒரே சொடுக்கில் கிடைக்கிறது .


    ***

    
    
    (Release ID: 1625767) Visitor Counter : 8
    
    
      Read this release in: English , Urdu , Marathi , Hindi , Punjabi , Telugu