      சுற்றுலா அமைச்சகம்

      நமது நாட்டைப் பாருங்கள் வரிசையின் கீழ் 'கலாச்சாரம், சுற்றுலா - கோவாவின் பொருளாதாரத்தின் இரு பக்கங்கள்' என்னும் தலைப்பில் 24வது இணையக் கருத்தரங்கை சுற்றுலா அமைச்சகம் நடத்தியது.
      Posted On: 27 MAY 2020 4:52PM by PIB Chennai


    ' கலாச்சாரம், சுற்றுலா - கோவா பொருளாதாரத்தின் இரு பக்கங்கள் ' என்னும் தலைப்பில் , நமது நாட்டைப் பாருங்கள் வரிசையின் கீழ் 26 மே , 2020 அன்று நடத்தப்பட்ட இந்திய அரசின் சுற்றுலாத் துறையின் இணையக் கருத்தரங்கு , இந்தியாவின் மிகவும் புகழ்பெற்ற சுற்றுலாத் தலமான கோவாவில் உள்ள அதிகம் அறியப்படாத இடங்கள் , வரலாறு , கட்டிடக்கலை , கலாச்சாரம் மற்றும் பாரம்பரியம் என சுற்றுலாப் பயணிகள் அறிந்து கொள்ள வேண்டிய விஷயங்களை இதில் கலந்துகொண்டவர்களுக்கு அறிமுகப்படுத்தியது .


    திரு . சஞ்சீவ் சர்தேசாய் ( வரலாற்றாளர் ), திரு . அர்மினியோ ரிபேரியோ ( கட்டிடக்கலை வல்லுநர் ) மற்றும் திருவாளர் சவானி ஷெட்யி ( தொல்பொருள் ஆய்வாளர் ) ஆகியோர் வழங்கிய இந்த இணையக் கருத்தரங்கு , நூற்றாண்டுகளைக் கடந்து செல்லும் கோவாவின் செழிப்பையும் , அதன் புகழ்பெற்ற கடற்கரைகள் மற்றும் இரவு வாழ்க்கையைத் தாண்டிய கலாச்சார பகிர்தல் மற்றும் படைப்பாற்றலையும் வெளிப்படுத்தியது .


    இடைக்கால கடம்படோ பேரரசு விஜயநகரம் , பாமனி சுல்தானகம் மற்றும் பிஜப்பூர் சுல்தானகம் ஆகியவற்றில் இருந்து , பிஜப்பூர் சுல்தானகத்தைத் தோற்கடித்த போர்ச்சுகீசியரின் கோவா படையெடுப்பு வரை கோவாவின் வரலாற்றைப் பற்றிய பார்வையை இந்த இணையக் கருத்தரங்கு வழங்கியது . சுமார் 450 வருடங்களுக்கு நீடித்த போர்ச்சுகீசிய அரசு எவ்வாறு கோவாவின் கலாச்சாரம் , உணவு மற்றும் கட்டிடக்கலை மீது அதிக அளவில் பாதிப்பு ஏற்படுத்தியது என்பது குறித்து பேச்சாளர்கள் எடுத்துரைத்தார்கள் .


    இணையக் கருத்தரங்க நிகழ்ச்சிகளின் காணொளிகள் , https://www.youtube.com/channel/UCbzIbBmMvtvH7d6Zo_ZEHDA/featured


    என்னும் முகவரியிலும் , இந்திய அரசின் சுற்றுலா அமைச்சகத்தின் அனைத்து சமூக ஊடக தளங்களிலும் கிடைக்கின்றன .


    இணையக் கருத்தரங்கின் அடுத்த பாகம் 28 மே , 2020 அன்று காலை 11 மணி முதல் மதியம் 12 மணி வரை , ' ஈடுபாடுள்ள பயணிக்கான வடகிழக்கு இந்தியா ' என்னும் தலைப்பில் நடைபெறும் . https://bit.ly/NorthEastDAD என்னும் சுட்டியில் பதிவு செய்து கொள்ளலாம் .


    ***

    
    
    (Release ID: 1627199) Visitor Counter : 23
    
    
      Read this release in: Bengali , English , Urdu , Marathi , Hindi , Manipuri , Punjabi , Telugu