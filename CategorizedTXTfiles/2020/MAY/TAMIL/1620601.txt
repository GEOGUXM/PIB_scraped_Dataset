      ஜல்சக்தி அமைச்சகம்

      'ஆறுகள் மேலாண்மையின் எதிர்காலம்' குறித்த 'ஐடியாத்தானை' தூய்மை கங்கைக்கான தேசிய இயக்கம் மற்றும் தேசிய நகர்ப்புற விவகாரங்கள் நிறுவனம் நடத்தியது
      Posted On: 02 MAY 2020 6:25PM by PIB Chennai


    கோவிட் -19 தொற்று நெருக்கடி ஆறுகள் மேலாண்மைக்கான வருங்கால திட்டங்களை எவ்வாறு வடிவமைக்கும் என்பதைப் பற்றி தெரிந்துக் கொள்ள ' ஆறுகள் மேலாண்மையின் எதிர்காலம் ' குறித்த ' ஐடியாத்தான் ' என்னும் ஆலோசனைகளை சொல்லும் போட்டியை , நீர் வள அமைச்சகத்தின் கீழ் இயங்கும் தூய்மை கங்கைக்கான தேசிய இயக்கமும் தேசிய நகர்ப்புற விவகாரங்கள் நிறுவனமும் இணைந்து நடத்தியது .


    பயமும் வருத்தமும் கோவிட் -19 தொற்று பற்றிய பொது விளக்கமாக இருந்தாலும் , சில நேர்மறை வளர்ச்சிகளையும் இந்த நெருக்கடி ஏற்படுத்தி இருக்கிறது . இயற்கை சூழ்நிலையின் கண்கூடான மேம்பாடு இவற்றில் ஒன்றாகும் . ஆறுகள் சுத்தமாகி இருக்கின்றன . காற்றும் புத்துணர்ச்சி அடைந்துள்ளது . பைங்குடில் வாயுக்களின் உமிழ்வு குறிப்பிடத்தக்க அளவு குறைந்துள்ளது . விலங்குகளும் பறவைகளும் தங்களது வாழ்விடங்களுக்குத் திரும்பி மகிழ்ச்சியோடு இருக்கின்றன . ஆறுகள் மேலாண்மைப் பற்றிய பார்வையில் மட்டுமே பார்க்கும் போது , இந்தியாவில் கங்கை மற்றும் யமுனையின் தண்ணீர் தரத்தில் கடந்த சில வாரங்களில் குறிப்பிடத்தகுந்த முன்னேற்றம் ஏற்பட்டுள்ளது . கங்கை நதியில் கேங்ஜெடிக் டால்பின் என்னும் உயிரினம் , சுமார் கடந்த ஒரு வருடத்தில் ஆற்றின் பல பகுதிகளில் தென்பட்டு , முன்னேற்றத்தைக் காட்டி வந்தது . பொது முடக்கத்தின் போது கங்கை மற்றும் அதன் துணை ஆறுகளில் இது பலமுறை தென்பட்டது . சுற்றுலா பயணிகள் வராமல் இருந்ததால் வெனிஸில் உள்ள பிரபல அழுக்கு கால்வாய்கள் தூய்மை அடைந்துள்ளன . போக்குவரத்து குறைந்துள்ளதால் , சமீபகால வரலாற்றில் முதல் முறையாக இத்தாலியின் நீர்வழிகளுக்கு டால்பின்கள் மீண்டும் வந்துள்ளன .


    நீண்ட காலத்தில் எந்த அளவுக்கு மாற்றம் நிகழும் என்பதே ஒரே கேள்வி ஆகும் . இதர சிக்கல்களை சரி செய்ய ஆறுகளின் சமூக கோணத்தை எவ்வாறு பயன்படுத்திக் கொள்ளலாம் என்பதை ஐடியாத்தான் பரிசோதித்தது . ஆறுகள் மேலாண்மை குறித்த எத்தகைய பாடங்களை பெரும் தொற்று நமக்கு சொல்லித் தந்தது ? ஆற்றில் நெருக்கடி ஏற்பட்டால் எந்த மாதிரியான எதிர்வினை நடவடிக்கைகள் தேவை ?


    நேற்று நடைபெற்ற சர்வதேச இணைய கருத்தரங்கில் கிட்டத்தட்ட 500 பேர் பங்கேற்றனர் . பல்வேறு நாடுகள் மற்றும் சர்வதேச அமைப்புகளை சேர்ந்தவர்கள் நிபுணர் குழுவில் இருந்தனர் .


    ஆறுகள் மேலாண்மையைப் பற்றிய கூடுதல் கவனத்தை ஈர்க்கவும் , நகரங்களையும் ஆறுகளையும் ஒன்றோடொன்று இணைப்பதைப் பற்றி வலியுறுத்தவும் இந்த ஐடியத்தானை தூய்மை கங்கைக்கான தேசிய இயக்கம் நடத்தியது .


    ***

    
    
    (Release ID: 1620601) Visitor Counter : 19
    
    
      Read this release in: Urdu , Telugu , English , Marathi , Hindi , Bengali , Punjabi