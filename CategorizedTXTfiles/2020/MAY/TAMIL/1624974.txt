      உள்துறை அமைச்சகம்

      20 மே, 2020 அன்று கடும் சூறாவளிப் புயல் ‘அம்பன்’ கரையைக் கடக்கவிருக்கும் நிலையில், பிரதமர் திரு. நரேந்திர மோடி தயார்நிலையை ஆய்வு செய்தார்
      Posted On: 18 MAY 2020 7:16PM by PIB Chennai


    கடும் சூறாவளிப் புயலாக ‘ அம்பன் ’ புயல் வங்காள விரிகுடாவில் இன்று உருப்பெற்று இருக்கிறது . ‘ அம்பன் ’ கடும் சூறாவளிப் புயலால் ஏற்படக்கூடும் நிலைமையை சமாளிக்க , தொடர்புடைய மாநிலங்கள் மற்றும் மத்திய அமைச்சகங்கள் / முகமைகள் ஆகியவற்றின் தயார்நிலையை பிரதமர் திரு . நரேந்திர மோடி ஆய்வு செய்தார் . இந்திய அரசின் மூத்த அதிகாரிகள் , இந்திய வானிலைத் துறை , தேசியப் பேரிடர் மேலாண்மை ஆணையம் மற்றும் தேசியப் பேரிடர் நிவாரணப் படையின் அதிகாரிகளோடு மத்திய உள்துறை அமைச்சர் , திரு . அமித் ஷாவும் இந்த கூட்டத்தில் பங்கேற்றார் .


    மே 20- ஆம் தேதி பிற்பகல் , அதிகபட்சமாக மணிக்கு 195 கிலோமீட்டர் வேகத்தில் மிகக் கடும் சூறாவளிப் புயலாக மேற்கு வங்கத்தில் இது கரையைக் கடக்கக்கூடும் என்று இந்திய வானிலைத் துறை தெரிவித்துள்ளது . அம்மாநிலத்தின் கடற்கரையோர மாவட்டங்களில் அதிகம் மற்றும் மிக அதிக மழையை அது உண்டாக்கக்கூடும் .


    புயலின் வழியில் உள்ள பகுதிகளில் வசிக்கும் மக்களை முழுவதுமாக பாதுகாப்பான இடங்களுக்கு வெளியேற்றத் தேவையான அனைத்து நடவடிக்கைகளையும் எடுக்குமாறும் அத்தியாவசியப் பொருள்களின் விநியோகத்தை தேவையான அளவில் பராமரிக்குமாறும் பிரதமர் அறிவுறுத்தினார் .


    மின்சாரம் , தொலைத் தொடர்பு ஆகிய அத்தியாவசிய சேவைகளுக்கு பாதிப்பு ஏற்பட்டால் அதை சரி செய்யத் தேவையான முன்னேற்பாடுகளை செய்யுமாறும் , அவற்றின் தயார்நிலையை சரியான நேரத்தில் ஆய்வு செய்து பாதிப்பு ஏற்படும் பட்சத்தில் சேவைகளை விரைவில் தொடர அனைத்து நடவடிக்கைகளை எடுக்குமாறும் தொடர்புடைய அனைவரும் அறிவுறுத்தப்பட்டனர் .


    நிவாரண மற்றும் மீட்பு நடவடிக்கைகளுக்காக இந்தியக் கடலோரக் காவல் படையும் , கடற்படையும் கப்பல்களையும் ஹெலிகாப்டர்களையும் தயார்படுத்தியுள்ளன . இந்த மாநிலங்களில் உள்ள ராணுவம் மற்றும் விமானப் படை அலகுகளும் தயார்நிலையில் உள்ளன .


    ஒடிசாவுக்கும் , மேற்கு வங்கத்துக்கும் 25 குழுக்களை தேசியப் பேரிடர் நிவாரணப் படையை அனுப்பியுள்ளது . கூடுதலாக 12 குழுக்கள் தயார் நிலையில் உள்ளன . படகுகள் , மரம் வெட்டும் கருவிகள் , தொலைத் தொடர்பு கருவிகள் உள்ளிட்ட தேவைப்படும் பொருள்கள் இந்தக் குழுக்களுக்குத் தரப்பட்டுள்ளன .


    தொடர்புடைய அனைத்து மாநிலங்களுக்கும் தொடர் அறிக்கைகளை சமீபத்திய முன்னறிவுப்புகளோடு இந்திய வானிலைத் துறை வழங்கி வருகிறது . மாநில அரசோடு மத்திய உள்துறை அமைச்சகமும் தொடர்ந்து தொடர்பில் உள்ளது .


    ***

    

    
    (Release ID: 1624974) Visitor Counter : 14
    
    
      Read this release in: Hindi , Kannada , English , Urdu , Marathi , Manipuri , Bengali , Punjabi , Gujarati , Odia , Telugu