      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      31 மே அன்று நடக்கவிருந்த குடிமைப் பணிகள் (முதல் கட்ட) தேர்வு, 2020 ஒத்திவைக்கப் படுகிறது.
      Posted On: 04 MAY 2020 3:29PM by PIB Chennai


    கொவிட் -19 காரணமாக அமல்படுத்தப்பட்ட நாடு தழுவிய பொது முடக்கத்தின் இரண்டாம் கட்டத்துக்குப் பிறகு நிலைமைய ஆய்வு செய்வதற்காக ஒரு சிறப்புக் கூட்டத்தை மத்திய அரசுப் பணியாளர் தேர்வாணையம் இன்று நடத்தியது . கட்டுப்பாடுகள் நீட்டிக்கப்பட்டிருப்பதை கருத்தில் கொண்டு , எழுத்து மற்றும் நேர்முகத் தேர்வுகளை நடத்துவது இயலாது என்று ஆணையம் முடிவெடுத்தது .


    எனவே , 31 மே , 2020 அன்று நடக்கவிருந்த குடிமைப் பணிகள் ( முதல்கட்ட ) தேர்வு , 2020 ஒத்திவைக்கப் படுகிறது . இந்திய வனச் சேவைத் தேர்வுக்கும் திறமையை ஆய்வு செய்யும் தேர்வு (Screening test) இது தான் என்பதால் , இந்திய வனச் சேவைத் தேர்வு அட்டவணையும் தள்ளி வைக்கப்படுகிறது . நிலைமை மறுபடியும் மே 20, 2020 அன்று ஆய்வு செய்யப்பட்டு , அதைத் தொடர்ந்து மத்திய அரசுப் பணியாளர் தேர்வாணைய இணையதளத்தில் புதிய தேதிகள் அறிவிக்கப்படும் .


    பின்வருவனவற்றை ஆணையம் ஏற்கனவே தள்ளி வைத்துள்ளது : ( அ ) குடிமைப் பணிகள் தேர்வு , 2019 இல் மிச்சமிருக்கும் தேர்வர்களுக்கான ஆளுமைத் தேர்வு ; ( ஆ ) இந்தியப் பொருளாதாரச் சேவை / இந்தியப் புள்ளியியல் சேவைத் தேர்வு , 2020 இன் அறிவிப்பு ; ( இ ) ஒருங்கிணைந்த மருத்துவச் சேவைகள் தேர்வு , 2020 இன் அறிவிப்பு ; ( ஈ ) மத்திய ஆயுதக் காவல் படைகள் தேர்வு , 2020 இன் அறிவிப்பு மற்றும் ( உ ) தேசிய ராணுவ அகாடமி , கடற்படை அகாடமி தேர்வு , 2020.


    ***

    
    
    (Release ID: 1620955) Visitor Counter : 19
    
    
      Read this release in: Hindi , Punjabi , Urdu , Assamese , English , Marathi , Bengali , Gujarati , Odia , Telugu , Kannada , Malayalam