      ஜவுளித்துறை அமைச்சகம்

      தனிநபர் பாதுகாப்புக் கவச உடைகளின் சோதனை மாதிரிகள் ஒன்பது அங்கீகரிக்கப்பட்ட ஆய்வகங்களால் தற்போது பரிசோதித்து சான்றளிக்கப்படுகின்றன.
      Posted On: 26 MAY 2020 5:48PM by PIB Chennai


    சுகாதாரப் பணியாளர்களின் பாதுகாப்பைக் கருத்தில் கொண்டு , தனிநபர் பாதுகாப்புக் கவச உடைகள் முக்கிய அம்சமாகக் கருதப்பட்டு இந்தியாவில் தயாரிக்கப்படுகின்றன . சுகாதார மற்றும் குடும்ப நல அமைச்சகம் பரிந்துரைத்துள்ள தொழில்நுட்ப விவரக் குறிப்புகளின் படி , தனிநபர் பாதுகாப்புக் கவச உடைகளின் சோதனை மாதிரிகள் ஒன்பது அங்கீகரிக்கப்பட்ட ஆய்வகங்களால் பரிசோதித்து சான்றளிக்கப்படுகின்றன . கொவிட் -19 க்கான உலக சுகாதார நிறுவனத்தின் வழிகாட்டுதல்களின் படி நடத்தப்படும் பரிசோதனை முறைகள் , ' செயற்கை ரத்த ஊடுருவல் எதிர்ப்புச் சோதனையை ' பொறுத்த வரை , ISO 166603 வகை 3 மற்றும் அதற்கு அதிகமான தரத்தில் நடத்தப்படுகிறது . பயன்படுத்துபவருக்கு முழு பாதுகாப்பை அளிக்கும் வகையில் , எந்தவிதமான திரவமும், தூசுப்படலமும் உள்ளே புக முடியாதவாறு தனிநபர் பாதுகாப்புக் கவச உடைகள் வடிவமைக்கப்படுகின்றன .


    சான்றளிக்கப்பட்ட நிறுவனங்களிடம் இருந்து , பிரத்யேக சான்றளிக்கப்பட்டக் குறியீடு உள்ளே அச்சிடப்பட்டுள்ள கவச உடைகளையே வாங்குமாறு அனைத்து அரசு கொள்முதல் முகமைகளும் , தனியார் மருத்துவமனைகளும் அறிவுறுத்தப்பட்டுள்ளன . ஜவுளி அமைச்சகத்தின் வலைதளமான www.texmin.nic.in - இல் உள்ள சுட்டியில் வெளியிடப்பட்டுள்ள சான்றிதழ்களை சரிபார்த்த பின்னரே சான்றளிக்கப்பட்ட தயாரிப்பாளர்களிடம் இருந்து பொருள்களை வாங்குமாறு உபயோகிப்பாளர்களும் , கொள்முதல் முகமைகளும் கேட்டுக் கொள்ளப்படுகின்றனர் . மேலும் , தனிநபர் பாதுகாப்புக் கவச உடைகளில் இருந்து அவ்வப்போது மாதிரிகளைச் சேகரித்து அவற்றை ஒன்பது அங்கீகரிக்கப்பட்ட ஆய்வகங்களில் அளித்து பரிசோதிக்குமாறு கொள்முதல் முகமைகள் கேட்டுக்கொள்ளப்பட்டுள்ளன . ஆய்வகங்கள் தொடர்பான தகவல்களை www.texmin.nic.in என்னும் முகவரியில் காணலாம் .


    ***

    
    
    (Release ID: 1626983) Visitor Counter : 15
    
    
      Read this release in: Urdu , Malayalam , English , Hindi , Marathi , Manipuri , Bengali , Punjabi , Odia , Telugu