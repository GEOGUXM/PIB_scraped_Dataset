      பழங்குடியினர் நலத்துறை அமைச்சகம்

      பழங்குடியினர் கூட்டுறவு சந்தைப்படுத்துதல் மேம்பாட்டுக் கூட்டமைப்பு, பழங்குடியினர் விவகாரங்கள் அமைச்சகம் ஆகியவற்றுடன் இணைந்து ராஜஸ்தான் அறிவியல் மற்றும் தொழில்நுட்பத் துறையால் "வன் தன் திட்டம்: கொவிட்-19-க்குப் பிறகான காலத்துக்கான கற்றல்கள்" என்னும் இணையக் கருத்தரங்கு நடத்தப்பட்டது.
      Posted On: 26 MAY 2020 5:49PM by PIB Chennai


    பழங்குடியினர் கூட்டுறவு சந்தைப்படுத்துதல் மேம்பாட்டுக் கூட்டமைப்பு (Tribal Cooperative Marketing Development Federation of India - TRIFED ) , பழங்குடியினர் விவகாரங்கள் அமைச்சகம் ஆகியவற்றுடன் இணைந்து ராஜஸ்தான் அறிவியல் மற்றும் தொழில்நுட்பத் துறையால் உங்கள் திட்டத்தை தெரிந்து கொள்ளுங்கள் சொற்பொழிவு வரிசையின் கீழ் " வன் தன் திட்டம் : கொவிட் -19- க்குப் பிறகான காலத்துக்கான கற்றல்கள் " என்னும் இணையக் கருத்தரங்கு இன்று நடத்தப்பட்டது . சிறப்புப் பேச்சாளரான திரு . பிரவிர் கிருஷ்ணா , நிர்வாக இயக்குநர் , பழங்குடியினர் கூட்டுறவு சந்தைப்படுத்துதல் மேம்பாட்டுக் கூட்டமைப்பு , பழங்குடியினர் விவகாரங்கள் அமைச்சகம் , கொவிட் -19- க்குப் பிறகான காலத்துக்கான கற்றல்கள் குறித்து விரிவாகப் பேசினார் . ராஜஸ்தான் அறிவியல் மற்றும் தொழில்நுட்பத் துறையின் இயக்குநர் திருவாளர் முக்தா சின்ஹா இணையக் கருத்தரங்கின் நெறியாளராக இருந்தார் .


    நாட்டில் உள்ள பழங்குடியினரால் மேற்கொள்ளப்பட்டு வரும் பல்வேறு நடவடிக்கைகள் குறித்து பேசிய திரு . பிரவிர் கிருஷ்ணா , கைவினைப் பொருள்கள், கைத்தறி , ஜவுளி நெய்தல் , உலோகக் கைவினை , வீட்டு அலங்காரம் , நகைகள் , துண்டு அச்சு , ஆபரண ஓவியம் ஆகியவற்றின் மூலம் சுமார் 5 லட்சம் பழங்குடிக் கலைஞர்கள் தங்களது வாழ்வாதாரத்தை மேற்கொண்டு வருவதாக தெரிவித்தார் .


    மேலும் பேசிய திரு . பிரவிர் கிருஷ்ணா , மரபு ரீதியாக வரும் வனப் பொருள்கள் அறுவடைத் திறமையின் மூலம் , வனத் தயாரிப்புகளை நம்பி 50 லட்சத்துக்கும் அதிகமான பழங்குடியினர் இருப்பதாகக் கூறினார் . வருடத்துக்கு சுமார் அரை டன் முதல் ஒரு டன் வரையிலான வனப் பொருள்களை வனப் பொருள் சேகரிப்பாளர்கள் சேகரிக்கின்றனர் . பாரம்பரியத் திறமைகளின் மூலம் பழங்குடியினருக்கு இருக்கும் அபாரத் திறனைப் பற்றி பேசிய திரு . கிருஷ்ணா , " நாம் அவர்களை குறு நிறுவனங்களாக அங்கீகரித்து அவர்களின் திறன்களுக்கு மதிப்பு சேர்த்தல் மூலம் உதவினால் மட்டும் போதும் . குறைந்தபட்ச ஆதரவு விலையின் மூலம் , ஒரு நபருக்கு வருடத்துக்கு ரூ 20,000 முதல் ரூ 30,000 வரை வருமானத்துக்கு உறுதியளிக்க முடியும் . இதைப் போல் இரண்டில் இருந்து மூன்று மடங்கு வரைக் கூடுதலாக வன் தன் மதிப்பு சேர்த்தல் திட்டத்தின் மூலம் அளிக்க முடியும் ," என்று திரு . கிருஷ்ணா கூறினார் .


    திட்டத்தின் முக்கிய அம்சங்களைப் பற்றி பேசிய திரு . கிருஷ்ணா , மரமல்லாதக் காட்டுப் பொருள்களை குறைந்தபட்ச ஆதரவு விலையில் வாங்குதல் , கிராமச்சந்தை மற்றும் கிடங்குகளில் இருக்கும் உள்கட்டமைப்பு வசதிகளை மேம்படுத்துதல் மற்றும் மதிப்புக் கூட்டு நடவடிக்கையாகக் காட்டுப் பொருள் சேகரிப்பாளர்களை குறு நிறுவனங்கள் நடத்த ஊக்கமளித்து மதிப்பு சங்கிலியை உருவாக்குதல் போன்றவற்றின் முக்கியத்துவத்தைப் பற்றி வலியுறுத்தினார் .


    ஐக்கிய நாடுகளின் சிறுவர் நிதியத்துடன் இணைந்து வன் தன் சமாஜிக் தூரி ஜக்ரூக்தா அபியான் என்னும் திட்டத்தை டிரைபெட் தொடங்கியுள்ளது . இதன் மூலம்கொவிட் -19 பற்றிய முக்கிய தகவல்கள் , பல்வேறு வழிகாட்டுதல்கள் , தேசிய மற்றும் மாநில வாரியான இணையக் கருத்தரங்குகள் பற்றிய தகவல்கள் , விதிமுறைகள் மற்றும் மேற்கொள்ள வேண்டிய பாதுகாப்பு நடவடிக்கைகள் குறித்து பழங்குடியினருக்குத் தெரிவிக்கபப்டுகின்றன .


    ராஜஸ்தானுக்கான வருங்கால வழியைப் பற்றி பேசிய திரு . கிருஷ்ணா , கூடுதலாக 145 வன் தன் விகாஸ் கேந்திரங்கள் ராஜஸ்தானில் ஒப்புதல் அளிக்கப்படுவதற்கான சாத்தியங்கள் குறித்தும் , அவை ' சுய - சார்பு இந்தியாவுக்கான பழங்குடியினரின் புது நிறுவனங்களாக ' நிறுவப்படலாம் என்றும் தெரிவித்தார் . வன் தன் திட்டத்தின் இரண்டாவது செயல்படுத்தும் முகமையாக ஆஜீவிகா / வனத் துறையின் நியமனம் வன் தன்னின் செயல்பாடுகளை ராஜஸ்தானின் அனைத்து மாவட்டங்களுக்கும் விரிவுபடுத்தி , பஜ்ரா , ஜாவர் மற்றும் திணை ஆகிய சிறப்பு வாய்ந்த உணவுகளின் சென்றடையும் திறனையும் அதிகரிக்கும் .

    
    
    (Release ID: 1626998) Visitor Counter : 14
    
    
      Read this release in: Punjabi , Assamese , English , Urdu , Hindi , Bengali , Telugu , Kannada