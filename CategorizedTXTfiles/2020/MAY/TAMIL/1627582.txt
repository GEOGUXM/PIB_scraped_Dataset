      நிதி அமைச்சகம்

      வாடிக்கையாளர் தகவல்களை அறிந்துகொள்ளும் முறை மூலம் (e-KYC) ஆதார் சார்ந்த உடனடி பான் வசதியைப் பெறும் முறையை நிதி அமைச்சர் அறிமுகப்படுத்தினார்
      Posted On: 28 MAY 2020 4:42PM by PIB Chennai


    மத்திய நிதி நிலை அறிக்கையில் செய்யப்பட்ட அறிவிப்பைத் தொடர்ந்து , உடனடியாக நிரந்தரக் கணக்கு எண்ணை ( கிட்டத்தட்ட நிகழ் நேரத்தில் ) ஒதுக்கும் வசதியை மத்திய நிதி மற்றும் பெருநிறுவன விவகாரங்கள் அமைச்சர் திருமதி . நிர்மலா சீதாராமன் இன்று முறைப்படித் தொடங்கி வைத்தார் . ஆதார் எண்ணையும் , ஆதார் எண்ணுடன் இணைக்கப்பட்ட கைபேசி எண்ணையும் வைத்திருக்கும் நிரந்தரக் கணக்கு எண் விண்ணப்பதாரர்களுக்கு இந்த வசதி தற்போது கிடைக்கும் . காகிதமில்லா முறையில் செய்யப்படும் இந்த ஒதுக்கீடு மூலம் , மின் - நிரந்தக் கணக்கு எண் விண்ணப்பதாரர்களுக்கு இலவசமாக வழங்கப்படும் .


    உடனடி நிரந்தரக் கணக்கு எண் வசதி விரைவில் தொடங்கப்படும் என்று மத்திய நிதி நிலை அறிக்கை , 2020 இல் நிதி அமைச்சர் திருமதி . நிர்மலா சீதாராமன் அறிவித்திருந்தது நினைவிருக்கலாம் . " நிரந்தரக் கணக்கு எண் மற்றும் ஆதார் பரிமாற்றத்தை கடந்த நிதி நிலை அறிக்கையில் நான் அறிமுகப்படுத்தி இருந்தேன் . இதற்குத் தேவைப்படும் விதிகள் ஏற்கனவே வெளியிட்டப்பட்டு விட்டன . நிரந்தரக் கணக்கு எண் ஒதுக்கீட்டை மேலும் எளிமைப்படுத்தும் விதத்தில் , விரிவான விண்ணப்பத்தைப் பூர்த்தி செய்யும் தேவை இல்லாமலேயே , ஆதாரின் அடிப்படையில் உடனடியாக நிரந்தரக் கணக்கு எண்ணை இணையத்தில் ஒதுக்கீடு செய்யும் முறையை நாங்கள் விரைவில் அறிமுகப்படுத்துவோம் ," என்று நிதி நிலை அறிக்கை உரையில் பத்தி 129- இல் நிதி அமைச்சர் கூறி இருந்தார் .


    ஆதார் சார்ந்த மின் - கே ஒய் சி (e-KYC) என்கிற வாடிக்கையாளர் தகவல்களை அறிந்துகொள்ளும் முறை மூலம் உடனடி நிரந்தரக் கணக்கு எண் வசதி இன்று முறைப்படித் தொடங்கப்பட்டது . ஆனால் , இதன் ' மாதிரிப் பதிப்பு ' சோதனை முறையில் வருமான வரித் துறையின் மின் - தாக்கல் இணையதளத்தில் 12 பிப்ரவரி , 2020 அன்று தொடங்கப்பட்டது . அன்று முதல் , வெறும் பத்து நிமிடங்களுக்குள்ளாக நிரந்தரக் கணக்கு எண்கள் ஒதுக்கீடு செய்யப்பட்டு , 25 மார்ச் 2020 வரை 6,77,680 உடனடி ஒதுக்கீடுகள் செய்யப்பட்டுள்ளன .


    ***

    
    
    (Release ID: 1627582) Visitor Counter : 18
    
    
      Read this release in: Marathi , English , Urdu , Hindi , Bengali , Manipuri , Punjabi , Odia , Telugu , Malayalam