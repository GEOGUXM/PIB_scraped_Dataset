      பாதுகாப்பு அமைச்சகம்

      மொரீசியஸ் நாட்டில் இந்திய மருந்துக் கப்பல்
      Posted On: 23 MAY 2020 8:31PM by PIB Chennai


    கோவிட்- 19 தொற்றினால் பாதிக்கப்பட்டுள்ள மொரீசியஸ் நாட்டு மக்களுக்கு உதவும் வகையில் இந்தியக் கடற்படையின் கேசரி என்ற கப்பல் , “ சாகர இயக்கம் ” (Mission Sagar) என்ற திட்டத்தின் கீழ் மருந்துகள் , உபகரணங்கள் ஆகியவற்றைக் கொண்டு சென்று , போர்ட் லூயிஸ் மொரீசியஸ் துறைமுகத்தை 2020, மே 23 ஆம் தேதி அடைந்தது .


    கோவிட் தொற்றினைச் சமாளிப்பதற்காக நட்பு நாடுகளுக்கு இந்திய அரசு மருந்துகள் , உபகரணங்கள் , அத்தியாவசியப் பொருள்களை அளித்து உதவி வருகிறது . அதன்படி ஆயுர்வேத மருந்துகளை மொரீசியஸ் நாட்டுக்கு அனுப்பியுள்ளது .


    இது தவிர , மொரீசியஸ் நாட்டு மருத்துவர்களுடன் இணைந்து மருத்துவப் பணி புரிவதற்காக இந்தியக் கடற்படையைச் சேர்ந்த 14 பேர் கொண்ட மருத்துவ நிபுணர்கள் அடங்கிய சிறப்புக் குழுவும் அக்கப்பலில் சென்று இறங்கியுள்ளது . இரு தரப்பினரும் இணைந்து கோவிட் தொற்று சார்ந்த அவசர மருத்துவப் பணிகளை மேற்கொள்வர் . இந்தக் குழுவில் நுரையீரல் மருத்துவ நிபுணர் (pulmonologist), மயக்க மருந்து நிபுணர் (anesthesiologist) ஆகியோரும் இடம்பெற்றுள்ளனர் .


    இந்த மருத்துவ உதவிப் பொருள்களை இந்திய அரசு சார்பில் மொரீசியஸ் நாட்டுக்கு வழங்குவதற்கான சம்பிரதாய நிகழ்ச்சி 2020, மே 23 ஆம் தேதி மொரீசியஸ் நாட்டில் நடைபெற்றது . மொரீசியஸ் சார்பில் மக்கள் நல்வாழ்வுத் துறை அமைச்சர் டாக்டர் கைலேஷ் ஜகுத்பால் அவற்றைப் பெற்றுக் கொண்டார் . இந்தியாவின் சார்பில் மொரீசியஸில் உள்ள இந்தியாவின் தூதர் திரு . தன்யமா லால் பங்கேற்றார் . நிகழ்ச்சியின்போது இந்தியக் கடற்படையின் கேசரி கப்பலின் கமாண்டிங் ஆபிசர் முகேஷ் தயாளுடன் அமைச்சர் கைலேஷ் உரையாடினார் .


    பாரதப் பிரதமர் திரு . நரேந்திர மோடியின் கடல் பாதுகாப்பு , மேம்பாடு என்ற தொலைநோக்குத் திட்டத்தின் ஓர் அங்கமாக ‘ சாகர இயக்கம் ’ (Mission Sagar) இடம்பெற்றுள்ளது .


    

    
    (Release ID: 1626561) Visitor Counter : 13
    
    
      Read this release in: Assamese , English , Urdu , Hindi , Marathi , Manipuri , Punjabi , Odia , Telugu