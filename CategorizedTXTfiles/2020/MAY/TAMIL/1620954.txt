      சுகாதாரம் மற்றும் குடும்ப நலத்துறை அமைச்சகம்

      புகையிலைப் பொருள்களின் அட்டைகள் மீது தெளிவான புதிய சுகாதார எச்சரிக்கை.
      Posted On: 04 MAY 2020 3:23PM by PIB Chennai


    அனைத்து புகையிலைப் பொருள்களின் அட்டைகளிலும் வெளியிடப்படவேண்டிய தெளிவான புது முறை சுகாதார எச்சரிக்கைகளை இந்திய அரசின் சுகாதார மற்றும் குடும்ப நல அமைச்சகம் வெளியிட்டுள்ளது . சிகரெட்டுகள் மற்றும் இதர புகையிலைப் பொருள்கள் ( கட்டுதல் மற்றும் வில்லைகளை ஒட்டுதல் ) சட்டங்கள் , 2008 க்கு பார்வை GSR 248(E) 13 ஏப்ரல் , 2020 தேதியிட்ட " சிகரெட்டுகள் மற்றும் இதர புகையிலைப் பொருள்கள் ( கட்டுதல் மற்றும் வில்லைகளை ஒட்டுதல் ) சட்டத் திருத்தங்கள் , 2020" என்ற திருத்தத்தின் மூலம் இது செய்யப்பட்டுள்ளது . திருத்தப்பட்ட விதிகள் 1 செப்டம்பர் , 2020 முதல் அமலுக்கு வரும் .


    புதிய வகையிலான சுகாதார எச்சரிக்கைகள் வருமாறு -


    ( அ ) படம் -1, 1 செப்டம்பர் , 2020 ல் அதன் தொடக்கத்தை தொடர்ந்து பன்னிரெண்டு மாதங்களுக்கு அமலில் இருக்கும் .


    படம் -1


    ( ஆ ) படம் -2, படம் -1 ன் குறிப்பிட்ட சுகாதார எச்சரிக்கை தொடங்கிய நாளில் இருந்து பன்னிரெண்டாம் மாதத்தின் முடிவில் அமலுக்கு வரும் .


    படம் -2


    குறிப்பிட்ட அறிவிக்கை சுகாதார எச்சரிக்கைகளுடன் கூடிய மென் அல்லது அச்சிடக்கூடிய வடிவத்தில் 19 மொழிகளில் www.mohfw.gov.in மற்றும் www.ntcp.nhp.gov.in ஆகிய வலைதளங்களில் கிடைக்கும் .


    மேற்கண்டவற்றை கருத்தில் கொண்டு , இவ்வாறு தெரிவிக்கப்படுகிறது ;


    * செப்டம்பர் 1, 2020 அன்றோ அல்லது அதற்கு பிறகோ தயாரிக்கப்படும் , இறக்குமதி செய்யப்படும் அல்லது பேக் செய்யப்படும் அனைத்து புகையிலைப் பொருள்களும் படம் -1 ஐக் காட்சிப்படுத்த வேண்டும் . செப்டம்பர் 1, 2021 அன்றோ அல்லது அதற்கு பிறகோ தயாரிக்கப்படும் , இறக்குமதி செய்யப்படும் அல்லது பேக் செய்யப்படும் அனைத்து புகையிலைப் பொருள்களும் படம் -2 ஐக் காட்சிப்படுத்த வேண்டும் .


    * சிகரெட்டு அல்லது எந்த புகையிலைப் பொருள்களின் தயாரிப்பு , உற்பத்தி , போக்குவரத்து , இறக்குமதி அல்லது விநியோகத்தில் நேரடியாகவோ அல்லது மறைமுகமாகவோ ஈடுபட்டுள்ள எந்த நபரும் , அனைத்து புகையிலைப் பொருள் கட்டுகளும் குறிப்பிட்ட சுகாதார எச்சரிக்கைகளை துல்லியமாக காட்சிப்படுத்தியுள்ளதை உறுதி செய்யவேண்டும் .


    * மேற்கண்ட விதியை மீறுதல் சிகரெட்டுகள் மற்றும் இதர புகையிலைப் பொருள்கள் ( விளம்பரத் தடை மற்றும் விற்பனை மற்றும் வணிகம் , தயாரிப்பு , போக்குவரத்து மற்றும் விநியோகக் ஒழுங்குமுறை ) சட்டம் , 2003 இன் இருபதாவது பிரிவில் குறிப்பிடப்பட்டுள்ளபடி சிறை தண்டனை அல்லது அபராதம் விதிக்கக்கூடிய தண்டனைக்குரிய குற்றமாகும் ,


    * சட்டம் மற்றும் அதன் கீழ் இயற்றப்பட்டுள்ள விதிகளுக்கு ஏற்ப ' பேக்கேஜ் ' என்பதற்கான விளக்கம் திருத்தப்பட்டுள்ளது .


    ***

    
    
    (Release ID: 1620954) Visitor Counter : 21
    
    
      Read this release in: Punjabi , English , Urdu , Hindi , Marathi , Bengali , Gujarati , Telugu