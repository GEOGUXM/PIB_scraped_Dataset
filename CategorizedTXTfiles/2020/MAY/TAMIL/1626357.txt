      நுகர்வோர் நலன், உணவு மற்றும் பொது விநியோகம் அமைச்சகம்

      யாரும் பசியில் தவிக்காத வகையில், பயனாளிகளுக்கு உணவு தானியங்கள் விநியோகம் செய்வதை மாநிலங்கள் உறுதி செய்ய வேண்டும்: திரு. ராம் விலாஸ் பஸ்வான்
      Posted On: 22 MAY 2020 5:37PM by PIB Chennai


    மாநிலங்கள் மற்றும் யூனியன் பிரதேசங்களின் உணவு, பொது விநியோக அமைச்சர்கள் மற்றும் உணவுத்துறை செயலாளர்களிடம், காணொளி மூலம் ஆய்வுக் கூட்டம் ஒன்றை மத்திய நுகர்வோர் விவகாரங்கள் , உணவு மற்றும் பொது விநியோகத் துறை அமைச்சர் திரு . ராம் விலாஸ் பஸ்வான் இன்று நடத்தினார் . கொவிட் -19 பெருந்தொற்றின் போது உணவு மற்றும் பொது விநியோகத் துறையின் முக்கியத் திட்டங்களின் அமல்படுத்துதல் குறித்து திரு . பஸ்வான் ஆய்வு செய்தார் . சுய - சார்புத் தொகுப்பின் கீழும் , பிரதமரின் ஏழைகள் மறுவாழ்வு உணவுத் திட்டத்தின் கீழும் மத்திய அரசு , இந்திய உணவுக் கழகம் மற்றும் தேசிய வேளாண் கூட்டுறவு சந்தைப்படுத்துதல் கூட்டமைப்பு ஆகியவற்றால் வழங்கப்படும் உணவு தானியங்கள் மற்றும் பருப்புகள் உதவிக்காக பிரதமருக்கும் , மத்திய உணவு மற்றும் பொது விநியோகத் துறை அமைச்சருக்கும் நாட்டின் பல்வேறு மாநிலங்களில் இருந்து கலந்துக் கொண்ட உணவு அமைச்சர்கள் நன்றி தெரிவித்தனர் . சரியான நேரத்தில் விமானம் , கப்பல் மற்றும் ரயில்களின் மூலம் உணவு தானியங்கள் வழங்கியதற்காக மலைப் பகுதிகளில் இருக்கும் மாநிலங்கள் , வடகிழக்கு மாநிலங்கள் மற்றும் அந்தமான் மற்றும் நிகோபார் தீவுகள் தங்களது நன்றியை தெரிவித்தன .


    நாட்டின் பல்வேறு மாநிலங்களில் இருந்து கலந்து கொண்ட உணவு அமைச்சர்கள் மற்றும் உணவுத்துறை செயலாளர்களிடம் பேசிய திரு . பஸ்வான் , யாரும் பசியில் தவிக்காத வகையில் , உணவு தானியங்களை விநியோகம் செய்வதை அவர்கள் உறுதி செய்ய வேண்டும் என்று தெரிவித்தார் . ' உம் - பன் ' புயலால் பாதிக்கப்பட்டுள்ள ஒடிசா மற்றும் மேற்கு வங்கம் ஆகிய மாநிலங்கள் , புயலால் பாதிக்கப்பட்டுள்ளவர்களின் நலனையும் பாதுகாக்க வேண்டும் என்று அமைச்சர் கோரினார் . உணவு விநியோகத்தின் அச்சாணியாக இந்திய உணவுக் கழகம் திகழ்வதாகவும் , விமானம் , கப்பல் மற்றும் ரயில்களின் மூலம் உணவு தானியங்கள் நாடு முழுவதும் விநியோகிக்கப் படுவதாகவும் அமைச்சர் தெரிவித்தார் . மாநிலங்கள் மற்றும் யூனியன் பிரதேசங்களில் உணவு தானியங்கள் மற்றும் பருப்புகள் விநியோகத்தைக் குறித்து அமைச்சர் ஆய்வு செய்தார் . ஒவ்வொரு மாநிலத்துக்கும் உள்ள பிரத்யேகமான பிரச்சினைகள் , வெற்றிகள் மற்றும் தடைகள் குறித்தும் அவர் கேட்டறிந்தார் . ஒரே தேசம் , ஒரே குடும்ப அட்டைத் திட்டத்தின் அமல்படுத்துதல் குறித்து அவர் ஆய்வு செய்தார் .


    சுய - சார்பு இந்தியா தொகுப்பு


    இடம்பெயர்ந்த தொழிலாளர்களுக்கு இலவசமாக விநியோகிப்பதற்காக எட்டு லட்சம் மெட்ரிக் டன்கள் கோதுமை / அரிசியையும் , 39,000 லட்சம் மெட்ரிக் டன்கள் பருப்புகளையும் சுய - சார்பு இந்தியா திட்டத்தின் கீழ் உணவு மற்றும் பொது விநியோகத் துறை ஏற்கனவே வழங்கியுள்ளது . எட்டு கோடி இடம் பெயர்ந்தோர் / சிக்கித் தவிக்கும் தொழிலாளர்களுக்கு , ஒரு நபருக்கு மாதத்துக்கு 5 கிலோ கோதுமை / அரசியையும் , மாநிலங்கள் / யூனியன் பிரதேசங்களின் பொது விநியோகத் திட்டத்தின் கீழோ அல்லது தேசிய உணவுப் பாதுகாப்பு சட்டத்தின் கீழோ வராத 1.96 கோடி இடம் பெயர்ந்த குடும்பங்களுக்கு , மாதத்துக்கு தலா ஒரு கிலோ பருப்புகளை இரண்டு மாதங்களுக்கும் மத்திய அரசு வழங்கி வருகிறது . உணவு தானிய விநியோகம் 15 ஜூன் , 2020 க்குள் உணவு தானிய விநியோகம் முடிவடையும் என எதிர்பார்க்கப்படுகிறது . சுய - சார்பு இந்தியா திட்டத்தின் கீழ் உணவு தானியங்களை 17 மாநிலங்கள் ஏற்கனவே எடுத்துக் கொண்டு விட்டதாகவும் , ஹரியாணா மற்றும் திரிபுரா ஆகிய மாநிலங்கள் உணவு தானிய விநியோகத்தை இந்தத் திட்டத்தின் கீழ் ஏற்கனவே தொடங்கி விட்டதாகவும் திரு . பஸ்வான் தெரிவித்தார் . மாநிலங்களுக்கிடையேயான போக்குவரத்து , வியபாரிகளின் தரகுத் தொகை உட்பட இந்தத் திட்டத்தின் மொத்தச் செலவான ரூ 3,500 கோடியையும் மத்திய அரசே ஏற்றுக் கொள்ளும் என்று அவர் கூறினார் . மாநிலங்கள் / யூனியன் பிரதேசங்கள் பயனாளிகள் பட்டியலை முன்கூட்டியே வழங்க வேண்டாம் . உணவு தானியங்களின் விநியோக அறிக்கையை 15 ஜூலை , 2020 க்குள் அனுப்புமாறு அவைக் கேட்டுக்கொள்ளப்பட்டுள்ளன .


    பிரதமரின் ஏழைகள் மறுவாழ்வு உணவுத் திட்டம்


    பிரதமரின் ஏழைகள் மறுவாழ்வு உணவுத் திட்டத்தின் கீழ் , நேரடிப் பலன் பரிமாற்ற முறையில் இணைந்துள்ள யூனியன் பிரதேசங்கள் உட்பட அனைத்து மாநிலங்கள் / யூனியன் பிரதேசங்களில் உள்ள 80 கோடி தேசிய உணவுப் பாதுகாப்பு சட்டத்தின் பயனாளிகளுக்கு , ஏப்ரல் முதல் ஜூன் 2020 வரையிலான மூன்று மாதக் காலத்துக்குக் கூடுதல் உணவு தானியங்கள் வழங்கப்பட்டு வருகின்றன .


    ஏப்ரல் 2020 க்கான உணவு தானியங்களில் 90 சதவீதம் கிட்டத்தட்ட அனைத்து மாநிலங்களாலும் ( பஞ்சாப் , சிக்கிம் , தில்லி , மத்திய பிரதேசம் மற்றும் ஜார்கண்ட் ஆகிய மாநிலங்களில் மட்டும் ஏப்ரலுக்கான விநியோகம் 75 சதவீதத்துக்கும் கீழே ) பிரதமரின் ஏழைகள் மறுவாழ்வு உணவுத் திட்டத்தின் கீழ் வழங்கப்பட்டு விட்டதாக திரு . பஸ்வான் கூறினார் . நடப்பு மாதத்தில் கிட்டத்தட்ட 61 சதவீதம் உணவு தானியங்கள் மாநிலங்களால் விநியோகிக்கப்பட்டுள்ளன . தில்லி , மேற்கு வங்கம் , மணிப்பூர் , கேரளா மற்றும் பீகார் ஆகிய மாநிலங்கள் மே மாதத்துக்கான உணவு தானியங்கள் விநியோகத்தை ஆரம்பிக்கவில்லை , அல்லது 10 சதவீதத்துக்கும் கீழ் விநியோகம் உள்ளது .


    பிரதமரின் ஏழைகள் மறுவாழ்வு உணவுத் திட்டத்தின் கீழ் பருப்பு விநியோகம்


    அடுத்த மூன்று மாதங்களுக்கு பிரதமரின் ஏழைகள் மறுவாழ்வு உணவுத் திட்டத்துக்கான மொத்த பருப்புத் தேவை 5.87 லட்சம் மெட்ரிக் டன்களாகும் . 3.02 லட்சம் மெட்ரிக் டன்கள் பருப்புகளை மாநிலங்கள் வாங்கியுள்ளன , மற்றும் 21 மாநிலங்கள் , 5 யூனியன் பிரதேசங்களில் உள்ள பயனாளிகளுக்கு சுமார் 1.27 லட்சம் மெட்ரிக் டன்கள் பருப்புகள் விநியோகிக்கப்பட்டுள்ளன . இந்தத் திட்டத்தின் நிதிச் சுமையான ரூ 5,000 கோடி மத்திய அரசால் ஏற்றுக்கொள்ளப் பட்டிருப்பதாக திரு . பஸ்வான் தெரிவித்தார் .


    தேசிய உணவுப் பாதுகாப்பு சட்டம்


    தேசிய உணவுப் பாதுகாப்பு சட்டத்தின் கீழ் மாதம் தோறும் ஒதுக்கப்படும் உணவு தானியங்களில் 93 சதவீதம் ஏப்ரல் மாதத்தில் வழங்கப்பட்டு விட்டதாகவும் , மே மாதத்துக்கான உணவு தானிய ஒதுக்கீட்டில் 75 சதவீதம் மாநிலங்களுக்கு விநியோகிக்கப்பட்டு விட்டதாகவும் திரு . பஸ்வான் தெரிவித்தார் .


    ஒரே நாடு , ஒரே குடும்ப அட்டைத் திட்டம்


    ஒரே நாடு , ஒரே குடும்ப அட்டைத் திட்டத்தின் கீழ் , உயிரியளவியல் ( பயோமெட்ரிக் ) சரிபார்ப்பு முறைப்படி ஒரே நாடு , ஒரே குடும்ப அட்டை திட்டத்தின் இணைந்துள்ள மாநிலங்கள் / யூனியன் பிரதேசங்களில் எந்த நியாய விலைக் கடையில் வேண்டுமானாலும் பொது விநியோகத் திட்டப் பயனாளிகள் தங்கள் பொருள்களை வாங்கிக் கொள்ளலாம் . மே 1, 2020 இன் படி , ஒரே நாடு , ஒரே குடும்ப அட்டை திட்டத்தில் 17 மாநிலங்கள் / யூனியன் பிரதேசங்கள் இணைந்துள்ளன . ஒடிசா , நாகாலாந்து மற்றும் மிசோராம் உள்ளிட்ட மூன்று மாநிலங்கள் / யூனியன் பிரதேசங்கள் ஜூன் 2020 லும் , உத்திரகாண்ட் , சிக்கிம் மற்றும் மணிப்பூர் ஆகியவை ஆகஸ்டு 2020 லும் இந்த இணையம் சார்ந்த தளத்தில் இணைந்து , இதில் உள்ள மொத்த மாநிலங்கள் / யூனியன் பிரதேசங்களின் எண்ணிக்கையை 23 ஆக உயர்த்தும் . அனைத்து மாநிலங்கள் / யூனியன் பிரதேசங்களையும் ஒரே நாடு , ஒரே குடும்ப அட்டை திட்டத்தில் 31 மார்ச் 2021 க்குள் இணைக்க அரசு திட்டமிட்டுள்ளதாக திரு . பஸ்வான் தெரிவித்தார் .


    உணவு மானியம்


    மாநிலங்கள் / யூனியன் பிரதேசங்களுக்கு 01 ஜனவரி , 2020 முதல் இன்று வரை ரூ 28,847 கோடி மானியம் மத்திய அரசால் வழங்கப்பட்டுள்ளதாக திரு . பஸ்வான் கூறினார் . கடந்த ஆண்டு இதே சமயத்தில் வழங்கப்பட்ட ரூ. 12,356 கோடி மானியத்தை விட இது இரு மடங்குக்கும் அதிகமாகும் . உணவு தானியக் கொள்முதலைப் பரவலாக்குவதில் மாநிலங்கள் / யூனியன் பிரதேசங்களுக்கு தனது துறை முழு ஆதரவை அளிப்பதாக அவர் கூறினார் .


    **

    

    
    (Release ID: 1626357) Visitor Counter : 13
    
    
      Read this release in: English , Urdu , Marathi , Hindi , Assamese , Punjabi , Odia , Telugu , Kannada