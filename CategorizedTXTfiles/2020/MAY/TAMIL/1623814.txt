      நிதி அமைச்சகம்

      கொவிட்-19க்கு எதிரான இந்தியப் பொருளாதாரத்தின் போரை ஆதரிக்க, தொழில்கள், குறிப்பாக சிறு, குறு, நடுத்தர நிறுவனங்களுக்கு, நிவாரணம் மற்றும் கடன் ஆதரவு தொடர்பான நடவடிக்கைகளை நிதி அமைச்சர் அறிவித்தார்.
      Posted On: 13 MAY 2020 6:39PM by PIB Chennai


    இந்தியாவின் மொத்த உள்நாட்டு உற்பத்தியில் 10 சதவீதத்துக்கு சமமான ரூ 20 இலட்சம் கோடி மதிப்பில் விரிவான சிறப்புப் பொருளாதாரத் தொகுப்பை பிரதமர் திரு . நரேந்திர மோடி நேற்று அறிவித்தார் . ஆத்ம நிர்பார் பாரத் அபியான் எனப்படும் சுய - சார்பான இந்தியா இயக்கத்துக்கு அவர் அறைகூவல் விடுத்தார் . பொருளாதாரம் , உள்கட்டமைப்பு , அமைப்பு , துடிப்பான மக்கள் மற்றும் தேவை ஆகிய சுய - சார்பான இந்தியாவின் ஐந்து தூண்களையும் அவர் குறிப்பிட்டார் .


    இன்று நடைபெற்ற பத்திரிகையாளர் சந்திப்பில் பேசிய மத்திய நிதி . பெருநிறுவனங்கள் விவகாரங்கள் அமைச்சர் , திருமதி . நிர்மலா சீதாராமன் , நாட்டு மக்களுக்கு பிரதமர் திரு . நரேந்திர மோடி நேற்று ஆற்றிய உரையில் , விரிவான இலட்சியத்தை வகுத்துள்ளதாக தனது முன்னுரையில் தெரிவித்தார் . கொவிட் -19 க்கு எதிரான போருக்கான பொருளாதாரத் தொகுப்பில் விரிவான ஆலோசனையில் இருந்து பெறப்பட்ட உள்ளீடுகள் இடம் பெறுவதைக் குறிப்பிடத்தகுந்த நேரத்தை செலவழித்து பிரதமரே உறுதி செய்தார் என்று அவர் மேலும் கூறினார் .


    " சுய - சார்பான இந்தியாவைக் கட்டமைப்பதே அடிப்படை இலட்சியம் என்பதால் , இந்தப் பொருளாதாரத் தொகுப்பு ஆத்ம நிர்பார் பாரத் அபியான் என்று அழைக்கப்படுகிறது ," என்று அவர் கூறினார் . ஆத்ம நிர்பார் பாரத் அபியானைக் கட்டமைப்பதற்கான தூண்களைப் பற்றி குறிப்பிட்ட திருமதி . நிர்மலா சீதாராமன் , நிலம் , தொழிலாளர்கள் , நிதி ஓட்டம் மற்றும் சட்டம் ஆகியவற்றின் மீது நமது கவனம் இருக்கும் என்றார் .


    பத்திரிகையாளர் சந்திப்பில் செய்யப்பட்ட முக்கிய அறிவிப்புகள் :


    * சிறு , குறு , நடுத்தரத் தொழில் நிறுவனங்கள் உள்ளிட்ட தொழில்களுக்கு ரூ 3 லட்சம் கோடி அவசர பணி மூலதன வசதி .


    * அழுத்தத்தில் உள்ள சிறு , குறு , நடுத்தர நிறுவனங்களுக்கு ரூ 20,000 கோடி துணைக் கடன் .


    * சிறு , குறு மற்றும் நடுத்தர நிறுவனங்கள் நிதியத்தின் நிதி மூலம் ரூ 50,000 கோடி பங்கு உட்செலுத்துதல் .


    * சிறு , குறு , நடுத்தர நிறுவனங்களுக்கு புதிய விளக்கம் மற்றும் சிறு , குறு , நடுத்தர நிறுவனங்களுக்கு இதர நடவடிக்கைகள் .


    * ரூ 200 கோடி வரையிலான அரசு ஏலங்களுக்கு சர்வதேச ஏலங்கள் நடத்தப்பட மாட்டாது .


    * ஜூன் , ஜூலை மற்றும் ஆகஸ்டு 2020 ஆகிய அடுத்த 3 மாதங்களுக்கு தொழில்கள் மற்றும் அமைப்பு சார்ந்த பணியாளர்களுக்கு வருங்கால வைப்பு நிதி ஆதரவு நீட்டிப்பு .


    * வருங்கால வைப்பு நிதி அமைப்பில் இணைந்துள்ள அனைத்து நிறுவனங்களின் முதலாளிகள் மற்றும் பணியாளர்களுக்கு மூன்று மாதங்களுக்கு 12 சதவீதத்தில் இருந்து 10 சதவீதமாகக் குறைக்கப்பட்ட வருங்கால வைப்பு நிதிப் பங்களிப்பு .


    * வங்கி சார நிதி நிறுவனங்கள் / வீட்டுக் கடன் நிறுவனங்கள் / சிறு கடன் நிறுவனங்களுக்கு ரூ 30,000 கோடி சிறப்பு நிதித் திட்டம் .


    * வங்கி சார நிதி நிறுவனங்கள் / சிறு கடன் நிறுவனங்களின் கடன்களுக்கு ரு 45,000 கோடி பகுதி கடன் உத்தரவாதத் திட்டம் 2.0.


    * மின்சார விநியோக நிறுவனங்களுக்கு ரூ 90,000 கோடி நிதி உட்செலுத்துதல் .


    * பொறியியல் , கொள்முதல் மற்றும் கட்டுமானம் (EPC) மற்றும் சலுகை ஒப்பந்தங்கள் உள்ளிட்ட ஒப்பந்தப் பொறுப்புகளை முடிக்க ஆறு மாதங்கள் வரை கால நீட்டிப்பு வழங்கி ஒப்பந்ததாரர்களுக்கு நிவாரணம் .


    * ரியல் எஸ்டேட் திட்டங்களுக்கு நிவராணம் - பதிவு செய்த அனைத்துத் திட்டங்களுக்கும் பதிவு மற்றும் பணி முடிப்புத் தேதி ஆறு மாதங்களுக்கு நீட்டிப்பு .


    * தொழில்களுக்கு வரி நிவாரணம் - தொண்டு நிறுவனங்கள் , பெரு நிறுவனம் அல்லாத தொழில்கள் மற்றும் இதர தொழில்களுக்கு நிலுவையில் உள்ள வருமான வரி திரும்ப செலுத்த வேண்டியத் தொகை உடனடியாக வழங்கப்படும் .


    * 2020-21 நிதி ஆண்டின் மிச்சமுள்ள காலகட்டத்துக்கு TDS மற்றும் TCS ஆகிய வரி பிடித்த விகிதங்களில் 25% குறைப்பு .


    * வரி தொடர்பான பல்வேறு செயல்பாடுகளுக்கு காலக்கெடு நீட்டிப்பு .


    மேலும் விவரங்களுக்கு : https://pib.gov.in/PressReleseDetail.aspx?PRID=1623601


    

    
    (Release ID: 1623814) Visitor Counter : 47
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Odia , Telugu , Kannada , Malayalam