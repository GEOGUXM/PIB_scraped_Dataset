      நிதி அமைச்சகம்

      நிதி நிலைத்தன்மை மற்றும் வளர்ச்சிக் குழுவின் ((FSDC) 22வது கூட்டத்துக்கு திருமதி. நிர்மலா சீதாராமன் தலைமைத் தாங்கினார்.
      Posted On: 28 MAY 2020 5:42PM by PIB Chennai


    நிதி நிலைத்தன்மை மற்றும் வளர்ச்சிக் குழுவின் ((FSDC) 22 வது கூட்டத்துக்கு மத்திய நிதி மற்றும் பெருநிறுவன விவகாரங்கள் அமைச்சர் திருமதி . நிர்மலா சீதாராமன் இன்று தலைமை தாங்கினார் .


    நிதி மற்றும் பெருநிறுவன விவகாரங்கள் துறை இணை அமைச்சர் திரு . அனுராக் தாகூர் ; இந்திய ரிசர்வ் வங்கி ஆளுநர் திரு . சக்திகாந்த தாஸ் ; நிதித்துறை / வருவாய்த் துறைச் செயலாளர் ,, திரு . அஜய் பூஷண் பாண்டே ; பொருளாதார விவகாரங்கள் துறை செயலாளர் திரு . தருண் பஜாஜ் ; நிதி சேவைகள் துறை செயலாளர் திரு . தேபாசிஷ் பாண்டா ; செயலாளர் , மின்னணு மற்றும் தகவல் தொழில்நுட்ப அமைச்சகம் , திரு . அஜய் பிரகாஷ் சாவ்ஹானே ; செயலாளர் , பெருநிறுவன விவகாரங்கள் அமைச்சகம் , திரு . இன்ஜெட்டி ஸ்ரீநிவாஸ் ; தலைமைப் பொருளாதார ஆலோசகர் திரு . கிருஷ்ணமூர்த்தி வி. சுப்பிரமணியன் ; இந்தியப் பங்கு மற்றும் பரிவர்த்தனை வாரியத் தலைவர் திரு . அஜய் தியாகி ; இந்தியக் காப்பீட்டு ஒழுங்குமுறை மற்றும் வளர்ச்சி ஆணையத் தலைவர் திரு . சுபாஷ் சந்திர குந்தியா ; ஓய்வூதிய நிதி ஒழுங்குமுறை மற்றும் வளர்ச்சி ஆணையத் தலைவர் திரு . சுப்ரதிம் பந்தோப்பாத்யாய் ; மற்றும் இந்திய திவால் நிலை வாரியத் தலைவர் டாக்டர் . எம் . எஸ் . சாஹூ உள்ளிட்ட இந்திய அரசு மற்றும் நிதித்துறை ஒழுங்குமுறை அமைப்புகளின் மூத்த அதிகாரிகள் இந்தக் கூட்டத்தில் கலந்து கொண்டனர் .


    தற்போதைய உலகளாவிய மற்றும் உள்நாட்டுப் பெரும் - பொருளாதார நிலைமை , நிதி நிலைத்தன்மை மற்றும் பாதிப்புக்குள்ளாகக்கூடிய விஷயங்கள் , வங்கிகள் மற்றும் இதர நிதி நிறுவனங்கள் எதிர்கொள்ளக்கூடிய முக்கிய விஷயங்கள் , ஒழுங்குமுறை மற்றும் கொள்கை அளவிலான பதில் நடவடிக்கைகள் , வங்கி சாரா நிதி நிறுவனங்கள் / வீட்டுக் கடன் நிறுவனங்கள் / சிறு கடன் நிறுவனங்களின் பணப்புழக்கம் மற்றும் நிதி வலிமை மற்றும் இதர தொடர்புடைய விஷயங்கள் குறித்து இந்தக் கூட்டம் ஆய்வு செய்தது . மேலும் , சந்தையின் நிலையற்றத்தன்மை , உள்நாட்டு வளங்களைச் சேகரித்தல் மற்றும் மூலதன ஓட்ட விஷயங்களும் இந்தக் குழுவால் விவாதிக்கப்பட்டன .


    கொவிட் -19 பெருந்தொற்று நெருக்கடியின் ஒட்டுமொத்த பாதிப்பும் , அதிலிருந்து மீளும் கால அளவும் தற்போது தெரியாததால் , உலக நிதி அமைப்புக்கு கொவிட் -19 ஒரு மிகப்பெரிய அச்சுறுத்தலாக உள்ளது என்று இந்தக் குழு பதிவு செய்தது . பெருந்தொற்றின் பாதிப்பை எதிர்கொள்ளும் நோக்குடன் எடுக்கப்பட்ட உறுதியான நிதி மற்றும் நிதிக்கொள்கை நடவடிக்கைகள் முதலீட்டாளர்களின் உணர்வுகளைக் குறுகிய காலத்துக்கு நிலைப்படுத்தி இருந்தாலும் , நிதி பாதிப்புகளை இடைப்பட்ட மற்றும் நீண்ட காலத்துக்கு வெளிப்படுத்துவதற்கு , அரசு மற்றும் அனைத்து ஒழுங்குமுறை அமைப்புகளும் தொடர்ந்து நிதி நிலைமைகளைக் கண்காணிக்க வேண்டிய தேவை இருக்கிறது . நிதிச் சந்தைகளின் பாதிப்புகளை நீண்ட காலத்துக்குத் தவிர்ப்பதை நோக்கியே அரசு மற்றும் ஒழுங்குமுறை அமைப்புகளின் நடவடிக்கைகள் உள்ளன .


    

    
    (Release ID: 1627592) Visitor Counter : 14
    
    
      Read this release in: English , Urdu , Marathi , Hindi , Bengali , Punjabi , Odia , Telugu , Malayalam