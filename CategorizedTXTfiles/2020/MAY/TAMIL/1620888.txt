      ஜவுளித்துறை அமைச்சகம்

      குறைந்தபட்ச ஆதரவு விலையில் பருத்தி கொள்முதல் மகாராஷ்டிராவில் 34 மையங்களில் தொடர்கிறது; 6900 பேல்களுக்கு சமமான 36,600 குவிண்டால் பருத்திப்பஞ்சு , பொதுமுடக்க சமயத்தில் கொள்முதல் செய்யப்பட்டது.
      Posted On: 04 MAY 2020 12:59PM by PIB Chennai


    மகாராஷ்டிராவில் உள்ள வேளாண் பொருள்கள் சந்தைப்படுத்துதல் குழுக்களிடம் பருத்திப் பஞ்சினை விற்பதற்கு விவசாயிகள் இன்னல்களை எதிர்கொள்வதாக ஊடகச் செய்திகள் வெளிவந்தன .


    இந்தியப் பருத்தி நிறுவனம் (CCI), அதன் முகவரான மகாராஷ்டிர மாநில பருத்தி விளைவிப்பாளார்களின் சந்தைப்படுத்துதல் கூட்டமைப்புடன் இணைந்து , இந்திய அரசின் குறைந்தபட்ச ஆதரவு விலை நடவடிக்கைகளை மகாராஷ்டிர மாநிலத்தில் அமல்படுத்த முனைப்பாகவும் தயாராகவும் உள்ளதாக ஜவுளி அமைச்சகம் உறுதியளிக்கிறது .


    அக்டோபர் 2019 முதல் குறைந்தபட்ச ஆதரவு விலையில் கொள்முதல் மகாராஷ்டிராவில் நடந்து வருகிறது . 25 மார்ச் 2020 நிலவலரத்தின் படி , 18.66 இலட்சம் டன் பேல்களுக்கு சமமான ரூ .4995 கோடி மதிப்புள்ள 91.90 இலட்சம் குவிண்டால் பருத்திப்பஞ்சு , மகாராஷ்டிராவில் உள்ள பருத்தி விவசாயிகளிடம் இருந்து 83 மையங்களில் இந்திய பருத்தி நிறுவனத்தால் கொள்முதல் செய்யப்பட்டது .


    25 மார்ச் 2020 வரை , மகாராஷ்டிராவில் விளைவிக்கப்பட்ட மொத்த பருத்திப்பஞ்சில் 77.40 சதவீதம் சந்தைகளுக்கு வந்து , இந்திய பருத்தி நிறுவனத்துக்கும் , தனியார் வணிகர்களுக்கும் விற்பனை செய்யப்பட்டது . பொதுமுடக்கம் அமலுக்கு வரும் போது , 22.60 சதவீதம் பருத்தி வர வேண்டியதிருந்தது . வெளியில் உள்ள இந்த பருத்திப்பஞ்சு , ரூ .2100 கோடி மதிப்புள்ள 40 முதல் 50% வரையிலான FAQ பஞ்சு ரகம் என்றும் , பெருந்தொற்று சூழ்நிலையால் வியாபாரிகள் நல்ல விலையைத் தராததால் , விளைவிப்பாளர்கள் குறைந்தபட்ச ஆதரவு விலையைப் பெறுவதற்கு விரும்பலாம் என்று மதிப்பிடப்பட்டது .


    குறைந்தபட்ச ஆதரவு விலையில் இந்தியப் பருத்தி நிறுவனத்தின் பருத்திக் கொள்முதல் 34 மையங்களில் நடக்கிறது . 6900 பேல்களுக்கு சமமான 36,600 குவிண்டால் பருத்திப்பஞ்சு , பொதுமுடக்க சமயத்தில் மகாராஷ்டிராவில் கொள்முதல் செய்யப்பட்டது .


    ***

    
    
    (Release ID: 1620888) Visitor Counter : 29
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Telugu , Kannada