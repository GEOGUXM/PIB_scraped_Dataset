      சுகாதாரம் மற்றும் குடும்ப நலத்துறை அமைச்சகம்

      கோவிட்-19 குறித்த அண்மைச் செய்திகள்.
      Posted On: 30 MAY 2020 5:14PM by PIB Chennai


    கடந்த 24 மணி நேரத்தில் மொத்தம் 11 , 264 நோயாளிகள் குணம் அடைந்துள்ளனர். ஒரே நாளில் அதிகபட்ச அளவில் இப்போது குணம் பெற்றுள்ளனர். எனவே இதுவரையில் , நோய்த் தாக்குதலுக்கு ஆளானவர்களில் 82,369 பேர் குணம் பெற்றிருக்கிறார்கள்.


    இதனால் குணம் அடையும் கோவிட் -19 நோயாளிகளின் எண்ணிக்கை 47.40 சதவீதமாக உயர்ந்துள்ளது. முந்தைய நாளில் 42.89 சதவீதமாக இது இருந்த நிலையில் , இப்போது 4.51 சதவீதம் அதிகரித்துள்ளது.


    அதிக அளவிலான நோயாளிகள் குணம் பெற்றிருப்பதை அடுத்து , சிகிச்சையில் இருக்கும் நோயாளிகளின் எண்ணிக்கை மே 29ஆம் தேதி 89.987 என்பதில் இருந்து இப்போது 86.422 என்று குறைந்திருக்கிறது. சிகிச்சையில் உள்ள அனைவரும் தீவிர மருத்துவக் கண்காணிப்பில் இருக்கின்றனர்.


    2020 மே 30ஆம் தேதி நிலவரத்தின்படி , நோய்த் தாக்குதலுக்கு ஆளானவர்கள் எண்ணிக்கை இரட்டிப்பாகும் காலம் கடந்த 14 நாட்களில் 13.3 என இருந்த நிலை மாறி , கடந்த 3 நாட்களில் 15.4 நாட்கள் என உயர்ந்திருக்கிறது. மரண விகிதம் 2.86 சதவீதமாக உள்ளது. 2020 மே 29ஆம் தேதி நிலவரத்தின்படி கோவிட் சிகிச்சையில் இருப்பவர்களில் 2.55 சதவீதம் பேர் தீவிர சிகிச்சையிலும் , 0.48 சதவீதம் பேர் வென்டிலேட்டர் உதவியுடன் கூடிய சிகிச்சையிலும் , 1.96 சதவீதம் பேர் ஆக்சிஜன் உதவியுடன் கூடிய சிகிச்சையிலும் உள்ளனர். 462 அரசு ஆய்வகங்கள் மற்றும் 200 தனியார் ஆய்வகங்கள் மூலம் , கோவிட் தாக்குதலைக் கண்டறியும் மருத்துவப் பரிசோதனைகள் செய்யக் கூடிய திறன் அதிகரித்துள்ளது. இதுவரையில் மொத்தம் 36,12,242 பரிசோதனைகள் செய்யப்பட்டுள்ளன. நேற்று 1,26,842 மருத்துவப் பரிசோதனைகள் செய்யப்பட்டுள்ளன.


    மருத்துவக் கட்டமைப்பு வசதிகளைப் பொருத்த வரையில் , 942 பிரத்யேக கோவிட் மருத்துவமனைகளில் 1,58,908 தனிமைப்படுத்தல் படுக்கைகள் , 20,608 ஐ . சி . யூ . வசதியுடன் கூடிய படுக்கைகள் , ஆக்சிஜன் வசதியுடன் கூடிய 69,384 படுக்கைகள் உள்ளன. 2 380 பிரத்யேக கோவிட் சிகிச்சை மையங்களில் 1,33,678 தனிமைப்படுத்தல் படுக்கைகள் , 10,916 தீவிர சிகிச்சைப்பிரிவு வசதியுடன் கூடிய படுக்கைகள் , 45 , 750 ஆக்சிஜன் வசதியுடன் கூடிய படுக்கைகள் உள்ளன. 6,64,330 படுக்கை வசதிகளுடன் தனிமைப்படுத்தல் மையங்கள் மற்றும் 7304 கோவிட் சிகிச்சை மையங்கள் உள்ளன. மாநிலங்கள் , யூனியன் பிரதேசங்கள் மற்றும் மத்திய நிறுவனங்களுக்கு மத்திய அரசு 119.88 லட்சம் என்-95 முக்கவச உறைகள், 96.14 லட்சம் தனிப்பட்ட முழு உடல் பாதுகாப்பு உடைகளை வழங்கியுள்ளது.

    
    
    (Release ID: 1628146) Visitor Counter : 15
    
    
      Read this release in: Punjabi , English , Urdu , Marathi , Hindi , Assamese , Manipuri , Gujarati , Odia , Telugu , Kannada , Malayalam