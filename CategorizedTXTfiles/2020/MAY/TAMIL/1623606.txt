      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      கொவிட்-19-ஐ எதிர்த்துப் போரிடுவதற்காக புதுமையான தொழில்நுட்ப முயற்சிகளை பாகல்பூர் பொலிவுறு நகரம் பயன்படுத்துகிறது.
      Posted On: 13 MAY 2020 5:17PM by PIB Chennai


    பல்வேறு முயற்சிகள் மூலம் கொவிட் -19- ஐ எதிர்த்துப் போரிடுவதற்கு பாகல்பூர் ஸ்மார்ட் சிட்டி லிமிடெட் (BSCL), நகர நிர்வாகத்துக்கு ஆதரிக்கிறது .


    தகவல் , கல்வி மற்றும் தொடர்பு (IEC) மற்றும் தொழில்நுட்பம் மூலம் வழிகாட்டுதலும் , விழிப்புணர்வைப் பரப்புதலும் , கொவிட்டுக்கு எதிராக நகரின் போருக்கு BSCL அளிக்கும் ஆதரவின் முக்கிய அம்சமாகும் .


    " எனது பாகல்பூர் " என்னும் செயலியை அறிமுகப்படுத்துவதற்கு தனது ஆதரவை அளித்த BSCL, விழிப்புணர்வை ஏற்படுத்துவதற்கும் , ஒரே இடத்தில் முக்கிய தகவல்களை அளிப்பதற்கும் , இந்தப் பெருந்தொற்று சமயத்தில் மக்களை ஈடுபடுத்தி அவர்களின் உணர்வுகளை நேர்மறையாக வைத்திருப்பதற்கும் அதை உபயோகப்படுத்தியது .


    மக்களைச் சென்றடைந்து , சரியான தகவல்கள் பரப்பப்படுவதை உறுதி செய்ய , வானொலி மற்றும் பண்பலை அலைவரிசைகளின் சக்தியை BSCL சிறப்பாகப் பயன்படுத்தியது .


    " லாக்டவுன் கே பன்னே " என்பது பாகல்பூர் ஸ்மார்ட் சிட்டி லிமிடெட் மற்றும் அதன் திறன்வாய்ந்த தலைமையால் எடுக்கப்பட்ட மற்றுமொரு தகவல் , கல்வி மற்றும் தொடர்பு முயற்சியாகும் . பொது முடக்கக் காலத்தின் பல்வேறு அனுபவங்களைச் சார்ந்த ஒரு புதிய கதையை பகிர " லாக்டவுன் கே பன்னே " என்னும் கோஷத்துடன் கதை சொல்லும் தொடர் ஒன்றை BSCL தொடங்கியது . நல்லதொரு செய்தியுடன் கூடிய ஒவ்வொரு கதையும் , மக்களை அவர்களின் உணர்ச்சிகளை நேர்மறையாக வைத்திருக்கவும் , ஒளிந்திருக்கும் திறமைகளைக் கண்டறிந்து வெளிக்கொண்டு வரவும் , குடும்பத்துக்காக இல்லத்தரசிகள் செய்த தியாகங்களை பாராட்டவும் , இயற்கையுடன் அவர்களை இணைக்க ஊக்குவிக்கவும் , குடும்பத்துடனான உறவை மேம்படுத்தவும் மற்றும் உயர்ந்த இந்தியக் கலாச்சாரத்தைப் புரிந்து கொள்ளவும் உதவியது .


    உணவு விநியோகத்திலும் உதவிய BSCL, உணவு விநியோக மையங்களை நகரம் முழுவதும் உருவாக்கியது .

    ***
    

    
    (Release ID: 1623606) Visitor Counter : 22
    
    
      Read this release in: English , Urdu , Hindi , Manipuri , Punjabi , Telugu