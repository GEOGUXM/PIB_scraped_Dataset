      சுற்றுலா அமைச்சகம்

      'நமது தேசத்தைக் காணுங்கள்' வரிசையின் கீழ் 'ஒடிசா- இந்தியாவின் சிறப்பாக பாதுகாக்கப்பட்ட ரகசியம்' என்னும் தலைப்பில் 18வது இணையக் கருத்தரங்கை சுற்றுலா அமைச்சகம் நடத்தியது.
      Posted On: 13 MAY 2020 12:55PM by PIB Chennai


    சுற்றுலா அமைச்சகத்தின் ' நமது தேசத்தைக் காணுங்கள் ' வரிசையில் , ' ஒடிசா - இந்தியாவின் சிறப்பாக பாதுகாக்கப்பட்ட ரகசியம் ' என்னும் தலைப்பில் 12 மே , 2020 அன்று நடந்த இணையக் கருத்தரங்கம் ( வெபினார் ), பார்வையாளர்களை ஒடிசாவுக்கு மெய்நிகர்ப் பயணமாக அழைத்துச் சென்றது .


    திரு விஷால் தேவ் , செயலாளர் , ( சுற்றுலா ), ஒடிசா அரசு , தனது அறிமுக உரை மூலம் விளக்கக்காட்சிக்கு அடித்தளம் அமைத்தார் . ஒடிசாவைப் பற்றிய சிறிய முன்னுரையை வழங்கிய அவர் , அம்மாநிலத்தின் முக்கிய அம்சங்களான பண்டைய நாகரிகம் , கலிங்க பாணியிலான புகழ்பெற்ற கோவில்கள் , அழகு ததும்பும் கடற்கரைகளை உள்ளடக்கிய நீண்ட கடல் பரப்பு , கலைகள் மற்றும் கைவினைப் பொருள்கள் , கலாச்சாரம் , ஒடிசி , கோத்திபுவா போன்ற புகழ்பெற்ற நடன வடிவங்கள் மற்றும் காடுகளைப் பற்றி பேசினார் . பசுமைச் சுற்றுலாவை ஊக்குவிக்கும் மாநிலத்தின் முயற்சியைப் பற்றியும் அவர் தெரிவித்தார் .


    பிதர்கனிகா வனவிலங்கு உய்வகம் , உதய்பூர் கடற்கரை , தனித்துவமான மங்கலஜோடி சதுப்பு நிலம் , சத்பாடா , அரிய இர்ராவாடி டால்பின்களைக் காணக்கூடிய சிலிகா ஏரி , சிம்லிபால் தேசிய பூங்கா , டெப்ரிகர் தேசிய பூங்கா - ஹிராகுட் அணையில் உள்ள பசுமைச் சுற்றுலா வளாகம் , அமைதிப் பள்ளத்தாக்கு - கார்ஜ் , தரிங்க்பாடி இயற்கை முகாம் , மகாநதிப் பள்ளத்தாக்கு , பெட்னோய் கடற்கரைகள் , பழங்குடி பாரம்பரியம் , கலை மற்றும் கைவினைகள் , ஜவுளி , நடன வடிவங்கள் , விழாக்கள் மற்றும் உணவு வகைகள் ஆகியவற்றைப் பற்றி மெய்நிகர் பயணம் விளக்கியது .


    இணையக் கருத்தரங்கைத் தவற விட்டவர்களுக்காக , https://www.youtube.com/channel/UCbzIbBmMvtvH7d6Zo_ZEHDA/featured என்னும் முகவரியிலும் , இந்திய அரசின் சுற்றுலா அமைச்சகத்தின் அனைத்து சமூக ஊடக தளங்களிலும் இந்த நிகழ்ச்சிகள் கிடைக்கின்றன .


    இணையக் கருத்தரங்கின் அடுத்த பாகம் 14 மே , 2020 வியாழன் அன்று காலை 11 மணிக்கு , ' மைசூரு : கர்நாடகாவின் கைவினைக் கலையகம் ' என்னும் தலைப்பில் நடைபெறும் . https://bit.ly/MysuruDAD என்னும் சுட்டியில் பதிவு செய்து கொள்வதன் மூலம் விருப்பமுள்ளவர்கள் இணையக் கருத்தரங்கில் பங்கு பெறலாம் .


    ***

    
    
    (Release ID: 1623518) Visitor Counter : 30
    
    
      Read this release in: Punjabi , Kannada , Telugu , Marathi , English , Urdu , Hindi , Bengali , Manipuri , Odia