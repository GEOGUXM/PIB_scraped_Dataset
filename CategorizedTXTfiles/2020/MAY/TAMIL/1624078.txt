      நிதி அமைச்சகம்

      ஏழைகள், புலம்பெயர்ந்தோர், விவசாயிகள், தெருவோர வியாபாரிகளுக்கு குறுகிய, நீண்டகால நிதி - நிதியமைச்சர் அறிவிப்பு.
      Posted On: 14 MAY 2020 6:59PM by PIB Chennai


    முடங்கிய பொருளாதாரத்தை மீட்டெடுக்க பாரதப்பிரதமர் ஒட்டுமொத்த சிறப்புப் பொருளாதாரத் திட்டமாக ரூ . 20 லட்சம் கோடி , அதாவது மொத்த உள்நாட்டு உற்பத்தியில் 10 சதவீதம் கொண்ட திட்டத்தைக் கடந்த மே 12 ஆம் தேதி அறிவித்தார் . அத்துடன் , இந்தியா தன்னையே சார்ந்திருப்பதற்கு அறைகூவல் விடுக்கும் வகையில் , தற்சார்பு இந்தியா பிரகடனம் ( ஆத்ம நிர்பார் பாரத் அபியான் - आत्मनिर्भर भारत अभियान ) என்ற கோட்பாட்டையும் அவர் அறிவித்தார் . அந்தச் சுயசார்பு இந்தியா அமைவதற்கு பொருளாதாரம் , உள்கட்டமைப்பு , தொழில்நுட்ப அடிப்படையிலான நிர்வாகம் , துடிப்புள்ள ஜனநாயகம் , தேவைகள் என்ற ஐந்து முக்கிய காரணிகளையும் அவர் அறிவித்தார் .


    பிரதமரின் அறிவிப்பைத் தொடர்ந்து , புலம்பெயர்ந்த தொழிலாளர்கள் , தெருவோர வியாபாரிகள் , புலம்பெயர்ந்த நகர்ப்புற ஏழைகள் , சுய தொழில் செய்யும் சிறு வர்த்தகர்கள் , சிறு விவசாயிகள் , கட்டுமானத் தொழிலாளர்கள் ஆகியோரைப் பொருளாதார நிலையில் உயர்த்துவதற்கான இரண்டாவது கட்ட நடவடிக்கைகளை மத்திய நிதி மற்றும் கார்ப்பரேட் விவகாரத் துறை அமைச்சர் திருமதி நிர்மலா சீதாராமன் ( மே 14 வியாழன் அன்று ) செய்தியாளர்களிடம் அறிவித்தார் . புலம்பெயர்ந்தோர் உள்பட ஏழைகள் , விவசாயிகள் குறுந்தொழில்களில் ஈடுபட்டோருக்கான பொருளாதார மேம்பாட்டுக்காக குறுகிய கால , நீண்டகால நடவடிக்கைகளை அவர் விவரித்தார் .


    புலம் பெயர்ந்த தொழிலாளிகள் உள்ளிட்ட ஏழைகள் , விவசாயிகள் ஆகியோர் எதிர்கொள்ளும் சிரமங்கள் குறித்து பாரதப் பிரதமர் திரு . நரேந்திர மோடி எப்போதும் கவலைப்படுகிறார் என்று நிதியமைச்சர் திருமதி நிர்மலா சீதாராமன் அந்த செய்தியாளர் கூட்டத்தில் தெரிவித்தார் .


    விவசாயிகளும், தொழிலாளர்களும் தேசத்தின் முதுகெலும்பைப் போன்றவர்கள் . அவர்கள் தங்களின் வியர்வையைச் சிந்தி, தங்களது உழைப்பை நமக்காக அளிக்கிறார்கள் . நகர்ப்புறங்களில் புலம்பெயர்ந்த தொழிலாளர்களுக்கு சமூகப்பாதுகாப்புடன் , வசிப்பதற்கு வசதியான செலவு குறைந்த வீடுகளும் தேவைப்படுகின்றன . அத்துடன் , ஏழைகள் , புலம்பெயர்ந்த தொழிலாளர்கள் , அமைப்பு சாராத தொழிலாளர்கள் ஆகியோருக்கு வேலைவாய்ப்புகளை உருவாக்க வேண்டிய தேவையும் இருக்கிறது . விவசாயிகளுக்குக் குறித்த நேரத்தில் போதுமான கடனுதவி தேவைப்படுகிறது .


    பொருளாதாரத்தில் அனைத்துப் பிரிவினரின் தேவைகளையும் பூர்த்தி செய்வதில் அரசு அக்கறையோடு இருக்கிறது என்று திருமதி நிர்மலா சீதாராமன் கூறினார் . சிறு தொழில்கள் தொடங்குவதற்கு , குறிப்பாக நடைபாதைக் கடைகள் நடத்துவோருக்கு வாழ்வாதாரத்துக்காக சிசு முத்ரா திட்டத்தின் மூலம் கடனுதவி செய்யப்படுகிறது . அவர்களுக்கு வியாபார அடிப்படையிலும் அதைப் போல் சமூகப்பாதுகாப்பு , அதிகரிக்கப்படும் கடனுதவி ஆகியவற்றின் மூலமாகவும் நமது ஆதரவு தேவைப்படுகிறது .


    புலம்பெயர் தொழிலாளிகள் , விவசாயிகள் , குறுவியாபாரிகள் , தெருவோர வியாபாரிகள் உள்ளிட்ட ஏழைகளை ஆதரிப்பதற்காக இன்று அறிவிக்கப்பட்ட குறுகிய மற்றும் நீண்டகால திட்டங்கள் :


    அ ) புலம்பெயர் தொழிலாளர்களுக்கு இரு மாதங்களுக்கு இலவச உணவு தானியங்கள் விலையில்லாமல் வழங்கப்படும் .


    இதற்கான மொத்த ஒதுக்கீடு ரூ .3500 கோடியை மத்திய அரசே ஏற்கும் .


    ஆ ) புலம்பெயர் தொழிலாளர்கள் நாட்டின் எந்த மூலையிலும் இருக்கும் நியாயவிலைக் கடைகளிலும் அத்தியாவசியப் பண்டங்களை வாங்குவதற்கு வசதியாக அடுத்த ஆண்டு (2021) மார்ச் முதல் அமலுக்கு வரும் “ ஒரே நாடு ஒரே ரேஷன் ” திட்டத்தைச் செயல்படுத்தும் வகையில் தொழில்நுட்ப முறையை உருவாக்குதல் .


    நாடு முழுதும் ஓரிடத்திலிருந்து வேறிடத்துக்குக் குடிபெயர்வோர் குறிப்பாக , புலம்பெயர் தொழிலாளர்கள் பொது விநியோகத் திட்டத்தின் பலன்களைப் பெற இது உதவும் .


    இ ) புலம்பெயர்ந்த தொழிலாளர்கள் , நகர்ப்புற ஏழைகளுக்கு கட்டுப்படியாகக் கூடிய வாடகை வீட்டுவசதிக் குடியிருப்புகள் திட்டம் தொடங்கப்படும் .


    புலம்பெயர் தொழிலாளர்கள் , நகர்ப்புற ஏழைகள் ஆகியோர் கட்டுப்படியாகக் கூடிய வாடகையில் வசிப்பதற்கு மத்திய அரசு திட்டத்தைக் கொண்டு வர இருக்கிறது . புலம்பெயர் தொழிலாளர்கள் , நகர்ப்புற ஏழைகள் , மாணவர்கள் ஆகியோருக்குக் கட்டுப்படியாகும் வாடகை வீட்டுக்குடியிருப்பு வளாகங்கள் அளிக்கப்படும் . அது அவர்களுக்குத் தரமான வாழ்க்கையையும், சமூகப் பாதுகாப்பையும் அளிக்கும் . இது தொடர்பான விரிவான விளக்கம் கொண்ட விவரத்தை அமைச்சகம் விரைவில் அறிவிக்கும் .


    ஈ ) சிசு முத்ரா திட்டத்தின் கீழ் கடனுதவி பெற்றவர்களுக்கு 12 மாதத்துக்கு 2 சதவீத வட்டி குறைக்கப்படும் . இதன் மூலம் ரூ . 1,500 கோடி அளவுக்குப் பலன் கிடைக்கும் .


    முத்ரா சிசு திட்டத்தின் கீழ் கடனுதவி பெற்றவர்கள் தவணை தவறாமல் கடனைத் திருப்பிச் செலுத்தியவர்களின் கடனுக்கான வட்டியில் 12 மாதங்களுக்கு 2 சதவீதம் சலுகை தரப்படும் . இது ரூ . 50 ஆயிரத்துக்கும் கீழே கடன் பெற்றவர்களுக்குக் கிடைக்கும் . முத்ரா சிசு கடனுதவி மொத்தம் ரூ . 1.62 லட்சம் கோடி அளவுக்கு அளிக்கபடுகிறது . இந்த வட்டிச் சலுகை மூலம் மொத்தம் ரூ . 1,500 கோடி அளவுக்கு சலுகை கிடைக்கும் .


    உ ) தெருவோர வியாபாரிகளுக்கு ரூ . 5000 கோடி கடனுதவி .


    இத்திட்டத்தின் கீழ் தெருவோர வியாபாரிகள் ஒவ்வொருவருக்கும் ஆரம்பகட்ட மூலதனமாக ரூ . 10 ஆயிரம் கடனுதவி தரப்படும் . இதன் மூலம் நாட்டில் 50 லட்சம் சாலையோர வியாபாரிகள் பலனடைவர் என எதிர்பார்க்கப்படுகிறது . இதற்கு மொத்தம் ரூ . 5000 கோடி கடனுதவி அளிக்கப்படும் .


    ஊ ) வீட்டுவசதித் துறை மற்றும் நடுத்தர வருவாய்ப் பிரிவினரின் மேம்பாட்டுக்காக ரூ . 70,000 கோடி ஒதுக்கப்படும் . இது பிரதம மந்திரி வீட்டுவசதித் திட்டத்தின் கீழ் (PMAY-Urban) நடுத்தர வருவாய்ப் பிரிவினருக்கு (MIG) வழங்கப்படும் கடனுதவித் திட்டத்துடன் இணைந்து இது செயல்படுத்தப்படும் .


    இத்திட்டத்தின் மூலம் 2020-21 ஆம் ஆண்டில் இரண்டரை லட்சம் நடுத்தர வருவாய்ப் பிரிவினர் பலனடைவர் . இதன் மூலம் வீட்டுவசதித் துறையில் ரூ . 70 ஆயிரம் கோடி அளவுக்கு முதலீடு செய்யப்படும் .


    எ ) காடு வளர்ப்பு இழப்பீட்டு மேலாண்மை மற்றும் திட்டமிடல் ஆணையகத்தின் (CAMPA) நிதியைப் பயன்படுத்தி வேலைவாய்ப்புகளை உருவாக்க ரூ . 6,000 கோடி .


    காடு வளர்ப்புக்கான இழப்பீட்டு மேலாண்மை மற்றும் திட்டமிடல் ஆணையகத்தின் (CAMPA) கீழ் ரூ . 6000 கோடி நிதி காடுகளை வளர்ப்பது , நகர்ப்புறம் உள்பட தோட்டத் தொழில்கள் , செயற்கை மற்றும் இயற்கை மீளுருவாக்கம் (Artificial regeneration, assisted natural regeneration), வன மேலாண்மை (Forest management), மண் மற்றும் ஈரப்பதம் பாதுகாப்புப் பணிகள் (soil & moisture conservation works), வனப் பாதுகாப்பு (Forest pro tection), வன மற்றும் வனவிலங்கு தொடர்பான உள்கட்டமைப்பு மேம்பாடு (forest and wildlife related infrastructure development), வனவிலங்கு பாதுகாப்பு மற்றும் மேலாண்மை (wildlife protection and management) ஆகியவற்றுக்காகப் பயன்படுத்தப்படும் .


    மத்திய அரசு இத்திட்டங்களுக்காக உடனடியாக ரூ .6000 கோடி ஒதுக்கீடு செய்யும் . இது நகர்ப்புறங்கள் , புறநகர்ப்புறங்கள் , கிராமப்புறங்களிலும் பழங்குடியினர் பகுதிகளிலும் வேலைவாய்ப்புகளை உருவாக்கும் .


    ஏ ) விவசாயிகளுக்கு நபார்டு வங்கி மூலமாக ரூ .30,000 கோடி கூடுதல் அவசர பணி மூலதனம் (Addition al Emergency Working Capital) வழங்கப்படும் .


    இது நாடு முழுவதும் உள்ள பெரும்பாலான சிறிய , நடுத்தர விவசாயிகள் உள்பட 3 கோடி விவசாயிகளுக்குப் பலன் அளிக்கும் . ராபி பருவம் நிறைவடைந்த வேளாண் பணிகளுக்கும் , நடப்பு காரீப் பருவத்தின் தேவைகளுக்கும் உதவும் .


    ஐ ) கிசான் கடனுதவித் திட்டத்தின் கீழ் ரூ . 2 லட்சம் கோடி கடனுதவி . இதன் மூலம் இரண்டரை கோடி விவசாயிகளுக்குப் பலன் .


    மீனவர்கள் , கால்நடை வளர்ப்போர் , விவசாயிகள் உள்ளிட்ட அனைத்து விவசாயப் பிரிவினருக்கும் மொத்தம் ரூ . 2 லட்சம் கோடி அளவுக்குக் கடனுதவி அளிக்கப்படும் . இதன் மூலம் நாடு முழுவதும் உள்ள இரண்டரை கோடி விவசாயிகள் பலன் பெறுவர் .


    ****

    
    
    (Release ID: 1624078) Visitor Counter : 60
    
    
      Read this release in: Malayalam , English , Urdu , Marathi , Hindi , Bengali , Assamese , Punjabi , Gujarati , Odia , Telugu , Kannada