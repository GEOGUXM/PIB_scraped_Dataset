      குறு சிறு மற்றும் நடுத்தர தொழில் துறை அமைச்சகம்

      காதி மற்றும் கிராமத் தொழில்கள் துறை மூலம் 2019-20iல் சுமார் ரூ.90,000 கோடிக்கு வியாபாரம்.
      Posted On: 08 MAY 2020 5:28PM by PIB Chennai


    பிரதமர் திரு நரேந்திர மோடி தலைமையிலான கடந்த ஐந்து ஆண்டு காலத்தில் ``காதி பிராண்ட்'' இந்தியாவில் பரவலாக அனைவராலும் ஏற்கப்படும் பிராண்ட் ஆக மாறியுள்ளது. நீடித்த வளர்ச்சியின் சுற்றுச் சூழலுக்கு உகந்த தயாரிப்புகளாக காதிப் பொருள்களின் உற்பத்தி கடந்த 2015-16இல் இருந்து ஐந்து ஆண்டுகளில் இரட்டிப்பாக உயர்ந்துள்ளது. இதே காலக்கட்டத்தில் காதிப் பொருள்களின் விற்பனை சுமார் மூன்று மடங்கு அதிகரித்துள்ளது.


    அதேபோல , கிராமத் தொழில்கள் துறையிலும் அபாரமான வளர்ச்சி ஏற்பட்டுள்ளது. கடந்த ஐந்து ஆண்டுகளில் அத் துறையின் உற்பத்தி மற்றும் விற்பனை 100 சதவீதம் அதிகரித்துள்ளது.


    கடந்த ஓராண்டு செயல்பாட்டைக் கணக்கில் எடுத்துக் கொண்டால் , காதித் துறை 31 சதவீதம் வளர்ச்சி பெற்றுள்ளது. 2018-19இல் ரூ.3215.13 கோடியாக இருந்த அதன் வியாபாரம், 2019-20இல் ரூ.4211.26 கோடியாக உயர்ந்துள்ளது. கிராமத் தொழில் துறைகளின் வியாபாரம் 2019-20இல் ரூ.84,675.39 கோடியை எட்டியது. முந்தைய ஆண்டில் ரூ.71,077 கோடி என்ற நிலையில் இருந்து இது 19 சதவீதம் வளர்ச்சியைக் காட்டுகிறது.


    காதி மற்றும் கிராமத் தொழில்கள் துறையின் மொத்தமான வியாபாரம் 2019-20இல் ரூ.88 ,887 கோடியை எட்டியுள்ளது.


    2015-16இல் ரூ.1066 கோடி அளவுக்கு இருந்த காதி உற்பத்தி 2019-20இல் ரூ.2282 ,44 கோடி அளவுக்கு உயர்ந்து 115 சதவீத வளர்ச்சியைப் பதிவு செய்துள்ளது. அதேபோல காதி விற்பனையும் அதிகரித்துள்ளது. 2015-16இல் காதி பொருள்களின் விற்பனை ரூ.1510 கோடி என்ற நிலையில் இருந்து 2019-20இல் 179 சதவீதம் அதிகரித்து ரூ.4211.26 கோடியை எட்டியுள்ளது.


    கிராமத் தொழில்கள் துறை மூலம் 2015-16இல் ரூ.33 ,425 கோடிக்கு பொருள்கள் உற்பத்தி செய்யப்பட்டன. 2019-20இல் இது 96 சதவீதம் அதிகரித்து ரூ.65,383.40 கோடிக்கு உயர்ந்தது. கிராமத் தொழில்கள் துறை பொருள்களின் விற்பனை 2015-16இல் ரூ.40,385 கோடியில் இருந்து 2019-20இல் சுமார் 110 சதவீதம் அதிகரித்து ரூ.84,675.39 கோடியை எட்டியுள்ளது.

    
    
    (Release ID: 1622197) Visitor Counter : 27
    
    
      Read this release in: Punjabi , Hindi , Marathi , Odia , Telugu , Urdu , Bengali , English , Manipuri