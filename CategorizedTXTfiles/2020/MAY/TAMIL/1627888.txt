      கலாசாரத்துறை அமைச்சகம்

      கோவிட்-19-க்கு எதிரான போராட்டத்தில் உதவுவதற்காக ஜார்கண்ட் நிர்வாகத்துக்கு, தனி நபர் பாதுகாப்பு உடைகள் மற்றும் இதர பொருள்களை, பண்பாட்டுத்துறை அமைச்சகத்தின் காந்தி ஸ்ம்ருதி மற்றும் தர்ஸன் சமிதி அனுப்பியது.
      Posted On: 29 MAY 2020 9:45PM by PIB Chennai


    கோவிட் -19 க்கு எதிரான போராட்டத்தில் , புதுதில்லியில் உள்ள காந்தி ஸ்ம்ருதி மற்றும் தர்ஸன் சமிதி (GSDS), ராஜஸ்தானின் லுபின் ஹியூமன் நலச்சங்கம் ஆகியவை மே 29, 2020 ஆம் தேதி அன்று 200 பிபிஇ பாதுகாப்பு உடைகள் , 50 தெர்மோமீட்டர்கள் , 10,000 கையுறைகள் , 11,000 முகக்கவசங்கள் மற்றும் 500 முகத்தடுப்பான்கள் ஆகியவற்றை ஜார்கண்ட் மாநிலத்தின் குன்ட்டி என்ற பழங்குடியின மாவட்ட நிர்வாகத்தினர் உபயோகத்துக்கு இலவசமாக அனுப்பியது .


    இந்தச் சரக்கை கிரிஸி பவனில் , மத்திய அரசின் ஊரக மேம்பாட்டுத்துறைச் செயலாளர் திரு . என் . என் . சின்ஹா , இன்று கொடியசைத்து தொடங்கி வைத்தார் . ஜிஎஸ்டிஎஸ் இயக்குனர் திரு . திபாங்கர்ஞான் மற்றும் லுபின் ஹியூமன் நலச்சங்கம் தலைமை நிர்வாகஅதிகாரி திரு . சீதாராம்குப்தா ஆகியோர் இந்நிகழ்ச்சியில் கலந்து கொண்டனர் .


    கோவிட் -19 தொற்று ஏற்பட்டதில் இருந்து , ஜிஎஸ்டிஸ் மற்றும் லுபின் ஆகியவை இணைந்து மேற்கண்ட பொருள்களை பல்வேறு அமைப்பினருக்கும் , அரசுத்துறையினருக்கும் , ஏழைகளுக்கும் , தேவைப்படுவோருக்கும் இலவசமாக வழங்கி வருகிறது .


    மகாத்மாகாந்தியின் 150 வது பிறந்ததினத்தை முன்னிட்டு , புதுதில்லி உட்பட நாட்டின் பல பகுதிகளில் ஜிஎஸ்டிஸ் அமைப்பின் ஸ்ரீஜன் பயிற்சி மற்றும் உற்பத்தி மையங்கள் தொடங்கப்பட்டன . இந்த மையங்கள் பாதுகாப்பு முகக்கவசங்களை உற்பத்தி செய்து இலவசமாக வழங்கி வருகின்றன . அரசின் பல துறையினருக்கும் இந்த முகக்கவசங்கள் தொடர்ந்து விநியோகிக்கப்படுகின்றன .


    

    
    (Release ID: 1627888) Visitor Counter : 10
    
    
      Read this release in: English , Urdu , Hindi , Bengali , Punjabi , Telugu