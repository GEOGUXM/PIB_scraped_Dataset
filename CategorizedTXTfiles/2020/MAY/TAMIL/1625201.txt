      ரெயில்வே அமைச்சகம்

      21 லட்சம் பயணிகளை ``ஷ்ராமிக் சிறப்பு'' ரயில்கள் மூலம் 19 நாட்களில் சொந்த ஊருக்கு அழைத்துச் சென்று இந்திய ரயில்வே மற்றொரு சாதனை படைத்தது.
      Posted On: 19 MAY 2020 7:37PM by PIB Chennai


    நாட்டின் பல பகுதிகளில் சிக்கித் தவித்து வந்த குடிபெயர்ந்த தொழிலாளர்கள் , புனிதப் பயணம் சென்றவர்கள், சுற்றுலாவாசிகள், மாணவர்கள் மற்றும் பிற மக்களை சிறப்பு ரயில்கள் மூலம் அழைத்துச் செல்ல ஏற்பாடு செய்யப்படும் என்று உள்துறை அமைச்சகம் உத்தரவிட்டதைத் தொடர்ந்து ``ஷ்ராமிக் சிறப்பு'' ரயில்களை இயக்க இந்திய ரயில்வே முடிவு செய்தது.


    நாட்டின் பல்வேறு பகுதிகளில் இருந்து , 2020 மே 19ஆம் தேதி வரை (மாலை 4 மணி வரை) மொத்தம் 1595 ``ஷ்ராமிக் சிறப்பு'' ரயில் சேவைகள் இயக்கப்பட்டுள்ளன. 21 லட்சத்துக்கும் அதிகமான பயணிகள் தங்களுடைய சொந்த மாநிலங்களுக்கு அழைத்துச் செல்லப்பட்டுள்ளனர்.


    இந்த 1595 ரயில்கள் ஆந்திரப்பிரதேசம் , பிகார், சண்டிகார் யூனியன் பிரதேசம், டெல்லி, கோவா, குஜராத், ஹரியானா, ஜார்க்கண்ட், கர்நாடகா, கேரளா, மத்தியப் பிரதேசம், மகாராஷ்டிரா, புதுவை யூனியன் பிரதேசம், பஞ்சாப், ராஜஸ்தான், ஒடிசா, தமிழ்நாடு, தெலங்கானா, திரிபுரா, உத்தரப்பிரதேசம், உத்தரகாண்ட், மேற்குவங்க மாநிலங்களில் இருந்து இயக்கப்பட்டுள்ளன.


    அதேபோல உத்தரப்பிரதேசம் , பிகார், ராஜஸ்தான், மேற்குவங்கம், சத்தீஸ்கர், ஜார்க்கண்ட், இமாச்சலப்பிரதேசம், ஜம்மு காஷ்மீர், மணிப்பூர், மிசோரம், ஒடிசா, தமிழ்நாடு, தெலங்கானா, திரிபுரா, உத்தரகாண்ட், பஞ்சாப் ஆகிய இடங்களுக்கு இந்த ரயில்கள் சென்று சேர்ந்தன.


    ரயில்களில் ஏறுவதற்கு முன்னதாக பயணிகளுக்கு உரிய மேலோட்டப் பரிசோதனைகள் செய்யப்பட்டன. பயணத்தின்போது , பயணிகளுக்கு இலவச உணவு மற்றும் குடிநீர் வழங்கப்பட்டது.


    ****

    
    
    (Release ID: 1625201) Visitor Counter : 26
    
    
      Read this release in: Telugu , Assamese , English , Urdu , Hindi , Marathi , Manipuri , Punjabi , Odia , Kannada