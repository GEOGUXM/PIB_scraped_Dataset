      பாதுகாப்பு அமைச்சகம்

      ஆபரேஷன் சமுத்ர சேது – இந்திய குடிமக்களை ஏற்றிக் கொண்டு மாலே-விலிருந்து புறப்பட்டது ஐஎன்எஸ் மாகர் கப்பல்
      Posted On: 10 MAY 2020 8:20PM by PIB Chennai


    இந்திய குடிமக்களை அழைத்து வருவதற்காக மாலத்தீவின் மாலே பகுதிக்கு சென்றடைந்த இரண்டாவது இந்திய கடற்படை கப்பலான ஐஎன்எஸ் மகர் , பயணிகள் அனைவரும் ஏறியதைத் தொடர்ந்து , மாலே - விலிருந்து புறப்பட்டது .


    வெளி நாடுகளிலிருந்து இந்தியர்களை அழைத்து வரும் வந்தே பாரத் இயக்கத்தின் ஒரு அங்கமாக ஆபரேஷன் சமுத்ர சேது திட்டத்தை இந்திய கடற்படை செயல்படுத்தி வருகிறது . மாலத்தீவிலிருந்து இந்திய குடிமக்களை இரண்டாவது கட்டமாக மீட்டு வருவதற்காக ஐஎன்எஸ் மகர் கப்பலை ஈடுபடுத்தியுள்ளது . மாலத்தீவில் தவித்துவந்த இந்தியர்களில் முதல் கட்டமாக 698 பேரை ஐஎன்எஸ் ஜலஸ்வா கப்பல் , மே 10 ம் தேதி அழைத்துவந்தது .


    மாலே பகுதியில் கனமழை பெய்ததால் , நிலைமை மோசமாக இருந்த போதிலும் , கப்பலில் மக்களின் பாதுகாப்பை உறுதிப்படுத்துவதற்கான நடவடிக்கைகள் மேற்கொள்ளப்பட்டன . கப்பலில் ஒட்டுமொத்தமாக 202 பேர் ஏறினர். இதில், 24 பெண்கள், 2 கர்ப்பிணிகள், இரண்டு குழந்தைகள் அடங்குவர். தமிழகத்தைச் சேர்ந்த ஒருவர், காலில் காயமடைந்தவர்.


    மே 8-ம் தேதி பின்பற்றப்பட்ட விதிமுறைகள் படி, மீட்கப்படும் பயணிகள் அனைவரும் மருத்துவப் பரிசோதனைக்கு உட்படுத்தப்பட்டனர். அவர்களது உடைமைகளில் கிருமிநாசினி தெளிக்கப்பட்டது. பல்வேறு மண்டலங்களிலிருந்து வந்து கப்பலில் ஏறுவதன் அடிப்படையில், அடையாள எண் கொடுக்கப்பட்டது.


    புறப்படுவதற்கான ஏற்பாடுகள் அனைத்தும் நிறைவடைந்ததை அடுத்து , ஐஎன்எஸ் மகர் கப்பல், மாலே-விலிருந்து கொச்சிக்கு இன்று மாலை புறப்பட்டது.


    ****

    
    
    (Release ID: 1623005) Visitor Counter : 23
    
    
      Read this release in: Telugu , English , Urdu , Hindi , Manipuri , Punjabi