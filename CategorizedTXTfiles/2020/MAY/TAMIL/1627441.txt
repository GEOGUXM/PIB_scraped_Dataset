      மத்திய அமைச்சரவை தலைமைச் செயலகம்

      கோவிட் தொற்றால் மோசமாக பாதிக்கப்பட்ட சென்னை உட்பட 13 நகரங்களின் நிலவரம் பற்றி மத்திய அமைச்சரவை செயலாளர் ஆய்வு
      Posted On: 28 MAY 2020 3:50PM by PIB Chennai


    கோவிட் -19 தொற்றால் பாதிக்கப்பட்ட 13 நகரங்களின் நிலவரம் குறித்து மாநகராட்சி ஆணையாளர்கள் , மாவட்ட ஆட்சியாளர்கள் ஆகியோருடன் மத்திய அமைச்சரவை செயலாளர் ஆலோசனை கூட்டம் நடத்தினார் . சம்மந்தப்பட்ட மாநிலங்கள் மற்றும் யூனியன் பிரதேசங்களின் தலைமைச் செயலாளர்களும் இந்த கூட்டத்தில் கலந்து கொண்டனர் .


    இந்த 13 நகரங்கள் கொரோனா வைரஸால் அதிகம் பாதித்த இடங்களாக கருதப்படுவதாலும் , நாட்டின் கோவிட் நோயாளிகளில் 70 சதவீதம் பேர் இங்கு இருப்பதாலும் , இந்த கூட்டம் முக்கியத்துவம் பெற்றுள்ளது .


    கவனம் செலுத்தப்பட்ட 13 நகரங்களில் மும்பை , சென்னை , தில்லி / புதுதில்லி , அகமதாபாத் , தானே , புனே , ஐதராபாத் , கொல்கத்தா , ஹவுரா , இந்தூர் ( மத்தியப் பிரதேசம் ), ஜெய்ப்பூர் , ஜோத்பூர் , செங்கல்பட்டு மற்றும் திருவள்ளூர் ( தமிழ்நாடு ) ஆகியவை உள்ளன .


    கோவிட் -19 நோயாளிகளை நிர்வகிப்பதில் அதிகாரிகள் மற்றும் மாநகராட்சி அதிகாரிகள் எடுத்த நடவடிக்கைகள் குறித்து இந்த கூட்டத்தில் ஆய்வு செய்யப்பட்டது .


    நகரங்களில் பின்பற்ற வேண்டிய கோவிட் -19 நிர்வாக விதிமுறைகளை மத்திய அரசு ஏற்கனவே வழங்கியுள்ளது .


    நோய்த்தொற்று உறுதி வீதம் , இறப்பு வீதம் , இரட்டிப்பு வீதம் , 10 லட்சம் பேருக்கு எத்தனை பேர் பரிசோதிக்கப்படுகின்றனர் போன்ற அளவீடுகள் , அதிக அபாய காரணிகள் மீது மேற்கொள்ளப்பட்ட பணிகள் குறித்தும் இந்த கூட்டத்தில் சுட்டிக் காட்டப்பட்டது .


    கோவிட் நோயாளிகளை இணைப்பது , அவர்களின் தொடர்புகள் மற்றும் பரவல் இடங்கள் போன்ற காரணிகள் அடிப்படையில் கட்டுப்பாட்டு மண்டலங்களை வரையறுக்க வேண்டும் என மத்திய அரசு வலியுறுத்தியுள்ளது . இதன் மூலம் தேவைக்கேற்ப கட்டுப்பாட்டு மண்டலங்களை நன்கு வரையறுக்கப்பட்ட சுற்றளவுடன் எல்லை நிர்ணயித்து , முடக்க கால விதிமுறைகளை அமல்படுத்த முடியும் .


    குடியிருப்பு காலனிகள் , மாநகராட்சி வார்டுகள் அல்லது காவல் நிலைய பகுதிகள் , மாநகராட்சி மண்டலங்கள் , நகரங்கள் என தேவைக்கேற்க கட்டுப்பாட்டு மண்டலங்களை மாநகராட்சிகளால் தீர்மானிக்க முடியும் .


    பாதிப்பு பகுதிகளை மாவட்ட நிர்வாகத்தினர் , உள்ளாட்சி நிர்வாகத்தினர் தொழில்நுட்ப தகவல்களுடன் தகுந்தபடி வரையறுக்க வேண்டும் என நகரங்களுக்கு அறிவுரை வழங்கப்பட்டுள்ளது .


    *****

    
    
    (Release ID: 1627441) Visitor Counter : 25
    
    
      Read this release in: English , Urdu , Marathi , Hindi , Manipuri , Bengali , Punjabi , Gujarati , Odia , Telugu , Kannada