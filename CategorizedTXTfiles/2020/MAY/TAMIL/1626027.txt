      பாதுகாப்பு அமைச்சகம்

      கொவிட்-19 காரணமாக ராணுவத் தளவாடங்கள் உற்பத்தி பாதிக்கப்பட்டிருப்பதாக, இந்தியப் பாதுகாப்பு சாதனத் தயாரிப்பாளர்கள் சங்கத்தின் சிறு, குறு, நடுத்தர நிறுவனங்கள் மின்-மாநாட்டில் பேசும் போது பாதுகாப்பு அமைச்சர் திரு. ராஜ்நாத் சிங் கூறினார்
      Posted On: 21 MAY 2020 2:23PM by PIB Chennai


    கொரோனா வைரஸ் ( கொவிட் -19) பெருந்தொற்றுக்கு எதிரான நாட்டின் போரில் பங்காற்றி வருவதற்காக , இந்தியப் பாதுகாப்பு சாதனத் தயாரிப்பாளர்கள் சங்கத்தையும் , இதர சிறு , குறு, நடுத்தர நிறுவனங்களையும் பாதுகாப்பு அமைச்சர் திரு . ராஜ்நாத் சிங் பாராட்டினார் . இந்தியப் பாதுகாப்பு சாதனத் தயாரிப்பாளர்கள் சங்கம் , இந்தியத் தொழில்கள் கூட்டமைப்பு மற்றும் பாதுகாப்பு சாதனங்கள் தயாரிப்புத் துறை இணைந்து நடத்திய சிறு , குறு, நடுத்தர நிறுவனங்கள் மின் - மாநாட்டில் காணொளி மூலம் இன்று பேசும் போது அவர் இவ்வாறு கூறினார் .


    மொத்த உள்நாட்டு உற்பத்தியை முடுக்கி விட்டு , ஏற்றுமதிகள் மூலம் மதிப்பு மிகுந்த அந்நியச் செலாவணியை ஈட்டி , வேலைவாய்ப்புகளை வழங்கி இந்தியப் பொருளாதாரத்தின் முதுகெலும்பாக சிறு , குறு, நடுத்தர நிறுவனங்கள் விளங்குவதாக பாதுகாப்பு அமைச்சர் கூறினார் . சிறு , குறு, நடுத்தர நிறுவனங்களை வலுவாக வைத்திருப்பது அரசின் முன்னுரிமைகளில் ஒன்று என அவர் கூறினார் . " ஆயுதத் தொழிற்சாலைகள் , பாதுகாப்பு பொதுத் துறை நிறுவனங்கள் மற்றும் சேவை நிறுவனங்கள் போன்ற நமது பல்வேறு நிறுவனங்களின் பல அடுக்குகளில் , 8,000 க்கும் அதிகமான சிறு , குறு, நடுத்தர நிறுவனங்கள் பங்குதாரர்களாக உள்ளன . இந்த நிறுவனங்களின் மொத்த உற்பத்தியில் 20 சதவீதத்துக்கும் அதிகமாக இவை பங்களிக்கின்றன ," என்று அவர் கூறினார் .


    பாதுகாப்பு சாதனங்கள் துறை சிக்கல்களை சந்தித்து வருவதை ஒப்புக்கொண்ட திரு . ராஜ்நாத் சிங் , " பொது முடக்கம் மற்றும் ஏற்கனவே இருக்கும் விநியோக சங்கிலிகளுக்கு ஏற்பட்ட இடையூறு ஆகிய காரணங்களால் உற்பத்தித் துறை வெகுவாகப் பாதிக்கப்பட்டிருக்கிறது , இதற்கு பாதுகாப்பு சாதனங்கள் துறை விதிவிலக்கல்ல . இன்னும் சொல்ல வேண்டுமென்றால் , ராணுவத் தளவாடங்களை வாங்கும் ஒரே வாடிக்கையாளராக அரசாங்கம் மட்டுமே இருப்பதால் , இதரத் துறைகளை விட பாதுகாப்பு சாதனங்கள் துறை அதிகம் பாதிக்கப்பட்டிருப்பதாகக் கூறலாம் ," என்றார் . பொது முடக்கம் அமலாக்கப்பட்டதில் இருந்து , துறையினரோடும், ராணுவப் படைகளின் உயர் அதிகாரிகளோடும் பல்வேறு உரையாடல்களை பாதுகாப்பு சாதனத் தயாரிப்பாளர்கள் சங்கம் நடத்தியது . பாதுகாப்பு சாதனங்கள் துறையின் சிக்கல்களை அறிந்துகொள்ள ஒரு வாய்ப்பினை இது அளித்ததோடு , அவற்றைத் தடுப்பதற்கான ஆலோசனைகளும் பாதுகாப்பு சாதன தயாரிப்பாளர்கள் சங்கத்திடம் இருந்து பெறப்பட்டன .


    இந்த சவால்களை சந்திப்பதற்காக , தொழில்களுக்கு , குறிப்பாக சிறு , குறு, நடுத்தர நிறுவனங்களுக்கு , பாதுகாப்புத் துறை பல்வேறு நடவடிக்கைகளை எடுத்துள்ளது . முன்மொழிதலுக்கான வேண்டுகோள் / தகவலுக்கான வேண்டுகோள் (RFP/RFI) ஆகியவற்றுக்கான பதிலளிக்கும் தேதிகள் நீட்டிப்பு , நிலுவையில் உள்ள கட்டணங்களை விரைந்து செலுத்துதல் போன்றவை இதில் அடங்கும் . தொழில்களின் சுமையை இந்த நெருக்கடி காலத்தில் குறைப்பதற்காக அரசாலும், இந்திய ரிசர்வ் வங்கியாலும் பல்வேறு நிதி ஆதரவு நடவடிக்கைகள் அறிவிக்கப்பட்டன . கூடுதல் பணி மூலதனம் கிடைப்பதன் மூலமும் , வட்டி செலுத்துதல் தள்ளி வைப்பு மூலமும் சில நிவாரணங்களை இவை அளிக்கும் .


    எண்ணூறுக்கும் அதிகமான பாதுகாப்பு சாதன சிறு , குறு, நடுத்தர நிறுவனங்கள் பங்கேற்ற இந்த மின் - மாநாட்டின் கருப்பொருள் ' பாதுகாப்பு, வானூர்தியியல் துறையில் சிறு , குறு, நடுத்தர நிறுவனங்களுக்கான வணிகத் தொடர்ச்சி ' என்பது ஆகும் .


    ***

    
    
    (Release ID: 1626027) Visitor Counter : 15
    
    
      Read this release in: Punjabi , English , Urdu , Marathi , Hindi , Manipuri , Assamese , Odia , Telugu , Kannada , Malayalam