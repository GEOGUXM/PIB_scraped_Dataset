      சுகாதாரம் மற்றும் குடும்ப நலத்துறை அமைச்சகம்

      கோவிட் 19 பாதிப்பு அதிகமுள்ள நகராட்சிகளின் அதிகாரிகளுடன் குடியரசுத் தலைவர் விவாதம்
      Posted On: 23 MAY 2020 7:50PM by PIB Chennai


    நாட்டின் பல்வேறு பகுதிகளில் உள்ள 11 நகராட்சிப் பகுதிகளில் மிக அதிகமான கோவிட்- 19 (Covid-19) தாக்கம் குறித்து , மக்கள் நல்வாழ்வுத் துறை முதன்மைச் செயலர்கள் , நகர்ப்புற மேம்பாட்டுத்துறைச் செயலர்கள் , நகராட்சி ஆணையர்கள் , தேசிய சுகாதார இயக்கத்தின் (National Healt h Mission) இயக்குநர்கள் , அதிகாரிகள் ஆகியோருடன் மத்திய மக்கள் நல்வாழ்வுத் துறைச் செயலர் ப்ரீதி சுதன் , மத்திய மக்கள் நல்வாழ்வு மற்றும் குடும்ப நலத் துறையின் (MoHFW) சிறப்புப் பணி அலுவலர் (OSD) ராஜேஷ் பூஷண் ஆகியோர் இன்று ( மே 23) காணொளி மூலம் விவாதித்தனர் . அதில் , வீட்டுவசதி மற்றும் நகர்ப்புற விவகாரங்கள் துறையின் (MoHUA) கூடுதல் செயலர் கம்ரன் ரிஸ்வி பங்கேற்றார் .


    மகாராஷ்டிரம் , தமிழ்நாடு , குஜராத் , தில்லி , மத்தியப் பிரதேசம் , மேற்கு வங்கம் , ராஜஸ்தான் ஆகிய மாநிலங்களின் 11 நகராட்சிகளைச் சேர்ந்த பிரதிநிதிகள் பங்கேற்றனர் . இவை நாட்டின் மொத்த பாதிப்பில் 70 சதவீதமாகும் .


    கோவிட்- 19 தொற்றுக்கு ஆளாகி உறுதி செய்யப்பட்டோர் எண்ணிக்கை , இறப்போர் விகிதம் , லட்சத்தில் எத்தனை பேருக்கு சோதனை நடத்தப்பட்டது என்ற விவரம் , தொற்று உறுதி செய்யப்பட்டோர் குறித்த விவரம் ஆகியவை நிகழ்ச்சியில் விவரிக்கப்பட்டன . குறிப்பிட்ட மாநகராட்சி , நகராட்சிப் பகுதிகளில் குறுகிய காலத்தில் இரு மடங்காக உயரும் விவரம் , மரண விகிதம் , தேசிய அளவை விட அதிகமானோர் உறுதி செய்யப்பட்டுள்ளதன் விவரம் ஆகியவை குறித்தும் விவரிக்கப்பட்டன .


    ஆபத்துக்குரிய நிலை கண்டறியப்பட்டு , தீவிர பரிசோதனைகளைக் கடைப்பிடித்து , அதன் மூலம் தடுப்பு நடவடிக்கையில் அதிகமான கவனம் செலுத்த வேண்டும் என்று விவாதத்தில் வலியுறுத்தப்பட்டது . அதிலும் பாதிக்கப்படக் கூடிய நிலையில் உள்ள மக்கள் தொகை , கூட்டம் , துணிவுமிக்க மருத்துவ மேலாண்மை ஆகியவை குறித்து சுட்டிக் காட்டப்பட்டது .


    சில நகராட்சி பகுதிகளில் முன்கூட்டியே கண்டறிந்து உரிய நேரத்தில் மருத்துவம் செய்வதற்கும், மரண விகிதத்தைத் தடுக்கவும் உதவும் வகையில் சோதனை முறையை தீவிரமாக்க வேண்டியதன் அவசியம் குறித்தும் பேசப்பட்டது .


    “ கோவிட்- 19” (COVID-19) தொற்றினை எதிர்கொள்ள நகராட்சிகள் எடுத்துள்ள நடவடிக்கைகள் , கையாண்ட சிறந்த வழிமுறைகள் ஆகியவையும் விவாதிக்கப்பட்டன .


    இதுவரை 51,783 பேர் சிகிச்சை பெற்று குணமடைந்துவிட்டனர் . கடந்த 24 மணி நேரத்தில் 3,250 பேர் குணமடைந்துள்ளனர் . இது குணமடைவோர் எண்ணிக்கை 41.39 சதவீதமாக உயர்ந்துள்ளது . இது வரையில் 1,25, 101 பேருக்கு நோய் உறுதி செய்யப்பட்டுள்ளது . நாட்டில் நேற்று வரையில் 6654 பேருக்கு உறுதி செய்யப்பட்டுள்ளது .

    
    
    (Release ID: 1626559) Visitor Counter : 12
    
    
      Read this release in: Telugu , English , Urdu , Marathi , Hindi , Bengali , Manipuri , Punjabi , Odia , Kannada