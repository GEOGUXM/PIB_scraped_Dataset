      பழங்குடியினர் நலத்துறை அமைச்சகம்

      "பழங்குடியினர் வாழ்வாதாரம் பாதுகாப்பு" குறித்து அமைச்சர் அர்ஜுன் முண்டா மாநிலங்கள் / யூனியன் பிரதேசங்களுடன் காணொலி காட்சி மூலம் உரையாடினார்
      Posted On: 12 MAY 2020 6:40PM by PIB Chennai


    " பழங்குடியினர் வாழ்வாதாரம் மற்றும் பாதுகாப்பு " குறித்து பழங்குடியினர் விவகாரங்கள் அமைச்சர் , திரு . அர்ஜுன் முண்டா , மாநிலங்கள் / யூனியன் பிரதேசங்களுடன் புது தில்லியில் இருந்து இன்று காணொலி காட்சி மூலம் உரையாடினார் . 20 க்கும் அதிகமான மாநிலங்கள் / யூனியன் பிரதேசங்களில் இருந்து முதல் அமைச்சர்கள் , துணை முதல்வர்கள் மற்றும் மாநில வன அமைச்சர்கள் ஆகியோர் , உயர் அதிகாரிகளுடன் இந்தக் கூட்டத்தில் கலந்துக் கொண்டனர் .


    காணொலியில் உரையாடிய திரு . அர்ஜுன் முண்டா , சிறு வன தயாரிப்புகளை திருத்தப்பட்ட குறைந்தபட்ச ஆதரவு விலைக்கு கொள்முதல் செய்வதை அதிகப்படுத்தி , பழங்குடி வாழ்வாதாரத்தை ஆதரிப்பதற்காக மாநிலங்களை பாராட்டினார் .


    ஐம்பது சிறு வன தயாரிப்புகளுக்கான திருத்தப்பட்ட குறைந்தபட்ச ஆதரவு விலை மே 1 ம் தேதி முதல் , ரூ . 40 கோடி மதிப்புள்ள கொள்முதலை 17 மாநிலங்கள் செய்துள்ளன . கொள்முதல் பணியை இன்னும் ஐந்து மாநிலங்கள் விரைவில் தொடங்கும் .


    பிரதமரின் வன வளத் திட்டத்தின் மாநில அளவிலான செய்ல்பாட்டையும் பழங்குடியினர் விவகாரங்கள் அமைச்சர் , திரு . அர்ஜுன் முண்டா ஆய்வு செய்தார் .


    பல்வேறு மாநிலங்களில் இருந்து திரும்பியுள்ள பழங்குடியினருக்கு வேலை வாய்ப்பு அளிப்பதற்காக சிறு தொழில் நிறுவனங்களை கிராம அளவில் அமைப்பதற்கும் , பழங்குடியினர் இடையே உள்ள இயற்கையாய் அமையப்பெற்ற பாரம்பரிய அறிவை பயன்படுத்துவதற்கானத் தேவை குறித்தும் பழங்குடியினர் விவகாரங்கள் இணை அமைச்சர் , திருமதி . ரேணுகா சிங் பரிந்துரை செய்தார் .


    வன் தன் மையங்கள் , சுய உதவிக் குழுக்கள் மற்றும் பழங்குடியினரின் தயாரிப்புகளை சந்தைப்படுத்துதல் மூலம் பழங்குடி மக்களின் வாழ்வாதாரத்துக்கும் வேலைவாய்ப்புக்கும் உதவுவதற்காக மத்திய அரசுக்கு பல்வேறு மாநிலங்கள் நன்றி தெரிவித்தன .


    ***

    
    
    (Release ID: 1623526) Visitor Counter : 13
    
    
      Read this release in: English , Telugu , Bengali , Odia , Kannada , Urdu , Hindi , Punjabi