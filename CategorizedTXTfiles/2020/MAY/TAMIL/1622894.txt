      PIB Headquarters

      ஞாயிறன்று குவைத்தில் இருந்து வந்த சிறப்பு விமானத்துக்கு சென்னை சுங்கத்துறை உதவியது
      Posted On: 11 MAY 2020 1:24PM by PIB Chennai


    சென்னை சுங்கத்துறை , மே 10 ம் தேதி அன்று சென்னை வந்த மூன்றாவது சிறப்பு விமானத்தின் பயணிகளுக்கு , வந்தே பாரத் திட்டத்தின் கீழ் எளிய நடைமுறைகளைப் பின்பற்றி உதவியது . குவைத்தில் இருந்து 171 பயணிகளோடு கிளம்பிய ஏர் இந்தியா எக்ஸ்பிரஸ் IX 396 விமானம் , ஞாயிறு இரவு 09:34 மணிக்கு சென்னை சர்வதேச விமான நிலையத்தில் தரை இறங்கியது .


    சொந்த நாட்டுக்கு பயணிகளை அழைத்து வந்த விமானத்தில் 107 ஆண்கள் , 60 பெண்கள் மற்றும் 04 குழந்தைகள் என மொத்தம் 171 பயணிகள் வந்தனர் . ஒரு பயணி சக்கர நாற்காலியை உபயோகித்தார் . அனைத்து பயணிகளுக்கும் எளிதான முறையில் சுங்க நடைமுறைகள் செய்து முடிக்கப்பட்டன .


    கோவிட் -19 பெரும் தொற்று சூழ்நிலையின் காரணமாக , மார்ச் 22 ம் தேதி முதல் அனைத்து சர்வதேச விமான சேவைகளும் ரத்து செய்யப்பட்டன . கோவிட் -19 தொற்று காரணமாக வெளிநாடுகளில் சிக்கித் தவிக்கும் இந்தியர்களை மீட்டு வரும் இந்திய அரசின் வந்தே பாரத் திட்டம் மே 7 ம் தேதி அன்று தொடங்கப்பட்டு , மே 13 ம் தேதி வரை நடைமுறையில் இருக்கும் . இந்தத் திட்டத்தின் கீழ் சென்னைக்கு 11 விமானங்கள் வந்து சேரும் .


    வந்தே பாரத் திட்டத்தின் கீழ் , வங்கதேசம் , அமெரிக்கா , இங்கிலாந்து , ஓமன் , கோலாலம்பூர் மற்றும் பிலிப்பைன்ஸ் ஆகிய இடங்களில் இருந்து சென்னை சர்வதேச விமான நிலையத்துக்கு அடுத்த சில தினங்களில் விமானங்கள் வரவுள்ளன .


    ***


    

    
    (Release ID: 1622894) Visitor Counter : 105