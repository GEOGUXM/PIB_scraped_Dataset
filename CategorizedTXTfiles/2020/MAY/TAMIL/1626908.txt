      எரிசக்தி அமைச்சகம்

      ஆர்இசி லிமிடெடும் தாஜ்சேட்ஸும் இணைந்து முன்னணியில் உள்ள சுகாதாரப் பணியாளர்களுக்கு சத்தான உணவை வழங்குகின்றன
      Posted On: 26 MAY 2020 12:02PM by PIB Chennai


    நாடு முழுவதும் முக்கிய அரசு மருத்துவமனைகளில் உள்ள மருத்துவ பணியாளர்களுக்கும் , அதேபோல் ஏழை தினக்கூலி தொழிலாளர்களுக்கும் உணவளிக்கும் திட்டத்தை மத்திய மின்துறை அமைச்சகத்தின் கீழ் செயல்படும் பொதுத் துறை நிறுவனமும் , மிகப் பெரிய மின் நிதி நிறுவனங்களில் ஒன்றான ஆர்இசி லிமிடெட் முன்னணியில் கொண்டு செல்கிறது .


    புதுதில்லி சப்தர்ஜங் மருத்துவமனையில் பணியாற்றும் மருத்துவ பணியாளர்களுக்கு சிறப்பு ஊட்டச்சத்து உணவுப் பொட்டலங்களை வழங்க , ஆர்இசி நிறுவனத்தின் கார்பரேட் சமூகப் பொறுப்பு பிரிவான (CSR) ஆர்இசி அறக்கட்டளை , தாஜ்சேட்ஸ் (IHCL மற்றும் SATS Ltd ஆகியவற்றின் கூட்டு முயற்சி நிறுவனம் ) நிறுவனத்துடன் இணைந்துள்ளது . புதுதில்லியின் முன்னணி சுகாதாரப் பணியாளர்களுக்கு நன்றி தெரிவிக்கும் விதத்தில் , ஒவ்வொரு நாளும் 300 உணவுப் பொட்டலங்கள் வழங்கப்படுகின்றன . இந்த நடவடிக்கை மூலம் புதுதில்லியில் , 18,000- க்கு மேற்பட்ட உணவுப் பொட்டலங்கள் வழங்கப்படவுள்ளன .


    அதே நேரத்தில் , ஆர்இசி பல்வேறு மாவட்ட நிர்வாகத்தினர் , தொண்டு நிறுவனங்கள் , மின் விநியோக நிறுவனங்களுடன் (DISCOMS) இணைந்து நாடு முழுவதும் உள்ள ஏழை மக்களுக்கு சமைத்த உணவுகள் மற்றும் ரேஷன் பொருட்களை ஏற்கனவே வழங்கி கொண்டிருக்கிறது . இந்த நடவடிக்கை , தேசியளவிலான முடக்கம் தொடங்கிய போது ஆரம்பிக்கப்பட்டது . முடக்க காலம் முழுவதும் இந்த நடவடிக்கை தொடரும் . மே 24, 2020 ம் தேதி வரை , இந்த நிறுவனம் 4.58 லட்சம் கிலோ கிராம் உணவு தானியங்களையும் , 1.26 லட்சம் உணவுப் பொட்டலங்களையும் , 9,600 லிட்டர் கிருமிநாசினிகளையும் , 3,400 பிபிஇ பாதுகாப்பு உடைகள் மற்றும் 83,000 முக கவசங்களையும் வழங்கியுள்ளது .


    ********

    
    
    (Release ID: 1626908) Visitor Counter : 16
    
    
      Read this release in: English , Urdu , Hindi , Marathi , Assamese , Bengali , Manipuri , Punjabi , Telugu