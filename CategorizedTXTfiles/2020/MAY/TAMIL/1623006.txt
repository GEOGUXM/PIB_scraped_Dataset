      சுகாதாரம் மற்றும் குடும்ப நலத்துறை அமைச்சகம்

      கோவிட்-19 தொற்று பரவலை கண்காணிப்பதில் புனே ஐசிஎம்ஆர்-என்ஐவி அமைப்பு உள்நாட்டிலேயே தயாரித்துள்ள எல்ஜிஜி எலிசா பரிசோதனை கருவி முக்கியப் பங்கு வகிக்கும்: டாக்டர் ஹர்ஷ் வர்த்தன்
      Posted On: 10 MAY 2020 8:07PM by PIB Chennai


    கோவிட் -19 தொற்று குறித்த ஆன்டிபாடிகளை கண்டறிவதற்காக “ கோவிட் கவாச் எலிசா ” என்ற ஐஜிஜி எலிசா பரிசோதனை கருவியை உள்நாட்டிலேயே புனே - வில் உள்ள இந்திய மருத்துவ ஆராய்ச்சி குழுமத்தின் தேசிய வைரஸ் ஆராய்ச்சி நிறுவனம் உருவாக்கியுள்ளது .


    உலகின் பெரும்பாலான நாடுகளும் தங்களால் முடிந்த நடவடிக்கைகளை மேற்கொண்ட போதிலும் திணறி வருகின்றன . உலகின் அனைத்துப் பகுதிகளிலும் உள்ள நாடுகளுக்கும் பல்வேறு வகையான பரிசோதனை கருவிகள் தேவைப்படுகின்றன . இந்தியாவுக்கு கோவிட் -19- தொற்றுக்கான பெரும்பாலான பரிசோதனை கருவிகள் , வெளிநாடுகளிலிருந்து இறக்குமதி செய்யப்படுகின்றன . எனவே , கோவிட் -19 என்ற சார்ஸ் -கோவ்-2-க்கு பரிசோதனை செய்வதற்கான கருவியை உள்நாட்டிலேயே உருவாக்குவதில் இந்திய விஞ்ஞானிகள் ஓய்வில்லாமல் முனைப்பு காட்டி வருகின்றனர்.


    நாட்டிலேயே வைரஸ் குறித்த ஆராய்ச்சியில் நிபுணத்துவம் பெற்றதுடன் , அதிநவீன கட்டமைப்புகள் கொண்ட தலைமை ஆய்வகமாக புனே-வில் உள்ள இந்திய மருத்துவ ஆராய்ச்சி குழுமத்தின் தேசிய வைரஸ் ஆராய்ச்சி நிறுவனம் செயல்படுகிறது. இந்தியாவில் ஆய்வகங்களில் உறுதிசெய்யப்பட்ட நோயாளிகளிடமிருந்து சார்ஸ்-கோவ்-2 வைரஸை தனிமைப் படுத்துவதில் தேசிய வைரஸ் ஆய்வு நிறுவனத்தின் தலைசிறந்த விஞ்ஞானிகள் குழு வெற்றி கண்டுள்ளது. இதுவே, சார்ஸ்-கோவ்-2-வுக்கான பரிசோதனை கருவியை உள்நாட்டிலேயே உருவாக்குவதற்கு வழிவகை செய்துள்ளது.


    புனே ஐசிஎம்ஆர் விஞ்ஞானிகள் ஆர்வமுடன் பணியாற்றி , சார்ஸ்-கோவ்-2-வுக்கான ஆன்டிபாடிகளை கண்டறிவதற்கு முற்றிலும் உள்நாட்டிலேயே ஐஜிஜி எலிசா பரிசோதனை கருவிகளை உருவாக்கி , அதன் செயல்பாடுகளை உறுதி செய்துள்ளனர் . மும்பையில் உள்ள இரண்டு இடங்களில் இந்த கருவியை வைத்து சோதனை செய்யப்பட்டது . இதன் மூலம் , மிகவும் சிறந்த முறையிலும் , குறிப்பிட்ட வகையிலும் செயல்படுவது கண்டறியப்பட்டுள்ளது . அதோடு , ஒரே முறையில் இரண்டரை மணி நேரத்துக்கு 90 மாதிரிகளை ஒன்றாக பரிசோதனை செய்யும் திறனையும் இந்த கருவி பெற்றுள்ளது .


    இதையொட்டி நடைபெற்ற நிகழ்ச்சியில் பேசிய டாக்டர் ஹர்ஷ் வர்த்தன் , ஆன்டிபாடிகளை கண்டறிவதற்காக புனேவில் உள்ள ஐ சி எம் ஆர் – என் ஐ வி - யால் உள்நாட்டிலேயே தயாரிக்கப்பட்ட வலுவான ஐஜிஜி எலிசா பரிசோதனை கருவியானது , மக்கள் தொகையில் எந்த அளவுக்கு கொரோனா வைரஸ் தொற்று ஏற்பட்டுள்ளது என்பதை கண்காணிப்பதில் முக்கியப் பங்கு வகிக்கும் என்று தெரிவித்தார் .


    எலிசா பரிசோதனை கருவிகளை மிகப்பெரும் அளவில் தயாரிப்பதற்கு ஜிடஸ் காடிலா நிறுவனத்துடன் ஐசிம்ஆர் இணைந்துள்ளது . புனே-வில் உள்ள ஐ சி எம் ஆர் – என் ஐ வி உருவாக்கிய இந்த தொழில்நுட்பம், மிகப்பெரும் அளவில் உற்பத்தி செய்வதற்காக புத்தாக்க முயற்சிகளை மேற்கொள்ளும் சர்வதேச மருத்துவ கருவிகள் தயாரிப்பு நிறுவனமான ஜிடஸ் காடிலா-விடம் வழங்கப்பட்டுள்ளது.


    *****


    

    

    
    (Release ID: 1623006) Visitor Counter : 23
    
    
      Read this release in: Punjabi , Telugu , English , Assamese , Urdu , Marathi , Hindi , Bengali