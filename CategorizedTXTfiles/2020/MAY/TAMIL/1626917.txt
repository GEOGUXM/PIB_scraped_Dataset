      சுற்றுலா அமைச்சகம்

      விடுதிகள் மற்றும் இதர இல்லங்களுக்கான அனுமதி/வகைப்பாட்டுக்கான செல்லுபடியாகும் காலம் 2020 ஜூன் 30ம் தேதி வரை நீட்டிப்பு
      Posted On: 26 MAY 2020 12:57PM by PIB Chennai


    பல்வேறு வகையான சுற்றுலாப் பயணிகள் எதிர்பார்க்கும் தரத்துடன் விடுதிகளை நட்சத்திர மதிப்பீட்டின் கீழ் மத்திய சுற்றுலா அமைச்சகம் வகைப்படுத்துகிறது . இந்த முறையின் கீழ் , விடுதிகள் ஒரு நட்சத்திரம் முதல் 3 நட்சத்திரம் வரையும் , நான்கு மற்றும் 5 நட்சத்திர விடுதிகள் மது வசதியுடன் அல்லது மது வசதி இல்லாமல் , ஐந்து நட்சத்திரம் டீலக்ஸ் , ஹெரிடேஜ் ( பேசிக் ), ஹெரிடேஜ் ( கிளாசிக் ), ஹெரிடேஜ் ( கிராண்ட் ), லெகசி வின்ட்டேஜ் ( பேசிக் ), லெகசி வின்ட்டேஜ் ( கிளாசிக் ), லெகசி வின்ட்டேஜ் ( கிராண்ட் ) மற்றும் அடுக்குமாடி விடுதிகள் , தங்கும் இல்லங்கள் , விருந்தினர் இல்லங்கள் போன்றவாறு வகைப்படுத்தப்படுகின்றன .


    கோவிட் -19 தொற்று மற்றும் முடக்கத்தால் , விடுதிகள் கடுமையாக பாதிக்கப்பட்டுள்ளன . விருந்தோம்பல் தொழிலுக்கான மிகவும் சிக்கலான நேரத்தைக் கருத்தில் கொண்டு , விடுதிகள் மற்றும் இதர இல்லங்களுக்கான அனுமதி , சான்றிதழ் , திட்ட அனுமதி , மறு அனுமதி மற்றும் வகைப்பாடு / மறுவகைப்பாடு ஆகியவற்றுக்கான செல்லுபடியாகும் காலம் முடிவடைந்திருந்தால் அல்லது முடிவடையும் நிலையில் இருந்தால் (24.03.2020 முதல் 29.6.2020 வரை ) அதற்கான தேதியை 30.06.2020 ம் வரை நீட்டிக்க முடிவு செய்யப்பட்டுள்ளது .


    அதேபோல் , சுற்றுலா முகவர்கள் , சுற்றுலா ஏற்பாட்டாளர்கள் , சாகச சுற்றுலா ஏற்பாட்டாளர்கள் , உள்நாட்டு சுற்றுலா ஏற்பாட்டாளர்கள் மற்றும் சுற்றுலாப் போக்குவரத்து ஏற்பாட்டாளர்கள் போன்றோரை அனுமதிப்பதற்கும் சுற்றுலாத்துறை அமைச்சகம் திட்டம் வைத்துள்ளது . இது இந்தியாவில் சுற்றுலாவை மேம்படுத்தும் , சுற்றுலா சேவைகளின் தரத்தை ஊக்குவிக்கும் .


    கோவிட் -19 தொற்றை முன்னிட்டு , மார்ச் 2020 முதலான முடக்க காலத்தில் , ஆய்வுப் பணி மற்றும் விண்ணப்ப ஆய்வு ஆகியவை ஒத்திப் போடப்பட்டதால் , அனைத்துப் பிரிவு சுற்றுலா ஏற்பாட்டாளர்களுக்கும் , ( உள்ளூர் , உள்நாட்டு , சாகசம் ), சுற்றுலா முகவர்கள் , சுற்றுலாப் போக்குவரத்து ஏற்பாட்டாளர்களுக்கான அனுமதியை சுற்றுலாத்துறை அமைச்சகத்தின் கீழ்கண்ட நிபந்தனைகளுக்கு உட்பட்டு , 6 மாத காலம் தளர்வு வழங்க சுற்றுலா அமைச்சகம் முடிவு செய்துள்ளது .

     1. இதற்கு முந்தைய அனுமதி காலாவதியாகியிருந்தால் அல்லது தற்போதைய அனுமதி மார்ச் 20, 2020 முதல் ( அதாவது , இந்திய சுற்றுலா அலுவலங்களின் ஆய்வுப் பணி முடிவடைவதற்கு , சுற்றுலாத்துறை அமைச்சகம் பிறப்பித்த தேதி ) முடக்க காலம் முடியும் வரை , மற்றும்
     2. தற்போதைய / முந்தைய அனுமதி காலாவதியாவதற்கு முன்பு புதுப்பிக்க விண்ணப்பித்தவர்கள் .

    -----

    
    
    (Release ID: 1626917) Visitor Counter : 18
    
    
      Read this release in: Telugu , English , Urdu , Hindi , Marathi , Manipuri , Bengali , Punjabi , Gujarati , Odia , Malayalam
    
    
    

2.