      பணியாளர் நலன், பொதுமக்கள் குறை தீர்ப்பு மற்றும் ஓய்வூதியங்கள் அமைச்சகம்

      கோவிட்-19 தொற்று காரணமாக ஜம்மு-காஷ்மீர், லடாக்கில் செய்யப்பட்டுள்ள ஏற்பாடுகள் ஜம்முவுக்கு வழக்கமான ரயில் சேவை தொடங்குவது குறித்து டாக்டர் ஜித்தேந்திர சிங் ஆய்வு
      Posted On: 12 MAY 2020 6:55PM by PIB Chennai


    ஜம்மு காஷ்மீர் , லடாக் மண்டலங்களில் கோவிட் -19 தொற்றால் ஏற்பட்டுள்ள தற்போதைய நிலை குறித்தும் , பிற மாநிலங்களில் தவித்துக்கொண்டிருந்தவர்கள் இரண்டு யூனியன் பிரதேசங்களுக்கும் வந்துள்ளது பற்றியும் , ஷ்ராமிக் சிறப்பு ரயில்கள் மூலம் வரும் பயணிகளுக்கான ஏற்பாடுகளை நிர்வாகம் செய்துள்ளது குறித்தும் , இரு யூனியன் பிரதேசங்களின் அனைத்து மாவட்ட துணை ஆணையர்களுடன் வடகிழக்கு பிராந்திய மேம்பாடு ( தனிப்பொறுப்பு ), பிரதமர் அலுவலகம் , பணியாளர் நலன் , ஓய்வூதியம் , பொதுமக்கள் குறைதீர்வு , அணுசக்தி மற்றும் விண்வெளித் துறை மத்திய இணையமைச்சர் டாக்டர் ஜித்தேந்திர சிங் இன்று கலந்துரையாடினார் . இது தவிர , ஜம்முவுக்கு நாளை முதல் வழக்கமான ரயில் சேவையைத் தொடங்குவது பற்றியும் அவர் ஆலோசனை மேற்கொண்டார் .


    கோவிட் பாதிப்பு இருமடங்காவதன் விகிதம் தேசிய சராசரியை விட ஜம்மு காஷ்மீரில் குறைவாக உள்ளதாக டாக்டர் ஜித்தேந்திர சிங் கூறினார் . கோவிட் -19 தொற்றுக்காக அதிக எண்ணிக்கையிலான சோதனைகள் செய்யப்பட்டிருப்பது பற்றி அவர் மனநிறைவை வெளியிட்டார் .


    பிற மாநிலங்களில் தவித்துக்கொண்டிருந்த மாணவர்கள் உள்பட 50,000- க்கும் அதிகமானோர் யூனியன் பிரதேசத்துக்கு வந்துள்ளதாகவும் , அவர்களை பரிசோதனை செய்து , தனிமைப்படுத்தி , வீடுகளுக்கு அனுப்பும் பணியை நிர்வாகம் மிகச்சிறப்பாக செய்துள்ளது என்றும் டாக்டர் சிங் தெரிவித்தார் . பல்வேறு கடைகளை , வெவ்வேறு நேரங்களில் , வெவ்வேறு நாட்களில் திறப்பதன் மூலம் , சந்தைகளை மீண்டும் இயங்கச் செய்வதுடன் , அதன் மூலம் சமூக இடைவெளி பின்பற்றப்படுவதைப் பராமரிக்க முடியும் என்று துணை ஆணையர்களுக்கு அமைச்சர் அறிவுறுத்தினார் .


    ---------------

    
    
    (Release ID: 1623525) Visitor Counter : 11
    
    
      Read this release in: English , Urdu , Hindi , Assamese , Punjabi , Odia , Telugu , Kannada