      பாதுகாப்பு அமைச்சகம்

      பாதுகாப்பு அமைச்சர் திரு. ராஜ்நாத் சிங், அமெரிக்கப் பாதுகாப்பு அமைச்சருடன் தொலைபேசி மூலம் உரையாடினார்.
      Posted On: 29 MAY 2020 6:48PM by PIB Chennai


    அமெரிக்கப் பாதுகாப்பு அமைச்சர் டாக்டர் மார்க் டி எஸ்பெரின் வேண்டுகோளுக்கு இணங்க , பாதுகாப்பு அமைச்சர் திரு . ராஜ்நாத் சிங் அவருடன் தொலைபேசி மூலம் உரையாடினார் . கொவிட் -19 பெருந்தொற்றை எதிர்க்கும் போராட்டத்தில் ஏற்பட்டுள்ள அனுபவங்களை இரு அமைச்சர்களும் பகிர்ந்து கொண்டனர் . இந்தவிஷயத்தில் சிறப்பான இருதரப்பு ஒத்துழைப்பைத் தொடர இருவரும் உறுதி மேற்கொண்டனர் . பல்வேறு இருதரப்பு பாதுகாப்பு ஏற்பாடுகளின் முன்னேற்றம் குறித்து ஆய்வு மேற்கொண்ட அவர்கள் , பாதுகாப்பு ஒத்துழைப்பை மேலும் வலுப்படுத்த தங்களின் அர்ப்பணிப்பு உணர்வைத் தெரிவித்தனர் . உரையாடலின் முடிவில் , இந்தியாவுக்கு பரஸ்பரம் வசதியான நேரத்தில் கூடிய விரைவில் வருகை தருமாறு அமைச்சர் எஸ்பெருக்கு , பாதுகாப்பு அமைச்சர் அழைப்பு விடுத்தார் . அதனை அவர் மகிழ்ச்சியுடன் ஏற்றுக்கொண்டார் .


    அண்மையில் இந்தியாவின் கிழக்குப் பகுதியை உம்பன் புயல் தாக்கியதில் ஏற்பட்ட உயிரிப்புகளுக்கு அமைச்சர் எஸ்பெர் தெரிவித்த இரங்கலுக்கு பாதுகாப்பு அமைச்சர் நன்றி தெரிவித்தார் . இந்தியாவின் நிவாரண நடவடிக்கைகள் குறித்து அவரிடம் விளக்கினார் . பாதுகாப்பு நலன் சார்ந்த பிராந்திய மேம்பாடு குறித்தும் இரு அமைச்சர்களும் தங்கள் கருத்துக்களைப் பகிர்ந்து கொண்டனர் .


    

    
    (Release ID: 1627883) Visitor Counter : 8
    
    
      Read this release in: Punjabi , English , Urdu , Hindi , Bengali , Manipuri , Odia , Telugu , Kannada