      சுற்றுலா அமைச்சகம்

      சுற்றுலா அமைச்சகத்தின் ‘’நமது நாட்டை தெரிந்து கொள்ளுங்கள்’’ தொடரில் ‘ நிலா நதியை ஆராய்வோம்’ என்ற பெயரில் 17-வது இணையதள காட்சி
      Posted On: 10 MAY 2020 7:55PM by PIB Chennai


    மத்திய சுற்றுலா அமைச்சகம் “ நமது நாட்டை தெரிந்து கொள்ளுங்கள் ” இணையதள காட்சி தொடரில் மே 9 ம் தேதி அன்று ‘ நிலா நதியை ஆராய்வோம் ’ என்ற தலைப்பில் , இதுவரை சென்று பார்த்திராத இடங்கள் தொடர்பான அர்த்தமுள்ள பயண அனுபவங்களை சுற்றுலாப் பயணிகளுக்கு எடுத்துக்காட்டியது .


    இணையதளக் காட்சியில் பங்கேற்றவர்கள் , கேராளாவின் பரதப்புழா என்று அழைக்கப்படும் நிலா நதி தீரத்தில் அமைந்துள்ள , குறைந்த அளவில் பிரபலமான நகரங்கள் , கிராமங்களுக்கு இந்தப்பயணக் காட்சியின் வழியே அழைத்துச் செல்லப்பட்டனர் . விவேகமான பயணங்களை மேற்கொள்ளும் ஆர்வலர்களுக்கும் , ஆய்வாளர்களுக்கும் அதிகாரபூர்வமான , தனித்துவமான அனுபவத்தை இது அளித்தது .


    ‘ நிலா நதியை ஆராய்வோம் ’ காட்சியுரை , தனித்துவமான இடங்கள் , அவற்றில் வசிக்கும் மக்கள் ஆகியவற்றை உள்ளடக்கிய பொறுப்பான சுற்றுலா கொள்கைகளை அங்கு பயணிப்பவர்களுடன் பகிர்ந்து கொள்கிறது .


    உள்நாட்டு சுற்றுலாவை மேம்படுத்துவதே , நம் நாட்டைப் தெரிந்து கொள்ளுங்கள் இணையதளக் காட்சி தொடரின் நோக்கமாகும் .


    இந்த இணையதளத் தொடரின் அமர்வுகள் தற்போது , https://www.youtube.com/channel/UCbzIbBmMvtvH7d6Zo_ZEHDA/featured என்ற வலைதளத்திலும் , மத்திய சுற்றுலா அமைச்சகத்தின் அனைத்து சமூக ஊடகங்களிலும் காணக் கிடைக்கும் .


    அடுத்த இணையதளக் காட்சித் தொடர் ‘ ஒடிசா ; இந்தியாவின் சிறந்த ரகசியம் ’ என்ற தலைப்பில் மே 12- ம் தேதி காலை 11 மணிக்கு நடைபெறுகிறது . அதற்கு இங்கே பதிவு செய்யுங்கள் https://bit.ly/OdishaDAD

    
    
    (Release ID: 1623007) Visitor Counter : 11
    
    
      Read this release in: English , Urdu , Hindi , Bengali , Manipuri , Punjabi , Odia , Telugu