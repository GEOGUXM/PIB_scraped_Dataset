      புவி அறிவியல் அமைச்சகம்

      தென்கிழக்கு மற்றும் அதனையொட்டிய கிழக்கு மத்திய அரபிக் கடல் மற்றும் லட்சத்தீவு பகுதியில் குறைந்த காற்றழுத்தம்: தெற்கு குஜராத்-வடக்கு மகாராஷ்டிரா கடற்கரைப் பகுதிகளுக்கு புயலுக்கு முந்தைய கண்காணிப்பு
      Posted On: 31 MAY 2020 9:17PM by PIB Chennai


    இந்திய வானிலைத் துறையின் தேசிய வானிலை முன்னறிவிப்பு மையம் / மண்டல சிறப்பு வானிலை மையம் / புயல் எச்சரிக்கை பிரிவு ஆகியற்றின் மாலை கண்காணிப்பு நிலவரம் :

     1. தென்கிழக்கு மற்றும் அதனையொட்டிய கிழக்கு மத்திய அரபிக் கடல் மற்றும் லட்சத்தீவு பகுதிக்கு மேலே , மே 31 மாலை 5.30 மணி நிலவரப்படி , குறைந்த காற்றழுத்த தாழ்வு நிலை உருவாகியுள்ளது . இது கிழக்கு மத்திய மற்றும் அதனையொட்டிய தென்கிழக்கு அரபிக் கடலில் அடுத்த 12 மணி நேரத்தில் தாழ்வுநிலையமாக மாறி , அடுத்த 24 மணி நேரத்தில் மேலும் தீவிரமடைந்து கிழக்கு மத்திய அரபிக் கடலுக்கு மேலே புயலாக மாறும் வாய்ப்புள்ளது . இது ஜூன் 2 ம் தேதி காலை வரை வடக்கு நோக்கி நகர்ந்து , பிறகு வடக்கு மற்றும் வடகிழக்கு நோக்கி சுழன்று வடக்கு மஹாராஷ்டிரா மற்றும் தெற்கு குஜராத் கடலோரப் பகுதியை ஜூன் 3 ம் தேதி திங்கள் அன்று சென்றடையும் எனத் தெரிகிறது .
     2. ஓமன் தெற்கு கடலோரப் பகுதி மற்றும் அதனையொட்டிய ஏமன் பகுதி மீதான காற்றழுத்த தாழ்வு நிலை மேற்கு நோக்கி கடந்த 6 மணி நேரத்தில் மணிக்கு 9 கி . மீ வேகத்தில் நகர்ந்து , மே 31, 2020 மாலை 5.30 மணி நிலவரப்படி சலாலாவுக்கு ( ஓமன் ) மேற்கே 110 கி . மீ தொலைவிலும் , அல் கயத்துக்கு ( ஏமன் ) வடகிழக்கே 120 கி . மீ தொலைவிலும் மையம் கொண்டிருந்தது . இது அடுத்த 12 மணி நேரத்தில் தொடர்ந்து தாழ்வு நிலையாகவும் , அதன்பின் படிப்படியாக வலுவிழக்கும் எனத் தெரிகிறது . இது அடுத்த 24 மணி நேரத்தில் மேற்கு மற்றும் தென்மேற்கு நோக்கி மெதுவாக நகரும் வாய்ப்பு அதிகமாக உள்ளது .
      * தெற்கு அரபிக் கடல் , மாலத்தீவு கொமோரின் பகுதி , தென்மேற்கு மற்றும் தென்கிழக்கு வங்காள வரிகுடா ஆகிய பகுதிகளில் அடுத்த 24 மணி நேரத்தில் தென்மேற்கு பருவமழை மேலும் முன்னேறுவதற்கான சூழல் சாதகமாகி கொண்டிருக்கின்றன . -----
    
    
    (Release ID: 1628294) Visitor Counter : 9
    
    
      Read this release in: English , Urdu , Hindi
    
    
    

*