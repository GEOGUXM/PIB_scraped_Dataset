      மனித வள மேம்பாட்டு அமைச்சகம்

      கல்வித் துறையை மேம்படுத்த பல்வேறு நடவடிக்கைகளை அறிவித்த மத்திய நிதி அமைச்சர்.
      Posted On: 18 MAY 2020 4:06PM by PIB Chennai


    கல்வித் துறைக்கு முன்னுரிமை அளித்ததற்காக பிரதமர் திரு . நரேந்திர மோடிக்கு மத்திய மனித வள மேம்பாடு அமைச்சர் திரு ரமேஷ் பொக்ரியால் நிஷாங்க் நன்றி தெரிவித்தார் . இந்த நடவடிக்கைகளுக்காக மத்திய நிதி அமைச்சருக்கும் நன்றி தெரிவித்த அவர் , கல்வி அமைப்பை மாற்றி நாட்டிலுள்ள மாணவர்களின் முழுமையான வளர்ச்சிக்கு அவை வழி வகுக்கும் என்று நம்பிக்கை தெரிவித்தார் .


    நாட்டின் தொலைதூரப் பகுதிகளில் உள்ள மாணவர்களையும் தரமான பாடத் திட்டங்கள் சென்றடவதை " ஒரே நாடு , ஒரே டிஜிட்டல் தளம் " மற்றும் " ஒரே வகுப்பு ஒரே அலைவரிசை " ஆகியவை உறுதி செய்யும் என்று திரு பொக்ரியால் கூறினார் . இத்தகைய நடவடிக்கைகள் கல்வியின் வீச்சையும் , சமநிலையையும் அதிகப்படுத்தி , வரும் காலங்களில் மொத்த சேர்க்கை விகிதத்தை அதிகரிக்கும் என்று அவர் கூறினார் . திவ்யங்க் எனப்படும் மாற்றுத் திறனுள்ள குழந்தைகளுக்கு உரிய முக்கியத்துவம் தரப்படுவதாகக் கூறிய அவர் , புதிய இந்தியாவை உருவாக்குவதற்கு ஒரு புதிய முன்னுதாரணத்தை இந்த நடவடிக்கைகள் தரும் என்று தெரிவித்தார் .


    இந்த திசையில் கீழ்கண்டவை உள்ளிட்ட உடனடி நடவடிக்கைகளை மத்திய நிதி அமைச்சர் அறிவித்தார் :


    1. டிஜிட்டல் / இணையம் / காற்றில் வரும் கல்வி உள்ளிட்ட அனைத்து முயற்சிகளையும் ஒன்று சேர்க்கும் வண்ணம் பிரதமர் மின் - கல்வி (PM e-VIDYA) என்னும் ஒருங்கிணைந்த நடவடிக்கை அறிமுகப்படுத்தப்படும் .


    2. தற்போதைய உலகப் பெருந்தொற்று காலத்தில் , மனநலனுக்கும் , உணர்ச்சிகள் நலனுக்கும் மாணவர்கள் , ஆசிரியர்கள் மற்றும் குடும்பங்களுக்கு உளவியல் - சமூக ஆதரவை அளிப்பது அவசியம் . இணையதளம் , கட்டணம் இல்லாத் தொலைபேசி எண் , மனநல ஆலோசனை அளிப்பவர்களின் தேசிய விவரப்புத்தகம் , உரையாடல் தளம் ஆகியவற்றின் மூலம் அத்தகைய ஆதரவை அளிக்க மனோதர்ப்பன் என்னும் திட்டம் தொடங்கப்படுகிறது .


    3. திறந்தவெளி , தொலைதூர மற்றும் இணையக் கல்வி ஒழுங்குமுறைக் கட்டமைப்பு மூலம் உயர் கல்வியில் மின் - கற்றலை அரசு விரிவுபடுத்துகிறது . சிறந்த 100 பல்கலைகழகங்கள் இணைய வகுப்புகளைத் தொடங்கும் .


    4. கற்றல் வெளிப்பாடுகள் மீது மாணவர்கள் கவனம் செலுத்தும் வகையில் , அனுபவப்பூர்வமான மற்றும் மகிழ்சிகரமான கற்றலை , திறனாய்வு சிந்தனை , படைப்பாற்றல் மற்றும் தொடர்புத் திறனோடு வழங்குவதை ஊக்குவிக்க வேண்டிய தேவை இருக்கிறது . இந்திய நெறிமுறைகளின் வேர்களோடு , உலகளாவிய திறன் தேவைகளையும் உள்ளடக்கியதாக பாடத்திட்டங்கள் இருக்க வேண்டும் . எனவே , மாணவர்களையும் , வருங்கால ஆசிரியர்களையும் சர்வதேசத் தரநிலைகளுக்கு ஏற்பத் தயார்படுத்தும் வகையில் , பள்ளிக் கல்வி , ஆசிரியர் கல்வி மற்றும் ஆரம்ப குழந்தைப் பருவக் கட்டத்துக்கு , தேசிய பாடத்திட்டம் மற்றும் கற்பித்தல் கட்டமைப்பு ஒன்றை உருவாக்கத் திட்டமிடப்பட்டுள்ளது .


    5. நாட்டில் உள்ள ஒவ்வொரு குழந்தையும் அடிப்படைக் கல்வி மற்றும் எண்ணறிவைக் கட்டாயம் பெறுவதை உறுதி செய்வதற்காக , தேசிய அடிப்படைக் கல்வி மற்றும் எண்ணறிவு இயக்கம் அறிமுகப்படுத்தப்படும் . மூன்று முதல் 11 வயது வரை உள்ள சுமார் நான்கு கோடி குழந்தைகளின் கல்வித் தேவைகளை இந்த இயக்கம் பூர்த்தி செய்யும் .

    
    
    (Release ID: 1624891) Visitor Counter : 28
    
    
      Read this release in: Punjabi , Hindi , English , Marathi , Manipuri , Bengali , Odia , Telugu , Kannada , Malayalam