      மத்திய அமைச்சரவை

      இடம் பெயர்ந்தோர் / சிக்கித் தவிக்கும் இடம் பெயர்ந்தோருக்கு உணவு தானியங்களை ஒதுக்க சுய-சார்பு இந்தியா தொகுப்புக்கு அமைச்சரவை ஒப்புதல் அளித்தது
      Posted On: 20 MAY 2020 2:23PM by PIB Chennai


    சுமார் 8 கோடி இடம் பெயர்ந்தோர் / சிக்கித் தவிக்கும் இடம் பெயர்ந்தோருக்கு , இரு மாதங்களுக்கு ( மே மற்றும் ஜூன் , 2020) இலவசமாக மாதத்துக்கு தலா 5 கிலோ உணவு தானியங்களை மத்தியத் தொகுப்பில் இருந்து வழங்குவதற்கு பிரதமர் திரு . நரேந்திர மோடி தலைமையிலான மத்திய அமைச்சரவை பின்தேதியிட்டு ஒப்புதல் அளித்துள்ளது .


    இதற்கு உணவு மானியமாகத் தோராயமாக ரூ 2,982.27 கோடி தேவைப்படும் . மேலும் , மாநிலங்களுக்கிடையேயான போக்குவரத்து செலவு , கையாளும் செலவு , விற்பனையாளர் லாபம் / கூடுதல் விற்பனையாளர் லாபம் ஆகியவற்றுக்குத் தேவைப்படும் ரூ 127.25 கோடியையும் மத்திய அரசே முழுவதும் ஏற்றுக் கொள்ளும் . எனவே , இந்திய அரசின் மொத்த மானியம் ரூ 3,109.52 கோடி என மதிப்பிடப்படுகிறது .


    கொவிட் -19 மூலமாக ஏற்பட்டுள்ள பொருளாதார சிக்கலினால் பாதிக்கப்பட்டுள்ள இடம் பெயர்ந்தோர் / சிக்கித் தவிக்கும் இடம் பெயர்ந்தோரின் துன்பங்களை இந்த ஒதுக்கீடு குறைக்கும் .


    ***

    
    
    (Release ID: 1625366) Visitor Counter : 21
    
    
      Read this release in: English , Urdu , Marathi , Hindi , Bengali , Manipuri , Punjabi , Gujarati , Odia , Telugu , Kannada , Malayalam