      நிதி அமைச்சகம்

      பிரிக்ஸ் நாடுகளின் வரித்துறைth தலைவர்களின் கூட்டம் காணொளிக் காட்சி மூலம் மே 20, 2020ஆம் தேதி நடந்தது.
      Posted On: 29 MAY 2020 8:46PM by PIB Chennai


    பிரேசில் , ரஷ்யா , இந்தியா , சீனா , தென்ஆப்பிரிக்கா ஆகிய நாடுகளை உள்ளடக்கிய பிரிக்ஸ் அமைப்பின் வரித்துறைத் தலைவர்களின் கூட்டம் மே 20, 2020 அன்று நடந்தது . இந்தக் கூட்டம் மாஸ்கோவில் நடைபெறுவதாக இருந்தது . ஆனால் கோவிட் -19 தொற்றை முன்னிட்டு , இது காணொளிக்காட்சி மூலம் நடந்தது .


    இந்தக் கூட்டத்தில் இந்தியா சார்பில் , மத்திய அரசின் நிதித்துறை செயலாளர் டாக்டர் . அஜய்பூஷன்பாண்டே கலந்துகொண்டார் . கோவிட் -19 பிரச்சினை காரணமாக , வரிசெலுத்துவோருக்கு ஏற்பட்ட பாதிப்பைக் குறைக்க , கடன் தவணை செலுத்துதல் ஒத்திவைப்பு , தாமதக் கட்டணத்துக்கான வட்டிவீதம் குறைப்பு , வட்டிக்குறைப்பு போன்ற இந்தியா எடுத்த பல நடவடிக்கைகளை அவர் பிரிக்ஸ் நாடுகளுடன் பகிர்ந்து கொண்டார் . பிரிக்ஸ் நாடுகளின் வரி நிர்வாகங்கள் அவ்வப்போது எடுக்கப்படும் கோவிட் -19 தொடர்பான வரி நடவடிக்கைகளைப் பகிர்ந்துகொள்ள வேண்டும் என அவர் வலியுறுத்தினார் . இது தொற்று சமயத்தில் நிதி மற்றும் பொருளாதாரத்தில் ஏற்படும் பாதிப்பு பற்றிய புரிதலை அதிகரிக்க உதவும் என்றார் . மேலும் தொற்றுப்பரவலைக் கட்டுப்படுத்துவது மற்றும் தொற்றுபாதிப்பிலிருந்து மீள்வதற்கு அரசு எடுக்கும் முயற்சிகளுக்கு உதவுவதில் பல்வேறு சாத்தியங்களை மதிப்பீடு செய்ய இந்தத் தகவல்பகிர்வு ஊக்குவிக்கும் என்றார் .


    எல்லை தாண்டிய நிதிமோசடிக் குற்றங்கள் , வரிவிதிப்பு மட்டும் அல்லாமல் பல பாதிப்புகளை ஏற்படுத்துவதால் , இப்பிரச்சினையைக் கையாள்வதில் அரசின் முழு அணுகுமுறையைப் பின்பற்றும் அவசியத்தை டாக்டர் . பாண்டே சுட்டிக் காட்டினார் . ஊழல் , நிதிமோசடி மற்றும் தீவிரவாத்துக்கு நிதியளிப்பது போன்றவற்றை எதிர்கொள்வதில் , வரி ஒப்பந்த்த்தின் கீழ் அதிக அளவிலான தகவல்களைப் பகிர்ந்து கொள்ள பிரிக்ஸ் நாடுகள் சம்மதிக்க வேண்டும் எனவும் அவர் வலியுறுத்தினார் .

    
    
    (Release ID: 1627885) Visitor Counter : 9
    
    
      Read this release in: Assamese , English , Urdu , Hindi , Bengali , Punjabi , Telugu , Kannada