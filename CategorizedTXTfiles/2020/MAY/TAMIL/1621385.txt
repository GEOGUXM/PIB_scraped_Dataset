      பாதுகாப்பு அமைச்சகம்

      “சமுத்ர சேது” செயல்பாட்டை தொடங்கியது இந்திய கடற்படை
      Posted On: 05 MAY 2020 7:18PM by PIB Chennai


    வெளிநாடுகளிலிருந்து இந்திய குடிமக்களை அழைத்துவருவதற்காக தேசிய அளவிலான முயற்சியின் ஒரு அங்கமாக “ சமுத்ர சேது ” , அதாவது கடல் பாலம் செயல்பாட்டை இந்திய கடற்படை தொடங்கியுள்ளது . முதல் கட்டமாக , மாலத்தீவு குடியரசில் உள்ள மாலே துறைமுகத்துக்கு இந்திய கடற்படையின் ஜலஸ்வா , மகர் ஆகிய கப்பல்கள் பயணம் மேற்கொண்டுள்ளன . மே 8 ம் தேதி முதல் மீட்புப்பணிகள் மேற்கொள்ளப்படும் .


    கடற்படை கப்பல்கள் மூலம் அழைத்து வரப்படும் இந்தியர்களின் பட்டியலை மாலத்தீவில் உள்ள இந்திய தூதரகம் தயாரித்து வருகிறது . உரிய மருத்துவ சோதனைகளுக்குப் பிறகு , அவர்களை அழைத்துவருவதற்கான ஏற்பாடுகளையும் இந்திய தூதரகம் செய்யும் . முதல் பயணத்தில் ஒட்டுமொத்தமாக ஆயிரம் பேரை அழைத்துவர திட்டமிடப்பட்டுள்ளது . கப்பலின் திறன் மற்றும் மருத்துவ வசதிகளின் அடிப்படையிலும் , கோவிட் -19 தொற்று கட்டுப்படுத்துவதற்கான சமூக இடைவெளி விதிகளை பின்பற்றியும் இந்த நடவடிக்கை எடுக்கப்படும் .


    அழைத்துவரப்படுபவர்கள் , கேரள மாநிலத்தில் உள்ள கொச்சியில் தரையிறக்கப்படுவர் . அவர்களை மாநில அரசு கவனித்துக் கொள்ளும் . இந்திய அரசின் பல்வேறு அமைப்புகள் மற்றும் பாதுகாப்பு , வெளியுறவு விவகாரம் , உள்துறை விவகாரம் , சுகாதார அமைச்சகங்களும் , மாநில அரசுகளும் ஒருங்கிணந்து தீவிரமாக இந்தப் பணிகள் மேற்கொள்ளும் .


    ***

    
    
    (Release ID: 1621385) Visitor Counter : 19
    
    
      Read this release in: Telugu , English , Urdu , Hindi , Manipuri , Punjabi , Odia , Kannada , Malayalam