      உள்துறை அமைச்சகம்

      ஒரே சபதம், ஒரே லட்சியம் - சுய-சார்பான இந்தியா: திரு. அமித் ஷா
      
      நாடு முழுவதிலும் உள்ள மத்திய ஆயுத காவல் படை (CAPF) விற்பனையகங்களிலும், அங்காடிகளிலும் ஜூன் 1, 2020இல் இருந்து உள்நாட்டு தயாரிப்புகள் மட்டுமே விற்கப்படும்

      Posted On: 13 MAY 2020 2:39PM by PIB Chennai

    நாட்டை சுய - சார்போடு திகழச் செய்யவும் , இந்தியாவில் தயாரிக்கப்பட்ட பொருள்களைப் பயன்படுத்தவும் பிரதமர் திரு . நரேந்திர மோடி நேற்று ஒரு வேண்டுகோள் விடுத்தார் . உலகத்தின் தலைமையாக இந்தியாவை ஆக்கும் வழிகாட்டும் விளக்கு என்று அந்த வேண்டுகோளை மத்திய உள்துறை அமைச்சர் , திரு . அமித் ஷா வர்ணித்தார் .


    இதைத் தொடர்ந்து இன்று , நாடு முழுவதிலும் உள்ள மத்திய ஆயுதக் காவல் படை (CAPF) விற்பனையகங்களிலும் , அங்காடிகளிலும் ஜூன் 1, 2020 இல் இருந்து உள்நாட்டுத் தயாரிப்புகள் மட்டுமே விற்கப்படும் என்று உள்துறை அமைச்சகம் முடிவெடுத்துள்ளது . இதன் மொத்தக் கொள்முதல் மதிப்பு சுமார் ரூ . 2,800 கோடியாக இருக்கும் . 10 இலட்சம்மத்திய ஆயுத காவல் படையினரின் 50 இலட்சம் குடும்ப உறுப்பினர்கள் இதன் மூலம் உள்நாட்டுத் தயாரிப்புகளைப் பயன்படுத்துவர் .


    நாட்டு மக்களுக்கு ஒரு வேண்டுகோளை விடுத்த உள்துறை அமைச்சர் , " உள்நாட்டில் தயாரிக்கப்படும் பொருள்களை நீங்கள் முடிந்த அளவுக்குப் பயன்படுத்தி , அடுத்தவர்களையும் இதைச் செய்யும்படி ஊக்குவிக்க வேண்டும் . இது பின் தங்கும் நேரமல்ல , மாறாக நெருக்கடியை வாய்ப்பாக பயன்படுத்தும் நேரம் ," என்றார் .


    திரு . ஷாவைப் பொறுத்தவரை , ஒவ்வொரு இந்தியரும் இந்தியாவில் தயாரிக்கப்படும் பொருள்களை ( சுதேசி ) மட்டுமே பயன்படுத்த சபதம் எடுத்தால் , அடுத்த ஐந்து ஆண்டுகளில் நாடு தன்னிறைவு அடைந்து விடும் .


    " உள்நாட்டுத் தயாரிப்புகளைப் பயன்படுத்தி , இந்தியாவை சுய - சார்பு நிறைந்த நாடாக ஆக்கும் பயணத்தில் நாம் அனைவரும் பிரதமர் மோடியின் கரங்களை வலுப்படுத்துவோம் ," என்றுநாட்டு மக்களுக்கு உள்துறை அமைச்சர் வேண்டுகோள் விடுத்தார் .


    ***

    
    
    (Release ID: 1623581) Visitor Counter : 34
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Gujarati , Odia , Telugu , Kannada , Malayalam