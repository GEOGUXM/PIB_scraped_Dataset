      குறு சிறு மற்றும் நடுத்தர தொழில் துறை அமைச்சகம்

      நேர்மறை எண்ணத்துடன் இருக்கும்படியும், தற்போதைய சூழ்நிலையைப் பயன்படுத்திக் கொள்ளுமாறும் நிகழ்ச்சிகள் மற்றும் பொழுதுபோக்கு மேலாண்மைத் தொழிலையும், சிறு கடன் நிறுவனங்களையும் திரு. கட்காரி கேட்டுக்கொண்டார்.
      Posted On: 08 MAY 2020 6:00PM by PIB Chennai


    நிகழ்ச்சிகள் மற்றும் பொழுதுபோக்கு மேலாண்மை சங்கப் பிரதிநிதிகளுடனும் கடன் தொழில் வளர்ச்சிக் குழுவின் உறுப்பினர்களுடனும் , அவர்களது தொழிலில் கொவிட் -19 ஏற்படுத்தியுள்ள பாதிப்புகள் குறித்து , மத்திய சிறு , குறு , நடுத்தரத் தொழில்கள் , சாலைப் போக்குவரத்து மற்றும் நெடுஞ்சாலைகள் அமைச்சர் திரு . நிதின் கட்காரி காணொளிக் காட்சி மூலம் இன்று கூட்டங்களை நடத்தினார் .


    கலந்துரையாடலின் போது , கொவிட் -19 பெருந்தொற்றின் காரணமாக சிறு , குறு நடுத்தரத் தொழில்கள் எதிர்கொள்ளும் சவால்கள் குறித்து கவலை தெரிவித்த பிரதிநிதிகள் , சில ஆலோசனைகளைத் தெரிவித்ததுடன் , தங்கள் துறை தொடர்ந்து இயங்குவதற்கு அரசின் ஆதரவைக் கோரினர் .


    இந்தத் துறை சிறப்பாக இயங்கி வருவதாகத் தெரிவித்த திரு . கட்காரி , அவர்களது திறமையும் , நோக்கமும் பரவலாக அங்கீகரிக்கப்பட்டு வருவதாகவும் கூறினார் . கொரோனாவுக்கு எதிராக நாம் போர் செய்து வருவதால் , சிறு , குறு , நடுத்தரத் தொழில்களாக நிகழ்ச்சிகள் மற்றும் பொழுதுபோக்கு மேலாண்மை தொழில் புரிவோர் தங்களைப் பதிவு செய்து கொண்டு அது தொடர்பான திட்டங்களில் இருந்து பலனடையுமாறுக் கேட்டுக்கொண்டார் .


    நிகழ்ச்சிகள் மற்றும் பொழுதுபோக்கு மேலாண்மையை சிறு , குறு , நடுத்தரத் தொழிலாகப் பதிவு செய்ய ஒரு பிரிவை அறிமுகப்படுத்துவது , சிறு , குறு , நடுத்தரத் தொழில்களுக்கு மாநில / மாவட்ட அளவில் பிரத்யேக அலுவலர்களை நியமிப்பதற்கான தேவை , நிதியைத் திரட்ட சிறு கடன் நிறுவனங்களுக்கு உதவி , தகுந்த திட்டத்தின் கீழ் வழங்கப்படும் உத்தரவாதங்களைப் பெற சிறு கடன் நிறுவனங்களுக்குத் தேவையான கடன் மதிப்பீட்டை ரத்து செய்தல் உட்பட சில முக்கியமான விஷயங்கள் வலியுறுத்தப்பட்டு ஆலோசனைகள் வழங்கப்பட்டன .


    பிரதிநிதிகளின் கேள்விகளுக்குப் பதிலளித்த திரு . கட்காரி , முடிந்த அனைத்து உதவிகளையும் செய்வதாக உறுதியளித்தார் . தன்னுடைய அமைச்சகம் தொடர்பான அவர்களது கோரிக்கையை பரிசீலிப்பதாகக் கூறிய அவர் , தொடர்புடைய இதர துறைகள் / அரசுகளுக்கும் அதை எடுத்து செல்வதாகத் தெரிவித்தார்


    .


    ***

    
    
    (Release ID: 1622238) Visitor Counter : 17
    
    
      Read this release in: English , Urdu , Marathi , Hindi , Bengali , Assamese , Punjabi , Odia , Telugu , Kannada