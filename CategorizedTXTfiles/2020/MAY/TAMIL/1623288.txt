      சுகாதாரம் மற்றும் குடும்ப நலத்துறை அமைச்சகம்

      சர்வதேச செவிலியர் தினம் அனுசரிக்கப்பட்டது.
      "செவிலியர்கள் மற்றும் இதர சுகாதாரப் பணியாளர்கள் இல்லாமல், பெருந் தொற்றுகளுக்கு எதிரான போரை நம்மால் வெல்ல முடியாது": டாக்டர் ஹர்ஷ் வர்தன்.
      
      Posted On: 12 MAY 2020 3:13PM by PIB Chennai


    இந்த வருடம் புளோரன்ஸ் நைட்டிங்கேலின் 200- ஆவது பிறந்த நாளைக் குறிக்கும் சர்வதேச செவிலியர் தினத்தை முன்னிட்டு , காணொளிக் காட்சி மூலம் நடந்தக் கொண்டாட்டங்களுக்கு மத்திய சுகாதாரம் மற்றும் குடும்ப நல அமைச்சர் , டாக்டர் ஹர்ஷ் வர்தன் இன்று தலைமை தாங்கினார் . ' செவிலியர் மற்றும் துணை செவிலியர்களுக்கான ஆண்டு ' என்று உலக சுகாதார நிறுவனம் அறிவித்து இருப்பதால் இந்த வருடம் இன்னும் முக்கியத்துவம் பெறுகிறது . பல இலட்சக்கணக்கான செவிலியர்கள் ஆன்லைன் மூலம் இந்த நிகழ்ச்சியில் கலந்துகொண்டனர் .


    செவிலியர் தொழிலில் இருப்பவர்களின் பணியையும் , தன்னலமில்லாத அர்ப்பணிப்பையும் பாராட்டிய டாக்டர் ஹர்ஷ் வர்தன் , அவர்களை சுகாதார விநியோக அமைப்பின் வலிமையான மற்றும் முக்கியமான தூண்கள் என்றார் . " உங்கள் பணி மற்றும் நேர்மையின் ஆழத்தை வார்த்தைகளால் போதுமான அளவு வெளிப்படுத்த முடியாது , உங்கள் அர்ப்பணிப்பு அத்தகையது . உங்களின் அன்புக்கும் , அர்ப்பணிப்புக்கும் , குணப்படுத்தும் தொடுதலுக்கும் , ஒரு பொழுது எவ்வளவு கடினமானதாக இருந்தாலும் , நோயாளிகளை எப்போதுமே முன்னிலைப் படுத்தும் தன்மைக்கும் உங்கள் அனைவருக்கும் நன்றி ," என்றார் . தற்போதைய பெருந்தொற்று நேரத்தில் என்றும் தொடரும் அவர்களுடைய மிகச்சிறந்த பணிக்கு அமைச்சர் நன்றி தெரிவித்தார் . " செவிலியர்கள் மற்றும் இதர சுகாதாரப் பணியாளர்கள் இல்லாமல் , பெருந்தொற்றுகளுக்கு எதிரான போரை நம்மால் வெல்ல முடியாது ; நிலையான வளர்ச்சி இலக்குகளையோ அல்லது உலகளாவிய சுகாதாரத் தழுவலையோ நம்மால் எட்டி இருக்க முடியாது ," என்று அவர் தெரிவித்தார் .


    கொவிட் சமயத்தில் மிகப்பெரிய சவாலுக்கு உட்படுத்தப்பட்டு இருக்கும் செவிலியர்களின் தைரியத்தை டாக்டர் ஹர்ஷ்வர்தன் பாராட்டினார் . " சமீபத்தில் இறந்த அஞ்சா நெஞ்சர்களான திருமதி . ஜோதி வித்தல் ரக்ஷா , செவிலியர் பணி , பூனே ; திருமதி . அனிதா கோவிந்த்ராவ் ராத்தோட் , துணைத் தலைமைச் செவிலியர் , புனே , மற்றும் திருவாளர் மார்க்ரெட் , செவிலியர் அலுவலர் , இஎஸ்ஐ மருத்துவமனை , ஜில்மில் ஆகியோரை நான் இன்று நினைத்துப் பார்க்கிறேன் . அவர்களின் குடும்பங்களுக்கு எனது இரங்கலைத் தெரிவித்துக் கொள்கிறேன் . இந்த நோயோடு நாம் தொடர்ந்து போராடுவோம் , நமது எண்ணங்களை உயர்வாக வைத்துக்கொள்வோம் , மற்றும் தேவையான முன்னெச்சரிக்கை நடவடிக்கைகளை எடுத்தும் , பயிற்சிகளை மேற்கொண்டும் , நெறிமுறைகளை பின்பற்றியும் , நம்மை பாதுகாத்துக் கொள்வோம் என்று நான் உங்களுடன் நின்று உறுதி ஏற்கிறேன் ," என்று அவர் கூறினார் .


    முன்னணியில் நின்று போராடும் சுகாதாரப் பணியாளர்களைப் பாதுகாக்கும் விதத்தில் , சுகாதாரப் பணியாளர்களுக்கு எதிராக எந்த வன்முறையும் நடக்காமல் இருக்க சட்டத்திருத்தம் ஒன்று அமல்படுத்தப்பட்டுள்ளதாக அவர் கூறினார் . அத்தகைய வன்முறைகளை தண்டனைக்குரியதாகவும் , பிணையில் வெளியில் வர முடியாததாகவும் ஆக்கி , சுகாதாரப் பணியாளர்களுக்கு எதிராக நடைபெறும் வன்முறைகளுக்கும் , நோய் சம்பந்தமாக சுகாதாரப் பணியாளருக்கு ஒரு வேளை நேரடித் தொடர்பு இருக்கும் பட்சத்தில் சொத்துகளுக்கு ஏற்படும் பாதிப்புகளுக்கும் நஷ்ட ஈடு வழங்க ஆவண செய்வதற்கு அந்த சட்டத்திருத்தம் வழி வகுக்கிறது .


    அத்தகைய வன்முறை செயல்களைத் தூண்டி விட்டாலோ அல்லது அவற்றில் ஈடுபட்டாலோ மூன்று மாதத்திலிருந்து ஐந்து வருடங்கள் வரை சிறைத் தண்டனையும் , ரூபாய் 50 ஆயிரத்திலிருந்து 2 இலட்சம் வரை அபராதமும் விதிக்கப்படும் . படுகாயம் ஏற்படுத்தினால் , 6 மாதங்கள் முதல் 7 வருடங்கள் வரை சிறைத்தண்டனையும் , ரூபாய் ஒரு இலட்சம் முதல் 5 இலட்சம் வரை அபராதமும் விதிக்கப்படும் . கூடுதலாக , சொத்துக்களுக்கு ஏற்படுத்திய பாதிப்புக்கு , சொத்தின் சந்தை விலையை விட இருமடங்கு நஷ்ட ஈட்டை பாதிப்படைந்தவர்களுக்கு தரவேண்டும் .


    மேலும் , கொவிட் -19 நோயாளிகளுடன் நேரடித் தொடர்பு வைத்திருக்கக் கூடிய மற்றும் இதனால் பாதிப்படையக்கூடிய ஆபத்தில் இருக்கும் சமூக சுகாதாரப் பணியாளர்கள் உட்பட 22.12 இலட்சம் பொது சுகாதாரச் சேவை அளிப்பவர்களுக்கு , 90 நாட்களுக்கு ரூ . 50 இலட்சம் காப்பீட்டை வழங்கும் ' பிரதமரின் ஏழைகள் மறுவாழ்வுத் தொகுப்பு : கொவிட் -19- உடன் போரிடும் சுகாதாரப் பணியாளர்களுக்கான காப்பீட்டுத் திட்டத்துக்கு ' அரசு ஒப்புதல் அளித்துள்ளது . கொவிட் -19 தொற்றினால் ஏற்படும் எதிர்பாராத உயிரிழப்புகளையும் இது உள்ளடக்கும் .


    ***
    

    
    (Release ID: 1623288) Visitor Counter : 21
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Telugu , Kannada , Malayalam