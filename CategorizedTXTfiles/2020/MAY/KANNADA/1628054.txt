      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಕೋವಿಡ್ 19 ಕ್ಕಾಗಿ ಜೈವಿಕ ತಂತ್ರಜ್ಞಾನ ಇಲಾಖೆಯಿಂದ ಕ್ಷಿಪ್ರ ಪ್ರತಿಕ್ರಿಯಾ ನಿಯಂತ್ರಣ ವ್ಯವಸ್ಥೆ ಸಕ್ರೀಯಗೊಳಿಸುವ ಕಾರ್ಯವಿಧಾನ ಅಳವಡಿಕೆ
      Posted On: 30 MAY 2020 2:57PM by PIB Bengaluru


    ಕೋವಿಡ್ 19 ಕ್ಕಾಗಿ ಜೈವಿಕ ತಂತ್ರಜ್ಞಾನ ಇಲಾಖೆಯಿಂದ


    ಕ್ಷಿಪ್ರ ಪ್ರತಿಕ್ರಿಯಾ ನಿಯಂತ್ರಣ ವ್ಯವಸ್ಥೆ ಸಕ್ರೀಯಗೊಳಿಸುವ ಕಾರ್ಯವಿಧಾನ ಅಳವಡಿ ಕೆ

  
  
  

    ಜೈವಿಕ ಸುಕ್ಷತಾ ನಿಯಂತ್ರಣವನ್ನು ಸುಗಮಗೊಳಿಸಲು ಮತ್ತು ಪುನರ್ ಸಂಯೋಜಕ ಡಿ ಎನ್ ಎ ತಂತ್ರಜ್ಞಾನವನ್ನು ಹಾಗೂ ಅಪಾಯಕಾರಿ ಸೂಕ್ಷ್ಮ ಜೀವಿಗಳ ಕುರಿತು ಸಂಶೋಧನೆ ಮತ್ತು ಅಭಿವೃದ್ಧಿ ಕೈಗೊಳ್ಳುತ್ತಿರುವ ಸಂಶೋಧಕರು ಮತ್ತು ಉದ್ಯಮಗಳಿಗೆ ಅನುಕೂಲ ಕಲ್ಪಿಸಲು ಜೈವಿಕ ತಂತ್ರಜ್ಞಾನ ಇಲಾಖೆ ಹಲವಾರು ಸಕಾರಾತ್ಮಕ ಕ್ರಮಗಳನ್ನು ಕೈಗೊಂಡಿದೆ .

     1. ಭಾರತೀಯ ಜೈವಿಕ ಸುರಕ್ಷತಾ ಮಾಹಿತಿ ಪೋರ್ಟಲ್ ನ ಕಾರ್ಯಾಚರಣೆ . ಮೇ 2019 ರಲ್ಲಿ ಆರಂಭಿಸಲಾದ ಭಾರತೀಯ ಜೈವಿಕ ಸುರಕ್ಷತಾ ಮಾಹಿತಿ ಪೋರ್ಟಲ್ ನ್ನು ಸಂಪೂರ್ಣವಾಗಿ ಕಾರ್ಯರೂಪಕ್ಕೆ ತರಲಾಯಿತು ಮತ್ತು ಈಗ ಇಲಾಖೆಯು ಎಲ್ಲ ಹೊಸ ಅರ್ಜಿಗಳನ್ನು ಆನ್ ಲೈನ್ ಪೋರ್ಟಲ್ ಮೂಲಕವೇ ಸ್ವೀಕರಿಸುತ್ತಿದೆ . ಇದು ಸಂಪೂರ್ಣ ಪ್ರಕ್ರಿಯೆಯನ್ನು ಸಕಾಲಕ್ಕೆ ಮತ್ತು ಪಾರದರ್ಶಕವಾಗುವಂತೆ ಮಾಡಿದೆ .
     2. ಸಂಶೋಧನಾ ಮತ್ತು ಅಭಿವೃದ್ಧಿ ಉದ್ದೇಶಕ್ಕಾಗಿ ಜಿ ಇ ಜೀವಿಗಳ ಆಮದು , ರಫ್ತು ಮತ್ತು ಅದರ ಉತ್ಪನ್ನದ ಸರಳೀಕರಣಗೊಳಿಸಿದ ಮಾರ್ಗಸೂಚಿಗಳ ಅಧಿಸೂಚನೆ : ಇಲಾಖೆಯು ಜನವರಿ 2020 ರಲ್ಲಿ ಪರಿಷ್ಕೃತ ಮಾರ್ಗಸೂಚಿಗಳನ್ನು ಹೊರಡಿಸಿತು . ಇದರಲ್ಲಿ ಆರ್ ಜಿ 1 ಮತ್ತು ಆರ್ ಜಿ 2 ವಸ್ತುಗಳಿಗೆ ಸಂಶೋಧನೆ ಮತ್ತು ಅಭಿವೃದ್ಧಿ ಉದ್ದೇಶಕ್ಕಾಗಿ ಆಮದು , ರಫ್ತು ಮತ್ತು ಜಿ ಇ ಜೀವಿಗಳ ವಿನಿಮಯ ಹಾಗೂ ಅದರ ಉತ್ಪನ್ನಗಳ ಬಗ್ಗೆ ನಿರ್ಧಾರ ಕೈಗೊಳ್ಳುವ ಅಧಿಕಾರವನ್ನು ಸಾಂಸ್ಥಿಕ ಜೈವಿಕ ಸುರಕ್ಷತಾ ಸಮೀತಿಗೆ ವಹಿಸಲಾಗಿದೆ .
     3. ಕೋವಿಡ್ 19 ಕುರಿತು ಸಂಶೋಧನೆ ಮತ್ತು ಅಭಿವೃದ್ಧಿ ಸೌಲಭ್ಯ : ಕೊರೊನಾ ವೈರಾಣು ಹರಡುವಿಕೆಯಿಂದ ಉದ್ಭವಿಸುತ್ತಿರುವ ಸಂದರ್ಭಗಳನ್ನು ಪರಿಗಣಿಸಿ ಮತ್ತು ಕೋವಿಡ್ 19 ಕ್ಷಿಪ್ರ ಸಂಶೋಧನೆ ಮತ್ತು ಅಭಿವೃದ್ಧಿಯ ಅವಶ್ಯಕತೆಯ ಬಗೆಗಿನ ತಿಳಿವಳಿಕೆಯೊಂದಿಗೆ ಕೋವಿಡ್ 19 ಕುರಿತು ಸಂಶೋಧನೆ ನಡೆಸುತ್ತಿರುವ ಸಂಶೋಧಕರು ಮತ್ತು ಉದ್ಯಮಗಳಿಗೆ ಅನುಕೂಲವಾಗುವಂತೆ ಇಲಾಖೆಯು ಸಕಾರಾತ್ಮಕವಾಗಿ ಹಲವಾರು ಕ್ರಮಗಳನ್ನು ಕೈಗೊಂಡಿದೆ . ಕೋವಿಡ್ 19 ಕುರಿತು ಡಿಬಿಟಿ ಈ ಕೆಳಗಿನ ಮಾರ್ಗಸೂಚಿಗಳು , ಆದೇಶಗಳು ಮತ್ತು ಪರಿಶೀಲನಾ ಪಟ್ಟಿಯನ್ನು ಹೊರಡಿಸಿದೆ :
     1. ಲಸಿಕೆಗಳು , ರೋಗನಿರ್ಣಾಯಕತೆಗಳು , ರೋಗನಿರೋಧಕಗಳು ಮತ್ತು ಚಿಕಿತ್ಸೆ ಕ್ರಮಗಳ ಅಭಿವೃದ್ಧಿಗಾಗಿ ಅರ್ಜಿಗಳ ಪರಿಷ್ಕರಣೆಗೆ ಕೋವಿಡ್ – 19 ಕ್ಕಾಗಿ ಕ್ಷಿಪ್ರ ಪ್ರತಿಕ್ರಿಯಾ ನಿಯಂತ್ರಣ ಚೌಕಟ್ಟನ್ನು 20.03.2020 ರಂದು ಪ್ರಕಟಿಸಲಾಗಿದೆ .
     2. 08.04.2020 “ ಕೋವಿಡ್ – 19 ಮಾದರಿಗಳನ್ನು ನಿರ್ವಹಿಸಲು ಪ್ರಯೋಗಾಲಯಗಳ ಜೈವಿಕ ಸುರಕ್ಷತೆ ಕುರಿತಾದ ಮಧ್ಯಂತರ ಮಾರ್ಗಸೂಚಿ ದಾಖಲೆ ” ಯನ್ನು ಡಿಬಿಟಿ ಪ್ರಕಟಿಸಿದೆ
     3. 30 ಜೂನ್ , 2020 ರವರೆಗೆ ವಿಡಿಯೋ ಕಾನ್ಫೆರೆನ್ಸ್ ಮೂಲಕ ಸಭೆಗಳನ್ನು ನಡೆಸಲು ಐಬಿಎಸ್ ಸಿಗಳಿಗೆ ಅವಕಾಶ ಕಲ್ಪಿಸಲಾಗಿದೆ .
     4. ಪುನರ್ ಸಂಯೋಜಕ ಡಿ ಎನ್ ಎ ಕೋವಿಡ್ 19 ಲಸಿಕೆ ಅಭಿವೃದ್ಧಿಗೆ ಕ್ಷಿಪ್ರ ಪ್ರತಿಕ್ರಿಯಾ ನಿಯಂತ್ರಣ ಚೌಕಟ್ಟನ್ನು 26.05.2020 ರಂದು ಹೊರಡಿಸಲಾಯಿತು .

    ***

    
    
    (Release ID: 1628054) Visitor Counter : 9
    
    
      Read this release in: English , Urdu , Hindi , Assamese , Bengali , Punjabi , Tamil , Telugu
    
    
    

   
   
4.