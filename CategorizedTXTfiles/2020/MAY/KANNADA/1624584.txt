      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಆರೋಗ್ಯ ಕಾರ್ಯದರ್ಶಿ ಅವರು ಅತಿ ಹೆಚ್ಚು ಕೋವಿಡ್-19 ಪ್ರಕರಣವಿರುವ 30 ಪುರಸಭೆಯ ಪ್ರದೇಶಗಳೊಂದಿಗೆ ಸಂವಾದ ನಡೆಸಿದರು
      Posted On: 16 MAY 2020 6:55PM by PIB Bengaluru


    ಆರೋಗ್ಯ ಕಾರ್ಯದರ್ಶಿ ಅವರು ಅತಿ ಹೆಚ್ಚು ಕೋವಿಡ್ - 19 ಪ್ರಕರಣವಿರುವ 30 ಪುರಸಭೆಯ ಪ್ರದೇಶಗಳೊಂದಿಗೆ ಸಂವಾದ ನಡೆಸಿದರು


    ಕೋವಿಡ್ - 19 ನಿಯಂತ್ರಣ ಮತ್ತು ನಿರ್ವಹಣೆಗಾಗಿ ಕೈಗೊಂಡ ಕ್ರಮಗಳ ವಿಮರ್ಶೆ


    ಚೇತರಿಕೆಯ ಪ್ರಮಾಣ 35.09% ಕ್ಕೆ ಏರಿಕೆ


    ಆರೋಗ್ಯ ಕಾರ್ಯದರ್ಶಿ ಎಂ . ಎಸ್ . ಪ್ರೀತಿ ಸೂದ ನ್ , ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ವಿಶೇಷ ಕರ್ತವ್ಯದ ಅಧಿಕಾರಿ , ( ಒಎಸ್ ‌ ಡಿ - ಎಚ್ ‌ ಎಫ್ ‌ ಡಬ್ಲ್ಯು ) , ಶ್ರೀ ರಾಜೇಶ್ ಭೂಷಣ್ ಮತ್ತು ಆರೋಗ್ಯ ಸಚಿವಾಲಯದ ಹಿರಿಯ ಅಧಿಕಾರಿಗಳು ದೇಶದ ಕೋವಿಡ್ - 19 ಪ್ರಕರಣಗಳಲ್ಲಿ ಸುಮಾರು 80% ರಷ್ಟು ಕೊಡುಗೆ ನೀಡುತ್ತಿರುವ 30 ಪುರಸಭೆಯ ಪ್ರಾರ್ಥಮಿಕ ಆರೋಗ್ಯ ಕಾರ್ಯದರ್ಶಿಗಳು , ಪುರಸಭೆ ಆಯುಕ್ತರು , ಜಿಲ್ಲಾ ದಂಡಾಧಿಕಾರಿಗಳು ಮತ್ತು ಇತರ ಅಧಿಕಾರಿಗಳ ಜೊತೆ ಉನ್ನತ ಮಟ್ಟದ ಪರಿಶೀಲನಾ ಸಭೆಯನ್ನು ನಡೆಸಿದರು .


    ಈ 30 ಪುರಸಭೆಯ ಪ್ರದೇಶಗಳು ಈ ಕೆಳಗಿನ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಿದ ಬಂದವು : ಮಹಾರಾಷ್ಟ್ರ , ತಮಿಳುನಾಡು , ಗುಜರಾತ್ , ದೆಹಲಿ , ಮಧ್ಯಪ್ರದೇಶ , ಪಶ್ಚಿಮ ಬಂಗಾಳ , ರಾಜಸ್ಥಾನ , ಉತ್ತರ ಪ್ರದೇಶ , ತೆಲಂಗಾಣ , ಆಂಧ್ರಪ್ರದೇಶ , ಪಂಜಾಬ್ ಮತ್ತು ಒಡಿಶಾ .


    ಕೋವಿಡ್ - 19 ಪ್ರಕರಣಗಳ ನಿರ್ವಹಣೆಗಾಗಿ ನಗರಸಭೆಗಳ ಅಧಿಕಾರಿಗಳು ಮತ್ತು ಸಿಬ್ಬಂದಿ ಕೈಗೊಂಡ ಕ್ರಮಗಳನ್ನು ಪರಿಶೀಲಿಸಲಾಯಿತು . ನಗರ ಪ್ರದೇಶಗಳಲ್ಲಿ ಕೋವಿಡ್ - 19 ನಿರ್ವಹಣೆಯ ಹೊಸ ಮಾರ್ಗಸೂಚಿಗಳನ್ನು ಹಂಚಿಕೊಳ್ಳಲಾಗುತ್ತಿದೆ ಎಂದು ತಿಳಿಸಲಾಯಿತು . ಈ ಕಾರ್ಯತಂತ್ರದ ಮುಖ್ಯಾಂಶಗಳನ್ನು ಚರ್ಚಿಸಲಾಯಿತು . ಹೆಚ್ಚಿನ ಅಪಾಯಕಾರಿ ಅಂಶಗಳು , ದೃಢೀಕರಣ ದರ , ಸಾವಿನ ಪ್ರಮಾಣ , ದ್ವಿಗುಣಗೊಳಿಸುವಿಕೆ ಪ್ರಮಾಣ , ಪ್ರತಿ ದಶಲಕ್ಷಕ್ಕೆ ಪರೀಕ್ಷೆಗಳು ಮುಂತಾದ ಸೂಚ್ಯಂಕಗಳನ್ನು ಎತ್ತಿ ತೋರಿಸುವಾಗ ಜಿಲ್ಲೆಗಳಲ್ಲಿ ಪ್ರಸ್ತುತ ಕೋವಿಡ್ - 19 ಸೋಂಕುಗಳ ಕುರಿತು ಪ್ರಸ್ತುತಿಯನ್ನು ನೀಡಲಾಯಿತು . ಅವರಿಗೆ ನಿಯಂತ್ರಣ ಮತ್ತು ಬಫರ್ ವಲಯಗಳನ್ನು ಗುರುತು ಮಾಡುವಾಗ ಪರಿಗಣಿಸಬೇಕಾದ ಅಂಶಗಳು ; ಪರಿಧಿಯ ನಿಯಂತ್ರಣ , ಮನೆಯಿಂದ ಮನೆಗೆ ಕಣ್ಗಾವಲು , ಸಂಪರ್ಕ ಪತ್ತೆಹಚ್ಚುವಿಕೆ , ಪರೀಕ್ಷಾ ಶಿಷ್ಟಾಚಾರ , ಸಕ್ರಿಯ ಪ್ರಕರಣಗಳ ಕ್ಲಿನಿಕಲ್ ನಿರ್ವಹಣೆ ಮುಂತಾದ ನಿಯಂತ್ರಣ ವಲಯದಲ್ಲಿನ ಕಡ್ಡಾಯ ಚಟುವಟಿಕೆಗಳು ; ಎಸ್ಎಆರ್ ಐ / ಐಎಲ್ ಐ ಪ್ರಕರಣಗಳ ಮೇಲ್ವಿಚಾರಣೆ , ಸಾಮಾಜಿಕ ಅಂತರವ್ನನು ಖಾತರಿಪಡಿಸುವುದು , ಕೈಗಳ ನೈರ್ಮಲ್ಯವನ್ನು ಉತ್ತೇಜಿಸುವುದು ಮುಂತಾದವು ಬಫರ್ ವಲಯದಲ್ಲಿನ ಚಟುವಟಿಕೆಗಳು .


    ಪ್ರಕರಣಗಳು ಮತ್ತು ಸಂಪರ್ಕಗಳ ಗುರುತಿಸುವಿಕೆ , ಪ್ರಕರಣಗಳು ಮತ್ತು ಸಂಪರ್ಕಗಳ ಭೌಗೋಳಿಕ ಪ್ರಸರಣ , ಉತ್ತಮವಾಗಿ ಗುರುತಿಸಲಾದ ಪರಿಧಿ ಮತ್ತು ಜಾರಿಗೊಳಿಸುವಿಕೆಯಂತಹ ಅಂಶಗಳ ಆಧಾರದ ಮೇಲೆ ಸಾಮಾನ್ಯವಾಗಿ ನಿಯಂತ್ರಣ ವಲಯಗಳ ಭೌಗೋಳಿಕ ಪ್ರದೇಶವನ್ನು ವ್ಯಾಖ್ಯಾನಿಸಲಾಗುವುದು ಎಂದು ಮುಖ್ಯವಾಗಿ ಹೇಳಲಾಗಿದೆ . ಮುನಿಸಿಪಲ್ ಕಾರ್ಪೊರೇಷನ್ ‌ ಗಳಿಗೆ , ರೆಸಿಡೆನ್ಶಿಯಲ್ ಕಾಲೋನಿ / ಮೊಹಲ್ಲಾಗಳು / ಮುನ್ಸಿಪಲ್ ವಾರ್ಡ್ ‌ ಗಳು ಅಥವಾ ಪೊಲೀಸ್ - ಸ್ಟೇಷನ್ ಪ್ರದೇಶ / ಪುರಸಭೆ ವಲಯಗಳು / ಪಟ್ಟಣಗಳು ಇತ್ಯಾದಿಗಳನ್ನು ಸೂಕ್ತವಾಗಿ ನಿಯಂತ್ರಣ ವಲಯಗಳಾಗಿ ಗೊತ್ತುಪಡಿಸಬಹುದು . ಈ ಪ್ರದೇಶವನ್ನು ಸ್ಥಳೀಯ ಮಟ್ಟದಿಂದ ತಾಂತ್ರಿಕ ಮಾಹಿತಿಯೊಂದಿಗೆ ಜಿಲ್ಲಾಡಳಿತ / ಸ್ಥಳೀಯ ನಗರ ಸಂಸ್ಥೆ ಸೂಕ್ತವಾಗಿ ವ್ಯಾಖ್ಯಾನಿಸಬೇಕು ಎಂದು ಸೂಚಿಸಲಾಯಿತು . ನಿಯಂತ್ರಣ ವಲಯಗಳ ಜೊತೆಗೆ , ಪ್ರಸರಣ ಸರಪಳಿಯನ್ನು ಮುರಿಯಲು ನಿಯಂತ್ರಣ ವಲಯದ ಸುತ್ತಲಿನ ಬಫರ್ ವಲಯವನ್ನು ಸಹ ಗುರುತಿಸಬೇಕು . ಹಳೆಯ ನಗರಗಳು , ನಗರದ ಕೊಳೆಗೇರಿಗಳು ಮತ್ತು ಇತರ ಹೆಚ್ಚಿನ ಸಾಂದ್ರತೆಯ ಪ್ರದೇಶಗಳಲ್ಲಿ ವಲಸೆ ಕಾರ್ಮಿಕರ ಶಿಬಿರಗಳ ಜೊತೆಗೆ ಹೆಚ್ಚಿನ ಜಾಗರೂಕತೆ ಮತ್ತು ಮೇಲ್ವಿಚಾರಣೆಯನ್ನು ನಿರ್ವಹಿಸುವುದು ನಗರ ಪ್ರದೇಶಗಳಲ್ಲಿನ ಕೋವಿಡ್ - 19 ನಿರ್ವಹಣೆಯಲ್ಲಿ ಪ್ರಮುಖ ಹಂತಗಳಾಗಿವೆ .


    ಹೆಚ್ಚಿನ ದ್ವಿಗುಣಗೊಳಿಸುವಿಕೆಯ ಪ್ರಮಾಣ , ಹೆಚ್ಚಿನ ಪ್ರಕರಣಗಳ ಸಾವಿನ ಪ್ರಮಾಣ ಮತ್ತು ನಿಯಂತ್ರಣ ವಲಯಗಳಲ್ಲಿ ಕಂಡುಬರುವ ಹೆಚ್ಚಿನ ದೃಢೀಕರಣ ಶೇಕಡಾವಾರು ಸೂಚಕಗಳ ನಿರ್ವಹಣೆಗೆ ಸಂಬಂಧಿಸಿದಂತೆ , ಸಂಭವನೀಯ ಮೂಲ ಕಾರಣಗಳ ಬಗ್ಗೆ ಅವರಿಗೆ ತಿಳಿಸಲಾಯಿತು ಮತ್ತು ತೆಗೆದುಕೊಳ್ಳಬಹುದಾದ ಸಂಭವನೀಯ ಕ್ರಮಗಳ ಕುರಿತು ಶಿಫಾರಸುಗಳನ್ನು ನೀಡಲಾಯಿತು . ವಿಶೇಷವಾಗಿ ಜನನಿಬಿಡ ನಗರ ಪ್ರದೇಶಗಳಲ್ಲಿ ಕಳಪೆ ಸಾಮಾಜಿಕ ಮತ್ತು ಆರ್ಥಿಕ ಪರಿಸ್ಥಿತಿಗಳು , ಸೀಮಿತ ಆರೋಗ್ಯ ಮೂಲಸೌಕರ್ಯ , ಸಾಮಾಜಿಕ ಅಂತರದ ಕೊರತೆ , ಮಹಿಳೆಯರು ಎದುರಿಸುತ್ತಿರುವ ಸಮಸ್ಯೆಗಳಂತಹ ಹೆಚ್ಚಿನ ಸವಾಲುಗಳನ್ನು ಪರಿಗಣಿಸಬೇಕಾಗಿದೆ ಎನ್ನುವುದನ್ನು ಸಹ ಎತ್ತಿ ತೋರಿಸಲಾಗಿದೆ .


    ಕೋವಿಡ್ - 19 ಪ್ರಕರಣಗಳ ನಿಯಂತ್ರಣ ಮತ್ತು ನಿರ್ವಹಣೆಯೊಂದಿಗೆ , ನಗರ ಪ್ರದೇಶಗಳಲ್ಲಿ ಆರ್ ಎಮ್ ಎನ್ ಸಿ ಹೆಚ್ ಎ + ಎನ್ ಆರೈಕೆ , ಕ್ಯಾನ್ಸರ್ ಚಿಕಿತ್ಸೆ , ಟಿಬಿ ಕಣ್ಗಾವಲು , ರೋಗನಿರೋಧಕ ಪ್ರಯತ್ನಗಳು , ವೆಕ್ಟರ್ ನಿಯಂತ್ರಣ ಕ್ರಮಗಳಂತಹ ಎಲ್ಲಾ ಅಗತ್ಯ ಕೋವಿಡ್ ಹೊರತಾದ ಆರೋಗ್ಯ ಸೇವೆಗಳನ್ನು ಮುಂದುವರೆಸುವ ಬಗ್ಗೆ ಮುಂದೆ ಬರುವ ಮಾನ್ಸೂನ್ ಇತ್ಯಾದಿಗಳ ದೃಷ್ಟಿಯಿಂದ ಖಚಿತಪಡಿಸಿಕೊಳ್ಳಬೇಕು ಎಂದು ಆರೋಗ್ಯ ಕಾರ್ಯದರ್ಶಿಯವರು ಒತ್ತಿ ಹೇಳಿದರು . ಮುನಿಸಿಪಲ್ ಪ್ರದೇಶಗಳು ವಿಶ್ವಾಸ ಮತ್ತು ಆತ್ಮವಿಶ್ವಾಸವನ್ನು ಹೆಚ್ಚಿಸಲು ಪರಿಣಾಮಕಾರಿ ಅಪಾಯದ ಸೂಚನೆಯ ಸಂವಹನದತ್ತ ಗಮನಹರಿಸಲು ಕೇಳಲಾಯಿತು . ಸ್ಥಳೀಯ ಸಮುದಾಯಗಳ ಸಹಕಾರವನ್ನು ಉತ್ತೇಜಿಸಲು ಸ್ಥಳೀಯ ಕಣ್ಗಾವಲು ತಂಡಗಳೊಂದಿಗೆ ಸಮುದಾಯದ ಮುಖಂಡರು ಮತ್ತು ಸ್ಥಳೀಯ ನಾಯಕರೊಂದಿಗೆ ತೊಡಗಿಸಿಕೊಳ್ಳಲು ಅವರನ್ನು ವಿನಂತಿಸಲಾಯಿತು . ಮುಂಬೈ ತನ್ನ ಸಮುದಾಯದ ಹಿರಿಯರು ಮತ್ತು ವಾರ್ಡ್ ಅಧಿಕಾರಿಗಳೊಂದಿಗೆ ಕೆಲಸ ಮಾಡುತ್ತಿರುವ " ಕಂಟೇನ್ಮೆಂಟ್ ನಾಯಕರ " ಅನುಭವವನ್ನು , ವಿಶೇಷವಾಗಿ ಕೊಳೆಗೇರಿಗಳಲ್ಲಿ ಜನರನ್ನು ಸರ್ಕಾರದ ಪ್ರಯತ್ನಗಳನ್ನು ಬೆಂಬಲಿಸಲು ಪ್ರೋತ್ಸಾಹಿಸುತ್ತಿರುವ ಬಗ್ಗೆ ಹಂಚಿಕೊಂಡಿದೆ , ಸ್ಥಳೀಯವಾಗಿ ಪರಿಹಾರಗಳನ್ನು ಕಂಡುಕೊಳ್ಳುವಲ್ಲಿ , ವಿಶ್ವಾಸವನ್ನು ಬೆಳೆಸುವಲ್ಲಿ ಮತ್ತು ಆರೋಗ್ಯ ಕಾರ್ಯಕರ್ತರ ಮೇಲೆ ಸಕಾರಾತ್ಮಕ ಪ್ರಭಾವ ಬೀರುವಲ್ಲಿ ಸಮುದಾಯ ನಾಯಕತ್ವ ಪಾತ್ರವನ್ನು ಎತ್ತಿ ತೋರಿಸಲಾಯಿತು .


    ಚೇತರಿಕೆಯ ಶೇಕಡಾವಾರು , ಎಸ್ಎಆರ್ ಐ ಮತ್ತು ಐಎಲ್ಐ ಕಣ್ಗಾವಲು ಮತ್ತು ಹೆಚ್ಚು ಪರಿಣಾಮಕಾರಿಯಾದ ಮಾನವ ಸಂಪನ್ಮೂಲ ನಿರ್ವಹಣೆಯನ್ನು ಸುಧಾರಿಸಲು ರೋಗಿಗಳ ಸಮಯೋಚಿತ ಪತ್ತೆಹಚ್ಚುವಿಕೆಗೆ ಹೆಚ್ಚಿನ ಗಮನ ನೀಡಬೇಕಾಗಿದೆ ಎಂದು ಒತ್ತಿಹೇಳಲಾಯಿತು . ಎಲ್ಲಾ ಆರೋಗ್ಯ ಸೇವಾ ಪೂರೈಕೆದಾರರಿಗೆ ಸಾಕಷ್ಟು ರಕ್ಷಣಾತ್ಮಕ ಸಾಧನಗಳನ್ನು ಒದಗಿಸಬೇಕಾಗಿದೆ ಮತ್ತು ಈ ಮುಂಚೂಣಿಯ ಆರೋಗ್ಯ ಕಾರ್ಯಕರ್ತರ ಬಗ್ಗೆ ರೋಗದ ಕಳಂಕದ ವಿರುದ್ಧ ಸಂವಹನವು ಗಮನಹರಿಸಬೇಕು ಎಂದು ಸೂಚಿಸಲಾಯಿತು . ಪರಿಹಾರ ಮತ್ತು ಪ್ರತ್ಯೇಕ ಶಿಬಿರಗಳ ನೈರ್ಮಲ್ಯ ಮಾನದಂಡಗಳ ನಿರ್ವಹಣೆ , ಮತ್ತು ಕೋವಿಡ್ - 19 ಪ್ರಕರಣಗಳ ಮನೆಗಳಿಂದ ತ್ಯಾಜ್ಯ ನಿರ್ವಹಣೆಗೆ ಒತ್ತು ನೀಡಲಾಯಿತು .


    ಈವರೆಗೆ ಒಟ್ಟು 30,150 ಜನರನ್ನು ಗುಣಪಡಿಸಲಾಗಿದೆ . ಕಳೆದ 24 ಗಂಟೆಗಳಲ್ಲಿ 2233 ರೋಗಿಗಳು ಗುಣಮುಖರಾಗಿದ್ದಾರೆ . ಇದರಿಂದಾಗಿ ಒಟ್ಟು ಚೇತರಿಕೆ ಪ್ರಮಾಣವು 35.09% ಆಗಿದೆ . ದೃಢಪಡಿಸಿದ ಒಟ್ಟು ಪ್ರಕರಣಗಳ ಸಂಖ್ಯೆ ಈಗ 85,940 ಆಗಿದೆ . ನಿನ್ನೆಯಿಂದ , ಭಾರತದಲ್ಲಿ ಕೋವಿಡ್ - 19 ದೃಢ ಪಡಿಸಿದ ಪ್ರಕರಣಗಳ ಸಂಖ್ಯೆಯಲ್ಲಿ 3970 ಹೆಚ್ಚಳ ಕಂಡುಬಂದಿದೆ .


    ಕೋವಿಡ್ -19 ಗೆ ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಎಲ್ಲಾ ಅಧಿಕೃತ ಮತ್ತು ಹೊಸ ಮಾಹಿತಿಗಾಗಿ ದಯವಿಟ್ಟು ಇಲಾಖೆಯ ಜಾಲತಾಣಕ್ಕೆ ನಿಯಮಿತವಾಗಿ ಭೇಟಿ ನೀಡಿ : https://www.mohfw.gov.in


    ಕೋವಿಡ್ -19 ಗೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technquery.covid19@gov.in , ಇತರ ಪ್ರಶ್ನೆಗಳನ್ನು ಕೇಳಲು ncov2019@gov.in ಗೆ ಇಮೇಲ್ ಮಾಡಬಹುದು ಮತ್ರು @CovidIndiaSeva ಗೆ ಟ್ವೀಟ್ ಮಾಡಬಹುದು .


    ಕೋವಿಡ್ -19 ಬಗ್ಗೆ ಯಾವುದೇ ಪ್ರಶ್ನೆಗಳಿದ್ದಲ್ಲಿ , ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯ ಸಹಾಯವಾಣಿ ಸಂಖ್ಯೆ . : +91-11-23978046 ಅಥವಾ 1075 ( ಟೋಲ್ - ಫ್ರೀ ). ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್ -19 ಗೆ ಸಂಬಂಧಿಸಿದ ಸಹಾಯವಾಣಿ ಸಂಖ್ಯೆಗಳ ಪಟ್ಟಿಯು https://www.mohfw.gov.in/pdf/coronvavirushelplinenumber.pdf ನಲ್ಲಿಯೂ ಲಭ್ಯವಿದೆ .


    ***

    
    
    (Release ID: 1624584) Visitor Counter : 16
    
    
      Read this release in: English , Urdu , Marathi , Hindi , Bengali , Punjabi , Tamil , Telugu