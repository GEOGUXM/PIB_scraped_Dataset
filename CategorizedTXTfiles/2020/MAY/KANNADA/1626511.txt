      ಪರಿಸರ ಮತ್ತು ಅರಣ್ಯ ಸಚಿವಾಲಯ

      ಜೀವ ವೈವಿಧ್ಯತೆಯನ್ನು ಸಂರಕ್ಷಿಸುವ ಕುರಿತು ಭಾರತ ತನ್ನ ಉತ್ತಮ ಅಭ್ಯಾಸಗಳನ್ನು ಮತ್ತು ಅನುಭವವನ್ನು ವಿಶ್ವಕ್ಕೆ ಹಂಚಿಕೊಳ್ಳಲಿದೆ: ಕೇಂದ್ರ ಪರಿಸರ ಖಾತೆ ಸಚಿವ
      Posted On: 22 MAY 2020 3:16PM by PIB Bengaluru


    ಜೀವ ವೈವಿಧ್ಯತೆಯನ್ನು ಸಂರಕ್ಷಿಸುವ ಕುರಿತು ಭಾರತ ತನ್ನ ಉತ್ತಮ ಅಭ್ಯಾಸಗಳನ್ನು ಮತ್ತು ಅನುಭವವನ್ನು ವಿಶ್ವಕ್ಕೆ ಹಂಚಿಕೊಳ್ಳಲಿದೆ : ಕೇಂದ್ರ ಪರಿಸರ ಖಾತೆ ಸಚಿವ


    ಅಂತಾರಾಷ್ಟ್ರೀಯ ಜೀವ ವೈವಿಧ್ಯತೆಯ ದಿನವಾದ ಇಂದು ಐದು ಉಪಕ್ರಮಗಳನ್ನು ಆರಂಭಿಸಲಾಯಿತು

    ವಿಡಿಯೋ ಕಾನ್ಫೆರೆನ್ಸ್ ಮೂಲಕ ಇಂದು ಆಚರಿಸಲಾದ ಅಂತಾರಾಷ್ಟ್ರೀಯ ಜೀವ ವೈವಿಧ್ಯತೆಯ ದಿನ 2020 ರಂದು ಕೇಂದ್ರ ಪರಿಸರ , ಅರಣ್ಯ ಮತ್ತು ಹವಾಮಾನ ಬದಲಾವಣೆ ಖಾತೆ ಸಚಿವ ಶ್ರೀ ಪ್ರಕಾಶ್ ಜಾವ್ಡೆಕರ್ ಜೀವವೈವಿಧ್ಯತೆಯನ್ನು ಸಂರಕ್ಷಿಸುವ ಕುರಿತು 5 ಪ್ರಮುಖ ಉಪಕ್ರಮಗಳನ್ನು ಉದ್ಘಾಟಿಸಿದರು .


    2020 “ ಜೀವವೈವಿಧ್ಯತೆಗಾಗಿ ಸೂಪರ್ ವರ್ಷ್ ” ವೂ ಆಗಿದೆ , 2010 ರಲ್ಲಿ ಅಳವಡಿಸಿಕೊಳ್ಳಲಾದ 20 ಜಾಗತಿಕ ಐಚಿ ಗುರಿಗಳನ್ನು ಹೊಂದಿರುವ ಜೀವವೈವಿಧ್ಯತೆಯ ಕಾರ್ಯತಂತ್ರದ ಯೋಜನೆ 2020 ರಲ್ಲಿ ಕೊನೆಗೊಳ್ಳುತ್ತದೆ ಮತ್ತು ಎಲ್ಲ ದೇಶಗಳು ಒಗ್ಗೂಡಿ 2020 ರ ನಂತರದ ಜಾಗತಿಕ ಜೀವವೈವಿಧ್ಯತೆಯ ನಿಯಮಗಳ ಚೌಕಟ್ಟಿನ ಸಿದ್ಧತೆಯ ಕಾರ್ಯದಲ್ಲಿ ತೊಡಗಿವೆ . ಭಾರತ ಒಂದು ವೈವಿಧ್ಯತೆ ಹೊಂದಿದ ರಾಷ್ಟ್ರವಾಗಿದೆ . ತಮ್ಮ ಜೀವವೈವಿಧ್ಯತೆಯ ಅಂಶಗಳ ಅಭಿವೃದ್ಧಿಗೆ ಆಸಕ್ತಿ ಹೊಂದಿರುವ ದೇಶಗಳನ್ನು ಸ್ವಾಗತಿಸುತ್ತದೆ ಮತ್ತು ನಮ್ಮ ಅನುಭವಗಳು ಹಾಗೂ ಉತ್ತಮ ಅಭ್ಯಾಸಗಳನ್ನು ಅವರೊಂದಿಗೆ ಹಂಚಿಕೊಳ್ಳಲು ನಾವು ಸಿದ್ಧ ಎಂದು ಕೇಂದ್ರ ಸಚಿವರು ಹೇಳಿದರು . ಮಿತ ಬಳಕೆಯನ್ನು ರೂಢಿಸಿಕೊಂಡು , ಸುಸ್ಥಿರ ಜೀವನಶೈಲಿಗೆ ಪ್ರೋತ್ಸಾಹ ನೀಡುವುದರ ಅಗತ್ಯತೆಯ ಕುರಿತು ಪರಿಸರ ಸಚಿವರು ಒತ್ತು ನೀಡಿದರು .


    ಈ ವರ್ಷದ ವಿಷಯವಸ್ತುವಿನ ಬಗ್ಗೆ ಒತ್ತಿ ಹೇಳಿದ ಶ್ರೀ ಜಾವ್ಡೇಕರ್ ಅವರು “ ನಮಗೆ ಬೇಕಾದ ಪರಿಹಾರಗಳೆಲ್ಲ ಪ್ರಕೃತಿಯಲ್ಲಿವೆ ” ಆದ್ದರಿಂದ ನಮ್ಮ ಪ್ರಕೃತಿಯನ್ನು ರಕ್ಷಿಸುವುದು , ಅದರಲ್ಲೂ ವಿಶೇಷವಾಗಿ ಕೊವಿಡ್ -19 ರ ಪ್ರಸ್ತುತ ಸಂದರ್ಭದಲ್ಲಿ ಬಹಳ ಮುಖ್ಯವಾಗಿದೆ . ಏಕೆಂದರೆ , ಇದು ಜೂನೋಟಿಕ್ ರೋಗ ಸೇರಿದಂತೆ ಹಲವಾರು ಗಂಭೀರ ರೋಗಗಳಿಂದ ನಮ್ಮನ್ನು ರಕ್ಷಿಸುತ್ತದೆ ಎಂದು ಹೇಳಿದರು .


    ಇದೇ ಸಂದರ್ಭದಲ್ಲಿ ಕೇಂದ್ರ ಪರಿಸರ ಸಚಿವರು , ರಾಷ್ಟ್ರೀಯ ಜೀವವೈವಿಧ್ಯ ಪ್ರಾಧಿಕಾರ ( ಎನ್ ಬಿ ಎ ) ಮತ್ತು ವಿಶ್ವ ಸಂಸ್ಥೆಯ ಅಭಿವೃದ್ಧಿ ಕಾರ್ಯಕ್ರಮಕ್ಕೆ ( ಯು ಎನ್ ಡಿ ಪಿ ) ಚಾಲನೆ ನೀಡಿದರು . ಮುಕ್ತ , ಪಾರದರ್ಶಕ , ಆನ್ ಲೈನ್ ನಲ್ಲಿ ಸ್ಪರ್ಧಾತ್ಮಕ ಪ್ರಕ್ರಿಯೆಯ ಮೂಲಕ , ಒಂದು ವರ್ಷದ ಸ್ನಾತಕೋತ್ತರ ಪದವಿ ಹೊಂದಿದ 20 ವಿದ್ಯಾರ್ಥಿಗಳನ್ನು ‘ ಜೀವ ವೈವಿಧ್ಯ ಸಂರಕ್ಷಣ್ ’ ತರಬೇತಿಗಾಗಿ ಪ್ರಸ್ತಾಪಿಸಲಾಗುತ್ತದೆ . ನೈಸರ್ಗಿಕ ಸಂಪನ್ಮೂಲ ನಿರ್ವಹಣೆ ಮತ್ತು ಜೀವ ವೈವಿಧ್ಯತೆಯ ಸಂರಕ್ಷಣೆಯ ಬಗ್ಗೆ ಕಲಿಯಲು ಆಸಕ್ತಿ ಹೊಂದಿರುವ ಕ್ರಿಯಾಶೀಲ ಮತ್ತು ಸೃಜನಶೀಲ ವಿದ್ಯಾರ್ಥಿಗಳನ್ನು ಇದರಲ್ಲಿ ತೊಡಗಿಸುವುದು ಮತ್ತು ವಿವಿಧ ರಾಜ್ಯ ಹಾಗೂ ಕೇಂದ್ರಾಡಳಿತ ಪ್ರದೇಶಗಳಲ್ಲಿನ ಎನ್ ಬಿ ಎ ಯೋಜನೆಗಳಿಗೆ ಪ್ರೋತ್ಸಾಹಿಸುವುದು ಮತ್ತು ರಾಜ್ಯ ಜೀವವೈವಿಧ್ಯ ಮಂಡಳಿಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿನ ಜೀವವೈವಿಧ್ಯ ಪರಿಷತ್ತುಗಳು ತಮ್ಮ ಆದೇಶಗಳನ್ನು ಪೂರೈಸಲು ತಾಂತ್ರಿಕವಾಗಿ ಸಹಾಯ ಮಾಡುವುದು ಈ ಕಾರ್ಯಕ್ರಮದ ಗುರಿಯಾಗಿದೆ .


    ಅಳಿವಿನ ಅಂಚಿನಲ್ಲಿರುವ ಪ್ರಬೇಧಗಳನ್ನು ಕಾನೂನುಬಾಹಿರ ಕಳ್ಳಸಾಗಾಣೆ ಕುರಿತ ‘ ನಾಟ್ ಆಲ್ ಎನಿಮಲ್ ಮೈಗ್ರೇಟ್ ಬೈ ಚಾಯ್ಸ್ ’ ಯು ಎನ್ ಇ ಪಿ ಪ್ರಚಾರಾಂದೋಲನವನ್ನು ಈ ಸಂದರ್ಭದಲ್ಲಿ ಪ್ರಾರಂಭಿಸಲಾಯಿತು . ವನ್ಯಜೀವಿಗಳ ಅಕ್ರಮ ವ್ಯಾಪಾರ , ಗಂಭೀರ ಸಾಂಕ್ರಾಮಿಕ ರೋಗ ಹರಡುವಿಕೆ ಅಪಾಯ ಹೊಂದಿದೆ . ಯು ಎನ್ ಇ ಪಿ ಜೊತೆಗೂಡಿ ‘ ನಾಟ್ ಆಲ್ ಎನಿಮಲ್ ಮೈಗ್ರೇಟ್ ಬೈ ಚಾಯ್ಸ್ ’ ಆಂದೋಲನ ಆರಂಭಿಸಿದ ವನ್ಯ ಜೀವಿ ಅಕ್ರಮ ನಿಯಂತ್ರಣ ಕಚೇರಿ ಈ ಎಲ್ಲ ಪರಿಸರ ಸವಾಲುಗಳನ್ನು ಪರಿಹರಿಸಲು , ಜಾಗೃತಿ ಮೂಡಿಸಲು ಮತ್ತು ಪರಿಹಾರಗಳನ್ನು ಹುಡುಕಲು ಕೆಲಸ ಮಾಡುತ್ತದೆ .


    ಡಬ್ಲ್ಯೂ ಡಬ್ಲ್ಯೂ ಎಫ್ ಮಾಡೆಲ್ ಕಾನ್ಫೆರೆನ್ಸ್ ಆಫ್ ಪಾರ್ಟೀಸ್ ( ಎಂಸಿಒಪಿ ) ಜೊತೆಗೆ ‘ ಜೀವವೈವಿಧ್ಯತೆ ಸಂರಕ್ಷಣೆ ಮತ್ತು ಜೈವಿಕ ವೈವಿಧ್ಯತೆ ಕಾಯ್ದೆ 2020’ ಕುರಿತಾದ ವೆಬಿನಾರ್ ಸರಣಿಯನ್ನೂ ಆರಂಭಿಸಲಾಯಿತು . ಇದು ಯುವಜನತೆ ಒಂದು ನವೀನ ಆರಂಭಕ್ಕೆ ಮುಂದಾಗುವಂತೆ ಮತ್ತು ಜೀವವೈವಿಧ್ಯತೆ ಮೇಲೆ ಮಾನವನ ಕೆಲಸ ಕಾರ್ಯಗಳ ಪ್ರಭಾವದಿಂದ ಅವನ್ನು ಕಾಪಾಡುವುದು ಹಾಗೂ ನಮ್ಮ ಉಳಿವಿಗಾಗಿ ಜೀವವೈವಿಧ್ಯತೆಯ ಸುಸ್ಥಿರತೆ ಕುರಿತ ವಿಷಯಗಳಲ್ಲಿ ಯುವಜನತೆ ಪಾಲ್ಗೊಳ್ಳುವಂತೆ ಮಾಡುವ ಒಂದು ಉಪಕ್ರಮವಾಗಿದೆ . ಮಾನವ ಕುಲಕ್ಕೆ ಉಚಿತ ಪರಿಸರ ಸೇವೆಗಳನ್ನು ನೀಡುವ ಮೂಲಕ ನಿಸರ್ಗ ವಹಿಸಿದ ಪ್ರಮುಖ ಪಾತ್ರವನ್ನು ಬಿಂಬಿಸುವ ಡಬ್ಲ್ಯು ಡಬ್ಲ್ಯು ಎಫ್ ಸಹಕರಿಸಿದ ಜಾಗೃತಿ ಅಭಿಯಾನವನ್ನು ಸಹ ಇದೇ ಸಂದರ್ಭದಲ್ಲಿ ಆರಂಭಿಸಲಾಯಿತು .


    ***

    
    
    (Release ID: 1626511) Visitor Counter : 68
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Tamil , Telugu , Malayalam