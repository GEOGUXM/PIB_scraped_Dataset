      ಅತಿಸಣ್ಣ, ಸಣ್ಣ, ಮತ್ತು ಮಧ್ಯಮ ಗಾತ್ರದ ಉದ್ದಿಮೆಗಳ ಸಚಿವಾಲಯ

      ಎಂ.ಎಸ್.ಎಂ.ಇ. , ಗ್ರಾಮ ಮತ್ತು ಗುಡಿ ಕೈಗಾರಿಕಾ ವಲಯಗಳಿಗೆ ಪ್ರಧಾನ ಮಂತ್ರಿ ಅವರ ಆರ್ಥಿಕ ಪ್ಯಾಕೇಜಿಗೆ ಗಡ್ಕರಿ ಸ್ವಾಗತ
      Posted On: 12 MAY 2020 9:50PM by PIB Bengaluru


    ಎಂ . ಎಸ್ . ಎಂ . ಇ . , ಗ್ರಾಮ ಮತ್ತು ಗುಡಿ ಕೈಗಾರಿಕಾ ವಲಯಗಳಿಗೆ ಪ್ರಧಾನ ಮಂತ್ರಿ ಅವರ ಆರ್ಥಿಕ ಪ್ಯಾಕೇಜಿಗೆ ಗಡ್ಕರಿ ಸ್ವಾಗತ ; ಇದರಿಂದ ಈ ವಲಯ ಹೊಸ ಎತ್ತರಕ್ಕೆ ಏರಲಿದೆ ಎಂದು ಬಣ್ಣನೆ


    ಕೇಂದ್ರ ಎಂ . ಎಸ್ . ಎಂ . ಇ . ಗಳು ಮತ್ತು ರಸ್ತೆ ಸಾರಿಗೆ ಹಾಗು ಹೆದ್ದಾರಿಗಳ ಸಚಿವ ಶ್ರೀ ನಿತಿನ್ ಗಡ್ಕರಿ ಅವರು ಪ್ರಧಾನ ಮಂತ್ರಿ ಅವರು ಇಂದು ಸಂಜೆ ಘೋಷಣೆ 20 ಲಕ್ಷ ಕೋಟಿ ರೂಪಾಯಿ ಮೊತ್ತದ ಪರಿಹಾರ ಪ್ಯಾಕೇಜನ್ನು ಸ್ವಾಗತಿಸಿದ್ದಾರೆ . ಈ ಚಾರಿತ್ರಿಕ ಪ್ಯಾಕೇಜಿನ ಮೂಲಕ ಪ್ರಧಾನ ಮಂತ್ರಿ ಅವರು ಎಂ . ಎಸ್ . ಎಂ . ಇ . , ಗ್ರಾಮ ಮತ್ತು ಗುಡಿ ಕೈಗಾರಿಕಾ ಕ್ಷೇತ್ರದ ನಿರೀಕ್ಷೆ ಮತ್ತು ಆಶೋತ್ತರಗಳನ್ನು ಈಡೇರಿಸಿದ್ದಾರೆ ಎಂದವರು ಅಭಿಪ್ರಾಯಪಟ್ಟಿದ್ದಾರೆ .


    ಸಾಕಷ್ಟು ಸಂಪನ್ಮೂಲ , ಉತ್ತಮ ತಂತ್ರಜ್ಞಾನ ಮತ್ತು ಕಚ್ಚಾ ಸಾಮಗ್ರಿಗಳಿಂದಾಗಿ ಭಾರತವು ಶೀಘ್ರದಲ್ಲಿಯೇ ಎಲ್ಲಾ ವಲಯಗಳಲ್ಲಿಯೂ ಸ್ವಾವಲಂಬನೆ ಸಾಧಿಸಲಿದೆ ಎಂದೂ ಶ್ರೀ ಗಡ್ಕರಿ ಹೇಳಿದರು . ಜಾಗತಿಕ ಆರ್ಥಿಕತೆಯಲ್ಲಿ ಪ್ರಧಾನ ಮಂತ್ರಿ ಅವರು ಭಾರತವನ್ನು ಸೂಪರ್ ಆರ್ಥಿಕ ಶಕ್ತಿಯಾಗುವಂತೆ ಮುನ್ನೋಟ ರೂಪಿಸಿದ್ದಾರೆ . ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕದ ಕಾರಣದಿಂದಾಗಿರುವ ಆರ್ಥಿಕ ಹಿಂಜರಿತವನ್ನು ಅಪರೋಕ್ಷವಾದ ಆಶೀರ್ವಾದ ಎಂದು ಬಣ್ಣಿಸಿರುವ ಸಚಿವರು ನಾವು ಧನಾತ್ಮಕವಾಗಿ ಚಿಂತಿಸಬೇಕು ಮತ್ತು ದೇಶವನ್ನು ಮುಂದಕ್ಕೆ ಕೊಂಡೊಯ್ಯಲು ಆತ್ಮ ವಿಶ್ವಾಸ ಗಳಿಸಿಕೊಳ್ಳುವತ್ತ ಮುನ್ನುಗ್ಗಬೇಕು ಎಂದರು .


    ಪ್ರಧಾನ ಮಂತ್ರಿ ಅವರ ಈ ವರ್ತನೆಯನ್ನು ದೇಶ ಬಹಳ ಧೀರ್ಘ ಕಾಲ ನೆನಪಿಟ್ಟುಕೊಳ್ಳುತ್ತದೆ ಎಂದು ಹೇಳಿರುವ ಸಚಿವರು 11 ಕೋಟಿ ಜನರಿಗೆ ಉದ್ಯೋಗ ಕೊಡುವ ಮತ್ತು ಜಿ . ಡಿ . ಪಿ . ಗೆ ಸುಮಾರು 29 ಶೇಕಡಾ ಕೊಡುಗೆ ನೀಡುವ ಈ ಕ್ಷೇತ್ರಕ್ಕೆ ಪ್ರಧಾನ ಮಂತ್ರಿ ಅವರ ಬೆಂಬಲವನ್ನು ಈ ವಲಯದ ಎಲ್ಲಾ ಭಾಗೀದಾರರು ಎಂದೂ ಮರೆಯಲಾರರು ಎಂದಿದ್ದಾರೆ . ಎಂ . ಎಸ್ . ಎಂ . ಇ . , ಗ್ರಾಮ , ಮತ್ತು ಗುಡಿ ಕೈಗಾರಿಕಾ ವಲಯ ಈ ಪ್ಯಾಕೇಜಿನ ಬೆಂಬಲದೊಂದಿಗೆ ಹೊಸ ಎತ್ತರಕ್ಕೆ ಬೆಳೆಯಲಿದೆ ಎಂಬ ವಿಶ್ವಾಸವನ್ನು ಅವರು ವ್ಯಕ್ತಪಡಿಸಿದರು .


    ***

    
    
    (Release ID: 1623453) Visitor Counter : 12
    
    
      Read this release in: English , Urdu , Marathi , Hindi , Bengali , Manipuri , Punjabi , Telugu