      ಪ್ರಧಾನ ಮಂತ್ರಿಯವರ ಕಛೇರಿ

      ಎಲ್ಲಾ ರಾಜ್ಯಗಳು ಹಾಗೂ ಕೇಂದ್ರಾಡಳಿತ ಪ್ರದೇಶಗಳ ಮುಖ್ಯಮಂತ್ರಿಗಳೊಂದಿಗೆ ಸಂವಾದ ನಡೆಸಿದ ಪ್ರಧಾನ ಮಂತ್ರಿ
      Posted On: 11 MAY 2020 10:22PM by PIB Bengaluru


    ಎಲ್ಲಾ ರಾಜ್ಯಗಳು ಹಾಗೂ ಕೇಂದ್ರಾಡಳಿತ ಪ್ರದೇಶಗಳ ಮುಖ್ಯಮಂತ್ರಿಗಳೊಂದಿಗೆ ಸಂವಾದ ನಡೆಸಿದ ಪ್ರಧಾನ ಮಂತ್ರಿ


    2020 ರ ಮಾರ್ಚ್ 20 ರಿಂದ ಮುಖ್ಯಮಂತ್ರಿಗಳೊಂದಿಗಿನ 5 ನೇ ಸಭೆ


    ಗ್ರಾಮೀಣ ಪ್ರದೇಶದಲ್ಲಿ ಕೋವಿಡ್ -19 ಹರಡುವುದನ್ನು ತಡೆಯುವ ಪ್ರಯತ್ನ ಈಗ ಆಗಬೇಕು : ಪ್ರಧಾನಿ ಶ್ರೀ ನರೇಂದ್ರ ಮೋದಿ


    ಭಾರತವು ಕೋವಿಡ್ ನಂತರದ ಯುಗದಲ್ಲಿ ಉದ್ಭವಿಸುವ ಅವಕಾಶಗಳ ಪ್ರಯೋಜನ ಪಡೆಯಬೇಕು : ಪ್ರಧಾನಿ


    ನಾವೆಲ್ಲರೂ ಹೊಸ ವಾಸ್ತವದ ಜಗತ್ತಿಗಾಗಿ ಸಿದ್ಧರಾಗಬೇಕು : ಪ್ರಧಾನಿ


    ಕೋವಿಡ್ -19 ರ ವಿರುದ್ಧ ಭಾರತದ ಹೋರಾಟದಲ್ಲಿ ಮುಂದಿನ ಹಾದಿ ಕುರಿತು ಚರ್ಚಿಸಲು ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು ದೇಶದ ಎಲ್ಲಾ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಮುಖ್ಯಮಂತ್ರಿಗಳೊಂದಿಗೆ ಇಂದು ಸಭೆ ನಡೆಸಿದರು .


    ಪ್ರಧಾನ ಮಂತ್ರಿಯವರು ತಮ್ಮ ಆರಂಭಿಕ ನುಡಿಗಳಲ್ಲಿ , “ ಭಾರತದಲ್ಲಿ ಹೆಚ್ಚು ಪೀಡಿತ ಪ್ರದೇಶಗಳೂ ಸೇರಿದಂತೆ ಸಾಂಕ್ರಾಮಿಕ ರೋಗದ ಭೌಗೋಳಿಕ ಹರಡುವಿಕೆಗೆ ಸಂಬಂಧಿಸಿದಂತೆ ನಾವು ಈಗ ಸ್ಪಷ್ಟತೆಯನ್ನು ಹೊಂದಿದ್ದೇವೆ . ಇದಲ್ಲದೆ , ಕಳೆದ ಕೆಲವು ವಾರಗಳಲ್ಲಿ , ಅಧಿಕಾರಿಗಳು ಜಿಲ್ಲಾ ಹಂತದವರೆಗೆ ಕಾರ್ಯಾಚರಣೆಯ ಕಾರ್ಯವಿಧಾನಗಳನ್ನು ಅರ್ಥಮಾಡಿಕೊಂಡಿದ್ದಾರೆ . ” ಎಂದು ಹೇಳಿದರು .


    ಕೋವಿಡ್ -19 ಹರಡುವಿಕೆಯ ಬಗೆಗಿನ ಈ ತಿಳುವಳಿಕೆಯು ದೇಶವು ಅದರ ವಿರುದ್ಧ ಕೇಂದ್ರೀಕೃತ ಹೋರಾಟವನ್ನು ನಡೆಸಲು ಸಹಾಯ ಮಾಡುತ್ತದೆ ಎಂದು ಪ್ರಧಾನಿ ಹೇಳಿದರು .


    " ಆದ್ದರಿಂದ , ಕೊರೊನಾವೈರಸ್ ವಿರುದ್ಧದ ಈ ಯುದ್ಧದಲ್ಲಿ ನಾವು ಈಗ ನಮ್ಮ ಕಾರ್ಯತಂತ್ರವನ್ನು ಮತ್ತಷ್ಟು ಕೇಂದ್ರೀಕರಿಸಬಹುದು . ನಮಗೀಗ ಎರಡು ರೀತಿಯ ಸವಾಲುಗಳು ಎದುರಾಗಿವೆ , ಎಲ್ಲಾ ಮಾರ್ಗಸೂಚಿಗಳನ್ನು ಅನುಸರಿಸುವ ಮೂಲಕ ರೋಗದ ಹರಡುವಿಕೆಯ ಪ್ರಮಾಣವನ್ನು ಕಡಿಮೆ ಮಾಡುವುದು ಮತ್ತು ಸಾರ್ವಜನಿಕ ಚಟುವಟಿಕೆಯನ್ನು ಕ್ರಮೇಣ ಹೆಚ್ಚಿಸುವುದು . ಈ ಎರಡೂ ಉದ್ದೇಶಗಳನ್ನು ಸಾಧಿಸುವ ನಿಟ್ಟಿನಲ್ಲಿ ನಾವು ಕೆಲಸ ಮಾಡಬೇಕಾಗುತ್ತದೆ ” ಎಂದು ಅವರು ಹೇಳಿದರು .


    ಕೋವಿಡ್ -19 ಗ್ರಾಮೀಣ ಪ್ರದೇಶಗಳಿಗೆ ಹರಡುವುದನ್ನು ತಡೆಯುವ ಪ್ರಯತ್ನ ಈಗ ಆಗಬೇಕು ಎಂದು ಪ್ರಧಾನಿ ಹೇಳಿದರು .


    ಆರ್ಥಿಕತೆಯನ್ನು ಕುರಿತು ರಾಜ್ಯಗಳು ನೀಡಿದ ಸಲಹೆಗಳನ್ನು ಸೂಕ್ತವಾಗಿ ಪರಿಗಣಿಸಲಾಗಿದೆ ಎಂದು ಪ್ರಧಾನಿ ಹೇಳಿದರು .


    ಕೋವಿಡ್ -19 ವಿರುದ್ಧ ದೇಶದ ಹೋರಾಟದಲ್ಲಿ ಪ್ರಧಾನ ಮಂತ್ರಿಯವರ ನಾಯಕತ್ವವನ್ನು ಮುಖ್ಯಮಂತ್ರಿಗಳು ಶ್ಲಾಘಿಸಿದರು ಮತ್ತು ದೇಶದಲ್ಲಿ ವೈದ್ಯಕೀಯ ಮತ್ತು ಆರೋಗ್ಯ ಮೂಲಸೌಕರ್ಯಗಳನ್ನು ಬಲಪಡಿಸುವ ಅಗತ್ಯದ ಬಗ್ಗೆ ಗಮನ ಸೆಳೆದರು . ವಲಸೆ ಕಾರ್ಮಿಕರ ಮರಳುವಿಕೆಯೊಂದಿಗೆ , ಹೊಸ ಸೋಂಕಿನ ಮೂಲಕ ಹರಡುವಿಕೆಯನ್ನು ತಡೆಗಟ್ಟಲು , ವಿಶೇಷವಾಗಿ ಗ್ರಾಮೀಣ ಪ್ರದೇಶಗಳಲ್ಲಿ ಸಾಮಾಜಿಕ ಅಂತರದ ಮಾರ್ಗಸೂಚಿಗಳ ಕಟ್ಟುನಿಟ್ಟಿನ ಅನುಷ್ಠಾನ , ಮುಖಗವಸುಗಳ ಬಳಕೆ ಮತ್ತು ನೈರ್ಮಲ್ಯೀಕರಣದ ಬಗ್ಗೆ ಗಮನಹರಿಸುವ ಅವಶ್ಯಕತೆಯಿದೆ ಎಂದು ಅವರಲ್ಲಿ ಅನೇಕರು ಗಮನಸೆಳೆದರು .


    ವಿದೇಶದಿಂದ ಹಿಂದಿರುಗಿದ ಭಾರತೀಯರ ಕಡ್ಡಾಯ ಕ್ವಾರಂಟೈನ್ ಬಗ್ಗೆ ಸಹ ಒತ್ತಿ ಹೇಳಲಾಯಿತು . ಎಂಎಸ್ ‌ ಎಂಇಗಳು , ವಿದ್ಯುತ್ ‌ ನಂತಹ ಮೂಲಸೌಕರ್ಯ ಯೋಜನೆಗಳಿಗೆ ಬೆಂಬಲ , ಸಾಲಗಳ ಮೇಲಿನ ಬಡ್ಡಿದರಗಳ ಕಡಿತ ಮತ್ತು ಕೃಷಿ ಉತ್ಪನ್ನಗಳಿಗೆ ಮಾರುಕಟ್ಟೆ ಲಭ್ಯತೆಯ ಖಾತ್ರಿಯ ಬಗ್ಗೆ ಆರ್ಥಿಕತೆಯನ್ನು ಕುರಿತು ಮುಖ್ಯಮಂತ್ರಿಗಳು ತಮ್ಮ ಸಲಹೆಗಳನ್ನು ನೀಡಿದರು .


    ಕೋವಿಡ್ -19 ವಿರುದ್ಧದ ದೇಶದ ಹೋರಾಟದಲ್ಲಿ ಮತ್ತು ಅವರ ಸಕ್ರಿಯ ಪಾತ್ರ ಮತ್ತು ತಳಮಟ್ಟದ ಅನುಭವದಿಂದ ಹೊರಹೊಮ್ಮಿದ ಅಮೂಲ್ಯ ಸಲಹೆಗಳಿಗಾಗಿ ಮುಖ್ಯಮಂತ್ರಿಗಳಿಗೆ ಪ್ರಧಾನಿ ಧನ್ಯವಾದ ಅರ್ಪಿಸಿದರು .


    ಕೋವಿಡ್ -19 ರ ನಂತರ ವಿಶ್ವವು ಮೂಲಭೂತವಾಗಿ ಬದಲಾಗಿರುತ್ತದೆ ಎಂಬುದನ್ನು ನಾವು ಅರ್ಥಮಾಡಿಕೊಳ್ಳಬೇಕು ಎಂದು ಪ್ರಧಾನಿ ಹೇಳಿದರು . ವಿಶ್ವ ಸಮರಗಳಂತೆಯೇ ಈಗ ವಿಶ್ವವು ಕೊರೋನಾಗೆ ಮೊದಲು , ಕೊರೊನಾ ನಂತರ ಎಂದು ಆಗಿರುತ್ತದೆ . ಇದು ನಾವು ಹೇಗೆ ಕಾರ್ಯನಿರ್ವಹಿಸುತ್ತೇವೆ ಎಂಬುದರ ಮೇಲೆ ಗಮನಾರ್ಹ ಬದಲಾವಣೆಗಳನ್ನು ಉಂಟುಮಾಡುತ್ತದೆ .


    ಹೊಸ ಜೀವನ ವಿಧಾನವು " ಜನ್ ಸೆ ಲೇಕರ್ ಜಗ್ ತಕ್ " - ಒಬ್ಬ ವ್ಯಕ್ತಿಯಿಂದ ಇಡೀ ಮಾನವೀಯತೆಯವರೆಗೆ - ತತ್ತ್ವದ ಮೇಲೆ ಇರುತ್ತದೆ ,


    ಹೊಸ ವಾಸ್ತವಕ್ಕಾಗಿ ನಾವೆಲ್ಲರೂ ಸಿದ್ಧರಾಗಬೇಕು ಎಂದು ಅವರು ಹೇಳಿದರು .


    " ಲಾಕ್ ‌ ಡೌನ್ ‌ ಅನ್ನು ಕ್ರಮೇಣ ಹಿಂತೆಗೆದುಕೊಳ್ಳುವುದನ್ನು ಬಗ್ಗೆ ನಾವು ಯೋಚಿಸುತ್ತಿದ್ದರೂ ಸಹ , ಲಸಿಕೆ ಅಥವಾ ಪರಿಹಾರವನ್ನು ಕಂಡುಹಿಡಿಯದವರೆಗೂ , ವೈರಸ್ ವಿರುದ್ಧ ಹೋರಾಡಲು ನಮ್ಮೊಂದಿಗೆ ಇರುವ ದೊಡ್ಡ ಅಸ್ತ್ರ ಸಾಮಾಜಿಕ ಅಂತರ ಎಂಬುದನ್ನು ನಾವು ಸದಾ ನೆನಪಿಟ್ಟುಕೊಳ್ಳಬೇಕು " ಎಂದು ಅವರು ಹೇಳಿದರು .


    ‘ ದೋ ಗಜ್ ಕಿ ದೂರಿ ’ ಯ ಮಹತ್ವವನ್ನು ಪ್ರಧಾನ ಮಂತ್ರಿಯವರು ಪುನರುಚ್ಚರಿಸಿದರು . ಅನೇಕ ಮುಖ್ಯಮಂತ್ರಿಗಳು ಪ್ರಸ್ತಾಪಿಸಿದ ರಾತ್ರಿ ಕರ್ಫ್ಯೂ ಸಲಹೆಯು ಜನರಲ್ಲಿ ಎಚ್ಚರಿಕೆಯ ಭಾವನೆಯನ್ನು ಖಂಡಿತವಾಗಿ ಪುನರ್ ದೃಢೀಕರಿಸುತ್ತದೆ ಎಂದು ಹೇಳಿದರು .


    ಲಾಕ್ ‌ ಡೌನ್ ‌ ಕುರಿತು ನಿರ್ದಿಷ್ಟ ಫೀಡ್ ಬ್ಯಾಕ್ ನೀಡುವಂತೆ ಅವರು ಎಲ್ಲಾ ಮುಖ್ಯಮಂತ್ರಿಗಳನ್ನು ವಿನಂತಿಸಿದರು .


    “ ನಿಮ್ಮ ರಾಜ್ಯಗಳಲ್ಲಿನ ಲಾಕ್ ‌ ಡೌನ್ ಅನ್ನು ಹೇಗೆ ಎದುರಿಸಲು ಬಯಸುತ್ತೀರಿ ಎಂಬ ಬಗ್ಗೆ ವಿಶಾಲ ಕಾರ್ಯತಂತ್ರವನ್ನು ಮೇ 15 ರೊಳಗೆ ನನ್ನೊಂದಿಗೆ ಹಂಚಿಕೊಳ್ಳಲು ನಿಮ್ಮೆಲ್ಲರಿಗೂ ವಿನಂತಿಸುತ್ತೇನೆ , ಲಾಕ್ ‌ ಡೌನ್ ಅನ್ನು ಕ್ರಮೇಣ ಸರಾಗಗೊಳಿಸುವ ಸಮಯದಲ್ಲಿ ಮತ್ತು ನಂತರ ವಿವಿಧ ಸೂಕ್ಷ್ಮ ವ್ಯತ್ಯಾಸಗಳನ್ನು ಹೇಗೆ ಎದುರಿಸಬೇಕು ಎಂಬುದರ ಕುರಿತು ರಾಜ್ಯಗಳು ನೀಲ ನಕಾಶೆಯನ್ನು ತಯಾರಿಸಬೇಕೆಂದು ನಾನು ಬಯಸುತ್ತೇನೆ ” ಎಂದು ಅವರು ಹೇಳಿದರು .


    ನಮ್ಮ ಮುಂದೆ ಉದ್ಭವಿಸುವ ವಿವಿಧ ಸವಾಲುಗಳನ್ನು ಎದುರಿಸಲು ನಮಗೆ ಎಲ್ಲರನ್ನೂ ಒಳಗೊಳ್ಳುವ ವಿಧಾನದ ಅಗತ್ಯವಿದೆ ಎಂದು ಪ್ರಧಾನ ಮಂತ್ರಿ ಹೇಳಿದರು . ಮುಂಗಾರುವಿನೊಂದಿಗೆ ಕೋವಿಡೇತರ ಅನೇಕ ರೋಗಗಳ ಪ್ರಸರಣ ಆರಂಭವಾಗುತ್ತದೆ , ಇದಕ್ಕಾಗಿ ನಾವು ನಮ್ಮ ವೈದ್ಯಕೀಯ ಮತ್ತು ಆರೋಗ್ಯ ವ್ಯವಸ್ಥೆಗಳನ್ನು ಸಿದ್ಧಪಡಿಸಬೇಕು ಮತ್ತು ಬಲಪಡಿಸಬೇಕು ಎಂದರು .


    ಶಿಕ್ಷಣ ಕ್ಷೇತ್ರದಲ್ಲಿ ಬೋಧನೆ ಮತ್ತು ಕಲಿಕೆಯ ಹೊಸ ಮಾದರಿಗಳನ್ನು ಹೇಗೆ ಅಳವಡಿಸಿಕೊಳ್ಳಬೇಕು ಎಂಬುದನ್ನು ಸಹ ನೆನಪಿನಲ್ಲಿಟ್ಟುಕೊಳ್ಳಬೇಕೆಂದು ಅವರು ನೀತಿ ನಿರೂಪಕರನ್ನು ಕೇಳಿದರು .


    ಪ್ರವಾಸೋದ್ಯಮದ ಬಗ್ಗೆ ಉಲ್ಲೇಖಿಸಿದ ಪ್ರಧಾನಿಯವರು , ದೇಶೀಯ ಪ್ರವಾಸೋದ್ಯಮದ ಸಾಮರ್ಥ್ಯವನ್ನು ನಾನು ಕಂಡಿದ್ದೇನೆ . ಆದರೆ ನಾವು ಅದರ ಏರಿಳಿತಗಳ ಬಗ್ಗೆ ಯೋಚಿಸಬೇಕಾಗಿದೆ ಎಮದರು .


    " ಮೊದಲ ಹಂತದ ಲಾಕ್ ‌ ಡೌನ್ ‌ ನಲ್ಲಿ ಅಗತ್ಯವಾದ ಕ್ರಮಗಳು 2 ನೇ ಹಂತದಲ್ಲಿ ಅಗತ್ಯವಿಲ್ಲ ಮತ್ತು ಅದೇ ರೀತಿ 3 ನೇ ಹಂತದಲ್ಲಿ ಅಗತ್ಯವಿರುವ ಕ್ರಮಗಳು ನಾಲ್ಕನೆಯದರಲ್ಲಿ ಅಗತ್ಯವಿರುವುದಿಲ್ಲ ಎಂದು ನಾನು ದೃಢವಾಗಿ ಭಾವಿಸುತ್ತೇನೆ " ಎಂದು ಅವರು ಹೇಳಿದರು .


    ರೈಲು ಸೇವೆಗಳ ಪುನರಾರಂಭವನ್ನು ಉಲ್ಲೇಖಿಸಿದ ಪ್ರಧಾನಿಯವರು , ಆರ್ಥಿಕ ಚಟುವಟಿಕೆಯನ್ನು ಪುನಶ್ಚೇತನಗೊಳಿಸಲು ಇದು ಅಗತ್ಯವಾಗಿದೆ , ಆದರೆ ಎಲ್ಲಾ ಮಾರ್ಗಗಳನ್ನು ಪುನರಾರಂಭಿಸಲಾಗುವುದಿಲ್ಲ . ಸೀಮಿತ ಸಂಖ್ಯೆಯ ರೈಲುಗಳು ಮಾತ್ರ ಸಂಚರಿಸುತ್ತವೆ ಎಂದು ಹೇಳಿದರು .


    ಒಂದೇ ಒಂದು ರಾಜ್ಯವೂ ಸಹ ನಿರಾಶೆಗೊಳಗಾಗದೆ ಇರುವುದರಿಂದ ಈ ಸಾಮೂಹಿಕ ದೃಢ ನಿಶ್ಚಯವು ಕೋವಿಡ್ -19 ವಿರುದ್ಧದ ಹೋರಾಟದಲ್ಲಿ ಭಾರತವನ್ನು ಗೆಲ್ಲುವಂತೆ ಮಾಡುತ್ತದೆ ಎಂಬ ಆಶಾಭಾವವನ್ನು ತಾವು ಹೊಂದಿರುವುದಾಗಿ ಎಂದು ಪ್ರಧಾನಿ ಹೇಳಿದರು .


    ಕೋವಿಡ್ ನಂತರದ ಯುಗವು ಅನೇಕ ಅವಕಾಶಗಳನ್ನು ಸಹ ಸೃಷ್ಟಿಸುತ್ತದೆ , ಅವುಗಳ ಪ್ರಯೋಜನವನ್ನು ಭಾರತ ಪಡೆದುಕೊಳ್ಳಬೇಕು ಎಂದು ಪ್ರಧಾನಿ ಹೇಳಿದರು .


    ***

    
    
    (Release ID: 1623213) Visitor Counter : 39
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Gujarati , Odia , Tamil , Telugu , Malayalam