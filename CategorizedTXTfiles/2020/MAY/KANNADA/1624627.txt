      ಗೃಹ ವ್ಯವಹಾರಗಳ ಸಚಿವಾಲಯ

      ಕೇಂದ್ರ ಹಣಕಾಸು ಸಚಿವರು ಇಂದು ಘೋಷಿಸಿರುವ ರಚನಾತ್ಮಕ ಸುಧಾರಣಾ ಕ್ರಮಗಳನ್ನು ಶ್ಲಾಘಿಸಿದ ಕೇಂದ್ರ ಗೃಹ ಸಚಿವರು
      Posted On: 16 MAY 2020 8:02PM by PIB Bengaluru


    ಕೇಂದ್ರ ಹಣಕಾಸು ಸಚಿವರು ಇಂದು ಘೋಷಿಸಿರುವ ರಚನಾತ್ಮಕ ಸುಧಾರಣಾ ಕ್ರಮಗಳನ್ನು ಶ್ಲಾಘಿಸಿದ ಕೇಂದ್ರ ಗೃಹ ಸಚಿವರು


    ಶಕ್ತಿಯುತ , ಸುರಕ್ಷಿತ ಮತ್ತು ಸಶಕ್ತ ಭಾರತವು ಮೋದಿ ಸರ್ಕಾರದ ಮೊದಲ ಆದ್ಯತೆಯಾಗಿದೆ : ಶ್ರೀ ಅಮಿತ್ ಶಾ


    ಪ್ರಧಾನಿ ಮೋದಿ ಅವರ ' ಸುಧಾರಣೆ , ಸಾಧನೆ ಮತ್ತು ಪರಿವರ್ತನೆ ' ಮಂತ್ರ ಕಳೆದ 6 ವರ್ಷಗಳಲ್ಲಿ ಭಾರತದ ಅದ್ಭುತ ಬೆಳವಣಿಗೆ ಕಾರಣವಾಗಿದೆ : ಗೃಹ ಸಚಿವರು


    ಕೇಂದ್ರ ಹಣಕಾಸು ಸಚಿವರು ಇಂದು ಘೋಷಿಸಿರುವ ರಚನಾತ್ಮಕ ಸುಧಾರಣಾ ಕ್ರಮಗಳನ್ನು ಶ್ಲಾಘಿಸಿರುವ ಕೇಂದ್ರ ಗೃಹ ಸಚಿವ ಶ್ರೀ ಅಮಿತ್ ಶಾ , " ಪ್ರಧಾನಿ ಶ್ರೀ ನರೇಂದ್ರ ಮೋದಿ ಮತ್ತು ಹಣಕಾಸು ಸಚಿವೆ ಶ್ರೀಮತಿ ನಿರ್ಮಲಾ ಸೀತಾರಾಮನ್ ಅವರಿಗೆ ಇಂದಿನ ಮಹತ್ವದ ನಿರ್ಧಾರಗಳಿಗಾಗಿ ಧನ್ಯವಾದಗಳು , ಇದು ಖಂಡಿತವಾಗಿಯೂ ನಮ್ಮ ಆರ್ಥಿಕತೆಯನ್ನು ವೃದ್ಧಿಸುತ್ತದೆ ಮತ್ತು ಮತ್ತಷ್ಟು ಸ್ವಾವಲಂಬಿ ಭಾರತದ ಕಡೆಗೆ ನಮ್ಮ ಪ್ರಯತ್ನಗಳನ್ನು ಮುಂದುವರೆಸುತ್ತದೆ " ಎಂದರು . ಕಳೆದ 6 ವರ್ಷಗಳಲ್ಲಿ ಭಾರತದ ಅದ್ಭುತ ಬೆಳವಣಿಗೆಗೆ ಪ್ರಧಾನಿ ಮೋದಿಯವರ ' ಸುಧಾರಣೆ , ಸಾಧನೆ ಮತ್ತು ಪರಿವರ್ತನೆ ' ಮಂತ್ರ ಕಾರಣವಾಗಿದೆ ಎಂದು ಅವರು ಹೇಳಿದರು .


    ಕಲ್ಲಿದ್ದಲು ಉತ್ಪಾದನೆಯಲ್ಲಿ ಭಾರತವನ್ನು ಸ್ವಾವಲಂಬಿಯನ್ನಾಗಿ ಮಾಡಲು ಅಭೂತಪೂರ್ವ ಹೆಜ್ಜೆ ಇಟ್ಟಿದ್ದಕ್ಕಾಗಿ ಪ್ರಧಾನಿ ಮೋದಿ ಅವರನ್ನು ಅಭಿನಂದಿಸಿದ ಶ್ರೀ ಶಾ , " ಕಲ್ಲಿದ್ದಲು ಕ್ಷೇತ್ರದಲ್ಲಿ ಮೂಲಸೌಕರ್ಯ ಅಭಿವೃದ್ಧಿಗೆ 50,000 ಕೋಟಿ ರೂ . ಒದಗಿಸಿರುವುದು ಮತ್ತು ವಾಣಿಜ್ಯ ಗಣಿಗಾರಿಕೆಯನ್ನು ಪರಿಚಯಿಸಿರುವುದು ಸ್ವಾಗತಾರ್ಹ ನೀತಿ ಸುಧಾರಣೆಯಾಗಿದ್ದು ಇದು ಹೆಚ್ಚು ಸ್ಪರ್ಧೆ ಮತ್ತು ಪಾರದರ್ಶಕತೆಯನ್ನು ತರುತ್ತದೆ " ಎಂದು ಹೇಳಿದರು .


    " ರಕ್ಷಣಾ ಉತ್ಪಾದನೆಯಲ್ಲಿ ವಿದೇಶಿ ನೇರ ಹೂಡಿಕೆಯ ಮಿತಿಯನ್ನು ಶೇ .74 ಕ್ಕೆ ಏರಿಸುವುದು ಮತ್ತು ಆಯ್ದ ಶಸ್ತ್ರಾಸ್ತ್ರಗಳು / ಪ್ಲಾಟ್ ‌ ಫಾರ್ಮ್ ‌ ಗಳನ್ನು ಆಮದು ಮಾಡಿಕೊಳ್ಳುವುದನ್ನು ನಿಷೇಧಿಸುವುದು ಖಂಡಿತವಾಗಿಯೂ ' ಮೇಕ್ ಇನ್ ಇಂಡಿಯಾ ' ಕ್ಕೆ ಉತ್ತೇಜನ ಮೀಡುತ್ತದೆ ಮತ್ತು ನಮ್ಮ ಆಮದು ಹೊರೆಯನ್ನು ಕಡಿಮೆ ಮಾಡುತ್ತದೆ . ಶಕ್ತಿಯುತ , ಸುರಕ್ಷಿತ ಮತ್ತು ಸಶಕ್ತ ಭಾರತವು ಮೋದಿ ಸರ್ಕಾರದ ಪ್ರಮುಖ ಆದ್ಯತೆಯಾಗಿದೆ ” ಎಂದು ಗೃಹ ಸಚಿವರು ಹೇಳಿದರು .


    ವಿಮಾನಯಾನ ಕ್ಷೇತ್ರಕ್ಕೆ ಉತ್ತೇಜನ ನೀಡುವ ನಿರ್ಧಾರಗಳಿಗಾಗಿ ಪ್ರಧಾನಿ ಮೋದಿ ಅವರಿಗೆ ಶ್ರೀ ಶಾ ಧನ್ಯವಾದ ಅರ್ಪಿಸಿದರು . " ವಾಯುಪ್ರದೇಶ ಬಳಕೆಯ ಮೇಲಿನ ನಿರ್ಬಂಧಗಳನ್ನು ಸಡಿಲಿಸುವ ಮೂಲಕ , ನಮ್ಮ ವಾಯುಯಾನ ಕ್ಷೇತ್ರಕ್ಕೆ ವರ್ಷಕ್ಕೆ ಸುಮಾರು 1000 ಕೋಟಿ ರೂ . ಲಾಭವಾಗಲಿದೆ . ಇದಲ್ಲದೆ , ಭಾರತವನ್ನು ವಿಮಾನ MRO ಜಾಗತಿಕ ಕೇಂದ್ರವನ್ನಾಗಿ ಮಾಡಲು MRO ಗೆ ತೆರಿಗೆ ನಿಯಮವನ್ನು ಸುಧಾರಿಸಲಾಗಿದೆ " ಎಂದು ಅವರು ಹೇಳಿದರು .


    ಬಾಹ್ಯಾಕಾಶ ಮತ್ತು ಸಾಮಾಜಿಕ ಮೂಲಸೌಕರ್ಯ ಅಭಿವೃದ್ಧಿ ಕ್ಷೇತ್ರದಲ್ಲಿ ಖಾಸಗಿ ವಲಯದ ಉಪಸ್ಥಿತಿಯನ್ನು ಹೆಚ್ಚಿಸುವ ನಿರ್ಧಾರ ಕುರಿತು ಮಾತನಾಡಿದ ಗೃಹ ಸಚಿವರು , “ ಸಾಮಾಜಿಕ ಮೂಲಸೌಕರ್ಯದಲ್ಲಿ ಖಾಸಗಿ ವಲಯದ ಹೂಡಿಕೆಯನ್ನು ಹೆಚ್ಚಿಸಲು 8100 ಕೋಟಿ ರೂ . ಗಳ ಪರಿಷ್ಕೃತ ಕಾರ್ಯಸಾಧ್ಯತೆ ಗ್ಯಾಪ್ ಫಂಡಿಂಗ್ ನೀಡುವಂತಹ ಇಂದಿನ ನಿರ್ಧಾರಗಳಿಗಾಗಿ ನಾನು ಪ್ರಧಾನಿ ಮೋದಿ ಅವರನ್ನು ಶ್ಲಾಘಿಸುತ್ತೇನೆ . ಬಾಹ್ಯಾಕಾಶ ಚಟುವಟಿಕೆಗಳಲ್ಲಿ ಖಾಸಗಿಯವರ ಭಾಗವಹಿಸುವಿಕೆಯನ್ನು ಉತ್ತೇಜಿಸುವುದರಿಂದ ಅವರು ಭಾರತದ ಬಾಹ್ಯಾಕಾಶ ಪಯಣದಲ್ಲಿ ಸಹ - ಪ್ರಯಾಣಿಕರಾಗಬಹುದು " ಎಂದು ಹೇಳಿದರು .


    ***

    
    
    (Release ID: 1624627) Visitor Counter : 11
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Telugu