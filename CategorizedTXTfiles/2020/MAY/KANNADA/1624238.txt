      ರಕ್ಷಣಾ ಸಚಿವಾಲಯ

      ರಕ್ಷಣಾ ಸಚಿವ ಶ್ರೀ ರಾಜ್ ನಾಥ್ ಸಿಂಗ್ ಭಾರತೀಯ ಸಮುದ್ರ ತೀರ ರಕ್ಷಣಾ ಪಡೆಯ ಹಡಗು ‘ಸಚೇತ್’ ಮತ್ತು 2 ಪ್ರತಿಬಂಧಕ ನಾವೆಗಳಿಗೆ ಚಾಲನೆ ನೀಡಿದರು
      Posted On: 15 MAY 2020 12:51PM by PIB Bengaluru


    ರಕ್ಷಣಾ ಸಚಿವ ಶ್ರೀ ರಾಜ್ ನಾಥ್ ಸಿಂಗ್ ಭಾರತೀಯ ಸಮುದ್ರ ತೀರ ರಕ್ಷಣಾ ಪಡೆಯ ಹಡಗು ‘ ಸಚೇತ್ ’ ಮತ್ತು 2 ಪ್ರತಿಬಂಧಕ ನಾವೆಗಳಿಗೆ ಚಾಲನೆ ನೀಡಿದರು


    ಸ್ಥಳೀಯವಾಗಿ ನಿರ್ಮಿಸಲಾದ ಹಡಗುಗಳು ಸ್ವಾವಲಂಬನೆಯನ್ನು ಪ್ರತಿಬಿಂಬಿಸುತ್ತವೆ ಮತ್ತು ಕಡಲ ಸುರಕ್ಷತೆಯನ್ನು ವೃದ್ಧಿಸುತ್ತವೆ :


    ರಾಜ್ ನಾಥ್ ಸಿಂಗ್


    ರಕ್ಷಣಾ ಸಚಿವ ಶ್ರೀ ರಾಜ್ ನಾಥ್ ಸಿಂಗ್ ಭಾರತೀಯ ಸಮುದ್ರ ತೀರ ರಕ್ಷಣಾ ಪಡೆಯ ಹಡಗು ( ಐಸಿಜಿಎಸ್ ) ‘ ಸಾಚೇತ್ ’ ಮತ್ತು 2 ಪ್ರತಿಬಂಧಕ ನಾವೆ ( ಐಬಿಎಸ್ ) ಸಿ – 450 ಮತ್ತು ಸಿ – 451 ಗಳಿಗೆ ಗೋವಾದಲ್ಲಿ ವಿಡಿಯೋ ಕಾನ್ಫೆರೆನ್ಸ್ ಮೂಲಕ ಇಂದು ಚಾಲನೆ ನೀಡಿದರು . ಐದು ಕಡಲಾಚೆಯ ಗಸ್ತು ಹಡಗುಗಳ ( ಒಪಿವಿಗಳು ) ಸರಣಿಯಲ್ಲಿ ಐಸಿಜಿಎಸ್ ಸಚೇತ್ ಮೊದಲನೇಯಾಗಿದ್ದು ಗೋವಾ ಶಿಪ್ ಯಾರ್ಡ್ ಲಿಮಿಟೆಡ್ ( ಜಿ ಎಸ್ ಎಲ್ ) ಸ್ಥಳೀಯವಾಗಿ ಅದರ ವಿನ್ಯಾಸ ಮತ್ತು ನಿರ್ಮಾಣ ಕೆಲಸವನ್ನು ಮಾಡಿದೆ ಮತ್ತು ಇದರಲ್ಲಿ ಅತ್ಯಾಧುನಿಕ ನ್ಯಾವಿಗೇಶನ್ ಮತ್ತು ಸಂವಹನ ಪರಿಕರಗನ್ನು ಅಳವಡಿಸಲಾಗಿದೆ .


    ಡಿಜಿಟಲ್ ಮಾಧ್ಯಮದ ಮೂಲಕ ಕಾರ್ಯಾರಂಭ ಮಾಡಿದ ಈ ಉಪಕ್ರಮಕ್ಕಾಗಿ ಐಸಿಜಿ ಮತ್ತು ಜಿ ಎಸ್ ಎಲ್ ನ್ನು ಶ್ಲಾಘಿಸಿದ ಶ್ರೀ ರಾಜ್ ನಾಥ್ ಸಿಂಗ್ “ ಈ ಹಡಗುಗಳ ನಿಯೋಜನೆ ಭಾರತದ ಕರಾವಳಿ ತೀರದ ಸಾಮರ್ಥ್ಯ ಹೆಚ್ಚಿಸುವಲ್ಲಿ ಒಂದು ಪ್ರಮುಖ ಮೈಲಿಗಲ್ಲಾಗಿದೆ ಅಲ್ಲದೆ ಕೋವಿಡ್ – 19 ರಂತಹ ಸವಾಲುಗಳಿದ್ದರೂ ನಮ್ಮ ದೇಶದ ಭದ್ರತೆ ಮತ್ತು ಸುರಕ್ಷತೆಗಾಗಿ ಬದ್ಧತೆ ಮತ್ತು ಧೃಡ ನಿರ್ಧಾರಕ್ಕೆ ಅತ್ಯುತ್ತಮ ಉದಾಹರಣೆಯಾಗಿದೆ , ‘ ನಮ್ಮ ಸಮುದ್ರ ತೀರದ ರಕ್ಷಕರು ,’ ಐಸಿಜಿ ಮತ್ತು ಭಾರತೀಯ ಹಡಗು ನಿರ್ಮಾಣ ುದ್ಯಮದಲ್ಲಿ ಹೆಚ್ಚುತ್ತಿರುವ ಶಕ್ತಿ ದೇಶಕ್ಕೆ ಹೆಮ್ಮೆಯ ವಿಷಯವಾಗಿದೆ ಎಂದು ಹೇಳಿದರು .”


    ಪ್ರಧಾನ ಮಂತ್ರಿ ನರೇಂದ್ರ ಮೋದಿಯವರ ಕನಸು ‘ ಸಾಗರ್ ’ ( ಸೆಕ್ಯುರಿಟಿ ಆಂಡ್ ಗ್ರೋತ್ ಫಾರ್ ಆಲ್ ಇನ್ ದಿ ರೀಜನ್ ) ಬಗ್ಗೆ ಉಲ್ಲೇಖಿಸಿದ ರಕ್ಷಣಾ ಸಚಿವರು , “ ಸಾಗರಗಳು ಕೇವಲ ನಮ್ಮ ದೇಶಕ್ಕಷ್ಟೇ ಅಲ್ಲ ಜಾಗತಿಕ ಸಮೃದ್ಧಿಯ ಜೀವಾಳವಾಗಿವೆ ” ಎಂದು ಹೇಳದರು . ಸುರಕ್ಷಿತ ಮತ್ತು ಸಂರಕ್ಷಿತ ಮತ್ತು ಸ್ವಚ್ಛ ಸಮುದ್ರಗಳು ರಾಷ್ಟ್ರ ನಿರ್ಮಾಣಕ್ಕೆ ಆರ್ಥಿಕ ಅವಕಾಶಗಳನ್ನು ಒದಗಿಸುತ್ತವೆ . ಭಾರತ ಉದಯೋನ್ಮುಖ ಸಮುದ್ರ ತೀರದ ಶಕ್ತಿಯಾಗಿದ್ದು ನಮ್ಮ ಸಮೃದ್ಧಿಯೂ ಸಹ ಸಮುದ್ರದ ಮೇಲೆ ಅವಲಂಬಿತವಾಗಿದೆ . ಜವಾಬ್ದಾರಿಯುತ ಸಮುದ್ರ ತೀರದ ಶಕ್ತಿಯಾಗಿರುವುದರಿಂದ ಸಾಗರಗಳು ಸರ್ಕಾರದ ಆದ್ಯತೆಯಾಗಿವೆ ಎಂದು ಅವರು ಹೇಳಿದರು


    ಸಮುದ್ರ ತೀರಗಳನ್ನು ಕಾಯುತ್ತಿರುವ ಐಸಿಜಿಯ ಪಾತ್ರವನ್ನು ಶ್ಲಾಘಿಸಿದ ಶ್ರೀ ರಾಜ್ ನಾಥ್ ಸಿಂಗ್ “ ವಿಶ್ವದ ನಾಲ್ಕನೇ ಅತಿ ದೊಡ್ಡ ಕಡಲ ತೀರ ರಕ್ಷಣಾ ಪಡೆಯಾಗಿ , ಒಂದು ವಿಶ್ವಾಸಾರ್ಹ ಶಕ್ತಿಯಾಗಿ ತನ್ನನ್ನು ತಾನು ನಿರೂಪಿಸಿದೆ . ಇದು ನಮ್ಮ ಕಡಲ ತೀರ ಮತ್ತು ಕಡಲ ತೀರದ ಸಮುದಾಯಗಳನ್ನು ಮಾತ್ರ ರಕ್ಷಿಸುತ್ತಿಲ್ಲ ಬದಲಿಗೆ ಆರ್ಥಿಕ ಚಟುವಟಿಕೆಗಳು ಮತ್ತು ಎಕ್ಸ್ಲೂಸಿವ್ ಎಕಾನಾಮಿಕ್ ಝೋನ್ ( ಪ್ರತ್ಯೇಕ ಆರ್ಥಿಕ ವಲಯ ) ( ಇಇಝೆಡ್ ) ಪರಿಸರವನ್ನೂ ಸರ ರಕ್ಷಿಸುತ್ತದೆ ” ಎಂದು ಹೇಳಿದರು .


    ದೇಶದ್ರೋಹಿ ಶಕ್ತಿಗಳಿಂದ ಪ್ರಚೋದಿಸಲ್ಪಟ್ಟ ಯಾವುದೇ ಬಗೆಯ ಅಪಾಯಗಳಿಗೆ ಸಮುದ್ರ ಒಂದು ಮಾಧ್ಯಮವಾಗಬಹುದು ಎಂದು ರಕ್ಷಣಾ ಸಚಿವರು ಅಭಿಪ್ರಾಯಪಟ್ಟಿದ್ದಾರೆ . ಆದ್ದರಿಂದ ಎಲ್ಲ ಪಾಲುದಾರರೊಂದಿಗೆ ಸಹಕಾರಯುತ ಮತ್ತು ಜಂಟಿಯಾಗಿ ಕಾರ್ಯನಿರ್ವಹಿಸುವಂತಹ ವಿಧಾನವನ್ನು ಅಭಿವೃದ್ಧಿಪಡಿಸುವುದು ಬಹಳ ಮುಖ್ಯ . ಕಡಲ ತೀರದ ಭಯೋತ್ಪಾದನೆ , ಮಾದಕ ವಸ್ತುಗಳ ಕಳ್ಳ ಸಾಗಾಣೆ , ಕಳ್ಳ ಸಾಗಾಣೆ , ಸಮುದ್ರ ತೀರದಲ್ಲಿ ಕಾನೂನು ಜಾರಿಗೊಳಿಸುವುದು ಮತ್ತು ಬೆದರಿಕೆಗೆ ಒಳಗಾದಂತಹ ನಾವಿಕರನ್ನು ಹುಡುಕಿ , ಕಾಪಾಡುವಂಥ ಸವಾಲುಗಳನ್ನು ಎದುರಿಸಲು ಇಂದು ಕಡಲ ತೀರದ ರಕ್ಷಣಾ ನೌಕೆಗಳು ಸೇರ್ಪಡೆಗೊಂಡಿರುವುದು ಈ ನಿಟ್ಟಿನಲ್ಲಿ ಮತ್ತಷ್ಟು ಬಲ ನೀಡಿದ್ದು ಈ ಸವಾಲುಗಳನ್ನು ಎದುರಿಸುವಲ್ಲಿ ಸಹಕಾರಿಯಾಆಗಲಿದೆ ಎಂದು ಅವರು ಹೇಳಿದರು .


    ಈ ಬಿಕ್ಕಟ್ಟಿನ ಸಂದರ್ಭದಲ್ಲೂ ಹಡಗುಗಳನ್ನು ನಿರ್ಮಿಸಲು ಮತ್ತು ನಿರ್ವಹಿಸಲು ಮುಂದಾಗಿರುವ ಗೋವಾ ಶಿಪ್ ಯಾರ್ಡ್ ಮತ್ತು ಎಲ್ ಆಂಡ್ ಟಿ ಶಿಪ್ ಯಾರ್ಡ್ ಹಾಗೂ ಹಜೀರಾ ಅವರ ಪ್ರಯತ್ನಗಳನ್ನು ಶ್ರೀ ರಾಜ್ ನಾಥ್ ಸಿಂಗ್ ಶ್ಲಾಘಿಸಿದರು . “ ಇದು ಅವರ ವೃತ್ತಿಪರತೆಯನ್ನು ತೋರಿಸುತ್ತದೆ . ಇತ್ತೀಚೆಗೆ ನಮ್ಮ ಪ್ರಧಾನ ಮಂತ್ರಿಗಳಿಂದ ಸ್ಫೂರ್ತಿ ಪಡೆದ ‘ ಮೇಕ್ ಇನ್ ಇಂಡಿಯಾ ’ ಮತ್ತು ‘ ಸ್ವಾವಲಂಬಿ ಭಾತ ಅಭಿಯಾನದ ’ ನಿರ್ಮಾಣಕ್ಕೆ ಭಾರತೀಯ ಶಿಪ್ ಯಾರ್ಡ್ ಗಳು ಮಹತ್ವದ ಕೊಡುಗೆ ನೀಡುತ್ತಿರುವುದು ಗಮನಾರ್ಹ ಸಂಗತಿಯಾಗಿದೆ .” ಎಂದು ಅವರು ಹೇಳಿದರು .


    ಭಾರತೀಯ ಕಡಲ ತೀರ ಸಂರಕ್ಷಣಾ ಪಡೆಯ ಮಹಾನಿರ್ದೇಶಕರಾದ ಕೃಷ್ಣಸ್ವಾಮಿ ನಟರಾಜನ್ ಅವರು ಕೋವಿಡ್ – 19 ಸೃಷ್ಟಿಸಿದ ಅಡೆತಡೆಗಳ ನಡುವೆಯೂ ಐಸಿಜಿ , ಮುಂದೆ ಸಾಗುತ್ತಿದೆ ಎಂಬುದನ್ನು ಈ ನಿಯೋಜನೆ ಸಾಬೀತುಪಡಿಸಿದೆ ಎಂದು ಹೇಳಿದರು . ಐಸಿಜಿ ಹಡಗುಗಳ ಹೊಸ ಸೇರ್ಪಡೆ ಐಸಿಜಿಗೆ ಸಮುದ್ರದಲ್ಲಿ ನಿರಂತರ ನಿಗಾವಹಿಸಲು ಸಹಾಯ ಮಾಡುತ್ತದೆ ಮತ್ತು ಕೋವಿಡ್ – 19 ರ ವಿರುದ್ಧ ಹೋರಾಡಲು ರಾಷ್ಟ್ರಕ್ಕೆ ಸಹಕಾರಿಯಾಗುತ್ತದೆ ಎಂದು ಅವರು ಹೇಳಿದರು .


    105 ಮೀಟರ್ ಉದ್ದದ ಹಡಗು ‘ ಸಚೇತ್ ’ ಸುಮಾರು 2,350 ಟನ್ ಗಳನ್ನು ಸ್ಥಳಾಂತರಿಸುವ ಸಾಮರ್ಥ್ಯ ಹೊಂದಿದೆ , ಮತ್ತು 26 ನಾಟ್ ಗರಿಷ್ಟ ವೇಗ ಪಡೆಯಲು 9,100 ಕಿಲೊ ವ್ಯಾಟ್ನ ಸಾಮರ್ಥ್ಯದ 2 ಡಿಸೇಲ್ ಇಂಜಿನ್ ಗಳನ್ನು ಇದಕ್ಕೆಂದೇ ವಿನ್ಯಾಸಗೊಳಿಸಲಾಗಿದ್ದು 6000 ದೂರ ಕ್ರಮಿಸಬಲ್ಲ ಸಾಮರ್ಥ್ಯ ಹೊಂದಿದೆ . ಇತ್ತೀಚಿನ ಉಪಕರಣಗಳು ಮತ್ತು ವ್ಯವಸ್ಥೆಗಳೊಂದಿಗೆ ಇದರ ಸುಸ್ಥಿರತೆ ಮತ್ತು ವ್ಯಾಪ್ತಿಯು ಮುನ್ನಡೆಸಬಹುದಾದ ವೇದಿಕೆಯ ಪಾತ್ರವನ್ನು ಸಮರ್ಥವಾಗಿ ನಿಭಾಯಿಸಲು ಮತ್ತು ಐಸಿಜಿ ಚಾರ್ಟರ್ ಕೈಗೊಳ್ಳುವ ಕಾರ್ಯಗಳನ್ನು ಪೂರ್ಣಗೊಳಿಸಲು ಸಾಮರ್ಥ್ಯವನ್ನು ಒದಗಿಸುತ್ತದೆ . 2 ಇಂಜಿನ್ ವುಳ್ಳ ಹೆಲಿಕಾಪ್ಟರ್ ಮತ್ತು 4 ಅತಿ ವೇಗದ ಬೋಟ್ ಗಳನ್ನು ಮತ್ತು ಶೋಧ ಮತ್ತು ರಕ್ಷಣಾ ಕಾರ್ಯಾಚರಣೆಗಾಗಿ ತ್ವರಿತಗತಿಯಲ್ಲಿ ಇಳಿಯಲು ಅನುಕೂಲವಾಗುವಂತಹ ಗಾಳಿ ತುಂಬಬಹುದಾದ ಒಂದು ಬೋಟ್ ಹೊಂದಿದ ಈ ನೌಕೆಯನ್ನು ವಿನ್ಯಾಸಗೊಳಿಸಲಾಗಿದೆ . ಕನಿಷ್ಟ ಪ್ರದೂಷಣೆ ಜವಾಬ್ದಾರಿಯನ್ನೂ ಮತ್ತು ಸಮುದ್ರದಲ್ಲಿ ತೈಲ ಸೋರಿಕೆಯಾಗುವುದನ್ನು ತಡೆಗಟ್ಟುವ ಸಾಮರ್ಥ್ಯವನ್ನೂ ಈ ಹಡಗು ಹೊಂದಿದೆ .


    ಸಚೇತ್ ಎಂದರೆ ಎಚ್ಚರಿಕೆ ಎಂದರ್ಥ . ಇದು ರಾಷ್ಟ್ರದ ಸಮುದ್ರ ತೀರದ ಹಿತಾಸಕ್ತಿಗೆ ‘ ಸೇವೆ ಸಲ್ಲಿಸಲು ಮತ್ತು ರಕ್ಷಿಸಲು ’ ಐಸಿಜಿ ಸದಾ ಸಿದ್ಧವಾಗಿರುತ್ತದೆ ಮತ್ತು ಆಸಕ್ತಿ ಹಾಗೂ ಬದ್ಧತೆಯನ್ನು ಹೊಂದಿದೆ . 11 ಅಧಿಕಾರಿಗಳು ಮತ್ತು 110 ಸಿಬ್ಬಂದಿ ನಿರ್ವಹಣೆಯ ಐಸಿಜಿ ಎಸ್ ಸಚೇತ್ ಅನ್ನು ಡೆಪ್ಯುಟಿ ಇನಸ್ಪೆಕ್ಟರ್ ಜನರಲ್ ರಾಜೇಶ್ ಮಿತ್ತಲ್ ಅವರು ಮುನ್ನಡೆಸುತ್ತಿದ್ದಾರೆ . ಕೋವಿಡ್ – 19 ಸಾಂಕ್ರಾಮಿಕ ರೋಗದ ಹಿನ್ನೆಲೆಯಲ್ಲಿ ಕಟ್ಟುನಿಟ್ಟಾದ ಸಾಮಾಜಿಕ ಅಂತರ ಕಾಪಾಡಿಕೊಂಡು ಡಿಜಿಟಲ್ ಮಾಧ್ಯಮದ ಮೂಲಕ ನೌಕೆಯನ್ನು ನಿಯೋಜಿಸುತ್ತಿರುವುದು ಭಾರತದ ಕಡಲ ತೀರದ ಇತಿಹಾಸದಲ್ಲೇ ಇದೇ ಮೊದಲ ಬಾರಿಗೆ ಆಗಿದೆ .


    ಸಿ – 450 ಮತ್ತು ಸಿ – 451 ಐಬಿ ಗಳನ್ನು ಸ್ಥಳೀಯವಾಗಿ ಲಾರ್ಸನ್ ಆಂಡ್ ಟರ್ಬೊ ಅವರಿಂದ ಹಜೀರಾ ಶಿಪ್ ಯಾರ್ಡ್ ನಲ್ಲಿ ವಿನ್ಯಾಸಗೊಳಿಸಲಾಗಿದೆ ಮತ್ತು ಇದರಲ್ಲಿ ಇತ್ತೀಚಿನ ನ್ಯಾವಿಗೇಶನ್ ಮತ್ತು ಸಂವಹನ ಸಾಧನಗಳನ್ನು ಅಳವಡಿಸಲಾಗಿದೆ . 30 ಮೀಟರ್ ಉದ್ದದ ದೋಣಿಗಳು 45 ಕ್ಕೂ ಹೆಚ್ಚು ನಾಟ್ ಗಳ ವೇಗದಲ್ಲಿ ಚಲಿಸುವ ಸಾಮರ್ಥ್ಯ ಹೊಂದಿವೆ ಮತ್ತು ಸಮುದ್ರ ತೀರದ ಗಸ್ತು ಹಾಗೂ ಕಡಿಮೆ ತೀವ್ರತೆಯ ಸಮುದ್ರ ತೀರದ ಕಾರ್ಯಾಚರಣೆಗಳು ಮತ್ತು ಹೆಚ್ಚಿನ ವೇಗದ ಪ್ರತಿಬಂಧಕ್ಕಾಗಿ ಇವುಗಳನ್ನು ವಿನ್ಯಾಸಗೊಳಿಸಲಾಗಿದೆ . ತ್ವರಿತಗತಿಯ ಪ್ರತಿಕ್ರಿಯೆ ನೀಡುವ ಸಾಮರ್ಥ್ಯ ಹೊಂದಿದ ಈ ಐಬಿಗಳು ಕಡಲ ತೀರದ ಯಾವುದೇ ತುರ್ತು ಪರಿಸ್ಥಿತಿಗೆ ಪ್ರತಿಕ್ರಿಯಿಸಲು ಮತ್ತು ತಡೆಯಲು ಸೂಕ್ತ ವೇದಿಕೆಯಾಗಿವೆ . ಸಹಾಯಕ ಕಮಾಡಂಟ್ ಗೌರವ್ ಕುಮಾರ್ ಗೋಲಾ ಮತ್ತು ಸಹಾಯಕ ಕಮಾಡಂಟ್ ಅಕಿನ್ ಜುಟ್ಸಿ ಈ ನೌಕೆಗಳ ಮುಂದಾಳತ್ವ ವಹಿಸಿದ್ದಾರೆ .


    ಕಡಲ ತೀರ ರಕ್ಷಣಾ ಪಡೆ ಸ್ಥಳೀಯ ಸ್ವತ್ತುಗಳನ್ನು ಸೀರಿಸಿಕೊಳ್ಳುವುದಕ್ಕೆ ಪ್ರವರ್ತಮಾನವಾಗಿದೆ . ಇದು ವರ್ಷಪೂರ್ತಿ ಕಾರ್ಯಾಚರಣೆಗೆ ಲಭ್ಯವಾಗುವಂತೆ ಮಾಡಿದೆ . ಐಬಿಗಳು ಸ್ಥಳೀಯ ವಸ್ತುಗಳನ್ನು ಹೆಚ್ಚಿಸುವತ್ತು ಮುಂದುವರಿದಿದ್ದು 70% ಸ್ಥಳೀಯ ವಸ್ತುಗಳನ್ನು ಹೊಂದಿದೆ . ಹೀಗೆ ಭಾರತೀಯ ಹಡಗು ನಿರ್ಮಾಣ ಉದ್ಯಮಕ್ಕೆ ಅಗತ್ಯ ಸಾಮಗ್ರಿಗಳನ್ನು ಒದಗಿಸುತ್ತದೆ .


    ಈ ನೌಕೆಗಳು ಕಡಲ ತೀರ ರಕ್ಷಣಾ ಪಡೆ ಸೇರಿದ ನಂತರ ಪ್ರತ್ಯೇಕ ಆರ್ಥಿಕ ವಲಯ ( ಇಇಝೆಡ್ ) ದ ನಿಗಾವಹಿಸಲು , ಕಡಲ ತೀರದ ಭದ್ರತೆ ಮತ್ತು ಕಡಲ ತೀರ ರಕ್ಷಣಾ ಪಡೆಯ ಕರ್ತವ್ಯಗಳಲ್ಲಿ ಸೂಚಿಸಲಾದ ಇತರ ಜವಾಬ್ದಾರಿಗಳು ಮತ್ತು ರಾಷ್ಟ್ರದ ಕಡಲ ತೀರದ ಹಿತಾಸಕ್ತಿಗಳನ್ನು ಕಾಪಾಡಲು ವ್ಯಾಪಕವಾಗಿ ಬಳಸಲಾಗುತ್ತದೆ . ಈ ನೌಕೆಗಳ ನಿಯೋಜನೆಯೊಂದಿಗೆ 150 ಹಡಗುಗಳು ಮತ್ತು ದೋಣಿಗಳು ಹಾಗೂ 62 ವಿಮಾನಗಳ ಪ್ರಮುಖ ಘಟ್ಟವನ್ನು ತಲುಪಿದೆ . ಭಾರತದ ವಿವಿಧ ಶಿಪ್ ಯಾರ್ಡ್ ಗಳಲ್ಲಿ 40 ನೌಕೆಗಳು ನಿರ್ಮಾಣದ ವಿವಿಧ ಹಂತದಲ್ಲಿವೆ ಮತ್ತು 16 ಆಧುನಿಕ ಹಗುರ ಹೆಲಿಕಾಪ್ಟರ್ ಗಳು ಬೆಂಗಳೂರಿನ ಎರೊನಾಟಿಕ್ಸ್ ಲಿಮಿಟೆಡ್ ನಲ್ಲಿ ನಿರ್ಮಾಣಗೊಳ್ಳುತ್ತಿವೆ . ಇವು ಸದಾ ಕಡಲ ತೀರದ ಕ್ರಿಯಾತ್ಮಕ ಸವಾಲುಗಳನ್ನು ಎದುರಿಸಲು ಐಸಿಜಿಯ ನಿಗಾವಹಿಸುವ ಸಾಮರ್ಥ್ಯಕ್ಕೆ ಮತ್ತಷ್ಟು ಪುಷ್ಟಿ ನೀಡುತ್ತದೆ .


    ಸಮುದ್ರದಲ್ಲಿ ಸುಮಾರು 400 ಜೀವಗಳನ್ನು ಉಳಿಸಿದ , ನಾಗರಿಕ ಅಧಿಕಾರಿಗಳಿಗೆ 4,500 ಜೀವಗಳನ್ನು ಕಾಪಾಡಲು ಸಹಾಯ ಮಾಡುವ ಮತ್ತು ಕೇವಲ 2019 ರಲ್ಲೇ 32 ವೈದ್ಯಕೀಯ ತೆರವುಗೊಳಿಸುವಿಕೆ ಕೈಗೊಂಡಂತಹ ಶ್ರೇಯಸ್ಸನ್ನು ಐಸಿಜಿ ಹೊಂದಿದೆ . ಐಸಿಜಿ ಸೃಷ್ಟಿಸಿದ ಈ ಪ್ರತಿರೋಧ ಕೇವಲ ಭಾರತದ ಸಮುದ್ರಗಳಿಗೆ ಮಾತ್ರ ಸೀಮಿತವಾಗಿರದೇ ಸರ್ಕಾರಗಳ ದ್ವಿಪಕ್ಷೀಯ ಒಪ್ಪಂದಗಳ ನಿಬಂಧನೆಗಳ ಪ್ರಕಾರ ಸ್ನೇಹಪರ ರಾಜ್ಯಗಳ ಸಹಕಾರದ ಪ್ರತಿಫಲದ ರೂಪದಲ್ಲಿ ಹಿಂದೂ ಮಹಾಸಾಗರ ಪ್ರದೇಶದಲ್ಲಿ ( ಐಒಆರ್ ) ಯಶಸ್ವಿಯಾಗಿ ಆತಂಕ ತಡೆಗಟ್ಟಲಾಯಿತು ಮತ್ತು ಮಾದಕ ದ್ರವ್ಯಗಳನ್ನು ವಶಪಡಿಸಿಕೊಳ್ಳಲಾಯಿತು . ಐಸಿಜಿ ಮತ್ತು ಇತರ ಅಂತಾರಾಷ್ಟ್ರೀಯ ಎಜನ್ಸಿಗಳ ನಡುವಿನ ನೈಜ ಸಮಯದ ಮಾಹಿತಿ ಹಂಚಿಕೆ , ನಿಕಟ ಸಮನ್ವಯತೆ ಮತ್ತು ಪರಸ್ಪರ ಅರ್ಥೈಸಿಕೊಳ್ಳುವುದು ಈ ಕಾರ್ಯಾಚರಣೆಗಳ ಯಶಸ್ಸಿಗೆ ಪ್ರಮುಖ ಕಾರಣವಾಗಿದೆ . ಭಾರತೀಯ ಇಇಝೆಡ್ ಹದ್ದಿನ ಕಣ್ಣಿನ ನಿಗಾದಿಂದಾಗಿ 2,000 ಬೆಲೆಬಾಳುವ ಕಳ್ಳಸಾಗಾಣಿಕೆ ಜಪ್ತಿ ಮತ್ತು ಇದೇ ಅವಧಿಯಲ್ಲಿ ಭಾರತೀಯ ಕಡಲ ತೀರದಲ್ಲಿ ಅಕ್ರಮ ಮೀನುಗಾರಿಕೆಯಲ್ಲಿ ತೊಡಗಿದ್ದ 119 ದುಷ್ಕರ್ಮಿಗಳೊಂದಿಗೆ 30 ವಿದೇಶಿ ಮೀನುಗಾರಿಕಾ ಹಡಗುಗಳನ್ನು ವಶಪಡಿಸಿಕೊಳ್ಳಲಾಗಿದೆ .


    ರಕ್ಷಣಾ ಕಾರ್ಯದರ್ಶಿ ಡಾ . ಅಜಯ್ ಕುಮಾರ್ , ಕಾರ್ಯದರ್ಶಿ ( ರಕ್ಷಣಾ ಉತ್ಪಾದನೆ ) ಶ್ರೀ ರಾಜ್ ಕುಮಾರ್ , ಕಾರ್ಯದರ್ಶಿ ( ರಕ್ಷಣಾ ಹಣಕಾಸು ಶ್ರೀಮತಿ ಗಾರ್ಗಿ ಕೌಲ್ ಮತ್ತು ರಕ್ಷಣಾ ಸಚಿವಾಲಯದ ಿತರ ಹಿರಿಯ ಅಧಿಕಾರಿಗಳು ದೆಹಲಿಯಲ್ಲಿ ಹಾಜರಿದ್ದರೆ , ಸಹಾಯಕ ರಕ್ಷಣಾ ಸಚಿವ ಶ್ರೀ ಶ್ರೀಪಾದ್ ನಾಯಕ್ , ಗೋವಾ ಶಿಪ್ ಯಾರ್ಡ್ ನ ಅಧ್ಯಕ್ಷರು ಮತ್ತು ವ್ಯವಸ್ಥಾಪಕ ನಿರ್ದೇಶಕರಾದ ಕಾಮ್ರೇಡ್ ಭರತ್ ಭೂಷಣ್ ನಾಗ್ಪಾಲ್ ( ನಿವೃತ್ತ ) ೀ ಸಂದರ್ಭದಲ್ಲಿ ಗೋವಾದಲ್ಲಿ ಹಾಜರಿದ್ದರು .


    ***

    
    
    (Release ID: 1624238) Visitor Counter : 13
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu , Malayalam