      ಗ್ರಾಹಕ ವ್ಯವಹಾರ, ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವಾಲಯ

      ಪಿ.ಎಂ.-ಜಿ.ಕೆ.ಎ.ವೈ. ಅಡಿಯಲ್ಲಿ ದೇಶಾದ್ಯಂತ ಸುಮಾರು 80 ಕೋಟಿ ಜನರಿಗೆ ಉಚಿತ ಆಹಾರ ಧಾನ್ಯಗಳು ಮತ್ತು ಬೇಳೆ ಕಾಳುಗಳನ್ನು ಒದಗಿಸುವ ಬೃಹತ್ ಕಾರ್ಯಾಚರಣೆ ಪ್ರಗತಿಯಲ್ಲಿದೆ: ಕೇಂದ್ರ ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವರು
      Posted On: 08 MAY 2020 5:24PM by PIB Bengaluru


    ಪಿ . ಎಂ .- ಜಿ . ಕೆ . ಎ . ವೈ . ಅಡಿಯಲ್ಲಿ ದೇಶಾದ್ಯಂತ ಸುಮಾರು 80 ಕೋಟಿ ಜನರಿಗೆ ಉಚಿತ ಆಹಾರ ಧಾನ್ಯಗಳು ಮತ್ತು ಬೇಳೆ ಕಾಳುಗಳನ್ನು ಒದಗಿಸುವ ಬೃಹತ್ ಕಾರ್ಯಾಚರಣೆ ಪ್ರಗತಿಯಲ್ಲಿದೆ : ಕೇಂದ್ರ ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವರು


    ಒಟ್ಟು 2641 ರೇಕ್ ಗಳಲ್ಲಿ 74 ಎಲ್ . ಎಂ . ಟಿ . ಆಹಾರ ಧಾನ್ಯಗಳನ್ನು ಹೇರಿ ಎಫ್ . ಸಿ . ಐ . ಯಿಂದ ಸಾರ್ವಕಾಲಿಕ ದಾಖಲೆ , ಎಂದು ಶ್ರೀ ರಾಮ್ ವಿಲಾಸ್ ಪಾಸ್ವಾನ್ ಹೇಳಿಕೆ


    3 ತಿಂಗಳು ಕಾಲ ದೇಶದ 19.50 ಕೋಟಿ ಮನೆಗಳಿಗೆ ಉಚಿತ ಬೇಳೆ ಕಾಳುಗಳನ್ನು ಪೂರೈಸಲು ನಫೇಡ್ ನಿಂದ ಬೃಹತ್ ಕಾರ್ಯಾಚರಣೆ , ಸಚಿವರ ಹೇಳಿಕೆ


    ಆಹಾರ ಧಾನ್ಯಗಳ ಕೊರತೆ ಇಲ್ಲ ; ಖರೀದಿ ಕೂಡಾ ಸರಿಯಾದ ದಾರಿಯಲ್ಲಿದೆ : ಶ್ರೀ ಪಾಸ್ವಾನ್


    ಪಿ . ಎಂ . – ಜಿ . ಕೆ . ಎ . ವೈ . ಅಡಿಯಲ್ಲಿ ಆಹಾರ ಧಾನ್ಯಗಳ ವಿತರಣೆ


    “ ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಅನ್ನ ಯೋಜನಾ ( ಪಿ . ಎಂ .- ಜಿ . ಕೆ . ಎ . ವೈ .) “ ಅಡಿಯಲ್ಲಿ ಎಲ್ಲಾ ರಾಜ್ಯಗಳಿಗೆ ಅವುಗಳ ಆವಶ್ಯಕತೆಯಷ್ಟು ಆಹಾರ ಧಾನ್ಯಗಳು ಲಭ್ಯ ಇರುವಂತೆ ಖಾತ್ರಿಪಡಿಸಲು ಸರಕಾರ ಎಲ್ಲಾ ಪ್ರಯತ್ನಗಳನ್ನು ಮಾಡುತ್ತಿದೆ . ಕೇಂದ್ರ ಬಳಕೆದಾರರ ವ್ಯವಹಾರಗಳು , ಆಹಾರ ಮತ್ತು ಸಾರ್ವಜನಿಕ ವಿತರಣೆ ಖಾತೆ ಸಚಿವರಾದ ಶ್ರೀ ರಾಂ ವಿಲಾಸ್ ಪಾಸ್ವಾನ್ ಅವರಿಂದಿಲ್ಲಿ ಈ ವಿಷಯ ತಿಳಿಸಿ ಎಫ್ . ಸಿ . ಐ . ಯು ಒಟ್ಟು 2641 ರೇಕ್ ಗಳಿಗೆ ( ಗೋಧಿ ಮತ್ತು ಅಕ್ಕಿ ಸಹಿತ ) ಸಾಮಗ್ರಿಗಳನ್ನು ಹೇರಿಕೆ ಮಾಡಿದೆ ಮತ್ತು ಇದರ ಪ್ರಮಾಣ ಸುಮಾರು 73.95 ಎಲ್ . ಎಂ . ಟಿ . ( 55.38 ಎಲ್ . ಎಂ . ಟಿ . ಅಕ್ಕಿ ಹಾಗು 18.57 ಎಲ್ . ಎಂ . ಟಿ . ಗೋಧಿ ) ಯಷ್ಟು ಎಂದರು . ಈ ಬೃಹತ್ ಪ್ರಮಾಣದ ಆಹಾರ ಧಾನ್ಯಗಳ ಸಾಗಾಟ 24.03.2020 ( ದೇಶಾದ್ಯಂತ ಲಾಕ್ ಡೌನ್ ಜಾರಿಯಾದ ದಿನ ) ರಿಂದ 08.05.2020. ರವರೆಗೆ ನಡೆದಿದೆ ಮತ್ತು ಇದು ಸಾರ್ವಕಾಲಿಕ ದಾಖಲೆ ಸಾಗಾಟವಾಗಿದೆ .


    21 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಪಿ . ಎಂ .- ಜಿ . ಕೆ . ಎ . ವೈ . ಅಡಿಯಲ್ಲಿ ಏಪ್ರಿಲ್ ತಿಂಗಳಲ್ಲಿ 90% ಗೂ ಅಧಿಕ ವಿತರಣೆಯನ್ನು ಪೂರ್ಣಗೊಳಿಸಿವೆ . ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ 41.35 ಕೋಟಿ ಫಲಾನುಭವಿಗಳಿಗೆ ಇದರಿಂದ ಪ್ರಯೋಜನವಾಗಿದೆ . ಅಂಡಮಾನ್ , ನಿಕೋಬಾರ್ ದ್ವೀಪಗಳು , ಡಿ . ಮತ್ತು ಎನ್ . ಎಚ್ . ಮತು ದಾಮನ್ ಮತ್ತು ದಿಯು , ಮಧ್ಯಪ್ರದೇಶ , ಒಡಿಶಾ , ಪುದುಚೇರಿ , ಹಿಮಾಚಲ ಪ್ರದೇಶ ಇತ್ಯಾದಿ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಪಿ . ಎಂ . ಜಿ . ಕೆ . ಎ . ವೈ . ಅಡಿಯಲ್ಲಿ ಒಂದೇ ಬಾರಿಗೆ ಎರಡು ತಿಂಗಳ ಆಹಾರ ಧಾನ್ಯಗಳನ್ನು ವಿತರಿಸುತ್ತಿವೆ ಎಂದವರು ತಿಳಿಸಿದರು .


    ಪಿ . ಎಂ .- ಜಿ . ಕೆ . ಎ . ವೈ . ಅಡಿಯಲ್ಲಿ ಆಹಾರ ಧಾನ್ಯಗಳ ಹೆಚ್ಚುವರಿ ಪ್ರಯೋಜನಗಳ ಬಗ್ಗೆ ಜಾಗೃತಿ ಮೂಡಿಸುವುದಕ್ಕಾಗಿ ಎನ್ . ಎಫ್ . ಎಸ್ . ಎ . ಪಡಿತರ ಕಾರ್ಡುದಾರರಿಗೆ ಸುಮಾರು 20 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಂದ 6 ಕೋಟಿ ವಿಶೇಷ ಎಸ್ . ಎಂ . ಎಸ್ . ಗಳನ್ನು ಕಳುಹಿಸಲಾಗಿದೆ ಎಂದು ಸಚಿವರು ತಿಳಿಸಿದರು .


    ಪಿ . ಎಂ .- ಜಿ . ಕೆ . ಎ . ವೈ . ಯು ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕ ಉಂಟು ಮಾಡಿರುವ ವಿವಿಧ ಆರ್ಥಿಕ ಸಂಕಷ್ಟಗಳನ್ನು ನಿವಾರಿಸಲು ಬಡವರಿಗೆ ನೆರವಾಗುವ ಉದ್ದೇಶವನ್ನು ಹೊಂದಿದೆ . ಈ ಪ್ಯಾಕೇಜಿನಡಿ ಸರಕಾರವು ಯಾವುದೇ ಬಡ ಅಥವಾ ಅಪಾಯಕ್ಕೀಡಾಗುವ ಸಂಭಾವ್ಯತೆ ಇರುವ ಕುಟುಂಬದ ವ್ಯಕ್ತಿಗೆ ಮುಂದಿನ ಮೂರು ತಿಂಗಳು ಆಹಾರ ಧಾನ್ಯಗಳು ಲಭಿಸದೆ ತೊಂದರೆಗೀಡಾಗಬಾರದು ಎಂಬುದನ್ನು ಖಾತ್ರಿಪಡಿಸುವ ಉದ್ದೇಶವನ್ನು ಹೊಂದಿದೆ .


    ಅದರನ್ವಯ ಆಹಾರ ಮತ್ತು ನಾಗರಿಕ ಪೂರೈಕೆ ಇಲಾಖೆಯು ಈ ನಿಟ್ಟಿನಲ್ಲಿ ಹೆಚ್ಚುವರಿ ಆಹಾರ ಧಾನ್ಯಗಳನ್ನು ವಿತರಿಸಲು ನೀತಿ ನಿರ್ಧಾರಗಳನ್ನು ಕೈಗೊಂಡು , ಅದನ್ನು ಘೋಷಣೆ ಮಾಡಿತು . ಇದರನ್ವಯ ಎಲ್ಲಾ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ 80 ಕೋಟಿ ಎನ್ . ಎಫ್ . ಎಸ್ . ಎ .. ಫಲಾನುಭವಿಗಳಿಗೆ ಪಿ . ಎಂ .- ಜಿ . ಕೆ . ಎ . ವೈ . ಅಡಿಯಲ್ಲಿ ಹೆಚ್ಚುವರಿ ಆಹಾರ ಧಾನ್ಯಗಳನ್ನು 2020 ರ ಏಪ್ರಿಲ್ ತಿಂಗಳಿಂದ ಜೂನ್ ತಿಂಗಳವರೆಗೆ ವಿತರಿಸಲು ತೀರ್ಮಾನ ಕೈಗೊಳ್ಳಲಾಯಿತು . ಡಿ . ಬಿ . ಟಿ . ನಗದು ವರ್ಗಾವಣೆ ಮಾದರಿ ಅನುಸರಿಸುತ್ತಿರುವ ಕೇಂದ್ರಾಡಳಿತ ಪ್ರದೇಶಗಳಿಗೂ ಇದನ್ನು ಅನ್ವಯಿಸಲಾಯಿತು .


    ಪಿ . ಎಂ .- ಜಿ . ಕೆ . ಎ . ವೈ . ಅಡಿಯಲ್ಲಿ ಬೇಳೆ ಕಾಳುಗಳ ವಿತರಣೆ


    ಆಹಾರ ಧಾನ್ಯಗಳಲ್ಲದೆ ಸರಕಾರವು ದೇಶದಲ್ಲಿರುವ ಸುಮಾರು 19.50 ಕೋಟಿ ಮನೆಗಳಿಗೆ ಮುಂದಿನ ಮೂರು ತಿಂಗಳ ಕಾಲ 1 ಕಿಲೋ ಬೇಳೆ ಕಾಳುಗಳನ್ನು ವಿತರಿಸುತ್ತದೆ ಎಂದು ಶ್ರೀ ಪಾಸ್ವಾನ್ ತಿಳಿಸಿದರು . ಬಳಕೆದಾರರ ವ್ಯವಹಾರಗಳ ಇಲಾಖೆಯು ಇದೇ ಮೊದಲ ಬಾರಿಗೆ ಬೇಳೆ ಕಾಳುಗಳ ಈ ಬೃಹತ್ ಕಾರ್ಯಾಚರಣೆಯನ್ನು ಕೈಗೊಂಡಿದೆ ಎಂದವರು ತಿಳಿಸಿದರು . ಸರಕಾರವು ದೇಶಾದ್ಯಂತ ತನ್ನ 165 ನಫೇಡ್ ದಾಸ್ತಾನುಗಾರಗಳಲ್ಲಿರುವ ದಾಸ್ತಾನನ್ನು ಈ ಯೋಜನೆಗೆ ಬಳಸಲು ಅವಕಾಶ ನೀಡಿದೆ . ದೇಶಾದ್ಯಂತ ಇದುವರೆಗೆ ಸುಮಾರು 100 ದಾಲ್ ಮಿಲ್ ಗಳನ್ನು ನಫೇಡ್ ಸೇವೆಗೆ ಬಳಸಿಕೊಂಡಿದೆ .


    ಇದುವರೆಗೆ 21 ರಾಜ್ಯಗಳು ಮತ್ತು 5 ಕೇಂದ್ರಾಡಳಿತ ಪ್ರದೇಶಗಳಲ್ಲಿ 51,105 ಎಲ್ . ಎಂ . ಟಿ . ಯಷ್ಟು ಬೇಳೆ ಕಾಳುಗಳನ್ನು ವಿತರಿಸಲಾಗಿದೆ . ತೊಗರಿ ಬೇಳೆ , ಉದ್ದು , ಕಡಲೆ , ಕಡಲೆ ಬೇಳೆ , ಹೆಸರು , ಮತ್ತು ಕೆಂಪು ಮಸೂರ ಬೇಳೆ ಗಳಲ್ಲಿ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ತಮ್ಮ ಆಯ್ಕೆಯನ್ನು ತಿಳಿಸುವಲ್ಲಿ ವಿಳಂಬ ಮಾಡಿದುದರಿಂದ ಬೇಳೆ ಕಾಳುಗಳ ಪೂರೈಕೆ ಮತ್ತು ವಿತರಣೆಯಲ್ಲಿ ವಿಳಂಬವಾಗಿದೆ , ಇದಕ್ಕೆ ಲಾಕ್ ಡೌನ್ ಅವಧಿಯಲ್ಲಿ ವಿವಿಧ ರಾಜ್ಯಗಳ ನಡುವೆ ಸಾಗಾಣಿಕ ಸಮಸ್ಯೆಯೂ ಎದುರಾಗಿತ್ತು ಎಂದರು . ಮ್ಯಾನ್ಮಾರ್ ಗಡಿಯಲ್ಲಿರುವ ಅರುಣಾಚಲ ಪ್ರದೇಶದ ವಿಜಯನಗರ ಮತ್ತು ಲಡಾಕ್ ಗಳಂತಹ ದುರ್ಗಮ ಪ್ರದೇಶಗಳಿಗೆ ಅತ್ಯಂತ ಸವಾಲಿನ ಪರಿಸ್ಥಿತಿಯಲ್ಲಿ ಬೇಳೆ ಕಾಳುಗಳನ್ನು ವಾಯು ಮಾರ್ಗದ ಮೂಲಕ ಸಾಗಿಸಲಾಯಿತು . ಇದಲ್ಲದೆ ಉತ್ತರ ಪ್ರದೇಶದಂತಹ ಕೆಲವು ರಾಜ್ಯಗಳು ಸಾಮಾಜಿಕ ಸಂಪರ್ಕವನ್ನು ಕಡಿಮೆ ಮಾಡುವುದಕ್ಕಾಗಿ ಆಹಾರ ಧಾನ್ಯಗಳ ಜೊತೆ ಬೇಳೆ ಕಾಳುಗಳನ್ನು ವಿತರಿಸಲು ನಿರ್ಧರಿಸಿದವು . ಇದು ವಿತರಣೆ ವಿಳಂಬಕ್ಕೆ ಕಾರಣವಾಯಿತು ಎಂದರು .


    17 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು “ ಒಂದು ರಾಷ್ಟ್ರ , ಒಂದು ರೇಶನ್ ಕಾರ್ಡ್ ” ಅಡಿಯಲ್ಲಿ ಬಂದಿವೆ .


    ’ ಒಂದು ರಾಷ್ಟ್ರ ಒಂದು ರೇಶನ್ ಕಾರ್ಡ್ “ ಯೋಜನೆ ಅಡಿಯಲ್ಲಿ ಮತ್ತೆ 5 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಾದ ಉತ್ತರ ಪ್ರದೇಶ , ಬಿಹಾರ , ಪಂಜಾಬ್ , ಹಿಮಾಚಲ ಪ್ರದೇಶ ಮತ್ತು ಡಾರ್ಡಾ ಮತ್ತು ನಗರ ಹವೇಲಿ ಹಾಗು ದಾಮನ್ ಮತ್ತು ದಿಯುಗಳಿಗೆ ರಾಷ್ಟ್ರೀಯ ಗುಚ್ಚಗಳೊಂದಿಗೆ ಸಮಗ್ರಗೊಳ್ಳುವಂತೆ ತಿಳಿಸಲಾಗಿದೆ . ಈ ಗುಚ್ಚದಲ್ಲಿ ಈಗಾಗಲೇ 12 ರಾಜ್ಯಗಳಿವೆ , ಅವುಗಳೆಂದರೆ – ಆಂಧ್ರ ಪ್ರದೇಶ , ಗೋವಾ , ಗುಜರಾತ್ , ಹರ್ಯಾಣಾ , ಜಾರ್ಖಂಡ , ಕೇರಳ , ಕರ್ನಾಟಕ , ಮಧ್ಯಪ್ರದೇಶ , ಮಹಾರಾಷ್ಟ್ರ , ರಾಜಸ್ಥಾನ , ತೆಲಂಗಾಣ ಮತ್ತು ತ್ರಿಪುರಾಗಳು . 2020 ರ ಜನವರಿಯಿಂದ ಇವು ಗುಚ್ಚವಾಗಿವೆ . ಈಗ 17 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಒಗ್ಗೂಡಿ ರಾಷ್ಟ್ರೀಯ ಗುಚ್ಚದಡಿ ಸಮಗ್ರಗೊಂಡಿರುವುದರಿಂದ ರಾಷ್ಟ್ರೀಯ ಅಂತರ ರಾಜ್ಯ ಪೋರ್ಟೆಬಿಲಿಟಿ ಸಾಧ್ಯವಾಗಲಿದೆ ಮತ್ತು ಇದು 17 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ 60 ಕೋಟಿ ಎನ್ . ಎಫ್ . ಎಸ್ . ಎ . ಫಲಾನುಭವಿಗಳಿಗೆ ಅವರ ನಿಗದಿತ ಕೋಟಾದಷ್ಟು ಆಹಾರ ಧಾನ್ಯಗಳನ್ನು ಅವರ ಆಯ್ಕೆಯ ಯಾವುದೇ ನ್ಯಾಯ ಬೆಲೆ ಅಂಗಡಿಗಳಿಂದ ಅವರು ಈಗಿರುವ ರೇಶನ್ ಕಾರ್ಡ್ ಬಳಸಿ ಪಡೆಯಬಹುದು .


    ಎಫ್ . ಸಿ . ಐ . ಯಿಂದ ಆಹಾರ ಧಾನ್ಯಗಳ ಖರೀದಿ ಸರಿಯಾದ ರೀತಿಯಲ್ಲಿ ಸಾಗಿದೆ .


    ಹೆಚ್ಚುತ್ತಿರುವ ಬೇಡಿಕೆಯನ್ನು ಪೂರೈಸಲು ಸಾಕಷ್ಟು ಆಹಾರ ಧಾನ್ಯಗಳು ಲಭ್ಯ ಇವೆ ಎಂಬ ಭರವಸೆಯನ್ನು ನೀಡಿರುವ ಶ್ರೀ ಪಾಸ್ವಾನ್ ಖರೀದಿ ಕೂಡಾ ಚಾಲ್ತಿಯಲ್ಲಿದೆ ಎಂದರು . 08.05.2020 ರಲ್ಲಿದ್ದಂತೆ ರಾಬಿ ಮಾರುಕಟ್ಟೆ ಋತುವಿನಲ್ಲಿ ಗೋಧಿಯ ಒಟ್ಟು ಖರೀದಿ ( ಆರ್ . ಎಂ . ಎಸ್ . ) 2020-21 ರಲ್ಲಿ 226.85 ಎಲ್ . ಎಂ . ಟಿ . 2019-20 ರ ಆರ್ . ಎಂ . ಎಸ್ . ನಲ್ಲಿ ಈ ಪ್ರಮಾಣ 277.83 ಎಲ್ . ಎಂ . ಟಿ . ಆದುದರಿಂದ ಪ್ರಸಕ್ತ ಋತುವಿನಲ್ಲಿ ಗೋಧಿ ಖರೀದಿ ಪ್ರಮಾಣ ಹಿಂದಿನ ಅವಧಿಗೆ ಹೋಲಿಸಿದರೆ 18.35% ಕಡಿಮೆಯಾಗಿದೆ ಎಂದವರು ಹೇಳಿದರು . 06.05.2020 ರಲ್ಲಿದ್ದಂತೆ ಭತ್ತದ ಒಟ್ಟು ಖರೀದಿ ಖಾರೀಫ್ ಮಾರುಕಟ್ಟೆ ಋತು ( ಕೆ . ಎಂ . ಎಸ್ .) 2019-20 ಅವಧಿಗೆ ಅಕ್ಕಿಯ ಪ್ರಮಾಣ 439.02 ಎಲ್ . ಎಂ . ಟಿ . ಆದರೆ 2018-19 ರಲ್ಲಿ ಈ ಖರೀದಿ ಪ್ರಮಾಣ 398.13 ಎಲ್ . ಎಂ . ಟಿ . ಆದುದರಿಂದ ಪ್ರಸಕ್ತ ಹಂಗಾಮಿನಲ್ಲಿ ಅಕ್ಕಿಯ ಖರೀದಿ 10.27% ಹೆಚ್ಚಳವಾಗಿದೆ . ಎಂದೂ ಅವರು ಹೇಳಿದರು .


    ಗೋಧಿ ಮತ್ತು ಭತ್ತದ / ಅಕ್ಕಿಯ ಖರೀದಿಯು ಸಾಮಾನ್ಯವಾಗಿ 2020-21 ರ ಆರ್ . ಎಂ . ಎಸ್ . ನಲ್ಲಿ ಏಪ್ರಿಲ್ 1 ರಿಂದ ಆರಂಭಗೊಳ್ಳುತ್ತದೆ . ಆದರೆ ಕೋವಿಡ್ - 19 ಪರಿಸ್ಥಿತಿಯಿಂದಾಗಿ ಬಹುತೇಕ ರಾಜ್ಯಗಳು ತಮ್ಮ ಖರೀದಿ ಕಾರ್ಯಾಚರಣೆಯನ್ನು ಏಪ್ರಿಲ್ 15 ರ ಸುಮಾರಿಗೆ ಆರಂಭ ಮಾಡಿದವು .


    ಹಾಲಿ ಚಾಲ್ತಿಯಲ್ಲಿರುವ ಅಭೂತಪೂರ್ವ ಪರಿಸ್ಥಿತಿಯ ಹಿನ್ನೆಲೆಯಲ್ಲಿ ಬರಲಿರುವ 2020-21 ರ ರಾಬಿ ಮಾರುಕಟ್ಟೆ ಋತುವಿನಲ್ಲಿ ( ಆರ್ . ಎಂ . ಎಸ್ .) ಗೋಧಿ ಖರೀದಿಯನ್ನು ಮತ್ತು ಭತ್ತ / ರಾಬಿ ಬೆಳೆಯ ಅಕ್ಕಿಯನ್ನು ಖಾರೀಫ್ ಮಾರುಕಟ್ಟೆ ಋತುವಿನಲ್ಲಿ 2019-20 ರ ತಾತ್ಕಾಲಿಕ ಆಧಾರದಲ್ಲಿ ಮಾಡಬಹುದು , ಆದರೆ ಖರೀದಿ ಪ್ರಮಾಣ / ಅಂದಾಜು ಗೋಧಿ ಮತ್ತು ಭತ್ತ / ಅಕ್ಕಿಗಳಿಗೆ ಅನುಕ್ರಮವಾಗಿ ಹಿಂದಿನ ಆರ್ . ಎಂ . ಎಸ್ . - 2019-20 ಮತ್ತು ಕೆ . ಎಂ . ಎಸ್ . 2018-19 ( ರಾಬಿ ಬೆಳೆ ) ಗಳ ಪ್ರಮಾಣದಷ್ಟೇ ಇರಬೇಕು .


    ಖರೀದಿ ಪ್ರಕ್ರಿಯೆಯಲ್ಲಿ ರೈತರು ಏಕಕಾಲದಲ್ಲಿ ಬೃಹತ್ ಸಂಖ್ಯೆಯಲ್ಲಿ ಸಮಾವೇಶಗೊಳ್ಳುವುದನ್ನು ತಡೆಯಲು ಇದಕ್ಕಾಗಿ ಟೋಕನ್ ವ್ಯವಸ್ಥೆಯನ್ನು ಜಾರಿಗೆ ತರಲು ರಾಜ್ಯಗಳಿಗೆ ಸೂಚಿಸಲಾಗಿದೆ . ಖರೀದಿ ಕೇಂದ್ರಗಳ ಸಂಖ್ಯೆಯನ್ನು ಸಾಧ್ಯ ಇರುವಷ್ಟರ ಮಟ್ಟಿಗೆ ಹೆಚ್ಚಿಸಿ , ವ್ಯಾಪಕ ವ್ಯಾಪ್ತಿಯಲ್ಲಿ ಖರೀದಿ ಪ್ರಕ್ರಿಯೆಯನ್ನು ಸಾಮಾಜಿಕ ಅಂತರ ಕಾಯ್ದುಕೊಳ್ಳುವುದರ ಜೊತೆಗೆ ಈ ಕೇಂದ್ರಗಳಲ್ಲಿ ನೈರ್ಮಲ್ಯವನ್ನು ಖಾತ್ರಿಪಡಿಸಿಕೊಂಡು ನಡೆಸಲಾಗುತ್ತದೆ .


    ಕೋವಿಡ್ - 19 ರ ಲಾಕ್ ಡೌನ್ ಕಾರಣದಿಂದಾಗಿ ಆಹಾರ ಧಾನ್ಯಗಳ ಪ್ಯಾಕೇಜಿಂಗ್ ಗಾಗಿರುವ ಸೆಣಬಿನ ಚೀಲಗಳ ಕೊರತೆಯಿಂದ ಉದ್ಭವಿಸಿರುವ ಪರಿಸ್ಥಿತಿಯನ್ನು ಮೌಲ್ಯ ಮಾಪನ ಮಾಡಲು ಆಹಾರ ಮತ್ತು ಸಾರ್ವಜನಿಕ ವಿತರಣಾ ಇಲಾಖೆಯು ಕಾರ್ಯಪಡೆಯನ್ನು ರಚಿಸಿದೆ ಎಂದು ಶ್ರೀ ಪಾಸ್ವಾನ್ ತಿಳಿಸಿದರು . ಸೆಣಬಿನ ಚೀಲಗಳ ಕೊರತೆಯ ಹಿನ್ನೆಲೆಯಲ್ಲಿ ಸಾಮಾನ್ಯವಾಗಿ ಪ್ಲಾಸ್ಟಿಕ್ ಬ್ಯಾಗ್ ಎಂದು ಕರೆಯಲ್ಪಡುವ ಎಚ್ . ಡಿ . ಪಿ . ಇ . / ಪಿ . ಪಿ . ಇ . ಬ್ಯಾಗ್ ಗಳನ್ನು ಆಹಾರಧಾನ್ಯಗಳ ಪ್ಯಾಕಿಂಗ್ ಗೆ ಆದರಲ್ಲೂ ಗೋಧಿಯನ್ನು ಪ್ಯಾಕ್ ಮಾಡಲು ಬಳಸಲು ಮಾರ್ಗದರ್ಶಿಗಳಲ್ಲಿ ಸಡಿಲಿಕೆಯನ್ನು ಮಾಡಲಾಗಿದೆ ಎಂದರು .


    ***

    
    
    (Release ID: 1625066) Visitor Counter : 10
    
    
      Read this release in: English , Urdu , Hindi , Marathi , Bengali , Assamese , Punjabi , Gujarati , Odia , Tamil , Telugu