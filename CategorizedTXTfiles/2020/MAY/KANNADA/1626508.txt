      ಗ್ರಾಹಕ ವ್ಯವಹಾರ, ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವಾಲಯ

      ಯಾರೂ ಹಸಿವಿನಿಂದ ಬಳಲದಂತೆ ರಾಜ್ಯಗಳು ಫಲಾನುಭವಿಗಳಿಗೆ ಆಹಾರ ಧಾನ್ಯಗಳ ವಿತರಣೆಯನ್ನು ಖಚಿತಪಡಿಸಿಕೊಳ್ಳಬೇಕು: ಶ್ರೀ ರಾಮ್ ವಿಲಾಸ್ ಪಾಸ್ವಾನ್
      Posted On: 22 MAY 2020 5:37PM by PIB Bengaluru


    ಯಾರೂ ಹಸಿವಿನಿಂದ ಬಳಲದಂತೆ ರಾಜ್ಯಗಳು ಫಲಾನುಭವಿಗಳಿಗೆ ಆಹಾರ ಧಾನ್ಯಗಳ ವಿತರಣೆಯನ್ನು ಖಚಿತಪಡಿಸಿಕೊಳ್ಳಬೇಕು :


    ಶ್ರೀ ರಾಮ್ ವಿಲಾಸ್ ಪಾಸ್ವಾನ್


    ಕೋವಿಡ್ - 19 ಸಾಂಕ್ರಾಮಿಕದ ಸಮಯದಲ್ಲಿ ಎಫ್ ‌ ಸಿಐ ಆಹಾರ ವಿತರಣೆಯ ಜೀವನಾಡಿಯಾಗುತ್ತದೆ : ಶ್ರೀ ಪಾಸ್ವಾನ್


    ಶ್ರೀ ಪಾಸ್ವಾನ್ ಅವರು ರಾಜ್ಯ ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಆಹಾರ ಮಂತ್ರಿಗಳ ಜೊತೆ ವಿಡಿಯೋ ಕಾನ್ಫರೆನ್ಸ್ ಮೂಲಕ ಸಭೆ ನಡೆಸಿದರು , ಎನ್ಎಫ್ಎಸ್ಎ , ಪಿಎಂಜಿಕೆಎ , ಆತ್ಮನಿರ್ಭರ್ ಭಾರತ್ ಪ್ಯಾಕೇಜ್ ಮತ್ತು ಒಂದು ರಾಷ್ಟ್ರ ಒಂದು ಪಡಿತರ ಚೀಟಿ ಉಪಕ್ರಮವನ್ನು ಪರಿಶೀಲಿಸಿದರು


    ಕೇಂದ್ರ ಗ್ರಾಹಕ ವ್ಯವಹಾರ , ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವ ಶ್ರೀ ರಾಮ್ ವಿಲಾಸ್ ಪಾಸ್ವಾನ್ ಅವರು ಇಂದು ಇಲ್ಲಿ ನಡೆದ ವಿಡಿಯೋ ಸಂವಾದದಲ್ಲಿ ರಾಜ್ಯ ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವರು ಮತ್ತು ಆಹಾರ ಕಾರ್ಯದರ್ಶಿಗಳೊಂದಿಗೆ ಪರಿಶೀಲನಾ ಸಭೆ ನಡೆಸಿದರು . ಕೋವಿಡ್ - 19 ಸಾಂಕ್ರಾಮಿಕ ಸಮಯದಲ್ಲಿ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಆಹಾರ ಮತ್ತು ಸಾರ್ವಜನಿಕ ವಿತರಣಾ ಇಲಾಖೆಯ ( ಡಿಒಎಫ್ ‌ ಪಿಡಿ ) ಪ್ರಮುಖ ಯೋಜನೆಗಳ ಅನುಷ್ಠಾನವನ್ನು ಶ್ರೀ ಪಾಸ್ವಾನ್ ಪರಿಶೀಲಿಸಿದರು . ಆತ್ಮನಿರ್ಭರ್ ಪ್ಯಾಕೇಜ್ ಮತ್ತು ಪಿಎಂಜಿಕೆಎಇ ಅಡಿಯಲ್ಲಿ ಒದಗಿಸಲಾದ ಆಹಾರ ಧಾನ್ಯಗಳು ಮತ್ತು ಬೇಳೆಕಾಳು ಧಾನ್ಯಗಳಿಗೆ ಸಂಬಂಧಿಸಿದಂತೆ ಆಹಾರ ಮತ್ತು ಸಾರ್ವಜನಿಕ ವಿತರಣೆಗಾಗಿ ಕೇಂದ್ರ , ಎಫ್ ‌ ಸಿಐ ಮತ್ತು ಎ ನ್ಎ ಎ ‍ ಫ್ ಡಿ ಒದಗಿಸಿದ ನೆರವಿಗಾಗಿ ದೇಶದ ವಿವಿಧ ರಾಜ್ಯಗಳ ಆಹಾರ ಸಚಿವರು ಪ್ರಧಾನಮಂತ್ರಿ ಮತ್ತು ಕೇಂದ್ರ ಸಚಿವರಿಗೆ ಕೃತಜ್ಞತೆ ಸಲ್ಲಿಸಿದರು . ಈಶಾನ್ಯ ಮತ್ತು ಅಂಡಮಾನ್ ಮತ್ತು ನಿಕೋಬಾರ್ ದ್ವೀಪ ಮತ್ತು ಗುಡ್ಡಗಾಡು ಪ್ರದೇಶಗಳಲ್ಲಿನ ರಾಜ್ಯಗಳು ಆಹಾರ ಧಾನ್ಯಗಳ ವಿತರಣೆಯನ್ನು ವಾಯು , ಸಮುದ್ರ ಮತ್ತು ರೈಲು ಮಾರ್ಗಗಳ ಮೂಲಕ ಸಮಯೋಚಿತವಾಗಿ ಮಾಡಿರುವುದಕ್ಕೆ ಕೃತಜ್ಞತೆಯನ್ನು ವ್ಯಕ್ತಪಡಿಸಿದವು .


    ಬಡಜನರಿಗೆ ಮತ್ತು ವಲಸೆ ಕಾರ್ಮಿಕರಿಗೆ ಆಹಾರ ಧಾನ್ಯಗಳು ಮತ್ತು ಬೇಳೆಕಾಳು ಧಾನ್ಯಗಳ ವಿತರಣೆಯಲ್ಲಿ ಮತ್ತು ಒಂದು ರಾಷ್ಟ್ರ ಒಂದು ಪಡಿತರ ಚೀಟಿ ಉಪಕ್ರಮದೊಂದಿಗೆ ಮುಂದುವರಿಯುವುದಕ್ಕಾಗಿ ಶ್ರೀ ಪಾಸ್ವಾನ್ ರಾಜ್ಯಗಳಿಗೆ ಮೆಚ್ಚುಗೆ ವ್ಯಕ್ತಪಡಿಸಿದರು . ಆಹಾರ ಧಾನ್ಯಗಳ ಸಂಗ್ರಹ ಕಾರ್ಯವು ಉತ್ತಮವಾಗಿ ಮುಂದುವರಿಯುತ್ತಿದೆ ಎಂದು ಅವರು ತೃಪ್ತಿ ವ್ಯಕ್ತಪಡಿಸಿದರು .


    ಕೇಂದ್ರ ಗ್ರಾಹಕ ವ್ಯವಹಾರ , ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವ ಶ್ರೀ ರಾಮ್ ವಿಲಾಸ್ ಪಾಸ್ವಾನ್ ಅವರು ಇಲ್ಲಿ ವಿಡಿಯೋ ಸಂವಾದದ ಮೂಲಕ ರಾಜ್ಯ ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವರು ಮತ್ತು ಆಹಾರ ಕಾರ್ಯದರ್ಶಿಗಳೊಂದಿಗೆ ಪರಿಶೀಲನಾ ಸಭೆಯನ್ನು ನಡೆಸಿದರು .


    ದೇಶದ ವಿವಿಧ ರಾಜ್ಯಗಳ ಆಹಾರ ಮಂತ್ರಿಗಳು ಮತ್ತು ಆಹಾರ ಕಾರ್ಯದರ್ಶಿಗಳೊಂದಿಗೆ ಮಾತನಾಡಿದ ಶ್ರೀ ಪಾಸ್ವಾನ್ ರವರು ಯಾರೂ ಹಸಿವಿನಿಂದ ಬಳಲದೇ ಇರಲು ಆಹಾರ ಧಾನ್ಯಗಳ ವಿತರಣೆಯನ್ನು ಖಚಿತಪಡಿಸಿಕೊಳ್ಳಬೇಕು ಎಂದು ಹೇಳಿದರು . ' ಆಂಫಾನ್ ' ಚಂಡಮಾರುತದಿಂದ ಪೀಡಿತವಾದ ಒಡಿಶಾ ಮತ್ತು ಪಶ್ಚಿಮ ಬಂಗಾಳದಂತಹ ರಾಜ್ಯಗಳೂ ಸಹ ಕಾಳಜಿ ವಹಿಸಬೇಕು ಎಂದು ಸಚಿವರು ಒತ್ತಿ ಹೇಳಿದರು . ಭಾರತೀಯ ಆಹಾರ ನಿಗಮ ( ಎಫ್ ‌ ಸಿಐ ) ವು ಆಹಾರ ವಿತರಣೆಯ ಜೀವನಾಡಿಯಾಗಿ ಮಾರ್ಪಟ್ಟಿದೆ ಮತ್ತು ರಸ್ತೆ , ರೈಲು ಮತ್ತು ವಾಯುಮಾರ್ಗದ ಮೂಲಕ ಆಹಾರ ಧಾನ್ಯಗಳು ಮತ್ತು ಬೇಳೆಕಾಳುಗಳನ್ನು ದೇಶಾದ್ಯಂತ ವಿತರಿಸಲಾಗುತ್ತಿದೆ ಎಂದು ಸಚಿವರು ಹೇಳಿದರು . ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಆಹಾರ ಧಾನ್ಯಗಳು ಮತ್ತು ಬೇಳೆಕಾಳುಗಳ ವಿತರಣೆಯ ವಿವರಗಳನ್ನು ಸಚಿವರು ಪಡೆದುಕೊಂಡರು . ಅವರು ಪ್ರತಿ ರಾಜ್ಯದ ಯಶಸ್ಸು ಮತ್ತು ಅಡೆತಡೆಗಳು ಮತ್ತು ವಿಶಿಷ್ಟವಾದ ಸಮಸ್ಯೆಗಳನ್ನು ಆಲಿಸಿದರು . ಒಂದು ರಾಷ್ಟ್ರ ಒಂದು ಪಡಿತರ ಚೀಟಿ ( ಒಎನ್ಒಎಸ್ ) ಯೋಜನೆಯ ಅನುಷ್ಠಾನದ ಬಗ್ಗೆಯೂ ಅವರು ಮಾಹಿತಿ ಪಡೆದರು .


    ಆತ್ಮನಿರ್ಭರ ಭಾರತ ಪ್ಯಾಕೇಜ್


    ಆತ್ಮನಿರ್ಭರ ಭಾರತ ಪ್ಯಾಕೇಜ್ ಅಡಿಯಲ್ಲಿ ವಲಸೆ ಕಾರ್ಮಿಕರಿಗೆ ಉಚಿತ ವಿತರಣೆಗಾಗಿ ಆಹಾರ ಮತ್ತು ಸಾರ್ವಜನಿಕ ವಿತರಣಾ ಇಲಾಖೆ ( ಡಿ ಎಫ್ ಪಿ ಡಿ ) ಈಗಾಗಲೇ 8 ಲಕ್ಷ ಮೆಟ್ರಿಕ್ ಟನ್ ಗೋಧಿ / ಅಕ್ಕಿ ಮತ್ತು 39,000 ಮೆಟ್ರಿಕ್ ಟನ್ ಬೇಳೆಕಾಳುಗಳನ್ನು ಬಿಡುಗಡೆ ಮಾಡಿದೆ . ಕೇಂದ್ರ ಸರ್ಕಾರವು ಪ್ರತಿ ವ್ಯಕ್ತಿಗೆ ತಿಂಗಳಿಗೆ 5 ಕೆಜಿ ಗೋಧಿ / ಅಕ್ಕಿಯನ್ನು 8 ಕೋಟಿ ವಲಸಿಗ ಮತ್ತು ಸಿಲುಕಿಕೊಂಡಿರುವ ಕಾರ್ಮಿಕರಿಗೆ ಮತ್ತು ತಿಂಗಳಿಗೆ ಒಂದು ಕೆಜಿ ಬೇಳೆಕಾಳುಗಳನ್ನು ಎರಡು ತಿಂಗಳವರೆಗೆ ( ಮೇ ಮತ್ತು ಜೂನ್ 2020) ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಯಾವುದೇ ಎನ್ ‌ ಎಫ್ ‌ ಎಸ್ ‌ ಎ ವ್ಯಾಪ್ತಿಗೆ ಅಥವಾ ಪಿಡಿಎಸ್ ಯೋಜನೆಗಳಿಗೆ ಒಳಪಡದ 1.96 ಕೋಟಿ ವಲಸೆ ಕುಟುಂಬಗಳಿಗೆ ವಿತರಿಸುತ್ತಿದೆ . ಆಹಾರ ಧಾನ್ಯಗಳ ವಿತರಣೆಯು 15 ಜೂನ್ 2020 ರ ಮೊದಲು ಪೂರ್ಣಗೊಳ್ಳುವ ನಿರೀಕ್ಷೆಯಿದೆ . ಆತ್ಮ ನಿರ್ಭರ ಭಾರತ ಅಭಿಯಾನದ ಅಡಿಯಲ್ಲಿ ಈಗಾಗಲೇ 17 ರಾಜ್ಯಗಳು ಆಹಾರ ಧಾನ್ಯಗಳನ್ನು ಪಡೆದಿದ್ದು , ಹರಿಯಾಣ ಮತ್ತು ತ್ರಿಪುರ ರಾಜ್ಯಗಳು ಈಗಾಗಲೇ ಈ ಯೋಜನೆಯಡಿ ಆಹಾರ ಧಾನ್ಯಗಳ ವಿತರಣೆಯನ್ನು ಪ್ರಾರಂಭಿಸಿವೆ ಎಂದು ಶ್ರೀ ಪಾಸ್ವಾನ್ ಹೇಳಿದರು . ಈ ಯೋಜನೆಗಾಗಿ 3500 ಕೋಟಿ ರೂ . ಗಳ ಸಂಪೂರ್ಣ ವೆಚ್ಚವನ್ನು ಕೇಂದ್ರ ಸರ್ಕಾರವು ರಾಜ್ಯದೊಳಗಿನ ಸಾರಿಗೆ , ವಿತರಕರ ಲಾಭ ಸೇರಿದಂತೆ ಭರಿಸಲಿದೆ ಎಂದು ಅವರು ಹೇಳಿದರು . ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ಫಲಾನುಭವಿಗಳ ಪಟ್ಟಿಯನ್ನು ಮುಂಚಿತವಾಗಿ ಒದಗಿಸುವ ಅಗತ್ಯವಿಲ್ಲ , ಆದರೆ ಜುಲೈ 15, 2020 ರೊಳಗೆ ಆಹಾರ ಧಾನ್ಯಗಳ ವಿತರಣಾ ವರದಿಯನ್ನು ಕಳುಹಿಸಲು ಕೋರಲಾಗಿದೆ .


    ಪಿಎಮ್ - ಜಿಕೆಎವೈ ಯೋಜನೆ


    ಪ್ರಧಾನ ಮಂತ್ರಿ ಗರಿಬ್ ಕಲ್ಯಾಣ್ ಅನ್ನ ಯೋಜನೆ ( ಪಿಎಂಜಿಕೆಎ ) ಯಡಿಯಲ್ಲಿ , ಡಿಬಿಟಿ ( ನೇರ ಲಾಭ ವರ್ಗಾವಣೆ ) ಮೋಡ್ ‌ ನಲ್ಲಿರುವ ಯುಟಿಗಳು ಸೇರಿದಂತೆ 2020 ರ ಏಪ್ರಿಲ್ ‌ ನಿಂದ ಜೂನ್ ವರೆಗೆ ಮೂರು ತಿಂಗಳ ಅವಧಿಗೆ ಎಲ್ಲಾ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಸುಮಾರು 80 ಕೋಟಿ ಎನ್ ‌ ಎಫ್ ‌ ಎಸ್ ‌ ಎ ಫಲಾನುಭವಿಗಳಿಗೆ ಹೆಚ್ಚುವರಿ ಆಹಾರ ಧಾನ್ಯಗಳನ್ನು ವಿತರಿಸಲಾಗುತ್ತಿದೆ .


    ಪಿಎಮ್ ‌ ಜಿಕೆಎ ಅಡಿಯಲ್ಲಿ 90% ಕ್ಕೂ ಹೆಚ್ಚು ಆಹಾರ ಧಾನ್ಯಗಳನ್ನು 2020 ರ ಏಪ್ರಿಲ್ ತಿಂಗಳಲ್ಲಿ ಬಹುತೇಕ ಎಲ್ಲಾ ರಾಜ್ಯಗಳು ( ಪಂಜಾಬ್ , ಸಿಕ್ಕಿಂ , ದೆಹಲಿ , ಮಧ್ಯಪ್ರದೇಶ ಮತ್ತು ಜಾರ್ಖಂಡ್ ಹೊರತುಪಡಿಸಿ ) ವಿತರಿಸಿವೆಎಂದು ಶ್ರೀ ಪಾಸ್ವಾನ್ ಹೇಳಿದರು . ಪ್ರಸಕ್ತ ತಿಂಗಳಿಗೆ ಸುಮಾರು 61% ರಷ್ಟು ಆಹಾರ ಧಾನ್ಯಗಳನ್ನು ರಾಜ್ಯಗಳು ವಿತರಿಸಿದೆ . ದೆಹಲಿ , ಪಶ್ಚಿಮ ಬಂಗಾಳ , ಮಣಿಪುರ , ಕೇರಳ ಮತ್ತು ಬಿಹಾರ ರಾಜ್ಯಗಳು ಮೇ ತಿಂಗಳಿನಿಂದ ಆಹಾರ ಧಾನ್ಯಗಳ ವಿತರಣೆಯನ್ನು ಪ್ರಾರಂಭಿಸಿಲ್ಲ ಅಥವಾ ಅದು 10% ಕ್ಕಿಂತ ಕಡಿಮೆಯಿದೆ .


    ಪಿಎಮ್ ‌- ಜಿಕೆಎವೈ ಅಡಿಯಲ್ಲಿ ಬೇಳೆಕಾಳುಗಳ ವಿತರಣೆ


    ಪಿಎಮ್ ‌- ಜಿಕೆಎವೈ ಯೋಜನೆಗೆ ಮುಂದಿನ ಮೂರು ತಿಂಗಳಿಗೆ ಒಟ್ಟು 5.87 ಲಕ್ಷ ಮೆಟ್ರಿಕ್ ಟನ್ ಬೇಳೆಕಾಳುಗಳ ಅವಶ್ಯಕತೆ ಇದೆ . ಎನ್ ಎ ಎಫ್ ಇ ಡಿ ತಿಳಿಸಿದಂತೆ , ಸುಮಾರು 4.05 ಲಕ್ಷ ಮೆಟ್ರಿಕ್ ಟನ್ ( ಎಲ್ ‌ ಎಂಟಿ ) ಬೇಳೆಕಾಳುಗಳನ್ನು ರವಾನಿಸಲಾಗಿದೆ . ರಾಜ್ಯಗಳು 3.02 ಎಲ್ ‌ ಎಂಟಿ ಬೇಳೆಕಾಳುಗಳನ್ನು ಸ್ವೀಕರಿಸಿದ್ದು , ಸುಮಾರು 1.27 ಎಲ್ ‌ ಎಂಟಿ ಬೇಳೆಕಾಳುಗಳನ್ನು 21 ರಾಜ್ಯಗಳು ಮತ್ತು 5 ಕೇಂದ್ರಾಡಳಿತ ಪ್ರದೇಶಗಳ ಫಲಾನುಭವಿಗಳಿಗೆ ವಿತರಿಸಲಾಗಿದೆ . 5,000 ಕೋಟಿ ರೂ . ಗಳ ಈ ಯೋಜನೆಯ ಆರ್ಥಿಕ ಹೊಣೆಯನ್ನು ಭಾರತ ಸರ್ಕಾರ ಭರಿಸುತ್ತಿದೆ ಎಂದು ಶ್ರೀ ಪಾಸ್ವಾನ್ ಹೇಳಿದರು .


    ರಾಷ್ಟ್ರೀಯ ಆಹಾರ ಭದ್ರತಾ ಕಾಯ್ದೆ


    ಎನ್ ‌ ಎಫ್ ‌ ಎಸ್ ‌ ಎ ಅಡಿಯಲ್ಲಿ ಮಾಸಿಕ ಹಂಚಿಕೆಯಾದ 93% ಕ್ಕಿಂತ ಹೆಚ್ಚು ಆಹಾರ ಧಾನ್ಯಗಳನ್ನು ಏಪ್ರಿಲ್ 2020 ರಲ್ಲಿ ವಿತರಿಸಲಾಗಿದೆ ಎಂದು ಶ್ರೀ ಪಾಸ್ವಾನ್ ಮಾಹಿತಿ ನೀಡಿದರು , ರಾಜ್ಯಗಳು ಮೇ ತಿಂಗಳ ಒಟ್ಟು ಆಹಾರ ಧಾನ್ಯ ಹಂಚಿಕೆಯ 75% ರಷ್ಟನ್ನು ವಿತರಿಸಿವೆ .


    ಒಂದು ರಾಷ್ಟ್ರ ಒಂದು ಪಡಿತರ ಚೀಟಿ ಯೋಜನೆ


    ಒಂದು ರಾಷ್ಟ್ರ ಒಂದು ಪಡಿತರ ಚೀಟಿ ಯೋಜನೆ ( ಒಎನ್ ‌ ಒಸಿ ) ಯೋಜನೆಯಡಿಯಲ್ಲಿ , ಪಿಡಿಎಸ್ ಫಲಾನುಭವಿಗಳು ಬಯೋಮೆಟ್ರಿಕ್ ಪರಿಶೀಲನೆಯೊಂದಿಗೆ ಯಾವುದೇ ನ್ಯಾಯಬೆಲೆ ಅಂಗಡಿಯಲ್ಲಿ ತಮ್ಮ ಪಡಿತರವನ್ನು ' ಒಂದು ರಾಷ್ಟ್ರ ಒಂದು ಪಡಿತರ ಚೀಟಿ ಯೋಜನೆ ' ವ್ಯಾಪ್ತಿಯ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಎಲ್ಲಿಯಾದರೂ ಪಡೆಯಬಹುದು . 1 ಮೇ 2020 ರಂದು 17 ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಫಲಾನುಭವಿಗಳು ' ಒನ್ ನೇಷನ್ ಒನ್ ಕಾರ್ಡ್ ' ಯೋಜನೆಯಲ್ಲಿ ಸೇರಿದರು . ಒರಿಸ್ಸಾ , ನಾಗಾಲ್ಯಾಂಡ್ ಮತ್ತು ಮಿಜೋರಾಂ ಎಂಬ 3 ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳನ್ನು ಜೂನ್ 2020 ರ ವೇಳೆಗೆ ಮತ್ತು ಆಗಸ್ಟ್ 2020 ರ ವೇಳೆಗೆ ಉತ್ತರಾಖಂಡ್ , ಸಿಕ್ಕಿಂ ಮತ್ತು ಮಣಿಪುರವನ್ನು ಆನ್ ‌ ಲೈನ್ ಪ್ಲಾಟ್ ‌ ಫಾರ್ಮ್ ‌ ಗೆ ಸೇರ್ಪಡೆಗೊಳಿಸಲಾಗುವುದು , ಒಟ್ಟು 23 ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ಈ ಯೋಜನೆಯ ಭಾಗವಾಗಲಿವೆ . 31 ಮಾರ್ಚ್ 2021 ರೊಳಗೆ ಒಎನ್ ‌ ಒಸಿ ಯೋಜನೆಯಡಿ ದೇಶದ ಎಲ್ಲಾ ರಾಜ್ಯ ಮತ್ತು ಕೇಂದ್ರಾಡಳಿತ ಪ್ರದೇಶಗಳನ್ನು ಒಳಗೊಳ್ಳಲು ಸರ್ಕಾರ ಯೋಜಿಸುತ್ತಿದೆ ಎಂದು ಶ್ರೀ ಪಾಸ್ವಾನ್ ಹೇಳಿದರು .


    ಆಹಾರ ಧಾನ್ಯಗಳ ಖರೀದಿ


    ( ಗೋಧಿ / ಅಕ್ಕಿ )


    ವಿಡಿಯೋ ಸಂವಾದದಲ್ಲಿ ಮೇ 21, 2020 ರ ವೇಳೆಗೆ , ಆರ್ ‌ ಎಂಎಸ್ 2020-21 ರಲ್ಲಿ 319.95 ಎಲ್ ‌ ಎಂಟಿ ಇದ್ದು , ಇದು 2019-20 ರ ಕಳೆದ ವರ್ಷದಲ್ಲಿ 326.15 ಎಲ್ ‌ ಎಂಟಿಯಾಗಿತ್ತು . ಕೋವಿಡ್ - 19 ರ ದೆಸೆಯಿಂದಾಗಿ ಸಂಗ್ರಹವು ತಡವಾಗಿ ಪ್ರಾರಂಭವಾಗಿರುವುದರಿಂದ ಈ ವರ್ಷದ ಗೋಧಿ ಖರೀದಿಯು 1.90% ಕಡಿಮೆಯಾಗಿದೆ . ಸಾಕಷ್ಟು ಮುನ್ನೆಚ್ಚರಿಕೆಗಳನ್ನು ತೆಗೆದುಕೊಂಡ ನಂತರ ಮತ್ತು ಮಂಡಿಗಳಲ್ಲಿ ಸಾಮಾಜಿಕ ದೂರವನ್ನು ಖಚಿತಪಡಿಸಿಕೊಂಡ ನಂತರ ಸಂಗ್ರಹಣೆಯನ್ನು ಕೈಗೊಳ್ಳಲಾಗುತ್ತಿದೆ ಎಂದು ಅಧಿಕಾರಿಗಳು ಸಚಿವರಿಗೆ ಮಾಹಿತಿ ನೀಡಿದರು . ಶ್ರೀ ಪಾಸ್ವಾನ್ ರವರು ಪ್ರಸ್ತುತ ಸಂಗ್ರಹದ ರೀತಿಯಲ್ಲಿ , ಈ ಋತುವಿನಲ್ಲಿ 400 ಎಲ್ಎಂಟಿ ಗುರಿ ಸಾಧಿಸುವ ಸಾಧ್ಯತೆಯಿದೆ ಎಂದು ಹೇಳಿದರು .


    21 ಮೇ 2020 ರಂತೆ , ಕೆಎಂಎಸ್ 2019-20 ರಲ್ಲಿ ಒಟ್ಟು ಅಕ್ಕಿ ಸಂಗ್ರಹವು 460.89 ಎಲ್ಎಂಟಿ ಆಗಿದ್ದು , ಇದು 2018-19 ರ ಅವಧಿಯಲ್ಲಿ 407.86 ಎಲ್ಎಂಟಿ ಸಂಗ್ರಹಕ್ಕಿಂತ 13% ಹೆಚ್ಚಾಗಿದೆ .


    ಲಾಕ್ ‌ ಡೌನ್ ‌ ನಿಂದ ಉಂಟಾಗುವ ವ್ಯಾಪಕ ಸವಾಲುಗಳ ಮಧ್ಯೆ ಈ ಪ್ರೋತ್ಸಾಹದಾಯಕ ಸಂಗ್ರಹವು ಭಾರತ ಸರ್ಕಾರ ಮತ್ತು ರಾಜ್ಯ ಸರ್ಕಾರಗಳ ನಡುವಿನ ವ್ಯಾಪಕವಾದ ತಂಡದ ಕೆಲಸದ ಫಲಿತಾಂಶವಾಗಿದೆ ಎಂದು ಶ್ರೀ ಪಾಸ್ವಾನ್ ಹೇಳಿದ್ದಾರೆ . ಕೇಂದ್ರದ ಉಗ್ರಾಣಕ್ಕೆ ಇಂತಹ ದೃಢವಾದ ಒಳಹರಿವಿನೊಂದಿಗೆ , ಎಫ್ ‌ ಸಿಐ ತನ್ನ ಧಾನ್ಯಗಳನ್ನು ತಾಜಾ ದಾಸ್ತಾನುಗಳೊಂದಿಗೆ ತ್ವರಿತವಾಗಿ ತುಂಬಲು ಸಾಧ್ಯವಾಗುತ್ತದೆ , ಪ್ರಸ್ತುತ ಬಿಕ್ಕಟ್ಟಿನ ಸಂದರ್ಭದಲ್ಲಿ ಜನರ ಅಗತ್ಯಗಳನ್ನು ಪೂರೈಸಲು ಆಹಾರ ಧಾನ್ಯಗಳ ಎಲ್ಲಾ ಹೆಚ್ಚುವರಿ ಅವಶ್ಯಕತೆಗಳನ್ನು ಪೂರೈಸಿದ ನಂತರವೂ . ಎಫ್ ‌ ಸಿಐ 600 ಎಲ್ ‌ ಎಂಟಿಗಿಂತ ಹೆಚ್ಚು ಆಹಾರ ಧಾನ್ಯದ ದಾಸ್ತಾನು ಹೊಂದಿದ್ದರೆ , ಎನ್ ‌ ಎಫ್ ‌ ಎಸ್ ‌ ಎ ಮತ್ತು ಇತರ ಕಲ್ಯಾಣ ಯೋಜನೆಗಳ ಅಡಿಯಲ್ಲಿ ಬೇಡಿಕೆಗಳನ್ನು ಪೂರೈಸಲು ಸುಮಾರು 60 ಎಲ್ ‌ ಎಂಟಿ ಆಹಾರ ಧಾನ್ಯಗಳು ಒಂದು ತಿಂಗಳಿಗೆ ಅಗತ್ಯವಿದೆ ಎಂದು ಹೇಳಿದರು .


    ಆಹಾರ ಸಬ್ಸಿಡಿ


    ಪ್ರಧಾನಿ ಶ್ರೀ ನರೇಂದ್ರ ಮೋದಿಯವರ ನೇತೃತ್ವದ ಕೇಂದ್ರ ಸರ್ಕಾರವು 1 ಜನವರಿ 2020 ರಿಂದ ಇಲ್ಲಿಯವರೆಗೆ ರಾಜ್ಯಗಳಿಗೆ ಮತ್ತು ಕೇಂದ್ರಾಡಳಿತ ಪ್ರದೇಶಗಳಿಗೆ 28,847 ಕೋಟಿ ರೂ . ಗಳ ಸಹಾಯಧನವನ್ನು ನೀಡಲಾಗಿದೆ ಎಂದು ಶ್ರೀ ಪಾಸ್ವಾನ್ ಹೇಳಿದರು , ಇದು ಕಳೆದ ವರ್ಷ ಇದೇ ಅವಧಿಯ 12,356 ಕೋಟಿ ರೂ . ಗಳ ಸಬ್ಸಿಡಿಗಿಂತ ಎರಡು ಪಟ್ಟು ಹೆಚ್ಚಾಗಿದೆ . ಆಹಾರ ಧಾನ್ಯಗಳ ಸಂಗ್ರಹ ವಿಕೇಂದ್ರೀಕರಣದಲ್ಲಿ ಇಲಾಖೆಯು ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳನ್ನು ಸಂಪೂರ್ಣವಾಗಿ ಬೆಂಬಲಿಸುತ್ತಿದೆ ಎಂದು ಅವರು ಹೇಳಿದರು .


    ***

    
    
    (Release ID: 1626508) Visitor Counter : 9
    
    
      Read this release in: English , Urdu , Marathi , Hindi , Assamese , Punjabi , Odia , Tamil , Telugu