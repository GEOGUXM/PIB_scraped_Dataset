      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ರಾಷ್ಟ್ರೀಯ ಸಂಶೋಧನಾ ಪ್ರಯೋಗಾಲಯಗಳು ಮತ್ತು ವಿಶ್ವ ವಿದ್ಯಾಲಯಗಳಲ್ಲಿ ಕೋವಿಡ್ ಪರೀಕ್ಷಾ ಕೇಂದ್ರಗಳ (ಹಬ್ ಮತ್ತು ಸ್ಪೋಕ್ ಮಾದರಿ) ಸಂಖ್ಯೆ ಹೆಚ್ಚಳ
      Posted On: 30 MAY 2020 3:01PM by PIB Bengaluru


    ರಾಷ್ಟ್ರೀಯ ಸಂಶೋಧನಾ ಪ್ರಯೋಗಾಲಯಗಳು ಮತ್ತು ವಿಶ್ವ ವಿದ್ಯಾಲಯಗಳಲ್ಲಿ


    ಕೋವಿಡ್ ಪರೀಕ್ಷಾ ಕೇಂದ್ರಗಳ ( ಹಬ್ ಮತ್ತು ಸ್ಪೋಕ್ ಮಾದರಿ ) ಸಂಖ್ಯೆ ಹೆಚ್ಚಳ


    ದೇಶಾದ್ಯಂತ ಪರೀಕ್ಷಾ ಸಾಮರ್ಥ್ಯವನ್ನು ಹೆಚ್ಚಿಸಲು ಮತ್ತು ವ್ಯಾಪ್ತಿಯನ್ನು ಹೆಚ್ಚಿಸಲು ನಗರ / ಪ್ರಾದೇಶಿಕ ಕ್ಲಸ್ಟರ್ ಗಳನ್ನು ಹಬ್ ಮತ್ತು ಸ್ಪೋಕ್ ಮಾದರಿಗಳಲ್ಲಿ ಸ್ಥಾಪಿಸಲಾಗಿದೆ ಮತ್ತು ಕೋವಿಡ್ -19 ಮಾದರಿಗಳ ಪರೀಕ್ಷೆಗಳನ್ನು ದೇಶಾದ್ಯಂತದ ಸರ್ಕಾರಿ ಸಂಸ್ಥೆಗಳಲ್ಲಿ ಮಾಡಲಾಗುತ್ತಿದೆ . ಮಾದರಿ ಸಂಗ್ರಹಣೆ , ನಿರ್ವಹಣೆ / ಸಂಸ್ಕರಣೆ ( ಬಿ ಎಸ್ ಎಲ್ -2 ಸೌಲಭ್ಯ ) ಮತ್ತು ಪರೀಕ್ಷೆ ( ಆರ್ ಟಿ - ಪಿಸಿಆರ್ ) ಎರಡಕ್ಕೂ ಸಾಮರ್ಥ್ಯ ಮತ್ತು ಪರಿಣಿತಿ ಹೊಂದಿರುವ ಸಂಸ್ಥೆಗಳು ಮತ್ತು ಪ್ರಯೋಗಾಲಯಗಳು ಹಬ್ ಗಳಾಗಿ ಕಾರ್ಯನಿರ್ವಹಿಸುತ್ತವೆ ಮತ್ತು ಇವುಗಳ ವಿಸ್ತೃತ ಪರೀಕ್ಷಾ ಸೌಲಭ್ಯಗಳಿಗಾಗಿ ಅಗತ್ಯ ಮಾನವ ಸಂಪನ್ಮೂಲವನ್ನು ಮತ್ತು ಆರ್ ಟಿ – ಪಿಸಿಆರ್ ಯಂತ್ರಗಳನ್ನು ಹೊಂದಿರುವ ಹಲವಾರು ಪ್ರಯೋಗಾಲಯಗಳನ್ನು ಇವು ಒಳಗೊಂಡಿರುತ್ತವೆ .


    ಈ ಹಬ್ ಗಳು ಐಸಿಎಂ ಆರ್ ಮಾರ್ಗಸೂಚಿಗಳ ಪ್ರಕಾರ ಆಯಾ ಸಚಿವಾಲಯಗಳು , ಇಲಾಖೆಗಳು , ( ಡಿಬಿಟಿ , ಡಿಎಸ್ ಟಿ , ಸಿ ಎಸ್ ಐ ಆರ್ , ಡಿಎಇ , ಡಿ ಆರ್ ಡಿ ಒ , ಐಸಿಎಆರ್ ಇತ್ಯಾದಿ ) ಅನುಮೋದಿಸಿದ ಸರ್ಕಾರಿ ಪ್ರಯೋಗಾಲಯಗಲಾಗಿವೆ . ಇಲ್ಲಿವರೆಗೆ 19 ನಗರ / ಪ್ರಾದೇಶಿಕ ಕ್ಲಸ್ಟರ್ ಗಳನ್ನು ಬೆಂಗಳೂರು , ದೆಹಲಿ / ಎನ್ ಸಿ ಆರ್ , ಹೈದ್ರಾಬಾದ್ , ತಿರುವನಂತಪುರಂ , ಚಂಡೀಗಡ್ / ಮೊಹಾಲಿ , ಭುವನೇಶ್ವರ್ , ನಾಗ್ಪುರ್ , ಪುಣೆ , ಮುಂಬೈ , ಲಖನೌ , ಚೆನ್ನೈ , ಕೋಲ್ಕತ್ತಾ , ಈಶಾನ್ಯ ಪ್ರದೇಶಗಳು , ಜಮ್ಮು ಮತ್ತು ಕಾಶ್ಮೀರ , ಅಹ್ಮದಾಬಾದ್ , ಮಧ್ಯಪ್ರದೇಶ , ರಾಜಸ್ಥಾನ , ಬನಾರಸ್ , ಪಾಲಂಪೂರ್ ಮತ್ತು ದೆಹಲಿ ನಗರಗಳಲ್ಲಿ ಸ್ಥಾಪಿಸಲಾಗಿದೆ


    ಸುಮಾರು 100 ಸಂಸ್ಥೆಗಳು ಇದರಲ್ಲಿ ಭಾಗಿಯಾಗಿದ್ದು 1,60,000 ಕ್ಕೂ ಹೆಚ್ಚು ಮಾದರಿಗಳನ್ನು ಪರೀಕ್ಷಿಸಲಾಗಿದೆ . 7 ಡಿಬಿಟಿ ಸ್ವಾಯತ್ತ ಸಂಸ್ಥೆಗಳನ್ನು ಐಸಿಎಂಆರ್ ಹಬ್ ಗಳಾಗಿ ಅನುಮೋದಿಸಿದೆ ಮತ್ತು ಅವರು ಕೋವಿಡ್ – 19 ( ಆರ್ ಜಿಸಿಬಿ , ಟಿ ಹೆಚ್ ಎಸ್ ಟಿ ಐ , ಐಎಲ್ ಎಸ್ , ಇನ್ ಸ್ಟೆಮ್ , ಎನ್ ಸಿಸಿಎಸ್ , ಸಿಡಿಎಫ್ ಡಿ , ಎನ್ ಐ ಬಿ ಎಂ ಜಿ ) ರೋಗನಿರ್ಣಯಕ್ಕಾಗಿ ಪರೀಕ್ಷೆಗಳನ್ನು ನಡೆಸುತ್ತಿದ್ದಾರೆ


    ಆಯಾ ನಗರಗಳು / ಪ್ರದೇಶಗಳಲ್ಲಿ ಹಬ್ ಗಳಾಗಿಯೂ ಅವರು ಕಾರ್ಯನಿರ್ವಹಿಸುತ್ತಿದ್ದಾರೆ ಮತ್ತು ಹಲವಾರು ಇತರ ಪ್ರಧಾನ ಕೇಂದ್ರ ಮತ್ತು ರಾಜ್ಯ ಸರ್ಕಾರಿ ಸಂಸ್ಥೆಗಳೊಂದಿಗೆ ಜೊತೆಗೂಡಿ ಪ್ರಯತ್ನಗಳನ್ನು ಮುಂದುವರಿಸಿದ್ದಾರೆ . ಇದರ ಜೊತೆಗೆ ಅವರು ಪರೀಕ್ಷೆಗೆ ಮಾದರಿಗಳನ್ನು ಪಡೆಯಲು ಆಯಾ ರಾಜ್ಯ ಸರ್ಕಾರಗಳೊಂದಿಗೆ ನಿಕಟವಾಗಿ ಕಾರ್ಯನಿರ್ವಹಿಸುತ್ತಿದ್ದಾರೆ ಮತ್ತು ಅವರ ಪರೀಕ್ಷಾ ಫಲಿತಾಂಶಗಳ ಕುರಿತು ಪ್ರತಿದಿನ ಐಸಿಎಂಆರ್ ಗೆ ವರದಿ ಸಲ್ಲಿಸುತ್ತಿದ್ದಾರೆ . ಸುಮಾರು 4 ವಾರಗಳಲ್ಲಿ ಒಟ್ಟಾರೆಯಾಗಿ ಈ ಕ್ಲಸ್ಟರ್ ಗಳು ಸುಮಾರು 1,70,000 ಪರೀಕ್ಷೆಗಳನ್ನು ಮಾಡಿವೆ . ಈ ಕ್ಲಸ್ಟರ್ ಗಳನ್ನು ಮುಂಬರುವ 4 ವಾರಗಳಲ್ಲಿ ಸುಮಾರು 50 ಕ್ಕೆ ಏರಿಸಲಾಗುತ್ತದೆ ಮತ್ತು ದೇಶದ ಮೂಲೆ ಮೂಲೆಗೆ ತಲುಪಲಿದೆ .


    ***

    
    
    (Release ID: 1628053) Visitor Counter : 9
    
    
      Read this release in: English , Urdu , Marathi , Hindi , Assamese , Punjabi , Tamil , Telugu , Malayalam