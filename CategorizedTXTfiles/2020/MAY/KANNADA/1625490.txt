      ಸಂಪುಟ

      ಭಾರತದಲ್ಲಿ ಮೀನುಗಾರಿಕೆ ಕ್ಷೇತ್ರದಲ್ಲಿ ಸುಸ್ಥಿರ ಮತ್ತು ಜವಾಬ್ದಾರಿಯುತ ಅಭಿವೃದ್ಧಿಯ ಮೂಲಕ ನೀಲಿ ಕ್ರಾಂತಿಯನ್ನು ತರುವ ‘ಪ್ರಧಾನ ಮಂತ್ರಿ ಮತ್ಸ್ಯ ಸಂಪದ ಯೋಜನೆ ‘ ಗೆ ಸಂಪುಟದ ಅನುಮೋದನೆ
      Posted On: 20 MAY 2020 2:23PM by PIB Bengaluru


    ಭಾರತದಲ್ಲಿ ಮೀನುಗಾರಿಕೆ ಕ್ಷೇತ್ರದಲ್ಲಿ ಸುಸ್ಥಿರ ಮತ್ತು ಜವಾಬ್ದಾರಿಯುತ ಅಭಿವೃದ್ಧಿಯ ಮೂಲಕ ನೀಲಿ ಕ್ರಾಂತಿಯನ್ನು ತರುವ


    ‘ ಪ್ರಧಾನ ಮಂತ್ರಿ ಮತ್ಸ್ಯ ಸಂಪದ ಯೋಜನೆ ‘ ಗೆ ಸಂಪುಟದ ಅನುಮೋದನೆ


    ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆಯು ಭಾರತದಲ್ಲಿ ಮೀನುಗಾರಿಕೆ ಕ್ಷೇತ್ರದ ಸುಸ್ಥಿರ ಮತ್ತು ಜವಾಬ್ದಾರಿಯುತ ಅಭಿವೃದ್ಧಿಯ ಮೂಲಕ ನೀಲಿ ಕ್ರಾಂತಿಯನ್ನು ತರುವ ಪ್ರಧಾನ ಮಂತ್ರಿ ಮತ್ಸ್ಯ ಸಂಪದ ಯೋಜನೆ ( ಪಿಎಂಎಂಎಸ್ ‌ ವೈ ) ಅನುಷ್ಠಾನಕ್ಕೆ ಅನುಮೋದನೆ ನೀಡಿದೆ . ಕೇಂದ್ರ ವಲಯ ಯೋಜನೆ ( ಸಿಎಸ್ ) ಮತ್ತು ಕೇಂದ್ರ ಪ್ರಾಯೋಜಿತ ಯೋಜನೆ ( ಸಿಎಸ್ಎಸ್ ) ಎಂದು ಎರಡು ಘಟಕಗಳ ಅಡಿಯಲ್ಲಿ ಅನುಷ್ಠಾನಗೊಳ್ಳಲಿರುವ ೀ ಯೋಜನೆಯ ಅಂದಾಜು ವೆಚ್ಚ 20,050 ಕೋಟಿ . ರೂ . ಗಳು . ಇದರಲ್ಲಿ (I) ಕೇಂದ್ರ ಪಾಲು . 9,407 ಕೋಟಿ . ರೂ (ii) ರಾಜ್ಯ ಪಾಲು ರೂ . 4,880 ಕೋಟಿ . ರೂ ಮತ್ತು (iii) ಫಲಾನುಭವಿಗಳ ಪಾಲು ರೂ . 5,763 ಕೋಟಿ . ರೂ . ಆಗಿರುತ್ತದೆ .


    2020-21 ನೇ ಸಾಲಿನಿಂದ 2024-25 ರವರೆಗೆ 5 ವರ್ಷಗಳ ಅವಧಿಯಲ್ಲಿ ಈ ಯೋಜನೆಯನ್ನು ಜಾರಿಗೆ ತರಲಾಗುವುದು .


    ಪಿಎಂಎಂಎಸ್ ‌ ವೈ ಯೋಜನೆಯು ( ಎ ) ಕೇಂದ್ರ ವಲಯ ಯೋಜನೆ ( ಸಿಎಸ್ ) ಮತ್ತು ( ಬಿ ) ಕೇಂದ್ರ ಪ್ರಾಯೋಜಿತ ಯೋಜನೆ ( ಸಿಎಸ್ಎಸ್ ) ಎಂಬ ಎರಡು ಪ್ರತ್ಯೇಕ ಘಟಕಗಳಡಿ ಜಾರಿಗೆ ಬರಲಿದೆ . ಕೇಂದ್ರ ಪ್ರಾಯೋಜಿತ ಯೋಜನೆ ( ಸಿಎಸ್ಎಸ್ ) ಘಟಕವನ್ನು ಫಲಾನುಭವಿಯೇತರ ಆಧಾರಿತ , ಫಲಾನುಭವಿ - ಆಧಾರಿತ ಮತ್ತು ಫಲಾನುಭವಿ ಆಧಾರಿತ ಉಪ - ಘಟಕಗಳು / ಚಟುವಟಿಕೆಗಳು - ಎಂದು ವಿಂಗಡಿಸಲಾಗಿದೆ . ಇವು ಈ ಕೆಳಗಿನ ಮೂರು ಘಟಕಗಳ ಅಡಿಯಲ್ಲಿ ಬರುತ್ತವೆ :


    ಎ ) ಉತ್ಪಾದನೆ ಮತ್ತು ಉತ್ಪಾದಕತೆಯ ಹೆಚ್ಚಳ


    ಬಿ ) ಮೂಲಸೌಕರ್ಯ ಮತ್ತು ನಂತರದ ಕೊಯ್ಲು ನಿರ್ವಹಣೆ


    ಸಿ ) ಮೀನುಗಾರಿಕೆ ನಿರ್ವಹಣೆ ಮತ್ತು ನಿಯಂತ್ರಣ ಚೌಕಟ್ಟು


    ಧನಸಹಾಯ ಮಾದರಿ :


    ಪಿಎಂಎಂಎಸ್ ‌ ವೈ ಅನ್ನು ಈ ಕೆಳಗಿನ ಹಣಕಾಸಿನ ಮಾದರಿಯೊಂದಿಗೆ ಅನುಷ್ಠಾನಗೊಳಿಸಲಾಗುತ್ತದೆ :


    ಕೇಂದ್ರ ವಲಯ ಯೋಜನೆ ( ಸಿಎಸ್ ):


    ಎ ) ಸಂಪೂರ್ಣ ಯೋಜನೆ / ಘಟಕ ವೆಚ್ಚವನ್ನು ಕೇಂದ್ರ ಸರ್ಕಾರವು ಭರಿಸುತ್ತದೆ ( ಅಂದರೆ ಶೇ .100 ಕೇಂದ್ರದ ಧನಸಹಾಯ ).


    ಬಿ ) ನೇರ ಫಲಾನುಭವಿ ಆಧಾರಿತ ಇರುವ ಕಡೆ ಅಂದರೆ ರಾಷ್ಟ್ರೀಯ ಮೀನುಗಾರಿಕಾ ಅಭಿವೃದ್ಧಿ ಮಂಡಳಿ ( ಎನ್ ‌ ಎಫ್ ‌ ಡಿಬಿ ) ಸೇರಿದಂತೆ ಕೇಂದ್ರ ಸರ್ಕಾರದ ಘಟಕಗಳು ವೈಯಕ್ತಿಕ / ಗುಂಪು ಚಟುವಟಿಕೆಗಳನ್ನು ಕೈಗೆತ್ತಿಕೊಂಡರೆ , ಕೇಂದ್ರ ನೆರವು ಸಾಮಾನ್ಯ ವರ್ಗಕ್ಕೆ ಯುನಿಟ್ / ಪ್ರಾಜೆಕ್ಟ್ ವೆಚ್ಚದ ಶೇ .40 ಮತ್ತು ಎಸ್ ‌ ಸಿ / ಎಸ್ ‌ ಟಿ / ಮಹಿಳೆಯರಿಗೆ ಶೇ .60 ಇರುತ್ತದೆ .


    ಕೇಂದ್ರ ಪ್ರಾಯೋಜಿತ ಯೋಜನೆ ( ಸಿಎಸ್ಎಸ್ ):


    ಸಿಎಸ್ಎಸ್ ಘಟಕದ ಅಡಿಯಲ್ಲಿ ಫಲಾನುಭವಿಯೇತರ ಆಧಾರಿತ ಉಪ - ಘಟಕಗಳು / ಚಟುವಟಿಕೆಗಳನ್ನು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಜಾರಿಗೆ ತರಲು , ಸಂಪೂರ್ಣ ಯೋಜನೆ / ಘಟಕ ವೆಚ್ಚವನ್ನು ಈ ಕೆಳಗಿನಂತೆ ಕೇಂದ್ರ ಮತ್ತು ರಾಜ್ಯಗಳ ನಡುವೆ ಹಂಚಿಕೊಳ್ಳಲಾಗುತ್ತದೆ :


    ಎ ) ಈಶಾನ್ಯ ಮತ್ತು ಹಿಮಾಲಯದ ರಾಜ್ಯಗಳು : ಶೇ .90 ಕೇಂದ್ರ ಪಾಲು ಮತ್ತು ಶೇ .10 ರಾಜ್ಯದ ಪಾಲು .


    ಬಿ ) ಇತರ ರಾಜ್ಯಗಳು : ಶೇ .60 ಕೇಂದ್ರ ಪಾಲು ಮತ್ತು ಶೇ .40 ರಾಜ್ಯ ಪಾಲು .


    ಸಿ ) ಕೇಂದ್ರಾಡಳಿತ ಪ್ರದೇಶಗಳು ( ಶಾಸಕಾಂಗದೊಂದಿಗೆ ಮತ್ತು ಶಾಸಕಾಂಗವಿಲ್ಲದೆ ): ಶೇ .100 ಕೇಂದ್ರ ಪಾಲು .


    ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಜಾರಿಗೆ ತರಬೇಕಾದ ಫಲಾನುಭವಿ ಆಧಾರಿತ ಅಂದರೆ ವೈಯಕ್ತಿಕ / ಗುಂಪು ಚಟುವಟಿಕೆಗಳ ಉಪ - ಘಟಕಗಳು / ಚಟುವಟಿಕೆಗಳಿಗೆ , ಕೇಂದ್ರ ಮತ್ತು ರಾಜ್ಯ / ಕೇಂದ್ರಾಡಳಿತ ಪ್ರದೇಶಗಳ ಸರ್ಕಾರದ ಹಣಕಾಸಿನ ನೆರವು ಸಾಮಾನ್ಯ ವರ್ಗಕ್ಕೆ ಯೋಜನೆ / ಘಟಕ ವೆಚ್ಚದ ಶೇ .40 ಮತ್ತು ಎಸ್ ‌ ಸಿ / ಎಸ್ ‌ ಟಿ / ಮಹಿಳೆಯರಿಗೆ ಯೋಜನೆ / ಘಟಕ ವೆಚ್ಚದ ಶೇ .60 ಆಗಿರುತ್ತದೆ . ಸರ್ಕಾರದ ಹಣಕಾಸಿನ ನೆರವು ಕೇಂದ್ರ ಮತ್ತು ರಾಜ್ಯ / ಕೇಂದ್ರಾಡಳಿತ ಪ್ರದೇಶಗಳ ನಡುವೆ ಈ ಕೆಳಗಿನ ಅನುಪಾತದಲ್ಲಿ ಹಂಚಿಕೊಳ್ಳಲ್ಪಡುತ್ತದೆ :


    ಎ ) ಈಶಾನ್ಯ ಮತ್ತು ಹಿಮಾಲಯನದ ರಾಜ್ಯಗಳು : ಶೇ .90 ಕೇಂದ್ರ ಪಾಲು ಮತ್ತು ಶೇ .10 ರಾಜ್ಯ ಪಾಲು .


    ಬಿ ) ಇತರ ರಾಜ್ಯಗಳು : ಶೇ .60 ಕೇಂದ್ರ ಪಾಲು ಮತ್ತು ಶೇ .40 ರಾಜ್ಯ ಪಾಲು .


    ಸಿ ) ಕೇಂದ್ರಾಡಳಿತ ಪ್ರದೇಶಗಳು ( ಶಾಸಕಾಂಗದೊಂದಿಗೆ ಮತ್ತು ಶಾಸಕಾಂಗವಿಲ್ಲದೆ ): ಶೇ .100 ಕೇಂದ್ರ ಪಾಲು ( ಕೇಂದ್ರಾಡಳಿತ ಪ್ರದೇಶದ ಪಾಲು ಇರುವುದಿಲ್ಲ ).


    ಪ್ರಯೋಜನಗಳು :


    i. ಮೀನುಗಾರಿಕೆ ಕ್ಷೇತ್ರದಲ್ಲಿರುವ ನಿರ್ಣಾಯಕ ಅಂತರವನ್ನು ಬಗೆಹರಿಸುವುದು ಮತ್ತು ಅದರ ಸಾಮರ್ಥ್ಯವನ್ನು ಉಪಯೋಗಿಸಿಕೊಳ್ಳುವುದು .


    ii. ಸುಸ್ಥಿರ ಮತ್ತು ಜವಾಬ್ದಾರಿಯುತ ಮೀನುಗಾರಿಕೆ ಅಭ್ಯಾಸಗಳ ಮೂಲಕ 2024-25 ರ ವೇಳೆಗೆ 22 ದಶಲಕ್ಷ ಮೆಟ್ರಿಕ್ ಟನ್ ಗುರಿಯನ್ನು ಸಾಧಿಸಲು ಮೀನು ಉತ್ಪಾದನೆ ಮತ್ತು ಉತ್ಪಾದಕತೆಯನ್ನು ಸುಮಾರು ಶೇ .9 ರಷ್ಟು ನಿರಂತರ ವಾರ್ಷಿಕ ಬೆಳವಣಿಗೆಯ ದರದಲ್ಲಿ ಹೆಚ್ಚಿಸುವುದು .


    iii. ಪ್ರಮಾಣೀಕೃತ ಗುಣಮಟ್ಟದ ಮೀನು ಮರಿ ಮತ್ತು ಆಹಾರದ ಲಭ್ಯತೆಯನ್ನು ಸುಧಾರಿಸುವುದು , ಮೀನುಗಳನ್ನು ಪತ್ತೆಹಚ್ಚುವಿಕೆ ಮತ್ತು ಪರಿಣಾಮಕಾರಿ ಜಲಚರ ಆರೋಗ್ಯ ನಿರ್ವಹಣೆ .


    iv. ಮೌಲ್ಯೀಕರಣ ಸರಪಳಿಯ ಆಧುನೀಕರಣ ಮತ್ತು ಬಲಪಡಿಸುವುದು ಸೇರಿದಂತೆ ಪ್ರಮುಖ ಮೂಲಸೌಕರ್ಯಗಳ ರಚನೆ .


    v. ಮೀನುಗಾರಿಕೆ ಮತ್ತು ಸಂಬಂಧಿತ ಚಟುವಟಿಕೆಗಳಲ್ಲಿ ಸುಮಾರು 15 ಲಕ್ಷ ಮೀನುಗಾರರು , ಮೀನು ರೈತರು , ಮೀನು ಕಾರ್ಮಿಕರು , ಮೀನು ಮಾರಾಟಗಾರರು ಮತ್ತು ಇತರ ಗ್ರಾಮೀಣ / ನಗರ ಜನಸಂಖ್ಯೆಗೆ ನೇರ ಲಾಭದಾಯಕ ಉದ್ಯೋಗಾವಕಾಶಗಳನ್ನು ಸೃಷ್ಟಿಸುವುದು ಮತ್ತು ಅವರ ಆದಾಯವನ್ನು ವೃದ್ಧಿಸುವುದು ಮತ್ತು ಈ ಸಂಖ್ಯೆಯ ಮೂರು ಪಟ್ಟು ಪರೋಕ್ಷ ಉದ್ಯೋಗಾವಕಾಶಗಳನ್ನು ಸೃಷ್ಟಿಸುವುದು .


    vi. ಮೀನುಗಾರಿಕೆ ಕ್ಷೇತ್ರದಲ್ಲಿ ಹೂಡಿಕೆ ಮಾಡಲು ಉತ್ತೇಜನ ನೀಡುವುದು ಮತ್ತು ಮೀನು ಮತ್ತು ಮೀನುಗಾರಿಕೆ ಉತ್ಪನ್ನಗಳ ಸ್ಪರ್ಧಾತ್ಮಕತೆಯನ್ನು ಹೆಚ್ಚಿಸುವುದು .


    vii. 2024 ರ ವೇಳೆಗೆ ಮೀನುಗಾರರು , ಮೀನು ರೈತರು ಮತ್ತು ಮೀನು ಕಾರ್ಮಿಕರ ಆದಾಯವನ್ನು ದ್ವಿಗುಣಗೊಳಿಸುವುದು .


    viii. ಮೀನುಗಾರರು ಮತ್ತು ಮೀನು ಕಾರ್ಮಿಕರಿಗೆ ಸಾಮಾಜಿಕ , ದೈಹಿಕ ಮತ್ತು ಆರ್ಥಿಕ ಭದ್ರತೆ ಒದಗಿಸುವುದು .


    ***

    
    
    (Release ID: 1625490) Visitor Counter : 27
    
    
      Read this release in: Telugu , Odia , English , Urdu , Hindi , Marathi , Bengali , Manipuri , Punjabi , Gujarati , Tamil , Malayalam