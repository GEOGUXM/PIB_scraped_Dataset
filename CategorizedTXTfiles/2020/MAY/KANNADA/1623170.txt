      ಈಶಾನ್ಯ ರಾಜ್ಯಗಳ ಅಭಿವೃಧ್ಧಿ ಸಚಿವಾಲಯ

      ಕೋವಿಡ್ ನಂತರದ ಸನ್ನಿವೇಶದಲ್ಲಿ ಆರ್ಥಿಕತೆ, ವ್ಯಾಪಾರ, ವೈಜ್ಞಾನಿಕ ಸಂಶೋಧನೆ ಮತ್ತು ಇತರ ಕ್ಷೇತ್ರಗಳಲ್ಲಿ ಪ್ರಮುಖ ಬೆಳವಣಿಗೆಗಳು ಹೊರಹೊಮ್ಮುವ ನಿರೀಕ್ಷೆ: ಡಾ. ಜಿತೇಂದ್ರ ಸಿಂಗ್
      Posted On: 11 MAY 2020 8:14PM by PIB Bengaluru


    ಕೋವಿಡ್ ನಂತರದ ಸನ್ನಿವೇಶದಲ್ಲಿ ಆರ್ಥಿಕತೆ , ವ್ಯಾಪಾರ , ವೈಜ್ಞಾನಿಕ ಸಂಶೋಧನೆ ಮತ್ತು ಇತರ ಕ್ಷೇತ್ರಗಳಲ್ಲಿ ಪ್ರಮುಖ ಬೆಳವಣಿಗೆ ಗಳು ಹೊರಹೊಮ್ಮುವ ನಿರೀಕ್ಷೆ : ಡಾ . ಜಿತೇಂದ್ರ ಸಿಂಗ್


    ಅಸ್ಸೋಚಾಮ್ ಆಯೋಜಿಸಿದ್ದ ಇಂಡೋ - ಬಾಂಗ್ಲಾದೇಶದ “ ವರ್ಚುವಲ್ ಕಾನ್ಫರೆನ್ಸ್ ” ನಲ್ಲಿ ಡಾ . ಸಿಂಗ್ ಭಾಷಣ ಮಾಡಿದರು


    ಕೋವಿಡ್ ಸಮಯದ ನಂತರದ ಆರ್ಥಿಕ , ವ್ಯಾಪಾರ , ವೈಜ್ಞಾನಿಕ ಸಂಶೋಧನೆ ಮತ್ತು ಹಲವಾರು ವೈವಿಧ್ಯಮಯ ಕ್ಷೇತ್ರಗಳಲ್ಲಿ ಹೊಸ ಪ್ರಗತಿ ಸಾಧಿಸುವ ಸಾಮರ್ಥ್ಯವನ್ನು ಹೊಂದಿರುವ ಹೊಸ ಮಾದರಿಗಳು ಹೊರಹೊಮ್ಮಲಿವೆ ಎಂದು ಈಶಾನ್ಯ ಪ್ರದೇಶದ ಅಭಿವೃದ್ಧಿ ಸಚಿವಾಲಯದ ( ಡಿಒಎನ್ ಇ ಆರ್ ) , ಕೇಂದ್ರ ರಾಜ್ಯ ಸಚಿವರಾದ ( ಸ್ವತಂತ್ರ ನಿರ್ವಹಣೆ ) , ಡಾ . ಜಿತೇಂದ್ರ ಸಿಂಗ್ ಇಲ್ಲಿ ಹೇಳಿದರು .


    ಅಸ್ಸೋಚಾಮ್ ( ಅಸೋಸಿಯೇಟೆಡ್ ಚೇಂಬರ್ಸ್ ಆಫ್ ಕಾಮರ್ಸ್ ಅಂಡ್ ಇಂಡಸ್ಟ್ರಿ ಆಫ್ ಇಂಡಿಯಾ ) ಆಯೋಜಿಸಿದ್ದ ಇಂಡೋ - ಬಾಂಗ್ಲಾದೇಶದ “ ವರ್ಚುವಲ್ ಕಾನ್ಫರೆನ್ಸ್ ” ಅನ್ನು ಉದ್ದೇಶಿಸಿ ಮಾತನಾಡುತ್ತಾ ಡಾ . ಜಿತೇಂದ್ರ ಸಿಂಗ್ ಅವರು , ಕಳೆದ ಆರು ವರ್ಷಗಳಲ್ಲಿ , ಈಶಾನ್ಯ ಪ್ರದೇಶವು ಹಿಂದಿನ ಹಲವಾರು ಲೋಪಗಳನ್ನು ಸರಿಪಡಿಸಿದೆ ಏಕೆಂದರೆ ಮೊದಲ ಬಾರಿಗೆ ಈ ಪ್ರದೇಶವು ದೇಶದ ಇತರ ಪ್ರದೇಶಗಳಿಗೆ ಸಮನಾಗಿ ಗಮನ ಕೊಡಲಾಯಿತು . ಇದು ಜನರಲ್ಲಿ ಆತ್ಮವಿಶ್ವಾಸವನ್ನು ತುಂಬಿದ್ದಲ್ಲದೆ , ಭಾರತದ ಇತರ ಭಾಗಗಳೊಂದಿಗೆ ಮತ್ತು ಪೂರ್ವ ಗಡಿಗಳಲ್ಲಿರುವ ದೇಶಗಳೊಂದಿಗೆ ವಿವಿಧ ಹಂತಗಳಲ್ಲಿ ತೊಡಗಿಸಿಕೊಳ್ಳುವ ಸಾಮರ್ಥ್ಯವನ್ನು ಹೆಚ್ಚಿಸಿತು . ಈ ಅಧಿವೇಶನದಲ್ಲಿ ಬಾಂಗ್ಲಾದೇಶದ ವಾಣಿಜ್ಯ ಸಚಿವರಾದ ಟಿಪ್ಪು ಮುನ್ಶಿ , ಮೇಘಾಲಯದ ಮುಖ್ಯಮಂತ್ರಿ ಕಾನ್ರಾಡ್ ಸಂಗ್ಮಾ ಮತ್ತು ಬಾಂಗ್ಲಾದೇಶದ ಹೈಕಮಿಷನರ್ ಗಂಗೂಲಿ ದಾಸ್ ಭಾಗವಹಿಸಿದ್ದರು .


    ಬಾಂಗ್ಲಾದೇಶಕ್ಕೆ ಸಂಬಂಧಿಸಿದಂತೆ , ಡಾ . ಜಿತೇಂದ್ರ ಸಿಂಗ್ ಅವರು , ಪ್ರಧಾನ ಮಂತ್ರಿ ನರೇಂದ್ರ ಮೋದಿಯವರ ನೇತೃತ್ವದಲ್ಲಿ ನೆರವೇರಿಸಲಾದ ಗಡಿ ವಿನಿಮಯಕ್ಕಾಗಿ ಇಂಡೋ - ಬಾಂಗ್ಲಾದೇಶ ಒಪ್ಪಂದವು ವ್ಯವಹಾರದ ಸುಲಭತೆ , ಸಾರಿಗೆಯ ಸುಲಭತೆ ಮತ್ತು ಪ್ರಯಾಣದ ಸುಲಭತೆಗಾಗಿ ಇದ್ದ ಅಡೆತಡೆಗಳನ್ನು ತೆರವುಗೊಳಿಸಿದೆ . ಈ ಮೊದಲು ಇವುಗಳು ಬಹಳ ಕಠಿಣ ಕಾರ್ಯಗಳಾಗಿದ್ದವು . ಅವರು ಗಮನಿಸಿದಂತೆ , ಇದನ್ನು ನಾಲ್ಕೈದು ದಶಕಗಳ ಹಿಂದೆಯೇ ಮಾಡಬೇಕಾಗಿತ್ತು , ಅಂದರೆ ಬಾಂಗ್ಲಾದೇಶದ ಉದಯದ ಸಮಯದಲ್ಲಿಯೇ , ಆದರೆ ಬಹುಶಃ ಇದು ಹಿಂದಿನ ಸರ್ಕಾರಗಳ ಆದ್ಯತೆಯಾಗಿರಲಿಲ್ಲ .


    ಉಭಯ ದೇಶಗಳ ನಡುವಿನ ಸಾಂಪ್ರದಾಯಿಕವಾಗಿ ಸ್ನೇಹಪರ ಸಂಬಂಧಗಳ ಬಗ್ಗೆ ಉಲ್ಲೇಖಿಸಿದ ಡಾ . ಜಿತೇಂದ್ರ ಸಿಂಗ್ , ಇತರ ಹಲವು ದೇಶಗಳಿಗಿಂತ ಬಾಂಗ್ಲಾದೇಶದೊಂದಿಗೆ ವ್ಯವಹಾರ ಮಾಡುವುದು ತುಂಬಾ ಸುಲಭ . ಇದಲ್ಲದೆ , ಉಭಯ ದೇಶಗಳ ನಡುವಿನ ವ್ಯಾಪಾರ ಮತ್ತು ವ್ಯವಹಾರವನ್ನು ಹೆಚ್ಚಿಸಲು ಈಶಾನ್ಯ ಪ್ರದೇಶವು ನಿರ್ಣಾಯಕ ಪಾತ್ರವನ್ನು ವಹಿಸುತ್ತದೆ ಎಂದು ಅವರು ಹೇಳಿದರು .


    ಮುಂದೆ ಬರುವ ಸನ್ನಿವೇಶದಲ್ಲಿ , ಈಶಾನ್ಯದ ಬಿದಿರು ಭಾರತಕ್ಕೆ ಮಾತ್ರವಲ್ಲದೆ ಇಡೀ ಉಪಖಂಡಕ್ಕೂ , ವಿಶೇಷವಾಗಿ ಪೂರ್ವ ರಾಷ್ಟ್ರವಾದ ಬಾಂಗ್ಲಾದೇಶದ ವ್ಯಾಪಾರದ ಪ್ರಮುಖ ಅಂಶವಾಗಲಿದೆ ಎಂದು ಡಾ . ಜಿತೇಂದ್ರ ಸಿಂಗ್ ಹೇಳಿದರು . ಉಭಯ ದೇಶಗಳ ನಡುವಿನ ಜನಪ್ರಿಯ ವ್ಯಾಪಾರಕ್ಕಾಗಿ ಉತ್ತೇಜಿಸಬಹುದಾದ ಹಲವಾರು ವಸ್ತುಗಳನ್ನು ಅವರು ಉಲ್ಲೇಖಿಸಿದರು . ಉದಾಹರಣೆಗೆ , ರಫ್ತಿಗಾಗಿ ಸಿಮೆಂಟ್ , ಕಲ್ಲಿದ್ದಲು , ಶುಂಠಿ , ಸಿಟ್ರಸ್ ಹಣ್ಣು , ಇತ್ಯಾದಿ , ಆಮದಿಗಾಗಿ ಪ್ಲಾಸ್ಟಿಕ್ , ಪಿವಿಸಿ ಕೊಳವೆಗಳು ಸೇರಿವೆ ಎಂದು ಅವರು ಹೇಳಿದರು .


    ಈಶಾನ್ಯ ಪ್ರದೇಶದ ಅಭಿವೃದ್ಧಿ ಸಚಿವಾಲಯದಿಂದ ಎಲ್ಲ ರೀತಿಯ ಬೆಂಬಲವನ್ನು ನೀಡುವುದಾಗಿ ಹೇಳಿದ ಡಾ . ಜಿತೇಂದ್ರ ಸಿಂಗ್ ಅವರು ಅಸ್ಸೋಚಮ್ ‌ ನಂತಹ ವಾಣಿಜ್ಯ ಮತ್ತು ವ್ಯಾಪಾರ ಸಂಸ್ಥೆಗಳು ಮುಂದೆ ಬಂದು ಪರಸ್ಪರ ಲಾಭ ತರುವ ಹೊಸ ಕೈಗಾರಿಕೆಗಳ ಉತ್ತೇಜನಕ್ಕಾಗಿ ಪಿಪಿಪಿ ( ಸಾರ್ವಜನಿಕ ಖಾಸಗಿ ಭಾಗವಹಿಸುವಿಕೆ ) ಮಾದರಿಯನ್ನು ಸುಗಮಗೊಳಿಸುವಂತೆ ಕರೆ ನೀಡಿದರು .


    ಸರ್ಕಾರವು ಸಕ್ರಿಯ ಪಾತ್ರ ವಹಿಸಬಹುದಾದರೂ , ಸಂಪನ್ಮೂಲ ಮತ್ತು ಬಂಡವಾಳದ ಅಂತರವನ್ನು ತುಂಬಲು ವ್ಯಾಪಾರ ಮತ್ತು ಕೈಗಾರಿಕಾ ಸಂಸ್ಥೆಗಳು ಮುಂದೆ ಬರಬಹುದು ಎಂದು ಡಾ . ಜಿತೇಂದ್ರ ಸಿಂಗ್ ಹೇಳಿದರು .


    ಅಸ್ಸೋಚಮ್ ‌ ನ ವಿನೀತ್ ಅಗರ್ ‌ ವಾಲ್ ಮತ್ತು ದೀಪಕ್ ಸೂದ್ ಕೂಡ ಈ ಸಂದರ್ಭದಲ್ಲಿ ಮಾತನಾಡಿದರು .


    ***

    
    
    (Release ID: 1623170) Visitor Counter : 18
    
    
      Read this release in: Urdu , Punjabi , Telugu , English , Hindi , Marathi , Assamese , Manipuri , Bengali , Tamil