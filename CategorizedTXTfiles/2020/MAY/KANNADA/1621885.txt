      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ‘ಆಯುಷ್ ಸಂಜೀವಿನಿ’ ಆಪ್ ಮತ್ತು ಕೋವಿಡ್-19 ಎದುರಿಸಲು ಆಯುಷ್ ಒಳಗೊಂಡ ಅಂತರ ಶಿಸ್ತೀಯ ಅಧ್ಯಯನಗಳಿಗೆ ಡಾ. ಹರ್ಷವರ್ಧನ್ ಚಾಲನೆ
      Posted On: 07 MAY 2020 4:08PM by PIB Bengaluru


    ‘ ಆಯುಷ್ ಸಂಜೀವಿನಿ ’ ಆಪ್ ಮತ್ತು ಕೋವಿಡ್ - 19 ಎದುರಿಸಲು ಆಯುಷ್ ಒಳಗೊಂಡ ಅಂತರ ಶಿಸ್ತೀಯ ಅಧ್ಯಯನಗಳಿಗೆ ಡಾ . ಹರ್ಷವರ್ಧನ್ ಚಾಲನೆ


    “ ತಂತ್ರಜ್ಞಾನಕ್ಕೆ ಸಂಬಂಧಿಸಿದವರ ಮೈತ್ರಿಯಿಂದಾಗಿ ಆಯುಷ್ ಕುರಿತ ಸಾಂಪ್ರದಾಯಿಕ ಜ್ಞಾನ ಬಹುದೊಡ್ಡ ಜಾಗತಿಕ ಜನಸಂಖ್ಯೆ ತಲುಪಲು ನೆರವು ”


    ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ . ಹರ್ಷವರ್ಧನ್ ಅವರು , ‘ ಆಯುಷ್ ಸಂಜೀವಿನಿ ’ ಆಪ್ ಗೆ ಮತ್ತು ಕೋವಿಡ್ - 19 ಪರಿಸ್ಥಿತಿಗೆ ಸಂಬಂಧಿಸಿದಂತೆ ಎರಡು ಆಯುಷ್ ಅಧ್ಯಯನಗಳನ್ನು ಕೈಗೊಳ್ಳುವುದಕ್ಕೆ ಆಯುಷ್ ಖಾತೆ ಸಹಾಯಕ ಸಚಿವ ( ಸ್ವತಂತ್ರ ನಿರ್ವಹಣೆ ) ಶ್ರೀ ಶ್ರೀಪಾದ್ ಯಸ್ಸೋ ನಾಯಕ್ ಸಮಕ್ಷಮದಲ್ಲಿ ಇಂದು ಚಾಲನೆ ನೀಡಿದರು . ನಾಯಕ್ ಗೋವಾದಿಂದ ವಿಡಿಯೋ ಕಾನ್ಫರೆನ್ಸ್ ಮೂಲಕ ಭಾಗವಹಿಸಿದ್ದರು .


    ಕೋವಿಡ್ - 19 ಎದುರಿಸಲು ತಂತ್ರಜ್ಞಾನವನ್ನು ಸದ್ಬಳಕೆ ಮಾಡಿಕೊಳ್ಳಲು ಪ್ರಾಮುಖ್ಯತೆ ನೀಡಿರುವ ಕುರಿತು , ಕೇಂದ್ರ ಆರೋಗ್ಯ ಸಚಿವರು “ ಇಂದು ‘ ಆಯುಷ್ ಸಂಜೀವಿನಿ ’ ಮೊಬೈಲ್ ಆಪ್ ಗೆ ಚಾಲನೆ ನೀಡಲಾಗಿದೆ . ಇದು ಜನರಲ್ಲಿ ಆಯುಷ್ ಪದ್ಧತಿಯ ಕ್ರಮಗಳನ್ನು ಬಳಕೆ ಮತ್ತು ಸ್ವೀಕೃತಿ ಕುರಿತ ದತ್ತಾಂಶವನ್ನು ಸಂಗ್ರಹಿಸಲು ನೆರವಾಗಲಿದೆ ಮತ್ತು ಕೋವಿಡ್ - 19 ನಿಯಂತ್ರಣ ಕುರಿತಂತೆ ಆಯುಷ್ ಬಳಕೆಯಿಂದ ಜನರ ಮೇಲಾಗಿರುವ ಪರಿಣಾಮಗಳನ್ನು ಗುರುತಿಸಲು ನೆರವಾಗಲಿದೆ . ಈ ಆಪ್ ಅನ್ನು ಆಯುಷ್ ಸಚಿವಾಲಯ ಮತ್ತು ಎಂಇಐಟಿವೈ ಅಭಿವೃದ್ಧಿಪಡಿಸಿದ್ದು , ಅದು 50 ಲಕ್ಷ ಮಂದಿಗೆ ತಲುಪಿಸುವ ಗುರಿ ಹೊಂದಲಾಗಿದೆ ” ಎಂದರು .


    ಡಾ . ಹರ್ಷವರ್ಧನ್ ಅವರು , ಕೋವಿಡ್ - 19 ನಿರ್ವಹಣೆಯಿಂದಾಗಿ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ , ಆಯುಷ್ ಸಚಿವಾಲಯ ಹಾಗೂ ತಂತ್ರಜ್ಞಾನ ಸಂಸ್ಥೆಗಳಾದ ಸಿಎಸ್ ಐಆರ್ ,


    ಐಸಿಎಂಆರ್ ಮತ್ತು ಯುಜಿಸಿ ಇತ್ಯಾದಿಗಳ ನಡುವೆ ಮೈತ್ರಿ ಏರ್ಪಡಲು ವೇದಿಕೆ ಒದಗಿಸಿದೆ . ಇವು ಆಯುಷ್ ಪದ್ಧತಿಗಳಲ್ಲಿ ಮಧ್ಯಪ್ರವೇಶ ಮಾಡುವುದು ಮತ್ತು ಪರಿಹಾರಗಳನ್ನು ಕಂಡುಹಿಡಿಯುವಲ್ಲಿ ನೆರವಾಗುವುದಲ್ಲದೆ , ಆಯುಷ್ ಜ್ಞಾನವನ್ನು ಜಾಗತಿಕ ಸಮುದಾಯದ ಒಳಿತಿಗೆ ನೆರವಾಗುವುದನ್ನು ಉತ್ತೇಜಿಸಲು ಸಹಾಯಕವಾಗಲಿದೆ ಎಂದರು . ಈ ಎಲ್ಲ ಸಂಸ್ಥೆಗಳು ಇಂದು ಒಂದು ಗೂಡಿದ್ದು , ಇವುಗಳಿಗೆ ಐಸಿಎಂಆರ್ ಮತ್ತು ಡಿಸಿಜಿಐ ಮಾರ್ಗದರ್ಶನ ಮತ್ತು ಬೆಂಬಲ ನೀಡುತ್ತಿವೆ . ಆ ಮೂಲಕ ಶತಮಾನಗಳಷ್ಟು ಹಳೆಯದಾದ ಆಯುರ್ವೇದ ಕುರಿತ ಸಾಂಪ್ರದಾಯಿಕ ಜ್ಞಾನದ ಸಮಗ್ರ ಆರೋಗ್ಯ ಪ್ರಯೋಜನಗಳನ್ನು ವಿಸ್ತೃತವಾಗಿ ಪ್ರಚುರಪಡಿಸಲು ನೆರವಾಗಲಿದೆ ಎಂದು ಹೇಳಿದರು .


    ಆಪ್ ಮಾತ್ರವಲ್ಲದೆ ಡಾ . ಹರ್ಷವರ್ಧನ್ ಅವರು ಎರಡು ವೈಜ್ಞಾನಿಕ ಅಧ್ಯಯನಗಳಿಗೂ ಚಾಲನೆ ನೀಡಿದರು . ಒಂದು , ಕೋವಿಡ್ - 19 ವಿರುದ್ಧ ನಿಗದಿತ ಆರೈಕೆ ಕೈಗೊಳ್ಳಲು ಮತ್ತು ರೋಗ ನಿರೋಧಕ ( ಪ್ರೊಫೈಲಾಕ್ಸಿಸ್ ) ಹಸ್ತಕ್ಷೇಪದಿಂದ ಆಯುರ್ವೇದದ ಪರಿಣಾಮಗಳ ಬಗ್ಗೆ ಸಮಗ್ರ ಕ್ಲಿನಿಕಲ್ ಸಂಶೋಧನಾ ಅಧ್ಯಯನ ಕೈಗೊಳ್ಳುವುದು . ಇದನ್ನು ಆಯುಷ್ ಸಚಿವಾಲಯ ಮತ್ತು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ( ಎಂಒಎಚ್ಎಫ್ ಡಬ್ಲ್ಯೂ ) ಮತ್ತು ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯದ ಮೂಲಕ ವೈಜ್ಞಾನಿಕ ಮತ್ತು ಕೈಗಾರಿಕಾ ಸಂಶೋಧನಾ ಮಂಡಳಿ ( ಸಿಎಸ್ಐಆರ್ ) , ಐಸಿಎಂಆರ್ ನ ತಾಂತ್ರಿಕ ಬೆಂಬಲದೊಂದಿಗೆ ಜಂಟಿಯಾಗಿ ಕೈಗೊಳ್ಳಲಿವೆ . ಅಂತರ್ ಶಿಸ್ತೀಯ ಆಯುಷ್ ಸಂಶೋಧನಾ ಮತ್ತು ಅಭಿವೃದ್ಧಿ ಕಾರ್ಯಪಡೆಯ ನೇತೃತ್ವವನ್ನು ವಿಶ್ವವಿದ್ಯಾಲಯ ಅನುದಾನ ಆಯೋಗ ( ಯುಜಿಸಿ ) ಉಪಾಧ್ಯಕ್ಷ ಡಾ . ಭೂಷಣ್ ಪಟವರ್ಧನ್ ವಹಿಸಿದ್ದು , ಅವರು ಕೋವಿಡ್ - 19 ಪಾಸಿಟಿವ್ ಪ್ರಕರಣಗಳಲ್ಲಿ ಮಧ್ಯಪ್ರವೇಶದ ಮೂಲಕ ರೋಗ ಪ್ರತಿಬಂಧನಕ ( ಪ್ರೊಫೈಲಿಟಿಕ್ ) ಅಧ್ಯಯನ , ಕ್ಲಿನಿಕಲ್ ಸಂಶೋಧನಾ ಮಾನದಂಡಗಳನ್ನು ರೂಪಿಸಿ ವಿನ್ಯಾಸಗೊಳಿಸಿದೆ . ಇದರಲ್ಲಿ ದೇಶಾದ್ಯಂತ ನಾನಾ ಪ್ರತಿಷ್ಠಿತ ಸಂಸ್ಥೆಗಳ ತಜ್ಞರು , ಪರಿಶೀಲನೆ ಮತ್ತು ಸಮಾಲೋಚನೆ ಪ್ರಕ್ರಿಯೆಗಳ ಮೂಲಕ ನಾಲ್ಕು ಭಿನ್ನ ವಿಧಾನಗಳು ಅಂದರೆ ಅಶ್ವಗಂಧ , ಯಶ್ಟಿಮಧು , ಗುಡುಚಿ + ಪಿಪ್ಪಾಲಿ ಮತ್ತು ಪಾಲಿ ಹರ್ಬಲ್ ಫಾರ್ಮುಲೇಶನ್ ( ಆಯುಷ್ - 64) ಕುರಿತಂತೆ ಅಧ್ಯಯನ ನಡೆಸುವರು . ಇದರಲ್ಲಿ ಈ ಕೆಳಗಿನ ಎರಡು ವಿಭಾಗಗಳು ಸೇರಿವೆ :


    ಎ . ಕೋವಿಡ್ - 19 ಸಾಂಕ್ರಾಮಿಕದ ವೇಳೆ ಹೆಚ್ಚಿನ ಅಪಾಯವಿರುವ ಸಾರ್ಸ್ - ಸಿಒವಿ - 2 ವಿರುದ್ಧ ಪ್ರೊಪೈಲಾಕ್ಸಿಸ್ ( ರೋಗ ನಿರೋಧಕಗಳ ) ಮೂಲಕ ಅಶ್ವಗಂಧ ಬಳಕೆ : ಆರೋಗ್ಯ ರಕ್ಷಣೆಯಲ್ಲಿ ಬಳಕೆ ಮಾಡುವ ಹೈಡ್ರೋಕ್ಸಿಕ್ಲೋರೋಕ್ವಿನ್ ನೊಂದಿಗೆ ಹೋಲಿಕೆ .


    ಬಿ . ಸಾಮಾನ್ಯ ಮತ್ತು ಅಲ್ಪ ( ಮೈಲ್ಡ್ ) ಪ್ರಮಾಣದ ಕೋವಿಡ್ - 19 ಗೆ ನಿಗದಿತ ಆರೈಕೆಯೊಂದಿಗೆ ಆಯುರ್ವೇದದ ಸೂತ್ರಗಳನ್ನು ಬಳಸಿ ಪರಿಣಾಮಕಾರಿ ಚಿಕಿತ್ಸೆ ನೀಡುವುದು : ರಾಂಡಮೈಸ್ಡ್ , ಓಪನ್ ಲೇಬಲ್ , ಪ್ಯಾರಲೆಲ್ ಎಫಿಕಸಿ , ಆಕ್ಟಿವ್ ಕಂಟ್ರೋಲ್ , ಮಲ್ಟಿ ಸೆಂಟರ್ ಎಕ್ಸ್ ಪ್ಲೊರೇಟರಿ ಡ್ರಗ್ ಟ್ರಯಲ್ .


    ಡಾ . ಹರ್ಷವರ್ಧನ್ ಅವರು , ಹೆಚ್ಚಿನ ಅಪಾಯವಿರುವ ಜನಸಂಖ್ಯೆಯಲ್ಲಿ ಕೋವಿಡ್ - 19 ಸೋಂಕು ನಿಯಂತ್ರಣಕ್ಕೆ ಆಯುಷ್ ಆಧಾರಿತ ರೋಗ ನಿರೋಧಕ ( ಪ್ರೊಪೈಲಿಟಿಕ್ ) ಮಧ್ಯಪ್ರವೇಶದ ಪರಿಣಾಮಗಳ ಬಗ್ಗೆ ಅಧ್ಯಯನ ಕೈಗೊಳ್ಳುವುದಕ್ಕೂ ಚಾಲನೆ ನೀಡಿದರು . ಕೋವಿಡ್ - 19 ವಿರುದ್ಧ ಆಯುಷ್ ಬಳಕೆಯ ಸಂಭವನೀಯ ಮುಂಜಾಗ್ರತೆಯ ಮೌಲ್ಯಮಾಪನದ ಉದ್ದೇಶಗಳು ಅತ್ಯಂತ ಪ್ರಮುಖವಾಗಿದೆ . ಅಲ್ಲದೆ ಹೆಚ್ಚಿನ ಅಪಾಯವಿರುವ ಜನಸಂಖ್ಯೆಯ ಜೀವನಮಟ್ಟದಲ್ಲಿ ಸುಧಾರಣೆಯನ್ನು ಮೌಲ್ಯಮಾಪನ ಮಾಡಲಾಗುವುದು . ಈ ಅಧ್ಯಯನವನ್ನು ಆಯುಷ್ ಸಚಿವಾಲಯದಡಿ ಬರುವ ನಾಲ್ಕು ಸಂಶೋಧನಾ ಮಂಡಳಿಗಳು ಮತ್ತು ದೇಶಾದ್ಯಂತ 25 ರಾಜ್ಯಗಳು ರಾಷ್ಟ್ರೀಯ ಸಂಸ್ಥೆಗಳು ಕೈಗೊಳ್ಳಲಿದ್ದು , ಹಲವು ರಾಜ್ಯ ಸರ್ಕಾರಗಳ ವ್ಯಾಪ್ತಿಯಲ್ಲಿ ಅಂದಾಜು 5 ಲಕ್ಷ ಜನಸಂಖ್ಯೆ ವ್ಯಾಪ್ತಿಯನ್ನು ಒಳಗೊಂಡಿದೆ . ಈ ಅಧ್ಯಯನದಿಂದ ಹೊರಬರುವ ಫಲಿತಾಂಶ ಕೋವಿಡ್ - 19 ನಂತಹ ಸಾಂಕ್ರಾಮಿಕದ ವೇಳೆ ವೈಜ್ಞಾನಿಕ ಪುರಾವೆಗಳ ಮೂಲಕ ಆಯುಷ್ ನ ಪ್ರತಿಬಂಧಕ ಸಾಮರ್ಥ್ಯ ಅರ್ಥೈಸಿಕೊಳ್ಳಲು ಹೊಸ ಆಯಾಮ ದೊರಕಲಿದೆ .


    ಈ ಅಧ್ಯಯನಗಳ ಪ್ರಾಮುಖ್ಯತೆಯ ಬಗ್ಗೆ ವಿವರಿಸಿದ ಡಾ . ಹರ್ಷವರ್ಧನ್ ಅವರು , ಈ ಅಧ್ಯಯನಗಳು ಆಯುಷ್ ಪದ್ಧತಿಗಳ ಪ್ರಾಮುಖ್ಯತೆಯನ್ನು ಮರುಸ್ಥಾಪಿಸಲಿವೆ ಇದಕ್ಕೆ ಸಿಎಸ್ಐಆರ್ , ಐಸಿಎಂಆರ್ ಮತ್ತು ಡಿಸಿಜಿಐ ನೆರವು ನೀಡಲಿವೆ ಎಂದರು . “ ಇದು ನಿಜಕ್ಕೂ ಅತ್ಯಂತ ಅವಿಸ್ಮರಣೀಯ ದಿನ . ಕೋವಿಡ್ - 19 ಸಾಂಕ್ರಾಮಿಕದ ನಂತರ ತಂತ್ರಜ್ಞಾನದ ಮೈತ್ರಿ , ಜ್ಞಾನ ಆಧಾರಿತ ಪರಿಹಾರಗಳನ್ನು ತಿಳಿಸಿಕೊಡುವ ಮೌಲ್ಯಯುತ ಅವಕಾಶಗಳನ್ನು ಒದಗಿಸಿದೆ . ಮತ್ತು ವೈಜ್ಞಾನಿಕ ಪ್ರಯತ್ನಗಳ ಮುಖ್ಯವಾಹಿನಿಗೆ ಆಯುಷ್ ಸೇರ್ಪಡೆ ಮಾಡುವ ಸಾಧ್ಯತೆಗಳನ್ನು ಹೆಚ್ಚಿಸಿದೆ ” ಎಂದು ಹೇಳಿದರು . ಅಲ್ಲದೆ ಆಧುನಿಕ ವೈದ್ಯಕೀಯ ಮತ್ತು ವೈಜ್ಞಾನಿಕ ಪದ್ಧತಿಗಳನ್ನೂ ಸಹ ನಾವು ಅರ್ಥಮಾಡಿಕೊಳ್ಳಬೇಕು . ಅವುಗಳು ಆಯುಷ್ ವಿರುದ್ಧ ಸ್ಪರ್ಧಿಸುತ್ತಿಲ್ಲ . ಅವು ಪರಸ್ಪರ ಪೂರಕವಾಗಿ ಬಲವರ್ಧನೆಗೊಳಿಸಲಿವೆ ಎಂದು ಡಾ . ಹರ್ಷವರ್ಧನ್ ಹೇಳಿದರು . ನಮ್ಮೆಲ್ಲರ ನೆಚ್ಚಿನ ಪ್ರಧಾನಮಂತ್ರಿಯವರ ನಾಯಕತ್ವದಲ್ಲಿ ಕೋವಿಡ್ - 19 ಸಾಂಕ್ರಾಮಿಕದ ವೇಳೆ ರೋಗ ನಿರೋಧಕ ಶಕ್ತಿ ಹೆಚ್ಚಿಸುವ ಆಯುಷ್ ಸಲಹಾ ಸೂಚಿಯನ್ನು ಬಿಡುಗಡೆ ಮಾಡಲಾಗಿದ್ದು , ಅವುಗಳನ್ನು ವಿಶ್ವವ್ಯಾಪಿ ಸ್ವೀಕರಿಸಿದ್ದಾರೆ ಎಂದು ಹೇಳಿದ್ದಾರೆ .


    ಶ್ರೀ ರಾಜೇಶ್ ಭೂಷಣ್ , ಒಎಸ್ ಡಿ / ಕಾರ್ಯದರ್ಶಿ ( ಎಚ್ಎಫ್ ಡಬ್ಲ್ಯೂ ) , ಶ್ರೀ ವೈದ್ಯ ರಾಜೇಶ್ ಕೋಟೇಚ , ಕಾರ್ಯದರ್ಶಿ ಆಯುಷ್ , ಡಾ . ಶೇಖರ್ ಮಾಂಡೆ , ಪ್ರಧಾನ ನಿರ್ದೇಶಕರು , ವೈಜ್ಞಾನಿಕ ಮತ್ತು ಕೈಗಾರಿಕಾ ಸಂಶೋಧನಾ ಮಂಡಳಿ , ಡಾ . ವಿ . ಜಿ . ಸೋಮನಿ , ಭಾರತದ ಔಷಧ ಮಹಾನಿಯಂತ್ರಕರು ಮತ್ತು ಎಂಒಎಚ್ಎಫ್ ಡಬ್ಲ್ಯೂ ಹಾಗೂ ಆಯುಷ್ ನ ಹಿರಿಯ ಅಧಿಕಾರಿಗಳು ಕಾರ್ಯಕ್ರಮದಲ್ಲಿ ಭಾಗವಹಿಸಿದ್ದರು .


    ***

    
    
    (Release ID: 1621885) Visitor Counter : 29
    
    
      Read this release in: English , Urdu , Marathi , Hindi , Bengali , Assamese , Punjabi , Odia , Tamil , Telugu