      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಮಲೇರಿಯಾ, ಡೆಂಗ್ಯೂ ಮತ್ತು ಚಿಕನ್ ಗೂನ್ಯಾ ನಿಯಂತ್ರಣ ಕುರಿತು ದಿಲ್ಲಿಯಲ್ಲಿ ಡಾ. ಹರ್ಷವರ್ಧನ್ ಅಧ್ಯಕ್ಷತೆಯಲ್ಲಿ ಉನ್ನತ ಮಟ್ಟದ ಪರಾಮರ್ಶನಾ ಸಭೆ
      Posted On: 05 MAY 2020 7:28PM by PIB Bengaluru


    ಮಲೇರಿಯಾ , ಡೆಂಗ್ಯೂ ಮತ್ತು ಚಿಕನ್ ಗೂನ್ಯಾ ನಿಯಂತ್ರಣ ಕುರಿತು ದಿಲ್ಲಿಯಲ್ಲಿ ಡಾ . ಹರ್ಷವರ್ಧನ್ ಅಧ್ಯಕ್ಷತೆಯಲ್ಲಿ ಉನ್ನತ ಮಟ್ಟದ ಪರಾಮರ್ಶನಾ ಸಭೆ


    ಕೋವಿಡ್ ನಿಂದಾಗಿ ಬದಲಾದ ಪರಿಸ್ಥಿತಿಯಲ್ಲಿ ಸೋಂಕು ರೋಗಗಳ ತಡೆಗೆ ನವೀನ ಜಾಗೃತಿ ಕಾರ್ಯಕ್ರಮಗಳು , ಸಮುದಾಯ ಭಾಗವಹಿಸುವಿಕೆ ಮತ್ತು ಎಲ್ಲಾ ಭಾಗೀದಾರರ ಸಹಕಾರದ ಪ್ರಾಮುಖ್ಯತೆಗೆ ಒತ್ತು


    ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವರಾದ ಡಾ . ಹರ್ಷವರ್ಧನ್ ಅವರು ತಮ್ಮ ಅಧ್ಯಕ್ಷತೆಯಲ್ಲಿ ಸೋಂಕು ರೋಗಗಳಾದ ( ವಿ . ಬಿ . ಡಿ . ಎಸ್ .) ಮಲೇರಿಯಾ , ಡೆಂಗ್ಯೂ ಮತ್ತು ಚಿಕನ್ ಗೂನ್ಯಾ ಗಳ ತಡೆ ಮತ್ತು ನಿಯಂತ್ರಣದ ಸಿದ್ದತಾ ಸ್ಥಿತಿಯ ಬಗ್ಗೆ ದಿಲ್ಲಿಯಲ್ಲಿ ಉನ್ನತ ಮಟ್ಟದ ಸಭೆಯನ್ನು ವೀಡಿಯೋ ಕಾನ್ಫರೆನ್ಸ್ ಮೂಲಕ ನಡೆಸಿದರು .


    ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಜಂಟಿ ಕಾರ್ಯದರ್ಶಿ ಶ್ರೀಮತಿ ರೇಖಾ ಶುಕ್ಲಾ ಅವರು ದಿಲ್ಲಿಯಲ್ಲಿ ಡೆಂಗ್ಯೂ , ಚಿಕೂನ್ ಗೂನ್ಯಾ ಮತ್ತು ಮಲೇರಿಯಾ ಪರಿಸ್ಥಿತಿಯ ಕುರಿತು ಹಾಗು ಈ ರೋಗಗಳನ್ನು ನಿಯಂತ್ರಿಸಲು ಕೈಗೊಂಡ ಕ್ರಮಗಳ ಬಗ್ಗೆ ಪ್ರದರ್ಶಿಕೆಯೊಂದನ್ನು ತೋರಿಸಿದರು . ಡೇಂಗ್ಯೂ ( ವರ್ಗ 1 ರ ) ಪ್ರಕರಣಗಳು ಜುಲೈಯಲ್ಲಿ ಕಾಣಿಸಿಕೊಳ್ಳಲು ಆರಂಭಿಸುತ್ತವೆ , ಅಕ್ಟೋಬರ್ ತಿಂಗಳಲ್ಲಿ ತೀವ್ರಗೊಳ್ಳುತ್ತವೆ ಮತ್ತು ನವೆಂಬರ್ – ಡಿಸೆಂಬರ್ ತಿಂಗಳಲ್ಲಿ ಕಡಿಮೆಯಾಗುತ್ತವೆ ಎಂದವರು ಹೇಳಿದರು . ಅವರು ಚಿಕೂನ್ ಗೂನ್ಯಾ ಮತ್ತು ಮಲೇರಿಯಾ ಕುರಿತೂ ಮಾಹಿತಿ ಒದಗಿಸಿದರು ಮತ್ತು ಈ ವಿ . ಡಿ . ಎಸ್ . ಗಳ ವಿರುದ್ದ ಹೋರಾಡಲು ಸಮರ್ಪಕ ತಂತ್ರಗಳನ್ನು ರೂಪಿಸಬೇಕು ಎಂದು ಸಲಹೆ ನೀಡಿದರು . ಅಂತರ ವಿಭಾಗ ಸಮನ್ವಯಕ್ಕಾಗಿ ಕ್ರಿಯಾ ಯೋಜನೆ ಅಗತ್ಯವಿದ್ದು , ರಾಜ್ಯ ಸರಕಾರ , ಮುನ್ಸಿಪಲ್ ಕಾರ್ಪೋರೇಶನ್ , ಕೇಂದ್ರೀಯ ಮತ್ತು ರಾಜ್ಯ ಸರಕಾರಿ ಆಸ್ಪತ್ರೆಗಳು , ರೈಲ್ವೇಗಳು ಮತ್ತು ಕಂಟೋನ್ಮೆಂಟ್ ಬೋರ್ಡುಗಳುಗಳನ್ನೊಳಗೊಂಡಂತೆ ಇದನ್ನು ರೂಪಿಸಬೇಕಾಗಿರುವ ಬಗ್ಗೆ ಚರ್ಚಿಸಲಾಯಿತು .


    ಈ ವಿ . ಬಿ . ಡಿ . ಎಸ್ . ಗಳ ತಡೆ ಮತ್ತು ನಿಯಂತ್ರಣ ಕುರಿತು ವ್ಯಾಪಕವಾದ ಜಾಗೃತಿಯ ಮಹತ್ವವನ್ನು ಒತ್ತಿ ಹೇಳಿದ ಕೇಂದ್ರ ಆರೋಗ್ಯ ಸಚಿವರು ಎಲ್ಲಾ ಭಾಗೀದಾರರಿಗೂ ಸಕ್ರಿಯ ಸಮುದಾಯ ಭಾಗವಹಿಸುವಿಕೆಯ ಮೂಲಕ ಜಾಗೃತಿ ಕಾರ್ಯಕ್ರಮಗಳನ್ನು ಕೈಗೊಳ್ಳುವಂತೆ ಸೂಚಿಸಿದರಲ್ಲದೆ ಕೋವಿಡ್ -19 ವಿರುದ್ದ ಮುಂಜಾಗರೂಕತಾ ಕಾರ್ಯಕ್ರಮಗಳನ್ನು ಕೈಗೊಳ್ಳುವಾಗ ಆರ್ . ಡಬ್ಲ್ಯು . ಎ . ಗಳು , ಅಂಗಡಿ ಮುಂಗಟ್ಟುಗಳ ಸಂಘಟನೆಗಳ ಸಹಕಾರ ಪಡೆಯುವಂತೆ ಸಲಹೆ ಮಾಡಿದರು .


    “ ಮಲೇರಿಯಾ , ಚಿಕನ್ ಗೂನ್ಯಾ ಮತ್ತು ಡೆಂಗ್ಯೂ ವಿರುದ್ದ ಹೋರಾಡುವಾಗ ನಿರ್ದಿಷ್ಟ ಗುರಿ ಕೇಂದ್ರಿತ ಸುಧಾರಿತ ತಂತ್ರಗಳನ್ನು ಅನುಸರಿಸಬೇಕು , ನಮ್ಮ ಮುಖ್ಯ ಗುರಿ ಸೋಂಕು ವಾಹಕಗಳನ್ನು ನಿಯಂತ್ರಿಸುವುದಾಗಿರಬೇಕು ” ಎಂದು ಆರೋಗ್ಯ ಸಚಿವರು ಹೇಳಿದರು . “ ನಮ್ಮ ಸುತ್ತ ಮುತ್ತಲಿನ ಪ್ರದೇಶವನ್ನು ಸ್ವಚ್ಚವಾಗಿಟ್ಟುಕೊಳ್ಳಲು ಮತ್ತು ಏಡಿಸ್ ಸೊಳ್ಳೆಗಳನ್ನು ರಹಿತವಾಗಿಟ್ಟುಕೊಳ್ಳಲು ಸರಳ ಕ್ರಮಗಳನ್ನು ಅನುಸರಿಸಬಹುದು . ನಿಂತ ನೀರನ್ನು ಆಗಾಗ ಗಮನಿಸುತ್ತಿರಬೇಕು , ಅದನ್ನು ನಿವಾರಿಸಿ ಲಾರ್ವಾ ಕೇಂದ್ರಗಳನ್ನು ಸಮರ್ಪಕವಾಗಿ ನಿವಾರಿಸಬೇಕು . ಈ ಸೋಂಕುವಾಹಕಗಳ / ಸೋಂಕುಕಾರಕ ಸೊಳ್ಳೆಗಳ ನಿಯಂತ್ರಣ ಕಾರ್ಯಕ್ರಮವು ಸಮುದಾಯ ಭಾಗವಿಸುವಿಕೆ ಮತ್ತು ಮಾಲಕತ್ವಕ್ಕೆ ಸಂಬಂಧಿಸಿದುದಾಗಿದೆ ಎಂದವರು ಹೇಳಿದರು . “ ಈ ರೋಗಗಳನ್ನು ತಡೆಯಲು ಮತ್ತು ನಿಯಂತ್ರಿಸಲು ಎಲ್ಲಾ ಮಟ್ಟಗಳಲ್ಲೂ ಬದ್ದತೆ ಅಗತ್ಯ ಮತ್ತು ನಾವು ಸೊಳ್ಳೆಗಳ ಉತ್ಪಾದನೆಗೆ ಪರಿಸರವನ್ನು ರೂಪಿಸದಂತೆ ಖಾತ್ರಿಪಡಿಸುವ ಜವಾಬ್ದಾರಿಯೂ ನಮ್ಮದಾಗಿದೆ ಎಂದರು .


    ವಿ . ಬಿ . ಡಿ . ಯು ವಾರ್ಷಿಕ ಸಮಸ್ಯೆ , ಈ ಬಾರಿ ಅದು ಇಡೀ ದೇಶ ಕೋವಿಡ್ -19 ಸ್ಪೋಟದ ಜೊತೆ ಹೋರಾಡುತ್ತಿರುವ ಸಂದರ್ಭದಲ್ಲಿ ಬಂದಿದೆ ಎಂದು ಹೇಳಿದ ಡಾ . ಹರ್ಷವರ್ಧನ್ “ 2015 ರಲ್ಲಿ ದಿಲ್ಲಿಯಲ್ಲಿ ಡೆಂಗ್ಯೂ ಗಂಭೀರ ಪ್ರಮಾಣದಲ್ಲಿತ್ತು , ಅದು 16,000 ಜನರನ್ನು ಬಾಧಿಸಿತ್ತು ಮತ್ತು 60 ಮಂದಿ ಮೃತಪಟ್ಟಿದ್ದರು . ಆಗಿನ ಸ್ಥಿತಿಗೆ ಹೋಲಿಸಿದಾಗ ನಾವು ಈಗ ಉತ್ತಮ ಸ್ಥಿತಿಯಲ್ಲಿದ್ದೇವೆ , ನಗರದಲ್ಲಿ ಇದುವರೆಗೆ 50 ಡೆಂಗ್ಯೂ ಪ್ರಕರಣಗಳು ವರದಿಯಾಗಿವೆ ಆದಾಗ್ಯು ನಾವು ಡೆಂಗ್ಯೂ ವಿರುದ್ದ ಹೋರಾಟದ ನಮ್ಮ ಧೋರಣೆಯಲ್ಲಿ ಸಂತೃಪ್ತಿಯ ಭಾವ ತಾಳುವುದು ಬೇಡ ಎಂದು ಡಾ . ಹರ್ಷವರ್ಧನ್ಹೇಳಿದರು .


    ಸೋಂಕು ಮತ್ತು ರೋಗ ವಾಹಕಗಳ ವರ್ಗಾವಣೆ ಸರಪಳಿ ತುಂಡರಿಸುವಲ್ಲಿ ಸಮುದಾಯ ಬೆಂಬಲ ಬಹಳ ಮುಖ್ಯ . ವಿ . ಬಿ . ಡಿ . ಗಳ ತಡೆ ಮತ್ತು ನಿಯಂತ್ರಣದಲ್ಲಿ ಸಮುದಾಯದಲ್ಲಿ ಜಾಗೃತಿಯನ್ನು ಉತ್ತೇಜಿಸಬೇಕಾಗಿದೆ ಎಂದು ಡಾ . ಹರ್ಷವರ್ಧನ್ ಅಭಿಪ್ರಾಯಪಟ್ಟರು .” ಇದು ಸಾಮೂಹಿಕ ಪ್ರಯತ್ನವಾಗಬೇಕು . ಮತ್ತು ಎಲ್ಲಾ ಮೂರೂ ಹಂತಗಳಾದ - ಕೇಂದ್ರ ಸರಕಾರ ಮತ್ತು ಅದರ ಏಜೆನ್ಸಿಗಳು - ರಾಷ್ಟ್ರ ಮಟ್ಟದಲ್ಲಿ , ಹಾಗು ರಾಜ್ಯ ಮಟ್ಟದಲ್ಲಿ ರಾಜ್ಯ ಸರಕಾರಗಳು ಮತ್ತು ತಳ ಮಟ್ಟದಲ್ಲಿ ಸ್ಥಳೀಯ ಸಂಸ್ಥೆಗಳು ತಮ್ಮ ಪ್ರಯತ್ನಗಳನ್ನು ಏಕತ್ರಗೊಳಿಸಿ ಈ ಸಾರ್ವಜನಿಕ ಆರೋಗ್ಯ ಚಟುವಟಿಕೆಗೆ ಸಮುದಾಯವನ್ನು ಒಗ್ಗೂಡಿಸಬೇಕು “ ಎಂದವರು ಹೇಳಿದರು .


    ಹಿಂದಿನ ವರ್ಷಗಳಲ್ಲಿ ಶಾಲಾ ಮಕ್ಕಳು ವಿ . ಬಿ . ಡಿ ಗಳ ಕುರಿತು ಮಾಡಿದ ಜಾಗೃತಿ ಕಾರ್ಯಕ್ರಮಗಳಲ್ಲಿ ಮತ್ತು ಅವುಗಳ ಪ್ರಸರಣ ತಡೆಯಲ್ಲಿ ವಹಿಸಿದ ಶ್ಲಾಘನೀಯ ಪಾತ್ರದ ಬಗ್ಗೆ ಪ್ರತಿಕ್ರಿಯಿಸಿದ ಅವರು “ ಈ ಮೊದಲು ಶಾಲಾ ಮಕ್ಕಳು ಜಾಗೃತಿ ಮೂಡಿಸುವಲ್ಲಿ ಪ್ರಮುಖ ಪಾತ್ರವನ್ನು ವಹಿಸಿದ್ದರು . ಆದರೆ ಈಗ ಎಲ್ಲಾ ಶಿಕ್ಷಣ ಸಂಸ್ಥೆಗಳು , ಕಾಲೇಜುಗಳು ಮತ್ತು ಶಾಲೆಗಳು ಕೋವಿಡ್ -19 ಸ್ಪೋಟದ ಕಾರಣದಿಂದಾಗಿ ಮುಚ್ಚಿರುವಾಗ , ಬಹುತೇಕ ಶಾಲಾ ಮಕ್ಕಳು ಮನೆಯಲ್ಲಿದ್ದಾರೆ ” ಎಂದರು . ಈ ನಿಟ್ಟಿನಲ್ಲಿ ಜನತೆ ಮುಂದೆ ಬರಬೇಕು ಎಂದು ಕರೆ ನೀಡಿದ ಅವರು “ ಈ ಲಾಕ್ ಡೌನ್ 3.0 ರಲ್ಲಿ ಪ್ರತಿಯೊಬ್ಬರೂ ತಮ್ಮ ಸುತ್ತಮುತ್ತಲಿನ ಪ್ರದೇಶವನ್ನು ಸ್ವಚ್ಚವಾಗಿಟ್ಟುಕೊಳ್ಳಲು ಮುಂದಾಗಬೇಕು , ಕಸ ಕಡ್ಡಿಗಳಲ್ಲಿ ನೀರು ಸಂಗ್ರಹವಾಗಲು ಬಿಡಬಾರದು ಬಳಸಲಾದ ಟಯರುಗಳಲ್ಲಿ , ಹೂವಿನ ಕುಂಡಗಳಲ್ಲಿ , ವಾಸ್ ಗಳಲ್ಲಿ , ಎ . ಸಿ . ಇತ್ಯಾದಿಗಳಲ್ಲಿ ನೀರು ನಿಲ್ಲದಂತೆ ನೋಡಿಕೊಳ್ಳಬೇಕು ಎಂದರು . ಈ ರೋಗಗಳ ವಿರುದ್ದ ಹೋರಾಟದ ಸಂದರ್ಭದಲ್ಲಿ ನಾಗರಿಕರು ಸ್ವಯಂ ಮುಂದೆ ಬಂದು ತಾವಾಗಿಯೇ ಸೂಪರ್ ಹೀರೋಗಳಾಗ ಬೇಕು ಎಂದರಲ್ಲದೆ ಆ ಮೂಲಕ ಕೋವಿಡ್ -19 ರ ಇಂದಿನ ಸ್ಥಿತಿಯಲ್ಲಿ ಅದರ ವಿರುದ್ದ ಹೋರಾಟ ಮಾಡುತ್ತಲೇ ಈ ರೋಗಗಳ ವಿರುದ್ದವೂ ಹೋರಾಟ ಮಾಡಿ ’ ಸ್ವಾಸ್ಥ್ಯ ವೀರ ’ ರಾಗಬೇಕು ಎಂದರು . ಕೋವಿಡ್ -19 ರ ಪರಿಸ್ಥಿತಿಯಲ್ಲಿ ತಮ್ಮ ತಮ್ಮ ಸುತ್ತಮುತ್ತಲಿನ ಪ್ರದೇಶಗಳಲ್ಲಿ ಸೊಳ್ಳೆ ಉತ್ಪಾದನಾ ತಾಣಗಳನ್ನು ನಿಯಂತ್ರಿಸುವಲ್ಲಿ ನಾಗರಿಕರ ಪಾತ್ರ ಮಹತ್ವದ್ದಾಗಿದೆ ಎಂದರು . ಈ ಸೊಳ್ಳೆ ಉತ್ಪಾದನಾ ತಾಣಗಳನ್ನು ತಪಾಸಣೆ ಮಾಡಲು ಅವಕಾಶ ಕೊಡದ ಆವರಣಗಳ ನಿವಾಸಿಗಳು ಇಡೀ ಪ್ರಕ್ರಿಯೆಯೇ ಹದಗೆಡಲು ಕಾರಣರಾಗಬಹುದು ಎಂದೂ ಅವರು ಅಭಿಪ್ರಾಯಪಟ್ಟರು .


    ಮಲೇರಿಯಾ ಪ್ರಕರಣಗಳ ಕುರಿತಂತೆ ಮಾತನಾಡಿದ ಡಾ . ಹರ್ಷವರ್ಧನ್ ಅವರು ಮಲೇರಿಯಾವನ್ನು ಆರೋಗ್ಯಾಧಿಕಾರಿಗಳಿಗೆ ತಿಳಿಸಲೇ ಬೇಕಾದ ರೋಗವನ್ನಾಗಿ ಮಾಡಬೇಕು ಎಂದು ಸಲಹೆ ಮಾಡಿದರು . ದಿಲ್ಲಿ ಆರೋಗ್ಯ ಸಚಿವರಾದ ಶ್ರೀ ಸತ್ಯೇಂದ್ರ ಜೈನ್ ಅದನ್ನು ತಕ್ಷಣವೇ ಮಾಡುವುದಾಗಿ ಭರವಸೆ ನೀಡಿದರು . ಖಾಸಗಿ ಆಸ್ಪತ್ರೆಗಳು ಸಹಿತ ಎಲ್ಲಾ ಆಸ್ಪತ್ರೆಗಳು ವಿ , ಬಿ . ಡಿ . ಗೆ ಸಂಬಂಧಿಸಿ ಸರಕಾರ ಮತ್ತು ಖಾಸಗಿ ಮಧ್ಯಪ್ರವೇಶಗಳನ್ನು ಮತ್ತು ಈ ರೋಗಗಳನ್ನು ತಡೆಯಲು / ಗುಣ ಪಡಿಸುವ ನಡೆಸುವ ಪ್ರಯತ್ನಗಳನ್ನು ಸಂಯೋಜಿತ ರೀತಿಯಲ್ಲಿ ನಡೆಸಬೇಕೆಂಬ ಸಲಹೆಯನ್ನೂ ಮಾಡಲಾಯಿತು .


    ವಿ . ಬಿ . ಡಿ . ಗಳ ಪ್ರಕರಣಗಳನ್ನು ನಿರ್ಲಕ್ಷ ಮಾಡಬಾರದು ಎಂದು ಕೇಂದ್ರ ಸಚಿವರು ಕೇಂದ್ರ ಸರಕಾರದ ಆಸ್ಪತ್ರೆಗಳ ಪ್ರತಿನಿಧಿಗಳನ್ನು ಕೋರಿದರು . ಈ ರೋಗಗಳಿಗೆ ಲಸಿಕೆ ಇಲ್ಲದೇ ಇರುವುದರಿಂದ ಮತ್ತು ಕಟ್ಟು ನಿಟ್ಟಾದ ತಡೆ ಕ್ರಮಗಳಿಂದ ಈ ಹೋರಾಟವನ್ನು ಯಶಸ್ವಿಯಾಗಿ ನಡೆಸಬಹುದು ಎಂದ ಸಚಿವರು ದಿಲ್ಲಿ ಸರಕಾರಕ್ಕೆ ಅದರ ಸಿದ್ದತೆಗಳನ್ನು ಬಲಪಡಿಸಲು ಅವಶ್ಯ ಸರ್ವೇಕ್ಷಣಾ ಮತ್ತು ರೋಗ ಪತ್ತೆ ಕಿಟ್ ಗಳಿಗೆ ಸಂಬಂಧಿಸಿ ಎಲ್ಲಾ ಸಾಗಾಣಿಕೆ ಮತು ತಾಂತ್ರಿಕ ನೆರವನ್ನು ಒದಗಿಸಲು ಕೇಂದ್ರ ಸರಕಾರ ಕರ್ತವ್ಯ ಬದ್ದವಾಗಿದೆ ಎಂದರು . ಅಗತ್ಯ ಬಿದ್ದರೆ ದಿಲ್ಲಿ ಸರಕಾರದ ಜೊತೆ ವೈದ್ಯರು ಮತ್ತು ಅರೆ ವೈದ್ಯಕೀಯ ಸಿಬ್ಬಂದಿಗಳ ತರಬೇತಿ ಶಿಷ್ಟಾಚಾರವನ್ನು ಕೂಡಾ ಹಂಚಿಕೊಳ್ಳಬಹುದು ಎಂದವರು ಹೇಳಿದರು .


    ದಿಲ್ಲಿ ಎನ್ . ಸಿ . ಟಿ . ಯ ಲೆಫ್ಟಿನೆಂಟ್ ಗವರ್ನರ್ ಶ್ರೀ ಅನಿಲ್ ಬೈಜಾಲ್ ಅವರು ದಿಲ್ಲಿಯಲ್ಲಿ ಡೆಂಗ್ಯೂ , ಮಲೇರಿಯಾ , ಮತ್ತು ಚಿಕೂನ್ ಗೂನ್ಯಾ ತಡೆ ಮತ್ತು ನಿಯಂತ್ರಣಕ್ಕೆ ಗರಿಷ್ಟ ಆದ್ಯತೆ ನೀಡುವುದಾಗಿ ಭರವಸೆ ನೀಡಿದರು . ಈ ನಿಟ್ಟಿನಲ್ಲಿ ಎಲ್ಲಾ ಪ್ರಯತ್ನಗಳನ್ನು ಮಾಡಲಾಗುವುದು ಎಂದರು .


    ಎಂ . ಒ . ಎಸ್ . ( ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ) ಶ್ರೀ ಅಶ್ವಿನಿ ಕುಮಾರ್ ಚೌಬೇ , ದಿಲ್ಲಿ ಆರೋಗ್ಯ ಸಚಿವರಾದ ಶ್ರೀ ಸತ್ಯೇಂದ್ರ ಜೈನ್ , ಕೇಂದ್ರ ಆರೋಗ್ಯ ಕಾರ್ಯದರ್ಶಿ ಶ್ರೀಮತಿ ಪ್ರೀತಿ ಸುಡಾನ್ , ಭಾರತ ಸರಕಾರದ ಡಿ . ಜಿ . ಎಚ್ . ಎಸ್ .; ಎನ್ . ಡಿ . ಎಂ . ಸಿ . ಯ ಅಧ್ಯಕ್ಷರು , ದಿಲ್ಲಿಯ ಎಲ್ಲಾ ಮೂರು ಮುನ್ಸಿಪಲ್ ಕಾರ್ಪೋರೇಶನ್ ಗಳ ಆಯುಕ್ತರು , ಜಿ . ಎನ್ . ಸಿ . ಟಿ . ಡಿ . ಯ ಆರೋಗ್ಯ ಕಾರ್ಯದರ್ಶಿ , ದಿಲ್ಲಿ ಜಿಲ್ಲೆಗಳ ಎಲ್ಲಾ ಡಿ . ಎಂ . ಗಳು , ದಿಲ್ಲಿಯ ಎಲ್ಲಾ ಕೇಂದ್ರ ಮತ್ತು ರಾಜ್ಯ ಸರಕಾರಿ ಆಸ್ಪತ್ರೆಗಳ ಮುಖ್ಯಸ್ಥರು , ಸುಪರಿಂಟೆಂಡೆಂಟ್ ಗಳು , ಕೇಂದ್ರ ಆರೋಗ್ಯ ಸಚಿವಾಲಯದ ಹಿರಿಯ ಅಧಿಕಾರಿಗಳು , ಮತ್ತು ರಾಷ್ಟ್ರೀಯ ಸೋಂಕು ರೋಗಗಳ ( ಎನ್ . ವಿ . ಬಿ . ಡಿ . ಸಿ . ಪಿ .) ಕಾರ್ಯಕ್ರಮದ ಹಿರಿಯ ಅಧಿಕಾರಿಗಳು , ದಿಲ್ಲಿ ಎನ್ . ಸಿ . ಟಿ . ಸರಕಾರದ ಹಿರಿಯ ಅಧಿಕಾರಿಗಳು ಮತ್ತು ದಿಲ್ಲಿ ಮುನ್ಸಿಪಲ್ ಕಾರ್ಪೋರೇಶನ್ ಗಳ ಪ್ರತಿನಿಧಿಗಳು ಮತ್ತು ಇತರ ಅಧಿಕಾರಿಗಳು ಭಾಗವಹಿಸಿದ್ದರು .


    ***

    
    
    (Release ID: 1621511) Visitor Counter : 18
    
    
      Read this release in: Punjabi , Telugu , English , Urdu , Hindi , Marathi , Bengali , Tamil