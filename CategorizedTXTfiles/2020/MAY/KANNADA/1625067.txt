      ಗೃಹ ವ್ಯವಹಾರಗಳ ಸಚಿವಾಲಯ

      ಭಾರತದ ಕಲ್ಯಾಣ ರೈತರ ಕಲ್ಯಾಣದ ಮೂಲಕ ಎಂಬುದರಲ್ಲಿ ಮೋದಿ ಸರಕಾರದ ಅಚಲ ನಿಷ್ಠೆ- ರೈತರು ಸಶಕ್ತರಾದಾಗ , ದೇಶವು ಸ್ವಾವಲಂಬಿಯಾಗುತ್ತದೆ: ಶ್ರೀ ಅಮಿತ್ ಶಾ
      Posted On: 15 MAY 2020 8:10PM by PIB Bengaluru


    ಭಾರತದ ಕಲ್ಯಾಣ ರೈತರ ಕಲ್ಯಾಣದ ಮೂಲಕ ಎಂಬುದರಲ್ಲಿ ಮೋದಿ ಸರಕಾರದ ಅಚಲ ನಿಷ್ಠೆ -
    ರೈತರು ಸಶಕ್ತರಾದಾಗ , ದೇಶವು ಸ್ವಾವಲಂಬಿಯಾಗುತ್ತದೆ : ಶ್ರೀ ಅಮಿತ್ ಶಾ


    ಪ್ರತಿಕೂಲ ಪರಿಸ್ಥಿತಿಯಲ್ಲೂ ರೈತರ ಬಗ್ಗೆ ಪ್ರಧಾನ ಮಂತ್ರಿ ಮೋದಿ ಅವರ ಸೂಕ್ಷ್ಮತ್ವ ಇಡೀ ವಿಶ್ವಕ್ಕೇ ವಿಶಿಷ್ಟ : ಗೃಹ ಸಚಿವರು


    ಮೋದಿ ಸರಕಾರದ ಆತ್ಮನಿರ್ಭರ ಭಾರತ್ ಅಭಿಯಾನ ಅಭೂತಪೂರ್ವ ಅಭಿವೃದ್ದಿಯನ್ನು ತರಲಿದೆ , ಆದಾಯ ಹೆಚ್ಚು ಮಾಡಲಿದೆ ಮತ್ತು ಉದ್ಯೋಗ ಸೃಷ್ಟಿ ಮಾಡಲಿದೆ : ಶ್ರೀ ಅಮಿತ್ ಶಾ


    ಕೇಂದ್ರ ಹಣಕಾಸು ಸಚಿವರಾದ ಶ್ರೀಮತಿ ನಿರ್ಮಲಾ ಸೀತಾರಾಮನ್ ಅವರಿಂದು ಕೃಷಿ , ಮತ್ತು ಸಂಬಂಧಿತ ವಲಯಗಳಿಗೆ ಆತ್ಮನಿರ್ಭರ ಭಾರತ್ ಯೋಜನೆ ಅಡಿಯಲ್ಲಿ ಹಣಕಾಸು ಪ್ಯಾಕೇಜ್ ಪ್ರಕಟಿಸಿದರು . ಈ ಕ್ರಮಗಳಿಗಾಗಿ ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರನ್ನು ಮತ್ತು ಹಣಕಾಸು ಸಚಿವರನ್ನು ಅಭಿನಂದಿಸಿರುವ ಗೃಹ ಸಚಿವ ಶ್ರೀ ಅಮಿತ್ ಶಾ “ ಮೋದಿ ಸರಕಾರ ಭಾರತದ ಕಲ್ಯಾಣವು ಅದರ ರೈತರ ಕಲ್ಯಾಣದಲ್ಲಿ ಅಡಗಿದೆ ಎಂಬುದನ್ನು ಅರಿತುಕೊಂಡಿದೆ . ಇಂದು ರೈತರಿಗೆ ಒದಗಿಸಿರುವ ಈ ಅಭೂತಪೂರ್ವ ನೆರವು ಈ ದೇಶವನ್ನು ರೈತರ ಸಶಕ್ತೀಕರಣದ ಮೂಲಕ ಸ್ವಾವಲಂಬಿಯಾಗಿಸುವ ಪ್ರಧಾನ ಮಂತ್ರಿ ಶ್ರೀ ಮೋದಿ ಅವರ ದೂರದೃಷ್ಟಿಯನ್ನು ತೋರಿಸುತ್ತದೆ “ ಎಂದು ಹೇಳಿದ್ದಾರೆ .


    ಲಾಕ್ ಡೌನ್ ಅವಧಿಯಲ್ಲಿ ರೈತರಿಗೆ ಸಹಾಯ ಮಾಡಲು ಕೇಂದ್ರ ಸರಕಾರ ಕೈಗೊಂಡ ಪ್ರಮುಖ ಕ್ರಮಗಳ ಬಗ್ಗೆ ಮಾತನಾಡಿರುವ ಗೃಹ ಸಚಿವರು “ ಮೋದಿ ಸರಕಾರವು ಲಾಕ್ ಡೌನ್ ಅವಧಿಯಲ್ಲಿ 74,300 ಕೋ . ರೂ . ಮೊತ್ತದ ಬೆಳೆಯನ್ನು ಕನಿಷ್ಟ ಬೆಂಬಲ ಬೆಲೆಯಲ್ಲಿ ( ಎಂ . ಎಸ್ . ಪಿ .) ಖರೀದಿಸುವ ಮೂಲಕ ರೈತರಿಗೆ ಪರಿಹಾರ ಒದಗಿಸಿದೆ ; ಪಿ . ಎಂ . – ಕಿಸಾನ್ ಅಡಿಯಲ್ಲಿ ರೈತರ ಖಾತೆಗಳಿಗೆ 18,700 ಕೋ . ರೂಪಾಯಿಗಳನ್ನು ವರ್ಗಾಯಿಸಿದೆ , ಬೆಳೆ ವಿಮಾ ಯೋಜನೆ ಅಡಿಯಲ್ಲಿ 6,400 ಕೋ . ರೂ . ಗಳನ್ನು ನೀಡಲಾಗಿದೆ ” ಎಂದಿದ್ದಾರೆ . ಪ್ರಧಾನ ಮಂತ್ರಿ ಅವರು ರೈತರ ಬಗ್ಗೆ ಹೊಂದಿರುವ ಸೂಕ್ಷ್ಮತ್ವ , ಅದೂ ಪ್ರತಿಕೂಲ ಪರಿಸ್ಥಿತಿಯಲ್ಲಿ ಇಡೀ ವಿಶ್ವಕ್ಕೆ ವಿಶಿಷ್ಟವಾದದ್ದು ಎಂದೂ ಶ್ರೀ ಶಾ ಹೇಳಿದ್ದಾರೆ .


    ಪಶು ಸಂಗೋಪನಾ ವಲಯಕ್ಕೆ ಒದಗಿಸಲಾಗಿರುವ ಪ್ಯಾಕೇಜಿನ ಬಗ್ಗೆ ಪ್ರತಿಕ್ರಿಯೆ ನೀಡಿರುವ ಗೃಹ ಸಚಿವರು ಕೋವಿಡ್ - 19 ಸಾಂಕ್ರಾಮಿಕದಿಂದಾಗಿ ದೇಶದಲ್ಲಿ ಹಾಲಿನ ಬಳಕೆ 20-25% ಕಡಿಮೆಯಾಗಿದೆ , ಆದಾಗ್ಯೂ ಮೋದಿ ಸರಕಾರ ರೈತರಿಗೆ ಸಹಾಯ ಮಾಡಲು 4,100 ಕೋ . ರೂ . ಮೌಲ್ಯದ 111 ಕೋಟಿ ಲೀಟರು ಹಾಲನ್ನು ಖರೀದಿ ಮಾಡಿತು ” ಎಂದರು . “ ಇಂದಿನ ಘೋಷಣೆಗಳ ಮೂಲಕ ಪಶು ಸಂಗೋಪನಾ ವಲಯದ 2 ಕೋಟಿ ರೈತರಿಗೆ 5,000 ಕೋ . ರೂ . ಗಳ ನೆರವನ್ನು ನೀಡಿರುವುದಕ್ಕೆ ಶ್ರೀ ಶಾ ಅವರು ಪ್ರಧಾನ ಮಂತ್ರಿಯವರಿಗೆ ಧನ್ಯವಾದ ಸಲ್ಲಿಸಿದ್ದಾರೆ .


    1 ಲಕ್ಷ ಕೋ . ರೂ . ಗಳ “ ಕೃಷಿ ಮೂಲಸೌಕರ್ಯ ನಿಧಿ ” ಘೋಷಣೆಯ ಬಗ್ಗೆ ಪ್ರತಿಕ್ರಿಯಿಸಿರುವ ಗೃಹ ಸಚಿವರು “ ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ನಾಯಕತ್ವದಡಿಯಲ್ಲಿ 1 ಲಕ್ಷ ಕೋ . ರೂ . ಗಳ ’ ಕೃಷಿ ಮೂಲಸೌಕರ್ಯ ನಿಧಿ ” ಯನ್ನು ಕೇಂದ್ರ ಸರಕಾರ ಸ್ಥಾಪಿಸುತ್ತಿರುವುದು ಕೃಷಿ ವಲಯಕ್ಕೆ ಹೊಸ ದಿಕ್ಕನ್ನು ಮತ್ತು ರೈತರ ಕಲ್ಯಾಣಕ್ಕೆ ಹೊಸ ಬಲವನ್ನು ಒದಗಿಸಬಲ್ಲದು ಎಂಬ ಬಗ್ಗೆ ನನಗೆ ಭರವಸೆ ಇದೆ ” ಎಂದಿದ್ದಾರೆ .


    ಗುಚ್ಚ ಮಾದರಿಯ ಧೋರಣೆಯನ್ನು ಅನುಸರಿಸುವ ಮೂಲಕ ಮತ್ತು ಕಿರು ಆಹಾರ ಉದ್ಯಮಗಳಿಗೆ 10,000 ಕೋ . ರೂ . ಗಳನ್ನು ಒದಗಿಸುವ ನಿರ್ಧಾರದ ಮೂಲಕ ಮಾವು , ಕೇಸರಿ , ಮೆಣಸು , ಸೆಣಬು / ಬಿದಿರು , ಮತ್ತು ಇತರ ಸಣ್ಣ ಉದ್ಯಮಗಳಿಗೆ ಸಂಬಂಧಿಸಿದ ಜನರಿಗೆ ಅಭೂತಪೂರ್ವ ಉತ್ತೇಜನ ಒದಗಲಿದೆ . ಇದು ಅವರ ಆದಾಯವನ್ನು ಹೆಚ್ಚಿಸುವುದು ಮಾತ್ರವಲ್ಲ , ಅವರಿಗೆ ಉತ್ತಮ ಮಾರುಕಟ್ಟೆಯನ್ನು ಒದಗಿಸುತ್ತದೆ ಎಂದೂ ಶ್ರೀ ಶಾ ಹೇಳಿದರು .


    ಮೀನುಗಾರಿಕಾ ವಲಯಕ್ಕೆ ಒದಗಿಸಲಾಗಿರುವ ಪ್ಯಾಕೇಜಿಗಾಗಿ ಪ್ರಧಾನ ಮಂತ್ರಿ ಅವರಿಗೆ ಕೃತಜ್ಞತೆ ಸಲ್ಲಿಸಿರುವ ಗೃಹ ಸಚಿವರು “ ಮೀನುಗಾರಿಕಾ ವಲಯಕ್ಕೆ “ ಪ್ರಧಾನ ಮಂತ್ರಿ ಮತ್ಸ್ಯ ಸಂಪದ ಯೋಜನಾ ( ಪಿ . ಎಂ . ಎಂ . ಎಸ್ . ವೈ .) ಅಡಿಯಲ್ಲಿ 20,000 ಕೋ . ರೂ . ಗಳನ್ನು ಒದಗಿಸುವ ಮೋದಿ ಸರಕಾರದ ನಿರ್ಧಾರ ಮೂಲಸೌಕರ್ಯಗಳಿಗೆ , ಅದರ ಆಧುನೀಕರಣಕ್ಕೆ , ಉತ್ಪಾದಕತೆಗೆ ಮತ್ತು ಗುಣಮಟ್ಟದ ಉತ್ಪನ್ನಗಳಿಗೆ ದೊಡ್ಡ ಉತ್ತೇಜನ ಕೊಡಲಿದೆ ಮತ್ತು ಈ ವಲಯದಲ್ಲಿ ಹೊಸ ಉದ್ಯೋಗಗಳ ಸೃಷ್ಟಿಯಾಗಲಿದೆ “ ಎಂದೂ ಹೇಳಿದ್ದಾರೆ .


    ಪಶು ಸಂಗೋಪನಾ ವಲಯಕ್ಕೆ 15,000 ಕೋ . ರೂ . ಗಳ “ ಪಶು ಸಂಗೋಪನಾ ಮೂಲಸೌಕರ್ಯ ಅಭಿವೃದ್ದಿ ನಿಧಿ ” ರಚಿಸುವ ವೈದ್ಯಕೀಯ ಔಷಧೀಯ ಸಸ್ಯಗಳ ಕೃಷಿಗೆ 4,000 ಕೋ . ರೂ . ಒದಗಿಸುವ , ಜೇನು ಸಾಕಾಣಿಕೆಗೆ 500 ಕೋ . ರೂ . ಒದಗಿಸುವ ನಿರ್ಧಾರಗಳು ಈ ಕ್ಷೇತ್ರದಲ್ಲಿ ಅಭೂತಪೂರ್ವ ಬೆಳವಣಿಗೆಗೆ ಕಾರಣವಾಗಬಲ್ಲವು ಮತ್ತು ಆದಾಯ ಹೆಚ್ಚಿಸಬಲ್ಲವು ಹಾಗು ಉದ್ಯೋಗ ಸೃಷ್ಟಿಸಬಲ್ಲವು ಎಂದೂ ಶ್ರೀ ಶಾ ಹೇಳಿದರು .


    ಕೃಷಿ ಮಾರುಕಟ್ಟೆ ಸುಧಾರಣೆಗಳ ಚಾರಿತ್ರಿಕ ನಿರ್ಧಾರವನ್ನು ಪ್ರಸ್ತಾಪಿಸಿದ ಗೃಹ ಸಚಿವರು , ರೈತರಿಗೆ ತಮ್ಮ ಉತ್ಪನ್ನಗಳನ್ನು ಉತ್ತಮ ಬೆಲೆಗೆ ಮಾರಾಟ ಮಾಡಲು ಅನುಕೂಲವಾಗುವಂತಹ ಅವಕಾಶಗಳನ್ನು ಒದಗಿಸಲು ಮೋದಿ ಸರಕಾರವು ಕೇಂದ್ರೀಯ ಕಾನೂನು ತರಲಿದೆ ಎಂದರು . ಇದರ ಬಳಿಕ ಅವರು ಅಡೆ - ತಡೆ ರಹಿತ ಅಂತರ ರಾಜ್ಯ ವ್ಯಾಪಾರ ಮಾಡಲು ಸಮರ್ಥರಾಗುವರು ಮತ್ತು ಇ - ವ್ಯಾಪಾರದ ಮೂಲಕ ಅವರ ಉತ್ಪನ್ನಗಳು ದೇಶದ ಯಾವ ಮೂಲೆಗೂ ತಲುಪಲು ಸಾಧ್ಯವಾಗಲಿದೆ ಎಂದರು .


    ***

    
    
    (Release ID: 1625067) Visitor Counter : 10
    
    
      Read this release in: Punjabi , English , Urdu , Hindi , Marathi , Bengali , Gujarati , Odia , Tamil , Telugu