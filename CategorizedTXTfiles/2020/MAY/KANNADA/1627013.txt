      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಆರೋಗ್ಯ ಕಾರ್ಯದರ್ಶಿಯವರು 11ಕ್ಕೂ ಅಧಿಕ ಕೋವಿಡ್-19 ಪ್ರಕರಣ ಹೊಂದಿರುವ ಪುರಸಭೆ ಪ್ರದೇಶಗಳ ಪ್ರತಿನಿಧಿಗಳೊಂದಿಗೆ ಮಾತುಕತೆ ನಡೆಸಿದರು
      Posted On: 23 MAY 2020 7:50PM by PIB Bengaluru


    ಆರೋಗ್ಯ ಕಾರ್ಯದರ್ಶಿಯವರು 11 ಕ್ಕೂ ಅಧಿಕ ಕೋವಿಡ್ - 19 ಪ್ರಕರಣ ಹೊಂದಿ ರುವ


    ಪುರಸಭೆ ಪ್ರದೇಶಗಳ ಪ್ರತಿನಿಧಿಗಳೊಂದಿಗೆ ಮಾತುಕತೆ ನಡೆಸಿದರು


    ಕೋವಿಡ್ - 19 ನಿಯಂತ್ರಣ ಮತ್ತು ನಿರ್ವಹಣೆಗಾಗಿ ಕೈಗೊಂಡ ಕ್ರಮಗಳ ಪರಾಮರ್ಶನೆ ಮಾಡಿದರು


    ಚೇತರಿಕೆಯ ಪ್ರಮಾಣ 41.39% ರಷ್ಟು ಹೆಚ್ಚಾಗಿದೆ


    
    
    
    ಆರೋಗ್ಯ ಕಾರ್ಯದರ್ಶಿ ಪ್ರೀತಿ ಸುದನ್ ರವರು ಮತ್ತು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ವಿಶೇಷ ಕರ್ತವ್ಯದಲ್ಲಿರುವ ಅಧಿಕಾರಿ ( ಒಎಸ್ ಡಿ ) , ಶ್ರೀ ರಾಜೇಶ್ ಭೂಷಣ್ ರವರು ಆರೋಗ್ಯ ಸಚಿವಾಲಯದ ಹಿರಿಯ ಅಧಿಕಾರಿಗಳೊಂದಿಗೆ ಉನ್ನತ ಮಟ್ಟದ ಪರಿಶೀಲನಾ ಸಭೆ ( ವಿಡಿಯೋ ಕಾನ್ಫರೆನ್ಸ್ ಮೂಲಕ ) ಪ್ರಾರ್ಥಮಿಕ ಆರೋಗ್ಯ ಕಾರ್ಯದರ್ಶಿಗಳು , ನಗರಾಭಿವೃದ್ಧಿ ಕಾರ್ಯದರ್ಶಿಗಳು , ಪುರಸಭೆ ಆಯುಕ್ತರು , ಮಿಷನ್ ನಿರ್ದೇಶಕರು ( ಎನ್ಎಚ್ಎಂ ) ಮತ್ತು 11 ಮುನ್ಸಿಪಲ್ ಪ್ರದೇಶಗಳ ಇತರ ಅಧಿಕಾರಿಗಳು ಕೋವಿಡ್ - 19 ಅಧಿಕ ಪ್ರಕರಣ ಹೊಂದಿರುವವರ ಜೊತೆ ಇಂದು ಇಲ್ಲಿ ನಡೆಸಿದರು , ಸಚಿವಾಲಯದ ಹೆಚ್ಚುವರಿ ಕಾರ್ಯದರ್ಶಿ ಶ್ರೀ ಕಮ್ರಾನ್ ರಿಜ್ವಿ ಸಹ ವಿಡಿಯೋ ಸಂವಾದದಲ್ಲಿ ಭಾಗವಹಿಸಿದರು .
    ಈ ಕೆಳಗಿನ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ 11 ಪುರಸಭೆಯ ಪ್ರದೇಶಗಳು ಭಾಗವಹಿಸಿದ್ದವು :
    ಮಹಾರಾಷ್ಟ್ರ , ತಮಿಳುನಾಡು , ಗುಜರಾತ್ , ದೆಹಲಿ , ಮಧ್ಯಪ್ರದೇಶ , ಪಶ್ಚಿಮ ಬಂಗಾಳ , ರಾಜಸ್ಥಾನ ಮತ್ತು ಇವುಗಳ ಪಾಲು ಭಾರತದ ಸಕ್ರಿಯ ಪ್ರಕರಣಗಳ 70% ರಷ್ಟಿದೆ .
    ಒಟ್ಟು ದೃಢಪಡಿಸಿದ ಪ್ರಕರಣಗಳು , ಪ್ರಕರಣದ ಸಾವಿನ ಪ್ರಮಾಣ , ದ್ವಿಗುಣಗೊಳ್ಳುವ ಸಮಯ , ಪ್ರತಿ ದಶಲಕ್ಷಕ್ಕೆನಡೆಸುವ ಪರೀಕ್ಷೆಗಳು ಮತ್ತು ದೃಢೀಕರಣದ ಶೇಕಡಾವಾರು ಪ್ರಕರಣಗಳಿಗೆ ಸಂಬಂಧಿಸಿದ ಪ್ರವೃತ್ತಿಯನ್ನು ತೋರಿಸುವ ಪ್ರಸ್ತುತಿಯನ್ನು ಮಾಡಲಾಯಿತು . ಕಡಿಮೆ ದ್ವಿಗುಣಗೊಳ್ಳುವ ಸಮಯ , ಹೆಚ್ಚಿನ ಮರಣ ಪ್ರಮಾಣ ಮತ್ತು ರಾಷ್ಟ್ರೀಯ ಸರಾಸರಿಗಿಂತ ಅಧಿಕ ಸೋಂಕಿನ ಪ್ರಮಾಣವನ್ನು ಹೊಂದಿರುವ ನಗರಸಭೆಗಳಿಗೆ ಇದು ಪ್ರಮುಖ ಸವಾಲಾಗಿದೆ ಎಂದು ತಿಳಿಸಲಾಯಿತು . ನಿಯಂತ್ರಣ ಮತ್ತು ಬಫರ್ ವಲಯಗಳನ್ನು ಗುರುತಿಸುವಾಗ ಪರಿಗಣಿಸಬೇಕಾದ ಅಂಶಗಳ ಬಗ್ಗೆ ಅವರಿಗೆ ತಿಳಿಸಲಾಯಿತು ; ಪ್ರದೇಶಗಳ ಪರಿಧಿಯ ನಿಯಂತ್ರಣ , ಮನೆಯಿಂದ ಮನೆ ಕಣ್ಗಾವಲು , ಸಂಪರ್ಕ ಪತ್ತೆಹಚ್ಚುವಿಕೆ , ಪರೀಕ್ಷಾ ಶಿಷ್ಟಾಚಾರ , ಸಕ್ರಿಯ ಪ್ರಕರಣಗಳ ಕ್ಲಿನಿಕಲ್ ನಿರ್ವಹಣೆ ಮುಂತಾದ ನಿಯಂತ್ರಣ ವಲಯದಲ್ಲಿನ ಕಡ್ಡಾಯ ಚಟುವಟಿಕೆಗಳು ; ಎಸ್ಎಆರ್ ಐ / ಐಎಲ್ಐ ಪ್ರಕರಣಗಳ ಮೇಲ್ವಿಚಾರಣೆ , ಸಾಮಾಜಿಕ ಅಂತರವನ್ನು ಖಾತರಿಪಡಿಸುವುದು , ಕೈಗಳ ನೈರ್ಮಲ್ಯವನ್ನು ಉತ್ತೇಜಿಸುವುದು ಮುಂತಾದ ಬಫರ್ ವಲಯದಲ್ಲಿ ಕಣ್ಗಾವಲು ಚಟುವಟಿಕೆಗಳ ಬಗ್ಗೆ ತಿಳಿಸಲಾಯಿತು . ಹಳೆಯ ನಗರಗಳು , ನಗರದ ಕೊಳೆಗೇರಿಗಳು ಮತ್ತು ಇತರ ಹೆಚ್ಚಿನ ಸಾಂದ್ರತೆಯ ಪ್ರದೇಶಗಳಲ್ಲಿರುವ ವಲಸೆ ಕಾರ್ಮಿಕರಿಗಾಗಿ ಶಿಬಿರಗಳು / ಕ್ಲಸ್ಟರ್ಗಳ ಜೊತೆಗೆ ಹೆಚ್ಚಿನ ಜಾಗರೂಕತೆ ಮತ್ತು ಮೇಲ್ವಿಚಾರಣೆಯನ್ನು ನಿರ್ವಹಿಸುವುದು . ನಗರ ಪ್ರದೇಶಗಳಲ್ಲಿನ ಕೋವಿಡ್ - 19 ನಿರ್ವಹಣೆಯಲ್ಲಿ ಪ್ರಮುಖ ಹಂತಗಳಾಗಿವೆ .
    ಹೆಚ್ಚಿನ ಅಪಾಯಕ್ಕೊಳಗಾಗುವ ಮತ್ತು ದುರ್ಬಲ ಜನರು ಮತ್ತು ಗುಂಪುಗಳನ್ನು ಸಕ್ರಿಯವಾಗಿ ತಪಾಸಣೆ ಮಾಡುವ ಮೂಲಕ ತಡೆಗಟ್ಟುವಿಕೆಯತ್ತ ಗಮನ ಹರಿಸಬೇಕಿದೆ ಮತ್ತು ಮರಣದ ಪ್ರಮಾಣವನ್ನು ಕಡಿಮೆ ಮಾಡಲು ದಾಖಲಾದ ಪ್ರಕರಣಗಳ ಪರಿಣಾಮಕಾರಿ ಮತ್ತು ಸದೃಢ ಕ್ಲಿನಿಕಲ್ ನಿರ್ವಹಣೆ ಮಾಡಬೇಕಿದೆ . ಅನೇಕರು 24x7 ರಾಜ್ಯ ನಿಯಂತ್ರಣ ಕೊಠಡಿಗಳನ್ನು ಕಾರ್ಯರೂಪಕ್ಕೆ ತಂದಿರುವರು , ಇತರರು ಸಹ ಇದನ್ನು ಅನುಸರಿಸಹಬಹುದು ಮತ್ತು ಅಂತಹ ಘಟಕಗಳನ್ನು ಪ್ರಾರಂಭಿಸಬಹುದು , ಇದು ಕೋವಿಡ್ - 19 ನಿರ್ವಹಣೆಗೆ ಸಂಬಂಧಿಸಿದ ವಿವಿಧ ಸೌಲಭ್ಯಗಳು / ಸೇವೆಗಳಿಗೆ ಜನರಿಗೆ ಸಹಾಯವನ್ನು ಒದಗಿಸುತ್ತದೆ , ಅದಲ್ಲದೆ ಸಾವಿನ ಪ್ರಮಾಣವನ್ನು ಕಡಿಮೆ ಮಾಡಲು ಪರಿಣಾಮಕಾರಿಯಾಗಿ ಕೊಡುಗೆ ನೀಡುವ ಕ್ಲಿನಿಕಲ್ ಸಮಸ್ಯೆಗಳಿಗೆ ದಿನದ ಇಪ್ಪತ್ತನಾಲ್ಕು ಗಂಟೆಯೂ ಬೆಂಬಲ ಮತ್ತು ಮಾರ್ಗದರ್ಶನವನ್ನು ಒದಗಿಸಲು ಕ್ಷೇತ್ರದ ತಜ್ಞರು ಮತ್ತು ವೈದ್ಯರ ಸಮಿತಿಯನ್ನು ಸಹ ಹೊಂದಿರುತ್ತದೆ .
    ಪ್ರಕರಣಗಳನ್ನು ಮೊದಲೇ ಪತ್ತೆ ಹಚ್ಚುವುದು , ಸಮಯೋಚಿತ ಕ್ಲಿನಿಕಲ್ ನಿರ್ವಹಣೆ ಮತ್ತು ಸಾವಿನ ಪ್ರಮಾಣ ಕಡಿಮೆಯಾಗುವುದನ್ನು ಖಚಿತಪಡಿಸಿಕೊಳ್ಳಲು ಕೆಲವು ಪುರಸಭೆಯ ಪ್ರದೇಶಗಳಲ್ಲಿ ಪರೀಕ್ಷೆಯನ್ನು ಹೆಚ್ಚಿಸುವ ಅಗತ್ಯವಿದೆ ಎಂದು ಸೂಚಿಸಲಾಯಿತು . ಆಮ್ಲಜನಕ , ವೆಂಟಿಲೇಟರ್ಗಳು ಮತ್ತು ಐಸಿಯು ಹಾಸಿಗೆಗಳೊಂದಿಗಿನ ಪ್ರತ್ಯೇಕ ಹಾಸಿಗೆಗಳ ಮೇಲೆ ವಿಶೇಷ ಗಮನಹರಿಸಿ ಮುಂದಿನ ಎರಡು ತಿಂಗಳುಗಳವರೆಗೆ ಸನ್ನದ್ಧತೆಯನ್ನು ಖಚಿತಪಡಿಸಿಕೊಳ್ಳಲು ಆರೋಗ್ಯ ಮೂಲಸೌಕರ್ಯಗಳನ್ನು ಹೆಚ್ಚಿಸುವ ಬಗ್ಗೆ ಅವರು ಎಚ್ಚರವಹಿಸಬೇಕಾಗಿದೆ . ಹೆಚ್ಚಿನ ಗಮನ ಅಗತ್ಯವಿರುವ ಇತರ ಸಮಸ್ಯೆಗಳೆಂದರೆ , ಮಾದರಿ ಸಂಗ್ರಹದಲ್ಲಿನ ವಿಳಂಬವನ್ನು ಪರಿಹರಿಸಲು ಸರ್ಕಾರಿ ಮತ್ತು ಖಾಸಗಿ ಪ್ರಯೋಗಾಲಯಗಳೊಂದಿಗೆ ಸಕ್ರಿಯ ಹೊಂದಾಣಿಕೆ , ಆರೋಗ್ಯ / ಹಾಸಿಗೆಯ ಸಾಮರ್ಥ್ಯವನ್ನು ಹೆಚ್ಚಿಸಲು ಖಾಸಗಿ ಆಸ್ಪತ್ರೆಗಳ ಸಹಭಾಗಿತ್ವ , ತ್ಯಾಜ್ಯ ವಿಲೇವಾರಿ ಮತ್ತು ಕೋವಿಡ್ ಸೋಂಕಿತ ಪ್ರದೇಶಗಳ ಸೋಂಕುನಿವಾರಣೆ , ವಲಸೆ ಕಾರ್ಮಿಕರಿಗೆ ಶಿಬಿರಗಳ ನಿರ್ವಹಣೆ , ಸ್ಥಳೀಯ ಭಾಷೆಗಳಲ್ಲಿ ರೋಗಿಗಳು ಮತ್ತು ವೈದ್ಯಕೀಯ ವೃತ್ತಿಪರರನ್ನು ಕಳಂಕಗೊಳಿಸದ , ಧೈರ್ಯ ತುಂಬುವ ಮುಂತಾದ ವಿಷಯಗಳ ಬಗ್ಗೆ ಜಾಗೃತಿ ಮೂಡಿಸುವುದು , ಸಮುದಾಯದ ಮುಖಂಡರು , ಯುವ ಸಮೂಹಗಳು , ಎನ್ಜಿಒಗಳು ಮತ್ತು ಸ್ವಸಹಾಯ ಗುಂಪುಗಳನ್ನು ಜಾಗೃತಿ ಮತ್ತು ವಿಶ್ವಾಸ ಬೆಳೆಸುವ ಕ್ರಮಗಳಿಗಾಗಿ ಕಣ್ಗಾವಲು ತಂಡಗಳೊಂದಿಗೆ ಸಕ್ರಿಯವಾಗಿ ತೊಡಗಿಸಿಕೊಳ್ಳುವುದು .
    ಕೋವಿಡ್ - 19 ಪ್ರಕರಣಗಳ ನಿರ್ವಹಣೆಗಾಗಿ ನಗರಸಭೆಗಳು ಕೈಗೊಂಡ ಕ್ರಮಗಳು ಮತ್ತು ಉತ್ತಮ ಕಾರ್ಯಶೈಲಿಯ ಬಗ್ಗೆಯೂ ಚರ್ಚಿಸಲಾಯಿತು . ಮುಂಬೈ ಮುನಿಸಿಪಲ್ ಕಮಿಷನರ್ ರವರು ಐಸಿಯು ಹಾಸಿಗೆಗಳು / ಆಮ್ಲಜನಕ ಸೌಲಭ್ಯ ಇರುವ ಹಾಸಿಗೆಗಳಂತಹ ಆರೋಗ್ಯ ಮೂಲಸೌಕರ್ಯಗಳನ್ನು ಪಡೆಯಲು ಖಾಸಗಿ ಆಸ್ಪತ್ರೆಗಳು ಮತ್ತು ಪುರಸಭೆ ಅಧಿಕಾರಿಗಳ ನಡುವೆ ನಿಕಟ ಸಹಕಾರವನ್ನು ಸ್ಥಾಪಿಸುವ ಬಗ್ಗೆ ವಿವರಿಸಿದರು . ಪ್ರತಿ ಹಾಸಿಗೆಗೂ ವಿಶಿಷ್ಟವಾದ ಐಡಿ ಸಂಖ್ಯೆಗಳೊಂದಿಗೆ ಹಾಸಿಗೆಯ ಲಭ್ಯತೆಯನ್ನು ಪ್ರದರ್ಶಿಸುವ ಆನ್ಲೈನ್ ಪೋರ್ಟಲ್ ಅನ್ನು ಅವರು ಶೀಘ್ರದಲ್ಲೇ ಪ್ರಕಟಿಸಿದ್ದಾರೆ ಮತ್ತು ಜಿಪಿಎಸ್ ಆಧಾರಿತ ಆನ್ಲೈನ್ ಆಂಬ್ಯುಲೆನ್ಸ್ ಟ್ರ್ಯಾಕಿಂಗ್ ವ್ಯವಸ್ಥೆಯನ್ನು ಸ್ಥಾಪಿಸಲಿದ್ದಾರೆ . ಇಂದೋರ್ ನಗರದ ಅಧಿಕಾರಿಗಳು ಸಂಪರ್ಕ ಪತ್ತೆಹಚ್ಚುವಿಕೆ ಮತ್ತು ಸಕ್ರಿಯ ಮನೆ ಮನೆಯ ಸಮೀಕ್ಷೆಗೆ ಗಮನ ಕೇಂದ್ರೀಕರಿಸಿದ್ದಾರೆ . ಅವರು ‘ ಗಲ್ಲಿ ಗಸ್ತು ತಿರುಗುವ ತಂಡಗಳನ್ನು ’ ರಚಿಸಿದ್ದಾರೆ , ಇದರಲ್ಲಿ ಸಮುದಾಯದ ಸ್ವಯಂಸೇವಕರು ಮತ್ತು ನಿವೃತ್ತ ಸರ್ಕಾರಿ ಅಧಿಕಾರಿಗಳು ಇರುವರು . ಇವರು ಜನರನ್ನು ವಿಶ್ವಾಸಕ್ಕೆ ತೆಗೆದುಕೊಳ್ಳಲು , ಸಕ್ರಿಯ ಕಣ್ಗಾವಲು ಮತ್ತು ಅಗತ್ಯ ವಸ್ತುಗಳನ್ನು ಒದಗಿಸಲು ಸುಧಾರಣಾ ಕೇಂದ್ರಗಳಲ್ಲಿರುವ ವಿಶೇಷ ಕಣ್ಗಾವಲು ತಂಡಗಳಿಗೆ ಸಹಾಯ ಮಾಡುತ್ತಾರೆ .
    ಈವರೆಗೆ ಒಟ್ಟು 51,783 ಜನರನ್ನು ಗುಣಪಡಿಸಲಾಗಿದೆ . ಕಳೆದ 24 ಗಂಟೆಗಳಲ್ಲಿ 3,250 ರೋಗಿಗಳು ಗುಣಮುಖರಾಗಿದ್ದಾರೆ . ಇದು ಒಟ್ಟು ಚೇತರಿಕೆ ಪ್ರಮಾಣವನ್ನು 41.39% ರಷ್ಟು ಮಾಡಿದೆ . ಸೋಂಕು ದೃಢಪಡಿಸಿದ ಒಟ್ಟು ಪ್ರಕರಣಗಳ ಸಂಖ್ಯೆ ಈಗ 1,25,101 ಆಗಿದೆ . ನಿನ್ನೆಯಿಂದ , ಭಾರತದಲ್ಲಿ ಕೋವಿಡ್ - 19 ದೃಢಪಡಿಸಿದ ಪ್ರಕರಣಗಳ ಸಂಖ್ಯೆಯಲ್ಲಿ 6654 ಹೆಚ್ಚಳ ಕಂಡುಬಂದಿದೆ .
    ಕೋವಿಡ್ - 19 ಗೆ ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಎಲ್ಲಾ ಅಧಿಕೃತ ಮತ್ತು ಹೊಸ ಮಾಹಿತಿಗಾಗಿ ದಯವಿಟ್ಟು ಇಲಾಖೆಯ ಜಾಲತಾಣಕ್ಕೆ ನಿಯಮಿತವಾಗಿ ಭೇಟಿ ನೀಡಿ : https://www.mohfw.gov.in
    ಕೋವಿಡ್ - 19 ಗೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technquery.covid19@gov.in , ಇತರ ಪ್ರಶ್ನೆಗಳನ್ನು ಕೇಳಲು ncov2019@gov.in ಗೆ ಇಮೇಲ್ ಮಾಡಬಹುದು ಮತ್ರು @CovidIndiaSeva ಗೆ ಟ್ವೀಟ್ ಮಾಡಬಹುದು .
    ಕೋವಿಡ್ - 19 ಬಗ್ಗೆ ಯಾವುದೇ ಪ್ರಶ್ನೆಗಳಿದ್ದಲ್ಲಿ , ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯ ಸಹಾಯವಾಣಿ ಸಂಖ್ಯೆ . : + 91-11-23978046 ಅಥವಾ 1075 ( ಟೋಲ್ - ಫ್ರೀ ). ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್ - 19 ಗೆ ಸಂಬಂಧಿಸಿದ ಸಹಾಯವಾಣಿ ಸಂಖ್ಯೆಗಳ ಪಟ್ಟಿ https://www.mohfw.gov.in/pdf/coronvavirushelplinenumber.pdf ನಲ್ಲಿಯೂ ಲಭ್ಯವಿದೆ .


    ***

    
    
    (Release ID: 1627013) Visitor Counter : 10
    
    
      Read this release in: Telugu , English , Urdu , Marathi , Hindi , Bengali , Manipuri , Punjabi , Odia , Tamil