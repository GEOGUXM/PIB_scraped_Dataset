      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      9 ನೇ ಮತ್ತು 10 ನೇ ತರಗತಿಗಳಿಗೆ ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರ್ ಬಿಡುಗಡೆ
      Posted On: 02 MAY 2020 6:39PM by PIB Bengaluru


    ಕೇಂದ್ರ ಎಚ್ . ಆರ್ . ಡಿ ಸಚಿವರಿಂದ ಹೊಸದಿಲ್ಲಿಯಲ್ಲಿ 9 ನೇ ಮತ್ತು 10 ನೇ ತರಗತಿಗಳಿಗೆ ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರ್ ಬಿಡುಗಡೆ


    11 ನೇ ಮತ್ತು 12 ನೇ ತರಗತಿಗಳಿಗೆ ಶೈಕ್ಷಣಿಕ ಕ್ಯಾಲೆಂಡರ್ ಮತ್ತು ವಿಷಯ ವ್ಯಾಪ್ತಿ ಸದ್ಯದಲ್ಲಿಯೇ ಬಿಡುಗಡೆ - ಶ್ರೀ ರಮೇಶ್ ಪೋಖ್ರಿಯಾಲ್ ‘ ನಿಶಾಂಕ್ ’


    ಸೆಕೆಂಡರಿ ಹಂತದ ಅಂದರೆ . ix ನೇ ಮತ್ತು X ನೇ ತರಗತಿಗಳ ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರನ್ನು ಕೇಂದ್ರ ಮಾನವ ಸಂಪನ್ಮೂಲ ಸಚಿವ ಶ್ರೀ ರಮೇಶ್ ಪೋಖ್ರಿಯಾಲ್ ’ ನಿಶಾಂಕ್ ’ ಅವರು ಹೊಸದಿಲ್ಲಿಯಲ್ಲಿಂದು ಬಿಡುಗಡೆ ಮಾಡಿದರು .


    ಈ ಸಂದರ್ಭದಲ್ಲಿ ಮಾತನಾಡಿದ ಸಚಿವರು ಈ ಕ್ಯಾಲೆಂಡರ್ ಶಿಕ್ಷಕರಿಗೆ ವಿವಿಧ ತಾಂತ್ರಿಕ ಸಲಕರಣೆಗಳನ್ನು ಮತ್ತು ಸಾಮಾಜಿಕ ಮಾಧ್ಯಮ ಸಲಕರಣೆಗಳನ್ನು ಬಳಸಲು ಮಾರ್ಗದರ್ಶಿಗಳನ್ನು ಒದಗಿಸುತ್ತದೆ ಎಂದರು . ಶಿಕ್ಷಣವನ್ನು ವಿನೋದಭರಿತವಾಗಿ , ಆಸಕ್ತಿಕರ ರೀತಿಯಲ್ಲಿ ಒದಗಿಸಲು , ಇದನ್ನು ಕಲಿಯುವವರು , ಪೋಷಕರು , ಮತ್ತು ಶಿಕ್ಷಕರು ಮನೆಯಲ್ಲಿರುವಾಗ ಬಳಸಲು ಇದರಿಂದ ಸಹಾಯವಾಗಲಿದೆ . ಮೊಬೈಲ್ , ರೇಡಿಯೋ , ಟೆಲಿವಿಶನ್ , ಎಸ್ . ಎಂ . ಎಸ್ . ಮತ್ತು ವಿವಿಧ ಸಾಮಾಜಿಕ ಮಾಧ್ಯಮಗಳ ವಿವಿಧ ಮಟ್ಟದ ಬಳಕೆಯನ್ನೂ ಇಲ್ಲಿ ಗಮನಕ್ಕೆ ತೆಗೆದುಕೊಳ್ಳಲಾಗಿದೆ .


    ನಮ್ಮಲ್ಲಿ ಹಲವರ ಮೊಬೈಲ್ ಗಳಲ್ಲಿ ಅಂತರ್ಜಾಲ ಸೌಲಭ್ಯ ಇರದಿರಬಹುದು ಅಥವಾ ವಾಟ್ಸಾಪ್ , ಫೇಸ್ ಬುಕ್ , ಟ್ವಿಟರ್ , ಗೂಗಲ್ ಇತ್ಯಾದಿ ವಿವಿಧ ಸಾಮಾಜಿಕ ಮಾಧ್ಯಮಗಳನ್ನು ಬಳಸಲು ಸಾಧ್ಯವಾಗದೆ ಇರಬಹುದು ಎಂದ ಶ್ರೀ ಪೋಖ್ರಿಯಾಲ್ ಅವರು ಈ ಕ್ಯಾಲೆಂಡರ್ ಶಿಕ್ಷಕರಿಗೆ ಪೋಷಕರು ಮತ್ತು ವಿದ್ಯಾರ್ಥಿಗಳನ್ನು ಮೊಬೈಲ್ ಫೋನುಗಳಲ್ಲಿ ಎಸ್ . ಎಂ . ಎಸ್ . ಅಥವಾ ವಾಯಿಸ್ ಕಾಲ್ ಮೂಲಕ ಮಾರ್ಗದರ್ಶನ ಮಾಡಲು ಅವಕಾಶ ಒದಗಿಸುತ್ತದೆ ಎಂದರು . ಪ್ರಾಥಮಿಕ ಹಂತದಲ್ಲಿರುವ ವಿದ್ಯಾರ್ಥಿಗಳಿಗೆ ಈ ಕ್ಯಾಲೆಂಡರನ್ನು ಅನುಷ್ಟಾನ ಮಾಡಲು ಪೋಷಕರು ಸಹಾಯ ಮಾಡುವರೆಂದು ನಿರೀಕ್ಷಿಸಲಾಗಿದೆ .


    ಹನ್ನೊಂದನೆ ಮತ್ತು ಹನ್ನೆರಡನೇ ತರಗತಿಗಳಿಗಾಗಿ ಪರ್ಯಾಯ ಶೈಕ್ಷಣಿಕ ವೇಳಾಪಟ್ಟಿ ಮತ್ತು ವಿಷಯ ವ್ಯಾಪ್ತಿಯನ್ನು ಸದ್ಯದಲ್ಲಿಯೇ ಬಿಡುಗಡೆ ಮಾಡಲಾಗುವುದು ಎಂದು ಸಚಿವರು ತಿಳಿಸಿದರು . ಈ ವೇಳಾಪಟ್ಟಿಯು ದಿವ್ಯಾಂಗ ಮಕ್ಕಳು ( ವಿಶೇಷ ಅಗತ್ಯವುಳ್ಳ ಮಕ್ಕಳು ) ಸಹಿತ ಎಲ್ಲಾ ಮಕ್ಕಳ ಅಗತ್ಯವನ್ನು ಪೂರೈಸಲಿದೆ ಎಂದೂ ಹೇಳಿದ ಸಚಿವರು ಆಡಿಯೋ ಪುಸ್ತಕಗಳಿಗೆ ಕೊಂಡಿ , ರೇಡಿಯೋ ಕಾರ್ಯಕ್ರಮಗಳು , ವೀಡಿಯೋ ಕಾರ್ಯಕ್ರಮಗಳನ್ನೂ ಇದು ಒಳಗೊಂಡಿರುತ್ತದೆ ಎಂದೂ ತಿಳಿಸಿದರು .


    ಕ್ಯಾಲೆಂಡರು , ಪಠ್ಯಪುಸ್ತಕಗಳು ಅಥವಾ ಪಠ್ಯಕ್ರಮದಿಂದ ಆಯ್ದ ವಿಷಯ / ಅಧ್ಯಾಯಗಳಿಂದ ಎತ್ತಿಕೊಳ್ಳಲಾದ ಆಸಕ್ತಿಕರ ಮತ್ತು ಸವಾಲಿನ ಕಾರ್ಯ ಚಟುವಟಿಕೆಗಳನ್ನು ಒಳಗೊಂಡ ವಾರ - ವಾರು ಯೋಜನೆಯನ್ನು ಹೊಂದಿರುವುದನ್ನು ಪ್ರಮುಖವಾಗಿ ಪ್ರಸ್ತಾಪಿಸಿದ ಶ್ರೀ ಪೋಖ್ರಿಯಾಲ್ , ಬಹಳ ಪ್ರಮುಖವಾಗಿ ಇದು ಕಲಿಕಾ ಫಲಶ್ರುತಿಯೊಂದಿಗೆ ವಿಷಯವನ್ನು ಜೋಡಿಸಿಕೊಂಡಿರುತ್ತದೆ . ಕಲಿಕಾ ಫಲಶ್ರುತಿಯೊಂದಿಗೆ ವಿಷಯವಾರು ಜೋಡಣೆಯು ಮಕ್ಕಳ ಕಲಿಕಾ ಪ್ರಗತಿಯನ್ನು ಶಿಕ್ಷಕರು / ಪೋಷಕರಿಗೆ ಮೌಲ್ಯಮಾಪನ ಮಾಡುವುದಕ್ಕಾಗಿ ಅನುಕೂಲ ಒದಗಿಸುವುದಕ್ಕಾಗಿದೆ ಮತ್ತು ಇದು ಪಠ್ಯಪುಸ್ತಕದಾಚೆಯೂ ಕಲಿಕೆಗೆ ಸಹಾಯ ಮಾಡುತ್ತದೆ . ಕ್ಯಾಲೆಂಡರ್ ನಲ್ಲಿ ನೀಡಲಾಗಿರುವ ಕಾರ್ಯಚಟುವಟಿಕೆಗಳು ಕಲಿಕಾ ಫಲಿತಾಂಶದ ಮೇಲೆ ಆದ್ಯ ಗಮನವಿಟ್ಟಿರುವುದು ಮಾತ್ರವಲ್ಲದೆ , ಈ ಮೂಲಕ ಮಕ್ಕಳು ಅವರ ರಾಜ್ಯಗಳು ಅಥವಾ ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಬಳಸುವ ಪಠ್ಯಪುಸ್ತಕಗಳನ್ನು ಒಳಗೊಂಡು ಯಾವುದೇ ಸಂಪನ್ಮೂಲಗಳಿಂದ ಆ ಸಾಧನೆ ಮಾಡಬಹುದಾಗಿದೆ .


    ಕ್ಯಾಲೆಂಡರ್ ಪ್ರಯೋಗಾತ್ಮಕ ಕಲಿಕಾ ಚಟುವಟಿಕೆಗಳಾದ ಕಲಾ ಶಿಕ್ಷಣ , ದೈಹಿಕ ಕಸರತ್ತು , ಯೋಗ ಇತ್ಯಾದಿಗಳನ್ನು ಒಳಗೊಂಡಿದೆ ಎಂದೂ ಸಚಿವರು ತಿಳಿಸಿದರು . ಈ ಕ್ಯಾಲೆಂಡರು ತರಗತಿವಾರು ಮತ್ತು ವಿಷಯವಾರು ಕಾರ್ಯಚಟುವಟಿಕೆಗಳನ್ನು ಕೋಷ್ಟಕ ಮಾದರಿಯಲ್ಲಿ ಒದಗಿಸುತ್ತದೆ . ಹಿಂದಿ , ಇಂಗ್ಲೀಷ್ , ಉರ್ದು , ಮತ್ತು ಸಂಸ್ಕೃತ – ಈ ನಾಲ್ಕು ಭಾಷೆಗಳಲ್ಲಿ ಚಟುವಟಿಕೆಗಳನ್ನು ಇದು ಒಳಗೊಂಡಿದೆ . ಒತ್ತಡ ಕಡಿಮೆ ಮಾಡುವ ಮತ್ತು ಶಿಕ್ಷಕರಲ್ಲಿ , ವಿದ್ಯಾರ್ಥಿಗಳಲ್ಲಿ ಹಾಗು ಪೋಷಕರಲ್ಲಿ ಆತಂಕ ಕಡಿಮೆ ಮಾಡುವ ಕಾರ್ಯತಂತ್ರಗಳಿಗೆ ಇದರಲ್ಲಿ ಅವಕಾಶವಿದೆ . ಕ್ಯಾಲೆಂಡರು ಇ - ಪಾಠಶಾಲಾ , ಎನ್ . ಆರ್ . ಒ . ಇ . ಆರ್ ಮತ್ತು ಭಾರತ ಸರಕಾರದ ದೀಕ್ಷಾ ಪೋರ್ಟಲ್ ಗಳಲ್ಲಿ ಲಭ್ಯ ಇರುವ ಅಧ್ಯಾಯವಾರು ಇ - ಸಾಮಗ್ರಿಗಳ ಲಿಂಕ್ ಕೂಡಾ ಒಳಗೊಂಡಿದೆ .


    ಕೊಡಲಾಗಿರುವ ಎಲ್ಲಾ ಚಟುವಟಿಕೆಗಳು ಸಲಹಾ ಸ್ವರೂಪದವು , ಕಡ್ಡಾಯವೆಂದು ಸೂಚಿಸಿದವುಗಳಲ್ಲ . ಅಥವಾ ಕಡ್ಡಾಯವಾದವಲ್ಲ . ಶಿಕ್ಷಕರು ಮತ್ತು ಪೋಷಕರು ಚಟುವಟಿಕೆಗಳನ್ನು ಹಿನ್ನೆಲೆಯೊಂದಿಗೆ ಸಂದರ್ಭಾನುಸಾರಗೊಳಿಸಬಹುದು ಮತ್ತು ವಿದ್ಯಾರ್ಥಿಗಳು ಯಾವುದರಲ್ಲಿ ಆಸಕ್ತಿ ತೋರಿಸುತ್ತಾರೋ ಅದನ್ನು ಮಾಡಬಹುದು .


    ಎನ್ . ಸಿ . ಇ . ಆರ್ . ಟಿ . ಯು ವಿದ್ಯಾರ್ಥಿಗಳ ಜೊತೆ , ಪೋಷಕರು ಮತ್ತು ಶಿಕ್ಷಕರ ಜೊತೆ ಟಿ . ವಿ . ವಾಹಿನಿ ಸ್ವಯಂಪ್ರಭಾ ( ಕಿಶೋರ್ ಮಂಚ್ ) ಮೂಲಕ ನೇರ ಸಂವಾದ ಅಧಿವೇಶನಗಳನ್ನು ನಡೆಸುತ್ತಿದೆ . ( ಇದು ಉಚಿತವಾಗಿ ಡಿ . ಟಿ . ಎಚ್ . ಚಾನೆಲ್ 128, ಡಿಶ್ ಟಿ . ವಿ . ಚಾನೆಲ್ # 950, ಸನ್ ಡೈರೆಕ್ಟ್ #793 , ಜಿಯೋ ಟಿ . ವಿ . , ಟಾಟಾ ಸ್ಕೈ #756, ಏರ್ಟೆಲ್ ವಾಹಿನಿ #440, ವೀಡಿಯೋಕಾನ್ ವಾಹಿನಿ # 477 ಗಳಲ್ಲಿ ಲಭ್ಯವಿದೆ . ) ಕಿಶೋರ್ ಮಂಚ್ ಆಪ್ ( ಇದನ್ನು ಪ್ಲೆ ಸ್ಟೋರ್ ಮೂಲಕ ಡೌನ್ ಲೋಡ್ ಮಾಡಬಹುದು ) ಮತ್ತು ಯೂ ಟ್ಯೂಬ್ ಲೈವ್ ( ಎನ್ . ಸಿ . ಇ . ಆರ್ . ಟಿ . ಅಧಿಕೃತ ವಾಹಿನಿ .) ಗಳಲ್ಲಿ ಇದನ್ನು ನೋಡಬಹುದು . ಈ ಅಧಿವೇಶನಗಳನ್ನು ಪ್ರಾಥಮಿಕ ಶಾಲೆಗಳಿಗೆ ಬೆಳಿಗ್ಗೆ 11.00 ಗಂಟೆಯಿಂದ ಮಧ್ಯಾಹ್ನ 1.00 ಗಂಟೆಯವರೆಗೆ , ಅಪ್ಪರ್ ಪ್ರೈಮೆರಿಯವರಿಗೆ ತರಗತಿಗಳು ಮಧ್ಯಾಹ್ನ 2.00 ಗಂಟೆಯಿಂದ ಸಂಜೆ 4.00 ಗಂಟೆಯವರೆಗೆ ಮತ್ತು ಸೆಕೆಂಡರಿ ತರಗತಿಗಳನ್ನು ಬೆಳಿಗ್ಗೆ 9.00 ಗಂಟೆಯಿಂದ 11.00 ಗಂಟೆಯವರೆಗೆ ಸೋಮವಾರದಿಂದ ಶನಿವಾರದವರೆಗೆ ದಿನನಿತ್ಯ ಪ್ರಸಾರ ಮಾಡಲಾಗುತ್ತದೆ . ವೀಕ್ಷಕರ ಜೊತೆ ಸಂವಾದ ಮಾತ್ರವಲ್ಲದೆ ವಿಷಯ ಬೋಧನೆ ಜೊತೆ ಕಾರ್ಯಚಟುವಟಿಕೆಗಳನ್ನೂ ಈ ನೇರ ಪ್ರಸಾರದಲ್ಲಿ ತೋರಿಸಲಾಗುತ್ತದೆ . ಎಸ್ . ಸಿ . ಇ . ಆರ್ . ಟಿ . ಎಸ್ ./ ಎಸ್ . ಐ . ಇ . ಗಳು , ಶಿಕ್ಷಣ ನಿರ್ದೇಶನಾಲಯಗಳು , ಕೇಂದ್ರೀಯ ವಿದ್ಯಾಲಯ ಸಂಘಟನೆಗಳು , ನವೋದಯ ವಿದ್ಯಾಲಯ ಸಮಿತಿ , ಸಿ . ಬಿ . ಎಸ್ . ಇ . , ರಾಜ್ಯ ಶಾಲಾ ಶಿಕ್ಷಣ ಮಂಡಳಿಗಳು ಇತ್ಯಾದಿಗಳ ಜೊತೆ ವೀಡಿಯೋ ಕಾನ್ಫರೆನ್ಸ್ ನಡೆಸಿ ಈ ವೇಳಾಪಟ್ಟಿಯನ್ನು ಪ್ರಚುರಪಡಿಸಲಾಗಿದೆ .


    ಇದು ನಮ್ಮ ವಿದ್ಯಾರ್ಥಿಗಳಿಗೆ , ಶಿಕ್ಷಕರಿಗೆ , ಶಾಲಾ ಪ್ರಾಂಶುಪಾಲರಿಗೆ ಮತ್ತು ಪೋಷಕರಿಗೆ ಮನೆಯಲ್ಲಿ ಆನ್ ಲೈನ್ ಬೋಧನೆ - ಕಲಿಕೆ ಸಂಪನ್ಮೂಲಗಳನ್ನು ಬಳಸಿ ಕೋವಿಡ್ - 19 ರೊಂದಿಗೆ ಧನಾತ್ಮಕವಾಗಿ ವ್ಯವಹರಿಸಲು ಸಶಕ್ತರನ್ನಾಗಿಸಿದೆ ಮತ್ತು ಅವರ ಕಲಿಕಾ ಫಲಿತಾಂಶಗಳನ್ನು ವೃದ್ದಿಸಲಿದೆ .


    ಕೋವಿಡ್ - 19 ಅವಧಿಯಲ್ಲಿ ಪೋಷಕರು ಮತ್ತು ಶಿಕ್ಷಕರ ಸಹಾಯದೊಂದಿಗೆ ಮನೆಯಲ್ಲಿರುವ ವಿದ್ಯಾರ್ಥಿಗಳನ್ನು ಶೈಕ್ಷಣಿಕ ಚಟುವಟಿಕೆಯಲ್ಲಿ ಅರ್ಥಪೂರ್ಣವಾಗಿ ತೊಡಗಿಸಿಕೊಳ್ಳುವಂತೆ ಮಾಡುವಲ್ಲಿ ವಿದ್ಯಾರ್ಥಿಗಳಿಗೆ , ಶಿಕ್ಷಕರಿಗೆ , ಪೋಷಕರಿಗೆ ಇದು ನೆರವಾಗಿದೆ . ಈ ಪರ್ಯಾಯ ಶೈಕ್ಷಣಿಕ ವೇಳಾಪಟ್ಟಿಯನ್ನು ಪ್ರಾಥಮಿಕ ಮತ್ತು ಮೇಲ್ ಪ್ರಾಥಮಿಕ ಹಂತದ ವಿದ್ಯಾರ್ಥಿಗಳು , ಪೋಷಕರು ಮತ್ತು ಶಿಕ್ಷಕರಿಗಾಗಿ ಎಂ . ಎಚ್ . ಆರ್ . ಡಿ . ಮಾರ್ಗದರ್ಶನದಡಿಯಲ್ಲಿ ಎನ್ . ಸಿ . ಇ . ಆರ್ . ಟಿ . ಯು ಅಭಿವೃದ್ದಿಪಡಿಸಿದೆ . ಪ್ರಾಥಮಿಕ ಹಂತ ( ತರಗತಿ 1 ರಿಂದ 5) ಮತ್ತು ಮೇಲ್ ಪ್ರಾಥಮಿಕ ತರಗತಿ ( ತರಗತಿ 6 ರಿಂದ 8) ಗಳಿಗಾಗಿ ಈ ಪರ್ಯಾಯ ಶೈಕ್ಷಣಿಕ ವೇಳಾಪಟ್ಟಿಯನ್ನು ಕೇಂದ್ರ ಎಚ್ . ಆರ್ . ಡಿ . ಸಚಿವರು 2020 ರ ಏಪ್ರಿಲ್ ತಿಂಗಳಲ್ಲಿ ಬಿಡುಗಡೆ ಮಾಡಿದರು .


    9 ನೇ ಮತ್ತು ಹತ್ತನೆ ತರಗತಿಯ ಇಂಗ್ಲೀಷ್ ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರ್ ನೋಡಲು ಇಲ್ಲಿ ಕ್ಲಿಕ್ ಮಾಡಿ:


    9 ನೇ ಮತ್ತು ಹತ್ತನೆ ತರಗತಿಯ ಹಿಂದಿ ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರ್ ನೋಡಲು ಇಲ್ಲಿ ಕ್ಲಿಕ್ ಮಾಡಿ:


    ***


    

    
    (Release ID: 1620749) Visitor Counter : 19
    
    
      Read this release in: Telugu , English , Urdu , Marathi , Hindi , Manipuri , Bengali , Punjabi , Gujarati , Odia , Tamil , Malayalam