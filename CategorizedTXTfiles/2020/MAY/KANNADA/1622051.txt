      ಪರಿಸರ ಮತ್ತು ಅರಣ್ಯ ಸಚಿವಾಲಯ

      ಕರಡು ಪರಿಸರ ಪರಿಣಾಮ ಮೌಲ್ಯಮಾಪನ ಅಧಿಸೂಚನೆ (ಇ.ಐ.ಎ.) 2020 ರ ನೋಟೀಸ್ ಅವಧಿ ಜೂನ್ 30 ರ ವರೆಗೆ ವಿಸ್ತರಣೆ
      Posted On: 07 MAY 2020 4:24PM by PIB Bengaluru


    ಕರಡು ಪರಿಸರ ಪರಿಣಾಮ ಮೌಲ್ಯಮಾಪನ ಅಧಿಸೂಚನೆ ( ಇ . ಐ . ಎ .) 2020 ರ ನೋಟೀ ಸ್ ಅವಧಿ ಜೂನ್ 30 ರ ವರೆಗೆ ವಿಸ್ತರಣೆ


    ಕೇಂದ್ರ ಸರಕಾರವು ಪರಿಸರ ( ರಕ್ಷಣಾ ) ಕಾಯ್ದೆ 1986 ರಡಿಯಲ್ಲಿ ದತ್ತವಾದ ಅಧಿಕಾರವನ್ನು ಬಳಸಿ ಕರಡು ಅಧಿಸೂಚನೆಯನ್ನು ಪರಿಸರ ಪರಿಣಾಮ ಮೌಲ್ಯಮಾಪನ ಅಧಿಸೂಚನೆ ,2020 ಶೀರ್ಷಿಕೆಯಡಿ , ಎಸ್ . ಒ . 1199 ( ಇ ) ದಿನಾಂಕ 23 ನೇ ಮಾರ್ಚ್ 2020 ರಂದು ಹೊರಡಿಸಿದ್ದು , ಅದು 11 ನೇ ಏಪ್ರಿಲ್ 2020 ರ ಅಧಿಕೃತ ಗೆಜೆಟ್ ನಲ್ಲಿ ಸಾರ್ವಜನಿಕರ ಮತ್ತು ಇದರಿಂದ ಸಂತ್ರಸ್ತರಾಗಬಹುದಾದವರ ಮಾಹಿತಿಗಾಗಿ ಪ್ರಕಟಿಸಿದೆ . ಈ ಕರಡು ಸೂಚನೆಯಲ್ಲಿರುವ ಪ್ರಸ್ತಾಪದ ವಿರುದ್ದ ಯಾವುದೇ ಆಕ್ಷೇಪ ಮತ್ತು ಸಲಹೆಗಳಿದ್ದರೆ ಈ ಕರಡು ಅಧಿಸೂಚನೆಯನ್ನು ಒಳಗೊಂಡ ಗೆಜೆಟ್ ಸಾರ್ವಜನಿಕರಿಗೆ ಲಭ್ಯವಾದ ಅರವತ್ತು ದಿನಗಳ ಒಳಗೆ ಸಲ್ಲಿಸಬಹುದಾಗಿದೆ .


    ನೋಟೀಸು ಅವಧಿಯನ್ನು ವಿಸ್ತರಿಸುವಂತೆ ಸಚಿವಾಲಯಕ್ಕೆ ಹಲವಾರು ಅಹವಾಲುಗಳು ಬಂದಿರುತ್ತವೆ . ಕರಡು ಇ . ಐ . ಎ . ಅಧಿಸೂಚನೆ 2020 ನ್ನು ಕೊರೊನಾವೈರಸ್ ( ಕೋವಿಡ್ - 19 ) ಜಾಗತಿಕ ಸಾಂಕ್ರಾಮಿಕದ ಸಂದರ್ಭದಲ್ಲಿ ಪ್ರಕಟಿಸಿರುವುದರಿಂದ ಅವಧಿ ವಿಸ್ತರಣೆಯನ್ನು ಅವುಗಳಲ್ಲಿ ಕೋರಲಾಗಿದೆ . ಆದುದರಿಂದ ಸಚಿವಾಲಯವು ಇದನ್ನು ಪರಿಗಣಿಸಿ ನೋಟೀಸು ಅವಧಿಯನ್ನು 2020 ರ ಜೂನ್ 30 ರವರೆಗೆ ವಿಸ್ತರಿಸುವುದು ಸೂಕ್ತ ಎಂದು ಪರಿಗಣಿಸಿದೆ .


    ಯಾವುದೇ ವ್ಯಕ್ತಿಯು ಕರಡು ಅಧಿಸೂಚನೆಯು ಒಳಗೊಂಡ ಪ್ರಸ್ತಾಪಗಳಿಗೆ ಆಕ್ಷೇಪ ಸಲ್ಲಿಸಲು ಅಥವಾ ಸಲಹೆಗಳನ್ನು ನೀಡಲು ಆಸಕ್ತರಾಗಿದ್ದಲ್ಲಿ ಅವುಗಳನ್ನು ಲಿಖಿತವಾಗಿ ಕೇಂದ್ರ ಸರಕಾರದ ಪರಿಗಣನೆಗಾಗಿ 2020 ರ ಜೂನ್ 30 ರೊಳಗೆ ಕಾರ್ಯದರ್ಶಿ , ಪರಿಸರ , ಅರಣ್ಯ ಮತ್ತು ವಾತಾವರಣ ಬದಲಾವಣೆ ಸಚಿವಾಲಯ , ಇಂದಿರಾ ಪರ್ಯಾವರಣ ಭವನ , ಜೋರ್ ಭಾಗ್ ರಸ್ತೆ , ಅಲಿಗಂಜ್ , ಹೊಸದಿಲ್ಲಿ - 110003- ಈ ವಿಳಾಸಕ್ಕೆ ಅಥವಾ ಅದನ್ನು ಇ - ಮೈಲ್ ಮೂಲಕವಾದರೆ eia2020-moefcc@gov.in. ವಿಳಾಸಕ್ಕೆ ಕಳುಹಿಸಬಹುದು .


    ***

    
    
    (Release ID: 1622051) Visitor Counter : 25
    
    
      Read this release in: Punjabi , Malayalam , Tamil , English , Urdu , Hindi , Bengali , Telugu