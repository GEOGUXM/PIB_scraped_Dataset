      ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯ

      ಲಾಕ್ ಡೌನ್ ಸಮಯದಲ್ಲಿ ತಡವಾಗಿ ಬಾಕಿ ಪಾವತಿಗೆ ವಿಧಿಸುತ್ತಿದ್ದ ದಂಡದಿಂದ ಇಪಿಎಫ್ ಮತ್ತು ಎಂಪಿ ಕಾಯಿದೆ 1952ರಡಿ ಬರುವ ಉದ್ದಿಮೆಗಳಿಗೆ ಸ್ವಲ್ಪ ನಿರಾಳ
      Posted On: 15 MAY 2020 5:14PM by PIB Bengaluru


    ಲಾಕ್ ಡೌನ್ ಸಮಯದಲ್ಲಿ ತಡವಾಗಿ ಬಾಕಿ ಪಾವತಿಗೆ ವಿಧಿಸುತ್ತಿದ್ದ ದಂಡದಿಂದ ಇಪಿಎಫ್ ಮತ್ತು ಎಂಪಿ ಕಾಯಿದೆ 1952 ರಡಿ ಬರುವ ಉದ್ದಿಮೆಗಳಿಗೆ ಸ್ವಲ್ಪ ನಿರಾಳ


    
    ಕೋವಿಡ್ - 19 ಹರಡುವುದನ್ನು ತಡೆಯಲು ಭಾರತ ಸರ್ಕಾರ ನಿರಂತರ ಲಾಕ್ ಡೌನ್ ಘೋಷಣೆ ಹಿನ್ನೆಲೆಯಲ್ಲಿ ಮತ್ತು ಸಾಂಕ್ರಾಮಿಕದಿಂದ ಇತರೆ ಅಡಚಣೆಗಳಾಗುತ್ತಿರುವುದರಿಂದ , ಇಪಿಎಫ್ ಮತ್ತು ಎಂಪಿ ಕಾಯಿದೆ 1952 ರಡಿ ಬರುವ ಉದ್ದಿಮೆಗಳು ಸಂಕಷ್ಟದಲ್ಲಿದ್ದು , ಅವುಗಳು ಮಾಮೂಲಿಯಂತೆ ಕಾರ್ಯನಿರ್ವಹಿಸಲಾಗುತ್ತಿಲ್ಲ ಮತ್ತು ಸಕಾಲಕ್ಕೆ ನಿಗದಿತ ಪಾವತಿಗಳನ್ನು ಮಾಡಲಾಗುತ್ತಿಲ್ಲ .


    ಹಾಗಾಗಿ ಉದ್ದಿಮೆಗಳು ಎದುರಿಸುತ್ತಿರುವ ಕಷ್ಟಗಳನ್ನು ಮನಗಂಡು ಲಾಕ್ ಡೌನ್ ಸಮಯದ ಯಾವುದೇ ಅವಧಿಯಲ್ಲಿ ವಂತಿಗೆ ಪಾವತಿ ಅಥವಾ ಆಡಳಿತಾತ್ಮಕ ಶುಲ್ಕ ಸೇರಿ ಯಾವುದೇ ಮೊತ್ತ ಬಾಕಿ ಇದ್ದರೂ ಅವುಗಳನ್ನು ಕಾರ್ಯಾಚರಣೆ ಅಥವಾ ಆರ್ಥಿಕ ಕಾರಣಗಳಿದ್ದರೂ ಸಹ ಇಪಿಎಫ್ ಒ ಅವುಗಳನ್ನು ಪರಿಗಣಿಸಿ , ಅಂತಹ ವಿಳಂಬ ಪಾವತಿಗೆ ಯಾವುದೇ ದಂಡ ಶುಲ್ಕ ವಿಧಿಸದಿರಲು ನಿರ್ಧರಿಸಿದೆ .
    
    ಈ ಕುರಿತಂತೆ 2020 ಮೇ . 15 ರಂದು ಇಪಿಎಫ್ಒ ದಿಂದ ಎಲ್ಲ ಪ್ರಾದೇಶಿಕ ಕಚೇರಿಗಳಿಗೆ ಸುತ್ತೋಲೆ ಹೊರಡಿಸಲಾಗಿದೆ , ಇಪಿಎಫ್ ಒ ವೆಬ್ ಸೈಟ್ ನ ಹೋಮ್ ಪೇಜ್ ನಲ್ಲಿ ಟ್ಯಾಬ್ ಕೋವಿಡ್ - 19 ಅಡಿ ಉಲ್ಲೇಖಿಸಲಾದ ಪ್ರಕರಣಗಳಲ್ಲಿ ದಂಡದ ಶುಲ್ಕ ವಿಧಿಸುವ ಕ್ರಮಗಳನ್ನು ಜರುಗಿಸಬಾರದು ಎಂದು ನಿರ್ದೇಶನ ನೀಡಲಾಗಿದೆ .


    ಈ ಮೇಲಿನ ಕ್ರಮದಿಂದಾಗಿ ಸುಮಾರು 6.5 ಲಕ್ಷ ಇಪಿಎಫ್ ವ್ಯಾಪ್ತಿಗೆ ಒಳಪಡುವ ಉದ್ದಿಮೆಗಳಿಗೆ ನಿಯಮಗಳ ಕಡ್ಡಾಯ ಪಾಲನೆಗೆ ಸ್ವಲ್ಪ ವಿನಾಯ್ತಿ ಸಿಗಲಿದ್ದು , ಇದರಿಂದಾಗಿ ಅವುಗಳು ದಂಡದ ರೂಪದಲ್ಲಿ ಪಾವತಿಸಬೇಕಾದ ಲಕ್ಷಾಂತರ ರೂ . ಉಳಿತಾಯವಾಗಲಿದೆ .


    
    ***

    
    
    (Release ID: 1624236) Visitor Counter : 11
    
    
      Read this release in: Tamil , English , Urdu , Hindi , Manipuri , Bengali , Assamese , Punjabi , Gujarati , Odia , Telugu , Malayalam