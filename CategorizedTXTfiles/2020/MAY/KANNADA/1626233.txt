      ಪೆಟ್ರೋಲಿಯಂ ಮತ್ತು ನೈಸರ್ಗಿಕ ಅನಿಲ ಸಚಿವಾಲಯ

      ಆತ್ಮನಿರ್ಭರ ಭಾರತ್ ನ್ನು ಪೈಪ್ ಲೈನ್ ಯೋಜನೆಗಳಲ್ಲಿ ಮೈಲಿಗಲ್ಲಾಗಿಸಲು ಶ್ರೀ ಧರ್ಮೇಂದ್ರ ಪ್ರಧಾನ್ ಇಂಗಿತ
      Posted On: 22 MAY 2020 1:46PM by PIB Bengaluru


    ಆತ್ಮನಿರ್ಭರ ಭಾರತ್ ನ್ನು ಪೈಪ್ ಲೈನ್ ಯೋಜನೆಗಳಲ್ಲಿ ಮೈಲಿಗಲ್ಲಾಗಿಸಲು ಶ್ರೀ ಧರ್ಮೇಂದ್ರ ಪ್ರಧಾನ್ ಇಂಗಿತ


    ಸುಮಾರು 8000 ಕೋ . ರೂ . ಗಳ ಯೋಜನೆಗಳ ಪರಾಮರ್ಶೆ


    ಪೆಟ್ರೋಲಿಯಂ ಮತ್ತು ನೈಸರ್ಗಿಕ ಅನಿಲ ಹಾಗು ಉಕ್ಕು ಸಚಿವರಾದ ಶ್ರೀ ಧರ್ಮೇಂದ್ರ ಪ್ರಧಾನ್ ಅವರು ಗುರುವಾರದಂದು ತೈಲ ಮತ್ತು ಅನಿಲ ಕಂಪೆನಿಗಳಿಂದ ಅನುಷ್ಟಾನದ ವಿವಿಧ ಹಂತಗಳಲ್ಲಿರುವ ಅಂದಾಜು 8000 ಕೋ . ರೂ . ಗಳ ಪೈಪ್ ಲೈನ್ ಯೋಜನೆಗಳ ಪ್ರಗತಿ ಪರಿಶೀಲನೆ ಮಾಡಿದರು . ಆತ್ಮನಿರ್ಭರ ಭಾರತದ ಬಗ್ಗೆ ಪ್ರಸ್ತಾಪ ಮಾಡಿದ ಅವರು ಈ ಯೋಜನೆಗಳಲ್ಲಿ ಸಂಪೂರ್ಣ ದೇಶೀಯತೆಯನ್ನು ಅಳವಡಿಸಿಕೊಳ್ಳಬೇಕು ಎಂದರು .


    ಗೈಲ್ ರೂ . 1000 ಕೋಟಿಗೂ ಅಧಿಕ ಮೊತ್ತದ ಪೈಪ್ ಲೈನ್ ಟೆಂಡರ್ ಗಳನ್ನು ಸಂಸ್ಕರಿಸುತ್ತಿದ್ದು , 2020 ರ ಸೆಪ್ಟೆಂಬರ್ ವೇಳೆಗೆ ಸುಮಾರು 1 ಲಕ್ಷ ಎಂ . ಟಿ . ಉಕ್ಕನ್ನು 800 ಕಿಲೋ ಮೀಟರ್ ಪೈಪ್ ಲೈನಿಗಾಗಿ ಖರೀದಿ ಆರಂಭಿಸಲಿದೆ . ದೇಶೀಯ ಬಿಡ್ಡರ್ ಗಳಿಗೆ ಇದೊಂದು ಅವಕಾಶವಾಗಿರುತ್ತದೆ . ಈ ಪ್ರಮಾಣವು ಹಾಲಿ ಹಣಕಾಸು ವರ್ಷದ ಕೊನೆಯಲ್ಲಿ ದುಪ್ಪಟ್ಟಾಗುವ ನಿರೀಕ್ಷೆ ಇದ್ದು , ಇದು ಮೇಕ್ ಇನ್ ಇಂಡಿಯಾಕ್ಕೆ ಉತ್ತೇಜನ ನೀಡಲಿದೆ . ಮತ್ತು ಅದು ಸ್ವಾವಲಂಬಿ ಭಾರತ ಗುರಿ ಸಾಧನೆಗೆ ದಾರಿ ಮಾಡಿಕೊಡಲಿದೆ .


    ಪ್ರಧಾನ ಮಂತ್ರಿ ಉರ್ಜಾ ಗಂಗಾ , ಜೆ . ಎಚ್ . ಬಿ . ಡಿ . ಪಿ . ಎಲ್ . ಪೈಪ್ ಲೈನ್ ಯೋಜನಾ ಕಾಮಗಾರಿಗಳು ಲಾಕ್ ಡೌನ್ ಬಳಿಕದ ಅವಧಿಯಲ್ಲಿ ಪೂರ್ಣ ಪ್ರಮಾಣದಲ್ಲಿ ಪುನರಾರಂಭಗೊಂಡಿವೆ . ಮತ್ತು ಇದು ಪೂರ್ವ ಭಾರತವನ್ನು ಪಶ್ಚಿಮ ಹಾಗು ಕೇಂದ್ರೀಯ ನೈಸರ್ಗಿಕ ಅನಿಲ ಪೈಪ್ ಲೈನ್ ಕಾರಿಡಾರ್ ಜೊತೆ ಬೆಸೆಯಲಿದೆ . ದೇಶದ ಅನಿಲ ಆಧಾರಿತ ಆರ್ಥಿಕತೆಗೆ ಇದರಿಂದ ಉತ್ತೇಜನ ದೊರೆಯಲಿದೆ .


    ಇಂಡಿಯನ್ ಆಯಿಲ್ ದಕ್ಷಿಣ ಭಾರತದಲ್ಲಿ 1450 ಕಿಲೋ ಮೀಟರ್ ಉದ್ದದ ನೈಸರ್ಗಿಕ ಅನಿಲ ಪೈಪ್ ಲೈನ್ ಯೋಜನೆಯನ್ನು ಅನುಷ್ಟಾನಿಸುತ್ತಿದ್ದು , ಇದರ ಯೋಜನಾ ವೆಚ್ಚ 6025 ಕೋ . ರೂ . ಗಳು . ಭಾರತದಲ್ಲಿ ಸುಮಾರು 1.65 ಲಕ್ಷ ಎಂ . ಟಿ . ಉಕ್ಕಿನ ಪೈಪ್ ಗಳನ್ನು ಉತ್ಪಾದಿಸುವ ಸಾಮರ್ಥ್ಯ ಇದ್ದು , ವೆಚ್ಚ 2060 ಕೋ . ರೂ . ಗಳಷ್ಟಾಗಲಿದೆ . ಇದು ಆತ್ಮ ನಿರ್ಭರ ಅಭಿಯಾನವನ್ನು ಬೆಂಬಲಿಸುತ್ತದೆ .


    ಇಂದ್ರಧನುಷ್ ಅನಿಲ ಜಾಲ ಲಿಮಿಟೆಡ್ , ಈಶಾನ್ಯದಲ್ಲಿ ನೈಸರ್ಗಿಕ ಅನಿಲ ಪೈಪ್ ಲೈನ್ ಜಾಲವನ್ನು ಅಭಿವೃದ್ದಿಪಡಿಸುತ್ತಿದ್ದು , ಎಲ್ಲಾ 8 ಈಶಾನ್ಯ ರಾಜ್ಯಗಳಿಗೆ ಅಡೆ ತಡೆ ರಹಿತ ನೈಸರ್ಗಿಕ ಅನಿಲ ಪೂರೈಕೆಯನ್ನು ಖಾತ್ರಿಪಡಿಸಲಿದೆ . ಅವುಗಳ ಆರ್ಥಿಕ ಬೆಳವಣಿಗೆಯನ್ನು ತ್ವರಿತಗೊಳಿಸಲಿದೆ ಮತ್ತು ಭಾರತದಲ್ಲಿ ಅನಿಲ ಆಧಾರಿತ ಆರ್ಥಿಕತೆ ಚಿಗುರಲು ಸಹಾಯ ಮಾಡಲಿದೆ . ಐ . ಜಿ . ಜಿ . ಎಲ್ . ಸಂಸ್ಥೆಯು ಪೈಪ್ ಲೈನ್ ಗಳಿಗೆ ಸಂಬಂಧಿಸಿದ 950 ಕೋ . ರೂ . ಗಳಿಗೂ ಅಧಿಕ ಮೊತ್ತದ ಟೆಂಡರ್ ಗಳನ್ನು ಸಂಸ್ಕರಿಸುತ್ತಿದ್ದು , 73,000 ಎಂ . ಟಿ . ಉಕ್ಕಿನ ಖರೀದಿಯನ್ನು 2020 ರ ಜುಲೈ ವೇಳೆಗೆ 550 ಕಿಲೋ ಮೀಟರ್ ಕಾಮಗಾರಿಗಾಗಿ ದೇಶೀಯ ಬಿಡ್ದರ್ ಗಳಿಂದ ಖರೀದಿ ಆರಂಭಿಸಲಿದೆ . ಹಾಲಿ ಹಣಕಾಸು ವರ್ಷದ ಕೊನೆಯಲ್ಲಿ ಇದು ದುಪ್ಪಟ್ಟಾಗುವ ನಿರೀಕ್ಷೆ ಇದೆ .


    ***

    
    
    (Release ID: 1626233) Visitor Counter : 15
    
    
      Read this release in: Punjabi , English , Urdu , Marathi , Hindi , Assamese , Manipuri , Odia , Tamil , Telugu , Malayalam