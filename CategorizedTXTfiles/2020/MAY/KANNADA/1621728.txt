      ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯ

      ಇ.ಪಿ.ಎಫ್.ಒ.ದಿಂದ ಇ-ಸಹಿ ಪಡೆದುಕೊಳ್ಳಲು ಇ.ಮೈಲ್ ವ್ಯವಸ್ಥೆ ಆರಂಭ
      Posted On: 06 MAY 2020 4:20PM by PIB Bengaluru


    ಲಾಕ್ ಡೌನ್ ಅವಧಿಯಲ್ಲಿ ಡಿಜಿಟಲ್ ಅಥವಾ ಆಧಾರ್ ಆಧಾರಿತ ಇ - ಸಹಿ ಬಳಕೆಗೆ ಉದ್ಯೋಗದಾತರಿಗೆ ಸಮಸ್ಯೆ ಎದುರಾಗುತ್ತಿರುವುದರಿಂದ ಉದ್ಯೋಗದಾತರಿಗೆ ಇ . ಪಿ . ಎಫ್ . ಅನುಸರಣೆ ಪ್ರಕ್ರಿಯೆಯನ್ನು ಸುಲಭ ಮಾಡಲು ಇ . ಪಿ . ಎಫ್ . ಒ . ದಿಂದ ಇ - ಸಹಿ ಪಡೆದುಕೊಳ್ಳಲು ಇ . ಮೈಲ್ ವ್ಯವಸ್ಥೆ ಆರಂಭ


    ಕೋವಿಡ್ ಜಾಗತಿಕ ಸಾಂಕ್ರಾಮಿಕ ಹರಡುವಿಕೆಯನ್ನು ತಡೆಯಲು ಸರಕಾರ ಘೋಷಿಸಿದ ಲಾಕ್ ಡೌನ್ ನಿಂದ ಉದ್ಭವಿಸಿರುವ ಪ್ರಸಕ್ತ ಸ್ಥಿತಿ ಮತ್ತು ಇತರ ಅವ್ಯವಸ್ಥೆಗಳಿಂದಾಗಿ ಉದ್ಯೋಗದಾತರಿಗೆ ಎಂದಿನಂತೆ ಕೆಲಸ ನಿರ್ವಹಿಸಲು ಸಾಧ್ಯವಾಗಲಿಲ್ಲ . ಮತ್ತು ಅವರಿಗೆ ಅವರ ಡಿಜಿಟಲ್ ಸಹಿಗಳನ್ನು ಅಥವಾ ಆಧಾರ್ ಆಧಾರಿತ ಇ - ಸಹಿಯನ್ನು ಇ . ಪಿ . ಎಫ್ . ಒ . ಪೋರ್ಟಲಿನಲ್ಲಿ ಬಳಸುವಲ್ಲಿ ತೊಡಕುಗಳುಂಟಾದವು .


    ಕೆ . ವೈ . ಸಿ . ದೃಢೀಕರಣ , ವರ್ಗಾವಣೆ ಕ್ಲೇಮುಗಳ ದೃಢೀಕರಣ ಇತ್ಯಾದಿ ಹಲವು ಪ್ರಮುಖ ಕೆಲಸಗಳನ್ನು ಉದ್ಯೋಗದಾತರ ಪರವಾಗಿ ಅವರು ನೇಮಿಸಲ್ಪಟ್ಟ ಅಧಿಕೃತ ವ್ಯಕ್ತಿಗಳು ಇ . ಪಿ . ಎಫ್ . ಒ . ಪೋರ್ಟಲಿನಲ್ಲಿ ಅವರ ಡಿಜಿಟಲ್ ಸಹಿ ( ಡಿ . ಎಸ್ . ಸಿ .) ಅಥವಾ ಆಧಾರ್ ಆಧಾರಿತ ಇ - ಸಹಿಗಳನ್ನು ಬಳಸಿ ಮಾಡುತ್ತಿದ್ದರು . ಡಿ . ಎಸ್ . ಸಿ . / ಇ - ಸಹಿಗಳನ್ನು ಬಳಸಲು ಪ್ರಾದೇಶಿಕ ಕಚೇರಿಗಳಿಂದ ಒಂದು ಬಾರಿಯ ಅನುಮೋದನೆ ಅವಶ್ಯ . ಲಾಕ್ ಡೌನ್ ನಿಂದಾಗಿ ಹಲವಾರು ಉದ್ಯೋಗದಾತರಿಗೆ ಒಂದು ಬಾರಿಯ ನೋಂದಣಿ ಕೋರಿಕೆಯನ್ನು ಪ್ರಾದೇಶಿಕ ಕಚೇರಿಗಳಿಗೆ ಕಳುಹಿಸಲು ಸಮಸ್ಯೆಗಳು ಎದುರಾದವು .


    ಮೇಲ್ಕಾಣಿಸಿದ ಪರಿಸ್ಥಿತಿಯ ಹಿನ್ನೆಲೆಯಲ್ಲಿ ಮತ್ತು ಅನುಸರಣಾ ಪ್ರಕ್ರಿಯೆಯನ್ನು ಇನ್ನಷ್ಟು ಸರಳಗೊಳಿಸಲು ಇ . ಪಿ . ಎಫ್ . ಒ ಇಂತಹ ಕೋರಿಕೆಗಳನ್ನು ಇ - ಮೈಲ್ ಮೂಲಕ ಕೂಡಾ ಅಂಗೀಕರಿಸಲು ನಿರ್ಧರಿಸಿತು . ಉದ್ಯೋಗದಾತರು ಸಹಿ ಮಾಡಲಾದ ಕೋರಿಕೆ ಪತ್ರದ ಸ್ಕ್ಯಾನ್ ಮಾಡಲಾದ ಪ್ರತಿಯನ್ನು ಸಂಬಂಧಿತ ಪ್ರಾದೇಶಿಕ ಕಚೇರಿಗಳಿಗೆ ಇ - ಮೈಲ್ ಮೂಲಕ ಕಳುಹಿಸಬಹುದು . ಪ್ರಾದೇಶಿಕ ಕಚೇರಿಗಳ ಅಧಿಕೃತ ಇ - ಮೈಲ್ ವಿಳಾಸಗಳು www.epfindia.gov.in . ರಲ್ಲಿ ಲಭ್ಯ ಇವೆ .


    ಮುಂದುವರೆದು ಇಂತಹ ಸಂಸ್ಥೆಗಳು , ಡಿಜಿಟಲ್ ಸಹಿಯ ಅನುಮೋದನೆಯನ್ನು ಪಡೆದಿರುವ ಅಧಿಕಾರ ಪತ್ರ ಹೊಂದಿರುವಂತಹ ಅಧಿಕಾರಿಗಳಿಗೆ ಡಾಂಗಲ್ ಗುರುತಿಸಲು ಅವರಿಗೆ ಸಾಧ್ಯವಾಗದೇ ಇದ್ದಲ್ಲಿ ಅವರು ಉದ್ಯೋಗದಾತರ ಪೋರ್ ‍ ಟಲಿನಲ್ಲಿ ಲಾಗಿನ್ ಆಗಿ ಮತ್ತು ಅವರ ಇ - ಸಹಿಯ ನೋಂದಣೆಯನ್ನು ಈಗಾಗಲೇ ನೊಂದಾಯಿಸಲ್ಪಟ್ತ ಅಧಿಕೃತ ಸಹಿಗಳಿರುವ ನೊಂದಾವಣೆ ಲಿಂಕ್ ಮೂಲಕ ಮಾಡಿಕೊಳ್ಳಬಹುದು . ಅನುಮೋದಿತ ಸಹಿಗಳ ಎದುರು ಇರುವ ಹೆಸರು ಅವರ ಆಧಾರ್ ನಲ್ಲಿರುವ ಹೆಸರೇ ಆಗಿದ್ದರೆ ಇ - ಸಹಿಯ ನೋಂದಣಿ ಮತ್ತು ಮುಂದಿನ ಅನುಮೋದನೆ ಅಗತ್ಯವಿಲ್ಲ . ಇತರ ಅಧಿಕೃತ , ಅಧಿಕಾರ ಪತ್ರ ಪಡೆದ ಸಹಿದಾರರು ತಮ್ಮ ಇ - ಸಹಿಯನ್ನು ನೊಂದಾಯಿಸಿ ಉದ್ಯೋಗದಾತರಿಂದ ಅನುಮೋದಿಸಲ್ಪಟ್ಟ ಕೋರಿಕೆ ಪತ್ರಗಳನ್ನು ಕಳುಹಿಸಬಹುದು ಮತ್ತು ಸಂಬಂಧಿತ ಇ . ಪಿ . ಎಫ್ . ಒ . ಕಚೇರಿಗಳಿಂದ ಅನುಮತಿ ಕೇಳಬಹುದು .


    ಈ ಸೌಲಭ್ಯವು ಜಾಗತಿಕ ಸಾಂಕ್ರಾಮಿಕದಿಂದ ಪ್ರತಿಕೂಲ ಪರಿಣಾಮ ಅನುಭವಿಸುತ್ತಿರುವ ಉದ್ಯೋಗದಾತರಿಗೆ ಮತ್ತು ಇ . ಪಿ . ಎಫ್ . ಸದಸ್ಯರಿಗೆ ಪರಿಹಾರವನ್ನು ಒದಗಿಸುತ್ತದೆ .


    ***

    
    
    (Release ID: 1621728) Visitor Counter : 15
    
    
      Read this release in: English , Urdu , Hindi , Marathi , Bengali , Assamese , Punjabi , Odia , Tamil , Telugu , Malayalam