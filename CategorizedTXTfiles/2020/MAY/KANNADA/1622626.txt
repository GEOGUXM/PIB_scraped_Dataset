      ಅತಿಸಣ್ಣ, ಸಣ್ಣ, ಮತ್ತು ಮಧ್ಯಮ ಗಾತ್ರದ ಉದ್ದಿಮೆಗಳ ಸಚಿವಾಲಯ

      ರಿಟೈಲರ್ ಮತ್ತು ಕಟ್ಟಡ ಹಾಗು ನಿರ್ಮಾಣ ವೃತ್ತಿಪರರಿಗೆ ಎಂ.ಎಸ್.ಎಂ.ಇ. ಗಳಾಗಿ ನೋಂದಣಿಯ ಮನವಿಯನ್ನು ಪರಿಶೀಲಿಸಲಾಗುವುದು: ಶ್ರೀ ಗಡ್ಕರಿ
      Posted On: 09 MAY 2020 6:47PM by PIB Bengaluru


    ರಿಟೈಲರ್ ಮತ್ತು ಕಟ್ಟಡ ಹಾಗು ನಿರ್ಮಾಣ ವೃತ್ತಿಪರರಿಗೆ ಎಂ . ಎಸ್ . ಎಂ . ಇ . ಗಳಾಗಿ ನೋಂದಣಿಯ ಮನವಿಯನ್ನು ಪರಿಶೀಲಿಸಲಾಗುವುದು : ಶ್ರೀ ಗಡ್ಕರಿ


    ರಿಟೈಲರ್ ಗಳ ಸಂಘಟನೆಗಳಿಗೆ ಮತ್ತು ಇಂಜಿನಿಯರ್ ಗಳಾಗಿ , ವಾಸ್ತುಶಿಲ್ಪಿಗಳಾಗಿ ಹಾಗು ನಗರ ಯೋಜಕರಾಗಿ ಕೆಲಸ ಮಾಡುತ್ತಿರುವವರಿಗೆ ರಫ್ತಿಗೆ ಬದಲಿ ಉತ್ಪನ್ನಗಳನ್ನು ತಯಾರಿಸಲು ಮತ್ತು ಜನದಟ್ಟಣೆಯಿಂದ ಕೂಡಿರುವ ನಗರಗಳ ದಟ್ಟಣೆ ನಿವಾರಿಸುವ ನಿಟ್ಟಿನಲ್ಲಿ ಕಾರ್ಯತತ್ಪರರಾಗಲು ಕರೆ


    ಕೇಂದ್ರ ಎಂ . ಎಸ್ . ಎಂ . ಇ . ಮತ್ತು ರಸ್ತೆ ಸಾರಿಗೆ ಹಾಗು ಹೆದ್ದಾರಿಗಳ ಸಚಿವ ಶ್ರೀ ನಿತಿನ್ ಗಡ್ಕರಿ ಅವರಿಂದು ಭಾರತೀಯ ರಿಟೈಲರ್ಸ್ ಅಸೋಸಿಯೇಶನ್ ಮತ್ತು ವೃತ್ತಿಪರ ಇಂಜಿನಿಯರುಗಳು , ವಾಸ್ತುಶಿಲ್ಪಿಗಳು ಮತ್ತು ನಗರ ಯೋಜನಾ ಅಸೋಸಿಯೇಶನ್ ( ಭಾರತ ) ಗಳಿಗೆ ಎಂ . ಎಸ್ . ಎಂ . ಇ . ಗಳಾಗಿ ನೊಂದಾಯಿಸಿಕೊಳ್ಳುವ ಕುರಿತ ಕೋರಿಕೆಯನ್ನು ತ್ವರಿತವಾಗಿ ಪರಿಶೀಲಿಸಲಾಗುವುದು ಎಂದು ಭರವಸೆ ನೀಡಿದರು . ಈ ಸಂಸ್ಥೆಗಳು ಉದ್ಯೋಗ ಸೃಷ್ಟಿ ಮಾಡುವ ಸಂಸ್ಥೆಗಳಾಗಿರುವ ಹಿನ್ನೆಲೆಯಲ್ಲಿ ಮತ್ತು ವಿಮೆ , ವೈದ್ಯಕೀಯ , ನಿವೃತ್ತಿ ವೇತನ ಇತ್ಯಾದಿ ವಿವಿಧ ಲಾಭಗಳನ್ನು ಕಾರ್ಮಿಕರಿಗೆ ನೀಡಲು ಸಾಧ್ಯವೇ ಎಂಬೆಲ್ಲ ಅಂಶಗಳಿಂದ ಪರಿಶೀಲಿಸಬೇಕಾದ ಆವಶ್ಯಕತೆ ಇದೆ ಎಂದರು .


    ರಿಟೈಲರುಗಳಿಗೆ ಮನೆಗಳಿಗೆ ಪೂರೈಕೆ ಆರಂಭ ಮಾಡುವ ಸಾಧ್ಯತೆಯ ಬಗ್ಗೆ ಅನ್ವೇಷಣೆ ಮಾಡುವಂತೆ ಸಲಹೆ ಮಾಡಿದ ಅವರು ಎಲ್ಲಾ ರಿಟೈಲ್ ಮಳಿಗೆಗಳಲ್ಲಿ ಸಾಮಾಜಿಕ ಅಂತರ ಕಾಯ್ದುಕೊಳ್ಳುವಂತೆ , ಗ್ರಾಹಕರಿಗೆ / ಸಿಬ್ಬಂದಿಗಳಿಗೆ ಸ್ಯಾನಿಟೈಸರ್ ಗಳ ಲಭ್ಯತೆ ಇರುವಂತೆ ಮತ್ತು ಮುಖಗವಸುಗಳ ಬಳಕೆ ಮಾಡುವಂತೆ ಅವರು ಸಲಹೆ ಮಾಡಿದರು .


    ಭಾರತೀಯ ರಿಟೈಲರ್ಸ್ ಅಸೋಸಿಯೇಶನ್ ಪ್ರತಿನಿಧಿಗಳು ಮತ್ತು ಕಾರ್ಯನಿರತ ಇಂಜಿನಿಯರುಗಳು , ವಾಸ್ತುಶಿಲ್ಪಿಗಳು ಮತ್ತು ನಗರ ಯೋಜನಾ ಸಂಸ್ಥೆ ( ಭಾರತ ) ಗಳ ಪ್ರತಿನಿಧಿಗಳ ಸಭೆಯನ್ನು ಇಂದು ವೀಡಿಯೋ ಕಾನ್ಪರೆನ್ಸ್ ಮೂಲಕ ನಡೆಸಿ ಸಚಿವರು ಮಾತನಾಡಿದರು . ಅವರಿಗೆ ಸಂಬಂಧಿಸಿದ ಕ್ಷೇತ್ರಗಳಲ್ಲಿ ಕೋವಿಡ್ - 19 ರ ಪರಿಣಾಮವನ್ನು ಅರಿಯಲು ಈ ಸಭೆಯನ್ನು ಆಯೋಜಿಸಲಾಗಿತ್ತು . ಈ ಸಂವಾದದಲ್ಲಿ ಪ್ರತಿನಿಧಿಗಳು ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕದ ನಡುವೆ ಎದುರಿಸುತ್ತಿರುವ ವಿವಿಧ ಸವಾಲುಗಳ ಬಗ್ಗೆ ಕಳವಳ ವ್ಯಕ್ತಪಡಿಸಿದರು . ಹಾಗು ಕೆಲವು ಸಲಹೆಗಳನ್ನು ನೀಡಿ ಈ ವಲಯ ಮುನ್ನಡೆದುಕೊಂಡು ಹೋಗಲು ಸರಕಾರದಿಂದ ಬೆಂಬಲವನ್ನು ಕೋರಿದರು .


    ಜನದಟ್ಟಣೆಯಿಂದ ಕೂಡಿರುವ ನಗರಗಳನ್ನು ದಟ್ಟಣೆರಹಿತವನ್ನಾಗಿಸಲು ಅನ್ವೇಷಣೆಗಳನ್ನು ಕೈಗೊಳ್ಳುವಂತೆ ಇಂಜಿನಿಯರುಗಳು , ವಾಸ್ತುಶಿಲ್ಪಿಗಳು , ಮತ್ತು ನಗರ ಯೋಜನೆಗಳನ್ನು ರೂಪಿಸುವವರಿಗೆ ಅವರು ಕರೆ ನೀಡಿದರಲ್ಲದೆ ಗ್ರಾಮೀಣ , ಬುಡಕಟ್ಟು , ಮತ್ತು ಹಿಂದುಳಿದ ವಲಯಗಳ ಅಭಿವೃದ್ದಿಯಲ್ಲಿ , ಅದರಲ್ಲೂ ವಿಶೇಷವಾಗಿ ಹೊಸದಿಲ್ಲಿ - ಮುಂಬಯಿ ಎಕ್ಸ್ ಪ್ರೆಸ್ ವೇ ಇಂತಹ ಪ್ರದೇಶಗಳಲ್ಲಿ ಹಾದು ಹೋಗುವುದರಿಂದ ಆ ಪ್ರದೇಶಗಳ ಅಭಿವೃದ್ದಿಯಲ್ಲಿ ಭಾಗವಹಿಸುವಂತೆ ಅವರು ಕರೆ ನೀಡಿದರು . ಈ ಮಹತ್ವಾಕಾಂಕ್ಷೆಯ ಯೋಜನೆಯಲ್ಲಿ ವಿವಿಧ ಗುಚ್ಚಗಳು ಮತ್ತು ಸಾರಿಗೆ ಪಾರ್ಕ್ ಗಳು ತಲೆ ಎತ್ತಲಿವೆ , ಇದು ಬೃಹತ್ ಅವಕಾಶಗಳನ್ನು ಒದಗಿಸಲಿದೆ ಎಂದೂ ಹೇಳಿದರು .


    ಪ್ರಮುಖವಾಗಿ ಪ್ರಸ್ತಾಪಿಸಲಾದ ವಿಷಯಗಳು ಮತ್ತು ಮಾಡಲಾದ ಸಲಹೆಗಳಲ್ಲಿ ಈ ಕೆಳಗಿನವು ಸೇರಿವೆ : ರಿಟೈಲರ್ ಗಳು / ರೆಸ್ಟೋರೆಂಟ್ ಗಳು / ವಾಸ್ತು ಶಿಲ್ಪ ಸಂಸ್ಥೆಗಳನ್ನು ಎಂ . ಎಸ್ . ಎಂ . ಇ . ಸಂಸ್ಥೆಗಳನ್ನಾಗಿ ನೊಂದಾಯಿಸಿಕೊಳ್ಳುವುದು , ಕೋವಿಡ್ - 19 ಸಂಬಂಧಿ ಸುರಕ್ಷಾ ಕ್ರಮಗಳ ಶರತ್ತುಗಳೊಂದಿಗೆ ಮಾಲ್ ಗಳ ಆರಂಭ , ಅವಶ್ಯಕವಲ್ಲದ ಸಾಮಗ್ರಿಗಳಿಗಾಗಿ ಇ - ವಾಣಿಜ್ಯ ಕಂಪೆನಿಗಳ ಕಾರ್ಯಾಚರಣೆಗೆ ಅವಕಾಶ , ರಿಟೈಲರ್ಸ್ ಗಳಿಗೆ ಬಾಡಿಗೆಯಲ್ಲಿ ರಿಯಾಯತಿ , ಬಾಕಿ ಪಾವತಿಗೆ 9 ತಿಂಗಳ ಅವಕಾಶ , ಬ್ಯಾಂಕ್ ಬಡ್ಡಿ ದರ 10% ನಿಂದ 4-5 % ಗೆ ಇಳಿಕೆ . , ಖಾಸಗಿ ಬ್ಯಾಂಕುಗಳಿಗೂ ಆರ್ . ಬಿ . ಐ . ಮಾರ್ಗದರ್ಶಿಗಳ ಅನ್ವಯಿಸುವಿಕೆ , ಪಡೆದುಕೊಂಡ ಸರಕಿಗಷ್ಟೇ ಜಿ . ಎಸ್ . ಟಿ . ಅನ್ವಯಿಸುವಿಕೆ , ರೇರಾ ಕಾಯ್ದೆಯಡಿ ಈಗಾಗಲೇ ನೊಂದಾಯಿಸಲ್ಪಟ್ಟ ಬಿಲ್ಡರ್ ಗಳನ್ನು ಎಂ . ಎಸ್ . ಎಂ . ಇ . ಗಳಾಗಿ ನೋಂದಣಿ , ಇತ್ಯಾದಿಗಳು .


    ಕೋವಿಡ್ - 19 ಹರಡುವಿಕೆ ತಡೆಯಲು ಅವಶ್ಯ ಪ್ರತಿಬಂಧಕ ಕ್ರಮಗಳನ್ನು ಕೈಗೊಳ್ಳಬೇಕಾದ ಅಗತ್ಯವನ್ನು ಕೈಗಾರಿಕೆಗಳು ಖಾತ್ರಿಪಡಿಸಬೇಕು ಎಂದು ಕೈಗಾರಿಕಾ ವಲಯಕ್ಕೆ ಕರೆ ನೀಡಿದ ಶ್ರೀ ಗಡ್ಕರಿ ಅವರು ಪಿ . ಪಿ . ಇ . ಗಳ ಬಳಕೆ ( ಮುಖಗವಸುಗಳು , ಸ್ಯಾನಿಟೈಸರ್ ಗಳು ಇತ್ಯಾದಿ ..) ಯನ್ನು ಪ್ರಮುಖವಾಗಿ ಹೇಳಿದ್ದಲ್ಲದೆ ವ್ಯಾಪಾರದ ಕಾರ್ಯಾಚರಣೆಗಳಲ್ಲಿ ಸಾಮಾಜಿಕ ಅಂತರವನ್ನು ಕಾಪಾಡುವಂತೆಯೂ ಸಲಹೆ ಮಾಡಿದರು .


    ಜನತೆಯ ಜೀವ ಮತ್ತು ಜೀವನೋಪಾಯಗಳನ್ನು ಖಾತ್ರಿಪಡಿಸಿಕೊಳ್ಳುತ್ತಲೇ ಈ ಬಿಕ್ಕಟ್ಟಿನಿಂದ ಹೊರ ಬರಲು ಸಮಗ್ರ ರೀತಿರಿವಾಜುಗಳನ್ನು ಅಳವಡಿಸಿಕೊಳ್ಳುವಂತೆ ಅವರು ಎಲ್ಲಾ ಭಾಗೀದಾರರಿಗೆ ಕರೆ ನೀಡಿದರು . ಈ ಸಮಯದಲ್ಲಿ ಈ ಬಿಕ್ಕಟ್ಟನ್ನು ದಾಟಲು ಉದ್ಯಮವು ಧನಾತ್ಮಕ ನಿಲುವನ್ನು ಅಳವಡಿಸಿಕೊಳ್ಳಬೇಕು ಎಂದೂ ಒತ್ತಿ ಹೇಳಿದರು .


    ರಫ್ತು ಹೆಚ್ಚಳ ಈ ಸಮಯದ ಅಗತ್ಯವಾಗಿದ್ದು ಈ ಬಗ್ಗೆ ವಿಶೇಷ ಒತ್ತು ನೀಡಬೇಕೆಂದ ಸಚಿವರು , ಇಂಧನ ವೆಚ್ಚ , ಸಾರಿಗೆ ವೆಚ್ಚ ಮತ್ತು ಉತ್ಪಾದನಾ ವೆಚ್ಚ ಕಡಿಮೆ ಮಾಡುವ ಪದ್ದತಿಗಳನ್ನು ಅನುಷ್ಟಾನಿಸುವ ಮೂಲಕ ಜಾಗತಿಕ ಮಾರುಕಟ್ಟೆಯಲ್ಲಿ ಸ್ಪರ್ಧಾತ್ಮಕಗೊಳ್ಳಬೇಕು ಎಂದೂ ಹೇಳಿದರು . ಜೊತೆಗೆ ಅವರು ವಿದೇಶಿ ಆಮದನ್ನು ಸ್ಥಳಾಂತರಿಸಲು ಆಮದಿಗೆ ಪರ್ಯಾಯವನ್ನು ದೇಶೀ ಉತ್ಪಾದನೆಯ ಮೂಲಕ ಸೃಷ್ಟಿಸಬೇಕು ಎಂಬ ಅಗತ್ಯವನ್ನೂ ಪ್ರಸ್ತಾಪಿಸಿದರು .


    ಹಸಿರು ಎಕ್ಸ್ ಪ್ರೆಸ್ ಹೆದ್ದಾರಿಯ ಕಾಮಗಾರಿ ಈಗಾಗಲೇ ಆರಂಭಗೊಂಡಿದೆ . ಮತ್ತು ಕೈಗಾರಿಕಾ ಗುಚ್ಚಗಳಲ್ಲಿ , ಅತ್ಯಾಧುನಿಕ ತಂತ್ರಜ್ಞಾನ ಹೊಂದಿರುವ ಸಾರಿಗೆ / ಸಾಗಾಣಿಕಾ ಪಾರ್ಕ್ ಗಳಲ್ಲಿ ಭವಿಷ್ಯದ ಹೂಡಿಕೆ ಮಾಡಲು ಇದೊಂದು ಅವಕಾಶ ಎಂದೂ ಅವರು ಹೇಳಿದರು . ಮೆಟ್ರೋ ನಗರಗಳಲ್ಲದೆ ಹೊರಭಾಗದಲ್ಲಿಯೂ ಕೈಗಾರಿಕಾ ಗುಚ್ಚಗಳ ಕ್ಷಿತಿಜವನ್ನು ವಿಸ್ತರಿಸುವ ಅಗತ್ಯವನ್ನು ಅವರು ಮಂಡಿಸಿದರಲ್ಲದೆ ಇದರಲ್ಲಿ ಸಹಭಾಗಿಗಳಾಗುವಂತೆ ಕೈಗಾರಿಕೆಗಳನ್ನು ಕೋರಿದರು .


    ಚೀನಾದಿಂದ ಜಪಾನೀ ಹೂಡಿಕೆಯನ್ನು ಹಿಂಪಡೆದುಕೊಂಡು ಬೇರೆಲ್ಲಾದರೂ ಕೈಗಾರಿಕೆಗಳನ್ನು ನೆಲೆಗೊಳಿಸಲು ತನ್ನ ಕೈಗಾರಿಕೋದ್ಯಮಗಳಿಗೆ ಜಪಾನ್ ಸರಕಾರವು ವಿಶೇಷ ಪ್ಯಾಕೇಜ್ ಘೋಷಿಸಿರುವುದನ್ನು ಸ್ಮರಿಸಿದ ಸಚಿವರು ಇಂತಹ ಅವಕಾಶವನ್ನು ಕೈವಶಮಾಡಿಕೊಳ್ಳಲು ಭಾರತಕ್ಕೆ ಇದು ಸಕಾಲ ಎಂದೂ ಹೇಳಿದರು .


    ಪ್ರತಿನಿಧಿಗಳ ಪ್ರಶ್ನೆಗಳಿಗೆ ಉತ್ತರಿಸಿದ ಶ್ರೀ ಗಡ್ಕರಿ ಸರಕಾರದಿಂದ ಸಾಧ್ಯ ಇರುವ ಎಲ್ಲಾ ನೆರವನ್ನೂ ಒದಗಿಸುವುದಾಗಿ ಭರವಸೆ ನೀಡಿದರು . ತಾವು ಸಂಬಂಧಿತ ಇಲಾಖೆಗಳ ಜೊತೆಗೂ ವಿಷಯ ಪ್ರಸ್ತಾಪಿಸುವುದಾಗಿ ಹೇಳಿದರು . ಕೈಗಾರಿಕೋದ್ಯಮವು ಧನಾತ್ಮಕ ಧೋರಣೆಯನ್ನು ಅನುಸರಿಸಿ ಕೋವಿಡ್ - 19 ಬಿಕ್ಕಟ್ಟು ಅಂತ್ಯಗೊಂಡ ಬಳಿಕ ಉದ್ಭವಿಸುವ ಅವಕಾಶಗಳನ್ನು ಬಳಸಿಕೊಳ್ಳಬೇಕು ಎಂದವರು ಹೇಳಿದರು .


    ***

    
    
    (Release ID: 1622626) Visitor Counter : 9
    
    
      Read this release in: Punjabi , English , Urdu , Marathi , Hindi , Bengali , Assamese , Manipuri , Odia , Tamil , Telugu