      ರೈಲ್ವೇ ಸಚಿವಾಲಯ

      ಜೂನ್ 1, 2020 ರಿಂದ ದೇಶಾದ್ಯಂತ 200 ವಿಶೇಷ ರೈಲುಗಳ ಸಂಚಾರ ಪ್ರಾರಂಭ
      Posted On: 31 MAY 2020 6:12PM by PIB Bengaluru


    ಜೂನ್ 1, 2020 ರಿಂದ ದೇಶಾದ್ಯಂತ 200 ವಿಶೇಷ ರೈಲುಗಳ ಸಂಚಾರ ಪ್ರಾರಂಭ


    ಜೂನ್ 1 ರಿಂದ ಪ್ರಾರಂಭವಾಗುವ 200 ರೈಲುಗಳಲ್ಲಿ , ಮೊದಲ ದಿನವೇ 1.45 ಲಕ್ಷಕ್ಕೂ ಹೆಚ್ಚು ಪ್ರಯಾಣಿಕರು ಪ್ರಯಾಣಿಸಲಿದ್ದಾರೆ


    ಜೂನ್ 01 ರಿಂದ 30, 2020 ರವರೆಗಿನ ಮುಂಗಡ ಕಾಯ್ದಿರಿಸುವಿಕೆ ಅವಧಿಗೆ ಸುಮಾರು 26 ಲಕ್ಷ ಪ್ರಯಾಣಿಕರು ಮುಂಗಡ ಕಾಯ್ದಿರಿಸಿದ್ದಾರೆ


    ಪ್ರಯಾಣಿಕರು ನಿಲ್ದಾಣವನ್ನು 90 ನಿಮಿಷಗಳ ಮುಂಚಿತವಾಗಿ ತಲುಪಬೇಕು ;
    ಮುಂಗಡ ಕಾಯ್ದಿರಿಸಿದ ಖಚಿತ / ಆರ್ ‌ . ಎ . ಸಿ ಟಿಕೆಟ್ ಹೊಂದಿರುವ ಪ್ರಯಾಣಿಕರಿಗೆ ಮಾತ್ರ
    ರೈಲ್ವೆ ನಿಲ್ದಾಣಕ್ಕೆ ಪ್ರವೇಶಿಸಲು ಮತ್ತು ರೈಲು ಹತ್ತಲು ಅವಕಾಶವಿರುತ್ತದೆ


    ಶ್ರಮಿಕ್ ವಿಶೇಷ ರೈಲುಗಳು ಮತ್ತು ಮೇ 12 ರಿಂದ ಪ್ರಾರಂಭವಾದ 30 ವಿಶೇಷ ಎ . ಸಿ ರೈಲುಗಳಿಗೆ

    ಹೆಚ್ಚುವರಿಯಾಗಿ ಈ ರೈಲು ಸೇವೆಗಳನ್ನು ಪ್ರಾರಂಭಿಸಲಾಗಿದೆ


    ಕೇಂದ್ರ ಗೃಹ ಸಚಿವಾಲಯದ ಮಾರ್ಗಸೂಚಿಗಳ ಪ್ರಕಾರ ಎಲ್ಲಾ ಪ್ರಯಾಣಿಕರನ್ನು ಕಡ್ಡಾಯವಾಗಿ ಪರೀಕ್ಷಿಸಲಾಗುವುದು


    ಮತ್ತು ಲಕ್ಷಣರಹಿತ ಪ್ರಯಾಣಿಕರಿಗೆ ಮಾತ್ರ ರೈಲು ನಿಲ್ದಾಣ ಪ್ರವೇಶಿಸಲು / ರೈಲು ಹತ್ತಲು ಅವಕಾಶವಿರುತ್ತದೆ


    ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ಮತ್ತು ಕೇಂದ್ರ ಗೃಹ ವ್ಯವಹಾರಗಳ ಸಚಿವಾಲಯಯೊಂದಿಗೆ ಸಮಾಲೋಚಿಸಿದ ನಂತರ ಕೇಂದ್ರ ರೈಲ್ವೆ ಸಚಿವಾಲಯವು ಭಾರತೀಯ ರೈಲ್ವೆಯ ಪ್ರಯಾಣಿಕರ ರೈಲು ಸೇವೆಗಳನ್ನು ಮತ್ತಷ್ಟು ಹೆಚ್ಚಿಸಿ , ಜೂನ್ 1, 2020 ಭಾಗಶಃ ಪುನಃರಾರಂಭಿಸುವುದಾಗಿ ತಿಳಿಸಿದೆ . ಮೊದಲನೇ ದಿನದಲ್ಲಿ ಪ್ರಾರಂಭವಾಗುವ 200 ರೈಲುಗಳಲ್ಲಿ 1.45 ಲಕ್ಷಕ್ಕೂ ಹೆಚ್ಚು ಪ್ರಯಾಣಿಕರು ಪ್ರಯಾಣಿಸಲಿದ್ದಾರೆ . ಭಾರತೀಯ ರೈಲ್ವೆ ಜೂನ್ 01,2020( ಅಂದರೆ ನಾಳೆ ) ರಿಂದ ಕೆಳಗಿನ ಅನುಬಂಧದಲ್ಲಿ ಪಟ್ಟಿ ಮಾಡಿರುವಂತೆ 200 ಪ್ರಯಾಣಿಕರ ರೈಲು ಸೇವೆಗಳ ಕಾರ್ಯಾಚರಣೆಯನ್ನು ಪ್ರಾರಂಭಿಸಲಿದೆ ( ಅನುಬಂಧ / ಪಟ್ಟಿಯ ಲಿಂಕ್ ಕೊನೆಯಲ್ಲಿದೆ ) .


    ಮೇ 01, 2020 ಪ್ರಾರಂಭವಾದ ಈಗಿರುವ ಶ್ರಮಿಕ್ ವಿಶೇಷ ರೈಲುಗಳ ಹಾಗೂ ಮೇ 12, 2020 ರಂದು ಪ್ರಾರಂಭವಾದ 30 ವಿಶೇಷ ಎ . ಸಿ ರೈಲುಗಳ ಸಂಚಾರದ ಹೊರತಾಗಿ ಪ್ರಯಾಣಿಕರ ರೈಲು ಸೇವೆಗಳ ಶ್ರೇಣೀಕೃತ ಪುನಃಸ್ಥಾಪನೆಯ ಪ್ರಮುಖ ಹೆಜ್ಜೆಯಾಗಿ , ಭಾರತೀಯ ರೈಲ್ವೆ ನಾಳೆ ( ಜೂನ್ 01, 2020) ರಂದು 200 ರೈಲುಗಳನ್ನು ಪ್ರಾರಂಭಿಸಲಿದೆ .


    ಈ ರೈಲುಗಳು ಸಾಮಾನ್ಯ ರೈಲುಗಳ ಮಾದರಿಯಲ್ಲಿವೆ . ಇವು ಎ . ಸಿ ಮತ್ತು ನಾನ್ ಎ . ಸಿ ತರಗತಿಗಳ ಭೋಗಿಗಳನ್ನು ಹೊಂದಿರುವ ಸಂಪೂರ್ಣ ಕಾಯ್ದಿರಿಸಿದ ರೈಲುಗಳಾಗಿವೆ . ಜನರಲ್ ( ಜಿ . ಎಸ್ ) ಭೋಗಿಗಳು ಮುಂಗಡ ಕಾಯ್ದಿರಿಸಿದ ಕುಳಿತುಕೊಳ್ಳುವ ಸೌಕರ್ಯಗಳನ್ನು ಮಾತ್ರ ಹೊಂದಿರುತ್ತವೆ . ರೈಲಿನಲ್ಲಿ ಯಾವುದೇ ಕಾಯ್ದಿರಿಸದ ಭೋಗಿಗಳು / ಕೋಚ್ ಇರುವುದಿಲ್ಲ . ಸಾಮಾನ್ಯ ವರ್ಗವಾರು ಶುಲ್ಕವನ್ನು ವಿಧಿಸಲಾಗುತ್ತದೆ ಮತ್ತು ಕಾಯ್ದಿರಿಸಿದ ಜಿ . ಎಸ್ ( ಜನರಲ್ ಸಿಟ್ಟಿಂಗ್ ) ಬೋಗಿಗಳಿಗೆ ಮುಂಗಡವಾಗಿ ಆಸನಗಳನ್ನು ಕಾಯ್ದಿರಿಸಲಾಗಿದೆ , ಕಾಯ್ದಿರಿಸಿದ ರೈಲುಗಳಿಗೆ ಎರಡನೇ ಆಸನ ( 2 ಎಸ್ ) ಶುಲ್ಕ ಮಾತ್ರ ವಿಧಿಸಲಾಗುತ್ತದೆ ಮತ್ತು ಎಲ್ಲಾ ಪ್ರಯಾಣಿಕರಿಗೆ ಆಸನ ನೀಡಲಾಗುವುದು .


    ಐ . ಆರ್ ‌ . ಸಿ . ಟಿ . ಸಿ . ಜಾಲತಾಣ ಅಥವಾ ಮೊಬೈಲ್ ಆ್ಯಪ್ ಮೂಲಕ ರೈಲುಗಳ ಆಸನಗಳ ಟಿಕೆಟ್ ಕಾಯ್ದಿರಿಸಲಾಗುತ್ತಿದೆ . ಇಂದು ಬೆಳಗ್ಗೆ 09.00 ಗಂಟೆಗೆ , ಪ್ರಯಾಣಿಕರ ಒಟ್ಟು ಮುಂಗಡ ಬುಕಿಂಗ್ 25,82,671 ಆಗಿತ್ತು . ಭಾರತೀಯ ರೈಲ್ವೆ ಮೀಸಲಾತಿ ಕೌಂಟರ್ ‌ ಗಳು , ಸಾಮಾನ್ಯ ಸೇವಾ ಕೇಂದ್ರಗಳು ( ಸಿ . ಎಸ್ ‌ . ಸಿ ) ಮತ್ತು ಟಿಕೆಟಿಂಗ್ ಏಜೆಂಟ್ ‌ ಗಳ ಮೂಲಕ ಮೀಸಲಾತಿ ಟಿಕೆಟ್ ಕಾಯ್ದಿರಿಸಲು ಅನುಮತಿ ನೀಡಿದೆ .


    ಈ ಹಿಂದೆ ತಿಳಿಸಿದಂತೆ , ಭಾರತೀಯ ರೈಲ್ವೆ 12.05.2020 ರಿಂದ ಅನ್ವಯವಾಗುವಂತೆ ತನ್ನ 30 ವಿಶೇಷ ರಾಜಧಾನಿ ಮಾದರಿಯ ರೈಲುಗಳಿಗೆ ಸೂಚನೆಗಳನ್ನು ಮಾರ್ಪಡಿಸಿದೆ ಮತ್ತು 01.06.2020 ರಿಂದ 200 ವಿಶೇಷ ಮೇಲ್ ಎಕ್ಸ್ ಪ್ರೆಸ್ ಅನ್ನು ( ಒಟ್ಟು 230 ರೈಲುಗಳು ) ಸೇರಿಸಿ ನೂತನ ಸೂಚನೆ ಜಾರಿಗೊಳಿಸಲಾಗಿದೆ . ಎಲ್ಲಾ 230 ವಿಶೇಷ ರೈಲುಗಳ ಮುಂಗಡ ಕಾಯ್ದಿರಿಸುವ ಅವಧಿಯನ್ನು ( ಎ . ಆರ್ ‌ . ಪಿ ) 30 ದಿನಗಳಿಂದ 120 ದಿನಗಳಿಗೆ ಹೆಚ್ಚಿಸಲು ನಿರ್ಧರಿಸಲಾಗಿದೆ . ಈ ಎಲ್ಲಾ 230 ವಿಶೇಷ ರೈಲುಗಳಲ್ಲಿ ಪಾರ್ಸೆಲ್ ಮತ್ತು ಸಾಮಾನುಗಳನ್ನು ಕಾಯ್ದಿರಿಸಲು ಅನುಮತಿ ನೀಡಲಾಗುತ್ತದೆ . ಈ ಮೇಲಿನ ಬದಲಾವಣೆಗಳನ್ನು ಮೇ 31, 2020 ರ ರೈಲು ಬುಕಿಂಗ್ ದಿನಾಂಕದ 08:00 ಗಂಟೆಯಿಂದ ಜಾರಿಗೆ ತರಲಾಗಿದೆ . ಪ್ರಸ್ತುತ ಬುಕಿಂಗ್ , ದಾರಿ ನಡುವಿನ ನಿಲ್ದಾಣಗಳಿಗೆ ತತ್ಕಾಲ್ ಕೋಟಾ ಹಂಚಿಕೆ ಇತ್ಯಾದಿ ಈ ಹಿಂದಿನ ಸಾಮಾನ್ಯ ರೈಲುಗಳಂತೆಯೇ ಇರುತ್ತದೆ . ಪ್ರಯಾಣ ದಿನಾಂಕ ಜೂನ್ 30, 2020 ಮತ್ತು ಆನಂತರದ ದಿನಗಳ ತತ್ಕಾಲ್ ಟಿಕೆಟ್ ಕಾಯ್ದಿರಿಸುವುದನ್ನು ಜೂನ್ 29, 2020 ರಿಂದ ಮಾಡಬಹುದು . ಭಾರತೀಯ ರೈಲ್ವೆ www.indianrailways.gov.in ವೆಬ್ ‌ ಸೈಟ್ ‌ ನಲ್ಲಿ ಟ್ರಾಫಿಕ್ ಕಮರ್ಷಿಯಲ್ ಡೈರೆಕ್ಟರೇಟ್ ‌ (Traffic Commercial Directorate) ನಲ್ಲಿನ ವಾಣಿಜ್ಯ ಸುತ್ತೋಲೆಗಳ (commercial circulars) ಅಡಿಯಲ್ಲಿ ಈ ಸೂಚನೆಗಳನ್ನು ವೀಕ್ಷಿಸಬಹುದು .


    ರೈಲುಗಳ ಚಾರ್ಟಿಂಗ್ ಮತ್ತು ಬೋರ್ಡಿಂಗ್ :


    ಅಸ್ತಿತ್ವದಲ್ಲಿರುವ ನಿಯಮಗಳ ಪ್ರಕಾರ ಆರ್ ‌ . ಎ . ಸಿ ಮತ್ತು ಕಾಯುವಿಕೆ ಪಟ್ಟಿಯನ್ನು ರಚಿಸಲಾಗುತ್ತದೆ .


    ಯಾವುದೇ ಮುಂಗಡ ಕಾಯ್ದಿರಿಸದ ( ಯು . ಟಿ . ಎಸ್ ) ಟಿಕೆಟ್ ‌ ಗಳನ್ನು ನೀಡಲಾಗುವುದಿಲ್ಲ ಮತ್ತು ಪ್ರಯಾಣದ ಸಮಯದಲ್ಲಿ ಯಾವುದೇ ಪ್ರಯಾಣಿಕರಿಗೆ ಯಾವುದೇ ಟಿಕೆಟ್ ‌ ಗಳನ್ನು ನೀಡಲಾಗುವುದಿಲ್ಲ .


    ಅನುಮತಿಸಲಾಗಿದೆ - ಸಂಪೂರ್ಣ ಕಾಯ್ದಿರಿಸಿದ / ದೃಢೀಕರಿಸಿದ ಮತ್ತು ಆರ್ ‌ . ಎ . ಸಿ ಪ್ರಯಾಣಿಕರ ಜೊತೆಗೆ , ಭಾಗಶಃ ವೇಟ್ ‌ ಲಿಸ್ಟ್ ಮಾಡಿದ ಟಿಕೆಟ್ ಹೊಂದಿರುವವರು ( ಒಂದೇ ಪಿ . ಎನ್ ‌ . ಆರ್ ‌ . ನಲ್ಲಿದ್ದರೆ ಕಾಯ್ದಿರಿಸಿ / ದೃಢೀಕರಿಸಲ್ಪಟ್ಟಿದ್ದರೆ ಮತ್ತು ಡಬ್ಲ್ಯೂ . ಎಲ್ ಪ್ರಯಾಣಿಕರಿಬ್ಬರೂ ) ಸಹ ಅನುಮತಿಸಲಾಗಿದೆ .


    ಅನುಮತಿಸಲಾಗಿಲ್ಲ - ವೇಟ್ ‌ ಲಿಸ್ಟ್ ಮಾಡಿದ ಪ್ರಯಾಣಿಕರು .


    ಪ್ರಯಾಣ ದಿನಾಂಕ 30 ಜೂನ್ , 30 2020 ಮತ್ತು ಆನಂತರದ ದಿನಗಳ ತತ್ಕಾಲ್ ಟಿಕೆಟ್ ಅನ್ನು ಜೂನ್ 29,2020 ರಿಂದ ಕಾಯ್ದಿರಿಸಬಹುದು .


    ನಿಲ್ದಾಣದಿಂದ ರೈಲು ನಿಗದಿತ ನಿರ್ಗಮನಕ್ಕೆ ಕನಿಷ್ಠ 4 ಗಂಟೆಗಳ ಮೊದಲು “ ಮೊದಲ ಚಾರ್ಟ್ ” ಅನ್ನು ಸಿದ್ಧಪಡಿಸಲಾಗುವುದು ಮತ್ತು ನಿಗದಿತ ನಿರ್ಗಮನದ ಕನಿಷ್ಠ 2 ಗಂಟೆಗಳ ಮೊದಲು “ ಎರಡನೇ ಚಾರ್ಟ್ ” ( ಈ ಹಿಂದೆ ಅದು 30 ನಿಮಿಷಗಳು ) ಸಿದ್ಧಪಡಿಸಬೇಕು .


    ಎಲ್ಲಾ ಪ್ರಯಾಣಿಕರನ್ನು ಕಡ್ಡಾಯವಾಗಿ ಪರೀಕ್ಷಿಸಲಾಗುವುದು ಮತ್ತು ಕೋವಿಡ್ 19 ಲಕ್ಷಣರಹಿತ ಪ್ರಯಾಣಿಕರಿಗೆ ಮಾತ್ರ ರೈಲು ನಿಲ್ದಾಣ ಪ್ರವೇಶಿಸಲು / ಹತ್ತಲು ಅವಕಾಶವಿದೆ .


    ಈ ವಿಶೇಷ ಸೇವೆಗಳಲ್ಲಿ ಪ್ರಯಾಣಿಸುವ ಪ್ರಯಾಣಿಕರು ಈ ಕೆಳಗಿನ ಮುನ್ನೆಚ್ಚರಿಕೆಗಳನ್ನು ಗಮನಿಸಬೇಕು :


    1. ಎಲ್ಲಾ ಪ್ರಯಾಣಿಕರು ಪ್ರವೇಶ ಸಂದರ್ಭದಲ್ಲಿ ಮತ್ತು ಪ್ರಯಾಣದ ಸಮಯದಲ್ಲಿ ಮುಖಕವಚ / ಮುಖಗವಸು ( ಗುರಾಣಿ ) ಗಳನ್ನು ಕಡ್ಡಾಯವಾಗಿ ಧರಿಸಬೇಕು .


    2. ನಿಲ್ದಾಣದಲ್ಲಿ ಥರ್ಮಲ್ ಸ್ಕ್ರೀನಿಂಗ್ ಮಾಡಲು ಅನುಕೂಲವಾಗುವಂತೆ ಪ್ರಯಾಣಿಕರು 90 ನಿಮಿಷಗಳ ಮುಂಚಿತವಾಗಿ ನಿಲ್ದಾಣವನ್ನು ತಲುಪಬೇಕು . ಲಕ್ಷಣರಹಿತವಾಗಿ ಕಂಡುಬರುವ ಪ್ರಯಾಣಿಕರಿಗೆ ಮಾತ್ರ ಪ್ರಯಾಣಿಸಲು ಅನುಮತಿ ನೀಡಲಾಗುತ್ತದೆ .


    3. ಪ್ರಯಾಣಿಕರು ಸಾಮಾಜಿಕ ಅಂತರವನ್ನು ಪಾಲಿಸಿ ನಿಯಮ ಕಾಪಾಡಬೇಕು .


    4. ತಮ್ಮ ಅಂತಿಮತಾಣ / ಗಮ್ಯಸ್ಥಾನಕ್ಕೆ ಆಗಮಿಸಿದಾಗ , ಆಯಾಯ ರಾಜ್ಯ / ಕೇಂದ್ರಾಡಳಿಪ್ರದೇಶಗಳು ಸೂಚಿಸಿರುವಂತಹ ಆರೋಗ್ಯ ಶಿಷ್ಠಾಚಾರಗಳನ್ನು ಪ್ರಯಾಣಿಸುವ ಪ್ರಯಾಣಿಕರು ಅನುಸರಿಸಬೇಕಾಗುತ್ತದೆ .


    ರದ್ದತಿ ಮತ್ತು ಮರುಪಾವತಿ ನಿಯಮ :
    ರೈಲ್ವೆ ಪ್ರಯಾಣಿಕರು ( ಟಿಕೆಟ್ ರದ್ದತಿ ಮತ್ತು ಶುಲ್ಕದ ಮರುಪಾವತಿ ) ನಿಯಮಗಳು , 2015 ಪ್ರಯಾಣಿಕರಿಗೆ ಅನ್ವಯವಾಗುತ್ತದೆ . ಪ್ರಯಾಣಿಕರಲ್ಲಿ ಅಧಿಕ ಜ್ವರ ಅಥವಾ ಕೋವಿಡ್ -19 ನ ರೋಗಲಕ್ಷಣ ಕಂಡುಬಂದ ಕಾರಣಗಳಿಂದಾಗಿ ಪ್ರಯಾಣಿಸಲು ಅನುಮತಿಸಿಗದಿದ್ದರೆ , ಶುಲ್ಕ ಮರುಪಾವತಿ ಮಾಡಲಾಗುವುದು .


    ರೈಲ್ವೇ ನಿಲ್ದಾಣದಲ್ಲಿ ರೋಗಲಕ್ಷಣ ಪರೀಕ್ಷೇಯ ಸಮಯದಲ್ಲಿ ಪ್ರಯಾಣಿಕರು ಹೆಚ್ಚಿನ ತಾಪಮಾನ / ಕೋವಿಡ್ - 19 ರೋಗಲಕ್ಷಣಗಳನ್ನು ಇತ್ಯಾದಿಗಳ ಹೊಂದಿದ್ದರೆ , ಮುಂಗಡ ಕಾಯ್ದಿರಿಸಿದ ದೃಢಪಡಿಸಿದ ಟಿಕೆಟ್ ‌ ಗಳನ್ನು ಹೊಂದಿದ್ದರೂ ಸಹ ಆ ಪ್ರಯಾಣಿಕರಿಗೆ ರೈಲಿನಲ್ಲಿ ಪ್ರಯಾಣಿಸಲು ಅವಕಾಶವಿರುವುದಿಲ್ಲ . ಅಂತಹ ಸಂದರ್ಭದಲ್ಲಿ ಪ್ರಯಾಣಿಕರಿಗೆ ಪೂರ್ಣ ಮರುಪಾವತಿ ಮಾಡಲಾಗುವುದು : -


    ಏಕ ಪ್ರಯಾಣಿಕ ರೋಗಲಕ್ಷಣ ಹೊಂದಿರುವ ಪಿ . ಎನ್ ‌ . ಆರ್ ‌ . ನಲ್ಲಿ .


    ತಂಡದ ಟಿಕೆಟ್ ‌ ನಲ್ಲಿ ಒಬ್ಬ ಪ್ರಯಾಣಿಕನು ಪ್ರಯಾಣಿಸಲು ಅನರ್ಹನೆಂದು ಕಂಡುಬಂದಲ್ಲಿ ಮತ್ತು ಅದೇ ಪಿ . ಎನ್ ‌ . ಆರ್ ‌ . ನಲ್ಲಿರುವ ಇತರ ಎಲ್ಲಾ ಪ್ರಯಾಣಿಕರು ಆ ಸಂದರ್ಭದಲ್ಲಿ ಪ್ರಯಾಣಿಸಲು ಬಯಸುವುದಿಲ್ಲವಾದರೆ ಎಲ್ಲಾ ಪ್ರಯಾಣಿಕರಿಗೆ ಪೂರ್ಣ ಮರುಪಾವತಿ ಮಾಡಲಾಗುವುದು .


    ತಂಡದ ಟಿಕೆಟ್ ‌ ನಲ್ಲಿ ಒಬ್ಬ ಪ್ರಯಾಣಿಕನು ಪ್ರಯಾಣಿಸಲು ಅನರ್ಹನೆಂದು ಕಂಡುಬಂದಲ್ಲಿ , ಆದರೆ ಪಿ . ಎನ್ ‌ . ಆರ್ ‌ . ನಲ್ಲಿರುವ ಇತರ ಪ್ರಯಾಣಿಕರು ಆ ಸಂದರ್ಭದಲ್ಲಿ ಪ್ರಯಾಣಿಸಲು ಬಯಸಿದರೆ ಪ್ರಯಾಣಕ್ಕೆ ಅವಕಾಶವಿಲ್ಲದ ಪ್ರಯಾಣಿಕರಿಗೆ ಸಂಪೂರ್ಣ ಶುಲ್ಕ ಮರುಪಾವತಿ ಮಾಡಲಾಗುತ್ತದೆ .


    ಮೇಲಿನ ಎಲ್ಲಾ ಪ್ರಕರಣಗಳಿಗೆ ಸಂಬಂಧಿಸಿದಂತೆ , ರೈಲ್ವೇ ನಿಲ್ದಾಣದ ಪ್ರವೇಶ / ತಪಾಸಣೆ / ಪರೀಕ್ಷೆ ( ಸ್ಕ್ರೀನಿಂಗ್ ) ಪಾಯಿಂಟ್ ‌ ನಲ್ಲಿ “ ಜ್ವರ ಅಥವಾ ಕೋವಿಡ್ -19 ರ ಲಕ್ಷಣಗಳಿಂದಾಗಿ ಪ್ರಯಾಣಿಸಲು ಅನುಮತಿಸದ ಪ್ರಯಾಣಿಕರ ಸಂಖ್ಯೆ ಒಂದು ಅಥವಾ ಹೆಚ್ಚಿನ ಪ್ರಯಾಣಿಕರು ” ಎಂದು ಪ್ರಯಾಣಿಕರಿಗೆ ಟಿ . ಟಿ . ಇ . ಪ್ರಮಾಣಪತ್ರಗಳನ್ನು ನೀಡುತ್ತಾರೆ

      * . ಟಿ . ಇ . ಪ್ರಮಾಣಪತ್ರಗಳನ್ನು ಪಡೆದ ನಂತರ , ಪ್ರಯಾಣಿಸದ ಪ್ರಯಾಣಿಕರ ಮರುಪಾವತಿಗಾಗಿ ಪ್ರಯಾಣದ ದಿನಾಂಕದಿಂದ 10 ದಿನಗಳ ಳಗಾಗಿ ಟಿ . ಡಿ . ಆರ್ . ಅನ್ನು ಸಲ್ಲಿಸಬೇಕಾಗುತ್ತದೆ .

    ಅಡುಗೆ :
    ಟಿಕೆಟು ದರದಲ್ಲಿ / ಶುಲ್ಕದಲ್ಲಿ ಯಾವುದೇ ಅಡುಗೆ ಶುಲ್ಕವನ್ನು ಸೇರಿಸಲಿಲ್ಲ . ಪೂರ್ವ ಪಾವತಿಸಿದ ಊಟದ ಬುಕಿಂಗ್ , ಇ - ಕ್ಯಾಟರಿಂಗ್ ಅನ್ನು ಸ್ಥಗಿತ / ನಿಷ್ಕ್ರಿಯಗೊಳಿಸಲಾಗುತ್ತದೆ . ಆದರೂ , ಪ್ಯಾಂಟ್ರಿ ಭೋಗಿಯನ್ನು ಲಗತ್ತಿಸಲಾದ ಸೀಮಿತ ರೈಲುಗಳಲ್ಲಿ ಮಾತ್ರ ಸೀಮಿತ ತಿನ್ನಬಹುದಾದ ಮತ್ತು ಪ್ಯಾಕೇಜ್ ಮಾಡಿದ ಕುಡಿಯುವ ನೀರನ್ನು ಪಾವತಿ ಆಧಾರದ ಮೇಲೆ ಐ . ಆರ್ . ಸಿ . ಟಿ . ಸಿ ಒದಗಿಸುತ್ತದೆ . ಟಿಕೆಟ್ ಕಾಯ್ದಿರಿಸುವ ಸಮಯದಲ್ಲಿ ಈ ವ್ಯತಿರಿಕ್ತ ಪರಿಣಾಮಗಳ / ಬದಲಾವಣೆಗಳ ಮಾಹಿತಿಯನ್ನು ಪ್ರಯಾಣಿಕರಿಗೆ ಲಭ್ಯವಾಗುವಂತೆ ವ್ಯವಸ್ಥೆ ಮಾಡಲಾಗಿದೆ . ಪ್ಯಾಸೆಂಜರ್ ‌ ಗಳಿಗೆ ತಮ್ಮದೇ ಆದ ಆಹಾರ ಮತ್ತು ಕುಡಿಯುವ ನೀರನ್ನು ಜೊತೆಯಲ್ಲಿ ಸಾಗಿಸಲು ಅವಕಾಶ ನೀಡಿದ್ದು , ಈ ಕ್ರಮವನ್ನು ರೈಲ್ವೇ ಪ್ರೋತ್ಸಾಹಿಸುತ್ತದೆ . ರೈಲ್ವೆ ನಿಲ್ದಾಣಗಳಲ್ಲಿನ ಎಲ್ಲಾ ಸ್ಥಿರ ಅಡುಗೆಶಾಲೆ ಮತ್ತು ಮಾರಾಟ ಘಟಕಗಳು ( ಬಹುಪಯೋಗಿ ಮಳಿಗೆಗಳು , ಪುಸ್ತಕ ಮಳಿಗೆಗಳು , ಇತರೆ / ರಸಾಯನಶಾಸ್ತ್ರಜ್ಞರ ಮಳಿಗೆಗಳು ) ಮುಕ್ತವಾಗಿ ತೆರೆದಿರುತ್ತವೆ . ಫುಡ್ ಪ್ಲಾಜಾ ಮತ್ತು ಉಪಹಾರ / ರಿಫ್ರೆಶ್ ‌ ಮೆಂಟ್ ಕೋಣೆಗಳು ಇತ್ಯಾದಿಗಳ ಸಂದರ್ಭದಲ್ಲಿ , ಆಹಾರ ಪೊಟ್ಟಣ / ಬೇಯಿಸಿದ ವಸ್ತುಗಳನ್ನು ಖರೀದಿಸಿ ತೆಗೆದುಕೊಂಡು ಹೋಗಬಹುದು ವಿನಹಃ ಬೇಯಿಸಿದ ವಸ್ತುಗಳನ್ನು ಕುಳಿತು ತಿನ್ನುವ ಆಹಾರ ವ್ಯವಸ್ಥೆಗೆ ಮಾತ್ರ ಅನುಮತಿಯಿಲ್ಲ .


    ಲಿನಿನ್ ಮತ್ತು ಕಂಬಳಿ : ರೈಲಿನೊಳಗೆ ಯಾವುದೇ ಲಿನಿನ್ , ಕಂಬಳಿ ಮತ್ತು ಪರದೆಗಳನ್ನು ಒದಗಿಸುವುದಿಲ್ಲ . ಪ್ರಯಾಣಕ್ಕಾಗಿ ತಮ್ಮದೇ ಆದ ಲಿನಿನ್ ಹೊದಿಕೆಗಳನ್ನು ಸಾಗಿಸಲು ಪ್ರಯಾಣಿಕರಿಗೆ ಸೂಚಿಸಲಾಗಿದೆ . ಹಾಗಾಗಿ , ಎ . ಸಿ ಬೋಗಿಗಳೊಳಗಿನ ತಾಪಮಾನವನ್ನು ಈ ಉದ್ದೇಶದಿಂದ ಸೂಕ್ತವಾಗಿ ನಿಯಂತ್ರಣದಲ್ಲಿ ಇಡಲಾಗುತ್ತದೆ .


    ರೈಲ್ವೆ ನಿಲ್ದಾಣಗಳಲ್ಲಿ ಪ್ರಯಾಣಿಕರ ಮುಖಾಮುಖಿ ಚಲನೆ ಇರದಂತೆ ಕಾರ್ಯಸಾಧ್ಯವಾದ ಮಟ್ಟಿಗೆ , ಪ್ರತ್ಯೇಕ ಪ್ರವೇಶ ಮತ್ತು ನಿರ್ಗಮನ ದ್ವಾರಗಳನ್ನು ಏರ್ಪಡಿಸಲಾಗಿದೆ . ಈ ಕುರಿತು ವ್ಯವಸ್ಥೆ ಮಾಡಲು ಮತ್ತು ದೃಢಪಡಿಸಿ / ಖಚಿತಪಡಿಸಿಕೊಳ್ಳಲು ವಲಯ ರೈಲ್ವೆಗೆ ಸೂಚನೆ ನೀಡಲಾಗಿದೆ . ನಿಲ್ದಾಣಗಳು ಮತ್ತು ರೈಲುಗಳಲ್ಲಿನ ಪ್ರಮಾಣಿತ ಸಾಮಾಜಿಕ ಅಂತರದ ಮಾರ್ಗಸೂಚಿಗಳಂತೆ ಸುರಕ್ಷತೆ , ಸುಭದ್ರತೆ ಮತ್ತು ನೈರ್ಮಲ್ಯ ಶಿಷ್ಠಾಚಾರಗಳನ್ನು ಏರ್ಪಡಿಸಿ ಅತಿ ಸನಿಹದಿಂದ ಮೇಲ್ವಿಚಾರಣೆ ಮಾಡಿ , ಗಮನಿಸಲು ವಲಯ ರೈಲ್ವೆಗೆ ಮಾರ್ಗದರ್ಶನ ನೀಡಲಾಗಿದೆ .


    ಎಲ್ಲಾ ಪ್ರಯಾಣಿಕರು “ ಆರೋಗ್ಯ ಸೆತು ” ಮೊಬೈಲ್ ಅಪ್ಲಿಕೇಶನ್ ಅನ್ನು ಡೌನ್ ‌ ಲೋಡ್ ಮಾಡಿ ಕಡ್ಡಾಯವಾಗಿ ಬಳಸಬೇಕು . ಪ್ರಯಾಣ ಸಣದರ್ಭದಲ್ಲಿ ಜೊತೆಗೆ ಕಡಿಮೆ ಸಾಮಾನುಗಳೊಂದಿಗೆ ಪ್ರಯಾಣಿಸಲು ಎಲ್ಲಾ ಪ್ರಯಾಣಿಕರಿಗೆ ಸೂಚಿಸಲಾಗಿದೆ .


    ಅನುಬಂಧ ಪಟ್ಟಿಯ ಕೊಂಡಿ


    ***

    
    
    (Release ID: 1628502) Visitor Counter : 11
    
    
      Read this release in: Punjabi , Assamese , English , Hindi , Tamil , Telugu , Malayalam , Urdu , Marathi , Manipuri , Bengali , Odia
    
    
    

  
  
  
  
  
  
  
*