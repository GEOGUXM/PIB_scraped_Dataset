      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಆಯುಷ್ಮಾನ್ ಭಾರತ್ ಪ್ರಧಾನಮಂತ್ರಿ ಜನ ಆರೋಗ್ಯ ಯೋಜನೆ ಅಡಿ ಒಂದು ಕೋಟಿ ಚಿಕಿತ್ಸೆ
      Posted On: 21 MAY 2020 6:16PM by PIB Bengaluru


    ಆಯುಷ್ಮಾನ್ ಭಾರತ್ ಪ್ರಧಾನಮಂತ್ರಿ ಜನ ಆರೋಗ್ಯ ಯೋಜನೆ ಅಡಿ ಒಂದು ಕೋಟಿ ಚಿಕಿತ್ಸೆ
    
    “ ಆಯುಷ್ಮಾನ್ ಭಾರತ್ ; ಒಂದು ಕೋಟಿ ಚಿಕಿತ್ಸೆ ಮತ್ತು ಆನಂತರ ” ಈ ಮೈಲಿಗಲ್ಲು ದಾಟಿದ ಅಂಗವಾಗಿ ಆಯೋಜಿಸಿದ್ದ ವೆಬಿನಾರ್ ಉದ್ದೇಶಿಸಿ ಮಾತನಾಡಿದ ಡಾ . ಹರ್ಷವರ್ಧನ್


    ಭಾರತ ಸರ್ಕಾರದ ಮಹತ್ವಾಕಾಂಕ್ಷೆಯ ಆರೋಗ್ಯ ಖಾತ್ರಿ ಯೋಜನೆ - ಆಯುಷ್ಮಾನ್ ಭಾರತ್ ಪ್ರಧಾನಮಂತ್ರಿ ಜನ ಆರೋಗ್ಯ ಯೋಜನೆ ( ಎಬಿ - ಪಿಎಂಜೆಎವೈ ) ಅಡಿ ಇಂದು ಒಂದು ಕೋಟಿ ಚಿಕಿತ್ಸೆಗಳನ್ನು ಪೂರೈಸಿದೆ . ಈ ಮಹತ್ವದ ಮೈಲಿಗಲ್ಲು ಸಾಧಿಸಿದ ಅಂಗವಾಗಿ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ . ಹರ್ಷವರ್ಧನ್ ಅವರು ಸಾರ್ವಜನಿಕ ಆರೋಗ್ಯ ವಿಚಾರಗಳ ಕುರಿತಂತೆ ಮುಕ್ತ ಸಂವಾದ ನಡೆಸುವ ವೆಬಿನಾರ್ ಸರಣಿ ‘ ಆರೋಗ್ಯ ಧಾರಾ ’ ದ ಮೊದಲ ಆವೃತಿಗೆ ಚಾಲನೆ ನೀಡಿದರು . ಇಂದಿನ ವೆಬಿನಾರ್ ನ ಶೀರ್ಷಿಕೆ “ ಆಯುಷ್ಮಾನ್ ಭಾರತ್ : ಒಂದು ಕೋಟಿ ಚಿಕಿತ್ಸೆಗಳು ಮತ್ತು ಆನಂತರ ” ಎಂಬುದಾಗಿತ್ತು . ವೆಬಿನಾರ್ ನಲ್ಲಿ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಖಾತೆ ಸಹಾಯಕ ಸಚಿವ ಶ್ರೀ ಅಶ್ವಿನಿ ಕುಮಾರ್ ಚೌಬೆ ಕೂಡ ಭಾಗವಹಿಸಿದ್ದರು .


    ಎನ್ಎಚ್ಎ ಸಿಇಒ ಡಾ . ಇಂದು ಭೂಷಣ್ ಅವರು , ಎಬಿ - ಪಿಎಂಜೆಎವೈ ಸಾಧನೆ ಕುರಿತಂತೆ ಪ್ರಾತ್ಯಕ್ಷಿಕೆ ನೀಡಿದರು ಮತ್ತು ಮುಂದಿರುವ ಪಯಣದ ಬಗ್ಗೆ ಚರ್ಚಿಸಿದರು . ಈ ವೆಬಿನಾರ್ ಅನ್ನು ರಾಷ್ಟ್ರೀಯ ಆರೋಗ್ಯ ಪ್ರಾಧಿಕಾರದ ಎಲ್ಲ ಅಧಿಕೃತ ಸಾಮಾಜಿಕ ಮಾಧ್ಯಮ ಪುಟಗಳ ಮೂಲಕ ವೆಬ್ ಕಾಸ್ಟ್ ಮಾಡಲಾಯಿತು ಮತ್ತು ಎಲ್ಲ ಸಾರ್ವಜನಿಕರಿಗೆ ಮುಕ್ತವಾಗಿ ವೀಕ್ಷಿಸಲು ಅವಕಾಶವಿತ್ತು .


    ಈ ಸಂದರ್ಭದಲ್ಲಿ ಮಾತನಾಡಿದ ಡಾ . ಹರ್ಷವರ್ಧನ್ ಅವರು , “ ಆಯುಷ್ಮಾನ್ ಭಾರತ್ ಪಿಎಂಜೆಎವೈ ಯೋಜನೆ ಆರಂಭವಾಗಿ ಎರಡು ವರ್ಷದೊಳಗೆ ದೇಶದ ಬಡಕುಟುಂಬಗಳ ರೋಗಿಗಳಿಗೆ ಒಂದು ಕೋಟಿ ಚಿಕಿತ್ಸೆಗಳನ್ನು ನೀಡುವ ಮೂಲಕ ಮಹತ್ವದ ಮೈಲಿಗಲ್ಲು ಸ್ಥಾಪಿಸಿದೆ . ಈ ಚಿಕಿತ್ಸೆಗಳ ಮೌಲ್ಯ 13,412 ಕೋಟಿ ರೂ . ಗಳು ಈ ಮೊತ್ತವನ್ನು 21,565 ನೋಂದಾಯಿತ ಸಾರ್ವಜನಿಕ ಮತ್ತು ಖಾಸಗಿ ಆಸ್ಪತ್ರೆಗಳ ಸಂಪರ್ಕ ಜಾಲಕ್ಕೆ ನೀಡಲಾಗಿದೆ ” ಎಂದರು . ಆಯುಷ್ಮಾನ್ ಭಾರತ್ ತನ್ನೆಲ್ಲಾ ಮಾನವೀಯ ಧೋರಣೆಗಳೊಂದಿಗೆ ಮುಂದುವರಿಯಲಿದೆ ಮತ್ತು ಮುಂದಿನ ತಿಂಗಳುಗಳು ಮತ್ತು ವರ್ಷಗಳಲ್ಲಿ ಅದು ಆರೋಗ್ಯಕ್ಕೆ ಸಂಬಂಧಿಸಿದ ಎಲ್ಲ ಸವಾಲುಗಳನ್ನು ಎದುರಿಸಲಿದೆ ’’ ಎಂದು ಹೇಳಿದರು .


    ಅಲ್ಲದೆ ಅವರು , “ ಆಯುಷ್ಮಾನ್ ಭಾರತ್ ಪ್ರಧಾನಮಂತ್ರಿ ಜನ ಆರೋಗ್ಯ ಯೋಜನೆ , ನಮ್ಮ ಸರ್ಕಾರದ ಮಹತ್ವಾಕಾಂಕ್ಷೆಯ ಆರೋಗ್ಯ ಖಾತ್ರಿ ಯೋಜನೆಯಾಗಿದೆ . ಇದನ್ನು 2018 ರಲ್ಲಿ ಆರಂಭಿಸಲಾಯಿತು . ಇದರಲ್ಲಿ ಸಮಾಜದ ಬಡ ಹಾಗೂ ದುರ್ಬಲ ವರ್ಗದ ಭಾರತೀಯರಿಗೆ ತೃತೀಯ ಹಂತದ ಆರೋಗ್ಯ ರಕ್ಷಣಾ ಸೇವೆಗಳನ್ನು ಒದಗಿಸಲಾಗುವುದು . ಪ್ರತಿ ವರ್ಷ ಪ್ರತಿ ಕುಟುಂಬಕ್ಕೆ 5 ಲಕ್ಷ ರೂ . ಗಳವರೆಗೆ ಆರೋಗ್ಯ ವ್ಯಾಪ್ತಿ ಹೊಂದಿರುತ್ತದೆ . ಇದರ ಉದ್ದೇಶ ದೇಶದ ಬಡ ಹಾಗೂ ದುರ್ಬಲ ವರ್ಗದ 10.74 ಕೋಟಿಗೂ ಅಧಿಕ ಕುಟುಂಬಗಳಿಗೆ ಆರ್ಥಿಕ ಅಪಾಯದ ರಕ್ಷಣೆಯನ್ನು ಖಾತ್ರಿಪಡಿಸುವುದಾಗಿದೆ ಮತ್ತು ಭಾರತದಲ್ಲಿ ಸಾರ್ವತ್ರಿಕ ಆರೋಗ್ಯ ವ್ಯಾಪ್ತಿ ಸಾಧಿಸುವ ನಿಟ್ಟಿನಲ್ಲಿ ಮಹತ್ವದ ಹೆಜ್ಜೆಯಾಗಿದೆ ” ಎಂದು ಹೇಳಿದರು .


    ಯೋಜನೆಯನ್ನು ಪರಿಣಾಮಕಾರಿಯಾಗಿ ಜಾರಿಗೊಳಿಸಿರುವ ವಿಶೇಷವಾಗಿ ಕೋವಿಡ್ - 19 ನಂತಹ ಸಂಕಷ್ಟದ ಸಮಯದಲ್ಲೂ ಯೋಜನೆ ಜಾರಿಗೆ ಪ್ರಾಮಾಣಿಕ ಪ್ರಯತ್ನ ನಡೆಸುತ್ತಿರುವ ಎಲ್ಲ ರಾಜ್ಯಗಳಿಗೆ ಸಚಿವರು ಕೃತಜ್ಞತೆಗಳನ್ನು ಸಲ್ಲಿಸಿದರು . “ ಭಾರತ ಸರ್ಕಾರ ಎಲ್ಲ 53 ಕೋಟಿ ಆಯುಷ್ಮಾನ್ ಭಾರತ್ ಎಬಿ - ಪಿಎಂಜೆಎವೈ ಫಲಾನುಭವಿಗಳಿಗೆ ಉಚಿತವಾಗಿ ಕೋವಿಡ್ - 19 ಚಿಕಿತ್ಸೆ ಮತ್ತು ಪರೀಕ್ಷೆ ಸೇವೆಯನ್ನು ವಿಸ್ತರಿಸಲು ನಿರಂತರ ಪ್ರಯತ್ನಗಳನ್ನು ನಡೆಸಿದೆ ಮತ್ತು ಸಾರ್ವತ್ರಿಕ ಆರೋಗ್ಯ ವ್ಯಾಪ್ತಿಗೆ ಒಳಪಡಿಸಲು ಭಾರತ ಸರ್ಕಾರ ತನ್ನೆಲ್ಲಾ ಸಂಕಲ್ಪ ಮತ್ತು ಸಾಮರ್ಥ್ಯವನ್ನು ಬಲವರ್ಧನೆ ಮಾಡುತ್ತಿದೆ . ಪ್ರತಿಯೊಬ್ಬ ಆರೋಗ್ಯ ಕಾರ್ಯಕರ್ತರು ಮತ್ತು ಎಲ್ಲ ನೋಂದಾಯಿತ ಆಸ್ಪತ್ರೆಗಳ ಅವಿರತ ಪ್ರಯತ್ನಗಳಿಂದಾಗಿ ಒಂದು ಕೋಟಿ ಚಿಕಿತ್ಸೆಗಳನ್ನು ನೀಡುವ ಸಾಧನೆ ಮಾಡಲು ಸಹಾಯಕವಾಗಿದೆ ” ಎಂದು ಹೇಳಿದರು .


    ಇದೇ ಸಂದರ್ಭದಲ್ಲಿ ಡಾ . ಹರ್ಷವರ್ಧನ್ ಅವರು , ‘ ಆಸ್ಕ್ ಆಯುಷ್ಮಾನ್ ’ ಎಂಬ ವಾಟ್ಸ್ ಅಪ್ ಚಾಟ್ ಬಾಟ್ ಅನ್ನು ಉದ್ಘಾಟಿಸಿದರು . ದಿನದ 24 ಗಂಟೆಗಳು ಕಾರ್ಯ ನಿರ್ವಹಿಸುವ ಕೃತಕ ಬುದ್ಧಿಮತ್ತೆ ಆಧರಿಸಿದ ಇದು , ಎಬಿ - ಪಿಎಂಜೆಎವೈ ಯೋಜನೆಯ ನಾನಾ ಆಯಾಮಗಳ ಬಗ್ಗೆ ಅಂದರೆ ಯೋಜನೆಯ ಪ್ರಯೋಜನಗಳು , ಯೋಜನೆಯ ಅಂಶಗಳು , ಇ - ಕಾರ್ಡ್ ಮಾಡಿಸುವ ವಿಧಾನ , ಸಮೀಪದ ನೋಂದಾಯಿತ ಆಸ್ಪತ್ರೆಯನ್ನು ಗುರುತಿಸುವುದು , ಪ್ರತಿಕ್ರಿಯೆಯನ್ನು ಹಂಚಿಕೊಳ್ಳುವುದು ಮತ್ತು ಕುಂದುಕೊರತೆಗಳನ್ನು ದಾಖಲಿಸುವ ಪ್ರಕ್ರಿಯೆ ಬಗ್ಗೆ ಮಾಹಿತಿ ಒದಗಿಸಲಿದೆ . ಈ ಚಾಟ್ ಬಾಟ್ ನ ಮತ್ತೊಂದು ಪ್ರಮುಖ ಅಂಶವೆಂದರೆ ಇದು ಹಿಂದಿ ಮತ್ತು ಇಂಗ್ಲಿಷ್ ಭಾಷೆಗಳಲ್ಲಿ ಪ್ರತಿಕ್ರಿಯಿಸುವ ಸಾಮರ್ಥ್ಯ ಹೊಂದಿದೆ ಮತ್ತು ಇದು ಬಳಕೆದಾರರು ಟೈಪ್ ಮಾಡಿದ ವಿಷಯವನ್ನು ಮಾತನ್ನಾಗಿ ಪರಿವರ್ತಿಸುವ ಅಂಶ ಹೊಂದಿದೆ ಮತ್ತು ಇದನ್ನು ಎಲ್ಲ ಪ್ರಮುಖ ಸಾಮಾಜಿಕ ಮಾಧ್ಯಮ ವೇದಿಕೆಗಳಲ್ಲಿ ಸಾರ್ವತ್ರಿಕವಾಗಿ ಬಳಸಬಹುದಾಗಿದೆ .


    ಅಲ್ಲದೆ ಕೇಂದ್ರ ಸಚಿವರು ಇದೇ ವೇಳೆ “ ಆಸ್ಪತ್ರೆ ಶ್ರೇಯಾಂಕ ಡ್ಯಾಶ್ ಬೋರ್ಡ್ ” ಗೆ ಚಾಲನೆ ನೀಡಿದರು . ಇದು ಫಲಾನುಭವಿಗಳ ಪ್ರತಿಕ್ರಿಯೆ ಆಧರಿಸಿ ನೋಂದಾಯಿತ ಆಸ್ಪತ್ರೆಗಳಿಗೆ ಶ್ರೇಯಾಂಕ ನೀಡುವ ಮಹತ್ವದ ಹೆಜ್ಜೆಯಾಗಿದೆ . ಈ ಶ್ರೇಯಾಂಕದಿಂದ ಎನ್ಎಚ್ಎ ಸಾಕ್ಷ್ಯವನ್ನು ಆಧರಿಸಿ , ಗುಣಮಟ್ಟ ವೃದ್ಧಿಗೆ ನಿರ್ಧಾರಗಳನ್ನು ಕೈಗೊಳ್ಳಲು ಸಹಾಯಕವಾಗುತ್ತದೆ ಮತ್ತು ಎಲ್ಲಾ ನೋಂದಾಯಿತ ಸೌಕರ್ಯಗಳಿಗೆ ಆರೋಗ್ಯ ಆರೈಕೆ ಮಾನದಂಡಗಳನ್ನು ನಿಗದಿಪಡಿಸಲು ಮತ್ತು ಫಲಾನುಭವಿಗಳ ಅನುಭವವನ್ನು ಮತ್ತಷ್ಟು ಸುಧಾರಿಸಲು ಸಾಧ್ಯವಾಗುತ್ತದೆ .


    ಡಾ . ಹರ್ಷವರ್ಧನ್ ಅವರು , ಎಬಿ - ಪಿಎಂಜೆಎವೈ ಒಂದು ಕೋಟಿ ಚಿಕಿತ್ಸೆಗಳನ್ನು ನೀಡಿದ ಅಂಗವಾಗಿ “ ಎಬಿ - ಪಿಎಂಜೆಎವೈ ಫಲಾನುಭವಿ ಇ - ಕಾರ್ಡ್ ” ವಿಶೇಷ ಆವೃತ್ತಿಯನ್ನು ಬಿಡುಗಡೆ ಮಾಡಿದರು . ಅಲ್ಲದೆ , ಹಿಂದಿ ಆವೃತ್ತಿಯ ಆಯುಷ್ಮಾನ್ ಭಾರತ್ ಪಿಎಂಜೆಎವೈ ವೆಬ್ ಸೈಟ್ ಅನ್ನೂ ಸಹ ಬಿಡುಗಡೆ ಮಾಡಿದರು . ಇದು ಬಳಕೆದಾರರ ಸ್ನೇಹಿಯಾಗಿದ್ದು , ಅತ್ಯಂತ ಪರಿಣಾಮಕಾರಿಯಾಗಿ ಜನಸಮೂಹಕ್ಕೆ ಅಗತ್ಯ ಮಾಹಿತಿಯನ್ನು ಒದಗಿಸಲಿದೆ .


    ಶ್ರೀ ಅಶ್ವಿನಿ ಕುಮಾರ್ ಚೌಬೆ ತಮ್ಮ ಭಾಷಣದಲ್ಲಿ ಎಂಒಎಚ್ಎಫ್ ಡಬ್ಲ್ಯೂ ಮತ್ತು ಎನ್ಎಚ್ಎ ನಿರಂತರವಾಗಿ ಎಲ್ಲ ಬಗೆಯ ಪರೀಕ್ಷೆಗಳು , ಚಿಕಿತ್ಸೆಗಳು ಮತ್ತು ಆಸ್ಪತ್ರೆಗಳ ಮಾಹಿತಿಯನ್ನು ಹಂಚಿಕೊಳ್ಳುತ್ತಿರುವುದೂ ಹಾಗೂ ಅಭಿವೃದ್ಧಿಗೊಳಿಸುತ್ತಿರುವುದರಿಂದ ಮತ್ತು ಫಲಾನುಭವಿಗಳಿಗೆ ಸೂಕ್ತ ಮಾರ್ಗಸೂಚಿ ಹಾಗೂ ಮಾಹಿತಿ ಒಳನೋಟ ನೀಡುತ್ತಿರುವುದರಿಂದ ಕೋವಿಡ್ - 19 ಕುರಿತಂತೆ ಸುತ್ತಮುತ್ತಲಿನ ಮಿಥ್ಯೆಗಳನ್ನು ಮತ್ತು ವದಂತಿಗಳನ್ನು ದೂರಮಾಡಲು ಹೆಚ್ಚಿನ ಸಹಾಯಕವಾಗಿದೆ ಎಂದರು .


    ನೀತಿ ಆಯೋಗದ ಸದಸ್ಯ ( ಆರೋಗ್ಯ ) ಡಾ . ವಿನೋದ್ ಪಾಲ್ , ಎಬಿ - ಪಿಎಂಜೆಎವೈ 2018 ರಲ್ಲಿ ಆರಂಭವಾದಾಗಿನಿಂದ ಸಮಾಜದ ಬಡ ಮತ್ತು ದುರ್ಬಲ ವರ್ಗದ ಭಾರತೀಯರಿಗೆ ಮೂರನೇ ಹಂತದ ಚಿಕಿತ್ಸೆಗಳನ್ನು ಕೈಗೆಟಕುವ ದರದ ರೂಪದಲ್ಲಿ ಒದಗಿಸುತ್ತಿದೆ . ಪಿಎಂಜೆಎವೈ ಗುರಿ ಎಂದರೆ 10 ಕೋಟಿಗೂ ಅಧಿಕ ಬಡವರಿಗೆ ಹಾಗೂ ದುರ್ಬಲ ವರ್ಗದ ಕುಟುಂಬಗಳಿಗೆ ಆರ್ಥಿಕ ಅಪಾಯದಿಂದ ರಕ್ಷಣೆಯನ್ನು ಖಾತ್ರಿಪಡಿಸುವುದಾಗಿದೆ ಮತ್ತು ಇದರಿಂದ ಭಾರತದಲ್ಲಿ ಸಾರ್ವತ್ರಿಕ ಆರೋಗ್ಯ ವ್ಯಾಪ್ತಿಯನ್ನು ಸಾಧಿಸುವ ನಿಟ್ಟಿನಲ್ಲಿ ಪ್ರಮುಖ ಹೆಜ್ಜೆಯಾಗಿದೆ ಎಂದರು .


    ಶ್ರೀಮತಿ ಇಂದು ಭೂಷಣ್ , ಎನ್ಎಚ್ಎ , ಈ ಸಂದರ್ಭವನ್ನು ಮಾಹಿತಿ ತಂತ್ರಜ್ಞಾನ ವ್ಯವಸ್ಥೆಯ ಸಮರ್ಪಕ ಬಳಕೆಗೆ ನೈಪುಣ್ಯತೆ ಮತ್ತು ಖಾಸಗಿ ವಲಯದ ಸಂಪರ್ಕ ಜಾಲದ ಬೆಂಬಲವನ್ನು ಪಡೆದುಕೊಂಡಿದೆ . ಭಾರತ ಸರ್ಕಾರ , ಎಲ್ಲ ರೀತಿಯಲ್ಲೂ ಸಜ್ಜಾಗಿದ್ದು , ರಾಷ್ಟ್ರೀಯ ಕೋವಿಡ್ ಸಹಾಯವಾಣಿ ಸಂಖ್ಯೆ 1075 ರ ಮೂಲಕ ನಿರ್ವಹಣೆಗೆ ಕ್ರಮಗಳನ್ನು ಕೈಗೊಂಡಿದ್ದು , ಅದರ ಮೂಲಕ ಕೋವಿಡ್ - 19 ಪಾಸಿಟಿವ್ ರೋಗಿಗಳು ಮತ್ತು ಅವರ ಕುಟುಂಬದಿಂದ ಸಹಸ್ರಾರು ಕರೆಗಳನ್ನು ಮಾಡಲಾಗಿದೆ ಎಂದರು .


    ***

    
    
    (Release ID: 1625880) Visitor Counter : 22
    
    
      Read this release in: Punjabi , Telugu , Assamese , English , Urdu , Marathi , Hindi , Manipuri , Odia , Tamil , Malayalam