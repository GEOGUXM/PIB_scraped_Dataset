      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ನಝಾಫ್ಘರ್ ನ ಚೌಧರಿ ಬ್ರಹ್ಮ ಪ್ರಕಾಶ ಆಯುರ್ವೇದ ಚರಕ ಸಂಸ್ಥಾನದ ಕೋವಿಡ್ -19 ಮೀಸಲು ಆರೋಗ್ಯ ಕೇಂದ್ರಕ್ಕೆ ಡಾ. ಹರ್ಷವರ್ಧನ್ ಭೇಟಿ
      Posted On: 24 MAY 2020 7:21PM by PIB Bengaluru


    ನಝಾಫ್ಘರ್ ನ ಚೌಧರಿ ಬ್ರಹ್ಮ ಪ್ರಕಾಶ ಆಯುರ್ವೇದ ಚರಕ ಸಂಸ್ಥಾನದ


    ಕೋವಿಡ್ - 19 ಮೀಸ ಲು ಆರೋಗ್ಯ ಕೇಂದ್ರಕ್ಕೆ ಡಾ . ಹರ್ಷವರ್ಧನ್ ಭೇಟಿ


    ಸಿ . ಬಿ . ಪಿ . ಎ . ಸಿ . ಎಸ್ . ಆಯುರ್ವೇದ ಮೂಲಕ ಕೋವಿಡ್ ರೋಗಿಗಳಿಗೆ ಚಿಕಿತ್ಸೆ ನೀಡುವಲ್ಲಿ ಮಾದರಿ ಪಾತ್ರವಹಿಸಿದೆ - ಡಾ . ಹರ್ಷವರ್ಧನ್


    ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವರಾದ ಡಾ . ಹರ್ಷವರ್ಧನ್ ಅವರು ಇಂದು ಹೊಸದಿಲ್ಲಿಯ ನಝಾಫ್ಘರ್ ನಲ್ಲಿರುವ ಚೌಧರಿ ಬ್ರಹ್ಮ ಪ್ರಕಾಶ ಆಯುರ್ವೇದ ಚರಕ ಸಂಸ್ಥಾನ ( ಸಿ . ಬಿ . ಪಿ . ಎ . ಸಿ . ಎಸ್ .) ನಲ್ಲಿರುವ ಕೋವಿಡ್ - 19 ಕ್ಕಾಗಿಯೇ ಮೀಸಲಾಗಿರುವ ಆರೋಗ್ಯ ಕೇಂದ್ರಕ್ಕೆ ( ಡಿ . ಸಿ . ಎಚ್ . ಸಿ .) ಭೇಟಿ ನೀಡಿದರು .


    ಅವರು ಈ ಕೇಂದ್ರದಲ್ಲಿ ಕೋವಿಡ್ - 19 ರೋಗಿಗಳಿಗೆ ಒದಗಿಸಲಾಗುತ್ತಿರುವ ಚಿಕಿತ್ಸಾ ವ್ಯವಸ್ಥೆಗಳ ಪರಿಶೀಲನೆ ನಡೆಸಿದ್ದಲ್ಲದೆ , ಕೋವಿಡ್ - 19 ಕೇಂದ್ರದಲ್ಲಿಯ ವೈದ್ಯರ ತಂಡದ ಜೊತೆ ಸಂವಾದ ನಡೆಸಿದರು ಹಾಗು ಕೋವಿಡ್ - 19 ರೋಗಿಗಳ ಕ್ಷೇಮ ಸಮಾಚಾರವನ್ನು ವಿಚಾರಿಸಿದರು . ಅವರು ಕೋವಿಡ್ - 19 ಆರೋಗ್ಯ ಕೇಂದ್ರದಲ್ಲಿ ಲಭ್ಯ ಇರುವ ಸವಲತ್ತುಗಳ ಬಗ್ಗೆ ಹಿಮ್ಮಾಹಿತಿ ಪಡೆದರಲ್ಲದೆ ಆಯುರ್ವೇದ ಔಷಧಿಗಳ ಮೂಲಕ ಒದಗಿಸಲಾದ ಚಿಕಿತ್ಸೆಯ ಫಲಿತಾಂಶಗಳ ಬಗ್ಗೆಯೂ ಮಾಹಿತಿ ಪಡೆದರು .


    ಕೇಂದ್ರದಲ್ಲಿಯ ವಿವಿಧ ಸವಲತ್ತುಗಳ ಪರಿಶೀಲನೆ ಮತ್ತು ಸಂವಾದದ ಬಳಿಕ ಡಾ . ಹರ್ಷವರ್ಧನ್ ಅವರು ಸಿ . ಬಿ . ಪಿ . ಎ . ಸಿ . ಎಸ್ . ಡಿ . ಸಿ . ಎಚ್ . ಸಿ . ಯ ಕಾರ್ಯವೈಖರಿಯ ಬಗ್ಗೆ ತೃಪ್ತಿ ವ್ಯಕ್ತಪಡಿಸಿದರು . ಸಿ . ಬಿ . ಪಿ . ಎ . ಸಿ . ಎಸ್ . ನ ಇಡೀ ತಂಡ ಸ್ಪೂರ್ತಿಯಿಂದ , ಉತ್ಸಾಹದಿಂದ , ಧೈರ್ಯದಿಂದ ಕೈಗೊಂಡ ಕ್ರಮಗಳು ಮತ್ತು ಪ್ರಯತ್ನಗಳ ಫಲವಾಗಿ ಇದು ಕೋವಿಡ್ ಪಾಸಿಟಿವ್ ರೋಗಿಗಳಿಗೆ ಆಯುರ್ವೇದ ತತ್ವಗಳ ಆಧಾರದ ಮೇಲೆ ಚಿಕಿತ್ಸೆ ನೀಡುತ್ತಿರುವ ಭಾರತದ ಪ್ರಥಮ ಆಯುರ್ವೇದ ಆಸ್ಪತ್ರೆಯಾಗಿ ಮೂಡಿ ಬಂದಿದೆ , ಇದು ಮೆಚ್ಚುಗೆಗೆ ಅರ್ಹವಾದ ಕಾರ್ಯ . ಭಾರತದಾದ್ಯಂತ ಕೋವಿಡ್ ರೋಗಿಗಳಿಗೆ ಆಯುರ್ವೇದ ಮೂಲಕ ಚಿಕಿತ್ಸೆ ಒದಗಿಸಿ ಸಿ . ಬಿ . ಪಿ . ಎ . ಸಿ . ಎಸ್ . ಮಾದರಿ ಪಾತ್ರವನ್ನು ನಿರ್ವಹಿಸಿದೆ ಎಂದರು . “ ಕೋವಿಡ್ - 19 ರೋಗಿಗಳಿಂದ ಇಲ್ಲಿ ಧನಾತ್ಮಕ ಹಿಮ್ಮಾಹಿತಿ ಪಡೆಯುತ್ತಿರುವುದು ಹೃದಯಸ್ಪರ್ಶಿ ಸಂಗತಿ ” ಎಂದು ಆರೋಗ್ಯ ಸಚಿವರು ಹೇಳಿದರು . ಅವರು ಸಿ . ಬಿ . ಪಿ . ಎ . ಸಿ . ಎಸ್ . ನ ತಂಡ ಮತ್ತು ನಾಯಕತ್ವವು ಕೋವಿಡ್ - 19 ರ ಪ್ರತಿಕ್ರಿಯೆ ಮತ್ತು ನಿರ್ವಹಣೆಯಲ್ಲಿ ಮುಂಚೂಣಿ ಪಾತ್ರ ವಹಿಸಿದ್ದಕ್ಕಾಗಿ ಅವರನ್ನು ಅಭಿನಂದಿಸಿದರು .


    “ ಆಯುರ್ವೇದ ” ಭಾರತದ ಸಾಂಪ್ರದಾಯಿಕ ಜ್ಞಾನ ಮೂಲವಾಗಿದ್ದು , ಅದರಲ್ಲಿ ಭಾರೀ ಸಾಮರ್ಥ್ಯವಿದೆ ಎಂದೂ ಡಾ . ಹರ್ಷವರ್ಧನ್ ಹೇಳಿದರು . ಸಮಗ್ರವಾದ ಗುಣಪಡಿಸುವಿಕೆಯಲ್ಲಿ ಅದರ ಶಕ್ತಿ ಅಡಗಿದೆ ಮತ್ತು ಈ ಡಿ . ಸಿ . ಎಚ್ . ಸಿ . ಯಲ್ಲಿ ಕೋವಿಡ್ - 19 ರೋಗಿಗಳ ಚಿಕಿತ್ಸೆಯಲ್ಲಿ ಅದನ್ನು ಕ್ಷೇಮಕ್ಕಾಗಿ ಬಳಕೆ ಮಾಡಲಾಗುತ್ತಿದೆ . ಈ ಜ್ಞಾನ ಮತ್ತು ಪರಿಣತಿ ಇಡೀ ವಿಶ್ವದಲ್ಲಿ ಜನರಿಗೆ ಖಂಡಿತವಾಗಿಯೂ ಪ್ರಯೋಜನಕಾರಿಯಾಗಲಿದೆ , ಅದರಲ್ಲೀ ಕೋವಿಡ್ - 19 ವಿರುದ್ದದ ಹೋರಾಟದಲ್ಲಿ ಇದು ಸಹಾಯಕ್ಕೆ ಬರಲಿದೆ ಎಂದವರು ನುಡಿದರು .


    “ ನಾವು ಇಂದು 422 ಸರಕಾರಿ ಪ್ರಯೋಗಾಲಯಗಳ ಸರಪಳಿಯನ್ನು ಮತ್ತು 177 ಖಾಸಗಿ ಪ್ರಯೋಗಾಲಯಗಳ ಸರಪಳಿಯನ್ನು ಹೊಂದಿದ್ದೇವೆ . ಪರೀಕ್ಷಾ ಸಾಮರ್ಥ್ಯ ಎರಡೂ ಕ್ಷೇತ್ರಗಳಲ್ಲಿ ಹೆಚ್ಚಿಸಲಾಗಿದೆ . ಮತ್ತು ಇಂದು ದಿನವೊಂದಕ್ಕೆ 1,50,000 ಪರೀಕ್ಷೆಗಳನ್ನು ನಡೆಸುವ ಸಾಮರ್ಥ್ಯವಿದೆ . ನಿನ್ನೆ ನಾವು 1,10,397 ಪರೀಕ್ಷೆಗಳನ್ನು ನಡೆಸಿದೆವು . ನಿನ್ನೆಯವರೆಗೆ ನಡೆಸಿದ ಪರೀಕ್ಷೆಗಳ ಒಟ್ಟು ಸಂಖ್ಯೆ 29,44,874 “ ಎಂದವರು ಹೇಳಿದರು .


    ದೇಶಾದ್ಯಂತ ಸ್ಥಾಪನೆಯಾಗಿರುವ ಆರೋಗ್ಯ ರಕ್ಷಣಾ ಮೂಲ ಸೌಕರ್ಯಗಳ ಬಗ್ಗೆ ವಿವರ ಒದಗಿಸಿದ ಅವರು “ ಸಾಕಷ್ಟು ಆರೋಗ್ಯ ರಕ್ಷಣಾ ಮೂಲಸೌಕರ್ಯ ಮತ್ತು ಇತರ ಸವಲತ್ತುಗಳನ್ನು ದೇಶಾದ್ಯಂತ ಕೋವಿಡ್ - 19 ನಿರ್ವಹಣೆಗಾಗಿ ಸ್ಥಾಪಿಸಲಾಗಿದೆ . ಇದನ್ನು ಮೂರು ಗುಂಪುಗಳಾಗಿ ವಿಂಗಡಿಸಲಾಗಿದೆ , ಅವುಗಳೆಂದರೆ – ಕೋವಿಡ್ ಗಾಗಿಯೇ ಪ್ರತ್ಯೇಕ ಆಸ್ಪತ್ರೆಗಳು ( ಡಿ . ಸಿ . ಎಚ್ . ಎಸ್ .) , ಕೋವಿಡ್ ಗಾಗಿಯೇ ಆರೋಗ್ಯ ಕೇಂದ್ರಗಳು ( ಡಿ . ಸಿ . ಎಚ್ . ಸಿ . ಗಳು . ) ಮತ್ತು ಕೋವಿಡ್ ಶ್ರೂಶ್ರುಷಾ ಕೇಂದ್ರಗಳು ( ಸಿ . ಸಿ . ಸಿ . ಗಳು ) , ಇವುಗಳಲ್ಲಿ ಸಾಕಷ್ಟು ಸಂಖ್ಯೆಯಲ್ಲಿ ಪ್ರತ್ಯೇಕ ಹಾಸಿಗೆಗಳು , ಐ . ಸಿ . ಯು . ಹಾಸಿಗೆಗಳು , ಮತ್ತು ಇತರ ಸವಲತ್ತುಗಳು ಇರುತ್ತವೆ ಎಂದರು . ಇಂತಹ ಸವಲತ್ತುಗಳಿರುವ ಸಂಖ್ಯಾವಾರು ವಿವರಗಳನ್ನು ಒದಗಿಸಿದ ಅವರು “ ಒಟ್ಟು 968 ಕೋವಿಡ್ ಗಾಗಿಯೇ ಇರುವ ಆಸ್ಪತ್ರೆಗಳನ್ನು ದೇಶಾದ್ಯಂತ ಗುರುತಿಸಲಾಗಿದೆ . 2,50,397 ಹಾಸಿಗೆಗಳು ಇದರಲ್ಲಿವೆ ( 1,62,237 ಐಸೋಲೇಶನ್ ಹಾಸಿಗೆಗಳು ಮತ್ತು 20,468 ಐ . ಸಿ . ಯು . ಹಾಸಿಗೆಗಳು ) ; 2,065 ಕೋವಿಡ್ ಗಾಗಿಯೇ ಇರುವ ಕೋವಿಡ್ ಆರೋಗ್ಯ ಕೇಂದ್ರಗಳು , ಇದರಲ್ಲಿ 1,76,946 ಹಾಸಿಗೆಗಳಿವೆ ( 1,20,596 ಐಸೋಲೇಶನ್ ಹಾಸಿಗೆಗಳು ಮತ್ತು 10,691 ಐ . ಸಿ . ಯು . ಹಾಸಿಗೆಗಳು ) ಮತ್ತು 7,063 ಕೋವಿಡ್ ಆರೈಕೆ ಕೇಂದ್ರಗಳು , ಇಲ್ಲಿ ಹಾಸಿಗೆಗಳ ಸಂಖ್ಯೆ 6,46,438 ಇದೆ ” ಎಂದವರು ತಿಳಿಸಿದರು .


    ರಕ್ಷಣಾ ಸಲಕರಣೆಗಳ ಕುರಿತಂತೆ ಮಾತನಾಡಿದ ಅವರು , “ ದೇಶವೀಗ ಸಾಕಷ್ಟು ಸಂಖ್ಯೆಯಲ್ಲಿ ಎನ್ . 95 ಮುಖಗವಸುಗಳನ್ನು ಮತ್ತು ಪಿ . ಪಿ . ಇ . ಗಳನ್ನು ದೇಶೀಯ ಉತ್ಪಾದನಾ ವಲಯವನ್ನು ಚುರುಕುಗೊಳಿಸುವ ಮೂಲಕ ತಯಾರಿಸುತ್ತಿದೆ . ಮತ್ತು ರಾಜ್ಯಗಳ ಬೇಡಿಕೆಯನ್ನು ಸಾಕಷ್ಟು ಪೂರೈಸಲಾಗುತ್ತಿದೆ ” ಎಂದರು . ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಮತ್ತು ಕೇಂದ್ರೀಯ ಸಂಸ್ಥೆಗಳಿಗೆ 109.08 ಲಕ್ಷ ಎನ್ . 95 ಮುಖಗವಸುಗಳನ್ನು ಮತ್ತು ಸುಮಾರು 72.8 ಲಕ್ಷ ವೈಯಕ್ತಿಕ ರಕ್ಷಣಾ ಸಲಕರಣೆಗಳನ್ನು ( ಪಿ . ಪಿ . ಇ .) ಒದಗಿಸಲಾಗಿದೆ ಎಂದರು .


    ದೇಶದಲ್ಲಿ ಕೋವಿಡ್ - 19 ನಿಯಂತ್ರಣ ಸ್ಥಿತಿಗತಿಯ ಬಗ್ಗೆ ಮಾತನಾಡಿದ ಡಾ . ಹರ್ಷವರ್ಧನ್ ಅವರು “ ಲಾಕ್ ಡೌನ್ ಗೆ ಮೊದಲು ,2020 ರ ಮಾರ್ಚ್ 25 ಗೆ ಮೊದಲು , ಪ್ರಕರಣಗಳ ದುಪ್ಪಟ್ಟು ದರ 3 ದಿನಗಳ ಕಿಟಕಿಯಲ್ಲಿ ನೋಡಿದಾಗ 3.2 ರಷ್ಟಿತ್ತು , ಬಳಿಕ ಅದು 7 ದಿನಗಳಿಗೆ 3.0 ಆಯಿತು ಬಳಿಕ 14 ದಿನಗಳಿಗೆ 4.1 ರಷ್ಟಾಯಿತು . ಇಂದು ಅದು 3 ದಿನಗಳ ಕಿಟಕಿಯಲ್ಲಿ ನೋಡಿದಾಗ 12.0 , ಹಾಗು 7 ದಿನಗಳ ಕಿಟಕಿಯಲ್ಲಿ ನೋಡಿದಾಗ 10.1 ಮತ್ತು 14 ದಿನಗಳ ಕಿಟಕಿಯಲ್ಲಿ ನೋಡಿದಾಗ 11.0 ಆಗಿದೆ . ಅದೇ ರೀತಿ ಮರಣ ಪ್ರಮಾಣ ೨ . ೯ % ಆಗಿದೆ ಮತ್ತು ಗುಣಮುಖ ದರ 41.2 % ಗೆ ಸುಧಾರಣೆಯಾಗಿದೆ . ಸ್ಪಷ್ಟವಾಗಿ ಹೇಳುವುದಾದರೆ ಲಾಕ್ ಡೌನ್ ನಿಂದಾಗಿ ಪರಿಸ್ಥಿತಿಯಲ್ಲಿ ಸುಧಾರಣೆಯಾಗಿದೆ . ಇದು ಕೋವಿಡ್ - 19 ರೋಗಿಗಳಿಗೆ ಒದಗಿಸಲಾಗುವ ಆರೋಗ್ಯ ಸೇವೆಯ ಗುಣಮಟ್ಟವನ್ನೂ ಪ್ರತಿಫಲಿಸುತ್ತದೆ ಎಂದರು .


    ಇಂದಿನವರೆಗೆ 201 ರೋಗಿಗಳು ಸಿ . ಬಿ . ಪಿ . ಎ . ಸಿ . ಎಸ್ . ಕೇಂದ್ರಕ್ಕೆ ದಾಖಲಾಗಿದ್ದಾರೆ . ಇವರಲ್ಲಿ 37 ರೋಗಿಗಳು ಗುಣಮುಖರಾಗಿದ್ದಾರೆ . ಮತ್ತು 100 ರೋಗಿಗಳಿಗೆ ಮನೆಯಲ್ಲಿ ಪ್ರತ್ಯೇಕತೆ ಅನುಸರಿಸುವಂತೆ ಸಲಹೆ ಮಾಡಲಾಗಿದೆ . 19 ರೋಗಿಗಳನ್ನು ಅವರ ವೈದ್ಯಕೀಯ ಪರಿಸ್ಥಿತಿಯನ್ನು ಪರಿಶೀಲಿಸಿ ವಿಶೇಷ ಆಸ್ಪತ್ರೆಗಳಿಗೆ ಸ್ಥಳಾಂತರಿಸಲಾಗಿದೆ . ಈ ಕೇಂದ್ರದಲ್ಲಿ ಯಾವುದೇ ಸಾವು ಸಂಭವಿಸಿಲ್ಲ . ಒಟ್ಟು ಸಾಮರ್ಥ್ಯವಾದ 270 ಹಾಸಿಗೆಗಳ ಪೈಕಿ 135 ಹಾಸಿಗೆಗಳನ್ನು ಕಾಲ ಕಾಲಕ್ಕೆ ನೀಡಲಾದ ಎಲ್ಲಾ ಮಾರ್ಗದರ್ಶಿಗಳನ್ನು ಅನುಸರಿಸಿ ಮತ್ತು ಗುಣಮಟ್ಟ ಪ್ರಕ್ರಿಯೆಯನ್ವಯ ಕೋವಿಡ್ - 19 ರೋಗಿಗಳಿಗಾಗಿಯೇ ಮೀಸಲಿಡಲಾಗಿದೆ . ನೆಲ ಅಂತಸ್ತು ಮತ್ತು ಎರಡನೆ ಮಾಳಿಗೆಯಲ್ಲಿ ಆರು ವಾರ್ಡ್ ಗಳಲ್ಲಿ ಈ ಹಾಸಿಗೆಗಳಿದ್ದು , ರೋಗಿಗಳನ್ನು ಸೋಂಕು , ಮಧ್ಯಮ ಮತ್ತು ಸಾಮಾನ್ಯ ರೋಗಲಕ್ಷಣಗಳ ರೋಗಿಗಳೆಂದು ವಿಂಗಡಿಸಿ ಅವರ ಶುಶ್ರೂಷೆಗೆ ಸಿದ್ದ ಮಾಡಿಡಲಾಗಿದೆ .


    ಕೋವಿಡ್ - 19 ರೋಗಿಗಳ ನಿರ್ವಹಣೆಯ ಬಗ್ಗೆ , ಅವರನ್ನು ಪ್ರತ್ಯೇಕಿಸಿರುವ ವ್ಯವಸ್ಥೆಯ ಬಗ್ಗೆ ಕೇಂದ್ರ ಆರೋಗ್ಯ ಸಚಿವರಿಗೆ ಮಾಹಿತಿ ನೀಡಲಾಯಿತು . ಹಿರಿಯ ಸಿಬ್ಬಂದಿಗಳನ್ನು ಒಳಗೊಂಡ ಸಿ . ಬಿ . ಪಿ . ಎ . ಸಿ . ಎಸ್ . ನಿರ್ದೇಶಕ – ಪ್ರಾಂಶುಪಾಲರ ಅಧ್ಯಕ್ಷತೆಯಲ್ಲಿ ವಿಶೇಷ ಕೋವಿಡ್ ಕಾರ್ಯ ಪಡೆಯನ್ನು ರಚಿಸಲಾಗಿದ್ದು , ಅದು ಕೋವಿಡ್ - 19 ರೋಗಿಗಳ ಚಿಕಿತ್ಸೆ ಮತ್ತು ನಿರ್ವಹಣೆಯನ್ನು ಪರಾಮರ್ಶೆ ಮಾಡುತ್ತದೆ .


    ಸಿ . ಬಿ . ಪಿ . ಎ . ಸಿ . ಎಸ್ . ನಲ್ಲಿ ಕೋವಿಡ್ - 19 ರೋಗಿಗಳ ಚಿಕಿತ್ಸೆಯಲ್ಲಿ ಸಮಗ್ರವಾದಂತಹ ಧೋರಣೆಯನ್ನು ಅನುಸರಿಸಲಾಗುತ್ತಿದೆ . ಆಯುಷ್ ಸಚಿವಾಲಯದ ಶಿಷ್ಟಾಚಾರವನ್ನು ಪಾಲಿಸಲಾಗುತ್ತಿದೆ , ಮತ್ತು ಆಯುರ್ವೇದಿಕ್ ಚಿಕಿತ್ಸೆ ಹಾಗು ಗಿಡ ಮೂಲಿಕೆಗಳ ಚಿಕಿತ್ಸೆಯ ಜೊತೆ ಯೋಗ , ಧ್ಯಾನ , ಪ್ರಾಣಾಯಾಮ ಇತ್ಯಾದಿಗಳನ್ನೂ ಅನುಸರಿಸಲಾಗುತ್ತದೆ .


    ಜಿ . ಎನ್ . ಸಿ . ಟಿ . ಡಿ . ಯ ಆಯುಷ್ ನಿರ್ದೇಶಕ ಡಾ . ಆರ್ . ಕೆ . ಮಾನ್ ಚಂದ , ಸಿ . ಬಿ . ಪಿ . ಎ . ಸಿ . ಎಸ್ . ನಿರ್ದೇಶಕ – ಪ್ರಾಂಶುಪಾಲ ಡಾ . ವಿದುಲಾ ಗುಜ್ಜಾರವಾರ್ , ಹಿರಿಯ ಬೋಧಕ ಸಿಬ್ಬಂದಿಗಳು , ವೈದ್ಯರು ಮತ್ತು ಸಚಿವಾಲಯದ ಅಧಿಕಾರಿಗಳು ಈ ಪ್ರಗತಿ ಪರಿಶೀಲನಾ ಸಭೆಯಲ್ಲಿ ಪಾಲ್ಗೊಂಡಿದ್ದರು .


    ***

    
    
    (Release ID: 1626840) Visitor Counter : 14
    
    
      Read this release in: Marathi , English , Urdu , Hindi , Assamese , Punjabi , Tamil