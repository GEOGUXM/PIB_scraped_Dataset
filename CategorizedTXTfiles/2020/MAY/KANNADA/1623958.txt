      ರೈಲ್ವೇ ಸಚಿವಾಲಯ

      “ಶ್ರಮಿಕ ವಿಶೇಷ“ ರೈಲುಗಳ ಮೂಲಕ 15 ದಿನಗಳಿಗೂ ಕಡಿಮೆ ಅವಧಿಯಲ್ಲಿ ಒಂದು ಮಿಲಿಯನ್ನಿಗೂ (ಹತ್ತು ಲಕ್ಷ ) ಅಧಿಕ ಪ್ರಯಾಣಿಕರನ್ನು ಅವರ ತವರು ರಾಜ್ಯಗಳಿಗೆ ಸಾಗಿಸಿ ಮೈಲಿಗಲ್ಲು ದಾಟಿದ ಭಾರತೀಯ ರೈಲ್ವೇ
      Posted On: 14 MAY 2020 3:06PM by PIB Bengaluru


    “ ಶ್ರಮಿಕ ವಿಶೇಷ “ ರೈಲುಗಳ ಮೂಲಕ 15 ದಿನಗಳಿಗೂ ಕಡಿಮೆ ಅವಧಿಯಲ್ಲಿ ಒಂದು ಮಿಲಿಯನ್ನಿಗೂ ( ಹತ್ತು ಲಕ್ಷ ) ಅಧಿಕ ಪ್ರಯಾಣಿಕರನ್ನು ಅವರ ತವರು ರಾಜ್ಯಗಳಿಗೆ ಸಾಗಿಸಿ ಮೈಲಿಗಲ್ಲು ದಾಟಿದ ಭಾರತೀಯ ರೈಲ್ವೇ


    ಭಾರತೀಯ ರೈಲ್ವೇಯು ದೇಶಾದ್ಯಂತ 2020 ರ ಮೇ 14 ರವರೆಗೆ 800 “ ಶ್ರಮಿಕ ವಿಶೇಷ ” ರೈಲುಗಳನ್ನು ಓಡಿ ಸಿ ದೆ


    ಪ್ರಯಾಣಿಕರಿಗೆ ಉಚಿತ ಊಟ ಮತ್ತು ನೀರನ್ನು ಒದಗಿಸಲಾಗುತ್ತಿದೆ


    ಪ್ರಯಾಣಿಕರನ್ನು ಕಳುಹಿಸುವ ರಾಜ್ಯ ಮತ್ತು ಅವರನ್ನು ಸ್ವೀಕರಿಸುವ ರಾಜ್ಯಗಳು ಒಪ್ಪಿಗೆ ನೀಡಿದ ಬಳಿಕವಷ್ಟೇ ರೈಲ್ವೇಯು ರೈಲುಗಳನ್ನು ಓಡಿಸುತ್ತಿದೆ


    ವಿಶೇಷ ರೈಲುಗಳ ಮೂಲಕ ವಲಸೆ ಕಾರ್ಮಿಕರು , ಯಾತ್ರಾರ್ಥಿಗಳು , ಪ್ರವಾಸಿಗರು , ವಿದ್ಯಾರ್ಥಿಗಳು ಮತ್ತು ವಿವಿಧೆಡೆ ಸಿಲುಕಿ ಹಾಕಿಕೊಂಡಿರುವ ಇತರ ವ್ಯಕ್ತಿಗಳ ಚಲನ ವಲನಕ್ಕೆ ಗೃಹ ವ್ಯವಹಾರಗಳ ಸಚಿವಾಲಯ ಆದೇಶ ನೀಡಿದ ಬಳಿಕ ಭಾರತೀಯ ರೈಲ್ವೇಯು “ ಶ್ರಮಿಕ ವಿಶೇಷ ” ರೈಲುಗಳನ್ನು ಆರಂಭಿಸಲು ನಿರ್ಧರಿಸಿತು .


    2020 ರ ಮೇ 14 ರವರೆಗೆ ದೇಶಾದ್ಯಂತ ವಿವಿಧ ರಾಜ್ಯಗಳಿಂದ ಒಟ್ಟು 800 “ ಶ್ರಮಿಕ ವಿಶೇಷ ” ರೈಲುಗಳನ್ನು ಓಡಿಸಲಾಗಿದೆ . 10 ಲಕ್ಷಕ್ಕೂ ಅಧಿಕ ಪ್ರಯಾಣಿಕರು ಅವರವರ ರಾಜ್ಯಗಳನ್ನು ತಲುಪಿದ್ದಾರೆ . ಪ್ರಯಾಣಿಕರನ್ನು ಕಳುಹಿಸುವ ರಾಜ್ಯ ಮತ್ತು ಪ್ರಯಾಣಿಕರನ್ನು ಸ್ವೀಕರಿಸುವ ರಾಜ್ಯಗಳು ಒಪ್ಪಿಗೆ ನೀಡಿದ ಬಳಿಕವಷ್ಟೇ ರೈಲ್ವೇಯು ಈ ರೈಲುಗಳ ಓಡಾಟವನ್ನು ನಿಗದಿ ಮಾಡುತ್ತದೆ .


    ಈ 800 ರೈಲುಗಳು ಆಂಧ್ರಪ್ರದೇಶ , ಬಿಹಾರ , ಛತ್ತೀಸ್ ಗಢ , ಹಿಮಾಚಲ ಪ್ರದೇಶ , ಜಮ್ಮು ಮತ್ತು ಕಾಶ್ಮೀರ , ಜಾರ್ಖಂಡ , ಕರ್ನಾಟಕ , ಮಧ್ಯ ಪ್ರದೇಶ , ಮಹಾರಾಷ್ಟ್ರ , ಮಣಿಪುರ , ಮಿಜೋರಾಂ , ಒಡಿಶಾ , ರಾಜಸ್ಥಾನ , ತಮಿಳುನಾಡು , ತೆಲಂಗಾಣ , ತ್ರಿಪುರಾ , ಉತ್ತರ ಪ್ರದೇಶ , ಉತ್ತರಾಖಂಡ , ಪಶ್ಚಿಮ ಬಂಗಾಳಗಳಿಗೆ ಪ್ರಯಾಣಿಕರನ್ನು ಕರೆದೊಯ್ದಿವೆ .


    ಪ್ರಯಾಣಿಕರನ್ನು ಸೂಕ್ತ ತಪಾಸಣೆಗೆ ಒಳಪಡಿಸಲಾಗಿದೆ , ಆ ಬಳಿಕವಷ್ಟೇ ಅವರಿಗೆ ರೈಲಿಗೆ ಹತ್ತಲು ಅವಕಾಶ ನೀಡಲಾಗಿದೆ . ಪ್ರಯಾಣದ ವೇಳೆ ಪ್ರಯಾಣಿಕರಿಗೆ ಉಚಿತ ಊಟ ಮತ್ತು ನೀರನ್ನು ಒದಗಿಸಲಾಗಿದೆ .


    ***

    
    
    (Release ID: 1623958) Visitor Counter : 12
    
    
      Read this release in: Tamil , Telugu , English , Urdu , Marathi , Hindi , Manipuri , Bengali , Punjabi , Gujarati , Odia , Malayalam