      ವಾರ್ತಾ ಮತ್ತು ಪ್ರಸಾರ ಸಚಿವಾಲಯ

      ಸಮುದಾಯ ರೇಡಿಯೋಗಳಲ್ಲಿ ಜಾಹೀರಾತು ಬಿತ್ತರ ಸಮಯವನ್ನು ಪ್ರತಿ ಗಂಟೆಗೆ 12 ನಿಮಿಷಗಳಿಗೆ ಹೆಚ್ಚಿಸುವ ಕುರಿತು ಸಮಾಲೋಚನೆ ನಡೆಯುತ್ತಿದೆ: ಶ್ರೀ ಪ್ರಕಾಶ್ ಜಾವಡೇಕರ್
      Posted On: 22 MAY 2020 7:44PM by PIB Bengaluru


    ಸಮುದಾಯ ರೇಡಿಯೋಗಳಲ್ಲಿ ಜಾಹೀರಾತು ಬಿತ್ತರ ಸಮಯವನ್ನು


    ಪ್ರತಿ ಗಂಟೆಗೆ 12 ನಿಮಿಷಗಳಿಗೆ ಹೆಚ್ಚಿಸುವ ಕುರಿತು ಸಮಾಲೋಚನೆ ನಡೆಯುತ್ತಿದೆ : ಶ್ರೀ ಪ್ರಕಾಶ್ ಜಾವಡೇಕರ್


    ಸಮುದಾಯ ರೇಡಿಯೋಗಳಲ್ಲಿ ಸುದ್ದಿ ಪ್ರಸಾರ ಮಾಡುವ ಪ್ರಸ್ತಾವವನ್ನು ಪರಿಗಣಿಸಲಾಗುವುದು ;


    ಸದ್ಯದಲ್ಲೇ ಸಮುದಾಯ ರೇಡಿಯೋಗಳ ಸಂಖ್ಯೆಯನ್ನು ಹೆಚ್ಚಿಸಲಾಗುವುದು : ಶ್ರೀ ಜಾವಡೇಕರ್


    ಸಮುದಾಯ ರೇಡಿಯೋಗಳಲ್ಲಿ ಜಾಹೀರಾತು ಸಮಯವನ್ನು ಪ್ರಸ್ತುತ ಇರುವ 7 ನಿಮಿಷದಿಂದ ಟಿವಿ ಚಾನೆಲ್ ‌ ಗಳಿಗೆ ಸಮನಾಗಿ 12 ನಿಮಿಷಗಳಿಗೆ ಹೆಚ್ಚಿಸಲು ಉತ್ಸುಕನಾಗಿದ್ದೇನೆ ಎಂದು ಕೇಂದ್ರ ವಾರ್ತಾ ಮತ್ತು ಪ್ರಸಾರ ಸಚಿವ ಶ್ರೀ ಪ್ರಕಾಶ್ ಜಾವಡೇಕರ್ ಹೇಳಿದ್ದಾರೆ . ಎಲ್ಲಾ ಸಮುದಾಯ ರೇಡಿಯೋ ಕೇಂದ್ರಗಳ ಕೇಳುಗರನ್ನು ಏಕಕಾಲದಲ್ಲಿ ಉದ್ದೇಶಿಸಿ ಸಚಿವರು ಮಾತನಾಡುತ್ತಿದ್ದರು . ಇಂದು ಸಂಜೆ 7 ರಿಂದ ಸಂಜೆ 7: 30 ರ ನಡುವೆ ಎರಡು ಸಮಾನ ಸ್ಲಾಟ್ ‌ ಗಳಲ್ಲಿ ಇದು ಪ್ರಸಾರವಾಯಿತು .


    ಸಮುದಾಯ ರೇಡಿಯೊ ಕೇಂದ್ರಗಳನ್ನು ಸ್ಥಾಪಿಸುವಾಗ ಶೇ .75 ರಷ್ಟು ವೆಚ್ಚವನ್ನು ಸಚಿವಾಲಯವೇ ಭರಿಸುತ್ತದೆ . ಇದರಲ್ಲಿ ಪ್ರಮುಖ ವೆಚ್ಚ ಒಳಗೊಂಡಿರುತ್ತದೆ , ದೈನಂದಿನ ಕಾರ್ಯಾಚರಣೆಗಳ ವೆಚ್ಚವನ್ನು ರೇಡಿಯೋ ಕೇಂದ್ರವೇ ಭರಿಸುತ್ತದೆ ಎಂದು ಜಾವಡೇಕರ್ ಹೇಳಿದರು . ಪ್ರಸ್ತುತ ಸಮುದಾಯ ರೇಡಿಯೋ ಕೇಂದ್ರಗಳ ಜಾಹೀರಾತು ಪ್ರಸಾರ ಸಮಯ ಗಂಟೆಗೆ 7 ನಿಮಿಷಗಳಾಗಿದ್ದರೆ , ಟಿವಿ ಚಾನೆಲ್ ‌ ಗಳಿಗೆ 12 ನಿಮಿಷಗಳಾಗಿವೆ ಎಂದು ಸಚಿವರು ಹೇಳಿದರು . ಎಲ್ಲಾ ರೇಡಿಯೊ ಕೇಂದ್ರಗಳಿಗೆ ಸಮಾನ ಜಾಹೀರಾತು ಸಮಯವನ್ನು ನೀಡಲು ತಾವು ಉತ್ಸುಕರಾಗಿದ್ದು , ಇದರಿಂದ ಅವರು ಹಣಕಾಸು ನೆರವಿಗಾಗಿ ಮೊರೆ ಇಡುವ ಅಗತ್ಯವಿರುವುದಿಲ್ಲ ಮತ್ತು ಸಮುದಾಯ ರೇಡಿಯೋ ಕೇಂದ್ರಗಳಲ್ಲಿ ಸ್ಥಳೀಯ ಜಾಹೀರಾತುಗಳನ್ನು ಹೆಚ್ಚು ಪ್ರಸಾರ ಮಾಡಬಹುದು ಎಂದು ಅವರು ಹೇಳಿದರು .


    ಸಮುದಾಯ ರೇಡಿಯೋ ಸ್ವತಃ ಒಂದು ಸಮುದಾಯವಾಗಿದೆ ಎಂದ ಸಚಿವರು , ಅವುಗಳನ್ನು ‘ ಬದಲಾವಣೆಯ ಏಜೆಂಟರು ’ ಎಂದು ಬಣ್ಣಿಸಿದರು . ಈ ರೇಡಿಯೋ ಕೇಂದ್ರಗಳು ಪ್ರತಿದಿನ ಲಕ್ಷಾಂತರ ಜನರನ್ನು ತಲುಪುತ್ತಿವೆ , ಶೀಘ್ರದಲ್ಲೇ ಇಂತಹ ರೇಡಿಯೋ ಕೇಂದ್ರಗಳ ಸಂಖ್ಯೆಯನ್ನು ಹೆಚ್ಚಿಸುವ ಯೋಜನೆಯನ್ನು ಸಚಿವಾಲಯವು ಹೊಂದಿದೆ ಎಂದು ಹೇಳಿದರು .


    ಕೊರೊನಾವೈರಸ್ ವಿರುದ್ಧದ ಹೋರಾಟವನ್ನು ಮುಂದುವರಿಸುವಂತೆ ಜನರನ್ನು ಪ್ರೋತ್ಸಾಹಿಸಿದ ಸಚಿವರು , ನಾವು ಇತರ ಕಾಯಿಲೆಗಳನ್ನು ಓಡಿಸಿದ ರೀತಿಯಲ್ಲೇ ಇದನ್ನೂ ಓಡಿಸುತ್ತೇವೆ ಎಂದು ಹೇಳಿದರು . ಹೇಗಿದ್ದರೂ ಈಗ ನಾವು , ನಾಲ್ಕು ಹಂತಗಳ ಹೊಸ ಕ್ರಮವನ್ನು ಹೊಂದಿದ್ದೇವೆ , ಅದೆಂದರೆ , ಸಾಧ್ಯವಾದಷ್ಟು ಮನೆಯಲ್ಲೇ ಇರುವುದು , ಆಗಾಗ್ಗೆ ಕೈ ತೊಳೆಯುವುದು , ಹೊರಗೆ ಬಂದಾಗ ಮುಖಗವಸು ಧರಿಸುವುದು ಮತ್ತು ಸಾಮಾಜಿಕ ಅಂತರ ಕಾಪಾಡಿಕೊಳ್ಳುವುದು ಎಂದು ಸಚಿವರು ತಿಳಿಸಿದರು .


    ಸಾಮಾಜಿಕ ಅಂತರ ಮತ್ತು ಆರ್ಥಿಕ ಚಟುವಟಿಕೆಯ ಸವಾಲುಗಳ ನಡುವಿನ ಸಂದಿಗ್ಧತೆ ಕುರಿತು ಮಾತನಾಡಿದ ಸಚಿವರು , “ ಜಾನ್ ಭೀ ಜಹಾನ್ ಭಿ ” ಮಂತ್ರವನ್ನು ಪುನರುಚ್ಚರಿಸಿದರು . ಕಂಟೈನ್ ‌ ಮೆಂಟ್ ವಲಯಗಳಲ್ಲಿ ನಿರ್ಬಂಧಗಳು ಮುಂದುವರಿದರೆ , ಹಸಿರು ವಲಯಗಳಲ್ಲಿ ಆರ್ಥಿಕ ಚಟುವಟಿಕೆಗಳು ಪ್ರಾರಂಭವಾಗುತ್ತಿವೆ ಎಂದು ಹೇಳಿದರು .


    ಸಮುದಾಯ ರೇಡಿಯೋಗಳಲ್ಲಿ ಸುದ್ದಿ ಪ್ರಸಾರ ಮಾಡುವ ಪ್ರಮುಖ ಬೇಡಿಕೆಯ ಬಗ್ಗೆ ಸಚಿವರು ಮಾತನಾಡಿ , ಎಫ್ ‌ ಎಂ ಚಾನೆಲ್ ‌ ಗಳಲ್ಲಿರುವ ಹಾಗೆ ಸಮುದಾಯ ರೇಡಿಯೋದಲ್ಲೂ ಸುದ್ದಿ ಪ್ರಸಾರಕ್ಕೆ ಅನುಮತಿ ನೀಡುವ ಬಗ್ಗೆ ಪರಿಶೀಲಿಸುವುದಾಗಿ ಭರವಸೆ ನೀಡಿದರು . ಚಲಾವಣೆಯಲ್ಲಿರುವ ಸುದ್ದಿಗಳನ್ನು ಗಮನದಲ್ಲಿಟ್ಟುಕೊಂಡು ಅವುಗಳ ಸ್ಥಳೀಯ ಮೂಲಗಳನ್ನು ಪರಿಶೀಲಿಸುವ ಮೂಲಕ ಸುಳ್ಳು ಸುದ್ದಿಯ ಭೀತಿಯನ್ನು ಎದುರಿಸುವಲ್ಲಿ ಪ್ರಮುಖ ಪಾತ್ರ ವಹಿಸುವಂತೆ ಅವರು ರೇಡಿಯೋ ಕೇಂದ್ರಗಳಿಗೆ ಒತ್ತಾಯಿಸಿದರು . ಇದನ್ನು ಆಕಾಶವಾಣಿಯೊದೊಂದಿಗೆ ಹಂಚಿಕೊಳ್ಳುವುದರಿಂದ ಸತ್ಯದ ವ್ಯಾಪ್ತಿಯನ್ನು ಹೆಚ್ಚಿಸಬಹುದು ಎಂದರು . ಸಚಿವಾಲಯವು ಪಿಐಬಿಯಲ್ಲಿ ಫ್ಯಾಕ್ಟ್ ಚೆಕ್ ಘಟಕವನ್ನು ಸ್ಥಾಪಿಸಿದೆ . ಹಾಗೆಯೇ ಸಮುದಾಯ ರೇಡಿಯೋ ಸಹ ಫ್ಯಾಕ್ಟ್ ಚೆಕ್ ಘಟಕದ ಪಾತ್ರವನ್ನು ವಹಿಸಬಹುದಾಗಿದೆ ಎಂದು ಅವರು ಹೇಳಿದರು .


    ಕೇಂದ್ರ ಹಣಕಾಸು ಮತ್ತು ಕಾರ್ಪೊರೇಟ್ ವ್ಯವಹಾರಗಳ ಸಚಿವರು ಇತ್ತೀಚೆಗೆ ಅನಾವರಣಗೊಳಿಸಿದ ಆತ್ಮನಿರ್ಭರ ಭಾರತ್ ಪ್ಯಾಕೇಜ್ ಕುರಿತು ಮಾತನಾಡಿದ ಶ್ರೀ ಜಾವಡೇಕರ್ ಅವರು , ಇದು ಕೃಷಿ ಮತ್ತು ಕೈಗಾರಿಕೆ ಸೇರಿದಂತೆ ವಿವಿಧ ಕ್ಷೇತ್ರಗಳ ಸುಧಾರಣೆಗಳನ್ನು ಒಳಗೊಂಡಿರುವ ಸಮಗ್ರ ಪ್ಯಾಕೇಜ್ ಆಗಿದೆ ಮತ್ತು ಈ ಪ್ಯಾಕೇಜ್ ಆಮದನ್ನು ಕಡಿಮೆ ಮಾಡುವ ಮತ್ತು ರಫ್ತು ಹೆಚ್ಚಿಸುವ ಗುರಿಯನ್ನು ಹೊಂದಿದೆ . ಪ್ಯಾಕೇಜ್ ‌ ಗೆ ಉತ್ತಮ ಪ್ರತಿಕ್ರಿಯೆ ವ್ಯಕ್ತವಾಗಿದೆ ಮತ್ತು ಈ ಉತ್ತೇಜನದ ಬಗ್ಗೆ ಜನರು ಸಂತೋಷ ವ್ಯಕ್ತಪಡಿಸಿದ್ದಾರೆ ಎಂದು ಅವರು ಹೇಳಿದರು .


    ಹಿನ್ನೆಲೆ :

      * ಸಮುದಾಯ ರೇಡಿಯೋ ಸಾರ್ವಜನಿಕ ರೇಡಿಯೋ ( ಆಕಾಶವಾಣಿ ) ಮತ್ತು ಖಾಸಗಿ ರೇಡಿಯೋ ( ಎಫ್ ‌ ಎಂ ) ಜೊತೆಗೆ ರೇಡಿಯೊ ಪ್ರಸಾರದ ಮೂರನೇ ಹಂತವಾಗಿದೆ . ಇದು ಕಡಿಮೆ ಶಕ್ತಿಯ ಎಫ್ ‌ ಎಂ ರೇಡಿಯೊ ಕೇಂದ್ರವಾಗಿದ್ದು , ಸ್ಥಳೀಯ ಹಿತಾಸಕ್ತಿಗಳ ಬಗ್ಗೆ ಗಮನ ಕೇಂದ್ರೀಕರಿಸುತ್ತದೆ . ಸಮುದಾಯದ ಮಾಲೀಕತ್ವದಲ್ಲಿ ಮತ್ತು ಸಮುದಾಯದ ಹಿತದೃಷ್ಟಿಯಿಂದ , 10-15 ಕಿಲೋಮೀಟರ್ ವ್ಯಾಪ್ತಿಯಲ್ಲಿ ಸಮುದಾಯ ರೇಡಿಯೋ ಪ್ರಸಾರವಾಗುತ್ತದೆ .
      * ಸಮುದಾಯ ರೇಡಿಯೋಗಳಿಗಾಗಿ 2002 ರಲ್ಲಿ ಮೊದಲ ನೀತಿಯನ್ನು ರೂಪಿಸಿದ ನಂತರ ಭಾರತದಲ್ಲಿ ಸಮುದಾಯ ರೇಡಿಯೊಗಳು ಪ್ರಾರಂಭವಾದವು . ಈ ನೀತಿಯು ಸಮುದಾಯ ರೇಡಿಯೋಗಳನ್ನು ಸ್ಥಾಪಿಸಲು ಶಿಕ್ಷಣ ಸಂಸ್ಥೆಗಳಿಗೆ ಮಾತ್ರ ಅವಕಾಶ ಕಲ್ಪಿಸಿತು . ಈ ನೀತಿಯು 2006 ರಲ್ಲಿ ವಿಶಾಲವಾಗಿಸಲಾಯಿತು . ತಳಮಟ್ಟದ ಸಂಸ್ಥೆಗಳಾದ ಎನ್ ‌ ಜಿಒಗಳು , ಕೆವಿಕೆಗಳು ಮತ್ತು ಲಾಭರಹಿತ ಸಂಸ್ಥೆಗಳಿಗೆ ಭಾರತದಲ್ಲಿ ಸಮುದಾಯ ರೇಡಿಯೊಗಳನ್ನು ಸ್ಥಾಪಿಸಲು ಅವಕಾಶ ನೀಡಲಾಯಿತು . ಇಂದು , ಭಾರತವು 290 ಕಾರ್ಯಾನಿರತ ಸಮುದಾಯ ರೇಡಿಯೋ ಕೇಂದ್ರಗಳನ್ನು ಹೊಂದಿದೆ . ಈ ಸಮುದಾಯ ರೇಡಿಯೋ ಕೇಂದ್ರಗಳು ಇತರ ಮಾಧ್ಯಮಗಳ ಉಪಸ್ಥಿತಿ ಸೀಮಿತವಾಗಿರುವ ಕಡೆ ದೇಶದ ಸುಮಾರು 90 ಮಿಲಿಯನ್ ಜನರನ್ನು ತಲುಪುತ್ತಿವೆ . ಈ ಸಮುದಾಯ ರೇಡಿಯೋ ಕೇಂದ್ರಗಳ ಪ್ರಸಾರವು ಸ್ಥಳೀಯ ಭಾಷೆ ಮತ್ತು ಉಪಭಾಷೆಯಲ್ಲಿರುತ್ತದೆ , ಆದ್ದರಿಂದ ಇದು ಸಮುದಾಯದ ಮೇಲೆ ಬೀರುವ ಪರಿಣಾಮ ಹೆಚ್ಚಾಗಿರುತ್ತದೆ .
      * ಸಮುದಾಯ ರೇಡಿಯೋ ಕೇಂದ್ರಗಳನ್ನು ಹೊಂದಿರುವ ಸಂಸ್ಥೆಗಳ ವಿವರ ಹೀಗಿದೆ :
                                                             
ಕ್ರ . ಸಂ .  ಸಂಸ್ಥೆಯ ಸ್ವರೂಪ      ಸಮುದಾಯ ರೇಡಿಯೋ ಕೇಂದ್ರಗಳ ಸಂಖ್ಯೆ
                                                             
                                                             
                                                             
1           ಶೈಕ್ಷಣಿಕ ಸಂಸ್ಥೆಗಳು  130                          
                                                             
                                                             
                                                             
2           ಎನ್ ‌ ಜಿಒಗಳು        143                          
                                                             
                                                             
                                                             
3           ಕೆವಿಕೆಗಳು           17                           
                                                             
                                                             
                                                             
            ಒಟ್ಟು               290                          
                                                             
                                                             

    ಸಮುದಾಯ ರೇಡಿಯೋವನ್ನು ಬೆಂಬಲಿಸಲು , ಸರ್ಕಾರವು 25 ಕೋಟಿ ರೂ . ಗಳ ಅನುದಾನದೊಂದಿಗೆ " ಭಾರತದಲ್ಲಿ ಸಮುದಾಯ ರೇಡಿಯೋ ಆಂದೋಲನಕ್ಕೆ ಬೆಂಬಲ " ಎಂಬ ಯೋಜನೆಯನ್ನು ಹೊಂದಿದೆ . ಈ ಯೋಜನೆಗೆ ಪ್ರಸಕ್ತ ವರ್ಷದ ಹಂಚಿಕೆ 4.50 ಕೋಟಿ ರೂ . ಗಳಾಗಿವೆ .


    ***

    
    
    (Release ID: 1626190) Visitor Counter : 45
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Gujarati , Odia , Tamil , Tamil , Telugu , Malayalam
    
    
    

    
    
    
    
    
    
    
    
    
    
*