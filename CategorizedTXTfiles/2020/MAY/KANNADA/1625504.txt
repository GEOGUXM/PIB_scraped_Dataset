      ಹಣಕಾಸು ಸಚಿವಾಲಯ

      ಪ್ರಧಾನಮಂತ್ರಿ ವಯ ವಂದನ ಯೋಜನೆ ವಿಸ್ತರಣೆಗೆ ಕೇಂದ್ರ ಸಂಪುಟ ಅನುಮೋದನೆ
      Posted On: 20 MAY 2020 2:29PM by PIB Bengaluru


    ಪ್ರಧಾನಮಂತ್ರಿ ವಯ ವಂದನ ಯೋಜನೆ ವಿಸ್ತರಣೆಗೆ ಕೇಂದ್ರ ಸಂಪುಟ ಅನುಮೋದನೆ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆ , ಹಿರಿಯ ನಾಗರಿಕರಿಗಾಗಿ ವೃದ್ಧಾಪ್ಯ ಆದಾಯ ಭದ್ರತೆ ಹೆಚ್ಚಳ ಮತ್ತು ಅವರ ಕಲ್ಯಾಣಕ್ಕಾಗಿ ಈ ಕೆಳಗಿನ ಕ್ರಮಗಳಿಗೆ ಅನುಮೋದನೆ ನೀಡಿತು :

      * ಎ ) ಪ್ರಧಾನಮಂತ್ರಿ ವಯ ವಂದನ ಯೋಜನೆ ( ಪಿಎಂವಿವಿವೈ ) ಯನ್ನು 2020 ರ ಮಾರ್ಚ್ ನಂತರ ಮುಂದಿನ ಮೂರು ವರ್ಷಗಳಿಗೆ ಅಂದರೆ 2023 ರ ಮಾರ್ಚ್ 31 ರ ವರೆಗೆ ವಿಸ್ತರಿಸಲಾಯಿತು .

    ( ಬಿ ) 2020-21 ನೇ ಸಾಲಿಗೆ ವಾರ್ಷಿಕ ನಿಗದಿಪಡಿಸಿರುವ ಶೇ . 7.40 ರಷ್ಟು ಬಡ್ಡಿ ಪಾವತಿಗೆ ಅವಕಾಶ ಮತ್ತು ಆನಂತರ ಪ್ರತಿ ವರ್ಷ ಆ ಪ್ರಮಾಣ ಮರು ನಿಗದಿಯಾಗುತ್ತದೆ .


    ( ಸಿ ) ಮರುನಿಗದಿಗೊಳಿಸಿ ಖಾತ್ರಿಪಡಿಸಲಾದ ಬಡ್ಡಿದರ ಹಣಕಾಸು ವರ್ಷದ ಏಪ್ರಿಲ್ 1 ರಿಂದ ಜಾರಿಗೆ ಬರಲಿದೆ . ಅದಕ್ಕೆ ಅನುಗುಣವಾಗಿ ಹಿರಿಯ ನಾಗರಿಕ ಉಳಿತಾಯ ಯೋಜನೆ ( ಎಸ್ ಸಿಎಸ್ಎಸ್ ) ಗೆ ಶೇ . 7.75 ರಷ್ಟು ಬಡ್ಡಿ ಪಾವತಿ ಮರು ನಿಗದಿಪಡಿಸಲಾಗಿದೆ . ಈ ಹೊಸ ದರ ಯೋಜನೆಯ ಯಾವುದೇ ಸಂದರ್ಭದಲ್ಲಿ ಲಭ್ಯವಾಗಲಿದೆ .


    ( ಡಿ ) ಎಲ್ಐಸಿಯಿಂದ ಮರು ಉತ್ಪಾದಿಸಲಾದ ಆದಾಯದ ಮಾರುಕಟ್ಟೆ ದರ ಮತ್ತು ವಾಸ್ತವಿಕ ವೆಚ್ಚದ ವ್ಯತ್ಯಾಸವನ್ನು ಪರಿಗಣಿಸಿ ದರ ನಿಗದಿ ಮಾಡಲಾಗಿದೆ ಮತ್ತು ಯೋಜನೆ ಅಡಿ ಬಡ್ಡಿ ದರವನ್ನು ಖಾತ್ರಿಪಡಿಸಲಾಗಿದೆ .


    ( ಇ ) ಹೊಸ ಪಾಲಿಸಿ ವಿತರಣೆ ಮಾಡಿದ ಮೊದಲ ವರ್ಷಕ್ಕೆ ನಿಧಿಗೆ ವಾರ್ಷಿಕ ಶೇ . 0.5 ರಷ್ಟು ನಿರ್ವಹಣಾ ವೆಚ್ಚವನ್ನು ನಿಗದಿಪಡಿಸಲಾಗಿದೆ ಮತ್ತು ಆನಂತರ ಎರಡನೇ ವರ್ಷದಿಂದ ಮುಂದಿನ 9 ವರ್ಷಗಳವರೆಗೆ ಆ ದರ ವಾರ್ಷಿಕ ಶೇ . 0.3 ರಷ್ಟಿರುತ್ತದೆ .


    ( ಎಫ್ ) ಪ್ರತಿ ಹಣಕಾಸು ವರ್ಷದ ಆರಂಭದಲ್ಲಿ ವಾರ್ಷಿಕ ಬಡ್ಡಿ ದರ ಮರು ನಿಗದಿಗೊಳಿಸುವ ಅಧಿಕಾರವನ್ನು ಹಣಕಾಸು ಸಚಿವರಿಗೆ ನಿಯೋಜಿಸಲು ತೀರ್ಮಾನಿಸಲಾಯಿತು .


    ( ಜಿ ) ಯೋಜನೆಯ ಇತರೆ ಎಲ್ಲಾ ಷರತ್ತು ಮತ್ತು ನಿಬಂಧನೆಗಳು ಯಥಾಸ್ಥಿತಿಯಲ್ಲೇ ಮುಂದುವರಿಯಲಿವೆ .


    ಕನಿಷ್ಠ ಹೂಡಿಕೆ ಪ್ರಮಾಣವನ್ನು ವಾರ್ಷಿಕ 12,000 ರೂ . ಪಿಂಚಣಿ ಪಡೆಯಲು ಮಿತಿಯನ್ನು 1,56,658 ರೂ . ಪರಿಷ್ಕರಿಸಲಾಗಿದೆ ಮತ್ತು ಯೋಜನೆ ಅಡಿ ತಿಂಗಳಿಗೆ 1000 ರೂ . ಪಿಂಚಣಿ ಪಡೆಯಲು 1,62,162 ರೂ . ನಿಗದಿಪಡಿಸಲಾಗಿದೆ .


    ಆರ್ಥಿಕ ಪರಿಣಾಮಗಳು :


    ಎಲ್ಐಸಿ ಮಾರುಕಟ್ಟೆಯಿಂದ ಗಳಿಸಿದ ಮೊತ್ತ ಮತ್ತು 2020-21 ನೇ ಸಾಲಿಗೆ ಆರಂಭಿಕವಾಗಿ ಖಾತ್ರಿಪಡಿಸಿರುವ ವಾರ್ಷಿಕ ಶೇ . 7.40 ರಷ್ಟು ಮೊತ್ತದ ವ್ಯತ್ಯಾಸದ ಮೊತ್ತ ಸರ್ಕಾರದ ಆರ್ಥಿಕ ಬಾಧ್ಯತೆಯಾಗಿರುತ್ತದೆ ( ಹೊಣೆಗಾರಿಕೆಯಾಗುತ್ತದೆ ) ಮತ್ತು ಆನಂತರ ಪ್ರತಿ ವರ್ಷ ಎಸ್ ಸಿ ಎಸ್ಎಸ್ ಗೆ ಅನುಗುಣವಾಗಿ ದರ ಮರು ನಿಗದಿಯಾಗುತ್ತದೆ . ಹೊಸ ಪಾಲಿಸಿ ವಿತರಣೆ ಮಾಡಿದ ಮೊದಲ ವರ್ಷಕ್ಕೆ ನಿಧಿಗೆ ವಾರ್ಷಿಕ ಶೇ . 0.5 ರಷ್ಟು ನಿರ್ವಹಣಾ ವೆಚ್ಚವನ್ನು ನಿಗದಿಪಡಿಸಲಾಗಿದೆ ಮತ್ತು ಆನಂತರ ಎರಡನೇ ವರ್ಷದಿಂದ ಮುಂದಿನ 9 ವರ್ಷಗಳವರೆಗೆ ಆ ದರ ವಾರ್ಷಿಕ ಶೇ . 0.3 ರಷ್ಟಿರುತ್ತದೆ . ಅದರಂತೆ 2023-24 ನೇ ಹಣಕಾಸಿನ ವರ್ಷದವರೆಗೆ ಒಟ್ಟು ವಿತ್ತೀಯ ಹೊಣೆಗಾರಿಕೆ ಅಂದಾಜು 829 ಕೋಟಿ ರೂ . ಗಳಾಗಿವೆ . ಅಂತೆಯೇ 2032-33 ನೇ ಹಣಕಾಸು ವರ್ಷಕ್ಕೆ 264 ಕೋಟಿ ರೂ . ಗಳಾಗಲಿವೆ . ಸಬ್ಸಿಡಿ ಮರುಪಾವತಿಗೆ ಸರಾಸರಿ ಸಂಭಾವ್ಯ ವಿತ್ತೀಯ ಹೊಣೆಗಾರಿಕೆಯನ್ನು ವಾರ್ಷಿಕ ಪಾವತಿ ಆಧಾರದಲ್ಲಿ ಲೆಕ್ಕ ಹಾಕಿದರೆ ಯೋಜನೆಗೆ ಪ್ರತಿ ವರ್ಷ ಸುಮಾರು 614 ಕೋಟಿ ರೂ . ವೆಚ್ಚಾಗುವ ನಿರೀಕ್ಷೆ ಇದೆ . ವಾಸ್ತವ ಬಡ್ಡಿ ಅಂತರ ( ಸಬ್ಸಿಡಿ ) ಹಣ ಎಷ್ಟು ಹೊಸ ಪಾಲಿಸಿಗಳನ್ನು ವಿತರಣೆ ಮಾಡಲಾಗುತ್ತದೆ , ವಂತಿಗೆದಾರರಿಂದ ಎಷ್ಟು ಮೊತ್ತ ಹೂಡಿಕೆಯಾಗುತ್ತದೆ , ವಾಸ್ತವವಾಗಿ ಎಷ್ಟು ಬಡ್ಡಿ ನೀಡಬೇಕಾಗುತ್ತದೆ ಮತ್ತು ವಾರ್ಷಿಕ ಪಾವತಿ ಎಷ್ಟಾಗುತ್ತದೆ ಎಂಬುದನ್ನು ಆಧರಿಸಿರುತ್ತದೆ .


    ಪಿಎಂವಿವಿವೈ ಹಿರಿಯ ನಾಗರಿಕರಿಗಾಗಿ ರೂಪಿಸಿರುವ ಸಾಮಾಜಿಕ ಭದ್ರತಾ ಯೋಜನೆಯಾಗಿದ್ದು , ಇದರಡಿ ಅವರು ಖರೀದಿಸುವ ಬೆಲೆ / ವಂತಿಗೆ ಮೊತ್ತ ಆಧರಿಸಿ , ನಿಗದಿತ ಮರು ಪಾವತಿ ಅಡಿ ಕನಿಷ್ಠ ಪಿಂಚಣಿಯನ್ನು ಖಾತ್ರಿಪಡಿಸಲಾಗುತ್ತಿದೆ .


    ***

    
    
    (Release ID: 1625504) Visitor Counter : 13
    
    
      Read this release in: Assamese , Telugu , Odia , English , Urdu , Hindi , Punjabi , Gujarati
    
    
    

*