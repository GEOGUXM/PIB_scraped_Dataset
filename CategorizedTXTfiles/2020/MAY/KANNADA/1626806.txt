      PIB Headquarters

      ಕೋವಿಡ್-19: ಪಿ ಐ ಬಿ ದೈನಿಕ ವರದಿ
      Posted On: 25 MAY 2020 6:31PM by PIB Bengaluru


    ಕೋವಿಡ್-19: ಪಿ ಐ ಬಿ ದೈನಿಕ ವರದಿ


    (ಕಳೆದ 24 ಗಂಟೆಗಳಲ್ಲಿ ಕೋವಿಡ್-19ಕ್ಕೆ ಸಂಬಂಧಿಸಿದಂತೆ ಬಿಡುಗಡೆ ಮಾಡಲಾದ ಮಾಧ್ಯಮ ಹೇಳಿಕೆಗಳು ಮತ್ತು ಪಿಐಬಿ ಮಾಡಿದ ವಾಸ್ತವದ ಪರಿಶೀಲನೆ -Fact check- ಯನ್ನು ಒಳಗೊಂಡಿದೆ)


    ಕೋವಿಡ್ -19 ಕುರಿತು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಅಪ್ ಡೇಟ್ ; ಚೇತರಿಕೆ ದರ ಶೇ .41.57 ಕ್ಕೆ ಗೆ ಸುಧಾರಣೆ


    ಇದುವರೆಗೆ ಒಟ್ಟು 57,720 ಜನರನ್ನು ಗುಣಪಡಿಸಲಾಗಿದೆ . ಕಳೆದ 24 ಗಂಟೆಗಳಲ್ಲಿ 3280 ರೋಗಿಗಳು ಗುಣಮುಖರಾಗಿದ್ದಾರೆ . ಒಟ್ಟು ಚೇತರಿಕೆ ದರ ಶೇ .41.57. ದೃಢಪಟ್ಟ ಒಟ್ಟು ಪ್ರಕರಣಗಳ ಸಂಖ್ಯೆ ಈಗ 1,38,845. ವೈದ್ಯಕೀಯ ಮೇಲ್ವಿಚಾರಣೆಯಲ್ಲಿರುವ ಸಕ್ರಿಯ ಪ್ರಕರಣಗಳ ಸಂಖ್ಯೆ 77,103.


    ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1626735


    ದೇಶದ ಹೊರಗೆ ಸಿಲುಕಿರುವ ಭಾರತೀಯ ಪ್ರಜೆಗಳ ಸಂಚಾರಕ್ಕೆ ಹಾಗೂ ಭಾರತದಲ್ಲಿ ಸಿಲುಕಿರುವ ವ್ಯಕ್ತಿಗಳು ತುರ್ತು ಕಾರಣಗಳಿಗಾಗಿ ವಿದೇಶ ಪ್ರವಾಸ ಮಾಡಲು ಇಚ್ಛಿಸುವವರಿಗೆ ಗೃಹ ಸಚಿವಾಲಯದಿಂದ ಎಸ್ ‌ ಒಪಿ .


    ಕೇಂದ್ರ ಗೃಹ ಸಚಿವಾಲಯ ( ಎಂಎಚ್ ‌ ಎ ) ದೇಶದ ಹೊರಗೆ ಸಿಲುಕಿರುವ ಭಾರತೀಯ ಪ್ರಜೆಗಳ ಸಂಚಾರಕ್ಕಾಗಿ ಮತ್ತು ತುರ್ತು ಕಾರಣಗಳಿಗಾಗಿ ವಿದೇಶ ಪ್ರವಾಸ ಮಾಡಲು ಬಯಸುವ ಭಾರತದಲ್ಲಿ ಸಿಲುಕಿರುವ ವ್ಯಕ್ತಿಗಳಿಗೆ ಸಾಮಾನ್ಯ ಕಾರ್ಯವಿಧಾನ ಶಿಷ್ಟಾಚಾರ ( ಎಸ್ ‌ ಒಪಿ ) ಬಿಡುಗಡೆ ಮಾಡಿದೆ . ಈ ಎಸ್ ‌ ಒಪಿಗಳು ಭೂ ಗಡಿಯ ಮೂಲಕ ಬರುವ ಪ್ರಯಾಣಿಕರಿಗೂ ಅನ್ವಯಿಸುತ್ತವೆ .


    ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1626329


    ಕಟ್ಟುನಿಟ್ಟಾದ ಶಿಷ್ಟಾಚಾರಗಳ ಮೂಲಕ ಪಿಪಿಇಗಳ ಗುಣಮಟ್ಟದ ಖಾತ್ರಿ


    ವೈಯಕ್ತಿಕ ರಕ್ಷಣಾ ಸಾಧನಗಳ ( ಪಿಪಿಇ ) ಗುಣಮಟ್ಟದ ಬಗ್ಗೆ ಕಳವಳ ವ್ಯಕ್ತಪಡಿಸಿ ಕೆಲವು ಮಾಧ್ಯಮಗಳಲ್ಲಿ ವರದಿಯಾಗಿವೆ . ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಖರೀದಿ ಸಂಸ್ಥೆಯಾದ ಎಚ್ ‌ ಎಲ್ ‌ ಎಲ್ ಲೈಫ್ ‌ ಕೇರ್ ಲಿಮಿಟೆಡ್ ( ಎಚ್ ‌ ಎಲ್ ‌ ಎಲ್ ) ತಯಾರಕರು / ಪೂರೈಕೆದಾರರಿಂದ ಪಿಪಿಇಗಳನ್ನು ಖರೀದಿಸುತ್ತಿದೆ , ಜವಳಿ ಸಚಿವಾಲಯವು ಪರೀಕ್ಷೆಗಾಗಿ ನಾಮನಿರ್ದೇಶನ ಮಾಡಿರುವ ಎಂಟು ಪ್ರಯೋಗಾಲಯಗಳ ಪೈಕಿ ಒಂದರಲ್ಲಿ ಪರೀಕ್ಷೆಗೊಳಪಡಿಸಿ ಅಂಗೀಕಾರ ನೀಡಿದ ನಂತರವೇ ಇವುಗಳನ್ನು ಖರೀದಿಸಲಾಗುತ್ತಿದೆ .


    ಭಾರತವು ಪಿಪಿಇಗಳು ಮತ್ತು ಎನ್ 95 ಮುಖಗವಸುಗಳ ದೇಶೀಯ ಉತ್ಪಾದನಾ ಸಾಮರ್ಥ್ಯವನ್ನು ಗಮನಾರ್ಹವಾಗಿ ಹೆಚ್ಚಿಸಿದೆ ಮತ್ತು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಅವಶ್ಯಕತೆಗಳನ್ನು ಸಾಕಷ್ಟು ಪೂರೈಸಲಾಗುತ್ತಿದೆ . ಇಂದು , ದೇಶವು ದಿನಕ್ಕೆ 3 ಲಕ್ಷಕ್ಕೂ ಹೆಚ್ಚು ಪಿಪಿಇ ಮತ್ತು ಎನ್ 95 ಮುಖಗವಸುಗಳನ್ನು ತಯಾರಿಸುತ್ತಿದೆ . ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಮತ್ತು ಕೇಂದ್ರೀಯ ಸಂಸ್ಥೆಗಳಿಗೆ ಸುಮಾರು 111.08 ಲಕ್ಷ ಎನ್ -95 ಮುಖಗವಸುಗಳನ್ನು ಮತ್ತು ಸುಮಾರು 74.48 ಲಕ್ಷ ವೈಯಕ್ತಿಕ ರಕ್ಷಣಾ ಸಾಧನಗಳನ್ನು ( ಪಿಪಿಇ ) ಒದಗಿಸಲಾಗಿದೆ .


    ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1626699


    ಎನ್ ‌ ಪಿಪಿಎ ಹೊರಡಿಸಿದ ಸಲಹೆಯ ನಂತರ ಎನ್ -95 ಮುಖಗವಸುಗಳ ಆಮದುದಾರರು / ತಯಾರಕರು / ಪೂರೈಕೆದಾರರಿಂದ ಎನ್ -95 ಮುಖವಾಡಗಳ ಬೆಲೆಗಳಲ್ಲಿ ಕಡಿತ


    ಅಗತ್ಯ ಸರಕುಗಳ ಕಾಯ್ದೆ 1955 ರ ಅಡಿಯಲ್ಲಿ ಸರ್ಕಾರವು ಎನ್ -95 ಮುಖಗವಸುಗಳನ್ನು ಅತ್ಯಗತ್ಯ ಸರಕು ಎಂದು ಪ್ರಕಟಿಸಿದೆ . ಹೀಗಾಗಿ , ಅವುಗಳ ಸಂಗ್ರಹಣೆ , ಕಾಳ ಮಾರುಕಟ್ಟೆಯು ಶಿಕ್ಷಾರ್ಹ ಅಪರಾಧವಾಗಿದೆ . ಅವುಗಳ ಸಂಗ್ರಹ , ಕಾಳಮಾರುಕಟ್ಟೆಯನ್ನು ತಡೆಯಲು , ಗರಿಷ್ಠ ಚಿಲ್ಲರೆ ಬೆಲೆಯನ್ನು ಮೀರದ ಬೆಲೆಯಲ್ಲಿ ಶಸ್ತ್ರಚಿಕಿತ್ಸಾ ಮತ್ತು ರಕ್ಷಣಾತ್ಮಕ ಮುಖಗವಸುಗಳು , ಹ್ಯಾಂಡ್ ಸ್ಯಾನಿಟೈಜರ್ ‌ ಗಳು ಮತ್ತು ಕೈಗವಸುಗಳ ಸಾಕಷ್ಟು ಲಭ್ಯತೆಯನ್ನು ಖಚಿತಪಡಿಸಿಕೊಳ್ಳಲು ಎನ್ ‌ ಪಿಪಿಎ ಎಲ್ಲಾ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ನಿರ್ದೇಶನ ನೀಡಿತ್ತು . ದೇಶದಲ್ಲಿ ಸಾಕಷ್ಟು ಪ್ರಮಾಣದಲ್ಲಿ ಎನ್ -95 ಮುಖಗವಸುಗಳನ್ನು ನಿರಂತರವಾಗಿ ಪೂರೈಸಲು ಸರ್ಕಾರ ಪ್ರಯತ್ನಿಸುತ್ತಿದೆ . ಇದಕ್ಕಾಗಿ , ಸರ್ಕಾರವು ಎನ್ -95 ಮುಖಗವಸುಗಳನ್ನು ತಯಾರಕರು / ಆಮದುದಾರರು / ಪೂರೈಕೆದಾರರಿಂದ ನೇರವಾಗಿ ಖರೀದಿಸುತ್ತಿದೆ . ದೇಶದಲ್ಲಿ ಕೈಗೆಟುಕುವ ಬೆಲೆಯಲ್ಲಿ ಎನ್ -95 ಮುಖಗವಸುಗಳ ಲಭ್ಯತೆಯನ್ನು ಖಚಿತಪಡಿಸಿಕೊಳ್ಳಲು , ಎನ್ -95 ಮುಖಗವಸುಗಳ ಎಲ್ಲಾ ತಯಾರಕರು / ಆಮದುದಾರರು / ಪೂರೈಕೆದಾರರಿಗೆ ಸರ್ಕಾರೇತರ ಖರೀದಿಗಳ ಬೆಲೆಗಳಲ್ಲಿಯೂ ಸಮಾನತೆಯನ್ನು ಕಾಪಾಡಿಕೊಳ್ಳಲು ಮತ್ತು ಸಮಂಜಸವಾದ ಬೆಲೆಯಲ್ಲಿ ಲಭ್ಯವಾಗುವಂತೆ ಮಾಡಲು ಎನ್ ‌ ಪಿಪಿಎ 2020 ರ ಮೇ 21 ರಂದು ಸಲಹಾ ಸೂಚನೆ ಹೊರಡಿಸಿತ್ತು .


    ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1626743


    ನಜಫ್ ‌ ಗಢದ ಚೌಧರಿ ಬ್ರಹ್ಮ ಪ್ರಕಾಶ್ ಆಯುರ್ವೇದ ಚರಕ್ ಸಂಸ್ಥಾನದ ಕೋವಿಡ್ -19 ಆರೋಗ್ಯ ಕೇಂದ್ರಕ್ಕೆ ಡಾ . ಹರ್ಷವರ್ಧನ್ ಭೇಟಿ


    ನವದೆಹಲಿಯ ನಜಾಫ್ ‌ ಗಢದ ಚೌಧರಿ ಬ್ರಹ್ಮ್ ಪ್ರಕಾಶ್ ಆಯುರ್ವೇದ ಚರಕ್ ಸಂಸ್ಥಾನ್ ‌ ನಲ್ಲಿರುವ ಕೋವಿಡ್ -19 ಆರೋಗ್ಯ ಕೇಂದ್ರಕ್ಕೆ ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ . ಹರ್ಷವರ್ಧನ್ ಭೇಟಿ ನೀಡಿದರು . " ಆಯುರ್ವೇದವು ಭಾರತದಿಂದ ಬಂದ ಸಾಂಪ್ರದಾಯಿಕ ಔಷಧೀಯ ಜ್ಞಾನ ಮೂಲವಾಗಿದೆ ಮತ್ತು ಅದರಲ್ಲಿ ದೊಡ್ಡ ಸಾಮರ್ಥ್ಯವಿದೆ . ಈ ಡಿಸಿಎಚ್ ‌ ಸಿಯಲ್ಲಿ ಕೋವಿಡ್ -19 ರೋಗಿಗಳ ಚಿಕಿತ್ಸೆಯಲ್ಲಿ ಸಮಗ್ರ ಚಿಕಿತ್ಸೆ ಮತ್ತು ಯೋಗಕ್ಷೇಮದಲ್ಲಿ ಇದರ ಅಂತರ್ಗತ ಶಕ್ತಿಯನ್ನು ಉತ್ತಮವಾಗಿ ಬಳಕೆ ಮಾಡಲಾಗುತ್ತಿದೆ . ಈ ಜ್ಞಾನ ಮತ್ತು ಅನುಭವವು ವಿಶೇಷವಾಗಿ ಕೋವಿಡ್ -19 ವಿರುದ್ಧದ ಯುದ್ಧವನ್ನು ಎದುರಿಸುವಲ್ಲಿ ಪ್ರಪಂಚದಾದ್ಯಂತದ ಜನರಿಗೆ ಖಂಡಿತವಾಗಿಯೂ ಪ್ರಯೋಜನಕಾರಿ ಎಂದು ಸಾಬೀತುಪಡಿಸುತ್ತದೆ ” ಎಂದು ಡಾ . ಹರ್ಷವರ್ಧನ್ ಹೇಳಿದರು . ಕೋವಿಡ್ 19 ಕ್ಕೆ ಭಾರತದ ಪ್ರತಿಕ್ರಿಯೆಯ ಬಗ್ಗೆ ಪ್ರಸ್ತಾಪಿಸಿದ ಅವರು , “ ನಮ್ಮಲ್ಲಿ ಇಂದು 422 ಸರ್ಕಾರಿ ಪ್ರಯೋಗಾಲಯಗಳು ಮತ್ತು 177 ಖಾಸಗಿ ಪ್ರಯೋಗಾಲಯಗಳ ಜಾಲವಿದೆ . ಪರೀಕ್ಷಾ ಸಾಮರ್ಥ್ಯವನ್ನು ಸಹ ಹೆಚ್ಚಿಸಲಾಗಿದೆ , ಪ್ರತಿದಿನ ಸುಮಾರು 1,50,000 ಪರೀಕ್ಷೆಗಳನ್ನು ನಡೆಸಬಹುದು . ನಿನ್ನೆಯೂ ನಾವು 1,10,397 ಪರೀಕ್ಷೆಗಳನ್ನು ನಡೆಸಿದ್ದೇವೆ . ನಿನ್ನೆಯ ತನಕ ನಾವು 29,44,874 ಪರೀಕ್ಷೆಗಳನ್ನು ನಡೆಸಿದ್ದೇವೆ . ” ಎಂದು ಸಚಿವರು ತಿಳಿಸಿದರು .


    ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1626611


    ಸರ್ಕಾರಿ ಸಂಸ್ಥೆಗಳಿಂದ ಕಳೆದ ವರ್ಷಕ್ಕಿಂತ ಹೆಚ್ಚು ಗೋಧಿ ಖರೀದಿ


    ಸರ್ಕಾರಿ ಸಂಸ್ಥೆಗಳಿಂದ ಗೋಧಿ ಖರೀದಿಯು ಕಳೆದ ವರ್ಷದ ಅಂಕಿಅಂಶಗಳನ್ನು ಮೀರಿದೆ . 24.05.2020 ರಂದು ಕಳೆದ ವರ್ಷದ 341.31 ಲಕ್ಷ ಮೆಟ್ರಿಕ್ ಟನ್ ಖರಿದಿಯನ್ನು ಮೀರಿ ಅದು 341.56 ಲಕ್ಷ ಮೆಟ್ರಿಕ್ ಟನ್ ಮುಟ್ಟಿತು , ಇದು ಕೋವಿಡ್ -19 ಸಾಂಕ್ರಾಮಿಕ ಮತ್ತು ದೇಶಾದ್ಯಂತದ ಲಾಕ್ ‌ ಡೌನ್ ‌ ನಿಂದ ಉಂಟಾದ ಎಲ್ಲಾ ಅಡೆತಡೆಗಳನ್ನು ಮೀರಿ ನಡೆದಿದೆ . ಗೋಧಿ ಕೊಯ್ಲು ಸಾಮಾನ್ಯವಾಗಿ ಮಾರ್ಚ್ ಅಂತ್ಯದಲ್ಲಿ ಪ್ರಾರಂಭವಾಗುತ್ತದೆ ಮತ್ತು ಪ್ರತಿ ವರ್ಷ ಏಪ್ರಿಲ್ ಮೊದಲ ವಾರದಲ್ಲಿ ಖರೀದಿ ಪ್ರಾರಂಭವಾಗುತ್ತದೆ . ಆದಾಗ್ಯೂ , 24.03.2020 ರ ಮಧ್ಯರಾತ್ರಿಯಿಂದ ಜಾರಿಗೆ ಬರುವಂತೆ ರಾಷ್ಟ್ರೀಯ ಲಾಕ್ ‌ ಡೌನ್ ಹೇರಿದಾಗ , ಎಲ್ಲಾ ಕಾರ್ಯಾಚರಣೆಗಳು ಸ್ಥಗಿತಗೊಂಡವು . ಆ ಹೊತ್ತಿಗೆ ಬೆಳೆಯು ಕೊಯ್ಲಿಗೆ ಸಿದ್ಧವಾಗಿತ್ತು . ಇದನ್ನು ಪರಿಗಣಿಸಿ , ಲಾಕ್ ಡೌನ್ ಅವಧಿಯಲ್ಲಿ ಕೃಷಿ ಮತ್ತು ಸಂಬಂಧಿತ ಚಟುವಟಿಕೆಗಳನ್ನು ಪ್ರಾರಂಭಿಸಲು ಭಾರತ ಸರ್ಕಾರ ಅವಕಾಶ ನೀಡಿತು , 15.04.2020 ರಿಂದ ಹೆಚ್ಚಿನ ರಾಜ್ಯಗಳಲ್ಲಿ ಖರೀದಿ ಪ್ರಾರಂಭವಾಯಿತು . ಹರಿಯಾಣದಲ್ಲಿ ಸ್ವಲ್ಪ ತಡವಾಗಿ 20.04.2020 ರಿಂದ ಪ್ರಾರಂಭವಾಯಿತು .


    ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1626703


    " ಶಾಹಿ ಲಿಚಿ " ಮತ್ತು " ಜರ್ದಾಲು ಮಾವು " ಗಳನ್ನು ಜನರ ಮನೆ ಬಾಗಿಲಿಗೆ ತಲುಪಿಸುತ್ತಿರುವ ಬಿಹಾರದ ವೃತ್ತದ ಅಂಚೆ ಇಲಾಖೆ


    ಕೊರೊನಾ ವೈರಸ್ ನಿಗ್ರಹಕ್ಕೆ ಲಾಕ್ ‌ ಡೌನ್ ಮಾಡಿರುವುದರಿಂದ , ಲಿಚಿ ಮತ್ತು ಮಾವಿನ ಕೃಷಿಕರು ತಮ್ಮ ಹಣ್ಣುಗಳನ್ನು ಮಾರಾಟ ಮಾಡಲು , ಮಾರುಕಟ್ಟೆಗೆ ಸಾಗಿಸಲು ಕಷ್ಟಪಡುತ್ತಿದ್ದಾರೆ . ಜನರಿಗೆ ಇದರ ಪೂರೈಕೆ ದೊಡ್ಡ ಸವಾಲಾಗಿ ಪರಿಣಮಿಸಿದೆ . ಆದ್ದರಿಂದ ಸಾರ್ವಜನಿಕರ ಬೇಡಿಕೆಯನ್ನು ಈಡೇರಿಸಲು ಮತ್ತು ಯಾವುದೇ ಮಧ್ಯವರ್ತಿಗಳಿಲ್ಲದೆ ತಮ್ಮ ಹಣ್ಣುಗಳನ್ನು ಮಾರಾಟ ಮಾಡಲು ರೈತರಿಗೆ ನೇರವಾಗಿ ಮಾರುಕಟ್ಟೆಯನ್ನು ಒದಗಿಸಲು , ಬಿಹಾರದ ತೋಟಗಾರಿಕೆ ಇಲಾಖೆ ಮತ್ತು ಭಾರತ ಸರ್ಕಾರದ ಅಂಚೆ ಇಲಾಖೆ ಕೈಜೋಡಿಸಿವೆ .


    ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1626592


    ಪಿ ಐ ಬಿ ಕ್ಷೇತ್ರೀಯ ಕಚೇರಿಗಳ ವರದಿ

      * ಪಂಜಾಬ್ : ಯಾವುದೇ ವಲಸಿಗರು ದೇಶದ ಬೇರೆ ಯಾವುದೇ ರಾಜ್ಯಗಳಲ್ಲಿನ ಮನೆಗೆ ತೆರಳಲು ಬಲವಂತವಾಗಿ ನಡೆದು ಹೋಗಬಾರದು ಅಥವಾ ಪಂಜಾಬ್ ‌ ನಲ್ಲಿರುವಾಗ ಹಸಿವಿನಿಂದ ನರಳಬಾರದು ಎಂದು ಮುಖ್ಯಮಂತ್ರಿ ಎಲ್ಲಾ ಜಿಲ್ಲಾಧಿಕಾರಿಗಳು ಮತ್ತು ಜಿಲ್ಲಾ ಪೊಲೀಸ್ ವರಿಷ್ಠಾಧಿಕಾರಿಗಳಿಗೆ ನಿರ್ದೇಶನ ನೀಡಿದ್ದಾರೆ . ರಸ್ತೆಯಲ್ಲಿ ನಡೆದುಕೊಂಡು ಹೋಗುತ್ತಿರುವ ಯಾವುದೇ ವಲಸಿಗರನ್ನು ಕಂಡರೆ ಪೊಲೀಸರು ಬಸ್ ಮೂಲಕ ಹತ್ತಿರದ ಸ್ಥಳಕ್ಕೆ ಕಳುಹಿಸಬೇಕು , ಅಲ್ಲಿಂದ ಅವರು ತಮ್ಮ ಸ್ಥಳೀಯ ರಾಜ್ಯಕ್ಕೆ ರೈಲು ಅಥವಾ ಬಸ್ ಹತ್ತಬಹುದು ಎಂದು ಹೇಳಿದ್ದಾರೆ . ವಲಸಿಗರಿಗೆ ಆತಂಕ ಪಡಬೇಡಿ ಎಂದ ಮುಖ್ಯಮಂತ್ರಿಗಳು , ಮನೆಗೆ ಮರಳಲು ಉತ್ಸುಕರಾಗಿರುವ ಪ್ರತಿಯೊಬ್ಬ ವಲಸಿಗರಿಗೂ ಉಚಿತವಾಗಿ ತಮ್ಮ ರಾಜ್ಯಕ್ಕೆ ಪ್ರಯಾಣಿಸಲು , ಆಹಾರ ವ್ಯವಸ್ಥೆಗಳೊಂದಿಗೆ ರಾಜ್ಯವು ಸಹಾಯ ಮಾಡುತ್ತದೆ ಎಂದು ಭರವಸೆ ನೀಡಿದರು .
      * ಹರಿಯಾಣ : ಕೋವಿಡ್ -19 ಸಾಂಕ್ರಾಮಿಕ ರೋಗದ ಹಿನ್ನೆಲೆಯಲ್ಲಿ , ವಲಸೆ ಕಾರ್ಮಿಕರು ತಮ್ಮ ರಾಜ್ಯಗಳಿಗೆ ಮರಳಲು ಸಹಾಯ ಮಾಡಲು ರಾಜ್ಯ ಸರ್ಕಾರವು ಪ್ರತಿದಿನ ವಿವಿಧ ರೈಲು ನಿಲ್ದಾಣಗಳಿಂದ ವಿಶೇಷ ಶ್ರಮಿಕ ರೈಲುಗಳನ್ನು ಓಡಿಸುತ್ತಿದೆ ಎಂದು ಮುಖ್ಯಮಂತ್ರಿ ಹೇಳಿದರು . ಅದೇ ಸರಣಿಯಲ್ಲಿ , ಐದು ವಿಶೇಷ ಶ್ರಮಿಕ ರೈಲುಗಳು 24.05.2020 ರಂದು ಹರಿಯಾಣದಿಂದ ಪ್ರಯಾಣ ಬೆಳೆಸಿದವು . ಹರಿಯಾಣ ಸರ್ಕಾರವು ಲಾಕ್ ‌ ಡೌನ್ ‌ ನಲ್ಲಿ ಸಿಲುಕಿರುವ ಕಾರ್ಮಿಕರನ್ನು ಮತ್ತು ತಮ್ಮ ರಾಜ್ಯಗಳಿಗೆ ಮರಳಲು ಸಿದ್ಧರಿರುವ ಕಾರ್ಮಿಕರನ್ನು ಉಚಿತವಾಗಿ ಕಳುಹಿಸಲು ಪ್ರಾರಂಭಿಸಿದೆ .
      * ಮಹಾರಾಷ್ಟ್ರ : ಮಹಾರಾಷ್ಟ್ರದಲ್ಲಿ ಭಾನುವಾರ ಒಟ್ಟು 3,041 ಹೊಸ ಕೋವಿಡ್ - 19 ಪ್ರಕರಣಗಳು ಮತ್ತು 58 ಸಾವುಗಳು ವರದಿಯಾಗಿವೆ . ಇದರೊಂದಿಗೆ ರಾಜ್ಯದಲ್ಲಿ ಇದುವರೆಗೆ 50,231 ಪ್ರಕರಣಗಳು ಮತ್ತು 1,635 ಸಾವುಗಳು ದಾಖಲಾಗಿವೆ . ಮುಂಬೈನಲ್ಲಿ 39 ಸಾವು ಸಂಭವಿಸಿದ್ದು 1,725 ಹೊಸ ಪ್ರಕರಣಗಳು ವರದಿಯಾಗಿದ್ದರೆ , ಧಾರವಿಯ ಕೊಳೆಗೇರಿ ಕ್ಲಸ್ಟರ್ ನಲ್ಲಿ 27 ಹೊಸ ಪ್ರಕರಣಗಳು ವರದಿಯಾಗಿದ್ದು , ಇಲ್ಲಿನ ಕೋವಿಡ್ ಸೋಂಕಿತ ಪ್ರಕರಣಗಳ ಸಂಖ್ಯೆ 1,541 ಕ್ಕೆ ಏರಿದೆ . ಲಾಕ್ ‌ ಡೌನ್ ನಿರ್ಬಂಧಗಳು ಸಡಿಲಗೊಂಡಿರುವ ಮಧ್ಯೆಯೇ ದೇಶೀಯ ವಾಣಿಜ್ಯ ವಿಮಾನ ಕಾರ್ಯಾಚರಣೆ ಇಂದು ಬೆಳಗ್ಗೆ ಮುಂಬೈಯಿಂದ ಕ್ಯಾಲಿಬರೇಟ್ ಮಾದರಿಯಲ್ಲಿ ಪ್ರಾರಂಭವಾಯಿತು . ಮೊದಲ ದಿನದಂದು 45 ವಿಮಾನಗಳನ್ನು ನಿರ್ವಹಿಸಲು ಪಟ್ಟಿ ಮಾಡಲಾಗಿತ್ತು , ಅದರಲ್ಲಿ 10 ವಿಮಾನಗಳು ದೆಹಲಿ - ಮುಂಬೈ ಮಾರ್ಗದಲ್ಲಿ ಕಾರ್ಯನಿರತವಾಗಿದ್ದವು .
      * ಗುಜರಾತ್ : ಕಳೆದ 24 ಗಂಟೆಗಳಲ್ಲಿ 394 ಹೊಸ ಪ್ರಕರಣಗಳೊಂದಿಗೆ , ಗುಜರಾತ್ ‌ ನ ಮಾರಕ ಕೊರೊನಾ ವೈರಸ್ ಪ್ರಕರಣಗಳು 14,000 ಗಡಿ ದಾಟಿವೆ . ರಾಜ್ಯದ ಕೋವಿಡ್ - 19 ಪ್ರಕರಣಗಳ ಸಂಖ್ಯೆ 14,063 ಕ್ಕೆ ತಲುಪಿದೆ . ರಾಜ್ಯದಲ್ಲಿ ಸಾವಿನ ಸಂಖ್ಯೆ 858 ಕ್ಕೆ ಏರಿದೆ .
      * ರಾಜಸ್ಥಾನ್ : ರಾಜ್ಯದಲ್ಲಿ ಸೋಮವಾರ 145 ಹೊಸ ಪ್ರಕರಣ ವರದಿಯಾಗಿದ್ದು , ಒಟ್ಟು ಸೋಂಕಿನ ಪ್ರಕರಣಗಳ ಸಂಖ್ಯೆ 7,173 ಕ್ಕೆ ಏರಿದೆ ಎಂದು ರಾಜ್ಯ ಆರೋಗ್ಯ ಇಲಾಖೆ ತಿಳಿಸಿದೆ . ಕನಿಷ್ಠ 163 ರೋಗಿಗಳು ಈವರೆಗೆ ಮಾರಣಾಂತಿಕ ಕೊರೊನಾ ವೈರಸ್ ಸೋಂಕಿಗೆ ಬಲಿಯಾಗಿದ್ದಾರೆ . ಆದರೆ , ಕಳೆದ 24 ಗಂಟೆಗಳಲ್ಲಿ ರಾಜ್ಯದಲ್ಲಿ ಯಾವುದೇ ಸಾವು ಸಂಭವಿಸಿಲ್ಲ . ಜೈಪುರ ನಗರದ ಮೇಲೆ ಇಂದು ಒಂದು ದಶಲಕ್ಷಕ್ಕೂ ಹೆಚ್ಚು ಮಿಡತೆಗಳು ದಾಳಿ ಮಾಡಿವೆ . ರಾಜಸ್ಥಾನದ 33 ಜಿಲ್ಲೆಗಳಲ್ಲಿ ಅರ್ಧಕ್ಕಿಂತ ಹೆಚ್ಚು ಜಿಲ್ಲೆಗಳು ಈ ಕೀಟಗಳ ಆಕ್ರಮಣದಿಂದ ಬಾಧಿತವಾಗಿವೆ , ಇದು 5 ಲಕ್ಷ ಹೆಕ್ಟೇರ್ ಭೂಮಿಯಲ್ಲಿ ಹರಡಿರುವ ಬೆಳೆಗಳನ್ನು ನಾಶಪಡಿಸಿದೆ .
      * ಮಧ್ಯಪ್ರದೇಶ : ಮಧ್ಯಪ್ರದೇಶದಲ್ಲಿ ಒಟ್ಟು ಪ್ರಕರಣಗಳ ಸಂಖ್ಯೆ 6,371 ಕ್ಕೆ ಏರಿದೆ . 3,267 ಜನರು ಗುಣಮುಖರಾಗಿದ್ದಾರೆ , ಈವರೆಗೆ 281 ಸಾವು ವರದಿಯಾಗಿವೆ . ರಾಜ್ಯದ ಒಟ್ಟು ಪ್ರಕರಣಗಳಲ್ಲಿ ಅರ್ಧದಷ್ಟು ಇಂದೋರ್ ‌ ನಲ್ಲಿ 3,064 ಪ್ರಕರಣಗಳು ವರದಿಯಾಗಿವೆ , 1,241 ಸೋಂಕಿತ ಪ್ರಕರಣಗಳು ಭೋಪಾಲ್ ‌ ನಿಂದ ವರದಿಯಾಗಿವೆ .
      * ಛತ್ತೀಸಗಢ : 36 ಹೊಸ ಕೋವಿಡ್ - 19 ಪ್ರಕರಣ ವರದಿಯಾಗಿದ್ದು ಇದರಲ್ಲಿ ಹೆಚ್ಚು ಪ್ರಕರಣಗಳು ವಲಸೆ ಕಾರ್ಮಿಕರು ಇತರ ರಾಜ್ಯಗಳಿಂದ ಹಿಂದಿರುಗಿದವರಲ್ಲಿ ಪತ್ತೆಯಾಗಿದೆ . ಛತ್ತೀಸ್ ‌ ಗಢದಲ್ಲಿ ಸೋಂಕಿನ ಪ್ರಕರಣಗಳ ಸಂಖ್ಯೆ 252 ಕ್ಕೆ ಏರಿದೆ . ರಾಜ್ಯದಿಂದ ಯಾವುದೇ ಸಾವು ನೋವುಗಳು ವರದಿಯಾಗಿಲ್ಲ . ಸಕ್ರಿಯ ಪ್ರಕರಣಗಳ ಸಂಖ್ಯೆ 185 ಆಗಿದೆ .
      * ಅಸ್ಸಾಂ : ಗುವಾಹಟಿಯ ಎಲ್ ‌. ಜಿಬಿಐ ವಿಮಾನ ನಿಲ್ದಾಣಕ್ಕೆ ಬರುವ ಎಲ್ಲಾ ಪ್ರಯಾಣಿಕರನ್ನು ಕೋವಿಡ್ - 19 ಪರೀಕ್ಷೆಗೆ ಒಳಪಡಿಸಲಾಗುವುದು . ಅಸ್ಸಾಂನ ಜನರನ್ನು ಪ್ರತ್ಯೇಕಿಸಿ ಆಯಾ ಜಿಲ್ಲೆಗಳಿಗೆ ಕಳುಹಿಸಲಾಗುವುದು ಎಂದು ಅಸ್ಸಾಂ ಆರೋಗ್ಯ ಸಚಿವರು ತಿಳಿಸಿದ್ದಾರೆ .
      * ಮೇಘಾಲಯ : ಹರಿಯಾಣದಿಂದ ಮೇಘಾಲಯಕ್ಕೆ 139 ಮಂದಿ ಮರಳಿದ್ದಾರೆ . ಇವರ ಪರೀಕ್ಷೆ ವರದಿ ಬಂದ ನಂತರ , ಅವರನ್ನು ಹೋಂ ಕ್ವಾರಂಟೈನ್ ಅಥವಾ ಕರೋನಾ ಆರೈಕೆ ಕೇಂದ್ರಕ್ಕೆ ಕಳುಹಿಸಲಾಗುತ್ತದೆ . ಶಿಲ್ಲಾಂಗ್ ನ ಪ್ಯಾಸ್ಟೋರಲ್ ಕೇಂದ್ರ ಪ್ರಸ್ತುತ 22 ಮಂದಿ ರಾಜ್ಯಕ್ಕೆ ಮರಳಿದವರಿಗೆ ಆಶ್ರಯ ನೀಡಿದೆ . ಚೆನ್ನೈನಿಂದ ಪ್ರಯಾಣಿಸಿದ ಇನ್ನೊಬ್ಬ ವ್ಯಕ್ತಿಯಲ್ಲಿ ಸೋಂಕು ದೃಢಪಡುವುದರೊಂದಿಗೆ 14 ನೇ ಪ್ರಕರಣ ವರದಿಯಾಗಿದೆ . ಆಗಮಸಿದ ದಿನದಿಂದ ಈ ವ್ಯಕ್ತಿಯು ಪ್ರತ್ಯೇಕೀಕರಣದಲ್ಲಿದ್ದರು . ಪ್ರಸ್ತುತ ಸಾಂಸ್ಥಿಕ ಕ್ವಾರಂಟೈನ್ ಮತ್ತು ವೈದ್ಯಕೀಯ ವೀಕ್ಷಣೆಯಲ್ಲಿದ್ದಾರೆ . ರಾಜಸ್ಥಾನ ಮತ್ತು ಆಂಧ್ರದಿಂದ ವಿಶೇಷ ರೈಲುಗಳು ನಾಳೆ ಪ್ರಾರಂಭವಾಗಲಿವೆ , ಮೇಘಾಲಯದ ಸಿಲುಕಿರುವ ಜನರಿಗೆ ದೆಹಲಿ ಮತ್ತು ಕೇರಳದಿಂದ ರೈಲುಗಳು ನಾಡಿದ್ದಿನಿಂದ ಪ್ರಾರಂಭವಾಗಲಿವೆ .
      * ಮಣಿಪುರ : ಮಣಿಪುರಕ್ಕೆ ವಿಮಾನ ಪ್ರಯಾಣಿಕರಿಗೆ ಪರಿಷ್ಕೃತ ಎಸ್ ‌. ಒಪಿ ನೀಡಲಾಗಿದೆ ; ವಿಮಾನ ನಿಲ್ದಾಣದಲ್ಲಿ ಸ್ಕ್ರೀನಿಂಗ್ , ನಿರ್ಧರಣೆ ಪ್ರಕಾರ ಪರೀಕ್ಷೆ ಮತ್ತು ಕ್ವಾರಂಟೈನ್ ಅನ್ನು ಕಡ್ಡಾಯಗೊಳಿಸಲಾಗಿದೆ .
      * ಮಿಜೋರಾಂ : ಮಿಜೋರಾಂ ವೈದ್ಯಕೀಯ ಕಾಲೇಜ್ ಪ್ರಯೋಗಾಲಯದಲ್ಲಿ ಕೋವಿಡ್ - 19 ಗಾಗಿ ಆರ್ ‌ ಟಿ - ಪಿಸಿಆರ್ ಪರೀಕ್ಷೆ ಪೂಲಿಂಗ್ ವಿಧಾನವನ್ನು ಮಿಜೋರಾಂ ಪ್ರಾರಂಭಿಸಲಿದೆ . ಕೋವಿಡ್ - 19 ಗಾಗಿ ಪ್ರತಿದಿನ 100 ಗಂಟಲುದ್ರವ ಮಾದರಿಗಳನ್ನು ಪರೀಕ್ಷಿಸಲಾಗುತ್ತಿದೆ .
      * ನಾಗಾಲ್ಯಾಂಡ್ : ನಾಗಾಲ್ಯಾಂಡ್ ‌ ನಲ್ಲಿ ಮೂರು ಕೋವಿಡ್ - 19 ಪ್ರಕರಣಗಳು , ಇಬ್ಬರು ಪುರುಷರು ಮತ್ತು ಒಬ್ಬ ಮಹಿಳೆಯಲ್ಲಿ ಪತ್ತೆಯಾಗಿದೆ . ಎಲ್ಲರೂ ಚೆನ್ನೈನಿಂದ ಹಿಂದಿರುಗಿದವರು . ಸೋಮ ಜಿಲ್ಲೆಯ 40 ಎಸ್ ‌ ಎಸ್ ‌ ಎ ಶಿಕ್ಷಕರ ಗುಂಪು ನಾಗಾಲ್ಯಾಂಡ್ ‌ ನ ಮಾನ್ ಪಟ್ಟಣದ ಐಟಿಐನಲ್ಲಿ ಕ್ವಾರಂಟೈನ್ ಕೇಂದ್ರವನ್ನು ಸ್ಥಾಪಿಸಲು ಸಹಾಯ ಮಾಡಿದೆ .

    ***

    
    
    (Release ID: 1626806) Visitor Counter : 19
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Tamil , Telugu , Malayalam
    
    
    

*