      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19 ಹೊಸ ಮಾಹಿತಿ
      Posted On: 21 MAY 2020 5:46PM by PIB Bengaluru


    ಕೋವಿಡ್ - 19 ಹೊಸ ಮಾಹಿತಿ


    ಲಾಕ್ ‌ ಡೌನ್ ಅನುಷ್ಠಾನ ಮತ್ತು ಕೋವಿಡ್ - 19 ನಿರ್ವಹಣೆಯ ವಿಚಾರದಲ್ಲಿ ಸರ್ಕಾರದ ಕೆಲವು ನಿರ್ಧಾರಗಳ ಬಗ್ಗೆ ಮಾಧ್ಯಮಗಳ ಒಂದು ವರ್ಗದಲ್ಲಿ ವರದಿಗಳಿವೆ .


    ಲಾಕ್ ‌ ಡೌನ್ ಅವಧಿಯನ್ನು ದೇಶದ ಆರೋಗ್ಯ ಮೂಲಸೌಕರ್ಯಗಳನ್ನು ಹೆಚ್ಚಿಸಲು ಬಳಸಿಕೊಳ್ಳಲಾಗಿದೆ . ಪ್ರಸ್ತುತ , 45299 ಜನರನ್ನು ಗುಣಪಡಿಸಲಾಗಿದೆ ಇದರಿಂದಾಗಿ ನಮ್ಮ ಚೇತರಿಕೆಯ ಪ್ರಮಾಣವು 40.32% ಆಗಿದೆ . 21.05.2020 ರಂದು , 26,15920 ಮಾದರಿಗಳನ್ನು ಪರೀಕ್ಷಿಸಲಾಗಿದೆ ಮತ್ತು ಕಳೆದ 24 ಗಂಟೆಗಳಲ್ಲಿ 103532 ಮಾದರಿಗಳನ್ನು 555 ಪರೀಕ್ಷಾ ಪ್ರಯೋಗಾಲಯಗಳ ಮೂಲಕ ಪರೀಕ್ಷಿಸಲಾಗಿದೆ ( ಸರ್ಕಾರದ ವಲಯದ 391 ಮತ್ತು 164 ಖಾಸಗಿ ಪ್ರಯೋಗಾಲಯಗಳು ). ನವದೆಹಲಿಯ ಭಾರತೀಯ ವೈದ್ಯಕೀಯ ಸಂಶೋಧನಾ ಮಂಡಳಿ ( ಐಸಿಎಂಆರ್ ) , ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆ , ಭಾರತ ಸರ್ಕಾರ ಮತ್ತು ರಾಷ್ಟ್ರೀಯ ಆರೋಗ್ಯ ನಿಯಂತ್ರಣ ಕೇಂದ್ರದ ಸಹಯೋಗದೊಂದಿಗೆ ರಾಜ್ಯ ಆರೋಗ್ಯ ಇಲಾಖೆಗಳು ಮತ್ತು ವಿಶ್ವ ಆರೋಗ್ಯ ಸಂಸ್ಥೆ ಸೇರಿದಂತೆ ಪ್ರಮುಖ ಪಾಲುದಾರರ ಬೆಂಬಲದೊಂದಿಗೆ ದೇಶದ ಜನರಲ್ಲಿ ಎಸ್ಎಆರ್ ಎಸ್ - ಕೋವ್ - 2 ಸೋಂಕಿನ ಹರಡುವಿಕೆಯನ್ನು ಅಂದಾಜು ಮಾಡಲು . ಭಾರತವು ಸಮುದಾಯ ಆಧಾರಿತ ಸಿರೊ - ಸಮೀಕ್ಷೆಯನ್ನು ನಡೆಸುತ್ತಿದೆ .


    ಕೇಂದ್ರ ಮತ್ತು ರಾಜ್ಯ ಸರ್ಕಾರಗಳ ಸಾಮೂಹಿಕ ಪ್ರಯತ್ನದಲ್ಲಿ , 3027 ಮೀಸಲಾದ ಕೋವಿಡ್ ಆಸ್ಪತ್ರೆಗಳು ಮತ್ತು ಕೋವಿಡ್ ಆರೋಗ್ಯ ಕೇಂದ್ರಗಳು ಮತ್ತು 650930 ಕೋವಿಡ್ ಆರೈಕೆ ಕೇಂದ್ರಗಳನ್ನು ಗುರುತಿಸಲಾಗಿದೆ . ಹೆಚ್ಚುವರಿಯಾಗಿ , ಮೀಸಲಾದ ಕೋವಿಡ್ ಆಸ್ಪತ್ರೆಗಳು ಮತ್ತು ಕೋವಿಡ್ ಆರೋಗ್ಯ ಕೇಂದ್ರಗಳಲ್ಲಿ 2.81 ಲಕ್ಷಕ್ಕೂ ಹೆಚ್ಚು ಪ್ರತ್ಯೇಕ ಹಾಸಿಗೆಗಳು , 31,250 ಲಕ್ಷಕ್ಕೂ ಹೆಚ್ಚು ಐಸಿಯು ಹಾಸಿಗೆಗಳು ಮತ್ತು 11387 ಆಮ್ಲಜನಕದ ಸೌಲಭ್ಯವಿರುವ ಹಾಸಿಗೆಗಳನ್ನು ಈಗಾಗಲೇ ಗುರುತಿಸಲಾಗಿದೆ . ಅಲ್ಲದೆ , ಭಾರತ ಸರ್ಕಾರವು 65.0 ಲಕ್ಷ ಪಿಪಿಇ ಕವರಾಲ್ ‌ ಗಳನ್ನು ಮತ್ತು 101.07 ಲಕ್ಷ ಎನ್ 95 ಮುಖಗವಸುಗಳನ್ನು ರಾಜ್ಯಗಳಿಗೆ ಪೂರೈಸಿದೆ . ದೇಶದಲ್ಲಿ ಮೊದಲಿನಿಂದಲೂ ಉತ್ಪಾದಿಸಲಾಗದಿದ್ದರೂ , ದಿನಕ್ಕೆ ಸುಮಾರು 3 ಲಕ್ಷ ಪಿಪಿಇ ಕವರಾಲ್ ‌ ಗಳು ಮತ್ತು 3 ಲಕ್ಷ ಎನ್ 95 ಮುಖಗವಸುಗಳನ್ನು ದೇಶೀಯ ಉತ್ಪಾದಕರು ತಯಾರಿಸುತ್ತಿದ್ದಾರೆ .


    ಇದಲ್ಲದೆ , ಕೋವಿಡ್ - 19 ಅನ್ನು ಎದುರಿಸಲು ಸರ್ಕಾರವು ಎಲ್ಲಾ ಹಂತಗಳಲ್ಲಿ ಸಾಂಕ್ರಾಮಿಕ ರೋಗಶಾಸ್ತ್ರಜ್ಞರೊಡನೆ ಸಮಾಲೋಚಿಸುತ್ತಿದೆ ಮತ್ತು ಅವರನ್ನು ಸಕ್ರಿಯವಾಗಿ ತೊಡಗಿಸಿದೆ . ಭಾರತೀಯ ವೈದ್ಯಕೀಯ ಸಂಶೋಧನಾ ಮಂಡಳಿ ( ಐಸಿಎಂಆರ್ ) ರಚಿಸಿದ ಕೋವಿಡ್ - 19 ಕ್ಕಾಗಿ ರಾಷ್ಟ್ರೀಯ ಕಾರ್ಯಪಡೆ ( ಎನ್ ‌ ಟಿಎಫ್ ) ಮಾರ್ಚ್ 2020 ರ ಮಧ್ಯದಿಂದ 20 ಸಭೆಗಳನ್ನು ನಡೆಸಿದೆ ಮತ್ತು ಸಾಂಕ್ರಾಮಿಕ ರೋಗಕ್ಕೆ ವೈಜ್ಞಾನಿಕ ಮತ್ತು ತಾಂತ್ರಿಕ ಪ್ರತಸ್ಪಂದನೆಗೆ ವ್ಯವಸ್ಥಿತವಾಗಿ ಮತ್ತು ಪರಿಣಾಮಕಾರಿಯಾಗಿ ಕೊಡುಗೆ ನೀಡಿದೆ .


    ಭಾರತ ಸರ್ಕಾರದ ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆಯ ( ಡಿಎಸ್ ‌ ಟಿ ) ಅಧೀನದಲ್ಲಿರುವ ಸ್ವಾಯತ್ತ ಸಂಸ್ಥೆಯಾದ ಜವಾಹರಲಾಲ್ ನೆಹರು ಸೆಂಟರ್ ಫಾರ್ ಅಡ್ವಾನ್ಸ್ಡ್ ಸೈಂಟಿಫಿಕ್ ರಿಸರ್ಚ್ ( ಜೆಎನ್ ‌ ಸಿಎಎಸ್ಆರ್ ) ನ ಸಂಶೋಧಕರ ತಂಡವು ಐಐಎಸ್ಸಿ ಬೆಂಗಳೂರಿನ ಸಹಯೋಗಿಯೊಂದಿಗೆ ಕೋವಿಡ್ - 19 ಕ್ಕಾಗಿ ಹ್ಯೂರಿಸ್ಟಿಕ್ ಅಂದರೆ ತಾವೇ ಅರಿತಿಕೊಳ್ಳುವ ಮುನ್ಸೂಚಕ ಮಾದರಿಯನ್ನು ಅಭಿವೃದ್ಧಿಪಡಿಸಿದೆ , ಇವುಗಳು ರೋಗದ ಹರಡುವಿಕೆ ಬಗ್ಗೆ ಮತ್ತು ಅದರ ಪರಿಣಾಮವಾಗಿ ಬೇಕಾಗುವ ವೈದ್ಯಕೀಯ ಅಗತ್ಯಗಳ ಬಗ್ಗೆ ಕಡಿಮೆ ಅವಧಿಯ ಮುನ್ಸೂಚನೆಗಳನ್ನು ನೀಡುತ್ತವೆ .


    ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ , ವಿಜ್ಞಾನ ಮತ್ತು ತಂತ್ರಜ್ಞಾನ ಮತ್ತು ಭೂ ವಿಜ್ಞಾನ ಸಚಿವರಾದ ಡಾ . ಹರ್ಷವರ್ಧನ್ ಅವರ ನೇತೃತ್ವದಲ್ಲಿ , ದೇಶದ ವೈಜ್ಞಾನಿಕ ಸಮುದಾಯವನ್ನು ಸಕ್ರಿಯಗೊಳಿಸಲು ಉತ್ತಮ ಸಂಘಟಿತ ವಿಧಾನವನ್ನು ಅಳವಡಿಸಿಕೊಳ್ಳಲಾಗಿದೆ ಮತ್ತು ಹೊಸ ಪರೀಕ್ಷಾ ಕಿಟ್ ‌ ಗಳು , ರಕ್ಷಣಾತ್ಮಕ ಸಾಧನಗಳು , ಉಸಿರಾಟದ ಸಾಧನಗಳು , ಇತ್ಯಾದಿ ಅಭಿವೃದ್ಧಿಪಡಿಸಲು ಹಗಲು ರಾತ್ರಿ ಲೆಕ್ಕಿಸದೆ ಕೆಲಸ ಮಾಡುವ ಮೂಲಕ ಕೊಡುಗೆ ನೀಡುತ್ತಿದ್ದಾರೆ . ಈ ವಿಧಾನವು ಉತ್ತಮ ಕಾರ್ಯಶೈಲಿಗಳನ್ನು ಹಂಚಿಕೊಳ್ಳಲು , ಕೆಲಸದ ಸಹಯೋಗ , ಅಗತ್ಯಕ್ಕೆ ಆಧಾರಿತ ಆವಿಷ್ಕಾರಗಳ ಅಭಿವೃದ್ಧಿ ಮತ್ತು ಸಂಶೋಧನಾ ಕಾರ್ಯಗಳ ನಕಲು ಮಾಡುವುದನ್ನು ತಪ್ಪಿಸಲು ಸಾಮಾನ್ಯ ವೇದಿಕೆಯನ್ನು ಒದಗಿಸಲು ಸಹಾಯ ಮಾಡಿದೆ . ಡಿಎಸ್ ಟಿ ಮತ್ತು ಇತರ ಸಚಿವಾಲಯಗಳ ಅಡಿಯಲ್ಲಿರುವ ಸಂಸ್ಥೆಗಳ ಸಹಾಯದಿಂದ , ಕೋವಿಡ್ - 19 ಕ್ಕೆ ಸಂಬಂಧಿಸಿದ ಹಲವಾರು ಸಮಸ್ಯೆಗಳನ್ನು ಪರಿಹರಿಸಲು ಭಾರತದಲ್ಲಿ ಸೂಕ್ತ ತಂತ್ರಜ್ಞಾನಗಳನ್ನು ಗುರುತಿಸಲು ಮತ್ತು ಉನ್ನತ ಮಟ್ಟಕ್ಕೆ ತರುವ ಪ್ರಯತ್ನವನ್ನು ಸಂಘಟಿಸುವಲ್ಲಿ ಡಿಎಸ್ ಟಿ ಮುಂದಾಗಿದೆ . ಡಿಬಿಟಿ ಮತ್ತು ಅದರ ಸಾರ್ವಜನಿಕ ವಲಯದ ಉದ್ದಿಮೆಯಾದ , ಬಯೋಟೆಕ್ನಾಲಜಿ ಇಂಡಸ್ಟ್ರಿ ರಿಸರ್ಚ್ ಅಸಿಸ್ಟೆನ್ಸ್ ಕೌನ್ಸಿಲ್ ( ಬಿಐಆರ್ ಎಸಿ ) ಡಯಾಗ್ನೋಸ್ಟಿಕ್ಸ್ , ಲಸಿಕೆಗಳು , ನೂತನ ಚಿಕಿತ್ಸಕ , ಔಷಧಗಳ ಮರುಹಂಚಿಕೆ ಅಥವಾ ಕೋವಿಡ್ - 19 ನಿಯಂತ್ರಣಕ್ಕಾಗಿ ಯಾವುದೇ ಮಧ್ಯಸ್ಥಿಕೆಯನ್ನು ಬೆಂಬಲಿಸಲು ಕೋವಿಡ್ - 19 ಸಂಶೋಧನಾ ಒಕ್ಕೂಟದ ಕರೆಯನ್ನು ಘೋಷಿಸಿದೆ .


    ವಿವಿಧ ನೀತಿ ಪ್ರಕಟಣೆಗಳು , ವಿಶೇಷವಾಗಿ “ ಪ್ರಧಾನ ಮಂತ್ರಿ ಗರಿಬ್ ಕಲ್ಯಾಣ್ ಯೋಜನೆ ” ಮತ್ತು “ ಆತ್ಮನಿರ್ಭರ ಭಾರತ್ ” ಅಭಿಯಾನ , ವಲಸೆ ಕಾರ್ಮಿಕರು , ಬೀದಿ ಬದಿ ವ್ಯಾಪಾರಿಗಳು , ವಲಸೆ ನಗರ ಬಡವರು , ಸಣ್ಣ ವ್ಯಾಪಾರಿಗಳು ಸ್ವಯಂ ಉದ್ಯೋಗಿಗಳು , ಸಣ್ಣ ರೈತರು ಎದುರಿಸುತ್ತಿರುವ ಕಷ್ಟಗಳನ್ನು ನಿವಾರಿಸಲು ಮಾಡಲಾಗಿದೆ . ಕೇಂದ್ರ ಸರ್ಕಾರವು ವಲಸೆ ಕಾರ್ಮಿಕರು ಮತ್ತು ನಗರ ಬಡವರಿಗೆ ಕೈಗೆಟುಕುವ ಬಾಡಿಗೆಗೆ ಸುಲಭವಾದ ವಸತಿಯನ್ನು ಒದಗಿಸುವ ಯೋಜನೆಯನ್ನು ಘೋಷಿಸಿದೆ . ಕೈಗೆಟುಕುವ ಬಾಡಿಗೆಯ ವಸತಿ ಸಂಕೀರ್ಣಗಳು ವಲಸೆ ಕಾರ್ಮಿಕರು , ನಗರ ಬಡವರು ಮತ್ತು ವಿದ್ಯಾರ್ಥಿಗಳಿಗೆ ಸಾಮಾಜಿಕ ಭದ್ರತೆ ಮತ್ತು ಗುಣಮಟ್ಟದ ಜೀವನವನ್ನು ಒದಗಿಸುತ್ತದೆ . ನಗರಗಳಲ್ಲಿನ ಸರ್ಕಾರಿ ಅನುದಾನಿತ ಮನೆಗಳನ್ನು ಪಿಪಿಪಿ ವಿಧಾನದ ಅಡಿಯಲ್ಲಿ ರಿಯಾಯಿತಿಯ ಮೂಲಕ ಕೈಗೆಟುಕುವ ಬಾಡಿಗೆಯ ವಸತಿ ಸಂಕೀರ್ಣಗಳನ್ನಾಗಿ ( ಎಆರ್ ‌ ಎಚ್ ‌ ಸಿ ) ಪರಿವರ್ತಿಸುವ ಮೂಲಕ ಇದನ್ನು ಮಾಡಲಾಗುತ್ತದೆ ; ಉತ್ಪಾದನಾ ಘಟಕಗಳು , ಕೈಗಾರಿಕೆಗಳು , ಸಂಸ್ಥೆಗಳು , ಸಂಘಗಳು ತಮ್ಮ ಖಾಸಗಿ ಭೂಮಿಯಲ್ಲಿ ಕೈಗೆಟುಕುವ ಬಾಡಿಗೆ ವಸತಿ ಸಂಕೀರ್ಣಗಳನ್ನು ( ಎಆರ್ ‌ ಎಚ್ ‌ ಸಿ ) ಅಭಿವೃದ್ಧಿಪಡಿಸಲು ಮತ್ತು ಕಾರ್ಯನಿರ್ವಹಿಸಲು ; ಮತ್ತು ಕೈಗೆಟುಕುವ ಬಾಡಿಗೆ ವಸತಿ ಸಂಕೀರ್ಣಗಳನ್ನು ( ಎಆರ್ ‌ ಎಚ್ ‌ ಸಿ ) ಅಭಿವೃದ್ಧಿಪಡಿಸಲು ಮತ್ತು ಕಾರ್ಯನಿರ್ವಹಿಸಲು ರಾಜ್ಯ ಸರ್ಕಾರಿ ಸಂಸ್ಥೆಗಳು ಮತ್ತು ಕೇಂದ್ರ ಸರ್ಕಾರಿ ಸಂಸ್ಥೆಗಳನ್ನು ಇದೇ ಮಾದರಿಯಲ್ಲಿ ಪ್ರೋತ್ಸಾಹಿಸಲಾಗುವುದು .


    ***

    
    
    (Release ID: 1625998) Visitor Counter : 15
    
    
      Read this release in: English , Urdu , Manipuri , Punjabi , Gujarati , Odia , Telugu