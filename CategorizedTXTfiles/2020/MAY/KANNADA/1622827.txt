      ರಕ್ಷಣಾ ಸಚಿವಾಲಯ

      ಭಾರತೀಯ ನಾಗರಿಕರನ್ನು ಸ್ಥಳಾಂತರಿಸುವುದಕ್ಕಾಗಿ ಆಪರೇಶನ್ ಸಮುದ್ರ ಸೇತು ಐ.ಎನ್.ಎಸ್. ಮಗರ್ ಮಾಲೆಗೆ ಆಗಮನ
      Posted On: 10 MAY 2020 6:26PM by PIB Bengaluru


    ಭಾರತೀಯ ನಾಗರಿಕರನ್ನು ಸ್ಥಳಾಂತರಿಸುವುದಕ್ಕಾಗಿ ಆಪರೇಶನ್ ಸಮುದ್ರ ಸೇತು ಐ . ಎನ್ . ಎಸ್ . ಮಗರ್ ಮಾಲೆಗೆ ಆಗಮನ


    ಮಾಲ್ದೀವ್ಸ್ ನಲ್ಲಿ ಸಿಲುಕಿ ಹಾಕಿಕೊಂಡಿರುವ ಭಾರತೀಯ ನಾಗರಿಕರನ್ನು ಸ್ಥಳಾಂತರಿಸಲು ಮತ್ತು ಅವರನ್ನು ಸುರಕ್ಷಿತವಾಗಿ ಭಾರತಕ್ಕೆ ಮರಳಿ ಕರೆತರುವುದನ್ನು ಖಾತ್ರಿಪಡಿಸಲು ಭಾರತೀಯ ನೌಕಾದಳದ ಆಪರೇಶನ್ ಸಮುದ್ರ ಸೇತು ಕಾರ್ಯಾಚರಣೆಯ ಎರಡನೆ ನೌಕಾ ಹಡಗು ಐ . ಎನ್ . ಎಸ್ . ಮಗರ್ 2020 ರ ಮೇ 10 ರಂದು ಬೆಳಿಗ್ಗೆ ಮಾಲೆ ಬಂದರಿಗೆ ಆಗಮಿಸಿತು . ಐ . ಎನ್ . ಎಸ್ . ಮಗರ್ , ಮಾಲ್ದೀವ್ಸ್ ಗೆ ಹೊರಡುವ ಮೊದಲು ಬಂದರಿನಲ್ಲಿ ತಂಗುವ ಕಾರ್ಯಾಚರಣೆಗಾಗಿ ಎಲ್ . ಎಸ್ . ಟಿ .( ಎಲ್ ) ವಿನ್ಯಾಸಿತಗೊಳಿಸಲಾಗಿದ್ದು , ಅದರ ಮೂಲ ನೆಲೆಯಾದ ಕೊಚ್ಚಿಯಲ್ಲಿ ಎಲ್ಲಾ ಅವಶ್ಯ ಸಾರಿಗೆ , ವೈದ್ಯಕೀಯ ಮತ್ತು ಆಡಳಿತಾತ್ಮಕ ಸಿದ್ದತೆಗಳನ್ನು ನಾಗರಿಕರನ್ನು ಯಾವುದೇ ತೊಂದರೆಗಳಾಗದ ರೀತಿಯಲ್ಲಿ ಕರೆತರುವುದಕ್ಕಾಗಿ ಮಾಡಿಕೊಂಡಿತ್ತು .


    ಈ ಹಡಗು ಸಾಮಾಜಿಕ ಅಂತರ ಕಾಪಾಡುವ ನಿಯಮವೂ ಸಹಿತ ಕೋವಿಡ್ - 19 ಕ್ಕೆ ಸಂಬಂಧಿಸಿದ ಎಲ್ಲಾ ಮುಂಜಾಗರೂಕತಾ ಕ್ರಮಗಳನ್ನು ಕೈಗೊಂಡು ಸುಮಾರು 200 ನಾಗರಿಕರನ್ನು ಸ್ಥಳಾಂತರಿಸಲಿದೆ . ಸ್ಥಳಾಂತರಗೊಳ್ಳುವವರಿಗಾಗಿ ಹಡಗಿನಲ್ಲಿ ಪ್ರತ್ಯೇಕ ವಿಭಾಗವನ್ನು ಅವಶ್ಯಕ ಸೌಲಭ್ಯಗಳಾದ ಆಹಾರ ಮತ್ತು ವಾಶ್ ರೂಂಗಳೊಂದಿಗೆ ರೂಪಿಸಲಾಗಿದೆ . ಮಹಿಳೆಯರಿಗೆ , ಮಕ್ಕಳಿಗೆ , ಶಿಶುಗಳಿಗೆ ಮತ್ತು ಹಿರಿಯ ನಾಗರಿಕರಿಗೆ ಪ್ರತ್ಯೇಕ ಮೆಸ್ ಕೂಡಾ ಒದಗಿಸಲಾಗಿದೆ . ಭೋಜನ ಸಭಾಂಗಣ ಮತ್ತು ಸ್ನಾನದ ಕೋಣೆಗಳಂತಹ ಎಲ್ಲರೂ ಸೇರುವ ಸ್ಥಳಗಳಲ್ಲಿ ಹೆಚ್ಚುವರಿ ಮುಂಜಾಗರೂಕತಾ ಕ್ರಮಗಳನ್ನು ಕೈಗೊಳ್ಳಲಾಗಿದೆ , ಅಲ್ಲಿ ಜನ ಸೇರುವುದನ್ನು ತಡೆಯಲು ಸ್ಥಳಾಂತರಗೊಳ್ಳುವವರನ್ನು ಗುಂಪುಗಳಾಗಿ ವಿಭಜಿಸಲಾಗಿದೆ .


    ಇದರ ಜೊತೆಯಲ್ಲಿಯೇ , ಮಾಲ್ದೀವ್ಸ್ ನಿಂದ ಸ್ಥಳಾಂತರಗೊಂಡವರನ್ನು ಹೊತ್ತ ಐ . ಎನ್ . ಎಸ್ . ಜಲಾಶ್ವ ಇಂದು ಬೆಳಿಗ್ಗೆ ಕೊಚ್ಚಿ ಬಂದರನ್ನು ತಲುಪಿದೆ . ಇದರಲ್ಲಿ 698 ಭಾರತೀಯ ನಾಗರಿಕರು ದೇಶಕ್ಕೆ ಮರಳಿದ್ದಾರೆ .


    ***

    
    
    (Release ID: 1622827) Visitor Counter : 16
    
    
      Read this release in: English , Urdu , Hindi , Marathi , Manipuri , Bengali , Punjabi , Odia , Tamil , Telugu , Malayalam