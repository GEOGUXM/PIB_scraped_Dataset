      ವಾಣಿಜ್ಯ ಮತ್ತು ಕೈಗಾರಿಕಾ ಸಚಿವಾಲಯ

      ಹೆಚ್ಚು ಸ್ಪರ್ಧಾತ್ಮಕವಾಗಲು ಹಾಗು ಜಗತ್ತಿಗೆ ಗುಣಮಟ್ಟದ ಉತ್ಪನ್ನಗಳನ್ನು ಒದಗಿಸಲು ರಫ್ತುದಾರರಿಗೆ ಶ್ರೀ ಪೀಯುಶ್ ಗೋಯಲ್ ಕರೆ
      Posted On: 28 MAY 2020 4:40PM by PIB Bengaluru


    ಹೆಚ್ಚು ಸ್ಪರ್ಧಾತ್ಮಕವಾಗಲು ಹಾಗು ಜಗತ್ತಿಗೆ ಗುಣಮಟ್ಟದ ಉತ್ಪನ್ನಗಳನ್ನು ಒದಗಿಸಲು ರಫ್ತುದಾರರಿಗೆ ಶ್ರೀ ಪೀಯುಶ್ ಗೋಯಲ್ ಕರೆ


    ಬೇರೆ ಕ್ಷೇತ್ರಗಳಲ್ಲೂ ಬಂಡವಾಳ ಹೂಡಿ ವೈವಿಧ್ಯಮಯ ಕ್ಷೇತ್ರಗಳಲ್ಲಿ ತೊಡಗುವಿಕೆ ,


    ಪ್ರಸ್ತುತ ಕ್ಷೇತ್ರಗಳಲ್ಲಿ ಇನ್ನಷ್ಟು ಬಲಿಷ್ಟವಾಗುವುದು ಮತ್ತು ಹೊಸ ಮಾರುಕಟ್ಟೆಗಳ ಅನ್ವೇಷಣೆ ಯಶಸ್ಸಿನ ಮಂತ್ರ


    ಕೇಂದ್ರ ವಾಣಿಜ್ಯ ಮತ್ತು ಕೈಗಾರಿಕೆಗಳು ಹಾಗು ರೈಲ್ವೇ ಸಚಿವರಾದ ಶ್ರೀ ಪೀಯುಶ್ ಗೋಯಲ್ ಅವರು ಇಂದು ವೀಡಿಯೋ ಕಾನ್ಫರೆನ್ಸ್ ಮೂಲಕ ಭಾರತೀಯ ಕೈಗಾರಿಕಾ ಮಹಾಒಕ್ಕೂಟ ( ಸಿ . ಐ . ಐ .) ಆಯೋಜಿಸಿದ್ದ ರಫ್ತು ಕುರಿತ ಡಿಜಿಟಲ್ ಸಮ್ಮೇಳನದಲ್ಲಿ ವೀಡಿಯೋ ಕಾನ್ಫರೆನ್ಸ್ ಮೂಲಕ ಪಾಲ್ಗೊಂಡರು . ಭಾರತದ ಎಕ್ಸಿಂ ಬ್ಯಾಂಕ್ ಈ ಸಮ್ಮೇಳನಕ್ಕೆ ಸಾಂಸ್ಥಿಕ ಸಹಭಾಗಿತ್ವ ಒದಗಿಸಿತ್ತು .


    ಸಮ್ಮೇಳನವನ್ನು ಉದ್ದೇಶಿಸಿ ಮಾತನಾಡಿದ ಶ್ರೀ ಗೋಯಲ್ ಬೆಳವಣಿಗೆಯ ಭವಿಷ್ಯ ಕೈಗಾರಿಕೆಗಳಲ್ಲಿದೆ ಮತ್ತು ಅದು ಖಾಸಗಿ ವಲಯದಲ್ಲಿದೆ , ಇದರಲ್ಲಿ ಸರಕಾರದ ಪಾತ್ರ ಅಲ್ಪ ಪ್ರಮಾಣದ್ದು ಎಂದರು . ಭಾರತದ ರಫ್ತನ್ನು ಹೆಚ್ಚಿಸಲು ಸಚಿವರು ಮೂರು ಮುಖ್ಯ ದಾರಿಗಳನ್ನು ಗುರುತಿಸಿದರು : ಉತ್ಪಾದನೆಗೆ ಪುನಃಶ್ಚೇತನ , ರಫ್ತು ಉತ್ಪನ್ನಗಳ ವೈವಿಧ್ಯೀಕರಣ ಮತ್ತು ಹೊಸ ಹಾಗು ಹೆಚ್ಚು ಸ್ವೀಕಾರಾರ್ಹ ಮಾರುಕಟ್ಟೆಗಳ ಹುಡುಕುವಿಕೆ . ರಫ್ತು ಉತ್ಪನ್ನಗಳ ವೈವಿಧ್ಯೀಕರಣ , ಜೊತೆಗೆ ಈಗ ಹೊಂದಿರುವ ಕ್ಷೇತ್ರಗಳಲ್ಲಿ ಇನ್ನಷ್ಟು ಬಲಿಷ್ಟವಾಗುವುದು ನಮ್ಮ ಆರ್ಥಿಕತೆಯ ಬೆಳವಣಿಗೆಗೆ ಅವಶ್ಯ ಎಂದವರು ಒತ್ತಿ ಹೇಳಿದರು . ಅಟೋ ಕ್ಷೇತ್ರಗಳಲ್ಲಿ , ಪೀಠೋಪಕರಣಗಳ ಕ್ಷೇತ್ರದಲ್ಲಿ , ಹವಾ ನಿಯಂತ್ರಕಗಳಲ್ಲಿ , ಮತ್ತು ಇತರ ಕ್ಷೇತ್ರಗಳಲ್ಲಿ ದೇಶೀಯ ಉತ್ಪಾದನೆಗಳನ್ನು ಉತ್ತೇಜಿಸಲು ವಿಪುಲ ಅವಕಾಶಗಳಿವೆ ಎಂದವರು ಹೇಳಿದರು . ಎಂ . ಇ . ಐ . ಟಿ . ವೈ . ಯು ಇಲೆಕ್ಟ್ರಾನಿಕ್ಸ್ ಉತ್ಪಾದನೆಯನ್ನು ಉತ್ತೇಜಿಸುತ್ತಿದೆ , ಫಾರ್ಮಾ ವಲಯದಲ್ಲಿ ನಾವು ಉತ್ತೇಜನ ನೀಡುತ್ತಿದ್ದೇವೆ . ಎ . ಪಿ . ಐ . ಉತ್ಪಾದನೆಯಲ್ಲಿ ಮತ್ತು ಕೃಷಿ ರಫ್ತು ವಲಯದಲ್ಲಿ ಭಾರೀ ಅವಕಾಶಗಳಿವೆ ಎಂದು ಹೇಳಿದ ಅವರು ಐ . ಟಿ . ಆಧಾರಿತ ಸೇವೆಗಳಲ್ಲಿ ವಿಶ್ವವು ಭಾರತೀಯರ ತಜ್ಞತೆ ಮತ್ತು ಕೌಶಲ್ಯವನ್ನು ಪರಿಗಣಿಸಿದೆ ಮತ್ತು ಅದರಿಂದಾಗಿ ನಾವು ನಾಸ್ಕಾಂಗೆ ಮುಂದಿನ ಐದು ವರ್ಷಗಳಲ್ಲಿ ಈ ವಲಯದಲ್ಲಿ ಡಾಲರ್ 500 ಬಿಲಿಯನ್ ರಫ್ತು ಗುರಿಯನ್ನು ಬೆಂಬತ್ತುವಂತೆ ಕೇಳಿದ್ದೇವೆ ಎಂದೂ ನುಡಿದರು .


    ಆತ್ಮನಿರ್ಭರ ಭಾರತದ ಬಗ್ಗೆ ಮಾತನಾಡಿದ ಅವರು ಇದು ಇನ್ನಷ್ಟು ಸ್ವಾವಲಂಬನೆ ಮಾತ್ರ ಅಲ್ಲ , ತನ್ನ ಶಕ್ತಿಯಿಂದ ಇಡೀ ವಿಶ್ವದ ಜೊತೆ ವ್ಯವಹರಿಸುವುದು ಕೂಡಾ . ಭಾರತವು ವಿಶ್ವ ಮಾರುಕಟ್ಟೆಯಲ್ಲಿ ಅವಲಂಬಿಸಬಹುದಾದ ಸಹಭಾಗಿ ಮತ್ತು ವಿಶ್ವಾಸಾರ್ಹ ಮಿತ್ರ ಎಂದೂ ಪರಿಗಣಿಸಲ್ಪಡಬೇಕು . ನಿರ್ದಿಷ್ಟವಾಗಿ ಜಾಗತಿಕ ಪೂರೈಕೆ ಸರಪಳಿ ಮರುಹೊಂದಾಣಿಕೆ ಆಗುತ್ತಿರುವಾಗ ಇದು ಬಹಳ ಮುಖ್ಯ ಎಂದೂ ಪ್ರತಿಪಾದಿಸಿದರು . ಭಾರತವನ್ನು ಸ್ವಾವಲಂಬಿಯಾಗಿಸುವ ಪ್ರಧಾನ ಮಂತ್ರಿ ಅವರ ಮುಂಗಾಣ್ಕೆಯನ್ನು ಪ್ರಸ್ತಾಪಿಸಿದ ಅವರು ನಾವು ಶಕ್ತಿಯ ಬಲದಲ್ಲಿ ಮಾತನಾಡಬೇಕು , ಸ್ಪರ್ಧಾತ್ಮಕವಾಗಿರಬೇಕು , ಮತ್ತು ಜಗತ್ತಿಗೆ ಗುಣಮಟ್ಟದ ಉತ್ಪನ್ನಗಳನ್ನು ಕೊಡಬೇಕು ಎಂದರು . ಯಶಸ್ಸನ್ನು ಸಾಧಿಸಲು ನಮ್ಮಲ್ಲಿ ಅಪರಿಮಿತ ಛಲ ಇರಬೇಕು , ಎದುರಿರುವ ಸವಾಲುಗಳನ್ನು ಎದುರಿಸುವ ಇಚ್ಚಾಶಕ್ತಿ ನಮ್ಮಲ್ಲಿದ್ದರೆ , ನಮ್ಮ ಮುನ್ನಡೆಯನ್ನು ಯಾವ ಬಿಕ್ಕಟ್ಟೂ ನಿಲ್ಲಿಸಲಾರದು ಎಂದೂ ಶ್ರೀ ಗೋಯಲ್ ಹೇಳಿದರು .


    125 ವರ್ಷಗಳನ್ನು ಪೂರ್ಣಗೊಳಿಸಿರುವುದಕ್ಕೆ ಮತ್ತು ಜಾಗತಿಕ ಮೌಲ್ಯ ಸರಪಳಿ ( ಜಿ . ವಿ . ಸಿ . ಗಳು ) ಗಳ ಸಮಗ್ರೀಕರಣ ಮೂಲಕ ರಫ್ತು ಹೆಚ್ಚಳಕ್ಕೆ ಕಾರ್ಯಪಡೆ ಆರಂಭಿಸಿರುವುದಕ್ಕೆ ಸಿ . ಐ . ಐ . ಯನ್ನು ಶ್ರೀ ಗೋಯಲ್ ಅಭಿನಂದಿಸಿದರು . ಕಾರ್ಯಪಡೆಯ ಜೊತೆ ನಿಕಟವಾಗಿ ಕಾರ್ಯಾಚರಿಸುವ ಬಗ್ಗೆ ತಮ್ಮ ಬದ್ಧತೆಯನ್ನು ಪ್ರಕಟಿಸಿದ ಅವರು ಕೈಗಾರಿಕೆಗಳು ಮತ್ತು ದೇಶದ ಹಿತಕ್ಕಾಗಿ ಅವಶ್ಯ ಇರುವಲ್ಲೆಲ್ಲ ಕ್ರಮಗಳನ್ನು ಕೈಗೊಳ್ಳುವುದಾಗಿಯೂ ಹೇಳಿದರು . ಕೇಂದ್ರ ಇರಲಿ , ರಾಜ್ಯ ಸರಕಾರಗಳಿರಲಿ , ರಫ್ತು ಸಮುದಾಯಕ್ಕೆ ನೆರವು ನೀಡಲು ಮತ್ತು ಸಹಭಾಗಿ ನೆಲೆಯಲ್ಲಿ ಕೆಲಸ ಮಾಡುವ ಆಶಯವನ್ನು ಹೊಂದಿವೆ ಎಂದರು . ದೇಶವು ಕೌಶಲ್ಯಯುಕ್ತ ಕಾರ್ಮಿಕ ಬಲವನ್ನು ಹೊಂದಿದೆ . ವಿಶ್ವ ದರ್ಜೆಯ ವಿಶ್ವವಿದ್ಯಾಲಯಗಳು ಮತ್ತು ಸಂಶೋಧನಾ ಪ್ರಯೋಗಾಲಯಗಳು ಇಲ್ಲಿವೆ , ನಾವು 130 ಕೋಟಿ ಭಾರತೀಯರ ಒಳಿತಿಗಾಗಿ ಕೆಲಸ ಮಾಡುವ ಎಂದೂ ಅವರು ಹೇಳಿದರು .


    ಸಿ . ಐ . ಐ . ಯ ಮಹಾ ನಿರ್ದೇಶಕ ಶ್ರೀ ಚಂದ್ರಜಿತ್ ಬ್ಯಾನರ್ಜಿ ಮಾತನಾಡಿ ನಮ್ಮ ರಫ್ತನ್ನು ಮರುಜೋಡಣೆ ಮಾಡಲು ಎಲ್ಲಾ ಅವಶ್ಯ ಸುಧಾರಣೆಗಳನ್ನು ಕೈಗೊಳ್ಳಬೇಕು ಮತ್ತು ಇದು ಅದಕ್ಕೆ ಸಕಾಲ ಎಂದರು . ವರ್ತಕ ಸಾಗಾಣಿಕೆ , ಗುಣಮಟ್ಟ ಅನುಸರಣೆ , ಜಿ . ವಿ . ಸಿ . ಗಳ ಅಡೆ ತಡೆ ರಹಿತ ಕಾರ್ಯಾಚರಣೆ , ಎಫ್ . ಟಿ . ಎ . ಗಳಿಗೆ ಸಂಬಂಧಿಸಿ ಬಲಿಷ್ಟ ವ್ಯೂಹ ಅಗತ್ಯ ಎಂದವರು ಪ್ರತಿಪಾದಿಸಿದರು .


    ***

    
    
    (Release ID: 1628012) Visitor Counter : 3
    
    
      Read this release in: English , Urdu , Marathi , Hindi , Bengali , Punjabi , Tamil , Telugu , Malayalam