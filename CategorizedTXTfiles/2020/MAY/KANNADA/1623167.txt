      ಗೃಹ ವ್ಯವಹಾರಗಳ ಸಚಿವಾಲಯ

      ಲಾಕ್ ಡೌನ್ ಅವಧಿಯ ಬಳಿಕ ಉತ್ಪಾದನಾ ಕೈಗಾರಿಕೆಗಳ ಆರಂಭಕ್ಕೆ ಎನ್.ಡಿ.ಎಂ.ಎ.. (ಎಂ.ಎಚ್.ಎ.) ನಿಂದ ಮಾರ್ಗದರ್ಶಿಗಳು ಪ್ರಕಟ
      Posted On: 11 MAY 2020 12:46PM by PIB Bengaluru


    ಲಾಕ್ ಡೌನ್ ಅವಧಿಯ ಬಳಿಕ ಉತ್ಪಾದನಾ ಕೈಗಾರಿಕೆಗಳ ಆರಂಭಕ್ಕೆ ಎನ್ . ಡಿ . ಎಂ . ಎ .. ( ಎಂ . ಎಚ್ . ಎ .) ನಿಂದ ಮಾರ್ಗದರ್ಶಿಗಳು ಪ್ರಕಟ
    
    ಮಾರ್ಗದರ್ಶಿಗಳ ಕಟ್ಟು ನಿಟ್ಟಿನ ಅನುಸರಣೆ ಖಾತ್ರಿಪಡಿಸಲು ಕ್ಷೇತ್ರೀಯ ಕಾರ್ಯನಿರ್ವಾಹಕರು


    ಕೇಂದ್ರ ಗೃಹ ವ್ಯವಹಾರಗಳ ಸಚಿವಾಲಯವು ( ಎಂ . ಎಚ್ . ಎ .) ವಿಪತ್ತು ನಿರ್ವಹಣಾ ಕಾಯ್ದೆ , 2005 ರಡಿಯಲ್ಲಿ ಲಾಕ್ ಡೌನ್ ಅವಧಿಯ ಬಳಿಕ ಉತ್ಪಾದನಾ ಕೈಗಾರಿಕೆಗಳನ್ನು ಪುನರಾರಂಭಿಸುವುದಕ್ಕೆ ಸಂಬಂಧಿಸಿ ವಿವರವಾದ ಮಾರ್ಗದರ್ಶಿಗಳನ್ನು ಹೊರಡಿಸಿದೆ .


    ಕೋವಿಡ್ - 19 ಕ್ಕೆ ಸಾಕಷ್ಟು ಮುಂಚಿತವಾಗಿ ಮಾರ್ಚ್ 25 ರಿಂದ ರಾಷ್ಟ್ರವ್ಯಾಪೀ ಲಾಕ್ ಡೌನ್ ಆದೇಶಿಸಲಾಗಿತ್ತು . ಕೆಲವು ವಲಯಗಳಲ್ಲಿ ಲಾಕ್ ಡೌನ್ ನಿಧಾನವಾಗಿ ಸಡಿಲಿಕೆ ಮಾಡುತ್ತಿದ್ದಂತೆ , ನಿರ್ದಿಷ್ಟ ಆರ್ಥಿಕ ಚಟುವಟಿಕೆಗಳನ್ನು ಎನ್ . ಡಿ . ಎಂ . ಎ . ಆದೇಶಗಳ ಸಂಖ್ಯೆ 1-29/2020- ಪಿಪಿ . , ದಿನಾಂಕ 1 ನೇ ಮೇ 2020 ರನ್ವಯ ಮತ್ತು ಎಂ . ಎಚ್ . ಎ . ಆದೇಶ ಸಂಖ್ಯೆ 40- 3/2020- ಡಿ . ಎಂ . – ಐ ( ಎ ) ದಿನಾಂಕ 1 ನೇ ಮೇ 2020 ರನ್ವಯ ಅನುಮತಿಸಲಾಗುತ್ತಿದೆ .


    ಹಲವು ವಾರಗಳ ಲಾಕ್ ಡೌನ್ ಕಾರಣದಿಂದಾಗಿ ಮತ್ತು ಲಾಕ್ ಡೌನ್ ಅವಧಿಯಲ್ಲಿ ಕೈಗಾರಿಕಾ ಘಟಕಗಳು ಮುಚ್ಚಲ್ಪಟ್ಟಿರುವುದರಿಂದ ಕೆಲವು ಆಪರೇಟರುಗಳು ಸ್ಥಾಪಿತ / ಜಾರಿಯಲ್ಲಿರುವ ಎಸ್ . ಒ . ಪಿ . ಗಳನ್ನು ಪಾಲಿಸದೇ ಇರುವ ಸಾಧ್ಯತೆಗಳೂ ಇವೆ . ಇದರ ಪರಿಣಾಮವಾಗಿ ಕೆಲವು ಉತ್ಪಾದನಾ ಸೌಲಭ್ಯಗಳು , ಪೈಪ್ ಲೈನ್ ಗಳು , ವಾಲ್ವ್ ಗಳು ಇತ್ಯಾದಿ ಉಳಿಕೆ ಅಥವಾ ತ್ಯಾಜ್ಯ ರಾಸಾಯನಿಕಗಳನ್ನು ಹೊಂದಿರುವ ಸಾಧ್ಯತೆ ಇದೆ . ಇವು ಅಪಾಯವನ್ನು ತರಬಲ್ಲವು . ಇಂತಹದೇ ಪರಿಸ್ಥಿತಿ ದಾಸ್ತಾನು ಸೌಲಭ್ಯಗಳಲ್ಲೂ ಹಾಗು ದಹನಾನುಕೂಲಿ ವಸ್ತುಗಳ ಸಂದರ್ಭದಲ್ಲಿಯೂ ಉಂಟಾಗಬಹುದಾಗಿದೆ


    ರಾಷ್ಟ್ರೀಯ ವಿಪತ್ತು ನಿರ್ವಹಣಾ ಪ್ರಾಧಿಕಾರವು ಈ ಕೆಳಗಿನ ಮಾರ್ಗದರ್ಶಿಗಳನ್ನು ಹೊರಡಿಸಿದೆ .


    1. ರಾಸಾಯನಿಕ ವಿಪತ್ತುಗಳ ಮಾರ್ಗದರ್ಶಿಗಳು , 2007


    2. ರಾಸಾಯನಿಕ ( ಭಯೋತ್ಪಾದನಾ ) ವಿಪತ್ತುಗಳ ನಿರ್ವಹಣಾ ಮಾರ್ಗದರ್ಶಿಗಳು , 2009 ಮತ್ತು


    3. ಪಿ . ಒ . ಎಲ್ . ಟ್ಯಾಂಕರುಗಳ ಸಾರಿಗೆಯಲ್ಲಿ ಸುರಕ್ಷೆ ಮತ್ತು ಭದ್ರತೆಯನ್ನು ಬಲಪಡಿಸುವಿಕೆ 2010, ಇವು ರಾಸಾಯನಿಕ ಕೈಗಾರಿಕೆಗಳಿಗೆ ಅನ್ವಯಿಸುವವು . ಪರಿಸರ ಸಂರಕ್ಷಣಾ ಕಾಯ್ದೆ ಅಡಿಯಲ್ಲಿ ಅಪಾಯಕಾರಿ ರಾಸಾಯನಿಕಗಳ ಉತ್ಪಾದನೆ , ದಾಸ್ತಾನು , ಮತ್ತು ಆಮದು ನಿಯಮಗಳು , 1989 ಕೆಲವು ಶಾಸನಾತ್ಮಕ ಆವಶ್ಯಕತೆಗಳನ್ನು ಈ ಕೈಗಾರಿಕೆಗಳಿಗಾಗಿ ನಿಗದಿ ಮಾಡುತ್ತದೆ .


    ಲಾಕ್ ಔಟ್ / ಟ್ಯಾಗ್ ಔಟ್ ಪ್ರಕ್ರಿಯೆಗಳು ಜಾರಿಯಲ್ಲಿಲ್ಲದೇ ಇರುವ ಸಂದರ್ಭದಲ್ಲಿ ಹಲವು ಇಂಧನ ಮೂಲಗಳು ವಿದ್ಯುತ್ , ಮೆಕ್ಯಾನಿಕಲ್ ಅಥವಾ ರಾಸಾಯನಿಕ ಉಪಕರಣಗಳನ್ನು ನಿರ್ವಹಿಸುವ ಯಾ ಸರ್ವಿಸಿಂಗ್ ಮಾಡುವ ನಿರ್ವಾಹಕರಿಗೆ / ಮೇಲ್ವಿಚಾರಕರಿಗೆ ಅಪಾಯಕಾರಿಯಾಗಿ ಪರಿಣಮಿಸುತ್ತವೆ . ಬೃಹತ್ ಯಂತ್ರೋಪಕರಣಗಳನ್ನು ಕಾಲ ಕಾಲಕ್ಕೆ ಸರಿಯಾಗಿ ನಿರ್ವಹಣೆ ಮಾಡದೇ ಇದ್ದ ಪಕ್ಷದಲ್ಲಿ ಅವು ಕೂಡಾ ಆಪರೇಟರುಗಳಿಗೆ / ಇಂಜಿನಿಯರುಗಳಿಗೆ ಅಪಾಯಕಾರಿಯಾಗಬಲ್ಲವು .


    ದಹನಾನುಕೂಲಿ ದ್ರವಗಳು , ಒತ್ತಡದಲ್ಲಿಟ್ಟ ಅನಿಲಗಳು , ತೆರೆದಿರುವ ವಯರುಗಳು , ಕನ್ವೇಯರ್ ಬೆಲ್ಟ್ ಗಳು ಮತ್ತು ಸ್ವಯಂಚಾಲಿತ ವಾಹನಗಳು ಉತ್ಪಾದನಾ ಸೌಲಭ್ಯವನ್ನು ಹೆಚ್ಚು ಅಪಾಯಕಾರಿ ವಾತಾವರಣವನ್ನಾಗಿ ಮಾರ್ಪಡಿಸುತ್ತವೆ . ಸುರಕ್ಷತಾ ಸಂಕೇತಗಳನ್ನು ಸರಿಯಾಗಿ ಜಾರಿಗೊಳಿಸದಿರುವುದು ಮತ್ತು ರಾಸಾಯನಿಕಗಳನ್ನು ಸರಿಯಾಗಿ ಲೇಬಲ್ ಮಾಡದಿರುವುದರಿಂದ ಗಂಭೀರ ಆರೋಗ್ಯ ಅಪಾಯಗಳು ಎದುರಾಗುವ ಸಾಧ್ಯತೆಗಳಿವೆ .


    ಯಾವುದಾದರೂ ಅನಿರೀಕ್ಷಿತ ಅಹಿತಕರ ಘಟನೆ ಸಂಭವಿಸಿದರೆ , ಕ್ಷಿಪ್ರವಾಗಿ ಪ್ರತಿಕ್ರಿಯೆಯನ್ನು ನಿಭಾಯಿಸುವುದು ಸವಾಲಿನ ಕೆಲಸ . ಅಪಾಯವನ್ನು ಕನಿಷ್ಟ ಪ್ರಮಾಣಕ್ಕಿಳಿಸಲು ಮತ್ತು ಕೈಗಾರಿಕಾ ಘಟಕಗಳ ಯಶಸ್ವೀ ಪುನರಾರಂಭಕ್ಕೆ ಪ್ರೇರೇಪಣೆ ನೀಡಲು ಈ ಕೆಳಗಿನ ಮಾರ್ಗದರ್ಶಿಗಳನ್ನು ಹೊರಡಿಸಲಾಗಿದೆ .


    ರಾಜ್ಯ ಸರಕಾರಗಳು ಆಯಾ ಪ್ರಮುಖ ಅಪಘಾತ ಅಪಾಯ ( ಎಂ . ಎ . ಎಚ್ .) ಘಟಕಗಳಿಗೆ ಸಂಬಂಧಿಸಿ ವಿಪತ್ತು ನಿರ್ವಹಣಾ ಯೋಜನೆಯನ್ನು ಖಾತ್ರಿಪಡಿಸಬೇಕು ಮತ್ತು ಅವುಗಳನ್ನು ಸಕಾಲಿಕಗೊಳಿಸಿ ಅನುಷ್ಟಾನ ಸಿದ್ದ ಮಾಡಿಟ್ಟುಕೊಂಡಿರಬೇಕು . ಮತ್ತು ಜಿಲ್ಲೆಯ ಎಲ್ಲಾ ಜವಾಬ್ದಾರಿಯುತ ಅಧಿಕಾರಿಗಳು ಕೈಗಾರಿಕಾ ಸ್ಥಳದಲ್ಲಿಯ ವಿಪತ್ತು ನಿರ್ವಹಣಾ ಯೋಜನೆಯನ್ನು ಖಾತ್ರಿಪಡಿಸಿಕೊಳ್ಳಬೇಕು . ಹಾಗು ಕೋವಿಡ್ - 19 ಲಾಕ್ ಡೌನ್ ಬಳಿಕ ಅಥವಾ ಈ ಅವಧಿಯಲ್ಲಿ ಕೈಗಾರಿಕೆಗಳ ಸುರಕ್ಷಿತ ಪುನರಾರಂಭಕ್ಕೆ ಸಾಮಾನ್ಯ ಕಾರ್ಯಾಚರಣಾ ಪ್ರಕ್ರಿಯೆಗಳನ್ನು ಅವುಗಳು ಒಳಗೊಂಡಿರುವಂತೆ ನೋಡಿಕೊಳ್ಳಬೇಕು .


    ವಿವರವಾದ ಮಾರ್ಗದರ್ಶಿಗಳಿಗೆ ಇಲ್ಲಿ ಕ್ಲಿಕ್ ಮಾಡಿರಿ


    ***

    
    
    (Release ID: 1623167) Visitor Counter : 12
    
    
      Read this release in: Punjabi , English , Urdu , Hindi , Marathi , Manipuri , Bengali , Assamese , Gujarati , Odia , Tamil , Telugu , Malayalam