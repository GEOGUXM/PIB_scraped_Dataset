      ಗೃಹ ವ್ಯವಹಾರಗಳ ಸಚಿವಾಲಯ

      2020ರ ಮೇ 4ರಿಂದ 2 ವಾರಗಳ ಕಾಲದ ಲಾಕ್ ಡೌನ್ ವೇಳೆ ಕಿತ್ತಳೆ ಬಣ್ಣದ ವಲಯದಲ್ಲಿ ಜನ ಮತ್ತು ವಾಹನ ಸಂಚಾರಕ್ಕೆ ಸಂಬಂಧಿಸಿದಂತೆ ಸ್ಪಷ್ಟೀಕರಣ
      Posted On: 02 MAY 2020 3:20PM by PIB Bengaluru


    2020 ರ ಮೇ 4 ರಿಂದ 2 ವಾರಗಳ ಕಾಲದ ಲಾಕ್ ಡೌನ್ ವೇಳೆ ಕಿತ್ತಳೆ ಬಣ್ಣದ ವಲಯದಲ್ಲಿ ಜನ ಮತ್ತು ವಾಹನ ಸಂಚಾರಕ್ಕೆ ಸಂಬಂಧಿಸಿದಂತೆ ಸ್ಪಷ್ಟೀಕರಣ


    ದೇಶದಲ್ಲಿ ಕೋವಿಡ್ 19 ನಿಗ್ರಹಕ್ಕಾಗಿ ಲಾಕ್ ಡೌನ್ ಕ್ರಮಗಳ ಬಗ್ಗೆ ಸಮಗ್ರ ಪರಾಮರ್ಶೆ ನಡೆಸಿರುವ ಕೇಂದ್ರ ಗೃಹ ವ್ಯವಹಾರಗಳ ಸಚಿವಾಲಯ ( ಎಂ . ಎಚ್ . ಎ .) ನಿನ್ನೆ ಆದೇಶ ಹೊರಡಿಸಿದ್ದು , 2020 ರ ಮೇ 4 ರಿಂದ ಅನ್ವಯವಾಗುವಂತೆ ಮತ್ತೆ 2 ವಾರಗಳವರೆಗೆ ಲಾಕ್ ಡೌನ್ ವಿಸ್ತರಣೆ ಮಾಡಿದೆ .


    ಈ ಅವಧಿಯಲ್ಲಿ ಕಿತ್ತಳೆ ಬಣ್ಣದ ವಲಯದಲ್ಲಿ ಜನ ಮತ್ತು ವಾಹನ ಸಂಚಾರಕ್ಕೆ ಸಂಬಂಧಿಸಿದ ಗೊಂದಲಗಳ ನಿವಾರಣೆಗಾಗಿ ( ಕಿತ್ತಳೆ ಬಣ್ಣದ ವಲಯದಲ್ಲಿ ಅನುಮತಿ ನೀಡಲಾಗಿರುವ ಚಟುವಟಿಕೆಗಳಿಗೆ ಸಂಬಂಧಿಸಿದಂತೆ https://pib.gov.in/PressReleasePage.aspx?PRID=1620095 ನಲ್ಲಿ ನೀಡಲಾಗಿರುವ ನಿರ್ದಿಷ್ಟ ಪ್ಯಾರಾ ನೋಡಲು ಕೋರಿಕೆ ) ಈ ಕೆಳಗಿನ ಸ್ಪಷ್ಟೀಕರಣ ಬಿಡುಗಡೆ ಮಾಡಲಾಗಿದೆ :


    ಕಿತ್ತಳೆ ಬಣ್ಣದ ವಲಯದಲ್ಲಿ , ದೇಶದಾದ್ಯಂತ ನಿರ್ಬಂಧಿಸಲಾಗಿರುವ ಚಟುವಟಿಕೆಗಳ ಜೊತೆಗೆ ಅಂತರ ಜಿಲ್ಲೆ ಮತ್ತು ಜಿಲ್ಲೆಯೊಳಗೆ ಬಸ್ ಗಳ ಸಂಚಾರವನ್ನು ನಿರ್ಬಂಧಿಸಲಾಗಿದೆ .


    ಕೆಲವು ನಿರ್ಬಂಧಗಳೊಂದಿಗೆ ಇತರ ಎರಡು ಚಟುವಟಿಕೆಗಳಿಗೆ ಅವಕಾಶ ನೀಡಲಾಗಿದೆ :

      * ಒಬ್ಬ ಚಾಲಕ ಮತ್ತು ಇಬ್ಬರು ಪ್ರಯಾಣಿಕರಿಗೆ ಮಾತ್ರವೇ ಟ್ಯಾಕ್ಸಿಗಳು ಮತ್ತು ಕ್ಯಾಬ್ ಅಗ್ರಿಗೇಟರ್ ಗಳಲ್ಲಿ ಅನುಮತಿ ನೀಡಲಾಗಿದೆ .
      * ಅನುಮತಿಸಲಾದ ಚಟುವಟಿಕೆಗಳಿಗೆ ಮಾತ್ರವೇ ನಾಲ್ಕು ಚಕ್ರದ ವಾಹನದಲ್ಲಿ , ಚಾಲಕರನ್ನು ಹೊರತು ಪಡಿಸಿ ಗರಿಷ್ಠ ಇಬ್ಬರು ಪ್ರಯಾಣಿಕರೊಂದಿಗೆ ಮಾತ್ರ ವ್ಯಕ್ತಿಗಳ ಮತ್ತು ವಾಹನಗಳ ಅಂತರ ಜಿಲ್ಲೆ ಓಡಾಟಕ್ಕೆ ಅವಕಾಶ ನೀಡಲಾಗಿದೆ .
      * ಇತರ ಉಳಿದೆಲ್ಲಾ ಚಟುವಟಿಕೆಗಳಿಗೆ ಯಾವುದೇ ನಿರ್ಬಂಧಗಳಿಲ್ಲದೆ ಕಿತ್ತಳೆ ಬಣ್ಣದ ವಲಯದಲ್ಲಿ ಅನುಮತಿ ನೀಡಲಾಗಿದೆ .

    ಆದಾಗ್ಯೂ , ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ತಮ್ಮ ನಿರ್ಧರಣೆ ಮತ್ತು ಆದ್ಯತೆಗಳ ಆಧಾರದಲ್ಲಿ ಕಡಿಮೆ ಸಂಖ್ಯೆಯ ಚಟುವಟಿಕೆಗೆ ಅನುಮತಿ ನೀಡಲು ಆಯ್ಕೆ ಮಾಡಿಕೊಳ್ಳಬಹುದಾಗಿದೆ .


    ***

    
    
    (Release ID: 1620417) Visitor Counter : 18
    
    
      Read this release in: Malayalam , Manipuri , Marathi , Hindi , Punjabi , Gujarati , Odia , Bengali , Assamese , English , Urdu , Tamil , Telugu
    
    
    

*