      ರಕ್ಷಣಾ ಸಚಿವಾಲಯ

      ಮಿಷನ್ ಸಾಗರ: ಐ.ಎನ್.ಎಸ್.ಕೇಸರಿಯಿಂದ ಮಾಲ್ದೀವ್ಸ್ ಗೆ ಆಹಾರ ಸಾಮಗ್ರಿಗಳ ಹಸ್ತಾಂತರ
      Posted On: 12 MAY 2020 6:59PM by PIB Bengaluru


    ಮಿಷನ್ ಸಾಗರ : ಐ . ಎನ್ . ಎಸ್ . ಕೇಸರಿಯಿಂದ ಮಾಲ್ದೀವ್ಸ್ ಗೆ ಆಹಾರ ಸಾಮಗ್ರಿಗಳ ಹಸ್ತಾಂತರ


    ‘ ಮಿಷನ್ ಸಾಗರ ” ಕಾರ್ಯಾಚರಣೆಯ ಅಂಗವಾಗಿ ಭಾರತೀಯ ನೌಕಾದಳದ ನೌಕೆ ಕೇಸರಿಯು ಮಾಲ್ದೀವ್ಸ್ ನ ಮಾಲೆ ಬಂದರನ್ನು 2020 ರ ಮೇ 12 ರಂದು ಪ್ರವೇಶಿಸಿತು . ಭಾರತ ಸರಕಾರವು ಸ್ನೇಹ ಸೌಹಾರ್ದತೆಯ ಬಾಂಧವ್ಯ ಹೊಂದಿರುವ ವಿದೇಶಗಳಿಗೆ ಸಹಾಯವನ್ನು ನೀಡುತ್ತಿದೆ . ಮತ್ತು ಇದರಂಗವಾಗಿ ಐ . ಎನ್ . ಎಸ್ . ಕೇಸರಿಯು ಮಾಲ್ದೀವ್ಸ್ ಜನತೆಗೆ 580 ಟನ್ ಆಹಾರ ಸಾಮಗ್ರಿಗಳನ್ನು ಹೊತ್ತೊಯ್ದಿತು . ಈ ವಲಯದಲ್ಲಿ ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕದ ಕಾರಣದಿಂದ ಮತ್ತು ಸಾಮಾಜಿಕ ಅಂತರ ಕಾಪಾಡಬೇಕಾಗಿರುವುದರಿಂದ ಆನ್ ಲೈನ್ ಮೂಲಕ ಹಸ್ತಾಂತರ ಕಾರ್ಯಕ್ರಮ 2020 ರ ಮೇ 12 ರಂದು ನಡೆಯಿತು . ಈ ಸಮಾರಂಭದಲ್ಲಿ ಮಾಲ್ದೀವ್ಸ್ ನ ವಿದೇಶೀ ಸಚಿವ ಶ್ರೀ ಅಬ್ದುಲ್ಲಾ ಶಾಹೀದ್ ಮತ್ತು ರಕ್ಷಣಾ ಸಚಿವರಾದ ಶ್ರೀಮತಿ ಮರಿಯಾ ಅಹ್ಮದ್ ದೀದಿ ಭಾಗವಹಿಸಿದ್ದರು . ಭಾರತದ ಕಡೆಯಿಂದ ಮಾಲ್ದೀವ್ಸ್ ನಲ್ಲಿ ಭಾರತದ ಹೈಕಮಿಶನರ್ ಶ್ರೀ ಸಂಜಯ ಸುಧೀರ್ ಪ್ರತಿನಿಧಿಯಾಗಿದ್ದರು . ಭಾರತವು ಕೊಡಮಾಡಿದ ಸಹಾಯವನ್ನು ವಿದೇಶಿ ಸಚಿವ ಶ್ರೀ ಅಬ್ದುಲ್ಲಾ ಶಾಹೀದ್ ಶ್ಲಾಘಿಸಿದರು .


    “ ಸಾಗರ ” ವಲಯದಲ್ಲಿರುವ ಎಲ್ಲರ ಭದ್ರತೆ ಮತ್ತು ಬೆಳವಣಿಗೆ ಎಂಬ ಪ್ರಧಾನ ಮಂತ್ರಿ ಅವರ ಮುಂಗಾಣ್ಕೆ ಹಾಗು ನೆರೆ ಹೊರೆಯವರು ಮೊದಲು ಎಂಬ ನೀತಿಯನ್ನು ಅನುಸರಿಸಿ ಈ ಹಡಗನ್ನು ನಿಯೋಜಿಸಲಾಗಿತ್ತು . ದೇಶದ ನೀತಿ ಮತ್ತು ಪ್ರಧಾನ ಮಂತ್ರಿ ಅವರ ಮುಂಗಾಣ್ಕೆಯಲ್ಲಿ ಮಾಲ್ದೀವ್ಸ್ ಪ್ರಮುಖವಾಗಿ ಗುರುತಿಸಲ್ಪಡುವ ರಾಷ್ಟ್ರವಾಗಿದೆ . ಈ ಕಾರ್ಯಾಚರಣೆಯನ್ನು ರಕ್ಷಣಾ ಮತ್ತು ವಿದೇಶೀ ವ್ಯವಹಾರಗಳ ಸಚಿವಾಲಯಗಳ ನಡುವಣ ನಿಕಟ ಸಮನ್ವಯ ಮತ್ತು ಭಾರತ ಸರಕಾರದ ಇತರ ಏಜೆನ್ಸಿಗಳ ನೆರವಿನೊಂದಿಗೆ ಅನುಷ್ಟಾನಿಸಲಾಗಿದೆ .


    ಆಪರೇಶನ್ ಸಮುದ್ರ ಸೇತುವನ್ನು ಅನುಸರಿಸಿ ಮಿಶನ್ ಸಾಗರ ನಡೆಯಿತು . ಸಮುದ್ರ ಸೇತುವಿನಲ್ಲಿ ಮಾಲ್ದೀವ್ಸ್ ಸಹಿತ ಸಾಗರೋತ್ತರ ದೇಶಗಳಲ್ಲಿ ನೆಲೆಸಿದ್ದ ಭಾರತೀಯ ನಾಗರಿಕರನ್ನು ಮರಳಿ ದೇಶಕ್ಕೆ ಕರೆತರಲಾಯಿತು . ಐ . ಎನ್ . ಎಸ್ . ಜಲಾಶ್ವ ಮತ್ತು ಐ . ಎನ್ . ಎಸ್ . ಮಗರ್ ಮೂಲಕ 2020 ರ ಮೇ 8 ಮತ್ತು 9 ರಂದು ಒಟ್ಟು 900 ಭಾರತೀಯರನ್ನು ತಾಯ್ನಾಡಿಗೆ ಕರೆತರಲಾಗಿದೆ .


    ಭಾರತ ಮತ್ತು ಮಾಲ್ದೀವ್ಸ್ ಗಳು ನಿಕಟ ನಾವಿಕ / ಸಾಗರೋತ್ತರ ನೆರೆ ಹೊರೆಯ ದೇಶಗಳು . ಅವು ಪರಸ್ಪರ ಬಲಿಷ್ಟ ಮತ್ತು ಸೌಹಾರ್ದದ ರಕ್ಷಣಾ ಹಾಗು ರಾಜತಾಂತ್ರಿಕ ಬಾಂಧವ್ಯಗಳನ್ನು ಹೊಂದಿವೆ .


    ***

    
    
    (Release ID: 1623455) Visitor Counter : 20
    
    
      Read this release in: English , Punjabi , Urdu , Hindi , Manipuri , Bengali , Assamese , Odia , Tamil , Telugu , Malayalam