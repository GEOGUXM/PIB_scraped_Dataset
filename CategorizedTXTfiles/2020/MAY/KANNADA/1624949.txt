      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      ಶಿಕ್ಷಣ ವಲಯದ ಉತ್ತೇಜನಕ್ಕೆ ಹಲವು ಕ್ರಮಗಳನ್ನು ಪ್ರಕಟಿಸಿದ ಕೇಂದ್ರ ಹಣಕಾಸು ಸಚಿವರು
      Posted On: 18 MAY 2020 4:06PM by PIB Bengaluru


    ಶಿಕ್ಷಣ ವಲಯದ ಉತ್ತೇಜನಕ್ಕೆ ಹಲವು ಕ್ರಮಗಳನ್ನು ಪ್ರಕಟಿಸಿದ ಕೇಂದ್ರ ಹಣಕಾಸು ಸಚಿವರು


    ಮಾನವ ಸಂಪನ್ಮೂಲದಲ್ಲಿ ಹೂಡಿಕೆ ಮಾಡುವುದು , ಉತ್ಪಾದನೆ ಮತ್ತು ದೇಶದ ಅಭ್ಯುದಯಕ್ಕೆ ಹೂಡಿಕೆ ಮಾಡಿದಂತೆ - ಶ್ರೀಮತಿ ನಿರ್ಮಲಾ ಸೀತಾರಾಮನ್


    “ ಒಂದು ರಾಷ್ಟ್ರ , ಒಂದು ಡಿಜಿಟಲ್ ವೇದಿಕೆ ” ಮತ್ತು “ ಒಂದು ತರಗತಿ , ಒಂದು ಚಾನಲ್ ” ನಿಂದಾಗಿ ದೇಶದ ಮೂಲೆ ಮೂಲೆಗೂ ಗುಣಮಟ್ಟದ ಶಿಕ್ಷಣ ತಲುಪುವುದು ಖ ಚಿತ : ಕೇಂದ್ರ ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವರು


    ಕೇಂದ್ರ ಹಣಕಾಸು ಮತ್ತು ಕಾರ್ಪೊರೇಟ್ ವ್ಯವಹಾರಗಳ ಸಚಿವೆ ಶ್ರೀಮತಿ ನಿರ್ಮಲಾ ಸೀತಾರಾಮನ್ ಅವರು , ನವದೆಹಲಿಯಲ್ಲಿ ಮೇ . 17 ರಂದು ಶಿಕ್ಷಣ ವಲಯದ ಉತ್ತೇಜನಕ್ಕೆ ಹಲವು ಕ್ರಮಗಳನ್ನು ಪ್ರಕಟಿಸಿದರು . ಸಚಿವರು ಮಾನವ ಸಂಪನ್ಮೂಲದ ಮೇಲಿನ ಹೂಡಿಕೆ , ಉತ್ಪಾದನೆಯಲ್ಲಿನ ಹೂಡಿಕೆಗೆ ಸಮನಾದುದು ಮತ್ತು ಅದು ರಾಷ್ಟ್ರದ ಅಭ್ಯುದಯಕ್ಕೆ ಸಹಕಾರಿ ಎಂದರು . ಪ್ರಸಕ್ತ ಸಾಂಕ್ರಾಮಿಕ ಪರಿಸ್ಥಿತಿಯಿಂದಾಗಿ ನಮ್ಮ ಶೈಕ್ಷಣಿಕ ವ್ಯವಸ್ಥೆಯಲ್ಲಿ ಹಲವು ಹೊಸ ಸವಾಲುಗಳನ್ನು ಮತ್ತು ಸಾಕಷ್ಟು ಅವಕಾಶಗಳನ್ನು ಸೃಷ್ಟಿಸಿವೆ .


    ಈ ಅವಕಾಶಗಳನ್ನು ಸಮರ್ಪಕವಾಗಿ ಬಳಸಿಕೊಳ್ಳಲು ಶೈಕ್ಷಣಿಕ ವಲಯ ಯೋಜನೆಗಳನ್ನು ರೂಪಿಸಬೇಕು ಎಂದ ಸಚಿವರು , ವಿಶೇಷವಾಗಿ ನಾವಿನ್ಯ ಪಠ್ಯಕ್ರಮ ಮತ್ತು ಶಿಕ್ಷಣಶಾಸ್ತ್ರ ಅಳವಡಿಕೆಗೆ ಹಾಗೂ ಅಂತರವಿರುವ ಪ್ರದೇಶಗಳಲ್ಲಿ ಸಮಗ್ರ ಮತ್ತು ತಂತ್ರಜ್ಞಾನವನ್ನು ಪ್ರತಿಯೊಂದು ಹಂತದಲ್ಲೂ ಅಳವಡಿಸಿಕೊಳ್ಳಲು ಮುಂದಾಗಬೇಕು ಹಾಗೂ ಹೊಸ ಯುಗದಲ್ಲಿ ಮಾನವ ಸಂಪನ್ಮೂಲದ ಮೇಲೆ ಕೇಂದ್ರೀಕೃತ ಹೂಡಿಕೆ ಮಾಡಬೇಕು ಎಂದು ಹೇಳಿದರು .


    ಅಲ್ಲದೆ ಸರ್ವರಿಗೂ ಸಮಾನ ಕಲಿಕೆ ಖಾತ್ರಿಪಡಿಸಲು ಕೇಂದ್ರ ಸರ್ಕಾರ ಬದ್ಧವಿದೆ ಎಂದ ಸಚಿವರು , ಶಿಕ್ಷಣದ ಎಲ್ಲ ಹಂತಗಳಲ್ಲಿ ಎಲ್ಲ ವಿದ್ಯಾರ್ಥಿಗಳನ್ನು ಒಳಗೊಳ್ಳಲಿದೆ ಮತ್ತು ದೇಶದ ಕುಗ್ರಾಮಗಳೂ ಸೇರಿದಂತೆ ಎಲ್ಲ ಭೌಗೋಳಿಕ ಪ್ರದೇಶಗಳನ್ನು ತಲುಪಲಾಗುವುದು ಎಂದರು .


    ಕೇಂದ್ರ ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವ ಶ್ರೀ ರಮೇಶ್ ಪೋಖ್ರಿಯಾಲ್ ನಿಶಾಂಕ್ , ಶಿಕ್ಷಣ ವಲಯಕ್ಕೆ ಆದ್ಯತೆ ನೀಡಿರುವುದಕ್ಕಾಗಿ ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರಿಗೆ ಕೃತಜ್ಞತೆಗಳನ್ನು ಸಲ್ಲಿಸಿದರು . ಉಪಕ್ರಮಗಳನ್ನು ಪ್ರಕಟಿಸಿದ್ದಕ್ಕಾಗಿ ಕೇಂದ್ರ ಹಣಕಾಸು ಸಚಿವರಿಗೆ ಧನ್ಯವಾದಗಳನ್ನು ಹೇಳಿದ ಅವರು , ಶಿಕ್ಷಣ ವಲಯದಲ್ಲಿ ಪರಿವರ್ತನೆಯಾಗಲಿದೆ ಮತ್ತು ದೇಶಾದ್ಯಂತ ವಿದ್ಯಾರ್ಥಿಗಳಲ್ಲಿ ಸಮಗ್ರ ಅಭಿವೃದ್ಧಿ ಹೊರಹೊಮ್ಮಲಿದೆ ಎಂದರು .


    ‘ ಒಂದು ರಾಷ್ಟ್ರ , ಒಂದು ಡಿಜಿಟಲ್ ವೇದಿಕೆ ಮತ್ತು ‘ ಒಂದು ತರಗತಿ ಒಂದು ಚಾನಲ್ ’ ನಿಂದಾಗಿ ಗುಣಮಟ್ಟದ ಶೈಕ್ಷಣಿಕ ಸಾಮಗ್ರಿ ದೇಶದ ಗುಡ್ಡಗಾಡು ಪ್ರದೇಶದ ವಿದ್ಯಾರ್ಥಿಗಳೂ ಸೇರಿದಂತೆ ಎಲ್ಲರನ್ನೂ ತಲುಪಲಿದೆ ಎಂದು ಶ್ರೀ ಪೋಖ್ರಿಯಾಲ್ ನಿಶಾಂಕ್ ಹೇಳಿದರು . ಈ ಉಪಕ್ರಮಗಳಿಂದಾಗಿ ಶಿಕ್ಷಣದಲ್ಲಿ ಸಮಾನತೆ ಮತ್ತು ಸರ್ವರಿಗೂ ಲಭ್ಯವಾಗಲಿದೆ ಹಾಗೂ ಮುಂದಿನ ದಿನಗಳಲ್ಲಿ ಒಟ್ಟು ಶೈಕ್ಷಣಿಕ ನೋಂದಣಿ ಪ್ರಮಾಣ ಗಣನೀಯವಾಗಿ ಹೆಚ್ಚಲಿದೆ ಎಂದರು . ದಿವ್ಯಾಂಗ ಮಕ್ಕಳಿಗೂ ಸಹ ವಿಶೇಷ ಪ್ರಾತಿನಿಧ್ಯ ನೀಡಲಾಗಿದೆ ಎಂದ ಅವರು , ಈ ಎಲ್ಲ ಕ್ರಮಗಳಿಂದಾಗಿ ನವಭಾರತ ನಿರ್ಮಾಣಕ್ಕೆ ಹೊಸ ಆಯಾಮ ದೊರಕಲಿದೆ ಎಂದರು .


    ಕೇಂದ್ರ ಹಣಕಾಸು ಸಚಿವರು ತಕ್ಷಣಕ್ಕೆ ಪ್ರಕಟಿಸಿರುವ ಕ್ರಮಗಳಲ್ಲಿ ಈ ಕೆಳಗಿನ ನಿರ್ದೇಶನಗಳು ಸೇರಿವೆ :

     1. ಪಿಎಂ ಇ - ವಿದ್ಯಾ ಹೆಸರಿನ ಸಮಗ್ರ ಉಪಕ್ರಮ ಆರಂಭಿಸಲಾಗುವುದು , ಅದರಲ್ಲಿ ಡಿಜಿಟಲ್ / ಆನ್ ಲೈನ್ ಮತ್ತು ರೇಡಿಯೋ ಶಿಕ್ಷಣಕ್ಕೆ ಸಂಬಂಧಿಸಿದ ಪ್ರಯತ್ನಗಳನ್ನು ಒಗ್ಗೂಡಿಸಲಾಗುವುದು . ಇದರಿಂದಾಗಿ ಬಹು ಮಾದರಿಯ ಶಿಕ್ಷಣ ಲಭ್ಯವಾಗುತ್ತದೆ ಮತ್ತು ಅದರಲ್ಲಿ ದೀಕ್ಷಾ ( ಒಂದು ರಾಷ್ಟ್ರ , ಒಂದು ಡಿಜಿಟಲ್ ವೇದಿಕೆ ಸೇರಿದ್ದು ) ಇದು ಎಲ್ಲ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಶಾಲಾ ಶಿಕ್ಷಣಕ್ಕೆ ಗುಣಮಟ್ಟದ ಇ - ಪಠ್ಯ ಒದಗಿಸಲು ರಾಷ್ಟ್ರದ ಡಿಜಿಟಲ್ ಮೂಲಸೌಕರ್ಯವಾಗಲಿದೆ ; ಟಿವಿ ( ಒಂದು ತರಗತಿ – ಒಂದು ಚಾನಲ್ ) ಒಂದರಿಂದ 12 ನೇ ತರಗತಿವರೆಗಿನ ಪ್ರತಿಯೊಂದು ತರಗತಿಗಳಿಗೂ ಒಂದು ನಿಗದಿತ ಚಾನಲ್ ನಲ್ಲಿ ಗುಣಮಟ್ಟದ ಶಿಕ್ಷಣ ಒದಗಿಸಲಾಗುವುದು . ಸ್ವಯಂ ಶಾಲಾ ಮತ್ತು ಉನ್ನತ ಶಿಕ್ಷಣಗಳಿಗೆ ಮೂಕ್ಸ್ ( ಎಂಒಒಸಿಎಸ್ ) ಪದ್ಧತಿಯಡಿ ಸ್ವಯಂ ಆನ್ ಲೈನ್ ಕೋರ್ಸ್ ಗಳನ್ನು ನಡೆಸಲಾಗುವುದು . ಐಐಟಿ / ಜೆಇಇ / ನೀಟ್ ಸಿದ್ಧತೆಗೆ ಐಐಟಿಪಿಎಎಲ್ , ಸಮುದಾಯ ರೇಡಿಯೋದ ಮೂಲಕ ದೂರಶಿಕ್ಷಣ ಮತ್ತು ಸಿಬಿಎಸ್ಇ ಶಿಕ್ಷಾ ವಾಣಿ ಪೋಡ್ ಕಾಸ್ಟ್ ಮತ್ತು ವಿಶೇಷಚೇತನರಿಗೆ ಅಭ್ಯಾಸ ಸಾಮಗ್ರಿಗಳನ್ನು ಡಿಜಿಟಲ್ ಲಭ್ಯತೆ ಮಾಹಿತಿ ವ್ಯವಸ್ಥೆ ( ಡಿಎಐಎಸ್ ವೈ ) ಅಡಿಯಲ್ಲಿ ಅಭಿವೃದ್ಧಿಪಡಿಸಲಾಗುವುದು ಮತ್ತು ಎನ್ ಐಒಎಸ್ ವೆಬ್ ಸೈಟ್ / ಯೂಟ್ಯೂಬ್ ನಲ್ಲಿ ( ಸೈನ್ ) ಸನ್ನೆ ಭಾಷೆಯಲ್ಲಿ ಒದಗಿಸಲಾಗುವುದು . ಇದು ದೇಶಾದ್ಯಂತ ಸುಮಾರು 25 ಕೋಟಿ ಶಾಲಾ ಮಕ್ಕಳಿಗೆ ಇದರಿಂದ ಅನುಕೂಲವಾಗಲಿದೆ .
     2. ಇಂತಹ ಜಾಗತಿಕ ಸಾಂಕ್ರಾಮಿಕದ ಸಂದರ್ಭದಲ್ಲಿ ವಿದ್ಯಾರ್ಥಿಗಳಿಗೆ , ಶಿಕ್ಷಕರಿಗೆ ಮತ್ತು ಕುಟುಂಬಗಳಿಗೆ ಮಾನಸಿಕ ಆರೋಗ್ಯ ಮತ್ತು ಭಾವನಾತ್ಮಕ ಯೋಗಕ್ಷೇಮ ಬೆಂಬಲ ನೀಡುವುದು ಅತ್ಯವಶ್ಯಕ . ಅದಕ್ಕಾಗಿ ಮನೋದರ್ಪಣ ಉಪಕ್ರಮವನ್ನು ಆರಂಭಿಸಲಾಗಿದೆ . ಇದು ವೆಬ್ ಸೈಟ್ , ಟೋಲ್ ಫ್ರೀ ಸಹಾಯವಾಣಿ , ರಾಷ್ಟ್ರೀಯ ಆಪ್ತ ಸಮಾಲೋಚಕರ ಡೈರೆಕ್ಟರಿ ಮತ್ತು ಸಂವಹನಾತ್ಮಕ ಮಾತುಕತೆ ವೇದಿಕೆಗಳ ಮೂಲಕ ನೆರವು ನೀಡುತ್ತದೆ . ಇದರಿಂದ ದೇಶದ ಎಲ್ಲ ಶಾಲಾ ಮಕ್ಕಳಿಗೂ ಅನುಕೂಲವಾಗಲಿದೆ . ಅಲ್ಲದೆ ಅವರ ಪೋಷಕರು , ಶಿಕ್ಷಕರು ಮತ್ತು ಸಮುದಾಯದ ಎಲ್ಲರಿಗೂ ಪ್ರಯೋಜನವಾಗಲಿದೆ .
     3. ಸರ್ಕಾರ ಉನ್ನತ ಶಿಕ್ಷಣದಲ್ಲಿ ಇ - ಕಲಿಕೆಯನ್ನು ವಿಸ್ತರಿಸುತ್ತಿದೆ . ಅದನ್ನು ಮುಕ್ತ , ದೂರಶಿಕ್ಷಣ ಮತ್ತು ಆನ್ ಲೈನ್ ಶಿಕ್ಷಣ ನಿಯಂತ್ರಣ ಚೌಕಟ್ಟಿನಲ್ಲಿ ಸರಳೀಕರಣಗೊಳಿಸಲಾಗುವುದು . ದೇಶದ 100 ಅಗ್ರ ವಿಶ್ವ ವಿದ್ಯಾಲಯಗಳಲ್ಲಿ ಆನ್ ಲೈನ್ ಕೋರ್ಸ್ ಗಳು ಆರಂಭವಾಗಲಿವೆ . ಸಾಂಪ್ರದಾಯಿಕ ವಿಶ್ವ ವಿದ್ಯಾಲಯಗಳಲ್ಲೂ ಆನ್ ಲೈನ್ ಕೋರ್ಸ್ ಗಳು ಹಾಗೂ ಒಡಿಎಲ್ ಕಾರ್ಯಕ್ರಮಗಳನ್ನು ಪ್ರಸಕ್ತ ಶೇ . 20 ರಿಂದ ಶೇ . 40 ಕ್ಕೆ ಹೆಚ್ಚಿಸಲಾಗುವುದು . ಇದರಿಂದ ದೇಶದ ನಾನಾ ಕಾಲೇಜುಗಳು ಮತ್ತು ವಿಶ್ವವಿದ್ಯಾಲಯಗಲ್ಲಿನ ಸುಮಾರು 7 ಕೋಟಿ ವಿದ್ಯಾರ್ಥಿಗಳಿಗೆ ಹೆಚ್ಚಿನ ಕಲಿಕೆ ಅವಕಾಶಗಳು ಲಭ್ಯವಾಗಲಿವೆ .
     4. ಸೃಜನಾತ್ಮಕ ಮತ್ತು ಗಂಭೀರ ಚಿಂತನೆ ಹಾಗೂ ಸಂವಹನ ಕಲೆಯನ್ನು ಉತ್ತೇಜಿಸುವ ಅಗತ್ಯವಿದೆ ಮತ್ತು ವಿದ್ಯಾರ್ಥಿಗಳಿಗೆ ಪ್ರಯೋಗಾತ್ಮಕ ಮತ್ತು ವಿನೋದದ ಮೂಲಕ ಕಲಿಸಿ ಅವರ ಫಲಿತಾಂಶದತ್ತ ಗಮನಹರಿಸಬೇಕಿದೆ . ಪಠ್ಯಕ್ರಮ ಭಾರತದ ಪುರಾಣಗಾಥೆಗಳನ್ನು ಆಧರಿಸಿರಬೇಕು ಮತ್ತು ಅದರಲ್ಲಿ ಜಾಗತಿಕ ಕೌಶಲ್ಯ ಅಗತ್ಯತೆಗಳು ಸೇರ್ಪಡೆಯಾಗಿರಬೇಕು . ಆದ್ದರಿಂದ ಶಾಲಾ ಶಿಕ್ಷಣಕ್ಕೆ , ಶಿಕ್ಷಕರ ಶಿಕ್ಷಣ ಮತ್ತು ಬಾಲ್ಯದ ಶಿಕ್ಷಣಕ್ಕೆ ರಾಷ್ಟ್ರೀಯ ಪಠ್ಯಕ್ರಮ ಮತ್ತು ಶಿಕ್ಷಣಶಾಸ್ತ್ರದ ಚೌಕಟ್ಟನ್ನು ರೂಪಿಸಲಾಗುವುದು ಹಾಗೂ ವಿದ್ಯಾರ್ಥಿಗಳನ್ನು ಭವಿಷ್ಯದ ಶಿಕ್ಷಕರನ್ನು ಜಾಗತಿಕ ಮಾನದಂಡಗಳಿಗೆ ಅನುಗುಣವಾಗಿ ಸಜ್ಜುಗೊಳಿಸಲಾಗುವುದು .
     5. ರಾಷ್ಟ್ರೀಯ ಅಡಿಪಾಯ ಸಾಕ್ಷರತಾ ಮತ್ತು ಸಂಖ್ಯಾ ಮಿಷನ್ ಅನ್ನು ಆರಂಭಿಸಲಾಗುವುದು . ಆ ಮೂಲಕ ದೇಶದ ಪ್ರತಿಯೊಂದು ಮಗುವೂ ಮೂಲ ( ಅಡಿಪಾಯ ) ಸಾಕ್ಷರತೆಯನ್ನು ಪಡೆಯುವುದು ಅತ್ಯಗತ್ಯವಾಗಿದೆ ಮತ್ತು 2025 ರ ವೇಳೆಗೆ ಪ್ರತಿ ಮಗುವೂ 5 ನೇ ತರಗತಿಯಲ್ಲಿ ಕಲಿಕೆಯ ಮಟ್ಟ ಮತ್ತು ಫಲಿತಾಂಶವನ್ನು ಖಾತ್ರಿಪಡಿಸಿಕೊಳ್ಳಲಾಗುವುದು . ಅದಕ್ಕಾಗಿ ಶಿಕ್ಷಕರ ಸಾಮರ್ಥ್ಯವೃದ್ಧಿ , ಪಠ್ಯಕ್ರಮ ಚೌಕಟ್ಟು , ಕಲಿಕಾ ಸಾಮಗ್ರಿ – ಆನ್ ಲೈನ್ , ಆಫ್ ಲೈನ್ ಎರಡೂ , ಕಲಿಕೆಯ ಫಲಿತಾಂಶಗಳು ಮತ್ತು ಅವುಗಳ ಮಾನದಂಡ , ಮೌಲ್ಯಮಾಪನ ತಂತ್ರಜ್ಞಾನಗಳು , ಕಲಿಕಾ ಪ್ರಗತಿ ಮೇಲೆ ನಿಗಾ ಇತ್ಯಾದಿಗಳನ್ನು ವ್ಯವಸ್ಥಿತ ರೀತಿಯಲ್ಲಿ ಮುಂದುವರಿಸಿಕೊಂಡು ಹೋಗಲು ವಿನ್ಯಾಸಗೊಳಿಸಲಾಗುವುದು . ಈ ಯೋಜನೆಯಲ್ಲಿ 3 ರಿಂದ 11 ವರ್ಷದೊಳಗಿನ ಸುಮಾರು 4 ಕೋಟಿ ಮಕ್ಕಳ ಕಲಿಕಾ ಅಗತ್ಯತೆಯ ವ್ಯಾಪ್ತಿ ತಲುಪಲಾಗುವುದು .

    ***

    
    
    (Release ID: 1624949) Visitor Counter : 16
    
    
      Read this release in: Punjabi , Hindi , English , Marathi , Manipuri , Bengali , Odia , Tamil , Telugu , Malayalam
    
    
    

5.