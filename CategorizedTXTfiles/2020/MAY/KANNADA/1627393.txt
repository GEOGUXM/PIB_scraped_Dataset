      ಪ್ರಧಾನ ಮಂತ್ರಿಯವರ ಕಛೇರಿ

      ಪ್ರಧಾನ ಮಂತ್ರಿಗಳ ಅಧ್ಯಕ್ಷತೆಯಲ್ಲಿ ಇಂಧನ ಮತ್ತು ನವೀಕರಿಸಬಹುದಾದ ಇಂಧನ ಸಚಿವಾಲಯದ ಸಭೆ
      Posted On: 28 MAY 2020 7:35AM by PIB Bengaluru


    ಪ್ರಧಾನ ಮಂತ್ರಿಗಳ ಅಧ್ಯಕ್ಷತೆಯಲ್ಲಿ ಇಂಧನ ಮತ್ತು ನವೀಕರಿಸಬಹುದಾದ ಇಂಧನ ಸಚಿವಾಲಯದ ಸಭೆ


    ಪ್ರಧಾನಮಂತ್ರಿಯವರು ನಿನ್ನೆ ಸಂಜೆ ಇಂಧನ ಮತ್ತು ನವೀಕರಿಸಬಹುದಾದ ಇಂಧನ ಸಚಿವಾಲಯದ ಕಾರ್ಯ ಚಟುವಟಿಕೆಗಳ ಪರಾಮರ್ಶೆ ನಡೆಸಿದರು . ವಿದ್ಯುತ್ ವಲಯಕ್ಕೆ ಸಂಬಂಧಿಸಿದ ಸಮಸ್ಯೆಗಳನ್ನು ಪರಿಹರಿಸಲು ಪರಿಷ್ಕೃತ ದರ ನೀತಿ ಮತ್ತು ವಿದ್ಯುಚ್ಛಕ್ತಿ ( ತಿದ್ದುಪಡಿ ) ಮಸೂದೆ 2020 ಕುರಿತಂತೆ ಪರಾಮರ್ಶಿಸಲಾಯಿತು .


    ಪ್ರಧಾನಮಂತ್ರಿಯವರು ಕಾರ್ಯದಕ್ಷತೆಯ ಹೆಚ್ಚಳ ಮತ್ತು ವಿದ್ಯುತ್ ವಲಯದ ಆರ್ಥಿಕ ಸುಸ್ಥಿರತೆಯನ್ನು ಸುಧಾರಿಸುವಾಗ ಗ್ರಾಹಕರ ಸಂತೃಪ್ತಿಯನ್ನು ಹೆಚ್ಚಿಸುವ ಅಗತ್ಯವೂ ಇದೆ ಎಂದು ಪ್ರತಿಪಾದಿಸಿದರು .


    ವಿವಿಧ ರಾಜ್ಯಗಳು ಮತ್ತು ವಲಯಗಳಲ್ಲಿನ ವಿದ್ಯುತ್ ಕ್ಷೇತ್ರದ ಸಮಸ್ಯೆಗಳನ್ನು ಅದರಲ್ಲೂ ವಿದ್ಯುತ್ ವಿತರಣಾ ವಲಯದ ಸಮಸ್ಯೆಗಳನ್ನು ಅವರು ಉಲ್ಲೇಖಿಸಿದರು . ಒಂದು - ಗಾತ್ರಕ್ಕೆ ಸರಿಹೊಂದುವ - ಎಲ್ಲ ಪರಿಹಾರವನ್ನು ಹುಡುಕುವ ಬದಲು , ಪ್ರತಿ ರಾಜ್ಯವು ಅದರ ಕಾರ್ಯಕ್ಷಮತೆಯನ್ನು ಸುಧಾರಿಸಲು ಪ್ರೋತ್ಸಾಹಿಸಲು ರಾಜ್ಯ - ನಿರ್ದಿಷ್ಟ ಪರಿಹಾರಗಳನ್ನು ಸಚಿವಾಲಯ ಜಾರಿಗೆ ತರಬೇಕು ಎಂದರು .


    ಡಿಸ್ಕಾಂಗಳು ತಮ್ಮ ದಕ್ಷತೆಯ ಮಾನದಂಡಗಳನ್ನು ಪ್ರಕಟಿಸುವಂತೆ ಆ ಮೂಲಕ ಜನರು ಹೇಗೆ ತಮ್ಮ ಡಿಸ್ಕಾಂಗಳು ಅವರ ಸಹವರ್ತಿಗಳಿಗಿಂತ ಹೇಗೆ ನ್ಯಾಯಯುತವಾಗಿದ್ದಾರೆ ಎಂಬುದು ಜನರಿಗೆ ತಿಳಿಯುವುದನ್ನು ಖಾತ್ರಿ ಪಡಿಸಿಕೊಳ್ಳಲು ಪ್ರಧಾನಿಯವರು ಇಂಧನ ಸಚಿವಾಲಯಕ್ಕೆ ಸಲಹೆ ಮಾಡಿದರು . ವಿದ್ಯುತ್ ವಲಯದಲ್ಲಿನ ಸಾಧನಗಳ ಬಳಕೆ ಮೇಕ್ ಇನ್ ಇಂಡಿಯಾ ಆಗಬೇಕು ಎಂದು ಅವರು ಪ್ರತಿಪಾದಿಸಿದರು .


    ಹೊಸ ಮತ್ತು ನವೀಕರಿಸಬಹುದಾದ ಇಂಧನಕ್ಕೆ ಸಂಬಂಧಿಸಿದಂತೆ , ಸೌರ ವಿದ್ಯುತ್ ಚಾಲಿತ ನೀರಿನ ಪಂಪ್ ‌ ಗಳಿಂದ ಹಿಡಿದು ವಿಕೇಂದ್ರೀಕೃತ ಸೌರ ಶೀಥಲೀಕರಣ ಘಟಕಗಳವರೆಗಿನ ಕೃಷಿ ಕ್ಷೇತ್ರದ ಸಂಪೂರ್ಣ ಪೂರೈಕೆ ಸರಪಳಿಗೆ ಸಂಪೂರ್ಣ ವಿಧಾನದ ಅಗತ್ಯವನ್ನು ಪ್ರಧಾನಿ ಒತ್ತಿ ಹೇಳಿದರು . ಛಾವಣಿ ಮೇಲಿನ ಸೌರ ಮಾದರಿಗಳ ನಾವಿನ್ಯತೆ ಕುರಿತು ಪ್ರತಿಪಾದಿಸಿದ ಅವರು , ಪ್ರತಿ ರಾಜ್ಯವೂ ಕನಿಷ್ಠ ಒಂದು ನಗರವನ್ನು ( ರಾಜಧಾನಿ ಅಥವಾ ಯಾವುದೇ ಖ್ಯಾತ ಪ್ರವಾಸಿ ತಾಣ ) ಛಾವಣಿ ಮೇಲಿನ ಸೌರ ವಿದ್ಯುತ್ ಉತ್ಪಾದನೆ ಮೂಲಕ ಸಂಪೂರ್ಣ ಸೌರ ನಗರ ಮಾಡುವಂತೆ ತಿಳಿಸಿದರು . ಭಾರತದಲ್ಲಿ ಇಂಗಾಟ್ಸ್ , ವಾಫೆರ್ಸ್ , ಸೆಲ್ ಗಳು ಮತ್ತು ಮಾಡ್ಯೂಲ್ ‌ ಗಳ ತಯಾರಿಕೆಗಾಗಿ ಪರಿಸರ ವ್ಯವಸ್ಥೆಯ ಅಭಿವೃದ್ಧಿಗೆ ಒತ್ತು ನೀಡಲಾಯಿತು , ಇದು ಹಲವಾರು ಇತರ ಅನುಕೂಲಗಳ ಜೊತೆಗೆ ಉದ್ಯೋಗವನ್ನು ಸೃಷ್ಟಿಸಲು ಸಹಾಯ ಮಾಡುತ್ತದೆ .


    ಪ್ರಧಾನಮಂತ್ರಿಯವರು ಇಂಗಾಲದ ತಟಸ್ಥ ಲಡಾಖ್ ಯೋಜನೆಯನ್ನು ತ್ವರಿತಗೊಳಿಸಲು ಮತ್ತು ಸೌರ ಮತ್ತು ಪವನ ಶಕ್ತಿಯನ್ನು ಬಳಸಿಕೊಳ್ಳುವ ಮೂಲಕ ಕರಾವಳಿ ಪ್ರದೇಶಗಳಲ್ಲಿ ಕುಡಿಯುವ ನೀರು ಸರಬರಾಜಿಗೆ ಒತ್ತು ನೀಡಬೇಕೆಂದು ಬಯಸಿದರು .


    ***

    
    
    (Release ID: 1627393) Visitor Counter : 24
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Gujarati , Odia , Tamil , Telugu , Malayalam