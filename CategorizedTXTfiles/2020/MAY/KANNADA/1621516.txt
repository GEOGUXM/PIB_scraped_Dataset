      ರಕ್ಷಣಾ ಸಚಿವಾಲಯ

      ಭಾರತೀಯ ನೌಕಾಪಡೆ “ಸಮುದ್ರ ಸೇತು” ಕಾರ್ಯಾಚರಣೆ ಆರಂಭಿಸಿದೆ
      Posted On: 05 MAY 2020 7:18PM by PIB Bengaluru


    ಭಾರತೀಯ ನೌಕಾಪಡೆ “ ಸಮುದ್ರ ಸೇತು ” ಕಾರ್ಯಾಚರಣೆ ಆರಂಭಿಸಿದೆ


    ಭಾರತೀಯ ನಾಗರಿಕರನ್ನು ವಿದೇಶದಿಂದ ಕರೆತರುವ ರಾಷ್ಟ್ರೀಯ ಪ್ರಯತ್ನದ ಭಾಗವಾಗಿ ಭಾರತೀಯ ನೌಕಾಪಡೆ “ ಸಮುದ್ರ ಸೇತು ” ಅಂದರೆ “ ಸಮುದ್ರಕ್ಕೆ ಸೇತುವೆ ” ಕಾರ್ಯಾಚರಣೆ ಆರಂಭಿಸಿದೆ . ಭಾರತೀಯ ನೌಕಾಪಡೆಯ ಹಡಗುಗಳಾದ ಜಲಶ್ವಾ ಮತ್ತು ಮಗರ್ ಅನ್ನು ಪ್ರಸ್ತುತ ಮಾಲ್ಡೀವ್ಸ್ ಗಣರಾಜ್ಯದ ಮಾಲೆ ಬಂದರಿಗೆ ಪ್ರಥಮ ಹಂತದಲ್ಲಿ 8 ಮೇ 2020 ರಿಂದ ಸ್ಥಳಾಂತರ ಕಾರ್ಯಾಚರಣೆಗೆ ನಿಗದಿಪಡಿಸಲಾಗಿದೆ .


    ವಿದೇಶದಲ್ಲಿರುವ ನಮ್ಮ ನಾಗರಿಕರಿಗೆ ಕೋವಿಡ್ – 19 ಹರಡುವಿಕೆಯಿಂದಾಗುವ ಪರಿಣಾಮಗಳ ಕುರಿತು ಸರ್ಕಾರ ತೀಕ್ಷ್ಣವಾಗಿ ಗಮನಿಸುತ್ತಿದೆ . ಸಮುದ್ರ ಮಾರ್ಗವಾಗಿ ಸ್ಥಳಾಂತರ ಕಾರ್ಯಾಚರಣೆಗೆ ಅವಶ್ಯಕ ಸಿದ್ಧತೆಗಳನ್ನು ಮಾಡಿಕೊಳ್ಳುವಂತೆ ಭಾರತೀಯ ನೌಕಾಪಡೆಗೆ ನಿರ್ದೇಶಿಸಲಾಗಿದೆ .


    ಮಾಲ್ಡೀವ್ಸ್ ಗಣರಾಜ್ಯದಲ್ಲಿರುವ ಭಾರತೀಯ ಸಂಸ್ಥೆ ನೌಕಾಪಡೆಯ ಹಡಗುಗಳಿಂದ ಸ್ಥಳಾಂತರಿಸಬಹುದಾದ ಭಾರತೀಯ ನಾಗರಿಕರ ಪಟ್ಟಿಯನ್ನು ಸಿದ್ಧಪಡಿಸುತ್ತಿದೆ ಮತ್ತು ಅಗತ್ಯ ವೈದ್ಯಕೀಯ ತಪಾಸಣೆ ನಡೆಸಿದ ನಂತರ ಅವರ ಪ್ರಯಾಣಕ್ಕೆ ಅನುಕೂಲ ಕಲ್ಪಿಸಲಾಗುವುದು . ಕೋವಿಡ್ – ಸಂಬಂಧಿತ ಸಾಮಾಜಿಕ ಅಂತರ ಕಾಯ್ದುಕೊಳ್ಳುವ ಮಾನದಂಡಗಳನ್ನು ಅನುಸರಿಸುವ ಮತ್ತು ನೌಕೆಯಲ್ಲಿ ವೈದ್ಯಕೀಯ ಸೌಲಭ್ಯವನ್ನು ಪೂರೈಸುವ ಮೂಲಕ ಮೊದಲ ಬಾರಿಗೆ ಒಟ್ಟು 1000 ಜನರನ್ನು ಸ್ಥಳಾಂತರಿಸುವ ಯೋಜನೆ ಹೊಂದಲಾಗಿದೆ .


    ಸ್ಥಳಾಂತರಿಸುವ ಕಾರ್ಯಾಚರಣೆಗೆಂದೇ ಸೂಕ್ತವಾಗುವಂತೆ ಹಡಗುಗಳನ್ನು ಒದಗಿಸಲಾಗಿದೆ . ಸಮುದ್ರ ಯಾನದಲ್ಲಿ ಸ್ಥಳಾಂತರಿಸುವ ಜನರಿಗೆ ಮೂಲಭೂತ ಸೌಲಭ್ಯಗಳನ್ನು ಒದಗಿಸಲಾಗುವುದು . ಕೋವಿಡ್ – 19 ಕ್ಕೆ ಸಂಬಂಧಿಸಿ ವಿಶಿಷ್ಟ ಸವಾಲುಗಳನ್ನು ಎದುರಿಸುವ ಹಿನ್ನೆಲೆಯಲ್ಲಿ ಕಠಿಣ ಶಿಷ್ಟಾಚಾರಗಳನ್ನು ಜಾರಿಗೊಳಿಸಲಾಗಿದೆ .


    ಸ್ಥಳಾಂತರಿಸುವ ಜನರನ್ನು ಕೇರಳದ ಕೊಚ್ಚಿಗೆ ತಲುಪಿಸಲಾಗುತ್ತಿದ್ದು ಅಲ್ಲಿನ ರಾಜ್ಯಾಡಳಿತಕ್ಕೆ ಅವರ ಆರೈಕೆಯ ಜವಾಬ್ದಾರಿ ವಹಿಸಲಾಗುವುದು . ರಕ್ಷಣಾ , ವಿದೆಶಾಂಗ ವ್ಯವಹಾರ , ಗೃಹ , ಆರೋಗ್ಯ ಸಚಿವಾಲಯಗಳೂ ಸೇರಿದಂತೆ ಕೇಂದ್ರ ಮತ್ತು ರಾಜ್ಯ ಸರ್ಕಾರಗಳ ವಿವಿಧ ಎಜನ್ಸಿಗಳೊಂದಿಗೆ ನಿಕಟ ಸಮನ್ವದೊಂದಿಗೆ ಈ ಕಾರ್ಯಾಚರಣೆಯನ್ನು ಮುನ್ನಡೆಸಲಾಗುತ್ತಿದೆ .


    ***

    
    
    (Release ID: 1621516) Visitor Counter : 27
    
    
      Read this release in: Tamil , Telugu , English , Urdu , Hindi , Manipuri , Punjabi , Odia , Malayalam