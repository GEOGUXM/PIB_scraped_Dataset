      ಗೃಹ ವ್ಯವಹಾರಗಳ ಸಚಿವಾಲಯ

      ಬೃಹತ್ ಸಂಖ್ಯೆಯ ವಿದ್ಯಾರ್ಥಿಗಳ ಹಿತ ಕಾಯಲು 10 ನೇ ಮತ್ತು 12 ನೇ ತರಗತಿಯ ಬೋರ್ಡ್ ಪರೀಕ್ಷೆಗಳಿಗೆ ಲಾಕ್ ಡೌನ್ ಕ್ರಮಗಳಿಂದ ವಿನಾಯಿತಿ: ಶ್ರೀ ಅಮಿತ್ ಶಾ
      Posted On: 20 MAY 2020 5:01PM by PIB Bengaluru


    ಬೃಹತ್ ಸಂಖ್ಯೆಯ ವಿದ್ಯಾರ್ಥಿಗಳ ಹಿತ ಕಾಯಲು 10 ನೇ ಮತ್ತು 12 ನೇ ತರಗತಿಯ ಬೋರ್ಡ್ ಪರೀಕ್ಷೆಗಳಿಗೆ ಲಾಕ್ ಡೌನ್ ಕ್ರಮಗಳಿಂದ ವಿನಾಯಿತಿ : ಶ್ರೀ ಅಮಿತ್ ಶಾ


    ವಿವಿಧ ಮಂಡಳಿಗಳು ತಮ್ಮ ಪರೀಕ್ಷಾ ವೇಳಾಪಟ್ಟಿಯನ್ನು ಚದುರಿದಂತೆ ನಿಗದಿ ಮಾಡಲಿವೆ ; ಆರೋಗ್ಯ / ನೈರ್ಮಲ್ಯ ಶಿಷ್ಟಾಚಾರ ಪಾಲನೆ ಕಡ್ಡಾಯ


    ಬೃಹತ್ ಸಂಖ್ಯೆಯ ವಿದ್ಯಾರ್ಥಿಗಳ ಶೈಕ್ಷಣಿಕ ಹಿತಾಸಕ್ತಿಯನ್ನು ಗಮನದಲ್ಲಿಟ್ಟುಕೊಂಡು , ತರಗತಿ 10 ಮತ್ತು ತರಗತಿ 12 ರ ಬೋರ್ಡ್ ಪರೀಕ್ಷೆಗಳಿಗೆ ಲಾಕ್ ಡೌನ್ ಕ್ರಮಗಳಿಂದ ವಿನಾಯಿತಿ ನೀಡಲು ನಿರ್ಧರಿಸಲಾಗಿದೆ ಎಂದು ಕೇಂದ್ರ ಗೃಹ ವ್ಯವಹಾರಗಳ ಸಚಿವ ಶ್ರೀ ಅಮಿತ್ ಶಾ ಟ್ವೀಟ್ ಮಾಡಿದ್ದಾರೆ .


    ಲಾಕ್ ಡೌನ್ ಕ್ರಮಗಳ ಮಾರ್ಗದರ್ಶಿಗಳ ಅನ್ವಯ ಶಾಲೆಗಳನ್ನು ಆರಂಭಿಸುವುದು ನಿಷಿದ್ದ , ತರಗತಿ 10 ಮತ್ತು ತರಗತಿ 12 ರ ವಿದ್ಯಾರ್ಥಿಗಳಿಗೆ ರಾಜ್ಯ ಶಿಕ್ಷಣ ಮಂಡಳಿಗಳು / ಸಿ . ಬಿ . ಎಸ್ . ಇ ./ ಐ . ಸಿ . ಎಸ್ . ಇ . ಇತ್ಯಾದಿಗಳು ವಾರ್ಷಿಕ ಬೋರ್ಡ್ ಪರೀಕ್ಷೆಗಳನ್ನು ನಡೆಸುವುದನ್ನು ಅಮಾನತು ಮಾಡಿವೆ . ರಾಜ್ಯ ಸರಕಾರಗಳಿಂದ ಮತ್ತು ಸಿ . ಬಿ . ಎಸ್ . ಇ . ಯಿಂದ ಬೋರ್ಡ್ ಪರೀಕ್ಷೆಗಳನ್ನು ನಡೆಸುವುದಕ್ಕೆ ಸಂಬಂಧಿಸಿ ಕೋರಿಕೆಗಳು ಬಂದಿವೆ .


    ಇದನ್ನು ಪರಿಗಣಿಸಿ ಕೇಂದ್ರ ಗೃಹ ವ್ಯವಹಾರಗಳ ಸಚಿವಾಲಯ ( ಎಂ . ಎಚ್ . ಎ .) ಪರೀಕ್ಷೆಗಳನ್ನು ನಡೆಸುವುದಕ್ಕೆ ಸಂಬಂಧಿಸಿ ಶರತ್ತುಗಳನ್ನು ಒಳಗೊಂಡ ವಿವರವಾದ ಪತ್ರವನ್ನು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಬರೆದಿದೆ . ಶರತ್ತುಗಳೆಂದರೆ :


    · ಕಂಟೈನ್ ಮೆಂಟ್ ವಲಯದಲ್ಲಿ ಯಾವುದೇ ಪರೀಕ್ಷಾ ಕೇಂದ್ರಕ್ಕೆ ಅನುಮತಿ ಇಲ್ಲ .


    · ಶಿಕ್ಷಕರು , ಸಿಬ್ಬಂದಿಗಳು ಮತ್ತು ವಿದ್ಯಾರ್ಥಿಗಳು ಮುಖಗವಸುಗಳನ್ನು ಹಾಕುವುದು ಕಡ್ದಾಯ .


    · ಕೇಂದ್ರಗಳಲ್ಲಿ ಥರ್ಮಲ್ ತಪಾಸಣೆಗೆ ಮತ್ತು ಸ್ಯಾನಿಟೈಸರ್ ಬಳಕೆ ಹಾಗು ಸಾಮಾಜಿಕ ಅಂತರ ಪಾಲನೆಗೆ ಅವಕಾಶ ಇರಬೇಕು .


    · ವಿವಿಧ ಬೋರ್ಡುಗಳು ಪರೀಕ್ಷೆ ನಡೆಸುತ್ತಿರುವ ಕಾರಣದಿಂದ ಅವುಗಳ ಪರೀಕ್ಷಾ ವೇಳಾಪಟ್ಟಿಗಳು ಚದುರಿದಂತೆ ಇರಬೇಕು .


    · ವಿದ್ಯಾರ್ಥಿಗಳನ್ನು ಪರೀಕ್ಷಾ ಕೇಂದ್ರಗಳಿಗೆ ಕರೆದೊಯ್ಯಲು ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ವಿಶೇಷ ಬಸ್ಸುಗಳ ವ್ಯವಸ್ಥೆ ಮಾಡಬಹುದು .


    ಅಧಿಕೃತ ಪ್ರಕಟಣೆಗಾಗಿ ಇಲ್ಲಿ ಕ್ಲಿಕ್ ಮಾಡಿ


    ***

    
    
    (Release ID: 1625673) Visitor Counter : 10
    
    
      Read this release in: Malayalam , English , Urdu , Hindi , Marathi , Assamese , Punjabi , Gujarati , Odia , Tamil , Telugu