      ರೈಲ್ವೇ ಸಚಿವಾಲಯ

      ಭಾರತೀಯ ರೈಲ್ವೇಯಿಂದ ದೇಶಾದ್ಯಂತ 1074 “ಶ್ರಮಿಕ ಸ್ಪೆಷಲ್ “ ರೈಲುಗಳ ಕಾರ್ಯಾಚರಣೆ
      Posted On: 16 MAY 2020 2:39PM by PIB Bengaluru


    ವಿವಿಧೆಡೆಗಳಲ್ಲಿ ಸಿಲುಕಿ ಹಾಕಿಕೊಂಡಿದ್ದ 14 ಲಕ್ಷಕ್ಕೂ ಅಧಿಕ ಮಂದಿಯನ್ನು ಮೇ 15 ರ ಮಧ್ಯರಾತ್ರಿಯವರೆಗೆ (15 ದಿನಗಳಲ್ಲಿ ) ಅವರ ತವರು ರಾಜ್ಯಗಳಿಗೆ ಮರಳಿ ಕರೆದೊಯ್ಯಲಾಗಿದೆ


    ಭಾರತೀಯ ರೈಲ್ವೇ ಯಿಂದ ದೇಶಾದ್ಯಂತ 1074 “ ಶ್ರಮಿಕ ಸ್ಪೆಷಲ್ “ ರೈಲುಗಳ ಕಾರ್ಯಾಚರಣೆ


    ಕಳೆದ 3 ದಿನಗಳಲ್ಲಿ ದಿನವೊಂದಕ್ಕೆ 2 ಲಕ್ಷಕ್ಕೂ ಅಧಿಕ ಮಂದಿಯನ್ನು ಕರೆದೊಯ್ಯಲಾಗಿದೆ . ಬರಲಿರುವ ದಿನಗಳಲ್ಲಿ ಇದು ದಿನವೊಂದಕ್ಕೆ 3 ಲಕ್ಷದವರೆಗೆ ತಲುಪುವ ನಿರೀಕ್ಷೆ ಇದೆ


    “ ಮನೆಗೆ ಮರಳಿ ” ಅಭಿಯಾನಕ್ಕೆ ಪೂರ್ಣ ಶಕ್ತಿ


    ಪ್ರಯಾಣಿಕರಿಗೆ ಉಚಿತ ಊಟ ಮತ್ತು ನೀರು ನೀಡಲಾಗುತ್ತಿದೆ


    ಪ್ರಯಾಣಿಕರನ್ನು ಕಳುಹಿಸುವ ರಾಜ್ಯಗಳು ಮತ್ತು ಪ್ರಯಾಣಿಕರನ್ನು ಸ್ವೀಕರಿಸುವ ರಾಜ್ಯಗಳು ಪರಸ್ಪರ ಒಪ್ಪಿದ ಬಳಿಕವಷ್ಟೇ ರೈಲ್ವೇಯಿಂದ ರೈಲುಗಳ ಓಡಾಟ


    ವಿವಿಧ ಕಡೆಗಳಲ್ಲಿ ಸಿಲುಕಿ ಹಾಕಿಕೊಂಡಿರುವ ವಲಸೆ ಕಾರ್ಮಿಕರು , ಯಾತ್ರಾರ್ಥಿಗಳು , ಪ್ರವಾಸಿಗರು , ವಿದ್ಯಾರ್ಥಿಗಳು ಮತ್ತು ಇತರರ ಸಂಚಾರವನ್ನು ವಿಶೇಷ ರೈಲುಗಳ ಮೂಲಕ ನಡೆಸುವುದಕ್ಕೆ ಸಂಬಂಧಿಸಿ ಗೃಹ ವ್ಯವಹಾರಗಳ ಸಚಿವಾಲಯದ ಆದೇಶವನ್ನು ಅನುಸರಿಸಿ ಭಾರತೀಯ ರೈಲ್ವೇಯು “ ಶ್ರಮಿಕ ವಿಶೇಷ ” ರೈಲುಗಳ ಓಡಾಟವನ್ನು ಆರಂಭಿಸಲು ನಿರ್ಧರಿಸಿತು ..


    2020 ರ ಮೇ 15 ರ ಮಧ್ಯರಾತ್ರಿಯವರೆಗೆ ಒಟ್ಟು 1074 “ ಶ್ರಮಿಕ ವಿಶೇಷ ” ರೈಲುಗಳನ್ನು ದೇಶದ ವಿವಿಧ ಭಾಗಗಳಿಂದ ಕಾರ್ಯಾಚರಣೆಗೆ ಇಳಿಸಲಾಗಿದೆ . ಕಳೆದ 15 ದಿನಗಳಲ್ಲಿ ವಿವಿಧೆಡೆ ಸಿಲುಕಿಕೊಂಡಿದ್ದ 14 ಲಕ್ಷಕ್ಕೂ ಅಧಿಕ ಜನರನ್ನು ಅವರ ತವರು ರಾಜ್ಯಗಳಿಗೆ ಕರೆದೊಯ್ಯಲಾಗಿದೆ .


    ಕಳೆದ 3 ದಿನಗಳಲ್ಲಿ , ದಿನವೊಂದಕ್ಕೆ 2 ಲಕ್ಷಕ್ಕೂ ಅಧಿಕ ಮಂದಿಯನ್ನು ಕರೆದೊಯ್ಯಲಾಗಿದೆ . ಬರಲಿರುವ ದಿನಗಳಲ್ಲಿ ಇದು ದಿನವೊಂದಕ್ಕೆ 3 ಲಕ್ಷ ಪ್ರಯಾಣಿಕರವರೆಗೆ ತಲುಪುವ ನಿರೀಕ್ಷೆ ಇದೆ .


    ಈ 1074 ಶ್ರಮಿಕ ವಿಶೇಷ ರೈಲುಗಳು ವಿವಿಧ ರಾಜ್ಯಗಳಾದ ಆಂಧ್ರ ಪ್ರದೇಶ , ದಿಲ್ಲಿ , ಗುಜರಾತ್ , ಹರ್ಯಾಣಾ , ಮಹಾರಾಷ್ಟ್ರ , ಪಂಜಾಬ್ , ರಾಜಸ್ಥಾನ , ತಮಿಳುನಾಡು , ತೆಲಂಗಾಣ , ಕರ್ನಾಟಕ , ಕೇರಳ , ಗೋವಾ , ಜಾರ್ಖಂಡ , ಉತ್ತರ ಪ್ರದೇಶ , ಮಧ್ಯಪ್ರದೇಶ , ಬಿಹಾರಗಳಿಂದ ಹೊರಟಿವೆ .


    ಈ ರೈಲುಗಳು ವಿವಿಧ ರಾಜ್ಯಗಳಾದ ಆಂಧ್ರ ಪ್ರದೇಶ , ಅಸ್ಸಾಂ , ಬಿಹಾರ , ಛತ್ತೀಸ್ ಗಢ , ಹಿಮಾಚಲ ಪ್ರದೇಶ , ಜಮ್ಮು ಮತ್ತು ಕಾಶ್ಮೀರ , ಜಾರ್ಖಂಡ , ಕರ್ನಾಟಕ , ಕೇರಳ , ಮಧ್ಯಪ್ರದೇಶ , ಮಹಾರಾಷ್ಟ್ರ , ಮಣಿಪುರ , ಮಿಜೋರಾಂ , ಒಡಿಶಾ , ರಾಜಸ್ಥಾನ , ತಮಿಳುನಾಡು , ತೆಲಂಗಾಣ , ತ್ರಿಪುರಾ , ಉತ್ತರ ಪ್ರದೇಶ , ಉತ್ತರಾಖಂಡ , ಪಶ್ಚಿಮ ಬಂಗಾಳಗಳವರೆಗೆ ತೆರಳಿ ಪ್ರಯಾಣವನ್ನು ಕೊನೆಗೊಳಿಸಿವೆ .


    ಈ “ ಶ್ರಮಿಕ ವಿಶೇಷ ” ರೈಲುಗಳಲ್ಲಿ ಪ್ರಯಾಣಿಕರು ರೈಲು ಹತ್ತುವುದಕ್ಕೆ ಮೊದಲು ಸೂಕ್ತ ತಪಾಸಣೆಯನ್ನು ಖಾತ್ರಿಪಡಿಸಲಾಗುತ್ತದೆ . ಪ್ರಯಾಣದ ವೇಳೆ ಪ್ರಯಾಣಿಕರಿಗೆ ಉಚಿತ ಊಟ ಮತ್ತು ನೀರನ್ನು ಒದಗಿಸಲಾಗುತ್ತದೆ .


    ***

    
    
    (Release ID: 1624582) Visitor Counter : 12
    
    
      Read this release in: Punjabi , Hindi , Urdu , Tamil , Gujarati , Bengali , Assamese , English , Marathi , Odia , Telugu , Malayalam