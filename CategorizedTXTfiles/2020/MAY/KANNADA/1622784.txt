      ರಕ್ಷಣಾ ಸಚಿವಾಲಯ

      ಸಾಗರ್ ಮಿಷನ್ – 10 ಮೇ 2020
      Posted On: 10 MAY 2020 3:30PM by PIB Bengaluru


    ಸಾಗರ್ ಮಿಷನ್ – 10 ಮೇ 2020


    ಸದ್ಯದ ಕೋವಿಡ್ - 19 ಸಾಂಕ್ರಾಮಿಕ ಬಿಕ್ಕಟ್ಟು ಎದುರಿಸುತ್ತಿರುವ ಮಧ್ಯೆಯೇ ಭಾರತ ಸರ್ಕಾರ ಇತರೆ ರಾಷ್ಟ್ರಗಳಿಗೆ ನೆರವು ನೀಡುತ್ತಿರುವ ಭಾಗವಾಗಿ ಭಾರತೀಯ ನೌಕಾ ಪಡೆಯ ಕೇಸರಿ ಹಡಗು ಮಾಲ್ಡವೀಸ್ , ಮಾರಿಷಸ್ , ಸೈಷಲ್ಸ್ , ಮಡಗಾಸ್ಕರ್ ಮತ್ತು ಕ್ಯಾಮರೋಸ್ ಗೆ ಅಗತ್ಯ ಆಹಾರ ಸಾಮಗ್ರಿಗಳು , ಹೆಚ್ ಸಿಕ್ಯೂ ಮಾತ್ರೆ ಸೇರಿದಂತೆ ಕೋವಿಡ್ - 19 ಸಂಬಂಧಿ ಔಷಧಿಗಳು ಮತ್ತು ವಿಶೇಷ ಆಯುರ್ವೇದದ ಔಷಧಿಗಳು ಮತ್ತು ವೈದ್ಯಕೀಯ ಸಹಾಯ ತಂಡಗಳನ್ನು ಹೊತ್ತು , 2020 ರ ಮೇ 10 ರಂದು ಪ್ರಯಾಣ ಬೆಳೆಸಿತು . ಇದು ‘ ಮಿಷನ್ ಸಾಗರ್ ’ ಯೋಜನೆಯ ಭಾಗವಾಗಿ ಭಾರತ ಆ ಪ್ರದೇಶಕ್ಕೆ ಕಳುಹಿಸುತ್ತಿರುವ ಮೊದಲ ಸಹಾಯವಾಗಿದ್ದು , ಈ ದೇಶಗಳು ಪ್ರಸ್ತುತ ಕೋವಿಡ್ - 19 ಸಾಂಕ್ರಾಮಿಕವನ್ನು ಎದುರಿಸುತ್ತಿದ್ದು , ಇಂತಹ ಸಂಕಷ್ಟದಿಂದ ಹೊರಬಂದು , ಆ ರಾಷ್ಟ್ರಗಳೊಂದಿಗೆ ಉತ್ತಮ ಬಾಂಧವ್ಯ ನಿರ್ಮಾಣಕ್ಕೆ ಸಹಕಾರಿಯಾಗಲಿದೆ .


    ಪ್ರಧಾನಮಂತ್ರಿಗಳ ಇಡೀ ಪ್ರಾಂತ್ಯದ ಪ್ರಗತಿ ಮತ್ತು ಭದ್ರತಾ ದೂರದೃಷ್ಟಿ ‘ ಸಾಗರ್ ’ ಗೆ ಅನುಗುಣವಾಗಿ ಈ ನಿಯೋಜನೆ ಮಾಡಲಾಗಿದ್ದು , ಇದು ಭಾರತ ನೆರೆಹೊರೆಯ ರಾಷ್ಟ್ರಗಳ ಸಂಬಂಧಕ್ಕೆ ನೀಡುತ್ತಿರುವ ಪ್ರಾಮುಖ್ಯತೆಯನ್ನು ಗುರುತಿಸುವುದಷ್ಟೇ ಅಲ್ಲದೆ , ಬಾಂಧವ್ಯವನ್ನು ಇನ್ನಷ್ಟು ಬಲವರ್ಧನೆಗೊಳಿಸಲಿದೆ . ರಕ್ಷಣಾ ಸಚಿವಾಲಯ ಮತ್ತು ವಿದೇಶಾಂಗ ಸಚಿವಾಲಯ ಹಾಗೂ ಭಾರತ ಸರ್ಕಾರದ ಇತರೆ ಸಂಸ್ಥೆಗಳ ನಿಕಟ ಸಮನ್ವಯದೊಂದಿಗೆ ಈ ಕಾರ್ಯಾಚರಣೆ ಪ್ರಗತಿಯಲ್ಲಿದೆ .


    ಮಿಷನ್ ಸಾಗರ್ ಭಾಗವಾಗಿ ಭಾರತೀಯ ನೌಕಾಪಡೆಯ ಕೇಸರಿ ಹಡಗು ಮಾಲ್ಡವೀಸ್ ಗಣರಾಜ್ಯದ ಮಾಲೆ ಬಂದರನ್ನು ಪ್ರವೇಶಿಸಲಿದೆ ಮತ್ತು ಸುಮಾರು 600 ಟನ್ ನಷ್ಟು ಆಹಾರ ಉತ್ಪನ್ನಗಳನ್ನು ಒದಗಿಸಲಿದೆ . ಭಾರತ ಮತ್ತು ಮಾಲ್ಡವೀಸ್ ನಿಕಟ ಸಾಗರ ಬಾಂಧವ್ಯಗಳನ್ನು ಹೊಂದಿದ್ದು ಎರಡೂ ದೇಶಗಳು ಬಲಿಷ್ಠ ಹಾಗೂ ಅತ್ಯುತ್ತಮ ಸೌಹಾರ್ದಯುತ ರಕ್ಷಣಾ ಮತ್ತು ರಾಜತಾಂತ್ರಿಕ ಸಂಬಂಧಗಳನ್ನು ಹೊಂದಿವೆ .


    
    ***

    
    
    (Release ID: 1622784) Visitor Counter : 27
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Malayalam