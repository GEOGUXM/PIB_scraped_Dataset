      ರೈಲ್ವೇ ಸಚಿವಾಲಯ

      ಭಾರತೀಯ ರೈಲ್ವೆಯಿಂದ ಕ್ರಮೇಣವಾಗಿ ಆಯ್ದ ಪ್ರಯಾಣಿಕ ಸೇವೆಗಳ ಕಾರ್ಯಾರಂಭ
      Posted On: 10 MAY 2020 8:26PM by PIB Bengaluru


    ಭಾರತೀಯ ರೈಲ್ವೆಯಿಂದ ಕ್ರಮೇಣವಾಗಿ ಆಯ್ದ ಪ್ರಯಾಣಿಕ ಸೇವೆಗಳ ಕಾರ್ಯಾರಂಭ


    ಭಾರತೀಯ ರೈಲ್ವೆ ಆರಂಭಿಕವಾಗಿ 15 ಜೋಡಿ ರೈಲು (30 ಮರು ಪ್ರಯಾಣ ) ಗಳೊಂದಿಗೆ ಕ್ರಮೇಣ ಪ್ರಯಾಣಿಕರ ರೈಲುಗಳ ಸಂಚಾರವನ್ನು 2020 ರ ಮೇ 12 ರಿಂದ ಆರಂಭಿಸಲು ಯೋಜಿಸಿದೆ . ಈ ರೈಲುಗಳು ನವದೆಹಲಿ ರೈಲು ನಿಲ್ದಾಣದಿಂದ ವಿಶೇಷ ರೈಲು ಸೇವೆಯಾಗಿ ಸಂಚರಿಸಲಿದ್ದು , ದಿಬ್ರೂಗಢ , ಅಗರ್ತಲಾ , ಹೌರಾ , ಪಾಟ್ನಾ , ಬಿಲಾಸ್ ಪುರ , ರಾಂಚಿ , ಭುವನೇಶ್ವರ , ಸಿಕಂದರಾಬಾದ್ , ಬೆಂಗಳೂರು , ಚೆನ್ನೈ , ತಿರುವನಂತಪುರಂ , ಮಡಗಾವ್ , ಮುಂಬೈ ಸೆಂಟ್ರಲ್ , ಅಹಮದಾಬಾದ್ ಮತ್ತು ಜಮ್ಮು ತವಿಯನ್ನು ಸಂಪರ್ಕಿಸಲಿದೆ .


    20 ಸಾವಿರ ಕೋಚ್ ಗಳನ್ನು ಕೋವಿಡ್ -19 ಆರೈಕೆ ಕೇಂದ್ರಗಳಿಗಾಗಿ ಮೀಸಲಿಟ್ಟಿರುವ ಮತ್ತು ಉಳಿದಲ್ಲೇ ಉಳಿದಿರುವ ವಲಸೆ ಕಾರ್ಮಿಕರಿಗಾಗಿ ಪ್ರತಿ ನಿತ್ಯ 300 ಶ್ರಮಿಕ ವಿಶೇಷ ರೈಲು ಓಡಿಸುತ್ತಿರುವ ಭಾರತೀಯ ರೈಲ್ವೆ ಆನಂತರ ಬೋಗಿಗಳ ಲಭ್ಯತೆಯನ್ನು ನೋಡಿಕೊಂಡು ಇನ್ನೂ ಹೆಚ್ಚಿನ ವಿಶೇಷ ರೈಲು ಸೇವೆಯನ್ನು ಹೊಸ ಮಾರ್ಗಗಳಲ್ಲಿ ಆರಂಭಿಸಲಿದೆ .


    ಈ ರೈಲುಗಳ ರಿಸರ್ವೇಷನ್ ಬುಕಿಂಗ್ ಮೇ 11 ರ ಸಂಜೆ 4 ಗಂಟೆಯಿಂದ ಆರಂಭವಾಗಲಿದ್ದು , ಅದು ಐಆರ್ . ಸಿಟಿಸಿ ಅಂತರ್ಜಾಲ ತಾಣ ( https://www.irctc.co.in/ ) ದಲ್ಲಿ ಮಾತ್ರವೇ ಲಭ್ಯವಾಗಲಿದೆ . ರೈಲು ನಿಲ್ದಾಣಗಳಲ್ಲಿನ ಟಿಕೆಟ್ ಬುಕ್ಕಿಂಗ್ ಕೌಂಟರ್ ಗಳು ಮುಚ್ಚಿರುತ್ತವೆ ಮತ್ತು ಪ್ಲಾಟ್ ಫಾರಂ ಟಿಕೆಟ್ ಸೇರಿದಂತೆ ಯಾವುದೇ ಟಿಕೆಟ್ ಅನ್ನು ಕೌಂಟರ್ ನಲ್ಲಿ ನೀಡಲಾಗುವುದಿಲ್ಲ . ಅರ್ಹ ದೃಢೀಕೃತ ಟಿಕೆಟ್ ಹೊಂದಿರುವ ಪ್ರಯಾಣಿಕರಿಗೆ ಮಾತ್ರವೇ ರೈಲು ನಿಲ್ದಾಣ ಪ್ರವೇಶಿಸಲು ಅವಕಾಶ ನೀಡಲಾಗುತ್ತದೆ . ಎಲ್ಲ ಪ್ರಯಾಣಿಕರಿಗೂ ಮಾಸ್ಕ್ ಧರಿಸುವುದನ್ನು ಕಡ್ಡಾಯ ಮಾಡಲಾಗಿದೆ ಮತ್ತು ಹೊರಡುವ ವೇಳೆ ತಪಾಸಣೆ ಮಾಡಲಾಗುತ್ತದೆ , ಕೇವಲ ರೋಗ ಲಕ್ಷಣಗಳು ಇಲ್ಲದ ಪ್ರಯಾಣಿಕರಿಗೆ ಮಾತ್ರವೇ ರೈಲು ಹತ್ತಲು ಅವಕಾಶ ನೀಡಲಾಗುತ್ತದೆ . ರೈಲುಗಳ ವೇಳಾಪಟ್ಟಿ ಸೇರಿದಂತೆ ಇತರ ವಿವರಗಳನ್ನು ನಂತರ ಪ್ರತ್ಯೇಕವಾಗಿ ಪ್ರಕಟಿಸಲಾಗುತ್ತದೆ .


    ***

    
    
    (Release ID: 1622868) Visitor Counter : 13
    
    
      Read this release in: Manipuri , English , Urdu , Hindi , Marathi , Bengali , Assamese , Punjabi , Gujarati , Odia , Tamil , Telugu