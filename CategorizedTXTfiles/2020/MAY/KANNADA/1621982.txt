      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಡಾ. ಹರ್ಷ್ ವರ್ಧನ್ ಅವರು ಉತ್ತರ ಪ್ರದೇಶ, ಒಡಿಶಾ ಮತ್ತು ಪಶ್ಚಿಮ ಬಂಗಾಳದಲ್ಲಿ ಕೋವಿಡ್-19 ನಿರ್ವಹಣೆಗೆ ತೆಗೆದುಕೊಂಡ ಸಿದ್ಧತೆ ಮತ್ತು ನಿಯಂತ್ರಣ ಕ್ರಮಗಳನ್ನು ವೀಡಿಯೊ ಕಾನ್ಫರೆನ್ಸ್ ಮೂಲಕ ಪರಿಶೀಲಿಸಿದರು
      Posted On: 07 MAY 2020 5:39PM by PIB Bengaluru


    ಡಾ . ಹರ್ಷ್ ವರ್ಧನ್ ಅವರು ಉತ್ತರ ಪ್ರದೇಶ , ಒಡಿಶಾ ಮತ್ತು ಪಶ್ಚಿಮ ಬಂಗಾಳದಲ್ಲಿ ಕೋವಿಡ್ - 19 ನಿರ್ವಹಣೆಗೆ ತೆಗೆದುಕೊಂಡ ಸಿದ್ಧತೆ ಮತ್ತು ನಿಯಂತ್ರಣ ಕ್ರಮಗಳನ್ನು ವೀಡಿಯೊ ಕಾನ್ಫರೆನ್ಸ್ ಮೂಲಕ ಪರಿಶೀಲಿಸಿದರು


    " ಇತರ ರಾಜ್ಯಗಳಿಂದ ಬರುವ ವಲಸೆ ಕಾರ್ಮಿಕರ ಸರಿಯಾದ ಸಂಪರ್ಕತಡೆಯನ್ನು ವ್ಯವಸ್ಥೆಗೊಳಿಸುವುದರ ಜೊತೆಗೆ ಎಸೆಎಆರ್ ಐ / ಐ ಎಲ್ ಐ ಪ್ರಕರಣಗಳ ಮಾದರಿ ಮತ್ತು ಪರೀಕ್ಷೆಯನ್ನು ಹೆಚ್ಚಿಸುವ ಅಗತ್ಯವಿದೆ "


    ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವರಾದ ಡಾ . ಹರ್ಷ್ ವರ್ಧನ್ ರವರು ಇಂದು ಉತ್ತರ ಪ್ರದೇಶದ ಆರೋಗ್ಯ ಸಚಿವ ಶ್ರೀ ಜೈ ಪ್ರತಾಪ್ ಸಿಂಗ್ , ಒಡಿಶಾದ ಆರೋಗ್ಯ ಸಚಿವ ಶ್ರೀ ನಬಾ ಕಿಶೋರ್ ದಾಸ್ ಅವರೊಂದಿಗೆ ಕುಟುಂಬ ಕಲ್ಯಾಣ ರಾಜ್ಯ ಸಚಿವ ಅಶ್ವಿನಿ ಕುಮಾರ್ ಚೌಬೆ ಸಭೆ ಕೇಂದ್ರ ಮತ್ತು ರಾಜ್ಯದ ಹಿರಿಯ ಅಧಿಕಾರಿಗಳ ಉಪಸ್ಥಿತಿಯಲ್ಲಿ ಕೋವಿಡ್ - 19 ರ ನಿರ್ವಹಣೆಗಾಗಿ ಮತ್ತು ರಾಜ್ಯಗಳ ಪರಿಸ್ಥಿತಿಯನ್ನು ಪರಿಶೀಲಿಸಲು ಇಂದು ಉನ್ನತ ಮಟ್ಟದ ಸಭೆಯನ್ನು ನಡೆಸಿದರು .


    ಪ್ರಾರಂಭದಲ್ಲಿ , ಡಾ . ಹರ್ಷ್ ವರ್ಧನ್ ಅವರು ದೇಶದಲ್ಲಿ ಕೋವಿಡ್ - 19 ಸಾಂಕ್ರಾಮಿಕ ರೋಗವನ್ನು ಎದುರಿಸುವಲ್ಲಿ ಎಲ್ಲಾ ರಾಜ್ಯಗಳ ಸಮರ್ಪಣಾಭಾವವನ್ನು ಶ್ಲಾಘಿಸಿದರು . 7 ಮೇ 2020 ರವರೆಗೆ ದೇಶದಲ್ಲಿ ಒಟ್ಟು 52,952 ಪ್ರಕರಣಗಳು ವರದಿಯಾಗಿದ್ದು , ಇದರಲ್ಲಿ 15,266 ಜನರನ್ನು ಗುಣಪಡಿಸಲಾಗಿದೆ ಮತ್ತು 1,783 ಸಾವುಗಳು ಸಂಭವಿಸಿವೆ ಎಂದು ಅವರು ಹೇಳಿದರು . ಕಳೆದ 24 ಗಂಟೆಗಳಲ್ಲಿ , 3561 ಹೊಸ ದೃಢಪಡಿಸಿದ ಪ್ರಕರಣಗಳನ್ನು ವರದಿಯಾಗಿದ್ದು , 1084 ರೋಗಿಗಳು ಗುಣಮುಖರಾಗಿದ್ದಾರೆ . ಇತರ ದೇಶಗಳಿಗೆ ಹೋಲಿಸಿದರೆ , ಭಾರತವು ಉತ್ತಮ ಸ್ಥಿತಿಯಲ್ಲಿದೆ , ಏಕೆಂದರೆ ಸಾವಿನ ಪ್ರಮಾಣ 3.3% ಮತ್ತು ಚೇತರಿಕೆಯ ಪ್ರಮಾಣ 28.83% ಆಗಿದೆ . ತೀವ್ರ ಚಿಕಿತ್ಸಾ ಘಟಕದಲ್ಲಿ ( ಐಸಿಯು ) 4.8%, ವೆಂಟಿಲೇಟರ್ ‌ ಗಳಲ್ಲಿ 1.1% ಮತ್ತು ಆಮ್ಲಜನಕದ ಆಸರೆಯಿಂದ 3.3% ಸಕ್ರಿಯ ಪ್ರಕರಣಗಳ ರೋಗಿಗಳಿದ್ದಾರೆ ಎಂದು ಅವರು ಹೇಳಿದರು . ಡಾ . ಹರ್ಷ್ ವರ್ಧನ್ ಅವರು , “ ದಿನಕ್ಕೆ 95,000 ಪರೀಕ್ಷೆಗಳು , 327 ಸರ್ಕಾರಿ ಪ್ರಯೋಗಾಲಯಗಳು ಮತ್ತು 118 ಖಾಸಗಿ ಪ್ರಯೋಗಾಲಯಗಳಿಂದ ದೇಶದಲ್ಲಿ ಪರೀಕ್ಷಾ ಸಾಮರ್ಥ್ಯ ಹೆಚ್ಚಾಗಿದೆ . ಒಟ್ಟಾರೆಯಾಗಿ , ಕೋವಿಡ್ - 19 ಕ್ಕಾಗಿ ಇಲ್ಲಿಯವರೆಗೆ 13,57,442 ಪರೀಕ್ಷೆಗಳನ್ನು ನಡೆಸಲಾಗಿದೆ . ”


    ಪ್ರಸ್ತುತ , 7 ದಿನಗಳಿಗಿಂತ ಕಡಿಮೆ ಅವಧಿಯಲ್ಲಿ ಹೊಸ ಪ್ರಕರಣಗಳಿಲ್ಲದ 180 ಜಿಲ್ಲೆಗಳು , 7-13 ದಿನಗಳಲ್ಲಿ ಹೊಸ ಪ್ರಕರಣಗಳಿಲ್ಲದ 180 ಜಿಲ್ಲೆಗಳು , 14-20 ದಿನಗಳಲ್ಲಿ ಯಾವುದೇ ಹೊಸ ಪ್ರಕರಣಗಳಿಲ್ಲದ 164 ಜಿಲ್ಲೆಗಳು ಮತ್ತು ಕಳೆದ 21-28 ದಿನಗಳಿಂದ ಹೊಸ ಪ್ರಕರಣಗಳಿಲ್ಲದ 136 ಜಿಲ್ಲೆಗಳಿವೆ ಎಂದು ಅವರು ಮಾಹಿತಿ ನೀಡಿದರು . ಕಳೆದ 24 ಗಂಟೆಗಳಲ್ಲಿ 13 ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ಒಂದೇ ಒಂದು ಪ್ರಕರಣವು ವರದಿಯಾಗಿಲ್ಲ , ಅವುಗಳಾವವುವೆಂದರೆ ಅಂಡಮಾನ್ ಮತ್ತು ನಿಕೋಬಾರ್ ದ್ವೀಪಗಳು , ಅರುಣಾಚಲ ಪ್ರದೇಶ , ಛತ್ತೀಸ್ ‌ ಗಢ್ , ಗೋವಾ , ಜಾರ್ಖಂಡ್ , ಹಿಮಾಚಲ ಪ್ರದೇಶ , ಜಮ್ಮು ಮತ್ತು ಕಾಶ್ಮೀರ ಕೇಂದ್ರಾಡಳಿತ ಪ್ರದೇಶ , ಕೇರಳ , ಲಡಾಖ್ , ಮಣಿಪುರ , ಮೇಘಾಲಯ , ಮಿಜೋರಾಂ ಮತ್ತು ಒಡಿಶಾ . ದಮನ್ ಮತ್ತು ಡಿಯು , ಸಿಕ್ಕಿಂ , ನಾಗಾಲ್ಯಾಂಡ್ ಮತ್ತು ಲಕ್ಷದ್ವೀಪಗಳು ಇಲ್ಲಿಯವರೆಗೆ ಒಂದೇ ಒಂದು ಪ್ರಕರಣವನ್ನು ವರದಿ ಮಾಡಿಲ್ಲ ಎಂದು ಡಾ . ಹರ್ಷ್ ವರ್ಧನ್ ಹೇಳಿದ್ದಾರೆ .


    ದೇಶದಲ್ಲಿ 130 ಹಾಟ್ ‌ ಸ್ಪಾಟ್ ಜಿಲ್ಲೆಗಳು , 284 ಹಾಟ್ ‌ ಸ್ಪಾಟ್ ಅಲ್ಲದ ಜಿಲ್ಲೆಗಳು ಮತ್ತು 319 ಬಾಧಿತವಾಗಿರದ ಜಿಲ್ಲೆಗಳಿವೆ ಎಂದು ಕೇಂದ್ರ ಸಚಿವರು ಹೇಳಿದರು . 1,50,059 ಹಾಸಿಗೆಗಳು ( ಪ್ರತ್ಯೇಕ ಹಾಸಿಗೆಗಳು - 1, 32,219 ಮತ್ತು ಐಸಿಯು ಹಾಸಿಗೆಗಳು - 17,840) ಮತ್ತು 1,898 ಮೀಸಲಾದ ಕೋವಿಡ್ ಆರೋಗ್ಯ ಕೇಂದ್ರಗಳು 1,19,109 ಹಾಸಿಗೆಗಳೊಂದಿಗೆ ( ಪ್ರತ್ಯೇಕ ಹಾಸಿಗೆಗಳು - 1, 09,286 ಮತ್ತು ಐಸಿಯು ಹಾಸಿಗೆಗಳು - 9,823) ದೇಶದಲ್ಲಿ ಕೋವಿಡ್ - 19 ಅನ್ನು ಎದುರಿಸಲು 7,569 ಕ್ವಾರಂಟೈನ್ ಕೇಂದ್ರಗಳು ಈಗ ಲಭ್ಯವಿದೆ .


    ರಾಜ್ಯಗಳು , ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಮತ್ತು ಕೇಂದ್ರ ಸಂಸ್ಥೆಗಳಲ್ಲಿ 29.06 ಲಕ್ಷ ವೈಯಕ್ತಿಕ ರಕ್ಷಣಾ ಸಾಧನಗಳು ( ಪಿಪಿಇ ) ಮತ್ತು 62.77 ಲಕ್ಷ ಎನ್ - 95 ಮುಖಗವಸುಗಳನ್ನು ವಿತರಿಸಲಾಗಿದೆ ಎಂದು ಡಾ . ಹರ್ಷ್ ವರ್ಧನ್ ಮಾಹಿತಿ ನೀಡಿದರು .


    ರಾಜ್ಯಗಳಲ್ಲಿನ ಕೋವಿಡ್ - 19 ಪ್ರಕರಣಗಳ ಸ್ಥಿತಿ ಮತ್ತು ರಾಜ್ಯಗಳಲ್ಲಿನ ಅದರ ನಿರ್ವಹಣೆಯ ಕುರಿತು ಸಂಕ್ಷಿಪ್ತ ಪ್ರಸ್ತುತಿಯ ನಂತರ , ಡಾ . ಹರ್ಷ್ ವರ್ಧನ್ , " ಸಾವಿನ ಪ್ರಮಾಣವನ್ನು ಕಡಿಮೆಯಲ್ಲಿಯೇ ಇರಿಸಲು ರಾಜ್ಯಗಳು ಹೆಚ್ಚು ಪರಿಣಾಮಕಾರಿಯಾದ ಕಣ್ಗಾವಲು , ಸಂಪರ್ಕ ಪತ್ತೆಹಚ್ಚುವಿಕೆ ಮತ್ತು ಆರಂಭಿಕ ರೋಗನಿರ್ಣಯದತ್ತ ಗಮನ ಹರಿಸಬೇಕಾಗಿದೆ " ಎಂದು ಹೇಳಿದರು . “ ವೈದ್ಯಕೀಯ ಕಾಲೇಜು ಆಸ್ಪತ್ರೆಗಳ ಸಹಯೋಗದೊಂದಿಗೆ ಐಡಿಎಸ್ ಟಿ ನೆಟ್ ‌ ವರ್ಕ್ ಮೂಲಕ ಬಾಧಿತವಲ್ಲದ ಮತ್ತು ಕಳೆದ 14 ದಿನಗಳಿಂದ ಹೆಚ್ಚಿನ ಪ್ರಕರಣಗಳನ್ನು ವರದಿ ಮಾಡದ ಬಾಧಿತ ಜಿಲ್ಲೆಗಳಲ್ಲಿ ತೀವ್ರ ಉಸಿರಾಟದ ಸೋಂಕುಗಳ ( ಎಸ್ ‌ ಎಆರ್ ಐ ) / ಶೀತಜ್ವರ ಮಾದರಿಯ ಅನಾರೋಗ್ಯ ( ಐಎಲ್ ‌ ಐ ) ದ ಕಣ್ಗಾವಲನ್ನು ತೀವ್ರಗೊಳಿಸಬೇಕು . ಅಂತಹ ಕ್ರಮಗಳು ಆರಂಭಿಕ ಹಂತದಲ್ಲಿ ಯಾವುದೇ ಸಂಭವನೀಯ ಗುಪ್ತ ಸೋಂಕಿನ ಉಪಸ್ಥಿತಿಯನ್ನು ಗುರುತಿಸಲು ಸಹಾಯ ಮಾಡುತ್ತದೆ , ಇದರಿಂದಾಗಿ ಅದರ ಸಮಯೋಚಿತ ನಿಯಂತ್ರಣಕ್ಕೆ ಸಹಾಯವಾಗುತ್ತದೆ ” ಎಂದು ಅವರು ಹೇಳಿದರು .


    ಆರೋಗ್ಯ ಕಾರ್ಯಕರ್ತರಿಗೆ ಸೋಂಕಿನ ಸಾಧ್ಯತೆಗಳನ್ನು ತಪ್ಪಿಸಲು ಮತ್ತು ಕಡಿಮೆ ಮಾಡಲು ಎಲ್ಲಾ ಆರೋಗ್ಯ ಸಂರಕ್ಷಣಾ ವ್ಯವಸ್ಥೆಗಳಲ್ಲಿ ಸೋಂಕು , ತಡೆಗಟ್ಟುವಿಕೆ ಮತ್ತು ನಿಯಂತ್ರಣ ( ಐಪಿಸಿ ) ಅಭ್ಯಾಸಗಳನ್ನು ಅಳವಡಿಸಿಕೊಳ್ಳುವುದನ್ನು ರಾಜ್ಯಗಳು ಖಚಿತಪಡಿಸಿಕೊಳ್ಳಬೇಕು ಎಂದು ಡಾ . ಹರ್ಷ್ ವರ್ಧನ್ ಒತ್ತಿ ಹೇಳಿದರು . ತಳಮಟ್ದದ ಕ್ಷೇತ್ರದವರೆಗೆ ಎಲ್ಲಾ ಕೇಂದ್ರ ಮಾರ್ಗಸೂಚಿಗಳು ಮತ್ತು ಸಲಹೆಗಳನ್ನು ಶ್ರದ್ಧೆಯಿಂದ ಜಾರಿಗೊಳಿಸುವಂತೆ ರಾಜ್ಯಗಳಿಗೆ ಸೂಚಿಸಲಾಯಿತು . ” ಕೋವಿಡ್ - 19 ನಿರ್ವಹಣೆಗಾಗಿ ಖಾಸಗಿ ಆಸ್ಪತ್ರೆಗಳೊಂದಿಗೆ ಪಾಲುದಾರರಾಗಲು ಕೈಗೊಂಡ ಕ್ರಮಗಳ ಬಗ್ಗೆ ರಾಜ್ಯಗಳು ಮಾಹಿತಿ ನೀಡಿವೆ . ಪಾವತಿ ಆಧಾರದ ಮೇಲೆ ಖಾಸಗಿ ಆಸ್ಪತ್ರೆಗಳನ್ನು ಮೀಸಲಾದ ಕೋವಿಡ್ ಆರೋಗ್ಯ ಸೌಲಭ್ಯಗಳೆಂದು ಗುರುತಿಸಲಾಗಿದೆ ಎಂದು ಉತ್ತರ ಪ್ರದೇಶ ಹೇಳಿದೆ . ಹೆಚ್ಚು ಪರಿಣಾಮಕಾರಿಯಾದ ಕಣ್ಗಾವಲು ಮತ್ತು ಪ್ರಕರಣಗಳ ಶೋಧನೆಗಾಗಿ ಉತ್ತರ ಪ್ರದೇಶದಲ್ಲಿ ಅಭಿವೃದ್ಧಿಪಡಿಸಿದ “ ಗ್ರಾಮ ನಿಗ್ರಾನಿ ಸಮಿತಿ / ಮೊಹಲ್ಲಾ ನಿಗ್ರಾನಿ ಸಮಿತಿ ” ಯಂತಹ ವಿವಿಧ ಜಿಲ್ಲೆಗಳ ಜಿಲ್ಲಾಧಿಕಾರಿಗಳು , ಆಯುಕ್ತರು ಮತ್ತು ಇತರ ಅಧಿಕಾರಿಗಳು ಹಂಚಿಕೊಂಡ ಅತ್ಯುತ್ತಮ ಕಾರ್ಯಕ್ರಮಗಳನ್ನು ಅವರು ಶ್ಲಾಘಿಸಿದರು .


    ಮುಂದಿನ ದಿನಗಳಲ್ಲಿ ರಾಜ್ಯಗಳನ್ನು ತಲುಪುವ ವಲಸೆ ಕಾರ್ಮಿಕರ ನಿರೀಕ್ಷೆಯ ಸಂಖ್ಯೆಯಲ್ಲಿನ ಹೆಚ್ಚಳವನ್ನು ಗಮನದಲ್ಲಿಟ್ಟುಕೊಂಡು , ಡಾ . ಹರ್ಷ್ ವರ್ಧನ್ ಅವರು ರಾಜ್ಯಗಳಿಗೆ ತಮ್ಮ ಪರೀಕ್ಷೆ , ಸಂಪರ್ಕತಡೆಯನ್ನು ಮತ್ತು ದೃಢಪಟ್ಟ ಪ್ರಕರಣಗಳ ಚಿಕಿತ್ಸೆಗಾಗಿ ದೃಢವಾದ ಕಾರ್ಯತಂತ್ರ ಮತ್ತು ಕಾರ್ಯವಿಧಾನವನ್ನು ರೂಪಿಸಬೇಕಾಗಿದೆ ಎಂದು ಉತ್ತೇಜಿಸಿದರು . . ಕೆಲವು ರಾಜ್ಯಗಳು ವಿದೇಶದಿಂದ ವಲಸೆ ಬಂದವರನ್ನು ಸಹ ನೋಡತಕ್ಕದ್ದು . ಅಗತ್ಯವಿದ್ದರೆ , ಅವರ ಪರೀಕ್ಷೆ , ಸಾಂಸ್ಥಿಕ ಸಂಪರ್ಕತಡೆಯನ್ನು ಮತ್ತು ಚಿಕಿತ್ಸೆಯ ಕಾರ್ಯತಂತ್ರವನ್ನು ಪರಿಣಾಮಕಾರಿಯಾಗಿ ಕಾರ್ಯಕ್ಕೆತರಬೇಕು .


    ನಿಯಂತ್ರಣ ಪ್ರದೇಶಗಳಲ್ಲಿನ ಕಣ್ಗಾವಲು ತಂಡಗಳ ಜೊತೆಗೆ ಸಮುದಾಯ ಸ್ವಯಂಸೇವಕರನ್ನು ವಾರ್ಡ್ ಮಟ್ಟದಲ್ಲಿ ಗುರುತಿಸಬೇಕು ಎಂದು ಡಾ . ಹರ್ಷ್ ವರ್ಧನ್ ಸೂಚಿಸಿದರು . ಕೈ ತೊಳೆಯುವುದು , ಸಾಮಾಜಿಕ ಅಂತರವಿರುವುದು ಮುಂತಾದ ತಡೆಗಟ್ಟುವ ಕ್ರಮಗಳ ಬಗ್ಗೆ ಜಾಗೃತಿ ಮೂಡಿಸಿ ಮತ್ತು ಸಮಾಜದಲ್ಲಿ ಚಾಲ್ತಿಯಲ್ಲಿರುವ ಕಳಂಕವನ್ನು ತೆಗೆದುಹಾಕುವಲ್ಲಿ ಇವರು ಪರಿಣಾಮಕಾರಿ ಪಾತ್ರ ವಹಿಸಬಹುದು ಎಂದು ಹೇಳಿದರು .


    ರೋಗನಿರೋಧಕ ಕಾರ್ಯಕ್ರಮಗಳು , ಟಿಬಿ ಪ್ರಕರಣ ಪತ್ತೆ ಮತ್ತು ಚಿಕಿತ್ಸೆ , ಡಯಾಲಿಸಿಸ್ ರೋಗಿಗಳಿಗೆ ರಕ್ತ ವರ್ಗಾವಣೆ , ಕ್ಯಾನ್ಸರ್ ರೋಗಿಗಳ ಚಿಕಿತ್ಸೆ , ಗರ್ಭಿಣಿ ಮಹಿಳೆಯರ ಎಎನ್ ‌ ಸಿ ಇತ್ಯಾದಿಗಳಿಗೆ ಸಂಬಂಧಿಸಿದಂತೆ ಕೋವಿಡ್ ಅಲ್ಲದ ಅಗತ್ಯ ಆರೋಗ್ಯ ಸೇವೆಗಳನ್ನು ಒದಗಿಸುವುದರ ಬಗ್ಗೆ ಗಮನ ಹರಿಸಬೇಕಾಗಿದೆ ಎಂದು ರಾಜ್ಯಗಳಿಗೆ ಪುನರುಚ್ಚರಿಸಲಾಯಿತು . ಆಯುಷ್ಮಾನ್ ಭಾರತ್ ಆರೋಗ್ಯ ಮತ್ತು ಸ್ವಾಸ್ಥ್ಯ ಕೇಂದ್ರಗಳನ್ನು ಅಧಿಕ ರಕ್ತದೊತ್ತಡ , ಮಧುಮೇಹ ಮತ್ತು ಮೂರು ರೀತಿಯ ಕ್ಯಾನ್ಸರ್ ಗಳ ತಪಾಸಣೆಗಾಗಿ ಬಳಸಬಹುದು ಎಂದು ತಿಳಿಸಲಾಯಿತು . ಲಾಕ್ ‌ ಡೌನ್ ದೃಷ್ಟಿಯಿಂದ ಟೆಲಿಮೆಡಿಸಿನ್ ಮತ್ತು ಟೆಲಿ - ಕೌನ್ಸೆಲಿಂಗ್ ಅನ್ನು ಹೆಚ್ಚಿನ ಜನರಿಗಾಗಿ ಬಳಸಬಹುದು . ಅಗತ್ಯ ಔಷಧಿಗಳ ಸಮರ್ಪಕ ದಾಸ್ತಾನನ್ನು ಇಡಲು ರಾಜ್ಯಗಳಿಗೆ ಸೂಚಿಸಲಾಗಿದೆ . ಕೋವಿಡ್ ಅಲ್ಲದ ಅಗತ್ಯ ಸೇವೆಗಳಿಗೆ ಕುಂದುಕೊರತೆ ನಿವಾರಣೆಗೆ 1075 ಜೊತೆಗೆ ಸಹಾಯವಾಣಿ ಸಂಖ್ಯೆ 104 ಅನ್ನು ಬಳಸಬಹುದು ಮತ್ತು ಈ ಸೇವೆಗಳ ಲಭ್ಯತೆಯ ಬಗ್ಗೆ ಪ್ರಚಾರಮಾಡಲು ರಾಜ್ಯಗಳಿಗೆ ತಿಳಿಸಲಾಯಿತು . ವೆಕ್ಟರ್ ಕಾಯಿಲೆಗಳ ತಡೆಗಟ್ಟುವಿಕೆಗೆ ಸಾಕಷ್ಟು ಕ್ರಮಗಳನ್ನು ಸಹ ತೆಗೆದುಕೊಳ್ಳಬೇಕಾಗಿದೆ ಎಂದು ಸಲಹೆ ನೀಡಿದರು .


    ಡಾ . ಹರ್ಷ್ ವರ್ಧನ್ ಅವರು ಆಗ್ರಾ , ಕಾನ್ಪುರ್ , ಮೀರತ್ , ಸಹರಾನ್ ಪುರ್ , ಗೌತಮ್ ಬುದ್ಧ ನಗರ , ಉತ್ತರ ಪ್ರದೇಶದ ಲಕ್ನೋ , ಮತ್ತು ಒಡಿಶಾದ ಬಾಲೇಶ್ವರ , ಗಂಜಾಂ ಮತ್ತು ಜಜ್ಪುರದ ಜಿಲ್ಲಾ ದಂಡಾದಿಕಾರಿಗಳೊಂದಿಗೆ ಮಾತನಾಡಿದರು ಮತ್ತು ಜಿಲ್ಲೆಗಳಲ್ಲಿ ಕೋವಿಡ್ - 19 ಸ್ಥಿತಿ ಮತ್ತು ನಿರ್ವಹಣೆಯನ್ ಬಗ್ಗೆ ವಿವರವಾಗಿ ಚರ್ಚಿಸಿದರು .


    ಕಾರ್ಯದರ್ಶಿ ( ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ - ಎಚ್ ‌ ಎಫ್ ‌ ಡಬ್ಲ್ಯು ) ಶ್ರೀಮತಿ ಪ್ರೀತಿ ಸುಧನ್ ರವರು , ವಿಶೇಷ ಕರ್ತವ್ಯದ ಅಧಿಕಾರಿ ( ಒಎಸ್ ‌ ಡಿ - ಎಚ್ ‌ ಎಫ್ ‌ ಡಬ್ಲ್ಯು ) , ಶ್ರೀ ರಾಜೇಶ್ ಭೂಷಣ್ , ಎಎಸ್ ಮತ್ತು ಎಂಡಿ ( ಎನ್ ‌ ಎಚ್ ‌ ಎಂ ) ಶ್ರೀಮತಿ ವಂದನಾ ಗುರ್ನಾನಿ , ಜಂಟಿ ಕಾರ್ಯದರ್ಶಿ ( ಎಂಒಹೆಚ್ ‌ ಡಬ್ಲ್ಯು ) , ಡಾ . ಮನೋಹರ್ ಅಗ್ನಾನಿ , ಎನ್ ‌ ಸಿಡಿಸಿ ನಿರ್ದೇಶಕರು ಡಾ . ಎಸ್ . ಕೆ . ಸಿಂಗ್ , ಉತ್ತರ ಪ್ರದೇಶದ ಪ್ರಧಾನ ಕಾರ್ಯದರ್ಶಿ ( ಆರೋಗ್ಯ ) ಶ್ರೀ ಅಮಿತ್ ಮೋಹನ್ ಪ್ರಸಾದ್ , ಒಡಿಶಾದ ಪ್ರಧಾನ ಕಾರ್ಯದರ್ಶಿ ( ಆರೋಗ್ಯ ) ಶ್ರೀ ನಿಕುಂಜ್ ಧಾಲ್ , ಪಶ್ಚಿಮ ಬಂಗಾಳದ ಎನ್ ‌ ಎಚ್ ‌ ಎಂ ಮಿಷನ್ ನಿರ್ದೇಶಕ ಡಾ . ಸೌಮಿತ್ರ ಮೋಹನ್ ಸಭೆಯಲ್ಲಿ ಭಾಗವಹಿಸಿದ್ದರು .


    ***

    
    
    (Release ID: 1621982) Visitor Counter : 17
    
    
      Read this release in: Punjabi , English , Urdu , Marathi , Hindi , Assamese , Bengali , Gujarati , Odia , Tamil , Telugu