      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಎನ್ ಐ ಎಫ್ ಕೋವಿಡ್ – 19 ಸ್ಪರ್ಧೆ (ಸಿ3) ನಾವು ಬದಲಾಣೆ ತರಲು ಸಿದ್ಧರಿದ್ದೇವೆ ಸ್ಪರ್ಧೆಯಲ್ಲಿ ಭಾಗವಹಿಸಿದ ಸಾಮಾನ್ಯ ಜನರ ವಿಜ್ಞಾನ ಮತ್ತು ತಂತ್ರಜ್ಞಾನ ಆಧರಿತ ಆವಿಷ್ಕಾರಿ ಪರಿಹಾರಗಳು
      Posted On: 17 MAY 2020 6:02PM by PIB Bengaluru


    ಎನ್ ಐ ಎಫ್ ಕೋವಿಡ್ – 19 ಸ್ಪರ್ಧೆ ( ಸಿ 3) ನಾವು ಬದಲಾಣೆ ತರಲು ಸಿದ್ಧರಿದ್ದೇವೆ


    ಸ್ಪರ್ಧೆಯಲ್ಲಿ ಭಾಗವಹಿಸಿದ ಸಾಮಾನ್ಯ ಜನರ ವಿಜ್ಞಾನ ಮತ್ತು ತಂತ್ರಜ್ಞಾನ ಆಧರಿತ ಆವಿಷ್ಕಾರಿ ಪರಿಹಾರಗಳು


    ಭಾರತದ ರಾಷ್ಟ್ರೀಯ ಆವಿಷ್ಕಾರ ಸಂಸ್ಥೆ ( ಎನ್ ಐ ಎಫ್ ), ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆ ( ಡಿ ಎಸ್ ಟಿ ) ಯ ಸ್ವಾಯತ್ತ ಸಂಸ್ಥೆಯಾಗಿದ್ದು , ಕೋವಿಡ್ – 19 ಸ್ಪರ್ಧೆಯ ( ಸಿ 3) ಮೂಲಕ ಹಲವಾರು ವಿಜ್ಞಾನ ಮತ್ತು ತಂತ್ರಜ್ಞಾನ ಆಧಾರಿತ ಹಪಸ ಪರಿಹಾರಗಳನ್ನು ಗುರುತಿಸಿದೆ . ಪ್ರಸ್ತುತ ಸಂದರ್ಭದಲ್ಲಿ ಸಾಂಕ್ರಾಮಿಕ ರೋಗ ಹರಡುವಿಕೆ ತಡೆಗಟ್ಟಲು ನಾಗರಿಕರು ಹೊಸ ಆಲೋಚನೆಗಳು ಮತ್ತು ಆವಿಷ್ಕಾರಗಳೊಂದಿಗೆ ಮುಂದೆ ಬರಲು 31 ಮಾರ್ಚ್ ನಿಂದ 10 ಮೇ 2020 ಈ ಅಭಿಯಾನ ನಡೆಯಲಿದೆ .


    ಮುಂಬರುವ ದಿನಗಳಲ್ಲಿ ಹೊಸ ಆಲೋಚನೆಗಳನ್ನು ಹೊಂದಿರುವವರ ಯೋಚನೆಗಳನ್ನು ಪ್ರಸಾರ ಮಾಡಲು ಎನ್ ಐ ಎಫ್ ಪ್ರಥಮ ಹಂತ ಮತ್ತು ಮಾರ್ಗದರ್ಶನದ ಸಹಕಾರ ನೀಡಲಿದೆ . ಈ ಅಭಿಯಾನದಡಿ ಇತ್ತೀಚೆಗೆ ಸಹಕಾರ ಪಡೆ 2 ಆವಿಷ್ಕಾರಗಳೆಂದರೆ ಹ್ಯಾಂಡ್ ಸ್ಯಾನಿಟೈಸೇಷನ್ ಗಾಗಿ ಮತ್ತು ಕೈ ತೊಳೆಯಲು ಕಾಲಿನಿಂದ ಚಲಿಸಬಹುದಾದ ಉಪಕರಣ ಹಾಗೂ ಸ್ಯಾನಿಟೈಸೇಷನ್ ಗಾಗಿ ಸಿಂಪಡಿಸುವ ಯಂತ್ರಗಳಾಗಿವೆ .


    ಹ್ಯಾಂಡ್ ಸ್ಯಾನಿಟೈಸೇಷನ್ ಗಾಗಿ ಮತ್ತು ಕೈ ತೊಳೆಯಲು ಕಾಲಿನಿಂದ ಚಲಿಸಬಹುದಾದ ಉಪಕರಣವನ್ನು ತೆಲಂಗಾಣದ , ವರಂಗಲ್ ನ , ಶ್ರೀ ಮುಪ್ಪರಪು ರಾಜು ವಿನ್ಯಾಸಗೊಳಿಸಿದ್ದಾರೆ . ಇದು ಈಗಿರುವ ಕೊವಿಡ್ -19 ಪರಿಸ್ಥಿತಿಯಲ್ಲಿ , ಸ್ಪರ್ಶ ಮಾಡದೇ ಬಳಸುವ ಸಾಧನಗಳ ಸಮಯೋಚಿತ ಪರಿಹಾರವಾಗಿದೆ . ಈ ಸಾಧನವನ್ನು ಕೈಗಳಿಂದಲ್ಲದೇ ಕಾಲಿನಿಂದ ನಿರ್ವಹಿಸುವ ಮೂಲಕ ಸೋಪು ಮತ್ತು ನೀರು ಬಳಸಲು ಅನುಕೂಲ ಕಲ್ಪಿಸುತ್ತದೆ . ಹೀಗಾಗಿ ಬಳಕೆದಾರರ ಮತ್ತು ಸ್ಯಾನಿಟೈಸರ್ , ಸಾಬೂನು ಅಥವಾ ನೀರಿಗೆ ಕೈಗಳ ಸಂಪರ್ಕ ಬರುವುದಿಲ್ಲ . ಇವುಗಳನ್ನು ಈ ಸಾಧನದ ಭಾಗವಾಗಿ ಪ್ರತ್ಯೇಕ ಪೆಟ್ಟಿಗೆಗಳಲ್ಲಿ ಸಂಗ್ರಹಿಸಲಾಗಿರುತ್ತದೆ . ತೆಲಂಗಾಣ ರಾಜ್ಯದ ವಿವಿಧೆಡೆ ( ವರಂಗಲ್ , ಮೆಹಬೂಬಾಬಾದ್ ಮತ್ತು ಇತರೆಡೆ ) ಶ್ರೀ ರಾಜು ಅವರು ಈ ಆಧನವನ್ನು ಅಳವಡಿಸಿದ್ದಾರೆ . ಮೌಲ್ಯವರ್ಧನೆಗಾಗಿ ಮತ್ತು ಉತ್ಪಾದನೆ ವೆಚ್ಚಗಳನ್ನು ಭರಿಸಲು ಈ ಆವಿಷ್ಕಾರಕರಿಗೆ ಎನ್ ಐ ಎಫ್ ಸಹಕಾರ ನೀಡಿದೆ .


    ತೆಲಂಗಾಣದ ವರಂಗಲ್ ಮತ್ತು ಮೆಹಬೂಬಾಬಾದ್ ಜಿಲ್ಲೆಗಳಲ್ಲಿ ಹ್ಯಾಂಡ್ ಸ್ಯಾನಿಟೈಸೇಷನ್ ಗಾಗಿ ಮತ್ತು ಕೈ ತೊಳೆಯಲು ಕಾಲಿನಿಂದ ಚಲಿಸಬಹುದಾದ ಉಪಕರಣದ ಅಳವಡಿಕೆ


    ಪ್ರೋತ್ಸಾಹವನ್ನು ಪಡೆದಂತಹ ಮತ್ತೊಂದು ಆವಿಷ್ಕಾರವೆಂದರೆ ರಸ್ತೆಗಳು , ಪ್ರದೇಶಗಳು , ಬಾಗಿಲುಗಳು , ಕಂಪೌಂಡ್ ಗಳು , ಗೋಡೆಗಳು ಮುಂತಾದವುಗಳ ವಿಶಾಲವಾದ ಪ್ರದೇಶಗಳನ್ನು ಸ್ಯಾನಿಟೈಸ್ ಮಾಡಲು ಅಥವಾ ತೊಳೆಯಲು ಸಾಮರ್ಥ್ಯ ಹೊಂದಿರುವ ಸಿಂಪಡಣಾ ಯಂತ್ರವಾಗಿದೆ . ಈ ಯಂತ್ರದಲ್ಲಿ ಸಿಂಪಣೆಗೆ ವಿರುದ್ಧ ದಿಕ್ಕಿನಲ್ಲಿ ತಿರುಗುವ ಅಲ್ಯೂಮಿನಿಯಂನ 2 ರೇಡಿಯಲ್ ಫ್ಯಾನ್ ಗಳಿವೆ . ಇದರ ಕಾರ್ಯವೈಖರಿ ಹೀಗಿದೆ . ಪ್ರತಿ ಫ್ಯಾನ್ ವಿರುದ್ಧ ದಿಕ್ಕಿನಿಂದ ಗಾಳಿಯನ್ನು ಹೀರಿಕೊಳ್ಳುತ್ತದೆ ಮತ್ತು ಚಿಕ್ಕ ಗಾತ್ರದ ಹನಿಗಳಲ್ಲಿ ಹೆಚ್ಚಿನ ಒತ್ತಡದೊಂದಿಗೆ ನಾಸೆಲ್ ಗಳ ಮೂಲಕ ಚಿಮ್ಮುತ್ತದೆ . ಪ್ಯಾನೆಲ್ 180 ಡಿಗ್ರಿ ತಿರುಗುವುದರಿಂದ ಇದನ್ನು ಭೂಮಿಯಿಂದ 15 ಅಡಿ ಎತ್ತರದ ಗೋಡೆಗಳಿಗೂ ಬಳಸಬಹುದು . 15 ಹಾರ್ಸ್ ಪವರ್ ( ಹೆಚ್ ಪಿ ) ಇರುವ ಯಾವುದೇ ಟ್ರ್ಯಾಕ್ಟರ್ ನ್ನು ಪವರ್ ಟೇಕ್ ಆಫ್ ( ಪಿಟಿಒ ) ಮೂಲಕ ಇದಕ್ಕಾಗಿ ಬಳಸಬಹುದು . ಈ ಸಿಂಪಡಿಕೆಯನ್ನು ನಿಯೋಜಿಸುವ ಮೂಲಕ ಪ್ರದೇಶಗಳು , ರಸ್ತೆಗಳನ್ನು ಈ ಯಂತ್ರದ ಮಧ್ಯಭಾಗದಿಂದ 30 ಅಡಿಗಳಷ್ಟು ದೂರದವರೆಗೆ ಮತ್ತು 15 ಅಡಿಗಳಷ್ಟು ಎತ್ತರದವರೆಗೆ ಸ್ಯಾನಿಟೈಸ್ ಮಾಡಬಹುದಾಗಿದೆ . ಅಂದರೆ ಈ ಯಂತ್ರವು 30 ಅಡಿಗಳಷ್ಟು ಅಡ್ಡಲಾಗಿ ಮತ್ತು 15 ಅಡಿಗಳಷ್ಟು ಲಂಬವಾಗಿ ಸ್ಯಾನಿಟೈಸ್ ಮಾಡಬಹುದು . ಇದರ ಪರಿಣಾಮವಾಗಿ ಆವರಣಗಳು ಮತ್ತು ಬಾಗಿಲುಗಳನ್ನು ಸಿಂಪಡಿಕೆಯಿಂದ ಸುಲಭವಾಗಿ ಸ್ಯಾನಿಟೈಸ್ ಮಾಡಬಹುದು . ಈ ಸ್ಪ್ರೇಯರ್ ನಲ್ಲಿ ಅಳವಡಿಸಿದ ನಾಸೆಲ್ ಗಳು ಯಂತ್ರದ ಬಳಕೆ ಸಮಯದಲ್ಲಿ ಅಗತ್ಯವಿರುವ ಪ್ರದೇಶವನ್ನು ಅದು ವಿಶಾಲವಾದ ಪ್ರದೇಶವಾಗಿರಲಿ , ದಟ್ಟಣೆಯ ಪ್ರದೇಶವಾಗಿರಲಿ ಸುಲಭವಾಗಿ ಸ್ಯಾನಿಟೈಸ್ ಮಾಡುವ ಹಾಗಿವೆ .


    “ ಕೋವಿಡ್ – 19 ಪರಿಹಾರ ಮತ್ತು ಕ್ರಮಗಳಿಗಾಗಿ ನಮ್ಮ ನಾಗರಿಕರ ಪಾಲುದಾರಿಕೆ , ಮಾಲೀಕತ್ವ ಮತ್ತು ಕ್ರೀಯಾಶೀಲತೆಯ ಸಾಮರ್ಥ್ಯವನ್ನು ಪ್ರಪಂಚಕ್ಕೆ ತೋರಲು ಎನ್ ಐ ಎಫ್ ಸ್ಪರ್ಧೆ ಬೃಹತ್ ಅವಕಾಶ ಕಲ್ಪಿಸಿದೆ . ಇದು ನಮ್ಮ ಕೆಳ ಮಟ್ಟದ ಆವಿಷ್ಕಾರಿಗಳು ಮತ್ತು ಉದ್ಯಮಿಗಳನ್ನು ಗುರುತಿಸಲು , ಸಹಾಯ ಹಸ್ತ ಚಾಚಲು ಮತ್ತು ಅವರ ಆಲೋಚನೆಗಳನ್ನು ಉತ್ಪನ್ನಗಳನ್ನಾಗಿ ಪರಿವರ್ತಿಸಲು ಸಬಲಗೊಳಿಸುತ್ತದೆ ” ಎಂದು ಡಿ ಎಸ್ ಟಿ ಕಾರ್ಯದರ್ಶಿ ಪ್ರೋ ಅಶುತೋಷ್ ಶರ್ಮಾ ಹೇಳಿದರು .


    ಸ್ಯಾನಿಟೈಸೇಷನ್ ಗಾಗಿ ಬಳಸುವ ಆವಿಷ್ಕಾರಿ ಸ್ಪ್ರೇಯರ್


    ಮಹಾರಾಷ್ಟ್ರದ ವಿವಿಧ ಸ್ಥಳಗಳ ಬೀದಿಗಳಲ್ಲಿ ಸ್ಯಾನಿಟೈಸ್ ಮಾಡಲು ಈ ಸಿಂಪಡಣಾ ಯಂತ್ರವನ್ನು ನಿಯೋಜಿಸಲಾಗಿದೆ


    ಮಹಾರಾಷ್ಟ್ರದ ಸತಾನಾ , ನಾಸಿಕ್ ಮುಂತಾದ ಪ್ರದೇಶಗಳಲ್ಲಿ ಈ ಸಿಂಪಡಣಾ ಯಂತ್ರವನ್ನು ಸಕ್ರೀಯವಾಗಿ ಬಳಸಲಾಗುತ್ತಿದೆ .


    ಕೋವಿಡ್ – 19 ಸವಾಲಿನ ಸ್ಪರ್ಧೆಯಲ್ಲಿ ಬಹು ದೊಡ್ಡ ಸಂಖ್ಯೆಯಲ್ಲಿ ನಾಗರಿಕರು ಪಾಲ್ಗೊಂಡಿದ್ದಾರೆ ಹಾಗೂ ವಿಜ್ಞಾನ ಮತ್ತು ತಂತ್ರಜ್ಞಾನ ಆಧಾರಿತ ಹೊಸ ಪರಿಹಾರಗಳೊಂದಿಗೆ ನಮ್ಮ ದೇಶ ಈ ಬಿಕ್ಕಟ್ಟಿನಿಂದ ಹೊರಬರಲು ಸಹಾಯ ಮಾಡುತ್ತಿದ್ದಾರೆ . ಕೋವಿಡ್ – 19 ತಡೆಗಟ್ಟಲು ತಂತ್ರಜ್ಞಾನಗಳ ಅವಶ್ಯಕತೆ ಮತ್ತು ಇವುಗಳ್ನು ವಿನ್ಯಾಸಗೊಳಿಸವುದು ಮೂಲ ಮಾದರಿ ತಯಾರಿಕೆ ಮತ್ತು ಅಂತಿಮವಾಗಿ ಸಾಮಾಜಿಕ ಹಾಗೂ ವಾಣಿಜ್ಯಿಕ ಬಳಕೆಗೆ ಲಭ್ಯವಾಗುವಂತೆ ಶೀಘ್ರಗತಿಯಲ್ಲಿ ಉತ್ಪಾದಿಸುವ ಈ ಕಾರ್ಯವೈಖರಿ , ರಾಷ್ಟ್ರ ಎದುರಿಸುತ್ತಿರುವ ಈ ಬಿಕ್ಕಟ್ಟಿಗೆ ತಮ್ಮ ಆವಿಷ್ಕಾರಗಳು ನಿಜಕ್ಕೂ ಸಹಾಯಕರವಾಗಬಲ್ಲವು ಎಂದು ನಂಬಿರುವ ಸಾಮಾನ್ಯ ಜನರು ಎನ್ ಐ ಎಫ್ ನ ಕೋವಿಡ್ – 19 ಸ್ಪರ್ಧೆಯ ಸವಾಲನ್ನು ( ಸಿ 3) ಸ್ವೀಕರಿಸಿದ್ದಾರೆ ಎಂಬುದನ್ನು ಸಾಬೀತುಪಡಿಸುತ್ತದೆ .


    ( ಹೆಚ್ಚಿನ ಮಾಹಿತಿಗಾಗಿ ಸಂಪರ್ಕಿಸಿ , ಶ್ರೀ ತುಷಾರ್ ಗರ್ಗ್ tusharg@nifindia.org , ಮೊಬೈಲ್ : +91- 9632776780


    ***

    
    
    (Release ID: 1624794) Visitor Counter : 17
    
    
      Read this release in: English , Urdu , Hindi , Punjabi , Tamil , Telugu