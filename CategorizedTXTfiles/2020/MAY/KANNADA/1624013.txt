      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      ಕೇಂದ್ರ ಎಚ್.ಆರ್.ಡಿ ಸಚಿವರ ಸಲಹೆಯನ್ವಯ, 9 ನೇ ತರಗತಿ ಮತ್ತು 11 ನೇ ತರಗತಿ ಅನುತ್ತೀರ್ಣರಾದ ಎಲ್ಲಾ ವಿದ್ಯಾರ್ಥಿಗಳಿಗೂ ಶಾಲಾ ಆಧಾರಿತ ಪರೀಕ್ಷೆ ಬರೆಯಲು ಅವಕಾಶ ಒದಗಿಸಿದ ಸಿ.ಬಿ.ಎಸ್.ಇ.
      Posted On: 14 MAY 2020 7:32PM by PIB Bengaluru


    ಕೇಂದ್ರ ಎಚ್ . ಆರ್ . ಡಿ ಸಚಿವರ ಸಲಹೆಯನ್ವಯ , 9 ನೇ ತರಗತಿ ಮತ್ತು 11 ನೇ ತರಗತಿ ಅನುತ್ತೀರ್ಣರಾದ ಎಲ್ಲಾ ವಿದ್ಯಾರ್ಥಿಗಳಿಗೂ ಶಾಲಾ ಆಧಾರಿತ ಪರೀಕ್ಷೆ ಬರೆಯಲು ಅವಕಾಶ ಒದಗಿಸಿದ ಸಿ . ಬಿ . ಎಸ್ . ಇ .


    ಕೋವಿಡ್ - 19 ರಿಂದುಂಟಾಗಿರುವ ಅಭೂತಪೂರ್ವ ಪರಿಸ್ಥಿತಿಯಲ್ಲಿ ಕೇಂದ್ರ ಮಾನವ ಸಂಪನ್ಮೂಲ ಅಭಿವೃದ್ದಿ ಸಚಿವ ಶ್ರೀ ರಮೇಶ್ ಪೋಖ್ರಿಯಾಲ್ ನಿಶಾಂಕ್ ಅವರು 9 ನೇ ತರಗತಿಯಲ್ಲಿ ಮತ್ತು 11 ನೇ ತರಗತಿಯಲ್ಲಿ ಅನುತ್ತೀರ್ಣರಾದ ಎಲ್ಲಾ ವಿದ್ಯಾರ್ಥಿಗಳಿಗೂ ಆನ್ ಲೈನ್ / ಆಫ್ ಲೈನ್ ಪರೀಕ್ಷೆಗಳನ್ನು ಬರೆಯಲು ಅವಕಾಶ ಮಾಡಿಕೊಡುವಂತೆ ಸಿ . ಬಿ . ಎಸ್ . ಇ . ಗೆ ಸಲಹೆ ಮಾಡಿದ್ದರು . , ಈ ನಿಟ್ಟಿನಲ್ಲಿ ಸಿ . ಬಿ . ಎಸ್ . ಇ . ಯು ಅಧಿಸೂಚನೆ ಹೊರಡಿಸಿದೆ .


    Dr Ramesh Pokhriyal Nishank✔@DrRPNishank


    In view of the unprecedented circumstances of Covid-19, I have advised all CBSE schools to provide an opportunity to all students, who have failed in 9th and 11th to take online/offline tests. #IndiaFightsCoronaVirus


    730


    4:31 PM - May 14, 2020


    Twitter Ads info and privacy


    140 people are talking about this


    ಸಿ . ಬಿ . ಎಸ್ . ಇ . ಯ ಅಧಿಸೂಚನೆಯಲ್ಲಿ ಕೋವಿಡ್ - 19 ರಿಂದಾಗಿ ಇಡೀಯ ದೇಶವೇ ಸವಾಲಿನ ಸಮಯವನ್ನು ಎದುರಿಸುತ್ತಿದೆ ಎಂದು ಬರೆಯಲಾಗಿದೆ . ಇದೊಂದು ಅಭೂತಪೂರ್ವ ಸ್ಥಿತಿಯಾಗಿದೆ . ಮಕ್ಕಳು ಮನೆಯಲ್ಲಿಯೇ ಬಂಧಿಯಾಗಿರುವಂತಾಗಿದೆ . ಅವರ ಶಾಲೆಗಳು ಮುಚ್ಚಲ್ಪಟ್ಟಿವೆ . ಅವರು ಮಾನಸಿಕ ಒತ್ತಡ ಮತ್ತು ಆತಂಕಗಳನ್ನು ಅನುಭವಿಸುತ್ತಿದ್ದಾರೆ . ಅವರ ಪೋಷಕರು ಸಂಬಳದ ಬಗ್ಗೆ , ಕುಟುಂಬದ ಆರೋಗ್ಯ ಮತ್ತು ಇತರ ವಿಷಯಗಳ ಬಗ್ಗೆ ಚಿಂತಿತರಾಗಿದ್ದಾರೆ . ಇಂತಹ ಕಠಿಣ ಪರಿಸ್ಥಿತಿಯಲ್ಲಿ ಮಕ್ಕಳಿಗೆ ಶಾಲಾ ಪರೀಕ್ಷೆಗಳಲ್ಲಿ ಉತ್ತೀರ್ಣರಾಗಲು ಸಾಧ್ಯವಾಗಿರದಿದ್ದರೆ ಅವರು ಇನ್ನಷ್ಟು ಉದ್ವಿಗ್ನರಾಗಬಹುದು . ಇಂತಹ ವಿದ್ಯಾರ್ಥಿಗಳ ಪ್ರಶ್ನೆಗಳನ್ನು ಸಿ . ಬಿ . ಎಸ್ . ಇ . ಯು ಸತತವಾಗಿ ಪಡೆದುಕೊಳ್ಳುತ್ತಿದೆ . ಇಂತಹ ಕಠಿಣ ಸಮಯದಲ್ಲಿ ನಾವೆಲ್ಲರೂ ವಿದ್ಯಾರ್ಥಿಗಳನ್ನು ಆ ಒತ್ತಡದಿಂದ ಬಿಡುಗಡೆ ಮಾಡಲು ಜಂಟಿ ಪ್ರಯತ್ನಗಳನ್ನು ಮಾಡಬೇಕು ಮತ್ತು ಅವರ ಆತಂಕ / ಉದ್ವಿಗ್ನತೆಯನ್ನು ನಿವಾರಿಸಲು ಸಹಾಯ ಮಾಡಬೇಕು .


    ಪೋಷಕರು ಮತ್ತು ವಿದ್ಯಾರ್ಥಿಗಳ ಕೋರಿಕೆಯ ಹಿನ್ನೆಲೆಯಲ್ಲಿ ಸಿ . ಬಿ . ಎಸ್ . ಇ . ಯು ಒಂದು ಬಾರಿಯ ಕ್ರಮವಾಗಿ , ಇಂತಹ ಅಸಾಧಾರಣ ಪರಿಸ್ಥಿತಿಯಲ್ಲಿ 9 ನೇ ಮತ್ತು 11 ನೇ ತರಗತಿಯ ಎಲ್ಲಾ ಅನುತ್ತೀರ್ಣಗೊಂಡ ವಿದ್ಯಾರ್ಥಿಗಳಿಗೆ ಶಾಲಾ ಆಧಾರಿತ ಪರೀಕ್ಷೆಯನ್ನು ಮತ್ತೊಮ್ಮೆ ಬರೆಯುವುದಕ್ಕಾಗಿ ಅವಕಾಶ ಮಾಡಿಕೊಡಲು ನಿರ್ಧರಿಸಿದೆ . ವಿದ್ಯಾರ್ಥಿಗಳಿಗೆ ಅವರ ಪರೀಕ್ಷೆಗಳು ಪೂರ್ಣಗೊಂಡಿವೆಯೇ ಮತ್ತು ಪರೀಕ್ಷಾ ಫಲಿತಾಂಶ ಪ್ರಕಟಗೊಂಡಿದೆಯೇ , ಅಥವಾ ಅವರ ಪರೀಕ್ಷೆಗಳು ಪೂರ್ಣಗೊಂಡಿಲ್ಲವೇ ಎಂಬುದನ್ನೆಲ್ಲ ಪರಿಗಣಿಸದೆ ವಿದ್ಯಾರ್ಥಿಗಳಿಗೆ ಈ ಅವಕಾಶವನ್ನು ಒದಗಿಸಲಾಗುತ್ತದೆ . ಈ ಸೌಲಭ್ಯವನ್ನು ವಿಷಯಗಳ ಸಂಖ್ಯೆ ಮತ್ತು ಪ್ರಯತ್ನಗಳ ಸಂಖ್ಯೆಯನ್ನು ಅನುಲಕ್ಷಿಸದೆಯೇ ಒದಗಿಸಲಾಗುತ್ತದೆ .


    ಇಂತಹ ವಿದ್ಯಾರ್ಥಿಗಳಿಗೆ ಶಾಲೆಗಳು ಪರಿಹಾರ ಬೋಧನೆ ಒದಗಿಸಿ ಆನ್ ಲೈನ್ / ಆಫ್ ಲೈನ್ / ನವೀನ ಪರೀಕ್ಷೆಗಳನ್ನು ನಡೆಸಬಹುದು ಮತ್ತು ಉತ್ತೀರ್ಣತೆಯನ್ನು ಈ ಪರೀಕ್ಷೆಯ ಆಧಾರದಲ್ಲಿ ನಿರ್ಧರಿಸಬಹುದು . ಈ ಪರೀಕ್ಷೆಯನ್ನು ವಿದ್ಯಾರ್ಥಿಯು ಅನುತ್ತೀರ್ಣನಾದ ಎಲ್ಲಾ ವಿಷಯಗಳಲ್ಲಿಯೂ ತೆಗೆದುಕೊಳ್ಳಬಹುದು . ಪರೀಕ್ಷೆ ನಡೆಸುವುದಕ್ಕೆ ಮೊದಲು , ಶಾಲೆಗಳು ವಿದ್ಯಾರ್ಥಿಗಳಿಗೆ ಸಿದ್ದತೆ ಮಾಡಿಕೊಳ್ಳುವುದಕ್ಕೆ ಸಾಕಷ್ಟು ಸಮಯ ನೀಡಬೇಕು . ಆದುದರಿಂದ ಸಿ . ಬಿ . ಎಸ್ . ಇ . ಗೆ ಸಂಯೋಜನೆಗೊಂಡಿರುವ ಎಲ್ಲಾ ಶಾಲೆಗಳೂ 9 ನೇ ಮತ್ತು 11 ನೇ ತರಗತಿಗಳಲ್ಲಿ ಅನುತ್ತೀರ್ಣರಾದ ವಿದ್ಯಾರ್ಥಿಗಳಿಗೆ ಅವರು ಅನುತ್ತೀರ್ಣರಾದ ಎಲ್ಲಾ ವಿಷಯಗಳಲ್ಲು ಪರೀಕ್ಷೆ ಬರೆಯುವ ಅವಕಾಶವನ್ನು ಕೊಡಲಿವೆ . ಈ ಅಧಿಸೂಚನೆಗೆ ಮೊದಲು ಇಂತಹ ಅವಕಾಶವನ್ನು ಒದಗಿಸಿದ್ದರೂ ಕೂಡಾ ಈ ಅವಕಾಶವನ್ನು ಎಲ್ಲಾ ವಿದ್ಯಾರ್ಥಿಗಳಿಗೆ ಒದಗಿಸಬೇಕು ಎಂದು ಪುನರುಚ್ಚರಿಸಲಾಗಿದೆ .


    ಕೋವಿಡ್ - 19 ರಿಂದುಂಟಾಗಿರುವ ಅಭೂತಪೂರ್ವ ಪರಿಸ್ಥಿತಿಯಲ್ಲಿ ಒಂದು ಬಾರಿ ಮಾತ್ರ ಈ ವರ್ಷ ಈ ಅವಕಾಶವನ್ನು ಒದಗಿಸಲಾಗಿದೆ . ಈ ಪ್ರಯೋಜನ ಒಂದು ಬಾರಿ ಮಾತ್ರವೇ ಆಗಿರುತ್ತದೆ ಮತ್ತು ಭವಿಷ್ಯದಲ್ಲಿ ಇದನ್ನು ವಿಸ್ತರಿಸಲಾಗುವುದಿಲ್ಲ .


    ***

    
    
    (Release ID: 1624013) Visitor Counter : 11
    
    
      Read this release in: Hindi , Telugu , English , Marathi , Assamese , Bengali , Punjabi , Odia