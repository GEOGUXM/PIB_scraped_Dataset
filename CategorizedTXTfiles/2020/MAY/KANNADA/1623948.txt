      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಡಾ. ಹರ್ಷವರ್ಧನ್ 32ನೇ ಕಾಮನ್ ವೆಲ್ತ್ ಆರೋಗ್ಯ ಮಂತ್ರಿಗಳ ಸಭೆಯಲ್ಲಿ ವಿಡಿಯೋ ಕಾನ್ಫರೆನ್ಸ್ ಮೂಲಕ ಭಾಗವಹಿಸಿದರು
      Posted On: 14 MAY 2020 6:36PM by PIB Bengaluru


    ಡಾ . ಹರ್ಷವರ್ಧನ್ 32 ನೇ ಕಾಮನ್ ವೆಲ್ತ್ ಆರೋಗ್ಯ ಮಂತ್ರಿಗಳ ಸಭೆಯಲ್ಲಿ ವಿಡಿಯೋ ಕಾನ್ಫರೆನ್ಸ್ ಮೂಲಕ ಭಾಗವಹಿಸಿದರು


    ಕೋವಿಡ್ - 19 ನಿರ್ವಹಣೆಗೆ ಭಾರತ ಕೈಗೊಂಡ ಸಮಯೋಚಿತ , ಶ್ರೇಣೀಕೃತ ಮತ್ತು ಪೂರ್ವಭಾವಿ ಕ್ರಮಗಳನ್ನು ಎತ್ತಿ ತೋರಿಸುತ್ತದೆ


    ವಿಡಿಯೋ ಕಾನ್ಫರೆನ್ಸ್ ಮೂಲಕ ಇಂದು ನಡೆದ 32 ನೇ ಕಾಮನ್ ವೆಲ್ತ್ ಆರೋಗ್ಯ ಮಂತ್ರಿಗಳ ಸಭೆಯಲ್ಲಿ ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ . ಹರ್ಷವರ್ಧನ್ ರವರು ಭಾಗವಹಿಸಿದ್ದರು . ಸಭೆಯ ವಿಷಯವೆಂದರೆ - ಒಂದು ಸಂಯೋಜಿತ ಕಾಮನ್ ವೆಲ್ತ್ ಕೋವಿಡ್ - 19 ಪ್ರತಿಸ್ಪಂದನೆಯನ್ನು ನೀಡುವುದು .


    ಜಾಗತಿಕ ಸಭೆಯಲ್ಲಿ ಮಧ್ಯಸ್ಥಿಕೆಯ ಭಾಗವಾಗಿ ಕೇಂದ್ರ ಆರೋಗ್ಯ ಸಚಿವರ ಹೇಳಿಕೆ ಹೀಗಿದೆ :


    “ ಮೊದಲಿಗೆ , ‘ ಒಂದು ಸಂಯೋಜಿತ ಕಾಮನ್ ವೆಲ್ತ್ ಕೋವಿಡ್ - 19 ಪ್ರತಿಸ್ಪಂದನೆಯನ್ನು ನೀಡುವಾಗ ’, ಕೋವಿಡ್ - 19 ರಿಂದ ಉಂಟಾದ ಪ್ರಾಣಹಾನಿ ಬಗ್ಗೆ ನನ್ನ ಆಳವಾದ ಸಂತಾಪ ಮತ್ತು ಕಳವಳವನ್ನು ವ್ಯಕ್ತಪಡಿಸಲು ನಾನು ಬಯಸುತ್ತೇನೆ . ಅಮೂಲ್ಯ ಜೀವಗಳನ್ನು ಉಳಿಸುವಲ್ಲಿ ಹಲವಾರು ಮುಂಚೂಣಿ ಆರೋಗ್ಯ ಸೇವಾ ಪೂರೈಕೆದಾರರು ಮತ್ತು ಇತರ ನಾಗರಿಕ ಸಂಸ್ಥೆಗಳ ಅಪಾರ ಕೊಡುಗೆಯನ್ನು ನಾವು ಕೃತಜ್ಞತೆಯಿಂದ ಸ್ಮರಿಸುತ್ತೇವೆ .


    ನಮ್ಮ ಗೌರವಾನ್ವಿತ ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಜಿಯವರ ಉನ್ನತ ಮಟ್ಟದ ರಾಜಕೀಯ ಬದ್ಧತೆಯೊಂದಿಗೆ ಭಾರತವು ಕೋವಿಡ್ - 19 ನಿರ್ವಹಣೆಯನ್ನು ಕೈಗೆತ್ತಿಕೊಂಡಿದೆ , ಅವರ ಮಾರ್ಗದರ್ಶನದಲ್ಲಿ , ಕೋವಿಡ್ - 19 ಗೆ ನಮ್ಮ ಪ್ರತಿಕ್ರಿಯೆ ಸಕ್ರಿಯ , ಪೂರ್ವಭಾವಿ ಮತ್ತು ಶ್ರೇಣೀಕೃತವಾಗಿದೆ .


    ಪ್ರವೇಶದ ಹಂತಗಳಲ್ಲಿ ಕಣ್ಗಾವಲು , ವಿದೇಶದಲ್ಲಿ ನಮ್ಮ ಪ್ರಜೆಗಳನ್ನು ಸ್ಥಳಾಂತರಿಸುವುದು , ರೋಗಗಳ ಕಣ್ಗಾವಲು ಜಾಲದ ಮೂಲಕ ಸಮುದಾಯದಲ್ಲಿ ಕಣ್ಗಾವಲು , ಆರೋಗ್ಯ ಮೂಲಸೌಕರ್ಯಗಳ ಬಲಪಡಿಸುವಿಕೆ , ಆರೋಗ್ಯ ಸಿಬ್ಬಂದಿಯ ತರಬೇತಿ ಮತ್ತು ಸಾಮರ್ಥ್ಯವನ್ನು ಹೆಚ್ಚಿಸುವುದು , ಅಪಾಯದ ಬಗ್ಗೆ ಸಂವಹನ ಮತ್ತು ಸಮುದಾಯದ ಒಳಗೊಳ್ಳುವಿಕೆ ಸೇರಿದಂತೆ ಎಲ್ಲಾ ಅಗತ್ಯ ಮತ್ತು ಸಮಯೋಚಿತ ಕ್ರಮಗಳನ್ನು ಭಾರತವು ತನ್ನ ನಿರ್ವಹಣಾ ಪ್ರಯತ್ನಗಳ ಭಾಗವಾಗಿ . ಕೈಗೊಂಡಿದೆ .


    ಈ ಸಾಂಕ್ರಾಮಿಕ ರೋಗವನ್ನು ಹರಡುವುದನ್ನು ತಡೆಯಲು ವಿಶ್ವದ ಅತಿದೊಡ್ಡ ಲಾಕ್ ‌ ಡೌನ್ ಅನ್ನು ಕಾರ್ಯಗತಗೊಳಿಸುವಲ್ಲಿ , ರೋಗದ ಸ್ಫೋಟಕ ಬೆಳವಣಿಗೆಯನ್ನು ತಗ್ಗಿಸುವ ಮೂಲಕ ನಮ್ಮ ಆರೋಗ್ಯ ವ್ಯವಸ್ಥೆಯು ರೋಗದ ಬೆಳವಣಿಗೆಯನ್ನು ನಿಭಾಯಿಸಲು ಸಮರ್ಥವಾಗಿದೆ ಎಂದು ಖಾತ್ರಿಪಡಿಸಿಕೊಳ್ಳುವ ಮೂಲಕ ಜೀವಗಳನ್ನು ರಕ್ಷಿಸುವ ಗುರಿಯನ್ನು ನಾವು ಹೊಂದಿದ್ದೇವೆ . ಅದೇ ಸಮಯದಲ್ಲಿ , ನಾವು ಜೀವಗಳನ್ನು ಮತ್ತು ಜೀವನೋಪಾಯವನ್ನು ಉಳಿಸುವ ಬಗ್ಗೆಯೂ ಎಚ್ಚರವಹಿಸುತ್ತೇವೆ ಮತ್ತು ಆದ್ದರಿಂದ ಎಲ್ಲಾ ಅಗತ್ಯ ಸೇವೆಗಳನ್ನು ಲಾಕ್ ‌ ಡೌನ್ ‌ ನ ವ್ಯಾಪ್ತಿಯಿಂದ ಹೊರಗಿಟ್ಟಿದ್ದೇವೆ .


    ನಮ್ಮ ಪ್ರಧಾನ ಮಂತ್ರಿಯವರು ಆರ್ಥಿಕ ಚೇತರಿಕೆಗೆ ಬೆಂಬಲ ನೀಡಲು ಮತ್ತು ನಮ್ಮ ಜನಸಂಖ್ಯೆಯ ದುರ್ಬಲ ವರ್ಗವನ್ನು ಬೆಂಬಲಿಸಲು 265 ಶತಕೋಟಿ ಯುಎಸ್ ಡಾಲರ್ ‌ ಗಳಿಗಿಂತ ಹೆಚ್ಚಿನ ಆರ್ಥಿಕ ಪ್ಯಾಕೇಜ್ ಘೋಷಿಸಿದ್ದಾರೆ . ನಾವು ರೋಗವನ್ನು ನಿಯಂತ್ರಿಸುವಲ್ಲಿ ಯಶಸ್ವಿಯಾದ ಪ್ರದೇಶಗಳಲ್ಲಿ ಕ್ರಮೇಣ ನಿರ್ಬಂಧಗಳನ್ನು ಸಡಿಲಿಸುತ್ತಿದ್ದೇವೆ .


    ಭವಿಷ್ಯದ ಸನ್ನದ್ಧತೆ , ಪ್ರತಿಕ್ರಿಯೆ ಮತ್ತು ಮರುಸ್ಥಾಪನೆಗಾಗಿ ಅಭಿವೃದ್ಧಿಶೀಲ ರಾಷ್ಟ್ರಗಳ ವಿಶೇಷವಾಗಿ ಕಡಿಮೆ ಅಭಿವೃದ್ಧಿ ಹೊಂದಿದ ರಾಷ್ಟ್ರಗಳ ಪ್ರಮುಖ ಸಾಮರ್ಥ್ಯಗಳನ್ನು ನಿರ್ಮಿಸುವುದು ಮತ್ತು ಬಲಪಡಿಸುವುದು ನಿರ್ಣಾಯಕವಾಗಿದೆ .


    ಕೋವಿಡ್ - 19 ರ ಸವಾಲಿನ ವಿರುದ್ಧ ಹೋರಾಡಲು ಏಕೀಕೃತ ಜಾಗತಿಕ ಕ್ರಮವನ್ನು ಒತ್ತಾಯಿಸಿದ ಮೊದಲ ದೇಶ ಭಾರತ . ಮಾರ್ಚ್ ಮಧ್ಯದಲ್ಲಿ ನಾವು ನಮ್ಮ ಪ್ರದೇಶದಲ್ಲಿ ಸಾರ್ಕ್ ನಾಯಕರ ಸಭೆಯನ್ನು ಕರೆದಿದ್ದೇವೆ , ಇದರಲ್ಲಿ “ ಒಟ್ಟಿಗೆ ಸೇರುವುದು , ಬೇರೆಯಾಗುವುದಿಲ್ಲ ; ಸಹಯೋಗ ಗೊಂದಲವಲ್ಲ ; ಮತ್ತು ತಯಾರಿ , ಭೀತಿಪಡುವುದಲ್ಲ ”, ಎನ್ನುವುದನ್ನು ಒತ್ತಿ ಹೇಳಲಾಗಿದೆ . ಇವುಗಳು ಈ ಬಿಕ್ಕಟ್ಟಿಗೆ ಭಾರತದ ಪ್ರತಿಸ್ಪಂದನೆಯನ್ನು ಸೂಚಿಸುವ ಅಂಶಗಳಾಗಿವೆ


    ಬಿಕ್ಕಟ್ಟಿನ ಈ ಸಮಯದಲ್ಲಿ ಭಾರತವು ಸುಮಾರು 100 ಅಗತ್ಯವಿರುವ ದೇಶಗಳಿಗೆ ಹೈಡ್ರಾಕ್ಸಿ ಕ್ಲೋರೊಕ್ವಿನ್ ‌ ನಂತಹ ಅಗತ್ಯ ಔಷಧಿಗಳನ್ನು ಒದಗಿಸಿ , ಒಗ್ಗಟ್ಟು ಮತ್ತು ಬೆಂಬಲವನ್ನು ನೀಡಿದೆ .


    ಸಾಂಕ್ರಾಮಿಕ ರೋಗದ ಕಾರಣಗಳ ಬಗ್ಗೆ ಕೆಲಸ ಮಾಡುವುದು ಮತ್ತು ಪ್ರಸರಣವನ್ನು ನಿಯಂತ್ರಿಸಲು ಮತ್ತು ಮರುಕಳಿಕೆಯನ್ನು ತಡೆಗಟ್ಟಲು ಔಷಧಗಳು ಮತ್ತು ಲಸಿಕೆಗಳನ್ನು ಕಂಡುಹಿಡಿಯುವುದು ಮುಖ್ಯವಾಗಿದೆ .


    ಅಸ್ತಿತ್ವದಲ್ಲಿರುವ ಮತ್ತು ಹೊಸ ಎರಡೂ ಸಂಬಂಧಿತ ವೈದ್ಯಕೀಯ ಉತ್ಪನ್ನಗಳು ಮತ್ತು ತಂತ್ರಜ್ಞಾನಗಳಿಗೆ ಸಾರ್ವತ್ರಿಕ ಮತ್ತು ಕೈಗೆಟುಕುವ ಬೆಲೆಯಲ್ಲಿ ದೊರೆಯುವಂತೆ ಮಾಡುವುದು ಮುಖ್ಯವಾಗಿದೆ . ಕೋವಿಡ್ - 19 ಅನ್ನು ನಿಭಾಯಿಸಲು ಇವುಗಳನ್ನು ನ್ಯಾಯಯುತ ರೀತಿಯಲ್ಲಿ ಲಭ್ಯವಾಗುವಂತೆ ಮಾಡಬೇಕು .


    ಭಾರತೀಯ ವಿಜ್ಞಾನಿಗಳು ಲಸಿಕೆ , ಔಷಧಿಗಳ ಆವಿಷ್ಕಾರ ಮತ್ತು ಮಿತವ್ಯಯದ ರೋಗನಿರ್ಣಯ ಕಿಟ್ ‌ ಗಳ ಅಭಿವೃದ್ಧಿ ಮತ್ತು ಹಲವಾರು ಜೀವ ಉಳಿಸುವ ಸಾಧನಗಳಿಗಾಗಿ ಭಾರತ ಸರ್ಕಾರದ ಸಕ್ರಿಯ ಬೆಂಬಲದೊಂದಿಗೆ ಕೆಲಸ ಮಾಡುತ್ತಿದ್ದಾರೆ .


    ನಮ್ಮ ಉತ್ತಮ ಕಾರ್ಯಶೈಲಿಯನ್ನು ನಾವು ಪರಸ್ಪರ ಬೆಂಬಲಿಸಬೇಕು ಮತ್ತು ಹಂಚಿಕೊಳ್ಳಬೇಕು ಮತ್ತು ಕೋವಿಡ್ ನಂತರದ ಕಾಲಘಟ್ಟದಲ್ಲಿ ಹೊಸ ಅಪಾಯಗಳು ಮತ್ತು ಸವಾಲುಗಳನ್ನು ಎದುರಿಸಲು ನವೀನ ಮಾರ್ಗಗಳನ್ನು ಅನ್ವೇಷಿಸಬೇಕು . ”


    ***

    
    
    (Release ID: 1623948) Visitor Counter : 14
    
    
      Read this release in: Telugu , Tamil , English , Urdu , Marathi , Hindi , Manipuri , Bengali , Punjabi , Odia