      ಗ್ರಾಹಕ ವ್ಯವಹಾರ, ಆಹಾರ ಮತ್ತು ಸಾರ್ವಜನಿಕ ವಿತರಣಾ ಸಚಿವಾಲಯ

      ಸಚಿವಾಲಯದ ಒಂದು ವರ್ಷದ ಸಾಧನೆಗಳ ಕುರಿತು ಮಾಧ್ಯಮಗಳನ್ನು ಉದ್ದೇಶಿಸಿ ಕೇಂದ್ರ ಸಚಿವ ಶ್ರೀ ರಾಮ್ ವಿಲಾಸ್ ಪಾಸ್ವಾನ್ ಅವರ ಹೇಳಿಕೆ
      Posted On: 29 MAY 2020 5:46PM by PIB Bengaluru


    3530 ರೈಲು ಬೋಗಿಗಳ ಮೂಲಕ 98 ಲಕ್ಷ ಮೆಟ್ರಿಕ್ ಟನ್ ಗೂ ಹೆಚ್ಚು ಆಹಾರ ಧಾನ್ಯ ಪೂರೈಕೆ ,


    ಲಾಕ್ ಡೌನ್ ಸಂದರ್ಭದಲ್ಲಿ ರಾಷ್ಟ್ರದ ಆಹಾರ ಧಾನ್ಯದ ಅವಶ್ಯಕತೆಗಳ ಪೂರೈ ಕೆಗೆ


    751.69 ಲಕ್ಷ ಮೆಟ್ರಿಕ್ ಟನ್ ಆಹಾರ ಧಾನ್ಯ ಸಂಗ್ರಹದಲ್ಲಿದೆ : ಕೇಂದ್ರ ಆಹಾರ ಮತ್ತು ನಾಗರಿಕ ಸರಬರಾಜು ಸೇವೆಗಳ ಸಚಿವರು


    ಸಚಿವಾಲಯದ ಒಂದು ವರ್ಷದ ಸಾಧನೆಗಳ ಕುರಿತು


    ಮಾಧ್ಯಮಗಳನ್ನು ಉದ್ದೇಶಿಸಿ ಕೇಂದ್ರ ಸಚಿವ ಶ್ರೀ ರಾಮ್ ವಿಲಾಸ್ ಪಾಸ್ವಾನ್ ಅವರ ಹೇಳಿಕೆ


    ಕಳೆದ ಒಂದು ವರ್ಷದಲ್ಲಿ ಕೇಂದ್ರ ಗ್ರಾಹಕ ವ್ಯವಹಾರಗಳು , ಆಹಾರ ಮತ್ತು ನಾಗರಿಕ ಸರಬರಾಜು ಸೇವೆಗಳ ಸಚಿವಾಲಯ ಕೈಗೊಂಡಿರುವ ಉಪಕ್ರಮಗಳು ಮತ್ತು ಸುಧಾರಣೆಗಳ ಬಗ್ಗೆ ಮಾಧ್ಯಮಗಳಿಗೆ ತಿಳಿಸಲು ಕೇಂದ್ರ ಗ್ರಾಹಕ ವ್ಯವಹಾರಗಳು , ಆಹಾರ ಮತ್ತು ನಾಗರಿಕ ಸರಬರಾಜು ಸೇವೆಗಳ ಸಚಿವ ಶ್ರೀ ರಾಮ್ ವಿಲಾಸ್ ಪಾಸ್ವಾನ್ ಅವರು ಇಂದು ವಿಡಿಯೋ ಸಮಾವೇಶವನ್ನು ನಡೆಸಿದರು . ಕೋವಿಡ್ -19 ಸಾಂಕ್ರಾಮಿಕ ಸಂದರ್ಭದಲ್ಲಿ ಎಲ್ಲಾ ಪಡಿತರ ಕಾರ್ಡ್ ಮತ್ತು ಪಡಿತರವಲ್ಲದ ಕಾರ್ಡ್ ಹೊಂದಿರುವವರು , ವಲಸೆ ಕಾರ್ಮಿಕರು ಮತ್ತು ಯಾವುದೇ ಆಹಾರ ಧಾನ್ಯ ವಿತರಣಾ ಯೋಜನೆಯ ವ್ಯಾಪ್ತಿಗೆ ಬರದವರಿಗೆಲ್ಲರಿಗೂ ಆಹಾರ ಧಾನ್ಯಗಳು ಮತ್ತು ದ್ವಿದಳ ಧಾನ್ಯಗಳನ್ನು ಒದಗಿಸುವುದು ಸಚಿವಾಲಯದ ಮುಖ್ಯ ಗಮನವಾಗಿದೆ ಎಂದು ಸಚಿವ ಶ್ರೀ ಪಾಸ್ವಾನ್ ಅವರು ಮಾಧ್ಯಮಗಳಿಗೆ ಹೇಳಿದರು .


    ಕೇಂದ್ರ ಗ್ರಾಹಕ ವ್ಯವಹಾರಗಳು , ಆಹಾರ ಮತ್ತು ನಾಗರಿಕ ಸರಬರಾಜು ಸೇವೆಗಳ ಸಚಿವಾಲಯವು ಕೇಂದ್ರ ಅಥವಾ ರಾಜ್ಯ ಸರ್ಕಾರಗಳು , ರಾಜ್ಯ ಆಹಾರ ಸಚಿವರುಗಳು ಮತ್ತು ಕಾರ್ಯದರ್ಶಿಗಳೊಂದಿಗೆ ನಿಯಮಿತವಾಗಿ ಸಂವಹನ ನಡೆಸುತ್ತಿದೆ . ಆದ್ದರಿಂದ ಯಾವುದೇ ರಾಜ್ಯ / ಕೇಂದ್ರಾಡಳಿತ ಪ್ರದೇಶಗಳು ಆಹಾರ ಧಾನ್ಯಗಳನ್ನು ವಿತರಿಸಲು ಯಾವುದೇ ಅಡಚಣೆಯನ್ನುಂಟಾಗಿಲ್ಲ . ಬಫರ್ ಸ್ಟಾಕ್ ‌ ನಲ್ಲಿ ಸಾಕಷ್ಟು ಪ್ರಮಾಣದ ಆಹಾರ ಧಾನ್ಯಗಳು ಲಭ್ಯವಿದೆ ಎಂದು ಸಚಿವರು ಮಾಹಿತಿ ನೀಡಿದರು . ಪಿ . ಎಂ . ಜಿ . ಕೆ . ಎ , ಆತ್ಮನಿರ್ಭಾರ ಭಾರತ್ ಪ್ಯಾಕೇಜ್ , ಎನ್ ‌ . ಎಫ್ ‌ . ಎಸ್ ‌ . ಎ ಮತ್ತು ಇತರ ಯೋಜನೆಗಳ ಅಡಿಯಲ್ಲಿ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ಆಹಾರ ಧಾನ್ಯಗಳ ವಿತರಣಾ ಕಾರ್ಯಗಳು ಕೆಲವು ರಾಜ್ಯಗಳನ್ನು ಹೊರತುಪಡಿಸಿ ಇತರಡೆ ಬಹಳ ತೃಪ್ತಿಕರವಾಗಿದೆ ಎಂದು ಅವರು ಹೇಳಿದರು . ಜನವರಿ 2021 ರೊಳಗೆ " ಒಂದು ದೇಶ ಒಂದು ಪಡಿತರ " ಯೋಜನೆಯಡಿ ಆಧಾರ್ ಸಂಖ್ಯೆ ಜೊಡಿಸಿ ದೇಶದಾದ್ಯಂತ 100% ಪಡಿತರ ಚೀಟಿಗಳನ್ನು ಸಾಧಿಸುವ ಉದ್ದೇಶವನ್ನು ಕೇಂದ್ರ ಗ್ರಾಹಕ ವ್ಯವಹಾರಗಳು , ಆಹಾರ ಮತ್ತು ನಾಗರಿಕ ಸರಬರಾಜು ಸೇವೆಗಳ ಸಚಿವಾಲಯ ಹೊಂದಿದೆ ಎಂದು ಸಚಿವರು ಹೇಳಿದರು .


    28.5.2020 ರಂತೆ ಎಫ್ ‌ . ಸಿ . ಐ ಪ್ರಸ್ತುತ 272.29 ಎಲ್ ‌ . ಎಂ . ಟಿ ಅಕ್ಕಿ ಮತ್ತು 479.40 ಲಕ್ಷ ಮೆಟ್ರಿಕ್ ಟನ್ ಗೋಧಿಯನ್ನು ಹೊಂದಿದೆ . ಆದ್ದರಿಂದ , ಒಟ್ಟು 751.69 ಲಕ್ಷ ಮೆಟ್ರಿಕ್ ಟನ್ ಆಹಾರ ಧಾನ್ಯದ ಸಂಗ್ರಹ ಲಭ್ಯವಿದೆ ( ಗೋಧಿ ಮತ್ತು ಭತ್ತದ ಖರೀದಿಯನ್ನು ಹೊರತುಪಡಿಸಿ , ಇದು ಇನ್ನೂ ಗೊಡೌನ್ ‌ ಗೆ ತಲುಪಿಲ್ಲ ) ಎಂದು ಮಾಧ್ಯಮಗಳನ್ನುದ್ದೇಶಿಸಿ ಸಚಿವರು ಹೇಳಿದರು .


    ಮಾರ್ಚ್ 24 . 2020 ರಂದು ಲಾಕ್ ‌ ಡೌನ್ ಘೋಷಿಸಿದಾಗಿನಿಂದ ಸುಮಾರು 98.84 ಲಕ್ಷ ಮೆಟ್ರಿಕ್ ಟನ್ ಆಹಾರ ಧಾನ್ಯಗಳನ್ನು 3530 ರೈಲು ಬೋಗಿಗಳ ಮೂಲಕ ಸಾಗಿಸಿ ವಿತರಿಸಲಾಗಿದೆ ಎಂದು ಸಚಿವರು ಹೇಳಿದರು . ರೈಲು ಮಾರ್ಗದ ಹೊರತಾಗಿ ರಸ್ತೆಗಳು ಮತ್ತು ಜಲಮಾರ್ಗಗಳ ಮೂಲಕವೂ ಸಾರಿಗೆ ವ್ಯವಸ್ಥೆ ಮಾಡಲಾಯಿತು . ಒಟ್ಟು 201.44 ಲಕ್ಷ ಮೆಟ್ರಿಕ್ ಟನ್ ಆಹಾರ ಧಾನ್ಯವನ್ನು ಸಾಗಿಸಲಾಗಿದೆ . 11 ಹಡಗುಗಳ ಮೂಲಕ 12 ,000 ಮೆ . ಟನ್ ಆಹಾರ ಧಾನ್ಯಗಳನ್ನು ಸಾಗಿಸಲಾಯಿತು . ಒಟ್ಟು 9.61 ಲಕ್ಷ ಮೆಟ್ರಿಕ್ ಟನ್ ಆಹಾರ ಧಾನ್ಯಗಳನ್ನು ಈಶಾನ್ಯ ರಾಜ್ಯಗಳಿಗೆ ಸಾಗಿಸಲಾಗಿದೆ .


    ಪ್ರಧಾನಮಂತ್ರಿ ಗರಿಬ್ ಕಲ್ಯಾಣ್ ಅನ್ನ ಯೋಜನೆ


    ಆಹಾರ ಧಾನ್ಯ ( ಅಕ್ಕಿ / ಗೋಧಿ )


    ಪ್ರಧಾನಮಂತ್ರಿ ಗರಿಬ್ ಕಲ್ಯಾಣ್ ಅನ್ನ ಯೋಜನೆಯಲ್ಲಿ , ಮುಂದಿನ 3 ತಿಂಗಳುಗಳವರೆಗೆ ಒಟ್ಟು 104.4 ಲಕ್ಷ ಮೆಟ್ರಿಕ್ ಟನ್ ಯಷ್ಟು ಅಕ್ಕಿ ಮತ್ತು 15.6 ಲಕ್ಷ ಮೆಟ್ರಿಕ್ ಟನ್ ಯಷ್ಟು ಗೋಧಿ ಅಗತ್ಯವಿರುತ್ತದೆ , ಅದರಲ್ಲಿ 83.38 ಲಕ್ಷ ಮೆಟ್ರಿಕ್ ಟನ್ ಯಷ್ಟು ಅಕ್ಕಿ ಮತ್ತು 12.42 ಲಕ್ಷ ಮೆಟ್ರಿಕ್ ಟನ್ ಯಷ್ಟು ಗೋಧಿಯನ್ನು ವಿವಿಧ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ಈಗಾಗಲೇ ಸಂಗ್ರಹಿಸಿವೆ . ಒಟ್ಟು 95.80 ಲಕ್ಷ ಮೆಟ್ರಿಕ್ ಟನ್ ಯನ್ನು ಸಾಗಾಟ ಮಾಡಲಾಗಿದೆ .


    ಬೇಳೆಕಾಳುಗಳು


    ದ್ವಿದಳ ಧಾನ್ಯಗಳಿಗೆ ಸಂಬಂಧಿಸಿದಂತೆ , ಮುಂದಿನ ಮೂರು ತಿಂಗಳ ಒಟ್ಟು ಅವಶ್ಯಕತೆಯ 5.87 ಲಕ್ಷ ಮೆಟ್ರಿಕ್ ಟನ್ ಯಷ್ಟು ದಾಸ್ತಾನಿದೆ . ಇಲ್ಲಿಯವರೆಗೆ , 4.62 ಲಕ್ಷ ಮೆಟ್ರಿಕ್ ಟನ್ ದ್ವಿದಳ ಧಾನ್ಯಗಳನ್ನು ರವಾನಿಸಲಾಗಿದ್ದು , 3.64 ಲಕ್ಷ ಮೆಟ್ರಿಕ್ ಟನ್ ದ್ವಿದಳ ಧಾನ್ಯಗಳು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳನ್ನು ತಲುಪಿವೆ ಮತ್ತು ಈಗಾಗಲೇ 71,738 ಮೆ . ಟನ್ ಬೇಳೆಕಾಳುಗಳನ್ನು ವಿತರಿಸಲಾಗಿದೆ . 20.5.2020 ರಂತೆ , 1.64 ಲಕ್ಷ ಮೆಟ್ರಿಕ್ ಟನ್ ದ್ವಿದಳ ಧಾನ್ಯಗಳನ್ನು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ವಿತರಿಸಿವೆ . ಮೇ 20, 2020 ರ ವೇಳೆಗೆ ಒಟ್ಟು 12.81 ಲಕ್ಷ ಮೆಟ್ರಿಕ್ ಟನ್ ದ್ವಿದಳ ಧಾನ್ಯಗಳು ( ತೊಗರಿಬೇಳೆ -5.88 ಲಕ್ಷ ಮೆಟ್ರಿಕ್ ಟನ್ , ಹೆಸರುಕಾಳು -1.62 ಲಕ್ಷ ಮೆಟ್ರಿಕ್ ಟನ್ , ಉದ್ದಿನಬೇಳೆ -2.42 ಲಕ್ಷ ಮೆಟ್ರಿಕ್ ಟನ್ , ಕಡಲೆ -2.42 ಲಕ್ಷ ಮೆಟ್ರಿಕ್ ಟನ್ ಮತ್ತು ಕೆಂಪು ಹೆಸರುಬೇಳೆ -0.47 ಲಕ್ಷ ಮೆಟ್ರಿಕ್ ಟನ್ ) ಬಫರ್ ಸ್ಟಾಕ್ ‌ ನಲ್ಲಿ ಲಭ್ಯವಿದೆ .


    ಆತ್ಮ ನಿರ್ಭಾರ್ ಭಾರತ್


    ಆತ್ಮನಿರ್ಭರ ಭಾರತ್ ಪ್ಯಾಕೇಜ್ ಅಡಿಯಲ್ಲಿ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಈಗಾಗಲೇ 2.06 ಲಕ್ಷ ಮೆಟ್ರಿಕ್ ಟನ್ ಆಹಾರ ಧಾನ್ಯಗಳನ್ನು ಸ್ವೀಕರಿಸಿವೆ . ವಿತರಣೆಯನ್ನು ಪ್ರಾರಂಭಿಸಲಾಗಿದೆ ಮತ್ತು ನಿಗದಿತ ಸಮಯದಲ್ಲಿ ಪೂರ್ಣಗೊಳಿಸಲಾಗುವುದು ಎಂದು ಕೇಂದ್ರ ಸಚಿವ ಶ್ರೀ ಪಾಸ್ವಾನ್ ಹೇಳಿದರು .


    ಆತ್ಮ ನಿರ್ಭಾರ ಭಾರತ್ ಯೋಜನೆಯಡಿ ವಲಸಿಗರು / ಸಿಕ್ಕಿಬಿದ್ದ ವಲಸಿಗರನ್ನು ಗುರುತಿಸುವುದನ್ನು ರಾಜ್ಯ / ಕೇಂದ್ರಾಡಳಿತ ಪ್ರದೇಶ ಸರ್ಕಾರಗಳು ಸ್ವಂತ ಕಾರ್ಯವಿಧಾನಗಳ ಮೂಲಕ ಮಾಡಬಹುದಾಗಿದೆ ಮತ್ತು ವ್ಯಕ್ತಿಗಳ ಆಧಾರ್ ಲಭ್ಯವಿದ್ದರೆ ಹಾಗೂ ಆ ವ್ಯಕ್ತಿಯು ಎನ್ ‌ . ಎಫ್ ‌ . ಎಸ್ ‌ . ಎ . ಅಥವಾ ರಾಜ್ಯ ಪಡಿತರ ಯೋಜನೆಯ ವ್ಯಾಪ್ತಿಗೆ ಬರುವುದಿಲ್ಲ ಎಂದು ಖಚಿತಪಡಿಸಿಕೊಂಡು ವಿತರಣೆ ಮಾಡಬಹುದಾಗಿದೆ ಎಂದು ಸಚಿವರು ಹೇಳಿದರು . ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಪಡಿತರ ಯೋಜನೆಯ ಆಹಾರ ವಿತರಣಾ ವ್ಯವಸ್ಥೆಯಲ್ಲಿರದ ಮತ್ತು ಎನ್ ‌. ಎಫ್ ‌. ಎಸ್ ‌. ಎ . / ರಾಜ್ಯ ಪಡಿತರ ಯೋಜನೆಗಳ ವ್ಯಾಪ್ತಿಗೆ ಒಳಪಡದ ಯಾವುದೇ ಬಡ / ನಿರ್ಗತಿಕ ವಲಸಿಗ / ಸಿಕ್ಕಿಬಿದ್ದ ವಲಸಿಗರಿಗೆ ಈ ಯೋಜನೆಯ ಪ್ರಯೋಜನವನ್ನು ರಾಜ್ಯಗಳು ಒದಗಿಸಬಹುದು


    ಒಂದು ದೇಶ ಒಂದು ಪಡಿತರ


    17 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ " ಒಂದು ದೇಶ ಒಂದು ಪಡಿತರ " ಯೋಜನೆಯಡಿ ಎನ್ ‌. ಎಫ್ ‌. ಎಸ್ ‌. ಎ . ಪಡಿತರ ಚೀಟಿ ಹೊಂದಿರುವವರ ರಾಷ್ಟ್ರೀಯ ಪೋರ್ಟಬಿಲಿಟಿ ಪರಿಚಯಿಸಲಾಗಿದೆ ಎಂದು ಶ್ರೀ ಪಾಸ್ವಾನ್ ಹೇಳಿದ್ದಾರೆ . ಪ್ರಸ್ತುತ , 17 ರಾಜ್ಯಗಳು ಒಂದೇ ರಾಷ್ಟ್ರೀಯ ಗುಂಪಿನಲ್ಲಿ ಸೇರಿದ್ದು , ಎಲ್ಲಡೆ ತಡೆರಹಿತ ಸೌಲಭ್ಯ ಲಭ್ಯವಿದೆ . ಜನವರಿ 2021 ರ ವೇಳೆಗೆ ನಾವು 100% ಆಧಾರ್ ಸಂಖ್ಯೆ ಜೋಡಣೆಯನ್ನು ಸಾಧಿಸುವ ಗುರಿ ಹೊಂದಿದ್ದೇವೆ ಎಂದು ಸಚಿವರು ಹೇಳಿದರು .


    ಕೋವಿಡ್ -19 ಹರಡುವಿಕೆ ತಡೆಯನ್ನು ನಿಭಾಯಿಸಲು ಎಥೆನಾಲ್ ಉತ್ಪಾದನೆಯನ್ನು ಹೆಚ್ಚಿಸುವುದು


    ಪ್ರಸಕ್ತ ಎಥೆನಾಲ್ ಪೂರೈಕೆ ವರ್ಷ 2019-20 ( ಡಿಸೆಂಬರ್ , 2019 - ನವೆಂಬರ್ , 2020) ಗೆ ಸಕ್ಕರೆ ಮತ್ತು ಸಕ್ಕರೆ ರವೆ ಪಾಕದಿಂದ ಎಥೆನಾಲ್ ಉತ್ಪಾದನೆಗೆ ಸರ್ಕಾರ ಅನುಮತಿ ನೀಡಿದೆ ಮತ್ತು ಸಿ - ಹೆವಿ ಮೊಲಾಸ್ ‌ ಪಡೆದ ಎಥೆನಾಲ್ ‌ ಗೆ @ ರೂ . 43.75 / ಲೀಟರ್ , ಬಿ - ಹೆವಿ ಮೊಲಾಸ್ ‌ ಗಳಿಂದ ಪಡೆದ ಎಥೆನಾಲ್ ‌ ಗೆ @ ರೂ . 54.27 / ಲೀಟರ್ ಮತ್ತು ಕಬ್ಬಿನ ರಸ / ಸಕ್ಕರೆ / ಸಕ್ಕರೆ ಪಾಕದಿಂದ ಪಡೆದ ಎಥೆನಾಲ್ ‌ ಗೆ @ ರೂ . 59.48 / ಲೀಟರ್ ಸಂಭಾವನೆ ನೀಡಲು ಗಿರಣಿ ಬೆಲೆಯನ್ನು ನಿಗದಿಪಡಿಸಿದೆ . ರಾಜ್ಯ ಸರ್ಕಾರಗಳು / ಕೇಂದ್ರಾಡಳಿತ ಪ್ರದೇಶ ಆಡಳಿತಗಳ ಸಮನ್ವಯದೊಂದಿಗೆ ಆಹಾರ ಮತ್ತು ಸಾರ್ವಜನಿಕ ವಿತರಣಾ ಇಲಾಖೆಯ ಸಂಘಟಿತ ಪ್ರಯತ್ನಗಳಿಗೆ , ಪರವಾನಗಿ ಮತ್ತು ಈಥೈಲ್ ಆಲ್ಕೋಹಾಲ್ / ಎಥೆನಾಲ್ ಸಂಗ್ರಹಣೆಯ ಅಗತ್ಯ ಅನುಮತಿಗಳು , ಹ್ಯಾಂಡ್ ಸ್ಯಾನಿಟೈಜರ್ ‌ ಗಳನ್ನು ತಯಾರಿಸಲು ಸಕ್ಕರೆ ಕಾರ್ಖಾನೆಗಳು / ಡಿಸ್ಟಿಲರಿಗಳು / ಸ್ಯಾನಿಟೈಜರ್ ಉದ್ಯಮಕ್ಕೆ ನೀಡಲಾಯಿತು . ಇದರ ಪರಿಣಾಮವಾಗಿ , (11.5.2020 ರಂತೆ ). 165 ಡಿಸ್ಟಿಲರಿಗಳು ಮತ್ತು 962 ಸ್ವತಂತ್ರ ತಯಾರಕರಿಗೆ ದೇಶಾದ್ಯಂತ ಹ್ಯಾಂಡ್ - ಸ್ಯಾನಿಟೈಜರ್ ‌ ಗಳನ್ನು ಉತ್ಪಾದಿಸಲು ಪರವಾನಗಿ ನೀಡಲಾಯಿತು , 87,20,262 ಲೀಟರ್ ಹ್ಯಾಂಡ್ - ಸ್ಯಾನಿಟೈಜರ್ ‌ ಗಳನ್ನು ಉತ್ಪಾದಿಸಲಾಗಿದೆ ಎಂದು ಸಚಿವರು ಹೇಳಿದರು .


    ಗಂಧಕ ರಹಿತ ಸಕ್ಕರೆ ಪಡೆಯಲು ಕಬ್ಬಿನ ರಸ ಸ್ಪಷ್ಟೀಕರಣದ ಹೊಸ ಪ್ರಕ್ರಿಯೆಗಾಗಿ ರಾಷ್ಟ್ರೀಯ ಸಕ್ಕರೆ ಸಂಸ್ಥೆ ( ಎನ್ ‌ . ಎಸ್ ‌ . ಐ ) ಕಾನ್ಪುರಕ್ಕೆ ಪೇಟೆಂಟ್ ನೀಡಲಾಗಿದೆ . ಇದಲ್ಲದೆ , ಸಹ - ಸ್ಫಟಿಕೀಕರಣದೊಂದಿಗೆ ಬಲವರ್ಧಿತ ಅರೂಪದ ಸಕ್ಕರೆಗೆ ಪೇಟೆಂಟ್ ನೀಡಲು ಕೂಡಾ ಅರ್ಜಿ ಸಲ್ಲಿಸಿದ್ದಾರೆ


    ಅಕ್ಕಿಯ ಬಲವರ್ಧನೆ


    “ ಅಕ್ಕಿ ಬಲವರ್ಧನೆ ಮತ್ತು ಸಾರ್ವಜನಿಕ ವಿತರಣಾ ವ್ಯವಸ್ಥೆಯಡಿ ಅದರ ವಿತರಣೆ ” ಕುರಿತು ಕೇಂದ್ರ ಪ್ರಾಯೋಜಿತ ನೂತನ ಪ್ರಯೋಗಿಕ ( ಪೈಲಟ್ ) ಯೋಜನೆಯ ಬಗ್ಗೆ ಮಾಹಿತಿ ನೀಡಿದ ಕೇಂದ್ರ ಸಚಿವ ಶ್ರೀ ಪಾಸ್ವಾನ್ ಅವರು ಕಳೆದ ಫೆಬ್ರವರಿ ,2020 ರಿಂದ ನೂತನ ಪ್ರಯೋಗಿಕ ( ಪೈಲಟ್ ) ಯೋಜನೆಯಡಿ ಬಲವರ್ಧಿತ ಅಕ್ಕಿಯನ್ನು ಮಹಾರಾಷ್ಟ್ರ ಮತ್ತು ಗುಜರಾತ್ ಗಳಲ್ಲಿ ವಿತರಿಸಲು ಪ್ರಾರಂಭಿಸಿವೆ ಎಂದು ಹೇಳಿದರು . ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಸಹಾಯ ಮಾಡುವ / ಪ್ರಾಯೋಜಿಸಿದ ಕಲ್ಯಾಣ ಸಂಸ್ಥೆಗಳ ಮತ್ತು ಅದರ ವ್ಯಾಪ್ತಿಯಲ್ಲಿ ಸೇರಿಸಲು ಹಾಸ್ಟೆಲ್ ಯೋಜನೆಯ ಮಾರ್ಗಸೂಚಿಯನ್ನು ಪರಿಷ್ಕರಿಸಲಾಗಿದೆ . ಸರ್ಕಾರಿ ಸ್ವಾಮ್ಯದ ಮತ್ತು ಅನುದಾನಿತ / ಪ್ರಾಯೋಜಿತ ಕಲ್ಯಾಣ ಸಂಸ್ಥೆಗಳಾದ ಭಿಕ್ಷುಕರ ಮನೆಗಳು , ನಾರಿನಿಕೇತನಗಳು ಮತ್ತು ಇತರ ರೀತಿಯ ಕಲ್ಯಾಣ ಸಂಸ್ಥೆಗಳ ಅಗತ್ಯತೆಗಳನ್ನು ಪೂರೈಸಲು ಮತ್ತು ಎಸ್ ‌. ಸಿ / ಎಸ್ .‌ ಟಿ / ಒ . ಬಿ . ಸಿ ವರ್ಗಕ್ಕೆ ಸೇರಿದ 3 ನೇ 2 ( ಮೂರರಲ್ಲಿ 2) ನಿವಾಸಿಗಳನ್ನು ಹೊಂದಿರುವ ಸರ್ಕಾರಿ ಸ್ವಾಮ್ಯದ ನೆರವಿನ / ಪ್ರಾಯೋಜಿತ ಎಲ್ಲಾ ಹಾಸ್ಟೆಲ್ ‌ ಗಳ ವಿದ್ಯಾರ್ಥಿಗಳಿಗೆ ಪೂರೈಸಲು , ಈಗ ಬಡತನರೇಖೆಗಿಂತ ಕೆಳಗಿರುವ ಪಡಿತರ ದರದಲ್ಲಿ ಸಾಕಷ್ಟು ಆಹಾರ ಧಾನ್ಯವನ್ನು ಹಂಚಿಕೆ ಮಾಡಲಾಗುತ್ತಿದೆ .


    ಕೇಂದ್ರ ಉಗ್ರಾಣ ನಿಗಮ ( ಸಿ . ಡಬ್ಲ್ಯೂ . ಸಿ ) ಅತ್ಯಧಿಕ ವಹಿವಾಟು ನಡೆಸಿದೆ


    ಕೇಂದ್ರ ಉಗ್ರಾಣ ನಿಗಮ ( ಸಿ . ಡಬ್ಲ್ಯು . ಸಿ ) 2019-20 ರ ಅವಧಿಯಲ್ಲಿ , ಸುಮಾರು ರೂ . 1710 ಕೋಟಿಗಳ ವಹಿವಾಟು ಸಾಧಿಸಿದೆ ಎಂದು ಕೇಂದ್ರ ಸಚಿವ ಶ್ರೀ ಪಾಸ್ವಾನ್ ಹೇಳಿದ್ದಾರೆ . ಕೇಂದ್ರ ಉಗ್ರಾಣ ನಿಗಮ ( ಸಿ . ಡಬ್ಲ್ಯು . ಸಿ ) ಪಾವತಿ ಬಂಡವಾಳದ ಕಳೆದ ವರ್ಷದ ಮಧ್ಯಂತರ ಲಾಭಾಂಶ 72.20% ಕ್ಕೆ ಹೋಲಿಸಿದರೆ ತನ್ನ 2019-20 ನೇ ಸಾಲಿನ 95.53% ಮಧ್ಯಂತರ ಲಾಭಾಂಶವನ್ನು ಈಗಾಗಲೇ ಘೋಷಿಸಿದೆ . ಒಟ್ಟು ಲಾಭಾಂಶದಲ್ಲಿ ರೂ .64.98 ಕೋಟಿಗಳಲ್ಲಿ ಈಗಾಗಲೇ ರೂ .35.77 ಕೋಟಿಗಳನ್ನು ಭಾರತದ ಸರ್ಕಾರ ಪಡೆದಿದೆ .


    ***

    
    
    (Release ID: 1628042) Visitor Counter : 10
    
    
      Read this release in: Punjabi , Tamil , English , Urdu , Hindi , Odia , Telugu