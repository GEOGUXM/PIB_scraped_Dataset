      ಸಂಪುಟ ಕಾರ್ಯಾಲಯ

      ತೀವ್ರ ಕೋವಿಡ್ ಬಾಧಿತ 13 ನಗರಗಳ ಸ್ಥಿತಿಗತಿ ಪರಾಮರ್ಶೆ ನಡೆಸಿದ ಸಂಪುಟ ಕಾರ್ಯದರ್ಶಿ
      Posted On: 28 MAY 2020 3:50PM by PIB Bengaluru


    ತೀವ್ರ ಕೋವಿಡ್ ಬಾಧಿತ 13 ನಗರಗಳ ಸ್ಥಿತಿಗತಿ ಪರಾಮರ್ಶೆ ನಡೆಸಿದ ಸಂಪುಟ ಕಾರ್ಯದರ್ಶಿ


    ಸಂಪುಟ ಕಾರ್ಯದರ್ಶಿ , ಕೋವಿಡ್ - 19 ನಿಂದ ತೀವ್ರವಾಗಿ ಬಾಧಿತವಾಗಿರುವ 13 ನಗರಗಳ ಸ್ಥಿತಿಗತಿ ಕುರಿತಂತೆ ಪೌರಾಡಳಿತ ಆಯುಕ್ತರು ಹಾಗೂ ಜಿಲ್ಲಾ ಮ್ಯಾಜಿಸ್ಟ್ರೇಟ್ ಗಳೊಂದಿಗೆ ಪರಾಮರ್ಶೆ ನಡೆಸಿದರು . ಸಂಬಂಧಿಸಿದ ಎಲ್ಲ ರಾಜ್ಯಗಳ ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಮುಖ್ಯ ಕಾರ್ಯದರ್ಶಿಗಳು ಸಭೆಯಲ್ಲಿ ಭಾಗವಹಿಸಿದ್ದರು .


    ಈ 13 ನಗರಗಳು ಕೊರೊನಾ ಸೋಂಕಿನಿಂದ ತೀವ್ರ ಬಾಧಿತವಾಗಿದ್ದು , ಆ ನಗರಗಳಲ್ಲಿ ದೇಶದ ಶೇ . 70 ರಷ್ಟು ಸೋಂಕಿನ ಪ್ರಕರಣಗಳು ಇರುವುದರಿಂದ ಈ ಸಭೆ ಅತ್ಯಂತ ಮಹತ್ವ ಪಡೆದುಕೊಂಡಿದೆ .


    ಆ 13 ನಗರಗಳೆಂದರೆ ಮುಂಬೈ , ಚೆನ್ನೈ , ದೆಹಲಿ / ನವದೆಹಲಿ , ಅಹಮದಾಬಾದ್ , ಥಾಣೆ , ಪುಣೆ , ಹೈದ್ರಾಬಾದ್ , ಕೋಲ್ಕತಾ / ಹೌರಾ , ಇಂದೋರ್ ( ಮಧ್ಯಪ್ರದೇಶ ) , ಜೈಪುರ , ಜೋಧ್ ಪುರ , ಚೆಂಗಲಪಟ್ಟು ಮತ್ತು ತಿರುವಳ್ಳೂರು ( ತಮಿಳುನಾಡು )


    ಸಭೆಯಲ್ಲಿ ಕೋವಿಡ್ - 19 ಪ್ರಕರಣಗಳ ನಿಯಂತ್ರಣಕ್ಕೆ ಮುನಿಸಿಪಲ್ ಕಾರ್ಪೊರೇಷನ್ ಗಳ ಸಿಬ್ಬಂದಿ ಹಾಗೂ ಅಧಿಕಾರಿಗಳು ಕೈಗೊಂಡಿರುವ ಕ್ರಮಗಳ ಬಗ್ಗೆ ಪರಾಮರ್ಶೆ ನಡೆಸಲಾಯಿತು .


    ನಗರ ಪ್ರದೇಶಗಳಲ್ಲಿ ಕೋವಿಡ್ - 19 ನಿಯಂತ್ರಣಕ್ಕೆ ಕೇಂದ್ರ ಸರ್ಕಾರ ಈಗಾಗಲೇ ಮಾರ್ಗಸೂಚಿಗಳನ್ನು ಹೊರಡಿಸಿದೆ .


    ಹೆಚ್ಚಿನ ಸೋಂಕಿನ ಅಪಾಯವಿರುವಂತಹ ಪ್ರದೇಶಗಳನ್ನು ಗುರುತಿಸುವುದು , ಖಚಿತಪಡಿಸಿಕೊಳ್ಳುವ ಪ್ರಮಾಣ , ಸಾವನ್ನಪ್ಪುತ್ತಿರುವವರ ಪ್ರಮಾಣ , ದುಪ್ಪಟ್ಟಾಗುತ್ತಿರುವವರ ಪ್ರಮಾಣ , ಒಂದು ಮಿಲಿಯನ್ ಜನರಿಗೆ ಮಾಡಬೇಕಾದ ಪರೀಕ್ಷೆಗಳು ಸೇರಿದಂತೆ ಹಲವು ಕಾರ್ಯತಂತ್ರಗಳನ್ನು ಮಾರ್ಗಸೂಚಿಯಲ್ಲಿ ತಿಳಿಸಲಾಗಿದೆ .


    ನಿರ್ಬಂಧಿತ ವಲಯಗಳನ್ನು ಭೌಗೋಳಿಕವಾಗಿ ಗುರುತಿಸಲು ಒತ್ತು ನೀಡಬೇಕು ಎಂದು ಕೇಂದ್ರ ಸೂಚಿಸಿದೆ . ಅಲ್ಲದೆ ಪ್ರಕರಣಗಳನ್ನು ಗುರುತಿಸುವುದು , ಸಂಪರ್ಕಗಳನ್ನು ಪತ್ತೆ ಹಚ್ಚುವುದು ಮತ್ತು ಅವರ ಭೌಗೋಳಿಕ ಪ್ರಸರಣವನ್ನು ಗುರುತಿಸಿ ಕ್ರಮ ಕೈಗೊಳ್ಳುವ ಅಂಶಗಳನ್ನು ಅದರಲ್ಲಿ ವ್ಯಾಖ್ಯಾನಿಸಲಾಗಿದೆ . ಇದರಿಂದಾಗಿ ನಿಗದಿತ ಮಾನದಂಡವನ್ನು ಅನುಸರಿಸುವ ಜೊತೆಗೆ ಲಾಕ್ ಡೌನ್ ಮಾನದಂಡಗಳನ್ನು ಕಟ್ಟುನಿಟ್ಟಾಗಿ ಜಾರಿಗೊಳಿಸುವ ಅಂಶಗಳು ಒಳಗೊಂಡಿವೆ .


    ಮುನಿಸಿಪಲ್ ಕಾರ್ಪೊರೇಷನ್ ಗಳು ಅಗತ್ಯತೆಗೆ ತಕ್ಕಂತೆ ವಸತಿ ಪ್ರದೇಶಗಳು , ಮೊಹಲ್ಲಾಗಳು , ಮುನಿಸಿಪಲ್ ವಾರ್ಡ್ ಗಳು ಅಥವಾ ಪೊಲೀಸ್ ಠಾಣೆ ವ್ಯಾಪ್ತಿ , ಮುನ್ಸಿಪಲ್ ವಲಯ ನಗರಗಳನ್ನು ನಿರ್ಬಂಧಿತ ವಲಯಗಳು ಎಂದು ನಿಯೋಜಿಸುವ ನಿರ್ಧಾರವನ್ನು ಕೈಗೊಳ್ಳಬಹುದು .


    ಸ್ಥಳೀಯ ಮಟ್ಟದ ತಾಂತ್ರಿಕ ಮಾಹಿತಿಗಳನ್ನು ಮತ್ತು ಸ್ಥಳೀಯ ನಗರಾಭಿವೃದ್ಧಿ ಸಂಸ್ಥೆಯಿಂದ ಮಾಹಿತಿಯಿಂದ ಆಧರಿಸಿ , ಜಿಲ್ಲಾಡಳಿತ ಪ್ರದೇಶಗಳನ್ನು ಸೂಕ್ತ ರೀತಿಯಲ್ಲಿ ಗುರುತಿಸಬೇಕು ಎಂದು ನಗರಗಳಿಗೆ ಸೂಚಿಸಲಾಯಿತು .


    ***

    
    
    (Release ID: 1628015) Visitor Counter : 6
    
    
      Read this release in: English , Urdu , Marathi , Hindi , Manipuri , Bengali , Punjabi , Gujarati , Odia , Tamil , Telugu