      ಅತಿಸಣ್ಣ, ಸಣ್ಣ, ಮತ್ತು ಮಧ್ಯಮ ಗಾತ್ರದ ಉದ್ದಿಮೆಗಳ ಸಚಿವಾಲಯ

      ಸ್ಥಳೀಯ ಕಚ್ಚಾ ಸಾಮಗ್ರಿ ಬಳಸಿ ಉತ್ಪನ್ನಗಳನ್ನು ತಯಾರಿಸಲು ಕೃಷಿ, ಮೀನುಗಾರಿಕೆ ಮತ್ತು ಅರಣ್ಯ ಎಂ.ಎಸ್.ಎಂ.ಇ.ಗಳಿಗೆ ಶ್ರೀ ನಿತಿನ್ ಗಡ್ಕರಿ ಆಗ್ರಹ
      Posted On: 12 MAY 2020 6:30PM by PIB Bengaluru


    ಸ್ಥಳೀಯ ಕಚ್ಚಾ ಸಾಮಗ್ರಿ ಬಳಸಿ ಉತ್ಪನ್ನಗಳನ್ನು ತಯಾರಿಸಲು


    ಕೃಷಿ , ಮೀನುಗಾರಿಕೆ ಮತ್ತು ಅರಣ್ಯ ಎಂ . ಎಸ್ . ಎಂ . ಇ . ಗಳಿಗೆ ಶ್ರೀ ನಿತಿನ್ ಗಡ್ಕರಿ ಆಗ್ರಹ


    ಕೇಂದ್ರ ಎಂ . ಎಸ್ . ಎಂ . ಇ . ಮತ್ತು ರಸ್ತೆ ಸಾರಿಗೆ ಹಾಗು ಹೆದ್ದಾರಿ ಸಚಿವರಾದ ಶ್ರೀ ನಿತಿನ್ ಗಡ್ಕರಿ ಅವರು ಸ್ಥಳೀಯ ಕಚ್ಚಾ ಸಾಮಗ್ರಿಗಳನ್ನು ಬಳಸಿ ಉತ್ಪನ್ನಗಳನ್ನು ತಯಾರಿಸುವ ನಿಟ್ಟಿನಲ್ಲಿ ಸಾಧ್ಯತೆಗಳನ್ನು ಅನ್ವೇಷಿಸುವಂತೆ ಕೃಷಿ ಎಂ . ಎಸ್ . ಎಂ . ಇ . , ಮೀನುಗಾರಿಕಾ ಎಂ . ಎಸ್ . ಎಂ . ಇ . ಗಳು ಮತ್ತು ಅರಣ್ಯ ಎಂ . ಎಸ್ . ಎಂ . ಇ . ಗಳನ್ನು ಆಗ್ರಹಿಸಿದ್ದಾರೆ .


    ಭಾರತೀಯ ಕಿರು , ಸಣ್ಣ ಮತ್ತು ಮಧ್ಯಮ ಉದ್ಯಮಗಳ ಚೇಂಬರ್ ನ ಪ್ರತಿನಿಧಿಗಳು ಮತ್ತು ಭಾರತೀಯ ವೆಚ್ಚ ಅಕೌಂಟೆಂಟ್ ಗಳ ಸಂಸ್ಥೆಯ ಪ್ರತಿನಿಧಿಗಳ ಜೊತೆ ಎಂ . ಎಸ್ . ಎಂ . ಇ . ಗಳ ಮೇಲೆ ಕೋವಿಡ್ - 19 ರ ಪರಿಣಾಮಗಳನ್ನು ಕುರಿತ ಸಭೆಯನ್ನು ಇಂದು ವೀಡಿಯೋ ಕಾನ್ಫರೆನ್ಸ್ ಮೂಲಕ ಉದ್ದೇಶಿಸಿ ಅವರು ಮಾತನಾಡಿದರು .


    ಕೈಗಾರಿಕಾ ಗುಚ್ಚಗಳಲ್ಲಿ , ಆಧುನಿಕ ತಂತ್ರಜ್ಞಾನವನ್ನು ಒಳಗೊಂಡ ಲಾಜಿಸ್ಟಿಕ್ ಪಾರ್ಕ್ ಗಳಲ್ಲಿ ಕೈಗಾರಿಕೆಗಳಿಗೆ ಭವಿಷ್ಯದ ಹೂಡಿಕೆಯನ್ನು ಮಾಡಲು ಹೊಸ ಹಸಿರು ಎಕ್ಸ್ ಪ್ರೆಸ್ ಹೆದ್ದಾರಿಗಳು ಅವಕಾಶ ಒದಗಿಸುತ್ತವೆ ಎಂಬುದನ್ನು ಪುನರುಚ್ಚರಿಸಿದ ಅವರು ಕೈಗಾರಿಕೆಗಳ ವಿಕೇಂದ್ರೀಕರಣದ ನಿಟ್ಟಿನಲ್ಲಿ ಕಾರ್ಯಾಚರಿಸಬೇಕಾದ ಮತ್ತು ಗ್ರಾಮೀಣ , ಬುಡಕಟ್ಟು ಹಾಗು ದೇಶದ ಹಿಂದುಳಿದ ಪ್ರದೇಶಗಳಿಗೆ ಆದ್ಯತೆ ನೀಡುವ ನಿಟ್ಟಿನಲ್ಲಿ ಕೆಲಸ ಮಾಡಬೇಕಾದ ಅಗತ್ಯ ಇದೆ ಎಂದು ಅಭಿಪ್ರಾಯಪಟ್ಟರು .


    ರಫ್ತು ಹೆಚ್ಚಳ ಮಾಡಬೇಕಾದ ನಿಟ್ಟಿನಲ್ಲಿ ವಿಶೇಷ ಗಮನ ಕೊಡಬೇಕಾದ ಅಗತ್ಯವನ್ನು ಒತ್ತಿ ಹೇಳಿದ ಕೇಂದ್ರ ಸಚಿವರು ಇಂಧನ ವೆಚ್ಚ , ಸಾಗಾಣಿಕಾ ವೆಚ್ಚ ಮತ್ತು ಉತ್ಪಾದನಾ ವೆಚ್ಚಗಳನ್ನು ಕಡಿಮೆ ಮಾಡುವ ಮೂಲಕ ಜಾಗತಿಕ ಮಾರುಕಟ್ಟೆಯಲ್ಲಿ ಸ್ಪರ್ಧಾತ್ಮಕವಾಗಬೇಕು , ಇದಕ್ಕಾಗಿ ಅವಶ್ಯ ಪದ್ದತಿಗಳನ್ನು ಅಳವಡಿಸಿಕೊಳ್ಳಬೇಕು ಎಂದೂ ಅವರು ಕರೆ ನೀಡಿದರು .


    ಮುಂದುವರೆದು ಅವರು ವಿದೇಶಿ ಆಮದಿಗೆ ಪರ್ಯಾಯವಾದುದನ್ನು ದೇಶೀಯವಾಗಿ ಉತ್ಪಾದಿಸುವ ನಿಟ್ಟಿನಲ್ಲಿ ಆದ್ಯ ಗಮನ ಕೊಡಬೇಕು ಎಂಬುದನ್ನು ಪ್ರತಿಪಾದಿಸಿದರು . ಕೈಗಾರಿಕೋದ್ಯಮವು ನಾವೀನ್ಯ , ಉದ್ಯಮಶೀಲತ್ವ , ವಿಜ್ಞಾನ ಮತ್ತು ತಂತ್ರಜ್ಞಾನ , ಸಂಶೋಧನಾ ಕೌಶಲ್ಯ ಹಾಗು ಜ್ಞಾನವನ್ನು ಸಂಪತ್ತಾಗಿ ಪರಿವರ್ತಿಸುವ ಪರಿಣಿತಿಯತ್ತ ಗಮನ ಕೇಂದ್ರೀಕರಿಸಬೇಕು ಎಂದರು .


    ಎಂ . ಎಸ್ . ಎಂ . ಇ . ಗಳನ್ನು ರೇಟಿಂಗ್ ಮಾಡಲು ಮಾಹಿತಿ ತಂತ್ರಜ್ಞಾನ ಆಧಾರಿತ ವಿಶ್ಲೇಷಣಾ ವ್ಯವಸ್ಥೆಯನ್ನು ಅಭಿವೃದ್ದಿ ಮಾಡುವ ನಿಟ್ಟಿನಲ್ಲಿ ಚಿಂತನೆಗಳನ್ನು ಹೊಂದಿಸಲು ಬೆಂಬಲ ನೀಡುವಂತೆ ಮನವಿ ಮಾಡಿದ ಸಚಿವರು ಇದರಿಂದ ಪಾರದರ್ಶಕತೆ ತರಲು ಸಾಧ್ಯವಾಗುತ್ತದೆ ಹಾಗು ಫಲಿತಾಂಶ ಆಧಾರಿತ , ಕಾಲಮಿತಿಯಾಧಾರಿತ ಪ್ರಕ್ರಿಯೆಯೂ ಆಗುತ್ತದೆ ಎಂದರು . ಇದರ ಜೊತೆಗೆ ಭಾರತದಲ್ಲಿ ಎಂ . ಎಸ್ . ಎಂ . ಇ . ಯ ಅವಕಾಶವನ್ನು ಬಲಪಡಿಸಲು ವಿಶ್ವದಲ್ಲಿಯ ಉತ್ತಮ ಪದ್ದತಿಗಳ ಅದ್ಯಯನಕ್ಕೆ ಬೆಂಬಲವನ್ನೂ ಅವರು ಕೋರಿದರಲ್ಲದೆ ಯೋಜನೆಗಳ ವೆಚ್ಚ ಲೆಕ್ಕಾಚಾರ ಮಾಡುವಾಗ ನಿರ್ಧಾರ ಕೈಗೊಳ್ಳುವಲ್ಲಿ ಸಮಯದ ಮಹತ್ವವನ್ನೂ ಪರಿಗಣಿಸಬೇಕಾದ ಅಗತ್ಯವನ್ನು ಒತ್ತಿ ಹೇಳಿದರು .


    ಕೋವಿಡ್ - 19 ಹರಡದಂತೆ ತಡೆಯಲು ಅವಶ್ಯ ಪ್ರತಿಬಂಧಕ ಕ್ರಮಗಳನ್ನು ಕೈಗಾರಿಕೋದ್ಯಮಗಳು ಖಾತ್ರಿಪಡಿಸಬೇಕು ಎಂದು ಕರೆ ನೀಡಿದ ಶ್ರೀ ಗಡ್ಕರಿ ಪಿ . ಪಿ . ಇ . ( ಮುಖಗವಸುಗಳು , ಸ್ಯಾನಿಟೈಸರ್ ಗಳು ಇತ್ಯಾದಿ ) ಬಳಕೆಯನ್ನು ಒತ್ತಿ ಹೇಳಿದರು ಮತ್ತು ವೈಯಕ್ತಿಕ ಬದುಕಿನಲ್ಲಿ ಹಾಗು ವ್ಯಾಪಾರೋದ್ಯಮ ಕಾರ್ಯಾಚರಣೆಗಳಲ್ಲಿ ಸಾಮಾಜಿಕ ಅಂತರ ಕಾಯ್ದುಕೊಳ್ಳಬೇಕು ಎಂದೂ ಸಲಹೆ ಮಾಡಿದರು .


    ಜನರ ಜೀವನ ಮತ್ತು ಜೀವನೋಪಾಯಗಳನ್ನು ಖಾತ್ರಿಪಡಿಸಿಕೊಂಡೇ , ಈ ಬಿಕ್ಕಟ್ಟನ್ನು ನಿವಾರಿಸಲು ಸಮಗ್ರ ಧೋರಣೆಯೊಂದನ್ನು ಎಲ್ಲಾ ಭಾಗೀದಾರರು ಅಂಗೀಕರಿಸಬೇಕು ಎಂಬುದನ್ನು ಅವರು ಉಲ್ಲೇಖಿಸಿದರು . ಈ ಬಿಕ್ಕಟ್ಟನ್ನು ನಿಭಾಯಿಸಲು ಈ ಸಮಯದಲ್ಲಿ ಧನಾತ್ಮಕ ಮನೋಭಾವವನ್ನು ಹೊಂದುವಂತೆ ಶ್ರೀ ಗಡ್ಕರಿ ಅವರು ಕೈಗಾರಿಕೋದ್ಯಮಕ್ಕೆ ಮನವಿ ಮಾಡಿದರು . ಕೋವಿಡ್ - 19 ರ ಜೊತೆ ಬದುಕುವ ಕಲೆಯನ್ನು ಕಲಿಯಬೇಕಾದ ಅಗತ್ಯ ಇದೆ ಎಂದೂ ಅವರು ಅಭಿಪ್ರಾಯಪಟ್ಟರು .


    ಜಪಾನ್ ಸರಕಾರ ಚೀನಾದಿಂದ ಜಪಾನೀ ಹೂಡಿಕೆಯನ್ನು ಹಿಂಪಡೆದು ಬೇರೆಲ್ಲಾದರೂ ನೆಲೆಗೊಳ್ಳಲು ತನ್ನ ಕೈಗಾರಿಕೋದ್ಯಮಗಳಿಗೆ ವಿಶೇಷ ಪ್ಯಾಕೇಜ್ ನೀಡಿರುವುದನ್ನು ಸಚಿವರು ನೆನಪಿಸಿಕೊಂಡರು . ಆ ಅವಕಾಶವನ್ನು ಹಿಡಿದುಕೊಳ್ಳಲು ಭಾರತಕ್ಕಿದು ಸುಸಂದರ್ಭ ಎಂದವರು ಅಭಿಪ್ರಾಯಪಟ್ಟರು .


    ಈ ಸಂವಾದದಲ್ಲಿ , ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕದಿಂದಾಗಿ ಎದುರಿಸಬೇಕಾಗಿರುವ ವಿವಿಧ ಸವಾಲುಗಳ ಬಗ್ಗೆ ಪ್ರತಿನಿಧಿಗಳು ಕಳವಳ ವ್ಯಕ್ತಪಡಿಸಿದರಲ್ಲದೆ , ಕೆಲವು ಸಲಹೆಗಳನ್ನೂ ನೀಡಿದರು ಹಾಗು ಈ ವಲಯ ಸುಸೂತ್ರವಾಗಿ ಮುನ್ನಡೆದುಕೊಂಡು ಹೋಗಲು ಸರಕಾರದ ಬೆಂಬಲವನ್ನು ಕೋರಿದರು . ನೀಡಲಾದ ಪ್ರಮುಖ ಸಲಹೆಗಳಲ್ಲಿ ಮತ್ತು ಪ್ರಸ್ತಾಪವಾದ ಪ್ರಮುಖ ವಿಷಯಗಳಲ್ಲಿ ಈ ಕೆಳಗಿನ ಅಂಶಗಳು ಸೇರಿವೆ . : ಎಂ . ಎಸ್ . ಎಂ . ಇ . ಪ್ರಕರಣಗಳಿಗೆ ವಿಶೇಷ ನ್ಯಾಯ ಮಂಡಳಿ ಸ್ಥಾಪನೆ , ಸರ್ಫೇಸಿ ಕಾಯ್ದೆಯನ್ನು ಒಂದು ವರ್ಷದ ಮಟ್ಟಿಗೆ ಸ್ಥಗಿತಗೊಳಿಸುವುದು , ಸಾಕಷ್ಟು ಹಣಕಾಸು ಲಭ್ಯತೆಯ ದಾರಿಗಳನ್ನು ಖಾತ್ರಿಪಡಿಸುವುದು , ಮತ್ತು ಅದರ ಸಮರ್ಪಕ ಬಳಕೆಗೆ ವ್ಯವಸ್ಥೆಯನ್ನು ರೂಪಿಸುವುದು , ವಲಸೆ ಕಾರ್ಮಿಕರು ತಮ್ಮ ರಾಜ್ಯಗಳಿಗೆ ತೆರಳಿರುವುದರಿಂದ ಉಂಟಾಗುವ ಕಾರ್ಮಿಕರ ಕೊರತೆಯನ್ನು ನಿವಾರಿಸುವ ಸವಾಲನ್ನು ಎದುರಿಸಲು ಯೋಜನೆ , ಕಡಿಮೆ ಬೆಲೆಯ ಆಮದಿನಿಂದ ಎಂ . ಎಸ್ . ಎಂ . ಇ . ವಲಯಕ್ಕೆ ಉಂಟಾಗುವ ಬೆದರಿಕೆಯ ಪರಿಗಣನೆ , ವಿಳಂಬವಾಗಿರುವ ಪಾವತಿಗಳ ಬಿಡುಗಡೆ , ಎನ್ . ಪಿ . ಎ . ಖಾತೆಗಳ ಮರುಹೊಂದಾಣಿಕೆ . ಬಾಹ್ಯ ಕ್ರೆಡಿಟ್ ರೇಟಿಂಗ್ ಆವಶ್ಯಕತೆಯನ್ನು ತೆಗೆದುಹಾಕುವಿಕೆ , ಮತ್ತು ಬ್ಯಾಂಕ್ ಸಾಲಕ್ಕೆ ಸಿಬಿಲ್ ಅಂಕಗಳನ್ನು ತೆಗೆದುಹಾಕುವಿಕೆ , ಯಾವುದಾದರೂ ನ್ಯಾಯಾಲಯವು ಎಂ . ಎಸ್ . ಎಂ . ಇ . ಪರ ತೀರ್ಪು ನೀಡಿದ್ದರೆ , ಎಂ . ಎಸ್ . ಎಂ . ಇ . ವಿರುದ್ದ ಅಪೀಲ್ ಮಾಡುವ ಅವಕಾಶವನ್ನು ಸ್ಥಗಿತಗೊಳಿಸುವಿಕೆ , ಅಂತಿಮ ಉತ್ಪಾದನೆಗಳಿಗೆ ಪೂರೈಕೆ ಸರಪಳಿ ವಿಷಯಗಳು , ಬರಬೇಕಾದ ಮೊತ್ತಕ್ಕೆ ಜಿ . ಎಸ್ . ಟಿ . ಅನ್ವಯಿಸುವಿಕೆ , ಗ್ರಾಮೀಣ ಪ್ರದೇಶಗಳಲ್ಲಿ ಕೈಗಾರಿಕೆಗಳನ್ನು ಆರಂಭಿಸಲು ದಾಖಲೆಗಳ ವ್ಯವಸ್ಥೆ ( ಭೂ ಬಳಕೆ ಅನುಮತಿ , ಅಗ್ನಿ ಶಾಮಕ ಇಲಾಖೆಯಿಂದ ಎನ್ . ಒ . ಸಿ . ಇತ್ಯಾದಿ .) , ಬ್ಯಾಂಕ್ ಗ್ಯಾರಂಟಿಯಲ್ಲಿ ಮಾರ್ಜಿನ್ ಹಣವನ್ನು ಪರಿಗಣಿಸದಿರುವಿಕೆ , ವೆಚ್ಚದ ಕುರಿತು ತರಬೇತಿಗೆ ಯೋಜನೆ , ಎಂ . ಎಸ್ . ಎಂ . ಇ . ಗಳಲ್ಲಿಯ ಉತ್ತಮ ಪದ್ದತಿಗಳು .. ಇತ್ಯಾದಿ .


    ಪ್ರತಿನಿಧಿಗಳಿಂದ ಬಂದ ಪ್ರಶ್ನೆಗಳಿಗೆ ಉತ್ತರಿಸಿದ ಶ್ರೀ ಗಡ್ಕರಿ ಅವರು ಸರಕಾರದಿಂದ ಸಾಧ್ಯ ಇರುವ ಎಲ್ಲಾ ನೆರವು ನೀಡುವುದಾಗಿ ಭರವಸೆ ನೀಡಿದರು . ಅವರು ಸಂಬಂಧಿತ ಇಲಾಖೆಗಳ ಜೊತೆಯೂ ವಿಷಯಗಳನ್ನು ಪ್ರಸ್ತಾಪಿಸುವುದಾಗಿ ತಿಳಿಸಿದರು .


    ಉದ್ಯಮ ವಲಯವು ಧನಾತ್ಮಕ ಧೋರಣೆಯನ್ನು ಅನುಸರಿಸಬೇಕಾದ ಅಗತ್ಯವನ್ನು ಒತ್ತಿ ಹೇಳಿದ ಅವರು ಕೋವಿಡ್ - 19 ಬಿಕ್ಕಟ್ಟು ಮುಕ್ತಾಯಗೊಂಡ ಬಳಿಕ ಉಂಟಾಗುವ ಅವಕಾಶಗಳನ್ನು ಬಳಸಿಕೊಳ್ಳುವಂತೆಯೂ ಸಲಹೆ ಮಾಡಿದರು .


    ***

    
    
    (Release ID: 1624632) Visitor Counter : 11
    
    
      Read this release in: Marathi , English , Urdu , Hindi , Bengali , Punjabi , Odia , Tamil , Telugu