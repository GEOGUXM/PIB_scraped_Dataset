      ಗೃಹ ವ್ಯವಹಾರಗಳ ಸಚಿವಾಲಯ

      ರಾಜ್ಯಗಳಿಗೆ/ ಕೇಂದ್ರಾಡಳಿತ ಪ್ರದೇಶಗಳಿಗೆ ಎಂ.ಎಚ್.ಎ.ಸೂಚನೆ: ವಲಸೆ ಕಾರ್ಮಿಕರು ಕಾಲ್ನಡಿಗೆಯಲ್ಲಿ ಮನೆಗಳಿಗೆ ಮರಳುವುದನ್ನು ತಡೆಯಿರಿ, ಸರಕಾರ ಈ ಉದ್ದೇಶಕ್ಕಾಗಿಯೇ ಯೋಜಿಸುವ ಬಸ್ಸುಗಳ ಮತ್ತು “ಶ್ರಮಿಕ ವಿಶೇಷ” ರೈಲುಗಳ ಮೂಲಕವೇ ಪ್ರಯಾಣ ಆಗುವಂತೆ ಖಾತ್ರಿಪಡಿಸಿ
      Posted On: 15 MAY 2020 10:41PM by PIB Bengaluru


    ರಾಜ್ಯಗಳಿಗೆ / ಕೇಂದ್ರಾಡಳಿತ ಪ್ರದೇಶಗಳಿಗೆ ಎಂ . ಎಚ್ . ಎ . ಸೂಚನೆ : ವಲಸೆ ಕಾರ್ಮಿಕರು ಕಾಲ್ನ ಡಿಗೆ ಯಲ್ಲಿ ಮನೆಗಳಿಗೆ ಮರಳುವುದನ್ನು ತಡೆಯಿರಿ , ಸರಕಾರ ಈ ಉದ್ದೇಶಕ್ಕಾಗಿಯೇ ಯೋಜಿಸುವ ಬಸ್ಸುಗಳ ಮತ್ತು “ ಶ್ರಮಿಕ ವಿಶೇಷ ” ರೈಲುಗಳ ಮೂಲಕವೇ ಪ್ರಯಾಣ ಆಗುವಂತೆ ಖಾತ್ರಿಪಡಿಸಿ


    ಕೇಂದ್ರ ಗೃಹ ವ್ಯವಹಾರಗಳ ಸಚಿವಾಲಯವು ( ಎಂ . ಎಚ್ . ಎ .) ದಿನಾಂಕ 11.05.2020 ರಂದು ಎಲ್ಲಾ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಪತ್ರ ಬರೆದು , ಸಿಲುಕಿ ಹಾಕಿಕೊಂಡಿರುವ ವಲಸೆ ಕಾರ್ಮಿಕರು ಅವರ ತವರು ರಾಜ್ಯಗಳಿಗೆ ಬಸ್ಸುಗಳ ಮೂಲಕ ಮತ್ತು ಸರಕಾರ ಈ ಉದ್ದೇಶಕ್ಕಾಗಿಯೇ ಓಡಿಸುವ ’ ಶ್ರಮಿಕ ’ ವಿಶೇಷ ರೈಲುಗಳ ಮೂಲಕವೇ ತ್ವರಿತವಾಗಿ ಸಾಗಲು ಅನುಕೂಲ ಮಾಡಿಕೊಡುವಂತೆ ಸೂಚಿಸಿದೆ .


    ಈ ಸಂದೇಶವು ವಲಸೆ ಕಾರ್ಮಿಕರು ರಸ್ತೆಯಲ್ಲಿ ನಡೆದುಕೊಂಡು ಹೋಗುವ , ರೈಲ್ವೇ ಟ್ರಾಕುಗಳಲ್ಲಿ ನಡೆದುಕೊಂಡು ಹೋಗುವ ಪರಿಸ್ಥಿತಿಯನ್ನು ಪ್ರಮುಖವಾಗಿ ಪ್ರಸ್ತಾಪಿಸಿದ್ದು , ಎಲ್ಲಾ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಇಂತಹ ಪರಿಸ್ಥಿತಿಯಲ್ಲಿ ವಲಸೆ ಕಾರ್ಮಿಕರು ಕಂಡು ಬಂದಲ್ಲಿ ಅವರಿಗೆ ಸೂಕ್ತ ರೀತಿಯಲ್ಲಿ ಆಪ್ತ ಸಮಾಲೋಚನೆ ನಡೆಸಿ , ಹತ್ತಿರದ ಆಶ್ರಯ ತಾಣಗಳಿಗೆ ಕರೆದೊಯ್ದು , ಆಹಾರ , ನೀರು ಇತ್ಯಾದಿಗಳನ್ನು ಅವರು ತಮ್ಮ ಊರಿಗೆ ಹೋಗಲು “ ಶ್ರಮಿಕ ” ವಿಶೇಷ ರೈಲು ಅಥವಾ ಬಸ್ಸುಗಳನ್ನು ಹತ್ತುವವರೆಗೂ ಒದಗಿಸಬೇಕು ಎಂದು ಸೂಚಿಸಿದೆ .


    ಆದಾಗ್ಯೂ , ವಲಸೆ ಕಾರ್ಮಿಕರು ರಸ್ತೆಯಲ್ಲಿ ನಡೆದುಕೊಂಡು ಹೋಗುವ , ರೈಲ್ವೇ ಟ್ರಾಕುಗಳಲ್ಲಿ ನಡೆದುಕೊಂಡು ಹೋಗುವ ಮತ್ತು ಟ್ರಕ್ಕುಗಳಲ್ಲಿ ಪ್ರಯಾಣಿಸುವ ಘಟನೆಗಳು ದೇಶದ ವಿವಿಧೆಡೆಗಳಿಂದ ವರದಿಯಾಗುತ್ತಿವೆ . ಇದರ ಹಿನ್ನೆಲೆಯಲ್ಲಿ , ಎಂ . ಎಚ್ . ಎ . ಯು ಮತ್ತೆ ಎಲ್ಲಾ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಪತ್ರ ಬರೆದು ಈ ವಲಸೆ ಕಾರ್ಮಿಕರು ನಡೆದುಕೊಂಡು ತಮ್ಮ ರಾಜ್ಯಗಳಿಗೆ ಪ್ರಯಾಣಿಸದಂತೆ ಖಾತ್ರಿಪಡಿಸಿ ಎಂದು ಹೇಳಿದೆ .


    ಈ ಸಂದೇಶದಲ್ಲಿ ರೈಲ್ವೇ ಸಚಿವಾಲಯವು ದಿನವೊಂದಕ್ಕೆ 100 ಕ್ಕೂ ಅಧಿಕ ’ ಶ್ರಮಿಕ ’ ವಿಶೇಷ ರೈಲುಗಳನ್ನು ಓಡಿಸುತ್ತಿದೆ ಮತ್ತು ಅದು ಹೆಚ್ಚುವರಿ ರೈಲುಗಳನ್ನು ಆವಶ್ಯಕತೆಗೆ ಅನುಗುಣವಾಗಿ ಓಡಿಸಲು ತಯಾರಿದೆ . ಜನರಿಗೆ ಈ ವ್ಯವಸ್ಥೆಗಳ ಬಗ್ಗೆ ಮಾಹಿತಿ ದೊರಕುವಂತೆ ಮಾಡಬೇಕು . ಮತ್ತು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಕಾಲ್ನಡೆಯಲ್ಲಿ ಪ್ರಯಾಣಿಸದಂತೆ ಮನವೊಲಿಸಬೇಕು , ಅವರಿಗೆ ಸರಕಾರವು ಬಸ್ಸುಗಳನ್ನು , ರೈಲುಗಳನ್ನು ವಿಶೇಷವಾಗಿ ಓಡಿಸುತ್ತಿರುವಾಗ ಅದರಲ್ಲಿ ಅವರು ಪ್ರಯಾಣಿಸಬಹುದು ಎಂಬುದನ್ನು ಮನದಟ್ಟು ಮಾಡಬೇಕು ಎಂದೂ ಹೇಳಲಾಗಿದೆ .


    ರಾಜ್ಯಗಳಿಗೆ/ ಕೇಂದ್ರಾಡಳಿತ ಪ್ರದೇಶಗಳಿಗೆ ಅಧಿಕೃತ ಸಂದೇಶವನ್ನು ನೋಡಲು ಇಲ್ಲಿ ಕ್ಲಿಕ್ ಮಾಡಿರಿ


    ***


    

    
    (Release ID: 1624304) Visitor Counter : 7
    
    
      Read this release in: English , Urdu , Hindi , Marathi , Manipuri , Bengali , Punjabi , Gujarati , Odia , Tamil , Telugu