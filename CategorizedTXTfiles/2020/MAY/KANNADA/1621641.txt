      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಗುಜರಾತ್ ಮತ್ತು ಮಹಾರಾಷ್ಟ್ರಗಳಲ್ಲಿ ಕೋವಿಡ್-19 ನಿರ್ವಹಣೆಗೆ ಕೈಗೊಂಡಿರುವ ನಿಯಂತ್ರಣ ಮತ್ತು ಸಿದ್ಧತಾ ಕ್ರಮಗಳ ಬಗ್ಗೆ ವಿಡಿಯೋ ಕಾನ್ಫರೆನ್ಸಿಂಗ್ ಮೂಲಕ ಪರಿಶೀಲನೆ ನಡೆಸಿದ ಡಾ. ಹರ್ಷವರ್ಧನ್
      Posted On: 06 MAY 2020 5:40PM by PIB Bengaluru


    ಗುಜರಾತ್ ಮತ್ತು ಮಹಾರಾಷ್ಟ್ರಗಳಲ್ಲಿ ಕೋವಿಡ್ - 19 ನಿರ್ವಹಣೆಗೆ ಕೈಗೊಂಡಿರುವ ನಿಯಂತ್ರಣ ಮತ್ತು ಸಿದ್ಧತಾ ಕ್ರಮಗಳ ಬಗ್ಗೆ ವಿಡಿಯೋ ಕಾನ್ಫರೆನ್ಸಿಂಗ್ ಮೂಲಕ ಪರಿಶೀಲನೆ ನಡೆಸಿದ ಡಾ . ಹರ್ಷವರ್ಧನ್


    ರಾಜ್ಯಗಳಿಗೆ ಎಲ್ಲ ರೀತಿಯ ನೆರವಿನ ಭರವಸೆ


    ಮುಂಚಿತವಾಗಿಯೇ ನಿಗಾ ಮತ್ತು ಸಂಪರ್ಕ ಪತ್ತೆಗೆ ಆದ್ಯತೆ ನೀಡಿ , ಸಕಾಲದಲ್ಲಿ ಚಿಕಿತ್ಸೆಗೆ ಒತ್ತು ಮತ್ತು ಆ ಮೂಲಕ ಕೋವಿಡ್ - 19 ನಿಂದ ಆಗುವ ಸಾವು ಪ್ರಮಾಣ ತಡೆಗೆ ಕರೆ


    ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ . ಹರ್ಷವರ್ಧನ್ ಅವರು ಇಂದು ಗುಜರಾತ್ ನ ಉಪಮುಖ್ಯಮಂತ್ರಿ ಹಾಗೂ ಆರೋಗ್ಯ ಸಚಿವ ಶ್ರೀ ನಿತಿನ್ ಭಾಯ್ ಪಟೇಲ್ ಮತ್ತು ಮಹಾರಾಷ್ಟ್ರದ ಆರೋಗ್ಯ ಸಚಿವ ಶ್ರೀ ರಾಜೇಶ್ ತೋಪೆ ಅವರೊಂದಿಗೆ ಉನ್ನತ ಮಟ್ಟದ ಸಭೆ ನಡೆಸಿದರು . ಎರಡೂ ರಾಜ್ಯಗಳಲ್ಲಿ ಕೋವಿಡ್ - 19 ನಿರ್ವಹಣೆಗೆ ಮಾಡಿಕೊಂಡಿರುವ ಸಿದ್ಧತೆಗಳು ಮತ್ತು ಕೈಗೊಂಡಿರುವ ಕ್ರಮಗಳು ಹಾಗೂ ಸ್ಥಿತಿಗತಿ ಬಗ್ಗೆ ಸಹಾಯಕ ಸಚಿವ ( ಎಚ್ಎಫ್ ಡಬ್ಲ್ಯೂ ) ಶ್ರೀ ಅಶ್ವಿನ್ ಕುಮಾರ್ ಚೌಬೆ ಅವರ ಸಮಕ್ಷಮದಲ್ಲಿ ಕೇಂದ್ರದ ಹಿರಿಯ ಅಧಿಕಾರಿಗಳು ಹಾಗೂ ರಾಜ್ಯಗಳ ಅಧಿಕಾರಿಗಳ ಸಮ್ಮುಖದಲ್ಲಿ ನಡೆಸಲಾಯಿತು .


    ರಾಜ್ಯಗಳಲ್ಲಿ ಕೋವಿಡ್ - 19 ಪ್ರಕರಣಗಳ ಸ್ಥಿತಿಗತಿ ಮತ್ತು ಅದರ ನಿಯಂತ್ರಣಕ್ಕೆ ರಾಜ್ಯಗಳು ಕೈಗೊಂಡಿರುವ ಕ್ರಮಗಳ ಬಗ್ಗೆ ಸಂಕ್ಷಿಪ್ತ ವಿವರಣೆಯನ್ನು ಪಡೆದುಕೊಂಡ ಸಚಿವರು , ರಾಜ್ಯಗಳ ಕೆಲವು ಜಿಲ್ಲೆಗಳಲ್ಲಿ ಕೋವಿಡ್ - 19 ನಿಂದಾಗಿ ಆಗುತ್ತಿರುವ ಸಾವುಗಳ ಪ್ರಮಾಣ ಹೆಚ್ಚಿರುವ ಬಗ್ಗೆ ತೀವ್ರ ಕಳವಳ ವ್ಯಕ್ತಪಡಿಸಿದರು . ಡಾ . ಹರ್ಷವರ್ಧನ್ ಅವರು , “ ರಾಜ್ಯಗಳು ಅತ್ಯಂತ ಪರಿಣಾಮಕಾರಿಯಾಗಿ ನಿಗಾವಹಿಸಲು , ಸಂಪರ್ಕ ಪತ್ತೆ ಮತ್ತು ಮುಂಚಿತವಾಗಿಯೇ ಸೋಂಕು ಪರೀಕ್ಷೆಗೆ ಆದ್ಯತೆ ನೀಡಬೇಕು . ಆ ಮೂಲಕ ಸಾವಿನ ಪ್ರಮಾಣ ತಗ್ಗಿಸಬೇಕು ” ಎಂದರು . ಅವರು ಸೂಕ್ತ ಸಂದರ್ಭದಲ್ಲಿ ಮಧ್ಯಪ್ರವೇಶ , ತಪಾಸಣೆ ಮತ್ತು ಗಂಭೀರ ಉಸಿರಾಟದ ಸೋಂಕು ( ಎಸ್ಎಆರ್ ಐ ) ಪರೀಕ್ಷೆ / ಜ್ವರ ಮತ್ತಿತರ ಅನಾರೋಗ್ಯ ( ಐಎಲ್ಐ ) ಪ್ರಕರಣಗಳ ಬಗ್ಗೆ ಗಂಭೀರ ಗಮನಹರಿಸಬೇಕು . ಇದರಿಂದ ಸೋಂಕು ಇತರೆ ಪ್ರದೇಶಗಳಿಗೆ ಹರಡುವುದು ತಪ್ಪುತ್ತದೆ . ಸಾವಿನ ಪ್ರಮಾಣ ತಗ್ಗಿಸಲು ರಾಜ್ಯಗಳು , ನಿರ್ಬಂಧಿತ ಕಾರ್ಯತಂತ್ರಗಳನ್ನು ಪರಿಣಾಮಕಾರಿಯಾಗಿ ಅನುಷ್ಠಾನಗೊಳಿಸುವ ಅಗತ್ಯವಿದೆ . ವ್ಯವಸ್ಥಿತ ರೀತಿಯಲ್ಲಿ ಸಮಗ್ರ ಮುನ್ನೆಚ್ಚರಿಕೆ ಮತ್ತು ತಡೆ ಕ್ರಮಗಳನ್ನು ಕೈಗೊಳ್ಳಲು ಇದು ಸಕಾಲ ಮತ್ತು ಹೊಸ ಪ್ರಕರಣಗಳನ್ನು ತಡೆಯಲು ಕೇಂದ್ರ ಸರ್ಕಾರದ ಮಾರ್ಗಸೂಚಿಗಳನ್ನು ಕಡ್ಡಾಯವಾಗಿ ಪಾಲಿಸಬೇಕು ” ಎಂದರು .


    ಕೆಲವು ಪ್ರಕರಣಗಳಲ್ಲಿ ರೋಗಿಗಳು ತಮಗೆ ಇರುವ ಸೋಂಕಿನ ಬಗ್ಗೆ ಮಾಹಿತಿಗಳನ್ನು ಮುಚ್ಚಿಡುತ್ತಿದ್ದಾರೆ ಅಥವಾ ತಡವಾಗಿ ಆಸ್ಪತ್ರೆಗೆ ಬರುತ್ತಿರುವ ಪ್ರಕರಣಗಳಲ್ಲಿ ಕೋವಿಡ್ - 19 ನಿಂದ ಆಗುತ್ತಿರುವ ಭಯ ಅಥವಾ ತಪ್ಪು ಕಲ್ಪನೆ ಕಾರಣವಿರಬಹುದು ಎಂದ ಡಾ . ಹರ್ಷವರ್ಧನ್ ಅವರು , ಸಮುದಾಯದ ತಾರತಮ್ಯಕ್ಕೆ ಹೊಂದಿಕೊಂಡಂತೆ ಜನರಲ್ಲಿ ನಡವಳಿಕೆ ಬದಲಾವಣೆ ಸಂವಹನ ( ಬಿಸಿಸಿ ) ಗೆ ರಾಜ್ಯಗಳು ಹೆಚ್ಚಿನ ಒತ್ತು ನೀಡಬೇಕು ಎಂದ ಅವರು ಸಮುದಾಯದ ಬಹಿಷ್ಕಾರ ಮತ್ತು ತಾರಮತ್ಯದ ಬಗ್ಗೆ ತಪ್ಪು ಕಲ್ಪನೆಗಳನ್ನು ಹೋಗಲಾಡಿಸುವ ಮೂಲಕ ಕೋವಿಡ್ - 19 ವಿರುದ್ಧ ಅತ್ಯಂತ ಪರಿಣಾಮಕಾರಿ ಹೋರಾಡಬಹುದು , ಇದರಿಂದಾಗಿ ಜನರು ಮುಂಚಿತವಾಗಿಯೇ ಪತ್ತೆ ಮತ್ತು ಚಿಕಿತ್ಸೆಗೆ ಮುಂದಾಗುತ್ತಾರೆ ಎಂದು ಹೇಳಿದರು .


    ಡಾ . ಹರ್ಷವರ್ಧನ್ ಅವರು , ನಿರ್ಬಂಧಿತ ಪ್ರದೇಶಗಳಲ್ಲಿ ನಿಗಾ ತಂಡಗಳನ್ನು ನಿಯೋಜಿಸಬೇಕು ಎಂದು ಸಲಹೆ ಮಾಡಿದರು . ವಾರ್ಡ್ ಮಟ್ಟದಲ್ಲಿ ಕೈತೊಳೆಯುವುದು , ದೈಹಿಕ ಅಂತರ ಕಾಯ್ದುಕೊಳ್ಳುವುದು ಮತ್ತಿತರ ಮುಂಜಾಗ್ರತಾ ಕ್ರಮಗಳ ಬಗ್ಗೆ ಜನರಲ್ಲಿ ಜಾಗೃತಿ ಮೂಡಿಸಲು ಸಮುದಾಯದ ಸ್ವಯಂಸೇವಕರನ್ನು ಗುರುತಿಸಿ ಬಳಕೆ ಮಾಡಿಕೊಳ್ಳಬೇಕು ಮತ್ತು ಅವರು ಸಮಾಜದಲ್ಲಿ ಕಾಯಿಲೆ ಬಗ್ಗೆ ಹರಡಿರುವ ತಪ್ಪು ಕಲ್ಪನೆಯನ್ನು ಹೋಗಲಾಡಿಸುವಲ್ಲಿ ಪರಿಣಾಮಕಾರಿ ಪಾತ್ರವಹಿಸಲಿದ್ದಾರೆ ಎಂದರು . ಔರಂಗಾಬಾದ್ ಮತ್ತು ಪುಣೆ ಸೇರಿದಂತೆ ಕೆಲವು ಜಿಲ್ಲೆಗಳಲ್ಲಿ ಇದನ್ನು ಮಾಡಲಾಗಿದೆ .


    “ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ , ರಾಜ್ಯ ಸರ್ಕಾರಗಳಿಗೆ ರಾಷ್ಟ್ರೀಯ ಆರೋಗ್ಯ ಮಿಷನ್ ( ಎನ್ಎಚ್ಎಂ ) ಅಡಿಯಲ್ಲಿ ತಕ್ಷಣದ ಹಾಗೂ ದೀರ್ಘ ಕಾಲದಲ್ಲಿ ಆರೋಗ್ಯ ವ್ಯವಸ್ಥೆ ಬಲವರ್ಧನೆಗೆ ಸಂಪೂರ್ಣ ನೆರವು ನೀಡಲಿದೆ ’’ ಎಂದು ಡಾ . ಹರ್ಷವರ್ಧನ್ ಹೇಳಿದರು . ವೃದ್ಧರು ಸೇರಿದಂತೆ ಅತಿ ಹೆಚ್ಚಿನ ಜನಸಂಖ್ಯೆ ಅಪಾಯ ಎದುರಿಸುತ್ತಿರುವ ಕೆಲವು ಜಿಲ್ಲೆಗಳಲ್ಲಿ ಕೈಗೊಂಡಿರುವ ಕ್ರಮಗಳ ಬಗ್ಗೆ ಮೆಚ್ಚುಗೆ ವ್ಯಕ್ತಪಡಿಸಿದ ಅವರು , ಸಾಂಕ್ರಾಮಿಕವಲ್ಲದ ರೋಗಗಳಾದ ಮಧುಮೇಹ , ರಕ್ತದೊತ್ತಡ ಮತ್ತಿತರವುಗಳನ್ನು ಗುರುತಿಸಿ ಅವುಗಳಿಗೆ ನಿಗದಿತ ಚಿಕಿತ್ಸೆಗಳನ್ನು ನೀಡಬೇಕು ಎಂದರು . 65 ವರ್ಷ ಮೇಲ್ಪಟ್ಟ ಮತ್ತು ಯಾವುದೇ ಸಾಂಕ್ರಾಮಿಕ ರೋಗಗಳಿಲ್ಲದ ವ್ಯಕ್ತಿಗಳನ್ನು ಆದ್ಯತೆಯ ಮೇಲೆ ಆಯುಷ್ಮಾನ್ ಭಾರತ್ – ಆರೋಗ್ಯ ಮತ್ತು ಸೌಖ್ಯ ಕೇಂದ್ರಗಳಲ್ಲಿ ತಪಾಸಣೆ ನಡೆಸುವುದನ್ನು ರಾಜ್ಯಗಳು ಖಾತ್ರಿಪಡಿಸಬೇಕು ಎಂದು ಅವರು ಕರೆ ನೀಡಿದರು . ಕೇಂದ್ರ ಸರ್ಕಾರ ಹೊರಡಿಸಿರುವ ಮಾರ್ಗಸೂಚಿಗಳನ್ನು ಕಡ್ಡಾಯವಾಗಿ ಪಾಲಿಸಬೇಕು ಎಂದ ಅವರು , ( ಕೋವಿಡ್ ಅಲ್ಲದ ಆರೋಗ್ಯ ಸೇವೆಗಳಾದ ಗರ್ಭಿಣಿ ಮಹಳೆಯರಿಗೆ ಎಎನ್ ಸಿ , ರೋಗ ನಿರೋಧಕ ಲಸಿಕೆ ಅಭಿಯಾನ , ಟಿಬಿ ಪ್ರಕರಣಗಳ ಪತ್ತೆ ಮತ್ತು ಚಿಕಿತ್ಸೆ , ಡಯಾಲಿಸಿಸ್ ರೋಗಿಗಳಿಗೆ ರಕ್ತ ಮರುಪೂರಣ ಚಿಕಿತ್ಸೆ , ಕ್ಯಾನ್ಸರ್ ರೋಗಿಗಳ ಚಿಕಿತ್ಸೆ ಇತ್ಯಾದಿ ) ಇವುಗಳನ್ನು ನಿರ್ಲಕ್ಷಿಸಬಾರದು . ಸಚಿವರು ಆರೋಗ್ಯ ನಿರ್ವಹಣಾ ಮಾಹಿತಿ ವ್ಯವಸ್ಥೆ ( ಎಚ್ಎಂಐಎಸ್ ) ಅಡಿಯಲ್ಲಿ ರಾಜ್ಯಗಳಲ್ಲಿ ಲಭ್ಯವಿರುವ ನಾನಾ ರೋಗಗಳ ಕುರಿತ ದತ್ತಾಂಶವನ್ನು ಬಳಸಿಕೊಂಡು ಅಪಾಯವನ್ನು ಗುರುತಿಸಿ , ಕ್ರಮಗಳನ್ನು ಕೈಗೊಳ್ಳಬೇಕು ಎಂದು ಸಲಹೆ ಮಾಡಿದರು .


    ಡಾ . ಹರ್ಷವರ್ಧನ್ ಅವರು , ರಾಜ್ಯಗಳ ಮನವಿ ಮೇರೆಗೆ ಅಧಿಕಾರಿಗಳನ್ನೊಳಗೊಂಡ ಹೆಚ್ಚುವರಿ ತಂಡಗಳನ್ನು ಕೇಂದ್ರ ಸರ್ಕಾರ ನಿಯೋಜಿಸಲಿದೆ ಎಂದು ಭರವಸೆ ನೀಡಿದರು . ಅಲ್ಲದೆ ನ್ಯಾಷನಲ್ ಟೆಲಿಕನ್ಸಲ್ಟೇಷನ್ ಸೆಂಟರ್ ( ಸಿಒಎನ್ ಟಿಇಸಿ ) ಮೂಲಕ ಕೋವಿಡ್ - 19 ರೋಗಿಗಳ ನಿರ್ವಹಣೆಗೆ ಕ್ಲಿನಿಕಲ್ ಮತ್ತು ಚಿಕಿತ್ಸೆಗೆ ಮಾರ್ಗದರ್ಶನ ಮಾಡಲು ದೆಹಲಿ ಏಮ್ಸ್ ನೀಡುವ ಬೆಂಬಲವನ್ನು ರಾಜ್ಯಗಳು ಬಳಸಿಕೊಳ್ಳಬೇಕು ಎಂದು ಹೇಳಿದರು . ನವದೆಹಲಿಯ ಏಮ್ಸ್ ನ ವೈದ್ಯರು ಮತ್ತು ಪರಿಣಿತರು ಸಕಾಲದಲ್ಲಿ ನೆರವು ನೀಡಲಿದ್ದಾರೆ . ದೇಶದ ಯಾವುದೇ ಭಾಗದಿಂದ ಸಿಒಎನ್ ಟಿಇಸಿ ತಲುಪಲು ಏಕೈಕ ಮೊಬೈಲ್ ಸಂಖ್ಯೆ (+91 9115444155) ಗೆ ಕರೆ ಮಾಡಬಹುದು ಎಂದು ಹೇಳಿದರು .


    ಆರೋಗ್ಯ ಸೇತು ಮೊಬೈಲ್ ಅಪ್ಲಿಕೇಶನ್ ಮತ್ತು 1921 ಕ್ಕೆ ಮಿಸ್ಡ್ ಕಾಲ್ ನೀಡಿ ಆರೋಗ್ಯ ಸೇತು ಸಂವಾದಾತ್ಮಕ ಧ್ವನಿ ಪ್ರತಿಸ್ಪಂದನಾ ವ್ಯವಸ್ಥೆ ( ಐವಿಆರ್ ಎಸ್ ) ಯನ್ನು ಜನಪ್ರಿಯಗೊಳಿಸಲು ರಾಜ್ಯಗಳು ಕ್ರಮ ಕೈಗೊಳ್ಳಬೇಕು ಎಂದ ಅವರು , ಇವುಗಳನ್ನು ಭಾರತದಾದ್ಯಂತ ಲ್ಯಾಂಡ್ ಲೈನ್ ಮತ್ತು ದೂರವಾಣಿ ಮೂಲಕ ಲಭ್ಯವಾಗುವಂತೆ ಜಾರಿಗೊಳಿಸಲಾಗಿದೆ ಎಂದರು . ಈ ವ್ಯವಸ್ಥೆಯನ್ನು ಬಳಕೆದಾರರಿಗೆ ಅನುಕೂಲವಾಗುವಂತೆ ಒಂದು ವೇಳೆ ಆತ ಅಥವಾ ಆಕೆಯಲ್ಲಿ ಸೋಂಕು ದೃಢಪ್ಟಟಿದ್ದರೂ ಅವರಿಗೆ ನೆರವಾಗುವಂತೆ ವಿನ್ಯಾಸಗೊಳಿಸಲಾಗಿದೆ ಎಂದರು .


    ಕೇಂದ್ರ ಆರೋಗ್ಯ ಸಚಿವರು ಜಿಲ್ಲಾ ಮ್ಯಾಜಿಸ್ಟ್ರೇಟ್ ಗಳು ಮತ್ತು ಆಯುಕ್ತರು ಕೈಗೊಂಡಿರುವ ಕೆಲವು ಉತ್ತಮ ಪದ್ಧತಿಗಳ ಬಗ್ಗೆ ಮೆಚ್ಚುಗೆ ವ್ಯಕ್ತಪಡಿಸಿದರು ಮತ್ತು ಫೀವರ್ ಕ್ಲಿನಿಕ್ ಗಳ ಸ್ಥಾಪನೆ , ಕೊಳಚೆ ಪ್ರದೇಶಗಳಲ್ಲಿ ಕೈತೊಳೆಯುವ ಯಂತ್ರಗಳನ್ನು ಸ್ಥಾಪಿಸಿರುವುದು , ಪ್ರತಿಯೊಂದು ಕುಟುಂಬಕ್ಕೂ ಸಾಬೂನು ಮತ್ತು ಮಾಸ್ಕ್ ಗಳ ವಿತರಣೆ , ಗುಜರಾತ್ ನ ಸೂರತ್ ನ ಕೊಳೆಗೇರಿ ಪ್ರದೇಶಗಳಲ್ಲಿ ಕೊರೊನಾ ಯೋಧ ಸಮಿತಿಗಳನ್ನು ರಚಿಸಿರುವುದು ಸೇರಿ ಜಿಲ್ಲಾಡಳಿತಗಳ ವಿನೂತನ ಪ್ರಯತ್ನಗಳ ಬಗ್ಗೆ ಮೆಚ್ಚುಗೆ ವ್ಯಕ್ತಪಡಿಸಿದರು . ಡಾ . ಹರ್ಷವರ್ಧನ್ ಅವರು , ಅಂತಹ ಪದ್ಧತಿಗಳ ಕುರಿತು ಮಾಹಿತಿಯನ್ನು ವಿನಿಮಯ ಮಾಡಿಕೊಂಡು ಅವುಗಳನ್ನು ಇತರೆ ಜಿಲ್ಲೆಗಳಲ್ಲೂ ಅಳವಡಿಸಿಕೊಳ್ಳಬಹುದು . ಆ ಮೂಲಕ ಕೋವಿಡ್ - 19 ಎದುರಿಸಲು ಅಗತ್ಯವಿರುವ ಸಾಮೂಹಿಕ ಪ್ರಯತ್ನಗಳನ್ನು ಕೈಗೊಂಡಂತಾಗುತ್ತದೆ ಎಂದು ಹೇಳಿದ್ದಾರೆ .


    ಶ್ರೀಮತಿ ಪ್ರೀತಿ ಸೂದ ನ್ , ಕಾರ್ಯದರ್ಶಿ ( ಎಚ್ಎಫ್ ಡಬ್ಲ್ಯೂ ) , ಶ್ರೀ ರಾಜೇಶ್ ಭೂಷಣ್ , ಒಎಸ್ ಡಿ ( ಎಚ್ಎಫ್ ಡಬ್ಲ್ಯೂ ) , ಶ್ರೀ ಸಂಜೀವ್ ಕುಮಾರ್ , ವಿಶೇಷ ಕಾರ್ಯದರ್ಶಿ ( ಆರೋಗ್ಯ ) , ಶ್ರೀಮತಿ ವಂದನಾ ಗುರ್ನಾನಿ , ಎಎಸ್ ಮತ್ತು ಎಂಡಿ ( ಎನ್ಎಚ್ಎಂ ) , ಡಾ . ರಾಜೀವ್ ಗರ್ಗ್ , ಡಿಜಿಎಚ್ಎಸ್ , ಡಾ . ಮನೋಹರ್ ಅಗ್ ನಾನಿ , ಜಂಟಿ ಕಾರ್ಯದರ್ಶಿ ( ಎಂಒಎಚ್ಎಫ್ ಡಬ್ಲ್ಯೂ ) , ಶ್ರೀ ಲವ ಅಗರವಾಲ್ , ಜೆಎಸ್ ( ಎಂಒಎಚ್ಎಫ್ ಡಬ್ಲ್ಯೂ ) , ಡಾ . ಎಸ್ . ಕೆ . ಸಿಂಗ್ , ನಿರ್ದೇಶಕರು , ಎನ್ ಸಿ ಡಿಸಿ ಮತ್ತು ಗುಜರಾತ್ ಮತ್ತು ಮಹಾರಾಷ್ಟ್ರಗಳ ಆರೋಗ್ಯ ಇಲಾಖೆಯ ಪ್ರಧಾನ ಕಾರ್ಯದರ್ಶಿಗಳು , ಗುಜರಾತ್ ಮತ್ತು ಮಹಾರಾಷ್ಟ್ರದ ಎಲ್ಲ ಜಿಲ್ಲೆಗಳ ಜಿಲ್ಲಾ ಮ್ಯಾಜಿಸ್ಟ್ರೇಟ್ , ಜಿಲ್ಲಾ ಕಲೆಕ್ಟರ್ ಮತ್ತು ಪಾಲಿಕೆ ಆಯುಕ್ತರುಗಳು ಸಭೆಯಲ್ಲಿ ಭಾಗವಹಿಸಿದ್ದರು .


    ***

    
    
    (Release ID: 1621641) Visitor Counter : 12
    
    
      Read this release in: English , Urdu , Hindi , Marathi , Assamese , Punjabi , Tamil , Telugu