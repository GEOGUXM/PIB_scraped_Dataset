      ರೈಲ್ವೇ ಸಚಿವಾಲಯ

      ಭಾರತೀಯ ರೈಲ್ವೆಯಿಂದ ಮೇ 19 , 2020 ರ ಸಂಜೆ 1600 ಗಂಟೆಗಳ ವರೆಗೆ ಒಟ್ಟು 1595 “ಶ್ರಮಿಕ್ ವಿಶೇಷ” ರೈಲುಗಳ ಕಾರ್ಯಾಚರಣೆ
      Posted On: 19 MAY 2020 7:37PM by PIB Bengaluru


    19 ದಿನಗಳಲ್ಲಿ “ ಶ್ರಾಮಿಕ್ ಸ್ಪೆಷಲ್ ” ರೈಲುಗಳ ಮೂಲಕ ಒಟ್ಟು 21 ಲಕ್ಷಕ್ಕೂ ಹೆಚ್ಚು ಪ್ರಯಾಣಿಕರನ್ನು
    ತಮ್ಮ ರಾಜ್ಯಗಳಿಗೆ ತಲುಪಿ ಸುವ ಮೂಲಕ ಭಾರತೀಯ ರೈಲ್ವೆ ಮತ್ತೊಂದು ಮೈಲಿಗಲ್ಲನ್ನು ದಾಟಿದೆ


    ಭಾರತೀಯ ರೈಲ್ವೆ ಯಿಂದ ಮೇ 19 , 2020 ರ ಸಂಜೆ 1600 ಗಂಟೆಗಳ ವರೆಗೆ ಒಟ್ಟು 1595 “ ಶ್ರಮಿಕ್ ವಿಶೇಷ ” ರೈಲುಗಳ ಕಾರ್ಯಾಚರಣೆ


    ಪ್ರಯಾಣಿಕರಿಗೆ ಉಚಿತ ಊಟ ಮತ್ತು ನೀರು ನೀಡಲಾಗುತ್ತಿದೆ


    ವಿವಿಧ ಸ್ಥಳಗಳಲ್ಲಿ ಸಿಲುಕಿರುವ ವಲಸೆ ಕಾರ್ಮಿಕರು , ಯಾತ್ರಿಕರು , ಪ್ರವಾಸಿಗರು , ವಿದ್ಯಾರ್ಥಿಗಳು ಮತ್ತು ಇತರ ವ್ಯಕ್ತಿಗಳು ತಮ್ಮ ಸ್ವರಾಜ್ಯಗಳಿಗೆ ವಿಶೇಷ ರೈಲುಗಳಲ್ಲಿ ಸಂಚಾರಕ್ಕೆ ಸಂಬಂಧಿಸಿದಂತೆ ಕೇಂದ್ರ ಗೃಹ ಸಚಿವಾಲಯ ಹೊರಡಿಸಿದ ಆದೇಶದ ನಂತರ , ಭಾರತೀಯ ರೈಲ್ವೆ “ ಶ್ರಮಿಕ್ ವಿಶೇಷ ” ರೈಲುಗಳನ್ನು ಓಡಿಸಲು ನಿರ್ಧರಿಸಿತು .


    ಮೇ 19, 2020 ರ ಸಂಜೆ 1600 ಗಂಟೆಗಳ ಹೊತ್ತಿನ ವರೆಗೆ , ದೇಶಾದ್ಯಂತ ವಿವಿಧ ರಾಜ್ಯಗಳಿಂದ ಒಟ್ಟು 1595 “ ಶ್ರಮಿಕ್ ವಿಶೇಷ ” ರೈಲುಗಳನ್ನು ಕಾರ್ಯಾಚರಣೆಗೊಳಿಸಲಾಗಿದೆ . ಈ ಮೂಲಕ 21 ಲಕ್ಷಕ್ಕೂ ಹೆಚ್ಚು ಪ್ರಯಾಣಿಕರು ತಮ್ಮ ತವರು ರಾಜ್ಯವನ್ನು ತಲುಪಿದ್ದಾರೆ .


    ಈ 1595 ರೈಲುಗಳು ಆಂಧ್ರಪ್ರದೇಶ , ಬಿಹಾರ , ಚಂಡೀಘಡ ಕೇಂದ್ರಾಡಳಿತ ಪ್ರದೇಶ , ದೆಹಲಿ , ಗೋವಾ , ಗುಜರಾತ್ , ಹರಿಯಾಣ , ಜಾರ್ಖಂಡ್ , ಕರ್ನಾಟಕ , ಕೇರಳ , ಮಧ್ಯಪ್ರದೇಶ , ಮಹಾರಾಷ್ಟ್ರ , ಪುದುಚೇರಿ ಕೇಂದ್ರಾಡಳಿತ ಪ್ರದೇಶ , ಪಂಜಾಬ್ , ರಾಜಸ್ಥಾನ , ಒಡಿಶಾ , ತಮಿಳುನಾಡು , ತ್ರಿಪುರ , ಉತ್ತರ ಪ್ರದೇಶ , ಉತ್ತರಾಖಂಡ , ಮತ್ತು ಪಶ್ಚಿಮ ಬಂಗಾಳಗಳಿಂದ ತಮ್ಮ ಪ್ರಯಾಣ ಪ್ರಾರಂಭಿಸಿವೆ .


    ಅಲ್ಲದೆ , ಈ “ ಶ್ರಮಿಕ್ ವಿಶೇಷ ” ರೈಲುಗಳು ಉತ್ತರ ಪ್ರದೇಶ , ಬಿಹಾರ , ರಾಜಸ್ಥಾನ , ಪಶ್ಚಿಮ ಬಂಗಾಳ , ಛತ್ತೀಸ್ ಘಡ , ಜಾರ್ಖಂಡ್ , ಹಿಮಾಚಲ ಪ್ರದೇಶ , ಜಮ್ಮು ಮತ್ತು ಕಾಶ್ಮೀರ , ಮಣಿಪುರ , ಮಿಜೋರಾಂ , ಒಡಿಶಾ , ತಮಿಳುನಾಡು , ತೆಲಂಗಾಣ , ತ್ರಿಪುರ , ಉತ್ತರಾಖಂಡ್ , ಜಮ್ಮು ಮತ್ತು ಕಾಶ್ಮೀರ ಮುಂತಾದ ರಾಜ್ಯಗಳಿಗೆ ತಲುಪಿವೆ .


    ರೈಲು ಹತ್ತುವ ಮೊದಲು ಪ್ರಯಾಣಿಕರನ್ನು ಸರಿಯಾಗಿ ಪರೀಕ್ಷಿಸುವುದನ್ನು ಖಚಿತಪಡಿಸಿಕೊಳ್ಳಲಾಗಿದೆ . ಪ್ರಯಾಣದ ಸಮಯದಲ್ಲಿ ಪ್ರಯಾಣಿಕರಿಗೆ ಉಚಿತ ಊಟ ಮತ್ತು ನೀರು ನೀಡಲಾಗಿದೆ .


    ***

    
    
    (Release ID: 1625212) Visitor Counter : 13
    
    
      Read this release in: Telugu , Assamese , Tamil , English , Urdu , Hindi , Marathi , Manipuri , Punjabi , Odia