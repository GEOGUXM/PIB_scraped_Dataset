      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19 ನಿರ್ವಹಣೆಗೆ ಈಶಾನ್ಯ ರಾಜ್ಯಗಳು ಕೈಗೊಂಡ ಕ್ರಮಗಳು ಮತ್ತು ಸಿದ್ಧತೆಯನ್ನು ಪರಿಶೀಲಿಸಿದ ಡಾ ಹರ್ಷವರ್ಧನ್
      Posted On: 09 MAY 2020 4:35PM by PIB Bengaluru


    ಕೋವಿಡ್ - 19 ನಿರ್ವಹಣೆ ಗೆ ಈಶಾನ್ಯ ರಾಜ್ಯಗಳು ಕೈಗೊಂಡ ಕ್ರಮಗಳು ಮತ್ತು ಸಿದ್ಧತೆಯನ್ನು ಪರಿಶೀಲಿಸಿದ ಡಾ ಹರ್ಷವರ್ಧನ್


    “ ನಾವು ಜೊತೆಗೂಡಿ ಕಿತ್ತಳೆ ವಲಯಗಳನ್ನು ಹಸಿರು ವಲಯಗಳನ್ನಾಗಿ ಪರಿವರ್ತಿಸೋಣ ಮತ್ತು ರಾಜ್ಯಗಳಾದ್ಯಂತ ಸುರಕ್ಷತಾ ಸ್ಥಿತಿಯನ್ನು ಕಾಪಾಡಿಕೊಳ್ಳುವತ್ತ ಗಮನಹರಿಸೋಣ ”: ಡಾ ಹರ್ಷವರ್ಧನ್

    ಈಶಾನ್ಯ ರಾಜ್ಯಗಳಲ್ಲಿನ ಕೋವಿಡ್ -19 ಪರಿಸ್ಥಿತಿ ಪರಿಶೀಲಿಸಲು ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ ಹರ್ಷವರ್ಧನ್ ಇಂದು ಅರುಣಾಚಲ ಪ್ರದೇಶ , ಅಸ್ಸಾಂ , ಮಣಿಪುರ್ , ಮೇಘಾಲಯ , ಮಿಝೋರಾಂ , ನಾಗಾಲ್ಯಾಂಡ್ , ತ್ರಿಪುರಾ ಮತ್ತು ಸಿಕ್ಕಿಂ ಜೊತೆಗೆ ಉನ್ನತ ಮಟ್ಟದ ಸಭೆ ನಡೆಸಿದರು . ಜೊತೆಗೆ ರೋಗ ನಿಯಂತ್ರಣ ಮತ್ತು ನಿರ್ವಹಣೆಗಾಗಿ ಕೈಗೊಳ್ಳಲಾದ ಕ್ರಮಗಳ ಕುರಿತೂ ಸಹ ಅವರು ಶ್ರೀ ಅಶ್ವಿನ್ ಕುಮಾರ್ ಚೌಬೆ , ಎಂಒಎಸ್ ( ಹೆಚ್ ಎಫ್ ಡಬ್ಲ್ಯೂ ) ಅವರ ಜೊತೆ ಚರ್ಚಿಸಿದರು . ಈ ಪರಿಶೀಲನಾ ಸಭೆಯಲ್ಲಿ ( ವಿಡಿಯೋ ಕಾನ್ಫೆರೆನ್ಸ್ ಮೂಲಕ ) ಮಿಜೊರಾಂ ನ ಆರೋಗ್ಯ ಸಚಿವರಾದ ಡಾ . ಲಲಿತಾಂಗ್ಲಿಯಾನಾ ಅರುಣಾಚಲ ಪ್ರದೇಶದ ಆರೋಗ್ಯ ಸಚಿವರಾದ ಶ್ರೀ ಅಲೊ ಲಿಬಂಗ್ , ಅಸ್ಸಾಂ ನ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಹಾಯಕ ಸಚಿವರಾದ ಶ್ರೀ ಪಿಯೂಷ್ ಹಜಾರಿಕಾ ಹಾಗೂ 8 ರಾಜ್ಯಗಳ ಇತರ ಹಿರಿಯ ಅಧಿಕಾರಿಗಳು ಪಾಲ್ಗೊಂಡಿದ್ದರು .


    ಡಾ ಹರ್ಷವರ್ಧನ್ ದೇಶದಲ್ಲಿ ಕೋವಿಡ್ -19 ರ ವಿರುದ್ಧ ಹೋರಾಟಕ್ಕೆ ಕೈ ಜೋಡಿಸಿದ ಎಲ್ಲ ರಾಜ್ಯಗಳ ಬದ್ಧತೆಯನ್ನು ಶ್ಲಾಘಿಸಿದರು . “ ಈಶಾನ್ಯ ರಾಜ್ಯಗಳಲ್ಲಿ ಹೆಚ್ಚಿನ ಹಸಿರು ವಲಯಗಳನ್ನು ನೋಡುವುದು ಒಂದು ಸಮಾಧಾನಕರ ಮತ್ತು ಪ್ರೋತ್ಸಾಹದಾಯಕ ಸಂಗತಿಯಾಗಿದೆ . ಇಲ್ಲಿವರೆಗೆ ಕೇವಲ ಅಸ್ಸಾಂ ಮತ್ತು ತ್ರಿಪುರಾದಲ್ಲಿ ಮಾತ್ರ ಕೋವಿಡ್ – 19 ಸಕ್ರೀಯ ಪ್ರಕರಣಗಳು ಕಂಡುಬಂದಿದ್ದು ಉಳಿದ ರಾಜ್ಯಗಳು ಹಸಿರು ವಲಯಗಳಾಗಿವೆ . ಕಿತ್ತಳೆ ವಲಯಗಳನ್ನು ಹಸಿರು ವಲಯಗಳಾಗಿ ಪರಿವರ್ತಿಸುವತ್ತ ಕೇಂದ್ರೀಕೃತವಾಗಿ ಒಗ್ಗೂಡಿ ಕೆಲಸ ಮಾಡೋಣ ಮತ್ತು ರಾಜ್ಯಾದ್ಯಂತ ಸುರಕ್ಷತಾ ಸ್ಥಿತಿಯನ್ನು ನಿರ್ವಹಿಸೋಣ ”. ಎಂದು ಅವರು ಹೇಳಿದರು . 9 ಮೇ 2020 ರವರೆಗೆ ದೇಶಾದ್ಯಂತ ಒಟ್ಟು 59,662 ಪ್ರಕರಣಗಳು ವರದಿಯಾಗಿವೆ ಅದರಲ್ಲಿ 17,847 ಜನರು ಗುಣಮುಖರಾಗಿದ್ದಾರೆ ಮತ್ತು 1,981 ಸಾವು ಸಂಭವಿಸಿವೆ ಎಂದು ಡಾ ಹರ್ಷವರ್ಧನ್ ಹೇಳಿದ್ದಾರೆ . ಕಳೆದ 24 ಗಂಟೆಗಳಲ್ಲಿ 3,320 ಹೊಸ ಪ್ರಕರಣಗಳು ಧೃಡಪಟ್ಟಿವೆ ಮತ್ತು 1307 ರೋಗಿಗಳು ಗುಣಮುಖರಾಗಿದ್ದಾರೆ . ಸಾವಿನ ಪ್ರಮಾಣ 3.3% ಮತ್ತು ಚೇತರಿಕೆ ಪ್ರಮಾಣ 29.9% ಎಂದು ಕೂಡ ಅವರು ಹೇಳಿದರು . ( ನೆನ್ನೆವರೆಗೆ ) ಐಸಿಯುನಲ್ಲಿ ಪ್ರಸ್ತುತ 2.41% ಸಕ್ರೀಯ ಕೋವಿಡ್ -19 ರೋಗಿಗಳಲ್ಲಿ 0.38% ವೆಂಟಿಲೇಟರ್ ಗಳಲ್ಲಿ ಮತ್ತು 1.88% ಆಮ್ಲಜನಕದ ಸಹಾಯದೊಂದಿಗೆ ಇರುವ ರೋಗಿಗಳಿದ್ದಾರೆ ಎಂದೂ ಸಹ ಅವರು ಹೇಳಿದರು . “ ದೇಶದಲ್ಲಿ ಪರೀಕ್ಷಾ ಸಾಮರ್ಥ್ಯ ಹೆಚ್ಚಿದೆ ಮತ್ತು ಇದು ಪ್ರತಿದಿನಕ್ಕೆ 95,000 ಪರೀಕ್ಷೆಗಳು , 332 ಸರ್ಕಾರಿ ಪ್ರಯೋಗಾಲಯಗಳು ಮತ್ತು 125 ಖಾಸಗಿ ಪ್ರಯೋಗಾಲಯಗಳನ್ನು ಹೊಂದಿದೆ . ಒಟ್ಟಾರೆ ಇದುವರೆಗೆ 15,25,631 ಕೋವಿಡ್ – 19 ಪರೀಕ್ಷೆಗಳನ್ನು ಮಾಡಲಾಗಿದೆ ಎಂದು ಕೂಡ ಡಾ ಹರ್ಷವರ್ಧನ್ ಹೇಳಿದ್ದಾರೆ


    ಈಶಾನ್ಯ ರಾಜ್ಯಗಳೊಂದಿಗಿನ ವಿವರವಾದ ಚರ್ಚೆ ವೇಳೆ ಪರೀಕ್ಷಾ ಸೌಲಭ್ಯಗಳು , ಆರೋಗ್ಯ ಮೂಲಭೂತ ಸೌಕರ್ಯ , ನಿಗಾವಣೆ , ಸಂಪರ್ಕ ಪತ್ತೆಹಚ್ಚುವುದು ಇತ್ಯಾದಿ ಸಮಸ್ಯೆಗಳ ಕುರಿತು ಅವರು ಒತ್ತಿ ಹೇಳಿದರು ಮತ್ತು ಉತ್ತಮ ಅಭ್ಯಾಸಗಳ ಕುರಿತಾದ ವಿಷಯಗಳನ್ನು ಹಂಚಿಕೊಂಡರು . ಇಲ್ಲಿವರೆಗೆ ಕೋವಿಡ್ - 19 ರ ವಿರುದ್ಧ ಹೋರಾಡಲು ಕೇಂದ್ರ ತೆಗೆದುಕೊಂಡ ವಿವಿಧ ಕ್ರಮಗಳ ಬಗ್ಗೆ ಡಾ ಹರ್ಷವರ್ಧನ್ ಪ್ರಸ್ತಾಪಿಸಿದರು . “ ಸನ್ಮಾನ್ಯ ಪ್ರಧಾನಿ ಶ್ರೀ ನರೇಂದ್ರ ಮೋದಿಯವರ ನೇತೃತ್ವದ ಸರ್ಕಾರ ಉನ್ನತ ಮಟ್ಟದ ರಾಜಕೀಯ ಬದ್ಧತೆಯನ್ನು ಹೊಂದಿದೆ ಮತ್ತು ನೋವಲ್ ಕೊರೊನಾ ವೈರಾಣು ರೋಗ ( ಕೋವಿಡ್ – 19) ವಿರುದ್ಧ ಸರ್ಕಾರ ತನ್ನ ಹೋರಾಟವನ್ನು ಮುಂದುವರಿಸುತ್ತಿದೆ . ಭಾರತ ವಿವಿಧ ಸಮಯೋಚಿತ ಕ್ರಮಗಳನ್ನು ಅನುಸರಿಸುವ ಮೂಲಕ ಸಾಂಕ್ರಾಮಿಕ ರೋಗವನ್ನು ಎದುರಿಸಲು ಸಿದ್ಧವಾಗಿದೆ ಮತ್ತು ಹೋರಾಡುತ್ತಿದೆ ಮತ್ತು ನೋವಲ್ ಕೊರೊನಾ ವೈರಾಣು ಮೇಲೆ ನಿಗಾವಹಿಸುವ ವ್ಯವಸ್ಥೆಗಳು ಮುಂದುವರಿದಿವೆ ” ಎಂದು ಡಾ ಹರ್ಷವರ್ಧನ್ ಹೇಳಿದ್ದಾರೆ .


    ಕೋವಿಡ್ – 19 ರ ವಿರುದ್ಧ ಹೋರಾಡಲು ಸೂಕ್ತ ಕ್ರಮಗಳನ್ನು ಕೈಗೊಳ್ಳಲಾಗುತ್ತಿದೆ ಮತ್ತು ಕೇಂದ್ರ ಮತ್ತು ರಾಜ್ಯಗಳು ಜಂಟಿಯಾಗಿ ಮಾಡಿದ ಪ್ರಯತ್ನದಿಂದ ಸಮರ್ಪಕವಾಗಿ ಬೆಳೆಯುತ್ತಿರುವ ಆಸ್ಪತ್ರೆಗಳ ಸಂಖ್ಯೆ , ಐಸೋಲೇಶನ್ ಮತ್ತು ಐಸಿಯು ಹಾಸಿಗೆಗಳು ಮತ್ತು ಕ್ವಾರೆಂಟೈನ್ ಕೇಂದ್ರಗಳನ್ನು ಗುರುತಿಸಿ ಅಭಿವೃದ್ಧಿಪಡಿಸಲಾಗುತ್ತಿದೆ ಎಂದು ಕೇಂದ್ರ ಆರೋಗ್ಯ ಸಚಿವರು ಮಾಹಿತಿ ನೀಡಿದರು . ಕೋವಿಡ್ – 19 ರಿಂದ ಉದ್ಭವಿಸುವ ಯಾವುದೇ ಸಮಸ್ಯೆಗಳನ್ನು ಎದುರಿಸಲು ದೇಶ ಸಿದ್ಧವಾಗಿದೆ ಎಂಬ ಭರವಸೆಯನ್ನು ಇವು ನೀಡುತ್ತವೆ . ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು / ಕೇಂದ್ರ ಸಂಸ್ಥೆಗಳಿಗೆ ಸಾಕಷ್ಟು ಪ್ರಮಾಣದಲ್ಲಿ ಮಾಸ್ಕ್ ಗಳು ಮತ್ತು ವೈಯಕ್ತಿಕ ರಕ್ಷಣಾ ಸಾಧನಗಳನ್ನು , ವೆಂಟಿಲೇಟರ್ ಗಳು ಇತ್ಯಾದಿಗಳನ್ನು ಒದಗಿಸುವ ಮೂಲಕ ಕೇಂದ್ರವೂ ಸಹಕರಿಸುತ್ತಿದೆ ಎಂದು ಅವರು ಹೇಳಿದರು .


    ಈಶಾನ್ಯ ಭಾಗದಲ್ಲಿ ಕೋವಿಡ್ – 19 ನಿರ್ವಹಣೆಯ ಸಕಾರಾತ್ಮಕ ಸ್ಥಿತಿಯನ್ನು ಕಾಪಾಡಿಕೊಳ್ಳಲು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ಮತ್ತು ವಿದೇಶಾಂಗ ಸಚಿವಾಲಯವು ರೂಪಿಸಿರುವ ಮಾರ್ಗಸೂಚಿಗಳು ಮತ್ತು ನಿಯಮಾವಳಿಗಳ ಪ್ರಕಾರ ಹಿಂದಿರುಗುವ ವಲಸೆ ಕಾರ್ಮಿಕರು , ವಿದ್ಯಾರ್ಥಿಗಳು ಮತ್ತು ವಿದೇಶದಿಂದ ವಾಪಾಸಾಗುವವರನ್ನು ಪರೀಕ್ಷಿಸಿ ನಿರ್ಭಂಧಿಸಬೇಕು ಎಂದು ಡಾ ಹರ್ಷವರ್ಧನ್ ರಾಜ್ಯಗಳಿಗೆ ಸಲಹೆ ನೀಡಿದ್ದಾರೆ . ಗುಣಮುಖರಾದ ರೋಗಿಗಳನ್ನು ಬಿಡುಗಡೆ ಮಾಡುವ ಮಾರ್ಗಸೂಚಿಗಳನ್ನೂ ಸಹ ನವೀಕರಿಸಲಾಗಿದ್ದು ಎಲ್ಲ ತಾಜ್ಯಗಳು ಇದನ್ನು ಅನುಸರಿಸಬೇಕು ಎಂದೂ ಸಹ ಅವರು ಹೇಳಿದ್ದಾರೆ .


    “ ಕೆಲವು ರಾಜ್ಯಗಳು ಈ ನಿಟ್ಟಿನಲ್ಲಿ ಕೆಲಸ ಮಾಡಿವೆ , ಇತರರು ಹೆಚ್ಚು ಪರಿಣಾಮಕಾರಿ ಕಣ್ಗಾವಲಿನ ಮೇಲೆ ನಿಗಾವಹಿಸಬೇಕು , ಸಂಪರ್ಕ ಪತ್ತೆ ಹಚ್ಚುವಿಕೆ , ಮನೆಮನೆಗೂ ಸಮೀಕ್ಷೆ ಮತ್ತು ಪ್ರಾಥಮಿಕ ರೋಗ ನಿರ್ಣಯದತ್ತ ಗಮನಹರಿಸಬೇಕಿದೆ ಎಂದು ಡಾ ಹರ್ಷವರ್ಧನ್ ಹೇಳಿದ್ದಾರೆ . “ ತೀವ್ರ ಉಸಿರಾಟದ ತೊಂದರೆ ಮೇಲೆ ಕಣ್ಗಾವಲು ( ಎಸ್ ಎ ಆರ್ ಐ ), ನೆಗಡಿಯಂತಹ ರೋಗ ( ಐಎಲ್ಐ ) ಗಳನ್ನು ಕಳೆದ 14 ದಿನಗಳಿಂದ ಪ್ರಕರಣಗಳು ವರದಿಯಾಗದ ಬಾಧಿತ ಜಿಲ್ಲೆಗಳು ಮತ್ತು ಬಾಧಿತವಲ್ಲದ ಜಿಲ್ಲೆಗಳಲ್ಲಿ ನಿಗಾ ತೀವ್ರಗೊಳಿಸಬೇಕು ಮತ್ತು ವೈದ್ಯಕೀಯ ಕಾಲೇಜಿನ ಆಸ್ಪತ್ರೆಗಳ ಸಹಯೋಗದೊಂದಿಗೆ ಐ ಡಿ ಎಸ್ ಪಿ ಜಾಲವನ್ನು ಹೆಚ್ಚಿಸಬೇಕು ಎಂದೂ ಅವರು ಹೇಳಿದರು . ಸಂಪರ್ಕ ಪತ್ತೆಹಚ್ಚಲು ಮತ್ತು ನಿಗಾವಹಿಸಲು ಸಹಾಯವಾಗುವಂತೆ ಮತ್ತು ಜನರು ಸ್ವಯಂ ಮೌಲ್ಯಮಾಪನಕ್ಕಾಗಿ ಆರೋಗ್ಯ ಸೇತು ಆಪ್ ಡೌನ್ ಲೋಡ್ ಮಾಡುವುದನ್ನು ತೀವ್ರವಾಗಿ ಮುಂದುವರಿಸಲು ರಾಜ್ಯಗಳನ್ನು ಆಗ್ರಹಿಸಿದರು . ಸೇವೆಗಳನ್ನು ಬಳಸಿಕೊಳ್ಳಲು ಜನರಿಗೆ ಸಹಾಯವಾಗುವಂತೆ ಮೀಸಲಿಟ್ಟ ಕೋವಿಡ್ ಆಸ್ಪತ್ರೆಗಳು , ಕೋವಿಡ್ ಆರೋಗ್ಯ ಕೇಂದ್ರಗಳು ಮತ್ತು ಚಿಕಿತ್ಸಾ ಕೇಂದ್ರಗಳಂತಹ ಕೋವಿಡ್ – 19 ಕ್ಕಾಗಿ ಮೀಸಲಿಟ್ಟ ಸೌಲಭ್ಯಗಳ ಮಾಹಿತಿಯನ್ನು ಸಾರ್ವಜನಿಕ ವಲಯದಲ್ಲಿ ಇರಿಸಲು ರಾಜ್ಯಗಳಿಗೆ ಸಲಹೆ ನೀಡಿದರು . ಆರೋಗ್ಯ ಮೂಲಲ ಸೌಕರ್ಯಗಳ ಬಲವರ್ಧನೆಗೆ ಡೋನರ್ ಸಚಿವರು ( ಡೋನರ್ ಸಚಿವಾಲಯ ) ಹಣದ ಹಂಚಿಕೆ ಮಾಡಿದ್ದಾರೆ ಎಂದು ರಾಜ್ಯಗಳಿಗೆ ತಿಳಿಸಲಾಯಿತು ಮತ್ತು ರಾಜ್ಯಗಳು ಈ ನಿಧಿಯಡಿಯಲ್ಲಿ ಹಣ ಪಡೆಯಲು ತಮ್ಮ ಪ್ರಸ್ತಾವಣೆಗಳನ್ನು ಸಲ್ಲಿಸಬೇಕು .


    ಅಂತಾರಾಷ್ಟ್ರೀಯ ಗಡಿಗಳನ್ನು ಹೊಂದಿದ ರಾಜ್ಯಗಳಿಗೆ , ಈ ರಾಜ್ಯಗಳು ಗಡಿಗಳಲ್ಲಿ ಪ್ರವೇಶಿಸುವ ಪ್ರತಿಯೊಬ್ಬರನ್ನು ಪ್ರವೇಶ ಹಂತದಲ್ಲೇ ಸ್ಕ್ರೀನಿಂಗ್ ಮಾಡುವ ಮೂಲಕ ಮಾರ್ಗಸೂಚಿಯಂತೆ ಕ್ವಾರಂಟೈನ್ ಶಿಷ್ಠಾಚಾರಗಳನ್ನು ಅನುಸರಿಸುವ ಮೂಲಕ ರೋಗಕ್ಕೆ ತುತ್ತಾಗುವುದನ್ನು ತಡೆಯಬಹುದಾಗಿದೆ ಎಂದು ಡಾ . ಹರ್ಷವರ್ಧನ್ ಹೇಳಿದರು .


    ಕೊವಿಡ್ -19 ಚಿಕಿತ್ಸೆ ಜೊತೆಗೆ , ಕೊವಿಡ್ -19 ಅಲ್ಲದ ಆರೋಗ್ಯ ಸೇವೆಗಳು ಕೂಡಾ ಅಷ್ಟೇ ಮಹತ್ವದ್ದಾಗಿವೆ ಮತ್ತು ಅವನ್ನು ನಿರ್ಲಕ್ಷಿಸಬಾರದೆಂದು ರಾಜ್ಯಗಳಿಗೆ ನೆನಪಿಸಿದರು . ಗರ್ಭಿಣಿಯರಿಗೆ ಎ ಎನ್ ಸಿ ಗಳು , ಲಸಿಕೆ ಕಾರ್ಯಕ್ರಮಗಳು , ಒಪಿಡಿ / ಐಪಿಡಿ ಸೇವೆಗಳು , ಎನ್ ಸಿ ಡಿ ಗಳ ಸ್ಕ್ರೀನಿಂಗ್ ಮತ್ತು ಕ್ಷಯ ರೋಗ ಪತ್ತೆಹಚ್ಚುವಿಕೆ ಮತ್ತು ಚಿಕಿತ್ಸೆಗಳು ಮತ್ತು ಆ ರೋಗಿಗಳ ಆರೋಗ್ಯ ರಕ್ಷಣೆಗೆ ಸೂಕ್ತ ಗಮನ ಹರಿಸಬೇಕಾದ ಆವಶ್ಯಕತೆಯಿದೆ ಎಂದು ಹೇಳಿದರು . ವೆಕ್ಟರ್ ನಿಂದ ಹರಡುವ ರೋಗಗಳ ತಡೆಗಟ್ಟುವಿಕೆ ಬಗ್ಗೆಯೂ ತೀವ್ರ ಕ್ರಮ ಕೈಗೊಳ್ಳಬೇಕಿದೆ . ಹೆಚ್ಚಿನ ಜನರಿಗೆ ಆರೋಗ್ಯ ರಕ್ಷಣೆ ಅವಶ್ಉಕತೆಯನ್ನು ಪೂರೈಸಲು ಟೆಲಿ ಮೆಡಿಸಿನ್ ಮತ್ತು ಟೆಲಿ ಸಮಾಲೋಚನೆ , ಸೌಲಭ್ಯಗಳನ್ನು ಬಳಸಿಕೊಳ್ಳಬಹುದು . ಆರೋಗ್ಯ ರಕ್ಷಣಾ ಸಿಬ್ಬಂದಿ , ಅರೆವೈದ್ಯಕೀಯ ಮತ್ತು ಇತರ ಆರೋಗ್ಯ ರಕ್ಷಣಾ ಕೆಲಸಗಾರರಿಗೆ ವೇತನ ಮತ್ತು ಪ್ರೋತ್ಸಾಹ ಧನ ನೀಡುವುದನ್ನು ಖಚಿತಪಡಿಸಬೇಕೆಂದು ರಾಜ್ಯಗಳಿಗೆ ಸಲಹೆ ನೀಡಲಾಯಿತು . ಇದಕ್ಕಾಗಿ ಆರೋಗ್ಯ ಇಲಾಖೆಗೆ ಎನ್ ಹೆಚ್ ಎಂ ನಿಧಿಯನ್ನು ವರ್ಗಾಯಿಸಲಾಗಿದೆ ಎಂಬುದನ್ನೂ ಕೂಡಾ ಖಚಿತಪಡಿಸಬೇಕೆಂದು ರಾಜ್ಯಗಳಿಗೆ ತಿಳಿಸಲಾಗಿದೆ . ಕೊವಿಡ್ -19 ಅಲ್ಲದ ಅಗತ್ಯ ಸೇವೆಗಳಿಗೆ 1075 ಜೊತೆಗೆ 104 ಸಹಾಯವಾಣಿಯನ್ನು ಬಳಸಹುದು ಮತ್ತು ಅಗತ್ಯವಿರುವ ಮಾಹಿತಿಯನ್ನು ಅವರ ಸ್ಥಳದಲ್ಲೇ ಜನರಿಗೆ ಒದಗಿಸಬಹುದೆಂದು ರಾಜ್ಯಗಳಿಗೆ ತಿಳಿಸಲಾಯಿತು . ರಾಜ್ಯಗಳು ಅವಶ್ಯಕ ಔಷಧಿಗಳ ಸಾಕಷ್ಟು ಸಂಗ್ರಹವನ್ನು ಇಟ್ಟುಕೊಳ್ಳಬೇಕು ಮತ್ತು ಈ ಉದ್ದೇಶಕ್ಕಾಗಿ ಸ್ವಯಂ ಸೇವಕರನ್ನು ನೇಮಿಸಿಕೊಂಡು ಮನೆ ಬಾಗಿಲಿಗೆ ಔಷಧಿ ವಿತರಣೆ ಸಾಧ್ಯತೆಗಳನ್ನು ಅನ್ವೇಷಿಸಬೇಕು ಎಂದು ರಾಜ್ಯಗಳಿಗೆ ಸಲಹೆ ನೀಡಲಾಗಿದೆ .


    ಕೆಲ ರಾಜ್ಯಗಳಲ್ಲಿ ಧೂಮಪಾನ ರಹಿತ ತಂಬಾಕು ಬಳಕೆ ಹೆಚ್ಚಿನ ಪ್ರಮಾಣದಲ್ಲಿರುವುದನ್ನು ಗಮನದಲ್ಲಿರಿಸಿಕೊಂಡು , ರಾಜ್ಯಗಳು ತಂಬಾಕು ಬಳಕೆಯ ನಿಷೇಧಕ್ಕೆ ಮತ್ತು ಸಾರ್ವಜನಿಕ ಸ್ಥಳಗಳಲ್ಲಿ ಉಗುಳುವುದನ್ನೂ ನಿಷೇಧಿಸಲು ವ್ಯಾಪಕ ಕ್ರಮ ಕೈಗೊಳ್ಳುವುದನ್ನು ಖಚಿತಪಡಿಸಬೇಕೆಂದು ಮತ್ತು ಇದು ಕೊವಿಡ್ -19 ಹರಡುವಿಕೆಯನ್ನು ತಡೆಗಟ್ಟುವಲ್ಲಿ ಸಹಾಯಕಾರಿಯಾಗಿದೆ ಎಂದು ಡಾ . ಹರ್ಷವರ್ಧನ್ ರಾಜ್ಯಗಳಿಗೆ ಸಲಹೆ ನೀಡಿದರು . ಈ ದಿಸೆಯಲ್ಲಿ ಬಲವಾದ ಸುಧಾರಣೆಗಳ ಅವಶ್ಯಕತೆಯಿದೆ ಎಂದು ಅವರು ಹೇಳಿದರು . ಅಗಿಯುವ ತಂಬಾಕು ನಿಷೇಧ ಮಾಡಿ ಮತ್ತು ಸಾರ್ವಜನಿಕ ಸ್ಥಳಗಳಲ್ಲಿ ಉಗುಳುವುದಕ್ಕೆ ದಂಡ ವಿಧಿಸುವ ರಾಜ್ಯಗಳ ಪ್ರಯತ್ನಗಳನ್ನು ಅವರು ಶ್ಲಾಘಿಸಿದರು .


    ( ಹೆಚ್ ಎಫ್ ಡಬ್ಲ್ಯೂ ) ಕಾರ್ಯದರ್ಶಿ , ಮಿಸ್ . ಪ್ರೀತಿ ಸುಡಾನ್ , ( ಹೆಚ್ ಎಫ್ ಡಬ್ಲ್ಯೂ ) ಒ ಎಸ್ ಡಿ , ಶ್ರೀ . ರಾಜೇಶ್ ಭೂಷಣ್ , ( ಎನ್ ಹೆಚ್ ಎಂ ) ಎ ಎಸ್ ಮತ್ತು ಎಂ ಡಿ , ಮಿಸ್ ವಂದನಾ ಗುರುನಾನಿ , ( ಎಮ್ ಒ ಹೆಚ್ ಎಫ್ ಡಬ್ಲ್ಯೂ ) ಜಂಟಿ ಕಾರ್ಯದರ್ಶಿಗಳಾದ ಡಾ . ಮನೋಹರ್ ಅಜ್ಞಾನಿ , ಎನ್ ಸಿ ಡಿ ಸಿ ನಿರ್ದೇಶಕರಾದ ಡಾ . ಎಸ್ ಕೆ ಸಿಂಗ್ ಮತ್ತು ( ಆರೋಗ್ಯ ) ಪ್ರಧಾನ ಕಾರ್ಯದರ್ಶಿ ಹಾಗೂ ರಾಜ್ಯದ ಇತರ ಆರೋಗ್ಯ ಅಧಿಕಾರಿಗಳು ಈ ಸಭೆಯಲ್ಲಿ ಭಾಗವಹಸುದ್ದರು .


    ***

    
    
    (Release ID: 1622545) Visitor Counter : 15
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Odia , Tamil , Telugu