      ಮಾನವ ಸಂಪನ್ಮೂಲ ಅಭಿವೃದ್ಧಿ ಸಚಿವಾಲಯ

      ಸಾಂಕ್ರಾಮಿಕ ರೋಗ ಹರಡುವಿಕೆ ಮತ್ತು ಲಾಕ್ ಡೌನ್ ನಿಂದ “ಮಾನಸಿಕ – ಸಾಮಾಜಿಕ ಪರಿಣಾಮಗಳು ಹಾಗೂ ಅದನ್ನು ನಿಭಾಯಿಸುವುದು ಹೇಗೆ” ಎಂಬುದರ ಕುರಿತು ಕೇಂದ್ರ ಮಾನವ ಸಂಪನ್ಮೂಲ ಮತ್ತು ಅಭಿವೃದ್ಧಿ ಸಚಿವಾಲಯ ಏಳು ಶಿರ್ಷಿಕೆಗಳನ್ನು ಇ-ಲಾಂಚ್ ಮಾಡಿದೆ
      Posted On: 15 MAY 2020 7:26PM by PIB Bengaluru


    ಸಾಂಕ್ರಾಮಿಕ ರೋಗ ಹರಡುವಿಕೆ ಮತ್ತು ಲಾಕ್ ಡೌನ್ ನಿಂದ “ ಮಾನಸಿಕ – ಸಾಮಾಜಿಕ ಪರಿಣಾಮಗಳು ಹಾಗೂ ಅದನ್ನು ನಿಭಾಯಿಸುವುದು ಹೇಗೆ ” ಎಂಬುದರ ಕುರಿತು ಕೇಂದ್ರ ಮಾನವ ಸಂಪನ್ಮೂಲ ಮತ್ತು ಅಭಿವೃದ್ಧಿ ಸಚಿವಾಲಯ ಏಳು ಶಿರ್ಷಿಕೆಗಳನ್ನು ಇ - ಲಾಂಚ್ ಮಾಡಿದೆ


    ಕೊರೊನಾ ಅಧ್ಯಯನ ಸರಣಿಯಡಿ ಎನ್ ಬಿ ಟಿ ಯಿಂದ ಪ್ರಕಟ


    ಕೊರೊನಾ ಅಧ್ಯಯನ ಸರಣಿಯಡಿ ಎನ್ ಬಿ ಟಿ ಭಾರತದಿಂದ ಪ್ರಕಟಿಸಲಾದ ಸಾಂಕ್ರಾಮಿಕ ರೋಗ ಹರಡುವಿಕೆ ಮತ್ತು ಲಾಕ್ ಡೌನ್ ನಿಂದ “ ಮಾನಸಿಕ – ಸಾಮಾಜಿಕ ಪರಿಣಾಮಗಳು ಹಾಗೂ ಅದನ್ನು ನಿಭಾಯಿಸುವುದು ಹೇಗೆ ” ಎಂಬುದರ ಕುರಿತು ಏಳು ಶಿರ್ಷಿಕೆಗಳ ಮುದ್ರಿತ ಮತ್ತು ಇ – ಆವೃತ್ತಿಗಳನ್ನು ಕೇಂದ್ರ ಮಾನವ ಸಂಪನ್ಮೂಲ ಮತ್ತು ಅಭಿವೃದ್ಧಿ ಸಚಿವ ಶ್ರೀ ರಮೇಶ್ ಪೋಖ್ರಿಯಾಲ್ ನಿಶಾಂಕ್ ಇಂದು ಇ - ಲಾಂಚ್ ಮಾಡಿದರು . ಈ ಸಂದರ್ಭದಲ್ಲಿ ಮಾತನಾಡಿದ ಕೇಂದ್ರ ಸಚಿವರು “ ಈ ದಿನಗಳಲ್ಲಿ ವಿಶ್ವ ಎದುರಿಸುತ್ತಿರುವ ಭಯದ ವಾತಾವರಣದಿಂದ ಹೊರಬರಲು ಎನ್ ಬಿ ಟಿ ಗಮನಾರ್ಹ ಮತ್ತು ಸಾಟಿಯಿಲ್ಲದ ಈ ಪುಸ್ತಕಗಳನ್ನು ಹೊರತಂದಿದೆ , ಮತ್ತು ಈ ಪುಸ್ತಕಗಳು ಹೆಚ್ಚಿನ ಜನತೆಗೆ ಮಾನಸಿಕವಾಗಿ ಸದೃಡರಾಗುವುದು ಹೇಗೆ ಎಂಬ ಕುರಿತು ಮಾರ್ಗದರ್ಶಕದಂತೆ ಕೆಲಸ ಮಾಡಲಿವೆ ಎಂದು ಆಶಿಸುತ್ತೇನೆ ”, ಎಂದು ಹೇಳಿದರು . ಬಿಡುಗಡೆ ಸಮಾರಂಭದ ನಂತರ ಎನ್ ಬಿ ಟಿ ಅಧ್ಯಯನ ತಂಡದ ಸಂಶೋಧಕರು / ಲೇಖಕರೊಂದಿಗೆ ಇ - ಸಂವಾದವನ್ನು ಏರ್ಪಡಿಸಲಾಗಿತ್ತು .


    ಭಾರತೀಯ ರಾಷ್ಟ್ರೀಯ ಪುಸ್ತಕ ಮಂಡಳಿಯನ್ನು ಅದರ ವಿಶೇಷ ಪ್ರಯತ್ನಗಳಿಗೆ ಅಭಿನಂದಿಸಿದ ಶ್ರೀ ನಿಶಾಂಕ್ ಅವರು ಸಂಶೋಧಕರು ಮತ್ತು ಜನರು ಸುಲಭವಾಗಿ ಓದಲು ಅನುಕೂಲವಾಗುವಂತೆ ಈ ಮಹತ್ವಪೂರ್ಣ ವಿಷಯಗಳನ್ನು ಪುಸ್ತಕ ರೂಪದಲ್ಲಿ ಹೊರತರಲು ಶ್ರಮಿಸಿದ ಎಲ್ಲರಿಗೂ ಕೃತಜ್ಞತೆ ಸಲ್ಲಿಸಿದರು . ಈ ಸಂದಿಗ್ಧ ಸ್ಥಿತಿಯಲ್ಲಿ ಮುಂದುವರಿದು ಸಾಂಕ್ರಾಮಿಕ ರೋಗದ ವಿರುದ್ಧ ಯೋಧರಂತೆ ಹೋರಾಡಲು ನಮಗೆಲ್ಲರಿಗೂ ಅವಶ್ಯಕವಿರುವ ಮುಂಜಾಗೃತಾ ಮಾನಸಿಕ ಆರೋಗ್ಯ ಎಂಬುದು ಒಂದು ಅವಶ್ಯಕ ವಿಷಯ ವಸ್ತುವಾಗಿದೆ ಎಂದು ಅವರು ಹೇಳಿದರು . “ ಮನ್ ಕಿ ಹಾರೆ ಹಾರ್ ಹೈ , ಮನ್ ಕೆ ಜೀತೆ ಜೀತ್ ಅಂದರೆ ನಮ್ಮ ಮನಸ್ಸು ಮತ್ತು ಮಾನಸಿಕ ಆರೋಗ್ಯ ನಮ್ಮ ಕೃತಿಗಳನ್ನು ನಿರ್ಧರಿಸುತ್ತವೆ ಎಂಬ ಪ್ರಸಿದ್ಧ ಉಕ್ತಿಯನ್ನು ಅವರು ಉಲ್ಲೇಖಿಸಿದರು .


    ಈ ಸಂದರ್ಭದಲ್ಲಿ ಮಾತನಾಡಿದ ಎನ್ ಬಿ ಟಿ ಅಧ್ಯಕ್ಷರಾದ ಪ್ರೋಫೆಸರ್ ಗೋವಿಂದ್ ಪ್ರಸಾದ್ ಶರ್ಮಾ “ ನನ್ನ ಆಯಸ್ಸಿನಲ್ಲಿ ನಾನು ವಿಶ್ವವನ್ನು ಬಾಧಿಸಿದ ಅದೆಷ್ಟೋ ಸಾಂಕ್ರಾಮಿಕಗಳನ್ನು ಮತ್ತು ರೋಗಗಳನ್ನು ಕಂಡಿದ್ದೇನೆ , ಆದರೆ ಇಂದು ನಾವು ಎದುರಿಸುತ್ತಿರುವುದು ಸವಾಲಿನ ಸಂಗತಿಯಾಗಿದೆ ಏಕೆಂದರೆ ಇದು ಕೊರೊನಾ ಬಾಧಿತರಲ್ಲದವರ ಮಾನಸಿಕ ಸ್ಥಿತಿಯ ಮೇಲೂ ಪರಿಣಾಮ ಬೀರುತ್ತಿದೆ . ಆದ್ದರಿಂದ ಈ ಪುಸ್ತಕಗಳ ಅವಶ್ಯಕತೆ ಬಹಳ ಇದೆ ಮತ್ತು ಇವು ಭಾರತದ ಓದುಗರ ಅವಶ್ಯಕತೆ ಮಾತ್ರವಲ್ಲ ವಿದೇಶೀ ಓದುಗರ ಅವಶ್ಯಕತೆಗಳನ್ನೂ ಪೂರೈಸಲಿವೆ .” ಎಂದು ಹೇಳಿದರು . ಈ ನಿಟ್ಟಿನಲ್ಲಿ ಮಾರ್ಗದರ್ಶನ ನೀಡಿದ ಮತ್ತು ಈ ಸಾಂಕ್ರಾಮಿಕ ರೋಗ ಮಕ್ಕಳನ್ನು ಬಾಧಿಸದಂತೆ ಎಲ್ಲರಿಗೂ ಇ – ಕಲಿಕೆಯನ್ನು ಖಚಿತಪಡಿಸಿದ ಮಾನ್ಯ ಸಚಿವರಿಗೆ ಪ್ರೊ ಶರ್ಮಾ ಧನ್ಯವಾದ ತಿಳಿಸಿದರು .


    ಎನ್ ಬಿ ಟಿ ನಿರ್ದೇಶಕರಾದ ಶ್ರೀ ಯುವರಕ್ ಮಲಿಕ್ ಅವರ ನೇತೃತ್ವದಲ್ಲಿ ಈ ಸಂಪೂರ್ಣ ಯೋಜನೆಯನ್ನು ಪರಿಕಲ್ಪಿಸಿ ಕಾರ್ಯರೂಪಕ್ಕೆ ತರಲಾಯಿತು . ಅವರು ಕೇಂದ್ರ ಮಾನವ ಸಂಪನ್ಮೂಲ ಮತ್ತು ಅಭಿವೃದ್ಧಿ ಸಚಿವರನ್ನು ಅವರ ನಿರಂತರ ಮಾರ್ಗದರ್ಶನಕ್ಕೆ ಧನ್ಯವಾದ ಸಲ್ಲಿಸಿದರು ಹಾಗೂ ಸಂಪೂರ್ಣ ಎನ್ ಬಿ ಟಿ ತಂಡ ಮತ್ತು ದಾಖಲೆಯ ನಾಲ್ಕು ವಾರಗಳಲ್ಲಿ ಈ ಯೋಜನೆಯನ್ನು ಪೂರ್ಣಗೊಳಿಸಲು ಸಹಕರಿಸಿದ ಸಂಶೋಧಕರು ಮತ್ತು ಚಿತ್ರಲೇಖಕರನ್ನು ಅಭಿನಂದಿಸಿದರು . ಕರೊನಾ ನಂತರದ ಅವಧಿಯಲ್ಲಿ ಓದುಗರ ಅವಶ್ಯಕತೆಗಳನ್ನು ಪೂರೈಸಲು ಎನ್ ಬಿ ಟಿ ಸೂಕ್ತ ಕಾಲಾವಧಿಯಲ್ಲಿ ಮತ್ತಷ್ಟು ಹೊಸ ವಿಷಯಗಳನ್ನು ಹೊರತರಲಾಗುವುದ ಎಂದೂ ಅವರು ಹೇಳಿದರು .


    ತಂತ್ರಜ್ಞಾನ ಸಹಾಯದಿಂದ ತಂತಮ್ಮ ಮನೆಗಳಿಂದಲೇ ಈ ಪುಸ್ತಕದ ಕೆಲಸ ಕಾರ್ಯಗಳನ್ನು ಪೂರೈಸಿದಂತಹ ಅನುಭವವನ್ನು ಅಧ್ಯಯನ ತಂಡದ ಸದಸ್ಯರು ಮಾನವ ಸಂಪನ್ಮೂಲ ಸಚಿವರೊಂದಿಗೆ ಹಂಚಿಕೊಂಡರು . ಇಂದಿನ ಪರಿಸ್ಥಿತಿಯಲ್ಲಿ ಈ ಪುಸ್ತಕಗಳು ಅತ್ಯವಶ್ಯಕವಾಗಿರುವದನ್ನು ಒತ್ತಿ ಹೇಳಿದ ತಂಡ , ತಮಗೂ ಸಹ ಇದೊಂದು ಪ್ರಯೋಗಾತ್ಮಕ ಅನುಭವವಾಗಿತ್ತು ಎಂದು ತಿಳಿಸಿತು . ಈ ಸಂದರ್ಭದಲ್ಲಿ ಮಾತನಾಡಿದ ಅಧ್ಯಯನ ತಂಡದ ಸದಸ್ಯರಾದ ಮತ್ತು ನುರಿತ ಮನಃಶಾಸ್ತ್ರಜ್ಞರಾದ ಡಾ . ಜಿತೇಂದ್ರ ನಾಗ್ಪಾಲ್ ‘ ಮುಂಬರುವ ದಿನಗಳಲ್ಲಿ ಈ ಪುಸ್ತಕಗಳು ಮಾನಸಿಕ ಆರೋಗ್ಯ ಕುರಿತ ಸಂಶೋಧನೆ ಮತ್ತು ಸಮಾಲೋಚನೆಗೆ ಮಹತ್ವದ ಸೇರ್ಪಡೆಯಾಗಿಲಿವೆ , ಏಕೆಂದರೆ , ಭಾರತದಲ್ಲಿ ಮುಂಜಾಗೃತಾ ಮಾನಸಿಕ ಆರೋಗ್ಯದ ಮೇಲೆ ಆಧರಿಸಿದ ಸರಣಿ ಪುಸ್ತಕಳು ಬಿಡುಗಡೆಗೊಂಡಿರುವುದು ಬಹಳ ಅಪರೂಪವಾಗಿದೆ ’. ಶ್ರೀಮತಿ ಮೀನಾ ಅರೋರಾ , ಲೆಫ್ಟೆನೆಂಟ್ ಕೊಲೊನೆಲ್ . ತರುಣ್ ಉಪ್ಪಲ್ , ಡಾ . ಹರ್ಷೀತಾ , ಮಿಸ್ . ರೆಖಾ ಚೌಹಾನ್ , ಮಿಸ್ . ಸೋನಿ ಸಿಧು ಮತ್ತು ಮಿಸ್ ಅಪರಾಜಿತಾ ದೀಕ್ಷಿತ್ ಸಭೆಯಲ್ಲಿ ಹಾಜರಿದ್ದ ಇತರ ಸದಸ್ಯರಾಗಿದ್ದಾರೆ


    ಎನ್ ಬಿ ಟಿ ಸಂಪಾದಕರು ಮತ್ತು ಈ ಸರಣಿಯ ಯೋಜನಾ ಮುಖ್ಯಸ್ಥರೂ ಆಗಿರುವ ಶ್ರೀ ಕುಮಾರ್ ವಿಕ್ರಮ್ ಕೂಡಾ ಲೇಖಕರಿಗೆ ಮತ್ತು ಚಿತ್ರಕಾರರಿಗೆ ಧನ್ಯವಾದ ತಿಳಿಸಿದರು ಹಾಗೂ ಲಾಕ್ ಡೌನ್ ಸಂದರ್ಭದಲ್ಲಿ ಸಾಮಾನ್ಯ ಓದುಗರಿಗಾಗಿ ಸಕಾಲದಲ್ಲಿ ಈ ಪ್ರತಿಗಳನ್ನು ಹೊರತರುವಲ್ಲಿ , ಸಂಪಾದಕೀಯ , ಕಲೆ ವಿನ್ಯಾಸ , ಮಾಹಿತಿ ತಂತ್ರಜ್ಞಾನ , ಸಾರ್ವಜನಿಕ ಸಂಪರ್ಕ , ಮಾರಾಟ ವಿಭಾಗದ 30 ಕ್ಕೂ ಹೆಚ್ಚು ಸದಸ್ಯರ ತಂಡದೊಂದಿಗೆ , ಈ ಯೋಜನೆಗಾಗಿ ಕೆಲಸ ನಿರ್ವಹಿಸಿದ ತಮ್ಮ ಅನುಭವವನ್ನು ಹಂಚಿಕೊಂಡರು . ‘ ರಾಷ್ಟ್ರೀಯ ಸಂಸ್ಥೆಯಾಗಿ ಇಂತಹ ಪುಸ್ತಕಗಳನ್ನು ಹೊರತರುವುದು ಮತ್ತು ಪ್ರಚಾರ ಅತ್ಯಂತ ಹೆಚ್ಚಿನ ಮಹತ್ವ ಪಡೆದಿದೆ . ಏಕೆಂದರೆ , ಸುವ್ಯವಸ್ಥಿತ ಮಾಹಿತಿಯನ್ನು ಪುಸ್ತಕಗಳ ರೂಪದಲ್ಲಿ ನೀಡುವುದು ಓದುಗರ ಮೇಲೆ ಚಿರಕಾಲ ಪ್ರಭಾವವನ್ನು ಉಳಿಸುತ್ತದೆ ಮತ್ತು ಈ ಉಪಕ್ರಮಗಳ ಮೂಲಕ ಮಂಡಳಿ ಇದನ್ನು ಒದಗಿಸುತ್ತಿದೆ ’. ಎಂದು ಅವರು ಒತ್ತಿ ಹೇಳಿದರು .


    ಕೊರೊನಾ ನಂತರದ ಓದುಗರ ಅವಶ್ಯಕತೆಗಾಗಿ ಎಲ್ಲ ವಯೋಮಾನದವರು ಓದಲು ಸೂಕ್ತವಾದ ಓದುವ ವಿಷಯವಸ್ತುಗಳನ್ನು ದಾಖಲಿಸುವುದು ಮತ್ತು ಒದಗಿಸುವುದಕ್ಕಾಗಿ ಎನ್ ಬಿ ಟಿ ಯಿಂದ ವಿಶೇಷವಾಗಿ ಪರಿಕಲ್ಪಿಸಲಾದ ಕೊರೊನಾ ಅಧ್ಯಯನ ಸರಣಿ ಇದಾಗಿದೆ . ಪ್ರಥಮ ಉಪ - ಸರಿಣಿಯ ಪುಸ್ತಕಗಳಲ್ಲಿ “ ಮಾನಸಿಕ – ಸಾಮಾಜಿಕ ಪರಿಣಾಮಗಳು ಹಾಗೂ ಅದನ್ನು ನಿಭಾಯಿಸುವುದು ಹೇಗೆ ” ಎಂಬುದರ ಕುರಿತಾದ ಅಧ್ಯಯನವನ್ನು ಎನ್ ಬಿ ಟಿ ರಚಿಸಿದ ಏಳು ಮನಃಶಾಸ್ತ್ರಜ್ಞರು ಮತ್ತು ಆಪ್ತ ಸಮಾಲೋಚಕರ ತಂಡದಿಂದ ಸಿದ್ಧಪಡಿಸಲಾಗಿದೆ


    ಆನ್ ಲೈನ್ ನಲ್ಲಿ , ಭಾರತೀಯ ರಾಷ್ಟ್ರೀಯ ಪುಸ್ತಕ ಮಂಡಳಿ ನಿರ್ವಹಿಸುವ ಜಾಲತಾಣಗಳು ಮತ್ತು ಇತರ ಸಾಮಾಜಿಕ ಮಾಧ್ಯಮ ಮೂಲಕ ಹರಿಬಿಡಲಾದ ಪ್ರಶ್ನಾವಳಿಗಳಿಗೆ ಬಂದ ಪ್ರತಿಕ್ರಿಯೆಗಳನ್ನು ಆಧರಿಸಿ , ಸಮಾಜದ ಏಳು ವಿಭಿನ್ನ ವಿಭಾಗಗಳ ಜನರ ವ್ಯಕ್ತಿಗತ ಸಂದರ್ಶನ , ಪ್ರಕರಣಗಳ ಅಧ್ಯಯನ ಮತ್ತು ಸಾಮಾಜಿಕ ದೃಷ್ಟಿಕೋನದ ಮೇಲೆ ಮಾಣಸಿಕ - ಸಾಮಾಜಿಕ ಪರಿಣಾಮಗಳ ವಿವಿಧ ಆಯಾಮಗಳನ್ನು ಮತ್ತು ಅಧ್ಯಯನವನ್ನು ಆಧರಿಸಿ ಈ ಶೀರ್ಷಿಕೆಗಳನ್ನು ಬಿಡುಗಡೆಮಾಡಲಾಗಿದೆ .


    27 ಮಾರ್ಚ್ ನಿಂದ 1 ಮೇ 2020 ರ ಮಧ್ಯೆ ನಡೆಸಿದ ಮತ್ತು ವಿಶ್ಲೇಷಿಸಿದ ಈ ಅಧ್ಯಯನದಿಂದ ಸೋಂಕಿನ ಭಯ ಆತಂಕದ ದೊಡ್ಡ ಮೂಲವೆಂದು ಮತ್ತು ಆರ್ಥಿಕ ಹಾಗೂ ಕೌಟುಂಬಿಕ ಸಮಸ್ಯೆಗಳಿಗೆ ಎಡೆಮಾಡಿಕೊಡುತ್ತದೆ ಎಂದೂ ತಿಳಿದುಬಂದಿದೆ . ದೈಹಿಕ ಆರೋಗ್ಯ ಮತ್ತು ಸಾಮಾಜಿಕ - ಆರ್ಥಿಕತೆಯ ಹೊಂದಾಣಿಕೆಯೊಂದಿಗೆ ಕೊರೊನಾ ನಂತರದ ಸಮಾಜ , ಮೊದಲಿನಂತಾಗಲು ಮತ್ತು ಉತ್ತಮವಾಗಿ ಹೊಂದಿಕೊಳ್ಳುವಂತೆ ಸಿದ್ಧಗೊಳಿಸಲು ‘ ರಾಷ್ಟ್ರೀಯ ಆರೋಗ್ಯ ಕಾರ್ಯಕ್ರಮದ , ಮಾನಸಿಕ ಆರೋಗ್ಯ ನಿರೋಧಕ ಅಂಶಕ್ಕೆ ಪುಷ್ಠಿ ನೀಡಲು ’ ದೀರ್ಘಾವಧಿಯ ಕಾರ್ಯತಂತ್ರವಾಗಿ ಅಧ್ಯಯನ ತಂಡ ಶಿಫಾರಸ್ಸು ಮಾಡಿದೆ . ಕೆಲವು ಸುಂದರ ಚಿತ್ರಗಳೊಂದಿಗೆ ಜೀವ ಪಡೆದ ಈ ಪುಸ್ತಕಗಳು ಸಾಂಕ್ರಾಮಿಕ ರೋಗ ಮತ್ತು ಲಾಕ್ ಡೌನ್ ನಿಂದ ಉದ್ಭವಿಸಬಹುದಾದ ಮಾನಸಿಕ ಒತ್ತಡ ಮತ್ತು ಆತಂಕವನ್ನು ನಿಭಾಯಿಸಲು ಬಹಳ ಮಹತ್ವದ ಮತ್ತು ಪ್ರಾಯೋಗಿಕ ಸಲಹೆಗಳನ್ನು ನೀಡುತ್ತವೆ .


    ಒಳಗೊಂಡ ಶಿರ್ಷಿಕೆಗಳು , ವಲ್ನರೆಬಲ್ ಇನ್ ಆಟಮ್ : ಅಂಡರ್ ಸ್ಟ್ಯಾಂಡಿಂಗ್ ದ ಎಲ್ಡರ್ಲಿ ( ಮುಖ್ಯ ಸಂಶೋಧಕರು : ಜಿತೇಂದ್ರ ನಾಗ್ಪಾಲ್ ಮತ್ತು ಅಪರಾಜಿತಾ ದೀಕ್ಷಿತ್ : ಚಿತ್ರಕಾರರು : ಅಲಾಯ್ ಘೋಶಾಲ್ ), ದಿ ಫ್ಯೂಚರ್ ಆಫ್ ಸೋಷಿಯಲ್ ಡಿಸ್ಟೆನ್ಸಿಂಗ್ : ನ್ಯೂ ಕಾರ್ಡಿನಲ್ಸ್ ಫಾರ್ ಚಿಲ್ಡ್ರೆನ್ , ಅಡೋಲಸೆಂಟ್ಸ್ ಆಂಡ್ ಯೂತ್ ( ಮುಖ್ಯ ಸಂಶೋಧಕರು : ಅಪರಾಜಿತಾ ದೀಕ್ಷಿತ್ ಮತ್ತು ರೇಖಾ ಚೌಹಾನ್ : ಚಿತ್ರಕಾರರು : ಪಾರ್ಥಾ ಸೇನ್ ಗುಪ್ತಾ ), ದಿ ಆರ್ಡಿಯಲ್ ಆಫ್ ಬಿಯಿಂಗ್ ಕೊರೊನಾ ವಾರಿಯರ್ಸ್ : ಆನ್ ಅಪ್ರೋಚ್ ಟು ಮೆಡಿಕಲ್ ಆಂಡ್ ಎಸೆನ್ಶಿಯಲ್ ಸರ್ವಿಸ್ ಪ್ರೊವೈಡರ್ಸ್ ( ಮುಖ್ಯ ಸಂಶೋಧಕರು : ಮೀನಾ ಅರೋರಾ ಮತ್ತು ಸೋನಿ ಸಿಧು , ಚಿತ್ರಕಾರರು : ಸೌಮ್ಯಾ ಶುಕ್ಲಾ ), ನ್ಯೂ ಫ್ರಾಂಟಿಯರ್ಸ್ ಅಟ್ ಹೋಂ : ಆನ್ ಅಪ್ರೋಚ್ ಟು ವುಮೆನ್ , ಮದರ್ಸ್ ಅಂಡ್ ಪೇರೆಂಟ್ಸ್ ( ಮುಖ್ಯ ಸಂಶೋಧಕರು : ತರುಣ್ ಉಪ್ಪಳ್ ಮತ್ತು ಸೋನಿ ಸಿಧು , ಚಿತ್ರಕಾರರು : ಆರ್ಯಾ ಪ್ರಹರಜ್ ), ಕಾಟ್ ಇನ್ ಕೊರೊನಾ ಕಾನ್ಫ್ಲಿಕ್ಟ್ : ಆನ್ ಅಪ್ರೋಚ್ ಟು ದಿ ವರ್ಕಿಂಗ್ ಪಾಪುಲೇಷನ್ ( ಮುಖ್ಯ ಸಂಶೋಧಕರು : ಜಿತೇಂದ್ರ ನಾಗ್ಪಾಲ್ ಮತ್ತು ತರುಣ್ ಉಪ್ಪಳ್ , ಚಿತ್ರಕಾರರು : ಫಜ್ರುದ್ದೀನ್ ), ಮೇಕಿಂಗ್ ಸೆನ್ಸ್ ಆಫ್ ಇಟ್ ಆಲ್ : ಅಂಡರ್ಸ್ಟ್ಯಾಂಡಿಂಗ್ ದಿ ಕಾರ್ನರ್ಸ್ ಆಫ್ ಪರ್ಸ್ ನ್ಸ್ ವಿತ್ ಡಿಸ್ ಎಬಿಲಿಟೀಸ್ ( ಮುಖ್ಯ ಸಂಶೋಧಕರು : ರೇಖಾ ಚೌಹಾನ್ ಮತ್ತು ಹರ್ಷೀತ , ಚಿತ್ರಕಾರರು : ವಿಕ್ಕಿ ಆರ್ಯ ) ಮತ್ತು ಏಲಿಯಿನೇಷನ್ ಅಂಡ್ ರಿಸೈಲಿಸೆನ್ಸ್ : ಅಂಡರ್ ಸ್ಟಾಂಡಿಂಗ್ ಕೊರೊನಾ ಅಫೆಕ್ಟೆಡ್ ಫ್ಯಾಮಿಲೀಸ್ ( ಮುಖ್ಯ ಸಂಶೋಧಕರು : ಹರ್ಷೀತ ಮತ್ತು ಮೀನಾ ಅರೋರಾ , ಚಿತ್ರಕಾರರು : ನೀತು ಶರ್ಮಾ ),


    ವಿಷಯದ ಕುರಿತು ಸಾರಾಂಶ ನೀಡುವ ಮತ್ತು ಪುಸ್ತಕಗಳಿಗೆ ಪೂರಕವಾದ ಏಳು ವಿಡಿಯೋಗಳನ್ನು ಸಹ ಬಿಡುಗಡೆ ಮಾಡಲಾಗಿದೆ

                                                                                   
The titles are available at : NBT Bookshop at Vasant Kunj, New Delhi               
                                                                                   
                                                                                   
ಪುಸ್ತಕಗಳು ಇಲ್ಲಿ ಲಭ್ಯ : ಎನ್ ಬಿ ಟಿ ಪುಸ್ತಕ ಮಳಿಗೆ , ವಸಂತ್ ಕುಂಜ್ , ನವದೆಹಲಿ              
                                                                                   
                                                                                   
ಎನ್ ಬಿ ಟಿ ವೆಬ್ ಸ್ಟೋರ್ / ಜಾಲ ತಾಣದ ಮಳಿಗೆ - www.nbtindia.gov.in/cssbooks              
                                                                                   
                                                                                   
ಸಂಪರ್ಕಿಸಿ : +91-8826610174                                                         
                                                                                   
                                                                                   
ಕಾರ್ಪೊರೇಟ್ ಸಾಮಾಜಿಕ ಜವಾಬ್ದಾರಿ / ಮಾನವ ಸಂಪನ್ಮೂಲಕ್ಕಾಗಿ ಬರೆಯಿರಿ : scoord@nbtindia.gov.in
                                                                                   
                                                                                   
ಅಂತಾರಾಷ್ಟ್ರೀಯ ವಿತರಣೆಗಾಗಿ ಬರೆಯಿರಿ : scoord@nbtindia.gov.in                          
                                                                                   
                                                                                   
ಅಂತಾರಾಷ್ಟ್ರೀಯ ಭಾಷಾ ಹಕ್ಕುಗಳಿಗಾಗಿ ಬರೆಯಿರಿ : nbtrightscell@gmail.com                  
                                                                                   
                                                                                   

    ***

    
    
    (Release ID: 1624410) Visitor Counter : 33
    
    
      Read this release in: Telugu , English , Marathi , Hindi , Bengali , Assamese , Punjabi , Tamil