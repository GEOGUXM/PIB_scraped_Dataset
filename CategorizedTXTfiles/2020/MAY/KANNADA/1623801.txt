      ಬುಡಕಟ್ಟು ವ್ಯವಹಾರಗಳ ಸಚಿವಾಲಯ

      “ಬುಡಕಟ್ಟು ಜೀವನೋಪಾಯಗಳು ಮತ್ತು ಸುರಕ್ಷೆ” ಕುರಿತಂತೆ ರಾಜ್ಯಗಳು/ ಕೇಂದ್ರಾಡಳಿತ ಪ್ರದೇಶಗಳ ಜೊತೆ ವೀಡಿಯೋ ಕಾನ್ಫರೆನ್ಸ್ ನಡೆಸಿದ ಬುಡಕಟ್ಟು ವ್ಯವಹಾರಗಳ ಸಚಿವ ಶ್ರೀ ಅರ್ಜುನ್ ಮುಂಡಾ
      Posted On: 12 MAY 2020 6:40PM by PIB Bengaluru


    “ ಬುಡಕಟ್ಟು ಜೀವನೋಪಾಯಗಳು ಮತ್ತು ಸುರಕ್ಷೆ ” ಕುರಿತಂತೆ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಜೊತೆ ವೀಡಿಯೋ ಕಾನ್ಫರೆನ್ಸ್ ನಡೆಸಿದ ಬುಡಕಟ್ಟು ವ್ಯವಹಾರಗಳ ಸಚಿವ ಶ್ರೀ ಅರ್ಜುನ್ ಮುಂಡಾ


    ಪರಿಷ್ಕೃತ ಬೆಂಬಲ ದರದಲ್ಲಿ ಎಂ . ಎಫ್ . ಪಿ . ಖರೀದಿಗೆ ಮುಂದಾಗಿರುವುದಕ್ಕೆ ರಾಜ್ಯಗಳಿಗೆ ಶ್ರೀ ಅರ್ಜುನ್ ಮುಂಡಾ ಅಭಿನಂದನೆ


    ವನಧನ್ ಕಾರ್ಯಕ್ರಮ ಮತ್ತು ಕೋವಿಡ್ - 19 ಹಿನ್ನೆಲೆಯಲ್ಲಿ ಮನೆಗೆ ಮರಳುತ್ತಿರುವ ಬುಡಕಟ್ಟು ವಲಸೆ ಕಾರ್ಮಿಕರು / ವಿದ್ಯಾರ್ಥಿಗಳ ವಿಷಯದಲ್ಲಿ ರಾಜ್ಯಗಳು ಕೈಗೊಂಡ ಕ್ರಮಗಳ ಬಗ್ಗೆ ಬುಡಕಟ್ಟು ವ್ಯವಹಾರ ಸಚಿವರಿಂದ ಪರಾಮರ್ಶೆ


    ಬುಡಕಟ್ಟು ವ್ಯವಹಾರಗಳ ಸಚಿವರಾದ ಶ್ರೀ ಅರ್ಜುನ್ ಮುಂಡಾ ಅವರು “ ಬುಡಕಟ್ಟು ಜೀವನೋಪಾಯಗಳು ಮತ್ತು ಸುರಕ್ಷೆ ” ಕುರಿತಂತೆ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಜೊತೆ ಹೊಸದಿಲ್ಲಿಯಲ್ಲಿಂದು ವೀಡಿಯೋ ಕಾನ್ಫರೆನ್ಸ್ ನಡೆಸಿದರು . 20 ಕ್ಕೂ ಅಧಿಕ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಮುಖ್ಯಮಂತ್ರಿಗಳು , ಉಪ ಮುಖ್ಯಮಂತ್ರಿಗಳು , ರಾಜ್ಯ ಬುಡಕಟ್ಟು ವ್ಯವಹಾರಗಳ ಸಚಿವರು ಮತ್ತು ರಾಜ್ಯಗಳ ಅರಣ್ಯ ಸಚಿವರು ಹಿರಿಯ ಅಧಿಕಾರಿಗಳೊಂದಿಗೆ ಸಭೆಯಲ್ಲಿ ಪಾಲ್ಗೊಂಡಿದ್ದರು . ಬುಡಕಟ್ಟು ವ್ಯವಹಾರಗಳ ಸಹಾಯಕ ಸಚಿವರಾದ ಶ್ರೀಮತಿ ರೇಣುಕಾ ಸಿಂಗ್ ಸರೂಟಾ ; ಬುಡಕಟ್ಟು ವ್ಯವಹಾರಗಳ ಸಚಿವಾಲಯದ ಕಾರ್ಯದರ್ಶಿ ಶ್ರೀ ದೀಪಕ್ ಖಾಂಡೇಕರ್ ; ಟ್ರೈಫೆಡ್ ಎಂ . ಡಿ . ಶ್ರೀ ಪ್ರವೀರ ಕೃಷ್ಣ ಮತ್ತು ಬುಡಕಟ್ಟು ವ್ಯವಹಾರಗಳ ಇಲಾಖೆಯ ಹಿರಿಯ ಅಧಿಕಾರಿಗಳು ಭಾಗವಹಿಸಿದ್ದರು .


    ಪಾಲ್ಗೊಂಡಿದ್ದವರನ್ನು ಉದ್ದೇಶಿಸಿ ಮಾತನಾಡಿದ ಶ್ರೀ ಅರ್ಜುನ್ ಮುಂಡಾ ಅವರು ಪರಿಷ್ಕೃತ ಎಂ . ಎಸ್ . ಪಿ . ಯಲ್ಲಿ ಕಿರು ಅರಣ್ಯ ಉತ್ಪತ್ತಿಗಳನ್ನು ಖರೀದಿಸಲು ಮುಂದಾಗುವ ಮೂಲಕ ಬುಡಕಟ್ಟು ಜೀವನೋಪಾಯವನ್ನು ಬೆಂಬಲಿಸುತ್ತಿರುವುದಕ್ಕೆ ರಾಜ್ಯಗಳನ್ನು ಅಭಿನಂದಿಸಿದರು .


    2020 ರ ಮೇ 1 ರ ಬಳಿಕ , ಎಂ . ಎಫ್ . ಪಿ . ಗಾಗಿರುವ ಎಂ . ಎಸ್ . ಪಿ . ಯನ್ನು 50 ವಸ್ತುಗಳಿಗೆ ಸಂಬಂಧಿಸಿ ಪರಿಷ್ಕರಿಸಿದ ಬಳಿಕ 17 ರಾಜ್ಯಗಳು ರೂ . 40 ಕೋಟಿಯವರೆಗೆ ವಸ್ತುಗಳನ್ನು ಖರೀದಿ ಮಾಡಿವೆ . ಇನ್ನೂ ಐದು ರಾಜ್ಯಗಳು ಈ ಪ್ರಕ್ರಿಯೆಯನ್ನು ಶೀಘ್ರವೇ ಆರಂಭಿಸಲಿವೆ . ಬುಡಕಟ್ಟು ಜನರಿಗೆ ಎಂ . ಎಫ್ . ಪಿ . ಯು ಪ್ರಮುಖ ಜೀವನೋಪಾಯವಾಗಿದ್ದು , ಬುಡಕಟ್ಟು ಜನರಿಗೆ ಅವರ ಉತ್ಪನ್ನಗಳಿಗೆ ನೈಜ ಬೆಲೆ ದೊರೆಯುವಂತೆ ಮಾಡಲು ಸರಕಾರ ಎಲ್ಲಾ ಪ್ರಯತ್ನಗಳನ್ನು ಖಾತ್ರಿಪಡಿಸುತ್ತಿದೆ ಎಂದು ಶ್ರೀ ಅರ್ಜುನ್ ಮುಂಡಾ ಹೇಳಿದರು . ಉಳಿದ ರಾಜ್ಯಗಳು ಸಾಧ್ಯವಿದ್ದಷ್ಟು ಬೇಗ ಎಂ . ಎಸ್ . ಪಿ . ಖರೀದಿಯನ್ನು ಆರಂಭಿಸುವಂತೆ ಅವರು ಮನವಿ ಮಾಡಿದರು .


    ರಾಜ್ಯಗಳಲ್ಲಿ ಪ್ರಧಾನ ಮಂತ್ರಿಗಳ ವನ್ ಧನ ಯೋಜನೆ ಕಾರ್ಯವನ್ನು ಬುಡಕಟ್ಟು ವ್ಯವಹಾರಗಳ ಸಚಿವ , ಶ್ರೀ ಅರ್ಜುನ್ ಮುಂಡಾ ಪರಾಮರ್ಶಿಸಿದರು . ಬುಡಕಟ್ಟು ಉತ್ಪನ್ನಗಳಿಗೆ ಜಾಗತಿಕ ಮಾರುಕಟ್ಟೆಯ ಸಂಪರ್ಕ ಬೇಕಾದರೆ ಮೌಲ್ಯ ವರ್ಧನೆ ಅವಶ್ಯವಾಗಿದೆ . ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರೂ ಈ ಬಗ್ಗೆ ಧೀರ್ಘ ಕಾಲೀನ ಮುಂಗಾಣ್ಕೆಯನ್ನು ಹೊಂದಿದ್ದಾರೆ . ವನಧನ ಕೇಂದ್ರಗಳು ಮತ್ತು ಮೌಲ್ಯವರ್ಧನೆಗೆ ಬೇಕಾದ ಮೂಲಸೌಕರ್ಯಗಳು ಹಾಗು ಮತ್ತು ಬುಡಕಟ್ಟು ಉತ್ಪಾದನೆಗಳ ಮಾರುಕಟ್ಟೆ ಮಾಡುವುದಕ್ಕಾಗಿ ರಾಜ್ಯಗಳಿಗೆ ಬುಡಕಟ್ಟು ವ್ಯವಹಾರಗಳ ಸಚಿವಾಲಯ ಬೆಂಬಲ ನೀಡುತ್ತದೆ ಹಾಗು ಈ ನಿಟ್ಟಿನಲ್ಲಿ ರಾಜ್ಯಗಳ ಇತರ ಯಾವುದೇ ಆವಶ್ಯಕತೆಗಳಿದ್ದರೂ ಅದನ್ನು ಈಡೇರಿಸುತ್ತದೆ ಎಂದರು . ಸಾವಯವ ಸ್ವರೂಪದ ಗ್ರಾಮೀಣ ಉತ್ಪನ್ನಗಳನ್ನು ರಾಷ್ಟ್ರೀಯ ಮತು ಅಂತಾರಾಷ್ಟ್ರೀಯ ಮಾರುಕಟ್ಟೆಗಳಿಗೆ ಕೊಂಡೊಯ್ಯಲು ಮಾರುಕಟ್ಟೆ ಸರಪಳಿಯನ್ನು ಅಭಿವೃದ್ದಿ ಮಾಡಬೇಕಾದ ಆವಶ್ಯಕತೆಯನ್ನು ಸಚಿವರು ಪ್ರಮುಖವಾಗಿ ಪ್ರಸ್ತಾಪಿಸಿದರು .


    ಕೋವಿಡ್ - 19 ಉಂಟು ಮಾಡಿರುವ ಪರಿಸ್ಥಿತಿಯಿಂದಾಗಿ ಮನೆಗಳಿಗೆ ಮರಳುತ್ತಿರುವ ಬುಡಕಟ್ಟು ವಲಸೆಗಾರರಿಗೆ ಮತ್ತು ವಿದ್ಯಾರ್ಥಿಗಳಿಗಾಗಿ ರಾಜ್ಯಗಳು ಮಾಡಿರುವ ವ್ಯವಸ್ಥೆಗಳನ್ನು ಶ್ರೀ ಅರ್ಜುನ್ ಮುಂಡಾ ಪರಾಮರ್ಶಿಸಿದರು .


    ಈ ಸಂಕೀರ್ಣ ಸಂದರ್ಭದಲ್ಲಿ ಮನೆಗಳಿಗೆ ಮರಳಿ ಬರುತ್ತಿರುವ ವಲಸೆಗಾರರಿಗೆ ಕಿರು ಅರಣ್ಯ ಉತ್ಪನ್ನಗಳಿಗೆ ನೀಡಲಾಗಿರುವ ಆದ್ಯತೆ ಮತ್ತು ವಿ . ಡಿ . ವಿ . ಕೆ . ಗಳ ಮೂಲಕ ಮಾರುಕಟ್ಟೆ ಹಾಗು ನ್ಯಾಯೋಚಿತ ಬೆಂಬಲ ಬೆಲೆಗಳು ಹೆಚ್ಚುವರಿ ಜೀವನೋಪಾಯ ಸೃಷ್ಟಿಸಲು ವರವಾಗಬಲ್ಲದು ಎಂದು ಸಚಿವರು ಹೇಳಿದರು .


    ಬುಡಕಟ್ಟು ವ್ಯವಹಾರಗಳ ಸಹಾಯಕ ಸಚಿವರಾದ ಶ್ರೀಮತಿ ರೇಣುಕಾ ಸಿಂಗ್ ಅವರು ವಿವಿಧ ರಾಜ್ಯಗಳಿಂದ ಮರಳಿ ಬರುತ್ತಿರುವ ಬುಡಕಟ್ಟು ಜನರನ್ನು ಗ್ರಾಮ ಮಟ್ಟದಲ್ಲಿ ಉದ್ಯೋಗಸ್ಥರನ್ನಾಗಿಸಲು ಸಣ್ಣ ಪ್ರಮಾಣದ ಕೈಗಾರಿಕೆಗಳನ್ನು ಸ್ಥಾಪಿಸುವ ಆವಶ್ಯಕತೆಯ ಬಗ್ಗೆ ಪ್ರಸ್ತಾಪಿಸಿದರು . ಮತ್ತು ಬುಡಕಟ್ಟು ಜನರಲ್ಲಿ ಪರಂಪರಾಗತವಾಗಿ ಬಂದಿರುವ ಸಾಂಪ್ರದಾಯಿಕ ಜ್ಞಾನದ ಪ್ರಯೋಜನವನ್ನು ಪಡೆಯುವ ಅಗತ್ಯದ ಬಗ್ಗೆಯೂ ಉಲ್ಲೇಖಿಸಿದರು .


    ವನಧನ ಕೇಂದ್ರಗಳು , ಸ್ವಸಹಾಯ ಗುಂಪುಗಳ ಮೂಲಕ ಮತ್ತು ಬುಡಕಟ್ಟು ಉತ್ಪಾದನೆಗಳ ಮಾರುಕಟ್ಟೆಗಾಗಿ ಬುಡಕಟ್ಟು ಜನರಿಗೆ ಜೀವನೋಪಾಯ ಮತ್ತು ಉದ್ಯೋಗ ಸೃಷ್ಟಿಗೆ ಸಹಾಯ ಮಾಡುತ್ತಿರುವ ಕೇಂದ್ರ ಸರಕಾರಕ್ಕೆ ವಿವಿಧ ರಾಜ್ಯಗಳು ತಮ್ಮ ಕೃತಜ್ಞತೆಯನ್ನು ವ್ಯಕ್ತಪಡಿಸಿದವು . ವನಧನ ಕೇಂದ್ರಗಳ ಮೂಲಕ ಉತ್ತಮ ಆರಂಭಿಕ ಫಲಿತಾಂಶಗಳು ಬಂದ ಬಳಿಕ ಬಹುತೇಕ ಎಲ್ಲಾ ರಾಜ್ಯಗಳೂ ತಮ್ಮ ರಾಜ್ಯಗಳಲ್ಲಿ ವನಧನ ಕೇಂದ್ರಗಳ ಸಂಖ್ಯೆಯನ್ನು ದುಪ್ಪಟ್ಟು ಮಾಡಲು ಕೋರಿಕೆ ಮಂಡಿಸಿವೆ . ಅವುಗಳು ತಮ್ಮ ರಾಜ್ಯಗಳಲ್ಲಿ ಲಭ್ಯ ಇರುವ ಕಿರು ಅರಣ್ಯ ಉತ್ಪತ್ತಿಗಳ ಪ್ರಯೋಜನ ಮತ್ತು ವೈವಿಧ್ಯತೆ ಬಗ್ಗೆ ಪ್ರಮುಖವಾಗಿ ಪ್ರಸ್ತಾಪಿಸಿವೆ ಮತ್ತು ಎಂ . ಎಸ್ . ಪಿ . ಹೆಚ್ಚಳದಿಂದ ಎಂ . ಎಫ್ . ಪಿ . ಖರೀದಿಗೆ ಹೇಗೆ ಅನುಕೂಲವಾಗಿದೆ ಎಂಬುದನ್ನೂ ಉಲ್ಲೇಖಿಸಿವೆ . ಕೋವಿಡ್ 19 ರ ಹಿನ್ನೆಲೆಯಲ್ಲಿ ಬುಡಕಟ್ಟು ಜನರು ತಯಾರಿಸಿರುವ ಸ್ಯಾನಿಟೈಸರ್ ಮತ್ತು ಮುಖಗವಸುಗಳನ್ನು ಕೆಲವು ರಾಜ್ಯಗಳು ಪ್ರದರ್ಶಿಸಿವೆ , ಮತ್ತು ಅವುಗಳನ್ನು ಸ್ಥಳೀಯ ಸಮುದಾಯಗಳಿಗೆ ಹಾಗು ರೈಲ್ವೇಯಂತಹ ಏಜೆನ್ಸಿಗಳಿಗೆ ಪೂರೈಕೆ ಮಾಡಲಾಗಿದೆ .


    ಟ್ರೈಫೆಡ್ ಆಡಳಿತ ನಿರ್ದೇಶಕ ಶ್ರೀ ಕೃಷ್ಣ ಅವರು ವನಧನ ಕೇಂದ್ರಗಳನ್ನು ಸ್ಥಾಪಿಸುವ ನಿಟ್ಟಿನಲ್ಲಿ ಒಂದೊಂದು ರಾಜ್ಯ ಮಾಡಿರುವ ಸಾಧನೆಯನ್ನು ಪ್ರದರ್ಶಿಕೆಯ ಮೂಲಕ ತಿಳಿಸಿದರು .


    ಟ್ರೈಫೆಡ್ ಆಡಳಿತ ನಿರ್ದೇಶಕ ಶ್ರೀ ಕೃಷ್ಣ ಅವರು ವನಧನ ಕೇಂದ್ರಗಳನ್ನು ಸ್ಥಾಪಿಸುವ ನಿಟ್ಟಿನಲ್ಲಿ ಒಂದೊಂದು ರಾಜ್ಯ ಮಾಡಿರುವ ಸಾಧನೆಯನ್ನು ಪ್ರದರ್ಶಿಕೆಯ ಮೂಲಕ ತಿಳಿಸಿದರು .


    ಪರಿಷ್ಕೃತ ಎಂ . ಎಸ್ . ಪಿ . ಯಲ್ಲಿ ರಾಜ್ಯಗಳು ಖರೀದಿ ಮಾಡಿದ ಎಂ . ಎಫ್ . ಪಿ .

                                                                                                           
ವಿವರಗಳು         ದಿನಾಂಕ 04/05/2020 ರಲ್ಲಿದ್ದಂತೆ  ದಿನಾಂಕ 09/05/2020 ರಲ್ಲಿದ್ದಂತೆ  ದಿನಾಂಕ 12/05/2020 ರಲ್ಲಿದ್ದಂತೆ
                                                                                                           
                                                                                                           
                                                                                                           
ರಾಜ್ಯಗಳ ಸಂಖ್ಯೆ  10 States                      10 States                      17 States                    
                                                                                                           
                                                                                                           
                10 ರಾಜ್ಯಗಳು                    10 ರಾಜ್ಯಗಳು                    17 ರಾಜ್ಯಗಳು                  
                                                                                                           
                                                                                                           
                                                                                                           
ಖರೀದಿ           ರೂ . .23.06 ಕೋಟಿ               ರೂ . . 29.07 ಕೋಟಿ              ರೂ . 40 ಕೋಟಿ                 
                                                                                                           
                                                                                                           

    ಶ್ರೀ ಪ್ರವೀರ ಕೃಷ್ಣ ಅವರು ರಾಜ್ಯಗಳ ಏಜೆನ್ಸಿಗಳು 40 ಕೋಟಿ ರೂ . ಮೌಲ್ಯದ ಎಂ . ಎಫ್ . ಪಿ . ಯನ್ನು ಖರೀದಿ ಮಾಡಿರುವುದನ್ನು ಪ್ರಕಟಿಸಿ ಇದರಿಂದ ಅರಣ್ಯ ಉತ್ಪನ್ನಗಳ ಮಾರುಕಟ್ಟೆ ದರದಲ್ಲಿ ಹೆಚ್ಚಳವಾಗಿದ್ದು , ಖಾಸಗಿ ವ್ಯಾಪಾರಸ್ಥರು ಪರಿಷ್ಕೃತ ದರದಲ್ಲಿ ಖರೀದಿ ಮಾಡಿರುವುದರಿಂದ ಹೆಚ್ಚುವರಿ 300 ಕೋ . ರೂ . ಗಳ ಪ್ರಯೋಜನ ಬುಡಕಟ್ಟು ಜನರಿಗಾಗಿದೆ ಎಂದರು .


    1205 ವನ್ ಧನ ಕೇಂದ್ರಗಳನ್ನು ರಾಜ್ಯಗಳಲ್ಲಿ ಸ್ಥಾಪಿಸಲಾಗಿದೆ , ಮತ್ತು 18075 ಸ್ವ ಸಹಾಯ ಗುಂಪುಗಳ ಮೂಲಕ 3.75 ಲಕ್ಷ ಫಲಾನುಭವಿಗಳಿಗೆ ಪ್ರಯೋಜನವಾಗಿದೆ . ಇಂದಿನವರೆಗೆ ವಿ . ಡಿ . ವಿ . ಕೆ . ಗಳನ್ನು ಸ್ಥಾಪಿಸಲು 166 ಕೋ . ರೂ . ಗಳನ್ನು ಮಂಜೂರು ಮಾಡಲಾಗಿದೆ .


    ***

    
    
    (Release ID: 1623801) Visitor Counter : 15
    
    
      Read this release in: English , Tamil , Telugu , Bengali , Odia , Urdu , Hindi , Punjabi