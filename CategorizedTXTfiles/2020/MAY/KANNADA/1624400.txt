      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಕೋವಿಡ್-19 ಎದುರಿಸಲು ವಿಜ್ಞಾನಿಗಳಿಂದ ಸಂಚಾರಿ ಒಳಾಂಗಣ ಸೋಂಕು ನಿವಾರಕ ಸಿಂಪಡಣಾಯಂತ್ರ ಅಭಿವೃದ್ಧಿ
      Posted On: 16 MAY 2020 11:57AM by PIB Bengaluru


    ಕೋವಿಡ್ - 19 ಎದುರಿಸಲು ವಿಜ್ಞಾನಿಗಳಿಂದ ಸಂಚಾರಿ ಒಳಾಂಗಣ ಸೋಂಕು ನಿವಾರಕ ಸಿಂಪಡಣಾಯಂತ್ರ ಅಭಿವೃದ್ಧಿ


    ಈ ಸಿಂಪಡಣಾಯಂತ್ರಗಳು ಧೂಳು ತೆಗೆಯುವ ಅಂಶಗಳು ಮತ್ತು ವಿಸ್ತರಿಸಬಹುದಾದ ತೋಳನ್ನು ಹೊಂದಿದ್ದು , ಅದು ಗುಪ್ತ ಪ್ರದೇಶಗಳನ್ನು ತಲುಪಿ ಸಮಗ್ರವಾಗಿ ಶುಚಿಗೊಳಿಸಲು ನೆರವಾಗುತ್ತವೆ


    ಸದ್ಯದ ಕೋವಿಡ್ - 19 ಬಿಕ್ಕಟ್ಟಿನ ನಂತರವೂ ಈ ತಂತ್ರಜ್ಞಾನ ಪ್ರಸ್ತುತವಾಗಲಿದೆ


    ದುರ್ಗಾಪುರದ ಸಿಎಸ್ ಐ ಆರ್ – ಕೇಂದ್ರೀಯ ಮೆಕ್ಯಾನಿಕಲ್ ಇಂಜಿನಿಯರಿಂಗ್ ಸಂಶೋಧನಾ ಸಂಸ್ಥೆ ( ಸಿಎಂಇಆರ್ ಐ ) ವಿಜ್ಞಾನಿಗಳು ಎರಡು ಸಂಚಾರಿ ಒಳಾಂಗಣ ಸೋಂಕು ನಿವಾರಕಾ ಸಿಂಪಡಣಾ ಯಂತ್ರಗಳ ( ಸ್ಪ್ರೇಯರ್ ) ಘಟಕಗಳನ್ನು ಅಭಿವೃದ್ಧಿಪಡಿಸಿದ್ದಾರೆ . ಈ ಘಟಕಗಳನ್ನು ಶುಚಿಗೊಳಿಸಲು ಮತ್ತು ವೈರಾಣುಗಳ ವಿರುದ್ಧ ಸೋಂಕು ನಿವಾರಣೆಗೆ ವಿಶೇಷವಾಗಿ ಆಸ್ಪತ್ರೆಗಳಲ್ಲಿ ಪರಿಣಾಮಕಾರಿಯಾಗಿ ಬಳಸಬಹುದು .


    ಬ್ಯಾಟರಿ ಆಧಾರಿತ ಸೋಂಕು ನಿವಾರಕಾ ಸಿಂಪಡಣಾ ಯಂತ್ರ ( ಬಿಪಿಡಿಎಸ್ ) ಮತ್ತು ನ್ಯುಮ್ಯಾಟಿಕಲ್ ಆಪರೇಟೆಡ್ ಮೊಬೈಲ್ ಇಂಡೋರ್ ಡಿಸ್ಇನ್ಫೆಕ್ಷನ್ ( ಪಿಒಎಂಐಡಿ ) ಎಂದು ಈ ಘಟಕಗಳನ್ನು ಕರೆಯಲಾಗುತ್ತಿದ್ದು , ಇವುಗಳನ್ನು ಪದೇ ಪದೇ ಬಳಸಬಹುದಾದಂತಹ ನೆಲದ ಮೇಲೆ ಸೋಂಕು ನಿವಾರಕಗೊಳಿಸಲು ಮತ್ತು ಶುಚಿಗೊಳಿಸಲು ಉಪಯೋಗಿಸಬಹುದು ಹಾಗೂ ಟೇಬಲ್ , ಡೋರ್ ನಾಬ್ಸ್ , ದೀಪದ ಸ್ವಿಚ್ಚುಗಳು , ಕೌಂಟರ್ ಟಾಪ್ ಗಳು , ಹ್ಯಾಂಡಲ್ , ಡೆಸ್ಕ್ , ಫೋನ್ , ಕೀಬೋರ್ಡ್ , ಶೌಚಾಲಯ , ನಲ್ಲಿಗಳು , ಸಿಂಕ್ ಮತ್ತು ಕಾರ್ಡ್ ಬೋರ್ಡ್ ಗಳನ್ನು ಶುಚಿ ಮತ್ತು ಸೋಂಕು ನಿವಾರಣೆ ಸಿಂಪಡಿಸಬಹುದಾಗಿದೆ . ಈ ಸೋಂಕು ನಿವಾರಕ ಘಟಕಗಳನ್ನು ನಿರಂತರವಾಗಿ ಬಳಕೆ ಮಾಡಬಹುದಾಗಿದ್ದು , ಇದರಿಂದ ಸೋಂಕಿತ ವ್ಯಕ್ತಿ ಏನಾದರು ಬಂದು ಇವುಗಳನ್ನು ಮುಟ್ಟಿದ್ದರೆ ಅಂತಹ ಸಂದರ್ಭಗಳಲ್ಲಿ ಕೊರೊನಾ ಸೋಂಕು ಜನರಿಗೆ ಹರಡುವ ಅಪಾಯವನ್ನು ತಗ್ಗಿಸುತ್ತದೆ .


    ಬಿಪಿಡಿಎಸ್ ಮತ್ತು ಪಿಒಎಂಐಡಿ ಎರಡು ಸಿಂಪಡಣಾ ವ್ಯವಸ್ಥೆಗಳನ್ನು ಎರಡು ಹಂತಗಳ ಸಿಂಪಡಣಾ ಘಟಕಗಳನ್ನಾಗಿ ವಿನ್ಯಾಸಗೊಳಿಸಲಾಗಿದ್ದು , ಪ್ರತ್ಯೇಕ ಟ್ಯಾಂಕ್ ಗಳನ್ನು ಹೊಂದಿದ್ದು , ಒಳಾಂಗಣದಲ್ಲಿ ಶುಚಿಗೊಳಿಸಲು ಹಾಗೂ ಸೋಂಕು ನಿವಾರಕ ಸಿಂಪಡಿಸಲು ನೆರವಾಗಲಿದೆ . ಕೆಳ ಹಾಗೂ ಮೇಲ್ಭಾಗದ ಸರಳವಾದ ನಾಝಲ್ ಸೆಟ್ ಗಳಿಂದ ಅವುಗಳು ಕಾರ್ಯನಿರ್ವಹಿಸಲಿವೆ ಅಲ್ಲದೆ ದೊಡ್ಡ ಪ್ರದೇಶಗಳಲ್ಲಿ ಮತ್ತು ಭಾರೀ ಪ್ರಮಾಣದ ಬಳಕೆಗೆ ಸೋಂಕು ನಿವಾರಕ ಸ್ಪ್ರೇಯರ್ ನ ಕೈಗಾರಿಕಾ -------- ಕೂಡ ಇದೆ .


    ಪಿಒಎಂಐಡಿ ಸಂಚಾರಿ ಒಳಾಂಗಣ ಸೋಂಕು ನಿವಾರಕ ಘಟಕವನ್ನು ಉಕ್ಕಿನ ಸರಳುಗಳನ್ನು ಮೌಂಟ್ ಮಾಡಿ , ನಾಲ್ಕು ಚಕ್ರಗಳ ಮೇಲೆ ಸಿದ್ಧಪಡಿಸಲಾಗಿದೆ . ಈ ವ್ಯವಸ್ಥೆಯಲ್ಲಿ ಕಂಪ್ರಸರ್ ಗಳು , ಪೈಪಿಂಗ್ ಮತ್ತು ಫಿಟ್ಟಿಂಗ್ ಹಾಗೂ ಸಿಂಪಡಣಾ ನಳಿಕೆಗಳು ( ಸ್ಪ್ರೇ ನಾಝಲ್ ) ಗಳಿರುತ್ತವೆ . ಕೈಯಿಂದ ಹಿಡಿದುಕೊಳ್ಳಬಹುದಾದ ಸುಲಭವಾಗಿ ತಿರುಗುವ ಸಿಂಪಡಣಾ ತೋಳನ್ನು ಅಗತ್ಯಕ್ಕೆ ತಕ್ಕಂತೆ ಯಾವುದೇ ದಿಕ್ಕಿನಲ್ಲಿ ಬಳಸಬಹುದು . ಪೊಮಿಡ್ ಘಟಕದಲ್ಲಿ ಎರಡು ಸಂಗ್ರಹ ಟ್ಯಾಂಕ್ ಗಳಿದ್ದು , ಎರಡು ತಲಾ 10 ಲೀಟರ್ ಸಾಮರ್ಥ್ಯವನ್ನು ಹೊಂದಿವೆ . ಬಿಪಿಡಿಎಸ್ ಘಟಕ , ಕಾರ್ಡ್ ಲೆಸ್ ಮಿಷನ್ ಜೊತೆ ಎರಡು ನಳಿಕೆ ಸಿಂಪಡಣಾ ವ್ಯವಸ್ಥೆಗಳನ್ನು ಹೊಂದಿದ್ದು ಮತ್ತು ವಿಸ್ತರಿಸಬಹುದಾದ ತೋಳಿನ ಸಿಂಪಡಣಾ ಘಟಕವನ್ನು ಹೊಂದಿದೆ . ಇದು 20 ಲೀಟರ್ ಸಂಗ್ರಹ ಸಾಮರ್ಥ್ಯ ಹೊಂದಿದ್ದು , ಒಮ್ಮೆ ಚಾರ್ಜ್ ಮಾಡಿದರೆ ನಾಲ್ಕು ಗಂಟೆಗಳು ನಿರಂತರವಾಗಿ ಕಾರ್ಯನಿರ್ವಹಿಸಲಿವೆ . ಈ ವ್ಯವಸ್ಥೆಯ ಒಟ್ಟು ತೂಕ 25 ಕೆ . ಜಿ .( ಖಾಲಿ ಟ್ಯಾಂಕ್ ).


    “ ಮಾರುಕಟ್ಟೆಯಲ್ಲಿ ಲಭ್ಯವಿರುವ ಬಹುತೇಕ ಸೋಂಕು ನಿವಾರಣಾ ಸಿಂಪಡಣಾ ಯಂತ್ರಗಳು ಒಂದು ಶುಚಿಗೊಳಿಸವುದು ಅಥವಾ ಸೋಂಕು ನಿವಾರಿಸುವುದಾಗಿದ್ದು , ಅವುಗಳಲ್ಲಿ ದ್ರವವನ್ನು ಸಂಗ್ರಹಿಸಲು ಒಂದೇ ಛೇಂಬರ್ ಇರುತ್ತದೆ , ಅವುಗಳೆಲ್ಲಾ ಪಂಪ್ ಆಧಾರಿತವಾಗಿದೆ . ಪಂಪ್ ಸ್ಪ್ರೇಯರ್ ನಿಂದ ಹೊರಬರುವ ಹನಿಗಳು ಗಾತ್ರದಲ್ಲಿ ದೊಡ್ಡದಾಗಿರುತ್ತವೆ ಮತ್ತು ನೆಲದ ಮೇಲೆ ಅವುಗಳ ಪರಿಣಾಮ ಕಡಿಮೆಯಾಗಿರುತ್ತದೆ . ಆದರೆ ಸಿಎಸ್ ಐಆರ್ – ಸಿಎಂಇಆರ್ ಐ ಅಭಿವೃದ್ಧಿಪಡಿಸಿರುವ ಒಳಾಂಗಣ ಸಿಂಪಡಣಾ ವ್ಯವಸ್ಥೆಯಲ್ಲಿ ಶೇಖರಣೆಗೆ ಎರಡು ಛೇಂಬರ್ ಗಳಿರುತ್ತವೆ ಮತ್ತು ಸೋಂಕು ನಿವಾರಕ ಹಾಗೂ ಶುಚಿಗೊಳಿಸುವ ಎರಡು ಕಾರ್ಯಗಳನ್ನು ಮಾಡಲಿವೆ . ಅವುಗಳ ನಳಿಕೆ ( ನಾಝೆಲ್ ) ವಿನ್ಯಾಸ ಉತ್ತಮವಾಗಿದೆ . ನಳಿಕೆ ವ್ಯವಸ್ಥೆ ಉತ್ತಮವಾಗಿದೆ ಮತ್ತು ಹನಿಗಳ ಗಾತ್ರ ಚಿಕ್ಕದಾಗಿರುತ್ತದೆ . ಹಾಗಾಗಿ ನಿರ್ದಿಷ್ಟ ದ್ರವದ ಗಾತ್ರದೊಂದಿಗೆ ಹೆಚ್ಚಿನ ಪ್ರದೇಶವನ್ನು ಈ ಸೋಂಕು ನಿವಾರಕ ಸಿಂಪಡಣಾ ಯಂತ್ರದಿಂದ ತಲುಪಲು ಸಾಧ್ಯ ” ಎಂದು ಸಿಎಸ್ ಐಆರ್ – ಸಿಎಂಇಆರ್ ಐನ ನಿರ್ದೇಶಕ ಪ್ರೊ . ಹರೀಶ್ ಹಿರಾನಿ ತಿಳಿಸಿದ್ದಾರೆ .


    “ ಸೋಂಕು ನಿವಾರಕದ ಕಣಗಳ ಗಾತ್ರ ಮತ್ತು ಸಂಖ್ಯೆ ಎರಡೂ ಕೂಡ ಪ್ರಮುಖ ಮಾನದಂಡಗಳಾಗಿದ್ದು , ಅವುಗಳು ಸೋಂಕು ನಿವಾರಕ ಸಿಂಪಡಣೆಯ ಪರಿಣಾಮವನ್ನು ನಿರ್ಧರಿಸುತ್ತವೆ . ಕೋವಿಡ್ - 19 ಹರಡದಂತೆ ತಡೆಯುವ ಪರಿಣಾಮಕಾರಿ ತಂತ್ರಜ್ಞಾನ ಅಭಿವೃದ್ಧಿಗೆ ಸಿಎಸ್ ಐಆರ್ – ಸಿಎಂಇಆರ್ ಐ ನಿರಂತರವಾಗಿ ಗಮನಹರಿಸುತ್ತಿದೆ . ಮುಂದಿನ ಹಂತದಲ್ಲಿ 360 ಡಿಗ್ರಿ ವ್ಯಾಪ್ತಿಯ ಸೋಂಕು ನಿವಾರಕಯಂತ್ರ ಅಭಿವೃದ್ಧಿಗೊಳಿಸುವ ಗುರಿ ಹೊಂದಲಾಗಿದೆ . ಅವುಗಳನ್ನು ಶುಚಿಗೊಳಿಸುವ ಸಿಂಪಡಣಾ ಯಂತ್ರಗಳನ್ನಾಗಿ ರೂಪಿಸಿ , ಅವುಗಳನ್ನು ಶಾಲೆಗಳಲ್ಲಿ ಮತ್ತು ಮನೆಗಳಲ್ಲಿ ಬಳಕೆ ಮಾಡಬಹುದಾಗಿದೆ ” ಪ್ರೊ . ಹರೀಶ್ ಹಿರಾನಿ ಹೇಳಿದರು .


    ಈ ಸಿಂಪಡಣಾ ಯಂತ್ರಗಳು ಸ್ವಚ್ಛಗೊಳಿಸಬಹುದಾದ ಅಂಶಗಳು ಹಾಗೂ ವಿಸ್ತರಿಸಬಹುದಾದ ತೋಳನ್ನು ಹೊಂದಿರಲಿದ್ದು , ಅವು ಗುಪ್ತ ಪ್ರದೇಶಗಳಿಗೆ ಸುಲಭವಾಗಿ ತಲುಪಲಿದೆ ಮತ್ತು ಸಮಗ್ರವಾಗಿ ಶುಚಿಗೊಳಿಸಲಿದೆ . ಸದ್ಯದ ಕೋವಿಡ್ - 19 ಬಿಕ್ಕಟ್ಟಿನ ನಂತರವೂ ಈ ತಂತ್ರಜ್ಞಾನದ ಪ್ರಸ್ತುತತೆ ಇರುತ್ತದೆ . ಏಕೆಂದರೆ ವೈರಾಣುಗಳು ಮುಂದುವರಿಯಲಿದ್ದು , ಜ್ವರದಂತಹ ಹಲವು ಬಗೆಯ ಪ್ರಕರಣಗಳು ಜಾಗತಿಕವಾಗಿ ಪ್ರತಿ ವರ್ಷ ಹರಡುವ ಸಾಧ್ಯತೆಗಳಿರುತ್ತವೆ . ಆದ್ದರಿಂದ ಪ್ರೊ . ಹರೀಶ್ ಹಿರಾನಿ ಅವರು , ಈ ತಂತ್ರಜ್ಞಾನದಲ್ಲಿ ಹೂಡಿಕೆ ಮಾಡಲು ಮುಂದಾಗುವಂತೆ ದೇಶದ ಎಂಎಸ್ಎಂಇಗಳಿಗೆ ಕರೆ ನೀಡಿದರು ಹಾಗೂ ಭವಿಷ್ಯದಲ್ಲಿ ಶುಚಿತ್ವ ಮತ್ತು ಆರೋಗ್ಯ ರಕ್ಷಣಾ ಉಪಕರಣಗಳ ಬೇಡಿಕೆಯನ್ನು ಗಮನದಲ್ಲಿರಿಸಿಕೊಳ್ಳಬೇಕು ಎಂದರು . ಬಿಪಿಡಿಎಸ್ ನ ತಂತ್ರಜ್ಞಾನವನ್ನು ಪವರ್ ಟೆಕ್ ಮೈನಿಂಗ್ ಪ್ರೈವೇಟ್ ಲಿಮಿಟೆಡ್ ಗೆ ವಾಣಿಜ್ಯ ಉದ್ದೇಶಕ್ಕಾಗಿ ಅದೇ ದಿನ ವರ್ಗಾಯಿಸಲಾಗಿದೆ .


    ***

    
    
    (Release ID: 1624400) Visitor Counter : 23
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Odia , Tamil , Telugu