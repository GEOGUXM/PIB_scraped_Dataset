      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್ -19 ಹೊಸ ಮಾಹಿತಿ
      Posted On: 30 MAY 2020 5:14PM by PIB Bengaluru


    ಕೋವಿಡ್ - 19 ಹೊಸ ಮಾಹಿತಿ


    24 ಗಂಟೆಗಳಲ್ಲಿ , ಒಟ್ಟು 11,264 ಕೊವಿಡ್ - 19 ರೋಗಿಗಳನ್ನು ಗುಣಪಡಿಸಲಾಗಿದೆ


    ಚೇತರಿಕೆಯ ಪ್ರಮಾಣವು 47.40% ಏರಿದ್ದು , 24 ಗಂಟೆಗಳಲ್ಲಿ 4.51% ರಷ್ಟು ಹೆಚ್ಚಳ


    ಸಕ್ರಿಯ ರೋಗಿಗಳ ಸಂಖ್ಯೆಯು 89,987 ರಿಂದ 86,422 ಕ್ಕೆ ಇಳಿದಿದೆ


    ನಿನ್ನೆ , 1,26,842 ಮಾದರಿಗಳ ಪರೀ ಕ್ಷೆ


    ಕಳೆದ 24 ಗಂಟೆಗಳಲ್ಲಿ ಒಟ್ಟು 11,264 ಕೋವಿಡ್ - 19 ರೋಗಿಗಳನ್ನು ಗುಣಪಡಿಸಲಾಗಿದೆ . ಇದು ಒಂದು ದಿನದಲ್ಲಿ ದಾಖಲಾದ ಅತಿ ಹೆಚ್ಚು ಚೇತರಿಸಿಕೊಂಡ ರೋಗಿಗಳ ಸಂಖ್ಯೆಯಾಗಿದೆ . ಹೀಗಾಗಿ , ಈವರೆಗೆ ಒಟ್ಟು 82,369 ರೋಗಿಗಳನ್ನು ಕೋವಿಡ್ - 19 ರಿಂದ ಗುಣಪಡಿಸಲಾಗಿದೆ .


    ಇದು ಕೋವಿಡ್ - 19 ರೋಗಿಗಳಲ್ಲಿ 47.40% ನಷ್ಟು ಚೇತರಿಕೆಯ ಪ್ರಮಾಣಕ್ಕೆ ಕಾರಣವಾಗಿದೆ , ಹಿಂದಿನ ದಿನದ ಚೇತರಿಕೆಯ ಪ್ರಮಾಣದ 42.89% ರಿಂದ ಚೇತರಿಕೆ ಪ್ರಮಾಣದಲ್ಲಿ 4.51% ರಷ್ಟು ಹೆಚ್ಚಾಗಿದೆ .


    ಚೇತರಿಸಿಕೊಂಡ ರೋಗಿಗಳ ಸಂಖ್ಯೆಯಿಂದಾಗಿ , ಸಕ್ರಿಯ ರೋಗಿಗಳ ಸಂಖ್ಯೆಯು ಮೇ 29 ರಂತೆ 89,987 ರೋಗಿಗಳಿಂದ ಪ್ರಸ್ತುತ 86,422 ಸಕ್ರಿಯ ಪ್ರಕರಣಗಳಿಗೆ ಇಳಿದಿದೆ . ಎಲ್ಲಾ ಸಕ್ರಿಯ ಪ್ರಕರಣಗಳು ಸಕ್ರಿಯ ವೈದ್ಯಕೀಯ ಮೇಲ್ವಿಚಾರಣೆಯಲ್ಲಿವೆ .


    30 ಮೇ 2020 ರಂತೆ , ಕಳೆದ 14 ದಿನಗಳಲ್ಲಿ ದ್ವಿಗುಣಗೊಳ್ಳುವ ಸಮಯವು 13.3 ಆಗಿದ್ದು , ಕಳೆದ ಮೂರು ದಿನಗಳಲ್ಲಿ ಇದು 15.4 ಕ್ಕೆ ಸುಧಾರಿಸಿದೆ . ಸಾವಿನ ಪ್ರಮಾಣವು 2.86% ರಷ್ಟಾಗಿದೆ . 29 ಮೇ 2020 ರ ಹೊತ್ತಿಗೆ , ಐಸಿಯುನಲ್ಲಿ 2.55% ಸಕ್ರಿಯ ಕೋವಿಡ್ - 19 ರೋಗಿಗಳು , ವೆಂಟಿಲೇಟರ್ ‌ ಗಳಲ್ಲಿ 0.48% ಮತ್ತು ಆಮ್ಲಜನಕದ ಆಸರೆಯಲ್ಲಿ 1.96% ರೋಗಿಗಳಿದ್ದಾರೆ . 462 ಸರ್ಕಾರಿ ಪ್ರಯೋಗಾಲಯಗಳು ಮತ್ತು 200 ಖಾಸಗಿ ಪ್ರಯೋಗಾಲಯಗಳ ಮೂಲಕ ದೇಶದಲ್ಲಿ ಪರೀಕ್ಷಾ ಸಾಮರ್ಥ್ಯ ಹೆಚ್ಚಾಗಿದೆ . ಒಟ್ಟಾರೆಯಾಗಿ , ಕೋವಿಡ್ - 19 ಗಾಗಿ ಇದುವರೆಗೆ 36,12,242 ಪರೀಕ್ಷೆಗಳನ್ನು ಮಾಡಲಾಗಿದ್ದು , 1,26,842 ಮಾದರಿಗಳನ್ನು ನಿನ್ನೆ ಪರೀಕ್ಷಿಸಲಾಗಿದೆ .


    ಕೋವಿಡ್ - 19 ರ ನಿರ್ವಹಣೆಗಾಗಿ ದೇಶದ ಆರೋಗ್ಯ ಮೂಲಸೌಕರ್ಯಕ್ಕೆ ಸಂಬಂಧಿಸಿದಂತೆ , ಈಗಿನಂತೆ , 1,58,908 ಪ್ರತ್ಯೇಕ ಹಾಸಿಗೆಗಳು , 20,608 ಐಸಿಯು ಹಾಸಿಗೆಗಳು ಮತ್ತು 69,384 ಆಮ್ಲಜನಕ ಸೌಲಭ್ಯ ಹೊಂದಿರುವ ಹಾಸಿಗೆಗಳನ್ನು ಹೊಂದಿರುವ 942 ಮೀಸಲಾದ ಕೋವಿಡ್ ಆಸ್ಪತ್ರೆಗಳು ಲಭ್ಯವಿದೆ . 1,33,678 ಪ್ರತ್ಯೇಕ ಹಾಸಿಗೆಗಳೊಂದಿಗೆ 2,380 ಮೀಸಲಾದ ಕೋವಿಡ್ ಆರೋಗ್ಯ ಕೇಂದ್ರಗಳು ; 10,916 ಐಸಿಯು ಹಾಸಿಗೆಗಳು ಮತ್ತು 45,750 ಆಕ್ಸಿಜನ್ ಸೌಲಭ್ಯವಿರುವ ಹಾಸಿಗೆಗಳನ್ನು ಕಾರ್ಯಗತಗೊಳಿಸಲಾಗಿದೆ . ದೇಶದಲ್ಲಿ ಕೋವಿಡ್ - 19 ಅನ್ನು ಎದುರಿಸಲು 10,541 ಸಂಪರ್ಕತಡೆ ಕೇಂದ್ರಗಳು ಮತ್ತು 6,64,330 ಹಾಸಿಗೆಗಳನ್ನು ಹೊಂದಿರುವ 7,304 ಕೋವಿಡ್ ಆರೈಕೆ ಕೇಂದ್ರಗಳು ಈಗ ಲಭ್ಯವಿದೆ . ಕೇಂದ್ರವು 119.88 ಲಕ್ಷ ಎನ್ 95 ಮುಖಗವಸುಗಳು ಮತ್ತು 96.14 ಲಕ್ಷ ವೈಯಕ್ತಿಕ ರಕ್ಷಣಾ ಸಾಧನಗಳನ್ನು ( ಪಿಪಿಇ ) ರಾಜ್ಯಗಳು , ಕೇಂದ್ರಾಡಳಿತ ಪ್ರದೇಶಗಳು ಮತ್ತು ಕೇಂದ್ರ ಸಂಸ್ಥೆಗಳಿಗೆ ಒದಗಿಸಿದೆ .


    ಕೋವಿಡ್ - 19 ರ ಹೊಸ ಸಾಮಾನ್ಯಜೀವನದೊಂದಿಗೆ ಬದುಕುವಾಗ ಎಲ್ಲಾ ಮುನ್ನೆಚ್ಚರಿಕೆಗಳನ್ನು ತೆಗೆದುಕೊಳ್ಳಬೇಕು ಎಂದು ಪುನರುಚ್ಚರಿಸಲಾಗಿದೆ . ಸಾರ್ವಜನಿಕ ಸ್ಥಳಗಳು ಮತ್ತು ಕೆಲಸದ ಸ್ಥಳಗಳಲ್ಲಿ ದೈಹಿಕ ಅಂತರದ ಎಲ್ಲಾ ಮಾರ್ಗಸೂಚಿಗಳನ್ನು ಅನುಸರಿಸುವುದು ಕಡ್ಡಾಯವಾಗಿದೆ ; ಆಗಾಗ್ಗೆ ಕೈ ತೊಳೆಯುವುದು ಮತ್ತು ಉಸಿರಾಟದ ನೈರ್ಮಲ್ಯ ಸೇರಿದಂತೆ ಕೈಗಳ ನೈರ್ಮಲ್ಯವನ್ನು ಕಾಪಾಡಿಕೊಳ್ಳಬೇಕಾಗುತ್ತದೆ ; ಮುಖಗವಸು ಅಥವಾ ಮುಖದ ಕವರ್ ‌ ಗಳನ್ನು ಸಾರ್ವಜನಿಕ ಸ್ಥಳಗಳಲ್ಲಿ ಬಳಸಬೇಕಾಗುತ್ತದೆ ; ಮತ್ತು ಕೆಮ್ಮು / ಉಸಿರಾಟದ ಶಿಷ್ಟಾಚಾರಗಳನ್ನು ಅನುಸರಿಸಬೇಕು . ಪರಿಸ್ಥಿತಿಯನ್ನು ಮತ್ತು ಲಾಕ್ ‌ ಡೌನ್ ಪರಿಸ್ಥಿತಿಯ ಸಡಿಲಿಕೆಯನ್ನು ಲಘುವಾಗಿ ಪರಿಗಣಿಸದೆ ಎಲ್ಲರೂ ಸರಿಯಾದ ಕಾಳಜಿಯನ್ನು ವಹಿಸಿಕೊಂಡಾಗ ಮಾತ್ರ ಕೋವಿಡ್ - 19 ರ ನಿರ್ವಹಣೆ ಸಾಧ್ಯ ಎಂದು ಅತಿ ಮುಖ್ಯವಾಗಿ ಹೇಳಲಾಗಿದೆ .


    ಕೋವಿಡ್ - 19 ಕ್ಕೆ ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಎಲ್ಲಾ ಅಧಿಕೃತ ಮತ್ತು ಹೊಸ ಮಾಹಿತಿಗಾಗಿ ದಯವಿಟ್ಟು ಇಲಾಖೆಯ ಈ ಜಾಲತಾಣಕ್ಕೆ ನಿಯಮಿತವಾಗಿ ಭೇಟಿ ನೀಡಿರಿ : https://www.mohfw.gov.in


    ಕೋವಿಡ್ - 19 ಕ್ಕೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technquery.covid19@gov.in , ಇತರ ಪ್ರಶ್ನೆಗಳನ್ನು ಕೇಳಲು ncov2019@gov.in ಗೆ ಇಮೇಲ್ ಮಾಡಬಹುದು ಮತ್ರು @CovidIndiaSeva ಗೆ ಟ್ವೀಟ್ ಮಾಡಬಹುದು .


    ಕೋವಿಡ್ - 19 ಬಗ್ಗೆ ಯಾವುದೇ ಪ್ರಶ್ನೆಗಳಿದ್ದಲ್ಲಿ , ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯ ಸಹಾಯವಾಣಿ ಸಂಖ್ಯೆ .: + 91-11-23978046 ಅಥವಾ 1075 ( ಟೋಲ್ - ಫ್ರೀ ). ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್ - 19 ಕ್ಕೆ ಸಂಬಂಧಿಸಿದ ಸಹಾಯವಾಣಿ ಸಂಖ್ಯೆಗಳ ಪಟ್ಟಿ https://www.mohfw.gov.in/pdf/coronvavirushelplinenumber.pdf ನಲ್ಲಿಯೂ ಲಭ್ಯವಿದೆ .


    ***

    
    
    (Release ID: 1628057) Visitor Counter : 13
    
    
      Read this release in: Punjabi , English , Urdu , Marathi , Hindi , Assamese , Manipuri , Gujarati , Odia , Tamil , Telugu , Malayalam