      ಪ್ರಧಾನ ಮಂತ್ರಿಯವರ ಕಛೇರಿ

      ಕೋವಿಡ್ -19 ವಿರುದ್ದ ಹೋರಾಟಕ್ಕೆ ಪಿ.ಎಂ. ಕೇರ್ಸ್ ನಿಧಿ ಟ್ರಸ್ಟ್ ನಿಂದ 3100 ಕೋ.ರೂ. ಮಂಜೂರು
      Posted On: 13 MAY 2020 8:23PM by PIB Bengaluru


    ಕೋವಿಡ್ - 19 ವಿರುದ್ದ ಹೋರಾಟಕ್ಕೆ ಪಿ . ಎಂ . ಕೇರ್ಸ್ ನಿಧಿ ಟ್ರಸ್ಟ್ ನಿಂ ದ 3100 ಕೋ . ರೂ . ಮಂಜೂರು


    ಪಿ . ಎಂ . ಕೇರ್ಸ್ ( ತುರ್ತು ಪರಿಸ್ಥಿತಿಗಳಲ್ಲಿ ಪ್ರಧಾನ ಮಂತ್ರಿ ಅವರ ನಾಗರಿಕ ನೆರವು ಮತ್ತು ಪರಿಹಾರ ) ನಿಧಿ ಟ್ರಸ್ಟ್ ಇಂದು ಕೋವಿಡ್ - 19 ರ ವಿರುದ್ದ ಹೋರಾಡಲು 3100 ಕೋ . ರೂ . ಗಳನ್ನು ಮಂಜೂರು ಮಾಡಲು ನಿರ್ಧರಿಸಿತು . ಒಟ್ಟು 3100 ಕೋ . ರೂ . ಗಳಲ್ಲಿ 2000 ಕೋ . ರೂ . ಗಳನ್ನು ವೆಂಟಿಲೇಟರುಗಳ ಖರೀದಿಗೆ , 1000 ಕೋ . ರೂ . ಗಳನ್ನು ವಲಸೆ ಕಾರ್ಮಿಕರ ಕಾಳಜಿಗಾಗಿ ಬಳಸಲು ಮತ್ತು 100 ಕೋ . ರೂ . ಗಳನ್ನು ಲಸಿಕೆ ಅಭಿವೃದ್ದಿಗಾಗಿ ಬೆಂಬಲವಾಗಿ ನೀಡಲು ಮೀಸಲಿಡಲಾಗಿದೆ .


    ಟ್ರಸ್ಟನ್ನು 2020 ರ ಮಾರ್ಚ್ 27 ರಂದು ಗೌರವಾನ್ವಿತ ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ( ಅಧಿಕಾರೇತರ ) ಅವರ ನೇತೃತ್ವದಲ್ಲಿ ರಚಿಸಲಾಗಿತ್ತು . ಇದರ ಇತರ ಅಧಿಕಾರೇತರ ಸದಸ್ಯರೆಂದರೆ ರಕ್ಷಣಾ ಸಚಿವರು , ಗೃಹ ಸಚಿವರು ಮತ್ತು ಹಣಕಾಸು ಸಚಿವರು . ಈ ಪ್ಯಾಕೇಜನ್ನು ಘೋಷಿಸಿದ ಪ್ರಧಾನ ಮಂತ್ರಿ ಅವರು ಪಿ . ಎಂ . ಕೇರ್ಸ್ ನಿಧಿಗೆ ಉದಾರವಾಗಿ ದೇಣಿಗೆ ನೀಡಿದವರಿಗೆ ಕೃತಜ್ಞತೆ ಸಲ್ಲಿಸಿದರು . ಈ ನಿಧಿ , ಕೊರೊನಾ - 19 ವಿರುದ್ದ ಭಾರತದ ಹೋರಾಟವನ್ನು ಬೆಂಬಲಿಸುತ್ತದೆ .

     1. 50,000 ವೆಂಟಿ ಲೇಟರುಗಳು

    ದೇಶಾದ್ಯಂತ ಕೋವಿಡ್ - 19 ಪ್ರಕರಣಗಳನ್ನು ನಿಭಾಯಿಸಲು ಮೂಲಸೌಕರ್ಯವನ್ನು ಕ್ರೋಢೀಕರಿಸುವುದಕ್ಕಾಗಿ 50,000 ದೇಶೀ ನಿರ್ಮಿತ ವೆಂಟಿಲೇಟರುಗಳನ್ನು ಪಿ . ಎಂ . ಕೇರ್ಸ್ ನಿಧಿಯಿಂದ ಅಂದಾಜು 2,000 ಕೋ . ರೂ . ವೆಚ್ಚದಲ್ಲಿ ಖರೀದಿಸಲಾಗುವುದು . ಈ ವೆಂಟಿಲೇಟರುಗಳನ್ನು ಎಲ್ಲಾ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಸರಕಾರ ನಿರ್ವಹಿಸುವ ಕೋವಿಡ್ ಆಸ್ಪತ್ರೆಗಳಿಗೆ ಗಂಭೀರ ಸ್ಥಿತಿಯಲ್ಲಿರುವ ಕೋವಿಡ್ - 19 ಪ್ರಕರಣಗಳ ಚಿಕಿತ್ಸೆಗಾಗಿ ಒದಗಿಸಲಾಗುವುದು .


     1. ವಲಸೆ ಕಾರ್ಮಿಕರಿಗೆ ಪರಿಹಾರ ಕ್ರಮಗಳು


    ವಲಸೆಗಾರರ ಮತ್ತು ಬಡವರ ಕಲ್ಯಾಣಕ್ಕಾಗಿ ಈಗಿರುವ ಕ್ರಮಗಳನ್ನು ಬಲಪಡಿಸಲು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಒಟ್ಟು 1000 ಕೋ . ರೂ . ಗಳ ನೆರವನ್ನು ಪಿ . ಎಂ . ಕೇರ್ಸ್ ನಿಧಿಯಿಂದ ಕೊಡಲಾಗುವುದು . ಈ ಮೊತ್ತವನ್ನು ಜಿಲ್ಲಾಧಿಕಾರಿಗಳು / ಮುನ್ಸಿಪಲ್ ಕಮಿಶನರುಗಳು ವಲಸೆಗಾರರಿಗೆ ವಸತಿ ಒದಗಿಸುವಿಕೆ , ಆಹಾರ ವ್ಯವಸ್ಥೆ ಮಾಡುವಿಕೆ , ವೈದ್ಯಕೀಯ ಚಿಕಿತ್ಸೆ ಒದಗಿಸಲು ಮತ್ತು ವಲಸೆಗಾರರ ಸಾರಿಗೆ ವೆಚ್ಚಕ್ಕಾಗಿ ಬಳಸಿಕೊಳ್ಳಲು ಅನುಕೂಲವಾಗುವಂತೆ ಆ ನಿಟ್ಟಿನಲ್ಲಿ ಅವರ ಪ್ರಯತ್ನಗಳನ್ನು ಬಲಪಡಿಸಲು ಅವರ ವಿಲೇವಾರಿಯಲ್ಲಿಡುವಂತೆ ರಾಜ್ಯ ಸರಕಾರಗಳಿಗ / ಕೇಂದ್ರಾಡಳಿತ ಪ್ರದೇಶಗಳಿಗೆ ಒದಗಿಸಲಾಗುವುದು . ರಾಜ್ಯ ಮತ್ತು ಕೇಂದ್ರಾಡಳಿತ ಪ್ರದೇಶಗಳಿಗೆ ( 1) ಆಯಾ ರಾಜ್ಯ / ಕೇಂದ್ರಾಡಳಿತ ಪ್ರದೇಶ 2011 ರಲ್ಲಿ ಹೊಂದಿದ್ದ ಜನಗಣತಿ ಆಧರಿಸಿ 50 % ಅದ್ಯತೆ ( 2) ಆ ದಿನದವರೆಗೆ ಇರುವ ಕೋವಿಡ್ 19 ಪಾಸಿಟಿವ್ ಪ್ರಕರಣಗಳ ಸಂಖ್ಯೆ – ಆಧರಿಸಿ 40 % ಮತ್ತು ಸಮಾನ ಪಾಲು ( 10 % ವೈಟೇಜ್ ) ಆಧರಿಸಿ ಎಲ್ಲಾ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಿಗೆ ಕನಿಷ್ಟ ಮೂಲ ಮೊತ್ತ ಲಭ್ಯವಾಗುವಂತೆ ಖಾತ್ರಿಪಡಿಸಲಾಗುವುದು . ಹಣಕಾಸನ್ನು ಜಿಲ್ಲಾಧಿಕಾರಿಗಳು / ಜಿಲ್ಲಾ ಮ್ಯಾಜಿಸ್ಟ್ರೇಟರು , ಮುನ್ಸಿಪಲ್ ಕಮಿಶನರುಗಳಿಗೆ ಸಂಬಂಧಿತ ರಾಜ್ಯ / ಕೇಂದ್ರಾಡಳಿತ ಪ್ರದೇಶಗಳ ರಾಜ್ಯ ವಿಪತ್ತು ಪರಿಹಾರ ಕಮಿಶನರ್ ಮೂಲಕ ಬಿಡುಗಡೆ ಮಾಡಲಾಗುವುದು .

     1. ಲಸಿಕೆ ಅಭಿವೃದ್ದಿ

    ಕೋವಿಡ್ - 19 ಕ್ಕೆ ಲಸಿಕೆಯು ಅತ್ಯಂತ ಅವಶ್ಯಕವಾಗಿದ್ದು , ಮತ್ತು ಭಾರತೀಯ ಶೈಕ್ಷಣಿಕ ವಲಯ , ನವೋದ್ಯಮಗಳು , ಹಾಗು ಕೈಗಾರಿಕೆಗಳು ಲಸಿಕೆ ವಿನ್ಯಾಸ ಮತ್ತು ಅಭಿವೃದ್ದಿಗಾಗಿ ಮುಂದೆ ಬಂದಿವೆ . ಕೋವಿಡ್ - 19 ಲಸಿಕೆ ವಿನ್ಯಾಸಕಾರರನ್ನು ಮತ್ತು ಅಭಿವೃದಿಗಾರರನ್ನು ಬೆಂಬಲಿಸಲು ಪಿ . ಎಂ . ಕೇರ್ಸ್ ನಿಧಿಯಿಂದ 100 ಕೋಟಿ ರೂಪಾಯಿಗಳನ್ನು ಲಸಿಕೆ ಅಭಿವೃದ್ದಿಗೆ ವೇಗ ತಂದುಕೊಡುವುದಕ್ಕಾಗಿ ನೀಡಲಾಗುವುದು , ಇದನ್ನು ಪ್ರಧಾನ ವೈಜ್ಞಾನಿಕ ಸಲಹೆಗಾರರ ಮೇಲುಸ್ತುವಾರಿಯಲ್ಲಿ ಬಳಸಲಾಗುವುದು .


    ***

    
    
    (Release ID: 1623699) Visitor Counter : 27
    
    
      Read this release in: English , Gujarati , Urdu , Hindi , Marathi , Assamese , Bengali , Manipuri , Punjabi , Odia , Tamil , Telugu
    
    
    

1.