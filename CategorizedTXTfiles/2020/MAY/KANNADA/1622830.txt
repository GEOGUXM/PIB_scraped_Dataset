      ರಕ್ಷಣಾ ಸಚಿವಾಲಯ

      ಸಂಕಷ್ಟದಲ್ಲಿದ್ದ ಭಾರತೀಯರು ಮಾಲ್ಡವೀಸ್ ನಿಂದ ಭಾರತೀಯ ನೌಕಾಪಡೆಯ ಯುದ್ಧ ಹಡಗು ಐಎನ್ಎಸ್ ಜಲಶ್ವಾ ಮೂಲಕ ಕೊಚ್ಚಿಗೆ ಆಗಮನ
      Posted On: 10 MAY 2020 8:49PM by PIB Bengaluru


    ಸಂಕಷ್ಟದಲ್ಲಿದ್ದ ಭಾರತೀಯರು ಮಾಲ್ಡವೀಸ್ ನಿಂದ ಭಾರತೀಯ ನೌಕಾಪಡೆಯ ಯುದ್ಧ ಹಡಗು ಐಎನ್ಎಸ್ ಜಲಶ್ವಾ ಮೂಲಕ ಕೊಚ್ಚಿಗೆ ಆಗಮನ


    “ ಸಮುದ್ರ ಸೇತು ಕಾರ್ಯಾಚರಣೆ ” ಭಾಗವಾಗಿ ಮಹಿಳೆಯರು , ವೃದ್ಧರು ಮತ್ತು ಮಕ್ಕಳೂ ಸೇರಿದಂತೆ ಮಾಲ್ಡವೀಸ್ ನಲ್ಲಿ ಸಂಕಷ್ಟಕ್ಕೆ ಸಿಲುಕಿದ್ದ 698 ಭಾರತೀಯರನ್ನು ಹೊತ್ತ ಐಎನ್ಎಸ್ ಜಲಶ್ವಾ ಹಡಗು ಮೇ 10 ರಂದು ಬೆಳಗ್ಗೆ ಸುಮಾರು 10 ಗಂಟೆ ಸಮಯಕ್ಕೆ ಕೊಚ್ಚಿ ಬಂದರಿಗೆ ಬಂದಿಳಿಯಿತು . ಎಲ್ಲ ತಪಾಸಣೆ ಮತ್ತು ನಿಗದಿತ ಪ್ರಕ್ರಿಯೆಗಳನ್ನು ಪೂರ್ಣಗೊಳಿಸಿ ಮೇ 8 ರಂದು ಸಂಜೆ ಹಡಗು ಮಾಲ್ಡವೀಸ್ ನಿಂದ ಹೊರಟಿತ್ತು . ಕನಿಷ್ಠ ಸಾಮಾಜಿಕ ಸಂಪರ್ಕ ಸೇರಿದಂತೆ ಸುರಕ್ಷತೆಗೆ ಎಲ್ಲ ಅಗತ್ಯ ಕ್ರಮಗಳನ್ನು ಕೈಗೊಳ್ಳಲಾಗಿತ್ತು . ಪ್ರಯಾಣದ ವೇಳೆ ವೃದ್ಧರು , ಗರ್ಭಿಣಿಯರು ಮತ್ತು ಮಕ್ಕಳ ಭದ್ರತೆಗೆ ವಿಶೇಷ ಕಾಳಜಿ ವಹಿಸಲಾಗಿತ್ತು . ಎಲ್ಲ ಪ್ರಯಾಣಿಕರನ್ನು ವೈಯಕ್ತಿಕ ರಕ್ಷಣಾ ಕವಚ ಧರಿಸಿದ್ದ ಭಾರತೀಯ ನೌಕಾಪಡೆ ಸಿಬ್ಬಂದಿ ನಿರ್ವಹಿಸಿದರು . ಭಾರತ ಸರ್ಕಾರ ಹೊರಡಿಸಿರುವ ಮಾರ್ಗಸೂಚಿ ಮತ್ತು ನಿಗದಿತ ಕಾರ್ಯಾನುಷ್ಠಾನ ಮಾನದಂಡ ( ಎಸ್ಒಪಿ ) ಅನುಸರಿಸಿ , ಅವರ ಸ್ಥಳಾಂತರ ಪ್ರಕ್ರಿಯೆ ಕೈಗೊಳ್ಳಲಾಯಿತು .


    ಪ್ರಯಾಣಿಕರನ್ನು ಹೊತ್ತೊಯ್ದ ಹಡಗು ನಿಲ್ಲಿಸಲಾದ ಕೊಚ್ಚಿ ಪೋರ್ಟ್ ಟ್ರಸ್ಟ್ ನ ಟರ್ಮಿನಲ್ ನಲ್ಲಿ ಇದ್ದ ನೌಕಾ ಮತ್ತು ನಾಗರಿಕ ಆಡಳಿತ ಸಿಬ್ಬಂದಿ ಅಧಿಕಾರಿಗಳು ಬರಮಾಡಿಕೊಂಡರು . ಕ್ರೂಸ್ ಟರ್ಮಿನಲ್ ನಲ್ಲಿ ಕೋವಿಡ್ ತಪಾಸಣೆ ಮತ್ತು ವಲಸೆ ಪ್ರಕ್ರಿಯೆಗಳನ್ನು ಪೂರ್ಣಗೊಳಿಸಲು ರಾಜ್ಯ ಸರ್ಕಾರ ವ್ಯಾಪಕ ವ್ಯವಸ್ಥೆಗಳನ್ನು ಕಲ್ಪಿಸಿತ್ತು . ಸೀಮಾಸುಂಕ , ವಲಸೆ , ಪೊಲೀಸ್ , ಆರೋಗ್ಯ ಇಲಾಖೆ , ಬಿಎಸ್ಎನ್ಎಲ್ ಮತ್ತು ಜಿಲ್ಲಾಡಳಿತ ವೈದ್ಯಕೀಯ ಶಿಷ್ಟಾಚಾರಕ್ಕೆ ಅನುಗುಣವಾಗಿ ಟರ್ಮಿನಲ್ ನಲ್ಲಿ ಗಾಜಿನ ಕೌಂಟರ್ ಗಳನ್ನು ಸ್ಥಾಪಿಸಿತ್ತು . ಅಲ್ಲದೆ ಕೊಚ್ಚಿನ್ ಅಂತಾರಾಷ್ಟ್ರೀಯ ವಿಮಾನ ನಿಲ್ದಾಣ ನಿಯಮತ ( ಸಿಐಎಎಲ್ ) ಮೂಲಕ ಪ್ರಯಾಣಿಕರ ಸರಕು ಸಾಗಾಣೆಗೆ ಟ್ರಾಲಿಗಳನ್ನು ಒದಗಿಸಲಾಗಿತ್ತು . ಪರಿಣಾಮಕಾರಿ ರೀತಿಯಲ್ಲಿ ಎಲ್ಲ ಆರೋಗ್ಯ ಮತ್ತು ವೈದ್ಯಕೀಯ ಪ್ರಕ್ರಿಯೆಗಳನ್ನು ಪೂರ್ಣಗೊಳಿಸಲು ಅಗತ್ಯ ಕ್ರಮಗಳನ್ನು ಕೈಗೊಳ್ಳಲಾಗಿತ್ತು .


    ಐಎನ್ಎಸ್ ಜಲಶ್ವಾ , ವಿಶಾಖಪಟ್ಟಣಂನಲ್ಲಿ ನೆಲೆಯೂರಿದ್ದು , ಇದೇ ರೀತಿಯ ಯಾವುದೇ ಭಾರತೀಯ ಪ್ರಜೆಗಳಿಗೆ ಪ್ರಮುಖ ಮಾನವೀಯ ನೆರವು ಮತ್ತು ವಿಪತ್ತು ಪರಿಹಾರ ( ಎಚ್ಎಡಿಆರ್ ) ಗಳನ್ನು ಒದಗಿಸುವ ಭಾರತೀಯ ನೌಕಾಪಡೆಯ ಪ್ರಯತ್ನಗಳಲ್ಲಿ ಇದು ಮುಂಚೂಣಿಯಲ್ಲಿರಲಿದೆ . ಈ ಹಡಗನ್ನು ಸೇನಾ ಪಡೆಗಳನ್ನು ಕರೆದೊಯ್ಯಲು ಮತ್ತು ಅದರೊಳಗೆ ಸ್ಥಳಾಂತರ ಪ್ರಕ್ರಿಯೆಗಳನ್ನು ಕೈಗೊಳ್ಳಲು ಅನುಕೂಲವಾಗುವಂತೆ ವಿನ್ಯಾಸಗೊಳಿಸಲಾಗಿದೆ . ಇದರಲ್ಲಿ ಭಾರತೀಯ ನೌಕಾಪಡೆಯ ತರಬೇತಿ ಹೊಂದಿದ ವೈದ್ಯಕೀಯ ತಂಡವಿದ್ದು , ಅದು ವಿಶೇಷವಾಗಿ ಪ್ರಸ್ತುತ ನಡೆಯುತ್ತಿರುವ ಕಾರ್ಯಾಚರಣೆಯನ್ನು ನೋಡಿಕೊಳ್ಳಲಿದೆ .


    ಇಂದು ಮುಕ್ತಾಯವಾದ ಈ ಸ್ಥಳಾಂತರ ಪ್ರಕ್ರಿಯೆ ಕಾರ್ಯಾಚರಣೆಯ ಭಾಗವಾಗಿದೆ ಅದರ ಮುಂದುವರಿದ ಭಾಗವಾಗಿ ಮತ್ತೊಂದು ಹಡಗು ಕೊಚ್ಚಿಯಲ್ಲಿ ನೆಲೆಸಿದ್ದ ಐಎನ್ಎಸ್ ಮಗರ್ ಇಂದು ಮಾಲೆಯಿಂದ 202 ಭಾರತೀಯ ಪ್ರಜೆಗಳನ್ನು ಹೊತ್ತು ಬರುತ್ತಿದೆ . ಕೋವಿಡ್ - 19 ಸಾಂಕ್ರಾಮಿಕ ಹಿನ್ನೆಲೆಯಲ್ಲಿ ಮಾಲ್ಡವೀಸ್ ಮತ್ತು ಮಧ್ಯ ಪ್ರಾಚ್ಯ ರಾಷ್ಟ್ರಗಳಲ್ಲಿ ಸಂಕಷ್ಟಕ್ಕೆ ಸಿಲುಕಿದ್ದ ಭಾರತೀಯರನ್ನು ವಾಪಸ್ ಕರೆತರುವ ಭಾರತ ಸರ್ಕಾರದ ವಂದೇ ಭಾರತ್ ಮಿಷನ್ ಯೋಜನೆಯ ಭಾಗವಾಗಿದೆ .


    ***

    
    
    (Release ID: 1622830) Visitor Counter : 19
    
    
      Read this release in: English , Punjabi , Urdu , Hindi , Marathi , Bengali , Manipuri , Odia , Telugu