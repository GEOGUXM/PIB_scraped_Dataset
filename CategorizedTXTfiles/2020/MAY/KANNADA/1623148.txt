      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಕೋವಿಡ್-19: 36 ದಿನಗಳಲ್ಲಿ ಬೆಂಗಳೂರಿನ ರಾಷ್ಟ್ರೀಯ ವೈಮಾನಿಕ ಪ್ರಯೋಗಾಲಯ (ಎನ್ ಎಎಲ್)ನಿಂದ ಬಿಪಾಪ್ (ಬಿಐಪಿಎಪಿ) ಆಕ್ರಮಣಕಾರಿಯಲ್ಲದ ವೆಂಟಿಲೇಟರ್ “ಸ್ವಾಸ್ಥ ವಾಯು” ಅಭಿವೃದ್ಧಿ
      Posted On: 11 MAY 2020 8:49PM by PIB Bengaluru


    ಕೋವಿಡ್ - 19: 36 ದಿನಗಳಲ್ಲಿ ಬೆಂಗಳೂರಿನ ರಾಷ್ಟ್ರೀಯ ವೈಮಾನಿಕ ಪ್ರಯೋಗಾಲಯ ( ಎನ್ ಎಎಲ್ ) ನಿಂದ ಬಿಪಾಪ್ ( ಬಿಐಪಿಎಪಿ ) ಆಕ್ರಮಣಕಾರಿಯಲ್ಲದ ವೆಂಟಿಲೇಟರ್ “ ಸ್ವಾಸ್ಥ ವಾಯು ” ಅಭಿವೃದ್ಧಿ


    ವೈಜ್ಞಾನಿಕ ಮತ್ತು ಕೈಗಾರಿಕಾ ಸಂಶೋಧನಾ ಸಂಸ್ಥೆ – ಸಿಎಸ್ಐಆರ್ ನ ಅಂಗ ಸಂಸ್ಥೆಯಾಗಿರುವ ಬೆಂಗಳೂರಿನ ರಾಷ್ಟ್ರೀಯ ವೈಮಾನಿಕ ಪ್ರಯೋಗಾಲಯ ( ಸಿಎಸ್ಐಆರ್ - ಎನ್ಎಎಲ್ ) ದಾಖಲೆಯ 36 ದಿನಗಳ ಅವಧಿಯಲ್ಲಿ ಕೊರೊನಾ ಸೋಂಕಿತ ರೋಗಿಗಳಿಗೆ ಚಿಕಿತ್ಸೆ ನೀಡಲು ಆಕ್ರಮಣಕಾರಿಯಲ್ಲದ ( ನಾನ್ ಇನ್ ವೇಸಿವ್ ) ಬಿಪಾಪ್ ವೆಂಟಿಲೇಟರ್ ಅನ್ನು ಅಭಿವೃದ್ಧಿಪಡಿಸಿದೆ .


    ಬಿಪಾಪ್ ಆಕ್ರಮಣಕಾರಿಯಲ್ಲದ ವೆಂಟಿಲೇಟರ್ – ಸ್ವಾಸ್ಥವಾಯುವನ್ನು ( ಸಿಎಸ್ಐಆರ್ - ಎನ್ಎಎಲ್ ) ಅಭಿವೃದ್ಧಿಪಡಿಸಿದ್ದು , ಇದು ಮೈಕ್ರೋ ಕಂಟ್ರೋಲರ್ ಆಧಾರಿತ ನಿಗದಿತ ಕ್ಲೋಸ್ಡ್ ಲೂಪ್ ಅಡಾಪ್ಟಿವ್ ನಿಯಂತ್ರಣ ವ್ಯವಸ್ಥೆಯನ್ನು ಹೊಂದಿದ್ದು , ಇದರೊಳಗೆ ಜೈವಿಕ ಹೊಂದಾಣಿಕೆ ಇರುವ 3 ಡಿ ಪ್ರಿಂಟೆಡ್ ಮಾನಿಫೋಲ್ಡ್ ಮತ್ತು ಕಪ್ಲರ್ ಜೊತೆಗೆ ಹೆಪಾ ಫಿಲ್ಟರ್ ( ತುಂಬಾ ಪರಿಣಾಮಕಾರಿ ಕೆಲಸ ಮಾಡುವ ವಾಯು ಫಿಲ್ಟರ್ ) ಇದೆ . ಈ ವಿನೂತನ ಅಂಶಗಳುಳ್ಳ ವೆಂಟಿಲೇಟರ್ ಸೋಂಕು ಹರಡುತ್ತದೆಂಬ ಭಯವನ್ನು ದೂರಮಾಡುತ್ತದೆ . ಇದು ಸ್ವಾಭಾವಿಕವಾಗಿರಲಿದೆ , ಸಿಪಿಎಪಿ , ಟೈಮ್ಡ್ , ಆಟೋ ಬಿಪಾಪ್ ಮಾದರಿ ಮತ್ತು ಆಕ್ಸಿಜನ್ ಕಾನ್ಸನ್ ಟ್ರೇಟರ್ ಗಳ ಜೊತೆ ಸಂಪರ್ಕ ಅಥವಾ ಪುಷ್ಠೀಕರಣ ಘಟಕವನ್ನು ಆಂತರಿಕವಾಗಿ ಹೊಂದಿದೆ .


    ಈ ವ್ಯವಸ್ಥೆಯನ್ನು ಎನ್ಎಬಿಎಲ್ ನ ಪ್ರಮಾಣೀಕೃತ ಸಂಸ್ಥೆಗಳು ಸುರಕ್ಷತೆ ಮತ್ತು ಸಾಧನೆಯನ್ನು ಗುರುತಿಸಿ ಪ್ರಮಾಣೀಕರಿಸಿದೆ . ಈ ವ್ಯವಸ್ಥೆ ಕಠಿಣ ಜೈವಿಕ ವೈದ್ಯಕೀಯ ಪ್ರಯೋಗಗಳು ಮತ್ತು ಬಿಟಾ ಕ್ಲಿನಿಕಲ್ ಟ್ರಯಲ್ ಗಳನ್ನು ಎನ್ಎಎಲ್ ಆರೋಗ್ಯ ಕೇಂದ್ರದಲ್ಲಿ ಎದುರಿಸಿದೆ .


    ಎನ್ಎಎಲ್ ನ ನಿರ್ದೇಶಕ ಶ್ರೀ ಜಿತೇಂದ್ರ ಜೆ . ಜಾಧವ್ , “ ಜಾಗತಿಕ ಅನುಭವಗಳನ್ನು ಆಧರಿಸಿ ಮತ್ತು ಭಾರತ ಹಾಗೂ ವಿದೇಶದ ಪಲ್ಮನೊಲಾಜಿಸ್ಟ್ ( ಶ್ವಾಸಕೋಶ ತಜ್ಞರು ) ಸಹೋದ್ಯೋಗಿಗಳು ನೀಡಿದ ಖಚಿತ ಮಾಹಿತಿಯನ್ನು ಆಧರಿಸಿ ಎನ್ಎಎಲ್ , ಬಿಪಾಪ್ ಆಕ್ರಮಣಕಾರಿಯಲ್ಲದ ವೇಸಿವ್ ವೆಂಟಿಲೇಟರ್ ಅನ್ನು ಅಭಿವೃದ್ಧಿಪಡಿಸಿದ್ದು , ಅದನ್ನು ಹೊರಗಿನಿಂದ ಆಕ್ಸಿಜನ್ ಕಾನ್ಸನ್ ಟ್ರೇಟರ್ ಗೆ ಸಂಪರ್ಕ ಕಲ್ಪಿಸಿ , ಮಧ್ಯಮ ಹಂತದಲ್ಲಿ ಅಥವಾ ಸೌಮ್ಯ ಹಂತದ ಕೋವಿಡ್ - 19 ರೋಗಿಗಳಿಗೆ ಚಿಕಿತ್ಸೆ ನೀಡಲು ಸಹಕಾರಿಯಾಗುತ್ತದೆ . ಏಕೆಂದರೆ ಅವರಿಗೆ ಆಕ್ರಮಣಕಾರಿಯಲ್ಲದ ವೆಂಟಿಲೇಶನ್ ಮತ್ತು ಇಂಟ್ಯುಬೇಶನ್ ಅಗತ್ಯವಿರುತ್ತದೆ . ಇದು ಸದ್ಯದ ಭಾರತದ ಕೋವಿಡ್ - 19 ಸ್ಥಿತಿಗತಿಯಲ್ಲಿ ವಾರ್ಡ್ ಗಳಲ್ಲಿ , ಸ್ಥಳಾಂತರಗೊಳಿಸಬೇಕಾದ ಆಸ್ಪತ್ರೆಗಳಲ್ಲಿ ಮತ್ತು ಡಿಸ್ಪೆನ್ಸರಿಗಳಲ್ಲಿ ಕೋವಿಡ್ ರೋಗಿಗಳ ಚಿಕಿತ್ಸೆಗೆ ಸೂಕ್ತವಾಗಿದೆ ’’ ಎಂದರು .


    ಇದರ ಯಶಸ್ಸಿನಲ್ಲಿ ತಂತ್ರಜ್ಞರು ಮತ್ತು ವೈದ್ಯಕೀಯ ವೃತ್ತಿಪರರ ತಂಡದ ಪ್ರಯತ್ನಗಳು ಸಮ್ಮಿಲನಗೊಂಡಿವೆ . ವಿದ್ಯುನ್ಮಾನ ಇಲಾಖೆಯ ಮುಖ್ಯಸ್ಥ ಡಾ . ಸಿ . ಎಂ . ಆನಂದ ಅವರ ನೇತೃತ್ವದಲ್ಲಿ ಎನ್ಎಎಲ್ ನ ಮುಖ್ಯ ಆರೋಗ್ಯಾಧಿಕಾರಿ ಡಾ . ಅಮರ ನಾರಾಯಣ , ಐಜಿಐಬಿಯ ರೆಸ್ಪಿರೇಟರಿ ಫಿಜಿಯೋಲಾಜಿಸ್ಟ್ ಡಾ || ವಿರೇನ್ ಸರ್ದನ ಮತ್ತು ಎನ್ಎಎಲ್ ನ ವಿಜ್ಞಾನಿಗಳ ತಂಡ ಕೋವಿಡ್ - 19 ನಿರ್ಬಂಧದ ಸಮಯದಲ್ಲಿ ಅವಿರತವಾಗಿ ಶ್ರಮಿಸಿದ್ದಾರೆ . ಸಿಎಸ್ಐಆರ್ - ಎನ್ಎಎಲ್ ಈ ತಂತ್ರಜ್ಞಾನವನ್ನು ತನ್ನ ಬಾಹ್ಯಾಕಾಶ ವಿನ್ಯಾಸ ವಿಭಾಗದ ಅನುಭವವನ್ನು ಆಧರಿಸಿ ರೂಪಿಸಿದೆ .


    ಈ ಯಂತ್ರದ ಪ್ರಮುಖ ಅನುಕೂಲವೆಂದರೆ ಯಾವುದೇ ವಿಶೇಷ ನರ್ಸಿಂಗ್ ವ್ಯವಸ್ಥೆಯಿಲ್ಲದೆ , ಸರಳ ರೀತಿಯಲ್ಲಿ ಬಳಸಬಹುದಾಗಿದೆ , ಕಡಿಮೆ ವೆಚ್ಚ ಮತ್ತು ಸ್ವದೇಶಿ ಬಿಡಿ ಭಾಗಗಳನ್ನು ಸೇರಿಸಿ ಅದನ್ನು ರೂಪಿಸಲಾಗಿದೆ . ಸಿಎಸ್ಐಆರ್ - ಎನ್ಎಎಲ್ ಇದನ್ನು ಇನ್ನಷ್ಟು ಮುಂಚೂಣಿಗೆ ಕೊಂಡೊಯ್ಯಲು ಪ್ರಯತ್ನಗಳನ್ನು ನಡೆಸುತ್ತಿದ್ದು , ನಿಯಂತ್ರಣ ಸಂಸ್ಥೆಗಳ ಅನುಮೋದನೆಗಾಗಿ ಕಾಯುತ್ತಿದ್ದು , ಅದು ಆದಷ್ಟು ಬೇಗ ಸಿಗುವ ನಿರೀಕ್ಷೆಯಲ್ಲಿದೆ . ಸಿಎಸ್ಐಆರ್ - ಎನ್ಎಎಲ್ ಈಗಾಗಲೇ ದೊಡ್ಡ ಪ್ರಮಾಣದಲ್ಲಿ ಇಂತಹ ವೆಂಟಿಲೇಟರ್ ಗಳ ಉತ್ಪಾದನೆ ನಿಟ್ಟಿನಲ್ಲಿ ಪ್ರಮುಖ ಸಾರ್ವಜನಿಕ ಖಾಸಗಿ ಉದ್ಯಮಗಳ ಜೊತೆ ಪಾಲುದಾರಿಕೆ ಮಾಡಿಕೊಳ್ಳಲು ಸಮಾಲೋಚನೆಗಳನ್ನು ಆರಂಭಿಸಿದೆ .


    

    #CSIRFightsCovid-19


    #NationalTechnologyDay2020


    ***

    
    
    (Release ID: 1623148) Visitor Counter : 38
    
    
      Read this release in: English , Urdu , Hindi , Bengali , Manipuri , Punjabi , Tamil , Telugu