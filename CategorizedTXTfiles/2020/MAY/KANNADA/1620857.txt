      ಬುಡಕಟ್ಟು ವ್ಯವಹಾರಗಳ ಸಚಿವಾಲಯ

      ಕೋವಿಡ್ -19 ಸಂಕಷ್ಟದ ಪರಿಸ್ಥಿತಿಯ ಹಿನ್ನೆಲೆಯಲ್ಲಿ ಬುಡಕಟ್ಟು ಜನರನ್ನು ಬೆಂಬಲಿಸಲು ಕಿರು ಅರಣ್ಯ ಉತ್ಪನ್ನಗಳ ಖರೀದಿಯನ್ನು ತ್ವರಿತಗೊಳಿಸಲು ರಾಜ್ಯಗಳಿಗೆ ಸರಕಾರದ ಸೂಚನೆ
      Posted On: 03 MAY 2020 4:23PM by PIB Bengaluru


    ಕೋವಿಡ್ - 19 ಸಂಕಷ್ಟದ ಪರಿಸ್ಥಿತಿಯ ಹಿನ್ನೆಲೆಯಲ್ಲಿ ಬುಡಕಟ್ಟು ಜನರನ್ನು ಬೆಂಬಲಿಸಲು ಕಿರು ಅರಣ್ಯ ಉತ್ಪನ್ನಗಳ ಖರೀದಿಯನ್ನು ತ್ವರಿತಗೊಳಿಸಲು ರಾಜ್ಯಗಳಿಗೆ ಸರಕಾರದ ಸೂಚನೆ


    ರಾಜ್ಯಗಳಿಂದ ಖರೀದಿ ಚಟುವಟಿಕೆಗಳ ವರದಿಗಾಗಿ ಟ್ರೈಫೆಡ್ ನಿಂದ ಆನ್ ಲೈನ್ ನಿಗಾ ಡ್ಯಾಶ್ ಬೋರ್ಡ್


    ಕೋವಿಡ್ - 19 ರಿಂದ ಉಂಟಾಗಿರುವ ಪರಿಸ್ಥಿತಿಯನ್ನು ಅನುಲಕ್ಷಿಸಿ ಮತ್ತು ಎಂ . ಎಫ್ . ಪಿ . ಸಂಗ್ರಹದ ಋತು ಇದಾಗಿರುವ ಹಿನ್ನೆಲೆಯಲ್ಲಿ ಬುಡಕಟ್ಟು ವ್ಯವಹಾರಗಳ ಸಚಿವಾಲಯವು ಬುಡಕಟ್ಟು ಜನರನ್ನು ಬೆಂಬಲಿಸಲು ಕಿರು ಅರಣ್ಯ ಉತ್ಪನ್ನಗಳ ಖರೀದಿಯನ್ನು ತ್ವರಿತಗೊಳಿಸುವಂತೆ ಎಲ್ಲಾ ರಾಜ್ಯಗಳಿಗೂ ಸಲಹೆ ಮಾಡಿದೆ .


    ರಾಜ್ಯಗಳು ಕಿರು ಅರಣ್ಯ ಉತ್ಪನ್ನಗಳನ್ನು ಖರೀದಿಸುವ ಪ್ರಕ್ರಿಯೆಯನ್ನು ಆರಂಭಿಸಿದ್ದು , 10 ರಾಜ್ಯಗಳಲ್ಲಿ ಕಾರ್ಯಾಚರಣೆ ಆರಂಭವಾಗಿದೆ . ಹಣಕಾಸು ವರ್ಷ 2020-21 ರಲ್ಲಿ ಇದುವರೆಗೆ 20.30 ಕೋ . ರೂ . ಗಳ ಖರೀದಿಯನ್ನು ಮಾಡಲಾಗಿದೆ . 49 ಅರಣ್ಯೋತ್ಪನ್ನಗಳಿಗೆ 2020 ರ ಮೇ 1 ರಂದು ಬುಡಕಟ್ಟು ವ್ಯವಹಾರಗಳ ಸಚಿವಾಲಯವು ಎಂ . ಎಸ್ . ಪಿ . ಯನ್ನು ಪರಿಷ್ಕರಿಸಿದ್ದು , ಇದರಿಂದ ಎಂ . ಎಫ್ . ಪಿ . ಗಾಗಿ ಇಡೀಯ ಖರೀದಿ ಕಾರ್ಯಾಚರಣೆಗೆ ಇನ್ನಷ್ಟು ವೇಗ ದೊರೆಯಲಿದೆ . ಕೋವಿಡ್ ಜಾಗತಿಕ ಸಾಂಕ್ರಾಮಿಕ ತಂದಿರುವ ಸಂಕಷ್ಟದ ಹಿನ್ನೆಲೆಯಲ್ಲಿ ಈ ಪರಿಷ್ಕರಣೆ ನಡೆದಿದೆ .


    ಕಿರು ಅರಣ್ಯ ಉತ್ಪತ್ತಿಗಳ ಖರೀದಿಗೆ ಸಂಬಂಧಿಸಿ ರಾಜ್ಯ ಮಟ್ಟದಲ್ಲಿ ಕಾರ್ಯ ಚಟುವಟಿಕೆಗಳನ್ನು ವರದಿ ಮಾಡುವುದಕ್ಕಾಗಿ ಆನ್ ಲೈನ್ ಡ್ಯಾಶ್ ಬೋರ್ಡನ್ನು ರಚಿಸಲಾಗಿದೆ . ಇದಕ್ಕೆ ವನ್ ಧನ್ ಮೋನಿಟ್ ಡ್ಯಾಶ್ ಬೋರ್ಡ್ ಎಂದು ಕರೆಯಲಾಗಿದ್ದು , ಇದು “ ಟ್ರೈಫೆಡ್ ಇ - ಸಂಪರ್ಕ ಸೇತು ” ವಿನ ಭಾಗವಾಗಿದೆ . ಇದನ್ನು ಪ್ರತೀ ಪಂಚಾಯತಿಯಿಂದ ಮತ್ತು ವನ್ ಧನ್ ಕೇಂದ್ರಗಳಿಂದ ಮೈಲ್ ಅಥವಾ ಮೊಬೈಲ್ ಮೂಲಕ ಮಾಹಿತಿ ವಿನಿಮಯಕ್ಕಾಗಿ ರೂಪಿಸಲಾಗಿದೆ . ಟ್ರೈಫೆಡ್ 10 ಲಕ್ಷ ಗ್ರಾಮಗಳು , ಜಿಲ್ಲೆ ಮತ್ತು ರಾಜ್ಯ ಮಟ್ಟದ ಸಹಭಾಗಿಗಳು , ಏಜೆನ್ಸಿಗಳು , ಮತ್ತು ಎಸ್ . ಎಚ್ . ಜಿ . ಗಳನ್ನು ಜೋಡಿಸಲು ಉದ್ದೇಶಿಸಿದೆ . ರಾಜ್ಯ ಅನುಷ್ಟಾನ ಏಜೆನ್ಸಿಗಳು ಈಗಾಗಲೇ ಡ್ಯಾಶ್ ಬೋರ್ಡ್ ಗಳನ್ನು ಅವರ ರಾಜ್ಯಗಳಲ್ಲಿ ಕೆಲಸದ ಪ್ರಗತಿಯಾದಂತೆ ಸಕಾಲಿಕಗೊಳಿಸಲು ಆರಂಭಿಸಿವೆ .


    ಹಾತ್ ಬಜಾರ್ ಗಳಿಂದ ಎಂ . ಎಫ್ . ಪಿ . ಖರೀದಿಗಾಗಿ ರಾಜ್ಯಗಳು ವನ್ ಧನ್ ಕೇಂದ್ರಗಳನ್ನು ಅವುಗಳ ಪ್ರಾಥಮಿಕ ಖರೀದಿ ಏಜೆಂಟರನ್ನಾಗಿ ನೇಮಿಸಿವೆ . ವನ್ ಧನ್ ಕೇಂದ್ರಗಳು 31.35 ಎಂ . ಟಿ . ಎಸ್ . ನಷ್ಟು ಎಂ . ಎಫ್ . ಸಿ . ಗಳನ್ನು ಒಟ್ಟು 1.11 ಕೋ . ರೂ . ಗಳ ಮೊತ್ತದವುಗಳಷ್ಟನ್ನು ಖರೀದಿಸಿವೆ . ಪ್ರಧಾನ ಮಂತ್ರಿ ವನ್ ಧನ್ ಕಾರ್ಯಕ್ರಮ ಅಡಿಯಲ್ಲಿ 1126 ವಿ . ಡಿ . ವಿ . ಕೆ . ಗಳನ್ನು 21 ರಾಜ್ಯಗಳಲ್ಲಿ ಮತ್ತು 1 ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಮಂಜೂರು ಮಾಡಲಾಗಿದ್ದು , 3.6 ಲಕ್ಷ ಬುಡಕಟ್ಟು ಫಲಾನುಭವಿಗಳು ಉದ್ಯಮಶೀಲತೆಯ ಹಾದಿಯಲ್ಲಿ ಸಾಗುತ್ತಿದ್ದಾರೆ .


    ವನ್ ಧನ್ ಕೇಂದ್ರದ ಯೋಜನೆಯು ದೇಶದಲ್ಲಿ ಬುಡಕಟ್ಟು ಜನರ ಸಂಖ್ಯೆ ಸಾಕಷ್ಟು ಇರುವ 22 ರಾಜ್ಯಗಳಲ್ಲಿ ಕಾರ್ಯಾಚರಿಸುತ್ತಿದೆ ಮತ್ತು ಇದು ದೇಶದಲ್ಲಿಯ 1.1 ಕೋಟಿಗೂ ಅಧಿಕ ಬುಡಕಟ್ಟು ಕುಟುಂಬಗಳಿಗೆ ಪ್ರಯೋಜನ ಒದಗಿಸುವ ಸಾಮರ್ಥ್ಯ ಹೊಂದಿದೆ .


    “ ಬುಡಕಟ್ಟು ಜನರ ಉತ್ಪನ್ನಗಳನ್ನು ಅಭಿವೃದ್ದಿಪಡಿಸುವುದಕ್ಕಾಗಿ ಮತ್ತು ಮಾರುಕಟ್ಟೆ ಮಾಡುವುದಕ್ಕಾಗಿ ಸಾಂಸ್ಥಿಕ ಬೆಂಬಲ “ ಒದಗಿಸುವ ಯೋಜನೆಯು ಕನಿಷ್ಟ ಬೆಂಬಲ ಬೆಲೆ ಘಟಕ ಮತ್ತು ಮೌಲ್ಯವರ್ಧನೆ ಘಟಕವನ್ನು ಒಳಗೊಂಡಿದೆ ಮತ್ತು ಅದು ಬುಡಕಟ್ಟು ಜನರ ಆದಾಯ ಹೆಚ್ಚಿಸುವ ಹಾಗು ಅವರಲ್ಲಿ ಉದ್ಯಮಶೀಲತ್ವವನ್ನು ಉತ್ತೇಜಿಸುವ ಉದ್ದೇಶವನ್ನು ಒಳಗೊಂಡಿದೆ . ಬುಡಕಟ್ಟು ಜನರ ಉತ್ಪನ್ನಗಳಿಗೆ ಹೆಚ್ಚಿನ ಮತ್ತು ಆಕರ್ಷಕ ದರವನ್ನು ಖಾತ್ರಿಪಡಿಸಲು 2020 ರ ಮೇ 1 ರಂದು ಎಂ . ಎಫ್ . ಪಿ . ಗಳಿಗೆ ಎಂ . ಎಸ್ . ಪಿ . ಗಳ ಪುನರ್ವಿಮರ್ಶಿತ ದರ ಪಟ್ಟಿಯನ್ನು ಬುಡಕಟ್ಟು ವ್ಯವಹಾರಗಳ ಸಚಿವಾಲಯ ಹೊರಡಿಸಿದೆ . ಇದನ್ನು ಎಂ . ಎಫ್ . ಪಿ . ದರ ನಿಗದಿ ಕೋಶ ಮತ್ತು ಪ್ರಮುಖ ಎಂ . ಎಫ್ . ಪಿ . ಶ್ರೀಮಂತ ರಾಜ್ಯಗಳ ಜೊತೆ ಸಮಾಲೋಚಿಸಿದ ಬಳಿಕವಷ್ಟೇ , ಕೋವಿಡ್ - 19 ರ ಸಂಕಷ್ಟಮಯ ಪರಿಸ್ಥಿತಿಯಲ್ಲಿ ಬುಡಕಟ್ಟು ಜನರಿಗೆ ಪ್ರಯೋಜನಗಳನ್ನು ಒದಗಿಸುವುದಕ್ಕಾಗಿ ಮಾಡಲಾಗಿದೆ . ಕೋವಿಡ್ 19 ಇವರ ಜೀವನೋಪಾಯಕ್ಕೆ ಪ್ರತಿಕೂಲ ಪರಿಣಾಮ ಉಂಟು ಮಾಡಿರುವ ಹಿನ್ನೆಲೆಯಲ್ಲಿ ಈ ಕ್ರಮ ಕೈಗೊಳ್ಳಲಾಗಿದೆ . ಈ ಪರಿಷ್ಕೃತ ದರಗಳು ಬುಡಕಟ್ಟು ಜನರಿಗೆ ಬಹಳ ಅವಶ್ಯವಾದ ಬೆಂಬಲವನ್ನು ನೀಡುವುದು ಮಾತ್ರವಲ್ಲ , ರಾಜ್ಯಗಳಲ್ಲಿ ಎಂ . ಎಫ್ . ಪಿ . ಖರೀದಿ ಕಾರ್ಯಕ್ಕೆ ಉತ್ತೇಜನ ನೀಡಲಿವೆ .


    ***

    
    
    (Release ID: 1620857) Visitor Counter : 20
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Odia , Tamil , Telugu , Malayalam