      ಪ್ರಧಾನ ಮಂತ್ರಿಯವರ ಕಛೇರಿ

      ನಾಮ್(NAM) ಸಂಪರ್ಕ ಗುಂಪಿನ ಆನ್ ಲೈನ್ ಶೃಂಗಸಭೆಯಲ್ಲಿ ಭಾಗಿಯಾದ ಪ್ರಧಾನಮಂತ್ರಿ
      Posted On: 04 MAY 2020 9:57PM by PIB Bengaluru


    ನಾಮ್(NAM) ಸಂಪರ್ಕ ಗುಂಪಿನ ಆನ್ ಲೈನ್ ಶೃಂಗಸಭೆಯಲ್ಲಿ ಭಾಗಿಯಾದ ಪ್ರಧಾನಮಂತ್ರಿ


    ಪ್ರಧಾನಮಂತ್ರಿ ನರೇಂದ್ರ ಮೋದಿ ಅವರು ಪ್ರಸಕ್ತ ಎದುರಾಗಿಸುವ ಕೋವಿಡ್ -19 ಸಾಂಕ್ರಾಮಿಕದ ಬಿಕ್ಕಟ್ಟಿನ ಕುರಿತಂತೆ ಸ್ಪಂದನೆಯ ಚರ್ಚೆಗಾಗಿ 2020 ರ ಮೇ 4 ರಂದು ನಡೆದ ಅಲಿಪ್ತ ಚಳವಳಿ ( ನಾಮ್ ) ನ ಸಂಪರ್ಕ ಗುಂಪಿನ ಆನ್ ಲೈನ್ ಶೃಂಗ ಸಭೆಯಲ್ಲಿ ಭಾಗಿಯಾದರು .


    ‘ ಕೋವಿಡ್ -19 ವಿರುದ್ಧ ಒಂದಾಗಿ ’ ಎಂಬ ಧ್ಯೆಯವಾಕ್ಯದೊಂದಿಗೆ ನಡೆದ ನಾಮ್ ಸಂಪರ್ಕ ಗುಂಪಿನ ಆನ್ ಲೈನ್ ಶೃಂಗಸಭೆಯನ್ನು ನಾಮ್ ಅಧ್ಯಕ್ಷ , ಅಜರ್ಬೈಜಾನ್ ಗಣರಾಜ್ಯದ ಅಧ್ಯಕ್ಷ ಘನತೆವೆತ್ತ ಇಲ್ಹಾಮ್ ಅಲಿಯೇವ್ ಆಯೋಜಿಸಿದ್ದರು . ಕೋವಿಡ್ 19 ಸಾಂಕ್ರಾಮಿಕದ ವಿರುದ್ಧ ಅಂತಾರಾಷ್ಟ್ರೀಯ ಏಕಮತ್ಯವನ್ನು ಉತ್ತೇಜಿಸುವುದು ಮತ್ತು ಜಾಗತಿಕ ಮಹಾಮಾರಿನ್ನು ನಿಗ್ರಹಿಸಲು ದೇಶಗಳು ಮತ್ತು ಅಂತಾರಾಷ್ಟ್ರೀಯ ಸಂಘಟನೆಗಳ ಪ್ರಯತ್ನವನ್ನು ಕ್ರೋಡೀಕರಿಸುವುದು ಈ ಶೃಂಗಸಭೆಯ ಉದ್ದೇಶವಾಗಿತ್ತು . ಈ ಕಾರ್ಯಕ್ರಮ ಅಂತಾರಾಷ್ಟ್ರೀಯ ಬಹುತ್ವವಾದ ಮತ್ತು ಶಾಂತಿಗಾಗಿ ರಾಜತಾಂತ್ರಿಕತೆ ದಿನದ ಅಂಕವೂ ಆಗಿತ್ತು .
    ಪ್ರಧಾನಮಂತ್ರಿ ಮೋದಿ ಅವರ ಭಾಗವಹಿಸುವಿಕೆ ನಾಮ್ ನ ಮೌಲ್ಯಗಳು ಮತ್ತು ನೀತಿಗಳಿಗೆ ಇದರ ಸ್ಥಾಪಕ ಸದಸ್ಯ ರಾಷ್ಟ್ರಗಳಲ್ಲಿ ಒಂದಾದ ಭಾರತದ ದೀರ್ಘ ಕಾಲೀನ ಬದ್ಧತೆಯನ್ನು ಒತ್ತಿ ಹೇಳಿತು . ಈ ಶೃಂಗದಲ್ಲಿ ಮಾತನಾಡಿದ ಪ್ರಧಾನಮಂತ್ರಿ ಈ ಬಿಕ್ಕಟ್ಟಿಗೆ ವಿಶ್ವದ ಸಂಯೋಜಿತ , ಸಮಗ್ರ ಮತ್ತು ಸಮಾನವಾದ ಸ್ಪಂದನೆಯ ಮಹತ್ವ ಪ್ರತಿಪಾದಿಸಿದರು , ಭಾರತ ದೇಶೀಯವಾಗಿ ಮತ್ತು ಅಂತಾರಾಷ್ಟ್ರೀಯವಾಗಿ ಕೈಗೊಂಡಿರುವ ಕ್ರಮಗಳನ್ನು ಒತ್ತಿ ಹೇಳಿದ ಅವರು , ಚಳವಳಿಗೆ ಸಾಧ್ಯವಾದಷ್ಟು ಏಕಮತ್ಯ ಮತ್ತು ನೆರವು ಒದಗಿಸಲು ಭಾರತ ಬದ್ಧವಾಗಿರುವುದಾಗಿ ತಿಳಿಸಿದರು . ಇತರ ವೈರಸ್ ಗಳಾದ ಅದರಲ್ಲೂ ಭಯೋತ್ಪಾದನೆ ಮತ್ತು ಸುಳ್ಳು ಸುದ್ದಿಯ ವಿರುದ್ಧ ವಿಶ್ವ ಸಂಘಟಿತ ಪ್ರಯತ್ನ ಮಾಡುವ ಮಹತ್ವವನ್ನೂ ಪ್ರಧಾನಮಂತ್ರಿ ಪ್ರತಿಪಾದಿಸಿದರು .
    ಪ್ರಧಾನಮಂತ್ರಿ ಮೋದಿಯವರು ಏಷ್ಯಾ , ಆಫ್ರಿಕಾ , ಲ್ಯಾಟಿನ್ ಅಮೆರಿಕಾ ಮತ್ತು ಕೆರಿಬಿಯನ್ ಮತ್ತು ಯುರೋಪಿನ ಸದಸ್ಯ ರಾಷ್ಟ್ರಗಳು ಸೇರಿದಂತೆ ಇತರ 30 ಕ್ಕೂ ಹೆಚ್ಚು ರಾಷ್ಟ್ರಗಳ ಮುಖ್ಯಸ್ಥರು ಮತ್ತು ನಾಯಕರೊಂದಿಗೆ ಇದರಲ್ಲಿ ಭಾಗಿಯಾಗಿದ್ದರು . ಶೃಂಗಸಭೆಯನ್ನುದ್ದೇಶಿಸಿ ವಿಶ್ವಸಂಸ್ಥೆಯ ಮಹಾಧಿವೇಶನದ ಅಧ್ಯಕ್ಷ ಪ್ರೊ . ತಿಜ್ಜಾನಿ ಮುಹಮದ್ ಬಂಡೆ , ವಿಶ್ವ ಸಂಸ್ಥೆಯ ಮಹಾ ಪ್ರಧಾನ ಕಾರ್ಯದರ್ಶಿ ಶ್ರೀ ಆಂಟೋನಿಯೋ ಗುತೇರಸ್ , ಆಫ್ರಿಕಾ ಒಕ್ಕೂಟದ ಅಧ್ಯಕ್ಷ ಮೂಸ ಫಕಿ ಮಹಾಮತ್ , ಐರೋಪ್ಯ ಒಕ್ಕೂಟದ ಉನ್ನತ ಪ್ರತಿನಿಧಿ ಜೋಸೆಫ್ ಬೋರೆಲ್ ಮತ್ತು ವಿಶ್ವ ಆರೋಗ್ಯ ಸಂಸ್ಥೆಯ ಮಹಾ ನಿರ್ದೇಶಕ ಡಾ . ಟೆಡ್ರೊಸ್ ಗೆಬ್ರೆಯೆಸಸ್ ಮಾತನಾಡಿದರು .
    ಒಟ್ಟಾರೆ , ನಾಮ್ ನಾಯಕರು ಕೋವಿಡ್ -19 ಪರಿಣಾಮದ ಪರಾಮರ್ಶೆ ನಡೆಸಿ , ಸಾಧ್ಯ ಪರಿಹಾರಗಳ ಅವಶ್ಯಕತೆ ಮತ್ತು ಅಗತ್ಯಗಳನ್ನು ಗುರುತಿಸಿದರು ಮತ್ತು ಕ್ರಿಯೆ ಆಧಾರಿತ ಅನುಸರಣಾ ಕ್ರಮಗಳಿಗೆ ಆಗ್ರಹಿಸಿದರು . ಶೃಂಗಸಭೆಯ ಬಳಿಕ , ನಾಯಕರು ಕೋವಿಡ್ -19 ವಿರುದ್ಧದ ಹೋರಾಟದಲ್ಲಿ ಅಂತಾರಾಷ್ಟ್ರೀಯ ಒಗ್ಗಟ್ಟಿನ ಮಹತ್ವವನ್ನು ತಿಳಿಸುವ ಘೋಷಣೆಯನ್ನು ಅಂಗೀಕರಿಸಿದರು . ಕೋವಿಡ್ -19 ವಿರುದ್ಧದ ಹೋರಾಟದಲ್ಲಿ ತಮ್ಮ ಮೂಲ ವೈದ್ಯಕೀಯ , ಸಾಮಾಜಿಕ ಮತ್ತು ಮಾನವೀಯ ಅಗತ್ಯಗಳನ್ನು ಪ್ರತಿಬಿಂಬಿಸುವ ಸಾಮಾನ್ಯ ಡಾಟಾ ಬೇಸ್ ಸ್ಥಾಪಿಸುವ ಮೂಲಕ ಸದಸ್ಯ ರಾಷ್ಟ್ರಗಳ ಅಗತ್ಯತೆಗಳು ಮತ್ತು ಅವಶ್ಯಕತೆಗಳನ್ನು ಗುರುತಿಸಲು ನಾಯಕರು ‘ ಕಾರ್ಯಪಡೆ ’ ರಚಿಸುವುದಾಗಿಯೂ ಘೋಷಿಸಿದರು .


    ***

    
    
    (Release ID: 1621103) Visitor Counter : 26
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Gujarati , Odia , Tamil , Telugu , Malayalam