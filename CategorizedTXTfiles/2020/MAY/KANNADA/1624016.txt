      ರಕ್ಷಣಾ ಸಚಿವಾಲಯ

      ಸಮುದ್ರ ಸೇತು ಕಾರ್ಯಾಚರಣೆ – ಎರಡನೇ ಹಂತಕ್ಕಾಗಿ ಮಾಲ್ದೀವ್ಸ್ ಗೆ ಮರಳಿದ ಐ.ಎನ್.ಎಸ್. ಜಲಾಶ್ವ
      Posted On: 14 MAY 2020 6:15PM by PIB Bengaluru


    ಸಮುದ್ರ ಸೇತು ಕಾರ್ಯಾಚರಣೆ – ಎರಡನೇ ಹಂತ ಕ್ಕಾಗಿ ಮಾಲ್ದೀವ್ಸ್ ಗೆ ಮರಳಿದ ಐ . ಎನ್ . ಎಸ್ . ಜಲಾಶ್ವ


    ಎರಡನೆ ಹಂತದ ಸಮುದ್ರ ಸೇತು ಕಾರ್ಯಾಚರಣೆಗಾಗಿ ಭಾರತೀಯ ನೌಕಾ ಪಡೆಯ ಹಡಗು ಜಲಾಶ್ವ ಮಾಲ್ದೀವ್ಸ್ ನ ಮಾಲೆಗೆ ಮರಳಿದೆ . ವಿದೇಶೀ ರಾಷ್ಟ್ರಗಳ ದಡದಿಂದ ಭಾರತೀಯರನ್ನು ಕರೆತರಲು ಈ ಸಮುದ್ರ ಸೇತು ಕಾರ್ಯಾಚರಣೆಯನ್ನು ನಡೆಸಲಾಗುತ್ತಿದೆ . 20 ರ ಮೇ 15 ರಂದು ಬೆಳಗ್ಗಿನ ಜಾವ ಈ ಹಡಗು ಮಾಲೆ ಬಂದರನ್ನು ತಲುಪಲಿದೆ ಮತ್ತು ಈಗಾಗಲೆ ಮಾಲ್ದೀವ್ಸ್ ನ ಭಾರತೀಯ ರಾಯಭಾರ ಕಚೇರಿಯಲ್ಲಿ ನೊಂದಾಯಿಸಿದ ಭಾರತೀಯ ನಾಗರಿಕರು ಹಡಗನ್ನೇರುವ ಪ್ರಕ್ರಿಯೆ ನಡೆಯಲಿದೆ . ತನ್ನ ಎರಡನೆಯ ಪ್ರಯಾಣದಲ್ಲಿ ಐ . ಎನ್ . ಎಸ್ . ಜಲಾಶ್ವವು 700 ಭಾರತೀಯ ನಾಗರಿಕರನ್ನು ಹೊತ್ತುಕೊಂಡು ಮೇ 15 ರ ರಾತ್ರಿ ಕೊಚ್ಚಿಗೆ ಹೊರಡಲಿದೆ .


    ಈ ಮೊದಲು , 20 ರ ಮೇ 12 ರಂದು ಕೊಚ್ಚಿಗೆ 698 ಭಾರತೀಯರನ್ನು ಯಶಸ್ವಿಯಾಗಿ ಕರೆತಂದ ಬಳಿಕ ಐ . ಎನ್ . ಎಸ್ . ಜಲಾಶ್ವವು ಎರಡನೆ ಹಂತದ ಕಾರ್ಯಾಚರಣೆಗಾಗಿ ಸಿದ್ದತಾ ಚಟುವಟಿಕೆಗಳಲ್ಲಿ ನಿರತವಾಗಿತ್ತು . ಇದರಲ್ಲಿ ಕ್ರಿಮಿನಾಶಗೊಳಿಸುವಿಕೆ ಮತ್ತು ಹಿಂದಿನ ಪ್ರಯಾಣದಲ್ಲಿ ಭಾರತಕ್ಕೆ ಮರಳಿದ್ದ ಪ್ರಯಾಣಿಕರು ಬಳಸಿದ್ದ ಪ್ರದೇಶಕ್ಕೆ ವಿಶೇಷ ಒತ್ತು ಕೊಟ್ಟು ಇಡೀಯ ಹಡಗನ್ನು ಸ್ಯಾನಿಟೈಸ್ ಮಾಡುವುದೂ ಸೇರಿತ್ತು .


    ಹಡಗು ಮಾಲೆಯಲ್ಲಿ ಲಂಗರು ಹಾಕಲಿದೆ ಮತ್ತು 20 ಮೇ 15 ರಂದು ಭಾರತೀಯರ ಎರಡನೆ ತಂಡದ ಹಡಗು ಏರುವ ಪ್ರಕ್ರಿಯೆಯನ್ನು ಆರಂಭಿಸಲಿದೆ . ಇದರಲ್ಲಿ ಸುಮಾರು 100 ಮಂದಿ ಮಹಿಳೆಯರು ಮತ್ತು ಮಕ್ಕಳು ಸಹಿತ 700 ಭಾರತೀಯರು ಸ್ವದೇಶಕೆ ಬರಲಿದ್ದಾರೆ . ಸ್ಥಳಾಂತರಗೊಳ್ಳಲಿರುವ ಭಾರತೀಯರ ವೈದ್ಯಕೀಯ ತಪಾಸಣೆ ನಡೆಸಿ , ಗುರುತಿನ ಕಾರ್ಡ್ ನೀಡಿ ಅವರ ಬ್ಯಾಗೇಜುಗಳನ್ನು ಸ್ಯಾನಿಟೈಸ್ ಮಾಡಿದ ಬಳಿಕವಷ್ಟೇ ಹಡಗನ್ನೇರಲು ಅವಕಾಶ ಕೊಡಲಾಗುತ್ತದೆ .


    ***

    
    
    (Release ID: 1624016) Visitor Counter : 16
    
    
      Read this release in: Urdu , English , Hindi , Marathi , Assamese , Manipuri , Punjabi , Odia , Tamil , Telugu , Malayalam