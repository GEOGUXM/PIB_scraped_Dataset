      PIB Headquarters

      ಲಾಕ್ ಡೌನ್ ನಿಯಮಾವಳಿ ಸಡಿಲಿಕೆ ಹಿನ್ನೆಲೆ; ಗರಿಗೆದರಿದ ಕೃಷಿ ಚಟುವಟಿಕೆ; ರೈತನ ಮೊಗದಲ್ಲಿ ಮಂದಹಾಸ; ಗ್ರಾಮೀಣ ಪ್ರದೇಶಗಳಲ್ಲಿ ಪುನರಾರಂಭಗೊಂಡ ಕೈಗಾರಿಕೆಗಳು
      Posted On: 03 MAY 2020 8:56PM by PIB Bengaluru


    ಲಾಕ್ ಡೌನ್ ನಿಯಮಾವಳಿ ಸಡಿಲಿಕೆ ಹಿನ್ನೆಲೆ ; ಗರಿಗೆದರಿದ ಕೃಷಿ ಚಟುವಟಿಕೆ ; ರೈತನ ಮೊಗದಲ್ಲಿ ಮಂದಹಾಸ ; ಗ್ರಾಮೀಣ ಪ್ರದೇಶಗಳಲ್ಲಿ ಪುನರಾರಂಭಗೊಂಡ ಕೈಗಾರಿಕೆಗಳು


    ಕೊರೊನಾ ಸೋಂಕು ನಿಯಂತ್ರಿಸಲು ಘೋಷಿಸಲಾಗಿರುವ ಲಾಕ್ ಡೌನ್ ನಿಯಮಾವಳಿಯಲ್ಲಿ ಸ್ವಲ್ಪ ಮಟ್ಟಿನ ಸಡಿಲಿಕೆಯ ನಂತರ , ಗ್ರಾಮೀಣ ಪ್ರದೇಶಗಳಲ್ಲಿ ಕೃಷಿ ಚಟುವಟಿಕೆಗಳು ಚುರುಕುಗೊಂಡು ರೈತರ ಮುಖದಲ್ಲಿ ಮಂದಹಾಸ ಮೂಡಿದೆ . ಜೊತೆಗೆ ಗ್ರಾಮೀಣ ಪ್ರದೇಶದಲ್ಲಿ ಸಣ್ಣ ಕೈಗಾರಿಕೆಗಳು ಪುನರಾರಂಭಗೊಂಡು ಹಲವರಿಗೆ ಉದ್ಯೋಗಾವಕಾಶಗಳು ದೊರೆತಿವೆ .


    ಇದರಿಂದಾಗಿ ಲಾಕ್ ಡೌನ್ ನಿಂದ ಸ್ಥಗಿತಗೊಂಡಿದ್ದ ಬಹುತೇಕ ಚಟುವಟಿಕೆಗಳು ಮತ್ತೆ ಆರಂಭಗೊಂಡಿದ್ದು , ಇದು ಗ್ರಾಮೀಣ ಮತ್ತು ಕೆಂಪುವಲಯ ಹೊರತುಪಡಿಸಿ , ಇತರೆ ನಗರ ಪ್ರದೇಶದಲ್ಲಿ ಆರ್ಥಿಕತೆ ಉತ್ತೇಜನಕ್ಕೆ ಸಹಕಾರಿಯಾಗಿದೆ .


    ಕರ್ನಾಟಕದ ತುಮಕೂರು ಜಿಲ್ಲೆಯ ಸಾಸಲು ಗ್ರಾಮದ ರೈತ ಉಮೇಶ್ , ತನ್ನ ಹೊಲದಲ್ಲಿ ಬಿತ್ತನೆ ಕಾರ್ಯದಲ್ಲಿ ತೊಡಗಿದ್ದು , ಸಂಕಷ್ಟದ ಸಮಯದಲ್ಲಿ ಪ್ರಧಾನಮಂತ್ರಿ ಕಿಸಾನ್ ಯೋಜನೆಯಡಿ 2,000 ರೂ . ನೆರವು ದೊರಕಿತು . ಜೊತೆಗೆ ಅದೇ ಸಮಯಕ್ಕೆ ಮಳೆಯಾಗಿದ್ದರಿಂದ ಆ ಹಣದ ಸಹಾಯದಿಂದ ಹೊಲವನ್ನು ಉತ್ತು , ಬಿತ್ತನೆ ಬೀಜ ಹಾಗೂ ರಸಗೊಬ್ಬರ ಖರೀದಿಸಿ , ಜೋಳ ಬಿತ್ತನೆ ಕಾರ್ಯ ಕೈಗೊಳ್ಳಲು ಸಹಕಾರಿಯಾಯಿತು ಎಂದು ತನ್ನ ಅನಿಸಿಕೆಯನ್ನು ಹಂಚಿಕೊಂಡಿದ್ದಾರೆ .


    ಅದೇ ರೀತಿ ಚಿಕ್ಕಬಳ್ಳಾಪುರದ ರೈತ ಮುಂಜುನಾಥ , ಪ್ರಧಾನಮಂತ್ರಿಗಳ ಕಿಸಾನ್ ಸಮ್ಮಾನ್ ನಿಧಿಯಿಂದ ತನ್ನ ಬ್ಯಾಂಕ್ ಖಾತೆಗೆ 2,000 ರೂ . ಈ ಲಾಕ್ ಡೌನ್ ಅವಧಿಯಲ್ಲಿ ಜಮೆಯಾಯಿತು . ಅದು ತನಗೆ ವರದಾನವಾಗಿದ್ದು , ಆ ಹಣದಿಂದ ಭೂಮಿ ಹಸನುಗೊಳಿಸಿ , ಕೃಷಿ ಚಟುವಟಿಕೆಯನ್ನು ಕೈಗೊಳ್ಳಲು ನೆರವಾಯಿತು ಎಂದು ಹೇಳಿದ್ದಾರೆ .


    ಲಾಕ್ ಡೌನ್ ನಿಯಮದಲ್ಲಿ ಸ್ವಲ್ಪ ಸಡಿಲಿಕೆ ಮಾಡಿರುವುದರಿಂದ ಸಣ್ಣ ಕೈಗಾರಿಕೆಗಳು ವಿಶೇಷವಾಗಿ ಗ್ರಾಮೀಣ ಭಾಗದಲ್ಲಿ ಪುನರಾರಂಭಗೊಂಡಿವೆ . ಕರಾವಳಿ ಭಾಗದ ಉಡುಪಿ ಜಿಲ್ಲೆಯನ್ನು ಹಸಿರುವಲಯ ಎಂದು ಘೋಷಿಸಲಾಗಿದ್ದು , ಅಲ್ಲಿ ಸಣ್ಣ ಕೈಗಾರಿಕೆಗಳು ಮತ್ತೆ ಉತ್ಪಾದನೆಯನ್ನು ಆರಂಭಿಸಿವೆ . ಉಡುಪಿ ಪಟ್ಟಣದ ವಿಶ್ವೇಶ್ವರಯ್ಯ ಪ್ಲಾಸ್ಟಿಕ್ ಉದ್ದಿಮೆ , ಪುನಃ ಕಾರ್ಯಾರಂಭ ಮಾಡಿದ್ದು , ಅದು 20 ಮಂದಿಗೆ ಮತ್ತೆ ಉದ್ಯೋಗ ಒದಗಿಸಿದೆ . ಅಲ್ಲದೆ ಕಾರ್ಖಾನೆಯಲ್ಲಿ ಕೆಲಸದ ವೇಳೆ ಮಾಸ್ಕ್ ಧರಿಸುವುದು , ಸಾಮಾಜಿಕ ಅಂತರ ಕಾಯ್ದುಕೊಳ್ಳುವುದು ಸೇರಿದಂತೆ ಎಲ್ಲ ಅಗತ್ಯ ಮುಂಜಾಗ್ರತಾ ಕ್ರಮಗಳನ್ನು ಕೈಗೊಳ್ಳಲಾಗಿದೆ .


    ಕರ್ನಾಟಕದಲ್ಲಿ ಸೋಂಕು ನಿಯಂತ್ರಣಕ್ಕೆ ಆರೋಗ್ಯ ಇಲಾಖೆಗೆ ಸಹಕಾರ ನೀಡುತ್ತಿರುವ ಭಾರತೀಯ ರೆಡ್ ಕ್ರಾಸ್ ಸೊಸೈಟಿಯ ಕರ್ನಾಟಕ ಶಾಖೆಯ ಅಧ್ಯಕ್ಷ ಎಸ್ . ನಾಗಣ್ಣ , ಇಡೀ ವಿಶ್ವ ಕೊರೊನಾ ಮಾರಕ ಸೋಂಕನ್ನು ಎದುರಿಸುತ್ತಿದೆ , ಜನರು ಆತಂಕಕ್ಕೆ ಒಳಗಾಗಿದ್ದಾರೆ . ರೆಡ್ ಕ್ರಾಸ್ ವತಿಯಿಂದ ಸೋಂಕು ನಿಯಂತ್ರಣ ನಿಟ್ಟಿನಲ್ಲಿ ಹಲವು ಜಾಗೃತಿ ಕಾರ್ಯಕ್ರಮಗಳು , ಮಾಸ್ಕ್ ವಿತರಣೆ , ಆಹಾರ ಪೂರೈಕೆ ಸೇರಿದಂತೆ ನಾನಾ ರೀತಿಯ ಕಾರ್ಯಗಳನ್ನು ಕೈಗೊಳ್ಳಲಾಗುತ್ತಿದೆ ಎಂದು ಹೇಳಿದ್ದಾರೆ .


    ಅಲ್ಲದೆ , ಕೋವಿಡ್ ನಿಯಂತ್ರಣಕ್ಕೆ ಆರೋಗ್ಯ ಇಲಾಖೆ ಎಲ್ಲ ರೀತಿಯ ಗಂಭೀರ ಪ್ರಯತ್ನಗಳನ್ನು ನಡೆಸುತ್ತಿದ್ದು , ಅದಕ್ಕೆ ರೆಡ್ ಕ್ರಾಸ್ ಸೊಸೈಟಿ ಕೂಡ ಸಂಪೂರ್ಣ ಬೆಂಬಲ ನೀಡುತ್ತಿದೆ . ಸಾರ್ವಜನಿಕರು ಅಗತ್ಯ ಮುಂಜಾಗ್ರತಾ ಕ್ರಮಗಳನ್ನು ಕೈಗೊಳ್ಳಬೇಕು . ಸರ್ಕಾರದ ನಿಯಮಗಳನ್ನು ಪಾಲಿಸಬೇಕು ಎಂದು ಮನವಿ ಮಾಡಿದರು .


    https://twitter.com/airnewsalerts/status/1255875938446913538?s=20


    https://twitter.com/airnewsalerts/status/1255957616053886977?s=20


    https://twitter.com/airnewsalerts/status/1255959156273614849?s=20


    https://twitter.com/airnewsalerts/status/1255928615956557824?s=20


    ***

    
    
    (Release ID: 1620767) Visitor Counter : 12