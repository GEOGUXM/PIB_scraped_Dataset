      ಹಣಕಾಸು ಸಚಿವಾಲಯ

      ವಲಸೆ ಕಾರ್ಮಿಕರು, ರೈತರು, ಸಣ್ಣ ಉದ್ಯಮಗಳು ಮತ್ತು ಬೀದಿಬದಿ ವ್ಯಾಪಾರಿಗಳು ಸೇರಿದಂತೆ ಬಡವರಿಗೆ ಅಲ್ಪಾವಧಿ ಮತ್ತು ದೀರ್ಘಕಾಲೀನ ಕ್ರಮಗಳನ್ನು ಪ್ರಕಟಿಸಿದ ಹಣಕಾಸು ಸಚಿವರು
      Posted On: 14 MAY 2020 6:59PM by PIB Bengaluru


    ವಲಸೆ ಕಾರ್ಮಿಕರು , ರೈತರು , ಸಣ್ಣ ಉದ್ಯಮಗಳು ಮತ್ತು ಬೀದಿಬದಿ ವ್ಯಾಪಾರಿಗಳು ಸೇರಿದಂತೆ ಬಡವರಿಗೆ ಅಲ್ಪಾವಧಿ ಮತ್ತು ದೀರ್ಘಕಾಲೀನ ಕ್ರಮಗಳನ್ನು ಪ್ರಕಟಿಸಿದ ಹಣಕಾಸು ಸಚಿವರು


      * ವಲಸೆ ಕಾರ್ಮಿಕರಿಗೆ 2 ತಿಂಗಳವರೆಗೆ ಉಚಿತ ಆಹಾರ ಧಾನ್ಯಗಳ ಪೂರೈಕೆ

      * ವಲಸೆ ಕಾರ್ಮಿಕರು ದೇಶದ ಯಾವುದೇ ನ್ಯಾಯಬೆಲೆ ಅಂಗಡಿಯಿಂದ ಪಡಿತರ ಪಡೆಯಲು ಅನುವು ಮಾಡಿಕೊಡುವ ತಂತ್ರಜ್ಞಾನ ವ್ಯವಸ್ಥೆಯನ್ನು 21 ಮಾರ್ಚ್ , 2021 ರೊಳಗೆ ಬಳಸಲಾಗುವುದು - ಒಂದು ದೇಶ , ಒಂದು ಪಡಿತರ ಚೀಟಿ
      * ವಲಸೆ ಕಾರ್ಮಿಕರು ಮತ್ತು ನಗರಗಳ ಬಡವರಿಗೆ ಕೈಗೆಟುಕುವ ಬಾಡಿಗೆ ವಸತಿ ಸಂಕೀರ್ಣಗಳ ಯೋಜನೆ
      * ಶಿಶು ಮುದ್ರಾ ಸಾಲಗಾರರಿಗೆ 12 ತಿಂಗಳವರೆಗೆ ಶೇ .2 ಬಡ್ಡಿ ಸಹಾಯಧನ - 1500 ಕೋಟಿ ರೂ . ಪರಿಹಾರ
      * ಬೀದಿಬದಿ ವ್ಯಾಪಾರಿಗಳಿಗೆ 5000 ಕೋಟಿ ರೂ . ಸಾಲ ಸೌಲಭ್ಯ
      * ಪಿಎಂಎವೈ ( ನಗರ ) ಅಡಿಯಲ್ಲಿ ಎಂಐಜಿಗೆ ಸಾಲಾಧಾರಿತ ಸಹಾಯಧನ ಯೋಜನೆಯನ್ನು ವಿಸ್ತರಿಸುವ ಮೂಲಕ ವಸತಿ ವಲಯ ಮತ್ತು ಮಧ್ಯಮ ಆದಾಯದ ವರ್ಗಕ್ಕೆ 70,000 ಕೋಟಿ ರೂ . ಪ್ರೋತ್ಸಾಹ
      * ಕಾಂಪಾ ಹಣವನ್ನು ಬಳಸಿಕೊಂಡು ಉದ್ಯೋಗ ಸೃಷ್ಟಿಸಲು 6,000 ಕೋಟಿ ರೂ
      * ನಬಾರ್ಡ್ ಮೂಲಕ ರೈತರಿಗೆ 30,000 ಕೋಟಿ ರೂ . ಹೆಚ್ಚುವರಿ ತುರ್ತು ಮೂಲ ಬಂಡವಾಳ
      * ಕಿಸಾನ್ ಕ್ರೆಡಿಟ್ ಕಾರ್ಡ್ ಯೋಜನೆಯಡಿ 2.5 ಕೋಟಿ ರೈತರಿಗೆ 2 ಲಕ್ಷ ಕೋಟಿ ರೂ

    ಗೌರವಾನ್ವಿತ ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು ಮೇ ,12 2020 ರಂದು 20 ಲಕ್ಷ ಕೋಟಿ ರೂ . ಗಳ ವಿಶೇಷ ಆರ್ಥಿಕ ಮತ್ತು ಸಮಗ್ರ ಪ್ಯಾಕೇಜ್ ಘೋಷಿಸಿದ್ದಾರೆ - ಇದು ಭಾರತದ ಜಿಡಿಪಿಯ ಶೇ .10 ಕ್ಕೆ ಸಮಾನವಾಗಿದೆ . ಅವರು आत्मनिर्भर भारत अभियान ಅಥವಾ ಸ್ವಾವಲಂಬಿ ಭಾರತ ಅಭಿಯಾನಕ್ಕೆ ಸ್ಪಷ್ಟ ಕರೆ ನೀಡಿದರು . ಸ್ವಾವಲಂಬಿ ಭಾರತದ ಐದು ಸ್ತಂಭಗಳಾದ ಆರ್ಥಿಕತೆ , ಮೂಲಸೌಕರ್ಯ , ವ್ಯವಸ್ಥೆ , ಜನಸಂಖ್ಯೆ ಮತ್ತು ಬೇಡಿಕೆಯನ್ನು ಅವರು ವಿವರಿಸಿದ್ದರು .


    ಕೇಂದ್ರ ಹಣಕಾಸು ಮತ್ತು ಕಾರ್ಪೊರೇಟ್ ವ್ಯವಹಾರಗಳ ಸಚಿವೆ ಶ್ರೀಮತಿ ನಿರ್ಮಲಾ ಸೀತಾರಾಮನ್ ಅವರು ಇಂದು , ವಲಸೆ ಕಾರ್ಮಿಕರು , ಬೀದಿ ಬದಿ ವ್ಯಾಪಾರಿಗಳು , ನಗರಗಳ ವಲಸಿಗ ಬಡವರು , ಸಣ್ಣ ವ್ಯಾಪಾರಿಗಳು ಸ್ವಯಂ ಉದ್ಯೋಗಿಗಳು , ಸಣ್ಣ ರೈತರು ಮತ್ತು ವಸತಿ ಕ್ಷೇತ್ರವು ಸಂಕಷ್ಟಗಳನ್ನು ನಿವಾರಿಸುವ ಎರಡನೇ ಹಂತದ ಕ್ರಮಗಳನ್ನು ಪತ್ರಿಕಾಗೋಷ್ಠಿಯಲ್ಲಿ ಪ್ರಕಟಿಸಿದರು . ವಲಸಿಗರು , ರೈತರು , ಸಣ್ಣ ಉದ್ಯಮಗಳು ಮತ್ತು ಬೀದಿ ಬದಿ ವ್ಯಾಪಾರಿಗಳು ಸೇರಿದಂತೆ ಬಡವರಿಗೆ ಸಹಾಯ ಮಾಡುವ ಅಲ್ಪಾವಧಿಯ ಮತ್ತು ದೀರ್ಘಕಾಲೀನ ಕ್ರಮಗಳನ್ನು ಅವರು ವಿವರಿಸಿದರು .


    ಗೌರವಾನ್ವಿತ ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು ವಲಸೆ ಕಾರ್ಮಿಕರು ಮತ್ತು ರೈತರು ಸೇರಿದಂತೆ ಬಡವರು ಎದುರಿಸುತ್ತಿರುವ ತೊಂದರೆಗಳ ಬಗ್ಗೆ ಯಾವಾಗಲೂ ಕಾಳಜಿ ವಹಿಸುತ್ತಾರೆ ಎಂದು ಶ್ರೀಮತಿ ಸೀತಾರಾಮನ್ ಹೇಳಿದರು . ರೈತರು ಮತ್ತು ಕಾರ್ಮಿಕರು ಈ ರಾಷ್ಟ್ರದ ಬೆನ್ನೆಲುಬು . ಅವರು ನಮ್ಮೆಲ್ಲರಿಗೂ ತಮ್ಮ ಬೆವರು ಮತ್ತು ಶ್ರಮದಿಂದ ಸೇವೆ ಸಲ್ಲಿಸುತ್ತಾರೆ . ವಲಸೆ ಕಾರ್ಮಿಕರ ಸಾಮಾಜಿಕ ಭದ್ರತೆಗೆ ಹೆಚ್ಚುವರಿಯಾಗಿ ನಗರ ಪ್ರದೇಶಗಳಲ್ಲಿ ಕೈಗೆಟುಕುವ ಮತ್ತು ಅನುಕೂಲಕರ ಬಾಡಿಗೆ ಮನೆಗಳ ಅಗತ್ಯವಿದೆ . ವಲಸೆ ಮತ್ತು ಅಸಂಘಟಿತ ಕಾರ್ಮಿಕರು ಸೇರಿದಂತೆ ಬಡವರಿಗೆ ಉದ್ಯೋಗಾವಕಾಶಗಳನ್ನು ಸೃಷ್ಟಿಸುವ ಅವಶ್ಯಕತೆಯಿದೆ . ರೈತರಿಗೆ ಸಮಯೋಚಿತ ಮತ್ತು ಸಾಕಷ್ಟು ಸಾಲದ ಬೆಂಬಲ ಬೇಕು ಎಂದು ಅವರು ಹೇಳಿದರು .


    ಆರ್ಥಿಕತೆ ಮತ್ತು ಸಮಾಜದ ಎಲ್ಲಾ ವರ್ಗಗಳ ಅಗತ್ಯಗಳ ಬಗ್ಗೆ ಸರ್ಕಾರವು ಗಮನ ಹರಿಸುತ್ತಿದೆ ಎಂದು ಶ್ರೀಮತಿ ಸೀತಾರಾಮನ್ ಹೇಳಿದರು . ಸಣ್ಣ ವ್ಯಾಪಾರಗಳು , ವಿಶೇಷವಾಗಿ ಬೀದಿ ಬದಿ ವ್ಯಾಪಾರಗಳಿಗೆ ಶಿಶು ಮುದ್ರಾ ಸಾಲಗಳ ಮೂಲಕ ಗೌರವದ ಜೀವನೋಪಾಯವನ್ನು ಬೆಂಬಲಿಸಲಾಗುವುದು . ಅವರ ವ್ಯವಹಾರಕ್ಕೆ ನಮ್ಮ ಪ್ರೋತ್ಸಾಹದ ಅಗತ್ಯವಿದೆ ಮತ್ತು ಸಾಮಾಜಿಕ ಭದ್ರತೆ ಮತ್ತು ವರ್ಧಿತ ಸಾಲದ ರೂಪದಲ್ಲಿಯೂ ಅವರ ಬಗ್ಗೆ ಗಮನ ಹರಿಸಬೇಕಿದೆ ಎಂದು ಅವರು ಹೇಳಿದರು .


    ವಲಸೆ ಕಾರ್ಮಿಕರು , ರೈತರು , ಸಣ್ಣ ಉದ್ಯಮಗಳು ಮತ್ತು ಬೀದಿಬದಿ ವ್ಯಾಪಾರಿಗಳು ಸೇರಿದಂತೆ ಬಡವರಿಗೆ ನೆರವಾಗುವ ಇಂದು ಘೋಷಿಸಲಾದ ಅಲ್ಪಾವಧಿ ಮತ್ತು ದೀರ್ಘಕಾಲೀನ ಕ್ರಮಗಳು :


    1. ವಲಸೆ ಕಾರ್ಮಿಕರಿಗೆ ಎರಡು ತಿಂಗಳವರೆಗೆ ಉಚಿತ ಆಹಾರ ಧಾನ್ಯಗಳ ಸರಬರಾಜು


    ಪ್ರತೀ ವಲಸೆ ಕಾರ್ಮಿಕನಿಗೆ 5 ಕೆಜಿ ಆಹಾರ ಧಾನ್ಯ ಮತ್ತು ಪ್ರತೀ ವಲಸೆ ಕಾರ್ಮಿಕನ ಕುಟುಂಬಕ್ಕೆ ತಿಂಗಳಿಗೆ 1 ಕೆಜಿ ಬೇಳೆಯನ್ನು ಎರಡು ತಿಂಗಳವರೆಗೆ ಅಂದರೆ 2020 ರ ಮೇ ಮತ್ತು ಜೂನ್ ನಲ್ಲಿ ಉಚಿತವಾಗಿ ಹಂಚಲಾಗುತ್ತದೆ . ಇದನ್ನು ಹೆಚ್ಚುವರಿಯಾಗಿ ಎಲ್ಲಾ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಪೂರೈಸಲಾಗುವುದು . ರಾಷ್ಟ್ರೀಯ ಆಹಾರ ಭದ್ರತಾ ಕಾಯ್ದೆಯಡಿ ಇಲ್ಲದ ಅಥವಾ ರಾಜ್ಯ / ಕೇಂದ್ರಾಡಳಿತ ಪ್ರದೇಶಗಳ ಪಡಿತರ ಚೀಟಿ ಇಲ್ಲದ ವಲಸೆ ಕಾರ್ಮಿಕರು ಇದಕ್ಕೆ ಅರ್ಹರಾಗಿರುತ್ತಾರೆ . ಯೋಜನೆಯ ಉದ್ದೇಶಿತ ವಿತರಣೆಗೆ ವ್ಯವಸ್ಥೆಯನ್ನು ರೂಪಿಸುವಂತೆ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಸೂಚಿಸಲಾಗುತ್ತದೆ . 8 ಲಕ್ಷ ಮೆ . ಟನ್ ಆಹಾರ - ಧಾನ್ಯ ಮತ್ತು 50,000 ಮೆ . ಟನ್ ಬೇಳೆಯನ್ನು ಹಂಚಿಕೆ ಮಾಡಲಾಗುತ್ತದೆ . ಇದರ ವೆಚ್ಚ 3500 ಕೋಟಿ ರೂ . ಗಳನ್ನು ಭಾರತ ಸರ್ಕಾರವೇ ಭರಿಸಲಿದೆ .


    2. ವಲಸೆ ಕಾರ್ಮಿಕರು ಭಾರತದ ಯಾವುದೇ ನ್ಯಾಯಬೆಲೆ ಅಂಗಡಿಗಳಿಂದ ಪಡಿತರ ಪಡೆಯಲು ಅನುವು ಮಾಡಿಕೊಡುವ ತಂತ್ರಜ್ಞಾನ ವ್ಯವಸ್ಥೆಯನ್ನು ಮಾರ್ಚ್ 20, 2021 ರೊಳಗೆ ಬಳಸಲಾಗುವುದು – ಒಂದು ದೇಶ , ಒಂದು ಪಡಿತರ ಚೀಟಿ .


    ಪಡಿತರ ಚೀಟಿಗಳ ಈ ಪ್ರಾಯೋಗಿಕ ಯೋಜನೆಯನ್ನು 23 ರಾಜ್ಯಗಳಿಗೆ ವಿಸ್ತರಿಸಲಾಗುವುದು . ಆ ಮೂಲಕ , ಪಡಿತರ ಜನಸಂಖ್ಯೆಯ ಶೇ .83 ರಷ್ಟು 67 ಕೋಟಿ ಫಲಾನುಭವಿಗಳು 2020 ರ ಆಗಸ್ಟ್ ವೇಳೆಗೆ ರೇಷನ್ ಕಾರ್ಡ್ ‌ ಗಳ ರಾಷ್ಟ್ರೀಯ ಪೋರ್ಟಬಿಲಿಟಿ ವ್ಯಾಪ್ತಿಗೆ ಬರುತ್ತಾರೆ . ಶೇ .100 ರಷ್ಟು ರಾಷ್ಟ್ರೀಯ ಪೋರ್ಟಬಿಲಿಟಿಯನ್ನು ಮಾರ್ಚ್ , 2021 ರ ವೇಳೆಗೆ ಸಾಧಿಸಲಾಗುವುದು . ಇದು ಪ್ರಧಾನಮಂತ್ರಿಯವರ ತಂತ್ರಜ್ಞಾನ ಚಾಲಿತ ವ್ಯವಸ್ಥೆಯ ಸುಧಾರಣೆಗಳ ಭಾಗವಾಗಿದೆ . ಇದರಿಂದ ದೇಶದ ಯಾವುದೇ ನ್ಯಾಯಬೆಲೆ ಅಂಗಡಿಯಿಂದ ವಲಸೆ ಕಾರ್ಮಿಕ ಮತ್ತು ಅವರ ಕುಟುಂಬ ಸದಸ್ಯರು ಪಡಿತರ ಪಡೆಯಲು ಅವಕಾಶವಾಗುತ್ತದೆ . ಸಂಚಾರದಲ್ಲಿರುವ ಜನರು , ವಿಶೇಷವಾಗಿ ವಲಸೆ ಕಾರ್ಮಿಕರು ದೇಶಾದ್ಯಂತ ಪಡಿತರದ ಪ್ರಯೋಜನ ಪಡೆಯುವುದನ್ನು ಇದು ಖಚಿತಪಡಿಸುತ್ತದೆ .


    3. ವಲಸೆ ಕಾರ್ಮಿಕರಿಗೆ ಮತ್ತು ನಗರಗಳ ಬಡವರಿಗೆ ಕೈಗೆಟುಕುವ ಬಾಡಿಗೆ ವಸತಿ ಸಂಕೀರ್ಣಗಳ ಯೋಜನೆ .


    ಕೇಂದ್ರ ಸರ್ಕಾರವು ವಲಸೆ ಕಾರ್ಮಿಕರು ಮತ್ತು ನಗರಗಳ ಬಡವರಿಗೆ ಕೈಗೆಟುಕುವ ಬಾಡಿಗೆಗೆ ಮನೆಗಳನ್ನು ಒದಗಿಸುವ ಯೋಜನೆಯನ್ನು ಪ್ರಾರಂಭಿಸುತ್ತದೆ . ಕೈಗೆಟುಕುವ ಬಾಡಿಗೆ ವಸತಿ ಸಂಕೀರ್ಣಗಳು ವಲಸೆ ಕಾರ್ಮಿಕರು , ನಗರಗಳ ಬಡವರು ಮತ್ತು ವಿದ್ಯಾರ್ಥಿಗಳಿಗೆ ಸಾಮಾಜಿಕ ಭದ್ರತೆ ಮತ್ತು ಗುಣಮಟ್ಟದ ಜೀವನವನ್ನು ಒದಗಿಸುತ್ತವೆ . ನಗರಗಳಲ್ಲಿನ ಸರ್ಕಾರಿ ಅನುದಾನಿತ ಮನೆಗಳನ್ನು ಪಿಪಿಪಿ ಮೋಡ್ ಅಡಿಯಲ್ಲಿ ರಿಯಾಯಿತಿಯ ಮೂಲಕ ಕೈಗೆಟುಕುವ ಬಾಡಿಗೆ ವಸತಿ ಸಂಕೀರ್ಣಗಳಾಗಿ ( ಎಆರ್ ‌ ಎಚ್ ‌ ಸಿ ) ಪರಿವರ್ತಿಸಲಾಗುವುದು . ಉತ್ಪಾದನಾ ಘಟಕಗಳು , ಕೈಗಾರಿಕೆಗಳು , ಸಂಸ್ಥೆಗಳು , ಸಂಘಗಳು ತಮ್ಮ ಖಾಸಗಿ ಭೂಮಿಯಲ್ಲಿ ಕೈಗೆಟುಕುವ ಬಾಡಿಗೆ ವಸತಿ ಸಂಕೀರ್ಣಗಳನ್ನು ( ಎಆರ್ ‌ ಎಚ್ ‌ ಸಿ ) ಅಭಿವೃದ್ಧಿಪಡಿಸಿ , ನಿರ್ವಹಿಸುತ್ತವೆ . ಅದೇ ರೀತಿ ರಾಜ್ಯ ಸರ್ಕಾರಿ ಸಂಸ್ಥೆಗಳು / ಕೇಂದ್ರ ಸರ್ಕಾರಿ ಸಂಸ್ಥೆಗಳು ಇದೇ ಮಾದರಿಯಲ್ಲಿ ಕೈಗೆಟುಕುವ ಬಾಡಿಗೆ ವಸತಿ ಸಂಕೀರ್ಣಗಳನ್ನು ( ಎಆರ್ ‌ ಎಚ್ ‌ ಸಿ ) ಅಭಿವೃದ್ಧಿಪಡಿಸುತ್ತವೆ ಮತ್ತು ನಿರ್ವಹಿಸುತ್ತವೆ . ಯೋಜನೆಯ ಸ್ಪಷ್ಟ ವಿವರಗಳನ್ನು ಸಚಿವಾಲಯ / ಇಲಾಖೆ ಬಿಡುಗಡೆ ಮಾಡುತ್ತದೆ .


    4. ಶಿಶು ಮುದ್ರಾ ಸಾಲಗಾರರಿಗೆ 12 ತಿಂಗಳವರೆಗೆ ಶೇ 2 ಬಡ್ಡಿ ಸಹಾಯಧನ - 1,500 ಕೋಟಿ ರೂ . ಪರಿಹಾರ


    50,000 ರೂ . ಗಿಂತ ಕಡಿಮೆ ಸಾಲ ಹೊಂದಿರುವ , ಪ್ರಾಮಾಣಿಕವಾಗಿ ಮರು ಪಾವತಿ ಮಾಡುತ್ತಿರುವ ಮುದ್ರಾ ಶಿಶು ಸಾಲಗಾರರಿಗೆ 12 ತಿಂಗಳ ಅವಧಿಗೆ ಶೇ . 2 ಬಡ್ಡಿ ಸಹಾಯಧನವನ್ನು ಭಾರತ ಸರ್ಕಾರ ಒದಗಿಸುತ್ತದೆ . ಮುದ್ರಾ ಶಿಶು ಸಾಲಗಳ ಪ್ರಸ್ತುತ ಬಂಡವಾಳವು ಸುಮಾರು 1.62 ಲಕ್ಷ ಕೋಟಿ ರೂ . ಇದೆ . ಇದು ಶಿಶು ಮುದ್ರಾ ಸಾಲಗಾರನಿಗೆ ಸುಮಾರು 1,500 ಕೋಟಿ ರೂ . ಪರಿಹಾರ ಒದಗಿಸುತ್ತದೆ .


    5. ಬೀದಿ ಬದಿ ವ್ಯಾಪಾರಿಗಳಿಗೆ 5,000 ಕೋಟಿ ರೂ . ಸಾಲ ಸೌಲಭ್ಯ


    ಸದ್ಯದ ಪರಿಸ್ಥಿತಿಯಿಂದಾಗಿ ಹೆಚ್ಚು ಸಂಕಷ್ಟ ಎದುರಿಸುತ್ತಿರುವ ಬೀದಿ ಬದಿ ವ್ಯಾಪಾರಿಗಳು ತಮ್ಮ ವ್ಯವಹಾರಗಳನ್ನು ಪುನರಾರಂಭಿಸಲು ಅನುವು ಮಾಡಿಕೊಡಲು ಅವರು ಸುಲಭವಾಗಿ ಸಾಲ ಪಡೆಯಲು ಸಾಧ್ಯವಾಗುವಂತೆ ಒಂದು ತಿಂಗಳಲ್ಲಿ ವಿಶೇಷ ಯೋಜನೆಯನ್ನು ಪ್ರಾರಂಭಿಸಲಾಗುವುದು ,. ಈ ಯೋಜನೆಯಡಿ , ಆರಂಭಿಕ ಮೂಲ ಬಂಡವಾಳಕ್ಕೆ ಪ್ರತಿ ಉದ್ಯಮಕ್ಕೆ 10,000 ರೂ . ಬ್ಯಾಂಕ್ ಸಾಲ ನೀಡಲಾಗುವುದು . ಈ ಯೋಜನೆಯು ನಗರ ಮತ್ತು ಪಕ್ಕದ ನಗರ ಪ್ರದೇಶಗಳಲ್ಲಿ ವ್ಯಾಪಾರ ಮಾಡುವ ಗ್ರಾಮೀಣ ವ್ಯಾಪಾರಿಗಳನ್ನು ಒಳಗೊಂಡಿರುತ್ತದೆ . ಡಿಜಿಟಲ್ ಪಾವತಿಗಳ ಬಳಕೆ ಮತ್ತು ಸಮಯೋಚಿತ ಮರುಪಾವತಿ ಮಾಡುವವರನ್ನು ಹಣಕಾಸಿನ ಪ್ರತಿಫಲಗಳ ಮೂಲಕ ಪ್ರೋತ್ಸಾಹಿಸಲಾಗುತ್ತದೆ . ಈ ಯೋಜನೆಯಡಿ 50 ಲಕ್ಷ ಬೀದಿ ವ್ಯಾಪಾರಿಗಳಿಗೆ ಲಾಭವಾಗಲಿದ್ದು , 5,000 ಕೋಟಿ ರೂ . ಸಾಲ ಸೌಲಭ್ಯ ಇವರಿಗೆ ದೊರೆಯಲಿದೆ .


    6. ಪಿಎಂಎವೈ ( ನಗರ ) ಅಡಿಯಲ್ಲಿ ಎಂಐಜಿಗೆ ಸಾಲಾಧಾರಿತ ಸಹಾಯಧನ ಯೋಜನೆಯನ್ನು ವಿಸ್ತರಿಸುವ ಮೂಲಕ ವಸತಿ ವಲಯ ಮತ್ತು ಮಧ್ಯಮ ಆದಾಯದ ಗುಂಪುಗಳಿಗೆ 70,000 ಕೋಟಿ ರೂ . ಪ್ರೋತ್ಸಾಹ


    ಮಧ್ಯಮ ಆದಾಯದ ವರ್ಗದ ( ವಾರ್ಷಿಕ ಆದಾಯ 6 ರಿಂದ 18 ಲಕ್ಷ ರೂ .) ಸಾಲಾಧಾರಿತ ಸಹಾಯಧನ ಯೋಜನೆಯನ್ನು ಮಾರ್ಚ್ 2021 ರವರೆಗೆ ವಿಸ್ತರಿಸಲಾಗುವುದು . ಇದು 2020-21 ರ ಅವಧಿಯಲ್ಲಿ 2.5 ಲಕ್ಷ ಮಧ್ಯಮ ಆದಾಯದ ಕುಟುಂಬಗಳಿಗೆ ಪ್ರಯೋಜನವನ್ನು ನೀಡುತ್ತದೆ ಮತ್ತು ವಸತಿ ವಲಯದಲ್ಲಿ 70,000 ಕೋಟಿ ರೂ . ಗಳ ಹೂಡಿಕೆಗೆ ಕಾರಣವಾಗುತ್ತದೆ . ವಸತಿ ಕ್ಷೇತ್ರಕ್ಕೆ ಉತ್ತೇಜನ ನೀಡುವ ಮೂಲಕ ಗಮನಾರ್ಹವಾದ ಉದ್ಯೋಗ ಸೃಷ್ಟಿಸುತ್ತದೆ ಮತ್ತು ಉಕ್ಕು , ಸಿಮೆಂಟ್ , ಸಾರಿಗೆ ಮತ್ತು ಇತರ ನಿರ್ಮಾಣ ಸಾಮಗ್ರಿಗಳ ಬೇಡಿಕೆಯನ್ನು ಉತ್ತೇಜಿಸುತ್ತದೆ .


    7. ಉದ್ಯೋಗ ಸೃಷ್ಟಿಗೆ 6,000 ಕೋಟಿ ರೂ . ಕಾಂಪಾ ಹಣದ ಬಳಕೆ


    ನಗರ ಪ್ರದೇಶಗಳಲ್ಲೂ ಸೇರಿದಂತೆ ಅರಣ್ಯೀಕರಣ ಸಸಿ ನೆಡುವಿಕೆ , ಕೃತಕ ಪುನರುತ್ಪಾದನೆ , ನೆರವಿನ ನೈಸರ್ಗಿಕ ಪುನರುತ್ಪಾದನೆ , ಅರಣ್ಯ ನಿರ್ವಹಣೆ , ಮಣ್ಣು ಮತ್ತು ತೇವಾಂಶ ಸಂರಕ್ಷಣಾ ಕಾರ್ಯಗಳು , ಅರಣ್ಯ ಸಂರಕ್ಷಣೆ , ಅರಣ್ಯ ಸಂರಕ್ಷಣಾ ಕಾರ್ಯಗಳು ಮತ್ತು ವನ್ಯಜೀವಿ ಸಂಬಂಧಿತ ಮೂಲಸೌಕರ್ಯ ಅಭಿವೃದ್ಧಿ , ವನ್ಯಜೀವಿ ಸಂರಕ್ಷಣೆ ಮತ್ತು ನಿರ್ವಹಣೆ ಇತ್ಯಾದಿಗಳಲ್ಲಿ ಅರಣ್ಯೀಕರಣ ನಿರ್ವಹಣೆ ಮತ್ತು ಯೋಜನಾ ಪ್ರಾಧಿಕಾರದ ( ಕಾಂಪಾ ) 6000 ಕೋಟಿ ರೂ . ಗಳನ್ನು ಬಳಕೆ ಮಾಡಲಾಗುವುದು . ಈ ಯೋಜನೆಗಳಿಗೆ ಭಾರತ ಸರ್ಕಾರವು ತಕ್ಷಣ ಅನುಮೋದನೆ ನೀಡುತ್ತದೆ . ಇದು ನಗರ , ಪಟ್ಣ ಮತ್ತು ಗ್ರಾಮೀಣ ಪ್ರದೇಶಗಳಲ್ಲಿ ಮತ್ತು ಬುಡಕಟ್ಟು ಜನಾಂಗದವರಿಗೆ ( ಆದಿವಾಸಿಗಳು ) ಉದ್ಯೋಗಾವಕಾಶಗಳನ್ನು ಸೃಷ್ಟಿಸುತ್ತದೆ .


    8. ನಬಾರ್ಡ್ ಮೂಲಕ ರೈತರಿಗೆ 30,000 ಕೋಟಿ ರೂ . ಹೆಚ್ಚುವರಿ ತುರ್ತು ಮೂಲ ಬಂಡವಾಳ


    ಗ್ರಾಮೀಣ ಸಹಕಾರಿ ಬ್ಯಾಂಕುಗಳು ಮತ್ತು ಆರ್ ‌ ಆರ್ ‌ ಬಿಗಳ ಬೆಳೆ ಸಾಲದ ಅಗತ್ಯವನ್ನು ಪೂರೈಸಲು ನಬಾರ್ಡ್ 30,000 ಕೋಟಿ ರೂ . ಗಳ ಹೆಚ್ಚುವರಿ ಮರು ಹಣಕಾಸು ಬೆಂಬಲವನ್ನು ನೀಡಲಿದೆ . ಇದು 90,000 ಕೋಟಿ ರೂ . ಗಿಂತ ಹೆಚ್ಚಿನದಾಗಿದೆ ಮತ್ತು ಇದನ್ನು ಸಾಮಾನ್ಯ ಕೋರ್ಸ್ ‌ ನಲ್ಲಿ ಈ ವಲಯಕ್ಕೆ ನಬಾರ್ಡ್ ಒದಗಿಸುತ್ತದೆ . ಇದು ಸುಮಾರು 3 ಕೋಟಿ ಸಣ್ಣ ಮತ್ತು ಅತಿ ಸಣ್ಣ ರೈತರಿಗೆ ಪ್ರಯೋಜನವನ್ನು ನೀಡುತ್ತದೆ , ಇದು ಅವರ ಹಿಂಗಾರಿನ ಸುಗ್ಗಿಯ ಮತ್ತು ಪ್ರಸ್ತುತ ಮುಂಗಾರಿನ ಅವಶ್ಯಕತೆಗಳನ್ನು ಪೂರೈಸುತ್ತದೆ .


    9. ಕಿಸಾನ್ ಕ್ರೆಡಿಟ್ ಕಾರ್ಡ್ ಯೋಜನೆಯಡಿ 2.5 ಕೋಟಿ ರೈತರಿಗೆ 2 ಲಕ್ಷ ಕೋಟಿ ರೂ ಸಾಲ


    ಕಿಸಾನ್ ಕ್ರೆಡಿಟ್ ಕಾರ್ಡ್ ‌ ಗಳ ಮೂಲಕ ಪಿಎಂ - ಕಿಸಾನ್ ಫಲಾನುಭವಿಗಳಿಗೆ ರಿಯಾಯಿತಿ ಸಾಲವನ್ನು ನೀಡುವ ವಿಶೇಷ ಯೋಜನೆ . ಮೀನುಗಾರರು ಮತ್ತು ಪಶು ಸಂಗೋಪನೆ ಕೃಷಿಕರನ್ನು ಸಹ ಈ ಯೋಜನೆಯಲ್ಲಿ ಸೇರಿಸಲಾಗುವುದು . ಇದು ಕೃಷಿ ಕ್ಷೇತ್ರದಲ್ಲಿ ಹೆಚ್ಚುವರಿ 2 ಲಕ್ಷ ಕೋಟಿ ರೂ . ಗಳ ಹಣದ ಹರಿವನ್ನು ಹೆಚ್ಚಿಸಲಿದ್ದು , 2.5 ಕೋಟಿ ರೈತರು ಇದರ ಪ್ರಯೋಜನ ಪಡೆಯಲಿದ್ದಾರೆ .


    ***

    
    
    (Release ID: 1623930) Visitor Counter : 99
    
    
      Read this release in: Malayalam , English , Urdu , Marathi , Hindi , Bengali , Assamese , Punjabi , Gujarati , Odia , Tamil , Telugu
    
    
    

*