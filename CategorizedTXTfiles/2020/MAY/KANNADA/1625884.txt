      ವಾರ್ತಾ ಮತ್ತು ಪ್ರಸಾರ ಸಚಿವಾಲಯ

      ದೇಶದ ಸಮುದಾಯ ರೇಡಿಯೋಗಳನ್ನು ಉದ್ದೇಶಿಸಿ ನಾಳೆ ಭಾಷಣ ಮಾಡಲಿರುವ ಕೇಂದ್ರ ಸಚಿವ ಪ್ರಕಾಶ್ ಜಾವಡೇಕರ್
      Posted On: 21 MAY 2020 4:17PM by PIB Bengaluru


    ದೇಶದ ಸಮುದಾಯ ರೇಡಿಯೋಗಳನ್ನು ಉದ್ದೇಶಿಸಿ ನಾಳೆ ಭಾಷಣ ಮಾಡಲಿರುವ ಕೇಂದ್ರ ಸಚಿವ ಪ್ರಕಾಶ್ ಜಾವಡೇಕರ್


    ವಿನೂತನ ಜನಸಂಪರ್ಕ ಉಪಕ್ರಮವಾಗಿ , ಕೇಂದ್ರ ಸಚಿವ ಪ್ರಕಾಶ್ ಜಾವಡೇಕರ್ ನಾಳೆ ಅಂದರೆ 2020 ರ ಮೇ 22 ರಂದು ಸಂಜೆ 7 ಗಂಟೆಗೆ ದೇಶದ ಸಮುದಾಯ ರೇಡಿಯೋಗಳನ್ನು ಉದ್ದೇಶಿಸಿ ಭಾಷಣ ಮಾಡಲಿದ್ದಾರೆ . ಅವರ ಭಾಷಣವನ್ನು ಏಕಕಾಲದಲ್ಲಿ ದೇಶದ ಎಲ್ಲ ಸಮುದಾಯ ರೇಡಿಯೋಗಳಲ್ಲಿ ಪ್ರಸಾರ ಮಾಡಲಾಗುವುದು .


    ಭಾಷಣ ಎರಡು ವಿಭಾಗಗಳಲ್ಲಿ ಪ್ರಸಾರವಾಗಲಿದೆ , ಒಂದು ಹಿಂದಿ ಮತ್ತು ಒಂದು ಇಂಗ್ಲೀಷ್ ನಲ್ಲಿ . ಕೇಳುಗರು ಎಫ್ . ಎಂ . ಗೋಲ್ಡ್ ವಾಹಿನಿ ( 100.1 ತರಂಗಾಂತರ ) ದಲ್ಲಿ 7.30 ಕ್ಕೆ ಹಿಂದಿಯಲ್ಲಿ ಮತ್ತು 9.10 ಕ್ಕೆ ಇಂಗ್ಲೀಷ್ ನಲ್ಲಿ ಆಲಿಸಬಹುದಾಗಿದೆ .


    ಕೋವಿಡ್ ಸಂಬಂಧಿ ಸಂವಹನಕ್ಕಾಗಿ ದೇಶದ ಎಲ್ಲ ವರ್ಗದವರನ್ನು ತಲುಪುವ ಸರ್ಕಾರದ ಪ್ರಯತ್ನಗಳ ಭಾಗ ಇದಾಗಿದೆ . ದೇಶಾದ್ಯಂತ ಸುಮಾರು 290 ಸಮುದಾಯ ರೇಡಿಯೋಗಳಿವೆ ಮತ್ತು ಅವು ತಳಮಟ್ಟದ ಜನಸಂಖ್ಯೆಯನ್ನು ತಲುಪಲು ಮಹತ್ವದ ಸಾಮೂಹಿಕ ವೇದಿಕೆಯಾಗಿದೆ . ಭಾರತದ ಕುಗ್ರಾಮಗಳಲ್ಲಿರುವ ಜನರನ್ನು ತಲುಪಲು ಸಮುದಾಯ ರೇಡಿಯೂ ಶಕ್ತಿಯನ್ನು ಬಳಸಿಕೊಳ್ಳುವುದು ಭಾಷಣದ ಉದ್ದೇಶವಾಗಿದೆ .


    ಇದೇ ಮೊದಲ ಬಾರಿಗೆ ಸಚಿವರು ಏಕಕಾಲದಲ್ಲಿ ಎಲ್ಲ ಸಮುದಾಯ ರೇಡಿಯೋಗಳ ಕೇಳುಗರನ್ನು ಉದ್ದೇಶಿಸಿ ಮಾತನಾಡಲಿದ್ದಾರೆ . ಭಾಷಣದ ವೇಳೆ ಸಚಿವರು ಸಮುದಾಯ ರೇಡಿಯೋ ಕೇಂದ್ರಗಳಿಂದ ಬರುವ ಪ್ರಶ್ನೆಗಳಿಗೂ ಸಹ ಉತ್ತರಿಸಲಿದ್ದಾರೆ .


    ***

    
    
    (Release ID: 1625884) Visitor Counter : 10
    
    
      Read this release in: English , Urdu , Marathi , Hindi , Assamese , Manipuri , Bengali , Punjabi , Gujarati , Odia , Tamil , Telugu , Malayalam