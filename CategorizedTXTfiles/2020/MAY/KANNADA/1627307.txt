      ಇಂಧನ ಸಚಿವಾಲಯ

      ಕೋವಿಡ್-19 ರೋಗಿಗಳ ಚಿಕಿತ್ಸೆಯಲ್ಲಿ ತೊಡಗಿರುವ ವೈದ್ಯರು ಮತ್ತು ಇತರೆ ವೈದ್ಯಕೀಯ ಸಿಬ್ಬಂದಿಗೆ ಪಿಎಫ್ ಸಿಯಿಂದ ಊಟ ಪೂರೈಕೆ
      Posted On: 27 MAY 2020 5:24PM by PIB Bengaluru


    ಕೋವಿಡ್ - 19 ರೋಗಿಗಳ ಚಿಕಿತ್ಸೆಯಲ್ಲಿ ತೊಡಗಿರುವ ವೈದ್ಯರು ಮತ್ತು ಇತರೆ ವೈದ್ಯಕೀಯ ಸಿಬ್ಬಂದಿಗೆ ಪಿಎಫ್ ಸಿಯಿಂದ ಊಟ ಪೂರೈಕೆ


    ಕೋವಿಡ್ - 19 ಸಾಂಕ್ರಾಮಿಕದ ವಿರುದ್ಧದ ಸಮರದ ಮತ್ತೊಂದು ಹೆಜ್ಜೆಯಾಗಿ ಕೇಂದ್ರದ ಇಂಧನ ಸಚಿವಾಲಯದಡಿ ಬರುವ ಸಾರ್ವಜನಿಕ ವಲಯದ ಉದ್ದಿಮೆ ಮತ್ತು ಭಾರತದ ಮುಂಚೂಣಿ ಎನ್ ಬಿಎಫ್ ಸಿ , ಇಂಧನ ಹಣಕಾಸು ನಿಗಮ ನಿಯಮಿತ ( ಪಿಎಫ್ ಸಿ ) ಏಷ್ಯಾದ ಅತಿದೊಡ್ಡ ಆಹಾರ ತಯಾರಿಕಾ ಕಂಪನಿ ತಾಜ್ ಸಾಟ್ಸ್ ಜೊತೆ ಒಪ್ಪಂದ ಮಾಡಿಕೊಂಡು ಮುಂಚೂಣಿಯಲ್ಲಿರುವ ಕೋವಿಡ್ ಯೋಧರಿಗೆ ಶುಚಿಯಾದ ಮತ್ತು ಪೌಷ್ಠಿಕಾಂಶದಿಂದ ಕೂಡಿದ ಆಹಾರವನ್ನು ಪೂರೈಸಲಿದೆ . ಅದರ ಭಾಗವಾಗಿ ಪಿಎಫ್ ಸಿ , ನವದೆಹಲಿಯ ರಾಮ್ ಮನೋಹರ್ ಲೋಹಿಯಾ ಆಸ್ಪತ್ರೆಯಲ್ಲಿ ಕೋವಿಡ್ - 19 ರೋಗಿಗಳ ಚಿಕಿತ್ಸೆಯಲ್ಲಿ ತೊಡಗಿರುವ ವೈದ್ಯರು ಮತ್ತು ಇತರ ಆರೋಗ್ಯ ಸಿಬ್ಬಂದಿಗೆ ಪ್ಯಾಕ್ ಮಾಡಿದ ಊಟದ ಬಾಕ್ಸ್ ಗಳನ್ನು ಒದಗಿಸುತ್ತಿದೆ .


    ಈ ಉಪಕ್ರಮದಡಿ ಕಂಪನಿ ಒಟ್ಟು 64 ಲಕ್ಷ ರೂ .( ಅಂದಾಜು ) ಹಣವನ್ನು ತಾಜ್ ಸಾಟ್ಸ್ ಗೆ ಉತ್ತಮ ಗುಣಮಟ್ಟದ ಮತ್ತು ಶುಚಿಯಾದ ( ಪ್ಯಾಕ್ ಮಾಡಿದ ಊಟದ ಬಾಕ್ಸ್ ) ಅನ್ನು 2020 ರ ಮೇ 25 ರಿಂದ ಆರಂಭವಾಗಿ 60 ದಿನಗಳ ಕಾಲ ಪ್ರತಿ ದಿನ ಡಾ . ಆರ್ ಎಂಎಲ್ ಆಸ್ಪತ್ರೆಗೆ ವೈದ್ಯರು ಮತ್ತು ವೈದ್ಯಕೀಯ ಸಿಬ್ಬಂದಿಗೆ ಪೂರೈಸಲಿದೆ .


    ಆರೋಗ್ಯ ಸಚಿವಾಲಯ ಡಾ . ರಾಮ್ ಮನೋಹರ್ ಲೋಹಿಯಾ ಆಸ್ಪತ್ರೆಯನ್ನು ನವದೆಹಲಿಯಲ್ಲಿ ಕೋವಿಡ್ - 19 ರೋಗಿಗಳಿಗೆ ಚಿಕಿತ್ಸೆ ನೀಡಲು ನಿಗದಿತ ಆಸ್ಪತ್ರೆ ಎಂದು ಆಯ್ಕೆ ಮಾಡಿದೆ . ಅಲ್ಲಿ ವೈದ್ಯರು ಮತ್ತು ವೈದ್ಯಕೀಯ ಸಿಬ್ಬಂದಿ ದಿನದ 24 ಗಂಟೆಗಳೂ ಕೋವಿಡ್ - 19 ರೋಗಿಗಳಿಗೆ ವೈದ್ಯಕೀಯ ಹಾಗೂ ಆರೋಗ್ಯ ಸೇವೆಗಳನ್ನು ಒದಗಿಸುತ್ತಿದ್ದಾರೆ .


    ಇದಕ್ಕೂ ಮುನ್ನ ಪಿಎಫ್ ಸಿ ಕೋವಿಡ್ - 19 ವಿರುದ್ಧದ ಸಮರವನ್ನು ಬೆಂಬಲಿಸಿ ಪಿಎಂ - ಕೇರ್ಸ್ ನಿಧಿಗೆ 200 ಕೋಟಿ ರೂ . ದೇಣಿಗೆ ನೀಡಿದೆ . ಪಿಎಫ್ ಸಿಯ ಉದ್ಯೋಗಿಗಳು ಮುಂದೆ ಬಂದು , ತಮ್ಮ ಒಂದು ದಿನದ ವೇತನವನ್ನು ಪಿಎಂ - ಕೇರ್ಸ್ ನಿಧಿಗೆ ದಾನವಾಗಿ ನೀಡಿದ್ದಾರೆ . ಅಲ್ಲದೆ ಪಿಎಫ್ ಸಿ ತಲಾ 50,00,000 ರೂ .( ಐವತ್ತು ಲಕ್ಷ ರೂ . ಮಾತ್ರ ) ಗಳನ್ನು ಉತ್ತರ ಪ್ರದೇಶದ ಸಿದ್ಧಾರ್ಥನಗರ ಮತ್ತು ಬುಲಂದ್ ಶಹರ್ ಜಿಲ್ಲಾಧಿಕಾರಿಗಳಿಗೆ ಕೊಡುಗೆಯಾಗಿ ನೀಡಿದೆ . ಅಲ್ಲದೆ 50,00,000 ರೂ . ಗಳನ್ನು ( ಐವತ್ತು ಲಕ್ಷ ರೂ . ಗಳು ಮಾತ್ರ ) ರಾಜಸ್ಥಾನದ ಕೋಟಾದಲ್ಲಿ ವೈದ್ಯಕೀಯ ಸಾಮಗ್ರಿಗಳನ್ನು ಒದಗಿಸಲು ಭಾರತೀಯ ರೆಡ್ ಕ್ರಾಸ್ ಸೊಸೈಟಿಗೆ ದೇಣಿಗೆಯಾಗಿ ನೀಡಿದೆ .


    ***

    
    
    (Release ID: 1627307) Visitor Counter : 16
    
    
      Read this release in: Punjabi , English , Urdu , Marathi , Hindi , Assamese , Manipuri , Odia , Tamil , Telugu