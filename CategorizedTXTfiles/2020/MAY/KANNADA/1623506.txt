      ಪ್ರಧಾನ ಮಂತ್ರಿಯವರ ಕಛೇರಿ

      ರಾಷ್ಟ್ರವನ್ನುದ್ದೇಶಿಸಿ ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿಯವರ ಭಾಷಣ
      Posted On: 12 MAY 2020 10:14PM by PIB Bengaluru


    ರಾಷ್ಟ್ರವನ್ನುದ್ದೇಶಿಸಿ ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿಯವರ ಭಾಷಣ


    ಎಲ್ಲ ದೇಶವಾಸಿಗಳಿಗೆ ಆದರ ಪೂರ್ವಕ ನಮಸ್ಕಾರಗಳು ..


    ಕೊರೊನಾ ಪ್ರಸರಣ ವಿರುದ್ಧದ ಹೋರಾಟ ಜಗತ್ತಿಗೆ 4 ತಿಂಗಳುಗಳೇ ಕಳೆದಿದೆ . ಈ ಸನ್ನಿವೇಶದಲ್ಲಿ ಇಡೀ ದೇಶದಲ್ಲಿ 42 ಲಕ್ಷಕ್ಕೂ ಅಧಿಕ ಜನರು ಕೊರೊನಾದಿಂದ ಸೋಂಕಿತರಾಗಿದ್ದಾರೆ .2 ಲಕ್ಷ 75 ಸಾವಿರಕ್ಕೂ ಹೆಚ್ಚು ಜನರು ದುಃಖದಾಯಕವಾಗಿ ಮರಣ ಹೊಂದಿದ್ದಾರೆ . ಭಾರತದಲ್ಲಿ ಕೂಡ ಅನೇಕ ಪರಿವಾರಗಳು ತಮ್ಮ ಆಪ್ತರನ್ನು ಕಳೆದುಕೊಂಡಿವೆ . ಈ ಎಲ್ಲರಿಗೂ ನಾನು ಸಂತಾಪ ವ್ಯಕ್ತಪಡಿಸುತ್ತೇನೆ .


    ಮಿತ್ರರೇ ,


    ಒಂದು ವೈರಾಣು , ಜಗತ್ತನ್ನು ತತ್ತರಿಸುವಂತೆ ಮಾಡಿದೆ , ವಿಶ್ವಾದ್ಯಂತ ಕೋಟ್ಯಂತರ ಜೀವಗಳು ಸಂಕಟವನ್ನು ಎದುರಿಸುತ್ತಿವೆ . ಇಡೀ ವಿಶ್ವ ಜೀವ ಉಳಿಸುವ ಯುದ್ಧದಲ್ಲಿ ಒಗ್ಗೂಡಿವೆ . ನಾವು ಇಂಥ ಸಂಕಟವನ್ನು ಹಿಂದೆ ಎಂದೂ ಕಂಡಿರಲಿಲ್ಲ , ಕೇಳಿರಲಿಲ್ಲ , ನಿಶ್ಚಿತವಾಗಿ ಮಾನವ ಕುಲಕ್ಕೆ ಇದು ಊಹೆಗೂ ನಿಲುಕದ್ದು , ಈ ಬಿಕ್ಕಟ್ಟು ಅಭೂತಪೂರ್ವವಾದುದಾಗಿದೆ . ಇದರಿಂದ ಸುಸ್ತಾಗಿ ಕೂರುವುದು , ಸೋಲುವುದು , ಕೈ ಚೆಲ್ಲುವುದು ಮಾನವರಿಗೆ ಎಂದಿಗೂ ಸಮ್ಮತವಲ್ಲ . ಎಚ್ಚರಿಕೆ ಇರುತ್ತಲೇ ಈ ಹೋರಾಟದಲ್ಲಿ ಎಲ್ಲ ನಿಯಮ ಪಾಲಿಸುತ್ತಾ ನಾವು ಉಳಿಯಲೂ ಬೇಕು , ಮುಂದೆ ಸಾಗಲೂ ಬೇಕು . ಇಂದು ವಿಶ್ವ ಸಂಕಟದಲ್ಲಿದೆ . ನಾವು ಈಗ ನಮ್ಮ ಸಂಕಲ್ಪವನ್ನು ಮತ್ತಷ್ಟು ಬಲಪಡಿಸಬೇಕಾಗಿದೆ . ನಮ್ಮ ಸಂಕಲ್ಪ ಈ ಸಂಕಷ್ಟಕ್ಕಿಂತಲೂ ದೊಡ್ಡದಾಗಿರಬೇಕು .


    ಸ್ನೇಹಿತರೆ , ಕಳೆದ ಒಂದು ಶತಮಾನದಿಂದ ನಾವು ಕೇಳುತ್ತಾ ಬಂದಿದ್ದೇವೆ . 21 ನೇ ಶತಮಾನ ಭಾರತದ ಶತಮಾನ ಎಂದು . ನಮಗೆ ಕೊರೊನಾ ಪೂರ್ವ ವಿಶ್ವ , ಜಾಗತಿಕ ವ್ಯವಸ್ಥೆಯನ್ನು ವಿಸ್ತಾರವಾಗಿ ನೋಡಿ ತಿಳಿಯುವ ಅವಕಾಶ ಸಿಕ್ಕಿತ್ತು . ಕೊರೊನಾ ಸಂಕಷ್ಟದ ನಂತರವೂ ವಿಶ್ವದಲ್ಲಿ ಸ್ಥಿತಿ ಏನಾಗಿದೆ ಎನ್ನುವುದನ್ನು ನಾವು ನಿರಂತರವಾಗಿ ನೋಡುತ್ತಿದ್ದೇವೆ . ಈ ಎರಡೂ ಕಾಲಘಟ್ಟವನ್ನು ನಾವು ಭಾರತದ ದೃಷ್ಟಿಯಿಂದ ನೋಡಿದರೆ , 21 ನೇ ಶತಮಾನ ಭಾರತದ್ದು , ಇದು ಕೇವಲ ಕನಸಷ್ಟೇ ಅಲ್ಲ ನಮ್ಮೆಲ್ಲರ ಜವಾಬ್ದಾರಿ . ಇದರ ಮಾರ್ಗವೇನು ? ವಿಶ್ವದ ಇಂದಿನ ಸ್ಥಿತಿ ನಮಗೆ ತಿಳಿಸುವುದೇನೆಂದರೆ , ಇದಕ್ಕೆ ಇರುವುದು ಒಂದೇ ಮಾರ್ಗ , ಅದು ಸ್ವಾವಲಂಬಿ ಭಾರತ . ನಮ್ಮ ಶಾಸ್ತ್ರದಲ್ಲಿ ಹೇಳಿರುವಂತೆ ಏಷಃ ಪಂಥಾಃ ಅಂದರೆ ಇದುವೇ ಮಾರ್ಗ . ಅದು ಸ್ವಾವಲಂಬಿ ಭಾರತ .


    ಸ್ನೇಹಿತರೆ , ಒಂದು ರಾಷ್ಟ್ರವಾಗಿ , ಇಂದು ನಾವು ಮಹತ್ವದ ಪರಿಸ್ಥಿತಿಯಲ್ಲಿ ನಿಂತಿದ್ದೇವೆ . ಇಷ್ಟು ದೊಡ್ಡ ಅಪತ್ತು ಭಾರತಕ್ಕೆ ಒಂದು ಸಂಕೇತ ಒಂದು ಸಂದೇಶ ಹೊತ್ತು ತಂದಿದೆ . ಒಂದು ಅವಕಾಶವನ್ನೂ ತಂದು ಕೊಟ್ಟಿದೆ . ನಾನು ಉದಾಹರಣೆಯ ಮೂಲಕ ನನ್ನ ಮಾತು ತಿಳಿಸಲು ಇಚ್ಛಿಸುತ್ತೇನೆ . ಕೊರೊನಾ ಸಂಕಷ್ಟ ಶುರವಾದಾಗ ನಮ್ಮಲ್ಲಿ ಒಂದೇ ಒಂದು ಪಿಪಿಇ ಕಿಟ್ ತಯಾರಾಗುತ್ತಿರಲಿಲ್ಲ . ಎನ್ .95 ಮಾಸ್ಕ್ ಹೆಸರಿಗಷ್ಟೇ ತಯಾರಾಗುತ್ತಿತ್ತು . ಈಗ ಭಾರತದಲ್ಲಿ ಪ್ರತಿ ದಿನ 2 ಲಕ್ಷ ಪಿಪಿಇ 2 ಲಕ್ಷ ಎನ್ . 95 ಮಾಸ್ಕ್ ತಯಾರಾಗುತ್ತಿದೆ . ನಾವು ಇದನ್ನು ಏಕೆ ಮಾಡುತ್ತಿದ್ದೇವೆ ಎಂದರೆ , ಭಾರತ ಸಂಕಷ್ಟವನ್ನು ಅವಕಾಶವಾಗಿ ಬದಲಾಯಿಸಿದೆ . ಅವಕಾಶವಾಗಿ ಬದಲಾಯಿಸಿದ ಭಾರತದ ಈ ದೃಷ್ಟಿ ಸ್ವಾವಲಂಬಿ ಭಾರತದ ಸಂಕಲ್ಪಕ್ಕೆ ಅಷ್ಟೇ ಪ್ರಭಾವಿಯಾಗಿ ಸಿದ್ಧ ಮಾಡಿ ತೋರಿಸುತ್ತದೆ . ಇಂದು ವಿಶ್ವದ ಸನ್ನಿವೇಶದಲ್ಲಿ ಸ್ವಾವಲಂಬಿ ಎಂಬ ಶಬ್ದದ ಅರ್ಥ ಬದಲಾಗಿದೆ . ಜಾಗತಿಕ ವಿಶ್ವದಲ್ಲಿ ಸ್ವಾವಲಂಬನೆಯ ವ್ಯಾಖ್ಯೆ ಬದಲಾಗುತ್ತಿದೆ . ಅರ್ಥ ಕೇಂದ್ರಿತ ಜಾಗತಿಕರಣ ಮತ್ತು ಮಾನವ ಕೇಂದ್ರಿತ ಜಾಗತೀಕರಣ ಕುರಿತಂತೆ ಚರ್ಚೆ ಇಂದು ನಡೆಯುತ್ತಿದೆ .


    ವಿಶ್ವದ ಮುಂದೆ ಭಾರತದ ಮೂಲಭೂತ ಚಿಂತನೆ ಆಶಾ ಕಿರಣವಾಗಿ ಕಾಣುತ್ತಿದೆ . ಭಾರತದ ಸಂಸ್ಕೃತಿ , ಭಾರತದ ಸಂಸ್ಕಾರ , ಸ್ವಾವಲಂಬನೆಯ ಮತ್ತು ಆತ್ಮದ ಮಾತನಾಡುತ್ತದೆ , ಇಲ್ಲಿ ಆತ್ಮ ವಸುದೈವ ಕುಟುಂಬಕಂ ಆಗಿದೆ . ವಿಶ್ವ ಒಂದು ಪರಿವಾರ . ಭಾರತ ಯಾವಾಗ ಸ್ವಾವಲಂಬನೆಯ ಮಾತನಾಡುತ್ತದೋ ಆಗ ಆತ್ಮ ಕೇಂದ್ರೀತ ವ್ಯವಸ್ಥೆಯ ವಕಾಲತ್ತು ನಡೆಸುವುದಿಲ್ಲ . ಭಾರತದ ಸ್ವಾವಲಂಬನೆಯಲ್ಲಿ ಸಂಸಾರದ ಸುಖ , ಸಹಯೋಗ , ಮತ್ತು ಶಾಂತಿಯ ಚಿಂತೆ ಇರುತ್ತದೆ . ಯಾವ ಸಂಸ್ಕೃತಿ ಜೈ ಜಗತ್ತಿನಲ್ಲಿ ವಿಶ್ವಾಸವಿಡುತ್ತದೆಯೋ , ಆ ಸಂಸ್ಕೃತಿ ಜೀವಿಗಳ ಕಲ್ಯಾಣವನ್ನೂ ಬಯಸುತ್ತದೆಯೋ , ಅದು ಪೂರ ವಿಶ್ವವನ್ನೇ ಕುಟುಂಬವೆಂದು ತಿಳಿಯುತ್ತದೆಯೋ , ಯಾವುದು ತನ್ನ ಶ್ರದ್ಧೆಯಲ್ಲಿ , ' माता भूमिः पुत्रो अहम् पृथिव्यः ' – ಅಂದರೆ , ಯಾವ ಸಂಸ್ಕೃತಿ ಪೃಥ್ವಿಯನ್ನು ತಾಯಿ ಎಂದು ಭಾವಿಸುತ್ತದೋ ಆ ಸಂಸ್ಕೃತಿ ಭಾರತವನ್ನು ಸ್ವಾವಲಂಬಿಯನ್ನಾಗಿ ಮಾಡುತ್ತದೆ . ಆಗ ಅದರಿಂದ ಸುಖಿ , ಸಮೃದ್ಧ ಜಗತ್ತಿನ ಸಂಭವ ಸುನಿಶ್ಚಿತವಾಗುತ್ತದೆ . ಭಾರತದ ಪ್ರಗತಿಯಲ್ಲಿ ಸದಾ ವಿಶ್ವದ ಪ್ರಗತಿ ಸೇರಿದೆ . ಭಾರತದ ಗುರಿಯ ಪ್ರಭಾವ , ಭಾರತದ ಕಾರ್ಯದ ಪ್ರಭಾವ ವಿಶ್ವದ ಕಲ್ಯಾಣದ ಮೇಲೆ ಪ್ರಭಾವ ಬೀರುತ್ತದೆ . ಭಾರತ ಬಯಲು ಶೌಚಮುಕ್ತವಾದರೆ ವಿಶ್ವದ ಚಿತ್ರಣವೂ ಬದಲಾಗುತ್ತದೆ . ಕ್ಷಯ ಇರಲಿ , ಕುಪೋಷಣೆಯೇ ಇರಲಿ , ಪೋಲಿಯೋ ಇರಲಿ ಭಾರತದ ಅಭಿಯಾನದ ಪ್ರಭಾವ ವಿಶ್ವಕ್ಕೇ ಆಗುತ್ತದೆ . ಅಂತಾರಾಷ್ಟ್ರೀಯ ಸೌರ ಸಹಯೋಗ , ಹವಾಮಾನ ಬದಲಾವಣೆ , ವಿರುದ್ಧ ಭಾರತದ ಕೊಡುಗೆಯಾಗಿದೆ . ಅಂತಾರಾಷ್ಟ್ರೀಯ ಯೋಗ ದಿನದ ಉಪಕ್ರಮ ಮಾನವ , ಬದುಕಿನ ಒತ್ತಡದಿಂದ ಪಾರಾಗಲು ಭಾರತ ನೀಡಿದ ಕೊಡುಗೆಯಾಗಿದೆ . ಸಾವು ಬದುಕಿನ ನಡುವೆ ಹೋರಾಡುತ್ತಿರುವ ಜಗತ್ತಿಗೆ ಭಾರತದ ಔಷಧಿ ಹೊಸ ಆಸೆ ಹೊತ್ತು ಸಾಗುತ್ತದೆ . ಈ ಕ್ರಮಗಳಿಂದಾಗಿ ವಿಶ್ವದೆಲ್ಲಡೆ ಭಾರತದ ಪ್ರಶಂಸೆ ನಡೆಯುತ್ತದೆ . ಪ್ರತಿಯೊಬ್ಬ ಭಾರತೀಯರೂ ಹೆಮ್ಮೆ ಪಡುತ್ತಾರೆ . ಭಾರತ ಉತ್ತಮವಾದ್ದನ್ನು ಮಾಡುತ್ತದೆ . ಮಾನವ ಕಲ್ಯಾಣಕ್ಕೆ ಉತ್ತಮವಾದ್ದನ್ನೇ ಕೊಡುತ್ತದೆ ಎಂಬ ವಿಶ್ವಾಸ ಜಗತ್ತಿಗೇ ಮೂಡಿದೆ .


    ಈಗಿರುವ ಸವಾಲು ಏನೆಂದರೆ , ಅದು ಹೇಗೆ ?


    ಈ ಸವಾಲಿಗೂ ಉತ್ತರ ಇದೆ . ಅದೇನೆಂದರೆ 130 ಕೋಟಿ ದೇಶವಾಸಿಗಳ ಸ್ವಾವಲಂಬಿ ಭಾರತದ ಸಂಕಲ್ಪ .


    ಸ್ನೇಹಿತರೆ , ನಮಗೆ ಶತಮಾನಗಳ ಗೌರವ ಪೂರ್ಣ ಇತಿಹಾಸವಿದೆ . ಭಾರತ ಸಮೃದ್ಧವಾಗಿದ್ದಾಗ , ಚಿನ್ನದ ಪಕ್ಷಿ ಎಂದು ಕರೆಯಲಾಗುತ್ತಿದ್ದಾಗಲೂ , ಸಂಪೂರ್ಣವಾಗಿ ವಿಶ್ವ ಕಲ್ಯಾಣದ ಮಾರ್ಗದಲ್ಲೇ ನಡೆದಿದೆ . ಕಾಲ ಬದಲಾಯಿತು . ದೇಶ ಗುಲಾಮಗಿರಿಗೆ ಸಿಲುಕಿತು . ನಾವು ವಿಕಾಸಕ್ಕೆ ತಹತಹಿಸುತ್ತಿದ್ದೆವು . ಇಂದು ಮತ್ತೆ ಭಾರತ ಯಶಸ್ವಿಯಾಗಿ ವಿಕಾಸದತ್ತ ಸಾಗಿದೆ . ಆದರೂ ವಿಶ್ವ ಕಲ್ಯಾಣದ ವಿಚಾರದಲ್ಲಿ ಅಛಲವಾಗಿದೆ . ನೆನಪು ಮಾಡಿಕೊಳ್ಳಿ ಈ ಶತಮಾನದ ಆರಂಭದಲ್ಲಿ ವೈ 2 ಕೆ ಸಮಸ್ಯೆ ಬಂದಿತ್ತು . ಭಾರತದ ತಂತ್ರಜ್ಞಾನ ನುರಿತರು ವಿಶ್ವವನ್ನು ಆ ಸಂಕಷ್ಟದಿಂದ ಪಾರು ಮಾಡಿದ್ದರು . ಇಂದು ನಮ್ಮ ಬಳಿ ಸಾಮರ್ಥ್ಯ ಇದೆ . ಸಾಧನ ಇದೆ . ಜಗತ್ತಿನ ಅತಿ ದೊಡ್ಡ ಪ್ರತಿಭೆ ನಮ್ಮಲ್ಲಿ ಇದೆ . ನಾವು ನಾವು ಉತ್ತಮ ವಸ್ತು ತಯಾರಿಸಬಲ್ಲೆವು , ಗುಣ ಮಟ್ಟ ಉತ್ತಮ ಪಡಿಸಬಲ್ಲೆವು . ಪೂರೈಕೆ ಸರಪಣಿಯನ್ನು ಉತ್ತಮ ಪಡಿಸಬಲ್ಲೆವು , ಆಧುನಿಕವಾಗಿಸಲೂಬಲ್ಲೆವು .


    ಸ್ನೇಹಿತರೆ , ನಾನು ನನ್ನ ಕಣ್ಣೆದುರೇ ಕಚ್ ಭೂಕಂಪದ ದಿನ ನೋಡಿದ್ದೇನೆ . ಎಲ್ಲ ಕಡೆ ಕೇವಲ ಅವಶೇಷಗಳೇ . ಎಲ್ಲ ದ್ವಂಸವಾಗಿತ್ತು . ಕಚ್ ಮೃತ್ಯುವಿನ ಹೊದಿಕೆ ಹೊದ್ದು ಮಲಗಿತ್ತು . ಅಂಥ ಪರಿಸ್ಥಿತಿ ಬದಲಾಗುತ್ತದೆ ಎಂದು ಯಾರೂ ಎಂದುಕೊಂಡಿರಲಿಲ್ಲ ಕಚ್ ಮೈ ಕೊಡವಿ ಎದ್ದಿತು . ಇದು ಭಾರತೀಯರ ಸಂಕಲ್ಪ ಶಕ್ತಿ . ನಾವು ಮನಸ್ಸು ಮಾಡಿದರೆ , ಯಾವುದೇ ಗುರಿ ಸಾಧನೆ ಅಸಂಭವ ಅಲ್ಲ , ಯಾವುದೇ ದಾರಿ ಕಷ್ಟವಲ್ಲ . ಇಂದು ನಮ್ಮ ನಮ್ಮ ಬಳಿ ದಾರಿ ಇದೆ . ಸಂಕಲ್ಪವೂ ಇದೆ . ಇದು ಭಾರತವನ್ನು ಸ್ವಾವಲಂಬಿ ಮಾಡುವ ಸಂಕಲ್ಪ ಶಕ್ತಿ ಆಗಬಲ್ಲುದಾಗಿದೆ .


    ಸ್ನೇಹಿತರೆ , ಭಾರತ , ಸ್ವಾವಲಂಬಿ ಆಗುತ್ತದೆ . ಬೃಹತ್ ಸ್ವಾವಲಂಬಿ ಭಾರತ ಐದು ಆಧಾರ ಸ್ತಂಭಗಳ ಮೇಲೆ ನಿಂತಿದೆ . ಮೊದಲನೆಯದು ಆರ್ಥಿಕತೆ , ಎಂಥ ಆರ್ಥಿಕತೆ ಎಂದರೆ ಅದು ಇಂಕ್ರಿಮೆಂಟಲ್ ಚೇಂಜ್ ಅಲ್ಲ ಬದಲಾಗಿ ಕ್ವಾಟಂ ಜಂಪ್ ನೀಡಬೇಕು . ಎರಡನೆಯದು ಮೂಲಸೌಕರ್ಯ , ಎಂಥ ಮೂಲಸೌಕರ್ಯ ಬೇಕು ಎಂದರೆ ಅದು ಆಧುನಿಕ ಭಾರತದ ಸಂಕೇತವಾಗಬೇಕು , ಪರಿಚಯ ಆಗಿರಬೇಕು . ಮೂರನೆಯದು ನಮ್ಮ ವ್ಯವಸ್ಥೆ , ಎಂಥ ವ್ಯವಸ್ಥೆ ಎಂದರೆ ಕಳೆದ ಶಥಮಾನದ ರೀತಿ ನೀತಿ ಅಲ್ಲ , ಆದರೆ 21 ನೇ ಶತಮಾನದ ಕನಸು ನನಸು ಮಾಡುವ ತಂತ್ರಜ್ಞಾನ ಚಾಲಿತ ವ್ಯವಸ್ಥೆ ಆಧರಿಸಿರಬೇಕು . ನಾಲ್ಕನೇದು ನಮ್ಮ ಜನಸಂಖ್ಯೆ . ಜಗತ್ತಿನ ಅತಿ ದೊಡ್ಡ ಪ್ರಜಾಪ್ರಭುತ್ವದಲ್ಲಿ ನಮ್ಮ ಚೈತನ್ಯ ಶೀಲ ಜನಸಂಖ್ಯೆ ನಮ್ಮ ಬಲವಾಗಿದೆ . ಅದು ಸ್ವಾವಲಂಬಿ ಭಾರತಕ್ಕೆ ನಮ್ಮ ಚೈತನ್ಯ ಶಕ್ತಿಯಾಗಿದೆ . ಐದನೆಯದು ಬೇಡಿಕೆ . ನಮ್ಮ ಅರ್ಥ ವ್ಯವಸ್ಥೆಯಲ್ಲಿ ಬೇಡಿಕೆ ಮತ್ತು ಪೂರೈಕೆಯ ಸರಪಳಿಯ ಚಕ್ರವಿದೆಯೋ , ಆ ಶಕ್ತಿ ಇದೆಯೋ ಅದನ್ನು ಪೂರ್ಣ ಸಾಮರ್ಥ್ಯದೊಂದಿಗೆ ಬಳಸುವ ಅಗತ್ಯವಿದೆ . ದೇಶದಲ್ಲಿ ಬೇಡಿಕೆ ಹೆಚ್ಚಿಸಲು ಬೇಡಿಕೆ ಪೂರ್ಣಗೊಳಿಸಲು ಪೂರೈಕೆ ಸಪರಣಿಯ ನಮ್ಮ ಎಲ್ಲ ಭಾಧ್ಯಸ್ಥರೂ ಸಶಕ್ತರಾಗುವುದು ಅತ್ಯಗತ್ಯ . ನಮ್ಮ ಪೂರೈಕೆ ಸರಪಣಿ , ನಮ್ಮ ಅವಶ್ಯಕತೆಯನ್ನು ಬಲಪಡಿಸುತ್ತದೆ . ಇದರಲ್ಲಿ ನನ್ನ ದೇಶದ ಮಣ್ಣಿನ ಮಹತ್ವವಿದೆ , ದೇಶದ ಕಾರ್ಮಿಕರ ಬೆವರಿಸ ಸುಂಗಂಧವಿದೆ .


    ಮಿತ್ರರೇ , ಕೊರೊನಾ ಸಂಕಷ್ಟ ಎದುರಿಸುತ್ತಲೇ ಹೊಸ ಸಂಕಲ್ಪದೊಂದಿಗೆ ನಾನು ವಿಶೇಷ ಆರ್ಥಿಕ ಪ್ಯಾಕೇಜ್ ಘೋಷಿಸುತ್ತೇನೆ . ಇದು ಸ್ವಾವಲಂಬಿ ಭಾರತದ ಅಭಿಯಾನಕ್ಕೆ ಆರಂಭಿಕ ಕೊಂಡಿಯಾಗಿ ಕೆಲಸ ಮಾಡುತ್ತದೆ . ಸ್ನೇಹಿತರೆ , ಸರ್ಕಾರ ಕೊರೊನಾ ಸಂಕಷ್ಟಕ್ಕೆ ಸಂಬಂಧಿಸಿದಂತೆ ಏನೇನು ಆರ್ಥಿಕ ಘೋಷಣೆ ಮಾಡಿತ್ತೋ . ಭಾರತೀಯ ರಿಸರ್ವ್ ಬ್ಯಾಂಕ್ ಯಾವೆಲ್ಲಾ ನಿರ್ಧಾರ ಪ್ರಕಟಿಸಿತ್ತೋ . ಅದೆಲ್ಲವಿನೂ ಒಗ್ಗೂಡಿಸಿ , ಈ ಆರ್ಥಿಕ ಪ್ಯಾಕೇಜ್ ಘೋಷಣೆ ಸೇರಿಸಿದರೆ ಹತ್ತಿರ ಹತ್ತಿರ 20 ಲಕ್ಷ ಕೋಟಿ ರೂ . ಆಗುತ್ತದೆ . ಈ ಪ್ಯಾಕೇಜ್ ಭಾರತದ ಜಿಡಿಪಿಯ ಸರಿ ಸುಮಾರು ಶೇಕಡ 10 ರಷ್ಟು ಆಗುತ್ತದೆ . ಇದೆಲ್ಲದರ ಜೊತೆಗೆ ದೇಶದ ವಿಭಿನ್ನ ವರ್ಗದ ಆರ್ಥಿಕ ವ್ಯವಸ್ಥೆಯೊಂದಿಗೆ ಸೇರಿದ್ದು , 20 ಲಕ್ಷ ಕೋಟಿ ರೂ . ಬೆಂಬಲ ಸಿಗುತ್ತದೆ . 20 ಲಕ್ಷ ಕೋಟಿ ರೂಪಾಯಿಗಳ ಈ ಪ್ಯಾಕೇಜ್ 2020 ರಲ್ಲಿ ದೇಶದ ವಿಕಾಸ ಯಾತ್ರೆಗೆ ಸ್ವಾವಲಂಬಿ ಭಾರತಕ್ಕೆ ಹೊಸ ವೇಗ ನೀಡುತ್ತದೆ . ಸ್ವಾವಲಂಬಿ ಭಾರತದ ಸಂಕಲ್ಪ ಬಲಪಡಿಸಲು ಈ ಪ್ಯಾಕೇಜ್ ಲ್ಯಾಂಡ್ , ಲೇಬರ್ , ಲಿಕ್ವಿಡಿಟಿ , ಲಾಸ್ ಎಲ್ಲಕ್ಕೂ ಬಲ ನೀಡುತ್ತದೆ . ಈ ಆರ್ಥಿಕ ಪ್ಯಾಕೇಜ್ ಲಕ್ಷಾಂತರ ಜನರಿಗೆ ಜೀವನೋಪಾಯವಾಗಿರುವ ನಮ್ಮ ಗುಡಿ ಕೈಗಾರಿಕೆ , ಗೃಹ ಕೈಗಾರಿಕೆ , ಸಣ್ಣ ಕೈಗಾರಿಕೆ , ಎಂ . ಎಸ್ಎಂಇಗಳಿಗೆ ಸಾಧನವಾಗಲಿದೆ . ಸ್ವಾವಲಂಬಿ ಭಾರತದ ಸಂಕಲ್ಪಕ್ಕೆ ಬಲವಾದ ಆಧಾರವಾಗಲಿದೆ . ಈ ಆರ್ಥಿಕ ಪ್ಯಾಕೇಜ್ ದೇಶದ ಜನರಿಗಾಗಿ ಹಗಲಿರುಳು ಶ್ರಮಿಸುತ್ತಿರುವ ದೇಶದ ಶ್ರಮಿಕರಿಗೆ , ದೇಶದ ರೈತರಿಗೆ , ಎಲ್ಲ ಸಂದರ್ಭದಲ್ಲೂ , ಎಲ್ಲ ಋತುವಿನಲ್ಲೂ ನೆರವಾಗಲಿದೆ . ಈ ಆರ್ಥಿಕ ಪ್ಯಾಕೇಜ್ , ಪ್ರಾಮಾಣಿಕವಾಗಿ ತೆರಿಗೆ ಕಟ್ಟುವ ಮತ್ತು ದೇಶದ ಅಭಿವೃದ್ಧಿಗೆ ಕೊಡುಗೆ ನೀಡುವ ದೇಶದ ಮಧ್ಯಮ ವರ್ಗದವರಿಗಾಗಿ ಇರುತ್ತದೆ , ಈ ಆರ್ಥಿಕ ಪ್ಯಾಕೇಜ್ ಭಾರತೀಯ ಉದ್ಯೋಗ ಜಗತ್ತಿಗಾಗಿದ್ದು , ಇದು ಭಾರತದ ಆರ್ಥಿಕ ಸಾಮರ್ಥ್ಯವಕ್ಕೆ ಉತ್ತೇಜನ ನೀಡಲು ಸಂಕಲ್ಪಿತವಾಗಿದೆ . ನಾಳೆಯಿಂದ ಮುಂದಿನ ಕೆಲ ದಿನಗಳವರೆಗೆ . ವಿತ್ತ ಸಚಿವರ ಮೂಲಕ ನಿಮಗೆ ಸ್ವಾವಲಂಬಿ ಭಾರತ ಪ್ರೇರಿತ ಈ ಆರ್ಥಿಕ ಪ್ಯಾಕೇಜ್ ಬಗ್ಗೆ ಮಾಹಿತಿ ನೀಡಲಾಗುತ್ತದೆ . ಸ್ವಾವಲಂಬಿ ಭಾರತದ ಮಾಡಲು ಕಠಿಣ ಸುಧಾರಣೆಯ ಮುಂದೆ ದೇಶ ಸಾಗುವುದು ಅನಿವಾರ್ಯವಾಗಿದೆ . ಕಳೆದ 6 ವರ್ಷಗಳಲ್ಲಿ ಏನೆಲ್ಲಾ ಸುಧಾರಣೆ ಆಗಿದೆ ಎಂಬುದು ನಿಮಗೂ ಅನುಭವಕ್ಕೆ ಬಂದಿರಬಹುದು , ಅದರಿಂದ ಇಂದು ಈ ಸಂಕಷ್ಟದ ಕಾಲದಲ್ಲಿ ಕೂಡ ಭಾರತದ ವ್ಯವಸ್ಥೆ , ಅಧಿಕ ಸಾಮರ್ಥ್ಯ ಮತ್ತೂ ಸಕ್ಷಮವಾಗಿದೆ ಗೋಚರಿಸಿದೆ . ಇಲ್ಲವಾಗಿದ್ದರೆ , ಯಾರು ಯೋಚಿಸುತ್ತಾರೆ ಹೇಳಿ , ಭಾರತ ಸರ್ಕಾರ ನೀಡುವ ಹಣ ಬಡವರ , ಜೇಬಿಗೆ ಹೋಕುತ್ತದೆ ಎಂದು . ಎಲ್ಲ ಸರ್ಕಾರಿ ಕಚೇರಿ , ಸಾರಿಗೆ ಬಂದ್ ಆಗಿದ್ದಾಗಲೂ ಹಣ ಅವರಿಗೆ ತಲುಪಿದೆ . ಜನ್ ಧನ್ , ಆಧಾರ್ , ಮೊಬೈಲ್ - ಜಾಮ್ – ಈ ತ್ರಿಶಕ್ತಿಯ ಸುಧಾರಣೆಯನ್ನು ಈಗ ನಾವು ನೋಡಿದ್ದೇವೆ . ಈ ಸುಧಾರಣೆಯನ್ನು ಹೊಸ ಎತ್ತರಕ್ಕೆ ಕೊಂಡೊಯ್ಯಬೇಕು . ಇಂಥ ಸುಧಾರಣೆ ರೈತರ ಜಮೀನಿನಿಂದ ಹಿಡಿದು ಸಂಪೂರ್ಣ ಪೂರೈಕೆ ಸರಪಳಿ ವರೆಗೆ ಇರಬೇಕು . ಆಗ ರೈತರು ಸಶಕ್ತರಾಗುತ್ತಾರೆ . ಮುಂದೆಯೂ ಕೊರೊನಾದಂಥ ಯಾವುದೇ ಸಂಕಷ್ಟ ಎದುರಾದರೂ ಅದರ ಪರಿಣಾಮ ಕೃಷಿ ಮೇಲೆ ಕಡಿಮೆ ಆಗಬೇಕು . ಈ ಸುಧಾರಣೆ ತರ್ಕಬದ್ಧ ತೆರಿಗೆ ವ್ಯವಸ್ಥೆ , ಸರಳ , ಸ್ಪಷ್ಟ ನಿಯಮ ಕಾನೂನು , ಉತ್ತಮ ಮೂಲ ಸೌಕರ್ಯ , ಸಮರ್ಥ ಮಾನವ ಸಂಪಮ್ಮೂಲ , ಬಲಿಷ್ಠವಾದ ಆರ್ಥಿಕ ವ್ಯವಸ್ಥೆಯ ನಿರ್ಮಾಣಕ್ಕಾಗಿ ಆಗುತ್ತದೆ . ಈ ವ್ಯವಸ್ಥೆ ವ್ಯಾಪಾರಕ್ಕೆ ಬೆಂಬಲ ನೀಡುತ್ತದೆ . ಬಂಡವಾಳ ಆಕರ್ಷಿಸುತ್ತದೆ . ಮತ್ತು ಮೇಕ್ ಇನ್ ಇಂಡಿಯಾ ಸಂಕಲ್ಪವನ್ನು ಮತ್ತಷ್ಟು ಬಲಪಡಿಸುತ್ತದೆ .


    ಸ್ನೇಹಿತರೆ , ಸ್ವಾವಲಂಬಿ , ಆತ್ಮ ಬಲ ಮತ್ತು ಆತ್ಮ ವಿಶ್ವಾಸದಿಂದ ಮಾತ್ರ ಇದು ಸಾಧ್ಯ . ಸ್ವಾವಲಂಬನೆ ಜಾಗತಿಕ ಪೂರೈಕೆ ಸರಪಣಿಯಲ್ಲಿನ ದೊಡ್ಡ ಸ್ಪರ್ಧೆಗೆ ದೇಶವನ್ನು ಸಜ್ಜು ಗೊಳಿಸುತ್ತದೆ . ಈ ಸಮಯದ ಅಗತ್ಯವೇನೆಂದರೆ , ಭಾರತ ಎಲ್ಲ ಸ್ಪರ್ಧೆಗಳಲ್ಲೂ ಗೆಲ್ಲಬೇಕು , ಜಾಗತಿಕ ಪೂರೈಕೆ ಸರಪಣಿಯಲ್ಲಿ ದೊಡ್ಡ ಪಾತ್ರ ನಿರ್ವಹಿಸಬೇಕು . ಈ ಆರ್ಥಿಕ ಪ್ಯಾಕೇಜ್ ನಲ್ಲಿ ಅನೇಕ ಅವಕಾಶ ಮಾಡಲಾಗಿದೆ . ಎಲ್ಲ ವಲಯದ ಸಾಮರ್ಥ್ಯ ಹೆಚ್ಚುತ್ತದೆ , ಗುಣಮಟ್ಟವೂ ಸುನಿಶ್ಚಿತವಾಗುತ್ತದೆ . ಈ ಸಂಕಷ್ಟ ಎಷ್ಟು ದೊಡ್ಡದು ಎಂದರೆ , ದೊಡ್ಡ ವ್ಯವಸ್ಥೆಗಳೇ ಅಲುಗಾಡಿವೆ . ಆದರೂ ಇಂಥ ಪರಿಸ್ಥಿತಿಯಲ್ಲೂ ನಮ್ಮ ಬಡ ಸೋದರ ಸೋದರಿಯರು ಸಂಘರ್ಷದ ಶಕ್ತಿ , ಸಂಯಮ ಶಕ್ತಿಯ ದರ್ಶನ ಮಾಡಿಸಿದ್ದಾರೆ . ನಮ್ಮ ಬೀದಿ ಬದಿ ಮಾರಾಟ ಮಾಡುವ ಸೋದರರು , ಮನೆಯಲ್ಲಿ ಕೆಲಸ ಮಾಡೋರು , ಈ ಕಷ್ಟ ಅನುಭವಿಸಿದ್ದಾರೆ . ತ್ಯಾಗ ಮಾಡಿದ್ದಾರೆ . ಇವರ ಅನುಪಸ್ಥಿತಿಯನ್ನು ಯಾರು ತಾನೆ ಗುರುತಿಸುವುದಿಲ್ಲ . ಈಗ ಅವರನ್ನು ಬಲಶಾಲಿ ಮಾಡೋದು , ಅವರ ಆರ್ಥಿಕ ಹಿತಕ್ಕಾಗಿ ದೊಡ್ಡ ಹೆಜ್ಜೆ ಇಡುವುದು ನಮ್ಮ ಕರ್ತವ್ಯವಾಗಿದೆ . ಹೀಗಾಗಿಯೇ ಇದನ್ನು ಗಮನದಲ್ಲಿಟ್ಟುಕೊಂಡು ಶ್ರಮಿಕರು , ಬಡವರು , ವಲಸೆ ಕಾರ್ಮಿಕರು , ದನಗಾಹಿಗಳು , ನಮ್ಮ ಮೀನುಗಾರರು , ಸಂಘಟಿತ ಅಥವಾ ಅಸಂಘಟಿತ ವಲಯದ ಕಾರ್ಮಿಕರಿಗೆ ಕೆಲವು ಮಹತ್ವದ ನಿರ್ಧಾರಗಳನ್ನು ಈ ಆರ್ಥಿಕ ಪ್ಯಾಕೇಜ್ ನಲ್ಲಿ ಪ್ರಕಟಿಸಲಾಗುವುದು .


    ಸ್ನೇಹಿತರೆ , ಕೊರೊನಾ ಸಂಕಷ್ಟ ನಮಗೆ ಸ್ಥಳೀಯ ತಯಾರಿಕೆ , ಸ್ಥಳೀಯ ಮಾರುಕಟ್ಟೆ ಮತ್ತು ಸ್ಥಳೀಯ ಪೂರೈಕೆ ಸರಪಣಿಯ ಮಹತ್ವವನ್ನು ತಿಳಿಯಪಡಿಸಿದೆ . ಬಿಕ್ಕಟ್ಟಿನ ಸಂದರ್ಭದಲ್ಲಿ ಈ ಸ್ಥಳೀಯ ವಸ್ತುಗಳೇ ನಮ್ಮ ಬೇಡಿಕೆಯನ್ನು ಪೂರೈಸಿವೆ , ಈ ಸ್ಥಳೀಯರವೇ ನಮ್ಮನ್ನು ಉಳಿಸಿವೆ . ಸ್ಥಳೀಯ ಎಂಬುದು ಕೇವಲ ಅಗತ್ಯವಷ್ಟೇ ಅಲ್ಲ ಅದು ನಮ್ಮ ಜವಾಬ್ದಾರಿ ಕೂಡ . ನಾವು ಸ್ಥಳೀಯ ಎಂಬುದನ್ನು ನಮ್ಮ ಜೀವನದ ಮಂತ್ರವನ್ನಾಗಿ ಮಾಡಿಕೊಳ್ಳಬೇಕು ಎಂಬುದನ್ನು ಈ ಕಾಲ ನಮಗೆ ಕಲಿಸಿದೆ . ನೀವು ಇಂದು ಬಯಸುವ ಬ್ರಾಂಡ್ ಗಳು ಕೂಡ ಒಂದು ಕಾಲದಲ್ಲಿ ಹೀಗೇ ಸ್ಥಳೀಯವಾಗಿತ್ತು . ಆದರೆ , ಯಾವಾಗ ಜನರು ಅದನ್ನು ಬಳಸಲು ಆರಂಭಿಸದರೋ , ಅದನ್ನು ಪ್ರೋತ್ಸಾಹಿಸಲು ಆರಂಭಿಸಿದರೋ , ಬ್ರಾಂಡಿಂಗ್ ಮಾಡಲು ಶುರುವಿಟ್ಟುಕೊಂಡರೋ , ಅದರ ಬಗ್ಗೆ ಹೆಮ್ಮೆಪಟ್ಟರೋ , ಆಗ ಅವು ಸ್ಥಳೀಯ ಉತ್ಪನ್ನಗಳಿಂದ ಜಾಗತಿಕವಾದವು . ಹೀಗಾಗಿ , ಇಂದಿನಿಂದ ಪ್ರತಿಯೊಬ್ಬ ಭಾರತೀಯರೂ ಸ್ಥಳೀಯ ವಸ್ತುವಿಗೆ ದನಿಯಾಗಬೇಕು , ಕೇವಲ ಸ್ಥಳೀಯ ಉತ್ಪನ್ನ ಖರೀದಿಗಷ್ಟೇ ಅಲ್ಲ , ಅವುಗಳನ್ನು ಹೆಮ್ಮೆಯಿಂದ ಉತ್ತೇಜಿಸಬೇಕು . ನಮ್ಮ ದೇಶ ಇದನ್ನು ಮಾಡುತ್ತದೆ ಎಂಬ ನಂಬಿಕೆ ನನಗಿದೆ . ನಿಮ್ಮ ಪ್ರಯತ್ನಗಳು ಪ್ರತಿ ಬಾರಿಯೂ ನಿಮ್ಮ ಬಗ್ಗೆ ನನ್ನ ಗೌರವವನ್ನು ಹೆಚ್ಚಿಸಿವೆ . ನಾನು ಒಂದು ವಿಷಯವನ್ನು ಹೆಮ್ಮೆಯಿಂದ ನೆನಪಿಸಿಕೊಳ್ಳುತ್ತೇನೆ . ಖಾದಿ ಉತ್ಪನ್ನ ಖರೀದಿಸಲು ನಾನು ನಿಮ್ಮನ್ನು ಮತ್ತು ರಾಷ್ಟ್ರವನ್ನು ವಿನಂತಿಸುವಾಗ ಇದು ನಮ್ಮ ಕೈಮಗ್ಗ ಕಾರ್ಮಿಕರಿಗೆ ದೊಡ್ಡ ಬೆಂಬಲವಾಗಲಿದೆ ಎಂದು ಹೇಳಿದ್ದೆ . ಇಂದು , ಖಾದಿ ಮತ್ತು ಕೈಮಗ್ಗ ಎರಡರ ಬೇಡಿಕೆ ಮತ್ತು ಮಾರಾಟವು ಬಹಳ ಕಡಿಮೆ ಸಮಯದಲ್ಲಿ ದಾಖಲೆಯ ಮಟ್ಟವನ್ನು ತಲುಪಿದೆ . ಅಷ್ಟೇ ಅಲ್ಲ , ನೀವು ಅದನ್ನು ದೊಡ್ಡ ಬ್ರಾಂಡ್ ಆಗಿ ಮಾಡಿದ್ದೀರಿ . ಇದು ಬಹಳ ಸಣ್ಣ ಪ್ರಯತ್ನವಾಗಿತ್ತು , ಆದರೆ ಫಲಿತಾಂಶವು ತುಂಬಾ ದೊಡ್ಡದಾಗಿದೆ .


    ಸ್ನೇಹಿತರೆ , ಈ ವೈರಾಣು ದೀರ್ಘಕಾಲ ನಮ್ಮ ಬದುಕಿನ ಭಾಗವಾಗಿರುತ್ತದೆ ಎಂದು ಹಲವು ತಜ್ಞರು ಮತ್ತು ವಿಜ್ಞಾನಿಗಳು ಹೇಳಿದ್ದಾರೆ . ಆದರೆ , ಅದೇ ವೇಳೆ ನಾವು ನಮ್ಮ ಜೀವನ ಕೊರೊನಾ ಸುತ್ತ ಮಾತ್ರ ಸುತ್ತುವುದಕ್ಕೆ ಅವಕಾಶ ನೀಡಬಾರದು . ನಾವು ನಮ್ಮ ಗುರಿಗಳತ್ತ ಕೆಲಸ ಮಾಡಬೇಕು , ಅದೇ ವೇಳೆ ಎರಡು ಗಜ ದೂರ ಅಂತರ ಕಾಯ್ದುಕೊಳ್ಳಬೇಕು ಮತ್ತು ಮಾಸ್ಕ್ ಧರಿಸಬೇಕು . ಹೀಗಾಗಿ , ನಾಲ್ಕನೇ ಹಂತದ ಲಾಕ್ ಡೌನ್ , ಅಂದರೆ ಲಾಕ್ ಡೌನ್ -04 ಅನ್ನು ಹೊಸ ನಿಯಮಗಳೊಂದಿಗೆ ಸಂಪೂರ್ಣವಾಗಿ ಪುನರ್ ವಿನ್ಯಾಸಗೊಳಿಸಲಾಗುತ್ತದೆ . ರಾಜ್ಯಗಳಿಂದ ಬಂದಿರುವ ಸಲಹೆಗಳ ಆಧಾರದ ಮೇಲೆ , ಲಾಕ್ ಡೌನ್ 4 ಕುರಿತಂತೆ ನಿಮಗೆ ಮೇ 18 ರೊಳಗೆ ಮಾಹಿತಿ ನೀಡಲಾಗುವುದು . ನಿಯಮಗಳನ್ನು ಪಾಲಿಸುವ ಮೂಲಕ ನಾವು ಕೊರೊನಾ ವಿರುದ್ಧ ಹೋರಾಡುತ್ತೇವೆ ಮತ್ತು ಮುಂದೆ ಸಾಗುತ್ತೇವೆ ಎಂಬ ನಂಬಿಕೆ ನನಗಿದೆ .


    ಸ್ನೇಹಿತರೆ , ನಮ್ಮ ಸಂಸ್ಕೃತಿಯಲ್ಲಿ ಹೇಗೆ ಹೇಳಲಾಗುತ್ತದೆ ' सर्वम् आत्म वशं सुखम् ' ಅಂದರೆ , ನಮ್ಮ ನಿಯಂತ್ರಣದಲ್ಲಿರುವುದೇನೆಂದರೆ ಅದೇ ಸಂತೋಷ . ಸ್ವಾವಲಂಬನೆ ಸಂತೋಷ , ಸಂತೃಪ್ತಿ ಮತ್ತು ಸಬಲೀಕರಣಕ್ಕೆ ಕಾರಣವಾಗುತ್ತದೆ . 21 ನೇ ಶತಮಾನವನ್ನು ಭಾರತದ ಶತಮಾನವನ್ನಾಗಿ ಮಾಡುವ ಗುರುತರ ಜವಾಬ್ದಾರಿ ನಮ್ಮ ಮೇಲಿದೆ . ನಮ್ಮ ಸಂಕಲ್ಪದಿಂದ ಸ್ವಾವಲಂಬಿ ಭಾರತದ ಕನಸು ನನಸಾಗಿಸುತ್ತದೆ . 130 ಕೋಟಿ ಭಾರತೀಯರ ಜೀವನ ಶಕ್ತಿಯಿಂದ ಈ ಚೈತನ್ಯ ಮತ್ತು ಜವಾಬ್ದಾರಿ ಬರುತ್ತದೆ . ಸ್ವಾವಲಂಬಿ ಭಾರತದ ಈ ಯುಗ , ಪ್ರತಿಯೊಬ್ಬ ಭಾರತೀಯರಿಗೂ ಒಂದು ವರವಾಗಲಿದೆ ಮತ್ತು ಹೊಸ ಪರ್ವವಾಗಲಿದೆ . ನಾವು ಈಗ ಹೊಸ ಸಂಕಲ್ಪ ಮತ್ತು ದೃಢ ನಿರ್ಣಯದೊಂದಿಗೆ ಮುಂದಡಿ ಇಡಬೇಕು . ಯಾವಾಗ ನಮ್ಮ ಕರ್ತವ್ಯದೊಂದಿಗೆ ನೈತಿಕತೆ , ಶ್ರದ್ಧೆಯ ಪರಾಕಾಷ್ಠೆ , ಕೌಶಲ್ಯಗಳ ಬಂಡವಾಳ ಸೇರಿದಾಗ , ಭಾರತವು ಸ್ವಾವಲಂಬಿಯಾಗುವುದನ್ನು ತಡೆಯಲು ಯಾರಿಗೆ ತಾನೆ ಸಾಧ್ಯ ? ನಾವು ಭಾರತವನ್ನು ಸ್ವಾವಲಂಬಿ ರಾಷ್ಟ್ರವನ್ನಾಗಿ ಮಾಡಬಹುದು . ನಾವು ಭಾರತವನ್ನು ಸ್ವಾವಲಂಬಿಯಾಗಿ ಮಾಡುತ್ತೇವೆ . ಈ ಸಂಕಲ್ಪದೊಂದಿಗೆ , ಈ ನಂಬಿಕೆಯೊಂದಿಗೆ , ನಾನು ನಿಮಗೆ ಶುಭ ಹಾರೈಸುತ್ತೇನೆ .


    ***

    
    
    (Release ID: 1623506) Visitor Counter : 56
    
    
      Read this release in: Assamese , Manipuri , English , Urdu , Marathi , Hindi , Bengali , Punjabi , Gujarati , Odia , Tamil , Telugu , Malayalam