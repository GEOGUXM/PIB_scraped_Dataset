      ಇಂಧನ ಸಚಿವಾಲಯ

      ಆತ್ಮನಿರ್ಭರ ಭಾರತ ಅಭಿಯಾನದಡಿ 90,000 ಕೋ.ರೂ. ಪ್ಯಾಕೇಜ್ ವಿಸ್ತರಣೆಗಾಗಿ ರಾಜ್ಯಗಳು/ ಕೇಂದ್ರಾಡಳಿತ ಪ್ರದೇಶಗಳಿಗೆ ಕೇಂದ್ರ ಇಂಧನ ಸಚಿವಾಲಯ ಪತ್ರ
      Posted On: 16 MAY 2020 6:53PM by PIB Bengaluru


    ಆತ್ಮನಿರ್ಭ ರ ಭಾರತ ಅಭಿಯಾನದಡಿ 90,000 ಕೋ . ರೂ . ಪ್ಯಾಕೇಜ್ ವಿಸ್ತರಣೆಗಾಗಿ


    ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಕೇಂದ್ರ ಇಂಧನ ಸಚಿವಾಲಯ ಪತ್ರ


    ಎರಡು ಹಂತಗಳಲ್ಲಿ ತಲಾ 45,000 ಕೋ . ರೂ . ಗಳಂತೆ ನಿಧಿ


    ಲಾಕ್ ಡೌನ್ ಅವಧಿಯಲ್ಲಿ ಡಿಸ್ಕಾಂಗಳಿಗೆ ನಿಗದಿ ಮಾಡಲಾದ ವಿದ್ಯುತ್ ಪೂರೈಸದಿರುವುದಕ್ಕೆ ಕೇಂದ್ರೀಯ ವಿದ್ಯುತ್ ಜೆನ್ಕೋಗಳಿಗೆ ನಿಗದಿತ ಶುಲ್ಕಗಳನ್ನು ತತ್ಕಾಲಕ್ಕೆ ಮುಂದೂಡಲು ಕೇಂದ್ರ ಇಂಧನ ಸಚಿವಾಲಯ ನಿರ್ಧಾರ ; ಲಾಕ್ ಡೌನ್ ಬಳಿಕ ಮೂರು ಸಮಾನ ಕಂತುಗಳಲ್ಲಿ ಬಡ್ಡಿ ರಹಿತವಾಗಿ ಮರುಪಾವತಿ


    ಲಾಕ್ ಡೌನ್ ಅವಧಿಯಲ್ಲಿ ಕೇಂದ್ರೀಯ ವಿದ್ಯುತ್ ಜೆನ್ಕೋಗಳು / ಕೇಂದ್ರೀಯ ಪ್ರಸರಣ ಕಂಪೆನಿಗಳಿಗೆ ವಿದ್ಯುತ್ ಪೂರೈಕೆ ( ನಿಗದಿತ ಶುಲ್ಕ ) ದಲ್ಲಿ 20-25% % ರಿಯಾಯತಿಯನ್ನು ಡಿಸ್ಕಾಂಗಳಿಗೆ ಒದಗಿಸುವುದನ್ನು ಪರಿಗಣಿಸಲು ಸಲಹೆ


    ಈ ವೆಚ್ಚ ಉಳಿಕೆಯನ್ನು ಬಳಕೆದಾರರಿಗೆ ವರ್ಗಾಯಿಸಲು ಡಿಸ್ಕಾಂಗಳಿಗೆ ಸೂಚನೆ


    ಕೇಂದ್ರ ಇಂಧನ ಸಚಿವಾಲಯವು ಎಲ್ಲಾ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಪತ್ರ ಬರೆದು ಒತ್ತಡದಲ್ಲಿರುವ ಡಿಸ್ಕಾಂಗಳಿಗೆ 90,000 ಕೋ . ರೂ . ಗಳ ಹಣಕಾಸು ನೆರವಿನ ಪ್ಯಾಕೇಜನ್ನು ವಿಸ್ತರಿಸಿರುವುದಾಗಿ ತಿಳಿಸಿದೆ . ಈ ನಿಟ್ಟಿನಲ್ಲಿ ಅಧಿಕೃತ ಪ್ರಕಟಣೆಯನ್ನು 14.05.2020 ರಂದು ನೀಡಲಾಗಿದೆ .


    “ ಇಂಧನ ವಲಯಕ್ಕೆ ಈ ಪ್ಯಾಕೇಜ್ ಈ ಕಠಿಣ ಸಂದರ್ಭದಲ್ಲಿ ಜೆನ್ಕೋಗಳು / ಟ್ರಾನ್ಸ್ಕೋಗಳು ಪೂರೈಸಿದ ವಿದ್ಯುತ್ತನ್ನು ನಿರ್ವಹಿಸಿ , ವಿತರಿಸುವ ಡಿಸ್ಕಾಂಗಳ ಹೊರೆಯನ್ನು ಗಮನಾರ್ಹವಾಗಿ ಕಡಿಮೆ ಮಾಡಲಿದೆ “ ಎಂದಿದ್ದಾರೆ ಇಂಧನ , ಹೊಸ ಮತ್ತು ಮರುನವೀಕೃತ ವಿದ್ಯುತ್ ಖಾತೆಯ ಸಹಾಯಕ ( ಸ್ವತಂತ್ರ ನಿರ್ವಹಣೆ ) ಸಚಿವರಾದ ಶ್ರೀ ಆರ್ . ಕೆ . ಸಿಂಗ್ . ಭಾರತ ಸರಕಾರವು 13.5.2020 ರಂದು ಇಂಧನ ಹಣಕಾಸು ನಿಗಮ ( ಪಿ . ಇ . ಸಿ .) ಮತ್ತು ಗ್ರಾಮೀಣ ವಿದ್ಯುದ್ದೀಕರಣ ನಿಗಮ ( ಆರ್ . ಇ . ಸಿ .) ಗಳ ಮೂಲಕ ಆತ್ಮನಿರ್ಭರ ಭಾರತ್ ಅಭಿಯಾನದ ಅಂಗವಾಗಿ 90,000 ಕೋ . ರೂ . ನಗದು ಸೇರ್ಪಡೆಗೆ ನಿರ್ಧಾರ ಕೈಗೊಂಡಿದೆ .


    ಈ ಮಧ್ಯಪ್ರವೇಶದಡಿಯಲ್ಲಿ , ಆರ್ . ಇ . ಸಿ . ಮತ್ತು ಪಿ . ಇ . ಸಿ . ಗಳು ವಿಶೇಷ ಧೀರ್ಘಾವಧಿ ಪರಿವರ್ತನಾ ಸಾಲಗಳನ್ನು ಡಿಸ್ಕಾಂಗಳಿಗೆ 10 ವರ್ಷಗಳ ಅವಧಿಯವರೆಗೆ ನೀಡುತ್ತವೆ .


    ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ಬರೆದಿರುವ ಪತ್ರದಲ್ಲಿ ಆರ್ . ಇ . ಸಿ . ಮತ್ತು ಪಿ . ಎಫ್ . ಸಿ . ಗಳು ತಕ್ಷಣವೇ ಡಿಸ್ಕಾಂಗಳಿಗೆ ಸಾಲವನ್ನು ವಿಸ್ತರಿಸಲು ಪ್ರಸ್ತಾಪಿಸಿರುವುದನ್ನು ತಿಳಿಸಲಾಗಿದೆ . ಉದಯ್ ಅಡಿಯಲ್ಲಿ ನಿಗದಿ ಮಾಡಲಾದ ಕಾರ್ಯಾಚರಣಾ ಬಂಡವಾಳ ಮಿತಿಯಲ್ಲಿ ಇನ್ನಷ್ಟು ಸಾಲ ಪಡೆಯಲು ಅವಕಾಶ ಇದ್ದಲ್ಲಿ ಡಿಸ್ಕಾಂಗಳಿಗೆ ಈ ಅವಕಾಶ . ಮುಂದುವರೆದು ಉದಯ್ ಅಡಿಯಲ್ಲಿ ಕಾರ್ಯಾಚರಣಾ ಬಂಡವಾಳ ಮಿತಿಯಲ್ಲಿ ಈ ಅವಕಾಶ ಹೊಂದಿಲ್ಲದ ಡಿಸ್ಕಾಂಗಳು , ಆದರೆ ರಾಜ್ಯ ಸರಕಾರದಿಂದ ವಿದ್ಯುತ್ ಬಿಲ್ ಬಾಕಿ , ಸಬ್ಸಿಡಿ ಬಾಕಿ ಸಹಿತ ಪಾವತಿ ಬಾಕಿ ಇರುವವುಗಳು ಈ ಸಾಲಗಳಿಗೆ ಅರ್ಹತೆ ಪಡೆಯುತ್ತವೆ . ಆದರೆ ಅದರ ಮಿತಿ ರಾಜ್ಯ ಸರಕಾರಗಳಿಂದ ಪಾವತಿ ಬಾಕಿ ಇರುವಷ್ಟು ಮೊತ್ತಕ್ಕೆ ಅನ್ವಯಿಸುತ್ತದೆ . ಈ ಸಾಲಗಳು ಧೀರ್ಘಾವಧಿಯವಾಗಿದ್ದು ಮತ್ತು ಅವುಗಳು ಡಿಸ್ಕಾಂಗಳ ಕಾರ್ಯಾಚರಣಾ ಬಂಡವಾಳ ಆವಶ್ಯಕತೆಯನ್ನು ಅನುಸರಿಸಿರುವುದಿಲ್ಲ . ರಾಜ್ಯ ಸರಕಾರಗಳಿಂದ ಮರುಪಾವತಿ ಭದ್ರತೆ ಇದ್ದಲ್ಲಿ ಉದಯ್ ಕಾರ್ಯಾಚರಣಾ ಬಂಡವಾಳ ಮಿತಿಗಳೂ ಅನ್ವಯಿಸುವುದಿಲ್ಲ .


    ಇದಲ್ಲದೆ , ಡಿಸ್ಕಾಂಗಳಿಗೆ ರಾಜ್ಯಗಳಿಂದ ಬಾಕಿ ಬರಲು ಇಲ್ಲದಿರುವ ಅಥವಾ ಉದಯ್ ಅಡಿಯಲ್ಲಿ ನಿರ್ದಿಷ್ಟಪಡಿಸಲಾದ ಕಾರ್ಯಾಚರಣಾ ಬಂಡವಾಳ ಮಿತಿಯಲ್ಲಿ ಹಣಕಾಸು ಅವಕಾಶಗಳು ಇಲ್ಲದೇ ಇದ್ದಲ್ಲಿ ಆಯಾಯ ರಾಜ್ಯಗಳು ಮಿತಿಗೆ ಸಂಬಂಧಿಸಿ ಸಡಿಲಿಕೆಗಾಗಿ ಭಾರತ ಸರಕಾರಕ್ಕೆ ಮನವಿಗಳನ್ನು ಸಲ್ಲಿಸಬಹುದು .


    ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕ ಮತ್ತು ಅದರ ಫಲವಾಗಿ ಜಾರಿ ಮಾಡಲಾದ ಲಾಕ್ ಡೌನ್ ಇಂಧನ ಕ್ಷೇತ್ರದ ಹಣಕಾಸು ಪರಿಸ್ಥಿತಿಯ ಮೇಲೆ ವ್ಯತಿರಿಕ್ತ ಪರಿಣಾಮವನ್ನು ಬೀರಿದೆ , ಮತ್ತು ಅದರ ಪರಿಣಾಮವಾಗಿ ಇಂಧನ ವಲಯದ ಮೌಲ್ಯ ಸರಪಳಿಯಲ್ಲಿ ತೀವ್ರವಾದ ನಗದು ಬಿಕ್ಕಟ್ಟು ಉಂಟಾಗಿದೆ . ಇಂತಹ ಪರಿಸ್ಥಿತಿಯಲ್ಲಿ ಇಂಧನ ವಲಯದ ಮೌಲ್ಯ ಸರಪಳಿಯಲ್ಲಿ ನಗದು ಹರಿವು ನಗದು ಸಮಸ್ಯೆಯನ್ನು ಪರಿಹಾರ ಮಾಡಲು ನೆರವಾಗುತ್ತದೆ . ಈ ಹಣವು ಡಿಸ್ಕಾಂಗಳಿಗೆ ಅವರು ವಿದ್ಯುತ್ ಉತ್ಪಾದಕರಿಗೆ ( ಜೆನ್ಕೋಸ್ ) ಮತ್ತು ಪ್ರಸರಣ ಕಂಪೆನಿಗಳಿಗೆ ( ಟ್ರಾನ್ಸ್ಕೋಸ್ ) ಬಾಕಿ ಇರಿಸಿರುವ ಬಹುಪಾಲು ಹಣವನ್ನು ಮರು ಪಾವತಿ ಮಾಡಲು ಸಹಾಯ ಮಾಡುತ್ತದೆ . ಇದು ಇಂಧನ ವಲಯದಲ್ಲಿ ನಗದು ಹರಿವಿನ ಚಕ್ರವನ್ನು ಪುನರಾರಂಭಿಸಲು ಸಹಾಯ ಮಾಡುತ್ತದೆ .


    ಡಿಸ್ಕಾಂಗಳಿಗೆ ಸಾಲವನ್ನು ರಾಜ್ಯ ಸರಕಾರಗಳ ಗ್ಯಾರಂಟಿಯ ಮೇಲೆ ನೀಡಲಾಗುತ್ತದೆ . ಇದನ್ನು ಸಿ . ಪಿ . ಎಸ್ . ಇ . ಜೆನ್ಕೋಸ್ / ಟ್ರಾನ್ಸ್ಕೋ , ಐ . ಪಿ . ಪಿ . ಮತ್ತು ಆರ್ . ಇ . ಉತ್ಪಾದಕರಿಗೆ ಬಾಕಿ ಪಾವತಿಸಲು ಬಳಸಬೇಕಾಗುತ್ತದೆ . ಒಟ್ಟು ಹಣಕಾಸು ನಿಧಿಯ ಗಾತ್ರ 90,000 ಕೋ . ರೂ . ಹಣಕಾಸನ್ನು ತಲಾ 45,000 ಕೋ . ರೂ . ಗಳ ಎರಡು ಹಂತಗಳಲ್ಲಿ ಒದಗಿಸಲಾಗುತ್ತದೆ .


    ಇದರ ಜೊತೆಗೆ ಡಿಸ್ಕಾಂಗಳನ್ನು ಹಣಕಾಸು ಒತ್ತಡದಿಂದ ಮೇಲೆತ್ತಲು , ಇಂಧನ ಸಚಿವಾಲಯವು 15.5.2020 ರಂದು ಹೊರಡಿಸಿರುವ ಇನ್ನೊಂದು ಪ್ರಕಟಣೆಯ ಪ್ರಕಾರ ಕೇಂದ್ರೀಯ ಜೆನ್ಕೋಗಳಿಗೆ ಲಾಕ್ ಡೌನ್ ಅವಧಿಯಲ್ಲಿ ವಿದ್ಯುತ್ತಿನ ಮೇಲೆ ನಿಗದಿತ ಶುಲ್ಕ ಪಾವತಿಯನ್ನು ಮುಂದೂಡಲು ನಿರ್ಧರಿಸಲಾಗಿದ್ದು , ಇದನ್ನು ನಂತರದ ತಿಂಗಳುಗಳಲ್ಲಿ ಮೂರು ಸಮಾನ ಕಂತುಗಳಲ್ಲಿ ಬಡ್ಡಿ ರಹಿತವಾಗಿ ಪಾವತಿ ಮಾಡಲಾಗುವುದು . ಲಾಕ್ ಡೌನ್ ಅವಧಿಯಲ್ಲಿ ಬೇಡಿಕೆಯಲ್ಲಿ ಗಮನಾರ್ಹ ಕಡಿತವಾಗಿದೆ . ಕೈಗಾರಿಕಾ ಮತ್ತು ವಾಣಿಜ್ಯ ಘಟಕಗಳು ಮುಚ್ಚಲ್ಪಟ್ಟಿರುವುದು ಇದಕ್ಕೆ ಕಾರಣ . ವಿದ್ಯುತ್ ಖರೀದಿ ಒಪ್ಪಂದದ ಪ್ರಕಾರ , ಡಿಸ್ಕಾಂಗಳು ಎಲ್ಲಾ ಗುತ್ತಿಗೆ ಮಾಡಲಾದ ಪ್ರಮಾಣಕ್ಕೆ , ಆ ವಿದ್ಯುತ್ತನ್ನು ಪಡೆದುಕೊಳ್ಳದೇ ಇದ್ದರೂ ನಿಗದಿತ ಶುಲ್ಕವನ್ನು ಪಾವತಿಸಬೇಕಾಗಿರುತ್ತದೆ . ಲಾಕ್ ಡೌನ್ ಅವಧಿಯಲ್ಲಿ ಬಳಕೆ ಮಾಡಿರದ ವಿದ್ಯುತ್ತಿಗೂ ಹಣ ಪಾವತಿಸಬೇಕಾದ ಕ್ರಮವು ಡಿಸ್ಕಾಂಗಳ ಮೇಲೆ ಭಾರೀ ಹೊರೆಯನ್ನು ಹೊರಿಸುತ್ತದೆ .


    ಲಾಕ್ ಡೌನ್ ಅವಧಿಗೆ ಪಿ . ಜಿ . ಸಿ . ಐ . ಎಲ್ . ಗೆ ಪಾವತಿ ಮಾಡಬೇಕಿರುವ ಅಂತರ ರಾಜ್ಯ ಸಾಗಾಟ ಶುಲ್ಕಗಳು ( ಐ . ಎಸ್ . ಟಿ . ಎಸ್ .) ಸಹಿತ ವಿದ್ಯುತ್ ಪೂರೈಕೆ ( ನಿಗದಿತ ವೆಚ್ಚ ) ಮೇಲೆ 20-25 ಶೇಕಡಾ ರಿಯಾಯತಿಯನ್ನು ಸಲಹೆ ಮಾಡಲಾಗಿದೆ . ಈ ವೆಚ್ಚ ಉಳಿತಾಯವನ್ನು ಅಂತಿಮ / ಕೊನೆಯ ಬಳಕೆದಾರರಿಗೆ ವರ್ಗಾಯಿಸುವಂತೆ ಡಿಸ್ಕಾಂಗಳಿಗೆ ಸೂಚನೆ ನೀಡಲಾಗಿದ್ದು , ಇದರಿಂದ ಬಳಕೆದಾರರ ವಿದ್ಯುತ್ ವೆಚ್ಚದಲ್ಲಿ ಕಡಿತವಾಗಲಿದೆ .


    ***

    
    
    (Release ID: 1624631) Visitor Counter : 14
    
    
      Read this release in: English , Urdu , Hindi , Bengali , Punjabi , Odia , Tamil , Telugu