      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಸಚಿವರ ತಂಡದಿಂದ ಕೋವಿಡ್ -19 ಪ್ರಸಕ್ತ, ಪರಿಸ್ಥಿತಿ , ಸಿದ್ಧತಾ ಸ್ಥಿತಿ ಮತ್ತು ನಿರ್ವಹಣೆಗಾಗಿ ಕ್ರಮಗಳ ಪರಾಮರ್ಶೆ
      Posted On: 05 MAY 2020 5:05PM by PIB Bengaluru


    ಸಚಿವರ ತಂಡದಿಂದ ಕೋವಿಡ್ - 19 ಪ್ರಸಕ್ತ , ಪರಿಸ್ಥಿತಿ , ಸಿದ್ಧತಾ ಸ್ಥಿತಿ ಮತ್ತು ನಿರ್ವಹಣೆಗಾಗಿ ಕ್ರಮಗಳ ಪರಾಮರ್ಶೆ


    ಕೋವಿಡ್ - 19 ನಿಯಂತ್ರಣ ವ್ಯೂಹದಲ್ಲಿ ತಂತ್ರಜ್ಞಾನ ಬಳಕೆ ಅವಿಭಾಜ್ಯ ಅಂಗ ಎಂಬುದನ್ನು ಒತ್ತಿ ಹೇಳಿದ ಡಾ . ಹರ್ಷವರ್ಧನ್


    ಕೋವಿಡ್ - 19 ಕ್ಕೆ ಸಂಬಂಧಿಸಿದ ಉನ್ನತ ಮಟ್ಟದ ಸಚಿವರ ಗುಂಪಿನ ( ಜಿ . ಒ . ಎಂ .) 14 ನೇ ಸಭೆ ಇಂದು ನಿರ್ಮಾಣ ಭವನದಲ್ಲಿ ನಡೆಯಿತು . ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ . ಹರ್ಷವರ್ಧನ್ ಅಧ್ಯಕ್ಷತೆ ವಹಿಸಿದ್ದರು . ನಾಗರಿಕ ವಿಮಾನ ಯಾನ ಸಚಿವರಾದ ಶ್ರೀ ಹರ್ದೀಪ್ ಎಸ್ . ಪುರಿ , ವಿದೇಶಾಂಗ ವ್ಯವಹಾರ ಸಚಿವರಾದ ಡಾ . ಎಸ್ . ಜೈಶಂಕರ್ , ಗೃಹ ಖಾತೆ ಸಹಾಯಕ ಸಚಿವ ಶ್ರೀ ನಿತ್ಯಾನಂದ ರೈ , ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಖಾತೆ ಸಹಾಯಕ ಸಚಿವರಾದ ಶ್ರೀ ಅಶ್ವಿನಿ ಕುಮಾರ್ ಚೌಬೆ ಮತ್ತು ರಕ್ಷಣಾ ಸಿಬ್ಬಂದಿ ಮುಖ್ಯಸ್ಥರಾದ ಶ್ರೀ ಬಿಪಿನ್ ರಾವತ್ , ಕೇಂದ್ರ ಗೃಹ ಕಾರ್ಯದರ್ಶಿ ಶ್ರೀ ಅಜಯ್ ಕುಮಾರ್ ಭಲ್ಲಾ ಪಾಲ್ಗೊಂಡಿದ್ದರು .


    ಸಚಿವರ ತಂಡಕ್ಕೆ ( ಜಿ . ಒ . ಎಂ .) ಜಾಗತಿಕವಾಗಿ ಮತ್ತು ನಮ್ಮ ದೇಶದೊಳಗೆ ಕೋವಿಡ್ - 19 ಪ್ರಕರಣಗಳ ಸ್ಥಿತಿ ಗತಿಯ ಬಗ್ಗೆ ವಿವರಗಳನ್ನು ಒದಗಿಸಲಾಯಿತು . ಕೋವಿಡ್ - 19 ರ ನಿರ್ವಹಣೆ , ಪ್ರತಿಬಂಧಕ ಕ್ರಮಗಳ ಕುರಿತು ವಿವರವಾಗಿ ಜಿ . ಒ . ಎಂ . ಚರ್ಚಿಸಿತು . ಜೊತೆಗೆ ಕೇಂದ್ರ ಮತ್ತು ವಿವಿಧ ರಾಜ್ಯಗಳು ಕೈಗೊಂಡ ಕ್ರಮಗಳನ್ನೂ ಅವಲೋಕಿಸಿತು . ದೇಶದ ಎಲ್ಲಾ ಜಿಲ್ಲೆಗಳನ್ನು ಕೆಂಪು ವಲಯ ( 130 ಜಿಲ್ಲೆಗಳು ) ಕಿತ್ತಳೆ ವಲಯ ( 284 ಜಿಲ್ಲೆಗಳು ) ಮತ್ತು ಹಸಿರು ವಲಯ ( 319 ಜಿಲ್ಲೆಗಳು ) ಗಳೆಂದು ಮೂರು ವಲಯಗಳಾಗಿ ವಿಭಜಿಸಿರುವ ಬಗ್ಗೆಯೂ ಜಿ . ಒ . ಎಂ . ಗೆ ತಿಳಿಸಲಾಯಿತು . ಕಳೆದ 21 ದಿನಗಳಲ್ಲಿ ಯಾವುದೇ ಪ್ರಕರಣ ಕಂಡು ಬಾರದೇ ಇದ್ದರೆ ಆ ಜಿಲ್ಲೆಗಳನ್ನು ಹಸಿರು ವಲಯಕ್ಕೆ ಸೇರಿಸಲಾಗುತ್ತದೆ . ಇದನ್ನು ಅನುಸರಿಸುವಂತೆ ರಾಜ್ಯಗಳಿಗೆ ತಿಳಿಸಲಾಗಿದೆ ಮತ್ತು ಜಿಲ್ಲೆಗಳ ವರ್ಗೀಕರಣದ ಆಧಾರದಲ್ಲಿ ಕೋವಿಡ್ - 19 ರ ವಿರುದ್ದದ ಹೋರಾಟಕ್ಕಾಗಿ ತುರ್ತು ಯೋಜನೆಯನ್ನು ಬಲಪಡಿಸಿಕೊಳ್ಳುವಂತೆ ತಿಳಿಸಲಾಗಿದೆ . ಕೋವಿಡ್ - 19 ಕ್ಕಾಗಿಯೇ ಮೀಸಲಾದ ಆಸ್ಪತ್ರೆಗಳ ರಚನೆ , ವೈದ್ಯಕೀಯ ಸಂಸ್ಥೆಗಳನ್ನು ಸಾಕಷ್ಟು ಸಂಖ್ಯೆಯ ಪಿ . ಪಿ . ಇ . ಗಳು , ವೆಂಟಿಲೇಟರುಗಳು ಮತ್ತು ಇತರ ಅವಶ್ಯಕ ಸಲಕರಣೆಗಳು ಇತ್ಯಾದಿಗಳೊಂದಿಗೆ ಸಜ್ಜುಗೊಳಿಸುವುದು ಸಹಿತ ಇದಕ್ಕಾಗಿ ಸಾಕಷ್ಟು ಸಂಪನ್ಮೂಲಗಳನ್ನು ಒದಗಿಸಿ ರಾಜ್ಯಗಳ ಸಾಮರ್ಥ್ಯ ಬಲಪಡಿಸುವಿಕೆ ಸಂಬಂಧಿ ಹಲವಾರು ಇತರ ಕ್ರಮಗಳ ಬಗ್ಗೆಯೂ ವಿವರವಾಗಿ ಚರ್ಚಿಸಲಾಯಿತು .


    ಈಗಿರುವ ಸ್ಥಿತಿಯಲ್ಲಿ ಸಾವಿನ ಪ್ರಮಾಣ ಸುಮಾರು 3.2 % ಇದ್ದು ಗುಣಮುಖರಾಗುವ ಪ್ರಮಾಣ 25 % ಗೂ ಅಧಿಕ ಇರುವ ಬಗ್ಗೆ ಜಿ . ಒ . ಎಂ . ಗೆ ವಿವರಣೆ ನೀಡಲಾಯಿತು . ಇದು ದೇಶದಲ್ಲಿ ಲಾಕ್ ಡೌನ್ ಮತ್ತು ಗುಚ್ಚ ನಿರ್ವಹಣೆ ಹಾಗು ನಿಯಂತ್ರಣ ತಂತ್ರದ ಧನಾತ್ಮಕ ಪರಿಣಾಮ ಎಂಬುದಾಗಿ ಪರಿಗಣಿಸಬಹುದೆಂದು ತಿಳಿಸಲಾಯಿತು . ಸೂಚನೆಗಳು , ಮೂಲ ಕಾರಣಗಳು ಮತ್ತು ಕೈಗೊಳ್ಳಬೇಕಾದ ಕ್ರಮಗಳ ಬಗ್ಗೆ , ಕಂಟೈನ್ ಮೆಂಟ್ ವಲಯ ನಿರ್ವಹಿಸಬೇಕಾದ ವಿಧಾನದ ಬಗ್ಗೆ ಭಾರತ ಸರಕಾರದ ವಿವಿಧ ಶಿಫಾರಸುಗಳನ್ನು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಜೊತೆ ಈಗಾಗಲೇ ಹಂಚಿಕೊಳ್ಳಲಾಗಿದೆ . ಉತ್ತಮ ಮತ್ತು ಸಮರ್ಪಕ ಕೋವಿಡ್ - 19 ನಿಭಾವಣೆಗಾಗಿ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ಸೂಚನೆಗಳನ್ನು ನೀಡಿದೆ .


    ನೊವೆಲ್ ಕೊರೊನಾವೈರಸ್ ಸ್ಟ್ರೈನ್ ಗಳ ತಳಿ ಸಂಯೋಜನೆಯನ್ನು ದೇಶದ ವಿವಿಧ ಭಾಗಗಳಲ್ಲಿಯ ರೋಗಿಗಳಿಂದ ಪಡೆದು ಮಾಡುತ್ತಿರುವ ಬಗ್ಗೆ ಸಚಿವರ ತಂಡಕ್ಕೆ ತಿಳಿಸಲಾಯಿತು .


    ಅವಶ್ಯಕ ವೈದ್ಯಕೀಯ ಸಲಕರಣೆಗಳಾದ ಪಿ . ಪಿ . ಇ . ಗಳು , ಮುಖಗವಸುಗಳು , ವೆಂಟಿಲೇಟರುಗಳು ಇತ್ಯಾದಿಗಳನ್ನು ಖಾತ್ರಿಪಡಿಸುವ ಜವಾಬ್ದಾರಿ ಹೊಂದಿರುವ ಅಧಿಕಾರಯುಕ್ತ ಗುಂಪು - 3 ಜಿ . ಒ . ಎಂ . ಗೆ ಪಿ . ಪಿ . ಇ . ಗಳು , ಮುಖಗವಸುಗಳು , ವೆಂಟಿಲೇಟರುಗಳು , ಔಷಧಿಗಳು ಮತ್ತು ಇತರ ಅವಶ್ಯ ಸಲಕರಣೆಗಳು ಅಗತ್ಯ ಪ್ರಮಾಣದಲ್ಲಿ ಲಭ್ಯ ಇರುವ ಬಗ್ಗೆ ಮಾಹಿತಿ ನೀಡಿತು . ದೇಶೀಯ ಉತ್ಪಾದಕರ ಉತ್ಪಾದನಾ ಸಾಮರ್ಥ್ಯ ದಿನಕ್ಕೆ ಸುಮಾರು 2.5 ಲಕ್ಷ ಪಿ . ಪಿ . ಇ . ಗಳಿಗೆ ತಲುಪಿರುವ ಬಗ್ಗೆ ಮತ್ತು ದಿನಕ್ಕೆ 2 ಲಕ್ಷದಷ್ಟು ಎನ್ 95 ಮಾಸ್ಕ್ ಗಳನ್ನು ಉತ್ಪಾದನೆ ಮಾಡುತ್ತಿರುವ ಬಗ್ಗೆ ಜಿ . ಒ . ಎಂ . ಗೆ ತಿಳಿಸಲಾಯಿತು ಹಾಗು ಸದ್ಯೋಭವಿಷ್ಯದಲ್ಲಿ ದೇಶದ ಆವಶ್ಯಕತೆಯನ್ನು ಪೂರೈಸಲು ಇದು ಸಾಕಾಗಬಹುದು ಎಂಬುದನ್ನೂ ಮನವರಿಕೆ ಮಾಡಲಾಯಿತು . ಇದರ ಜೊತೆಗೆ ದೇಶೀಯ ತಯಾರಕರಿಂದ ವೆಂಟಿಲೇಟರುಗಳ ಉತ್ಪಾದನೆ ಕೂಡಾ ಆರಂಭವಾಗಿದ್ದು , ಪೂರೈಕೆ ಆದೇಶಗಳನ್ನು ನೀಡಲಾಗಿದೆ . ಪಿ . ಪಿ . ಇ . ಗಳು , ಮುಖಗವಸುಗಳು ಮತ್ತು ವೆಂಟಿಲೇಟರುಗಳ ಗುಣಮಟ್ಟ ಕಾಪಾಡಲು ಕ್ರಮಗಳನ್ನು ಕೈಗೊಳ್ಳಲಾಗಿದೆ . ಸಾಕಷ್ಟು ಪ್ರಮಾಣದಲ್ಲಿ ಆಮ್ಲಜನಕದ ಸಿಲಿಂಡರುಗಳನ್ನೂ ಖರೀದಿ ಮಾಡಲಾಗಿದೆ ಎಂದೂ ವಿವರಗಳನ್ನು ಒದಗಿಸಲಾಯಿತು . ಪಿ . ಪಿ . ಇ . ಗಳು , ಮುಖಗವಸುಗಳು , ವೆಂಟಿಲೇಟರುಗಳು ಇತ್ಯಾದಿಗಳ ಗುಣ ಮಟ್ಟ ನಿಯಂತ್ರಣವನ್ನು ಖಾತ್ರಿಪಡಿಸಲು ಕಠಿಣ ಕ್ರಮಗಳನ್ನು ಕೈಗೊಳ್ಳುವ ಅಗತ್ಯವನ್ನು ಜಿ . ಒ . ಎಂ . ಪ್ರಮುಖವಾಗಿ ಪ್ರಸ್ತಾಪಿಸಿತು . ನಿಗದಿ ಮಾಡಿದ ಗುಣ ಮಟ್ಟ ಅನುಸರಣೆಯನ್ನು ಖಾತ್ರಿಪಡಿಸುವುದಕ್ಕಾಗಿ ಆಗಾಗ ಬ್ಯಾಚ್ ಮಾದರಿಗಳ ತಪಾಸಣೆ ಮಾಡಬೇಕಾದ ಬಗ್ಗೆಯೂ ಜಿ . ಒ . ಎಂ . ಒತ್ತಿ ಹೇಳಿತು .


    ಕೇಂದ್ರ ಗೃಹ ಕಾರ್ಯದರ್ಶಿ ಶ್ರೀ ಅಜಯ್ ಕುಮಾರ್ ಭಲ್ಲಾ ಅವರು ಈ ಜಾಗತಿಕ ಸಾಂಕ್ರಾಮಿಕದ ನಿಯಂತ್ರಣಕ್ಕೆ ಇದುವರೆಗೆ ಕೈಗೊಂಡ ಕ್ರಮಗಳಿಂದ ಆಗಿರುವ ಪರಿಣಾಮಗಳ ಮತ್ತು ವ್ಯೂಹಾತ್ಮಕ ವಿಷಯಗಳ ಬಗ್ಗೆ ಮೇಲುಸ್ತುವಾರಿ ನಡೆಸಿ ನಿಗಾ ಇಡಲಾಗುತ್ತಿದೆ ಎಂದು ಸಚಿವರ ತಂಡಕ್ಕೆ ತಿಳಿಸಿದರು . ಲಾಕ್ ಡೌನ್ ಅವಧಿಯಲ್ಲಿ ವಿವಿಧ ಹಂತಗಳಲ್ಲಿ ಭಾಗೀದಾರರ ಜೊತೆ ಸಮಾಲೋಚನೆ , ವಿವಿಧ ಸಚಿವಾಲಯಗಳು ಮತ್ತು ಅಧಿಕಾರದತ್ತ ಗುಂಪುಗಳ ಜೊತೆ ಚರ್ಚಿಸಿಯೇ ಹಂತ ಹಂತವಾಗಿ ಲಾಕ್ ಡೌನ್ ಸಡಿಲಿಕೆ ಮಾಡಲಾಯಿತು ಎಂದೂ ಅವರು ಸಚಿವರ ತಂಡಕ್ಕೆ ಮನವರಿಕೆ ಮಾಡಿದರು .


    ಕೋವಿಡ್ - 19 ರ ವಿರುದ್ದ ಹೋರಾಟಕ್ಕಾಗಿ ರೂಪಿಸಲಾದ ತಂತ್ರಜ್ಞಾನ ಪರಿಹಾರಗಳು ಮತ್ತು ದತ್ತಾಂಶ ನಿರ್ವಹಣೆಗೆ ಸಂಬಂಧಿಸಿದ ಅಧಿಕಾರಯುಕ್ತ ಗುಂಪು - 9 ರ ಅಧ್ಯಕ್ಷರಾದ ಮತ್ತು ಕಾರ್ಯದರ್ಶಿ ( ಎಂ . ಇ . ಐ . ಟಿ . ವೈ .) ಶ್ರೀ ಅಜಯ್ ಸಾಹುನಿ ಪ್ರದರ್ಶಿಕೆ ಮೂಲಕ ವಿವರಗಳನ್ನು ಒದಗಿಸಿದರು . ಆರೋಗ್ಯ ಸೇತು ಅಪ್ಲಿಕೇಶನ್ನಿಗೆ ಸಂಬಂಧಿಸಿದ ಸಾಧನೆ , ಪರಿಣಾಮ ಮತ್ತು ಪ್ರಯೋಜನವನ್ನು ಒಳಗೊಂಡಂತೆ ವಿವಿಧ ಅಂಶಗಳನ್ನು ಸಭೆಯಲ್ಲಿ ಚರ್ಚಿಸಲಾಯಿತು . 2020 ರ ಮೇ 4 ರವರೆಗೆ ಸುಮಾರು 9 ಕೋಟಿ ಬಳಕೆದಾರರು ಇದನ್ನು ಬಳಸಿದ್ದರೆಂದು ತಿಳಿಸಲಾಯಿತು . ಈ ಅಪ್ಲಿಕೇಶನ್ ಮೂಲಕ ಜನರಿಗೆ ಆವರ ಆರೋಗ್ಯದ ಬಗ್ಗೆ ಮಾಹಿತಿ ನೀಡಲಾಗಿದೆ ಮತ್ತು ಇದು ಕೋವಿಡ್ - 19 ರ ಲಕ್ಷಣಗಳೊಂದಿಗೆ ಬಳಲುತ್ತಿದ್ದರೆ ಅವರನ್ನು ಪತ್ತೆ ಹಚ್ಚಲು ಸಹಾಯ ಮಾಡಿದೆ . ಸ್ಥಿರ ದೂರವಾಣಿ ಅಥವಾ ಹಳೆಯ ಮೊಬೈಲ್ ಸೆಟ್ ಹೊಂದಿರುವ ಜನರನ್ನು ತಲುಪಲು ಸ್ಥಳೀಯ ಭಾಷೆಗಳಲ್ಲಿ ಇಂಟರ್ ಆಕ್ಟಿವ್ ವೊಯಿಸ್ ರೆಸ್ಪಾನ್ಸ್ ವ್ಯವಸ್ಥೆಯನ್ನು ( ಐ . ವಿ . ಆರ್ . ಎಸ್ .) ಉತ್ತಮ ಫಲಿತಾಂಶಕ್ಕಾಗಿ ಜಾರಿಗೆ ತರಲಾಗಿದೆ ಎಂದೂ ಜಿ . ಒ . ಎಂ . ಗೆ ತಿಳಿಸಲಾಯಿತು . ಸಚಿವಾಲಯಗಳು ಮತ್ತು ಅಧಿಕಾರದತ್ತ ಗುಂಪುಗಳು ಮಾಡಿರುವ ಕೆಲಸದ ಬಗ್ಗೆ ಜಿ . ಒ . ಎಂ . ತೃಪ್ತಿ ವ್ಯಕ್ತಪಡಿಸಿತು


    ಕೋವಿಡ್ - 19 ನಿಯಂತ್ರಣ ತಂತ್ರದಲ್ಲಿ ತಂತ್ರಜ್ಞಾನ ಬಳಕೆ ಅವಿಭಾಜ್ಯ ಅಂಗವಾಗಿದ್ದು ಮತ್ತು ಅದು ಕೋವಿಡ್ - 19 ನಿರ್ವಹಣೆಗೆ ರಾಜ್ಯಗಳಿಗೆ ಹೆಚ್ಚು ಸಮರ್ಪಕ ರೀತಿಯಲ್ಲಿ ಸಹಾಯ ಮಾಡುತ್ತಿದೆ ಎಂದು ಡಾ . ಹರ್ಷವರ್ಧನ್ ಹೇಳಿದರು .


    ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜಿನಡಿಯಲ್ಲಿ ( ಪಿ . ಎಂ . ಜಿ . ಕೆ . ಪಿ .) 2020 ರ ಮೇ 4 ರವರೆಗೆ ಈ ಕೆಳಗಿನ ಪ್ರಗತಿ ದಾಖಲಾಗಿರುವ ಬಗ್ಗೆ ಜಿ . ಒ . ಎಂ . ಗೆ ಮಾಹಿತಿ ನೀಡಲಾಯಿತು .

      * ಪ್ರಧಾನ ಮಂತ್ರಿ ಗರೀಬ ಕಲ್ಯಾಣ ಯೋಜನಾ ಅಡಿಯಲ್ಲಿ 29.38 ಲಕ್ಷ ಎಂ . ಟಿ . ಯಷ್ಟು ಪಡಿತರವನ್ನು 36 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ 58.77 ಕೋಟಿ ಫಲಾನುಭವಿಗಳಿಗೆ ಮೊದಲ ತಿಂಗಳಲ್ಲಿ ( ಏಪ್ರಿಲ್ ) ವಿತರಣೆ ಮಾಡಲಾಗಿದೆ . 20 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಇದುವರೆಗೆ ಪಡಿತರವಾಗಿ ಎರಡನೆ ತಿಂಗಳಲ್ಲಿ ( ಮೇ ) 11.63 ಕೋಟಿ ಫಲಾನುಭವಿಗಳಿಗೆ 5.82 ಲಕ್ಷ ಎಂ . ಟಿ ಯಷ್ಟನ್ನು ವಿತರಿಸಲಾಗಿದೆ . ಇದುವರೆಗೆ ಒಟ್ಟಾಗಿ 66.08 ಲಕ್ಷ ಎಂ . ಟಿ . ಯಷ್ಟು ಆಹಾರಧಾನ್ಯಗಳನ್ನು 36 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಭಾರತೀಯ ಆಹಾರ ನಿಗಮದಿಂದ ಎತ್ತುವಳಿ ಮಾಡಿವೆ .
      * ಉಜ್ವಲ ( ಪಿ . ಎಂ . ಯು . ವೈ .) ಫಲಾನುಭವಿಗಳಿಗೆ 6868.74 ಕೋ . ರೂ . ಮೊತ್ತವನ್ನು ವರ್ಗಾಯಿಸಲಾಗಿದೆ . 4.98 ಕೋಟಿ ಪಿ . ಎಂ . ಯು . ವೈ . ಸಿಲಿಂಡರುಗಳನ್ನು ಬುಕ್ ಮಾಡಲಾಗಿದೆ ಮತ್ತು 4.72 ಕೋಟಿ ಸಿಲಿಂಡರುಗಳನ್ನು 2020 ರ ಏಪ್ರಿಲ್ – ಮೇ ತಿಂಗಳಲ್ಲಿ ಪೂರೈಕೆ ಮಾಡಲಾಗಿದೆ .
      * 8.18 ಕೋಟಿ ಫಲಾನುಭವಿಗಳಿಗೆ ( ರೈತರಿಗೆ ) ತಲಾ 2000 ರೂಪಾಯಿಗಳಂತೆ ನೀಡಲು 20-21 ರಲ್ಲಿ ಹಣಕಾಸು ಮಂಜೂರಾತಿ ಒದಗಿಸಲಾಗಿದೆ . ಮತ್ತು 20-21 ರಲ್ಲಿ ರೈತರಿಗೆ . 16,364 ಕೋ . ರೂ . ಗಳನ್ನು ಡಿ . ಬಿ . ಟಿ . ನಗದು ವರ್ಗಾವಣೆ ಅಡಿಯಲ್ಲಿ ಬಿಡುಗಡೆ ಮಾಡಲಾಗಿದೆ .
      * ಹಿರಿಯ ನಾಗರಿಕರು , ವಿಧವೆಯರು , ಮತ್ತು ದಿವ್ಯಾಂಗರನ್ನು ಬೆಂಬಲಿಸಲು ಫಲಾನುಭವಿಯೊಬ್ಬರಿಗೆ ತಲಾ 500 ರೂ ,. ಗಳಂತೆ ಎಲ್ಲಾ 2.812 ಕೋಟಿ ಅರ್ಹ ಫಲಾನುಭವಿಗಳ ಖಾತೆಗಳಿಗೆ ಹಣ ಬಿಡುಗಡೆ ಮಾಡಲಾಗಿದ್ದು , ಒಟ್ಟು ಮೊತ್ತ 1405 ಕೋ . ರೂ . ಗಳಷ್ಟಾಗಿದೆ . ಮುಂದಿನ ಕಂತಿನ 500 ರೂಪಾಯಿ ಎರಡನೇ ಪಾಕ್ಷಿಕದಲ್ಲಿ ಜಮೆಯಾಗಲಿದೆ .
      * ಇಂದಿನವರೆಗೆ . 20.05 ಕೋಟಿ ಮಹಿಳಾ ಪ್ರಧಾನ ಮಂತ್ರಿ ಜನ ಧನ ಯೋಜನೆಯ ಖಾತೆಗಳಿಗೆ ತಲಾ 500 ರೂ . ಗಳಂತೆ ಪಿ . ಎಂ . ಜಿ . ಕೆ . ಪಿ . ಅಡಿಯಲ್ಲಿ ನಗದು ವರ್ಗಾವಣೆ ಮಾಡಲಾಗುತ್ತಿದೆ .
      * 9.27 ಲಕ್ಷ ಇ . ಪಿ . ಎಫ್ . ಒ . ಸದಸ್ಯರು ಒಟ್ಟು 2895 ಕೋ . ರೂ . ಮೊತ್ತದ ಆನ್ ಲೈನ್ ಹಿಂಪಡೆಯುವಿಕೆ ಸವಲತ್ತು ಪಡೆದುಕೊಂಡಿದ್ದಾರೆ .

    ಶ್ರೀಮತಿ ಪ್ರೀತಿ ಸೂದ ನ್ , ಕಾರ್ಯದರ್ಶಿ ( ಎಚ್ . ಎಫ್ . ಡಬ್ಲ್ಯು .) , ಶ್ರೀ ರಾಜೇಶ್ ಭೂಷಣ ಒ . ಎಸ್ . ಡಿ ./ ಕಾರ್ಯದರ್ಶಿ ( ಎಚ್ . ಎಫ್ , ಡಬ್ಲ್ಯು . ) , ಶ್ರೀ ವರ್ಧನ ಶ್ರಿಂಗಾಲ , ಕಾರ್ಯದರ್ಶಿ ( ವಿದೇಶ ವ್ಯವಹಾರ ) , ಶ್ರೀ ರವಿ ಕಪೂರ್ , ಕಾರ್ಯದರ್ಶಿ ( ಜವಳಿ ) ಶ್ರೀ ಪ್ರದೀಪ ಸಿಂಗ್ ಖರೋಲಾ , ಕಾರ್ಯದರ್ಶಿ , ನಾಗರಿಕ ವಾಯುಯಾನ “ ಶ್ರೀ ಪಿ . ಡಿ . ವಘೇಲಾ , ಕಾರ್ಯದರ್ಶಿ ( ಔಷಧಿ ತಯಾರಿಕೆ ) . ಶ್ರೀ ಅನೂಪ ವಾಧ್ವಾನ್ , ಕಾರ್ಯದರ್ಶಿ ( ವಾಣಿಜ್ಯ ) ಶ್ರೀ ಅಂಶು ಪ್ರಕಾಶ್ , ಕಾರ್ಯದರ್ಶಿ ( ದೂರಸಂಪರ್ಕ ) ಪ್ರೊ . ಬಲರಾಂ ಭಾರ್ಗವ , ಡಿ . ಜಿ .- ಐ . ಸಿ . ಎಂ . ಆರ್ . , ಶ್ರೀ ಅನಿಲ್ ಮಲಿಕ್ , ಹೆಚ್ಚುವರಿ ಕಾರ್ಯದರ್ಶಿ ( ಎಂ . ಎಚ್ . ಎ .) ಡಾ . ನೀತಾ ವರ್ಮಾ , ಡಿ . ಜಿ . – ಎನ್ . ಐ . ಸಿ . , ಲೆಫ್ಟಿನೆಂಟ್ ಜನರಲ್ ಅನೂಪ ಬ್ಯಾನರ್ಜಿ , ಡಿ . ಜಿ .- ಎ . ಎಫ್ . ಎಂ . ಎಸ್ . , ಡಾ . ರಾಜೀವ ಗಾರ್ಗ್ ಡಿ . ಜಿ . ಎಚ್ . ಎಸ್ . , ಶ್ರೀ ಲಾವ್ ಅಗರ್ವಾಲ್ , ಜೆ . ಎಸ್ . ( ಎಂ . ಒ . ಎಚ್ . ಎಫ್ . ಡಬ್ಲ್ಯು .) ಅವರೊಂದಿಗೆ ಫಾರ್ಮಾ ಸಚಿವಾಲಯದ , ಐ . ಮತ್ತು ಬಿ . , ಜವಳಿ , ಎನ್ . ಐ . ಸಿ . , ಡಿ . ಜಿ . ಸಿ . ಎ . ಗಳ ಅಧಿಕಾರಿಗಳು ಹಾಜರಿದ್ದರು .


    ಕೋವಿಡ್ - 19 ಸಂಬಂಧಿತ ತಾಂತ್ರಿಕ ವಿಷಯಗಳು , ಮಾರ್ಗದರ್ಶಿಗಳು , ಮತ್ತು ಸಲಹಾ ಸೂಚಿಗಳು ಸಂಬಂದಿಸಿ ಸಮಗ್ರ ಅಧಿಕೃತ ಮತ್ತು ಸಕಾಲಿಕ ಮಾಹಿತಿಗಾಗಿ ದಯವಿಟ್ಟು ನಿಯಮಿತವಾಗಿ ಭೇಟಿ ಕೊಡಿ : https://www.mohfw.gov.in/ .


    ಕೋವಿಡ್ - 19 ಸಂಬಂಧಿತ ತಾಂತ್ರಿಕ ವಿಷಯಗಳನ್ನು technicalquery.covid19@gov.in ವಿಳಾಸಕ್ಕೆ ಇ - ಮೈಲ್ ಮಾಡಬಹುದು , ಇತರ ವಿವರಗಳನ್ನು ncov2019@gov.in ವಿಳಾಸದಲ್ಲಿ ಮತ್ತು @CovidIndiaSeva ರಲ್ಲಿ ಟ್ವೀಟ್ ಮಾಡಬಹುದು .


    ಕೋವಿಡ್ - 19 ಸಂಬಂಧಿಸಿ ಪ್ರಶ್ನೆಗಳಿದ್ದರೆ ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಸಹಾಯವಾಣಿ ಸಂಖ್ಯೆ :- 91-11-23978046 ಅಥವಾ 1075 ( ಉಚಿತ ) ಗಳನ್ನು ಸಂಪರ್ಕಿಸಬಹುದು . ಕೋವಿಡ್ - 19 ಕ್ಕೆ ಸಂಬಂಧಿಸಿದಂತೆ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಸಹಾಯವಾಣಿ ಸಂಖ್ಯೆಗಳು https://www.mohfw.gov.in/pdf/coronvavirushelplinenumber.pdf . ರಲ್ಲಿ ಲಭ್ಯವಿವೆ .


    ***

    
    
    (Release ID: 1622327) Visitor Counter : 15
    
    
      Read this release in: Hindi , English , Marathi , Manipuri , Bengali , Punjabi , Odia , Telugu , Malayalam
    
    
    

*