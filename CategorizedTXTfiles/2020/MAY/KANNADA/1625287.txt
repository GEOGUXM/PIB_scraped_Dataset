      ರೈಲ್ವೇ ಸಚಿವಾಲಯ

      19 ದಿನಗಳಲ್ಲಿ ‘ಶ್ರಮಿಕ ವಿಶೇಷ’ ರೈಲುಗಳ ಮೂಲಕ 21.5 ಲಕ್ಷ ವಲಸೆ ಕಾರ್ಮಿಕರನ್ನು ತಮ್ಮ ತವರು ರಾಜ್ಯಗಳಿಗೆ ತಲುಪಿಸಿದ ಭಾರತೀಯ ರೈಲ್ವೆ ಮತ್ತು 1600ಕ್ಕೂ ಅಧಿಕ ‘ಶ್ರಮಿಕ ವಿಶೇಷ’ ರೈಲುಗಳ ಕಾರ್ಯಾಚರಣೆ
      Posted On: 19 MAY 2020 9:38PM by PIB Bengaluru


    19 ದಿನಗಳಲ್ಲಿ ‘ ಶ್ರಮಿಕ ವಿಶೇಷ ’ ರೈಲುಗಳ ಮೂಲಕ 21.5 ಲಕ್ಷ ವಲಸೆ ಕಾರ್ಮಿಕರನ್ನು ತಮ್ಮ ತವರು ರಾಜ್ಯಗಳಿಗೆ ತಲುಪಿಸಿದ ಭಾರತೀಯ ರೈಲ್ವೆ ಮತ್ತು 1600 ಕ್ಕೂ ಅಧಿಕ ‘ ಶ್ರಮಿಕ ವಿಶೇಷ ’ ರೈಲುಗಳ ಕಾರ್ಯಾಚರಣೆ


    ಹೆಚ್ಚಿನ ವಲಸೆ ಕಾರ್ಮಿಕರಿಗೆ ನೆಮ್ಮದಿ ತರಲು ಶ್ರಮಿಕ ವಿಶೇಷ ರೈಲುಗಳ ಸಂಖ್ಯೆ ದುಪ್ಪಟ್ಟುಗೊಳಿಸಲಿರುವ ಭಾರತೀಯ ರೈಲ್ವೆ : ಇಂದು ರಾತ್ರಿ ಸುಮಾರು 200 ರೈಲುಗಳ ಸಂಚಾರ
    
    2020 ರ ಜೂ . 1 ರಿಂದ ಪ್ರತಿದಿನ ನಿಗದಿತ ವೇಳಾಪಟ್ಟಿಯಲ್ಲಿ 200 ರೈಲುಗಳ ಸಂಚಾರ ಆರಂಭಿಸಲಿರುವ ಭಾರತೀಯ ರೈಲ್ವೆ
    ಬುಕಿಂಗ್ ಕೇವಲ ಆನ್ ಲೈನ್ ನಲ್ಲಿ ಮಾತ್ರ ಮತ್ತು ಕೆಲವೇ ದಿನಗಳಲ್ಲಿ ಆರಂಭ : ಹವಾನಿಯಂತ್ರಣ ರಹಿತ ರೈಲುಗಳ ವೇಳಾಪಟ್ಟಿ ಮತ್ತು ವಿವರಗಳು ಸದ್ಯದಲ್ಲೇ ಪ್ರಕಟ
    ದೇಶಾದ್ಯಂತ ವಲಸಿಗರಿಗೆ ಹೆಚ್ಚಿನ ನೆಮ್ಮದಿ ಮೂಡಿಸಲಿದೆ ಈ ಕ್ರಮ


    ವಲಸಿಗರಿಗೆ ಇನ್ನೂ ಹೆಚ್ಚಿನ ನೆಮ್ಮದಿ ಮೂಡಿಸುವ ಸಲುವಾಗಿ ಭಾರತೀಯ ರೈಲ್ವೆ ಶ್ರಮಿಕ ರೈಲುಗಳ ಸಂಖ್ಯೆಯನ್ನು ದುಪ್ಪಟ್ಟುಗೊಳಿಸಲು ಯೋಜಿಸುತ್ತಿದೆ . ಈ ಹೆಚ್ಚುವರಿ ಶ್ರಮಿಕ ವಿಶೇಷ ರೈಲುಗಳಲ್ಲದೆ , ಭಾರತೀಯ ರೈಲ್ವೆ 2020 ರ ಜೂ . 1 ರಿಂದ ನಿಗದಿತ ವೇಳಾಪಟ್ಟಿಯಲ್ಲಿ 200 ಹೊಸ ರೈಲುಗಳ ಸಂಚಾರವನ್ನು ಆರಂಭಿಸಲಿದೆ . ರೈಲು ಮಾರ್ಗಗಳು ಮತ್ತು ವೇಳಾಪಟ್ಟಿಯನ್ನು ಸದ್ಯದಲ್ಲೇ ಪ್ರಕಟಿಸಲಾಗುವುದು .


    ಈ ರೈಲುಗಳಿಗೆ ಕೇವಲ ಆನ್ ಲೈನ್ ನಲ್ಲಿ ಮಾತ್ರ ಬುಕಿಂಗ್ ಮಾಡಬಹುದಾಗಿದ್ದು , ಆ ಪ್ರಕ್ರಿಯೆ ಇನ್ನು ಕೆಲವೇ ದಿನಗಳಲ್ಲಿ ಆರಂಭವಾಗಲಿದೆ .


    ಈ ರೈಲುಗಳ ಹವಾನಿಯಂತ್ರಿತವಲ್ಲ . ರೈಲು ನಿಲ್ದಾಣಗಳಲ್ಲಿ ಯಾವುದೇ ಮಾರಾಟವಿರುವುದಿಲ್ಲ ಮತ್ತು ಸಂಭಾವ್ಯ ಪ್ರಯಾಣಿಕರು ಟಿಕೆಟ್ ಖರೀದಿಗಾಗಾಗಿ ರೈಲು ನಿಲ್ದಾಣಗಳಿಗೆ ಬರುವ ಅಗತ್ಯವಿಲ್ಲ .


    ಭಾರತೀಯ ರೈಲ್ವೆ , ವಲಸಿಗರು ಯಾರೂ ಆಂತಕ್ಕೆ ಒಳಗಾಗಬೇಕಾಗಿಲ್ಲ ಎಂದು ಮನವಿ ಮಾಡಿದೆ . ಎಲ್ಲರೂ ಆದಷ್ಟು ಶೀಘ್ರ ತಮ್ಮ ತವರು ರಾಜ್ಯಗಳಿಗೆ ಪ್ರಯಾಣಿಸಲು ಅನುಕೂಲವಾಗುವಂತೆ ಎಲ್ಲ ಪ್ರಯತ್ನಗಳನ್ನು ಖಾತ್ರಿಪಡಿಸಲಾಗುತ್ತಿದೆ .


    ವಲಸಿಗರುವ ಹಾಲಿ ನೆಲೆಸಿರುವ ಸ್ಥಳಕ್ಕೆ ಹತ್ತಿರದಲ್ಲಿರುವ ರೈಲು ನಿಲ್ದಾಣದಿಂದಲೇ ರೈಲು ಹತ್ತುವ ವ್ಯವಸ್ಥೆಯನ್ನು ಒದಗಿಸಲು ಎಲ್ಲ ಪ್ರಯತ್ನಗಳು ನಡೆದಿವೆ .


    ವಲಸಿಗರು ತಮ್ಮ ರಾಜ್ಯಗಳನ್ನು ತಲುಪಲು ರಸ್ತೆಗಳಲ್ಲಿ ನಡೆದುಕೊಂಡು ಹೋಗುತ್ತಿರುವ ಪ್ರದೇಶಗಳನ್ನು ಗುರುತಿಸುವಂತೆ ರೈಲ್ವೆ , ರಾಜ್ಯ ಸರ್ಕಾರಗಳಿಗೆ ಸೂಚಿಸಿದೆ . ಮತ್ತು ಅವರ ನೋಂದಣಿ ನಂತರ ಅವರಿಗೆ ಸಮೀಪದ ರೈಲು ನಿಲ್ದಾಣ ಯಾವುದು ಎಂಬುದನ್ನು ಗುರುತಿಸುವಂತೆ ಹಾಗೂ ಪ್ರಯಾಣಿ ಮಾಡಲಿಚ್ಚಿಸುವವರ ಪಟ್ಟಿಯನ್ನು ರೈಲ್ವೆ ಅಧಿಕಾರಿಗಳಿಗೆ ಒದಗಿಸುವಂತೆ ಸೂಚಿಸಿದೆ . ಇದರಿಂದಾಗಿ ರೈಲ್ವೆ ಹೆಚ್ಚಿನ ಶ್ರಮಿಕ ರೈಲುಗಳ ಮೂಲಕ ಅವರ ಪ್ರಯಾಣಕ್ಕೆ ಅನುಕೂಲ ಕಲ್ಪಿಸಲು ನೆರವಾಗಲಿದೆ ಎಂದು ರೈಲ್ವೆ ಹೇಳಿದೆ .


    19 ದಿನಗಳಲ್ಲಿ ಶ್ರಮಿಕ ರೈಲುಗಳ ಮೂಲಕ ರೈಲ್ವೆ 21.5 ಲಕ್ಷಕ್ಕೂ ಅಧಿಕ ವಲಸಿಗರನ್ನು ಅವರ ತವರು ರಾಜ್ಯಗಳಿಗೆ ತಲುಪಿಸಿದೆ ಮತ್ತು ಮೇ 19 ರವರೆಗೆ 160 ಕ್ಕೂ ಅಧಿಕ ‘ ಶ್ರಮಿಕ ರೈಲು ’ ಗಳ ಕಾರ್ಯಾಚರಣೆ ನಡೆಸಲಾಗಿದೆ .


    ಭಾರತೀಯ ರೈಲ್ವೆ ವಲಸಿಗರಲ್ಲಿ ಆತಂಕಕ್ಕೆ ಒಳಗಾಗಬಾರದು ಎಂದು ಮನವಿ ಮಾಡಿದೆ . ಅವರನ್ನು ಆದಷ್ಟು ಶೀಘ್ರ ಅವರ ತವರು ರಾಜ್ಯಗಳಿಗೆ ಪ್ರಯಾಣಿಸುವ ವ್ಯವಸ್ಥೆ ಕಲ್ಪಿಸಲು ಎಲ್ಲ ಪ್ರಯತ್ನಗಳನ್ನು ಖಾತ್ರಿಪಡಿಸಲಾಗುತ್ತಿದೆ ಎಂದು ಹೇಳಿದೆ .


    ***

    
    
    (Release ID: 1625287) Visitor Counter : 15
    
    
      Read this release in: Tamil , English , Urdu , Hindi , Marathi , Manipuri , Bengali , Assamese , Punjabi , Gujarati , Telugu