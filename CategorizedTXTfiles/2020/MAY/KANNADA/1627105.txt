      ಬುಡಕಟ್ಟು ವ್ಯವಹಾರಗಳ ಸಚಿವಾಲಯ

      ರಾಜಸ್ಥಾನದ ಡಿ.ಎಸ್.ಟಿ, ಬುಡಕಟ್ಟು ವ್ಯವಹಾರಗಳ ಸಚಿವಾಲಯಗಳ ಟ್ರೈಫೆಡ್ ಸಹಯೋಗದೊಂದಿಗೆ “ವನ್ ಧನ್ ಯೋಜನೆ: ಕೋವಿಡ್-19 ಬಳಿಕದ ಕಲಿಕೆಗಳು” ಕುರಿತ ವೆಬಿನಾರ್ ಆಯೋಜನೆ
      Posted On: 26 MAY 2020 5:49PM by PIB Bengaluru


    ರಾಜಸ್ಥಾನದ ಡಿ . ಎಸ್ . ಟಿ , ಬುಡಕಟ್ಟು ವ್ಯವಹಾರಗಳ ಸಚಿವಾಲಯಗಳ ಟ್ರೈ ಫೆ ಡ್ ಸಹಯೋಗದೊಂದಿಗೆ
    “ ವನ್ ಧನ್ ಯೋಜನೆ : ಕೋವಿಡ್ - 19 ಬಳಿಕದ ಕಲಿಕೆಗಳು ” ಕುರಿತ ವೆಬಿನಾರ್ ಆಯೋಜನೆ


    ನಿಮ್ಮ ಯೋಜನೆಯನ್ನು ತಿಳಿದುಕೊಳ್ಳಿ – ಉಪನ್ಯಾಸ ಸರಣಿಯ ಅಡಿಯಲ್ಲಿ “ ವನ್ ಧನ್ ಯೋಜನಾ : ಕೋವಿಡ್ - 19 ರ ಬಳಿಕದ ಕಲಿಕೆಗಳು “ ಕುರಿತ ವೆಬಿನಾರನ್ನು ಇಂದು ರಾಜಸ್ಥಾನ ಸರಕಾರದ ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆಯು ಬುಡಕಟ್ಟು ವ್ಯವಹಾರಗಳ ಸಚಿವಾಲಯದ ಟ್ರೈಫೆಡ್ ಸಹಯೋಗದೊಂದಿಗೆ ಆಯೋಜಿಸಿತ್ತು . ಬುಡಕಟ್ಟು ವ್ಯವಹಾರಗಳ ಸಚಿವಾಲಯದ ಟ್ರೈಫೆಡ್ ಆಡಳಿತ ನಿರ್ದೇಶಕ ಶ್ರೀ ಪ್ರವೀರ ಕೃಷ್ಣ ಅವರು ದಿಕ್ಸೂಚಿ ಭಾಷಣಕಾರರಾಗಿದ್ದರು . ಅವರು ಕೋವಿಡೋತ್ತರ ಕಾಲದಲ್ಲಿ ಕಲಿಕೆಗಳ ಕುರಿತಂತೆ ಮಾತನಾಡಿದರು ಮತ್ತು ವೆಬಿನಾರಿನ ಮಾಡರೇಟರ್ ಆಗಿ ರಾಜಸ್ಥಾನ ಸರಕಾರದ ವಿಜ್ಞಾನ ಮತ್ತು ತಂತ್ರಜ್ಞಾನ ಕಾರ್ಯದರ್ಶಿ ಶ್ರೀಮತಿ ಮುಗ್ಧಾ ಸಿನ್ಹಾ ಅವರಿದ್ದರು .


    ಕೋವಿಡ್ - 19 ರಿಂದಾಗಿ ಈಗ ಉಂಟಾಗಿರುವ ಬಿಕ್ಕಟ್ಟಿನ ಪರಿಸ್ಥಿತಿಯು ದೇಶಾದ್ಯಂತ ಅಭೂತಪೂರ್ವ ಭಯವನ್ನು ನಿರ್ಮಾಣ ಮಾಡಿದೆ . ಇದರಿಂದ ಭಾರತದ ಎಲ್ಲಾ ರಾಜ್ಯಗಳೂ , ಕೇಂದ್ರಾಡಳಿತ ಪ್ರದೇಶಗಳೂ ವಿವಿಧ ಪ್ರಮಾಣದಲ್ಲಿ ಬಾಧಿತವಾಗಿವೆ . ಈ ಪರಿಸ್ಥಿತಿಯು ಬಡವರ ಮತ್ತು ಸಮಾಜದ ಅಂಚಿನಲ್ಲಿರುವ ಸಮುದಾಯಗಳ ಜೀವನೋಪಾಯದ ಮೇಲೆ ದೊಡ್ದ ಹೊಡೆತ ನೀಡಿದೆ . ಇಂತಹ ಸಂಕಷ್ಟಮಯ ಪರಿಸ್ಥಿತಿಯಲ್ಲಿ ಬುಡಕಟ್ಟು ಜನರು ಬಹಳ ತೊಂದರೆಗೀಡಾಗಿದ್ದಾರೆ , ಯಾಕೆಂದರೆ ಹಲವು ವಲಯಗಳಲ್ಲಿ ಇದು ಮರಮುಟ್ಟುಗಳೇತರ ಅರಣ್ಯೋತ್ಪತ್ತಿಗಳ ( ಎನ್ . ಟಿ . ಎಫ್ . ಪಿ .) ಸಂಗ್ರಹ ಋತುವಾಗಿದೆ .


    ದೇಶದಲ್ಲಿ ಬುಡಕಟ್ಟು ಜನರು ಕೈಗೊಳ್ಳುವ ವಿವಿಧ ಚಟುವಟಿಕೆಗಳ ಬಗ್ಗೆ ಮಾತನಾಡಿದ ಶ್ರೀ ಪ್ರವೀರ ಕೃಷ್ಣ ಅವರು ಸುಮಾರು 5 ಲಕ್ಷ ಬುಡಕಟ್ಟು ಜನರು ತಮ್ಮ ಜೀವನೋಪಾಯವನ್ನು ಕರಕುಶಲ ಕಲೆ ಮತ್ತು ಕೈಮಗ್ಗ , ನೇಕಾರಿಕೆ , ಲೋಹಶಿಲ್ಪ , ಗೃಹಾಲಂಕರಣ , ಆಭರಣ , ಬ್ಲಾಕ್ ಮುದ್ರಣ , ವರ್ಣಾಲಂಕರಣ ಇತ್ಯಾದಿಗಳ ಮೂಲಕ ಮಾಡಿಕೊಳ್ಳುತ್ತಾರೆ . ಬುಡಕಟ್ಟು ಕಲಾವಿದರ ಎದುರು ಇರುವ ದೊಡ್ದ ಸವಾಲೆಂದರೆ ಅವರ ಉತ್ಪಾದನೆಗಳನ್ನು ದಕ್ಷತೆಯಿಂದ ಮಾರುಕಟ್ಟೆ ಮಾಡುವುದು ಹೇಗೆ ಮತ್ತು ಅವರು ತಯಾರಿಸುವ ಉತ್ತಮ ಗುಣ ದರ್ಜೆಯ ಉತ್ಪನ್ನಗಳ ಬಗ್ಗೆ ಜನರಿಗೆ ತಿಳಿಸುವುದು ಹೇಗೆ ಎಂಬುದಾಗಿದೆ . ಟ್ರೈಫೆಡ್ ( ಬುಡಕಟ್ಟು ವ್ಯವಹಾರಗಳ ಸಚಿವಾಲಯದಡಿ ) ಬುಡಕಟ್ಟು ಜನರು ಉತ್ಪಾದಿಸುತ್ತಿರುವ ಉತ್ಪನ್ನಗಳನ್ನು ಖರೀದಿಸಿ ಅವುಗಳನ್ನು ಭಾರತದ ಜನ ಸಮೂಹಕ್ಕೆ ಮತ್ತು ವಿಶ್ವ ವ್ಯಾಪ್ತಿಯಲ್ಲಿ ಟ್ರೈಬ್ಸ್ ಇಂಡಿಯಾ ಬ್ಯಾನರಿನಡಿಯಲ್ಲಿ ಮಾರಾಟ ಮಾಡುವ ಮೂಲಕ ಈ ನಿಟ್ಟಿನಲ್ಲಿ ಪ್ರಮುಖ ಪಾತ್ರವನ್ನು ನಿರ್ವಹಿಸುತ್ತಿದೆ ಎಂದರು . “ ಗೋ ಟ್ರೈಬಲ್ ( #GoTribal campaign ) ಆಂದೋಲನವನ್ನೂ ಆರಂಭಿಸಿ ದೇಶಾದ್ಯಂತ ( ವಿಮಾನ ನಿಲ್ದಾಣಗಳೂ ಸಹಿತ ) 120 ಖಾಯಂ ಅಂಗಡಿಗಳನ್ನು , ಆರ್ಥಿಕ ವೇದಿಕೆಗಳನ್ನು , ವಸ್ತುಪ್ರದರ್ಶನಗಳನ್ನು , ಅದ್ದೂರಿಯ “ ಆದಿ ಮಹೋತ್ಸವಗಳನ್ನು ” ಸಂಘಟಿಸುವ ಮೂಲಕ ಮತ್ತು ಕಲಾವಿದರಿಗೆ ತರಬೇತಿ ನೀಡುವುದಕ್ಕೆ , ಸಾಮರ್ಥ್ಯ ವರ್ಧನೆಗೆ , ಗುಣಮಟ್ಟ ಸುಧಾರಣೆಗೆ ಹಾಗು ಮಾರುಕಟ್ಟೆಯನ್ನು ಜೋಡಿಸಿಕೊಳ್ಳುವುದಕ್ಕೆ ಒಪ್ಪಂದಗಳನ್ನು ಮಾಡಿಕೊಂಡು ಬಲವರ್ಧನೆ ಮಾಡಿಕೊಳ್ಳಲು ಸಹಾಯ ಮಾಡಲಾಗುತ್ತಿದೆ ಎಂದೂ ಅವರು ವಿವರಿಸಿದರು .


    ಮುಂದುವರೆದು ಮಾತನಾಡಿದ ಪ್ರವೀರ ಕೃಷ್ಣ ಅವರು ಸುಮಾರು 50 ಲಕ್ಷಕ್ಕೂ ಅಧಿಕ ಬುಡಕಟ್ಟು ಜನರು ಅರಣ್ಯೋತ್ಪತ್ತಿಗಳನ್ನು ಅವಲಂಬಿಸಿದ್ದು , ಅವರು ಅರಣ್ಯೋತ್ಪತ್ತಿ ಕೊಯಿಲಿನ ಬಗ್ಗೆ ಪರಂಪರಾಗತ ಕೌಶಲ್ಯವನ್ನು ಹೊಂದಿದ್ದಾರೆ . ಬುಡಕಟ್ಟು ಜನರು ಸಾಮಾನ್ಯವಾಗಿ ವರ್ಷಕ್ಕೆ ಅರ್ಧದಿಂದ ಒಂದು ಟನ್ ಅರಣ್ಯೋತ್ಪತ್ತಿಗಳನ್ನು ಸಂಗ್ರಹಿಸುತ್ತಾರೆ ಎಂದರು . ಬುಡಕಟ್ಟು ಜನರು ಹೊಂದಿರುವ ಅಪಾರವಾದ ಕೌಶಲ್ಯಗಳ ಕುರಿತು ಮಾತನಾಡಿದ ಶ್ರೀ ಕೃಷ್ಣ ಅವರು “ ನಾವು ಅವರಿಗೆ ಮೌಲ್ಯ ವರ್ಧನೆಯಲ್ಲಿ ಸಹಾಯ ಮಾಡಿ ಕಿರು ಉದ್ಯಮಿಗಳನ್ನಾಗಿಸಬೇಕು . ಕನಿಷ್ಟ ಬೆಂಬಲ ಬೆಲೆಯ ಮೂಲಕ ಪ್ರತೀ ವ್ಯಕ್ತಿಗೂ ಪ್ರತೀ ವರ್ಷಕ್ಕೆ 20,000 ದಿಂದ 30,000 ರೂಪಾಯಿಗಳವರೆಗೆ ಆದಾಯವನ್ನು ಖಾತ್ರಿಪಡಿಸುವುದು ಸಾಧ್ಯವಿದೆ ಮತ್ತು ವನ್ ಧನ್ ಮೌಲ್ಯವರ್ಧನೆ ಯೋಜನೆಯ ಮೂಲಕ ಅದರ ಎರಡರಿಂದ ಮೂರು ಪಟ್ಟು ಹೆಚ್ಚು ಆದಾಯ ಬರುವಂತೆ ಮಾಡಲು ಸಾಧ್ಯವಿದೆ ” ಎಂದವರು ಹೇಳಿದರು .


    ಪ್ರಸ್ತುತ ಇರುವ ಮೌಲ್ಯ ಸರಪಳಿಯ ಬಗ್ಗೆ ಮಾತನಾಡಿದ ಶ್ರೀ ಕೃಷ್ಣ ಅವರು ಇದುವರೆಗೆ ಮಧ್ಯವರ್ತಿಗಳು ಪ್ರಮುಖ ಫಲಾನುಭವಿಗಳಾಗಿದ್ದರು , ಮತ್ತು ವನ್ ಧನ್ ಯೋಜನೆ ಈ ಸ್ಥಿತಿಯನ್ನು ಹೇಗೆ ಬದಲಾಯಿಸಿತು ಹಾಗು ಬುಡಕಟ್ಟು ಅರಣ್ಯೋತ್ಪತ್ತಿ ಸಂಗ್ರಾಹಕರ ಪಾಲನ್ನು ಹೇಗೆ ಹೆಚ್ಚಿಸಿತು ಎಂಬುದರ ಬಗ್ಗೆ ಹೆಚ್ಚು ಒತ್ತು ನೀಡಿ ವಿವರಿಸಿದರು . ಮಣಿಪುರದ ಸೇನಾಪತಿ ಜಿಲ್ಲೆಯ , ನಾಗಾಲ್ಯಾಂಡಿನ ಲೋಂಗ್ ಲೆಂಗ್ ಜಿಲ್ಲೆಯ ಉದಾಹರಣೆಗಳನ್ನು ನೀಡಿದ ಅವರು ಇಲ್ಲಿ ಬುಡಕಟ್ಟು ಜನರಿಗೆ ವನ್ ಧನ್ ಯೋಜನಾದಿಂದ ಭಾರೀ ಪ್ರಯೋಜನವಾಗಿದೆ ಎಂದರು .


    ಯೋಜನೆಯ ಪ್ರಮುಖ ಆಧಾರ ಸ್ತಂಭಗಳ ಬಗೆಗೆ ಪ್ರಸ್ತಾಪಿಸಿದ ಶ್ರೀ ಕೃಷ್ಣ ಅವರು ಕನಿಷ್ಟ ಬೆಂಬಲ ಬೆಲೆಯಲ್ಲಿ ಅಧಿಸೂಚಿತ ಎನ್ . ಟಿ . ಎಫ್ . ಪಿ . ವಸ್ತುಗಳನ್ನು ಖರೀದಿಸಬೇಕಾದ ಮಹತ್ವವನ್ನು ಒತ್ತಿ ಹೇಳಿದರಲ್ಲದೆ ಗ್ರಾಮೀಣ ಹಾತ್ ಗಳಲ್ಲಿ ಮತ್ತು ದಾಸ್ತಾನುಗಾರಗಳಲ್ಲಿ ಮೂಲಸೌಕರ್ಯಗಳನ್ನು ಸುಧಾರಿಸಬೇಕಾದ ಅಗತ್ಯದ ಬಗ್ಗೆಯೂ ಪ್ರಸ್ತಾಪಿಸಿದರು . ಅಂತಿಮವಾಗಿ ಅರಣ್ಯ ಉತ್ಪತ್ತಿಗಳನ್ನು ಸಂಗ್ರಹಿಸುವವರು ಮೌಲ್ಯವರ್ಧನೆಯನ್ನು ಒಳಗೊಂಡ ಕಿರು ಉದ್ಯಮವನ್ನು ನಡೆಸಲು ಸಮರ್ಥರಾಗುವಂತೆ ಮಾಡಬೇಕು ಎಂದವರು ಹೇಳಿದರು . ಟ್ರೈಫೆಡ್ ಕೂಡಾ “ ಬುಡಕಟ್ಟು ಜನರಿಗೆ ತಂತ್ರಜ್ಞಾನ ” ( ಟೆಕ್ ಫಾರ್ ಟ್ರೈಬಲ್ಸ್ ) ಉಪಕ್ರಮದ ಮೂಲಕ ಪ್ರಮುಖ ದೇಶದ ಐ . ಐ . ಟಿ . ಗಳು ಮತ್ತು ಐ . ಐ . ಎಂ . ಗಳ ಜೊತೆ ಪಾಲುದಾರಿಕೆಯೊಂದಿಗೆ ಎಂ . ಎಸ್ . ಎಂ . ಇ . ಸಚಿವಾಲಯದ ಜೊತೆಗೂಡಿ ಉದ್ಯಮಶೀಲತ್ವ ಕೌಶಲ್ಯ ಅಭಿವೃದ್ದಿ ಕಾರ್ಯಕ್ರಮವನ್ನ್ನು ಕೈಗೊಂಡಿದೆ . ಇದಲ್ಲದೆ ಹೆಚ್ಚುವರಿಯಾಗಿ ಡ್ಯಾಶ್ ಬೋರ್ಡ್ ಗಳ ಡಿಜಿಟೈಸೇಶನ್ , ಮಾಹಿತಿಗಳ ಸರಾಗ ಹರಿವಿಗಾಗಿ ವನ್ ಧನ್ ಯೋಜನೆಗಳ ಮೇಲೆ ನಿಗಾ , ಯೋಜನೆಗಳ ಅಡಿಯಲ್ಲಿ ಪ್ರಸ್ತಾಪಗಳನ್ನು ತ್ವರಿತವಾಗಿ ಸಲ್ಲಿಸಲು ಅವಕಾಶ ಮತ್ತು ಪ್ರಗತಿಯ ಮೇಲೆ ನಿಗಾಕ್ಕೂ ಆದ್ಯತೆ ನೀಡಲಾಗುತ್ತಿದೆ ಎಂದೂ ಹೇಳಿದರು .


    ಕೋವಿಡ್ - 19 ಪರಿಸ್ಥಿತಿಯನ್ನು ಉಲ್ಲೇಖಿಸಿದ ಶ್ರೀ ಕೃಷ್ಣಾ ಅವರು ಆ ನಿಟ್ಟಿನಲ್ಲಿ ಟ್ರೈಫೆಡ್ ಕೈಗೊಂಡ ಕ್ರಮಗಳ ಬಗ್ಗೆಯೂ ತಿಳಿಸಿದರು . ಧೀರ್ಘಕಾಲದ ಲಾಕ್ ಡೌನ್ ನಿಂದಾಗಿ ಉದ್ಭವಿಸಿರುವ ಪರಿಸ್ಥಿತಿಗೆ ಸಕಾರಾತ್ಮಕವಾಗಿ ಪ್ರತಿಕ್ರಿಯಿಸುವ ಮಹತ್ವವನ್ನು ಒತ್ತಿ ಹೇಳಿದರಲ್ಲದೆ ತಕ್ಷಣದ , ಮಧ್ಯಮಾವಧಿಯ ಮತ್ತು ಧೀರ್ಘಾವಧಿಯ ಉಪಕ್ರಮಗಳು , ಹಾಗು ಬುಡಕಟ್ಟು ಜನರಿಗೆ ಇಂತಹ ಅಭೂತಪೂರ್ವ ಸಂದರ್ಭದಲ್ಲಿ ಹೆಚ್ಚುವರಿ ಬೆಂಬಲಗಳನ್ನು ನೀಡಬೇಕಾದ ಅಗತ್ಯವನ್ನು ಪ್ರತಿಪಾದಿಸಿದರು . ಟ್ರೈಫೆಡ್ ಸಂಸ್ಥೆಯು ಆರ್ಟ್ ಆಫ್ ಲಿವಿಂಗ್ ಸಂಸ್ಥೆಯೊಂದಿಗೆ ಕೈಜೋಡಿಸಿ ಸ್ಟ್ಯಾಂಡ್ ವಿದ್ ಹ್ಯುಮ್ಯಾನಿಟಿ ಉಪಕ್ರಮದಲ್ಲಿ ಸ್ಟ್ಯಾಂಡ್ ವಿದ್ ಟ್ರೈಬಲ್ ಫ್ಯಾಮಿಲಿ ಘಟಕವನ್ನು ಸೇರಿಸಿಕೊಂಡು ಬುಡಕಟ್ಟು ಸಮುದಾಯಕ್ಕೆ ಬದುಕುಳಿಯಲು ಅವಶ್ಯವಾದ ರೇಶನ್ ಕಿಟ್ ಗಳನ್ನು ಒದಗಿಸುತ್ತಿದೆ . ಕಾಶ್ಮೀರ , ತೆಲಂಗಾಣ , ಮಹಾರಾಷ್ಟ್ರ , ಕರ್ನಾಟಕಗಳ ವಿವಿಧ ವಲಯಗಳಲ್ಲಿ ರೇಶನ್ ಕಿಟ್ ಗಳನ್ನು ಈಗಾಗಲೇ ವಿತರಿಸಲಾಗಿದೆ ಮತ್ತು ದೇಶದ ಇತರ ಭಾಗಗಳಲ್ಲಿಯೂ ವಿತರಣೆಗೆ ಯೋಜನೆ ರೂಪಿಸಲಾಗಿದೆ ಎಂದರು .


    ಟ್ರೈಫೆಡ್ ’ ವನ್ ಧನ್ ಸಾಮಾಜಿಕ್ ದೂರಿ ಜಾಗರೂಕತಾ ಅಭಿಯಾನ ” ವನ್ನು ಯುನಿಸೆಫ್ ಜತೆಗೂಡಿ ಆರಂಭಿಸಿದೆ . ಇದರಡಿ ಬುಡಕಟ್ಟು ಜನರಿಗೆ ಕೋವಿಡ್ - 19 ಕುರಿತಂತೆ ಸಂಕೀರ್ಣ ಮಾಹಿತಿಗಳನ್ನು ಹಲವಾರು ಮಾರ್ಗದರ್ಶಿಗಳು , ರಾಷ್ಟ್ರ ವ್ಯಾಪೀ ಮತ್ತು ರಾಜ್ಯವಾರು ವೆಬಿನಾರುಗಳ ಮೂಲಕ ಒದಗಿಸಲಾಗಿದೆ ಹಾಗು ಅನುಸರಿಸಬೇಕಾದ ಸುರಕ್ಷಾ ಕ್ರಮಗಳ ಸೂಚನೆಗಳನ್ನು ನೀಡಲಾಗಿದೆ . ಬುಡಕಟ್ಟು ವ್ಯವಹಾರಗಳ ಸಚಿವಾಲಯವು ಇಂತಹ ಸಂಕಷ್ಟದ ಸಮಯದಲ್ಲಿ ಅರಣ್ಯೋತ್ಪತ್ತಿಗಳ ಸಂಗ್ರಾಹಕರಿಗೆ ಅವಶ್ಯವಾದ ಪರಿಹಾರ ನೀಡಲು ಎನ್ . ಟಿ . ಎಫ್ . ಪಿ . ವಸ್ತುಗಳ ಕನಿಷ್ಟ ಬೆಂಬಲ ಬೆಲೆಗಳನ್ನು ಪರಿಷ್ಕರಿಸಿದೆ .


    ವನ್ ಧನ್ ಅಡಿಯಲ್ಲಿ ಅನುಸರಿಸಲಾಗುತ್ತಿರುವ ಉತ್ತಮ ಪದ್ದತಿಗಳ ಬಗೆ ವಿವರಿಸಿದ ಶ್ರೀ ಕೃಷ್ಣ ಅವರು ಎನ್ . ಟಿ . ಎಫ್ . ಪಿ . ವಸ್ತುಗಳನ್ನು ಛತ್ತೀಸ್ ಗಢದಲ್ಲಿ ಮನೆ ಬಾಗಿಲಿಗೆ ಹೋಗಿ ಖರೀದಿಸುವ , ಮಣಿಪುರದಲ್ಲಿ ಮೊಬೈಲ್ ವ್ಯಾನ್ ಗಳ ಮೂಲಕ ವನ್ ಧನ ಉತ್ಪಾದನೆಗಳನ್ನು ಮಾರಾಟ ಮಾಡಲಾಗುವ , ರಾಯಗಢದಲ್ಲಿ ಎಂ . ಎಫ್ . ಪಿ . ಸಂಸ್ಕರಣಾ ಘಟಕಗಳ ( ಟ್ರೈಫುಡ್ ) ಸ್ಥಾಪನೆ , ಮಧ್ಯಪ್ರದೇಶದಲ್ಲಿ ’ ಅಪ್ನಿ ದುಕಾನ್ “ ಉಪಕ್ರಮಗಳೂ ಸಹಿತ ಇತರ ಕ್ರಮಗಳನ್ನು ಪ್ರಸ್ತಾಪಿಸಿದರು .


    ವನ್ ಧನ್ ಬುಡಕಟ್ಟು ಉದ್ಯಮಗಳಿಗೆ ಸಂಬಂಧಿಸಿ ರಾಜಸ್ಥಾನದ ಸಿರೋಹಿಯ ಯಶೋಗಾಥೆಯನ್ನು ಪ್ರಸ್ತಾಪಿಸಿದ ಅವರು ಅಲ್ಲಿ ನೆಲ್ಲಿಕಾಯಿ ಉಪ್ಪಿನಕಾಯಿ , ಜಾಮ್ , ನೆಲ್ಲಿಕಾಯಿಯ ಸಿಹಿತಿಂಡಿ ( ಮುರಬ್ಬಾ ) ಮತ್ತು ಇತರ ಮೌಲ್ಯವರ್ಧಿತ ಉತ್ಪನ್ನಗಳನ್ನು ಯೋಜನೆ ಅಡಿಯಲ್ಲಿ ಸಂಸ್ಕರಿಸುತ್ತಿರುವ ಮತ್ತು ಮಾರುಕಟ್ಟೆಯನ್ನು ಯಶಸ್ವಿಯಾಗಿ ಮಾಡುತ್ತಿರುವ ಬಗ್ಗೆ ತಿಳಿಸಿದರು . ರಾಜಸ್ಥಾನಕ್ಕೆ ಮುಂದಿರುವ ಹಾದಿಯ ಬಗ್ಗೆ ಮಾತನಾಡಿದ ಅವರು ರಾಜಸ್ಥಾನಕ್ಕೆ ಮಂಜೂರು ಮಾಡಬಹುದಾದ 145 ಹೆಚ್ಚುವರಿ ವನ್ ಧನ್ ವಿಕಾಸ ಕೇಂದ್ರಗಳ ಸಾಮರ್ಥ್ಯದ ಬಗ್ಗೆ ಮಾತನಾಡಿದರಲ್ಲದೆ ಅವುಗಳನ್ನು “ ಆತ್ಮನಿರ್ಭರ ಭಾರತಕ್ಕಾಗಿ ಬುಡಕಟ್ಟು ನವೋದ್ಯಮಗಳು ” ಎಂಬುದಾಗಿ ಸ್ಥಾಪನೆ ಮಾಡಲು ಮುಂದಾಗಬಹುದು ಎಂದರು . ವನ್ ಧನ್ ಯೋಜನೆ ಅಡಿಯಲ್ಲಿ ಅಜೀವಿಕ / ಅರಣ್ಯ ಇಲಾಖೆಯನ್ನು ಎರಡನೆ ಅನುಷ್ಟಾನ ಏಜೆನ್ಸಿಯಾಗಿ ನೇಮಕ ಮಾಡಿರುವುದರಿಂದ ರಾಜಸ್ಥಾನದ ಎಲ್ಲಾ ಜಿಲ್ಲೆಗಳಲ್ಲಿಯೂ ವನ್ ಧನ್ ವ್ಯಾಪ್ತಿಯ ವಿಸ್ತರಣೆಯಾಗಲಿದೆ ಹಾಗು ರಾಗಿ , ಸಜ್ಜೆ , ನವಧಾನ್ಯಗಳಂತಹ ಅತ್ಯುತ್ತಮ ಆಹಾರದ ವ್ಯಾಪ್ತಿಯೂ ವಿಸ್ತರಣೆಯಾಗಲಿದೆ ಎಂದರು .


    ರಾಜಸ್ಥಾನ ಸರಕಾರದ ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆಯು ವನ್ ಧನ್ ಯೋಜನಾ ಬಗ್ಗೆ ತೀವ್ರವಾದ ಆಸಕ್ತಿಯನ್ನು ವ್ಯಕ್ತಪಡಿಸಿತು ಮತ್ತು ವನ್ ಧನ್ ನ ’ ಬುಡಕಟ್ಟು ಜನರಿಗಾಗಿ ತಂತ್ರಜ್ಞಾನ “ ಉಪಕ್ರಮದಡಿಯಲ್ಲಿ ಜ್ಞಾನ ಸಹಭಾಗಿಯಾಗುವುದಕ್ಕೆ ಟ್ರೈಫೆಡ್ ನೊಂದಿಗೆ ಮಾತುಕತೆ ನಡೆಸಿತು . ಜೊತೆಗೆ ಐ . ಐ . ಎಂ . ಉದಯಪುರ , ಐ . ಐ . ಟಿ . ಜೋಧಪುರಗಳನ್ನು ಒಳಗೊಂಡ ಅವರ ಸ್ಥಾಪಿತ ಸಾಂಸ್ಥಿಕ ಜಾಲದ ಜೊತೆಗೂಡಿ ಹಾಗು ಇತರರ ಸಹಾಯದೊಂದಿಗೆ ಯೋಜನೆಯನ್ನು ಮುನ್ನಡೆಸಿಕೊಂಡು ಹೋಗಲು ಚರ್ಚಿಸಿತು .


    ***

    
    
    (Release ID: 1627105) Visitor Counter : 13
    
    
      Read this release in: Punjabi , Assamese , English , Urdu , Hindi , Bengali , Tamil , Telugu