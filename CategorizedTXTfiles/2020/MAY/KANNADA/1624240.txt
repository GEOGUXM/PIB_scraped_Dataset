      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19 ಕುರಿತ 15ನೇ ಜಿಒಎಂ ಸಭೆ
      Posted On: 15 MAY 2020 3:29PM by PIB Bengaluru


    ಕೋವಿಡ್ - 19 ಕುರಿತ 15 ನೇ ಜಿಒಎಂ ಸಭೆ ; ಪ್ರಸಕ್ತ ಸ್ಥಿತಿಗತಿ , ಸಿದ್ಧತೆ ಮತ್ತು ಕೋವಿಡ್ - 19 ನಿಯಂತ್ರಣಕ್ಕೆ ಕೈಗೊಂಡ ಕ್ರಮಗಳ ಪರಿಶೀಲನೆ
    ಸಾವುಗಳ ನಿರ್ವಹಣೆ ಮತ್ತು ಹೆಚ್ಚಿರುವ ಸೋಂಕಿರುವ ಪ್ರದೇಶಗಳತ್ತ ಗಮನಹರಿಸಲು ಡಾ . ಹರ್ಷವರ್ಧನ್ ಪ್ರತಿಪಾದನೆ


    ಕೋವಿಡ್ - 19 ಕುರಿತಂತೆ ರಚಿಸಲಾಗಿರುವ ಉನ್ನತ ಮಟ್ಟದ ಸಚಿವರ ಸಮಿತಿ ( ಜಿಒಎಂ ) ನ 15 ನೇ ಸಭೆ ನಿರ್ಮಾಣ ಭವನದಲ್ಲಿಂದು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ . ಹರ್ಷವರ್ಧನ್ ಅವರ ಅಧ್ಯಕ್ಷತೆಯಲ್ಲಿ ನಡೆಯಿತು . ನಾಗರಿಕ ವಿಮಾನಯಾನ ಸಚಿವ ಶ್ರೀ ಹರ್ದೀಪ್ ಸಿಂಗ್ ಪುರಿ , ವಿದೇಶಾಂಗ ವ್ಯವಹಾರಗಳ ಸಚಿವ ಡಾ . ಎಸ್ . ಜೈಶಂಕರ್ , ಗೃಹ ವ್ಯವಹಾರಗಳ ಖಾತೆ ರಾಜ್ಯ ಸಚಿವ ಶ್ರೀ ನಿತ್ಯಾನಂದ ರೈ , ರಾಸಾಯನಿಕ ರಸಗೊಬ್ಬರ ಮತ್ತು ಬಂದರು ಖಾತೆ ರಾಜ್ಯ ಸಚಿವ ಶ್ರೀ ಮನ್ಸೂಖ್ ಲಾಲ್ ಮಾಂಡವೀಯ , ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ರಾಜ್ಯ ಸಚಿವ ಶ್ರೀ ಅಶ್ವಿನಿ ಕುಮಾರ್ ಚೌಬೆ ಮತ್ತು ರಕ್ಷಣಾ ಸಿಬ್ಬಂದಿಯ ಮುಖ್ಯಸ್ಥ ಶ್ರೀ ಬಿಪಿನ್ ರಾವತ್ ಮತ್ತಿತರರು ಪಾಲ್ಗೊಂಡಿದ್ದರು .


    ದೇಶಾದ್ಯಂತ ಹಾಗೂ ಜಾಗತಿಕವಾಗಿ ಕೋವಿಡ್ - 19 ಪ್ರಕರಣಗಳ ಸದ್ಯದ ಸ್ಥಿತಿಗತಿ ಬಗ್ಗೆ ಸಮಗ್ರವಾಗಿ ಚರ್ಚಿಸಲಾಯಿತು . ವಿಶ್ವವ್ಯಾಪಿ ಒಟ್ಟು ಕೋವಿಡ್ - 19 ಪ್ರಕರಣಗಳು 42,48,389 ಇದ್ದು , 2,94,046 ಸಾವುಗಳು ಸಂಭವಿಸಿವೆ . ಸಾವಿನ ಪ್ರಮಾಣ ಶೇ . 6.92 ರಷ್ಟಿದೆ . ಆದರೆ ಭಾರತದಲ್ಲಿ ಒಟ್ಟು ಕೋವಿಡ್ - 19 ಪಾಸಿಟಿವ್ ಪ್ರಕರಣಗಳ 81,970 ಇದ್ದು , 2,649 ಮಂದಿ ಸಾವನ್ನಪ್ಪಿದ್ದಾರೆ . ಸಾವಿನ ಪ್ರಮಾಣ ಶೇ . 3.23%. ರಷ್ಟಿದೆ . ಈವರೆಗೆ ಒಟ್ಟು 27,920 ಮಂದಿ ಗುಣಮುಖರಾಗಿದ್ದಾರೆ . ಕಳೆದ 24 ಗಂಟೆಗಳಿಂದೀಚೆಗೆ 1,685 ಮಂದಿ ಗುಣಮುಖರಾಗಿದ್ದು , ಇದರೊಂದಿಗೆ ಒಟ್ಟು ಗುಣಮುಖರಾದವರ ಪ್ರಮಾಣ ಶೇ . 34.06. ಲಾಕ್ ಡೌನ್ ಪರಿಣಾಮದಿಂದಾಗಿ ಸೋಂಕಿನ ಪ್ರಮಾಣ ದುಪ್ಪಟ್ಟಾಗುವ ಪ್ರಮಾಣ ಸುಧಾರಿಸಿದ್ದು , ಲಾಕ್ ಡೌನ್ ಗೂ ಮುನ್ನ 3.4 ದಿನ ಇದ್ದದ್ದು , ಈಗ ಕಳೆದ ವಾರ 12.9 ದಿನಕ್ಕೆ ಸುಧಾರಿಸಿದೆ . ಮರಣ ಪ್ರಮಾಣ , ಲಾಕ್ ಡೌನ್ ಗೂ ಮುನ್ನ ಶೇ . 3.2 ರಷ್ಟಿತ್ತು . ಕಳೆದ ವಾರ ಆ ಪ್ರಮಾಣ ಶೇ . 2.1 ಕ್ಕೆ ಇಳಿದಿದೆ .


    ಸಚಿವರ ಸಮಿತಿ ( ಜಿಒಎಂ ) ಕೋವಿಡ್ - 19 ನ ನಾನಾ ಆಯಾಮಗಳ ನಿರ್ವಹಣೆ ಮತ್ತು ನಿಯಂತ್ರಣ ಕಾರ್ಯತಂತ್ರದ ಕುರಿತು ಸುದೀರ್ಘ ಚರ್ಚೆ ನಡೆಸಿತು . ಅಲ್ಲದೆ ಕೇಂದ್ರ ಮತ್ತು ರಾಜ್ಯ ಸರ್ಕಾರಗಳು ಕೈಗೊಂಡಿರುವ ಕ್ರಮಗಳ ಬಗ್ಗೆಯೂ ಚರ್ಚಿಸಿತು . 30 ಮಹಾನಗರ ಪಾಲಿಕೆಗಳ ವ್ಯಾಪ್ತಿಯಲ್ಲಿ ಭಾರತದ ಶೇ . 79 ರಷ್ಟು ಪ್ರಕರಣಗಳು ಇವೆ ಎಂದು ಸಮಿತಿಗೆ ಮಾಹಿತಿ ನೀಡಲಾಯಿತು . ಹೆಚ್ಚಿನ ಸಂಖ್ಯೆಯ ಸೋಂಕಿತ ಪ್ರಕರಣಗಳು ಮತ್ತು ಹೆಚ್ಚಿನ ಸಂಖ್ಯೆಯ ಸಾವುಗಳು ಸಂಭವಿಸುತ್ತಿರುವ ರಾಜ್ಯಗಳಲ್ಲಿ ಕೋವಿಡ್ - 19 ನಿರ್ವಹಣಾ ಕಾರ್ಯತಂತ್ರ ರೂಪಿಸಲು ರಾಜ್ಯಗಳು ಹೆಚ್ಚಿನ ಗಮನಹರಿಸಬೇಕು ಎಂದು ಚರ್ಚಿಸಲಾಯಿತು . ಅಲ್ಲದೆ , ಚಿಕಿತ್ಸೆ ಮತ್ತು ಪ್ರಕರಣದ ಸಾವು ನಿರ್ವಹಣೆಗಳ ಕುರಿತಂತೆ ಸಕಾಲದಲ್ಲಿ ಸೋಂಕು ಪತ್ತೆ ಮತ್ತು ಸಂಪರ್ಕ ಪತ್ತೆ ಹಚ್ಚಿ ಮುಂದುವರಿಯುವುದು ಅತ್ಯುತ್ತಮ ವಿಧಾನವಾಗಿದೆ ಎಂದು ಹೇಳಲಾಯಿತು . ವಲಸೆ ಕಾರ್ಮಿಕರು ಮತ್ತು ವಿದೇಶಗಳಿಂದ ವಾಪಸ್ಸಾಗುತ್ತಿರುವವರಿಂದಾಗಿ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಲ್ಲಿ ಎದುರಾಗಿರುವ ಸವಾಲುಗಳ ಬಗ್ಗೆಯೂ ಜಿಒಎಂನಲ್ಲಿ ಚರ್ಚಿಸಲಾಯಿತು .


    ಭಾರತ ಸರ್ಕಾರ ನಿರ್ಬಂಧಿತ ವಲಯಗಳ ನಿರ್ವಹಣೆ ಕುರಿತಂತೆ ನೀಡಿರುವ ಶಿಫಾರಸ್ಸುಗಳ ಕುರಿತು ಸಮಿತಿ ಮೆಚ್ಚುಗೆ ವ್ಯಕ್ತಪಡಿಸಿತು ಮತ್ತು ಅಲ್ಲದೆ , ಅವುಗಳ ಮಾನದಂಡ , ಮೂಲ ಕಾರಣ ಹಾಗೂ ಕ್ರಮ ಕೈಗೊಂಡಿರುವ ಕುರಿತು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ಎಲ್ಲ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳೊಂದಿಗೆ ಪರಿಣಾಮಕಾರಿ ರೀತಿಯಲ್ಲಿ ಕೋವಿಡ್ - 19 ನಿರ್ವಹಣೆ ಮಾಡುತ್ತಿರುವ ಅಂಶಗಳನ್ನು ಹಂಚಿಕೊಳ್ಳಬೇಕು .


    ದೇಶದಲ್ಲಿ ವೈದ್ಯಕೀಯ ಮೂಲಸೌಕರ್ಯ ವೃದ್ಧಿಯಾಗುತ್ತಿರುವ ಬಗ್ಗೆ ಜಿಒಎಂ ಮಾಹಿತಿ ಒದಗಿಸಲಾಯಿತು . ಅಲ್ಲದೆ ಇಂದು 8,694 ಸೌಕರ್ಯಗಳಲ್ಲಿ ಅದರಲ್ಲಿ 919 ನಿಗದಿತ ಕೋವಿಡ್ ಆಸ್ಪತ್ರೆಗಳು 2,036 ಕೋವಿಡ್ ಆರೋಗ್ಯ ಕೇಂದ್ರಗಳು ಮತ್ತು 5,739 ಕೋವಿಡ್ ಆರೈಕೆ ಕೇಂದ್ರಗಳು ಸೇರಿ ಒಟ್ಟು 2,77,429 ಹಾಸಿಗೆಗಳು ತೀವ್ರ ಹಾಗೂ ಗಂಭೀರ ಪ್ರಕರಣಗಳಿಗಾಗಿ ಲಭ್ಯವಿವೆ . ಜೊತೆಗೆ 29,701 ಐಸಿಯು ಹಾಸಿಗೆಗಳು ಹಾಗೂ 5,15,250 ಐಸೋಲೇಶನ್ ಹಾಸಿಗೆಗಳು ಕೂಡ ಲಭ್ಯವಿವೆ . ಅಲ್ಲದೆ ಈವರೆಗೆ ದೇಶದಲ್ಲಿ ಕೋವಿಡ್ - 19 ಎದುರಿಸಲು 18,855 ವೆಂಟಿಲೇಟರ್ ಗಳು ಲಭ್ಯವಿದೆ . ಕೇಂದ್ರ ಸರ್ಕಾರ 84.22 ಲಕ್ಷ ಎನ್ - 95 ಮಾಸ್ಕ್ ಗಳನ್ನು ಮತ್ತು 47.98 ಲಕ್ಷ ವೈಯಕ್ತಿಕ ರಕ್ಷಣಾ ಉಪಕರಣ ( ಪಿಪಿಇ ) ಕಿಟ್ ಗಳನ್ನು ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಮತ್ತು ಕೇಂದ್ರದ ಸಂಸ್ಥೆಗಳಿಗೆ ನೀಡಿದೆ . ದೇಶದಲ್ಲಿ ಪ್ರತಿ ದಿನ ಸುಮಾರು 3 ಲಕ್ಷ ಪಿಪಿಇಗಳ ಉತ್ಪಾದನಾ ಸಾಮರ್ಥ್ಯವಿದೆ ಮತ್ತು ಪ್ರತಿ ದಿನ 3 ಲಕ್ಷ ಎನ್ - 95 ಮಾಸ್ಕ್ ಉತ್ಪಾದಿಸಲಾಗುತ್ತಿದೆ , ಇದು ಮುಂದಿನ ದಿನಗಳಲ್ಲಿ ದೇಶಕ್ಕೆ ಅಗತ್ಯವಿರುವ ಬೇಡಿಕೆಯನ್ನು ಪೂರೈಸಲು ಸಾಕಾಗುತ್ತದೆ ಎಂದು ಹೇಳಲಾಗಿದೆ . ಅಲ್ಲದೆ ದೇಶೀಯವಾಗಿಯೇ ವೆಂಟಿಲೇಟರ್ ಗಳ ಉತ್ಪಾದನೆ ಆರಂಭವಾಗಿದ್ದು , ಖರೀದಿಗೆ ಬೇಡಿಕೆಗಳನ್ನು ಸಲ್ಲಿಸಲಾಗಿದೆ .


    ಐಸಿಎಂಆರ್ ನ ಡಿಜಿ ಡಾ . ಬಲರಾಮ್ ಭಾರ್ಗವ , ದೇಶದಲ್ಲಿ ಪರೀಕ್ಷಾ ಸಾಮರ್ಥ್ಯ ಪ್ರತಿ ದಿನ 1,00,000 ಕ್ಕೆ ಹೆಚ್ಚಳವಾಗಿದೆ . 509 ಸರ್ಕಾರಿ ಮತ್ತು ಖಾಸಗಿ ಪ್ರಯೋಗಾಲಯಗಳಲ್ಲಿ ಪರೀಕ್ಷೆ ನಡೆಸಲಾಗುತ್ತಿದೆ ಎಂದು ತಿಳಿಸಿದರು . ಸುಮಾರು 20 ಲಕ್ಷ ಸಮಗ್ರ ಪರೀಕ್ಷೆಗಳನ್ನು ದೇಶಾದ್ಯಂತ ಈವರೆಗೆ ನಡೆಸಲಾಗಿದೆ . ಆಧುನಿಕ ಯಂತ್ರಗಳನ್ನು ಪರೀಕ್ಷೆ ಕಾರ್ಯ ಚುರುಕುಗೊಳಿಸಲು ಖರೀದಿಸಲಾಗಿದೆ ಮತ್ತು ಕೆಲವು ಯಂತ್ರಗಳಿಗೆ ಬೇಡಿಕೆ ಸಲ್ಲಿಸಲಾಗಿದೆ . ಅಲ್ಲದೆ ರಾಷ್ಟ್ರೀಯ ರೋಗ ನಿಯಂತ್ರಣ ಕೇಂದ್ರ ( ಎನ್ ಸಿಡಿಸಿ ) ದಲ್ಲಿ ಕೊಬಾಸ್ 6800 ಯಂತ್ರ ಸಜ್ಜುಗೊಂಡಿದೆ . ಅತ್ಯಾಧುನಿಕ ಉನ್ನತ ಗುಣಮಟ್ಟದ ಈ ಯಂತ್ರ ರಿಯಲ್ ಟೈಮ್ ಪಿಸಿಆರ್ ಕೋವಿಡ್ - 19 ಪರೀಕ್ಷೆಯನ್ನು ನಡೆಸಲಿದೆ . ಅದರ ಸೇವೆ ಈಗಾಗಲೇ ರಾಷ್ಟ್ರಕ್ಕೆ ಲಭ್ಯವಾಗುತ್ತಿದೆ . ಕೊಬಾಸ್ 6800 ಗುಣಮಟ್ಟದ ಮತ್ತು ಭಾರೀ ಪ್ರಮಾಣದ ಅಂದರೆ 24 ಗಂಟೆಗೆ 1200 ಮಾದರಿಗಳನ್ನು ಪರೀಕ್ಷಿಸುವ ಸಾಮರ್ಥ್ಯ ಹೊಂದಿದೆ . ಪ್ರಸ್ತುತ ಲಭ್ಯವಿರುವ ಪರೀಕ್ಷಾ ಕಿಟ್ ಗಳು ಸಾಕಷ್ಟು ಲಭ್ಯವಿದ್ದು , ಅವುಗಳನ್ನು ಐಸಿಎಂಆರ್ ನ 15 ಡಿಪೋಗಳ ಮೂಲಕ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ ವಿತರಿಸಲಾಗುತ್ತಿದೆ .


    ವಿದೇಶಾಂಗ ವ್ಯವಹಾರಗಳ ಸಚಿವಾಲಯ , ನಾಗರಿಕ ವಿಮಾನಯಾನ ಸಚಿವಾಲಯದ ಸಹಕಾರದಿಂದ ನಾನಾ ದೇಶಗಳಲ್ಲಿ ಸಂಕಷ್ಟಕ್ಕೆ ಸಿಲುಕಿದ್ದ ಭಾರತೀಯ ಪ್ರಜೆಗಳನ್ನು ವಿಮಾನಗಳ ಮೂಲಕ ವಾಪಸ್ ಕರೆತರಲು ಕೈಗೊಂಡಿರುವ ಕ್ರಮಗಳ ಬಗ್ಗೆ ಜಿಒಎಂಗೆ ಮಾಹಿತಿ ನೀಡಲಾಯಿತು . ಮೊದಲನೇ ಹಂತದಲ್ಲಿ ಸುಮಾರು 12,000 ಭಾರತೀಯರನ್ನು ಈಗಾಗಲೇ ವಾಪಸ್ ಕರೆತಂದು ಅವರುಗಳನ್ನು ಆಯಾ ರಾಜ್ಯಗಳಲ್ಲಿ ಕ್ವಾರಂಟೈನ್ ನಲ್ಲಿ ಇಡಲಾಗಿದೆ . ಅವರುಗಳನ್ನು ಕರೆತರುವಾಗ ಅಗತ್ಯ ತಪಾಸಣೆ ಕಾರ್ಯ ಕೈಗೊಳ್ಳಲಾಗಿದ್ದು , ರಾಜ್ಯಗಳಲ್ಲಿ ಈಗಾಗಲೇ ಹೊರಡಿಸಿರುವ ಮಾರ್ಗಸೂಚಿಗಳ ಜೊತೆ ಪಾವತಿ ಸಾಂಸ್ಥಿಕ ಕ್ವಾರಂಟೈನ್ ಸೌಕರ್ಯಗಳನ್ನು ಒದಗಿಸಲಾಗುತ್ತಿದೆ .


    ಶ್ರೀಮತಿ ಪ್ರೀತಿ ಸೂದ ನ್ , ಕಾರ್ಯದರ್ಶಿ ( ಎಚ್ಎಫ್ ಡಬ್ಲ್ಯೂ ) , ಶ್ರೀ ರಾಜೇಶ್ ಭೂಷಣ್ , ಒಎಸ್ ಡಿ / ಕಾರ್ಯದರ್ಶಿ ( ಎಚ್ಎಫ್ ಡಬ್ಲ್ಯೂ ) , ಶ್ರೀ ಪ್ರದೀಪ್ ಸಿಂಗ್ ಖರೋಲಾ , ಕಾರ್ಯದರ್ಶಿ ( ನಾಗರಿಕ ವಿಮಾನಯಾನ ) , ಶ್ರೀ ಅನೂಪ್ ವಾಧ್ವಾನ್ , ಕಾರ್ಯದರ್ಶಿ ( ವಾಣಿಜ್ಯ ) , ಪ್ರೊ . ಬಲರಾಂ ಭಾರ್ಗವ , ಡಿಜಿ - ಐಸಿಎಂಆರ್ , ಶ್ರೀ ಆನಂದ ಸ್ವರೂಪ್ , ಡಿಜಿ , ಐಟಿಬಿಪಿ , ಶ್ರೀ ದಮ್ಮು ರವಿ , ಹೆಚ್ಚುವರಿ ಕಾರ್ಯದರ್ಶಿ ( ಎಂಇಎ ) , ಶ್ರೀ ಅನಿಲ್ ಮಲಿಕ್ , ಹೆಚ್ಚುವರಿ ಕಾರ್ಯದರ್ಶಿ ( ಎಂಎಚ್ಎ ) , ಡಾ . ಸಿ . ಎಸ್ . ಮೊಹಪಾತ್ರ , ಹೆಚ್ಚುವರಿ ಕಾರ್ಯದರ್ಶಿ ( ಆರ್ಥಿಕ ವ್ಯವಹಾರ ) , ಶ್ರೀ ಲವ ಅಗರ್ ವಾಲ್ , ಜಂಟಿ ಕಾರ್ಯದರ್ಶಿ ( ಎಂಒಎಚ್ಎಫ್ ಡಬ್ಲ್ಯೂ ) ಹಾಗೂ ವಾರ್ತಾ ಮತ್ತು ಪ್ರಸಾರ ಸಚಿವಾಲಯದ ಹಿರಿಯ ಅಧಿಕಾರಿಗಳು , ಮತ್ತಿತರರು ಪಾಲ್ಗೊಂಡಿದ್ದರು .


    ಕೋವಿಡ್ - 19 ಕುರಿತ ಎಲ್ಲ ಅಧಿಕೃತ ಮತ್ತು ತಾಜಾ ಮಾಹಿತಿಗೆ , ತಾಂತ್ರಿಕ ವಿಷಯಗಳಿಗೆ , ಮಾರ್ಗಸೂಚಿಗಳಿಗೆ ಮತ್ತು ಸಲಹಾ ಸೂಚಿಗಳಿಗೆ , ನಿರಂತರವಾಗಿ ಇಲ್ಲಿ ಭೇಟಿ ನೀಡಬಹುದು . https://www.mohfw.gov.in/ .


    ಕೋವಿಡ್ - 19 ಕುರಿತ ತಾಂತ್ರಿಕ ಸಂಬಂಧಿ ಪ್ರಶ್ನೆಗಳನ್ನು ಇ - ಮೇಲ್ ಮಾಡಬಹುದು . technicalquery.covid19@gov.in ಮತ್ತು ಇತರೆ ಪ್ರಶ್ನೆಗಳನ್ನು ncov2019@gov.in ಇಲ್ಲಿಗೆ ಕಳುಹಿಸಬಹುದು ಮತ್ತು ಟ್ವೀಟ್ ಮೂಲಕ ಕೇಳಲು @CovidIndiaSeva .


    ಕೋವಿಡ್ - 19 ಕುರಿತಂತೆ ಯಾವುದೇ ದೂರುಗಳಿದ್ದರೆ ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಸಹಾಯವಾಣಿ ಸಂಖ್ಯೆ +91-11-23978046 ಅಥವಾ 1075 ( ಉಚಿತ ಕರೆಗೆ ). ಕೋವಿಡ್ - 19 ಕುರಿತಂತೆ ಎಲ್ಲ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಸಹಾಯವಾಣಿ ಸಂಖ್ಯೆ ಇಲ್ಲಿ ಲಭ್ಯ . https://www.mohfw.gov.in/pdf/coronvavirushelplinenumber.pdf .


    ***

    
    
    (Release ID: 1624240) Visitor Counter : 12
    
    
      Read this release in: English , Urdu , Hindi , Marathi , Manipuri , Punjabi , Odia , Tamil , Telugu , Malayalam