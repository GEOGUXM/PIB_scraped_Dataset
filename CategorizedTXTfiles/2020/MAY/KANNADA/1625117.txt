      ಪ್ರಧಾನ ಮಂತ್ರಿಯವರ ಕಛೇರಿ

      “ಆರ್ಥ್ ಗಂಗಾ ಯೋಜನೆ” - ಅಸಮತೋಲನವನ್ನು ಸರಿಪಡಿಸುವುದು; ಜನರನ್ನು ಸಂಪರ್ಕಿಸುವುದು- ಪ್ರಧಾನ ಮಂತ್ರಿಯವರಿಂದ ಪರಿಶೀಲನೆ
      Posted On: 15 MAY 2020 8:00PM by PIB Bengaluru


    “ ಆರ್ಥ್ ಗಂಗಾ ಯೋಜನೆ ” - ಅಸಮತೋಲನವನ್ನು ಸರಿಪಡಿಸುವುದು ; ಜನರನ್ನು ಸಂಪರ್ಕಿಸುವುದು - ಪ್ರಧಾನ ಮಂತ್ರಿಯವರಿಂದ ಪರಿಶೀಲನೆ


    ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು “ ಆರ್ಥ್ ಗಂಗಾ ಯೋಜನೆಯ ” ಅನುಷ್ಠಾನಕ್ಕೆ ರೂಪಿಸಿರುವ ಯೋಜನೆಗಳನ್ನು ಪರಿಶೀಲಿಸಿದರು .


    2019 ರ ಡಿಸೆಂಬರ್ 14 ರಂದು ಕಾನ್ಪುರದಲ್ಲಿ ನಡೆದ ರಾಷ್ಟ್ರೀಯ ಗಂಗಾ ಮಂಡಳಿಯ ಮೊದಲ ಸಭೆಯಲ್ಲಿ ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು ಗಂಗಾ ನದಿ ತೀರದಲ್ಲಿ ಆರ್ಥಿಕ ಚಟುವಟಿಕೆಯನ್ನು ಉತ್ತೇಜಿಸಲು ‘ ಆರ್ಥ್ ಗಂಗಾ ’ ಎಂಬ ಪರಿಕಲ್ಪನೆಯನ್ನು ಪ್ರಸ್ತಾಪಿಸಿದ್ದರು .


    ಜಲ ಮಾರ್ಗ ವಿಕಾಸ್ ಪ್ರಾಜೆಕ್ಟ್ ( ಜೆಎಂವಿಪಿ ) ಗಂಗಾ ನದಿಯನ್ನು ಸುರಕ್ಷಿತ ಸಂಚರಣೆ ವಿಧಾನವಾಗಿ ಅಭಿವೃದ್ಧಿಪಡಿಸುವ ಗುರಿಯನ್ನು ಹೊಂದಿದೆ ಮತ್ತು ಇದನ್ನು ವಿಶ್ವ ಬ್ಯಾಂಕಿನ ತಾಂತ್ರಿಕ ಮತ್ತು ಆರ್ಥಿಕ ನೆರವಿನೊಂದಿಗೆ ಕಾರ್ಯಗತಗೊಳಿಸಲಾಗುತ್ತಿದೆ . ಗಂಗಾ ನದಿ ಮತ್ತು ಸುತ್ತಮುತ್ತಲಿನ ಆರ್ಥಿಕ ಚಟುವಟಿಕೆಗಳ ಮೇಲೆ ಗಮನ ಕೇಂದ್ರೀಕರಿಸುವ ಮೂಲಕ ಸ್ಥಳೀಯ ಸಮುದಾಯವನ್ನು ಒಳಗೊಂಡು ಜೆಎಂವಿಪಿಯನ್ನು ಮರು - ಎಂಜಿನಿಯರಿಂಗ್ ಮಾಡಲು ‘ ಆರ್ಥ್ ಗಂಗಾ ಯೋಜನೆ ’ ಉದ್ದೇಶಿಸಿದೆ .


    ಸಮುದಾಯ ಮಟ್ಟದಲ್ಲಿ ಆರ್ಥಿಕ ಚಟುವಟಿಕೆಗಳನ್ನು ಉತ್ತೇಜಿಸಲು ಗಂಗಾ ತಟದ ಉದ್ದಕ್ಕೂ ಸಣ್ಣ ಜೆಟ್ಟಿಗಳನ್ನು " ಪ್ರಾಜೆಕ್ಟ್ ಆರ್ಥ್ ಗಂಗಾ " ದ ಭಾಗವಾಗಿ ಉತ್ತರ ಪ್ರದೇಶ , ಬಿಹಾರ , ಜಾರ್ಖಂಡ್ ಮತ್ತು ಪಶ್ಚಿಮ ಬಂಗಾಳದ ನದಿ ತೀರಗಳಲ್ಲಿ ಸ್ಥಾಪಿಸಲಾಗುವುದು . ಗಂಗಾ ನದಿಯ ನಾಲ್ಕು ರಾಜ್ಯಗಳಲ್ಲಿ ಗಂಗಾ ನದಿಯಲ್ಲಿ ಸುಮಾರು 40 ತೇಲುವ ಜೆಟ್ಟಿಗಳು ಮತ್ತು 10 ಜೋಡಿ ರೋ - ರೋ ಟರ್ಮಿನಲ್ ‌ ಗಳನ್ನು ಯೋಜಿಸಲಾಗುತ್ತಿದ್ದು , ಇದು ಸ್ಥಳೀಯ ಉತ್ಪನ್ನಗಳ ಸಾಗಣೆಯಲ್ಲಿ ರೈತರಿಗೆ ಲಾಜಿಸ್ಟಿಕ್ಸ್ ವೆಚ್ಚವನ್ನು ತಗ್ಗಿಸುತ್ತದೆ .


    ವ್ಯಾಪಾರ ಮತ್ತು ಮಾರುಕಟ್ಟೆಗಳಿಗೆ ಪ್ರವೇಶ , ಸ್ಥಳೀಯ ಸಮುದಾಯದ ಆರ್ಥಿಕ ವರ್ಧನೆ ಮತ್ತು ಪ್ರಯಾಣಿಕರ ಅನುಕೂಲಕ್ಕಾಗಿ ಪ್ರಯೋಜನಗಳನ್ನು ಒದಗಿಸುವುದರ ಹೊರತಾಗಿ , ‘ ಆರ್ಥ್ ಗಂಗಾ ಯೋಜನೆ ’ ಯು ದೊಡ್ಡ ಪ್ರಮಾಣದ ಕೌಶಲ್ಯ ವರ್ಧನೆ ಮತ್ತು ಸಾರ್ವಜನಿಕ / ಖಾಸಗಿ ವಲಯದ ಸಾಮರ್ಥ್ಯ ಅಭಿವೃದ್ಧಿಯನ್ನು ಸಹ ಖಚಿತಪಡಿಸುತ್ತದೆ . ಮುಂದಿನ 5 ವರ್ಷಗಳಲ್ಲಿ 1000 ಕೋಟಿ ರೂ . ಗಳಿಗಿಂತ ಹೆಚ್ಚಿನ ಆರ್ಥಿಕ ಲಾಭವನ್ನು ಗಳಿಸಲು “ ಆರ್ಥ್ ಗಂಗಾ ಯೋಜನೆ ” ಗಂಗಾ ಜಲಾನಯನ ಪ್ರದೇಶದಲ್ಲಿನ ಆರ್ಥಿಕ ಅಭಿವೃದ್ಧಿಯನ್ನು ವೇಗಗೊಳಿಸುತ್ತದೆ .


    ಹಡಗು ಖಾತೆ ( ಸ್ವತಂತ್ರ ಉಸ್ತುವಾರಿ ) ರಾಜ್ಯ ಸಚಿವ ಶ್ರೀ ಮನ್ಸುಖ್ ಎಲ್ . ಮಾಂಡವಿಯಾ ಕೂಡ ಸಭೆಯಲ್ಲಿ ಉಪಸ್ಥಿತರಿದ್ದರು .


    ‘ ಆರ್ಥ್ ಗಂಗಾ ಯೋಜನೆ ’ ಯ ಮಾಸ್ಟರ್ ಪ್ಲ್ಯಾನ್


    ***

    
    
    (Release ID: 1625117) Visitor Counter : 24
    
    
      Read this release in: Odia , Tamil , English , Manipuri , Gujarati