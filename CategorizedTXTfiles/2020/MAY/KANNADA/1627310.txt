      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಕೋವಿಡ್-19 ಹೊಸ ಮಾಹಿತಿ
      Posted On: 27 MAY 2020 5:03PM by PIB Bengaluru


    ಕೋವಿಡ್ - 19 ಹೊಸ ಮಾಹಿತಿ


    ಚೇತರಿಕೆಯ ಪ್ರಮಾಣವು 42.4% ಕ್ಕೆ ಸುಧಾರಿಸಿದೆ


    ನಿನ್ನೆ 1,16,041 ಮಾದರಿಗಳ ಪರೀ ಕ್ಷೆ


    ಶ್ರೇಣೀಕೃತ , ಪೂರ್ವಭಾವಿ ಮತ್ತು ಸಕ್ರಿಯ ವಿಧಾನದ ಮೂಲಕ , ಕೋವಿಡ್ - 19 ರ ತಡೆಗಟ್ಟುವಿಕೆ , ನಿಯಂತ್ರಣ ಮತ್ತು ನಿರ್ವಹಣೆಗಾಗಿ ಭಾರತ ಸರ್ಕಾರ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳೊಂದಿಗೆ ಹಲವಾರು ಕ್ರಮಗಳನ್ನು ತೆಗೆದುಕೊಳ್ಳುತ್ತಿದೆ . ಇವುಗಳನ್ನು ನಿಯಮಿತವಾಗಿ ಉನ್ನತ ಮಟ್ಟದಲ್ಲಿ ಪರಿಶೀಲಿಸಲಾಗುತ್ತಿದೆ ಮತ್ತು ಮೇಲ್ವಿಚಾರಣೆ ಮಾಡಲಾಗುತ್ತಿದೆ .


    ಲಾಕ್ ‌ ಡೌನ್ ನಿಂದ ಅನೇಕ ಪ್ರಯೋಜನಗಳಾಗಿವೆ , ಅವುಗಳಲ್ಲಿ ಮುಖ್ಯವಾಗಿ ಇದು ರೋಗದ ಹರಡುವಿಕೆಯ ವೇಗವನ್ನು ಕುಂಠಿತಗೊಳಿಸಿದೆ . ಅಂಕಿಅಂಶ ಮತ್ತು ಕಾರ್ಯಕ್ರಮ ಅನುಷ್ಠಾನ ಸಚಿವಾಲಯದ ಅಂದಾಜಿನ ಪ್ರಕಾರ , ಹೆಚ್ಚಿನ ಸಂಖ್ಯೆಯ ಸಾವುಗಳು ಮತ್ತು ಪ್ರಕರಣಗಳನ್ನು ತಪ್ಪಿಸಲಾಗಿದೆ . ಅದೇ ಸಮಯದಲ್ಲಿ , ಕೋವಿಡ್ 19 ನಿಂದಾದ ಲಾಕ್ ‌ ಡೌನ್ ಅವಧಿಯಲ್ಲಿ ನಿರ್ದಿಷ್ಟ ಆರೋಗ್ಯ ಮೂಲಸೌಕರ್ಯಗಳ ಅಭಿವೃದ್ಧಿ ; ಆನ್ ‌ ಲೈನ್ ತರಬೇತಿ ಮಾಡ್ಯೂಲ್ ‌ ಗಳು ಮತ್ತು ವೆವಿನಾರ್ ‌ ಗಳ ಮೂಲಕ ಮಾನವ ಸಂಪನ್ಮೂಲ ಸಾಮರ್ಥ್ಯ ಅಭಿವೃದ್ಧಿ ; ಹೆಚ್ಚಿದ ಆರೋಗ್ಯ ತಪಾಸಣಾ ಸಾಮರ್ಥ್ಯ ; ಸರಬರಾಜು , ಉಪಕರಣಗಳು , ಆಮ್ಲಜನಕದ ಪೋರೈಕೆಯಲ್ಲಿ ಹೆಚ್ಚಳ ; ಸಂಬಂಧಿತ ಮಾರ್ಗಸೂಚಿಗಳನ್ನು ನೀಡುವುದು , ಮಾನದಂಡಗಳನ್ನು ಸಿದ್ಧಪಡಿಸುವುದು , ಪ್ರಸಾರ ಮಾಡುವುದು , ಅಳವಡಿಸಿಕೊಳ್ಳುವುದು ಹಾಗೂ ಅಭ್ಯಾಸ ಮಾಡುವುದು ; ರೋಗನಿರ್ಣಯ , ಔಷಧ ಪ್ರಯೋಗಗಳು , ಲಸಿಕೆ ಸಂಶೋಧನೆ ; ಮತ್ತು ತಾಂತ್ರಿಕತೆಯಲ್ಲಿ ಸಂಪರ್ಕ ಕಣ್ಗಾವಲು ವ್ಯವಸ್ಥೆಗಳು , ಹೆಚ್ಚಿನ ಸಂಪರ್ಕ ಪತ್ತೆಹಚ್ಚುವಿಕೆಯೊಂದಿಗೆ ಬಲಗೊಂಡವು , ಮನೆ ಮನೆ ಸಮೀಕ್ಷೆಗಳು ಮತ್ತು ಆರೋಗ್ಯ ಸೇತು ಮುಂತಾದವುಗಳನ್ನು ಸಾಧಿಸಲಾಯಿತು .


    ಲಾಕ್ ಡೌನ್ ಸಮಯದಲ್ಲಿ ಕೋವಿಡ್ - 19 ನಿರ್ವಹಣೆಗೆ ಅಗತ್ಯವಾದ ಆರೋಗ್ಯ ಮೂಲಸೌಕರ್ಯಗಳನ್ನು ಹೆಚ್ಚಿಸಲಾಯಿತು . 27 ಮೇ 2020 ರ ಹೊತ್ತಿಗೆ , 1,58,747 ಪ್ರತ್ಯೇಕ ಹಾಸಿಗೆಗಳು , 20,355 ಐಸಿಯು ಹಾಸಿಗೆಗಳು ಮತ್ತು 69,076 ಆಮ್ಲಜನಕ ಆಸರೆಯುಳ್ಳ ಹಾಸಿಗೆಗಳನ್ನು ಹೊಂದಿರುವ 930 ಮೀಸಲಾದ ಕೋವಿಡ್ ಆಸ್ಪತ್ರೆಗಳು ಲಭ್ಯವಿದೆ . 1,32,593 ಪ್ರತ್ಯೇಕ ಹಾಸಿಗೆಗಳೊಂದಿಗೆ 2,362 ಮೀಸಲಾದ ಕೋವಿಡ್ ಆರೋಗ್ಯ ಕೇಂದ್ರಗಳು ; 10,903 ಐಸಿಯು ಹಾಸಿಗೆಗಳು ಮತ್ತು 45,562 ಆಮ್ಲಜನಕ ಆಸರೆಯುಳ್ಳ ಹಾಸಿಗೆಗಳನ್ನು ಕಾರ್ಯಗತಗೊಳಿಸಲಾಗಿದೆ . ದೇಶದಲ್ಲಿ ಕೋವಿಡ್ - 19 ಎದುರಿಸಲು 10,341 ಸಂಪರ್ಕತಡೆ ಕೇಂದ್ರಗಳು ಮತ್ತು 6,52,830 ಹಾಸಿಗೆಗಳನ್ನು ಹೊಂದಿರುವ 7,195 ಕೋವಿಡ್ ಆರೈಕೆ ಕೇಂದ್ರಗಳು ಈಗ ಲಭ್ಯವಿದೆ . ಕೇಂದ್ರವು ರಾಜ್ಯಗಳು ಕೇಂದ್ರಾಡಳಿತ ಪ್ರದೇಶಗಳು ಮತ್ತು ಕೇಂದ್ರ ಸಂಸ್ಥೆಗಳಿಗೆ 113.58 ಲಕ್ಷ ಎನ್ 95 ಮುಖಗವಸುಗಳು ಮತ್ತು 89.84 ಲಕ್ಷ ವೈಯಕ್ತಿಕ ರಕ್ಷಣಾ ಸಾಧನಗಳನ್ನು ( ಪಿಪಿಇ ) ಒದಗಿಸಿದೆ . ದೇಶದಲ್ಲಿ 435 ಸರ್ಕಾರಿ ಪ್ರಯೋಗಾಲಯಗಳು ಮತ್ತು 189 ಖಾಸಗಿ ಪ್ರಯೋಗಾಲಯಗಳ ಮೂಲಕ ( ಒಟ್ಟು 624 ಪ್ರಯೋಗಾಲಯಗಳು ) ಪರೀಕ್ಷಾ ಸಾಮರ್ಥ್ಯವು ಹೆಚ್ಚಾಗಿದೆ . ಒಟ್ಟಾರೆಯಾಗಿ , ಕೋವಿಡ್ - 19 ಕ್ಕಾಗಿ ಇದುವರೆಗೆ 32,42,160 ಮಾದರಿಗಳನ್ನು ಪರೀಕ್ಷಿಸಲಾಗಿದ್ದು , 1,16,041 ಮಾದರಿಗಳನ್ನು ನಿನ್ನೆ ಪರೀಕ್ಷಿಸಲಾಗಿದೆ .


    ದೇಶದಲ್ಲಿ ಒಟ್ಟು 1,51,767 ಪ್ರಕರಣಗಳು ವರದಿಯಾಗಿದ್ದು , ಇದರಲ್ಲಿ 64,426 ಜನರನ್ನು ಗುಣಪಡಿಸಲಾಗಿದೆ ಮತ್ತು ಚೇತರಿಕೆಯ ಪ್ರಮಾಣವನ್ನು 42.4% ಎಂದು ಗುರುತಿಸಲಾಗಿದೆ . ಹಾಗೆಯೇ ವಿಶ್ವದ ಸರಾಸರಿ 6.36% ಕ್ಕೆ ಹೋಲಿಸಿದರೆ ಸಾವಿನ ಪ್ರಮಾಣವು 2.86% ಆಗಿದೆ


    ಕೋವಿಡ್ - 19 ಸಾಂಕ್ರಾಮಿಕ ಸಮಯದಲ್ಲಿ ಮತ್ತು ನಂತರದ ಸಂತಾನೋತ್ಪತ್ತಿ , ತಾಯಿಯ , ನವಜಾತ , ಮಗು , ಹದಿಹರೆಯದ ಆರೋಗ್ಯ + ಪೋಷಣೆ ( RMNCAH + N) ಸೇವೆಗಳನ್ನು ಒದಗಿಸುವುದರ ಕುರಿತು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯವು ಮಾರ್ಗದರ್ಶನದ ಟಿಪ್ಪಣಿ ನೀಡಿದೆ . ಅದರ ವಿವರಗಳನ್ನು ಇಲ್ಲಿ ನೋಡಬಹುದು :


    https://www.mohfw.gov.in/pdf/GuidanceNoteonProvisionofessentialRMNCAHNServices24052020.pdf


    ಕಣ್ಣಿನ ರಕ್ಷಣೆಯ – ಗಾಗಲ್ ಕನ್ನಡಕಗಳ ಮರು ಸಂಸ್ಕರಣೆ ಮತ್ತು ಮರು ಬಳಕೆ ಕುರಿತು ಸಚಿವಾಲಯವು ಸಲಹೆಯನ್ನು ಸಹ ನೀಡಿದೆ . ಅದರ ವಿವರಗಳನ್ನು ಇಲ್ಲಿ ನೋಡಬಹುದು :


    https://www.mohfw.gov.in/pdf/Advisoryonreprocessingandreuseofeyeprotectiongoggles.pdf


    ಕೋವಿಡ್ - 19 ಗೆ ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಎಲ್ಲಾ ಅಧಿಕೃತ ಮತ್ತು ಹೊಸ ಮಾಹಿತಿಗಾಗಿ ದಯವಿಟ್ಟು ಇಲಾಖೆಯ ಜಾಲತಾಣಕ್ಕೆ ನಿಯಮಿತವಾಗಿ ಭೇಟಿ ನೀಡಿ : https://www.mohfw.gov.in


    ಕೋವಿಡ್ - 19 ಗೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technquery.covid19@gov.in , ಇತರ ಪ್ರಶ್ನೆಗಳನ್ನು ಕೇಳಲು ncov2019@gov.in ಗೆ ಇಮೇಲ್ ಮಾಡಬಹುದು ಮತ್ರು @CovidIndiaSeva ಗೆ ಟ್ವೀಟ್ ಮಾಡಬಹುದು .


    ಕೋವಿಡ್ - 19 ಬಗ್ಗೆ ಯಾವುದೇ ಪ್ರಶ್ನೆಗಳಿದ್ದಲ್ಲಿ , ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯ ಸಹಾಯವಾಣಿ ಸಂಖ್ಯೆ .: + 91-11-23978046 ಅಥವಾ 1075 ( ಟೋಲ್ - ಫ್ರೀ ). ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್ - 19 ಗೆ ಸಂಬಂಧಿಸಿದ ಸಹಾಯವಾಣಿ ಸಂಖ್ಯೆಗಳ ಪಟ್ಟಿ https://www.mohfw.gov.in/pdf/coronvavirushelplinenumber.pdf ನಲ್ಲಿಯೂ ಲಭ್ಯವಿದೆ .


    ***

    
    
    (Release ID: 1627310) Visitor Counter : 19
    
    
      Read this release in: English , Urdu , Marathi , Hindi , Assamese , Manipuri , Punjabi , Gujarati , Odia , Tamil , Telugu , Malayalam