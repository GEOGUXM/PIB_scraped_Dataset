      ಹಣಕಾಸು ಸಚಿವಾಲಯ

      ಬೆಳವಣಿಗೆಯ ಹೊಸ ದಿಗಂತವನ್ನು ಘೋಷಿಸಿದ ಹಣಕಾಸು ಸಚಿವರು
      Posted On: 16 MAY 2020 8:47PM by PIB Bengaluru


    ಸ್ವಾವಲಂಬಿ ಭಾರತಕ್ಕೆ ದಾರಿ ಮಾಡಿಕೊಡುವ ಎಂಟು ಕ್ಷೇತ್ರಗಳ ರಚನಾತ್ಮಕ ಸುಧಾರಣೆಗಳು


    ಬೆಳವಣಿಗೆಯ ಹೊಸ ದಿಗಂತವನ್ನು ಘೋಷಿಸಿದ ಹಣಕಾಸು ಸಚಿವರು


    ಪ್ರಮುಖಾಂಶಗಳು

      * ಕಲ್ಲಿದ್ದಲು ವಲಯದಲ್ಲಿ ವಾಣಿಜ್ಯ ಗಣಿಗಾರಿಕೆಗೆ ಅವಕಾಶ
      * ಕಲ್ಲಿದ್ದಲು ವಲಯದಲ್ಲಿ ವೈವಿಧ್ಯಮಯ ಅವಕಾಶಗಳು
      * ಕಲ್ಲಿದ್ದಲು ವಲಯದಲ್ಲಿ ಉದಾರೀಕೃತ ಆಡಳಿತ
      * ಖನಿಜ ವಲಯದಲ್ಲಿ ಖಾಸಗಿ ಹೂಡಿಕೆ ವರ್ಧನೆ ಮತ್ತು ನೀತಿಗಳ ಸುಧಾರಣೆ
      * ರಕ್ಷಣಾ ಉತ್ಪಾದನೆಯಲ್ಲಿ ಸ್ವಾವಲಂಬನೆಯನ್ನು ಹೆಚ್ಚಿಸುವುದು
      * ರಕ್ಷಣಾ ಉತ್ಪಾದನೆಯಲ್ಲಿ ನೀತಿ ಸುಧಾರಣೆಗಳು
      * ನಾಗರಿಕ ವಿಮಾನಯಾನಕ್ಕಾಗಿ ವಾಯುಪ್ರದೇಶದ ಸಮರ್ಥ ನಿರ್ವಹಣೆ
      * ಪಿಪಿಪಿ ಮೂಲಕ ಮತ್ತಷ್ಟು ವಿಶ್ವ ದರ್ಜೆಯ ವಿಮಾನ ನಿಲ್ದಾಣಗಳು
      * ವಿಮಾನ ನಿರ್ವಹಣೆ , ದುರಸ್ತಿ ಮತ್ತು ಕೂಲಂಕಷ ಪರೀಕ್ಷೆ ( ಎಂಆರ್ ‌ ಒ ) ಯಲ್ಲಿ ಜಾಗತಿಕ ಕೇಂದ್ರವಾಗುವತ್ತ ಭಾರತ
      * ವಿದ್ಯುತ್ ವಲಯದಲ್ಲಿ ದರ ನೀತಿ ಸುಧಾರಣೆ ; ಕೇಂದ್ರಾಡಳಿತ ಪ್ರದೇಶಗಳಲ್ಲಿ ವಿತರಣೆಯ ಖಾಸಗೀಕರಣ
      * ಸಾಮಾಜಿಕ ವಲಯದಲ್ಲಿ ಪರಿಷ್ಕೃತ ಗ್ಯಾಪ್ ಫಂಡಿಂಗ್ ಯೋಜನೆಯ ಮೂಲಕ ಖಾಸಗಿ ವಲಯದ ಹೂಡಿಕೆಯನ್ನು ಹೆಚ್ಚಿಸುವುದು
      * ಬಾಹ್ಯಾಕಾಶ ಚಟುವಟಿಕೆಗಳಲ್ಲಿ ಖಾಸಗಿಯವರ ಭಾಗವಹಿಸುವಿಕೆಯನ್ನು ಹೆಚ್ಚಿಸುವುದು
      * ಪರಮಾಣು ಇಂಧನ ವಲಯದಲ್ಲಿ ಸುಧಾರಣೆಗಳು

    ಗೌರವಾನ್ವಿತ ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು ಮೇ , 12 2020 ರಂದು 20 ಲಕ್ಷ ಕೋಟಿ ರೂ . ಗಳ ವಿಶೇಷ ಆರ್ಥಿಕ ಮತ್ತು ಸಮಗ್ರ ಪ್ಯಾಕೇಜ್ ಘೋಷಿಸಿದ್ದಾರೆ - ಇದು ಭಾರತದ ಜಿಡಿಪಿಯ ಶೇ .10 ಕ್ಕೆ ಸಮಾನವಾಗಿದೆ . ಅವರು आत्मनिर्भर भारत अभियान ಅಥವಾ ಸ್ವಾವಲಂಬಿ ಭಾರತ ಅಭಿಯಾನಕ್ಕೆ ಸ್ಪಷ್ಟ ಕರೆ ನೀಡಿದರು . ಸ್ವಾವಲಂಬಿ ಭಾರತದ ಐದು ಸ್ತಂಭಗಳಾದ ಆರ್ಥಿಕತೆ , ಮೂಲಸೌಕರ್ಯ , ವ್ಯವಸ್ಥೆ , ಜನಸಂಖ್ಯೆ ಮತ್ತು ಬೇಡಿಕೆಯನ್ನು ಅವರು ವಿವರಿಸಿದ್ದರು .


    ಕೇಂದ್ರ ಹಣಕಾಸು ಮತ್ತು ಕಾರ್ಪೊರೇಟ್ ವ್ಯವಹಾರಗಳ ಸಚಿವೆ ಶ್ರೀಮತಿ ನಿರ್ಮಲಾ ಸೀತಾರಾಮನ್ ತಮ್ಮ ಆರಂಭಿಕ ನುಡಿಗಳಲ್ಲಿ ಇಂದಿನ ಪತ್ರಿಕಾಗೋಷ್ಠಿಯಲ್ಲಿ ರಚನಾತ್ಮಕ ಸುಧಾರಣೆಗಳು ಕೇಂದ್ರಬಿಂದುವಾಗಿವೆ ಎಂದು ಹೇಳಿದರು . ಅನೇಕ ಕ್ಷೇತ್ರಗಳಿಗೆ ನೀತಿ ಸರಳೀಕರಣದ ಅಗತ್ಯವಿದೆ , ಯಾವ ವಲಯವು ಏನನ್ನು ನೀಡುತ್ತದೆ ಎಂಬುದನ್ನು ಜನರು ಅರ್ಥಮಾಡಿಕೊಳ್ಳಲು , ಚಟುವಟಿಕೆಗಳಲ್ಲಿ ಭಾಗವಹಿಸಲು ಮತ್ತು ಪಾರದರ್ಶಕತೆಯನ್ನು ತರಲು ಈ ಸರಳೀಕರಣ ಮಾಡಬೇಕಾಗಿದೆ ಎಂದು ಅವರು ಹೇಳಿದರು . ನಾವು ಒಮ್ಮೆ ವಲಯವಗಳನ್ನು ಸರಳಗೊಳಿಸಿದರೆ , ಬೆಳವಣಿಗೆಗಾಗಿ ನಾವು ಆ ವಲಯಗಳಿಗೆ ಉತ್ತೇಜನ ನೀಡಬಹುದು ಎಂದು ಹಣಕಾಸು ಸಚಿವರು ಹೇಳಿದರು .


    ವ್ಯವಸ್ಥಿತ ಸುಧಾರಣೆಗಳನ್ನು ತರುವಲ್ಲಿ ಪ್ರಧಾನಿ ಶ್ರೀ ನರೇಂದ್ರ ಮೋದಿ ಬಹಳ ಉತ್ತಮ ದಾಖಲೆಯನ್ನು ಹೊಂದಿದ್ದಾರೆ ಎಂದು ಹೇಳಿದ ಹಣಕಾಸು ಸಚಿವರು , ನೇರ ಲಾಭ ವರ್ಗಾವಣೆಯು ಜನರಿಗೆ ನೇರವಾಗಿ ಹಣವನ್ನು ನೀಡಲು ಶಕ್ತವಾಗಿದೆ , ಜಿಎಸ್ಟಿ , ಒಂದು ಮಾರುಕಟ್ಟೆ , ದಿವಾಳಿ ಮತ್ತು ದಿವಾಳಿತನ ಸಂಹಿತೆ ( ಐಬಿಸಿ ) ಯಿಂದ ದಿವಾಳಿತನದ ಸಮಸ್ಯೆಗಳಿಗೆ ಪರಿಹಾರ ಮತ್ತು ಸುಲಭ ವ್ಯವಹಾರಕ್ಕಾಗಿ ತೆಗೆದುಕೊಂಡಿರುವ ಕ್ರಮಗಳನ್ನು ಅವರು ಉಲ್ಲೇಖಿಸಿದರು .


    ಹೂಡಿಕೆಗಳನ್ನು ತ್ವರಿತಗೊಳಿಸಲು ನೀತಿ ಸುಧಾರಣೆಗಳ ಅಗತ್ಯತೆ ಮತ್ತು ಈ ನಿಟ್ಟಿನಲ್ಲಿ ಸರ್ಕಾರ ಕೈಗೊಂಡಿರುವ ಕ್ರಮಗಳನ್ನು ಶ್ರೀಮತಿ ಸೀತಾರಾಮನ್ ವಿವರಿಸಿದರು . ಕಾರ್ಯದರ್ಶಿಗಳ ಸಶಕ್ತ ಗುಂಪಿನ ಮೂಲಕ ಫಾಸ್ಟ್ ಟ್ರ್ಯಾಕ್ ಕ್ಲಿಯರೆನ್ಸ್ ಮಾಡಲಾಗುತ್ತಿದೆ , ಹೂಡಿಕೆ ಮಾಡಬಹುದಾದ ಯೋಜನೆಗಳನ್ನು ತಯಾರಿಸಲು ಮತ್ತು ಹೂಡಿಕೆದಾರರು ಮತ್ತು ಕೇಂದ್ರ ಮತ್ತು ರಾಜ್ಯ ಸರ್ಕಾರಗಳೊಂದಿಗೆ ಸಮನ್ವಯ ಸಾಧಿಸಲು ಪ್ರತಿ ಸಚಿವಾಲಯದಲ್ಲಿ ಯೋಜನಾ ಅಭಿವೃದ್ಧಿ ಕೋಶವನ್ನು ಸ್ಥಾಪಿಸಲಾಗುವುದು ಎಂದು ಅವರು ಹೇಳಿದರು .


    ಸ್ವಾವಲಂಬಿ ಭಾರತದ ಪ್ರಯತ್ನದಲ್ಲಿ ಹೂಡಿಕೆಯನ್ನು ತ್ವರಿತಗೊಳಿಸಲು ಈ ಕೆಳಗಿನ ನೀತಿ ಸುಧಾರಣೆಗಳನ್ನು ಹಣಕಾಸು ಸಚಿವರು ಘೋಷಿಸಿದರು :


    ಎ . ಕಾರ್ಯದರ್ಶಿಗಳ ಸಶಕ್ತ ಗುಂಪು ಮೂಲಕ ಹೂಡಿಕೆ ಅನುಮತಿಯನ್ನು ತ್ವರಿತಗೊಳಿಸಲಾಗುವುದು


    ಬಿ . ಹೂಡಿಕೆ ಮಾಡಬಹುದಾದ ಯೋಜನೆಗಳನ್ನು ತಯಾರಿಸಲು , ಹೂಡಿಕೆದಾರರು ಮತ್ತು ಕೇಂದ್ರ / ರಾಜ್ಯ ಸರ್ಕಾರಗಳೊಂದಿಗೆ ಸಮನ್ವಯಕ್ಕಾಗಿ ಪ್ರತಿ ಸಚಿವಾಲಯದಲ್ಲಿ ಯೋಜನಾ ಅಭಿವೃದ್ಧಿ ಕೋಶವನ್ನು ರಚಿಸಲಾಗುವುದು .


    ಸಿ . ಹೊಸ ಹೂಡಿಕೆಗಾಗಿ ಸ್ಪರ್ಧೆಯನ್ನು ಹೆಚ್ಚಿಸಲು ಹೂಡಿಕೆ ಆಕರ್ಷಣೆಯ ಕುರಿತು ರಾಜ್ಯಗಳಿಗೆ ಶ್ರೇಯಾಂಕ ಇರುತ್ತದೆ .


    ಡಿ . ಸೌರ ಪಿವಿ ತಯಾರಿಕೆ , ಸುಧಾರಿತ ಸೆಲ್ ಬ್ಯಾಟರಿ ಸಂಗ್ರಹದಂತಹ ಕ್ಷೇತ್ರಗಳಲ್ಲಿ ಹೊಸ ಚಾಂಪಿಯನ್ ವಲಯಗಳ ಪ್ರೋತ್ಸಾಹಕ್ಕಾಗಿ ಪ್ರೋತ್ಸಾಹಕ ಯೋಜನೆಗಳನ್ನು ಪ್ರಾರಂಭಿಸಲಾಗುವುದು .


    ಸಾಮಾನ್ಯ ಮೂಲಸೌಕರ್ಯ ಸೌಲಭ್ಯಗಳ ಕೈಗಾರಿಕಾ ಕ್ಲಸ್ಟರ್ ನವೀಕರಣ ಮತ್ತು ಸಂಪರ್ಕಕ್ಕಾಗಿ ಚಾಲೆಂಜ್ ಮೋಡ್ ಮೂಲಕ ರಾಜ್ಯಗಳಲ್ಲಿ ಯೋಜನೆಯನ್ನು ಜಾರಿಗೆ ತರಲಾಗುವುದು ಎಂದು ಶ್ರೀಮತಿ ಸೀತಾರಾಮನ್ ಘೋಷಿಸಿದರು . ಹೊಸ ಹೂಡಿಕೆಗಳನ್ನು ಉತ್ತೇಜಿಸಲು ಮತ್ತು ಜಿಐಎಸ್ ಮ್ಯಾಪಿಂಗ್ನೊಂದಿಗೆ ಕೈಗಾರಿಕಾ ಮಾಹಿತಿ ವ್ಯವಸ್ಥೆಯಲ್ಲಿ ( ಐಐಎಸ್ ) ಮಾಹಿತಿ ಲಭ್ಯವಾಗುವಂತೆ ಮಾಡಲು ಕೈಗಾರಿಕಾ ಭೂಮಿ / ಭೂ ಬ್ಯಾಂಕುಗಳ ಲಭ್ಯತೆ ಇರುತ್ತದೆ . ಐದು ಲಕ್ಷ ಹೆಕ್ಟೇರ್ ‌ ನಲ್ಲಿ 3376 ಕೈಗಾರಿಕಾ ಪಾರ್ಕ್ ಗಳು / ಎಸ್ಟೇಟ್ / ಎಸ್ ‌ ಇಜಡ್ ಗಳನ್ನು ಐಐಎಸ್ ‌ ನಲ್ಲಿ ಮ್ಯಾಪ್ ಮಾಡಲಾಗಿದೆ . ಎಲ್ಲಾ ಕೈಗಾರಿಕಾ ಪಾರ್ಕ್ ಗಳು 2020-21 ರ ಅವಧಿಯಲ್ಲಿ ಶ್ರೇಯಾಂಕ ಪಡೆಯುತ್ತವೆ .


    ಕಲ್ಲಿದ್ದಲು , ಖನಿಜಗಳು , ರಕ್ಷಣಾ ಉತ್ಪಾದನೆ , ನಾಗರಿಕ ವಿಮಾನಯಾನ , ವಿದ್ಯುತ್ ವಲಯ , ಸಾಮಾಜಿಕ ಮೂಲಸೌಕರ್ಯ , ಬಾಹ್ಯಾಕಾಶ ಮತ್ತು ಪರಮಾಣು ಇಂಧನ - ಈ ಎಂಟು ಕ್ಷೇತ್ರಗಳಲ್ಲಿ ರಚನಾತ್ಮಕ ಸುಧಾರಣೆಗಳನ್ನು ಹಣಕಾಸು ಸಚಿವರು ಇಂದು ಪ್ರಕಟಿಸಿದರು . ವಿವರಗಳು ಹೀಗಿವೆ :


    ಎ . ಕಲ್ಲಿದ್ದಲು ವಲಯ


    1. ಕಲ್ಲಿದ್ದಲು ವಲಯದಲ್ಲಿ ವಾಣಿಜ್ಯ ಗಣಿಗಾರಿಕೆಯ ಪರಿಚಯ


    ಕಲ್ಲಿದ್ದಲು ಕ್ಷೇತ್ರದಲ್ಲಿ ಸ್ಪರ್ಧೆ , ಪಾರದರ್ಶಕತೆ ಮತ್ತು ಖಾಸಗಿ ವಲಯದ ಭಾಗವಹಿಸುವಿಕೆಯನ್ನು ಸರ್ಕಾರ ಪರಿಚಯಿಸುತ್ತದೆ :


    ಎ . ಟನ್ ಗೆ ನಿಗದಿಪಡಿಸಿದ ಶುಲ್ಕದ ಬದಲು ಆದಾಯ ಹಂಚಿಕೆ ವ್ಯವಸ್ಥೆ . ಯಾರಾದರೂ ಕಲ್ಲಿದ್ದಲು ನಿಕ್ಷೇಪಗಳಿಗೆ ಬಿಡ್ ಮಾಡಬಹುದು ಮತ್ತು ಮುಕ್ತ ಮಾರುಕಟ್ಟೆಯಲ್ಲಿ ಮಾರಾಟ ಮಾಡಬಹುದು .


    ಬಿ . ಪ್ರವೇಶ ಮಾನದಂಡಗಳನ್ನು ಉದಾರೀಕರಣಗೊಳಿಸಲಾಗುತ್ತದೆ . ಸುಮಾರು 50 ಬ್ಲಾಕ್ ‌ ಗಳನ್ನು ತಕ್ಷಣ ನೀಡಲಾಗುವುದು . ಯಾವುದೇ ಅರ್ಹತಾ ಷರತ್ತುಗಳು ಇರುವುದಿಲ್ಲ , ಸೀಲಿಂಗ್ ‌ ನೊಂದಿಗೆ ಮುಂಗಡ ಪಾವತಿಯನ್ನು ಮಾತ್ರ ಒದಗಿಸಲಾಗುತ್ತದೆ .


    ಸಿ . ಸಂಪೂರ್ಣವಾಗಿ ಪರಿಶೋಧಿಸಿದ ಕಲ್ಲಿದ್ದಲು ಘಟಕಗಳ ಹರಾಜಿನ ಹಿಂದಿನ ನಿಬಂಧನೆಯ ಬದಲು ಭಾಗಶಃ ಪರಿಶೋಧಿಸಲಾದ ನಿಕ್ಷೇಪಗಳಿಗೆ ಪರಿಶೋಧನೆ - ಉತ್ಪಾದನಾ ಕ್ರಮ ಇರುತ್ತದೆ . ಇದು ಪರಿಶೋಧನೆಯಲ್ಲಿ ಖಾಸಗಿ ವಲಯದ ಭಾಗವಹಿಸುವಿಕೆಗೆ ಅನುಮತಿ ನೀಡುತ್ತದೆ .


    ಡಿ . ನಿಗದಿತ ಸಮಯಕ್ಕಿಂತ ಮುಂಚಿನ ಉತ್ಪಾದನೆಯನ್ನು ಆದಾಯ - ಪಾಲಿನಲ್ಲಿ ರಿಯಾಯಿತಿ ಮೂಲಕ ಪ್ರೋತ್ಸಾಹಿಸಲಾಗುತ್ತದೆ .


    2. ಕಲ್ಲಿದ್ದಲು ಕ್ಷೇತ್ರದಲ್ಲಿ ವೈವಿಧ್ಯಮಯ ಅವಕಾಶಗಳು


    ಎ . ಆದಾಯದ ಪಾಲಿನಲ್ಲಿ ರಿಯಾಯಿತಿ ಮೂಲಕ ಕಲ್ಲಿದ್ದಲು ಅನಿಲೀಕರಣ / ದ್ರವೀಕರಣವನ್ನು ಪ್ರೋತ್ಸಾಹಿಸಲಾಗುತ್ತದೆ . ಇದು ಪರಿಸರ ಮೇಲಿನ ಪರಿಣಾಮವನ್ನು ಗಮನಾರ್ಹವಾಗಿ ಕಡಿಮೆ ಮಾಡುತ್ತದೆ ಮತ್ತು ಅನಿಲ ಆಧಾರಿತ ಆರ್ಥಿಕತೆಗೆ ಬದಲಾಗಲು ಭಾರತಕ್ಕೆ ಸಹಾಯ ಮಾಡುತ್ತದೆ .


    ಬಿ . 2023-24 ರ ವೇಳೆಗೆ 1 ಬಿಲಿಯನ್ ಟನ್ ಕಲ್ಲಿದ್ದಲು ಉತ್ಪಾದನೆಯ ಕೋಲ್ ಇಂಡಿಯಾ ಲಿಮಿಟೆಡ್ ( ಸಿಐಎಲ್ ) ಗುರಿಯ ಸಾಧನೆಗೆ 50,000 ಕೋಟಿ ರೂ . ಮೂಲಸೌಕರ್ಯ ಅಭಿವೃದ್ಧಿ . ಗಣಿಗಳಿಂದ ರೈಲ್ವೆಗೆ ಕಲ್ಲಿದ್ದಲನ್ನು ( ಕನ್ವೇಯರ್ ಬೆಲ್ಟ್ ‌ ಗಳು ) ಯಾಂತ್ರಿಕವಾಗಿ ವರ್ಗಾವಣೆ ಮಾಡಲು 18,000 ಕೋಟಿ ರೂ . ಇದರಲ್ಲಿ ಸೇರಿದೆ . ಈ ಕ್ರಮದಿಂದಾಗಿ ಪರಿಸರದ ಮೇಲಿನ ಪರಿಣಾಮ ಕಡಿಮೆಯಾಗಲಿದೆ .


    3. ಕಲ್ಲಿದ್ದಲು ವಲಯದಲ್ಲಿ ಉದಾರೀಕೃತ ಆಡಳಿತ


    ಎ . ಕೋಲ್ ಇಂಡಿಯಾ ಲಿಮಿಟೆಡ್ ( ಸಿಐಎಲ್ ) ನ ಕಲ್ಲಿದ್ದಲು ಗಣಿಗಳಿಂದ ಕಲ್ಲಿದ್ದಲು ಆಧಾರಿತ ಮೀಥೇನ್ ( ಸಿಬಿಎಂ ) ಹೊರತೆಗೆಯುವ ಹಕ್ಕುಗಳನ್ನು ಹರಾಜು ಮಾಡಲಾಗುತ್ತದೆ .


    ಬಿ . ಗಣಿಗಾರಿಕೆ ಯೋಜನೆ ಸರಳೀಕರಣದಂತಹ ಸುಗಮ ವ್ಯವಹಾರ ಕ್ರಮಗಳನ್ನು ತೆಗೆದುಕೊಳ್ಳಲಾಗುವುದು . ಇದು ವಾರ್ಷಿಕ ಉತ್ಪಾದನೆಯಲ್ಲಿ ಶೇ . 40 ರಷ್ಟು ಹೆಚ್ಚಳಕ್ಕೆ ಅನುವು ಮಾಡಿಕೊಡುತ್ತದೆ .


    ಸಿ . ಸಿಐಎಲ್ ಗ್ರಾಹಕರಿಗೆ ನೀಡಲಾದ ವಾಣಿಜ್ಯ ನಿಬಂಧನೆಗಳಲ್ಲಿ ರಿಯಾಯಿತಿಗಳು (5,000 ಕೋಟಿ ರೂ . ಪರಿಹಾರ ). ವಿದ್ಯುತ್ ರಹಿತ ಗ್ರಾಹಕರಿಗೆ ಹರಾಜಿನಲ್ಲಿ ಮೀಸಲು ಬೆಲೆ ಕಡಿಮೆಯಾಗಿದೆ , ಸಾಲ ನಿಯಮಗಳನ್ನು ಸಡಿಲಿಸಲಾಗಿದೆ ಮತ್ತು ಎತ್ತುವ ಅವಧಿಯನ್ನು ಹೆಚ್ಚಿಸಲಾಗಿದೆ .


    ಬಿ . ಖನಿಜ ಕ್ಷೇತ್ರ


    1. ಖನಿಜ ಕ್ಷೇತ್ರದಲ್ಲಿ ಖಾಸಗಿ ಹೂಡಿಕೆಗಳನ್ನು ಹೆಚ್ಚಿಸುವುದು


    ಬೆಳವಣಿಗೆ , ಉದ್ಯೋಗ ಸೃಷ್ಟಿಗೆ ಉತ್ತೇಜನ ನೀಡಲು ಮತ್ತು ಅತ್ಯಾಧುನಿಕ ತಂತ್ರಜ್ಞಾನವನ್ನು ವಿಶೇಷವಾಗಿ ಶೋಧನೆಯಲ್ಲಿ ತರಲು ರಚನಾತ್ಮಕ ಸುಧಾರಣೆಗಳನ್ನು ಕೈಗೊಳ್ಳಲಾಗುವುದು .


    ಎ . ತಡೆರಹಿತ ಸಂಯೋಜಿತ ಶೋಧನೆ - ಗಣಿಗಾರಿಕೆ - ಉತ್ಪಾದನಾ ಕ್ರಮದ ಪರಿಚಯ .


    ಬಿ . ಮುಕ್ತ ಹಾಗೂ ಪಾರದರ್ಶಕ ಹರಾಜು ಪ್ರಕ್ರಿಯೆಯ ಮೂಲಕ 500 ಗಣಿಗಾರಿಕೆ ನಿಕ್ಷೇಪಗಳನ್ನು ನೀಡಲಾಗುವುದು .


    ಸಿ . ಅಲ್ಯೂಮಿನಿಯಂ ಉದ್ಯಮದ ಸ್ಪರ್ಧಾತ್ಮಕತೆಯನ್ನು ಹೆಚ್ಚಿಸಲು ಬಾಕ್ಸೈಟ್ ಮತ್ತು ಕಲ್ಲಿದ್ದಲು ಖನಿಜ ನಿಕ್ಷೇಪಗಳ ಜಂಟಿ ಹರಾಜು ಮಾಡಲಾಗುವುದು . ಅಲ್ಯೂಮಿನಿಯಂ ಉದ್ಯಮವು ವಿದ್ಯುತ್ ವೆಚ್ಚವನ್ನು ಕಡಿಮೆ ಮಾಡಲು ಇದು ಸಹಾಯ ಮಾಡುತ್ತದೆ .


    2. ಖನಿಜ ಕ್ಷೇತ್ರದಲ್ಲಿ ನೀತಿ ಸುಧಾರಣೆಗಳು


    ಗಣಿಗಾರಿಕೆ ಗುತ್ತಿಗೆಗಳನ್ನು ವರ್ಗಾವಣೆ ಮಾಡಲು ಮತ್ತು ಬಳಕೆಯಾಗದ ಹೆಚ್ಚುವರಿ ಖನಿಜಗಳ ಮಾರಾಟಕ್ಕೆ ಅನುಮತಿ ನೀಡಲು ಸ್ವಂತ ಬಳಕೆ ಮತ್ತು ಇತರ ಬಳಕೆಗಾಗಿನ ಗಣಿಗಳ ನಡುವಿನ ವ್ಯತ್ಯಾಸವನ್ನು ಗುರುತಿಸಿವುದು ಗಣಿಗಾರಿಕೆ ಮತ್ತು ಉತ್ಪಾದನೆಯಲ್ಲಿ ಉತ್ತಮ ದಕ್ಷತೆಗೆ ಕಾರಣವಾಗುತ್ತದೆ . ಗಣಿ ಸಚಿವಾಲಯವು ವಿವಿಧ ಖನಿಜಗಳಿಗೆ ಖನಿಜ ಸೂಚ್ಯಂಕವನ್ನು ಅಭಿವೃದ್ಧಿಪಡಿಸುವ ಪ್ರಕ್ರಿಯೆಯಲ್ಲಿದೆ . ಗಣಿಗಾರಿಕೆ ಗುತ್ತಿಗೆ ನೀಡುವ ಸಮಯದಲ್ಲಿ ಪಾವತಿಸಬೇಕಾದ ಸ್ಟಾಂಪ್ ಡ್ಯೂಟಿಯನ್ನು ಸುಧಾರಿಸಲಾಗುವುದು .


    ಸಿ . ರಕ್ಷಣಾ ಕ್ಷೇತ್ರ

     1. ರಕ್ಷಣಾ ಉತ್ಪಾದನೆಯಲ್ಲಿ ಸ್ವಾವಲಂಬನೆಯನ್ನು ಹೆಚ್ಚಿಸುವುದು

    ಎ . ವರ್ಷಪೂರ್ತಿ ಸಮಯಸೂಚಿಯೊಂದಿಗೆ ಆಮದು ನಿಷೇಧಕ್ಕಾಗಿ ಆಯುಧಗಳು / ಸಾಮಗ್ರಿಗಳ ಪಟ್ಟಿಯನ್ನು ಪ್ರಕಟಿಸುವ ಮೂಲಕ ರಕ್ಷಣಾ ಉತ್ಪಾದನೆಯಲ್ಲಿ ಸ್ವಾವಲಂಬನೆಗಾಗಿ ‘ ಮೇಕ್ ಇನ್ ಇಂಡಿಯಾ ’ ವನ್ನು ಉತ್ತೇಜಿಸಲಾಗುವುದು , ಆಮದು ಮಾಡಿದ ಬಿಡಿಭಾಗಗಳ ದೇಶೀಕರಣ ಮತ್ತು ದೇಶೀಯ ಬಂಡವಾಳ ಸಂಗ್ರಹಣೆಗೆ ಪ್ರತ್ಯೇಕ ಬಜೆಟ್ ಒದಗಿಸುವಿಕೆ . ಇದು ಬೃಹತ್ ರಕ್ಷಣಾ ಆಮದನ್ನು ಕಡಿಮೆ ಮಾಡಲು ಸಹಾಯ ಮಾಡುತ್ತದೆ .


    ಬಿ . ಯುದ್ಧೋಪಕರಣಗಳ ಕಾರ್ಖಾನೆ ಮಂಡಳಿಯ ಸಾಂಸ್ಥೀಕರಣದಿಂದ ಯುದ್ಧೋಪಕರಣಗಳ ಸರಬರಾಜಿನಲ್ಲಿ ಸ್ವಾಯತ್ತತೆ , ಹೊಣೆಗಾರಿಕೆ ಮತ್ತು ದಕ್ಷತೆಯನ್ನು ಸುಧಾರಿಸಲಾಗುವುದು .


    2. ರಕ್ಷಣಾ ಉತ್ಪಾದನೆಯಲ್ಲಿ ನೀತಿ ಸುಧಾರಣೆಗಳು


    ಎ . ರಕ್ಷಣಾ ಉತ್ಪಾದನೆಯಲ್ಲಿ ವಿದೇಶಿ ನೇರ ಹೂಡಿಕೆಯ ಮಿತಿಯನ್ನು ಶೇ .49 ರಿಂದ ಶೇ .74 ಕ್ಕೆ ಹೆಚ್ಚಿಸಲಾಗುವುದು .


    ಬಿ . ಸಮಯಕ್ಕೆ ಅನುಗುಣವಾಗಿ ರಕ್ಷಣಾ ಖರೀದಿ ಪ್ರಕ್ರಿಯೆ ಇರುತ್ತದೆ ಮತ್ತು ಗುತ್ತಿಗೆ ನಿರ್ವಹಣೆಯನ್ನು ಬೆಂಬಲಿಸಲು ಪ್ರಾಜೆಕ್ಟ್ ಮ್ಯಾನೇಜ್ ‌ ಮೆಂಟ್ ಯುನಿಟ್ ( ಪಿಎಂಯು ) ಸ್ಥಾಪಿಸುವ ಮೂಲಕ ತ್ವರಿತವಾಗಿ ನಿರ್ಧಾರ ತೆಗೆದುಕೊಳ್ಳಲಾಗುತ್ತದೆ ; ಶಸ್ತ್ರಾಸ್ತ್ರಗಳು / ಸಾಮಗ್ರಿಗಳ ಸಾಮಾನ್ಯ ಸಿಬ್ಬಂದಿ ಗುಣಾತ್ಮಕ ಅಗತ್ಯತೆಗಳ ( ಜಿಎಸ್ ‌ ಕ್ಯೂಆರ್ ) ವಾಸ್ತವಿಕ ಸೆಟ್ಟಿಂಗ್ ಮತ್ತು ಪ್ರಯೋಗ ಮತ್ತು ಪರೀಕ್ಷಾ ಕಾರ್ಯವಿಧಾನಗಳನ್ನು ಕೂಲಂಕಷವಾಗಿ ಪರಿಶೀಲಿಸುವುದು .


    ಡಿ . ನಾಗರಿಕ ವಿಮಾನಯಾನ ಕ್ಷೇತ್ರ


    1. ನಾಗರಿಕ ವಿಮಾನಯಾನಕ್ಕಾಗಿ ವಾಯುಪ್ರದೇಶದ ಸಮರ್ಥ ನಿರ್ವಹಣೆ


    ಭಾರತೀಯ ವಾಯುಪ್ರದೇಶದ ಬಳಕೆಯ ಮೇಲಿನ ನಿರ್ಬಂಧಗಳನ್ನು ಸರಾಗಗೊಳಿಸುವ ಮೂಲಕ ನಾಗರಿಕರ ಹಾರಾಟವು ಹೆಚ್ಚು ಪರಿಣಾಮಕಾರಿಯಾಗುತ್ತದೆ . ಇದು ವಾಯುಯಾನ ಕ್ಷೇತ್ರಕ್ಕೆ ವರ್ಷಕ್ಕೆ ಸುಮಾರು 1,000 ಕೋಟಿ ರೂ . ಲಾಭ ತಂದುಕೊಡುತ್ತದೆ . ಇದು ವಾಯುಪ್ರದೇಶದ ಅತ್ಯುತ್ತಮ ಬಳಕೆಗೆ ಕಾರಣವಾಗುತ್ತದೆ ; ಇಂಧನ ಬಳಕೆ , ಸಮಯದಲ್ಲಿನ ಕಡಿತ ಮತ್ತು ಪರಿಸರದ ಮೇಲೆ ಸಕಾರಾತ್ಮಕ ಪರಿಣಾಮವನ್ನು ಬೀರುತ್ತದೆ .


    2. ಪಿಪಿಪಿ ಮೂಲಕ ಹೆಚ್ಚು ವಿಶ್ವ ದರ್ಜೆಯ ವಿಮಾನ ನಿಲ್ದಾಣಗಳು


    ಸಾರ್ವಜನಿಕ - ಖಾಸಗಿ ಸಹಭಾಗಿತ್ವ ( ಪಿಪಿಪಿ ) ದಲ್ಲಿ ಕಾರ್ಯಾಚರಣೆ ಮತ್ತು ನಿರ್ವಹಣೆಗಾಗಿ 2 ನೇ ಸುತ್ತಿನ ಹರಾಜಿಗಾಗಿ ಇನ್ನೂ 6 ವಿಮಾನ ನಿಲ್ದಾಣಗಳನ್ನು ಗುರುತಿಸಲಾಗಿದೆ . 1 ಮತ್ತು 2 ನೇ ಸುತ್ತಿನಲ್ಲಿ 12 ವಿಮಾನ ನಿಲ್ದಾಣಗಳಲ್ಲಿ ಖಾಸಗಿಯವರು ಹೆಚ್ಚುವರಿ ಹೂಡಿಕೆ ಮಾಡುವುದರಿಂದ ಸುಮಾರು 13,000 ಕೋಟಿ ರೂ . ಗಳನ್ನು ನಿರೀಕ್ಷಿಸಿಲಾಗಿದೆ . ಮೂರನೇ ಸುತ್ತಿನಲ್ಲಿ ಇನ್ನೂ 6 ವಿಮಾನ ನಿಲ್ದಾಣಗಳನ್ನು ಹರಾಜು ಮಾಡಲಾಗುವುದು .


    3. ವಿಮಾನ ನಿರ್ವಹಣೆ , ದುರಸ್ತಿ ಮತ್ತು ಕೂಲಂಕುಷ ಪರೀಕ್ಷೆ ( ಎಂಆರ್ ‌ ಒ ) ಯಲ್ಲಿ ಜಾಗತಿಕ ಕೇಂದ್ರವಾಗುವತ್ತ ಭಾರತ


    ಎಂಆರ್ ‌ ಒ ವ್ಯವಸ್ಥೆಗೆ ತೆರಿಗೆ ನಿಯಮವನ್ನು ಸುಧಾರಿಸಲಾಗಿದೆ . ವಿಮಾನ ಬಿಡಿಭಾಗಗಳ ರಿಪೇರಿ ಮತ್ತು ಏರ್ಫ್ರೇಮ್ ನಿರ್ವಹಣೆ ಮೂರು ವರ್ಷಗಳಲ್ಲಿ 800 ಕೋಟಿಯಿಂದ 2,000 ಕೋಟಿ ರೂ . ಗೆ ಏರಿಕೆಯಾಗಲಿದೆ . ವಿಶ್ವದ ಪ್ರಮುಖ ಎಂಜಿನ್ ತಯಾರಕರು ಮುಂಬರುವ ವರ್ಷದಲ್ಲಿ ಭಾರತದಲ್ಲಿ ಎಂಜಿನ್ ರಿಪೇರಿ ಸೌಲಭ್ಯಗಳನ್ನು ಸ್ಥಾಪಿಸುವ ನಿರೀಕ್ಷೆಯಿದೆ . ರಕ್ಷಣಾ ವಲಯ ಮತ್ತು ನಾಗರಿಕ ಎಂಆರ್ ‌ ಒಗಳ ನಡುವೆ ಸಮನ್ವಯ ಸ್ಥಾಪಿಸಲಾಗುವುದು . ಇದರಿಂದ ವಿಮಾನಯಾನ ಸಂಸ್ಥೆಗಳ ನಿರ್ವಹಣಾ ವೆಚ್ಚ ಕಡಿಮೆಯಾಗುತ್ತದೆ .


    ಇ . ಇಂಧನ ಕ್ಷೇತ್ರ


    1. ದರ ನೀತಿ ಸುಧಾರಣೆ


    ಕೆಳಗಿನ ಸುಧಾರಣೆಗಳನ್ನು ರೂಪಿಸುವ ದರ ನೀತಿಯನ್ನು ಬಿಡುಗಡೆ ಮಾಡಲಾಗುತ್ತದೆ :


    (i) ಗ್ರಾಹಕ ಹಕ್ಕುಗಳು


    ಎ . ಡಿಸ್ಕಮ್ ಗಳ ಅಸಮರ್ಥತೆಯು ಗ್ರಾಹಕರಿಗೆ ಹೊರೆಯಾಗಬಾರದು


    ಬಿ . ಡಿಸ್ಕಾಮ್ ‌ ಗಳಿಗೆ ಸೇವೆಯ ಮಾನದಂಡಗಳು ಮತ್ತು ಸಂಬಂಧಿಸಿದ ದಂಡಗಳು


    ಸಿ . ಸಾಕಷ್ಟು ವಿದ್ಯುತ್ ಇರುವ ಬಗ್ಗೆ ಡಿಸ್ಕಮ್ ಗಳಿಂದ ಖಚಿತಪಡಿಸಿಕೊಳ್ಳಬೇಕು ; ಲೋಡ್ - ಶೆಡ್ಡಿಂಗ್ ಗೆ ದಂಡ ವಿಧಿಸಲಾಗುವುದು .


    ii) ಉದ್ಯಮಕ್ಕೆ ಉತ್ತೇಜನೆ


    ಎ . ಅಡ್ಡ ಸಬ್ಸಿಡಿಗಳಲ್ಲಿ ಹೆಚ್ಚಿನ ಕಡಿತ


    ಬಿ . ಮುಕ್ತ ಪ್ರವೇಶಕ್ಕೆ ನಿಗದಿಯ ಸಮಯದ ಅನುದಾನ


    ಸಿ . ಉತ್ಪಾದನೆ ಮತ್ತು ವಿತರಣೆ ಯೋಜನೆಯ ಡೆವಲಪರ್ ‌ ಗಳನ್ನು ಸ್ಪರ್ಧಾತ್ಮಕವಾಗಿ ಆಯ್ಕೆ ಮಾಡಲಾಗುವುದು


    (iii) ವಲಯದ ಸುಸ್ಥಿರತೆ


    ಎ . ನಿಯಂತ್ರಕ ಸ್ವತ್ತುಗಳಿಲ್ಲ


    ಬೌ . ಜೆಂಕೋಸ್ ‌ ಗಳಿಗೆ ಸಮಯೋಚಿತ ಪಾವತಿ


    ಸಿ . ನೇರ ವರ್ಗಾವಣೆಯ ಮೂಲಕ ಸಹಾಯಧನ ; ಸ್ಮಾರ್ಟ್ ಪೂರ್ವ ಪಾವತಿ ಮೀಟರ್


    2. ಕೇಂದ್ರಾಡಳಿತ ಪ್ರದೇಶಗಳಲ್ಲಿ ವಿತರಣೆಯ ಖಾಸಗೀಕರಣ


    ಕೇಂದ್ರಾಡಳಿ ಪ್ರದೇಶಗಳಲ್ಲಿನ ಇಂಧನ ಇಲಾಖೆಗಳು / ಸೌಲಭ್ಯಗಳನ್ನು ಖಾಸಗೀಕರಣಗೊಳಿಸಲಾಗುತ್ತದೆ . ಇದು ಗ್ರಾಹಕರಿಗೆ ಉತ್ತಮ ಸೇವೆ ಮತ್ತು ವಿತರಣೆಯಲ್ಲಿ ಕಾರ್ಯಾಚರಣೆಯ ಮತ್ತು ಆರ್ಥಿಕ ದಕ್ಷತೆಯ ಸುಧಾರಣೆಗೆ ಕಾರಣವಾಗುತ್ತದೆ . ಇದು ದೇಶಾದ್ಯಂತ ಇತರಿಗೆ ಅನುಕರಣೆಗೆ ಒಂದು ಮಾದರಿಯನ್ನು ಒದಗಿಸುತ್ತದೆ .


    ಎಫ್ . ಸಾಮಾಜಿಕ ಮೂಲಸೌಕರ್ಯ : ನವೀಕರಿಸಿದ ಕಾರ್ಯಸಾಧ್ಯತೆಯ ಅಂತರ್ ನಿಧಿ ಯೋಜನೆಯ ಮೂಲಕ ಖಾಸಗಿ ವಲಯದ ಹೂಡಿಕೆಯನ್ನು ಹೆಚ್ಚಿಸುವುದು - 8,100 ರೂ .


    ಕೇಂದ್ರ ಮತ್ತು ರಾಜ್ಯ / ಸ್ವಾಯತ್ತ ಸಂಸ್ಥೆಗಳಿಂದ ಕಾರ್ಯಸಾಧ್ಯತೆಯ ಅಂತರ್ ನಿಧಿ ( ವಿಜಿಎಫ್ ) ಯ ಪ್ರಮಾಣವನ್ನು ಒಟ್ಟು ಯೋಜನಾ ವೆಚ್ಚದ ಶೇ .30 ರವರೆಗೆ ಸರ್ಕಾರವು ಹೆಚ್ಚಿಸುತ್ತದೆ . ಇತರ ಕ್ಷೇತ್ರಗಳಿಗೆ , ಭಾರತ ಸರ್ಕಾರ ಮತ್ತು ರಾಜ್ಯಗಳು / ಸ್ವಾಯತ್ತ ಸಂಸ್ಥೆಗಳಿಂದ ಅಸ್ತಿತ್ವದಲ್ಲಿರುವ ತಲಾ ಶೇ .20 ರಷ್ಟು ವಿಜಿಎಫ್ ಬೆಂಬಲ ಮುಂದುವರಿಯುತ್ತದೆ . ಒಟ್ಟು ವಿನಿಯೋಗ ರೂ . 8,100 ಕೋಟಿ ರೂ . ಯೋಜನೆಗಳನ್ನು ಕೇಂದ್ರ ಸಚಿವಾಲಯಗಳು / ರಾಜ್ಯ ಸರ್ಕಾರ / ಸ್ವಾಯತ್ತ ಘಟಕಗಳು ಪ್ರಸ್ತಾಪಿಸುತ್ತವೆ .


    ಜಿ . ಬಾಹ್ಯಾಕಾಶ ಕ್ಷೇತ್ರ : ಬಾಹ್ಯಾಕಾಶ ಚಟುವಟಿಕೆಗಳಲ್ಲಿ ಖಾಸಗಿ ಭಾಗವಹಿಸುವಿಕೆಯನ್ನು ಹೆಚ್ಚಿಸುವುದು


    ಉಪಗ್ರಹಗಳು , ಉಡಾವಣೆಗಳು ಮತ್ತು ಬಾಹ್ಯಾಕಾಶ ಆಧಾರಿತ ಸೇವೆಗಳಲ್ಲಿ ಖಾಸಗಿ ಸಂಸ್ಥೆಗಳಿಗೆ ಅವಕಾಶ ಒದಗಿಸಲಾಗುತ್ತದೆ . ಖಾಸಗಿ ಸಂಸ್ಥೆಗಳಿಗೆ ನೀತಿ ಮತ್ತು ನಿಯಂತ್ರಕ ವಾತಾವರಣವನ್ನು ಒದಗಿಸಲಾಗುವುದು . ಖಾಸಗಿ ವಲಯಗಳು ತಮ್ಮ ಸಾಮರ್ಥ್ಯವನ್ನು ಸುಧಾರಿಸಲು ಇಸ್ರೋ ಸೌಲಭ್ಯಗಳು ಮತ್ತು ಇತರ ಸಂಬಂಧಿತ ಸ್ವತ್ತುಗಳನ್ನು ಬಳಸಲು ಅನುಮತಿ ನೀಡಲಾಗುವುದು . ಗ್ರಹಗಳ ಪರಿಶೋಧನೆ , ಬಾಹ್ಯಾಕಾಶ ಪ್ರಯಾಣ ಇತ್ಯಾದಿ ಭವಿಷ್ಯದ ಯೋಜನೆಗಳು ಖಾಸಗಿ ವಲಯಕ್ಕೂ ಮುಕ್ತವಾಗಿರುತ್ತವೆ . ಟೆಕ್ - ಉದ್ಯಮಿಗಳಿಗೆ ರಿಮೋಟ್ ಸೆನ್ಸಿಂಗ್ ಡೇಟಾವನ್ನು ಒದಗಿಸಲು ಲಿಬರಲ್ ಜಿಯೋ - ಪ್ರಾದೇಶಿಕ ಡೇಟಾ ನೀತಿ ಬರಲಿದೆ .


    ಎಚ್ . ಅಟೊಮಿಕ್ ಎನರ್ಜಿ ಸಂಬಂಧಿತ ಸುಧಾರಣೆಗಳು


    ಕ್ಯಾನ್ಸರ್ ಮತ್ತು ಇತರ ಕಾಯಿಲೆಗಳಿಗೆ ಕೈಗೆಟುಕುವ ಚಿಕಿತ್ಸೆಯ ಮೂಲಕ ಮಾನವೀಯತೆಯ ಕಲ್ಯಾಣವನ್ನು ಉತ್ತೇಜಿಸಲು ವೈದ್ಯಕೀಯ ಐಸೊಟೋಪ್ ‌ ಗಳ ಉತ್ಪಾದನೆಗಾಗಿ ಪಿಪಿಪಿ ಮೋಡ್ ‌ ನಲ್ಲಿ ಸಂಶೋಧನಾ ರಿಯಾಕ್ಟರ್ ಅನ್ನು ಸ್ಥಾಪಿಸಲಾಗುವುದು . ಆಹಾರ ಸಂರಕ್ಷಣೆಗಾಗಿ ವಿಕಿರಣ ತಂತ್ರಜ್ಞಾನವನ್ನು ಬಳಸಲು ಪಿಪಿಪಿ ಕ್ರಮದಲ್ಲಿ ಸೌಲಭ್ಯಗಳು - ಕೃಷಿ ಸುಧಾರಣೆಗಳನ್ನು ಅಭಿನಂದಿಸಲು ಮತ್ತು ರೈತರಿಗೆ ಸಹಾಯ ಮಾಡಲು ಸಹ ಸ್ಥಾಪಿಸಲಾಗುವುದು . ಭಾರತದ ದೃ start ವಾದ ಪ್ರಾರಂಭಿಕ ಪರಿಸರ ವ್ಯವಸ್ಥೆಯನ್ನು ಪರಮಾಣು ವಲಯದೊಂದಿಗೆ ಜೋಡಿಸಲಾಗುವುದು ಮತ್ತು ಇದಕ್ಕಾಗಿ , ಸಂಶೋಧನಾ ಸೌಲಭ್ಯಗಳು ಮತ್ತು ಟೆಕ್ - ಉದ್ಯಮಿಗಳ ನಡುವೆ ಸಿನರ್ಜಿ ಬೆಳೆಸಲು ತಂತ್ರಜ್ಞಾನ ಅಭಿವೃದ್ಧಿ - ಕಮ್ - ಇನ್ಕ್ಯುಬೇಷನ್ ಕೇಂದ್ರಗಳನ್ನು ಸ್ಥಾಪಿಸಲಾಗುವುದು .


    ಎಚ್ . ಪರಮಾಣು ಶಕ್ತಿ ಸಂಬಂಧಿತ ಸುಧಾರಣೆಗಳು


    ಕ್ಯಾನ್ಸರ್ ಮತ್ತು ಇತರ ಕಾಯಿಲೆಗಳಿಗೆ ಕೈಗೆಟುಕುವ ಚಿಕಿತ್ಸೆಯನ್ನು ಒದಗಿಸಲು ಐಸೊಟೋಪ್ ‌ ಗಳ ಉತ್ಪಾದನೆಗಾಗಿ ಖಾಸಗಿ ಸಹಭಾಗಿತ್ವದಲ್ಲಿ ಸಂಶೋಧನಾ ಅಣುಕೇಂದ್ರವನ್ನು ಸ್ಥಾಪಿಸಲಾಗುವುದು . ಆಹಾರ ಸಂರಕ್ಷಣೆಗಾಗಿ ವಿಕಿರಣ ತಂತ್ರಜ್ಞಾನವನ್ನು ಬಳಸಲು - ಕೃಷಿ ಸುಧಾರಣೆಗಳನ್ನು ಬೆಂಬಲಿಸಲು ಮತ್ತು ರೈತರಿಗೆ ಸಹಾಯ ಮಾಡಲು ಪಿಪಿಪಿ ಮಾದರಿಯಲ್ಲಿ ಸೌಲಭ್ಯಗಳನ್ನು ಸ್ಥಾಪಿಸಲಾಗುವುದು . ಭಾರತದ ದೃಢವಾದ ಸ್ಟಾರ್ಟ್ ಅಪ್ ವ್ಯವಸ್ಥೆಯನ್ನು ಪರಮಾಣು ವಲಯದೊಂದಿಗೆ ಜೋಡಿಸಲಾಗುವುದು ಮತ್ತು ಇದಕ್ಕಾಗಿ , ಸಂಶೋಧನಾ ಸೌಲಭ್ಯಗಳು ಮತ್ತು ಟೆಕ್ - ಉದ್ಯಮಿಗಳ ನಡುವೆ ಸಮನ್ವಯ ಸಾಧಿಸಲು ತಂತ್ರಜ್ಞಾನ ಅಭಿವೃದ್ಧಿ - ಕಮ್ - ಇನ್ಕ್ಯುಬೇಷನ್ ಕೇಂದ್ರಗಳನ್ನು ಸ್ಥಾಪಿಸಲಾಗುವುದು .


    ***

    
    
    (Release ID: 1624623) Visitor Counter : 32
    
    
      Read this release in: Gujarati , English , Urdu , Marathi , Hindi , Bengali , Assamese , Punjabi , Odia , Tamil , Telugu , Malayalam
    
    
    

1.