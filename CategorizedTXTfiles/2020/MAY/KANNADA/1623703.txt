      ಹಣಕಾಸು ಸಚಿವಾಲಯ

      ಕೋವಿಡ್-19 ವಿರುದ್ಧದ ಭಾರತದ ಆರ್ಥಿಕತೆಯ ಹೋರಾಟವನ್ನು ಬೆಂಬಲಿಸಲು ವ್ಯವಹಾರಗಳಿಗೆ ಸಂಬಂಧಿಸಿದ ಪರಿಹಾರ ಮತ್ತು ವಿಶೇಷವಾಗಿ ಎಂಎಸ್‌ಎಂಇಗಳಿಗೆ ಸಾಲ ನೆರವು ಘೋಷಿಸಿದ ಹಣಕಾಸು ಸಚಿವರು
      Posted On: 13 MAY 2020 6:39PM by PIB Bengaluru


    ಕೋವಿಡ್ - 19 ವಿರುದ್ಧದ ಭಾರತದ ಆರ್ಥಿಕತೆಯ ಹೋರಾಟವನ್ನು ಬೆಂಬಲಿಸಲು ವ್ಯವಹಾರಗಳಿಗೆ ಸಂಬಂಧಿಸಿದ ಪರಿಹಾರ ಮತ್ತು ವಿಶೇಷವಾಗಿ ಎಂಎಸ್ ‌ ಎಂಇಗಳಿಗೆ ಸಾಲ ನೆರವು ಘೋಷಿಸಿದ ಹಣಕಾಸು ಸಚಿವರು


      * ಎಂಎಸ್ ‌ ಎಂಇಗಳು ಸೇರಿದಂತೆ ವ್ಯವಹಾರಗಳಿಗೆ 3 ಲಕ್ಷ ಕೋಟಿ ರೂ . ತುರ್ತು ಮೂಲ ಬಂಡವಾಳ ಸೌಲಭ್ಯ

      * ಸಂಕಷ್ಟದಲ್ಲಿರುವ ಎಂಎಸ್ ‌ ಎಂಇಗಳಿಗೆ 20,000 ಕೋಟಿ ರೂ . ಅಧೀನ ಸಾಲ
      * ಎಂಎಸ್ ‌ ಎಂಇ ಫಂಡ್ ಆಫ್ ಫಂಡ್ ‌ ಗಳ ಮೂಲಕ 50,000 ಕೋಟಿ ರೂ . ಈಕ್ವಿಟಿ ಪುನರ್ಧನ
      * ಎಂಎಸ್ ‌ ಎಂಇಗಾಗಿ ಹೊಸ ವ್ಯಾಖ್ಯಾನ ಮತ್ತು ಎಂಎಸ್ ‌ ಎಂಇಗಾಗಿ ಇತರ ಕ್ರಮಗಳು
      * 200 ಕೋಟಿ ವರೆಗಿನ ಸರ್ಕಾರಿ ಟೆಂಡರ್ ‌ ಗಳಿಗೆ ಜಾಗತಿಕ ಟೆಂಡರ್ ‌ ಗಳಿಲ್ಲ
      * ಜೂನ್ , ಜುಲೈ ಮತ್ತು ಆಗಸ್ಟ್ 2020 ರ ವೇತನ ತಿಂಗಳುಗಳಿಗಾಗಿ ವ್ಯವಹಾರ ಮತ್ತು ಸಂಘಟಿತ ಕಾರ್ಮಿಕರಿಗೆ ನೌಕರರ ಭವಿಷ್ಯ ನಿಧಿ ಬೆಂಬಲ ಇನ್ನೂ 3 ತಿಂಗಳು ವಿಸ್ತರಣೆ
      * ಇಪಿಎಫ್ ‌ ಒ ವ್ಯಾಪ್ತಿಗೆ ಬರುವ ಎಲ್ಲಾ ಸಂಸ್ಥೆಗಳಿಗೆ ಉದ್ಯೋಗದಾತರು ಮತ್ತು ಉದ್ಯೋಗಿಗಳಿಗೆ ಇಪಿಎಫ್ ಕೊಡುಗೆ ಮುಂದಿನ 3 ತಿಂಗಳವರೆಗೆ ಶೇ .12 ರಿಂದ ಶೇ . 10 ಕ್ಕೆ ಇಳಿಕೆ .
      * ಎನ್ ‌ ಬಿಎಫ್ ‌ ಸಿ / ಎಚ್ ‌ ಎಫ್ ‌ ಸಿ / ಎಂಎಫ್ ‌ ಐಗಳಿಗಾಗಿ 30,000 ಕೋಟಿ ವಿಶೇಷ ದ್ರವ್ಯತೆ ಯೋಜನೆ .
      * ಎನ್ ‌ ಬಿಎಫ್ ‌ ಸಿ / ಎಂಎಫ್ ‌ ಐಗಳ ಸಾಲಸೋಲಗಳಿಗಾಗಿ 45,000 ಕೋಟಿ ಭಾಗಶಃ ಸಾಲ ಖಾತರಿ ಯೋಜನೆ 2.0
      * DISCOMS ಗಳಿಗೆ 90,000 ಕೋಟಿ ರೂ . ದ್ರವ್ಯತೆಯ ಪ್ರೋತ್ಸಾಹ
      * ಇಪಿಸಿ ಮತ್ತು ರಿಯಾಯಿತಿ ಒಪ್ಪಂದಗಳಿಗೆ ಸಂಬಂಧಿಸಿದಂತೆ ಒಪ್ಪಂದದ ಕಟ್ಟುಪಾಡುಗಳನ್ನು ಪೂರ್ಣಗೊಳಿಸಲು ಗುತ್ತಿಗೆದಾರರಿಗೆ ಆರು ತಿಂಗಳವರೆಗೆ ಕಾಲಾವಕಾಶ ವಿಸ್ತರಣೆ
      * ರಿಯಲ್ ಎಸ್ಟೇಟ್ ಯೋಜನೆಗಳಿಗೆ ಪರಿಹಾರವಾಗಿ ಎಲ್ಲಾ ನೋಂದಾಯಿತ ಯೋಜನೆಗಳ ನೋಂದಣಿ ಮತ್ತು ಪೂರ್ಣಗೊಳಿಸುವ ಅವಧಿ ಆರು ತಿಂಗಳವರೆಗೆ ವಿಸ್ತರಣೆ
      * ವ್ಯವಹಾರಕ್ಕೆ ತೆರಿಗೆ ಪರಿಹಾರವಾಗಿ ಚಾರಿಟಬಲ್ ಟ್ರಸ್ಟ್ ‌ ಗಳು ಮತ್ತು ಕಾರ್ಪೊರೇಟ್ ಅಲ್ಲದ ವ್ಯವಹಾರಗಳು ಮತ್ತು ವೃತ್ತಿಗಳಿಗೆ ಆದಾಯ ತೆರಿಗೆ ಮರುಪಾವತಿ ಬಾಕಿ ತಕ್ಷಣವೇ ವಿತರಣೆ
      * 2020-21 ಹಣಕಾಸು ವರ್ಷದ ಉಳಿದ ಅವಧಿಗೆ ‘ ಮೂಲದಲ್ಲಿ ತೆರಿಗೆ ಕಡಿತ ’ (TDS) ಮತ್ತು ‘ ಮೂಲದಲ್ಲಿ ತೆರಿಗೆ ಸಂಗ್ರಹ ’ (TCS) ಶೇ .25 ರಷ್ಟು ಕಡಿತ .
      * ವಿವಿಧ ತೆರಿಗೆ ಸಂಬಂಧಿತ ಪಾಲನೆಯ ಅಂತಿಮ ದಿನಾಂಕಗಳ ವಿಸ್ತರಣೆ

    ಗೌರವಾನ್ವಿತ ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು ನಿನ್ನೆ 20 ಲಕ್ಷ ಕೋಟಿ ರೂ . ಗಳ ವಿಶೇಷ ಆರ್ಥಿಕ ಮತ್ತು ಸಮಗ್ರ ಪ್ಯಾಕೇಜ್ ಘೋಷಿಸಿದ್ದಾರೆ - ಇದು ಭಾರತದ ಜಿಡಿಪಿಯ ಶೇ .10 ಕ್ಕೆ ಸಮಾನವಾಗಿದೆ . ಅವರು आत्मनिर्भर भारत अभियान ಅಥವಾ ಸ್ವಾವಲಂಬಿ ಭಾರತ ಅಭಿಯಾನಕ್ಕೆ ಸ್ಪಷ್ಟ ಕರೆ ನೀಡಿದರು . ಸ್ವಾವಲಂಬಿ ಭಾರತದ ಐದು ಸ್ತಂಭಗಳಾದ ಆರ್ಥಿಕತೆ , ಮೂಲಸೌಕರ್ಯ , ವ್ಯವಸ್ಥೆ , ಜನಸಂಖ್ಯೆ ಮತ್ತು ಬೇಡಿಕೆಯನ್ನು ಅವರು ವಿವರಿಸಿದ್ದರು .


    ಕೇಂದ್ರ ಹಣಕಾಸು ಮತ್ತು ಕಾರ್ಪೊರೇಟ್ ವ್ಯವಹಾರಗಳ ಸಚಿವ ಶ್ರೀಮತಿ ನಿರ್ಮಲಾ ಸೀತಾರಾಮನ್ ಇಂದು ನವದೆಹಲಿಯಲ್ಲಿ ಪತ್ರಿಕಾಗೋಷ್ಠಿಯಲ್ಲಿ ಮಾತನಾಡಿ , ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು ನಿನ್ನೆ ರಾಷ್ಟ್ರವನ್ನುದ್ದೇಶಿಸಿ ಮಾಡಿದ ಭಾಷಣದಲ್ಲಿ ಸಮಗ್ರ ದೃಷ್ಟಿಕೋನವನ್ನು ರೂಪಿಸಿದ್ದಾರೆ ಎಂದು ಹೇಳಿದರು . ಕೋವಿಡ್ -19 ವಿರುದ್ಧದ ಹೋರಾಟದಲ್ಲಿ ಆರ್ಥಿಕ ಪ್ಯಾಕೇಜಿನ ಒಂದು ಭಾಗದ ಬಗ್ಗೆ ಪಡೆದ ಮಾಹಿತಿ ಕುರಿತು ವ್ಯಾಪಕವಾದ ಸಮಾಲೋಚನೆ ನಡೆಸಿದ ನಂತರ ಸ್ವತಃ ಪ್ರಧಾನ ಮಂತ್ರಿಯವರು ಖಚಿತಪಡಿಸಿಕೊಂಡಿದ್ದಾರೆ ಎಂದು ಅವರು ಹೇಳಿದರು .


    “ ಮೂಲಭೂತವಾಗಿ , ಸ್ವಾವಲಂಬಿ ಭಾರತವನ್ನು ನಿರ್ಮಿಸುವುದು ಗುರಿಯಾಗಿದೆ , ಅದಕ್ಕಾಗಿಯೇ ಆರ್ಥಿಕ ಪ್ಯಾಕೇಜ್ ಅನ್ನು ಆತ್ಮ ನಿರ್ಭರ್ ಭಾರತ್ ಅಭಿಯಾನ್ ಎಂದು ಕರೆಯಲಾಗುತ್ತದೆ . ಆತ್ಮ ನಿರ್ಭರ್ ಭಾರತ್ ಅಭಿಯಾನವನ್ನು ಸೃಷ್ಟಿಸಲು ನಮ್ಮ ಗಮನವು ಭೂಮಿ , ಕಾರ್ಮಿಕರು , ದ್ರವ್ಯತೆ ಮತ್ತು ಕಾನೂನಿನ ಮೇಲೆ ಇರುತ್ತದೆ ಎಂದು ಶ್ರೀಮತಿ ಸೀತಾರಾಮನ್ ಹೇಳಿದರು .


    ಪ್ರಧಾನಿ ಶ್ರೀ ನರೇಂದ್ರ ಮೋದಿಯವರ ನೇತೃತ್ವದ ಸರ್ಕಾರವು ಆಲಿಸುವ ಮತ್ತು ಸ್ಪಂದಿಸುವ ಸರ್ಕಾರವಾಗಿದೆ , ಆದ್ದರಿಂದ 2014 ರಿಂದ ಕೈಗೊಂಡ ಕೆಲವು ಸುಧಾರಣೆಗಳನ್ನು ನೆನಪಿಸಿಕೊಳ್ಳುವುದು ಸೂಕ್ತವಾಗಿದೆ ಎಂದು ಹಣಕಾಸು ಸಚಿವರು ಹೇಳಿದರು .


    "2020 ರ ಬಜೆಟ್ ಮಂಡನೆಯಾದ ತಕ್ಷಣವೇ ಕೋವಿಡ್ -19 ಬಂತು , ಲಾಕ್ ‌ ಡೌನ್ 1.0 ಘೋಷಣೆಯಾದ ಕೆಲವೇ ಗಂಟೆಗಳಲ್ಲಿ , ಪ್ರಧಾನ ಮಂತ್ರಿ ಗರೀಬ್ ಕಲ್ಯಾಣ್ ಯೋಜನೆ ( ಪಿಎಂಜಿಕೆವೈ ) ಯನ್ನು ಘೋಷಿಸಲಾಯಿತು ," ಎಂದು ಶ್ರೀಮತಿ . ಸೀತಾರಾಮನ್ ಹೇಳಿದರು .


    " ನಿನ್ನೆ ಪ್ರಧಾನ ಮಂತ್ರಿ ರೂಪಿಸಿದ ಆತ್ಮ ನಿರ್ಭರ ಭಾರತದ ಬಗ್ಗೆ ಪ್ರಧಾನಿಯವರ ದೃಷ್ಟಿಕೋನವನ್ನು ವಿವರಿಸಲು ಇಂದಿನಿಂದ , ಮುಂದಿನ ಕೆಲವು ದಿನಗಳವರೆಗೆ ಹಣಕಾಸು ಸಚಿವಾಲಯದ ಸಂಪೂರ್ಣ ತಂಡದೊಂದಿಗೆ ನಾನು ಇಲ್ಲಿಗೆ ಬರುತ್ತೇನೆ , " ಎಂದು ಶ್ರೀಮತಿ ಸೀತಾರಾಮನ್ ಹೇಳಿದರು .


    ಶ್ರೀಮತಿ ನಿರ್ಮಲಾ ಸೀತಾರಾಮನ್ ಅವರು ಇಂದು ಕೆಲಸಕ್ಕೆ ಮರಳುವತ್ತ ಗಮನಹರಿಸುವ ಅಂದರೆ , ನೌಕರರು ಮತ್ತು ಉದ್ಯೋಗದಾತರು , ವ್ಯವಹಾರಗಳು , ವಿಶೇಷವಾಗಿ ಅತಿ ಸಣ್ಣ , ಸಣ್ಣ ಮತ್ತು ಮಧ್ಯಮ ಉದ್ಯಮಗಳು ಉತ್ಪಾದನೆಗೆ ಮರಳಲು ಮತ್ತು ಕಾರ್ಮಿಕರನ್ನು ಲಾಭದಾಯಕ ಉದ್ಯೋಗಕ್ಕೆ ಮರಳಿಸಲು ಅನುವು ಮಾಡಿಕೊಡುವ ಕ್ರಮಗಳನ್ನು ಪ್ರಕಟಿಸಿದರು . ಬ್ಯಾಂಕೇತರ ಹಣಕಾಸು ಸಂಸ್ಥೆಗಳು ( ಎನ್ ‌ ಬಿಎಫ್ ‌ ಸಿ ), ಹೌಸಿಂಗ್ ಫೈನಾನ್ಸ್ ಕಂಪನಿಗಳು ( ಎಚ್ ‌ ಎಫ್ ‌ ಸಿ ), ಸಣ್ಣ ಹಣಕಾಸು ವಲಯ ಮತ್ತು ಇಂಧನ ವಲಯವನ್ನು ಬಲಪಡಿಸುವ ಪ್ರಯತ್ನಗಳನ್ನೂ ಸಹ ಪ್ರಕಟಿಸಲಾಯಿತು . ಇದಲ್ಲದೆ , ವ್ಯವಹಾರಕ್ಕೆ ತೆರಿಗೆ ಪರಿಹಾರ , ಗುತ್ತಿಗೆದಾರರಿಗೆ ಒಪ್ಪಂದದ ಬದ್ಧತೆಗಳಿಂದ ಪರಿಹಾರ ಮತ್ತು ರಿಯಲ್ ಎಸ್ಟೇಟ್ ಕ್ಷೇತ್ರಕ್ಕೆ ಅನುಸರಣೆಯ ಪರಿಹಾರವನ್ನು ಇವು ಒಳಗೊಂಡಿದೆ .


    ಕಳೆದ ಐದು ವರ್ಷಗಳಲ್ಲಿ , ಉದ್ಯಮ ಮತ್ತು ಎಂಎಸ್ ‌ ಎಂಇಗಾಗಿ ಸರ್ಕಾರವು ವಿವಿಧ ಸಕ್ರಿಯ ಕ್ರಮಗಳನ್ನು ತೆಗೆದುಕೊಂಡಿದೆ . ರಿಯಲ್ ಎಸ್ಟೇಟ್ ಕ್ಷೇತ್ರಕ್ಕೆ ಸಂಬಂಧಿಸಿದಂತೆ , ಉದ್ಯಮದಲ್ಲಿ ಹೆಚ್ಚು ಪಾರದರ್ಶಕತೆ ತರಲು ರಿಯಲ್ ಎಸ್ಟೇಟ್ ( ನಿಯಂತ್ರಣ ಮತ್ತು ಅಭಿವೃದ್ಧಿ ) ಕಾಯ್ದೆ ( ರೇರಾ ) ಯನ್ನು 2016 ರಲ್ಲಿ ಜಾರಿಗೆ ತರಲಾಯಿತು . ಈ ಕ್ಷೇತ್ರದ ಮೇಲಿರುವ ಒತ್ತಡವನ್ನು ಕಡಿಮೆ ಮಾಡಲು ಕೈಗೆಟುಕುವ ಮತ್ತು ಮಧ್ಯಮ ಆದಾಯದ ವಸತಿಗಾಗಿ ವಿಶೇಷ ನಿಧಿಯನ್ನು ಕಳೆದ ವರ್ಷ ಸ್ಥಾಪಿಸಲಾಯಿತು . ಎಂಎಸ್ ‌ ಎಂಇಗಳಿಗೆ ಯಾವುದೇ ಸರ್ಕಾರಿ ಇಲಾಖೆ ಅಥವಾ ಸಾರ್ವಜನಿಕ ಉದ್ಯಮಗಳಿಂದ ವಿಳಂಬ ಪಾವತಿ ಸಮಸ್ಯೆಯನ್ನು ಬಗೆಹರಿಸಲು ಸಮಾಧಾನ್ ಪೋರ್ಟಲ್ ಅನ್ನು 2017 ರಲ್ಲಿ ಪ್ರಾರಂಭಿಸಲಾಯಿತು . ದೇಶದಲ್ಲಿ ಉದ್ಯಮಶೀಲತೆಯನ್ನು ಹೆಚ್ಚಿಸಲು SIDBI ಅಡಿಯಲ್ಲಿ ಸ್ಟಾರ್ಟ್ಅಪ್ ‌ ಗಳಿಗಾಗಿ ನಿಧಿಯ ನಿಧಿಯನ್ನು ಸ್ಥಾಪಿಸಲಾಯಿತು ಮತ್ತು MSME ಗಳಿಗೆ ಹಲವಾರು ಸಾಲ ಖಾತರಿ ಯೋಜನೆಗಳನ್ನು ಆರಂಭಿಸಲಾಯಿತು .


    ಇಂದು ಘೋಷಿಸಲಾದ ಪ್ರಮುಖ ಕ್ರಮಗಳು :


    1. ಎಂಎಸ್ ‌ ಎಂಇಗಳು ಸೇರಿದಂತೆ ವ್ಯವಹಾರಗಳಿಗೆ 3 ಲಕ್ಷ ಕೋಟಿ ರೂ . ತುರ್ತು ಮೂಲ ಬಂಡವಾಳ ಸೌಲಭ್ಯ


    ವ್ಯವಹಾರಗಳಿಗೆ ಪರಿಹಾರವನ್ನು ಒದಗಿಸಲು , ಫೆಬ್ರವರಿ 29, 2020 ರ ವೇಳೆಗೆ ಬಾಕಿ ಇರುವ ಸಾಲದ ಶೇ .20 ಹೆಚ್ಚುವರಿ ಮೂಲ ಬಂಡವಾಳವನ್ನು ರಿಯಾಯಿತಿ ಬಡ್ಡಿ ದರದಲ್ಲಿ ಅವಧಿ ಸಾಲದ ರೂಪದಲ್ಲಿ ಒದಗಿಸಲಾಗುವುದು . ಇದು 25 ಕೋಟಿ ರೂ . ಗಳವರೆಗೆ ಬಾಕಿ ಇರುವ ಮತ್ತು 100 ಕೋಟಿ ರೂ . ಗಳ ವಹಿವಾಟು ಹೊಂದಿರುವ ಘಟಕಗಳಿಗೆ ಲಭ್ಯವಿರುತ್ತದೆ . ಇದಕ್ಕೆ ಘಟಕಗಳು ಯಾವುದೇ ಗ್ಯಾರಂಟಿ ಅಥವಾ ಪೂರಕ ಆಧಾರವನ್ನು ಒದಗಿಸಬೇಕಾಗಿಲ್ಲ . 45 ಲಕ್ಷಕ್ಕೂ ಹೆಚ್ಚು ಎಂಎಸ್ ‌ ಎಂಇಗಳಿಗೆ ಒಟ್ಟು ರೂ . 3.0 ಲಕ್ಷ ಕೋಟಿಗಳ ಈ ಮೊತ್ತಕ್ಕೆ ಭಾರತ ಸರ್ಕಾರವೇ ಸಂಪೂರ್ಣವಾಗಿ ಖಾತ್ರಿ ನೀಡಲಿದೆ .


    2. ಸಂಕಷ್ಟದಲ್ಲಿರುವ ಎಂಎಸ್ ‌ ಎಂಇಗಳಿಗೆ 20,000 ಕೋಟಿ ರೂ . ಅಧೀನ ಸಾಲ


    ಎನ್ ‌ ಪಿಎ ಅಥವಾ ಒತ್ತಡಕ್ಕೊಳಗಾದ ಎರಡು ಲಕ್ಷ ಎಂಎಸ್ ‌ ಎಂಇಗಳಿಗೆ 20,000 ಕೋಟಿ ರೂ . ಅಧೀನ ಸಾಲ ನೀಡಲಾಗುವುದು . ಸರ್ಕಾರವು ಅತಿ ಸಣ್ಣ ಮತ್ತು ಸಣ್ಣ ಉದ್ಯಮಗಳ ( ಸಿಜಿಟಿಎಂಎಸ್ ‌ ಇ ) ಕ್ರೆಡಿಟ್ ಗ್ಯಾರಂಟಿ ಟ್ರಸ್ಟ್ ‌ ಮೂಲಕ ಅವರಿಗೆ 4,000 ಕೋಟಿ . ರೂ . ಬೆಂಬಲ ನೀಡಲಿದೆ . ಅಂತಹ ಎಂಎಸ್ ‌ ಎಂಇಗಳ ಪ್ರವರ್ತಕರಿಗೆ ಬ್ಯಾಂಕುಗಳು ಅಧೀನ - ಸಾಲವನ್ನು ಈಗಿರುವ ಶೇ .15 ಪಾಲಿಗೆ ಸಮನಾಗಿ ಗರಿಷ್ಠ 75 ಲಕ್ಷ ರೂ . ಗಳವರೆಗೆ ನೀಡುತ್ತವೆ .


    3. ಎಂಎಸ್ ‌ ಎಂಇ ಫಂಡ್ ಆಫ್ ಫಂಡ್ ‌ ಗಳ ಮೂಲಕ 50,000 ಕೋಟಿ ರೂ . ಈಕ್ವಿಟಿ ಪುನರ್ಧನ


    ಎಂಎಸ್ ‌ ಎಂಇಗಳಿಗೆ ಈಕ್ವಿಟಿ ಫಂಡಿಂಗ್ ಬೆಂಬಲವನ್ನು ಒದಗಿಸುವ 10,000 ಕೋಟಿ ರೂ . ಗಳ ಮೂಲಧನದೊಂದಿಗೆ ಸರ್ಕಾರವು ನಿಧಿಯ ನಿಧಿಯನ್ನು ಸ್ಥಾಪಿಸುತ್ತದೆ . ಈ ನಿಧಿಯು ಸುಮಾರು 50,000 ಕೋಟಿ ರೂ . ಗಳನ್ನು ಸಂಗ್ರಹಿಸಲಿದೆ .


    4. ಎಂಎಸ್ ‌ ಎಂಇಗೆ ಹೊಸ ವ್ಯಾಖ್ಯಾನ


    ಹೂಡಿಕೆ ಮಿತಿಯನ್ನು ಹೆಚ್ಚಿಸುವ ಮೂಲಕ ಎಂಎಸ್ ‌ ಎಂಇ ವ್ಯಾಖ್ಯಾನವನ್ನು ಪರಿಷ್ಕರಿಸಲಾಗುತ್ತದೆ . ವಹಿವಾಟಿನ ಹೆಚ್ಚುವರಿ ಮಾನದಂಡಗಳನ್ನು ಸಹ ಪರಿಚಯಿಸಲಾಗುತ್ತಿದೆ . ಉತ್ಪಾದನೆ ಮತ್ತು ಸೇವಾ ವಲಯದ ನಡುವಿನ ವ್ಯತ್ಯಾಸವನ್ನು ಸಹ ತೆಗೆದುಹಾಕಲಾಗುತ್ತದೆ .


    5. ಎಂಎಸ್ ‌ ಎಂಇಗಾಗಿ ಇತರ ಕ್ರಮಗಳು


    ವ್ಯಾಪಾರ ಮೇಳಗಳು ಮತ್ತು ಪ್ರದರ್ಶನಗಳಿಗೆ ಬದಲಿಯಾಗಿ ಕಾರ್ಯನಿರ್ವಹಿಸಲು ಎಂಎಸ್ ‌ ಎಂಇಗಳಿಗಾಗಿ ಇ - ಮಾರುಕಟ್ಟೆ ಸಂಪರ್ಕವನ್ನು ಉತ್ತೇಜಿಸಲಾಗುತ್ತದೆ . ಸರ್ಕಾರ ಮತ್ತು ಸಿಪಿಎಸ್ ‌ ಇಗಳಿಂದ ಎಂಎಸ್ ‌ ಎಂಇ ಕರಾರು 45 ದಿನಗಳಲ್ಲಿ ಬಿಡುಗಡೆಯಾಗಲಿದೆ .


    6. 200 ಕೋಟಿ ರೂ . ಗಳವರೆಗೆ ಸರ್ಕಾರಿ ಟೆಂಡರ್ ಗಳಿಗೆ ಜಾಗತಿಕ ಟೆಂಡರ್ ಇಲ್ಲ .


    200 ಕೋಟಿ ರೂ . ಗಿಂತ ಕಡಿಮೆ ಮೌಲ್ಯದ ಸರಕು ಮತ್ತು ಸೇವೆಗಳನ್ನು ಖರೀದಿಸಲು ಜಾಗತಿಕ ಟೆಂಡರ್ ತೆಗೆದುಹಾಕುವ ಸರ್ಕಾರದ ಸಾಮಾನ್ಯ ಹಣಕಾಸು ನಿಯಮಗಳನ್ನು ( ಜಿಎಫ್ ‌ ಆರ್ ) ತಿದ್ದುಪಡಿ ಮಾಡಲಾಗುವುದು .


    7. ಉದ್ಯೋಗಿಗಳು ಮತ್ತು ಸಂಘಟಿತ ಕಾರ್ಮಿಕರಿಗೆ ನೌಕರರ ಭವಿಷ್ಯ ನಿಧಿ ಬೆಂಬಲ


    ಪಿಎಂಜಿಕೆಪಿಯ ಭಾಗವಾಗಿ ಪರಿಚಯಿಸಲಾದ ಈ ಯೋಜನೆಯು ಉದ್ಯೋಗದಾತರು ಮತ್ತು ಉದ್ಯೋಗಿ ಇಬ್ಬರ ಪರವಾಗಿ ಇಪಿಎಫ್ ‌ ಗೆ ತಲಾ ಶೇ .12 ರಷ್ಟು ವೇತನವನ್ನು ಭಾರತ ಸರ್ಕಾರವು ಜೂನ್ , ಜುಲೈ ಮತ್ತು ಆಗಸ್ಟ್ 2020 ರ ವೇತನ ತಿಂಗಳುಗಳಿಗೆ ಮತ್ತೆ 3 ತಿಂಗಳು ವಿಸ್ತರಿಸಲಿದೆ . ಇದರಿಂದ 72.22 ಲಕ್ಷ ಉದ್ಯೋಗಿಗಳಿಗೆ ಒಟ್ಟು ಸುಮಾರು 2500 ಕೋಟಿ ರೂ . ಲಾಭವಾಗಲಿದೆ .


    8. ಉದ್ಯೋಗದಾತರು ಮತ್ತು ಉದ್ಯೋಗಿಗಳಿಗೆ 3 ತಿಂಗಳವರೆಗೆ ಇಪಿಎಫ್ ಕೊಡುಗೆಯಲ್ಲಿ ಇಳಿಕೆ


    ಮುಂದಿನ 3 ತಿಂಗಳವರೆಗೆ ಇಪಿಎಫ್ ‌ ಒ ವ್ಯಾಪ್ತಿಗೆ ಬರುವ ಎಲ್ಲಾ ಸಂಸ್ಥೆಗಳಿಗೆ ಉದ್ಯೋಗದಾತ ಮತ್ತು ಉದ್ಯೋಗಿಗಳ ಪಿಎಫ್ ಕೊಡುಗೆಯನ್ನು ಅಸ್ತಿತ್ವದಲ್ಲಿರುವ ಶೇ .12 ರಿಂದ ಶೇ .10 ಕ್ಕೆ ಇಳಿಸಲಾಗಿದೆ . ಇದು ತಿಂಗಳಿಗೆ ಸುಮಾರು 2250 ಕೋಟಿ ರೂ . ದ್ರವ್ಯತೆಯನ್ನು ಒದಗಿಸುತ್ತದೆ .


    9. ಎನ್ ‌ ಬಿಎಫ್ ‌ ಸಿ / ಎಚ್ ‌ ಎಫ್ ‌ ಸಿ / ಎಂಎಫ್ ‌ ಐಗಳಿಗಾಗಿ 30,000 ಲಕ್ಷ ಕೋಟಿ ರೂ . ವಿಶೇಷ ದ್ರವ್ಯತೆ ಯೋಜನೆ


    ಆರ್ ‌ ಬಿಐ ಒದಗಿಸುವ 30,000 ಲಕ್ಷ ಕೋಟಿ ರೂ . ಗಳ ವಿಶೇಷ ದ್ರವ್ಯತೆ ಯೋಜನೆಯನ್ನು ಸರ್ಕಾರ ಪ್ರಾರಂಭಿಸಲಿದೆ . ಎನ್ ‌ ಬಿಎಫ್ ‌ ಸಿ , ಎಚ್ ‌ ಎಫ್ ‌ ಸಿ ಮತ್ತು ಎಂಎಫ್ ‌ ಐಗಳ ಹೂಡಿಕೆ ದರ್ಜೆಯ ಸಾಲ ಪತ್ರದಲ್ಲಿ ಪ್ರಾಥಮಿಕ ಮತ್ತು ದ್ವಿತೀಯ ಮಾರುಕಟ್ಟೆ ವ್ಯವಹಾರಗಳಲ್ಲಿ ಹೂಡಿಕೆ ಮಾಡಲಾಗುವುದು . ಇದಕ್ಕೆ ಭಾರತ ಸರ್ಕಾರವು ಶೇಕಡಾ 100 ರಷ್ಟು ಖಾತರಿ ನೀಡುತ್ತದೆ .


    10. 45,000 ಕೋಟಿ ರೂ . ಎನ್ ‌ ಬಿಎಫ್ ‌ ಸಿ / ಎಂಎಫ್ ‌ ಐಗಳ ಸಾಲಸೋಲಗಳಿಗಾಗಿ ಭಾಗಶಃ ಸಾಲ ಖಾತರಿ ಯೋಜನೆ 2.0


    ಅಸ್ತಿತ್ವದಲ್ಲಿರುವ ಭಾಗಶಃ ಸಾಲ ಖಾತರಿ ಯೋಜನೆಯನ್ನು ಪರಿಷ್ಕರಿಸಲಾಗುತ್ತಿದೆ ಮತ್ತು ಈಗ ಕಡಿಮೆ ದರದ ಎನ್ ‌ ಬಿಎಫ್ ‌ ಸಿ , ಎಚ್ ‌ ಎಫ್ ‌ ಸಿ ಮತ್ತು ಇತರ ಸಣ್ಣ ಹಣಕಾಸು ಸಂಸ್ಥೆಗಳ ( ಎಂಎಫ್ ‌ ಐ ) ಸಾಲವನ್ನು ಸರಿದೂಗಿಸಲು ವಿಸ್ತರಿಸಲಾಗುವುದು . ಭಾರತ ಸರ್ಕಾರವು ಸಾರ್ವಜನಿಕ ವಲಯದ ಬ್ಯಾಂಕುಗಳಿಗೆ ಶೇಕಡಾ 20 ರಷ್ಟು ಮೊದಲ ನಷ್ಟ ಖಾತ್ರಿ ನೀಡುತ್ತದೆ .


    11. DISCOM ಗ ಳಿಗೆ 90,000 ಕೋಟಿ ರೂ . ದ್ರವ್ಯತೆಯ ಪ್ರೋತ್ಸಾಹ


    ವಿದ್ಯುತ್ ಹಣಕಾಸು ನಿಗಮ ಮತ್ತು ಗ್ರಾಮೀಣ ವಿದ್ಯುದ್ದೀಕರಣ ನಿಗಮವು ಎರಡು ಸಮಾನ ಕಂತುಗಳಲ್ಲಿ 90000 ಕೋಟಿ ರೂ . ಗಳವರೆಗೆ ಡಿಸ್ಕಾಮ್ ನಲ್ಲಿ ದ್ರವ್ಯತೆಯನ್ನು ತುಂಬಲಿದೆ . ಈ ಮೊತ್ತವನ್ನು DISCOM ಗಳು ತಮ್ಮ ಬಾಕಿ ಹಣವನ್ನು ಪ್ರಸರಣ ಮತ್ತು ಉತ್ಪಾದನಾ ಕಂಪನಿಗಳಿಗೆ ಪಾವತಿಸಲು ಬಳಸುತ್ತವೆ . ಇದಲ್ಲದೆ , CPSE GENCO ಗಳು DISCOM ಗಳಿಗೆ ರಿಯಾಯಿತಿ ನೀಡುತ್ತವೆ , ಇದು ಅಂತಿಮವಾಗಿ ಗ್ರಾಹಕರಿಗೆ ಅವರ ನಿಗದಿತ ಶುಲ್ಕಗಳಿಗೆ ಪರಿಹಾರವಾಗಿ ರವಾನೆಯಾಗುತ್ತದೆ .


    12. ಗುತ್ತಿಗೆದಾರರಿಗೆ ಪರಿಹಾರ


    ಎಲ್ಲಾ ಕೇಂದ್ರ ಏಜೆನ್ಸಿಗಳಾದ ರೈಲ್ವೆ , ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವಾಲಯ ಮತ್ತು ಸಿಪಿಡಬ್ಲ್ಯುಡಿಗಳು , ಇಪಿಸಿ ಮತ್ತು ರಿಯಾಯಿತಿ ಒಪ್ಪಂದಗಳಿಗೆ ಸಂಬಂಧಿಸಿದಂತೆ ಒಪ್ಪಂದದ ಕಟ್ಟುಪಾಡುಗಳನ್ನು ಪೂರ್ಣಗೊಳಿಸಲು 6 ತಿಂಗಳವರೆಗೆ ಕಾಲಾವಕಾಶ ವಿಸ್ತರಿಸುತ್ತವೆ .


    13. ರಿಯಲ್ ಎಸ್ಟೇಟ್ ಯೋಜನೆಗಳಿಗೆ ಪರಿಹಾರ


    ರೇರಾ ಅಡಿಯಲ್ಲಿ ಫೋರ್ಸ್ ಮಜೂರ್ ಷರತ್ತು ವಿಧಿಸಲು ರಾಜ್ಯ ಸರ್ಕಾರಗಳಿಗೆ ಸೂಚಿಸಲಾಗುತ್ತಿದೆ . ಎಲ್ಲಾ ನೋಂದಾಯಿತ ಯೋಜನೆಗಳಿಗೆ ನೋಂದಣಿ ಮತ್ತು ಪೂರ್ಣಗೊಳಿಸುವ ದಿನಾಂಕವನ್ನು 6 ತಿಂಗಳವರೆಗೆ ವಿಸ್ತರಿಸಲಾಗುವುದು ಮತ್ತು ರಾಜ್ಯದ ಪರಿಸ್ಥಿತಿಯನ್ನು ಆಧರಿಸಿ ಇನ್ನೂ 3 ತಿಂಗಳು ವಿಸ್ತರಿಸಬಹುದು . ರೇರಾ ಅಡಿಯಲ್ಲಿ ವಿವಿಧ ಶಾಸನಬದ್ಧ ಅನುಸರಣೆಗಳನ್ನು ಸಹ ವಿಸ್ತರಿಸಲಾಗುವುದು .


    14. ವ್ಯವಹಾರಕ್ಕೆ ತೆರಿಗೆ ಪರಿಹಾರ


    ಚಾರಿಟಬಲ್ ಟ್ರಸ್ಟ್ ‌ ಗಳು ಮತ್ತು ಕಾರ್ಪೊರೇಟ್ ಅಲ್ಲದ ವ್ಯವಹಾರಗಳು ಮತ್ತು ಮಾಲೀಕತ್ವ , ಪಾಲುದಾರಿಕೆ ಮತ್ತು ಎಲ್ ‌ ಎಲ್ ‌ ಪಿಗಳು ಮತ್ತು ಸಹಕಾರಿ ಸಂಸ್ಥೆಗಳು ಸೇರಿದಂತೆ ಇತರ ವೃತ್ತಿಗಳ ಬಾಕಿ ಇರುವ ಆದಾಯ ತೆರಿಗೆ ಮರುಪಾವತಿಯನ್ನು ತಕ್ಷಣ ಪಾವತಿ ಮಾಡಲಾಗುತ್ತದೆ .


    15. ತೆರಿಗೆ ಸಂಬಂಧಿತ ಕ್ರಮಗಳು


    * ' ಮೂಲದಲ್ಲಿ ತೆರಿಗೆ ಕಡಿತ ' (TDS) ಮತ್ತು ' ಮೂಲದಲ್ಲಿ ಸಂಗ್ರಹಿಸಿದ ತೆರಿಗೆ ' (TCS) ದರಗಳಲ್ಲಿನ ಕಡಿತ - ಸಂಬಳವಲ್ಲದ ಎಲ್ಲಾ ಪಾವತಿಗಾಗಿ ಟಿಡಿಎಸ್ ಮತ್ತು ಟಿಸಿಎಸ್ ದರಗಳನ್ನು 2020-21 ಹಣಕಾಸು ವರ್ಷದ ಉಳಿದ ಅವಧಿಗೆ ದರಗಳಿಗೆ 25 ಪ್ರತಿಶತದಷ್ಟು ಕಡಿಮೆಗೊಳಿಸಲಾಗುತ್ತದೆ . ಇದು 50,000 ಕೋಟಿ ರೂ . ಗಳ ದ್ರವ್ಯತೆಯನ್ನು ಒದಗಿಸುತ್ತದೆ .


    * 2020-21 ರ ಮೌಲ್ಯಮಾಪನ ವರ್ಷಕ್ಕೆ ಎಲ್ಲಾ ಆದಾಯ ತೆರಿಗೆ ರಿಟರ್ನ್ ‌ ಗಳ ಸಲ್ಲಿಕೆಯನ್ನು ನವೆಂಬರ್ 30, 2020 ಕ್ಕೆ ವಿಸ್ತರಿಸಲಾಗುವುದು . ಅಂತೆಯೇ , ತೆರಿಗೆ ಲೆಕ್ಕಪರಿಶೋಧನೆಯ ಕಡೆಯ ದಿನವನ್ನು ಅಕ್ಟೋಬರ್ 31, 2020 ಕ್ಕೆ ವಿಸ್ತರಿಸಲಾಗುತ್ತದೆ .


    * “ ವಿವಾದ್ ಸೆ ವಿಶ್ವಾಸ್ ” ಯೋಜನೆಯಡಿ ಹೆಚ್ಚುವರಿ ಮೊತ್ತವಿಲ್ಲದೆ ಪಾವತಿ ಮಾಡುವ ಕೊನೆಯ ದಿನವನ್ನು ಡಿಸೆಂಬರ್ 31, 2020 ಕ್ಕೆ ವಿಸ್ತರಿಸಲಾಗುವುದು .


    ***

    
    
    (Release ID: 1623703) Visitor Counter : 102
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Odia , Tamil , Telugu , Malayalam
    
    
    

*