      ಹಣಕಾಸು ಸಚಿವಾಲಯ

      ಕೆಲವು ಉದ್ದಿಮೆಗಳ ನೋಂದಣಿ, ಅನುಮೋದನೆ ಮತ್ತಿತರ ಹೊಸ ಪ್ರಕ್ರಿಯೆಗಳ ಪಾಲನೆ ಅವಧಿ 2020ರ ಅಕ್ಟೋಬರ್ 1ರ ವರೆಗೆ ಮುಂದೂಡಿಕೆ
      Posted On: 09 MAY 2020 10:41AM by PIB Bengaluru


    ಕೆಲವು ಉದ್ದಿಮೆಗಳ ನೋಂದಣಿ , ಅನುಮೋದನೆ ಮತ್ತಿತರ ಹೊಸ ಪ್ರಕ್ರಿಯೆಗಳ ಪಾಲನೆ ಅವಧಿ 2020 ರ ಅಕ್ಟೋಬರ್ 1 ರ ವರೆಗೆ ಮುಂದೂಡಿಕೆ


    ಅನಿರೀಕ್ಷಿತ ಮಾನವೀಯ ಮತ್ತು ಆರ್ಥಿಕ ಸಂಕಷ್ಟದ ಹಿನ್ನೆಲೆಯಲ್ಲಿ ಸಿಬಿಡಿಟಿ ಕೆಲವು ಉದ್ದಿಮೆಗಳಿಗೆ ಅನುಮೋದನೆ / ನೋಂದಣಿ ಮತ್ತು ಅಧಿಸೂಚನೆಗಳ ಕುರಿತಂತೆ ಹೊಸ ಪ್ರಕ್ರಿಯೆ ಪಾಲನೆಯನ್ನು 2020 ರ ಅಕ್ಟೋಬರ್ 1 ರ ವರೆಗೆ ಮುಂದೂಡಿದೆ . ಅದರಂತೆ ಆದಾಯ ತೆರಿಗೆ ಕಾಯ್ದೆ 1961 ರ ಸೆಕ್ಷನ್ ಅಡಿಯಲ್ಲಿ 10(23 ಸಿ ), 12 ಎಎ , 35 ಮತ್ತು 80 ಜಿ ಅಡಿಯಲ್ಲಿ ಅನುಮೋದಿತ ಉದ್ದಿಮೆಗಳ ನೋಂದಣಿ ಮತ್ತು ಅಧಿಸೂಚನೆಗಳನ್ನು , 2020 ರ ಅಕ್ಟೋಬರ್ 1 ರೊಳಗೆ ಅಂದರೆ ಮೂರು ತಿಂಗಳಲ್ಲಿ ಮಾಹಿತಿ ನೀಡುವ ಅಗತ್ಯವಿತ್ತು . ಆ ಅವಧಿಯನ್ನು 2020 ರ ಡಿಸೆಂಬರ್ 31 ರ ವರೆಗೆ ಮುಂದೂಡಲಾಗಿದೆ . ಅಲ್ಲದೆ ಹೊಸ ಉದ್ದಿಮೆಗಳಿಗೆ ಅನುಮೋದನೆ / ನೋಂದಣಿ ಮತ್ತು ಅಧಿಸೂಚನೆ ಹೊರಡಿಸುವ ಪ್ರಕ್ರಿಯೆಯಲ್ಲಿ ತಿದ್ದುಪಡಿ ಮಾಡಿ , ಅವುಗಳಿಗೂ ಸಹ 2020 ರ ಅಕ್ಟೋಬರ್ 1 ಅನ್ವಯವಾಗುವಂತೆ ಮಾಡಲಾಗಿದೆ .


    ಈ ಕುರಿತಂತೆ ಮುಂದಿನ ದಿನಗಳಲ್ಲಿ ಅಗತ್ಯ ಶಾಸನಾತ್ಮಕ ತಿದ್ದುಪಡಿಗಳನ್ನು ಕೈಗೊಳ್ಳಲು ಉದ್ದೇಶಿಸಲಾಗಿದೆ .


    ಮಾರಕ ಕೊರೊನಾ ಸೋಂಕು ( ಕೋವಿಡ್ ) ಹರಡುತ್ತಿರುವುದು ಮತ್ತು ಆನಂತರದ ಲಾಕ್ ಡೌನ್ ನಿಂದಾಗಿ ಹೊಸ ಪ್ರಕ್ರಿಯೆ 2020 ರ ಜೂನ್ 1 ರಿಂದ ಜಾರಿಗೊಳಿಸುವ ಬಗ್ಗೆ ಹಣಕಾಸು ಸಚಿವಾಲಯ ಸಂಬಂಧಿಸಿದವರಿಂದ ಆತಂಕ ವ್ಯಕ್ತಪಡಿಸಿ , ಹಲವು ಮನವಿಗಳನ್ನು ಸ್ವೀಕರಿಸಿತ್ತು . ಹೊಸ ಪ್ರಕ್ರಿಯೆ ಅಳವಡಿಕೆ ಅವಧಿಯನ್ನು ಮುಂದೂಡುವಂತೆ ಹೆಚ್ಚಿನ ಮನವಿಗಳು ಬಂದಿದ್ದವು .


    ಹಣಕಾಸು ಕಾಯ್ದೆ 2020 ಪ್ರಕಾರ ಆದಾಯ ತೆರಿಗೆ ಇಲಾಖೆ ಕಾಯ್ದೆ ಸೆಕ್ಷನ್ 10(23 ಸಿ ), 12 ಎಎ , 35 ಮತ್ತು 80 ಜಿ ಅಡಿಯಲ್ಲಿ ಬರುವ ಕೆಲವು ಉದ್ದಿಮೆಗಳಿಗೆ ಅನುಮೋದನೆ , ನೋಂದಣಿ ಮತ್ತು ಅಧಿಸೂಚನೆಗೆ ಹೊಸ ಪ್ರಕ್ರಿಯೆ 2020 ರ ಜೂನ್ 1 ರಿಂದ ಜಾರಿಗೆ ಬರಬೇಕಾಗಿತ್ತು . ಹೊಸ ಪದ್ಧತಿಯಲ್ಲಿ ಈಗಾಗಲೇ ಕಾಯ್ದೆಯ ಸೆಕ್ಷನ್ ಗಳನ್ವಯ ಅನುಮೋದನೆ ಪಡೆದಿರುವ / ನೋಂದಣಿ ಮಾಡಿಕೊಂಡಿರುವ / ಅಧಿಸೂಚಿತ ಉದ್ದಿಮೆಗಳು ಮೂರು ತಿಂಗಳಲ್ಲಿ ಅಂದರೆ 2020 ರ ಆಗಸ್ಟ್ 31 ರೊಳಗೆ ಮಾಹಿತಿಯನ್ನು ( ಇಂಟಿಮೇಶನ್ ) ಸಲ್ಲಿಸುವುದು ಕಡ್ಡಾಯವಿತ್ತು . ಅಲ್ಲದೆ 2020 ರ ಜೂನ್ 1 ರಿಂದ ಜಾರಿಗೆ ಬರುವಂತೆ ಹೊಸ ಉದ್ದಿಮೆಗಳಿಗೆ ಅನುಮೋದನೆ / ನೋಂದಣಿ ಮತ್ತು ಅಧಿಸೂಚನೆ ಹೊರಡಿಸುವ ಪ್ರಕ್ರಿಯೆ ಏಕರೂಪಗೊಳಿಸಲಾಗಿತ್ತು .


    ***

    
    
    (Release ID: 1622485) Visitor Counter : 11
    
    
      Read this release in: Assamese , English , Urdu , Hindi , Marathi , Manipuri , Bengali , Punjabi , Odia , Tamil , Telugu , Malayalam