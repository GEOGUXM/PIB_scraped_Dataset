      ರಕ್ಷಣಾ ಸಚಿವಾಲಯ

      ಯು ವಿ ಸೋಂಕು ನಿರೋಧಕ ಟವರ್ ಅಭಿವೃದ್ಧಿಪಡಿಸಿದ ಡಿ ಆರ್ ಡಿ ಒ
      Posted On: 04 MAY 2020 5:13PM by PIB Bengaluru


    ಯು ವಿ ಸೋಂಕು ನಿರೋಧಕ ಟವರ್ ಅಭಿವೃದ್ಧಿಪಡಿಸಿದ ಡಿ ಆರ್ ಡಿ ಒ


    ಹೆಚ್ಚು ಸೋಂಕು ಪೀಡಿತ ಪ್ರದೇಶಗಳಲ್ಲಿ ಕ್ಷಿಪ್ರಗತಿಯಲ್ಲಿ ರಾಸಾಯನಿಕ ಮುಕ್ತವಾಗಿ ಸೋಂಕು ನಿವಾರಣೆಗೆ ಅಲ್ಟ್ರಾ ವಯೋಲೆಟ್ ( ಯು ವಿ ) ಟವರ್ ನ್ನು ರಕ್ಷಣಾ ಸಂಶೋಧನೆ ಮತ್ತು ಅಭಿವೃದ್ಧಿ ಸಂಸ್ಥೆ ( ಡಿ ಆರ್ ಡಿ ಒ ) ಅಭಿವೃದ್ಧಿಪಡಿಸಿದೆ .


    ಈ ಪರಿಕರಕ್ಕೆ ಯು ವಿ ಬ್ಲಾಸ್ಟರ್ ಎಂದು ಹೆಸರಿಸಲಾಗಿದ್ದು ಯು ವಿ ಆಧಾರಿತ ಪ್ರದೇಶ ಸೋಂಕು ನಿವಾರಕವಾಗಿದೆ . ಗುರುಗ್ರಾಂ ನಲ್ಲಿರುವ ಮೆ / ಎಸ್ ನ್ಯು ಏಜ್ ಇನ್ಸ್ಟ್ರುಮೆಂಟ್ ಪ್ರೈವೇಟ್ ಲಿಮಿಟೆಡ್ ಮತ್ತು ದೆಹಲಿಯಲ್ಲಿರುವ ಡಿ ಆರ್ ಡಿ ಒ ದ ಪ್ರಮುಖ ಪ್ರಯೋಗಾಲಯವಾದ ಲೇಸರ್ ವಿಜ್ಞಾನ ಮತ್ತು ತಂತ್ರಜ್ಞಾನ ಕೇಂದ್ರದ ( ಎಲ್ ಎ ಎಸ್ ಟಿ ಇ ಸಿ ) ಜೊತೆಗೂಡಿ ಇದನ್ನು ವಿನ್ಯಾಸಗೊಳಿಸಿ ಅಭಿವೃದ್ಧಿಪಡಿಸಿದೆ .


    ರಾಸಾಯನಿಕ ವಿಧಾನಗಳೊಂದಿಗೆ ಸೋಂಕು ರಹಿತವನ್ನಾಗಿಸಲು ಸೂಕ್ತವಲ್ಲದ ಪ್ರಯೋಗಾಲಯಗಳು ಮತ್ತು ಕಚೇರಿಗಳಲ್ಲಿನ ಎಲೆಕ್ಟ್ರಾನಿಕ್ ಉಪಕರಣಗಳು , ಕಂಪ್ಯೂಟರ್ ಗಳು ಮತ್ತು ಇತರ ಸಾಧನಗಳಂತಹ ಹೈಟೆಕ್ ಮೇಲ್ಮೈ ಹೊಂದಿರುವ ಪರಿಕರಗಳಿಗೆ ಯುವಿ ಬ್ಲಾಸ್ಟರ್ ಉಪಯುಕ್ತವಾಗಿದೆ . ಈ ಉತ್ಪನ್ನ ಬಹಳಷ್ಟು ಜನಪ್ರವಾಹವಿರುವ ವಿಮಾನ ನಿಲ್ದಾಣಗಳು , ಶಾಪಿಂಗ್ ಮಾಲ್ ಗಳು , ಮೆಟ್ರೊಗಳು , ಹೋಟಲ್ ಗಳು , ಕಾರ್ಖಾನೆಗಳು , ಕಚೇರಿಗಳು ಇತ್ಯಾದಿಗಳಿಗೆ ಬಹಳ ಪರಿಣಾಮಕಾರಿಯಾಗಿದೆ .


    ಮೊಬೈಲ್ ಅಥವಾ ಲ್ಯಾಪ್ ಟಾಪ್ ನಿಂದ ವೈ ಫೈ ಲಿಂಕ್ ಬಳಸಿ ಈ ಯು ವಿ ಆಧಾರಿತ ಪ್ರದೇಶ ಸ್ಯಾನಿಟೈಸರ್ ನಿಂದ ದೂರದಿಂದಲೇ ಕಾರ್ಯಾಚರಣೆ ಮಾಡಬಹುದಾಗಿದೆ . 360 ಡಿಗ್ರಿ ಪ್ರಕಾಶಕ್ಕಾಗಿ ಪ್ರತಿ ದೀಪ 254 ಎನ್ ಎಂ ತರಂಗಾಂತರದಲ್ಲಿ 43 ವ್ಯಾಟ್ ಗಳ ಯುವಿ - ಸಿ ಶಕ್ತಿ ಹೊಂದಿದ 6 ದೀಪಗಳನ್ನು ಈ ಉಪಕರಣ ಹೊಂದಿದೆ . ಕೋಣೆಯೊಳಗೆ ವಿವಿಧ ಭಾಗಗಳಲ್ಲಿ ಈ ಉಪಕರಣವನ್ನು ಇರಿಸಿ 12 x 12 ಅಡಿ ಸುತ್ತಳತೆ ಹೊಂದಿರುವ ಒಂದು ಕೋಣೆಗೆ ಸೋಂಕು ನಿವಾರಣೆ ಸಮಯ 10 ನಿಮಿಷ ಮತ್ತು 400 ಚದರಡಿ ಪ್ರದೇಶಕ್ಕೆ 30 ನಿಮಿಷ ಬೇಕಾಗುತ್ತದೆ


    ಕೋಣೆಯನ್ನು ಅಕಸ್ಮಾತ್ತಾಗಿ ತೆರೆದಾಗ ಅಥವಾ ಮನುಷ್ಯ ಪ್ರವೇಶವಾದಲ್ಲಿ ಈ ಸೋಂಕು ನಿವಾರಕ ತನ್ನಷ್ಟಕ್ಕೆ ತಾನೇ ಆಫ್ ಆಗುತ್ತದೆ . ಇದು ಈ ಉಪಕರಣವನ್ನು ಕೈಯಿಂದಲೇ ನಿಯಂತ್ರಿಸಬಹುದಾದ ಮತ್ತೊಂದು ಪ್ರಮುಖ ಸುರಕ್ಷತಾ ಲಕ್ಷಣವಾಗಿದೆ .


    ***

    
    
    (Release ID: 1620991) Visitor Counter : 17
    
    
      Read this release in: English , Marathi , Gujarati , Urdu , Hindi , Bengali , Manipuri , Punjabi , Odia , Tamil , Telugu , Malayalam