      ಪ್ರಧಾನ ಮಂತ್ರಿಯವರ ಕಛೇರಿ

      ಕೋವಿಡ್-19 ಪ್ರತಿಕ್ರಿಯೆಯಾಗಿ ನಾಮ್ (NAM) ಸಂಪರ್ಕ ಗುಂಪಿನ ವೀಡಿಯೊ ಕಾನ್ಫರೆನ್ಸ್ ನಲ್ಲಿ ಪ್ರಧಾನಮಂತ್ರಿಯವರ ಮಧ್ಯಸ್ಥಿಕೆ
      Posted On: 04 MAY 2020 10:00PM by PIB Bengaluru


    ಕೋವಿಡ್ -19 ಪ್ರತಿಕ್ರಿಯೆಯಾಗಿ ನಾಮ್ ( NAM) ಸಂಪರ್ಕ ಗುಂಪಿನ ವೀಡಿಯೊ ಕಾನ್ಫರೆನ್ಸ್ ನಲ್ಲಿ ಪ್ರಧಾನಮಂತ್ರಿಯವರ ಮಧ್ಯಸ್ಥಿಕೆ


    ಮಾನ್ಯ ಅಧ್ಯಕ್ಷರೆ ,


    ಘನತೆವೆತ್ತರೆ ,
    ಈ ವರ್ಚ್ಯುವಲ್ ಸಮಾವೇಶ ಆಯೋಜಿಸಿರುವುದಕ್ಕಾಗಿ ಘನತೆವೆತ್ತ ಅಧ್ಯಕ್ಷ ಇಲ್ಹಾಮ್ ಅಲಿಯೇವ್ ಅವರಿಗೆ ನಾನು ಧನ್ಯವಾದ ಅರ್ಪಿಸುತ್ತೇನೆ . ಮೊದಲಿಗೆ ನಾನು ವಿಶ್ವಾದಾದ್ಯಂತ ಕೋವಿಡ್ -19 ನಿಂತ ತಮ್ಮ ಅಪ್ತೇಷ್ಟರನ್ನು ಕಳೆದುಕೊಂಡವರಿಗೆ ಸಂತಾಪ ಸೂಚಿಸುತ್ತೇನೆ .


    ಇಂದು , ಮಾನವಕುಲ ತನ್ನ ಹಲವು ದಶಕಗಳಲ್ಲೇ ಅತ್ಯಂತ ಗಂಭೀರ ಬಿಕ್ಕಟ್ಟು ಎದುರಿಸುತ್ತಿದೆ . ಈ ಸಂದರ್ಭದಲ್ಲಿ , ಅಲಿಪ್ತ ಚಳವಳಿ ಜಾಗತಿಕ ಏಕಮತ್ಯ ಉತ್ತೇಜಿಸಲು ನೆರವಾಗುತ್ತಿದೆ . ನಾಮ್ ಆಗಾಗ್ಗೆ ವಿಶ್ವದ ನೈತಿಕ ಧ್ವನಿಯಾಗಿ ಹೊರಹೊಮ್ಮಿದೆ . ಈ ಪಾತ್ರವನ್ನು ಉಳಿಸಿಕೊಳ್ಳಲು , ನಾಮ್ ಎಲ್ಲರನ್ನೂ ಒಳಗೊಳ್ಳಬೇಕು .
    ಘನತೆವೆತ್ತರೆ ,
    ಭಾರತ ಇಡೀ ಮಾನವ ಕುಲದ ಆರನೇ ಒಂದು ಭಾಗ ಹೊಂದಿದೆ . ನಮ್ಮದು ಅಭಿವೃದ್ಧಿಶೀಲ ರಾಷ್ಟ್ರ ಮತ್ತು ಮುಕ್ತ ಸಮಾಜ . ಈ ಸಂಕಷ್ಟದ ಕಾಲದಲ್ಲಿ , ನಾವು ಹೇಗೆ ಪ್ರಜಾಪ್ರಭುತ್ವ , ಶಿಸ್ತು ಮತ್ತು ದೃಢ ಸಂಕಲ್ಪ ಒಗ್ಗೂಡಿ ಹೇಗೆ ನೈಜ ಜನಾಂದೋಲನ ಸೃಷ್ಟಿಸುತ್ತದೆ ಎಂಬುದನ್ನು ತೋರಿದೆ .
    ಭಾರತದ ನಾಗರಿಕತೆ ಇಡೀ ವಿಶ್ವವನ್ನೇ ಒಂದು ಕುಟುಂಬ ಎಂದು ಭಾವಿಸಿದೆ . ನಾವು ನಮ್ಮ ಪ್ರಜೆಗಳ ಬಗ್ಗೆ ಕಾಳಜಿ ವಹಿಸುವಂತೆ , ಇತರ ರಾಷ್ಟ್ರಗಳಿಗೂ ನೆರವಿನ ಹಸ್ತ ಚಾಚಿದ್ದೇವೆ . ಕೋವಿಡ್ 19 ನಿಗ್ರಹಕ್ಕಾಗಿ ನಾವು ನೆರೆ ರಾಷ್ಟ್ರಗಳಿಗೆ ತಕ್ಷಣ ಸಹಯೋಗವನ್ನು ಉತ್ತೇಜಿಸಿದ್ದೇವೆ ಮತ್ತು ಹಲವು ಇತರ ರಾಷ್ಟ್ರಗಳೊಂದಿಗೆ ಆನ್ ಲೈನ್ ಮೂಲಕ ನಮ್ಮ ವೈದ್ಯಕೀಯ ತಜ್ಞತೆಯನ್ನು ಹಂಚಿಕೊಂಡಿದ್ದೇವೆ . ಭಾರತ ವಿಶ್ವದ ಅದರಲ್ಲೂ ಕೈಗೆಟಕುವ ದರದ ಔಷದಾಲಯವೆಂದು ಪರಿಗಣಿತವಾಗಿದೆ .


    ನಮ್ಮ ಸ್ವಂತ ಅಗತ್ಯದ ಜೊತೆಗೆ ನಾವು 59 ನಾಮ್ ಸದಸ್ಯ ರಾಷ್ಟ್ರಗಳು ಸೇರಿದಂತೆ ಇತರ 123 ಸಹಯೋಗಿ ರಾಷ್ಟ್ರಗಳಿಗೆ ವೈದ್ಯಕೀಯ ಪೂರೈಕೆಯ ಖಾತ್ರಿ ಪಡಿಸಿದ್ದೇವೆ .
    ಪರಿಹಾರಗಳು ಮತ್ತು ಲಸಿಕೆಗಳನ್ನು ಅಭಿವೃದ್ಧಿಪಡಿಸುವ ಜಾಗತಿಕ ಪ್ರಯತ್ನಗಳಲ್ಲಿ ನಾವು ಸಕ್ರಿಯರಾಗಿದ್ದೇವೆ . ಭಾರತವು ವಿಶ್ವದ ಅತ್ಯಂತ ಹಳೆಯ ಗಿಡಮೂಲಿಕೆ ಆಧಾರಿತ ಸಾಂಪ್ರದಾಯಿಕ ಔಷಧ ವ್ಯವಸ್ಥೆಯನ್ನು ಹೊಂದಿದೆ . ಜನರು ತಮ್ಮ ನೈಸರ್ಗಿಕ ರೋಗನಿರೋಧಕ ಶಕ್ತಿಯನ್ನು ಹೆಚ್ಚಿಸಲು ಸಹಾಯ ಮಾಡಲು ನಾವು ಸರಳ ಆಯುರ್ವೇದ , ಮನೆ - ಪರಿಹಾರಗಳನ್ನು ಮುಕ್ತವಾಗಿ ಹಂಚಿಕೊಂಡಿದ್ದೇವೆ .
    ಘನತೆವೆತ್ತರೆ ,


    ವಿಶ್ವ ಕೋವಿಡ್ 19 ವಿರುದ್ಧ ಹೋರಾಡುತ್ತಿರುವಾಗ , ಕೆಲವು ಜನರು ಇತರ ಮಾರಕ ವೈರಾಣುಗಳು ಅಂದರೆ ಭಯೋತ್ಪಾದನೆ ಹಬ್ಬಿಸುವಲ್ಲಿ ಕಾರ್ಯ ಪ್ರವೃತ್ತರಾಗಿದ್ದಾರೆ .


    ಸುಳ್ಳು ಸುದ್ದಿ ಹಬ್ಬಿಸುವುದರಲ್ಲಿ ಮತ್ತು ತಿರುಚಿದ ವಿಡಿಯೋಗಳನ್ನು ಬಳಸಿ ದೇಶವನ್ನು ಮತ್ತು ಸಮುದಾಯವನ್ನು ಒಡೆಯಲು ಯತ್ನಿಸುತ್ತಿವೆ . ಆದರೆ ಇಂದು , ನಾನು ಕೇವಲ ಧನಾತ್ಮಕ ವಿಚಾರಗಳ ಬಗ್ಗೆ ಮಾತ್ರವೇ ಗಮನ ಹರಿಸಲು ಇಚ್ಛಿಸುತ್ತೇನೆ .


    ಈ ಆರೋಗ್ಯ ಬಿಕ್ಕಟ್ಟಿನ ವಿರುದ್ಧ ಹೋರಾಡಲು ಜಗತ್ತಿಗೆ ಸಹಾಯ ಮಾಡಲು ನಾವು ಚಳವಳಿಯಾಗಿ ಒಟ್ಟಾಗಿ ಏನು ಮಾಡಬಹುದು .


    ಘನತೆವೆತ್ತರೇ ,


    ಕೋವಿಡ್ -19 ಪ್ರಸಕ್ತ ಅಂತಾರಾಷ್ಟ್ರೀಯ ವ್ಯವಸ್ಥೆಯ ಇತಿಮಿತಿಯನ್ನು ತೋರಿಸಿದೆ . ಕೋವಿಡ್ ನಂತರದ ವಿಶ್ವದಲ್ಲಿ , ನಮಗೆ ನ್ಯಾಯ , ಸಮಾನತೆ , ಮಾನವತೆಯ ಮೇಲೆ ಜಾಗತಿಕ ಹೊಸ ಟೆಂಪ್ಲೆಟ್ ನ ಅಗತ್ಯವಿದೆ .
    ನಮಗೆ ಇಂದಿನ ವಿಶ್ವದ ಪ್ರತಿನಿಧಿಯಾದಂಥ ಅಂತಾರಾಷ್ಟ್ರೀಯ ಸಂಸ್ಥೆಗಳ ಅಗತ್ಯವಿದೆ . ನಾವು ಮಾನವ ಕಲ್ಯಾಣವನ್ನು ಉತ್ತೇಜಿಸುವ ಅಗತ್ಯವಿದೆ ಮತ್ತು ಕೇವಲ ಆರ್ಥಿಕ ವೃದ್ಧಿಯೊಂದರ ಬಗ್ಗೆ ಮಾತ್ರವೇ ಅಲ್ಲ . ಭಾರತವು ದೀರ್ಘ ಕಾಲದ ಇಂಥ ಉಪಕ್ರಮ ಹೊಂದಿದೆ .
    ಅಂತಾರಾಷ್ಟ್ರೀಯ ಯೋಗ ದಿನವು ದೈಹಿಕ , ಮಾನಸಿಕ ಮತ್ತು ಮಾನವಕುಲದ ಉತ್ತಮಿಕೆ ಸುಧಾರಿಸುತ್ತದೆ . ಅಂತಾರಾಷ್ಟ್ರೀಯ ಸೌರ ಸಹಯೋಗ ನಮ್ಮ ಭೂಗ್ರಹಕ್ಕೆ ಹವಾಮಾನ ಬದಲಾವಣೆಯ ಕಾಯಿಲೆಯಿಂದ ಗುಣಮುಖವಾಗಲು ನೆರವಾಗುತ್ತಿದೆ . ವಿಪತ್ತು ತಾಳಿಕೊಳ್ಳುವ ಮೂಲ ಸೌಕರ್ಯ ಒಗ್ಗೂಡುವಿಕೆ , ಹವಾಮಾನ ಮತ್ತು ವಿಪತ್ತು ಅಪಾಯಗಳಿಂದ ನಮ್ಮನ್ನು ರಕ್ಷಿಸಿಕೊಳ್ಳಲು ನೆರವಾಗುತ್ತಿದೆ .


    ಹಲವು ದೇಶಗಳು ಸೇನಾ ಕವಾಯತು ಆಯೋಜಿಸಿದ್ದರೆ , ಭಾರತ ವಲದಲ್ಲಿ ಮತ್ತು ಅದರಾಚೆ ವಿಪತ್ತು ನಿರ್ವಹಣಾ ಕಸರತ್ತು ಆಯೋಜಿಸಿದೆ .


    ಘನತೆವೆತ್ತರೆ ,


    ಅಂತಾರಾಷ್ಟ್ರೀಯ ಸಮುದಾಯಕ್ಕೆ ಮತ್ತು ವಿಶ್ವ ಆರೋಗ್ಯ ಸಂಸ್ಥೆಗೆ ಅಭಿವೃದ್ಧಿ ಶೀಲ ರಾಷ್ಟ್ರಗಳಲ್ಲಿ ಆರೋಗ್ಯ ಸಾಮರ್ಥ್ಯ ವರ್ಧನೆಗೆ ಗಮನ ಹರಿಸುವಂತೆ ನಾಮ್ ಕರೆ ನೀಡಬೇಕು . ನಾವೆಲ್ಲರೂ ಸಮಾನ , ಕೈಗೆಟಕುವ ಮತ್ತು ಸಕಾಲದಲ್ಲಿ ಆರೋಗ್ಯ ಉತ್ಪನ್ನ ಮತ್ತು ತಂತ್ರಜ್ಞಾನ ಎಲ್ಲರಿಗೂ ದೊರಕುವಂತೆ ಖಾತ್ರಿ ಪಡಿಸಬೇಕಾಗಿದೆ .


    ನಮ್ಮ ಅನುಭವಗಳು , ಉತ್ತಮ ರೂಢಿಗಳು , ಬಿಕ್ಕಟ್ಟು - ನಿರ್ವಹಣಾ ಶಿಷ್ಟಾಚಾರಗಳು , ಸಂಶೋಧನೆ ಮತ್ತು ಸಂಪನ್ಮೂಲಗಳನ್ನು ಸಂಗ್ರಹಿಸಲು ನಾವು ಎಲ್ಲಾ ನಾಮ್ ದೇಶಗಳಿಗೆ ಒಂದು ವೇದಿಕೆಯನ್ನು ಅಭಿವೃದ್ಧಿಪಡಿಸಬೇಕಾಗಿದೆ .


    ಘನತೆವೆತ್ತರೆ ,


    ನಮ್ಮ ಚಳವಳಿಯ ಸಂಸ್ಥಾಪನಾ ಸ್ಫೂರ್ತಿಯಲ್ಲಿ , ನಾವು ಪ್ರತ್ಯೇಕವಾಗಿರುವುದರ ಬದಲು , ಇಂದು ಒಟ್ಟಾಗಿ ಬರುವ ಗುರಿ ಇಡೋಣ . ನಾವೆಲ್ಲರೂ ಇದ್ದರೆ ಮಾತ್ರ ನಮ್ಮಲ್ಲಿ ಪ್ರತಿಯೊಬ್ಬರೂ ಸಾಂಕ್ರಾಮಿಕ ರೋಗದಿಂದ ಸುರಕ್ಷಿತವಾಗಿರಲು ಸಾಧ್ಯ . ಅಂತರ್ಗತ ಮತ್ತು ಸಹಕಾರಿ ಜಾಗತಿಕ ಪ್ರತಿಕ್ರಿಯೆಯ ಕಡೆಗೆ ನಾವು ಪಾಲುದಾರರಾಗಿ ಕೆಲಸ ಮಾಡೋಣ .
    ಧನ್ಯವಾದಗಳು


    ಧನ್ಯವಾದಗಳು ಘನತೆವೆತ್ತರೆ .


    ***

    
    
    (Release ID: 1621115) Visitor Counter : 20
    
    
      Read this release in: Assamese , English , Urdu , Hindi , Marathi , Manipuri , Bengali , Punjabi , Gujarati , Odia , Tamil , Telugu , Malayalam