      ನಾಗರೀಕ ವಿಮಾನಯಾನ ಸಚಿವಾಲಯ

      ವಂದೇ ಭಾರತ್ ಮಿಷನ್ ಅಡಿಯಲ್ಲಿ 2020ರ ಮೇ 7 ರಿಂದೀಚೆಗೆ 31 ವಿಮಾನಗಳ ಮೂಲಕ ವಿದೇಶದಲ್ಲಿರುವ 6037 ಭಾರತೀಯರನ್ನು ಸ್ವದೇಶಕ್ಕೆ ಕರೆತರಲಾಗಿದೆ
      Posted On: 12 MAY 2020 2:15PM by PIB Bengaluru


    ವಂದೇ ಭಾರತ್ ಮಿಷನ್ ಅಡಿಯಲ್ಲಿ 2020 ರ ಮೇ 7 ರಿಂದೀಚೆಗೆ 31 ವಿಮಾನಗಳ ಮೂಲಕ ವಿದೇಶದಲ್ಲಿರುವ 6037 ಭಾರತೀಯರ ನ್ನು ಸ್ವದೇಶಕ್ಕೆ ಕರೆತರಲಾಗಿದೆ


    ವಂದೇ ಭಾರತ್ ಮಿಷನ್ ಅಡಿಯಲ್ಲಿ 2020 ರ ಮೇ 7 ರಿಂದ ಆರಂಭವಾಗಿ 5 ದಿನಗಳಲ್ಲಿ ಏರ್ ಇಂಡಿಯಾ ಮತ್ತು ಏರ್ ಇಂಡಿಯಾ ಎಕ್ಸ್ ಪ್ರೆಸ್ 31 ವಿಮಾನಗಳ ಮೂಲಕ 6037 ಭಾರತೀಯರನ್ನು ಸ್ವದೇಶಕ್ಕೆ ಕರೆತರಲಾಗಿದೆ .


    ಭಾರತ ಸರ್ಕಾರ , ವಿದೇಶಗಳಲ್ಲಿ ಸಂಕಷ್ಟಕ್ಕೆ ಸಿಲುಕಿದ್ದ ಭಾರತೀಯರನ್ನು ವಾಪಸ್ ಕರೆತರುವ ಅತಿ ದೊಡ್ಡ ಯೋಜನೆ ವಂದೇ ಭಾರತ್ ಮಿಷನ್ ಅನ್ನು 2020 ರ ಮೇ 7 ರಿಂದ ಆರಂಭಿಸಿತು . ಈ ಮಿಷನ್ ಅಡಿಯಲ್ಲಿ ನಾಗರಿಕ ವಿಮಾನಯಾನ ಸಚಿವಾಲಯ , ವಿದೇಶಾಂಗ ವ್ಯವಹಾರಗಳ ಸಚಿವಾಲಯ ಮತ್ತು ಭಾರತಕ್ಕೆ ವಾಪಸ್ ಕರೆತರುತ್ತಿರುವ ಭಾರತೀಯರ ತವರು ನೆಲದ ಸರ್ಕಾರಗಳೊಂದಿಗೆ ಸಮನ್ವಯ ನಡೆಸುತ್ತಿದೆ .


    ಏರ್ ಇಂಡಿಯಾ ತನ್ನ ಉಪ ಸಂಸ್ಥೆ ಏರ್ ಇಂಡಿಯಾ ಎಕ್ಸ್ ಪ್ರೆಸ್ ಮೂಲಕ ಒಟ್ಟಾರೆ 64 ವಿಮಾನಗಳ ( 42 ಏರ್ ಇಂಡಿಯಾ ಮತ್ತು 24 ಏರ್ ಇಂಡಿಯಾ ಎಕ್ಸ್ ಪ್ರೆಸ್ ವಿಮಾನಗಳು ) ನ್ನು 12 ರಾಷ್ಟ್ರಗಳಾದ ಅಮೆರಿಕ , ಬ್ರಿಟನ್ , ಬಾಂಗ್ಲಾದೇಶ , ಸಿಂಗಾಪುರ , ಸೌದಿ ಅರೆಬಿಯಾ , ಕುವೈತ್ , ಫಿಲಿಪೈನ್ಸ್ , ಯುಎಇ ಮತ್ತು ಮಲೇಷ್ಯಾದಿಂದ ಕಾರ್ಯಾಚರಣೆ ನಡೆಸುತ್ತಿದ್ದು , ಮೊದಲ ಹಂತದಲ್ಲಿ 14,800 ಭಾರತೀಯರನ್ನು ಕರೆತರಲಾಗುತ್ತಿದೆ .


    ಈ ಬೃಹತ್ ವಿಮಾನಯಾನ ಸ್ಥಳಾಂತರ ಕಾರ್ಯಾಚರಣೆಯಲ್ಲಿ ಡಿಜಿಸಿಎ ಮತ್ತು ಸರ್ಕಾರದ ಎಲ್ಲ ಸುರಕ್ಷತಾ ಮತ್ತು ಶುಚಿತ್ವ ಶಿಷ್ಟಾಚಾರಗಳನ್ನು ಕಡ್ಡಾಯವಾಗಿ ಪ್ರತಿಯೊಂದು ಹಂತದಲ್ಲೂ ಪಾಲನೆ ಮಾಡಲಾಗುತ್ತಿದೆ . ಎಂಒಸಿಎ , ಎಎಐ ಮತ್ತು ಏರ್ ಇಂಡಿಯಾ ಪ್ರಯಾಣಿಕರ ಸುರಕ್ಷತೆಗೆ ಆದ್ಯತೆ ನೀಡಿ , ಯಾವುದೇ ಕ್ರಮಗಳಲ್ಲೂ ರಾಜಿ ಮಾಡಿಕೊಳ್ಳುತ್ತಿಲ್ಲ . ಚಾಲಕ ಮತ್ತು ತಳಮಟ್ಟದ ಸಿಬ್ಬಂದಿಯನ್ನು ಜಾಗೃತಿಗೊಳಿಸಿ , ಸೂಕ್ಷ್ಮ ರೀತಿಯಲ್ಲಿ ವೈದ್ಯಕೀಯ ಕ್ರಮಗಳನ್ನು ಅನುಸರಿಸಿ , ಈ ಕಾರ್ಯಾಚರಣೆ ನಡೆಸಲಾಗುತ್ತಿದೆ .


    ಸರ್ಕಾರದ ಮಾರ್ಗಸೂಚಿಗಳ ಅನುಸಾರ ವ್ಯಾಪಕ ಮತ್ತು ಕಟ್ಟುನಿಟ್ಟಿನ ಸುರಕ್ಷತಾ ಏರ್ಪಾಡುಗಳನ್ನು ಮಾಡಲಾಗಿದೆ .


    ***

    
    
    (Release ID: 1623376) Visitor Counter : 21
    
    
      Read this release in: English , Urdu , Marathi , Hindi , Bengali , Manipuri , Punjabi , Gujarati , Odia , Tamil , Telugu , Malayalam