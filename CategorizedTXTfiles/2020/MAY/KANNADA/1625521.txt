      ಅತಿಸಣ್ಣ, ಸಣ್ಣ, ಮತ್ತು ಮಧ್ಯಮ ಗಾತ್ರದ ಉದ್ದಿಮೆಗಳ ಸಚಿವಾಲಯ

      ಗ್ರಾಮೀಣ ರಸ್ತೆಗಳ ನಿರ್ಮಾಣದಲ್ಲಿ ನಾರಿನ ಭೂ ಹೊದಿಕೆ ಬಳಕೆಗೆ ಒಪ್ಪಿಗೆ
      Posted On: 20 MAY 2020 12:59PM by PIB Bengaluru


    ಗ್ರಾಮೀಣ ರಸ್ತೆಗಳ ನಿರ್ಮಾಣದಲ್ಲಿ ನಾರಿನ ಭೂ ಹೊದಿಕೆ ಬಳಕೆಗೆ ಒಪ್ಪಿಗೆ


    ಈ ನಿರ್ಧಾರದಿಂದ ವಿಶೇಷವಾಗಿ ಕೋವಿಡ್ ಜಾಗತಿಕ ಸಾಂಕ್ರಾಮಿಕದ ಹಿನ್ನೆಲೆಯಲ್ಲಿ ನಾರು ಉದ್ಯಮಕ್ಕೆ ಉತ್ತೇಜನ ದೊರೆಯಲಿದೆ


    ನಾರಿನ ಭೂ ಹೊದಿಕೆಯು ನೈಸರ್ಗಿಕ , ಬಲಿಷ್ಟ , ಧೀರ್ಘಾವಧಿ ಬಾಳ್ವಿಕೆಯ , ಕೊಳೆಯಲಾರದ , ನೀರು ಬಸಿದು ಹೋಗುವ , ತೇವಾಂಶ ಪ್ರತಿಬಂಧಕ ಮತ್ತು ಯಾವುದೇ ಸೂಕ್ಷ್ಮಾಣುಗಳ ದಾಳಿಯನ್ನು ತಡೆಯಬಲ್ಲ ವಸ್ತುವಾಗಿ ಪರಿಗಣಿಸಲ್ಪಟ್ಟಿದ್ದು , ಇದು ಗ್ರಾಮೀಣ ರಸ್ತೆ ನಿರ್ಮಾಣಕ್ಕೆ ಅತ್ಯುತ್ತಮ ಸಾಮಗ್ರಿ ಎಂದು ಅಂಗೀಕೃತವಾಗಿದೆ .


    ನಾರಿನ ಭೂ ಹೊದಿಕೆಯನ್ನು ಪಿ . ಎಂ . ಜಿ . ಎಸ್ . ವೈ - III ಅಡಿಯಲ್ಲಿ ಗ್ರಾಮೀಣ ರಸ್ತೆಗಳ ನಿರ್ಮಾಣಕ್ಕೆ ಬಳಸಲಾಗುತ್ತದೆ ಎಂದು ಭಾರತ ಸರಕಾರದ ಗ್ರಾಮೀಣಾಭಿವೃದ್ದಿ ಸಚಿವಾಲಯದಡಿಯ ರಾಷ್ಟ್ರೀಯ ಮೂಲಸೌಕರ್ಯ ಅಭಿವೃದ್ದಿ ಏಜೆನ್ಸಿಯ ಪ್ರಕಟಣೆ ತಿಳಿಸಿದೆ .


    ಈ ಬೆಳವಣಿಗೆಯ ಬಗ್ಗೆ ಮಾತನಾಡಿರುವ ಎಂ . ಎಸ್ . ಎಂ . ಇ . ಮತ್ತು ರಸ್ತೆ ಸಾರಿಗೆ ಹಾಗು ಹೆದ್ದಾರಿಗಳ ಸಚಿವರೂ ಹಾಗು ನಾರಿನ ಎಳೆಗಳ ಪರ್ಯಾಯ ಬಳಕೆಯ ಬಗ್ಗೆ ಹಿನ್ನೆಲೆಯಲ್ಲಿ ನಿಂತು ಕಾರ್ಯಪ್ರವೃತ್ತರೂ ಆಗಿದ್ದ ಶ್ರೀ ನಿತಿನ್ ಗಡ್ಕರಿ ಅವರು ” ಇದೊಂದು ಮಹತ್ವಪೂರ್ಣ ಬೆಳವಣಿಗೆ , ನಾವು ಈಗ ನಾರಿನ ಭೂ ಹೊದಿಕೆಗಳನ್ನು ರಸ್ತೆ ನಿರ್ಮಾಣಕ್ಕೆ ಬಳಸುವುದರಲ್ಲಿ ಯಶಸ್ವಿಯಾಗಿದ್ದೇವೆ . ಈ ನಿರ್ಧಾರ ನಾರಿನ ಉದ್ಯಮಕ್ಕೆ ಅದರಲ್ಲೂ ವಿಶೇಷವಾಗಿ ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕದ ಈ ಸಂದರ್ಭದಲ್ಲಿ ಬಹಳ ದೊಡ್ಡ ಉತ್ತೇಜನ ನೀಡಲಿದೆ ” ಎಂದರು .


    ರಸ್ತೆ ನಿರ್ಮಾಣಕ್ಕೆ ಪಿ . ಎಂ . ಜಿ . ಎಸ್ . ವೈ . ನ ಹೊಸ ತಂತ್ರಜ್ಞಾನ ಮಾರ್ಗದರ್ಶಿಗಳ ಪ್ರಕಾರ ಪ್ರತೀ ಪ್ರಸ್ತಾವಗಳ ಗುಂಪಿನಲ್ಲಿ 15 % ಉದ್ದವನ್ನು ಹೊಸ ತಂತ್ರಜ್ಞಾನ ಬಳಸಿ ನಿರ್ಮಿಸಬೇಕಾಗುತ್ತದೆ . ಇದರಲ್ಲಿ 5 % ರಸ್ತೆಗಳು ಐ . ಆರ್ . ಸಿ . ಮಾನ್ಯತೆ ಪಡೆದ ತಂತ್ರಜ್ಞಾನ ಬಳಸಿ ನಿರ್ಮಾಣ ಮಾಡಬೇಕಾಗುತ್ತದೆ . ಐ . ಆರ್ . ಸಿ . ಯು ಈಗ ನಾರಿನ ಭೂ ಹೊದಿಕೆಯನ್ನು ಗ್ರಾಮೀಣ ರಸ್ತೆಗಳ ನಿರ್ಮಾಣಕ್ಕೆ ಬಳಸಲು ಮಾನ್ಯತೆ ನೀಡಿದೆ .


    ಈ ಸೂಚನೆಗಳ ಪ್ರಕಾರ ಪಿ . ಎಂ . ಜಿ . ಎಸ್ . ವೈ - III ಅಡಿಯಲ್ಲಿ ನಿರ್ಮಾಣವಾಗುವ ರಸ್ತೆಗಳ 5 % ಉದ್ದದ ರಸ್ತೆಗಳನ್ನು ನಾರು ಭೂ ಹೊದಿಕೆಗಳನ್ನು ಬಳಸಿ ನಿರ್ಮಿಸಲಾಗುತ್ತದೆ . ಇದರನ್ವಯ ಆಂಧ್ರಪ್ರದೇಶದಲ್ಲಿ 164 ಕಿಲೋ ಮೀಟರ್ ರಸ್ತೆಗಳನ್ನು ನಾರಿನ ಭೂ ಹೊದಿಕೆಗಳನ್ನು ನಿರ್ಮಿಸಿ ರಚಿಸಲಾಗುತ್ತದೆ . ಗುಜರಾತಿನಲ್ಲಿ 151 ಕಿಲೋ ಮೀಟರ್ , ಕೇರಳದಲ್ಲಿ 71 ಕಿಲೋ ಮೀಟರ್ , ಮಹಾರಾಷ್ಟ್ರದಲ್ಲಿ 328 ಕಿಲೋ ಮೀಟರ್ , ಒಡಿಶಾದಲ್ಲಿ 470 ಕಿಲೋ ಮೀಟರ್ , ತಮಿಳುನಾಡಿನಲ್ಲಿ 369 ಕಿಲೋ ಮೀಟರ್ , ತೆಲಂಗಾಣದಲ್ಲಿ 121 ಕಿಲೋ ಮೀಟರ್ , ರಸ್ತೆಗಳನ್ನು ನಾರಿನ ಹೊದಿಕೆ ಬಳಸಿ ನಿರ್ಮಿಸಲಾಗುತ್ತದೆ . ಹೀಗೆ 1674 ಕಿಲೋ ಮೀಟರ್ ರಸ್ತೆಯನ್ನು 7 ರಾಜ್ಯಗಳ ವ್ಯಾಪ್ತಿಯಲ್ಲಿ ನಾರಿನ ಭೂ ಹೊದಿಕೆಯನ್ನು ಬಳಸಿ ನಿರ್ಮಿಸಲಾಗುತ್ತದೆ . ಇದಕ್ಕಾಗಿ 1 ಕೋಟಿ ಚದರ ಮೀಟರ್ ನಾರಿನ ಭೂ ಹೊದಿಕೆ ಅವಶ್ಯವಿದ್ದು , ಅಂದಾಜು ಮೌಲ್ಯ ಸುಮಾರು 70 ಕೋಟಿ ರೂ .


    ಈ ನಿರ್ಧಾರವು ದೇಶದಲ್ಲಿ ನಾರು ಭೂ ಹೊದಿಕೆಗೆ ಉತ್ತಮ ಮಾರುಕಟ್ಟೆಯನ್ನು ಒದಗಿಸಲಿದೆ ಮತ್ತು ಕೋವಿಡ್ - 19 ಪೀಡಿತ ನಾರು ಉದ್ಯಮಕ್ಕೆ ವರವಾಗಲಿದೆ .


    ***

    
    
    (Release ID: 1625521) Visitor Counter : 13
    
    
      Read this release in: English , Urdu , Marathi , Hindi , Bengali , Manipuri , Assamese , Punjabi , Tamil , Telugu , Malayalam