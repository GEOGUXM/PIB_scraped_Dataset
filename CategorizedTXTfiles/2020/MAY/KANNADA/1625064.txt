      ಅತಿಸಣ್ಣ, ಸಣ್ಣ, ಮತ್ತು ಮಧ್ಯಮ ಗಾತ್ರದ ಉದ್ದಿಮೆಗಳ ಸಚಿವಾಲಯ

      ವಿವಿಧ ವಲಯಗಳಿಗೆ ಕೇಂದ್ರ ಸರಕಾರ ಘೋಷಿಸಿದ ಪರಿಹಾರ ಪ್ಯಾಕೇಜ್ ಮತ್ತು ಹೊಸ ಎಂ.ಎಸ್.ಎಂ.ಇ. ವ್ಯಾಖ್ಯೆ ಉದ್ಯಮಕ್ಕೆ ಭಾರೀ ಉತ್ತೇಜನ ನೀಡಲಿದೆ: ಶ್ರೀ ಗಡ್ಕರಿ
      Posted On: 17 MAY 2020 5:46PM by PIB Bengaluru


    ವಿವಿಧ ವಲಯಗಳಿಗೆ ಕೇಂದ್ರ ಸರಕಾರ ಘೋಷಿಸಿದ ಪರಿಹಾರ ಪ್ಯಾಕೇಜ್ ಮತ್ತು ಹೊಸ ಎಂ . ಎಸ್ . ಎಂ . ಇ . ವ್ಯಾಖ್ಯೆ ಉದ್ಯಮಕ್ಕೆ ಭಾರೀ ಉತ್ತೇಜನ ನೀಡಲಿದೆ : ಶ್ರೀ ಗಡ್ಕರಿ


    ಎಂ . ಎಸ್ . ಎಂ . ಇ . ಗಳಿಗಾಗಿ ಘೋಷಿಸಿದ ನಿಧಿಗಳ ನಿಧಿಯ ದಕ್ಷತೆಯುಕ್ತ ಅನುಷ್ಟಾನ ಮತ್ತು ರೇಟಿಂಗ್ ಅನ್ವೇಷಣೆಗೆ ಶ್ರೀ ನಿತಿನ್ ಗಡ್ಕರಿ ಕರೆ


    ಕೇಂದ್ರ ಎಂ . ಎಸ್ . ಎಂ . ಇ . ಮತ್ತು ರಸ್ತೆ ಸಾರಿಗೆ ಹಾಗು ಹೆದ್ದಾರಿಗಳ ಸಚಿವರಾದ ಶ್ರೀ ನಿತಿನ್ ಗಡ್ಕರಿ ಅವರು ಎಂ . ಎಸ್ . ಎಂ . ಇ . , ಕಾರ್ಮಿಕ , ಕೃಷಿ ಇತ್ಯಾದಿ ಸಹಿತ ವಿವಿಧ ವಲಯಗಳಿಗೆ / ಭಾಗೀದಾರರಿಗೆ ಕೇಂದ್ರ ಸರಕಾರ ಒದಗಿಸಿರುವ ಪರಿಹಾರ ಪ್ಯಾಕೇಜ್ ಮತ್ತು ಎಂ . ಎಸ್ . ಎಂ . ಇ . ಗಳಿಗೆ ನೀಡಿರುವ ಹೊಸ ವ್ಯಾಖ್ಯೆಯಿಂದ ಕೈಗಾರಿಕೋದ್ಯಮ ವಲಯಕ್ಕೆ ಭಾರೀ ಉತ್ತೇಜನ ದೊರೆಯುವುದೆಂಬ ಆಶಯವನ್ನು ವ್ಯಕ್ತಪಡಿಸಿದ್ದಾರೆ . ಎಂ . ಎಸ್ . ಎಂ . ಇ . ಗಳಿಗೆ ರೇಟಿಂಗ್ ಅನ್ವೇಷಣೆಗೆ ಕರೆ ನೀಡಿರುವ ಅವರು ಎಂ . ಎಸ್ . ಎಂ . ಇ . ಗಳಿಗೆ ಪ್ಯಾಕೇಜಿನಂಗವಾಗಿ ಘೋಷಿಸಲಾಗಿರುವ ನಿಧಿಯ ನಿಧಿಯನ್ನು ಸಮರ್ಪಕವಾಗಿ ಅನುಷ್ಟಾನಿಸುವ ಕುರಿತಂತೆ ಸಲಹೆಗಳನ್ನು ನೀಡುವಂತೆ ಭಾಗೀದಾರರನ್ನು ಕೋರಿದ್ದಾರೆ .


    “ ಎಂ . ಎಸ್ . ಎಂ . ಇ . ಗಳ ಮೇಲೆ ಕೋವಿಡ್ - 19 ರ ಪರಿಣಾಮ ” ಮತ್ತು “ 20 ಲಕ್ಷ ಕೋ . ರೂ . ಗಳ ಪ್ಯಾಕೇಜ್ ಬಳಿಕ ಭಾರತೀಯ ಕೈಗಾರಿಕೋದ್ಯಮದ ಭವಿಷ್ಯ ” ಕುರಿತಂತೆ ಅಂತಾರಾಷ್ಟ್ರೀಯ ವ್ಯಾಪಾರೋದ್ಯಮ ಜಾಲ ಮತ್ತು ಎಂ . ಎಂ . ಆಕ್ಟಿವ್ ಸೈ - ಟೆಕ್ ಕಮ್ಯುನಿಕೇಶನ್ ನ ಪ್ರತಿನಿಧಿಗಳನ್ನುದ್ದೇಶಿಸಿ ಇಂದು ವೀಡಿಯೋ ಕಾನ್ಫರೆನ್ಸ್ ಮೂಲಕ ಮಾತನಾಡಿದ ಶ್ರೀ ಗಡ್ಕರಿ ಅವರು ಈ ವಿಷಯವನ್ನು ಹೇಳಿದರು .


    ಕೃಷಿ ಎಂ . ಎಸ್ . ಎಂ . ಇ . ಮತ್ತು ಮೀನುಗಾರಿಕಾ ಎಂ . ಎಸ್ . ಎಂ . ಇ . ವಲಯಗಳನ್ನು ಅವಿಷ್ಕರಿಸಬೇಕಾದ ಅಗತ್ಯವಿದೆ ಎಂದು ಶ್ರೀ ನಿತಿನ್ ಗಡ್ಕರಿ ಅಭಿಪ್ರಾಯಪಟ್ಟರು .


    ಕೋವಿಡ್ - 19 ರಿಂದಾಗಿ ಸರಕಾರ ಸಹಿತ ಎಲ್ಲಾ ಭಾಗೀದಾರರು ಸವಾಲುಗಳನ್ನು ಎದುರಿಸುತ್ತಿದ್ದಾರೆ ಎಂದು ಹೇಳಿದ ಸಚಿವರು , ಇಂತಹ ಕಠಿಣ ಸಂದರ್ಭಗಳಲ್ಲಿ , ಈಗಿನ ಬಿಕ್ಕಟ್ಟನ್ನು ನಿಭಾಯಿಸಲು ಧನಾತ್ಮಕ ಧೋರಣೆಯನ್ನು ಅಳವಡಿಸಿಕೊಳ್ಳುವಂತೆ ಸಲಹೆ ಮಾಡಿದರಲ್ಲದೆ ಋಣಾತ್ಮಕತೆಯಿಂದ ಯಾರ ಹಿತಾಸಕ್ತಿಯೂ ಈಡೇರದು ಎಂದೂ ಹೇಳಿದರು .


    ಜಪಾನ್ ಸರಕಾರ ಚೀನಾದಿಂದ ಜಪಾನೀ ಹೂಡಿಕೆಯನ್ನು ಹಿಂತೆಗೆದುಕೊಂಡು , ಬೇರೆಲ್ಲಾದರೂ ನೆಲೆಗೊಳ್ಳಲು ಅದರ ಕೈಗಾರಿಕೆಗಳಿಗೆ ವಿಶೇಷ ಪ್ಯಾಕೇಜ್ ನೀಡಿರುವುದನ್ನು ಸ್ಮರಿಸಿಕೊಂಡ ಅವರು ಇದನ್ನು ಕೈವಶ ಮಾಡಿಕೊಳ್ಳಲು ಭಾರತಕ್ಕೆ ಇದು ಸದವಕಾಶ ಎಂದರು .


    ಹಸಿರು ಹೆದ್ದಾರಿ ಯೋಜನೆಯನ್ನು ಪ್ರಸ್ತಾಪಿಸಿದ ಅವರು ಗ್ರಾಮೀಣ , ಬುಡಕಟ್ಟು ಮತ್ತು ಹಿಂದುಳಿದ ಪ್ರದೇಶಗಳನ್ನು ಹಾದು ಹೋಗುವ ದಿಲ್ಲಿ – ಮುಂಬಯಿ ಹಸಿರು ಎಕ್ಸ್ ಪ್ರೆಸ್ ಹೆದ್ದಾರಿಯ ಕಾಮಗಾರಿ ಆರಂಭವಾಗಿದೆ ಎಂದರು . ಇದು , ಹೆದ್ದಾರಿ ಹಾದುಹೋಗುವ ಗ್ರಾಮೀಣ , ಬುಡಕಟ್ಟು ಮತ್ತು ಅಲ್ಪ ಅಭಿವೃದ್ದಿ ಹೊಂದಿದ ಪ್ರದೇಶಗಳಲ್ಲಿ ಉದ್ಯಮಗಳಿಗೆ ಕೈಗಾರಿಕ ಗುಚ್ಚಗಳು , ಅತ್ಯಾಧುನಿಕ ತಂತ್ರಜ್ಞಾನದೊಂದಿಗೆ ಸಜ್ಜಿತವಾದ ಸಾರಿಗೆ ಪಾರ್ಕ್ ಗಳಲ್ಲಿ ಭವಿಷ್ಯದ ಹೂಡಿಕೆ ಮಾಡಲು ಒಂದು ಅವಕಾಶ ಎಂದರು . ಮೆಟ್ರೋ / ದೊಡ್ಡ ನಗರಗಳಲ್ಲಿರುವ ಕೈಗಾರಿಕೆಗಳ ವಿಕೇಂದ್ರೀಕರಣ ನಿಟ್ಟಿನಲ್ಲಿ ಕೆಲಸ ಮಾಡಬೇಕಾದ ಅಗತ್ಯವನ್ನು ಒತ್ತಿ ಹೇಳಿದ ಅವರು ದೇಶದ ಗ್ರಾಮೀಣ , ಬುಡಕಟ್ಟು , ಮತ್ತು ಹಿಂದುಳಿದ ಪ್ರದೇಶಗಳತ್ತ ಗಮನ ಕೊಡಬೇಕು ಎಂದೂ ನುಡಿದರು .


    ರಫ್ತು ಹೆಚ್ಚಳಕ್ಕೆ ವಿಶೇಷ ಗಮನ ಕೊಡುವುದು ಈ ಸಂದರ್ಭದ ಅತ್ಯಾವಶ್ಯಕತೆಯಾಗಿದೆ ಮತ್ತು ಇಂಧನ ವೆಚ್ಚ , ಸಾಗಾಣಿಕಾ ವೆಚ್ಚ , ಹಾಗು ಉತ್ಪಾದನಾ ವೆಚ್ಚಗಳನ್ನು ಕಡಿತ ಮಾಡುವ ನಿಟ್ಟಿನಲ್ಲಿ ಅವಶ್ಯ ಪದ್ದತಿಗಳನ್ನು ಅಳವಡಿಸಿಕೊಂಡು ಜಾಗತಿಕ ಮಾರುಕಟ್ಟೆಯಲ್ಲಿ ಸ್ಪರ್ಧಾತ್ಮಕವಾಗಬೇಕು ಎಂದೂ ಕೇಂದ್ರ ಸಚಿವರು ಹೇಳಿದರು . ಉದಾಹರಣೆಗೆ ಅವರು ವಾಹನಗಳ ಗುಜರಿ ನೀತಿ ಅಳವಡಿಕೆ ಉತ್ಪಾದನಾ ವೆಚ್ಚ ತಗ್ಗಿಸಬಹುದು ಎಂದರು . ಆಮದಿಗೆ ಪರ್ಯಾಯವಾದುದನ್ನು ಕಂಡು ಹುಡುಕುವ ಅಗತ್ಯವನ್ನು ಅವರು ಪ್ರತಿಪಾದಿಸಿದರು , ಆ ಮೂಲಕ ವಿದೇಶೀ ಆಮದನ್ನು ದೇಶೀ ಉತ್ಪಾದನೆ ಮೂಲಕ ಕಡಿಮೆ ಮಾಡಬೇಕು ಎಂದರು . ಎಂ . ಎಸ್ . ಎಂ . ಇ . ಸಚಿವಾಲಯವು ಕಳೆದ ಮೂರು ವರ್ಷಗಳ ಆಮದು ಮತ್ತು ರಫ್ತಿನ ವಿವರಗಳನ್ನು ಒಳಗೊಂಡ ಎರಡು ಕಿರುಪುಸ್ತಕಗಳನ್ನು ತರುವ ನಿಟ್ಟಿನಲ್ಲಿ ಕಾರ್ಯೋನ್ಮುಖವಾಗಿದೆ ಎಂಬ ಮಾಹಿತಿಯನ್ನವರು ಹಂಚಿಕೊಂಡರು .


    ಕೈಗಾರಿಕೋದ್ಯಮವು ಅನ್ವೇಷಣೆ , ಉದ್ಯಮಶೀಲತ್ವ , ವಿಜ್ಞಾನ ಮತ್ತು ತಂತ್ರಜ್ಞಾನ , ಸಂಶೋಧನಾ ಕೌಶಲ್ಯ ಹಾಗು ಜ್ಞಾನವನ್ನು ಸಂಪತ್ತಾಗಿ ಪರಿವರ್ತಿಸುವ ಪರಿಣತಿಗಳತ್ತ ಹೆಚ್ಚು ಗಮನ ಕೊಡಬೇಕು ಎಂದರು .


    ಕೇಳಲಾದ ಕೆಲವು ಪ್ರಶ್ನೆಗಳು ಮತ್ತು ಸಲಹೆಗಳು ಈ ಕೆಳಗಿನಂತಿವೆ : ಸಚಿವರು ಹೇಳಿದ ಪರೋಕ್ಷವಾಗಿ ಲಭ್ಯವಾದ ಆಶೀರ್ವಾದಗಳನ್ನು ಹೇಗೆ ಬಳಸಿಕೊಳ್ಳಬಹುದು , ಬಿ . ಎನ್ . ಐ . ಯು ಸಮಾಜದ ಮೇಲೆ ಪರಿಣಾಮ ಬೀರುವಂತಹದೇನನ್ನು ಮಾಡಬಹುದು . ಕೋವಿಡ್ - 19 ರ ಅವಧಿಯಲ್ಲಿ ಸಮಸ್ಯೆಗೆ ಸಿಕ್ಕ ಕಂಪೆನಿಗಳಿಗೆ ಏನು ಸಂದೇಶ , ಕಿರು ಉದ್ಯಮಗಳಿಗೆ ಪ್ರಯೋಜನಕ್ಕಾಗಿ ಮುದ್ರಾ ಸಾಲದ ಮಿತಿಯನ್ನು 25 ಲಕ್ಷ ರೂಪಾಯಿಗಳಿಗೆ ಏರಿಸುವುದು , ಇತ್ತೀಚೆಗೆ ಘೋಷಿಸಲಾದ 3 ಲಕ್ಷ ಕೋ . ರೂ . ಗಳ ಜಾಮೀನು ರಹಿತ ಸ್ವಯಂಚಾಲಿತ ಸಾಲಕ್ಕೆ ಸಂಬಂಧಿಸಿ ಸರಳ ಮಾರ್ಗದರ್ಶಿಗಳನ್ನು ನೀಡುವುದು ಇತ್ಯಾದಿಗಳು .


    ಪ್ರತಿನಿಧಿಗಳ ಪ್ರಶ್ನೆಗಳಿಗೆ ಉತ್ತರಿಸಿದ ಶ್ರೀ ಗಡ್ಕರಿ ಅವರು ಸರಕಾರದಿಂದ ಸಾಧ್ಯ ಇರುವ ಎಲ್ಲಾ ನೆರವನ್ನು ಒದಗಿಸಿಕೊಡುವುದಾಗಿ ಭರವಸೆ ನೀಡಿದರು . ಕೈಗಾರಿಕೋದ್ಯಮವು ಧನಾತ್ಮಕ ಧೋರಣೆಯನ್ನು ಅಳವಡಿಸಿಕೊಂಡು ಕೋವಿಡ್ - 19 ರ ಬಳಿಕ ರೂಪುಗೊಳ್ಳುವ ಅವಕಾಶಗಳನ್ನು ಬಳಸಿಕೊಳ್ಳಬೇಕು ಎಂಬ ಅಂಶವನ್ನು ಒತ್ತಿ ಹೇಳಿದರು .


    ***

    
    
    (Release ID: 1625064) Visitor Counter : 8
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Tamil , Telugu