      ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವಾಲಯ

      ಕೋವಿಡ್ -19 ಸಾಂಕ್ರಾಮಿಕವು ಒಡ್ಡಿದ ಹಲವಾರು ಸವಾಲುಗಳ ನಡುವೆಯೂ, ಆರ್‌ಸಿಎಫ್ ಉದ್ಯಮದ ಎನ್‌ಪಿಕೆ ರಸಗೊಬ್ಬರಗಳ ಮಾರಾಟದಲ್ಲಿ ಶೇ 35 ರಷ್ಟು ಹೆಚ್ಚಳ
      Posted On: 09 MAY 2020 4:03PM by PIB Bengaluru


    ಕೋವಿಡ್ - 19 ಸಾಂಕ್ರಾಮಿಕವು ಒಡ್ಡಿದ ಹಲವಾರು ಸವಾಲುಗಳ ನಡುವೆಯೂ , ಆರ್ ‌ ಸಿಎಫ್ ಉದ್ಯಮದ ಎನ್ ‌ ಪಿಕೆ ರಸಗೊಬ್ಬರಗಳ ಮಾರಾಟದಲ್ಲಿ ಶೇ 35 ರಷ್ಟು ಹೆಚ್ಚಳ


    ಕೋವಿಡ್ - 19 ಲಾಕ್ ‌ ಡೌನ್ ‌ ನಿಂದ ಉಂಟಾದ ಅಗಾಧವಾದ ಸಾಗಾಣಿಕೆ ಮತ್ತು ಇತರ ಸಮಸ್ಯೆಗಳ ನಡುವೆಯೂ , ಭಾರತ ಸರ್ಕಾರದ ರಾಸಾಯನಿಕ ಮತ್ತು ರಸಗೊಬ್ಬರಗಳ ಸಚಿವಾಲಯದ ಅಧೀನದಲ್ಲಿರುವ ಸಾರ್ವಜನಿಕ ವಲಯದ ಉದ್ದಿಮೆಯಾದ ರಾಷ್ಟ್ರಿಯ ಕೆಮಿಕಲ್ಸ್ ಫ್ರೆಟಿಲೈಜರ್ಸ್ ಲಿಮಿಟೆಡ್ , ( ಆರ್ ‌ ಸಿಎಫ್ ) ತನ್ನ ಅನುಕರಣನೀಯ ಕಾರ್ಯಕ್ಷಮತೆಯಿಂದ 2019 ರ ಏಪ್ರಿಲ್ ಗೆ ಹೋಲಿಸಿದರೆ 2020 ರ ಏಪ್ರಿಲ್ ತಿಂಗಳಲ್ಲಿ ಎನ್ ‌ ಪಿಕೆ ರಸಗೊಬ್ಬರಗಳು ಸುಫಲಾ ಮಾರಾಟದಲ್ಲಿ 35.47 ರಷ್ಟು ಹೆಚ್ಚಳವನ್ನು ದಾಖಲಿಸಿದೆ .


    ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವರಾದ ಶ್ರೀ ಡಿ . ವಿ . ಸದಾನಂದ ಗೌಡರು ಆರ್ ‌ ಸಿಎಫ್ ‌ ಗೆ ಕೃಷಿ ಪೋಷಕಾಂಶಗಳ ಅಗತ್ಯತೆಗಳನ್ನು ಪೂರೈಸುವ ಆಸಕ್ತಿಯನ್ನು ತೋರಿಸಿದ್ದನ್ನು ಅಭಿನಂದಿಸಿದರು , ಇದರಿಂದ ರೈತರು ಹೆಚ್ಚಿನ ಇಳುವರಿಯ ಲಾಭವನ್ನು ಪಡೆಯುತ್ತಾರೆ . ಕೋವಿಡ್ - 19 ಸಾಂಕ್ರಾಮಿಕ ರೋಗವನ್ನು ನಿಗ್ರಹಿಸಲು ಘೋಷಿಸಲಾದ ಲಾಕ್ ‌ ಡೌನ್ ತೊಂದರೆಗಳನ್ನು ನಿವಾರಿಸಲು ಭಾರತೀಯ ರೈತರಿಗೆ ಸಹಾಯ ಮಾಡಲು ತಮ್ಮ ಸಚಿವಾಲಯದ ಅಡಿಯಲ್ಲಿ ವಿವಿಧ ಗೊಬ್ಬರದ ಸಾರ್ವಜನಿಕ ವಲಯದ ಉದ್ದಿಮೆಗಳು ಶ್ರಮಿಸುತ್ತಿವೆ ಎಂದು ಅವರು ತೃಪ್ತಿ ವ್ಯಕ್ತಪಡಿಸಿದರು . ಬಿತ್ತನೆ ಋತುವಿನಲ್ಲಿ ಅಗತ್ಯ ರಸಗೊಬ್ಬರಗಳ ಉತ್ಪಾದನೆ , ಸಾಗಣೆ ಮತ್ತು ವಿತರಣೆಗೆ ಅನುಕೂಲವಾಗುವಂತೆ ಅವರು ತಮ್ಮ ರಸಗೊಬ್ಬರ ಇಲಾಖೆಯಲ್ಲದೆ , ಕೃಷಿ ಸಚಿವಾಲಯಗಳು , ಕೇಂದ್ರದಲ್ಲಿನ ಇತರ ಸಂಬಂಧಿತ ಇಲಾಖೆಗಳು ಮತ್ತು ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಲ್ಲಿ ತಮ್ಮ ಸಹವರ್ತಿಗಳೊಂದಿಗೆ ಸಂಪರ್ಕದಲ್ಲಿದ್ದಾರೆ ಎಂದು ಶ್ರೀ ಗೌಡರು ಹೇಳಿದರು .


    ಕೋವಿಡ್ - 19 ಸಾಂಕ್ರಾಮಿಕ ರೋಗದ ಈ ಸಂಕಷ್ಟದ ಸಮಯದಲ್ಲಿ , ಮಹಾರಾಷ್ಟ್ರದ ಕೃಷಿ ಇಲಾಖೆಯ ಸಹಾಯದಿಂದ ಆರ್ ‌ ಸಿಎಫ್ , ರೈತರಿಗೆ ರಸಗೊಬ್ಬರಗಳನ್ನು ನಿರಂತರವಾಗಿ ಪೂರೈಸುವುದನ್ನು ಖಾತ್ರಿಪಡಿಸುತ್ತದೆ ಎಂದು ಆರ್ ‌ ಸಿಎಫ್ ‌ ನ ಸಿಎಂಡಿ ಎಸ್ ‌ ಸಿ ಮುಡ್ಜೆರಿಕರ್ ಟ್ಟಿಟ್ಟರ್ ನಲ್ಲಿ ತಿಳಿಸಿದ್ದಾರೆ . ರೈತರ ಸುರಕ್ಷತೆಗಾಗಿ ಕೃಷಿಯ ಗಡಿಯಲ್ಲಿ ರಸಗೊಬ್ಬರಗಳನ್ನು ತಲುಪಿಸಲಾಗುತ್ತಿದೆ . ಇದರ ಹೊರತಾಗಿ ಆರ್ ‌ ಸಿಎಫ್ ‌ ನ ಟ್ರೊಂಬೆ ಘಟಕವು ಶಕ್ತಿಯ ದಕ್ಷತೆಯಲ್ಲಿ 6.178 ಎಂಕೆಎಲ್ / ಎಂಟಿ ಯಷ್ಟು ಹೊಸ ಮೈಲಿಗಲ್ಲನ್ನು ಸ್ಥಾಪಿಸಿದೆ .


    ಆರ್ ‌ ಸಿಎಫ್ ಕಾರ್ಪೊರೇಟ್ ಸಾಮಾಜಿಕ ಹೊಣೆಗಾರಿಕೆಯಲ್ಲಿ ದೃಢವಾದ ನಂಬಿಕೆಯ ಭಾಗವಾಗಿ ಅಗತ್ಯವಿರುವವರಿಗೆ ಮತ್ತು ಸಮಾಜದ ಸಾಮಾನ್ಯ ಹಿತದೃಷ್ಟಿಯಿಂದ , ಪಿಎಂ ಕೇರ್ಸ್ ಫಂಡ್ ‌ ಗೆ 83.56 ಲಕ್ಷ ಮತ್ತು ಮಹಾರಾಷ್ಟ್ರ ಸಿಎಮ್ ‌ ಆರ್ ‌ ಎಫ್ ‌ ಗೆ 83.50 ಲಕ್ಷ ದೇಣಿಗೆ ನೀಡಿದೆ . ಅದರ ಉದ್ಯೋಗಿಗಳು ಸಹ ಮುಂದೆ ಬಂದಿದ್ದಾರೆ ಮತ್ತು ಇದೇ ಉದ್ದೇಶಕ್ಕಾಗಿ ಒಂದು ದಿನದ ಸಂಬಳವನ್ನು ದೇಣಿಗೆ ನೀಡಿದರು . ಇದು ಈಗಾಗಲೇ ಸಿಎಸ್ ‌ ಆರ್ ಮೂಲಕ ಆರ್ ‌ ಸಿಎಫ್ ನೀಡಿದ 50 ಲಕ್ಷ ರೂಪಾಯಿಗಳ ದೇಣಿಗೆಯ ಜೊತೆಗೆ ನೀಡಿರುವ ಹೆಚ್ಚುವರಿ ದೇಣಿಗೆಯಾಗಿದೆ .


    ಆರ್ ‌ ಸಿಎಫ್ " ಮಿನಿ ರತ್ನ " ಉದ್ದಮಿಗಳಲ್ಲೊಂದಾಗಿದ್ದು , ಇದು ದೇಶದಲ್ಲಿ ರಸಗೊಬ್ಬರ ಮತ್ತು ರಾಸಾಯನಿಕಗಳ ಪ್ರಮುಖ ಉತ್ಪಾದಕ ಸಂಸ್ಥೆಯಾಗಿದೆ . ಇದು ಯೂರಿಯಾ , ಕಾಂಪ್ಲೆಕ್ಸ್ ರಸಗೊಬ್ಬರಗಳು , ಜೈವಿಕ ಗೊಬ್ಬರಗಳು , ಸೂಕ್ಷ್ಮ ಪೋಷಕಾಂಶಗಳು , ನೀರಿನಲ್ಲಿ ಕರಗುವ ರಸಗೊಬ್ಬರಗಳು , ಮಣ್ಣಿನ ಕಂಡಿಷನರ್ ‌ ಗಳು ಮತ್ತು ವ್ಯಾಪಕವಾದ ಕೈಗಾರಿಕಾ ರಾಸಾಯನಿಕಗಳನ್ನು ತಯಾರಿಸುತ್ತದೆ . ಕಂಪನಿಯು ಗ್ರಾಮೀಣ ಭಾರತದಲ್ಲಿ " ಉಜ್ವಾಲಾ " ( ಯೂರಿಯಾ ) ಮತ್ತು " ಸುಫಾಲಾ " ( ಸಂಕೀರ್ಣ ರಸಗೊಬ್ಬರಗಳು ) ಬ್ರಾಂಡ್ ‌ ಗಳಿಂದ ಜನಪ್ರಿಯವಾಗಿದೆ , ಇದು ಹೆಚ್ಚಿನ ಬ್ರಾಂಡ್ ಜನಪ್ರಿಯತೆಯನ್ನು ಹೊಂದಿದೆ . ರಸಗೊಬ್ಬರ ಉತ್ಪನ್ನಗಳಲ್ಲದೆ , ಬಣ್ಣಗಳು , ದ್ರಾವಕಗಳು , ಚರ್ಮ , ಔಷಧಗಳು ಮತ್ತು ಇತರ ಕೈಗಾರಿಕಾ ಉತ್ಪನ್ನಗಳ ತಯಾರಿಕೆಗೆ ಆರ್ ‌ ಸಿಎಫ್ ಹೆಚ್ಚಿನ ಸಂಖ್ಯೆಯ ಕೈಗಾರಿಕಾ ರಾಸಾಯನಿಕಗಳನ್ನು ಉತ್ಪಾದಿಸುತ್ತದೆ .


    ***

    
    
    (Release ID: 1622589) Visitor Counter : 13
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Odia , Tamil , Telugu