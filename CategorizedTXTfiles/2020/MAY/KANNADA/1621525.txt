      ಸಿಬ್ಬಂದಿ, ಸಾರ್ವಜನಿಕ ಅಹವಾಲು ಮತ್ತು ಪಿಂಚಣಿ ಸಚಿವಾಲಯ

      28 ರಾಜ್ಯಗಳು ಮತ್ತು 9 ಕೇಂದ್ರಾಡಳಿತ ಪ್ರದೇಶಗಳೊಂದಿಗೆ 2020ರ ಮಾ.30ರಿಂದ ಮೇ.4ರ ಅವಧಿಯಲ್ಲಿ ಡಿಎಆರ್ ಪಿಜಿ ಯ ಕೋವಿಡ್-19 ಸಾರ್ವಜನಿಕ ಕುಂದು ಕೊರತೆಗಳ ಪರಿಹಾರ ಪ್ರಗತಿ ವರದಿ ಪರಾಮರ್ಶಿಸಿದ ಡಾ. ಜಿತೇಂದ್ರ ಸಿಂಗ್
      Posted On: 05 MAY 2020 4:28PM by PIB Bengaluru


    28 ರಾಜ್ಯಗಳು ಮತ್ತು 9 ಕೇಂದ್ರಾಡಳಿತ ಪ್ರದೇಶಗಳೊಂದಿಗೆ 2020 ರ ಮಾ . 30 ರಿಂದ ಮೇ . 4 ರ ಅವಧಿಯಲ್ಲಿ ಡಿಎಆರ್ ಪಿಜಿ ಯ ಕೋವಿಡ್ - 19 ಸಾರ್ವಜನಿಕ ಕುಂದು ಕೊರತೆಗಳ ಪರಿಹಾರ ಪ್ರಗತಿ ವರದಿ ಪರಾಮರ್ಶಿಸಿದ ಡಾ . ಜಿತೇಂದ್ರ ಸಿಂಗ್


    ಡಿಎಆರ್ ಪಿಜಿಯ ಕೋವಿಡ್ - 19 ಕುಂದುಕೊರತೆ ಪ್ರಕರಣಗಳ ವಿಲೇವಾರಿಯ ವೇಗಕ್ಕೆ ತೃಪ್ತಿ ; ಈ ಅವಧಿಯಲ್ಲಿ ಒಟ್ಟು 52,327 ಸಾರ್ವಜನಿಕ ದೂರುಗಳ ಇತ್ಯರ್ಥ


    ಕೇಂದ್ರ ಸಿಬ್ಬಂದಿ , ಸಾರ್ವಜನಿಕ ಕುಂದುಕೊರತೆಗಳು ಮತ್ತು ಪಿಂಚಣಿ ಖಾತೆ ರಾಜ್ಯ ಸಚಿವ ಡಾ . ಜಿತೇಂದ್ರ ಸಿಂಗ್ ಅವರು , ಎಲ್ಲ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳೊಂದಿಗೆ 2020 ರ ಮಾ . 30 ರಿಂದ ಮೇ . 4 ರ ಅವಧಿಯಲ್ಲಿ ಡಿಎಆರ್ ಪಿಜಿಯ ಕೋವಿಡ್ - 19 ಸಾರ್ವಜನಿಕ ಕುಂದುಕೊರತೆಗಳ ಪರಿಹಾರ ವರದಿಯ ಬಗ್ಗೆ ಸಮಗ್ರ ಪರಿಶೀಲನೆ ನಡೆಸಿದರು ಮತ್ತು ಕುಂದುಕೊರತೆಗಳ ಪರಿಹಾರದ ವೇಗದ ಬಗ್ಗೆ ತೃಪ್ತಿ ವ್ಯಕ್ತಪಡಿಸಿದರು .


    ಈ ಅವಧಿಯಲ್ಲಿ ಡಿಎಆರ್ ಪಿಜಿಯ ರಾಷ್ಟ್ರೀಯ ಕೋವಿಡ್ - 19 ಸಾರ್ವಜನಿಕ ಕುಂದುಕೊರತೆಗಳ ನಿಗಾ ( https://darpg.gov.in ) ಅಡಿಯಲ್ಲಿ 52,327 ಪ್ರಕರಣಗಳನ್ನು ವಿಲೇವಾರಿ ಮಾಡಲಾಗಿದೆ ಅವುಗಳಲ್ಲಿ ಕೇಂದ್ರ ಸಚಿವಾಲಯಗಳು ಮತ್ತು ಇಲಾಖೆಗಳು 41,626 ದೂರುಗಳನ್ನು ಇತ್ಯರ್ಥಪಡಿಸಿವೆ . ಕೇಂದ್ರ ಸರ್ಕಾರ ಕೋವಿಡ್ - 19 ಸಾರ್ವಜನಿಕ ಕುಂದುಕೊರತೆಗಳ ಪರಿಹಾರಕ್ಕೆ ತೆಗೆದುಕೊಂಡಿರುವ ಸರಾಸರಿ ಅವಧಿ 1.45 ದಿನ / ದೂರುಗಳಿಗೆ ಡಿಎಆರ್ ಪಿಜಿ ಸುಮಾರು 20,000 ಪ್ರಕರಣಗಳನ್ನು ಭೌತಿಕವಾಗಿ ವಿಶ್ಲೇಷಿಸಿ ಮತ್ತು ನಾಗರಿಕರು ತೃಪ್ತರಾಗಿದ್ದಾರೆಯೇ ಎಂಬುದನ್ನು ಖಾತ್ರಿಪಡಿಸಿಕೊಳ್ಳಲು ಅವರಿಂದ ಪ್ರತಿಕ್ರಿಯೆ ಪಡೆಯಲು ಕರೆಗಳನ್ನು ಮಾಡಲಾಗಿದೆ . ರಾಜ್ಯ ಸರ್ಕಾರಗಳು ಮತ್ತು ಕೇಂದ್ರದ ಸಾರ್ವಜನಿಕ ದೂರುಗಳ ಇತ್ಯರ್ಥ ಅಧಿಕಾರಿಗಳ ಜೊತೆ ಆರು ಸುತ್ತಿನ ವಿಡಿಯೋ ಸಂವಾದಗಳನ್ನು ನಡೆಸಲಾಗಿದೆ . ಡಿಎಆರ್ ಪಿಜಿ 10,701 ಕೋವಿಡ್ - 19 ಸಾರ್ವಜನಿಕ ಕುಂದುಕೊರತೆಗಳನ್ನು ರಾಜ್ಯ ಸರ್ಕಾರಗಳಿಗೆ ವರ್ಗಾಯಿಸಿದ್ದು , ಆ ರಾಜ್ಯಗಳು ಆ ದೂರುಗಳನ್ನು ಯಶಸ್ವಿಯಾಗಿ ಪರಿಹರಿಸಿವೆ .


    ಡಾ . ಜಿತೇಂದ್ರ ಸಿಂಗ್ ಅವರು , ಕೋವಿಡ್ - 19 ಸಾರ್ವಜನಿಕ ಕುಂದುಕೊರತೆಗಳನ್ನು ಸಕಾಲದಲ್ಲಿ ಇತ್ಯರ್ಥಪಡಿಸಲು ದೃಢ ಬದ್ಧತೆಯನ್ನು ತೋರಿದ ರಾಜ್ಯ ಸರ್ಕಾರಗಳು ಮತ್ತು ಡಿಎಆರ್ ಪಿಜಿ ಅಧಿಕಾರಿ ಸಿಬ್ಬಂದಿಗಳಿಗೆ ಧನ್ಯವಾದಗಳನ್ನು ತಿಳಿಸಿದರು . ಅವರು ಕೋವಿಡ್ - 19 ಸಾರ್ವಜನಿಕ ಕುಂದುಕೊರತೆಗಳ ಪರಿಹಾರ ತಾಂತ್ರಿಕವಾಗಿ ಮುಂದುವರಿದಿರುವ ದೊಡ್ಡ ದೇಶಗಳಾದ ಉತ್ತರ ಪ್ರದೇಶ , ಕರ್ನಾಟಕ , ಗುಜರಾತ್ , ಹರಿಯಾಣ , ಕೇರಳ ರಾಜ್ಯಗಳು ಎರಡು ನಿಗದಿತ ವೆಬ್ ಪೋರ್ಟಲ್ ಗಳ ಮೂಲಕ ಕಾರ್ಯನಿರ್ವಹಿಸುತ್ತಿರುವುದು ಮಾತ್ರವಲ್ಲದೆ , ಈಶಾನ್ಯ ಪ್ರದೇಶಗಳ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳಾದ ಜಮ್ಮು ಮತ್ತು ಕಾಶ್ಮೀರ , ಲಡಾಖ್ , ಅಂಡಮಾನ್ ಮತ್ತು ನಿಕೋಬಾರ್ ದ್ವೀಪಗಳು ಸಂಪರ್ಕದ ಕೆಲವು ಅಡೆತಡೆಗಳ ನಡುವೆಯೂ ಉತ್ತಮ ರೀತಿಯಲ್ಲಿ ಕಾರ್ಯನಿರ್ವಹಿಸಿವೆ ಎಂದು ಮೆಚ್ಚುಗೆ ವ್ಯಕ್ತಪಡಿಸಿದರು . ಸಕಾಲದಲ್ಲಿ ಸಾರ್ವಜನಿಕ ಕುಂದುಕೊರತೆಗಳನ್ನು ಬಗೆಹರಿಸುತ್ತಿರುವುದನ್ನು ಖಾತ್ರಿಪಡಿಸುತ್ತಿರುವುದರಿಂದ ಸರ್ಕಾರದ ಮೇಲಿನ ಸಾರ್ವಜನಿಕ ವಿಶ್ವಾಸ ಉಳಿಸಿಕೊಳ್ಳಲಾಗಿದೆ .


    ರಾಷ್ಟ್ರೀಯ ಲಾಕ್ ಡೌನ್ ಅವಧಿಯಲ್ಲಿ ಹಲವು ಜಿಲ್ಲಾ ಕಲೆಕ್ಟರ್ ಗಳು ಶ್ಲಾಘನೀಯ ಕ್ರಮಗಳನ್ನು ಕೈಗೊಂಡಿದ್ದಾರೆ ಎಂದು ಉಲ್ಲೇಖಿಸಿದ ಡಾ . ಜಿತೇಂದ್ರ ಸಿಂಗ್ , ಅಂತಹವರಲ್ಲಿ ಕಲೆಕ್ಟರ್ ರೆಸೈ ಅವರು ಸಾಮಾಜಿಕ ಅಂತರವನ್ನು ಖಾತ್ರಿಪಡಿಸುವ ಸಲುವಾಗಿ ವೈಷ್ಣೋದೇವಿ ಯಾತ್ರೆಯನ್ನು ಮುಂದೂಡಿದ್ದು ಉಲ್ಲೇಖಾರ್ಹ ಎಂದರು . ಅಂತಹುದೇ ಕ್ರಮಗಳನ್ನು ಆಶೋತ್ತರ ಜಿಲ್ಲೆಗಳಲ್ಲಿ ಕಲೆಕ್ಟರ್ ಗಳು ಕೈಗೊಂಡು , ಲಾಕ್ ಡೌನ್ ವೇಳೆ ಗ್ರಾಮ ಮಟ್ಟದಲ್ಲಿ ಆಹಾರ ಪೂರೈಕೆ ಖಾತ್ರಿಪಡಿಸುವಾಗ ಎಚ್ಚರಿಕೆ ವಹಿಸಿದ್ದಾರೆ . ರಾಜ್ಯ ಮಟ್ಟದ ಪ್ರಮುಖ ಯಶೋಗಾಥೆಗಳೆಂದರೆ ವಲಸೆ ಕಾರ್ಮಿಕರ ನಿರ್ವಹಣೆ ಮತ್ತು ವಿದ್ಯಾರ್ಥಿಗಳ ಅಂತರ ರಾಜ್ಯ ಸಂಚಾರಕ್ಕೆ ಸಂಬಂಧಿಸಿದಂತೆ ಜಿಲ್ಲಾ ಕಲೆಕ್ಟರ್ ಗಳು ಮತ್ತು ರಾಜ್ಯಗಳು ಅತ್ಯಂತ ಪ್ರಮುಖ ಪಾತ್ರವಹಿಸಿವೆ ಎಂದರು . ಅಲ್ಲದೆ ರಾಜ್ಯಗಳು , ಆಸ್ಪತ್ರೆ ಮೂಲಸೌಕರ್ಯ , ಕ್ವಾರಂಟೈನ್ ಶಾಲಾ ಮತ್ತು ಉನ್ನತ ಶಿಕ್ಷಣಕ್ಕೆ ಸಂಬಂಧಿಸಿದ ವಿಷಯಗಳು , ವೇತನ ಮತ್ತು ಉದ್ಯೋಗ ವಿಷಯಗಳು ಹಾಗೂ ಇತರೆ ಪೂರೈಕೆಗೆ ಸಂಬಂಧಿಸಿದ ಸಮಸ್ಯೆಗಳನ್ನು ಯಶಸ್ವಿಯಾಗಿ ಎದುರಿಸಿವೆ .


    ಸಾರ್ವಜನಿಕ ಕುಂದುಕೊರತೆಗಳನ್ನು ಇತ್ಯರ್ಥಪಡಿಸುವುದು ಮೋದಿ ಸರ್ಕಾರದ ಅತ್ಯಂತ ಪ್ರಮುಖ ಆದ್ಯತಾ ವಿಷಯವಾಗಿದೆ ಎಂದ ಡಾ . ಜಿತೇಂದ್ರ ಸಿಂಗ್ , 2014-20 ರ ಅವಧಿಯಲ್ಲಿ ಸಾರ್ವಜನಿಕ ಕುಂದುಕೊರತೆಗಳ ಪರಿಹಾರ ಸಂಖ್ಯೆ 2 ಲಕ್ಷ ಪ್ರಕರಣಗಳಿಂದ ಸುಮಾರು 20 ಲಕ್ಷ ಪ್ರಕರಣಗಳಿಗೆ ಏರಿಕೆಯಾಗಿದೆ ಎಂದರು . ಡಿಎಆರ್ ಪಿಜಿ ಸಾರ್ವಜನಿಕ ಕುಂದುಕೊರತೆಗಳಿಗೆ ಅತ್ಯಂತ ಕ್ಷಿಪ್ರವಾಗಿ ಸ್ಪಂದಿಸುತ್ತಿದ್ದು , ಅವುಗಳ ಇತ್ಯರ್ಥ ಪ್ರಮಾಣ ಶೇ . 90 ರಷ್ಟಿದೆ . ಅಲ್ಲದೆ ದೂರುಗಳ ಪರಿಹಾರದ ಗುಣಮಟ್ಟದ ಖಾತ್ರಿಗೆ , ಪ್ರತಿಕ್ರಿಯೆ ಪಡೆಯಲು ಮತ್ತೆ ದೂರವಾಣಿ ಕರೆಗಳನ್ನು ಮಾಡಲಾಗುತ್ತಿದೆ . ಈ ಕ್ರಮಗಳಿಂದಾಗಿ ಸರ್ಕಾರದ ಆದ್ಯತೆಗಳಲ್ಲಿ ಪ್ರಜೆಗಳು ಅತ್ಯಂತ ಪ್ರಮುಖ ಎಂದು ವಿಶ್ವಾಸ ಮೂಡಿಸುವುದನ್ನು ಪುನರ್ ಪ್ರತಿಪಾದಿಸಲಾಗುತ್ತಿದೆ .


    ಈ ಪರಿಶೀಲನಾ ಸಭೆಯಲ್ಲಿ , ಡಿಎಆರ್ ಪಿಜಿ ಕಾರ್ಯದರ್ಶಿ ಡಾ . ಕ್ಷೇತ್ರಪತಿ ಶಿವಾಜಿ , ಡಿಎಆರ್ ಪಿಜಿ ಹೆಚ್ಚುವರಿ ಕಾರ್ಯದರ್ಶಿ ವಿ . ಶ್ರೀನಿವಾಸ್ ಮತ್ತು ಡಿಎಆರ್ ಪಿಜಿ ಜಂಟಿ ಕಾರ್ಯದರ್ಶಿ ಶ್ರೀಮತಿ ಜಯ ದುಬೆ ಭಾಗವಹಿಸಿದ್ದರು . ರಾಜ್ಯ ಸರ್ಕಾರಗಳನ್ನು ಪ್ರತಿನಿಧಿಸುವ ಹಿರಿಯ ಅಧಿಕಾರಿಗಳು ಸೇದಿದಂತೆ ಎಲ್ಲ ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳ ಹೆಚ್ಚುವರಿ ಮುಖ್ಯ ಕಾರ್ಯದರ್ಶಿಗಳು , ಪ್ರಧಾನ ಕಾರ್ಯದರ್ಶಿಗಳು ಮತ್ತು ಕಾರ್ಯದರ್ಶಿಗಳು ಭಾಗವಹಿಸಿದ್ದರು .


    ***

    
    
    (Release ID: 1621525) Visitor Counter : 8
    
    
      Read this release in: Telugu , Odia , Assamese , English , Urdu , Marathi , Hindi , Bengali , Punjabi , Tamil , Malayalam