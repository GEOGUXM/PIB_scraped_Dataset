      ಹಣಕಾಸು ಸಚಿವಾಲಯ

      ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜ್: ಈವರೆಗಿನ ಪ್ರಗತಿ
      Posted On: 06 MAY 2020 11:41AM by PIB Bengaluru


    ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜ್ : ಈವರೆಗಿನ ಪ್ರಗತಿ


    ಪಿಎಂಜಿಕೆಪಿ ಅಡಿಯಲ್ಲಿ ಸುಮಾರು 39 ಕೋಟಿ ಬಡಜನರಿ ಗೆ 34,800 ಕೋಟಿ ರೂ . ಆರ್ಥಿಕ ನೆರವು


    ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜ್ ( ಪಿಎಂಜಿಕೆಪಿ ) ಅಡಿಯಲ್ಲಿ 2020 ರ ಮೇ 5 ರ ವರೆಗೆ ಡಿಜಿಟಲ್ ಪಾವತಿ ಮೂಲಸೌಕರ್ಯವನ್ನು ಬಳಸಿಕೊಂಡು , ಸುಮಾರು 39 ಕೋಟಿ ಬಡಜನರು 34,800 ಕೋಟಿ ರೂ . ಆರ್ಥಿಕ ನೆರವನ್ನು ಸ್ವೀಕರಿಸಿದ್ದಾರೆ . ಕೋವಿಡ್ -19 ಲಾಕ್ ಡೌನ್ ಪರಿಣಾಮದಿಂದಾಗಿ ಬಡಜನರನ್ನು ರಕ್ಷಿಸಲು 2020 ರ ಮಾರ್ಚ್ 26 ರಂದು ಕೇಂದ್ರ ಹಣಕಾಸು ಸಚಿವೆ ಶ್ರೀಮತಿ ನಿರ್ಮಲಾ ಸೀತಾರಾಮನ್ , ಪ್ಯಾಕೇಜ್ ಅನ್ನು ಘೋಷಿಸಿದ್ದರು .


    ಪಿಎಂಜಿಕೆಪಿ ಭಾಗವಾಗಿ ಸರ್ಕಾರ ಉಚಿತ ಆಹಾರಧಾನ್ಯಗಳಲ್ಲದೆ , ಮಹಿಳೆಯರು , ಬಡವರು , ಹಿರಿಯ ನಾಗರಿಕರು ಮತ್ತು ರೈತರಿಗೆ ನಗದು ಪಾವತಿ ಪ್ರಕಟಿಸಿದೆ . ಕ್ಷಿಪ್ರವಾಗಿ ಪ್ಯಾಕೇಜ್ ಅನುಷ್ಠಾನಗೊಳಿಸಲಾಗಿದ್ದು , ಆ ಕುರಿತು ಕೇಂದ್ರ ಮತ್ತು ರಾಜ್ಯ ಸರ್ಕಾರಗಳು ನಿರಂತರ ನಿಗಾ ಇರಿಸಿವೆ . ಹಣಕಾಸು ಸಚಿವಾಲಯ ಮತ್ತು ಸಂಬಂಧಿಸಿದ ಸಚಿವಾಲಯಗಳು , ಸಂಪುಟ ಸಚಿವಾಲಯ ಮತ್ತು ಪ್ರಧಾನಮಂತ್ರಿಗಳ ಕಚೇರಿ , ಲಾಕ್ ಡೌನ್ ಅವಧಿಯಲ್ಲಿ ಯಾವ ಉದ್ದೇಶದಿಂದ ಪರಿಹಾರಗಳನ್ನು ಪ್ರಕಟಿಸಲಾಗಿದೆಯೋ ಅವುಗಳನ್ನು ಕ್ಷಿಪ್ರಗತಿಯಲ್ಲಿ ಅಗತ್ಯವಿರುವವರಿಗೆ ತಲುಪುವಂತೆ ಮಾಡುವಲ್ಲಿ ಸರ್ವ ಪ್ರಯತ್ನಗಳನ್ನು ಕೈಗೊಂಡಿವೆ .


    ಫಿಂಟೆಕ್ ಮತ್ತು ಡಿಜಿಟಲ್ ತಂತ್ರಜ್ಞಾನವನ್ನು ಬಳಸಿಕೊಂಡು , ಕ್ಷಿಪ್ರಗತಿಯಲ್ಲಿ ಮತ್ತು ಪರಿಣಾಮಕಾರಿಯಾಗಿ ಫಲಾನುಭವಿಗಳಿಗೆ ನೇರ ನಗದು ವರ್ಗಾವಣೆ ಮಾಡಲಾಗಿದೆ . ನೇರ ನಗದು ವರ್ಗಾವಣೆ ( ಡಿಬಿಟಿ ) ಅಂದರೆ ಫಲಾನುಭವಿಗಳ ಬ್ಯಾಂಕ್ ಖಾತೆಗಳಿಗೆ ನೇರವಾಗಿ ನಗದು ಜಮೆ ಆಗುವುದನ್ನು ಖಾತ್ರಿಪಡಿಸುತ್ತದೆ . ಇದರಿಂದಾಗಿ ಸೋರಿಕೆ ತಡೆಗಟ್ಟುವುದಲ್ಲದೆ , ವ್ಯವಸ್ಥೆಯಲ್ಲಿ ಪರಿಣಾಮಕಾರಿ ಸುಧಾರಣೆ ತರಲಾಗಿದೆ . ಇದರಿಂದಾಗಿ ಫಲಾನುಭವಿಗಳು ಖಾತೆಗೆ ನೇರ ಹಣ ವರ್ಗಾವಣೆಯಾಗುವುದರಿಂದ ಅವರು ಭೌತಿಕವಾಗಿ ಯಾವುದೇ ಬ್ಯಾಂಕ್ ಶಾಖೆಗೆ ಹೋಗುವ ಅಗತ್ಯವಿಲ್ಲ .


    ಪಿಎಂಜಿಕೆಪಿ ಅಡಿಯಲ್ಲಿ ನಾನಾ ವರ್ಗದಲ್ಲಿ ಈವರೆಗೆ ಸಾಧಿಸಿರುವ ಪ್ರಗತಿ ಈ ಕೆಳಗಿನಂತಿದೆ :

      * ಪಿಎಂ ಕಿಸಾನ್ ಅಡಿಯಲ್ಲಿ ರೈತರಿಗೆ 8.19 ಕೋಟಿ ರೈತರಿಗೆ ಮೊದಲ ಕಂತಿನ ಹಣ 16,394 ಕೋಟಿ ರೂ . ಗಳನ್ನು ಪಾವತಿಸಲಾಗಿದೆ .
      * ಜನ್ ಧನ್ ಖಾತೆ ಹೊಂದಿರುವ 20.05 ಕೋಟಿ (98.33%) ಮಹಿಳೆಯರಿಗೆ ಮೊದಲ ಕಂತಿನ 10,025 ಕೋಟಿ ರೂ . ಜಮೆ ಮಾಡಲಾಗಿದೆ . ಗ್ರಾಹಕರಿಂದ ಪ್ರೇರೇಪಿತರಾಗಿ ಪಿಎಂಜೆಡಿವೈ ಖಾತೆ ಹೊಂದಿರುವ ಮಹಿಳೆಯರಿಗೆ , ಹಣ ಜಮೆ ಆಗಿಲ್ಲವೋ ಅಂತಹವರಿಗೆ 8.72 ಕೋಟಿ ರೂ . (44%). ಹಣ ಜಮೆ ಮಾಡಲಾಗಿದೆ . ಮೇ 5 ರ ವೇಳೆಗೆ 5.57 ಮಹಿಳಾ ಜನ್ ಧನ್ ಖಾತೆದಾರರಿಗೆ ಎರಡನೇ ಕಂತಿನ 2,785 ಕೋಟಿ ರೂ . ಜಮೆ ಮಾಡಲಾಗಿದೆ .
      * ಸುಮಾರು 2.82 ಕೋಟಿ ವೃದ್ಧರು , ವಿಧವೆಯರು ಮತ್ತು ವಿಶೇಷಚೇತನರಿಗಾಗಿ 1405 ಕೋಟಿ ರೂ . ವಿತರಿಸಲಾಗಿದೆ ಎಲ್ಲ 2.812 ಕೋಟಿ ಫಲಾನುಭವಿಗಳಿಗೂ ನಗದನ್ನು ವರ್ಗಾಯಿಸಲಾಗಿದೆ .
      * 2.20 ಕೋಟಿ ಕಟ್ಟಡ ಮತ್ತು ಇತರ ನಿರ್ಮಾಣ ಕೆಲಸಗಾರರಿಗೆ 3492.57 ಕೋಟಿ ರೂ . ಆರ್ಥಿಕ ನೆರವು ಸ್ವೀಕರಿಸಿದ್ದಾರೆ .
      * ಈವರೆಗೆ ಏಪ್ರಿಲ್ ತಿಂಗಳಿಗೆ 36 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು 67.65 ಲಕ್ಷ ಮೆಟ್ರಿಕ್ ಟನ್ ಆಹಾರಧಾನ್ಯಗಳನ್ನು ಎತ್ತುವಳಿ ಮಾಡಿವೆ . 2020 ರ ಏಪ್ರಿಲ್ ನಲ್ಲಿ 36 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು 60.33 ಕೋಟಿ ಫಲಾನುಭವಿಗಳಿಗೆ 30.16 ಲಕ್ಷ ಮೆಟ್ರಿಕ್ ಟನ್ ಆಹಾರ ಧಾನ್ಯಗಳನ್ನು ವಿತರಿಸಿವೆ . ಮೇ 2020 ರಲ್ಲಿ 22 ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಲ್ಲಿ 12.39 ಕೋಟಿ ಫಲಾನುಭವಿಗಳಿಗೆ 6.19 ಲಕ್ಷ ಮೆಟ್ರಿಕ್ ಟನ್ ಆಹಾರಧಾನ್ಯಗಳನ್ನು ವಿತರಿಸಲಾಗಿದೆ .
      * ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳಿಗೆ 2.42 ಲಕ್ಷ ಮೆಟ್ರಿಕ್ ಟನ್ ಬೇಳೆಕಾಳುಗಳನ್ನು ರವಾನಿಸಲಾಗಿದೆ . ಈವರೆಗೆ 19.4 ಕೋಟಿ ಫಲಾನುಭವಿಗಳ ಪೈಕಿ 5.21 ಕೋಟಿ ಫಲಾನುಭವಿಗಳಿಗೆ ಬೇಳೆಗಳನ್ನು ವಿತರಿಸಲಾಗಿದೆ .
      * ಪ್ರಧಾನಮಂತ್ರಿ ಉಜ್ವಲ ಯೋಜನೆ ( ಪಿಎಂಯುವೈ ) ಅಡಿಯಲ್ಲಿ ಈವರೆಗೆ ಒಟ್ಟು 5.09 ಕೋಟಿ ಸಿಲಿಂಡರ್ ಗಳನ್ನು ಬುಕ್ ಮಾಡಲಾಗಿದೆ . ಅದರಲ್ಲಿ ಯೋಜನೆಯಡಿ ಈವರೆಗೆ 4.82 ಕೋಟಿ ಪಿಎಂಯುವೈ ಉಚಿತ ಸಿಲಿಂಡರ್ ಗಳನ್ನು ಫಲಾನುಭವಿಗಳಿಗೆ ವಿತರಿಸಲಾಗಿದೆ .
      * ನೌಕರರ ಭವಿಷ್ಯನಿಧಿ ಸಂಸ್ಥೆ ( ಇಪಿಎಫ್ಒ ) ದ 9.6 ಲಕ್ಷ ಸದಸ್ಯರು ಮರುಪಾವತಿ ಮಾಡಲಾಗದ ಮುಂಗಡ ಸ್ವೀಕೃತಿಯಿಂದ ಆನ್ ಲೈನ್ ವಾಪಸಾತಿ ಮೂಲಕ ಇಪಿಎಫ್ಒ ಖಾತೆಗಳಿಂದ 2985 ಕೋಟಿ ರೂ . ಗಳನ್ನು ವಾಪಸ್ ಪಡೆದಿದ್ದಾರೆ .
      * ಶೇ .24 ರಷ್ಟು ಇಪಿಎಫ್ ವಂತಿಗೆಯನ್ನು 44.97 ಲಕ್ಷ ಉದ್ಯೋಗಿಗಳ ಖಾತೆಗಳಿಗೆ ಸುಮಾರು 698 ಕೋಟಿ ರೂ . ವರ್ಗಾವಣೆ ಮಾಡಲಾಗಿದೆ .
      * ಮನ್ರೇಗಾ ಅಡಿಯಲ್ಲಿ ನೀಡಲಾಗುವ ಕೂಲಿಯನ್ನು ಹೆಚ್ಚಿಸಿ , 01.04.2020 ರಿಂದ ಜಾರಿಗೆ ಬರುವಂತೆ ಅಧಿಸೂಚನೆ ಹೊರಡಿಸಲಾಗಿದೆ . ಪ್ರಸಕ್ತ ಹಣಕಾಸು ವರ್ಷದಲ್ಲಿ 5.97 ಕೋಟಿ ವ್ಯಕ್ತಿಗಳ ಮಾನವ ದಿನಗಳ ಕೆಲಸವನ್ನು ಸೃಷ್ಟಿಸಲಾಗಿದೆ ಅಲ್ಲದೆ 21,032 ಕೋಟಿ ರೂ . ಗಳನ್ನು ರಾಜ್ಯಗಳಿಗೆ ಬಾಕಿ ಉಳಿಸಿಕೊಂಡಿದ್ದ ವೇತನ ಪಾವತಿ ಮತ್ತು ಸಾಮಗ್ರಿಗಾಗಿ ಬಿಡುಗಡೆ ಮಾಡಲಾಗಿದೆ .
      * ಸರ್ಕಾರಿ ಆಸ್ಪತ್ರೆಗಳು ಮತ್ತು ಆರೋಗ್ಯ ರಕ್ಷಣಾ ಕೇಂದ್ರಗಳಲ್ಲಿ ಕಾರ್ಯನಿರ್ವಹಿಸುತ್ತಿರುವ ಆರೋಗ್ಯ ಕಾರ್ಯಕರ್ತರಿಗೆ ವಿಮಾ ಯೋಜನೆಯನ್ನು ನ್ಯೂ ಇಂಡಿಯಾ ಅಶ್ಯೂರೆನ್ಸ್ ಮೂಲಕ ಜಾರಿಗೊಳಿಸಲಾಗಿದ್ದು , ಅದರ ವ್ಯಾಪ್ತಿಗೆ 22.12 ಲಕ್ಷ ಆರೋಗ್ಯ ಕಾರ್ಯಕರ್ತರು ಒಳಪಡಲಿದ್ದಾರೆ .

    ಪ್ರಧಾನಮಂತ್ರಿ ಗರೀಬ್ ಕಲ್ಯಾಣ ಪ್ಯಾಕೇಜ್ :


    05/05/2020 ರ ವರೆಗೆ ಒಟ್ಟು ನೇರ ನಗದು ವರ್ಗಾವಣೆ

                                                                                                                          
ಯೋಜನೆ                                                               ಫಲಾನುಭವಿಗಳ ಸಂಖ್ಯೆ               ಮೊತ್ತ                 
                                                                                                                          
                                                                                                                          
                                                                                                                          
ಪಿಎಂಜೆಡಿವೈ ಮಹಿಳಾ ಖಾತೆ ಹೊಂದಿರುವವರಿಗೆ ಬೆಂಬಲ                           1 ನೇ ಕಂತು - 20.05 ಕೋಟಿ (98.3%)  1 ನೇ ಕಂತು - 10025 ಕೋಟಿ
                                                                                                                          
                                                                                                                          
                                                                    2 ನೇ ಕಂತು - 5.57 ಕೋಟಿ           2 ನೇ ಕಂತು – 2785 ಕೋಟಿ 
                                                                                                                          
                                                                                                                          
                                                                                                                          
ಎನ್ಎಸ್ಎಪಿಗೆ ಬೆಂಬಲ ( ವಯಸ್ಸಾದ ವಿಧವೆಯರು , ದಿವ್ಯಾಂಗ , ಹಿರಿಯ ನಾಗರಿಕರು )  2.82 ಕೋಟಿ (100%)                1405 ಕೋಟಿ             
                                                                                                                          
                                                                                                                          
                                                                                                                          
ಪಿಎಂ - ಕಿಸಾನ್ ಅಡಿಯಲ್ಲಿ ರೈತರಿಗೆ ಮೊದಲ ಕಂತಿನ ಹಣ ಪಾವತಿ                  8.19 ಕೋಟಿ                       16394 ಕೋಟಿ            
                                                                                                                          
                                                                                                                          
                                                                                                                          
ಕಟ್ಟಡ ಮತ್ತು ಇತರೆ ನಿರ್ಮಾಣ ಕೆಲಸಗಾರರಿಗೆ ಬೆಂಬಲ                          2.20 ಕೋಟಿ                       3493 ಕೋಟಿ             
                                                                                                                          
                                                                                                                          
                                                                                                                          
ಇಪಿಎಫ್ಒಗೆ ಶೇ .24 ರಷ್ಟು ವಂತಿಗೆ ಪಾವತಿ                                 .45 ಕೋಟಿ                        698 ಕೋಟಿ              
                                                                                                                          
                                                                                                                          
                                                                                                                          
                                                                                                                          
                                                                                                                          
ಒಟ್ಟು                                                               39.28 ಕೋಟಿ                      34800 ಕೋಟಿ            
                                                                                                                          
                                                                                                                          

    ***

    
    
    (Release ID: 1621499) Visitor Counter : 25
    
    
      Read this release in: Marathi , English , Urdu , Hindi , Manipuri , Assamese , Punjabi , Gujarati , Odia , Tamil , Telugu
    
    
    

    
    
    
    
    
    
    
    
    
    
    
    
    
    
*