      ರಕ್ಷಣಾ ಸಚಿವಾಲಯ

      ಭಾರತೀಯ ನೌಕಾಪಡೆಯ “ಸಮುದ್ರ ಸೇತು” ಕಾರ್ಯಾಚರಣೆ ಮುಂದಿನ ಹಂತ ಪ್ರಾರಂಭ
      Posted On: 30 MAY 2020 6:53PM by PIB Bengaluru


    ಭಾರತೀಯ ನೌಕಾಪಡೆ ಯ “ ಸಮುದ್ರ ಸೇತು ” ಕಾರ್ಯಾಚರಣೆ ಮುಂದಿನ ಹಂತ ಪ್ರಾರಂಭ


    ಭಾರತೀಯ ನಾಗರಿಕರನ್ನು ವಿದೇಶದಿಂದ ವಾಪಾಸು ಕರೆ ತರುವ “ ಸಮುದ್ರ ಸೇತು ” ಕಾರ್ಯಾಚರಣೆಯ ಮುಂದಿನ ಹಂತ ಜೂನ್ 01, 2020 ರಂದು ಪ್ರಾರಂಭವಾಗಲಿದೆ .


    ಈ ಹಂತದಲ್ಲಿ , ಭಾರತೀಯ ನೌಕಾಪಡೆಯ ಜಲಶ್ವಾ ಹಡಗು ಮೂಲಕ , ಶ್ರೀಲಂಕಾ ಗಣರಾಜ್ಯದ ಕೊಲಂಬೊದಿಂದ ವಾಪಾಸು ತಮಿಳುನಾಡಿನ ಟ್ಯುಟಿಕೋರಿನ್ ‌ ಗೆ 700 ಸಿಬ್ಬಂದಿಯನ್ನು ಕರೆ ತರಲಿದ್ದಾರೆ . ಆನಂತರ ಅದೇ ಹಡಗದಲ್ಲಿ ರಿಪಬ್ಲಿಕ್ ಆಫ್ ಮಾಲ್ಡೀವ್ಸ್ ನ ಮಾಲೆಯಿಂದ ವಾಪಾಸು ಟುಟಿಕೋರಿನ್ ‌ ಗೆ 700 ಜನರ ಇನ್ನೊಂದು ತಂಡವನ್ನು ಕರೆ ತರಲಿದ್ದಾರೆ .


    ಹಿಂದಿನ ಹಂತದ “ ಸಮುದ್ರ ಸೇತು ” ಕಾರ್ಯಾಚರಣೆಯಲ್ಲಿ ಭಾರತೀಯ ನೌಕಾಪಡೆ ಈಗಾಗಲೇ 1,488 ಭಾರತೀಯ ಪ್ರಜೆಗಳನ್ನು ಮಾಲೆಯಿಂದ ವಾಪಸ್ ಕೊಚ್ಚಿಗೆ ಕರೆ ಸುರಕ್ಷಿತವಾಗಿ ಕರೆತಂದಿತ್ತು ..


    ಶ್ರೀಲಂಕಾ ಮತ್ತು ಮಾಲ್ಡೀವ್ಸ್ ಗಳಲ್ಲಿರುವ ಭಾರತೀಯ ರಾಯಭಾರಿಕಚೇರಿಗಳು ಸ್ಥಳಾಂತರಿಸಬೇಕಾದ ಭಾರತೀಯ ಪ್ರಜೆಗಳ ಪಟ್ಟಿಯನ್ನು ಸಿದ್ಧಪಡಿಸಿ , ಅಗತ್ಯವಾದ ವೈದ್ಯಕೀಯ ತಪಾಸಣೆಯ ನಂತರ ಅವರ ಪ್ರಯಾಣಕ್ಕೆ ಬೇಕಾದ ವ್ಯವಸ್ಥೆಗಳನ್ನು ಮಾಡುತ್ತವೆ . ಕೋವಿಡ್ - 19, ಸಂಬಂಧಿತ ಶಿಷ್ಠಾಚಾರದ ಸಾಮಾಜಿಕ ಅಂತರದ ಮಾನದಂಡಗಳನ್ನು ಹಡಗಿನಲ್ಲಿ ಕೂಡಾ ಪಾಲಿಸಲು ಬೇಕಾದ ಸೌಕರ್ಯ ಮಾಡಲಾಗಿದೆ ಮತ್ತು ಸ್ಥಳಾಂತರಗೊಂಡವರಿಗೆ ಸಮುದ್ರ - ಸಾಗಣೆಯ ಸಮಯದಲ್ಲಿ ಮೂಲಭೂತ ಸೌಲಭ್ಯಗಳು ಮತ್ತು ವೈದ್ಯಕೀಯ ಸೌಲಭ್ಯಗಳನ್ನು ಒದಗಿಸಲಾಗುತ್ತದೆ .


    ಟುಟಿಕೊರಿನ್ ‌ ನಲ್ಲಿ ಇಳಿದ ನಂತರ ಸ್ಥಳಾಂತರಿಸಿದವರನ್ನು ಹಾಗೂ ಸಿಬ್ಬಂದಿಯನ್ನು ರಾಜ್ಯ ಅಧಿಕಾರಿಗಳ ಆರೈಕೆಗೆ ಒಪ್ಪಿಸಲಾಗುತ್ತದೆ . ಈ ಕಾರ್ಯಾಚರಣೆಯನ್ನು ಭಾರತ ಸರ್ಕಾರದ ಕೇಂದ್ರ ವಿದೇಶಾಂಗ ವ್ಯವಹಾರಗಳು , ಕೇಂದ್ರ ಗೃಹ ವ್ಯವಹಾರಗಳು , ಕೇಂದ್ರ ಆರೋಗ್ಯ ಸಚಿವಾಲಯಗಳು ಮತ್ತು ವಿವಿಧ ರಾಜ್ಯ ಸರ್ಕಾರಗಳ ವಿವಿಧ ಇಲಾಖೆಗಳೊಂದಿಗೆ ನಿಕಟ ಸಮನ್ವಯದಿಂದ ಏರ್ಪಡಿಸಲಾಗುತ್ತಿದೆ .


    ***

    
    
    (Release ID: 1628059) Visitor Counter : 12
    
    
      Read this release in: Assamese , English , Urdu , Marathi , Hindi , Manipuri , Bengali , Punjabi , Odia , Tamil , Telugu