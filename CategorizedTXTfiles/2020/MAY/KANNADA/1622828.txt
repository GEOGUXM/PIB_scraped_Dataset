      ರಕ್ಷಣಾ ಸಚಿವಾಲಯ

      ಎಲೆಕ್ಟ್ರಾನಿಕ್ ಉಪಕರಣಗಳನ್ನು, ಪೇಪರ್ ಮತ್ತು ಕರೆನ್ಸಿ ನೋಟುಗಳನ್ನು ಸ್ಯಾನಿಟೈಸ್ ಮಾಡಲು ಸ್ವಯಂಚಾಲಿತ ಯು.ವಿ. ವ್ಯವಸ್ಥೆಯನ್ನು ಅಭಿವೃದ್ದಿಪಡಿಸಿದ ಡಿ.ಆರ್.ಡಿ.ಒ . ಪ್ರಯೋಗಾಲಯ
      Posted On: 10 MAY 2020 5:32PM by PIB Bengaluru


    ಎ ಲೆಕ್ಟ್ರಾನಿಕ್ ಉಪಕರಣಗಳನ್ನು , ಪೇಪರ್ ಮತ್ತು ಕರೆನ್ಸಿ ನೋಟುಗಳನ್ನು ಸ್ಯಾನಿಟೈಸ್ ಮಾಡಲು ಸ್ವಯಂಚಾಲಿತ ಯು . ವಿ . ವ್ಯವಸ್ಥೆಯನ್ನು ಅಭಿವೃದ್ದಿಪಡಿಸಿದ ಡಿ . ಆರ್ . ಡಿ . ಒ . ಪ್ರಯೋಗಾಲಯ


    ಹೈದರಾಬಾದ್ ಮೂಲದ ರಕ್ಷಣಾ ಸಂಶೋಧನೆ ಮತ್ತು ಅಭಿವೃದ್ದಿ ಸಂಸ್ಥೆ ( ಡಿ . ಆರ್ . ಡಿ . ಒ .) ಯ ಪ್ರಮುಖ ಪ್ರಯೋಗಾಲಯ , ಇಮಾರತ್ ಸಂಶೋಧನಾ ಕೇಂದ್ರ ( ಆರ್ . ಸಿ . ಐ .) ಸ್ವಯಂಚಾಲಿತ , ಸಂಪರ್ಕ ರಹಿತ ಯು . ವಿ . ಸಿ . ಸ್ಯಾನಿಟೈಸೇಶನ್ ಕ್ಯಾಬಿನೆಟ್ ಗಳನ್ನು ಅಭಿವೃದ್ದಿಪಡಿಸಿವೆ . ಇವುಗಳನ್ನು ರಕ್ಷಣಾ ಸಂಶೋಧನಾ ಅಲ್ಟ್ರಾವೊಯ್ಲೆಟ್ ಸ್ಯಾನಿಟೈಸರ್ ( ಡಿ . ಆರ್ . ಯು . ವಿ . ಎಸ್ .) ಗಳೆಂದು ನಾಮಕರಣ ಮಾಡಲಾಗಿದೆ . ಮೊಬೈಲ್ ಫೋನುಗಳು , ಐ ಪ್ಯಾಡ್ ಗಳು , ಲ್ಯಾಪ್ ಟಾಪ್ ಗಳು , ಕರೆನ್ಸಿ ನೋಟುಗಳು , ಚೆಕ್ ಹಾಳೆಗಳು , ಚಲನುಗಳು , ಪಾಸ್ ಪುಸ್ತಕಗಳು , ಪೇಪರು , ಲಕೋಟೆಗಳು ಇತ್ಯಾದಿಗಳನ್ನು ಸ್ಯಾನಿಟೈಸ್ ಮಾಡುವಂತೆ ವಿನ್ಯಾಸಗೊಳಿಸಲಾಗಿದೆ .


    ಡಿ . ಆರ್ . ಯು . ವಿ . ಎಸ್ . ಕ್ಯಾಬಿನೆಟ್ , ಸಂಪರ್ಕ ರಹಿತ ಕಾರ್ಯಾಚರಣೆಯನ್ನು ಒಳಗೊಂಡಿದೆ . ವೈರಸ್ ಹರಡುವಿಕೆ ತಡೆಯಲು ಇದು ಬಹಳ ಮಹತ್ವದ್ದಾಗಿದೆ . ಸೆನ್ಸಾರ್ ಸ್ವಿಚ್ ಗಳು ಅದಕ್ಕೆ ಜೋಡಿಸಿದಂತಿರುವ ಡ್ರಾವರ್ ತೆರೆಯುವ ಮತ್ತು ಮುಚ್ಚಿಕೊಳ್ಳುವ ವ್ಯವಸ್ಥೆಯನ್ನು ಇದು ಒಳಗೊಂಡಿದೆ ಮತ್ತು ಭೌತಿಕ ಸಂಪರ್ಕ ಇಲ್ಲದಿರುವಂತಹ ವ್ಯವಸ್ಥೆ ಇದಾಗಿದೆ . ಇದು ಕ್ಯಾಬಿನೆಟ್ಟಿನ ಒಳಗೆ ಇರಿಸಲಾಗುವ ಯಾವುದೇ ವಸ್ತುವು 360 ಡಿಗ್ರಿ ವ್ಯಾಪ್ತಿಯಲ್ಲಿ ಯು . ವಿ . ಸಿ . ಯ ಬೆಳಕಿನ ಕಿರಣಗಳಿಂದ ಶೋಧಿಸಲ್ಪಡುತ್ತದೆ . ಒಮ್ಮೆ ಸ್ಯಾನಿಟೈಸೇಶನ್ ಆದ ಬಳಿಕ ಈ ವ್ಯವಸ್ಥೆ ತನ್ನಿಂದ ತಾನೇ ನಿದ್ರಾವಸ್ಥೆಗೆ ಹೋಗುತ್ತದೆ ಮತ್ತು ಇದನ್ನು ನಿರ್ವಹಿಸಲು ಯಾವುದೇ ಆಪರೇಟರ್ ಹತ್ತಿರದಲ್ಲಿಯೇ ನಿಂತುಕೊಂಡಿರಬೇಕಾದ ಆವಶ್ಯಕತೆ ಇಲ್ಲ .


    ಆರ್ . ಸಿ . ಐ . ಯು ಸ್ವಯಂಚಾಲಿತ ಯು . ವಿ . ಸಿ . ಕರೆನ್ಸಿ ಸ್ಯಾನಿಟೈಸಿಂಗ್ ಉಪಕರಣವನ್ನು ಅಭಿವೃದ್ದಿ ಮಾಡಿದೆ . ಇದಕ್ಕೆ ನೋಟ್ಸ್ ಕ್ಲೀನ್ ಎಂದು ನಾಮಕರಣ ಮಾಡಲಾಗಿದೆ . ಕರೆನ್ಸಿ ನೋಟುಗಳ ಬಂಡಲ್ ಗಳನ್ನು ಡಿ . ಆರ್ . ಯು . ವಿ . ಎಸ್ . ಬಳಸಿ ಸ್ಯಾನಿಟೈಸ್ ಮಾಡಬಹುದು , ಆದರೆ ಪ್ರತೀ ನೋಟಿನ ಕ್ರಿಮಿನಾಶಕ ಪ್ರಕ್ರಿಯೆಗೆ ಇದನ್ನು ಬಳಸಿದರೆ ಬಹಳ ಸಮಯ ಬೇಕಾಗುತ್ತದೆ . ಈ ಉದ್ದೇಶಕ್ಕಾಗಿ , ಸ್ಯಾನಿಟೈಸಿಂಗ್ ತಂತ್ರವನ್ನು ಅಭಿವೃದ್ದಿ ಮಾಡಲಾಗಿದೆ , ಇದರಲ್ಲಿ ಬಿಡಿ ಬಿಡಿ ನೋಟುಗಳನ್ನು ( ಕಟ್ಟು ಹಾಕಿಲ್ಲದ ) ಉಪಕರಣದ ಇನ್ ಪುಟ್ ಕಿಂಡಿಗೆ ಹಾಕಬೇಕಾಗುತ್ತದೆ . ಅದು ನೋಟುಗಳನ್ನು ಒಂದೊಂದಾಗಿ ಹೆಕ್ಕಿಕೊಂಡು ಅವುಗಳು ಯು . ವಿ . ಸಿ . ಬೆಳಕಿನ ಲ್ಯಾಂಪ್ ಗಳ ಮೂಲಕ ಹಾದು ಹೋಗುವಂತೆ ಮಾಡಿ ಸಂಪೂರ್ಣವಾಗಿ ಕ್ರಿಮಿಮುಕ್ತಗೊಳಿಸುತ್ತದೆ .


    ***

    
    
    (Release ID: 1622828) Visitor Counter : 12
    
    
      Read this release in: English , Urdu , Marathi , Hindi , Manipuri , Bengali , Punjabi , Odia , Telugu