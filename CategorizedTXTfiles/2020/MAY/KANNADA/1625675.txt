      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಡಾ. ಹರ್ಷವರ್ಧನ್ ರವರು ವಿಡಿಯೋ ಕಾನ್ಫರೆನ್ಸ್ ಮೂಲಕ ಅಲಿಪ್ತ ಒಕ್ಕೂಟದ (ನ್ಯಾಮ್) ಆರೋಗ್ಯ ಸಚಿವರ ಸಭೆಯಲ್ಲಿ ಭಾಗವಹಿಸಿದರು
      Posted On: 20 MAY 2020 5:58PM by PIB Bengaluru


    ಡಾ . ಹರ್ಷವರ್ಧನ್ ರವರು ವಿಡಿಯೋ ಕಾನ್ಫರೆನ್ಸ್ ಮೂಲಕ ಅಲಿಪ್ತ ಒಕ್ಕೂಟದ ( ನ್ಯಾಮ್ ) ಆರೋಗ್ಯ ಸಚಿವರ ಸಭೆಯಲ್ಲಿ ಭಾಗವಹಿಸಿದರು


    ಇಡೀ ಜಗತ್ತು ನಮ್ಮ ಕುಟುಂಬ ಎನ್ನುವ ‘ ವಸುದೈವ ಕುಟುಂಬಕಂ ’ ನ ಸಿದ್ಧಾಂತವನ್ನು ಎತ್ತಿ ತೋರಿಸಿದರು


    ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವರಾದ ಡಾ . ಹರ್ಷವರ್ಧನ್ ರವರು ಇಂದು ಇಲ್ಲಿ ವಿಡಿಯೋ ಕಾನ್ಫರೆನ್ಸ್ ಮೂಲಕ ನಡೆದ ಅಲಿಪ್ತ ರಾಷ್ಟ್ರಗಳ ಚಳುವಳಿ ಅಥವಾ ನಾನ್ ಅಲೈನಡ್ ಮೂವ್ ‌ ಮೆಂಟ್ ‌ ( ನ್ಯಾಮ್ ) ಒಕ್ಕೂಟದ ಆರೋಗ್ಯ ಸಚಿವರ ಸಭೆಯಲ್ಲಿ ಭಾಗವಹಿಸಿದರು .


    ಸಭೆಯ ಅಧ್ಯಕ್ಷತೆಯನ್ನು ಅಜರ್ಬೈಜಾನ್ ಗಣರಾಜ್ಯದ ಆರೋಗ್ಯ ಸಚಿವ ಶ್ರೀ ಒಗ್ಟೆ ಶಿರಲಿಯೇವ್ ವಹಿಸಿದ್ದರು .


    ವಿಶ್ವದಾದ್ಯಂತ ಲಕ್ಷಾಂತರ ಜನರ ಜೀವನ ಮತ್ತು ಜೀವನೋಪಾಯವನ್ನು ಅಸ್ತವ್ಯಸ್ತಗೊಳಿಸಿದ ಸಾಂಕ್ರಾಮಿಕ ರೋಗವನ್ನು ಅಂತರರಾಷ್ಟ್ರೀಯ ಸಮುದಾಯ ಎದುರಿಸುತ್ತಿರುವ ಸಮಯದಲ್ಲಿ ನಾಮ್ ಶೃಂಗಸಭೆಯನ್ನು ಆಯೋಜಿಸಲಾಗುತ್ತಿದೆ . ಕೋವಿಡ್ - 19 ರಿಂದ ಉಂಟಾಗಿರುವ ಜಾಗತಿಕ ಸಮಸ್ಯೆಗೆ ಅಲಿಪ್ತ ಒಕ್ಕೂಟ ( ನಾಮ್ ) ತನ್ನ ಕಳವಳವನ್ನು ವ್ಯಕ್ತಪಡಿಸಿತು ಮತ್ತು ಸರಿಯಾದ ಸಿದ್ಧತೆ , ತಡೆಗಟ್ಟುವಿಕೆ , ಮರುಸ್ಥಾಪನೆ ಮತ್ತು ಹೆಚ್ಚಿನ ರಾಷ್ಟ್ರೀಯ , ಪ್ರಾದೇಶಿಕ ಮತ್ತು ಅಂತರರಾಷ್ಟ್ರೀಯ ಸಹಯೋಗದೊಂದಿಗೆ ಹೋರಾಡಲು ನಿರ್ಧರಿಸಿತು .


    ಡಾ . ಹರ್ಷ್ ವರ್ಧನ್ ಅವರು ಮಾಡಿದ ಭಾಷಣ ಹೀಗಿದೆ :


    “ ಮಾನ್ಯ ಅಧ್ಯಕ್ಷರೇ , ಗೌರವಾನ್ವಿತರೇ , ಮಹಿಳೆಯರೆ ಮತ್ತು ಮಹನೀಯರೆ !


    ಈ ಮಹತ್ವದ ಮತ್ತು ಸಮಯೋಚಿತ ಸಮ್ಮೇಳನವನ್ನು ಆಯೋಜಿಸಿದ್ದಕ್ಕಾಗಿ ಅಜೆರ್ಬೈಜಾನ್ ಗಣರಾಜ್ಯದ ಆರೋಗ್ಯ ಸಚಿವರಾದ ಚೇರ್ ಅವರನ್ನು ಅಭಿನಂದಿಸುವ ಮೂಲಕ ನನ್ನ ಮಾತನ್ನು ಪ್ರಾರಂಭಿಸಲು ಬಯಸುತ್ತೇನೆ .


    ಇದು ನಿಸ್ಸಂದೇಹವಾಗಿ ನಮ್ಮ ಜಗತ್ತಿನ ಇತಿಹಾಸದಲ್ಲಿ ಹಿಂದೆಂದೂ ಕಾಣದಂತಹ ಸಮಯ . ಕೋವಿಡ್ - 19 ಮೂರು ನೂರು ಸಾವಿರಕ್ಕೂ ಹೆಚ್ಚು ( 3,00,000) ಅಮೂಲ್ಯ ಜೀವಗಳನ್ನು ಬಲಿ ತೆಗೆದುಕೊಂಡಿದೆ , ನಾಲ್ಕು ದಶಲಕ್ಷಕ್ಕೂ ಹೆಚ್ಚು ಜನರನ್ನು ಸೋಂಕಿಗೊಳಗಾಗಿಸಿದೆ ಮತ್ತು ಶತಕೋಟಿಗಳ ಜೀವನೋಪಾಯವನ್ನು ಕಸಿದುಕೊಂಡಿದೆ . ಈ ಮಾರಕ ಕಾಯಿಲೆಗೆ ಹತ್ತಿರದ ಮತ್ತು ಆತ್ಮೀಯರನ್ನು ಕಳೆದುಕೊಂಡಿರುವ ವಿಶ್ವದಾದ್ಯಂತದ ಕುಟುಂಬಗಳಿಗೆ ನನ್ನ ಹೃತ್ಪೂರ್ವಕ ಸಂತಾಪವನ್ನು ಸಲ್ಲಿಸುತ್ತೇನೆ .


    ಶ್ರೀ ಚೇರ್ಮನ್ ರವರೆ , ಕೋವಿಡ್ - 19 ನಾವು ಹಿಂದೆಂದಿಗಿಂತಲೂ ಹೆಚ್ಚು ಪರಸ್ಪರ ಸಂಬಂಧ ಹೊಂದಿದ್ದೇವೆ ಮತ್ತು ಪರಸ್ಪರ ಅವಲಂಬಿತರಾಗಿದ್ದೇವೆ ಎಂದು ನಮಗೆ ಮನವರಿಕೆ ಮಾಡಿಕೊಟ್ಟಿದೆ . ನಮ್ಮ ಜಗತ್ತು ಇಂದು ಎದುರಿಸುತ್ತಿರುವ ಹವಾಮಾನ ಬದಲಾವಣೆ ಮತ್ತು ಸಾರ್ವಜನಿಕ ಆರೋಗ್ಯ ತುರ್ತುಸ್ಥಿತಿಗಳಂತಹ ಮಾನವ ನಿರ್ಮಿತ ಸವಾಲುಗಳನ್ನು ಒಗ್ಗಟ್ಟಾಗಿದ್ದರೆ ಮಾತ್ರ ಎದುರಿಸಬಹುದು ಬೇರೆಬೇರೆಯಾಗಿದ್ದರೆ ಅಲ್ಲ ಎನ್ನುವುದನ್ನು ನಮಗೆ ಮನವರಿಕೆ ಮಾಡಿಕೊಟ್ಟಿದೆ . ಇದಕ್ಕೆ ಸಹಯೋಗದ ಅಗತ್ಯವಿದೆ , ಬಲವಂತವಲ್ಲ .


    ಪ್ರಸ್ತುತ ಸಾಂಕ್ರಾಮಿಕ ಬಿಕ್ಕಟ್ಟು ವಿಶ್ವಾಸಾರ್ಹ ಮತ್ತು ಪರಿಣಾಮಕಾರಿಯಾಗಲು ಜಾಗತಿಕ ಆಡಳಿತ ಸಂಸ್ಥೆಗಳು ಹೆಚ್ಚು ಪ್ರಜಾಪ್ರಭುತ್ವ , ಪಾರದರ್ಶಕ ಮತ್ತು ಪ್ರತಿನಿಧಿಸಬೇಕಾಗಿದೆ ಮತ್ತು ಸುಧಾರಿತ ಬಹುಪಕ್ಷೀಯತೆಯು ಈ ಸಮಯದ ಅಗತ್ಯವಾಗಿದೆ ಎಂಬುದನ್ನು ಸಹ ನಮಗೆ ನೆನಪಿಸುತ್ತದೆ .


    ತನ್ನ ಕಡೆಯಿಂದ , ಭಾರತವು ದೃಢ ವಾದ ರಾಜಕೀಯ ಇಚ್ಛಾಶಕ್ತಿಯೊಂದಿಗೆ ಕೋವಿಡ್ ವಿರುದ್ಧ ಹೋರಾಡುತ್ತಿದೆ . ನಮ್ಮ ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿಯವರು ಈ ಬಿಕ್ಕಟ್ಟನ್ನು ನಿಭಾಯಿಸುವಲ್ಲಿ ವೇಗ , ಪ್ರಮಾಣ ಮತ್ತು ದೃಢನಿಶ್ಚಯವನ್ನು ಖಚಿತಪಡಿಸಿದ್ದಾರೆ . ನಮ್ಮಲ್ಲಿ ವೈರಸ್ ಹರಡುವುದನ್ನು ನಿಯಂತ್ರಿಸಲು ಭಾರತವು ಸಾಧ್ಯವಿರುವ ಎಲ್ಲ ಕ್ರಮಗಳನ್ನು ಕೈಗೊಂಡಿದೆ . ಕೋವಿಡ್ ಮೇಲೆ ಕೇಂದ್ರೀಕರಿಸಿರುವದರಿಂದ ಇತರ ಕಾಯಿಲೆಗಳ ರೋಗಿಗಳನ್ನು ನಿರ್ಲಕ್ಷ್ಯಗೊಳಗಾಗಬಾರದು ಎನ್ನುವುದನ್ನು ನಾವು ಖಾತ್ರಿಗೊಳಿಸಿದ್ದೇವೆ .


    ಈ ಭೀಕರ ರೋಗವನ್ನು ನಾವು ಹತ್ತಿಕ್ಕುತ್ತೇವೆ ಎನ್ನುವುದನ್ನು ಖಚಿತಪಡಿಸಿಕೊಳ್ಳಲು ರಾಜಕೀಯ ಇಚ್ಛಾಶಕ್ತಿಯಿಂದ ಸಜ್ಜಿತವಾದ 1.35 ಶತಕೋಟಿ ಭಾರತೀಯರು ರಾಷ್ಟ್ರವ್ಯಾಪಿ ಲಾಕ್ ‌ ಡೌನ್ ‌ ಗಳ ನಿರ್ಧಾರಗಳನ್ನು ಗೌರವಿಸಲು ಒಗ್ಗೂಡಿದ್ದರಿಂದ ನಮ್ಮ ದೇಶದಲ್ಲಿ ಮರಣದ ಪ್ರಮಾಣವನ್ನು ಕಡಿಮೆಗೊಳಿಸಿದೆ ಮತ್ತು ರೋಗದ ಹರಡುವಿಕೆಯನ್ನು ನಿಯಂತ್ರಣದಲ್ಲಿಟ್ಟಿದೆ . ಸೂಕ್ಷ್ಮವನ್ನು ಗುರುತಿಸುವಿಕೆ , ಸಾಮೂಹಿಕ ಪ್ರತ್ಯೇಕತೆ ಮತ್ತು ತ್ವರಿತ ಚಿಕಿತ್ಸೆಯ ನಮ್ಮ ನೀತಿಯು ಕೋವಿಡ್ - 19 ರ ಕಾರಣದಿಂದಾಗಿ ದೊಡ್ಡ ಪ್ರಮಾಣದ ಹರಡುವಿಕೆ ಮತ್ತು ಸಾವುಗಳನ್ನು ತಡೆಗಟ್ಟುವಲ್ಲಿ ಉತ್ತಮ ಯಶಸ್ಸನ್ನು ತಂದುಕೊಟ್ಟಿತು .


    ಭಾರತವು ಸದೃಢವಾದ ಆರೋಗ್ಯ ವ್ಯವಸ್ಥೆಯನ್ನು ಹೊಂದಿದ್ದರೂ , ನಾವು ತ್ವರಿತ ಕಾರ್ಯಾಚರಣೆಯ ಮೂಲಕ ಮೂಲಸೌಕರ್ಯ ಮತ್ತು ಮಾನವಸಂಪನ್ನೂಲದ ವಿಷಯದಲ್ಲಿ ಸಾಮರ್ಥ್ಯವನ್ನು ಹೆಚ್ಚಿಸಿದ್ದೇವೆ . 10,000 ಮೀಸಲಾದ ಕೋವಿಡ್ ಆಸ್ಪತ್ರೆಗಳು ಮತ್ತು ಆರೈಕೆ ಕೇಂದ್ರಗಳು ಮತ್ತು ಎರಡು ದಶಲಕ್ಷಕ್ಕೂ ಹೆಚ್ಚಿನ ತರಬೇತಿ ಪಡೆದ ಆರೋಗ್ಯ ಕಾರ್ಯಪಡೆಯೊಂದಿಗೆ , ನಾವು ಮುಂದುವರೆದಿದ್ದೇವೆ .


    ನಾವು ನಮ್ಮ ನಾಗರಿಕರ ಬಗ್ಗೆ ಕಾಳಜಿ ವಹಿಸುತ್ತಿರುವಂತೆ , ನಾವು ಇತರ ದೇಶಗಳಿಗೂ ಸಹಾಯಹಸ್ತವನ್ನು ಚಾಚಿದ್ದೇವೆ . ನಮ್ಮ ಹತ್ತಿರದ ನೆರೆಹೊರೆಯಲ್ಲಿ , ಭಾರತದ ವೈದ್ಯಕೀಯ ಪರಿಣತಿಯನ್ನು ಹಂಚಿಕೊಳ್ಳುವ ಮೂಲಕ ನಾವು ಕೋವಿಡ್ - 19 ಮತ್ತು ಸಂಘಟಿತ ಸಾಮರ್ಥ್ಯ ವೃದ್ಧಿಗೆ ಸಮನ್ವಯಕ್ಕೆ ಉತ್ತೇಜನ ನೀಡಿದ್ದೇವೆ .


    ಭಾರತವು ವಿಶ್ವದ ಔಷಧಾಲಯ ಎಂಬ ಖ್ಯಾತಿಗೆ ತಕ್ಕಂತೆ ನಡೆದುಕೊಳ್ಳುತ್ತಿದೆ , ವಿಶೇಷವಾಗಿ ಕೈಗೆಟುಕುವ ಬೆಲೆಯ ಔಷಧಿಗಳಿಗಾಗಿ . ನಮ್ಮ ದೇಶದ ಅಗತ್ಯಗಳನ್ನು ಪೂರೈಸುವುದರ ಜೊತೆಗೆ , ನಾವು ನಾಮ್ ನ 59 ಸದಸ್ಯರು ಸೇರಿದಂತೆ 123 ಕ್ಕೂ ಹೆಚ್ಚು ಪಾಲುದಾರ ರಾಷ್ಟ್ರಗಳಿಗೆ ವೈದ್ಯಕೀಯ ಸಾಮಗ್ರಿಗಳನ್ನು ಒದಗಿಸಿದ್ದೇವೆ . ಪರಿಹಾರಗಳು ಮತ್ತು ಲಸಿಕೆಗಳನ್ನು ಅಭಿವೃದ್ಧಿಪಡಿಸುವ ಜಾಗತಿಕ ಪ್ರಯತ್ನಗಳಲ್ಲಿ ನಾವು ಸಕ್ರಿಯವಾಗಿ ಭಾಗವಹಿಸುತ್ತಿದ್ದೇವೆ .


    ಕೋವಿಡ್ - 19 ಬಿಕ್ಕಟ್ಟಿಗೆ ಸ್ಪಂದಿಸಲು ನಾವು ನಾಮ್ ಸದಸ್ಯ ರಾಷ್ಟ್ರಗಳ ಒಗ್ಗಟ್ಟಿಗೆ ಪ್ರಾಮಾಣಿಕವಾಗಿ ಬದ್ಧರಾಗಿದ್ದೇವೆ . ಮೇ 4 ರಂದು ನಡೆದ ನಾಮ್ ಕಾಂಟ್ಯಾಕ್ಟ್ ಗ್ರೂಪ್ ‌ ನ ವಿಡಿಯೋ ಕಾನ್ಫರೆನ್ಸ್ ‌ ನಲ್ಲಿ , ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿಯವರು ' ವಸುದೈವ ಕುಟುಂಬಕಂ ' ಅಂದರೆ ಇಡೀ ಜಗತ್ತು ನಮ್ಮ ಕುಟುಂಬ ಎನ್ನುವ ಸಿದ್ಧಾಂತವನ್ನು ನಂಬಿರುವಂತೆ ನಾಮ್ ರಾಷ್ಟ್ರಗಳೊಂದಿಗೆ ಮಾತ್ರವಲ್ಲದೆ ಇಡೀ ಜಗತ್ತಿನೊಂದಿಗೆ ಒಗ್ಗಟ್ಟನ್ನು ವ್ಯಕ್ತಪಡಿಸಿದರು .


    ಮಾನ್ಯ ಅಧ್ಯಕ್ಷರೇ , ಅಭಿವೃದ್ಧಿಶೀಲ ರಾಷ್ಟ್ರಗಳಾಗಿ , ಈ ಬದಲಾವಣೆಗಳಿಂದ ಹೆಚ್ಚು ಪ್ರಭಾವಿತರಾಗಿರುವುದು ನಮ್ಮ ಜನರು ಎಂದು ಹೇಳುವ ಮೂಲಕ ನಾನು ನನ್ನ ಮಾತುಗಳನ್ನು ಒಟ್ಟುಗೂಡಿಸಲು ಬಯಸುತ್ತೇನೆ . ನಮ್ಮ ಉದ್ದೇಶವು ಹಿಂದೆಂದಿಗಿಂತಲೂ ಹೆಚ್ಚು ಬೆಸೆದುಕೊಂಡಿವೆ ಎನ್ನುವುದನ್ನು ನಾವೆಲ್ಲರೂ ಅರಿತುಕೊಳ್ಳಬೇಕು . ಅಲಿಪ್ತ ಕೂಟದ ನೀತಿಯಂತೆ ಒಗ್ಗಟ್ಟಿನ ಮತ್ತು ಭ್ರಾತೃತ್ವದ ಉತ್ಸಾಹದಲ್ಲಿ ಭಾರತವು ರಚನಾತ್ಮಕ ಚರ್ಚೆಗಳು , ಸಹಕಾರ ಮತ್ತು ಸಹಯೋಗದಲ್ಲಿ ಒಂದಾಗಿ ಸಾಗುವುದನ್ನು ಎದುರು ನೋಡುತ್ತಿದೆ .


    ನನ್ನ ಭಾಷಣವನ್ನು ಮುಗಿಸುವ ಮೊದಲು , ಮಾನವಕುಲವನ್ನು ಗೌರವಿಸಿದವರನ್ನು ಗೌರವಿಸೋಣ . ಕೋವಿಡ್ ಯೋಧರಾದ ನಮ್ಮ ವೈದ್ಯರು , ನಮ್ಮ ದಾದಿಯರು , ನಮ್ಮ ಅರೆವೈದ್ಯರು , ನಮ್ಮ ನೈರ್ಮಲ್ಯ ಮತ್ತು ಭದ್ರತಾ ಸಿಬ್ಬಂದಿ , ನಮ್ಮ ಸೈನ್ಯ , ಪೊಲೀಸ್ ಮತ್ತು ಅರೆಸೈನಿಕ ಪಡೆಗಳು , ನಮ್ಮ ಪತ್ರಕರ್ತರು ಮತ್ತು ನಮಗಾಗಿ ತಮ್ಮ ಪ್ರಾಣವನ್ನು ಅಪಾಯದಲ್ಲಿರಿಸಿಕೊಂಡು ಸೇವೆ ಮಾಡುತ್ತಿರುವ ಎಲ್ಲ ಮುಂಚೂಣಿಯಲ್ಲಿರುವವರಿಗೆ ಹಾಗು ತಮ್ಮ ಕುಟುಂಬದ ಸದಸ್ಯರನ್ನು ಹೋರಾಡಲು ಕಳುಹಿಸುತ್ತಿರುವ ಅವರ ಕುಟುಂಬಗಳಿಗೆ ಚಪ್ಪಾಳೆ ತಟ್ಟಲು ನಾವೆಲ್ಲರೂ ನಿಲ್ಲೋಣ , ಅವರು ನಮಗೊಂದು ಪಾಠ ಕಲಿಸಿದ್ದಾರೆ . ಅದೇನೆಂದರೆ , ಮಾನವ ಕಲ್ಯಾಣವು ಎಲ್ಲಾ ಆರ್ಥಿಕ ಬೆಳವಣಿಗೆಯ ಆಧಾರವಾಗಿರಬೇಕು ಎನ್ನುವುದನ್ನು ಎಂದಿಗೂ ಮರೆಯಬಾರದು ಎನ್ನುವುದು .


    ಧನ್ಯವಾದಗಳು "


    ***

    
    
    (Release ID: 1625675) Visitor Counter : 15
    
    
      Read this release in: Punjabi , English , Urdu , Marathi , Hindi , Tamil , Telugu