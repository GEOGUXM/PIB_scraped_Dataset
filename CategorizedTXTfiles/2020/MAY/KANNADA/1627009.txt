      ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವಾಲಯ

      ಕೇಂದ್ರೀಯ ಮೋಟಾರು ವಾಹನ ನಿಯಮ 1989ರ ನಿಯಮ 32 ಮತ್ತು 81ರಡಿ ಕಡ್ಡಾಯವಾಗಿ ಪಾವತಿಸಬೇಕಿರುವ ನಿಗದಿತ ಶುಲ್ಕದ ಅವಧಿ ವಿಸ್ತರಣೆ, ಶುಲ್ಕದ ಮಾನ್ಯತೆ ಅವಧಿ ವಿಸ್ತರಣೆ ಕುರಿತ ಅಧಿಸೂಚನೆ
      Posted On: 24 MAY 2020 4:16PM by PIB Bengaluru


    ಕೇಂದ್ರೀಯ ಮೋಟಾರು ವಾಹನ ನಿಯಮ 1989 ರ ನಿಯಮ 32 ಮತ್ತು 81 ರಡಿ ಕಡ್ಡಾಯವಾಗಿ ಪಾವತಿಸಬೇಕಿರುವ


    ನಿಗದಿತ ಶುಲ್ಕದ ಅವಧಿ ವಿಸ್ತರಣೆ , ಶುಲ್ಕದ ಮಾನ್ಯತೆ ಅವಧಿ ವಿಸ್ತರಣೆ ಕುರಿತ ಅಧಿಸೂಚನೆ


    ಕೇಂದ್ರ ಗೃಹ ವ್ಯವಹಾರಗಳ ಸಚಿವಾಲಯ ಹೊರಡಿಸಿರುವ ಮಾರ್ಗಸೂಚಿ ಸಂಖ್ಯೆ ನಂ . 40-3/2020- ಡಿಎಂ - ಐ ( ಎ ) , ದಿನಾಂಕ 24 ಮಾರ್ಚ್ 2020 ರ ಮುಂದುವರಿದ ಭಾಗವಾಗಿ ಹಾಗೂ ನಂತರದ ತಿದ್ದುಪಡಿಗಳಿಗೆ ಅನುಗುಣವಾಗಿ ಕೋವಿಡ್ - 19 ಹಿನ್ನೆಲೆಯಲ್ಲಿ ಸಂಪೂರ್ಣ ಲಾಕ್ ಡೌನ್ ಘೋಷಿಸಿದ್ದರಿಂದ ಕೇಂದ್ರ ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವಾಲಯ ( ಎಂಒಆರ್ ಟಿಎಚ್ ) 2020 ರ ಮಾರ್ಚ್ 30 ರಂದು ಸುತ್ತೋಲೆಯೊಂದನ್ನು ಹೊರಡಿಸಿ , 1988 ರ ಕೇಂದ್ರೀಯ ಮೋಟಾರು ವಾಹನ ಕಾಯ್ದೆ ಮತ್ತು 1989 ರ ಕೇಂದ್ರೀಯ ಮೋಟಾರು ವಾಹನ ನಿಯಮದನ್ವಯ ದಾಖಲೆಗಳ ಮಾನ್ಯತೆ ಕುರಿತ ಅವಧಿಯನ್ನು ವಿಸ್ತರಣೆ ಮಾಡಿತ್ತು . ಲಾಕ್ ಡೌನ್ ನಿಂದಾಗಿ ಯಾವ ದಾಖಲೆಗಳಿಗೆ ಮಾನ್ಯತೆ ವಿಸ್ತರಣೆ ಮಾಡಿರಲಿಲ್ಲವೋ ಅಥವಾ ಅವಧಿ ವಿಸ್ತರಣೆ ಸಾಧ್ಯವಾಗಿರಲಿಲ್ಲವೋ ಅವುಗಳಿಗೆ ಮತ್ತು 2020 ರ ಫೆಬ್ರವರಿ 1 ರಿಂದ ಅಥವಾ 2020 ರ ಜೂನ್ 30 ರ ವರೆಗೆ ಅವಧಿ ಮುಕ್ತಾಯಗೊಳ್ಳಲಿವೆಯೋ ಅಂತಹ ದಾಖಲೆಗಳನ್ನು 2020 ರ ಜೂನ್ 30 ರ ವರೆಗೆ ಮಾನ್ಯ ಮಾಡುವಂತೆ ಆದೇಶಿಸಲಾಗಿದೆ .


    ದೇಶಾದ್ಯಂತ ಲಾಕ್ ಡೌನ್ ಹಿನ್ನೆಲೆಯಲ್ಲಿ ಮತ್ತು ಸರ್ಕಾರಿ ಸಾರಿಗೆ ಕಚೇರಿಗಳು ಮುಚ್ಚಿದ್ದರಿಂದ ಕೇಂದ್ರೀಯ ಮೋಟಾರು ವಾಹನ ನಿಯಮಗಳು 1989 ರ ನಿಯಮ 32 ಮತ್ತು 81 ರ ಅಡಿಯಲ್ಲಿ ಕಡ್ಡಾಯವಾಗಿ ಪಾವತಿಸಬೇಕಾದ ಕೆಲವು ಶುಲ್ಕಗಳು / ವಿಳಂಬ ಶುಲ್ಕಗಳಿಗೆ ಸಂಬಂಧಿಸಿದಂತೆ ಸಾರ್ವಜನಿಕರು ತೊಂದರೆಗಳನ್ನು ಅನುಭವಿಸುತ್ತಿದ್ದಾರೆ ಎಂಬುದು ಸರ್ಕಾರದ ಗಮನಕ್ಕೆ ಬಂದಿದೆ . ಹಲವು ಪ್ರಕರಣಗಳಲ್ಲಿ ಈಗಾಗಲೇ ಸೇವೆಗಳಿಗೆ ಅಥವಾ ನವೀಕರಣಕ್ಕೆ ಶುಲ್ಕಗಳನ್ನು ಪಾವತಿಸಲಾಗಿದೆ . ಆದರೆ ಲಾಕ್ ಡೌನ್ ನಿಂದಾಗಿ ಆ ಪ್ರಕ್ರಿಯೆ ಪೂರ್ಣಗೊಂಡಿಲ್ಲ , ಪ್ರಾದೇಶಿಕ ಸಾರಿಗೆ ಕಚೇರಿಗಳು ( ಆರ್ ಟಿ ಒ ) ಕಚೇರಿಗಳು ಮುಚ್ಚಿದ್ದ ಕಾರಣ ನಾಗರಿಕರು ಶುಲ್ಕವನ್ನು ತುಂಬಲು ತೊಂದರೆಗಳನ್ನು ಅನುಭವಿಸುತ್ತಿರುವುದು ಗಮನಕ್ಕೆ ಬಂದಿದೆ .


    ಹಾಗಾಗಿ ಕೋವಿಡ್ - 19 ಸಮಯದಲ್ಲಿ ನಾಗರಿಕರಿಗೆ ನೆರವಾಗುವ ಉದ್ದೇಶದಿಂದ ಕೇಂದ್ರ ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವಾಲಯ ( ಎಂಒಆರ್ ಟಿಎಚ್ ) ಆದೇಶವೊಂದನ್ನು ಹೊರಡಿಸಿದ್ದು , 2020 ರ ಫೆಬ್ರವರಿ 1 ಅಥವಾ ಆನಂತರ ನವೀಕರಣ ಸೇರಿದಂತೆ ಯಾವ ಚಟುವಟಿಕೆಗಳಿಗೆ ನಿಗದಿತ ಶುಲ್ಕವನ್ನು ಪಾವತಿಸಲಾಗಿದೆಯೋ ಮತ್ತು ಯಾವ ಚಟುವಟಿಕೆಗಳು ಕೋವಿಡ್ - 19 ಸಾಂಕ್ರಾಮಿಕದಿಂದಾಗಿ ಪೂರ್ಣಗೊಂಡಿಲ್ಲವೋ ಅಂತಹ ಶುಲ್ಕಗಳ ಪಾವತಿ ಮಾನ್ಯ ಅವಧಿ ಮುಂದುವರಿಯುತ್ತದೆ ಮತ್ತು 2020 ರ ಫೆಬ್ರವರಿ 1 ರ ನಂತರ ಲಾಕ್ ಡೌನ್ ಅವಧಿಯವರೆಗೆ 2020 ರ ಜುಲೈ 31 ರ ವರೆಗೆ ಯಾವುದೇ ಶುಲ್ಕ ಪಾವತಿಯಲ್ಲಿ ವಿಳಂಬವಾದರೆ ಅದಕ್ಕೆ ಹೆಚ್ಚುವರಿ ಅಥವಾ ವಿಳಂಬ ಶುಲ್ಕ ವಿಧಿಸಬಾರದು ಎಂದು ಸೂಚಿಸಲಾಗಿದೆ .


    ***

    
    
    (Release ID: 1627009) Visitor Counter : 11
    
    
      Read this release in: English , Urdu , Hindi , Bengali , Manipuri , Punjabi , Gujarati , Odia , Tamil , Telugu