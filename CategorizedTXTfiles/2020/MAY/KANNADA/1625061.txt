      ಗೃಹ ವ್ಯವಹಾರಗಳ ಸಚಿವಾಲಯ

      2020 ಮೇ 20ರಂದು “ಆಂಫಾನ್’ ಸೂಪರ್ ಚಂಡಮಾರುತ ಭೂಮಿಗೆ ಅಪ್ಪಳಿಸಲಿರುವ ಹಿನ್ನೆಲೆಯಲ್ಲಿ ಪ್ರಧಾನಿ ಶ್ರೀ ನರೇಂದ್ರ ಮೋದಿ ಸನ್ನದ್ಧತೆಯ ಪರಾಮರ್ಶೆ
      Posted On: 18 MAY 2020 7:16PM by PIB Bengaluru


    2020 ಮೇ 20 ರಂದು “ ಆಂಫಾನ್ ’ ಸೂಪರ್ ಚಂಡಮಾರುತ ಭೂಮಿಗೆ ಅಪ್ಪಳಿಸಲಿರುವ ಹಿನ್ನೆಲೆಯಲ್ಲಿ


    ಪ್ರಧಾನಿ ಶ್ರೀ ನರೇಂದ್ರ ಮೋದಿ ಸನ್ನದ್ಧತೆಯ ಪರಾಮರ್ಶೆ


    ಆಂಫಾನ್ ಚಂಡಮಾರುತ , ಬಂಗಾಳಕೊಲ್ಲಿಯಲ್ಲಿ ಇಂದು ಪ್ರಬಲ ಚಂಡಮಾರುತವಾಗಿ ರೂಪುಗೊಂಡಿದೆ . ಆಂಫಾನ್ ಪ್ರಬಲ ಚಂಡಮಾರುತದಿಂದ ಎದುರಾಗಬಹುದಾದ ಪರಿಸ್ಥಿತಿಯನ್ನು ಎದುರಿಸಲು ರಾಜ್ಯಗಳು ಮತ್ತು ಸಂಬಂಧಿತ ಕೇಂದ್ರ ಸಚಿವಾಲಯ / ಸಂಸ್ಥೆಗಳ ಸನ್ನದ್ಧತೆಯನ್ನು ಪ್ರಧಾನಿ ಶ್ರೀ ನರೇಂದ್ರ ಮೋದಿ ಪರಾಮರ್ಶಿಸಿದರು . ಐಎಂ . ಡಿ , ಎನ್ . ಡಿ . ಎಂ . ಎ ಮತ್ತು ಎನ್ . ಡಿ . ಆರ್ . ಎಫ್ . ಮತ್ತು ಭಾರತ ಸರ್ಕಾರದ ಹಿರಿಯ ಅಧಿಕಾರಿಗಳೊಂದಿಗೆ ನಡೆದ ಸಭೆಯಲ್ಲಿ ಕೇಂದ್ರ ಗೃಹ ವ್ಯವಹಾರಗಳ ಸಚಿವ ಶ್ರೀ ಅಮಿತ್ ಶಾ ಉಪಸ್ಥಿತರಿದ್ದರು .


    ಪ್ರಬಲ ಚಂಡಮಾರುತ ತೀವ್ರವಾಗಿ , ಗಂಟೆಗೆ 19 ಕಿಲೋ ಮೀಟರ್ ವೇಗದಲ್ಲಿ ಚಲಿಸುತ್ತಿದ್ದು , ಮೇ 20 ರಂದು ಮಧ್ಯಾಹ್ನ ಪಶ್ಚಿಮ ಬಂಗಾಳ ಕರಾವಳಿಯನ್ನು ಅಪ್ಪಳಿಸುವ ನಿರೀಕ್ಷೆ ಇದೆ ಎಂದು ಭಾರತೀಯ ಹವಾಮಾನ ಇಲಾಖೆ ( ಐ . ಎಂ . ಡಿ .) ತಿಳಿಸಿದೆ . ಇದರಿಂದ ರಾಜ್ಯದ ಕರಾವಳಿ ಜಿಲ್ಲೆಗಳಲ್ಲಿ ಭಾರಿ ಮಳೆಗೆ ಕಾರಣವಾಗಲಿದೆ . ಪಶ್ಚಿಮ ಬಂಗಾಳದ , ಪೂರ್ವ , ದಕ್ಷಿಣ ಮತ್ತು ಉತ್ತರ ಮಿಡ್ನಾಪುರದ 24 ಪರಗಣಗಳು , ಹೌರಾ , ಹೂಗ್ಲಿ ಮತ್ತು ಕೋಲ್ಕತ್ತಾ ಜಿಲ್ಲೆಗಳು ಹೆಚ್ಚು ಬಾಧಿತವಾಗುವ ಸಾಧ್ಯತೆ ಇದೆ . ಚಂಡಮಾರುತದಿಂದ ಜಗತ್ ಸಿಂಗ್ ಪುರ , ಕೇಂದ್ರಪಾಡ , ಬದ್ರಾಕ್ ಮತ್ತು ಬಾಲ್ಸೂರ್ ಸೇರಿದಂತೆ ಉತ್ತರ ಒಡಿಶಾದಲ್ಲೂ ಪರಿಣಾಮ ಬೀರುವ ಸಾಧ್ಯತೆ ಇದೆ .


    ಚಂಡಮಾರುತದ ಉಲ್ಬಣವುಂಟಾಗುತ್ತಿರುವುದರಿಂದ 4-5 ಮೀಟರ್ ಎತ್ತರಕ್ಕೆ ಅಲೆಗಳು ಏಳುವ ಸಾಧ್ಯತೆ ಇದೆ ಎಂದು ಐಎಂಡಿ ಎಚ್ಚರಿಸಿದೆ , ಇದು ದಕ್ಷಿಣ ಮತ್ತು ಉತ್ತರ 24 ಪರಗಣಗಳ ತಗ್ಗು ಪ್ರದೇಶದ ಕರಾವಳಿ ಪ್ರದೇಶಗಳನ್ನು ಆವರಿಸುತ್ತದೆ ಮತ್ತು ಅದು ಅಪ್ಪಳಿಸುವ ಸಮಯದಲ್ಲಿ ಪಶ್ಚಿಮ ಬಂಗಾಳದ ಜಿಲ್ಲೆಗಳಾದ ಪೂರ್ವ ಮಿಡ್ನಾಪುರದಲ್ಲಿ 3-4 ಮೀಟರ್ ಎತ್ತರದ ಅಲೆಗಳು ಏಳಲಿವೆ ಎಂದು ಹೇಳಿದೆ .


    ಚಂಡಮಾರುತ ಸಾಗುವ ದಿಕ್ಕಿನಲ್ಲಿರುವ ಜನರನ್ನು ಸಂಪೂರ್ಣ ಸ್ಥಳಾಂತರಿಸಲು ಎಲ್ಲ ಅಗತ್ಯ ಕ್ರಮ ಕೈಗೊಳ್ಳುವಂತೆ ಮತ್ತು ಅಗತ್ಯ ಪ್ರಮಾಣದ ಅವಶ್ಯಕ ವಸ್ತುಗಳ ಪೂರೈಕೆ ನಿರ್ವಹಣೆ ಮಾಡುವಂತೆ ಪ್ರಧಾನಮಂತ್ರಿಯವರು ನಿರ್ದೇಶಿಸಿದ್ದಾರೆ .


    ಅಗತ್ಯ ಸೇವೆಗಳಾದ ವಿದ್ಯುತ್ , ದೂರಸಂಪರ್ಕಕ್ಕೆ ಹಾನಿಯಾಗಿ ತೊಂದರೆ ಆದ ಸನ್ನಿವೇಶದಲ್ಲಿ ಸೂಕ್ತ ಸಿದ್ಧತೆಗಳನ್ನು ಮಾಡಿಕೊಳ್ಳಲು ಮತ್ತು ಸೂಕ್ತ ಸಮಯದೊಳಗೆ ಅವುಗಳ ಸಿದ್ಧತೆಯ ಪರಾಮರ್ಶೆ ನಡೆಸಲು ಮತ್ತು ಯಾವುದೇ ಅಡಚಣೆ ಆದಲ್ಲಿ ತ್ವರಿತವಾಗಿ ಸೇವೆಗಳ ಪುನರ್ ಸ್ಥಾಪನೆಗೆ ಸಿದ್ಧತೆಗೆ ಸಲಹೆ ನೀಡಲಾಗಿದೆ .


    ಭಾರತೀಯ ಕರಾವಳಿ ಭದ್ರತಾ ಪಡೆ ಮತ್ತು ನೌಕಾಪಡೆಗಳು ರಕ್ಷಣೆ ಮತ್ತು ಪರಿಹಾರ ಕಾರ್ಯಾಚರಣೆಗಾಗಿ ದೋಣಿ ಮತ್ತು ಹೆಲಿಕಾಪ್ಟರ್ ಗಳನ್ನು ನಿಯುಕ್ತಗೊಳಿಸಿವೆ . ರಾಜ್ಯಗಳಲ್ಲಿರುವ ಸೇನೆ ಮತ್ತು ವಾಯುಪಡೆಯ ಘಟಕಗಳನ್ನೂ ಸನ್ನದ್ಧ ಸ್ಥಿತಿಯಲ್ಲಿಡಲಾಗಿದೆ .


    ಎನ್ . ಡಿ . ಆರ್ . ಎಫ್ . 25 ತಂಡಗಳನ್ನು ಒಡಿಶಾ ಮತ್ತು ಪಶ್ಚಿಮ ಬಂಗಾಳದಲ್ಲಿ ನಿಯೋಜಿಸಿದೆ . ಹೆಚ್ಚುವರಿಯಾಗಿ 12 ತಂಡಗಳನ್ನು ಸನ್ನದ್ಧ ಸ್ಥಿತಿಯಲ್ಲಿರಿಸಲಾಗಿದೆ . ತಂಡಗಳು ಅಗತ್ಯ ಸಾಮಗ್ರಿಗಳಾದ ದೋಣಿಗಳು , ಮರಕತ್ತರಿಸುವ ಸಾಧನ , ದೂರಸಂಪರ್ಕ ಸಾಧನ ಇತ್ಯಾದಿಯೊಂದಿಗೆ ಸನ್ನದ್ಧವಾಗಿದೆ .


    ಐಎಂಡಿ ಇತ್ತೀಚಿನ ಮುನ್ಸೂಚನೆಗಳೊಂದಿಗೆ ನಿಯಮಿತವಾಗಿ ಎಲ್ಲ ರಾಜ್ಯಗಳಿಗೆ ಹವಾಮಾನ ವರದಿ ನೀಡುತ್ತಿದೆ . ಎಂ . ಎಚ್ . ಎ . ರಾಜ್ಯ ಸರ್ಕಾರಗಳೊಂದಿಗೆ ನಿರಂತರ ಸಂಪರ್ಕದಲ್ಲಿದೆ .


    ***

    
    
    (Release ID: 1625061) Visitor Counter : 14
    
    
      Read this release in: Hindi , Tamil , English , Urdu , Marathi , Manipuri , Bengali , Punjabi , Gujarati , Odia , Telugu