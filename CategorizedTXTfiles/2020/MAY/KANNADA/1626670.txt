      PIB Headquarters

      ಕೋವಿಡ್-19: ಪಿ ಐ ಬಿ ದೈನಿಕ ವರದಿ
      Posted On: 24 MAY 2020 6:28PM by PIB Bengaluru


    ಕೋವಿಡ್-19: ಪಿ ಐ ಬಿ ದೈನಿಕ ವರದಿ


    (ಕಳೆದ 24 ಗಂಟೆಗಳಲ್ಲಿ ಕೋವಿಡ್-19ಕ್ಕೆ ಸಂಬಂಧಿಸಿದಂತೆ ಬಿಡುಗಡೆ ಮಾಡಲಾದ ಮಾಧ್ಯಮ ಹೇಳಿಕೆಗಳು ಮತ್ತು ಪಿಐಬಿ ಮಾಡಿದ ವಾಸ್ತವದ ಪರಿಶೀಲನೆ -Fact check- ಯನ್ನು ಒಳಗೊಂಡಿದೆ)


    ಕೋವಿಡ್ -19 ಕುರಿತು ಆರೋಗ್ಯ ಮತ್ತು ಆರೋಗ್ಯದ ಸಚಿವಾಲಯದ ಅಪ್ ಡೇಟ್


    ದೇಶದಲ್ಲಿ ಇದುವರೆಗೆ ಒಟ್ಟು 54,440 ಕೋವಿಡ್ -19 ರೋಗಿಗಳನ್ನು ಗುಣಪಡಿಸಲಾಗಿದೆ . ಕಳೆದ 24 ಗಂಟೆಗಳಲ್ಲಿ 2657 ರೋಗಿಗಳು ಗುಣಮುಖರಾಗಿದ್ದಾರೆ . ಒಟ್ಟು ಚೇತರಿಕೆ ದರ ಶೇ .41.28. ನಿನ್ನೆಯಿಂದ , ಭಾರತದಲ್ಲಿ ಕೋವಿಡ್ -19 ದೃಢಪಟ್ಟ ಪ್ರಕರಣಗಳ ಸಂಖ್ಯೆಯಲ್ಲಿ 6767 ಹೆಚ್ಚಳವಾಗಿದೆ . ದೃಢಪಟ್ಟ ಒಟ್ಟು ಪ್ರಕರಣಗಳ ಸಂಖ್ಯೆ ಈಗ 1,31,868 ಆಗಿದೆ . ಸಕ್ರಿಯ ವೈದ್ಯಕೀಯ ಮೇಲ್ವಿಚಾರಣೆಯಲ್ಲಿರುವ ಪ್ರಕರಣಗಳ ಸಂಖ್ಯೆ 73,560.


    ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ . ಹರ್ಷವರ್ಧನ್ ಇಂದು ಕೋವಿಡ್ -19 ಮೀಸಲು ಆರೋಗ್ಯ ಕೇಂದ್ರವಾಗಿ ಕಾರ್ಯನಿರ್ವಹಿಸುತ್ತಿರುವ ದೆಹಲಿಯ ಚೌಧರಿ ಬ್ರಹ್ಮ ಪ್ರಕಾಶ್ ಆಯುರ್ವೇದ ಚರಕ್ ಸಂಸ್ಥಾನ್ ಗೆ ಭೇಟಿ ನೀಡಿ ಪ್ರಕರಣಗಳ ನಿರ್ವಹಣೆಯ ಮೇಲ್ವಿಚಾರಣೆ ನಡೆಸಿದರು . ಅವರು ವಿವಿಧ ಸೌಲಭ್ಯಗಳು ಮತ್ತು ವಾರ್ಡ್ ‌ ಗಳಿಗೆ ಭೇಟಿ ನೀಡಿದರು . ಆಯುಷ್ ಸಚಿವಾಲಯದ ನಿರ್ದೇಶನದಂತೆ ಸಮಗ್ರ ವಿಧಾನದ ಮೂಲಕ ಕೋವಿಡ್ -19 ರೋಗಿಗಳಿಗೆ ಮೊದಲ ಬಾರಿಗೆ ಚಿಕಿತ್ಸೆ ನೀಡಲಾಗುತ್ತಿರುವುದನ್ನು ಸ್ವತಃ ವೀಕ್ಷಿಸಿದರು . ಪ್ರತ್ಯೇಕ ಕೋವಿಡ್ ಆರೋಗ್ಯ ಕೇಂದ್ರಗಳು ಆಸ್ಪತ್ರೆಗಳಾಗಿವೆ , ಇವು ಪ್ರಾಯೋಗಿಕವಾಗಿ ಮಧ್ಯಮ ಎಂದು ಹೇಳಲಾದ ಎಲ್ಲಾ ಪ್ರಕರಣಗಳಿಗೆ ಆರೈಕೆ ನೀಡುತ್ತವೆ . ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯವು ಅಂತರರಾಷ್ಟ್ರೀಯ ಪ್ರಯಾಣಿಕರ ಆಗಮನಕ್ಕೆ ಹೊಸ ಮಾರ್ಗಸೂಚಿಗಳನ್ನು ಹೊರಡಿಸಿದೆ .


    ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1626574


    24.05.2020 ರ ಬೆಳಿಗ್ಗೆ 10 ಗಂಟೆಯವರೆಗೆ ಭಾರತೀಯ ರೈಲ್ವೆಯು 37 ಲಕ್ಷ ಪ್ರಯಾಣಿಕರನ್ನು ಹೊತ್ತ 2813 ಶ್ರಮಿಕ್ ವಿಶೇಷ ರೈಲುಗಳನ್ನು ಓಡಿಸಿದೆ


    24.05.2020 ರ ಬೆಳಿಗ್ಗೆ 10 ಗಂಟೆಯವರೆಗೆ 37 ಲಕ್ಷ ಪ್ರಯಾಣಿಕರನ್ನು ಹೊತ್ತ 2813 ಕ್ಕೂ ಹೆಚ್ಚು ಶ್ರಮಿಕ್ ವಿಶೇಷ ರೈಲುಗಳನ್ನು ಭಾರತೀಯ ರೈಲ್ವೆಯು ಓಡಿಸಿದೆ . ಗುಜರಾತ್ , ಮಹಾರಾಷ್ಟ್ರ ಮತ್ತು ಪಂಜಾಬ್ ‌ ನಿಂದ ಸುಮಾರು 60 ಪ್ರತಿಶತದಷ್ಟು ರೈಲುಗಳು ಸಂಚಾರ ಆರಂಭಿಸಿವೆ ಮತ್ತು ಅವು ಮುಖ್ಯವಾಗಿ ಉತ್ತರ ಪ್ರದೇಶ ಮತ್ತು ಬಿಹಾರಕ್ಕೆ ( ಉತ್ತರ ಪ್ರದೇಶ ಕ್ಕೆ 1301 ಮತ್ತು ಬಿಹಾರಕ್ಕೆ 973) ತಲುಪುತ್ತವೆ . ಈ ರೈಲುಗಳು ಉತ್ತರ ಪ್ರದೇಶದ ಲಖನೌ - ಗೋರಖ್ಪುರ್ ಸೆಕ್ಟರ್ ಮತ್ತು ಬಿಹಾರದ ಪಾಟ್ನಾದ ಸುತ್ತಮುತ್ತಲ ಪ್ರದೇಶಗಳಿಗೆ ತಲುಪುತ್ತವೆ . ನಿನ್ನೆಯಿಂದ 565 ರೈಲುಗಳು ಸಂಚಾರದಲ್ಲಿವೆ , 266 ಬಿಹಾರಕ್ಕೆ ಮತ್ತು 172 ಉತ್ತರ ಪ್ರದೇಶಕ್ಕೆ ಹೋಗುತ್ತಿವೆ . ಈ ಸ್ಥಳಗಳಿಗೆ ರೈಲುಗಳ ಒಮ್ಮುಖವಾಗಿರುವುದರಿಂದ ರೈಲ್ವೆ ಜಾಲದಲ್ಲಿ ದಟ್ಟಣೆ ಉಂಟಾಗಿದೆ . ಇದಲ್ಲದೆ , ನಿಲ್ದಾಣಗಳಲ್ಲಿನ ವಿವಿಧ ಆರೋಗ್ಯ ಮತ್ತು ಸಾಮಾಜಿಕ ಅಂತರ ಶಿಷ್ಟಾಚಾರಗಳ ಕಾರಣದಿಂದಾಗಿ ಪ್ರಯಾಣಿಕರು ಇಳಿಯುವಾಗ ಹೆಚ್ಚಿನ ಸಮಯ ತೆಗೆದುಕೊಳ್ಳುವುದರಿಂದ ಟರ್ಮಿನಲ್ ‌ ಗಳಲ್ಲಿನ ದಟ್ಟಣೆ ಉಂಟಾಗುತ್ತದೆ ಮತ್ತು ಇದು ನೆಟ್ ‌ ವರ್ಕ್ ದಟ್ಟಣೆಯ ಮೇಲೆ ಮತ್ತಷ್ಟು ಪರಿಣಾಮ ಬೀರುತ್ತದೆ .


    ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1626576


    ಕೇಂದ್ರ ಮೋಟಾರು ವಾಹನ ನಿಯಮಗಳು 1989 ರ ನಿಯಮ 32 ಮತ್ತು 81 ರ ಅನ್ವಯ ಶುಲ್ಕ ಪಾವತಿ ಮಾನ್ಯತೆಯ ವಿಸ್ತರಣೆ ಮತ್ತು ಶುಲ್ಕ ಪಾವತಿ ಅವಧಿಯನ್ನು ವಿಸ್ತರಿಸಿ ಅಧಿಸೂಚನೆ


    ದೇಶದಲ್ಲಿ ಲಾಕ್ ಡೌನ್ ಮತ್ತು ಸರ್ಕಾರಿ ಸಾರಿಗೆ ಕಚೇರಿಗಳನ್ನು ಮುಚ್ಚಿರುವುದರಿಂದ ಕೇಂದ್ರ ಮೋಟಾರು ವಾಹನ ನಿಯಮ 1989 ರ ನಿಯಮ 32 ಮತ್ತು 81 ರ ಪ್ರಕಾರ ಪಾವತಿಸಬೇಕಾದ ವಿವಿಧ ಶುಲ್ಕಗಳು / ತಡವಾದ ಶುಲ್ಕಗಳಿಗೆ ಸಂಬಂಧಿಸಿದಂತೆ ನಾಗರಿಕರು ತೊಂದರೆಗಳನ್ನು ಎದುರಿಸುತ್ತಿದ್ದಾರೆ ಎಂಬುದು ಸರ್ಕಾರದ ಗಮನಕ್ಕೆ ಬಂದಿದೆ . ಸೇವೆ ಅಥವಾ ನವೀಕರಣಕ್ಕಾಗಿ ಈಗಾಗಲೇ ಶುಲ್ಕವನ್ನು ಪಾವತಿಸಿದ್ದು , ಆದರೆ ಲಾಕ್ ‌ ಡೌನ್ ಕಾರಣ ಪ್ರಕ್ರಿಯೆಯನ್ನು ಪೂರ್ಣಗೊಳಿಸಲು ಸಾಧ್ಯವಾಗಿರುವುದಿಲ್ಲ . ಇದಲ್ಲದೆ , ಆರ್ ‌ ಟಿಒ ಕಚೇರಿಗಳನ್ನು ಮುಚ್ಚಿರುವುದರಿಂದ ನಾಗರಿಕರು ಶುಲ್ಕವನ್ನು ಪಾವತಿ ಮಾಡಲು ಸಮಸ್ಯೆಗಳಾಗಿವೆ . ಇದನ್ನು ಗಮನಿಸಿ ನಾಗರಿಕರಿಗೆ ಅನುಕೂಲವಾಗುವಂತೆ ರಸ್ತೆ ಸಾರಿಗೆ ಸಚಿವಾಲಯವು ಆದೇಶವೊಂದನ್ನು ಹೊರಡಿಸಿದ್ದು , ಕೋವಿಡ್ -19 ರ ಅವಧಿಯಲ್ಲಿ ನವೀಕರಣ ಸೇರಿದಂತೆ ಇನ್ನಿತರ ಸೇವೆಗಳಿಗಾಗಿ 2020 ರ ಫೆಬ್ರವರಿ 1 ರಂದು ಅಥವಾ ನಂತರ ಶುಲ್ಕವನ್ನು ಪಾವತಿಸಿದ್ದು , ಕೋವಿಡ್ -19 ರ ಕಾರಣದಿಂದಾಗಿ ಅಂತಹ ಪಾವತಿ ಪ್ರಕ್ರಿಯೆ ಪೂರ್ಣಗೊಳ್ಳದೇ ಇದ್ದಲ್ಲಿ , ಪಾವತಿಸಿದ ಶುಲ್ಕಗಳು ಮಾನ್ಯವಾಗಿ ಮುಂದುವರಿಯುತ್ತವೆ ಎಂದು ಹೇಳಿದೆ .


    ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1626568


    ಮಿಷನ್ ಸಾಗರ್ - ಮಾರಿಷಸ್ ನ ಪೋರ್ಟ್ ಲೂಯಿಸ್ ತಲುಪಿದ ಐಎನ್ಎಸ್ ಕೇಸರಿ


    ಮಿಷನ್ ಸಾಗರ್ ಭಾಗವಾಗಿ , ಭಾರತೀಯ ನೌಕಾ ಪಡೆಯ ಹಡಗು ಕೇಸರಿ , 23 ಮೇ 2020 ರಂದು ಮಾರಿಷಸ್ ನ ಪೋರ್ಟ್ ಲೂಯಿಸ್ ತಲುಪಿತು . ಕೋವಿಡ್ -19 ಸಾಂಕ್ರಾಮಿಕ ರೋಗವನ್ನು ಎದುರಿಸಲು ಮಿತ್ರ ರಾಷ್ಟ್ರಗಳಿಗೆ ಭಾರತ ಸರ್ಕಾರ ನೆರವು ನೀಡುತ್ತಿದೆ . ಇದರ ಅಂಗವಾಗಿ ಭಾರತೀಯ ನೌಕಾಪಡೆ ಹಡಗು ಕೇಸರಿ , ಮಾರಿಷಸ್ ‌ ನ ಜನರಿಗಾಗಿ ಕೋವಿಡ್ ಸಂಬಂಧಿತ ಅಗತ್ಯ ಔಷಧಿಗಳು ಮತ್ತು ಆಯುರ್ವೇದ ಔಷಧಿಗಳ ವಿಶೇಷ ಸರಕು ಹೊತ್ತು ಅಲ್ಲಿಗೆ ತಲುಪಿದೆ .


    ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1626465


    ಜಾನ್ ಮತ್ತು ಜಹಾನ್ ಗಾಗಿ ವನ್ ಧನ್ : ಶಹಾಪುರದ ಕಟ್ಕರಿ ಬುಡಕಟ್ಟಿನ ಕಥೆ


    ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1626550


    ಪಿ ಐ ಬಿ ಕ್ಷೇತ್ರೀಯ ಕಚೇರಿಗಳ ವರದಿ

      * ಪಂಜಾಬ್ : ದೇಶದಲ್ಲಿ ಪಂಜಾಬ್ ಅತಿ ಹೆಚ್ಚು ಶೇ .90 ರಷ್ಟು ಚೇತರಿಕೆ ದರವನ್ನು ದಾಖಲಿಸಿದ್ದರೂ ಸಮಾಧಾನವಾಗಿರುವುದನ್ನು ತಳ್ಳಿಹಾಕಿರುವ ಪಂಜಾಬ್ ಮುಖ್ಯಮಂತ್ರಿ , ದೇಶೀಯ ವಿಮಾನಗಳು , ರೈಲುಗಳು ಮತ್ತು ಬಸ್ಸುಗಳಲ್ಲಿ ರಾಜ್ಯಕ್ಕೆ ಬರುವ ಎಲ್ಲ ವ್ಯಕ್ತಿಗಳನ್ನು ಕಡ್ಡಾಯವಾಗಿ 14 ದಿನಗಳ ಕಾಲ ಹೋಂ ಕ್ಯಾರೆಂಟೈನ್ ಮಾಡಬೇಕಾಗುತ್ತದೆ ಎಂದು ಹೇಳಿದ್ದಾರೆ . ಎಲ್ಲಾ ರಾಜ್ಯ ಮತ್ತು ಜಿಲ್ಲಾ ಗಡಿ ಪ್ರವೇಶ ಕೇಂದ್ರಗಳಲ್ಲಿ , ರೈಲ್ವೆ ನಿಲ್ದಾಣಗಳು ಮತ್ತು ವಿಮಾನ ನಿಲ್ದಾಣಗಳಲ್ಲಿ ರಾಜ್ಯಕ್ಕೆ ಪ್ರವೇಶಿಸುವವರ ಸ್ಕ್ರೀನಿಂಗ್ ಅನ್ನು ಮಾಡಲಾಗುತ್ತದೆ , ಮತ್ತು ರೋಗಲಕ್ಷಣ ಕಂಡುಬಂದವರನ್ನು ಸಾಂಸ್ಥಿಕ ಕ್ವಾರಂಟೈನ್ ಗೆ ಕಳುಹಿಸಲಾಗುವುದು , ಉಳಿದವರಿಗೆ ಕಡ್ಡಾಯವಾಗಿ 2 ವಾರಗಳ ಹೋಂ ಕ್ವಾರಂಟೈನ್ ಮಾಡಬೇಕಾಗುತ್ತದೆ .
      * ಹರಿಯಾಣ : ಕೋವಿಡ್ -19 ಅವಧಿಯಲ್ಲಿ ಖಾಸಗಿ ಶಾಲೆಗಳು ವಿಧಿಸುವ ಶುಲ್ಕಕ್ಕೆ ಸಂಬಂಧಿಸಿದಂತೆ ಮಾರ್ಗಸೂಚಿಗಳನ್ನು ಶಾಲಾ ಶಿಕ್ಷಣ ಇಲಾಖೆ ಹೊರಡಿಸಿದೆ . ಖಾಸಗಿ ಶಾಲೆಗಳಿಗೆ ಮಾಸಿಕ ಆಧಾರದ ಮೇಲೆ ಬೋಧನಾ ಶುಲ್ಕವನ್ನು ಮಾತ್ರ ವಿಧಿಸಲು ನಿರ್ದೇಶಿಸಲಾಗುತ್ತದೆ ಮತ್ತು ಕೋವಿಡ್ -19 ಪರಿಸ್ಥಿತಿಯಿಂದಾಗಿ ಕಟ್ಟಡ ನಿಧಿಗಳು , ನಿರ್ವಹಣಾ ನಿಧಿಗಳು , ಪ್ರವೇಶ ಶುಲ್ಕಗಳು , ಕಂಪ್ಯೂಟರ್ ಶುಲ್ಕಗಳು ಮುಂತಾದ ಇತರ ರೀತಿಯ ಎಲ್ಲ ಹಣ ಪಾವತಿಯನ್ನು ಮುಂದೂಡಲಾಗುತ್ತದೆ . ಲಾಕ್ ಡೌನ್ ಅವಧಿಯಲ್ಲಿ ಎಲ್ಲ ಖಾಸಗಿ ಶಾಲೆಗಳಿಗೆ ಬೋಧನಾ ಶುಲ್ಕ , ಪ್ರಯಾಣ ಶುಲ್ಕ ಹೆಚ್ಚಿಸದಂತೆ , ಶಾಲಾ ಸಮವಸ್ತ್ರ ಮತ್ತು ಪಠ್ಯಪುಸ್ತಕಗಳನ್ನು ಬದಲಾಯಿಸದಂತೆ ನಿರ್ದೇಶಿಸಲಾಗಿದೆ .
      * ಹಿಮಾಚಲ ಪ್ರದೇಶ : ದೇಶದಲ್ಲಿ ಮತ್ತು ರಾಜ್ಯದಲ್ಲಿ ಮಾರಕ ಕರೋನಾ ವೈರಸ್ ಹರಡಿದ ಕಾರಣ ಲಾಕ್ ಡೌನ್ ವಿಧಿಸಲಾಗಿರುವ ಹಿನ್ನೆಲೆಯಲ್ಲಿ , ಹಿಮಾಚಲ ಪ್ರದೇಶದ ಖಾಸಗಿ ಶಾಲೆಗಳಿಗೆ ಬೋಧನಾ ಶುಲ್ಕವನ್ನು ಮಾತ್ರ ವಿಧಿಸಲು ಅವಕಾಶವಿರುತ್ತದೆ .
      * ಕೇರಳ : ಮತ್ತೊಬ್ಬ ರೋಗಿಯು ಇಂದು ಕೋವಿಡ್ ‌ ಗೆ ಬಲಿಯಾದ್ದಾರೆ : ಇತ್ತೀಚೆಗೆ ದುಬೈನಿಂದ ಮರಳಿದ 53 ವರ್ಷದ ಮಹಿಳಾ ಕ್ಯಾನ್ಸರ್ ರೋಗಿಯು ಇಂದು ಮಧ್ಯಾಹ್ನ ಕೋಳಿಕೋಡ್ ಎಂಸಿಯಲ್ಲಿ ನಿಧನರಾಗಿದ್ದಾರೆ . ಚೆನ್ನೈನಿಂದ ಹಿಂದಿರುಗಿದ ಮತ್ತು ಸೋಂಕು ದೃಢಪಟ್ಟಿರುವ 17 ವರ್ಷದ ಬಾಲಕ ಇಂದು ಕಣ್ಣೂರಿನ ಪರಿಯಾರಂ ಎಂಸಿಯಲ್ಲಿ ನಿಧನರಾದರು ; ಆದಾಗ್ಯೂ ಆಸ್ಪತ್ರೆಯ ಅಧಿಕಾರಿಗಳು ಸೆರೆಬ್ರಲ್ ಸೋಂಕು ಸಾವಿಗೆ ಕಾರಣ ಎಂದಿದ್ದಾರೆ . ಅಬುಧಾಬಿಯಲ್ಲಿ ಇಬ್ಬರು ಕೇರಳಿಗರು ಕೋವಿಡ್ -19 ಗೆ ಬಲಿಯಾಗಿದ್ದಾರೆ , ಕೊಲ್ಲಿ ಪ್ರದೇಶದಲ್ಲಿರುವ ಕೇರಳಿಗರ ಒಟ್ಟು ಸಾವಿನ ಸಂಖ್ಯೆ 105 ಕ್ಕೆ ಏರಿದೆ . ಆರೋಗ್ಯ ಸಚಿವೆ ಕೆ . ಕೆ . ಶೈಲಜಾ ಪ್ರತಿದಿನ ಹೆಚ್ಚಿನ ಕೋವಿಡ್ ಪ್ರಕರಣಗಳು ವರದಿಯಾಗುತ್ತಿರುವುದರಿಂದ , ಕಣ್ಗಾವಲಿನಲ್ಲಿರುವವರು ಕ್ವಾರಂಟೈನ್ ನಿಯಮ ಉಲ್ಲಂಘಿಸಬಾರದು ಎಂದು ಎಚ್ಚರಿಸಿದ್ದಾರೆ . ಇತರ ರಾಜ್ಯಗಳಿಂದ ವಲಸಿಗರು ಮತ್ತು ಕೇರಳಿಗರು ಬರುತ್ತಿರುವುದರಿಂದ ಎದುರಾಗಿರುವ ಸಮಸ್ಯೆ ಪರಿಹರಿಸಲು ರಾಜ್ಯವು ವಿಸ್ತೃತ ಯೋಜನೆಗಳನ್ನು ರೂಪಿಸಿದೆ ಎಂದು ಅವರು ಹೇಳಿದ್ದಾರೆ . ರಾಜ್ಯದಲ್ಲಿ ನಿನ್ನೆ 62 ಕೋವಿಡ್ - 19 ಪ್ರಕರಣಗಳು ವರದಿ ಆಗಿವೆ . ಒಟ್ಟು ಕೋವಿಡ್ ಸಾವುಗಳು ಇಲ್ಲಿಯವರೆಗೆ ಐದು ತಲುಪಿದೆ .
      * ತಮಿಳುನಾಡು : ಕೇಂದ್ರಾಡಳಿತ ಪ್ರದೇಶ ಪುದುಚೇರಿಯಲ್ಲಿ ಇನ್ನೂ ಮೂರು ಸೋಂಕಿನ ಪ್ರಕರಣಗಳು ವರದಿಯಾಗಿದ್ದು , ಒಟ್ಟು ಸಕ್ರಿಯ ಪ್ರಕರಣಗಳು 25 ಕ್ಕೆ ಏರಿವೆ . ತಮಿಳುನಾಡು ಮುಖ್ಯಮಂತ್ರಿ ರಾಜ್ಯದಲ್ಲಿ ಸಮುದಾಯ ಹರಡುವಿಕೆ ಆಗಿಲ್ಲ ಎಂದು ಹೇಳಿದ್ದಾರೆ ; ಚೆನ್ನೈನಲ್ಲಿ ಜನನಿಬಿಡ ಕಂಟೈನ್ಮೆಂಟ್ ವಲಯಗಳಲ್ಲಿ ಪ್ರಕರಣಗಳ ಸಂಖ್ಯೆ ಹೆಚ್ಚಳವಾಗಿದೆ . ಹಣಕಾಸು ಇಲಾಖೆ ಸಿದ್ಧಪಡಿಸಿದ ಅಂದಾಜು ಉಲ್ಲೇಖಿಸಿ ರಾಜ್ಯವು ಲಾಕ್ ‌ ಡೌನ್ ‌ ನಿಂದಾಗಿ 35,000 ಕೋಟಿ ರೂ . ಆದಾಯ ನಷ್ಟ ಅನುಭವಿಸಿದೆ ಎಂದು ಮುಖ್ಯಮಂತ್ರಿ ಹೇಳಿದ್ದಾರೆ . ನಿನ್ನೆ ತನಕ ಒಟ್ಟು ಪ್ರಕರಣಗಳು : 15,512 , ಸಕ್ರಿಯ ಪ್ರಕರಣಗಳು : 7915 , ಸಾವು : 103 , ಬಿಡುಗಡೆ : 7491. ಚೆನ್ನೈನಲ್ಲಿ ಸಕ್ರಿಯ ಪ್ರಕರಣಗಳು 5865.
      * ಕರ್ನಾಟಕ : 97 ಹೊಸ ಕೋವಿಡ್ ಪ್ರಕರಣಗಳು ವರದಿಯಾಗಿವೆ ಮತ್ತು ಇಂದು ಮಧ್ಯಾಹ್ನ 12 ರವರೆಗೆ 25 ಜನರು ಬಿಡುಗಡೆಯಾಗಿದ್ದಾರೆ ; ಚಿಕ್ಕಬಳ್ಳಾಪುರ 26 , ಉಡುಪಿ 18 , ಹಾಸನ 14 , ಮಂಡ್ಯ 15 , ದಾವಣಗೆರೆ 4 , ಕಲ್ಬುರ್ಗಿ ಮತ್ತು ಯಾದಗಿರಿಯಲ್ಲಿ ತಲಾ ಆರು , ಉತ್ತರ ಕನ್ನಡ 3 , ತುಮಕೂರು 2 , ವಿಜಯಪುರ , ಕೊಡಗು ಮತ್ತು ಧಾರವಾಡದಲ್ಲಿ ತಲಾ ಒಂದು . ರಾಜ್ಯದಲ್ಲಿ ಒಟ್ಟು ಸೋಂಕಿನ ಪ್ರಕರಣಗಳು 2056 ಕ್ಕೆ ಏರಿದೆ . ಸಕ್ರಿಯ ಪ್ರಕರಣಗಳು : 1378 , ಗುಣವಾದವರು : 634 , ಸಾವು : 42. ಸಂಪೂರ್ಣ ಲಾಕ್ ‌ ಡೌನ್ ಇಂದು ರಾಜ್ಯದಲ್ಲಿ ಕಟ್ಟುನಿಟ್ಟಾಗಿ ಜಾರಿಯಾಗಿದೆ ; ಅಗತ್ಯ ಸೇವೆಗಳಿಗೆ ಮಾತ್ರ ಅನುಮತಿಸಲಾಗಿತ್ತು .
      * ಆಂಧ್ರಪ್ರದೇಶ : ‘ ಮನಪಲಾನಾ – ಮೀ ಸೂಚನಾ ’ ಕಾರ್ಯಕ್ರಮದಡಿ ಸೋಮವಾರದಿಂದ ಶುಕ್ರವಾರದವರೆಗೆ ಆಡಳಿತದಲ್ಲಿರುವ ಜನರಿಂದ ಪ್ರತಿಕ್ರಿಯೆ ಪಡೆದುಕೊಳ್ಳಲು ರಾಜ್ಯ ಯೋಜಿಸಿದೆ . ಪ್ರಕಾಶಂ ಜಿಲ್ಲೆಯಲ್ಲಿ ತೀವ್ರತರವಾದ ತಾಪಮಾನ ಹೆಚ್ಚಳದಿಂದ ಬಿರು ಬಿಸಿಲಿಗೆ ಇಬ್ಬರು ಬಲಿಯಾಗಿದ್ದಾರೆ . ರಾಜ್ಯಾದ್ಯಂತ ಬಿಸಿವಾತಾವರಣ ಇದೆ . ಏತನ್ಮಧ್ಯೆ , ಬೇಸಿಗೆಯ ತಾಪಮಾನವು ದಾಖಲೆಯ ಗರಿಷ್ಠ ಮಟ್ಟವನ್ನು ಮುಟ್ಟಿದ ಕಾರಣ ಎಸಿ ಬಸ್ಸುಗಳು ಮತ್ತು ರಾತ್ರಿಯ ಸೇವೆಗಳನ್ನು ನಿರ್ವಹಿಸಲು ಆರ್ ‌. ಟಿಸಿ ನಿರ್ಧರಿಸಿದೆ . 11,357 ಮಾದರಿಗಳನ್ನು ಪರೀಕ್ಷಿಸಿದ ನಂತರ ಕಳೆದ 24 ಗಂಟೆಗಳಲ್ಲಿ 66 ಹೊಸ ಪ್ರಕರಣಗಳು ವರದಿಯಾಗಿದ್ದು , 29 ಜನರನ್ನು ಬಿಡುಗಡೆ ಮಾಡಲಾಗಿದೆ . ಒಟ್ಟು ಪ್ರಕರಣಗಳು : 2627. ಸಕ್ರಿಯಪ್ರಕರಣಗಳು : 764 , ಬಿಡುಗಡೆಯಾದವರು : 1807 , ಸಾವು : 56. ಇತರ ರಾಜ್ಯಗಳಿಂದ ಹಿಂದಿರುಗಿದವರಲ್ಲಿ 153 ಸೋಂಕಿನ ಪ್ರಕರಣಗಳಿದ್ದು 119 ಸಕ್ರಿಯವಾಗಿವೆ .
      * ತೆಲಂಗಾಣ : ಮೇ 1 ರಿಂದ ಇಲ್ಲಿಯವರೆಗೆ , ರಾಜ್ಯದಿಂದ ದಕ್ಷಿಣ ಮಧ್ಯ ರೈಲ್ವೆ 196 ಶ್ರಮಿಕ ವಿಶೇಷ ರೈಲುಗಳನ್ನು ಓಡಿಸಿದ್ದು 2.40 ಲಕ್ಷ ವಲಸೆ ಕಾರ್ಮಿಕರನ್ನು ಅವರ ಗಮ್ಯ ಸ್ಥಳಗಳಿಗೆ ಸಾಗಿಸಿದೆ . ತಮ್ಮ ತವರು ಪಟ್ಟಣಕ್ಕೆ ಮರಳಲು ಬಯಸಿದ ವಲಸೆ ಕಾರ್ಮಿಕರ ನೆರವಿಗೆ ಬಂದ ತೆಲಂಗಾಣ ಸರ್ಕಾರವು 46 ರೈಲುಗಳನ್ನು ಓಡಿಸಲು ಮತ್ತು 50 ,000 ಕಾರ್ಮಿಕರಿಗೆ ತಮ್ಮ ಮನೆ ತಲುಪಲು ಸಹಾಯ ಮಾಡುವ ಪ್ರಮುಖ ಕಾರ್ಯಾಚರಣೆಯನ್ನು ಶನಿವಾರ ಆಯೋಜಿಸಿತ್ತು . ಮೇ 24 ರ ತನಕ ರಾಜ್ಯದಲ್ಲಿ ಒಟ್ಟು ಸೋಂಕಿನ ಪ್ರಕರಣಗಳು 1813 ಆಗಿತ್ತು . ನಿನ್ನೆ ತನಕ ವಲಸೆ ಬಂದವರಲ್ಲಿ 133 ಮಂದಿಯಲ್ಲಿ ಸೋಂಕು ದೃಢಪಟ್ಟಿದೆ . ವಿದೇಶದಿಂದ ಮರಳಿದ ನಾಲ್ವರಲ್ಲಿ ಸಹ ಕೋವಿಡ್ -19 ಸೋಂಕು ದೃಢಪಟ್ಟಿದೆ .
      * ಮಹಾರಾಷ್ಟ್ರ : ರಾಜ್ಯದಲ್ಲಿ 2 ,608 ಹೊಸ ಸೋಂಕಿತ ರೋಗಿಗಳು ವರದಿಯಾಗಿದ್ದು , ಇದು ಕೋವಿಡ್ -19 ಸೋಂಕಿತ ರೋಗಿಗಳ ಸಂಖ್ಯೆಯನ್ನು 47 ,190 ಕ್ಕೆ ಹೆಚ್ಚಿಸಿದೆ , ಅದರಲ್ಲಿ 32 ,201 ಸಕ್ರಿಯ ರೋಗಿಗಳಿದ್ದಾರೆ . ಹಾಟ್ ಸ್ಪಾಟ್ ಮುಂಬೈನಲ್ಲಿ 1 ,566 ಹೊಸ ಪ್ರಕರಣಗಳನ್ನು ವರದಿ ಆಗಿದ್ದು , ನಗರದಿಂದ ವರದಿಯಾದ ಒಟ್ಟು ಕೋವಿಡ್ -19 ಪ್ರಕರಣಗಳ ಸಂಖ್ಯೆಯನ್ನು 28 ,634 ಕ್ಕೆ ಹೆಚ್ಚಿಸಿದೆ .
      * ಗುಜರಾತ್ : ಗುಜರಾತ್ ‌ ನಲ್ಲಿ , ವಿಶೇಷವಾಗಿ ಅಹಮದಾಬಾದ್ ‌ ನಲ್ಲಿ ಕೋವಿಡ್ -19 ಪ್ರಕರಣಗಳು ಹೆಚ್ಚುತ್ತಲೇ ಇವೆ . 19 ಜಿಲ್ಲೆಗಳಿಂದ ಒಟ್ಟು 396 ಹೊಸ ಪ್ರಕರಣಗಳು ವರದಿಯಾಗಿದ್ದು , ಒಟ್ಟು ಪ್ರಕರಣಗಳ ಸಂಖ್ಯೆ 13,689 ಕ್ಕೆ ತಲುಪಿದೆ . ಅಹಮದಾಬಾದ್ ‌ ನಲ್ಲಿ 277 ಹೊಸ ಪ್ರಕರಣಗಳು ವರದಿಯಾಗಿವೆ . ಲಾಕ್ ‌ ಡೌನ್ 4.0 ರ ಸಮಯದಲ್ಲಿ ರಾಜ್ಯದಲ್ಲಿ ಸುಮಾರು 25 ಲಕ್ಷ ಜನರಿಗೆ ಉದ್ಯೋಗ ನೀಡುವ 3 ಲಕ್ಷಕ್ಕೂ ಹೆಚ್ಚು ವ್ಯಾಪಾರ ಸಂಸ್ಥೆಗಳು ಕಾರ್ಯನಿರ್ವಹಿಸುತ್ತಿದ್ದು , ನಿರ್ಬಂಧಗಳನ್ನು ಮತ್ತಷ್ಟು ಸಡಿಲಗೊಳಿಸಲಾಗಿದೆ .
      * ರಾಜಸ್ಥಾನ : ಕೋವಿಡ್ 19 ಸೋಂಕಿತ ರೋಗಿಗಳ ಸಂಖ್ಯೆ ರಾಜ್ಯದಲ್ಲಿ 2 ,829 ಕ್ಕೆ ಏರಿದೆ . ಒಟ್ಟು ಸಕ್ರಿಯ ರೋಗಿಗಳಲ್ಲಿ ಅರ್ಧಕ್ಕಿಂತ ಹೆಚ್ಚು ಜನರು ವಿವಿಧ ರಾಜ್ಯಗಳಿಂದ ಹಿಂದಿರುಗಿದ ವಲಸಿಗರಾಗಿದ್ದಾರೆ . ರಾಜ್ಯದಲ್ಲಿ ವರದಿಯಾದ ಒಟ್ಟು ಪ್ರಕರಣಗಳ ಸಂಖ್ಯೆ 6 ,794. ಏತನ್ಮಧ್ಯೆ , 21 ವಿಮಾನಗಳು ಜೈಪುರದಿಂದ 13 ವಿವಿಧ ನಗರಗಳಿಗೆ ನಾಳೆಯಿಂದ ಪುನರಾರಂಭಗೊಳ್ಳಲಿವೆ .
      * ಮಧ್ಯಪ್ರದೇಶ : 201 ಹೊಸ ಪ್ರಕರಣಗಳು ವರದಿಯಾಗಿದ್ದು , ಇದು ಕೋವಿಡ್ -19 ಸೋಂಕಿನ ಪ್ರಕರಣಗಳ ಸಂಖ್ಯೆಯನ್ನು 6,371 ಕ್ಕೆ ಏರಿಕೆ ಮಾಡಿದೆ . ಇಂದೋರ್ ‌ ನಲ್ಲಿ ಅತಿ ಹೆಚ್ಚು ಪ್ರಕರಣಗಳು 2,933 ವರದಿಯಾಗಿವೆ . ಎಡಪಂಥೀಯ ಉಗ್ರಗಾಮಿತ್ವದಿಂದ ಪೀಡಿತವಾದ ಬಾಲಘಾಟ್ ಜಿಲ್ಲೆಯು ಮನ್ರೇಗಾ ಅಡಿಯಲ್ಲಿ ಗ್ರಾಮೀಣ ಉದ್ಯೋಗ ಕಾರ್ಡ್ ಹೊಂದಿರುವವರಿಗೆ ಉದ್ಯೋಗ ನೀಡುವ ವಿಷಯದಲ್ಲಿ ರಾಜ್ಯದಲ್ಲಿ ಪ್ರಥಮ ಸ್ಥಾನವನ್ನು ಗಳಿಸಿದೆ . 1.23 ಲಕ್ಷ ಜನರಿಗೆ ಉದ್ಯೋಗ ಒದಗಿಸಲಾಗಿದೆ .
      * ಛತ್ತೀಸಗಢ : ದಾಖಲೆಯ 44 ಹೊಸ ಪ್ರಕರಣಗಳು ಛತ್ತೀಸಗಢದಲ್ಲಿ ವರದಿಯಾಗಿವೆ , ಇದು ಕೋವಿಡ್ 19 ಸಕ್ರಿಯ ಪ್ರಕರಣಗಳ ಸಂಖ್ಯೆಯನ್ನು 152 ಕ್ಕೆ ಹೆಚ್ಚಳ ಮಾಡಿದೆ . ರಾಜ್ಯದ ಒಟ್ಟು ಕೊರೊನಾ ವೈರಸ್ ಸೋಂಕಿನ ಪ್ರಕರಣಗಳ ಸಂಖ್ಯೆ 214 ಕ್ಕೆ ಏರಿದೆ .
      * ಗೋವಾ : ಒಂದು ಹೊಸ ಕೋವಿಡ್ -19 ಸೋಂಕಿನ ಪ್ರಕರಣ ವರದಿಯಾಗಿದೆ , ಇದು ಸೋಂಕಿತ ರೋಗಿಗಳ ಸಂಖ್ಯೆಯನ್ನು 55 ಕ್ಕೆ ಹೆಚ್ಚಿಸಿದ್ದು , ಅದರಲ್ಲಿ 39 ಸಕ್ರಿಯ ಪ್ರಕರಣಗಳಿವೆ . ಗೋವಾದಲ್ಲಿ ಬಹುತೇಕ ಎಲ್ಲಾ ಹೊಸ ಪ್ರಕರಣಗಳು ಹೊರಗಿನಿಂದ ಬರುವ ಜನರದ್ದೇ ಆಗಿದೆ .
      * ಅರುಣಾಚಲ ಪ್ರದೇಶ : ಕನಿಷ್ಠ ಸಿಬ್ಬಂದಿ ಮಾತ್ರ ಸಚಿವಾಲಯದಲ್ಲಿ ಕೆಲಸ ಮಾಡುತ್ತಿದ್ದಾರೆ ಎಂದು ಸಾಮಾನ್ಯ ಆಡಳಿತ ಕಾರ್ಯದರ್ಶಿ ಹೇಳಿದ್ದಾರೆ . ಅಗತ್ಯವಿದ್ದರೆ , ಮಹಿಳಾ ಉದ್ಯೋಗಿಗಳು ಮಕ್ಕಳ ಆರೈಕೆ ರಜೆ ಪಡೆಯಬಹುದು ಎಂದೂ ತಿಳಿಸಿದ್ದಾರೆ .
      * ಮಣಿಪುರ : ರಾಜ್ಯದಲ್ಲಿ ಇನ್ನೂ ಮೂವರಲ್ಲಿ ಸೋಂಕು ದೃಢಪಟ್ಟಿದೆ . ಎಲ್ಲರೂ ಇತ್ತೀಚಿಗೆ ರಾಜ್ಯಕ್ಕೆ ಮರಳಿದವರು . ರಾಜ್ಯದಲ್ಲಿ ಈಗ 28 ಸಕ್ರಿಯ ಪ್ರಕರಣಗಳಿವೆ . ನಾಗರಿಕ ವಿಮಾನಯಾನ ಸಂಚಾರ ಆರಂಭಕ್ಕೆ ಮುನ್ನ ಮುನ್ನ ಇಂಫಾಲ್ ವಿಮಾನ ನಿಲ್ದಾಣವು ಎಸ್ ‌. ಒಪಿ ಪೂರ್ವಾಭ್ಯಾಸವನ್ನು ನಡೆಸಿತು .
      * ಮಿಜೋರಾಂ : ಐಜಾಲ್ ‌ ನ ಲೆಂಗ್ ‌ ಪುಯಿ ವಿಮಾನ ನಿಲ್ದಾಣದಲ್ಲಿ ನಿನ್ನೆ ಥರ್ಮಲ್ ಮತ್ತು ಆಪ್ಟಿಕಲ್ ಬೈ - ಸ್ಪೆಕ್ಟ್ರಮ್ ಕ್ಯಾಮೆರಾವನ್ನು ಸ್ಥಾಪಿಸಲಾಗಿದೆ . ಲೆಂಗ್ ‌ ಪುಯಿ ವಿಮಾನ ನಿಲ್ದಾಣ ಈಗ ಪ್ರಯಾಣಿಕರ ಥರ್ಮಲ್ ತಪಾಸಣೆಗೆ ಸುಧಾರಿತ ವ್ಯವಸ್ಥೆ ಒಳಗೊಂಡ ಭಾರತದ 4 ವಿಮಾನ ನಿಲ್ದಾಣಗಳಲ್ಲಿ ಒಂದಾಗಿದ್ದು , ಈ ವ್ಯವಸ್ಥೆ ಹೊಂದಿರುವ ಈಶಾನ್ಯ ರಾಜ್ಯಗಳ ಮೊದಲ ನಿಲ್ದಾಣವಾಗಿದೆ .
      * ನಾಗಾಲ್ಯಾಂಡ್ : ಕೃಷಿ ಇಲಾಖೆಯ ಅಧಿಕಾರಿಗಳು ಮೊಕೋಕ್ ಚುಂಗ್ ನ ರೈತರೊಂದಿಗೆ ಸಂವಾದ ನಡೆಸಿದ್ದು , ಕೋವಿಡ್ -19 ಕುರಿತಂತೆ ಅವರಿಗೆ ಜಾಗೃತಿ ಮೂಡಿಸಿದರು ಮತ್ತು ಕೋವಿಡ್ -19 ತಡೆಗೆ ಸಂಬಂಧಿಸಿದ ಮುನ್ನೆಚ್ಚರಿಕೆ ಮತ್ತು ಸೂಚನೆಗಳನ್ನು ತಿಳಿಯಪಡಿಸಿದರು .

    ** *

    
    
    (Release ID: 1626670) Visitor Counter : 32
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Tamil , Malayalam
    
    
    

*