      ಪ್ರಧಾನ ಮಂತ್ರಿಯವರ ಕಛೇರಿ

      ಕೊರೊನಾ ಲಸಿಕೆ ಅಭಿವೃದ್ಧಿ, ಔಷಧ ಅನ್ವೇಷಣೆ, ರೋಗ ನಿರ್ಣಯ ಮತ್ತು ಪರೀಕ್ಷೆ ಕುರಿತ ಕಾರ್ಯಪಡೆಯ ಸಭೆ ನಡೆಸಿದ ಪ್ರಧಾನಿ
      Posted On: 05 MAY 2020 11:00PM by PIB Bengaluru


    ಕೊರೊನಾ ಲಸಿಕೆ ಅಭಿವೃದ್ಧಿ , ಔಷಧ ಅನ್ವೇಷಣೆ , ರೋಗ ನಿರ್ಣಯ ಮತ್ತು ಪರೀಕ್ಷೆ ಕುರಿತ ಕಾರ್ಯಪಡೆಯ ಸಭೆ ನಡೆಸಿದ ಪ್ರಧಾನಿ


    ಲಸಿಕೆ ಅಭಿವೃದ್ಧಿ , ಔಷಧ ಅನ್ವೇಷಣೆ , ರೋಗನಿರ್ಣಯ ಮತ್ತು ಪರೀಕ್ಷೆಯಲ್ಲಿ ಭಾರತದ ಪ್ರಯತ್ನಗಳ ಪ್ರಸ್ತುತ ಸ್ಥಿತಿಯ ಬಗ್ಗೆ ಪ್ರಧಾನಿಯವರು ವಿವರವಾದ ಪರಾಮರ್ಶೆ ನಡೆಸಿದರು . ಭಾರತೀಯ ಲಸಿಕೆ ಕಂಪನಿಗಳು ಗುಣಮಟ್ಟ , ಉತ್ಪಾದನಾ ಸಾಮರ್ಥ್ಯ ಮತ್ತು ಜಾಗತಿಕ ಉಪಸ್ಥಿತಿಗೆ ಹೆಸರುವಾಸಿಯಾಗಿವೆ . ಇಂದು ಇನ್ನೂ ಮುಂದುವರೆದು , ಆರಂಭಿಕ ಹಂತದ ಲಸಿಕೆ ಅಭಿವೃದ್ಧಿ ಸಂಶೋಧನೆಯಲ್ಲಿ ಅವರು ಹೊಸತನವನ್ನು ಕಂಡುಕೊಂಡಿದ್ದಾರೆ . ಅಂತೆಯೇ , ಭಾರತೀಯ ಸಂಶೋಧಕರು ಮತ್ತು ಸ್ಟಾರ್ಟ್ ಅಪ್ ಗಳು ಸಹ ಈ ಪ್ರದೇಶದಲ್ಲಿ ಪ್ರವರ್ತಕರಾಗಿವೆ . 30 ಕ್ಕೂ ಹೆಚ್ಚು ಭಾರತೀಯ ಲಸಿಕೆಗಳು ಕೊರೊನಾ ಲಸಿಕೆ ಅಭಿವೃದ್ಧಿಯ ವಿವಿಧ ಹಂತಗಳಲ್ಲಿವೆ , ಕೆಲವು ಪ್ರಾಯೋಗಿಕ ಹಂತಗಳಿಗೂ ಹೋಗಿವೆ .


    ಹಾಗೆಯೇ , ಔಷಧಿ ಅಭಿವೃದ್ಧಿಯಲ್ಲಿ ಮೂರು ವಿಧಾನಗಳನ್ನು ಅನುಸರಿಸಲಾಗುತ್ತಿದೆ . ಮೊದಲನೆಯದಾಗಿ , ಅಸ್ತಿತ್ವದಲ್ಲಿರುವ ಔಷಧಿಗಳ ಮರು ಬಳಕೆ . ಈ ವಿಭಾಗದಲ್ಲಿ ಕನಿಷ್ಠ ನಾಲ್ಕು ಔಷಧಿಗಳು ಸಂಶ್ಲೇಷಣೆ ಮತ್ತು ಪರೀಕ್ಷೆಗೆ ಒಳಗಾಗುತ್ತಿವೆ . ಎರಡನೆಯದಾಗಿ , ಪ್ರಯೋಗಾಲಯ ಪರಿಶೀಲನೆಯೊಂದಿಗೆ ಹೆಚ್ಚಿನ ಕಾರ್ಯಕ್ಷಮತೆಯ ಕಂಪ್ಯೂಟೇಶನಲ್ ಅನ್ನು ಜೋಡಿಸುವ ಮೂಲಕ ಹೊಸ ಔಷಧಗಳು ಮತ್ತು ಅಣುಗಳ ಅಭಿವೃದ್ಧಿಗೆ ಚಾಲನೆ ನೀಡಲಾಗುತ್ತದೆ . ಮೂರನೆಯದಾಗಿ , ಸಾಮಾನ್ಯ ವೈರಾಣು ವಿರೋಧ ಗುಣಲಕ್ಷಣಗಳಿಗಾಗಿ ಸಸ್ಯದ ಸಾರಗಳು ಮತ್ತು ಉತ್ಪನ್ನಗಳನ್ನು ಪರಿಶೀಲಿಸಲಾಗುತ್ತಿದೆ .


    ರೋಗನಿರ್ಣಯ ಮತ್ತು ಪರೀಕ್ಷೆಯಲ್ಲಿ , ಹಲವಾರು ಶೈಕ್ಷಣಿಕ ಸಂಶೋಧನಾ ಸಂಸ್ಥೆಗಳು ಮತ್ತು ಸ್ಟಾರ್ಟ್ ಅಪ್ ಗಳು ಆರ್ ಟಿ - ಪಿಸಿಆರ್ ವಿಧಾನ ಮತ್ತು ಆ್ಯಂಟಿಬಾಡಿ ಪತ್ತೆಗಾಗಿ ಹೊಸ ಪರೀಕ್ಷೆಗಳನ್ನು ಅಭಿವೃದ್ಧಿಪಡಿಸಿವೆ . ಇದಲ್ಲದೆ , ದೇಶಾದ್ಯಂತದ ಪ್ರಯೋಗಾಲಯಗಳನ್ನು ಜೋಡಿಸುವ ಮೂಲಕ , ಈ ಎರಡೂ ರೀತಿಯ ಪರೀಕ್ಷೆಗಳ ಸಾಮರ್ಥ್ಯವನ್ನು ಅಗಾಧವಾಗಿ ಹೆಚ್ಚಿಸಲಾಗಿದೆ . ಪರೀಕ್ಷೆಗೆ ಕಾರಕಗಳನ್ನು ಆಮದು ಮಾಡಿಕೊಳ್ಳುವ ಸಮಸ್ಯೆಯನ್ನು ಭಾರತೀಯ ಸ್ಟಾರ್ಟ್ ಅಪ್ ಒಕ್ಕೂಟ ಮತ್ತು ಉದ್ಯಮವು ಪರಿಹರಿಸಿದೆ . ಪ್ರಸ್ತುತ ಇರುವ ಒತ್ತಡವು ಈ ಕ್ಷೇತ್ರದಲ್ಲಿ ದೃಢವಾದ ದೀರ್ಘಕಾಲೀನ ಉದ್ಯಮದ ಅಭಿವೃದ್ಧಿಗೆ ಭರವಸೆಯನ್ನು ಹೊಂದಿದೆ .


    ಪ್ರಧಾನಮಂತ್ರಿಯವರ ಪರಿಶೀಲನೆಯು ಅಕಾಡೆಮಿಯಾ , ಕೈಗಾರಿಕೆ ಮತ್ತು ಸರ್ಕಾರದ ತ್ವರಿತ ಆದರೆ ಪರಿಣಾಮಕಾರಿ ನಿಯಂತ್ರಕ ಪ್ರಕ್ರಿಯೆಯೊಂದಿಗೆ ಸಂಯೋಜಿಸಲ್ಪಟ್ಟಿರುವ ಅಸಾಧಾರಣ ಸಹಯೋಗವನ್ನು ಗಮನಿಸಿತು , ಅಂತಹ ಸಮನ್ವಯ ಮತ್ತು ವೇಗವನ್ನು ಪ್ರಮಾಣಿತ ಕಾರ್ಯಾಚರಣಾ ವಿಧಾನದಲ್ಲಿ ಅಳವಡಿಸಿಕೊಳ್ಳಬೇಕೆಂದು ಪ್ರಧಾನಿಯವರು ತಿಳಿಸಿದರು . ಬಿಕ್ಕಟ್ಟಿನ ಸಂದರ್ಭದಲ್ಲಿ ಸಾಧ್ಯವಾದದ್ದು ನಮ್ಮ ದಿನನಿತ್ಯದ ವೈಜ್ಞಾನಿಕ ಕಾರ್ಯಚಟುವಟಿಕೆಯ ಒಂದು ಭಾಗವಾಗಿರಬೇಕು ಎಂದು ಅವರು ಒತ್ತಿ ಹೇಳಿದರು .


    ಔಷಧ ಅನ್ವೇಷಣೆಯಲ್ಲಿ ಕಂಪ್ಯೂಟರ್ ವಿಜ್ಞಾನ , ರಸಾಯನಶಾಸ್ತ್ರ ಮತ್ತು ಜೈವಿಕ ತಂತ್ರಜ್ಞಾನದ ವೈಜ್ಞಾನಿಕ ಒಗ್ಗೂಡಿಸುವಿಕೆಯನ್ನು ಶ್ಲಾಘಿಸಿದ ಪ್ರಧಾನಿಯವರು , ಕಂಪ್ಯೂಟರ್ ವಿಜ್ಞಾನವನ್ನು ಪ್ರಯೋಗಾಲಯದಲ್ಲಿ ಸಂಶ್ಲೇಷಣೆ ಮತ್ತು ಪರೀಕ್ಷೆಗೆ ಜೋಡಿಸಿ ಈ ವಿಷಯದ ಬಗ್ಗೆ ಹ್ಯಾಕಥಾನ್ ನಡೆಸಬೇಕೆಂದು ಸೂಚಿಸಿದರು . ಹ್ಯಾಕಥಾನ್ ‌ ನಲ್ಲಿ ಯಶಸ್ವಿಯಾದವರನ್ನು ಸ್ಟಾರ್ಟ್ ಅಪ್ ‌ ಗಳು ಹೆಚ್ಚಿನ ಅಭಿವೃದ್ಧಿ ಮತ್ತು ಬೆಳವಣಿಗೆಗಾಗಿ ತೆಗೆದುಕೊಳ್ಳಬಹುದು ಎಂದು ತಿಳಿಸಿದರು .


    ಭಾರತೀಯ ವಿಜ್ಞಾನಿಗಳು ಮೂಲ ವಿಜ್ಷಾನದಿಂದ ಅನ್ವಯಿಕ ವಿಜ್ಞಾನಗಳವರೆಗೆ ಉದ್ಯಮದೊಂದಿಗೆ ಒಗ್ಗೂಡಿರುವ ನಾವೀನ್ಯತೆ ಹಾಗೂ ಸ್ವಂತಿಕೆಯ ವಿಧಾನವು ಹೃದಯಸ್ಪರ್ಶಿಯಾಗಿದೆ ಎಂದು ಪ್ರಧಾನಿ ಹೇಳಿದರು . ಈ ರೀತಿಯ ಹೆಮ್ಮೆ , ಸ್ವಂತಿಕೆ ಮತ್ತು ಉದ್ದೇಶದ ಅರ್ಥವು ಮುಂದೆ ಸಾಗುವ ನಮ್ಮ ವಿಧಾನವಾಗಿರಬೇಕು . ಆಗ ಮಾತ್ರ ನಾವು ವಿಜ್ಞಾನದಲ್ಲಿ ಕೇವಲ ಹಿಂಬಾಲಕರಾಗದೇ ವಿಶ್ವದಲ್ಲೇ ಅತ್ಯುತ್ತಮರಾಗಲು ಸಾಧ್ಯ ಎಂದು ಪ್ರಧಾನಿ ತಿಳಿಸಿದರು .


    ***

    
    
    (Release ID: 1621488) Visitor Counter : 16
    
    
      Read this release in: English , Urdu , Marathi , Hindi , Assamese , Bengali , Manipuri , Punjabi , Gujarati , Odia , Tamil , Telugu