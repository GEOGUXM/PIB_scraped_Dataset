      ಪ್ರವಾಸೋದ್ಯಮ ಸಚಿವಾಲಯ

      ಪ್ರವಾಸೋದ್ಯಮ ಸಚಿವಾಲಯವು "ಸ್ವರ್ಗ ಸದೃಶ ಉತ್ತರಾಖಂಡ" ಶೀರ್ಷಿಕೆಯಲ್ಲಿ 20 ನೇ ವೆಬಿನಾರ್ ಅನ್ನು "ದೇಖೋ ಅಪ್ನಾ ದೇಶ್" ವೆಬಿನಾರ್ ಸರಣಿಯಡಿಯಲ್ಲಿ ಆಯೋಜಿಸಿದೆ
      Posted On: 18 MAY 2020 1:51PM by PIB Bengaluru


    ಪ್ರವಾಸೋದ್ಯಮ ಸಚಿವಾಲಯವು "ಸ್ವರ್ಗ ಸದೃಶ ಉತ್ತರಾಖಂಡ" ಶೀರ್ಷಿಕೆಯ ಲ್ಲಿ 20 ನೇ ವೆಬಿನಾರ್ ಅನ್ನು "ದೇಖೋ ಅಪ್ನಾ ದೇಶ್" ವೆಬಿನಾರ್ ಸರಣಿಯಡಿಯಲ್ಲಿ ಆಯೋಜಿಸಿದೆ


    “ ದೇಖೋ ಅಪ್ನಾ ದೇಶ್ ” ವೆಬಿನಾರ್ ಸರಣಿಯ 20 ನೇ ಗೋಷ್ಠಿ 2020 ರ ಮೇ 16 ರಂದು “ ಉತ್ತರಾಖಂಡ ಸರಳ ಸ್ವರ್ಗ ” ಎಂಬ ಶೀರ್ಷಿಕೆಯಡಿ ಉತ್ತರಾಖಂಡದ ಎರಡು ಹೆಸರಾಂತ ಪ್ರವಾಸಿ ಸ್ಥಳಗಳಾದ ಕೇದಾರ್ ಖಂಡ್ ( ಗರ್ವಾಲ್ ಪ್ರಾಂತ್ಯ ) ಮತ್ತು ಮನುಖಂಡ್ ( ಕುಮಾನೊ ಪ್ರಾಂತ್ಯ ) ಮತ್ತು ಜನಪ್ರಿಯ ಸ್ಥಳಗಳಾದ ಗಂಗೋತ್ರಿ , ಯಮುನೋತ್ರಿ , ಬದ್ರಿನಾಥ್ , ಕೇದಾರನಾಥ್ , ಹೇಮಖುಂಡ್ ಸಾಹಿಬ್ ಮತ್ತು ಯುನೆಸ್ಕೋದ ವಿಶ್ವ ಪಾರಂಪರಿಕ ತಾಣ ಹೂವುಗಳ ಕಣಿವೆ ( ವ್ಯಾಲಿ ಆಫ್ ಫ್ಲವರ್ಸ್ ) ಗಳನ್ನು ಪ್ರದರ್ಶಿಸಲಾಯಿತು .


    ಖ್ಯಾತ ವಿದ್ವಾಂಸ , ಆಹಾರ ತಜ್ಞ ಮತ್ತು ಅಂತಾರಾಷ್ಟ್ರೀಯ ಸಂಬಂಧಗಳ ತಜ್ಞ , ಜೆಎನ್ ಯು ಮಾಜಿ ಪ್ರೊಫೆಸರ್ , ಡಾ . ಪುಷ್ಪೇಶ್ ಪಂತ್ ಅವರು ಈ ವೆಬಿನಾರ್ ಗೋಷ್ಠಿಯನ್ನು ಪ್ರಸ್ತುತಪಡಿಸಿದರು . ಹೆಸರಾಂತ ಲೇಖಕ , ಖ್ಯಾತ ಛಾಯಾಗ್ರಾಹಕ ಮತ್ತು ಉತ್ತರಾಖಂಡ ಇತಿಹಾಸವನ್ನು ಅರಿತಿರುವ ಶ್ರೀ ಗಣೇಶ್ ಸೈಲಿ , ಪ್ರಮಾಣೀಕೃತ ತರಬೇತುದಾರ ರಿಷಿಕೇಶ್ ನ ಆಸ್ಪೆನ್ ಅಡ್ವೆಂಚರ್ಸ್ ನ ವ್ಯವಸ್ಥಾಪಕ ನಿರ್ದೇಶಕ ಶ್ರೀ ಶಶಾಂಕ್ ಪಾಂಡೆ ಅವರು ಭಾಗವಹಿಸಿದ್ದರು . ಗೋಷ್ಠಿಯನ್ನು ಪ್ರವಾಸೋದ್ಯಮ ಸಚಿವಾಲಯದ ಹೆಚ್ಚುವರಿ ಮಹಾನಿರ್ದೇಶಕಿ ಶ್ರೀಮತಿ ರೂಪೀಂದ್ರ ಬರಾರ್ ನಿರೂಪಿಸಿದರು .


    ಉತ್ತರಾಖಂಡದ ಸಾಹಸ ಪ್ರವಾಸೋದ್ಯಮದ ಸಂಪನ್ಮೂಲ ವ್ಯಕ್ತಿ , ರಿಷಿಕೇಶದ ಪಿತ್ತೋರಾಗರ್ , ಚಳಿಗಾಲದ ಕ್ರೀಡೆಗಳು ಔಲಿಯಲ್ಲಿ ಸ್ಕೈಯಿಂಗ್ , ತೇಹ್ರಿ ಡ್ಯಾಮ್ ಮತ್ತು ಕೌಶಾನಿಯಲ್ಲಿ ಪ್ಯಾರಾ ಗ್ಲೈಡಿಂಗ್ ಹಾಗೂ ಚೋಪ್ತಾ ಮತ್ತು ಪಿಂಡಾರಿ ಗ್ಲೇಶಿಯರ್ ನಲ್ಲಿ ಟ್ರಕ್ಕಿಂಗ್ ಸೇರಿದಂತೆ ಹಲವು ಅವಕಾಶಗಳನ್ನು ಚಿತ್ರಿಸಲಾಯಿತು ಮತ್ತು ನಿರೂಪಕರು ರಿಷಿಕೇಶದಲ್ಲಿರುವ ಭಾರತದ ಅತಿದೊಡ್ಡ ಭಂಗಿ ಜಂಪ್ ಸೌಕರ್ಯವನ್ನು ವೈಭವೀಕರಿಸಿದರು .


    ಸಾಹಸ ಚಟುವಟಿಕೆಗಳು ಮಾತ್ರವಲ್ಲದೆ , ಗೋಷ್ಠಿಯಲ್ಲಿ ಉತ್ತಮ ನಿಸರ್ಗ ಮತ್ತು ದೇಶದ ಅತ್ಯಂತ ಪುರಾತನ ರಾಷ್ಟ್ರೀಯ ಪಾರ್ಕ್ – ಜಿಮ್ ಕಾರ್ಬೆಟ್ ರಾಷ್ಟ್ರೀಯ ಪಾರ್ಕ , ರಾಜಾಜಿ ಟೈಗರ್ ರಿಸರ್ವ್ ಮತ್ತು ಯುನೆಸ್ಕೋ ತಾಣ ನಂದಾದೇವಿ ರಾಷ್ಟ್ರೀಯ ಪಾರ್ಕ್ ನಲ್ಲಿನ ಹಿಮಾಲಯ ಪ್ರಾಂತ್ಯದ ಶ್ರೀಮಂತ ಸಸ್ಯ ಸಂಪತ್ತು ಹಾಗೂ ಪ್ರಾಣಿ ಪ್ರಬೇಧಗಳನ್ನು ಪರಿಚಯಿಸಲಾಯಿತು .


    ಉತ್ತರಾಖಂಡದಲ್ಲಿ ಗ್ರಾಮೀಣ ಪ್ರವಾಸೋದ್ಯಮಕ್ಕೆ ಇರುವ ವಿಪುಲ ಅವಕಾಶಗಳ ಬಗ್ಗೆ ಹಾಗೂ ಹೋಮ್ ಸ್ಟೇಗಳಿಗೆ , ಉತ್ತಮ ಆಯ್ಕೆಗಳು ಅಲ್ಲಿ ನಿಜವಾದ ಆತಿಥ್ಯವನ್ನು ಸವಿಯುವುದು ಮತ್ತು ಸ್ಥಳೀಯವಾಗಿ ಲಭ್ಯವಿರುವ ಅತ್ಯುತ್ತಮ ಆಹಾರ ತಿನಿಸುಗಳನ್ನು ನಿರೂಪಕರು ಪ್ರಮುಖವಾಗಿ ಪ್ರಸ್ತಾಪಿಸಿದರು .


    ಹೆಚ್ಚುವರಿ ಮಹಾ ನಿರ್ದೇಶಕಿ ರೂಪೀಂದರ್ ಬರಾರ್ , ಉತ್ತರಾಖಂಡವನ್ನು ‘ ದೇವ ಭೂಮಿ ’ – ದೇವರ ನಾಡು ಎಲ್ಲ ಬಗೆಯ ಪ್ರವಾಸಿಗರನ್ನು ಮಂತ್ರ ಮುಗ್ಧರನ್ನಾಗಿ ಮಾಡುವಂತಹ ಜಾಗ ಎಂದು ಹೇಳಿ ಗೋಷ್ಠಿಯನ್ನು ಮುಕ್ತಾಯಗೊಳಿಸಿದರು . ಇದು ಬಹುಮುಖದ ತಾಣಗಳು ಅಂದರೆ ಪವಿತ್ರ ಜಾಗಗಳ ಜೊತೆಗೆ ಧಾರ್ಮಿಕ ತಾಣಗಳು ಹಾಗೂ ಸಾಹಸೋದ್ಯಮಕ್ಕೆ ಹೆಸರಾದ ಭೂಮಿ ಮತ್ತು ಶ್ರೀಮಂತ ಜೀವವೈವಿಧ್ಯವನ್ನು ಹೊಂದಿದೆ .


    ದೇಖೋ ಅಪ್ನಾ ದೇಶ್ ವೆಬಿನಾರ್ ಸರಣಿಯ ಗೋಷ್ಠಿಗಳನ್ನು , ಕೇಂದ್ರ ವಿದ್ಯುನ್ಮಾನ ಮತ್ತು ಮಾಹಿತಿ ತಂತ್ರಜ್ಞಾನ ಸಚಿವಾಲಯದ ( ಎಂಇಐಟಿವೈ ) ಅಡಿ ಬರುವ ರಾಷ್ಟ್ರೀಯ ಇ - ಆಡಳಿತ ವಿಭಾಗ ( ಎನ್ಇಜಿಡಿ ) ದ ನೆರವಿನೊಂದಿಗೆ ನಡೆಸಲಾಗುತ್ತಿದೆ .


    ಯಾರು ಈ ವೆಬಿನಾರ್ ಸರಣಿಗಳ ವೀಕ್ಷಣೆಯನ್ನು ತಪ್ಪಿಸಿಕೊಂಡಿದ್ದಾರೋ ಅಂತಹವರು ಯೂಟ್ಯೂಬ್ ಮೂಲಕ ಈ ಲಿಂಕ್ ಬಳಸಿ https://www.youtube.com/channel/UCbzIbBmMvtvH7d6Zo_ZEHDA/featured ವೀಕ್ಷಿಸಬಹುದು ಮತ್ತು ಸಾಮಾಜಿಕ ಮಾಧ್ಯಮವನ್ನು ಭಾರತ ಸರ್ಕಾರದ ಪ್ರವಾಸೋದ್ಯಮ ಇಲಾಖೆ ನಿರ್ವಹಿಸುತ್ತಿದೆ .


    ವೆಬಿನಾರ್ ಸರಣಿಯ ಮುಂದಿನ ಕಂತು 2020 ರ ಮೇ 19 ರಂದು ಬೆಳಗ್ಗೆ 11 ಗಂಟೆಗೆ ನಿಗದಿಯಾಗಿದ್ದು , ಅದರಲ್ಲಿ ‘ ಭೋಪಾಲದಲ್ಲಿ ಫೋಟೋ ನಡಿಗೆ ’ ಶೀರ್ಷಿಕೆ ಅಡಿ ಪ್ರಸಾರವಾಗಲಿದೆ ಮತ್ತು ಭಾಗವಹಿಸಲಿಚ್ಛಿಸುವವರು ಈ ಲಿಂಕ್ ಬಳಸಿ ನೋಂದಣಿ ಮಾಡಿಕೊಳ್ಳಬಹುದು . https://digitalindia-gov.zoom.us/webinar/register/WN_wLHXyRTGTrK3Vb-ljK8sxQ


    ***

    
    
    (Release ID: 1624939) Visitor Counter : 23
    
    
      Read this release in: Tamil , English , Urdu , Hindi , Marathi , Bengali , Manipuri , Punjabi , Telugu