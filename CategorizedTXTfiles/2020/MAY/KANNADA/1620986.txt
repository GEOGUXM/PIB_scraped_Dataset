      ಜವಳಿ ಸಚಿವಾಲಯ

      ಮಹಾರಾಷ್ಟ್ರದಲ್ಲಿ 34 ಕೇಂದ್ರಗಳಲ್ಲಿ ಕನಿಷ್ಠ ಬೆಂಬಲ ಬೆಲೆಯಲ್ಲಿ ಹತ್ತಿ ಖರೀದಿ ಪ್ರಕ್ರಿಯೆ ಮುಂದುವರಿದಿದೆ: ಲಾಕ್ ಡೌನ್ ಸಮಯದಲ್ಲಿ ಒಟ್ಟು 36,500 ಕ್ವಿಂಟಾಲ್ ಅಂದರೆ 6900 ಮೂಟೆಗಳಷ್ಟು ಹತ್ತಿ ಖರೀದಿ
      Posted On: 04 MAY 2020 12:59PM by PIB Bengaluru


    ಮಹಾರಾಷ್ಟ್ರದಲ್ಲಿ 34 ಕೇಂದ್ರಗಳಲ್ಲಿ ಕನಿಷ್ಠ ಬೆಂಬಲ ಬೆಲೆಯಲ್ಲಿ ಹತ್ತಿ ಖರೀದಿ ಪ್ರಕ್ರಿಯೆ ಮುಂದುವರಿದಿದೆ : ಲಾಕ್ ಡೌನ್ ಸಮಯದಲ್ಲಿ ಒಟ್ಟು 36,500 ಕ್ವಿಂಟಾಲ್ ಅಂದರೆ 6900 ಮೂಟೆಗಳಷ್ಟು ಹತ್ತಿ ಖರೀದಿ


    ಮಹಾರಾಷ್ಟ್ರದಲ್ಲಿ ಉತ್ಪಾದಿಸಿದ ಒಟ್ಟು ಹತ್ತಿಯ ಸುಮಾರು 77.40 % ರಷ್ಟು ಈಗಾಗಲೇ ಮಾರುಕಟ್ಟೆಗೆ ಬಂದಿದೆ ಮತ್ತು ಮಾರ್ಚ್ 25, 2020 ರವರೆಗೆ ಮಾರಾಟ ಮಾಡಲಾಗಿದೆ ; ಹತ್ತಿ ಬೆಳೆಯುವ ರೈತರಿಂದ ಭಾರತೀಯ ಹತ್ತಿ ಮಂಡಳಿ ( ಸಿಸಿಐ ) ರೂ 4995 ಕೋಟಿ ಬೆಲೆಯ 91.90 ಲಕ್ಷ ಕ್ವಿಂಟಾಲ್ ಅಂದರೆ to 18.66 ಲಕ್ಷ ಮೂಟೆಗಳ ಖರೀದಿ


    ಹತ್ತಿ ಖರೀದಿ ಮಾಡಿದ ರೈತರಿಗೆ ಬಾಕಿ ಇರುವ ಹಣವನ್ನು ಪಾವತಿಸಲು ಕ್ರಮ ಕೈಗೊಳ್ಳಲಾಗಿದೆ ; ಒಟ್ಟು ಖರೀದಿಸಿದ ಮೌಲ್ಯದಲ್ಲಿ ಈಗಾಗಲೇ ರೂ . 4987 ಕೋಟಿ ಮೊತ್ತ ರೈತರಿಗೆ ತಲುಪಿದೆ


    ಮಹಾರಾಷ್ಟ್ರದಲ್ಲಿ ಎಪಿಎಂಸಿಯಲ್ಲಿ ಹತ್ತಿ ಮಾರಾಟಕ್ಕೆ ರೈತರು ಸಮಸ್ಯೆ ಎದುರಿಸುತ್ತಿದ್ದಾರೆ ಎಂದು ಮಾಧ್ಯಮಗಳಲ್ಲಿ ವರದಿಯಾಗಿತ್ತು


    ಭಾರತೀಯ ಹತ್ತಿ ಮಂಡಳಿ ( ಸಿಸಿಐ ) ಮತ್ತು ಅದರ ಎಜೆಂಟ್ ಮಹಾರಾಷ್ಟ್ರ ರಾಜ್ಯ ಹತ್ತಿ ಬೆಳೆಗಾರರ ಮಾರುಕಟ್ಟೆ ಫೆಡರೇಶನ್ ನಿಯಮಿತ ಸನ್ನದ್ಧವಾಗಿದೆ ಮತ್ತು ಮಹಾರಾಷ್ಟ್ರದಲ್ಲಿ ಭಾರತ ಸರ್ಕಾರದ ಕನಿಷ್ಠ ಬೆಂಬಲ ಬೆಲೆ ಕಾರ್ಯಚಟುವಟಿಕೆಗೆ ಸಿದ್ಧವಾಗಿದೆ ಎಂದು ರೈತರಿಗೆ ಜವಳಿ ಖಾತೆ ಸಚಿವಾಲಯ ಭರವಸೆ ನೀಡಿದೆ .


    ಅಕ್ಟೋಬರ್ 2019 ರಿಂದ ಮಹಾರಾಷ್ಟ್ರದಲ್ಲಿ ಕನಿಷ್ಠ ಬೆಂಬಲ ಬೆಲೆ ಖರೀದಿ ಪ್ರಗತಿಯಲ್ಲಿದೆ . 25 ಮಾರ್ಚ್ 2020 ರವರೆಗೆ ಭಾರತೀಯ ಹತ್ತಿ ಮಂಡಳಿ ( ಸಿಸಿಐ ) ರೂ 4995 ಕೋಟಿ ಬೆಲೆಯ 91.90 ಲಕ್ಷ ಕ್ವಿಂಟಾಲ್ ಅಂದರೆ 18.66 ಮೂಟೆಯಷ್ಟು ಹತ್ತಿಯನ್ನು ಮಹಾರಾಷ್ಟ್ರದಲ್ಲಿ 83 ಕೇಂದ್ರಗಳಿಂದ ಖರೀದಿಸಿದೆ .


    ಮಹಾರಾಷ್ಟ್ರದಲ್ಲಿ ಬೆಳೆಯಲಾದ ಒಟ್ಟು ಹತ್ತಿಯ ಸುಮಾರು 77.40 % ರಷ್ಟು 25 ಮಾರ್ಚ್ 2020 ರವರೆಗೆ ಮಾರುಕಟ್ಟೆ ತಲುಪಿದೆ ಮತ್ತು ಸಿಸಿಐ ಹಾಗೂ ಖಾಸಗಿ ಖರೀದಿದಾರರಿಗೆ ಮಾರಲಾಗಿದೆ . ಇದೇ ವೇಳೆ ಲಾಕ್ ಡೌನ್ ಸಮಯದಲ್ಲಿ 22.60 % ಹತ್ತಿ ಮಾರುಕಟ್ಟೆಗೆ ಬರುವುದು ಬಾಕಿ ಇತ್ತು . ಈ ಬಾಕಿ ಇರುವ ಹತ್ತಿಯಲ್ಲಿ ಸುಮಾರು ರೂ 2100 ಕೋಟಿ ಬೆಳೆಬಾಳುವ 40 ರಿಂದ 50 % ರಷ್ಟು ಹತ್ತಿ ಬಹುಶಃ ಎಫ್ ಎ ಕ್ಯು ಗುಣಮಟ್ಟದ್ದಾಗಿದೆ ಮತ್ತು ಸಾಂಕ್ರಾಮಿಕ ಬಿಕ್ಕಟ್ಟಿನ ಸಂದರ್ಭದಲ್ಲಿ ವ್ಯಾಪಾರಿಗಳು ಉತ್ತಮ ಬೆಲೆ ನೀಡದ ಕಾರಣ ಬೆಳೆಗಾರರು ಎಂ ಎಸ್ ಪಿ ದರವನ್ನು ಪಡೆಯಲು ಇಚ್ಛಿಸಬಹುದಾಗಿದೆ .


    ಎಂ ಎಸ್ ಪಿ ಕಾರ್ಯಾಚರಣೆ ಮುಂದುವರಿದಿವೆ ಮತ್ತು ಪ್ರಸ್ತುತ 34 ಕೇಂದ್ರಗಳಲ್ಲಿ ಸಿಸಿಐ ಗಳ ಖರೀದಿ ಕೆಲಸ ಮುಂದುವರಿದಿದೆ ಹಾಗೂ ಲಾಕ್ ಡೌನ್ ಅವಧಿಯಲ್ಲಿ ಮಹಾರಾಷ್ಟ್ರದಲ್ಲಿ ಸುಮಾರು 36,500 ಕ್ವಿಂಟಾಲ್ ಅಂದರೆ 6900 ಮೂಟೆಗಳಷ್ಟು ಹತ್ತಿಯನ್ನು ಖರೀದಿಸಲಾಗಿದೆ .


    ರಾಜ್ಯ ಎಪಿಎಂಸಿಗಳಿಂದ ಈ ಸಂಗ್ರಹಣೆ ನಿಯಂತ್ರಿಸಲಾಗುತ್ತಿದೆ ಮತ್ತು ಜಿಲ್ಲಾಡಳಿತ ಗುರುತಿಸಿದಂತೆ 37 ಕೇಂದ್ರಗಳು ಕೆಂಪು ವಲಯಗಳ ಅಡಿಯಲ್ಲಿ ಬರುತ್ತವೆ . ಇದರಲ್ಲಿ 3 ಮೇ 2020 ರ ನಂತರ ಸಂಗ್ರಣೆ ನಡೆಯುವ ನಿರೀಕ್ಷೆಯಿದೆ . ಉಳಿದ 22 ಕೇಂದ್ರಗಳಲ್ಲಿ ಹತ್ತಿಯನ್ನು ತರಲು ರೈತರಿಗೆ ಪಾಸ್ / ಟೋಕನ್ ಒದಗಿಸಲು ಸಿಸಿಐ ರಾಜ್ಯ ಸರ್ಕಾರವನ್ನು ಸಂಪರ್ಕಿಸಿದೆ ಹಾಗೂ ಎಪಿಎಂಸಿಗಳಲ್ಲಿ ರೈತರು ಮತ್ತು ಹತ್ತಿ ಖರೀದಿಯ ಸ್ಥಿತಿಯ ಕುರಿತು ದೈನಂದಿನ ವರದಿಯಾಧರಿಸಿ ಜವಳಿ ಸಚಿವಾಲಯ ಈ ವಿಷಯದ ಬಗ್ಗೆ ಸತತ ಮೇಲ್ವಿಚಾರಣೆ ನಡೆಸುತ್ತಿದೆ . ಮಹಾರಾಷ್ಟ್ರ ಸರ್ಕಾರದ ಅಧಿಕಾರಿಗಳೊಂದಿಗೆ ಸಿಸಿಐ ಅಗತ್ಯ ಸಮನ್ವಯ ಸಾಧಿಸಿ ಉದ್ಬವಿಸುತ್ತಿರುವ ಸಮಸ್ಯೆಗಳ ಪರಿಹಾರಕ್ಕೆ ಆಗಾಗ್ಗೆ ಸಮಾವೇಶಗಳನ್ನು ನಡೆಸುತ್ತಿದೆ . ರೈತರು ಹತ್ತಿ ಮಾರಾಟ ಮಾಡುವಲ್ಲಿ ಉಂಟಾದ ತೊಂದರೆಗಳನ್ನು ತಪ್ಪಿಸಲು ಮತ್ತು ಎಪಿಎಂಸಿ ಯಲ್ಲಿ ಸೂಕ್ತ ವ್ಯವಸ್ಥೆ ಕಲ್ಪಿಸಲು ಜವಳಿ ಸಚಿವಾಲಯ ಮಹಾರಾಷ್ಟ್ರ ಸರ್ಕಾರಕ್ಕೆ ಸಲಹೆ ನೀಡಿದೆ .


    ಖರೀದಿ ಮಾಡಿದ ಹತ್ತಿಯ ಬಾಕಿ ಇರುವ ಹಣವನ್ನು ರೈತರಿಗೆ ಪಾವತಿ ಮಾಡಲು ಸಿಸಿಐ ಕ್ರಮಗಳನ್ನು ಕೈಗೊಂಡಿದೆ . ಒಟ್ಟು ಖರೀದಿ ಮೌಲ್ಯ ರೂ 4995 ಕೋಟಿಯಲ್ಲಿ ಈಗಾಗಲೇ ರೂ 4987 ಕೋಟಿ ಮೊತ್ತ ರೈತರನ್ನು ತಲುಪಿದೆ .


    ***

    
    
    (Release ID: 1620986) Visitor Counter : 16
    
    
      Read this release in: English , Urdu , Hindi , Marathi , Assamese , Bengali , Punjabi , Gujarati , Odia , Tamil , Telugu