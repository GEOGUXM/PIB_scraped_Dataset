      ಸಿಬ್ಬಂದಿ, ಸಾರ್ವಜನಿಕ ಅಹವಾಲು ಮತ್ತು ಪಿಂಚಣಿ ಸಚಿವಾಲಯ

      ಜಮ್ಮು ಮತ್ತು ಕಾಶ್ಮೀರದಲ್ಲಿ ಕೋವಿಡ್-19 ರ ಹಾಲಿ ಸ್ಥಿತಿ-ಗತಿಯ ಬಗ್ಗೆ ಕೇಂದ್ರ ಸಚಿವ ಡಾ. ಜಿತೇಂದ್ರ ಸಿಂಗ್ ಪರಾಮರ್ಶೆ
      Posted On: 27 MAY 2020 5:00PM by PIB Bengaluru


    ಜಮ್ಮು ಮತ್ತು ಕಾಶ್ಮೀರದಲ್ಲಿ ಕೋವಿಡ್ - 19 ರ ಹಾಲಿ ಸ್ಥಿತಿ - ಗತಿಯ ಬಗ್ಗೆ ಕೇಂದ್ರ ಸಚಿವ ಡಾ . ಜಿತೇಂದ್ರ ಸಿಂಗ್ ಪರಾಮರ್ಶೆ


    ಈಶಾನ್ಯ ವಲಯ ಅಭಿವೃದ್ದಿ ( ಡಿ . ಒ . ಎನ್ . ಇ . ಆರ್ .) ನ ಸ್ವತಂತ್ರ ನಿರ್ವಹಣೆಯ ಕೇಂದ್ರ ಸಹಾಯಕ ಸಚಿವರಾಗಿರುವ , ಎಂ . ಒ . ಎಸ್ . ಪಿ . ಎಂ . ಒ . , ಸಿಬ್ಬಂದಿ , ಸಾರ್ವಜನಿಕ ಕುಂದುಕೊರತೆಗಳು , ನಿವೃತ್ತಿ ವೇತನಗಳು , ಅಣು ಶಕ್ತಿ ಮತ್ತು ಬಾಹ್ಯಾಕಾಶ ಖಾತೆಯ ಸಹಾಯಕ ಸಚಿವರೂ ಆಗಿರುವ ಡಾ . ಜಿತೇಂದ್ರ ಸಿಂಗ್ ಅವರಿಂದು ಕೇಂದ್ರಾಡಳಿತ ಪ್ರದೇಶವಾದ ಜಮ್ಮು ಮತ್ತು ಕಾಶ್ಮೀರಕ್ಕೆ ಭಾರೀ ಸಂಖ್ಯೆಯಲ್ಲಿ ಜನರು ಮರಳಿ ಬರುತ್ತಿರುವುದರಿಂದ ಹಾಗು ಕೋವಿಡ್ ಪ್ರಕರಣಗಳ ಸಂಖ್ಯೆ ಹೆಚ್ಚುತ್ತಿರುವುದರಿಂದ ಅಲ್ಲಿ ಕೋವಿಡ್ - 19 ಸ್ಪೋಟದ ಸ್ಥಿತಿ ಗತಿಯ ಬಗ್ಗೆ ಪರಾಮರ್ಶೆ ನಡೆಸಿದರು . ವೀಡಿಯೋ ಕಾನ್ಫರೆನ್ಸ್ ಮೂಲಕ ನಡೆದ ಈ ಪರಾಮರ್ಶೆಯಲ್ಲಿ ರಾಷ್ಟ್ರೀಯ ಆರೋಗ್ಯ ಮಿಷನ್ನಿನ ಮಿಷನ್ ನಿರ್ದೇಶಕರು , ಜಮ್ಮು ಮತ್ತು ಕಾಶ್ಮೀರ ವಿಭಾಗದ ಆರೋಗ್ಯ ಸೇವೆಗಳ ನಿರ್ದೇಶಕರು ಮತ್ತು ಎಲ್ಲಾ ಜಿಲ್ಲೆಗಳ ಸಿ . ಎಂ . ಒ . ಗಳು ಭಾಗವಹಿಸಿದ್ದರು .


    ಆರೋಗ್ಯಾಧಿಕಾರಿಗಳು ಸಚಿವರಿಗೆ ತಳಮಟ್ಟದ ವರದಿಗಳ ಬಗೆಗೆ ಮಾಹಿತಿ ಒದಗಿಸಿದರು . ಮತ್ತು ಪ್ರಕರಣಗಳ ಸಂಖ್ಯೆಯಲ್ಲಿ ಏರಿಕೆ ಈ ಕೇಂದ್ರಾಡಳಿತ ಪ್ರದೇಶಕ್ಕೆ ಹೆಚ್ಚಿನ ಸಂಖ್ಯೆಯಲ್ಲಿ ಜನರು ಮರಳಿ ಬರುತ್ತಿರುವುದರಿಂದ ಮತ್ತು ಅವರನ್ನು ಕಡ್ಡಾಯವಾಗಿ ಕೋವಿಡ್ - 19 ಪರೀಕ್ಷೆಗೆ ಒಳಪಡಿಸುತ್ತಿರುವುದರಿಂದ ಆಗಿದೆ ಎಂದು ತಿಳಿಸಿದರು . ಕೋವಿಡ್ - 19 ಪ್ರಕರಣಗಳ ಪತ್ತೆಯಾಗುತ್ತಿರುವುದು ಧನಾತ್ಮಕ ಸಂಕೇತ , ಹೀಗೆ ಕೋವಿಡ್ ಪಾಸಿಟಿವ್ ಆದವರನ್ನು ಕ್ವಾರಂಟೈನ್ ಮಾಡುವುದರಿಂದ ವೈರಸ್ ಹರಡುವಿಕೆ ನಿಯಂತ್ರಣಕ್ಕೆ ಬರುತ್ತದೆ ಎಂದರು . ಪರೀಕ್ಷಾ ಸಾಮರ್ಥ್ಯವನ್ನು ಹೆಚ್ಚಿಸಲಾಗಿದೆ . ಈಗ ಮಿಲಿಯನ್ ಒಂದಕ್ಕೆ 10,000 ಪರೀಕ್ಷೆಗಳನ್ನು ನಡೆಸಲಾಗುತ್ತಿದೆ . ಆರೋಗ್ಯಾಧಿಕಾರಿಗಳು ಐ . ಸಿ . ಎಂ . ಆರ್ . ಆಪನ್ನು ಬಳಸುತ್ತಿದ್ದು ಇದರಿಂದ ಪರೀಕ್ಷಾ ಪ್ರಕ್ರಿಯೆಯ ಸಮಯ ಮೂರು ದಿನಗಳಿಗೆ ಇಳಿಕೆಯಾಗಿದೆ ಎಂದೂ ಅವರು ತಿಳಿಸಿದರು . ಎಲ್ಲಾ ಪಾಸಿಟಿವ್ ಪ್ರಕರಣಗಳ ವ್ಯಕ್ತಿಗಳ ಸಂಪರ್ಕ ಪತ್ತೆಯನ್ನು ವ್ಯಾಪಕ ಪ್ರಮಾಣದಲ್ಲಿ ಮಾಡಲಾಗುತ್ತಿದ್ದು , ಇದರಿಂದ ಕೋವಿಡ್ ಪಾಸಿಟಿವ್ ಸೋಂಕಿತರ ಸಂಪರ್ಕಕ್ಕೆ ಬಂದಿರಬಹುದಾದ ಕೋವಿಡ್ - 19 ರೋಗಿಗಳನ್ನು ಪತ್ತೆ ಹಚ್ಚಲು ಸಹಾಯವಾಗುತ್ತದೆ ಎಂದೂ ಸಚಿವರಿಗೆ ತಿಳಿಸಲಾಯಿತು .


    ಕೇಂದ್ರಾಡಳಿತದ ಪ್ರಯತ್ನಗಳಿಗೆ ಡಾ . ಜಿತೇಂದ್ರ ಸಿಂಗ್ ಮೆಚ್ಚುಗೆ ವ್ಯಕ್ತಪಡಿಸಿದರು . ಮತ್ತು ಪ್ರಕರಣಗಳ ಹೆಚ್ಚಳದಿಂದ ಗಾಬರಿಯಾಗಬೇಕಾದ ಅಗತ್ಯ ಇಲ್ಲ ಎಂದು ಆರೋಗ್ಯ ವೃತ್ತಿಪರರಿಗೆ ಸಲಹೆ ನೀಡಿದರಲ್ಲದೆ , ಕೇಂದ್ರಾಡಳಿತ ಪ್ರದೇಶದಲ್ಲಿ ಉತ್ತಮ ಕೆಲಸ ಆಗುತ್ತಿದೆ , ಎಲ್ಲಾ ಪಾಸಿಟಿವ್ ಪ್ರಕರಣಗಳನ್ನು ಪತ್ತೆ ಹಚ್ಚಿರುವುದು ಮಾತ್ರವಲ್ಲದೆ ಕ್ವಾರಂಟೈನ್ ಸೌಲಭ್ಯಗಳಲ್ಲಿ ಸಮರ್ಪಕವಾಗಿ ಚಿಕಿತ್ಸೆಯನ್ನೂ ಒದಗಿಸಲಾಗುತ್ತಿದೆ ಎಂಬ ಬಗ್ಗೆ ಜನತೆಗೆ ಮರು ಭರವಸೆ ನೀಡಬೇಕಿದೆ ಎಂದರು . ಕೆಂಪು ವಲಯಗಳು ಜನರ ಪ್ರಯೋಜನಕ್ಕಾಗಿ ಇರುವಂತಹವು , ಅವು ಅವರ ಸುರಕ್ಷೆ ಮತ್ತು ವೈರಸ್ ಪ್ರಸರಣ ನಿರ್ಬಂಧಕ್ಕಾಗಿ ಇವೆ ಎಂದೂ ಅವರು ಹೇಳಿದರು . ಜನರ ಚಲನ ವಲನ ಹೆಚ್ಚಿದ್ದರಿಂದ ಪ್ರಕರಣಗಳ ಸಂಖ್ಯೆಯಲ್ಲಿ ಹೆಚ್ಚಳವನ್ನು ನಿರೀಕ್ಷಿಸಲಾಗಿತ್ತು ಎಂದು ಹೇಳಿದ ಡಾ . ಜಿತೇಂದ್ರ ಸಿಂಗ್ ಎಲ್ಲಾ ಮುನೆಚ್ಚರಿಕಾ ಕ್ರಮಗಳನ್ನು ಅನುಸರಿಸಿ ಜೀವನ ನಡೆಸುವಂತೆ ಜನತೆಗೆ ಸಲಹೆ ನೀಡಬೇಕು ಮತ್ತು ಅದನ್ನು ಜೀವನ ವಿಧಾನದಲ್ಲಿ ಅಳವಡಿಸಿಕೊಂಡು ಕೊರೊನಾ ವೈರಸ್ ವಿರುದ್ದ ಯಶಸ್ವೀ ಹೋರಾಟ ನಡೆಸಬೇಕು ಎಂದೂ ಹೇಳಿದರು .


    ***

    
    
    (Release ID: 1627384) Visitor Counter : 12
    
    
      Read this release in: English , Urdu , Marathi , Hindi , Manipuri , Punjabi , Tamil , Telugu