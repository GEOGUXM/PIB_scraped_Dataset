      PIB Headquarters

      ಕೋವಿಡ್-19: ಪಿ ಐ ಬಿ ದೈನಿಕ ವರದಿ
      Posted On: 03 MAY 2020 6:24PM by PIB Bengaluru


    ಕೋವಿಡ್-19: ಪಿ ಐ ಬಿ ದೈನಿಕ ವರದಿ


    (ಕಳೆದ 24 ಗಂಟೆಗಳಲ್ಲಿ ಕೋವಿಡ್-19ಕ್ಕೆ ಸಂಬಂಧಿಸಿದಂತೆ ಬಿಡುಗಡೆ ಮಾಡಲಾದ ಮಾಧ್ಯಮ ಹೇಳಿಕೆಗಳು ಮತ್ತು ಪಿಐಬಿ ಮಾಡಿದ ವಾಸ್ತವದ ಪರಿಶೀಲನೆ -Fact check- ಯನ್ನು ಒಳಗೊಂಡಿದೆ)


    ಕೋವಿಡ್ -19 ಕುರಿತು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಅಪ್ ಡೇಟ್


    ಇದುವರೆಗೆ , ಒಟ್ಟು 10,632 ಮಂದಿ ಗುಣಮುಖರಾಗಿದ್ದು , ಕಳೆದ 24 ಗಂಟೆಗಳಲ್ಲಿ 682 ರೋಗಿಗಳು ಗುಣಮುಖರಾಗಿದ್ದಾರೆ . ಇದರಿಂದಾಗಿ ನಮ್ಮ ಒಟ್ಟು ಚೇತರಿಕೆಯ ಪ್ರಮಾಣ ಶೇ . 26.59 ಕ್ಕೇರಿದೆ . ಇದುವರೆಗಿನ ದೃಢಪಟ್ಟ ಒಟ್ಟು ಪ್ರಕರಣಗಳು 39,980. ಭಾರತದಲ್ಲಿ ನಿನ್ನೆಯಿಂದ 2,644 ಕೋವಿಡ್ -19 ದೃಢಪಟ್ಟ ಪ್ರಕರಣಗಳು ವರದಿಯಾಗಿವೆ . ಕೋವಿಡ್ -19 ಹರಡುವಿಕೆಯ ಸರಪಳಿಯನ್ನು ಮುರಿಯಲು ಲಾಕ್ ಡೌನ್ ಪರಿಣಾಮಕಾರಿ ಕ್ರಮವೆಂದು ತಿಳಿದು ಲಾಕ್ ಡೌನ್ 3.0 ಅನ್ನು ಎಲ್ಲರೂ ಪಾಲಿಸಬೇಕೆಂದು ಡಾ . ಹರ್ಷವರ್ಧನ್ ಜನತೆಯನ್ನು ಒತ್ತಾಯಿಸಿದ್ದಾರೆ . ಕೋವಿಡ್ -19 ರೋಗಿಗಳಿಗೆ ಚಿಕಿತ್ಸೆ ನೀಡುವ ವೈದ್ಯರನ್ನು ಬಹಿಷ್ಕರಿಸಬಾರದು ಮತ್ತು ಕೋವಿಡ್ -19 ವಿರುದ್ಧದ ಯುದ್ಧದಲ್ಲಿ ಜಯಗಳಿಸಿದ ರೋಗಿಗಳನ್ನು ಕಳಂಕದಿಂದ ನೋಡಬಾರದು ಎಂದೂ ಅವರು ಜನರನ್ನು ಕೋರಿದ್ದಾರೆ .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1620727


    ಭಾರತದಲ್ಲಿ ಬೆಳವಣಿಗೆಯನ್ನು ಉತ್ತೇಜಿಸಲು ಹಣಕಾಸು ವಲಯ , ರಚನಾತ್ಮಕ ಮತ್ತು ಕಲ್ಯಾಣ ಕ್ರಮಗಳ ಕುರಿತು ಚರ್ಚಿಸಲು ಪ್ರಧಾನಿಯವರಿಂದ ಸಭೆ


    ಪ್ರಸ್ತುತ ಸನ್ನಿವೇಶದಲ್ಲಿ ಬೆಳವಣಿಗೆ ಮತ್ತು ಜನರ ಕಲ್ಯಾಣವನ್ನು ಉತ್ತೇಜಿಸಲು ಹಣಕಾಸು ಕ್ಷೇತ್ರದಲ್ಲಿ ಕ್ರಮಗಳು ಮತ್ತು ರಚನಾತ್ಮಕ ಸುಧಾರಣೆಗಳ ಕಾರ್ಯತಂತ್ರಗಳನ್ನು ಚರ್ಚಿಸಲು ಪ್ರಧಾನಿಯವರು ಸಭೆ ನಡೆಸಿದರು . ಹಣಕಾಸು ಸಚಿವರು ಮತ್ತು ಅಧಿಕಾರಿಗಳೊಂದಿಗಿನ ಈ ಸಭೆಯಲ್ಲಿ ಪ್ರಧಾನಿಯವರು ಎಂಎಸ್ ‌ ಎಂಇ ಮತ್ತು ರೈತರನ್ನು ಬೆಂಬಲಿಸುವ , ಹಣದ ಹರಿವನ್ನು ಹೆಚ್ಚಿಸುವ ಮತ್ತು ಸಾಲದ ಹರಿವನ್ನು ಬಲಪಡಿಸುವ ಕಾರ್ಯತಂತ್ರಗಳು ಮತ್ತು ಕ್ರಮಗಳನ್ನು ಕುರಿತು ಚರ್ಚಿಸಿದರು . ಕೋವಿಡ್ -19 ರ ಹಿನ್ನೆಲೆಯಲ್ಲಿ ಹಣಕಾಸಿನ ಸ್ಥಿರತೆಯನ್ನು ಖಾತ್ರಿಪಡಿಸುವ ಮಾರ್ಗಗಳು ಮತ್ತು ವಿಧಾನಗಳು ಮತ್ತು ಪರಿಣಾಮಗಳಿಂದ ತ್ವರಿತವಾಗಿ ಚೇತರಿಸಿಕೊಳ್ಳಲು ವ್ಯವಹಾರಗಳಿಗೆ ಅನುವು ಮಾಡಿಕೊಡುವ ಕ್ರಮಗಳ ಬಗ್ಗೆಯೂ ಪ್ರಧಾನಿಯವರು ಚರ್ಚಿಸಿದರು . ಕಾರ್ಮಿಕರ ಮತ್ತು ಜನಸಾಮಾನ್ಯರ ಕಲ್ಯಾಣದ ವಿಷಯದ ಬಗ್ಗೆ ಒತ್ತು ನೀಡಿದ ಪ್ರಧಾನಿಯವರು , ಕೋವಿಡ್ -19 ರಿಂದ ಉಂಟಾಗಿರುವ ಅಡೆತಡೆಗಳಿಂದಾಗಿ ತೊಂದರೆಗಳನ್ನು ನಿವಾರಿಸಲು ವ್ಯವಹಾರಗಳಿಗೆ ಸಹಾಯ ಮಾಡುವ ಮೂಲಕ ಲಾಭದಾಯಕ ಉದ್ಯೋಗಾವಕಾಶಗಳನ್ನು ಸೃಷ್ಟಿಸುವ ಅಗತ್ಯವನ್ನು ತಿಳಿಸಿದರು .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1620719


    ರೈಲ್ವೆಯು ರಾಜ್ಯ ಸರ್ಕಾರಗಳು ವ್ಯವಸ್ಥೆ ಮಾಡಿದ ಪ್ರಯಾಣಿಕರನ್ನು ಮಾತ್ರ ಸ್ವೀಕರಿಸುತ್ತದೆ


    ವಲಸೆ ಕಾರ್ಮಿಕರು , ಯಾತ್ರಾರ್ಥಿಗಳು , ಪ್ರವಾಸಿಗರು , ವಿದ್ಯಾರ್ಥಿಗಳು ಮತ್ತು ವಿವಿಧ ಸ್ಥಳಗಳಲ್ಲಿ ಸಿಲುಕಿರುವ ಇತರ ಜನರಿಗಾಗಿ ಕೆಲವು ವಿಶೇಷ ರೈಲುಗಳನ್ನು ರಾಜ್ಯ ಸರ್ಕಾರಗಳ ಕೋರಿಕೆಯ ಮೇರೆಗೆ ಮಾತ್ರ ಓಡಿಸಲಾಗುತ್ತಿದೆ ಎಂದು ಸ್ಪಷ್ಟಪಡಿಸಲಾಗಿದೆ . ಎಲ್ಲಾ ಇತರ ಪ್ರಯಾಣಿಕ ರೈಲು ಸೇವೆಗಳನ್ನು ಸ್ಥಗಿತಗೊಳಿಸಲಾಗಿದೆ . ರೈಲ್ವೆಯು ರಾಜ್ಯ ಸರ್ಕಾರಗಳು ತರುವ ಮತ್ತು ವ್ಯವಸ್ಥೆ ಮಾಡಿದ ಪ್ರಯಾಣಿಕರನ್ನು ಮಾತ್ರ ಸ್ವೀಕರಿಸುತ್ತಿದೆ .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1620730


    ಕೋವಿಡ್ -19 ನಿರ್ವಹಣೆಯನ್ನು ಪರಿಶೀಲಿಸಲು ಡಾ . ಹರ್ಷವರ್ಧನ್ ಅವರು ಲೇಡಿ ಹಾರ್ಡಿಂಗ್ ವೈದ್ಯಕೀಯ ಕಾಲೇಜು ಆಸ್ಪತ್ರೆಗೆ ಭೇಟಿ ನೀಡಿದರು


    ಕೋವಿಡ್ -19 ವಿರುದ್ಧ ಹೋರಾಟದಲ್ಲಿ ಮುಂಚೂಣಿಯ ಆರೈಕೆದಾರರು ಮತ್ತು ಇತರ ಆರೋಗ್ಯ ಸಿಬ್ಬಂದಿಯು ತೋರಿಸುತ್ತಿರುವ ಸ್ಥಿತಿಸ್ಥಾಪಕತ್ವ , ಕಠಿಣ ಪರಿಶ್ರಮ , ಸಮರ್ಪಣೆ ಮತ್ತು ಬದ್ಧತೆಗಾಗಿ ಡಾ . ಹರ್ಷವರ್ಧನ್ ಅವರನ್ನು ಶ್ಲಾಘಿಸಿದ್ದಾರೆ . “ ಕೋವಿಡ್ -19 ರೋಗಿಗಳ ಚೇತರಿಕೆಯ ಪ್ರಮಾಣವು ಹೆಚ್ಚಾಗುತ್ತಲೇ ಇದೆ . ಈ ರೋಗಿಗಳಲ್ಲಿ ಹೆಚ್ಚು ಮಂದಿ ಚೇತರಿಸಿಕೊಳ್ಳುತ್ತಿದ್ದು , ಅವರ ಮನೆಗಳಿಗೆ ಹಿಂತಿರುಗುತ್ತಿದ್ದಾರೆ . ಇಲ್ಲಿಯವರೆಗೆ ಸುಮಾರು 10,000 ಕೋವಿಡ್ ರೋಗಿಗಳು ಚೇತರಿಸಿಕೊಂಡಿದ್ದಾರೆ ಮತ್ತು ಸಾಮಾನ್ಯ ಜೀವನಕ್ಕೆ ಮರಳಿದ್ದಾರೆ . ಇತರ ಆಸ್ಪತ್ರೆಗಳಲ್ಲಿನ ಬಹುಪಾಲು ರೋಗಿಗಳು ಸಹ ಚೇತರಿಕೆಯ ಹಾದಿಯಲ್ಲಿದ್ದಾರೆ . ಇದು ಭಾರತದ ನಮ್ಮ ಮುಂಚೂಣಿ ಆರೋಗ್ಯ ಕಾರ್ಯಕರ್ತರು ಒದಗಿಸುವ ಆರೈಕೆಯ ಗುಣಮಟ್ಟವನ್ನು ಪ್ರತಿಬಿಂಬಿಸುತ್ತದೆ . ಅವರ ಯಶಸ್ಸಿಗಾಗಿ ನಾನು ಅವರನ್ನು ಅಭಿನಂದಿಸುತ್ತೇನೆ . ” ಎಂದು ಅವರು ಹೇಳಿದ್ದಾರೆ .


    ಹೆಚ್ಚಿನ ವಿವರಗಳಿಗೆ : https://pib.gov.in/PressReleseDetail.aspx?PRID=1620635


    ಭಾರತದಿಂದ ಕೊರೊನಾ ಯೋಧರಿಗೆ ಗೌರವ ಸಲ್ಲಿಕೆ


    ಕೊರೊನಾ ಯೋಧರ ಸಹಾಯದಿಂದ ಭಾರತವು ಕೊರೊನಾ ವೈರಸ್ ವಿರುದ್ಧ ಯಶಸ್ವಿಯಾಗಿ ಹೋರಾಡುತ್ತಿದೆ . ಅಂತರರಾಷ್ಟ್ರೀಯ ಮತ್ತು ದೇಶೀಯ ಮಟ್ಟದಲ್ಲಿ ಸಿಬ್ಬಂದಿ ಮತ್ತು ಸಾಮಗ್ರಿಗಳ ಸಂಚಾರವನ್ನು ಬೆಂಬಲಿಸುವ ಮೂಲಕ ಕೊರೊನಾ ನಿಗ್ರಹದ ರಾಷ್ಟ್ರೀಯ ಪ್ರಯತ್ನಕ್ಕೆ ಐಎಎಫ್ ಕೊಡುಗೆ ನೀಡುತ್ತಿದೆ . ಕೋವಿಡ್ ಪರೀಕ್ಷಾ ಪ್ರಯೋಗಾಲಯಗಳನ್ನು ಸ್ಥಾಪಿಸಲು ವೈದ್ಯರು , ಪ್ಯಾರಾ - ಮೆಡಿಕ್ಸ್ ಮತ್ತು ಉಪಕರಣಗಳು ಸೇರಿದಂತೆ 600 ಟನ್ ‌ ಗಿಂತಲೂ ಹೆಚ್ಚು ವೈದ್ಯಕೀಯ ಸಾಮಗ್ರಿ ಮತ್ತು ಹೆಚ್ಚಿನ ಸಂಖ್ಯೆಯ ಜನರನ್ನು ವಿಮಾನದಲ್ಲಿ ಸಾಗಿಸಲಾಗಿದೆ . ಭಾರತದ ಎಲ್ಲಾ ಕೊರೊನಾ ಯೋಧರಿಗೆ ಕೃತಜ್ಞತೆಯ ಸಂಕೇತವಾಗಿ ಐಎಎಫ್ ಮತ್ತು ಸೋದರ ಸಂಸ್ಥೆಗಳೊಂದಿಗೆ ಭಾರತದ ಈ ಕೆಚ್ಚೆದೆಯ ಯೋಧರಿಗೆ ತನ್ನದೇ ಆದ ವಿಶಿಷ್ಟ ರೀತಿಯಲ್ಲಿ ಗೌರವ ಸಲ್ಲಿಸಲು ಯೋಜಿಸುತ್ತಿದೆ . ಕೊರೊನಾ ವೈರಾಣು ಸಾಂಕ್ರಾಮಿಕದ ಈ ಸಂಕಷ್ಟದ ಕಾಲದಲ್ಲಿ ದಣಿವರಿಯದೆ ಮತ್ತು ನಿಸ್ವಾರ್ಥವಾಗಿ ಕೆಲಸ ಮಾಡುತ್ತಿರುವ ಕೆಚ್ಚೆದೆಯ ಕೋವಿಡ್ ಯೋಧರಿಗೆ ಭಾರತೀಯ ವಾಯುಪಡೆಯ ವಿಮಾನಗಳು ಯೋಜಿತ ಹಾರಾಟದ ಮೂಲಕ ಗೌರವ ಸಲ್ಲಿಸಲಿವೆ .


    ಹೆಚ್ಚಿನ ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1620757


    ಕೋವಿಡ್ -19 ಸಾಂಕ್ರಾಮಿಕದ ವಿರುದ್ಧದ ಹೋರಾಟದಲ್ಲಿ ಅಪ್ರತಿಮ ಕೊಡುಗೆ ಮತ್ತು ತ್ಯಾಗಕ್ಕಾಗಿ ಕೊರೊನಾ ಯೋಧರಿಗೆ ಕೇಂದ್ರ ಗೃಹ ಸಚಿವರಿಂದ ಗೌರವ ಸಲ್ಲಿಕೆ


    “ ಭಾರತ ತನ್ನ ವೀರ ಕೊರೊನಾ ಯೋಧರಿಗೆ ನಮಿಸುತ್ತದೆ . ಮೋದಿ ಸರ್ಕಾರ ಮತ್ತು ಇಡೀ ದೇಶ ನಿಮ್ಮ ಜೊತೆಯಲ್ಲಿದೆ ಎಂದು ನಾನು ನಿಮಗೆ ಭರವಸೆ ನೀಡುತ್ತೇನೆ . ಸವಾಲುಗಳನ್ನು ಅವಕಾಶಗಳಾಗಿ ಪರಿವರ್ತಿಸುವ ಮೂಲಕ ನಾವು ರಾಷ್ಟ್ರವನ್ನು ಕೊರೊನಾದಿಂದ ಮುಕ್ತಗೊಳಿಸಬೇಕು ಮತ್ತು ಆರೋಗ್ಯಕರ , ಸಮೃದ್ಧ ಮತ್ತು ಸದೃಢ ಭಾರತವನ್ನು ಕಟ್ಟುವ ಮೂಲಕ ಜಗತ್ತಿಗೆ ಒಂದು ಮಾದರಿಯಾಗಬೇಕು . ಜೈ ಹಿಂದ್ ! ” ಎಂದು ಶ್ರೀ ಅಮಿತ್ ಶಾ ಟ್ವೀಟ್ ಮಾಡಿದ್ದಾರೆ .


    ಹೆಚ್ಚಿನ ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1620591


    ಮಾನವ ಸಂಪನ್ಮೂಲ ಸಚಿವರಿಂದ 9 ಮತ್ತು 10 ನೇ ತರಗತಿಗಳಿಗೆ ಪರ್ಯಾಯ ಶೈಕ್ಷಣಿಕ ಕ್ಯಾಲೆಂಡರ್ ಬಿಡುಗಡೆ


    ಈ ಸಂದರ್ಭದಲ್ಲಿ ಮಾತನಾಡಿದ ಸಚಿವರು , ವಿನೋದ ಭರಿತ , ಆಸಕ್ತಿದಾಯಕ ರೀತಿಯಲ್ಲಿ ಶಿಕ್ಷಣವನ್ನು ನೀಡಲು ಲಭ್ಯವಿರುವ ವಿವಿಧ ತಾಂತ್ರಿಕ ಪರಿಕರಗಳು ಮತ್ತು ಸಾಮಾಜಿಕ ಮಾಧ್ಯಮ ಪರಿಕರಗಳ ಬಳಕೆಯ ಕುರಿತು ಈ ಕ್ಯಾಲೆಂಡರ್ ಶಿಕ್ಷಕರಿಗೆ ಮಾರ್ಗಸೂಚಿಗಳನ್ನು ಒದಗಿಸುತ್ತದೆ , ಇದನ್ನು ವಿದ್ಯಾರ್ಥಿಗಳು , ಪೋಷಕರು ಮತ್ತು ಶಿಕ್ಷಕರು ಮನೆಯಲ್ಲಿಯೂ ಸಹ ಬಳಸಬಹುದಾಗಿದೆ . ಮೊಬೈಲ್ , ರೇಡಿಯೋ , ಟೆಲಿವಿಷನ್ , ಎಸ್ ‌ ಎಂಎಸ್ ಮತ್ತು ವಿವಿಧ ಸಾಮಾಜಿಕ ಮಾಧ್ಯಮಗಳ ಪ್ರವೇಶದ ವಿವಿಧ ಹಂತಗಳನ್ನು ಇದು ಗಣನೆಗೆ ತೆಗೆದುಕೊಂಡಿದೆ .


    ಹೆಚ್ಚಿನ ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1620749


    ಭಾರತದ ಲೋಕಪಾಲದ ನ್ಯಾಯಾಂಗ ಸದಸ್ಯ , ನ್ಯಾಯಮೂರ್ತಿ ಅಜಯ್ ಕುಮಾರ್ ತ್ರಿಪಾಠಿಯವರು ಕೋವಿಡ್ -19 ನಿಂದಾಗಿ ನಿಧನರಾಗಿದ್ದಾರೆ


    ಭಾರತದ ಲೋಕಪಾಲದ ನ್ಯಾಯಾಂಗ ಸದಸ್ಯ ನ್ಯಾಯಮೂರ್ತಿ ಅಜಯ್ ಕುಮಾರ್ ತ್ರಿಪಾಠಿ ಅವರು , ಮೇ 2, 2020 ರ ಶನಿವಾರ ರಾತ್ರಿ ಸುಮಾರು 8: 45 ಕ್ಕೆ ನವದೆಹಲಿಯ ಏಮ್ಸ್ ನಲ್ಲಿ ನಿಧನರಾದರು . ಅವರು ಕೊರೊನಾ ವೈರಸ್ ಸೋಂಕಿಗೆ ಒಳಗಾಗಿದ್ದರು ಮತ್ತು ಉಸಿರಾಟದ ತೊಂದರೆಗಳ ನಂತರ 2020 ರ ಏಪ್ರಿಲ್ 2 ರಂದು ಏಮ್ಸ್ ಗೆ ದಾಖಲಾಗಿದ್ದರು .


    ಹೆಚ್ಚಿನ ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1620721


    ಕೋವಿಡ್ -19 ಲಾಕ್ ‌ ಡೌನ್ ಸಮಯದಲ್ಲಿ ಜನೌಷಧಿ ಕೇಂದ್ರಗಳು 2020 ರ ಏಪ್ರಿಲ್ ‌ ನಲ್ಲಿ 52 ಕೋಟಿ ರೂಪಾಯಿಗಳ ಮಾರಾಟದ ವಹಿವಾಟು ನಡೆಸಿವೆ


    ಕೋವಿಡ್ -19 ಲಾಕ್ ‌ ಡೌನ್ ‌ ನಿಂದಾಗಿ ಖರೀದಿ ಮತ್ತು ಲಾಜಿಸ್ಟಿಕ್ಸ್ ‌ ನಲ್ಲಿನ ಸಮಸ್ಯೆಗಳ ನಡುವೆಯೂ , ಪ್ರಧಮಂತ್ರಿ ಭಾರತೀಯ ಜನೌಷಧಿ ಕೇಂದ್ರಗಳು – PMBJAK- 2020 ರ ಏಪ್ರಿಲ್ ತಿಂಗಳಲ್ಲಿ 52 ಕೋಟಿ ರೂಪಾಯಿಗಳ ಮಾರಾಟದ ವಹಿವಾಟು ನಡೆಸಿವೆ . ಇದು ಮಾರ್ಚ್ 2020 ರಲ್ಲಿ 42 ಕೋಟಿ ರೂಪಾಯಿಗಳಾಗಿತ್ತು . 2019 ರ ಏಪ್ರಿಲ್ ‌ ನಲ್ಲಿ ಇದು 17 ಕೋಟಿ ರೂಪಾಯಿಗಳಾಗಿತ್ತು .


    ಹೆಚ್ಚಿನ ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1620586


    ಎಲ್ಲಾ ಪಾಲುದಾರರು ಬಿಕ್ಕಟ್ಟನ್ನು ಎದುರಿಸಲು ಸಮಗ್ರ ವಿಧಾನವನ್ನು ಅಳವಡಿಸಿಕೊಳ್ಳಬೇಕು : ಶ್ರೀ ನಿತಿನ್ ಗಡ್ಕರಿ


    ಕೋವಿಡ್ -19 ಸಾಂಕ್ರಾಮಿಕದ ನಿಗ್ರಹಕ್ಕೆಅಗತ್ಯವಾದ ತಡೆಗಟ್ಟುವ ಕ್ರಮಗಳನ್ನು ಕೈಗಾರಿಕೆಗಳು ಖಚಿತಪಡಿಸಿಕೊಳ್ಳಬೇಕು ಎಂದು ಶ್ರೀ ನಿತಿನ್ ಗಡ್ಕರಿ ಉದ್ಯಮಕ್ಕೆ ಕರೆ ನೀಡಿದ್ದಾರೆ . ಅವರು ವೈಯಕ್ತಿಕ ರಕ್ಷಣಾ ಸಾಧನಗಳು ( ಮುಖಗವಸುಗಳು , ಸ್ಯಾನಿಟೈಜರ್ ಇತ್ಯಾದಿ ) ಬಳಕೆಗೆ ಒತ್ತು ನೀಡುವಂತೆ ಮತ್ತು ವ್ಯವಹಾರ ಕಾರ್ಯಾಚರಣೆಯ ಸಮಯದಲ್ಲಿ ಸಾಮಾಜಿಕ ಅಂತರದ ನಿಯಮಗಳನ್ನು ಕಾಪಾಡಿಕೊಳ್ಳಲು ಸಲಹೆ ನೀಡಿದರು . ವಿದೇಶಿ ಆಮದನ್ನು ದೇಶೀಯ ಉತ್ಪಾದನೆಯೊಂದಿಗೆ ಬದಲಿಸಲು ರಫ್ತು ವರ್ಧನೆ ಮತ್ತು ಆಮದು ಪರ್ಯಾಯದತ್ತ ಗಮನ ಹರಿಸಬೇಕಿದೆ ಎಂದು ಕೇಂದ್ರ ಸಚಿವರು ತಿಳಿಸಿದರು .


    ಹೆಚ್ಚಿನ ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1620609


    ಖಾಲಿ ಟ್ರಕ್ ‌ ಗಳು ಸೇರಿದಂತೆ ಸರಕು ಸಾಗಣೆಯ ಚಾಲಕರು ಮತ್ತು ಸಾರಿಗೆ ಸಂಸ್ಥೆಗಳ ದೂರುಗಳು / ಸಮಸ್ಯೆಗಳನ್ನು ಪರಿಹರಿಸಲು ಗೃಹ ಸಚಿವಾಲಯದ ನಿಯಂತ್ರಣ ಕೊಠಡಿಯ ಬಳಕೆ


    ಲಾಕ್ ‌ ಡೌನ್ ಸಮಯದಲ್ಲಿ ದೇಶಾದ್ಯಂತ ಅಂತರರಾಜ್ಯ ಸಂಚಾರಕ್ಕೆ ಖಾಲಿ ಟ್ರಕ್ ‌ ಗಳು ಸೇರಿದಂತೆ ಸರಕು ಸಾಗಣೆಯಲ್ಲಿನ ಚಾಲಕರು / ಸಾಗಣೆದಾರರ ದೂರುಗಳು / ಸಮಸ್ಯೆಗಳ ತ್ವರಿತ ಪರಿಹಾರವನ್ನು ಖಚಿತಪಡಿಸಿಕೊಳ್ಳಲು , ಕೇಂದ್ರ ಸರ್ಕಾರ ಗೃಹ ಸಚಿವಾಲಯದ ನಿಯಂತ್ರಣ ಕೊಠಡಿಯನ್ನು ಬಳಸಿಕೊಳ್ಳಲು ನಿರ್ಧರಿಸಿದೆ . ರಸ್ತೆ ಸಾರಿಗೆ ಮತ್ತು ಹೆದ್ದಾರಿ ಸಚಿವಾಲಯದ ಅಧಿಕಾರಿಗಳನ್ನು ಸಹ ಈ ಉದ್ದೇಶಕ್ಕಾಗಿ ನಿಯೋಜಿಸಲಾಗುತ್ತಿದೆ . ನೆರವಿಗಾಗಿ MHA ಸಹಾಯವಾಣಿ ಸಂಖ್ಯೆ 1930 ಮತ್ತು NHAI ಸಹಾಯವಾಣಿ ಸಂಖ್ಯೆ 1033 ಅನ್ನು ಬಳಸಬಹುದು .


    ಹೆಚ್ಚಿನ ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1620752


    ಲೈಫ್ ‌ ಲೈನ್ ಉಡಾನ್ ಅಡಿಯಲ್ಲಿ 430 ವಿಮಾನಗಳ ಕಾರ್ಯನಿರ್ವಹಣೆ


    ಏರ್ ಇಂಡಿಯಾ , ಅಲೈಯನ್ಸ್ ಏರ್ , ಐಎಎಫ್ ಮತ್ತು ಖಾಸಗಿ ವಾಹಕಗಳು ಲೈಫ್ ‌ ಲೈನ್ ಉಡಾನ್ ಅಡಿಯಲ್ಲಿ 430 ವಿಮಾನಗಳನ್ನು ಕಾರ್ಯಾಚರಿಸುತ್ತಿವೆ . ಈ ಪೈಕಿ 252 ವಿಮಾನಗಳನ್ನು ಏರ್ ಇಂಡಿಯಾ ಮತ್ತು ಅಲೈಯನ್ಸ್ ಏರ್ ನಿರ್ವಹಿಸಿವೆ . ಇಲ್ಲಿಯವರೆಗೆ ಸಾಗಿಸಿರುವ ಸರಕು ಸುಮಾರು 795.86 ಟನ್ . ಇಲ್ಲಿಯವರೆಗೆ ಲೈಫ್ ‌ ಲೈನ್ ಉಡಾನ್ ವಿಮಾನಗಳು ಕ್ರಮಿಸಿರುವ ವೈಮಾನಿಕ ದೂರ 4,21,790 ಕಿ . ಮೀ . ಪವನ್ ಹನ್ಸ್ ಲಿಮಿಟೆಡ್ ಸೇರಿದಂತೆ ಹೆಲಿಕಾಪ್ಟರ್ ಸೇವೆಗಳು ಜಮ್ಮು ಮತ್ತು ಕಾಶ್ಮೀರ , ಲಡಾಖ್ , ದ್ವೀಪಗಳು ಮತ್ತು ಈಶಾನ್ಯ ಪ್ರದೇಶದಲ್ಲಿ ನಿರ್ಣಾಯಕ ವೈದ್ಯಕೀಯ ಸರಕು ಮತ್ತು ರೋಗಿಗಳನ್ನು ಸಾಗಿಸುತ್ತಿವೆ . ಪವನ್ ಹನ್ಸ್ 2 ಮೇ 2020 ರವರೆಗೆ 7,729 ಕಿ . ಮೀ ದೂರವನ್ನು ಕ್ರಮಿಸಿ 2.27 ಟನ್ ಸರಕುಗಳನ್ನು ಸಾಗಿಸಿದೆ .


    ಹೆಚ್ಚಿನ ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1620768


    ಕೋವಿಡ್ ನಂತರದಲ್ಲಿ ಬಿದಿರಿನ ಸಂಪನ್ಮೂಲಗಳ ಬೆಂಬಲದೊಂದಿಗೆ ಭಾರತವು ತನ್ನ ಆರ್ಥಿಕತೆಯನ್ನು ವೃದ್ಧಿಸಲು ಒಂದು ಅವಕಾಶವನ್ನು ಪಡೆದಿದೆ : ಡಾ . ಜಿತೇಂದ್ರ ಸಿಂಗ್


    ಭಾರತದಲ್ಲಿ ಕೋವಿಡ್ ನಂತರದ ಆರ್ಥಿಕತೆಗೆ ಬಿದಿರು ಬಹುಮುಖ್ಯವಾಗಿದೆ ಮತ್ತು ಭಾರತವು ತನ್ನ ಬಿದಿರಿನ ಸಂಪನ್ಮೂಲಗಳ ಬೆಂಬಲದೊಂದಿಗೆ ಆರ್ಥಿಕ ಶಕ್ತಿಯಾಗಿ ಹೊರಹೊಮ್ಮುವ ಅವಕಾಶವನ್ನು ಪಡೆದಿದೆ ಎಂದು ಡಾ . ಜಿತೇಂದ್ರ ಸಿಂಗ್ ಹೇಳಿದ್ದಾರೆ .


    ಹೆಚ್ಚಿನ ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1620762


    ಕೋವಿಡ್ -19 ಸೃಷ್ಟಿಸಿರುವ ಸನ್ನಿವೇಶದ ಹಿನ್ನೆಲೆಯಲ್ಲಿ ಬುಡಕಟ್ಟು ಜನಾಂಗದವರನ್ನು ಬೆಂಬಲಿಸಲು ಕಿರು ಅರಣ್ಯ ಉತ್ಪನ್ನಗಳ ಖರೀದಿಯನ್ನು ವೇಗಗೊಳಿಸುವಂತೆ ಕೇಂದ್ರ ಸರ್ಕಾರ ರಾಜ್ಯಗಳಿಗೆ ತಿಳಿಸಿದೆ


    ಕೋವಿಡ್ 19 ಸೃಷ್ಟಿಸಿರುವ ಪರಿಸ್ಥಿತಿಯ ಹಿನ್ನೆಲೆಯಲ್ಲಿ ಮತ್ತು ಈಗ ಕಿರು ಅರಣ್ಯ ಉತ್ಪಾದನೆಗಳ ಸಂಗ್ರಹದ ಸಮಯವಾಗಿರುವುದರಿಂದ , ಬುಡಕಟ್ಟು ಜನಾಂಗದವರನ್ನು ಬೆಂಬಲಿಸಲು ಕಿರು ಅರಣ್ಯ ಉತ್ಪಾದನೆಗಳ ಖರೀದಿ ಕಾರ್ಯಾಚರಣೆಯನ್ನು ಚುರುಕುಗೊಳಿಸುವಂತೆ ಬುಡಕಟ್ಟು ವ್ಯವಹಾರಗಳ ಸಚಿವಾಲಯವು ಎಲ್ಲಾ ರಾಜ್ಯಗಳಿಗೆ ಸೂಚಿಸಿದೆ .


    ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1620612


    ಇಪಿಎಫ್ ‌ ಒ ನೌಕರರರಿಂದ ಪಿಎಂ - ಕೇರ್ಸ್ ನಿಧಿಗೆ 2.5 ಕೋಟಿ ರೂ


    ಹೆಚ್ಚಿನ ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1620637


    ‘ ಭವಿಷ್ಯದಲ್ಲಿ ನದಿಗಳ ನಿರ್ವಹಣೆ ’ ಕುರಿತು ಎನ್ ‌ ಎಂಸಿಜಿ ಮತ್ತು ಎನ್ ‌ ಐಯುಎಗಳಿಂದ IDEAthon ಆಯೋಜನೆ


    ಕೋವಿಡ್ -19 ಬಿಕ್ಕಟ್ಟು ಭವಿಷ್ಯದಲ್ಲಿ ನದಿ ನಿರ್ವಹಣಾ ಕಾರ್ಯತಂತ್ರಗಳನ್ನು ಹೇಗೆ ರೂಪಿಸುತ್ತದೆ ಎಂಬುದನ್ನು ಅನ್ವೇಷಿಸಲು ಜಲ ಶಕ್ತಿ ಸಚಿವಾಲಯ ಮತ್ತು ರಾಷ್ಟ್ರೀಯ ನಗರ ವ್ಯವಹಾರಗಳ ಸಚಿವಾಲಯದ ನೇತೃತ್ವದ ನ್ಯಾಷನಲ್ ಮಿಷನ್ ಫಾರ್ ಕ್ಲೀನ್ ಗಂಗಾ “ ಭವಿಷ್ಯದಲ್ಲಿ ನದಿ ನಿರ್ವಹಣೆ ” ಕುರಿತು IDEAthon ಆಯೋಜಿಸಿದೆ . ಕೋವಿಡ್ -19 ಬಿಕ್ಕಟ್ಟು ಜಗತ್ತಿನಾದ್ಯಂತದ ಹೆಚ್ಚಿನ ದೇಶಗಳಿಗೆ ಒಂದು ಸವಾಲಾಗಿದೆ , ಇದು ಹೆಚ್ಚಿನ ದೇಶಗಳಲ್ಲಿ ಲಾಕ್ ‌ ಡೌನ್ ‌ ಗೆ ಸಾಕ್ಷಿಯಾಗಿದೆ . ಈ ಬಿಕ್ಕಟ್ಟಿನ ಸುತ್ತಲೂ ಇರುವುದು ಆತಂಕ ಮತ್ತು ಕಾಳಜಿಯಾಗಿದೆ . ಆದರೆ ಈ ಬಿಕ್ಕಟ್ಟು ಕೆಲವು ಸಕಾರಾತ್ಮಕ ಬೆಳವಣಿಗೆಗಳನ್ನು ತಂದಿದೆ .


    ಹೆಚ್ಚಿನ ವಿವರಗಳಿಗಾಗಿ : https://pib.gov.in/PressReleseDetail.aspx?PRID=1620441


    ಪಿಐಬಿ ಕ್ಷೇತ್ರೀಯ ಕಚೇರಿಗಳ ವರದಿ

      * ಕೇರಳ : ಸಶಸ್ತ್ರ ಪಡೆಗಳು ತಿರುವನಂತಪುರಂ ಮತ್ತು ಕೊಚ್ಚಿಯಲ್ಲಿ ಕೋವಿಡ್ 19 ಯೋಧರಿಗೆ ನಮನ ಮತ್ತು ಧನ್ಯವಾದಗಳನ್ನು ಸಲ್ಲಿಸಿದವು . ಉಳಿದಲ್ಲೇ ಉಳಿದಿದ್ದ ವಲಸೆ ಕಾರ್ಮಿಕರಿಗಾಗಿ ರೈಲ್ವೆ ಇಂದು ಕೇರಳದಿಂದ ಇನ್ನೂ ನಾಲ್ಕು ರೈಲುಗಳ ಕಾರ್ಯಾಚರಣೆ ಮಾಡುತ್ತಿದೆ . ರೈಲುಗಳು ತ್ರಿಶೂರ್ , ಕಣ್ಣೂರು ಮತ್ತು ಎರ್ನಾಕುಲಂನಿಂದ ಹೊರಡಲಿವೆ . ಈಮಧ್ಯೆ , ಇನ್ನೂ ಐದು ಕೇರಳಿಗರು ಅಮೆರಿಕ ಮತ್ತು ಕೊಲ್ಲಿಯಲ್ಲಿ ಕೋವಿಡ್ 19 ಗೆ ಪ್ರಾಣ ಕಳೆದುಕೊಂಡಿದ್ದಾರೆ . ನಿನ್ನೆ ತನಕ ಒಟ್ಟು ಸೋಂಕು ದೃಢಪಟ್ಟ ಪ್ರಕರಣಗಳು : 499 , ಸಕ್ರಿಯ ಪ್ರಕರಣಗಳು : 96 , ಬಿಡುಗಡೆಯಾದವರು : 400 , ಒಟ್ಟು ಸಾವುಗಳು : 4.
      * ತಮಿಳುನಾಡು : ಚೆನ್ನೈನ ಕೋವಿಡ್ ಆಸ್ಪತ್ರೆಗಳ ಮೇಲೆ ಸಶಸ್ತ್ರ ಪಡೆಗಳು ಹೂವಿನ ದಳಗಳನ್ನು ಸುರಿಸಿದವು . ಸೋಮವಾರದಿಂದ ರಾಜ್ಯ ಸರ್ಕಾರ ಎಲ್ಲಾ ವಲಯಗಳಲ್ಲಿ ಕಂಟೈನ್ಮೆಂಟ್ ಅಲ್ಲದ ಪ್ರದೇಶಗಳಲ್ಲಿನ ಲಾಕ್ ‌ ಡೌನ್ ಅನ್ನು ಸಡಿಲಿಸಲಿದೆ ; ಆರ್ಥಿಕ ಚಟುವಟಿಕೆ ಪುನರಾರಂಭವಾಗಲಿದೆ . ವಿಲ್ಲುಪುರಂನಲ್ಲಿ ಇಬ್ಬರು ಮಕ್ಕಳು ಸೇರಿದಂತೆ 25 ಜನರಲ್ಲಿ ಸೋಂಕು ದೃಢಪಟ್ಟಿದೆ . ಕ್ಯಾನ್ಸರ್ ರೋಗಿಯಲ್ಲಿ ಕೋವಿಡ್ 19 ಸೋಂಕು ದೃಢಪಟ್ಟ ಬಳಿಕ , ಪುದುಚೇರಿಯ ಜಿಪ್ಮೆರ್ ನಲ್ಲಿ , 44 ಆರೋಗ್ಯ ಕಾರ್ಯಕರ್ತರನ್ನು ಪ್ರತ್ಯೇಕೀಕರಣದಲ್ಲಿಡಲಾಗಿದೆ . ನಿನ್ನೆ ತನಕ ತಮಿಳುನಾಡಿನಲ್ಲಿ ಒಟ್ಟು ಪ್ರಕರಣಗಳು : 2757 , ಸಕ್ರಿಯ ಪ್ರಕರಣಗಳು : 1384 , ಸಾವು : 29 , ಬಿಡುಗಡೆ : 1341. ಚೆನ್ನೈನಲ್ಲಿ 1257 ಅತಿ ಹೆಚ್ಚು ಪ್ರಕರಣಗಳು ವರದಿಯಾಗಿವೆ
      * ಕರ್ನಾಟಕ : ಇಂದು ಮತ್ತೆ ಐದು ಪ್ರಕರಣ ದೃಢಪಟ್ಟಿದೆ . ಒಟ್ಟು ಪ್ರಕರಣ 606. ಕಲಬುರ್ಗಿ 3 , ಬಾಗಲಕೋಟೆ 2. ಈವರೆಗೆ 25 ಸಾವು ಸಂಭವಿಸಿದ್ದು , 282 ಜನರು ಗುಣಮುಖರಾಗಿ ಬಿಡುಗಡೆಯಾಗಿದ್ದಾರೆ . ರಾಜ್ಯ ಸರ್ಕಾರ ದರ ಹೆಚ್ಚಳದ ಸಮಸ್ಯೆ ಬಳಿಕ ವಲಸೆ ಕಾರ್ಮಿಕರಿಗಾಗಿ ಉಚಿತ ಸಾರಿಗೆ ವ್ಯವಸ್ಥೆ ಕಲ್ಪಿಸಿದೆ
      * ಆಂಧ್ರಪ್ರದೇಶ : ಕೆಂಪು ವಲಯದಲ್ಲಿ ಪ್ರತಿ ಕುಟುಂಬದ ಒಬ್ಬ ವ್ಯಕ್ತಿಯ ಕೋವಿಡ್ 19 ಪರೀಕ್ಷೆ ನಡೆಸಲು ನಿರ್ಧರಿಸಲಾಗಿದೆ , ಗುಂಟೂರು ವೈದ್ಯಕೀಯ ಕಾಲೇಜಿನ ಎಥಿಕ್ಸ್ ಸಮಿತಿ ಪ್ಲಾಸ್ಮಾ ಚಿಕಿತ್ಸೆಗೆ ಹಸಿರು ನಿಶಾನೆ ನೀಡಿದೆ . ಸಮಿತಿ ಐಸಿಎಂಆರ್ ಗೆ ಅದರ ಸ್ಪಂದನೆಗಾಗಿ ವರದಿ ಕಳುಹಿಸಲಿದೆ . ಕಳೆದ 24 ಗಂಟೆಗಳಲ್ಲಿ 58 ಹೊಸ ಪ್ರಕರಣಗಳು ವರದಿಯಾಗಿವೆ . 58 ರ ಪೈಕಿ 30 ಕರ್ನೂಲ್ ಜಿಲ್ಲೆಯಲ್ಲಿ ವರದಿಯಾಗಿದೆ . ಒಟ್ಟು ದೃಢಪಟ್ಟ ಪ್ರಕರಣಗಳು 1583 , ಸಕ್ರಿಯ ಪ್ರಕರಣಗಳು 1062 , ಬಿಡುಗಡೆಯಾದವರು : 488, ಒಟ್ಟು ನಡೆಸಲಾದ ಪರೀಕ್ಷೆ 1,14,937. ಸೋಂಕು ದೃಢಪಟ್ಟ ಜಿಲ್ಲೆಗಳು : ಕರ್ನೂಲ್ (466), ಗುಂಟೂರ್ (319), ಕೃಷ್ಣ (266).
      * ತೆಲಂಗಾಣ : ಕೋವಿಡ್ ಮುಂಚೂಣಿ ' ಯೋಧರಿಗೆ ' ರಕ್ಷಣಾ ಪಡೆಗಳ ಕೃತಜ್ಞತೆಯನ್ನು ವ್ಯಕ್ತಪಡಿಸಿದ್ದು , ಭಾರತೀಯ ವಾಯುಪಡೆಯ ಹೆಲಿಕಾಪ್ಟರ್ ಸರ್ಕಾರಿ ಗಾಂಧಿ ಆಸ್ಪತ್ರೆಯ ಮೇಲೆ ಹೂವಿನ ದಳಗಳನ್ನು ಸುರಿಸಿತು . ಲಾಕ್ ಡೌನ್ ಆದಾಗಿನಿಂದ ಹೈದರಾಬಾದ್ ನ ಗಾಳಿ ಮತ್ತು ನೀರಿನ ಗುಣಮಟ್ಟದಲ್ಲಿ ಗಮನಾರ್ಹ ಸುಧಾರಣೆ ಆಗಿದೆ ಎಂದು ಪರಿಸರವಾದಿಗಳು ಹೇಳಿದ್ದಾರೆ . ಉತ್ತರ ಭಾರತದಿಂದ ವಲಸೆ ಬಂದವರು ಆಹಾರ ಮತ್ತು ಅಗತ್ಯ ವಸ್ತುಗಳಿಗಾಗಿ ಮೈಲುಗಟ್ಟಲೆ ನಡೆಯುತ್ತಿದ್ದಾರೆ . ನಿನ್ನೆವರೆಗೆ ಒಟ್ಟು ಸೋಂಕಿನ ಪ್ರಕರಣಗಳು 1061 , ಸಕ್ರಿಯ ಪ್ರಕರಣಗಳು 533 , ಚೇತರಿಸಿಕೊಂಡವರು 499 , ಒಟ್ಟು ಸಾವು 29.
      * ಅರುಣಾಚಲ ಪ್ರದೇಶ : ಭಾರತೀಯ ವಾಯುಪಡೆ ನಹರ್ನುಗಲ್ ನಲ್ಲಿ ಕೆಳಮಟ್ಟದಲ್ಲೇ ವಿಮಾನ ಚಲಾಯಿಸಿ , ಕೊರೊನಾ ವಿರುದ್ಧದ ಹೋರಾಟದಲ್ಲಿ ಮುಂಚೂಣಿಯಲ್ಲಿರುವ ಆರೋಗ್ಯ ಕಾರ್ಯಕರ್ತರಿಗೆ ನಮನ ಸಲ್ಲಿಸಿದೆ .
      * ಅಸ್ಸಾಂ : ಕೊರೊನಾ ವೈರಾಣು ಸ್ಫೋಟ ಮತ್ತು ಆರ್ಥಿಕ ಪರಿಸ್ಥಿತಿಯನ್ನು ಎದುರಿಸಲು , ಅಸ್ಸಾಂ ಸರ್ಕಾರವು ರಾಜ್ಯದ ಆರ್ಥಿಕತೆಯ ಪುನರುಜ್ಜೀವನಕ್ಕಾಗಿ 8 ಸದಸ್ಯರ ಕಾರ್ಯಪಡೆ ರಚಿಸಿದೆ .
      * ಮಣಿಪುರ : ಎಫ್ ‌. ಸಿಐ 29000 ಮೆಟ್ರಿಕ್ ಟನ್ ಆಹಾರ ಧಾನ್ಯವನ್ನು ಪಂಜಾಬ್ ಮತ್ತು ಹರಿಯಾಣದಿಂದ ಮಣಿಪುರಕ್ಕೆ ಸಾಗಿಸಿದೆ .
      * ಮಿಜೋರಾಂ : ಸರಬರಾಜು ಇಲಾಖೆ ಮತ್ತು ಐಓಸಿ ಮಮಿತ್ ಜಿಲ್ಲೆಯ ಗ್ರಾಮಗಳ 324 ಕುಟುಂಬಗಳಿಗೆ ಲಾಕ್ ಡೌನ್ ನಡುವೆಯೂ ಅನಿಲ ಸಿಲಿಂಡರ್ ಪೂರೈಸಿದೆ .
      * ನಾಗಾಲ್ಯಾಂಡ್ : ಕೋವಿಡ್ 19 ಕುರಿತ ಜಿಲ್ಲಾ ಟಾಸ್ಕ್ ಫೋರ್ಸ್ ನ ಎಲ್ಲರಿಗೂ ಮಾಸ್ಕ್ ಅಭಿಯಾನದಡಿ 2 ಲಕ್ಷ ಮಾಸ್ಕ್ ತಯಾರಿಸಲು ಮೊಕೋಕ್ಚುಂಗ್ ನಾಗರಿಕರು ಒಗ್ಗೂಡಿದ್ದಾರೆ .
      * ತ್ರಿಪುರಾ : ಕೋವಿಡ್ 19 ವಿರುದ್ಧ ಹೋರಾಟ ಮಾಡುತ್ತಿರುವ ಕೊರೊನಾ ಯೋಧರಿಗೆ ನಮನ ಸಲ್ಲಿಸಲು ಭಾರತೀಯ ವಾಯುಪಡೆ ಭೂಮಿಗೆ ಸಮೀಪದಲ್ಲಿ ವಿಮಾನ ಹಾರಾಟ ಮಾಡಿದ್ದು ಮತ್ತು ಹೂದಳ ಚೆಲ್ಲಿದ್ದು ಅವಿಸ್ಮರಣೀಯ ಎಂದು ಮುಖ್ಯಮಂತ್ರಿ ಟ್ವೀಟ್ ಮಾಡಿದ್ದಾರೆ .
      * ಚಂಡೀಗಢ : ಕೇಂದ್ರಾಡಳಿತ ಪ್ರದೇಶದಲ್ಲಿ ಲಾಕ್ ಡೌನ್ ಅವಧಿಯನ್ನು ಎರಡು ವಾರ ಅಂದರೆ 2020 ಮೇ 17 ರವರೆಗೆ ವಿಸ್ತರಿಸಲಾಗಿದೆ . ಕರ್ಫ್ಯೂವನ್ನು ಮೇ 3 ರ ಮಧ್ಯರಾತ್ರಿಯಿಂದ ತೆರವು ಮಾಡಲಾಗುತ್ತಿದೆ . ನಗರದ ಕಂಟೈನ್ಮೆಂಟ್ ವಲಯವನ್ನು ಗುರುತಿಸಲಾದ ವಿಭಾಗಗಳಿಗೆ ಸೀಮಿತಗೊಳಿಸಿ ಆಡಳಿತ ಅಧಿಸೂಚನೆ ಹೊರಡಿಸಿದೆ . ಕಂಟೈನ್ಮೆಂಟ್ ಪ್ರದೇಶದಲ್ಲಿ ಶಿಷ್ಟಾಚಾರದ ರೀತ್ಯ ಎಲ್ಲ ಪ್ರಕರಣಗಳ ತಪಾಸಣೆ ಮತ್ತು ಪರೀಕ್ಷೆ ನಡೆಸಲಾಗುತ್ತಿದೆ .
      * ಪಂಜಾಬ್ : ಪಂಜಾಬ್ ನಲ್ಲ ಹಸಿರು ಮತ್ತು ಕಿತ್ತಳೆ ವಲಯದ ಜಿಲ್ಲೆಗಳಾದ್ಯಂತ ಅಂಗಡಿಗಳು ಬೆಳಗ್ಗೆ 9 ರಿಂದ ಮಧ್ಯಾಹ್ನ 1 ರವರೆಗೆ ತೆರೆಯಲಿವೆ . ಆದರೆ ಕೆಂಪು ಮತ್ತು ಕಂಟೈನ್ಮೆಂಟ್ ವಲಯದಲ್ಲಿ ಯಾವುದೇ ವಿನಾಯಿತಿ ಇಲ್ಲ . ಪಂಜಾಬ್ ನ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆ ಸರಕು ಸಾಗಣೆ ವಾಹನಗಳು ಮತ್ತು ಅವುಗಳ ಚಾಲಕರು / ಕಾರ್ಮಿಕರಿಂದ ಹೇಗೆ ನೈರ್ಮಲ್ಯ ಮತ್ತು ಸ್ವಚ್ಛತೆ ಕಾಪಾಡಿಕೊಳ್ಳಬೇಕು ಎಂಬ ಬಗ್ಗೆ ಹೊಸ ಮಾರ್ಗಸೂಚಿ ಬಿಡುಗಡೆ ಮಾಡಿದೆ .
      * ಹರಿಯಾಣ : ಉಳಿದಲ್ಲೇ ಉಳಿದಿರುವ ಜನರು ಮತ್ತು ವಲಸೆ ಕಾರ್ಮಿಕರಿಗೆ ಅಂತರ ರಾಜ್ಯ ಸಂಚಾರಕ್ಕೆ ಅವಕಾಶ ಮಾಡಿಕೊಡಲು ( ಒಳಗೆ ಮತ್ತು ಹೊರಕ್ಕೆ ಎರಡೂ ) ರಾಜ್ಯ ಸರ್ಕಾರ ತಮ್ಮ ತವರು ರಾಜ್ಯಕ್ಕೆ ಹೋಗಲು ಇಚ್ಛಿಸುವ ವಲಸೆ ಕಾರ್ಮಿಕರಿಗೆ ಆನ್ ಲೈನ್ ನೋಂದಣಿ ಮಾಡಲು https://edisha.gov.in/eForms/MigrantService ಅಂತರ್ಜಾಲ ಪುಟ ಆರಂಭಿಸಿದೆ . ಹರಿಯಾಣ ಸರ್ಕಾರ ಎಲ್ಲ ಜಿಲ್ಲಾ ಶಿಕ್ಷಣಾಧಿಕಾರಿಗಳಿಗೆ , ಜಿಲ್ಲಾ ಪ್ರಾಥಮಿಕ ಶಿಕ್ಷಾಧಿಕಾರಿಗಳು , ಜಿಲ್ಲಾ ಯೋಜನಾ ಸಂಯೋಜಕರು , ವಿಭಾಗೀಯ ಶಿಕ್ಷಣಾಧಿಕಾರಿಗಳು , ವಿಭಾಗೀಯ ಪ್ರಾಥಮಿಕ ಶಿಕ್ಷಣಾಧಿಕಾರಿಗಳಿಗೆ ಕೋವಿಡ್ 19 ಅವಧಿಯಲ್ಲಿ ಪರಸ್ಪರ ವಿನಿಮಯದ ಮೂಲಕ ಪುಸ್ತಕ ವಿತರಣೆ ಕೈಗೊಂಡ ಬಗ್ಗೆ ಮಾಹಿತಿ ನೀಡುವಂತೆ ನಿರ್ದೇಶಿಸಿದೆ . ಶಿಕ್ಷಣಾಧಿಕಾರಿಗಳಿಗೆ , ಶಾಲಾ ಮುಖ್ಯಸ್ಥರಿಗೆ / ಉಸ್ತುವಾರಿಗಳಿಗೆ ಮತ್ತು ಎಸ್ . ಎಂ . ಸಿ . ಅಧ್ಯಕ್ಷರು ಮತ್ತು ಸದಸ್ಯರಿಗೆ ಈ ಸಂಬಂಧ ಹೊಸ ಮಾರ್ಗಸೂಚಿ ನೀಡಲಾಗಿದೆ .
      * ಹಿಮಾಚಲ ಪ್ರದೇಶ : ಕೋವಿಡ್ -19 ಸಾಂಕ್ರಾಮಿಕದ ಹಿನ್ನೆಲೆಯಲ್ಲಿ ಇಡೀ ರಾಜ್ಯದಲ್ಲಿ ಕರ್ಫ್ಯೂ ಮುಂದುವರಿಸಲು ರಾಜ್ಯ ಸರ್ಕಾರ ನಿರ್ಧರಿಸಿದೆ ಆದರೆ ಕರ್ಫ್ಯೂನಲ್ಲಿನ ಸಡಿಲತೆಯನ್ನು ಅಸ್ತಿತ್ವದಲ್ಲಿರುವ ನಾಲ್ಕು ಗಂಟೆಗಳಿಂದ 2020 ಮೇ 4 ರಿಂದ ಐದು ಗಂಟೆಗಳವರೆಗೆ ಹೆಚ್ಚಿಸಲಾಗಿದೆ . ಕರೋನಾ ಸಾಂಕ್ರಾಮಿಕದ ಹಿನ್ನೆಲೆಯಲ್ಲಿ ರಾಜ್ಯದಲ್ಲಿ ಆರ್ಥಿಕತೆಯನ್ನು ಪುನರುಜ್ಜೀವನಗೊಳಿಸಲು , ಹೊಸ ಮುಖ್ಯಮಂತ್ರಿ ನಗರ ಉದ್ಯೋಗ ಖಾತ್ರಿ ಯೋಜನೆಯಡಿ ನಗರ ಜನರಿಗೆ 120 ದಿನಗಳ ಆಶ್ವಾಸನೆ ನೀಡಲಾಗಿದೆ . ಇದಕ್ಕಾಗಿ , ಅಗತ್ಯವಿದ್ದರೆ , ಅವರ ಕೌಶಲ್ಯ ಉನ್ನತೀಕರಣಕ್ಕೆ ಸೂಕ್ತ ತರಬೇತಿ ನೀಡಲಾಗುವುದು .
      * ಮಹಾರಾಷ್ಟ್ರ : ಮಹಾರಾಷ್ಟ್ರದಲ್ಲಿ ಒಂದು ದಿನದಲ್ಲಿ ಒಟ್ಟು 790 ಪ್ರಕರಣಗಳು ದಾಖಲಾಗಿದ್ದು , ಸೋಂಕಿನ ಪ್ರಕರಣಗಳ ಸಂಖ್ಯೆ 12 ,296 ಕ್ಕೆ ತಲುಪಿದೆ . ಸಾವಿನ ಸಂಖ್ಯೆ 521 ದೇಶದಲ್ಲಿಯೇ ಅತಿ ಹೆಚ್ಚು . ಮುಂಬೈಗೆ ಸಂಬಂಧಿಸಿದ ಅಂಕಿ ಅಂಶಗಳು 322 ಸಾವು ಮತ್ತು 8 ,359 ರೋಗಿಗಳು . ಪರೀಕ್ಷೆ ನಡೆಸಿದ ನಂತರ ಸೋಂಕು ಇನ್ನೂ 27 ಜನರಲ್ಲಿ ದೃಢಪಟ್ಟಿದ್ದು , ಮಹಾರಾಷ್ಟ್ರದ ನಾಸಿಕ್ ಜಿಲ್ಲೆಯಲ್ಲಿ ಕರೋನ ವೈರಾಣು ಪ್ರಕರಣಗಳ ಸಂಖ್ಯೆ 360 ಕ್ಕೆ ಏರಿದೆ ಎಂದು ಜಿಲ್ಲಾಡಳಿತ ತಿಳಿಸಿದೆ . ಈ ಪೈಕಿ 324 ಪ್ರಕರಣಗಳಿಗೆ ಮಾಲೆಗಾಂವ್ ನಲ್ಲಿ ವರದಿಯಾಗಿದೆ . ಸಾವಿರಾರು ‘ ಕೋವಿಡ್ -19 ಯೋಧರ ’ ಗೌರವಾರ್ಥವಾಗಿ ಭಾರತೀಯ ವಾಯುಪಡೆಯ ಜೆಟ್ ‌ ಗಳು ನಡೆಸಿದ ಅದ್ಭುತ ಫ್ಲೈ - ಪಾಸ್ಟ್ ಗೆ ಮುಂಬೈ ಸಾಕ್ಷಿಯಾಯಿತು . ಕರೋನವೈರಾಣು ಸಾಂಕ್ರಾಮಿಕ ರೋಗದ ವಿರುದ್ಧ ಹೋರಾಡುವ ಮುಂಚೂಣಿಯಲ್ಲಿರುವ ಲಕ್ಷಾಂತರ ‘ ಕರೋನಾ ಯೋಧರ ’ ಬಗ್ಗೆ ಕೃತಜ್ಞತೆ ಸಲ್ಲಿಸುವ ಪ್ರದರ್ಶನವು ರಾಷ್ಟ್ರವ್ಯಾಪಿ ಕಾರ್ಯಕ್ರಮದ ಭಾಗವಾಗಿತ್ತು .
      * ಗುಜರಾತ್ : ರಾಜ್ಯದಲ್ಲಿ 333 ಹೊಸ ಪ್ರಕರಣಗಳನ್ನು ವರದಿಯಾಗಿದ್ದು , ಒಟ್ಟು ಪ್ರಕರಣ 5 ,054 ಕ್ಕೆ ತಲುಪಿದೆ . 26 ಸಾವು ಸಂಭವಿಸಿದ್ದು , ಇದು ಇಲ್ಲಿಯವರೆಗೆ ಒಂದು ದಿನದಲ್ಲಿನ ಗರಿಷ್ಠವಾಗಿದೆ . ಹೊಸ 333 ಕೊರೊನಾವೈರಸ್ ದೃಢಪಟ್ಟ ಪ್ರಕರಣಗಳಲ್ಲಿ ಅಹಮದಾಬಾದ್ ನಲ್ಲಿ 250 ವರದಿ ಯಾಗಿದ್ದರೆ , ವಡೋದರಾ ಮತ್ತು ಸೂರತ್ ತಲಾ 17 ಪ್ರಕರಣಗಳನ್ನು ವರದಿ ಯಾಗಿದೆ .
      * ಮಧ್ಯಪ್ರದೇಶ : ಮಧ್ಯಪ್ರದೇಶದಲ್ಲಿ 127 ಹೊಸ ಕರೋನ ವೈರಸ್ ಪ್ರಕರಣಗಳು ವರದಿಯಾಗಿವೆ . ಒಟ್ಟು ಪ್ರಕರಣಗಳ ಸಂಖ್ಯೆ 2 ,846 ಕ್ಕೆ ತಲುಪಿದೆ . ಈ ದಿನಾಂಕದವರೆಗೆ ಒಟ್ಟು ಸೋಂಕಿತರ ಪೈಕಿ 624 ಮಂದಿ ಚೇತರಿಸಿಕೊಂಡಿದ್ದಾರೆ ಮತ್ತು 151 ಮಂದಿ ಸಾವಿಗೀಡಾಗಿದ್ದಾರೆ .
      * ರಾಜಾಸ್ಥಾನ : ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ ಬಿಡುಗಡೆ ಮಾಡಿದ ಅಂಕಿ ಅಂಶಗಳ ಪ್ರಕಾರ ರಾಜಸ್ಥಾನದಲ್ಲಿ 104 ಹೊಸ ಪ್ರಕರಣಗಳು ವರದಿಯಾಗಿವೆ . ಇದರೊಂದಿಗೆ ರಾಜಸ್ಥಾನದಲ್ಲಿ ವರದಿಯಾದ ಒಟ್ಟು ಪ್ರಕರಣಗಳ ಸಂಖ್ಯೆ 2 ,770 ಕ್ಕೆ ಏರಿದೆ . ಈ ದಿನಾಂಕದವರೆಗೆ ಒಟ್ಟು ಸೋಂಕಿತರಲ್ಲಿ 1 ,121 ಮಂದಿ ಚೇತರಿಸಿಕೊಂಡಿದ್ದಾರೆ ಮತ್ತು 65 ಮಂದಿ ಸಾವನ್ನಪ್ಪಿದ್ದಾರೆ .
      * ಛತ್ತೀಸಗಢ : ಆರೋಗ್ಯ ಕಾರ್ಯಕರ್ತರ ರೀತಿಯಲ್ಲೇ ಪ್ರಧಾನಮಂತ್ರಿ ಕಲ್ಯಾಣ ಪ್ಯಾಕೇಜ್ ಅಡಿಯ ವಿಮಾ ಯೋಜನೆಯಲ್ಲಿ ಪೊಲೀಸರು , ಸ್ಥಳೀಯ ಸಂಸ್ಥೆಗಳ ಅಧಿಕಾರಿಗಳು ಮತ್ತು ಜಿಲ್ಲಾಡಳಿತದ ನೌಕರರನ್ನು ಸೇರ್ಪಡೆ ಮಾಡುವಂತೆ ಕೋರಿ ಮುಖ್ಯಮಂತ್ರಿ ಭೂಪೇಶ್ ಬಾಗೆಲ್ ಪ್ರಧಾನಿ ಮೋದಿ ಅವರಿಗೆ ಪತ್ರ ಬರೆದಿದ್ದಾರೆ .

    ***

    
    
    (Release ID: 1620735) Visitor Counter : 34
    
    
      Read this release in: English , Urdu , Hindi , Marathi , Assamese , Manipuri , Bengali , Punjabi , Gujarati , Tamil , Telugu , Malayalam
    
    
    

*