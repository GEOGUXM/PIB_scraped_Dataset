      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ದೈಹಿಕ ಅಂತರ ಮತ್ತು ನಡವಳಿಕೆಯ ಶಿಷ್ಟಾಚಾರಗಳು ಕೋವಿಡ್-19ರೊಂದಿಗೆ ಹೋರಾಡಲು ಪ್ರಬಲವಾದ ‘ಸಾಮಾಜಿಕ ಲಸಿಕೆಗಳು’: ಡಾ. ಹರ್ಷವರ್ಧನ್
      Posted On: 17 MAY 2020 5:58PM by PIB Bengaluru


    ದೈಹಿಕ ಅಂತರ ಮತ್ತು ನಡವಳಿಕೆಯ ಶಿಷ್ಟಾಚಾರಗಳು ಕೋವಿಡ್ - 19 ರೊಂದಿಗೆ ಹೋರಾಡಲು ಪ್ರಬಲವಾದ ‘ ಸಾಮಾಜಿಕ ಲಸಿಕೆಗಳು ’: ಡಾ . ಹರ್ಷವರ್ಧನ್


    " ನಮ್ಮ ಚೇತರಿಕೆ ಪ್ರಮಾಣವು 37.5% ಕ್ಕೆ ಸುಧಾರಿಸಿದೆ ಮತ್ತು 22 ಲಕ್ಷಕ್ಕೂ ಹೆಚ್ಚು ಪರೀಕ್ಷೆಗಳನ್ನು ನಡೆಸಲಾಗಿದೆ "


    ದೇಶವು ಲಾಕ್ ‌ ಡೌನ್ 3.0 ರ ಕೊನೆಯನ್ನು ತಲುಪುತ್ತಿದ್ದಂತೆ , ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವರಾದ ಡಾ . ಹರ್ಷವರ್ಧನ್ ರವರು “ ಬಲವಾದ ನಾಯಕತ್ವ , ತೀವ್ರವಾದ ಮತ್ತು ಆರಂಭಿಕ ಕ್ರಮಗಳನ್ನು ಒಳಗೊಂಡ ನಮ್ಮ ನೀತಿಯ ಪರಿಶ್ರಮವು ಉತ್ತಮ ಫಲಿತಾಂಶಗಳನ್ನು ತೋರಿಸಿದೆ . ಕಳೆದ 14 ದಿನಗಳಲ್ಲಿ ದ್ವಿಗುಣಗೊಳ್ಳುವ ಸಮಯ 11.5 ಆಗಿದ್ದರೆ , ಕಳೆದ ಮೂರು ದಿನಗಳಲ್ಲಿ ಇದು 13.6 ಕ್ಕೆ ಸುಧಾರಿಸಿದೆ ”. ಸಾವಿನ ಪ್ರಮಾಣ 3.1% ಕ್ಕೆ ಇಳಿದಿದೆ ಮತ್ತು ಚೇತರಿಕೆ ಪ್ರಮಾಣವು 37.5% ಕ್ಕೆ ಏರಿದೆ ಎಂದು ಅವರು ಹೇಳಿದರು . ನಿನ್ನೆಯ ಹೊತ್ತಿಗೆ ಐಸಿಯುನಲ್ಲಿ 3.1% ಸಕ್ರಿಯ ಕೋವಿಡ್ - 19 ರೋಗಿಗಳು , ವೆಂಟಿಲೇಟರ್ ‌ ಗಳಲ್ಲಿ 0.45% ಮತ್ತು ಆಮ್ಲಜನಕದ ಆಸರೆಯಲ್ಲಿ 2.7% ರೋಗಿಗಳಿದ್ದಾರೆ ಎಂದು ಅವರು ಹೇಳಿದರು .


    17 ಮೇ 2020 ರ ಹೊತ್ತಿಗೆ ದೇಶದಲ್ಲಿ ಒಟ್ಟು 90,927 ಪ್ರಕರಣಗಳು ವರದಿಯಾಗಿದ್ದು , ಇದರಲ್ಲಿ 34,109 ಜನರನ್ನು ಗುಣಪಡಿಸಲಾಗಿದೆ ಮತ್ತು 2,872 ಸಾವುಗಳು ಸಂಭವಿಸಿವೆ . ಕಳೆದ 24 ಗಂಟೆಗಳಲ್ಲಿ , 4,987 ಹೊಸ ದೃಢಪಡಿಸಿದ ಪ್ರಕರಣಗಳು ದಾಖಲಾಗಿವೆ .


    373 ಸರ್ಕಾರಿ ಪ್ರಯೋಗಾಲಯಗಳು ಮತ್ತು 152 ಖಾಸಗಿ ಪ್ರಯೋಗಾಲಯಗಳ ಮೂಲಕ ದೇಶದಲ್ಲಿ ಪರೀಕ್ಷಾ ಸಾಮರ್ಥ್ಯವು ದಿನಕ್ಕೆ 1,00,000 ಪರೀಕ್ಷೆಗಳಿಗೆ ಏರಿದೆ ಎಂದು ಡಾ . ಹರ್ಷವರ್ಧನ್ ಎತ್ತಿ ತೋರಿಸಿದರು . ಒಟ್ಟಾರೆಯಾಗಿ , ಕೋವಿಡ್ - 19 ಕ್ಕಾಗಿ ಇದುವರೆಗೆ 22,79,324 ಪರೀಕ್ಷೆಗಳನ್ನು ಮಾಡಲಾಗಿದ್ದು , ನಿನ್ನೆ 90,094 ಮಾದರಿಗಳನ್ನು ಪರೀಕ್ಷಿಸಲಾಗಿದೆ . " ಇಂದು , ಎಂಟು ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ಕಳೆದ 24 ಗಂಟೆಗಳಲ್ಲಿ ಕೋವಿಡ್ - 19 ನ ಯಾವುದೇ ಪ್ರಕರಣಗಳನ್ನು ವರದಿ ಮಾಡಿಲ್ಲ . ಅವುಗಳಾವುವೆಂದರೆ ಅಂಡಮಾನ್ ಮತ್ತು ನಿಕೋಬಾರ್ ದ್ವೀಪಗಳು , ಅರುಣಾಚಲ ಪ್ರದೇಶ , ಆಂಧ್ರಪ್ರದೇಶ , ಚಂಡೀಗಢ , ದಾದ್ರಾ ಮತ್ತು ನಗರ ಹವೇಲಿ , ಗೋವಾ , ಛತ್ತೀಸ್ ‌ ಗಢ , ಗುಜರಾತ್ , ಜಾರ್ಖಂಡ್ , ಮಣಿಪುರ , ಮೇಘಾಲಯ , ಮಿಜೋರಾಂ , ಪುದುಚೇರಿ , ತೆಲಂಗಾಣ . ಅಲ್ಲದೆ , ದಮನ್ ಮತ್ತು ಡಿಯು , ಸಿಕ್ಕಿಂ , ನಾಗಾಲ್ಯಾಂಡ್ ಮತ್ತು ಲಕ್ಷದ್ವೀಪಗಳು ಈವರೆಗೆ ಯಾವುದೇ ಪ್ರಕರಣಗಳನ್ನು ವರದಿ ಮಾಡಿಲ್ಲ ” ಎಂದು ಅವರು ಹೇಳಿದರು .


    ದೇಶದಲ್ಲಿ ಕೋವಿಡ್ - 19 ರ ನಿಯಂತ್ರಣ ಮತ್ತು ನಿರ್ವಹಣೆಗಾಗಿ ಅಭಿವೃದ್ಧಿಪಡಿಸಿದ ಆರೋಗ್ಯ ಮೂಲಸೌಕರ್ಯಗಳ ಕುರಿತು ಮಾತನಾಡಿದ ಡಾ . ಹರ್ಷವರ್ಧನ್ ರವರು , ಪ್ರಸ್ತುತ 1,80,473 ಹಾಸಿಗೆಗಳನ್ನು ಹೊಂದಿರುವ ( ಪ್ರತ್ಯೇಕ ಹಾಸಿಗೆಗಳು - 1,61,169 ಮತ್ತು ಐಸಿಯು ಹಾಸಿಗೆಗಳು - 19,304) 916 ಮೀಸಲಾದ ಕೋವಿಡ್ ಆಸ್ಪತ್ರೆಗಳು ಮತ್ತು 1,28,304 ಹಾಸಿಗೆಗಳನ್ನು ( ಪ್ರತ್ಯೇಕ ಹಾಸಿಗೆಗಳು - 1,17,775 ಮತ್ತು ಐಸಿಯು ಹಾಸಿಗೆಗಳು - 10,529) ಹೊಂದಿರುವ 2,044 ಮೀಸಲಾದ ಕೋವಿಡ್ ಆರೋಗ್ಯ ಕೇಂದ್ರಗಳು ಜೊತೆಗೆ 9,536 ಸಂಪರ್ಕತಡೆ ಕೇಂದ್ರಗಳು ಮತ್ತು 5,64,632 ಹಾಸಿಗೆಗಳನ್ನು ಹೊಂದಿರುವ 6,309 ಕೋವಿಡ್ ಆರೈಕೆ ಕೇಂದ್ರಗಳು ಈಗ ಕೋವಿಡ್ - 19 ಅನ್ನು ಎದುರಿಸಲು ಲಭ್ಯವಿದೆ . ಕೇಂದ್ರವು 90.22 ಲಕ್ಷ ಎನ್ 95 ಮುಖಗವಸುಗಳು ಮತ್ತು 53.98 ಲಕ್ಷ ವೈಯಕ್ತಿಕ ರಕ್ಷಣಾ ಸಾಧನಗಳನ್ನು ( ಪಿಪಿಇ ) ರಾಜ್ಯಗಳು ಮತ್ತು ಕೇಂದ್ರಾಡಳಿತ ಪ್ರದೇಶಗಳು ಮತ್ತು ಕೇಂದ್ರ ಸಂಸ್ಥೆಗಳಿಗೆ ಒದಗಿಸಿದೆ ಎಂದು ಅವರು ಹೇಳಿದರು .


    ಕನಿಷ್ಠ ಇಪ್ಪತ್ತು ಸೆಕೆಂಡುಗಳ ಕಾಲ ಸಾಬೂನಿನಿಂದ ಕೈ ತೊಳೆಯುವುದು ಅಥವಾ ಆಲ್ಕೋಹಾಲ್ ಆಧಾರಿತ ಸ್ಯಾನಿಟೈಜರ್ ‌ ಗಳನ್ನು ಬಳಸುವುದು , ಸಾರ್ವಜನಿಕ ಸ್ಥಳಗಳಲ್ಲಿ ಉಗುಳದೇ ಇರುವುದು ; ತಮ್ಮ ಕೆಲಸದ ಸ್ಥಳವನ್ನು , ಯಾವಾಗಲೂ ಸ್ಪರ್ಶಿಸುವ ಟೇಬಲ್ ಟಾಪ್ಸ್ ‌ ನಂತಹ ಮೇಲ್ಮೈಗಳನ್ನು ಸ್ಚಚ್ಛಗೊಳಿಸಿಟ್ಟುಕೊಳ್ಳುವುದು ; ತನ್ನೊಂದಿಗೆ ಇತರರ ಸುರಕ್ಷತೆಯನ್ನು ಖಚಿತಪಡಿಸಿಕೊಳ್ಳಲು ಮತ್ತು ಸರಿಯಾದ ಉಸಿರಾಟದ ನೈರ್ಮಲ್ಯವನ್ನು ಖಚಿತಪಡಿಸಿಕೊಳ್ಳಲು ಸಾರ್ವಜನಿಕ ಸ್ಥಳಗಳಲ್ಲಿ ಯಾವಾಗಲೂ ಮುಖಗವಸುಗಳನ್ನು ಬಳಸುವುದು . ಮುಂತಾದ ಸರಳ ನೈರ್ಮಲ್ಯ ಕ್ರಮಗಳನ್ನು ಅನುಸರಿಸಿ ಭಾರತವು ಹೊಸ ಸಾಮಾನ್ಯ ಸ್ಥಿತಿಗೆ ಮರಳುವುದನ್ನು ಕಾಣಬಹುದು ಎಂದು ಡಾ . ಹರ್ಷ್ ವರ್ಧನ್ ಹೇಳಿದ್ದಾರೆ . ದೈಹಿಕ ಅಂತರ ಕಾಪಾಡುವುದು ನಮಗೆ ಲಭ್ಯವಿರುವ ಅತ್ಯಂತ ಪ್ರಬಲವಾದ ಸಾಮಾಜಿಕ ಲಸಿಕೆ ಮತ್ತು ಆದ್ದರಿಂದ ಇತರರೊಂದಿಗೆ ಸಂವಹನ ನಡೆಸುವಾಗ ‘ ಎರಡು ಗಜದ ದೂರ ’ ಇರುವುದನ್ನು ಖಾತ್ರಿಪಡಿಸಿಕೊಳ್ಳುವುದು ಮತ್ತು ವಾಸ್ತವೋಪಮ ಕೂಟಗಳನ್ನು ಆರಿಸುವ ಮೂಲಕ ಸಾಮಾಜಿಕ ಕೂಟಗಳನ್ನು ಸೀಮಿತಗೊಳಿಸುವುದು ಸೂಕ್ತವಾಗಿದೆ ಎಂದು ಅವರು ಹೇಳಿದರು . ಸಂಪೂರ್ಣವಾಗಿ ಅಗತ್ಯವಿದ್ದಾಗ ಮಾತ್ರ ಪ್ರಯಾಣಿಸಲು ಮತ್ತು ಸೋಂಕಿಗೆ ಒಡ್ಡಿಕೊಳ್ಳುವುದನ್ನು ಮಿತಿಗೊಳಿಸಲು ಕಿಕ್ಕಿರಿದ ಸ್ಥಳಗಳಿಗೆ ಭೇಟಿ ನೀಡದಂತೆ ಸಲಹೆ ನೀಡಿದರು .


    ಸರಿಯಾದ ಮುನ್ನೆಚ್ಚರಿಕೆಗಳೊಂದಿಗೆ , ಸುರಕ್ಷಿತ ನಿರ್ವಹಣೆಯಿಂದ ಆಹಾರವನ್ನು ತಯಾರಿಸುವುದು ಕೋವಿಡ್ - 19 ಹರಡುವುದನ್ನು ತಡೆಯಲು ಸಹಾಯ ಮಾಡುತ್ತದೆ . ಕೋವಿಡ್ - 19 ಸಮಯದಲ್ಲಿ ಸುರಕ್ಷಿತ ಆಹಾರವನ್ನು ಖಾತ್ರಿಪಡಿಸಿಕೊಳ್ಳಲು ಕಚ್ಚಾ ಹಣ್ಣುಗಳು ಮತ್ತು ತರಕಾರಿಗಳನ್ನು ಶುದ್ಧ ಕುಡಿಯುವ ನೀರಿನಲ್ಲಿ ತೊಳೆಯುವುದು ; ಸಂಪೂರ್ಣವಾಗಿ ಮಾಂಸವನ್ನು ಬೇಯಿಸುವುದು ; ಕಚ್ಚಾ ಮಾಂಸ ಮತ್ತು ಬೇಯಿಸಿದ ಆಹಾರಕ್ಕಾಗಿ ಬೇರೆ ಬೇರೆ ಕುಯ್ಯುವ ಫಲಕಗಳು ಮತ್ತು ಚಾಕುಗಳ ಬಳಕೆ ; ಆಹಾರ ಪಾತ್ರೆಗಳು , ನೀರಿನ ಬಾಟಲಿಗಳು ಅಥವಾ ಕಪ್ ‌ ಗಳನ್ನು ಹಂಚಿಕೊಳ್ಳುವುದನ್ನು ತಪ್ಪಿಸುವುದು ; ಆ್ಯಂಟಿ ಬ್ಯಾಕ್ಟೀರಿಯಾ ಬ್ಲೀಚ್ ಮೇಲ್ಮೈಗಳನ್ನು ಒರೆಸಿ ಸ್ವಚ್ಛಗೊಳಿಸುವುದು ಮುಂತಾದ ಕೆಲವು ಸರಳ ಕ್ರಮಗಳನ್ನು ಆಹಾರ ಸುರಕ್ಷತೆ ಮತ್ತು ಮಾನದಂಡಗಳ ಪ್ರಾಧಿಕಾರವು ಸೂಚಿಸಿದೆ .


    ಸಾಂಕ್ರಾಮಿಕದ ಪ್ರಾರಂಭದ ದಿನಗಳಿಂದ ಮುಂಚೂಣಿಯ ಆರೋಗ್ಯ ಕಾರ್ಯಕರ್ತರು - ವೈದ್ಯರು , ದಾದಿಯರು , ಎಎನ್ ‌ ಎಂಗಳು , ಅಂಗನವಾಡಿಯವರು ಮತ್ತು ರೋಗಶಾಸ್ತ್ರಜ್ಞರು , ಲ್ಯಾಬ್ ತಂತ್ರಜ್ಞರು , ವಿಜ್ಞಾನಿಗಳು ಮತ್ತು ಇತರ ಸಿಬ್ಬಂದಿಗಳಂತಹ ಕೊರೊನಾ ವಾರಿಯರ್ಸ್ ಪ್ರತಿದಿನ ಮಾಡುತ್ತಿರುವ ನಿಸ್ವಾರ್ಥ ಸೇವೆಗಳಿಗೆ ಕೇಂದ್ರ ಆರೋಗ್ಯ ಸಚಿವರು ತಮ್ಮ ಮನದಾಳದ ಕೃತಜ್ಞತೆಯನ್ನು ವ್ಯಕ್ತಪಡಿಸಿದರು . ದೇಶವಾಸಿಗಳನ್ನು ಉಳಿಸಲು ಅವರು ತಮ್ಮ ಕರ್ತವ್ಯದಲ್ಲಿ ನಿರತರಾಗಿ , ಹಗಲು ರಾತ್ರಿ ಅಪಾರ ಅಪಾಯಕಾರಿ ಪರಿಸ್ಥಿತಿಗಳಲ್ಲಿ ಕೆಲಸ ಮಾಡುತ್ತಿದ್ದಾರೆ ಎಂದು ಅವರು ಎತ್ತಿ ತೋರಿಸಿದರು . ಆದ್ದರಿಂದ ರಾಷ್ಟ್ರವು ಈ ರೋಗಕ್ಕೆ ಅಂಟಿರುವ ಕಳಂಕವನ್ನು ದೂರವಿಡುವ ಮೂಲಕ ರೋಗಲಕ್ಷಣಗಳನ್ನು ಸಮಯಕ್ಕೆ ಸರಿಯಾಗಿ ವರದಿ ಮಾಡಲು ನಾವು ಪ್ರೋತ್ಸಾಹಿಸಿದಂತಾಗುತ್ತದೆ ಮತ್ತು ಇದು ಪ್ರಕರಣಗಳ ಆರಂಭಿಕ ಪತ್ತೆ ಮತ್ತು ನಿರ್ವಹಣೆಗೆ ಸಹಾಯ ಮಾಡುತ್ತದೆ ಹಾಗೂ ದೇಶದಲ್ಲಿ ಚೇತರಿಕೆ ಪ್ರಮಾಣವು ಸುಧಾರಿಸುತ್ತದೆ . ಎಲ್ಲಾ ಕಣ್ಗಾವಲು ಅಧಿಕಾರಿಗಳ ಸಮರ್ಪಣೆ ಮತ್ತು ಪ್ರಾಮಾಣಿಕತೆಯನ್ನು ಅವರು ಶ್ಲಾಘಿಸಿದರು ಮತ್ತು ನಾಗರಿಕರೊಂದಿಗೆ ಹೋರಾಟವನ್ನು ಮುಂದುವರಿಸಲು ಅವರನ್ನು ಪ್ರೋತ್ಸಾಹಿಸಿದರು .


    ಈ ಹೋರಾಟವನ್ನು ದೇಶದ ಎಲ್ಲರ ಸಂಪೂರ್ಣ ಸಹಕಾರದಿಂದ ಮಾತ್ರ ಗೆಲ್ಲಲು ಸಾಧ್ಯ ಎಂದು ಡಾ . ಹರ್ಷವರ್ಧನ್ ಹೇಳಿದ್ದಾರೆ . ಆದ್ದರಿಂದ ಸ್ವಯಂ ಮೌಲ್ಯಮಾಪನಕ್ಕೆ ಸಹಾಯ ಮಾಡುವ ಮತ್ತು ಕೋವಿಡ್ - 19 ದೃಢೀಕರಣಗೊಂಡ ಪ್ರಕರಣಗಳ ಕಣ್ಗಾವಲು ಒದಗಿಸುವ ಆರೋಗ್ಯ ಸೆತು ಆ್ಯಪ್ ಡೌನ್ ‌ ಲೋಡ್ ಮಾಡುವ ಪ್ರಾಮುಖ್ಯತೆಯನ್ನು ಅವರು ಒತ್ತಿ ಹೇಳಿದರು .


    ಇದಲ್ಲದೆ , ತಪ್ಪು ಮಾಹಿತಿ , ವದಂತಿಗಳು ಮತ್ತು ಗಾಳಿಮಾತುಗಳು ಅಥವಾ ಕೋವಿಡ್ - 19 ಗೆ ಸಂಬಂಧಿಸಿದ ಆಧಾರರಹಿತ ಸುದ್ಧಿಗೆ ಬಲಿಯಾಗುವುದರ ವಿರುದ್ಧ ಅವರು ಎಚ್ಚರಿಸಿದರು . ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ , ಐಸಿಎಂಆರ್ , ಮಾಹಿತಿ ಮತ್ತು ಪ್ರಸಾರ ಸಚಿವಾಲಯ ಮತ್ತು ಪ್ರೆಸ್ ಇನ್ಫರ್ಮೇಶನ್ ಬ್ಯೂರೋ ವೆಬ್ ‌ ಸೈಟ್ ‌ ಗಳು ಮತ್ತು ಟ್ವಿಟರ್ ಹ್ಯಾಂಡಲ್ ‌ ಗಳಲ್ಲಿ ಲಭ್ಯವಿರುವ ಅಧಿಕೃತ ಮಾಹಿತಿಯನ್ನು ಅನುಸರಿಸುವ ಬಗ್ಗೆ ಅವರು ಸಲಹೆ ನೀಡಿದರು .


    ಕೋವಿಡ್ -19 ಗೆ ಸಂಬಂಧಿತ ತಾಂತ್ರಿಕ ಸಮಸ್ಯೆಗಳು , ಮಾರ್ಗಸೂಚಿಗಳು ಮತ್ತು ಸಲಹೆಗಳ ಎಲ್ಲಾ ಅಧಿಕೃತ ಮತ್ತು ಹೊಸ ಮಾಹಿತಿಗಾಗಿ ದಯವಿಟ್ಟು ಇಲಾಖೆಯ ಜಾಲತಾಣಕ್ಕೆ ನಿಯಮಿತವಾಗಿ ಭೇಟಿ ನೀಡಿ : https://www.mohfw.gov.in


    ಕೋವಿಡ್ -19 ಗೆ ಸಂಬಂಧಿಸಿದ ತಾಂತ್ರಿಕ ಪ್ರಶ್ನೆಗಳನ್ನು technquery.covid19@gov.in , ಇತರ ಪ್ರಶ್ನೆಗಳನ್ನು ಕೇಳಲು ncov2019@gov.in ಗೆ ಇಮೇಲ್ ಮಾಡಬಹುದು ಮತ್ರು @CovidIndiaSeva ಗೆ ಟ್ವೀಟ್ ಮಾಡಬಹುದು .


    ಕೋವಿಡ್ -19 ಬಗ್ಗೆ ಯಾವುದೇ ಪ್ರಶ್ನೆಗಳಿದ್ದಲ್ಲಿ , ದಯವಿಟ್ಟು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯ ಸಹಾಯವಾಣಿ ಸಂಖ್ಯೆ . : +91-11-23978046 ಅಥವಾ 1075 ( ಟೋಲ್ - ಫ್ರೀ ). ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಕೋವಿಡ್ -19 ಗೆ ಸಂಬಂಧಿಸಿದ ಸಹಾಯವಾಣಿ ಸಂಖ್ಯೆಗಳ ಪಟ್ಟಿಯು https://www.mohfw.gov.in/pdf/coronvavirushelplinenumber.pdf ನಲ್ಲಿಯೂ ಲಭ್ಯವಿದೆ .


    ***

    
    
    (Release ID: 1624793) Visitor Counter : 15
    
    
      Read this release in: English , Urdu , Hindi , Marathi , Manipuri , Assamese , Punjabi , Gujarati , Tamil , Telugu , Malayalam