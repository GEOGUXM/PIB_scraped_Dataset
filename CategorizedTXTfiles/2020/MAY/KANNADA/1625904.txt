      ಅತಿಸಣ್ಣ, ಸಣ್ಣ, ಮತ್ತು ಮಧ್ಯಮ ಗಾತ್ರದ ಉದ್ದಿಮೆಗಳ ಸಚಿವಾಲಯ

      ಸ್ಥಳೀಯದಿಂದ ಜಾಗತಿಕ: ವಿದೇಶಿ ಮಾರುಕಟ್ಟೆಗಳಲ್ಲಿ ಖಾದಿ ಮುಖಗವಸುಗಳು ಲಭ್ಯ
      Posted On: 21 MAY 2020 4:06PM by PIB Bengaluru


    ಸ್ಥಳೀಯದಿಂದ ಜಾಗತಿಕ : ವಿದೇಶಿ ಮಾರುಕಟ್ಟೆಗಳಲ್ಲಿ ಖಾದಿ ಮುಖಗವಸುಗಳು ಲಭ್ಯ


    ಇತ್ತೀಚೆಗೆ ಬಹಳ ವ್ಯಾಪಕವಾಗಿ ಜನಪ್ರಿಯವಾದ ಖಾದಿ ಮುಖಗವಸುಗಳು “ ಜಾಗತಿಕ ” ಮಾರುಕಟ್ಟೆಯನ್ನು ಗಮನದಲ್ಲಿಟ್ಟು ಸರ್ವ ಮಾರಾಟ ಸನ್ನದ್ಧತೆಗಳೊಂದಿಗೆ ಮುನ್ನುಗ್ಗಲು ಸಿದ್ಧವಾಗಿವೆ . ಎಲ್ಲಾ ರೀತಿಯ ವೈದ್ಯಕೀಯೇತರ / ಶಸ್ತ್ರಚಿಕಿತ್ಸೆಯಲ್ಲದ ಮುಖಗವಸುಗಳ ರಫ್ತು ನಿಷೇಧವನ್ನು ಕೇಂದ್ರ ವಾಣಿಜ್ಯ ಮತ್ತು ಕೈಗಾರಿಕಾ ಸಚಿವಾಲಯವು ತೆಗೆದುಹಾಕಿದ ನಂತರ ಖಾದಿ ಮತ್ತು ಗ್ರಾಮ ಕೈಗಾರಿಕಾ ಆಯೋಗ ( ಕೆ . ವಿ . ಐ . ಸಿ ) ವು ಈಗ ಖಾದಿ , ಹತ್ತಿ ಮತ್ತು ರೇಷ್ಮೆ ಮುಖಗವಸುಗಳನ್ನು ವಿದೇಶಗಳಿಗೆ ರಫ್ತು ಮಾಡುವ ಕಾರ್ಯಯೋಜನೆ ಮಾಡುತ್ತಿದೆ . ಈ ಬಗ್ಗೆ ಮೇ 16 ,2020 ರಂದು ವಿದೇಶ ವ್ಯಾಪಾರ ನಿರ್ದೇಶನಾಲಯ ( ಡಿ . ಜಿ . ಎಫ್ ‌ . ಟಿ ) ಅಧಿಸೂಚನೆಯನ್ನು ಹೊರಡಿಸಿದೆ .


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿಯವರ “ ಆತ್ಮನಿರ್ಭರ್ ಭಾರತ್ ಅಭಿಯಾನ್ ” ಹಿನ್ನೆಲೆಯಲ್ಲಿ ನೀಡಿದ “ ಸ್ಥಳೀಯ ದಿಂದ ಜಾಗತಿಕ ( ಲೋಕಲ್ ಟು ಗ್ಲೋಬಲ್ )” ಕರೆಗೆ ಸ್ಪಂದಿಸಿ ಈ ನೂತನ ಕ್ರಮ ವ್ಯವಸ್ಥೆಗಳನ್ನು ಜಾರಿಗೆ ತರಲಾಯಿತು . ಜಾಗತಿಕ ಕೋವಿಡ್ -19 ಸಾಂಕ್ರಾಮಿಕ ಸಮಯದಲ್ಲಿ ಮುಖಗವಸುಗಳ ಭಾರಿ ಬೇಡಿಕೆಯನ್ನು ಗಮನದಲ್ಲಿಟ್ಟುಕೊಂಡು , ಕೆ . ವಿ . ಐ . ಸಿ . ಕ್ರಮವಾಗಿ ಎರಡು ಪದರಿನ ( ಪರೆಯ ) ಮತ್ತು ಮೂರು ಪದರಿನ ( ಪರೆಯ ) ಹತ್ತಿ ಮತ್ತು ರೇಷ್ಮೆ ಮುಖಗವಸುಗಳನ್ನು ಅಭಿವೃದ್ಧಿಪಡಿಸಿದೆ . ಈ ಮುಖಗವಸುಗಳು , ಪುರುಷರಿಗೆ ಎರಡು ಬಣ್ಣಗಳಲ್ಲಿ ಮತ್ತು ಮಹಿಳೆಯರಿಗೆ ಅನೇಕ ಬಣ್ಣಗಳಲ್ಲಿ ಲಭ್ಯವಿದೆ .


    ಕೆ . ವಿ . ಐ . ಸಿ . ಇದುವರೆಗೆ 8 ಲಕ್ಷ ಮುಖಗವಸುಗಳನ್ನು ಪೂರೈಸಲು ಖರೀದಿ ಆದೇಶಗಳನ್ನು ಸ್ವೀಕರಿಸಿದೆ ಮತ್ತು ಲಾಕ್ ‌ ಡೌನ್ ಅವಧಿಯಲ್ಲಿ ಈಗಾಗಲೇ 6 ಲಕ್ಷಕ್ಕೂ ಹೆಚ್ಚು ಮುಖಗವಸುಗಳನ್ನು ಪೂರೈಸಿದೆ . ರಾಷ್ಟ್ರಪತಿ ಭವನ , ಪ್ರಧಾನ ಮಂತ್ರಿಗಳ ಕಚೇರಿ , ಕೇಂದ್ರ ಸರ್ಕಾರದ ಸಚಿವಾಲಯಗಳು , ಜಮ್ಮು ಮತ್ತು ಕಾಶ್ಮೀರ ಮತ್ತು ಇತರ ಸರ್ಕಾರದ ವಿವಿಧ ಇಲಾಖೆಗಳಿಂದ ಖರೀದಿ ಆದೇಶಗಳನ್ನು ಮತ್ತು ಜನಸಾಮಾನ್ಯರಿಂದ ಮಿಂಚಂಚೆ ( ಇಮೈಲ್ ) ಮೂಲಕ ಖರೀದಿ ಆದೇಶಗಳನ್ನು ಪಡೆದಿದೆ . ಈ ರೀತಿಯ ಮಾರಾಟದ ಹೊರತಾಗಿಯೂ , ದೇಶಾದ್ಯಂತ ಖಾದಿ ಸಂಸ್ಥೆಗಳಿಂದ 7.5 ಲಕ್ಷಕ್ಕೂ ಹೆಚ್ಚು ಖಾದಿ ಮುಖಗವಸುಗಳನ್ನು ಸ್ಥಳೀಯ ಜಿಲ್ಲಾ ಪ್ರಾಧಿಕಾರಗಳಿಗೆ ಉಚಿತವಾಗಿ ವಿತರಿಸಲಾಗಿದೆ .


    ಕಳೆದ ಕೆಲವು ವರ್ಷಗಳಿಂದ ಖಾದಿಯ ಜನಪ್ರಿಯತೆ ವಿಶ್ವದಾದ್ಯಂತ ಗಮನಾರ್ಹವಾಗಿ ಬೆಳೆದಿದೆ . ಈ ನಿಟ್ಟಿನಲ್ಲಿ ದುಬೈ , ಯು . ಎಸ್ . ಎ , ಮಾರಿಷಸ್ ಮತ್ತು ಹಲವಾರು ಯುರೋಪಿಯನ್ ಮತ್ತು ಮಧ್ಯಪ್ರಾಚ್ಯ ದೇಶಗಳಲ್ಲಿ ಖಾದಿ ಮುಖಗವಸುಗಳನ್ನು ಪೂರೈಸಲು ಕೆ . ವಿ . ಐ . ಸಿ . ಯೋಜಿಸಿದೆ . ಈ ದೇಶಗಳಲ್ಲಿ ಖಾದಿ ಮುಖಗವಸುಗಳನ್ನು ಭಾರತೀಯ ರಾಯಭಾರ ಕಚೇರಿಗಳ ಮೂಲಕ ಮಾರಾಟ ಮಾಡಲು ಕೆ . ವಿ . ಐ . ಸಿ . ಯೋಜಿಸಿದೆ .


    “ ಖಾದಿ ಮುಖಗವಸುಗಳ ರಫ್ತು ಪ್ರಧಾನಮಂತ್ರಿಯವರ “ ಸ್ಥಳೀಯ ದಿಂದ ಜಾಗತಿಕ ( ಲೋಕಲ್ ಟು ಗ್ಲೋಬಲ್ ) ” ಸಂಕಲ್ಪಕ್ಕೆ ಸೂಕ್ತ ಉದಾಹರಣೆಯಾಗಿದೆ . ಇತ್ತೀಚಿನ ವರ್ಷಗಳಲ್ಲಿ ಪ್ರಧಾನಮಂತ್ರಿಯ ಮನವಿಯ ನಂತರ ಜಗತ್ತಿನಾದ್ಯಂತ ಖಾದಿ ಉಡುಪು ( ಫ್ಯಾಬ್ರಿಕ್ ) ಮತ್ತು ಇತರ ಖಾದಿ ಉತ್ಪನ್ನಗಳ ಜನಪ್ರಿಯತೆಯು ಗಮನಾರ್ಹವಾಗಿ ಬೆಳೆದಿದೆ . ಖಾದಿ ಮುಖಗವಸುಗಳ ರಫ್ತು ಉತ್ಪಾದನೆಯಲ್ಲಿ ಹೆಚ್ಚಳಕ್ಕೆ ಕಾರಣವಾಗುತ್ತದೆ ಮತ್ತು ಅಂತಿಮವಾಗಿ ಭಾರತದಲ್ಲಿ ಕುಶಲಕರ್ಮಿಗಳಿಗೆ ದೊಡ್ಡ ಪ್ರಮಾಣದ ಉದ್ಯೋಗಾವಕಾಶವನ್ನು ಈ ಖಾದಿ ಉತ್ಪನ್ನಗಳು ಸೃಷ್ಟಿಸುತ್ತವೆ . ” ಎಂದು ಕೆ . ವಿ . ಐ . ಸಿ . ಅಧ್ಯಕ್ಷ ಶ್ರೀ ವಿನೈ ಕುಮಾರ್ ಸಕ್ಸೇನಾ ಹೇಳಿದರು . " ಕರೋನಾ ಸಾಂಕ್ರಾಮಿಕ ವಿರುದ್ಧ ಹೋರಾಡಲು ಮುಖಗವಸುಗಳು ಅತ್ಯಂತ ನಿರ್ಣಾಯಕ ಹಾಗೂ ಸರಳ ಸಮರ್ಥ ಸಾಧನವಾಗಿದೆ . ಇಮ್ಮಡಿ ತಿರುಚಿದ ಖಾದಿ ಬಟ್ಟೆಯಿಂದ ತಯಾರಿಸಿದ ಈ ಮುಖಗವಸುಗಳು ಬಹಳ ಪ್ರಮಾಣದ ಬೇಡಿಕೆಯನ್ನು ಹೊಂದಿವೆ ಮಾತ್ರವಲ್ಲದೆ , ಕಡಿಮೆ ವೆಚ್ಚದ ಪರಿಣಾಮಕಾರಿ , ಸರಾಗವಾಗಿ ಉಸಿರಾಡುವ , ತೊಳೆಯಬಹುದಾದ , ಮರುಬಳಕೆ ಮಾಡಬಹುದಾದ ಮತ್ತು ಜೈವಿಕ ವಿಘಟನೀಯ ಉತ್ತಮ ಗುಣಮಟ್ಟದ್ದಾಗಿವೆ ” ಎಂದು ಕೆ . ವಿ . ಐ . ಸಿ . ಅಧ್ಯಕ್ಷ ಶ್ರೀ ವಿನೈ ಕುಮಾರ್ ಸಕ್ಸೇನಾ ಅವರು ಹೇಳಿದರು .


    ಈ ಮುಖಗವಸುಗಳ ತಯಾರಿಕೆಗಾಗಿ ಕೆ . ವಿ . ಐ . ಸಿ . ನಿರ್ದಿಷ್ಟವಾಗಿ ಇಮ್ಮಡಿ ತಿರುಚಿದ ಖಾದಿ ಬಟ್ಟೆಯನ್ನು ಮಾತ್ರ ಬಳಸುತ್ತಿದೆ ಏಕೆಂದರೆ ಇದು ಒಳಗೆ ತೇವಾಂಶವನ್ನು ಉಳಿಸಿಕೊಳ್ಳಲು ಸಹಾಯ ಮಾಡುತ್ತದೆ , ಹಾಗೂ ಉಸಿರಾಟದ ಗಾಳಿಯು ಸುಲಭವಾಗಿ ಸಾಗಲು ಸಹಾಯ ಮಾಡುತ್ತದೆ . ಈ ಮುಖಗವಸುಗಳನ್ನು ಇನ್ನೂ ಹೆಚ್ಚು ವಿಶೇಷವಾಗಿಸುವುದು ಕೈಯಿಂದ ನೂಲುವ ಮತ್ತು ಕೈಯಿಂದ ನೇಯ್ದ ಹತ್ತಿ ಮತ್ತು ರೇಷ್ಮೆ ಬಟ್ಟೆಗಳು . ಇದರಲ್ಲಿರುವ ಹತ್ತಿ ಯಾಂತ್ರಿಕ ತಡೆಗೋಡೆಯಾಗಿ ಕಾರ್ಯನಿರ್ವಹಿಸಿದರೆ , ಇದರ ರೇಷ್ಮೆ ಎಲೆಕ್ಟ್ರೋಸ್ಟಾಟಿಕ್ ತಡೆಗೋಡೆಯಾಗಿ ಕಾರ್ಯನಿರ್ವಹಿಸುತ್ತಿದೆ .


    
    ***

    
    
    (Release ID: 1625904) Visitor Counter : 12
    
    
      Read this release in: English , Urdu , Marathi , Hindi , Punjabi , Odia , Tamil , Telugu , Malayalam