      ರೈಲ್ವೇ ಸಚಿವಾಲಯ

      ಭಾರತೀಯ ರೈಲ್ವೇಯಿಂದ ಕಳೆದ 23 ದಿನಗಳಲ್ಲಿ 2600 ಶ್ರಮಿಕ ವಿಶೇಷ ರೈಲುಗಳ ಆರ್ಯಾಚರಣೆ
      Posted On: 23 MAY 2020 4:35PM by PIB Bengaluru


    ಭಾರತೀಯ ರೈಲ್ವೇ ಯಿಂದ ಕಳೆದ 23 ದಿನಗಳಲ್ಲಿ 2600 ಶ್ರಮಿಕ ವಿಶೇಷ ರೈಲುಗಳ ಆರ್ಯಾಚರಣೆ


    ಇದುವರೆಗೆ ವಿವಿಧೆಡೆ ಸಿಲುಕಿದ್ದ ಸುಮಾರು 36 ಲಕ್ಷ ವಲಸೆಗಾರರನ್ನು ಅವರ ತವರು ರಾಜ್ಯಗಳಿಗೆ ತಲುಪಿ ಸಿದೆ


    ದೇಶವು ಕೋವಿಡ್ - 19 ಜಾಗತಿಕ ಸಾಂಕ್ರಾಮಿಕದ ವಿರುದ್ದ ಹೋರಾಟ ಮಾಡುತ್ತಿರುವಾಗ , ಭಾರತೀಯ ರೈಲ್ವೇಯು ಈ ಸಂಕೀರ್ಣ ಸಮಯದಲ್ಲಿ ಅದರಿಂದ ತೀವ್ರವಾಗಿ ಬಾಧಿತರಾದವರಿಗೆ ಸಹಾಯ ಮಾಡಲು ಸಾಧ್ಯ ಇರುವ ಎಲ್ಲಾ ಪ್ರಯತ್ನಗಳನ್ನು ಮಾಡುತ್ತಿದೆ . ವಲಸೆಗಾರರಿಗೆ ಪರಿಹಾರ ಒದಗಿಸುವ ನಿಟ್ಟಿನಲ್ಲಿ ಅದು ಅವರನ್ನು ತವರು ರಾಜ್ಯಗಳಿಗೆ ತಲುಪಿಸಲು ಸತತ ಪ್ರಯತ್ನಗಳನ್ನು ಮಾಡುತ್ತಿದೆ . ಪ್ರಮುಖ ನಿರ್ಧಾರವೊಂದರಲ್ಲಿ , ರೈಲ್ವೇ ಸಚಿವಾಲಯವು ಮುಂದಿನ ಹತ್ತು ದಿನಗಳಲ್ಲಿ ದೇಶಾದ್ಯಂತ ರಾಜ್ಯ ಸರಕಾರಗಳ ಆವಶ್ಯಕತೆಗಳಿಗೆ ಅನುಗುಣವಾಗಿ 2600 ಕೂ ಅಧಿಕ ಶ್ರಮಿಕ ವಿಶೇಷ ರೈಲುಗಳನ್ನು ಕಾರ್ಯಾಚರಿಸಲು ನಿರ್ಧರಿಸಿದೆ .


    ಭಾರತೀಯ ರೈಲ್ವೇಯು “ ಶ್ರಮಿಕ ವಿಶೇಷ ” ರೈಲುಗಳನ್ನು 2020 ರ ಮೇ 1 ರಿಂದ ಆರಂಭಿಸಿತು ಎಂಬುದನ್ನು ಇಲ್ಲಿ ಗಮನಿಸಬಹುದು . ವಲಸೆ ಕಾರ್ಮಿಕರನ್ನು , ಯಾತ್ರಿಕರನ್ನು , ಪ್ರವಾಸಿಗರನ್ನು , ವಿದ್ಯಾರ್ಥಿಗಳನ್ನು ಮತ್ತು ಲಾಕ್ ಡೌನ್ ನಿಂದಾಗಿ ವಿವಿಧ ಕಡೆಗಳಲ್ಲಿ ಸಿಲುಕಿ ಹಾಕಿಕೊಂಡಿರುವ ಇತರ ವ್ಯಕ್ತಿಗಳನ್ನು ಸಾಗಿಸಲು ಇವುಗಳ ಓಡಾಟವನ್ನು ಆರಂಭಿಸಲಾಯಿತು . ಈ ವಿಶೇಷ ರೈಲುಗಳು ಉಭಯ ರಾಜ್ಯಗಳ ಒಪ್ಪಿಗೆಯೊಂದಿಗೆ ಮತ್ತು ಸಿಲುಕಿ ಹಾಕಿಕೊಂಡಿರುವ ವ್ಯಕ್ತಿಗಳನ್ನು ಕಳುಹಿಸುವ ಮತ್ತು ಸ್ವೀಕರಿಸುವ ರಾಜ್ಯಗಳ ಗುಣಮಟ್ಟ ಶಿಷ್ಟಾಚಾರಗಳನ್ವಯ ಒಂದು ನಿರ್ದಿಷ್ಟ ಸ್ಥಳದಿಂದ ಇನ್ನೊಂದು ನಿರ್ದಿಷ್ಟ ಸ್ಥಳದವರೆಗೆ ಓಡಾಟ ನಡೆಸುತ್ತವೆ . ರಾಜ್ಯ ಸರಕಾರಗಳು ಮತ್ತು ಮತ್ತು ರೈಲ್ವೇ ಗಳು ಹಿರಿಯ ಅಧಿಕಾರಿಗಳನ್ನು ಸಮನ್ವಯಕ್ಕಾಗಿ ಮತ್ತು ಈ “ ಶ್ರಮಿಕ ರೈಲುಗಳ ” ಸುಸೂತ್ರ ಕಾರ್ಯನಿರ್ವಹಣೆಗಾಗಿ ನೋಡಲ್ ಅಧಿಕಾರಿಗಳನ್ನಾಗಿ ನೇಮಿಸಿವೆ .


    ಕಳೆದ 23 ದಿನಗಳಲ್ಲಿ ಭಾರತೀಯ ರೈಲ್ವೇಯು 2600 ಶ್ರಮಿಕ ವಿಶೇಷ ರೈಲುಗಳನ್ನು ಓಡಿಸಿದೆ .


    ವಿವಿಧೆಡೆ ಸಿಲುಕಿ ಹಾಕಿಕೊಂಡಿದ್ದ 36 ಲಕ್ಷ ವಲಸೆಗಾರರನ್ನು ಇದುವರೆಗೆ ಅವರ ತವರು ರಾಜ್ಯಗಳಿಗೆ ಸಾಗಿಸಲಾಗಿದೆ .


    ಶ್ರಮಿಕ ವಿಶೇಷ ರೈಲುಗಳಲ್ಲದೆ , ರೈಲ್ವೇ ಸಚಿವಾಲಯವು 12.05.2020 ರಿಂದ 15 ಜೋಡಿ ವಿಶೇಷ ರೈಲುಗಳನ್ನು ಆರಂಭಿಸಿದೆ ಮತ್ತು 2020 ರ ಜೂನ್ 1 ರಿಂದ ಆರಂಭ ಗೊಳ್ಳುವಂತೆ 200 ರೈಲುಗಳ ಸೇವೆಯನ್ನು ಪ್ರಕಟಿಸಿದೆ .


    ***

    
    
    (Release ID: 1626506) Visitor Counter : 17
    
    
      Read this release in: Telugu , English , Urdu , Hindi , Marathi , Assamese , Manipuri , Bengali , Punjabi , Gujarati , Odia , Tamil , Malayalam