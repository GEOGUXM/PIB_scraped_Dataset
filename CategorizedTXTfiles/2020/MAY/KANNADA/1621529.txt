      ರಕ್ಷಣಾ ಸಚಿವಾಲಯ

      ರಕ್ಷಣಾ ಮಂತ್ರಿ ಶ್ರೀ ರಾಜನಾಥ್ ಸಿಂಗ್ ಅವರು ಕೋವಿಡ್-19 ವಿರುದ್ಧದ ರಾಷ್ಟ್ರದ ಹೋರಾಟದಲ್ಲಿ ಎನ್‌ಸಿಸಿ ಕೊಡುಗೆಯನ್ನು ಪರಿಶೀಲಿಸಿದರು
      Posted On: 05 MAY 2020 4:08PM by PIB Bengaluru


    ರಕ್ಷಣಾ ಮಂತ್ರಿ ಶ್ರೀ ರಾಜನಾಥ್ ಸಿಂಗ್ ಅವರು ಕೋವಿಡ್ - 19 ವಿರುದ್ಧದ ರಾಷ್ಟ್ರದ ಹೋರಾಟದಲ್ಲಿ ಎನ್ ‌ ಸಿಸಿ ಕೊಡುಗೆಯನ್ನು ಪರಿಶೀಲಿಸಿದರು


    ರಕ್ಷಣಾ ಮಂತ್ರಿ ಶ್ರೀ ರಾಜನಾಥ್ ಸಿಂಗ್ ಅವರು ವಿಡಿಯೋ ಕಾನ್ಫರೆನ್ಸ್ ಮೂಲಕ ಕೋವಿಡ್ - 19 ಹರಡುವುದನ್ನು ತಡೆಗಟ್ಟುವಲ್ಲಿ ನ್ಯಾಶನಲ್ ಕೆಡೆಟ್ ಕಾರ್ಪ್ಸ್ ( ಎನ್ ‌ ಸಿಸಿ ) ನೀಡಿದ ಕೊಡುಗೆಯನ್ನು ಪರಿಶೀಲಿಸಿದುರ . ರಕ್ಷಣಾ ಮಂತ್ರಿಯವರು ದೇಶಾದ್ಯಂತ ಇರುವ 17 ಎನ್ ‌ ಸಿಸಿ ನಿರ್ದೇಶನಾಲಯಗಳೊಂದಿಗೆ ನೇರವಾಗಿ ಮಾತುಕತೆ ನಡೆಸಿದ ಮೊದಲ ಸಭೆ ಇದಾಗಿತ್ತು . ಡಿಜಿ ಎನ್ ‌ ಸಿಸಿಯ ಲೆಫ್ಟಿನೆಂಟ್ ಜನರಲ್ ರಾಜೀವ್ ಚೋಪ್ರಾ ಮತ್ತು ರಕ್ಷಣಾ ಕಾರ್ಯದರ್ಶಿ ಡಾ . ಅಜಯ್ ಕುಮಾರ್ ಸಹ ಸಭೆಯಲ್ಲಿ ಭಾಗವಹಿಸಿದ್ದರು .


    ರಕ್ಷಣಾ ಮಂತ್ರಿಯವರು ತಮ್ಮ ಆರಂಭಿಕ ನುಡಿಗಳಲ್ಲಿ ದೇಶವು ಸವಾಲಿನ ಸಮಯದಲ್ಲಿ ಸಾಗುತ್ತಿದೆ ಮತ್ತು ಕೋವಿಡ್ - 19 ಅನ್ನು ನಿಯಂತ್ರಿಸಲು ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿಯವರ ನೇತೃತ್ವದಲ್ಲಿ ಸರ್ಕಾರ ಹಲವಾರು ಪರಿಣಾಮಕಾರಿ ಕ್ರಮಗಳನ್ನು ಕೈಗೊಂಡಿದೆ ಎಂದು ಹೇಳಿದರು . ಈ ಬಿಕ್ಕಟ್ಟಿನಿಂದ ರಾಷ್ಟ್ರವು ಯಶಸ್ವಿಯಾಗಿ ಹೊರಹೊಮ್ಮುತ್ತದೆ ಎಂದು ಅವರು ವಿಶ್ವಾಸ ವ್ಯಕ್ತಪಡಿಸಿದರು .


    ಕೋವಿಡ್ - 19 ಅನ್ನು ತಡೆಗಟ್ಟುವಲ್ಲಿ ಸ್ಥಳೀಯ ಆಡಳಿತಕ್ಕೆ ಸಹಾಯ ಮಾಡುತ್ತಿರುವ , ಎನ್ ‌ ಸಿಸಿ ನಿರ್ದೇಶನಾಲಯಗಳ ಶೇಕಡಾ 25 ಬಾಲಕಿಯರನ್ನು ಒಳಗೊಂಡ 60 ಸಾವಿರಕ್ಕೂ ಹೆಚ್ಚು ಎನ್ ‌ ಸಿಸಿ ಕೆಡೆಟ್ ‌ ಗಳು ನಿರ್ವಹಿಸುತ್ತಿರುವ ಪ್ರಮುಖ ಪಾತ್ರವನ್ನು ಶ್ರೀ ರಾಜನಾಥ್ ಸಿಂಗ್ ಶ್ಲಾಘಿಸಿದ್ದಾರೆ ,


    ಎನ್ ‌ ಸಿಸಿ ಕೆಡೆಟ್ ‌ ಗಳು ಸಾಗಾಣಿಕೆ ಮತ್ತು ಪೂರೈಕೆಯ ಸರಪಳಿಯ ನಿರ್ವಹಣೆಯ ಕರ್ತವ್ಯಗಳಲ್ಲಿ ತೊಡಗಿಸಿಕೊಂಡಿದ್ದಾರೆ , ಅಗತ್ಯ ಆಹಾರ ಸಾಮಗ್ರಿಗಳು , ಔಷಧಿಗಳ ಪೂರೈಕೆಗಳ ಸಾಗಾಣಿಕೆಯನ್ನು ಖಾತ್ರಿಪಡಿಸಿಕೊಳ್ಳುವುದು , ಟ್ರಾಫಿಕ್ ಡ್ಯೂಟಿಗಳಿಗೆ ಸಹಾಯ ಮಾಡುವುದು ಇತ್ಯಾದಿಗಳು . ಕೆಲವು ಕೆಡೆಟ್ ‌ ಗಳು ಸಾಮಾಜಿಕ ಮಾಧ್ಯಮಕ್ಕಾಗಿ ಶೈಕ್ಷಣಿಕ ವೀಡಿಯೊಗಳನ್ನು ಸಹ ತಯಾರಿಸಿದ್ದಾರೆ , ಇತರರು ಮುಖಗವಸುಗಳನ್ನು ತಯಾರಿಸಿ ಸ್ಥಳೀಯವಾಗಿ . ವಿತರಿಸಿದ್ದಾರೆ


    ಅವರ ಪ್ರಶಂಸನೀಯ ಪಾತ್ರವನ್ನು ಶ್ಲಾಘಿಸುವಾಗ , ರಕ್ಷಣಾ ಮಂತ್ರಿಯವರು ಎನ್ ‌ ಸಿಸಿ ಕೆಡೆಟ್ ‌ ಗಳನ್ನು ಯಾವುದಕ್ಕೆ ತರಬೇತಿ ಪಡೆದಿದ್ದಾರೋ ಅಂತಹ ಕಾರ್ಯಗಳಿಗೆ ಮಾತ್ರ ನಿಯೋಜಿಸಬೇಕು ಎಂದು ಎಚ್ಚರಿಸಿದರು .


    ಪರಿಶೀಲನಾ ಸಭೆಯಲ್ಲಿ ಶ್ರೀ ರಾಜನಾಥ್ ಸಿಂಗ್ ಅವರು ಎನ್ ‌ ಸಿಸಿಯನ್ನು ವಿಸ್ತರಿಸಲು ಸರ್ಕಾರ ನಿರ್ಧರಿಸಿದೆ ಮತ್ತು ಕರಾವಳಿ ಮತ್ತು ಗಡಿ ಪ್ರದೇಶಗಳಲ್ಲಿ ಅದರ ವಿಸ್ತರಣೆಗೆ ಮುಂದುವರಿಯಲು ನಿರ್ಧರಿಸಿದೆ ಎಂದು ಘೋಷಿಸಿದರು .


    ಹೊಸ ಮತ್ತು ಬದಲಾದ ಕಾಲಕ್ಕೆ ಹೆಚ್ಚು ಪ್ರಸ್ತುತವಾಗುವಂತೆ ಮಾಡುವ ಉದ್ದೇಶದಿಂದ ಎನ್ ‌ ಸಿಸಿಯ ಆಧುನೀಕರಣದ ಬಗ್ಗೆ ರಕ್ಷಣಾ ಮಂತ್ರಿ ಒತ್ತಿ ಹೇಳಿದರು . ಎನ್ ‌ ಸಿಸಿ ಚಟುವಟಿಕೆಗಳನ್ನು ಕಾಲೇಜುಗಳು ಮತ್ತು ವಿಶ್ವವಿದ್ಯಾಲಯಗಳ ಸೆಮಿಸ್ಟರ್ ವ್ಯವಸ್ಥೆಗೆ ಹೊಂದಿಕೆಯಾಗುವ ಅಗತ್ಯತೆಯ ಬಗ್ಗೆ ಅವರು ಒತ್ತಿ ಹೇಳಿದರು .


    ಎನ್ ‌ ಸಿಸಿ ನಿರ್ದೇಶನಾಲಯಗಳ ಎಡಿಜಿಗಳು ಮತ್ತು ಡಿಡಿಜಿಗಳು ರಕ್ಷಾ ಮಂತ್ರಿಯವರೊಂದಿಗೆ ನೇರ ಸಂವಾದದ ಅನನ್ಯ ಅವಕಾಶಕ್ಕಾಗಿ ಸರ್ವಾನುಮತದಿಂದ ಧನ್ಯವಾದಗಳನ್ನು ಅರ್ಪಿಸಿದರು ಮತ್ತು ಆಯಾ ನಿರ್ದೇಶನಾಲಯಗಳಲ್ಲಿ ಕೋವಿಡ್ - 19 ವಿರುದ್ಧ ಹೋರಾಡುವಲ್ಲಿ ಎನ್ ‌ ಸಿಸಿ ಕೆಡೆಟ್ ‌ ಗಳ ಕೊಡುಗೆಯನ್ನು ಅವರಿಗೆ ತಿಳಿಸಿದರು .


    ಕೆಡೆಟ್ ‌ ಗಳ ಮನೋಸ್ಥೈರ್ಯ ತುಂಬಾ ಹೆಚ್ಚಾಗಿದೆ ಮತ್ತು ಅವರ ಕೊಡುಗೆ ನಾಗರಿಕರಿಂದ ಮತ್ತು ಆಡಳಿತದಿಂದ ಪ್ರಶಂಸೆಗೆ ಪಾತ್ರವಾಗಿದೆ ಎಂದು ಅವರು ವಿವರಿಸಿದರು .


    ***

    
    
    (Release ID: 1621529) Visitor Counter : 8
    
    
      Read this release in: Punjabi , English , Urdu , Marathi , Hindi , Bengali , Tamil , Telugu , Malayalam