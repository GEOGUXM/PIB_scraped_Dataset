      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಫೀಚರ್ ಫೋನ್ ಮತ್ತು ಸ್ಥಿರ ದೂರವಾಣಿಗಳನ್ನು ಹೊಂದಿರುವ ನಾಗರಿಕರ ಆವಶ್ಯಕತೆಗೆ ಸ್ಪಂದಿಸಲು ಆರೋಗ್ಯ ಸೇತು ಐ.ವಿ.ಆರ್.ಎಸ್. ಸೇವೆ ಜಾರಿ
      Posted On: 06 MAY 2020 4:13PM by PIB Bengaluru


    ಫೀಚರ್ ಫೋನ್ ಮತ್ತು ಸ್ಥಿರ ದೂರವಾಣಿಗಳನ್ನು ಹೊಂದಿರುವ ನಾಗರಿಕರ ಆವಶ್ಯಕತೆಗೆ ಸ್ಪಂದಿಸಲು ಆರೋಗ್ಯ ಸೇತು ಐ . ವಿ . ಆರ್ . ಎಸ್ . ಸೇವೆ ಜಾರಿ


    ಕೋವಿಡ್ - 19 ವಿರುದ್ದದ ಹೋರಾಟದಲ್ಲಿ ಭಾರತ ಸರಕಾರವು ಹಲವಾರು ಪ್ರತಿಬಂಧಕ ಕ್ರಮಗಳನ್ನು ರೂಪಿಸಿದ್ದು , ಅವುಗಳನ್ನು ದೇಶಾದ್ಯಂತ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳ ಸಹಕಾರದೊಂದಿಗೆ ಜಾರಿಗೆ ತರಲಾಗುತ್ತಿದೆ . ಪ್ರಮುಖ ಮುಂಜಾಗರೂಕತಾ ಕ್ರಮವಾಗಿ ಈ ಮೊದಲು ಆರೋಗ್ಯ ಸೇತು ಅಪ್ಲಿಕೇಶನನ್ನು ಆರಂಭಿಸಿದೆ .


    ಆರೋಗ್ಯ ಸೇತು ಮೊಬೈಲ್ ಆಪ್ ಇಲೆಕ್ಟ್ರಾನಿಕ್ಸ್ ಮತ್ತು ಮಾಹಿತಿ ತಂತ್ರಜ್ಞಾನ ಸಚಿವಾಲಯವು ಅಭಿವೃದ್ದಿಪಡಿಸಿದ ತಂತ್ರಜ್ಞಾನವಾಗಿದೆ . ಇದು ಜನತೆಗೆ ಅವರಿಗೆ ಕೊರೊನಾ ವೈರಸ್ ಸೋಂಕು ತಗಲುವ ಸಾಧ್ಯತೆಯ / ಅಪಾಯದ ಬಗ್ಗೆ ಮೌಲ್ಯಮಾಪನ ಮಾಡಲು ಸಹಾಯ ಮಾಡುತ್ತದೆ . ಇತರರೊಂದಿಗೆ ಅವರ ಸಂವಾದ ಆಧರಿಸಿ , ಆಧುನಿಕ ಬ್ಲ್ಯು ಟೂತ್ ತಂತ್ರಜ್ಞಾನ ಬಳಸಿ , ಕೃತಕ ಬುದ್ದಿಮತ್ತೆ ಬಳಸಿ , ಲೆಕ್ಕಾಚಾರಗಳನ್ನು ಗಣಿಸಿ ಅದು ಈ ಮೌಲ್ಯಮಾಪನ ಮಾಡುತ್ತದೆ . ಎಲ್ಲಾ ನಾಗರಿಕರಿಗೂ ಈ ಆಪ್ ನ್ನು ಅವರ ಮೊಬೈಲ್ ಗಳಿಗೆ ಡೌನ್ ಲೋಡ್ ಮಾಡಲು ಮನವಿ ಮಾಡಲಾಗಿದೆ . ಬಳಕೆದಾರರಿಗೆ ಅವರು ಯಾರಾದರೊಬ್ಬ ಪಾಸಿಟಿವ್ ಎಂದು ಗುರುತಿಸಲ್ಪಟ್ಟ ವ್ಯಕ್ತಿಯ ಜೊತೆ ಹೋದರೆ ಅಥವಾ ಹಾದಿಯಲ್ಲಿ ಅಡ್ಡ ಬಂದರೆ ಆಗ ಈ ಆಪ್ ಬಳಕೆದಾರರಿಗೆ ಮಾಹಿತಿ ಒದಗಿಸುತ್ತದೆ .


    ಆರೋಗ್ಯ ಸೇತು ಆಪ್ ಅಳವಡಿಸಿಕೊಂಡ ಬಳಕೆದಾರನಿಗೆ ಹಲವಾರು ಪ್ರಶ್ನೆಗಳಿಗೆ ಉತ್ತರಿಸುವಂತೆ ಕೋರಲಾಗುತ್ತದೆ . ಒಂದು ವೇಳೆ ಯಾವುದಾದರೂ ಉತ್ತರಗಳು ಕೋವಿಡ್ - 19 ಸೋಂಕಿನ ಲಕ್ಷಣಗಳನ್ನು ಒಳಗೊಂಡಿದ್ದರೆ , ಆಗ ಆ ಮಾಹಿತಿಯನ್ನು ಸರಕಾರದ ಸರ್ವರಿಗೆ ಕಳುಹಿಸಲಾಗುತ್ತದೆ . ಈ ದತ್ತಾಂಶಗಳು ಸರಕಾರಕ್ಕೆ ಸಕಾಲದಲ್ಲಿ ಕ್ರಮಗಳನ್ನು ತೆಗೆದುಕೊಳ್ಳಲು ಮತ್ತು ಅಗತ್ಯವಿದ್ದರೆ ಐಸೋಲೇಶನ್ ಪ್ರಕ್ರಿಯೆಗಳನ್ನು ಆರಂಭಿಸಲು ಸಹಾಯ ಮಾಡುತ್ತವೆ ಮತ್ತು ಯಾವುದೇ ಪಾಸಿಟಿವ್ ವ್ಯಕ್ತಿಯ ಹತ್ತಿರ ಬಂದರೆ ಕೂಡಲೇ ಅದು ಎಚ್ಚರಿಕೆ ಸಂದೇಶ ನೀಡುತ್ತದೆ . ಈ ಆಪ್ ಗೂಗಲ್ ಪ್ಲೆ ( ಆಂಡ್ರಾಯಿಡ್ ಫೋನ್ ಗಳಿಗಾದರೆ ) ಮತ್ತು ಐ . ಒ . ಎಸ್ . ಆಪ್ ಸ್ಟೋರ್ ಗಳಲ್ಲಿ ( ಐ ಫೋನುಗಳಿಗಾದರೆ ) ಲಭ್ಯವಿದೆ . ಅದು 11 ಭಾಷೆಗಳಲ್ಲಿ , 10 ಭಾರತೀಯ ಭಾಷೆಗಳು ಮತ್ತು ಇಂಗ್ಲೀಷಿನಲ್ಲಿ ಲಭ್ಯವಿದೆ .


    ಹಳೆಯ ( ಫೀಚರ್ ) ಫೋನ್ ಮತ್ತು ಸ್ಥಿರ ದೂರವಾಣಿಗಳನ್ನೂ ಆರೋಗ್ಯ ಸೇತು ರಕ್ಷಣಾ ವ್ಯಾಪ್ತಿಗೆ ತರಲು “ ಆರೋಗ್ಯ ಸೇತು ಇಂಟರ್ ಆಕ್ಟಿವ್ ಧ್ವನಿ ಪ್ರತಿಕ್ರಿಯಾ ವ್ಯವಸ್ಥೆಯನ್ನು ” ( ಐ . ವಿ . ಆರ್ . ಎಸ್ . ) ಅನುಷ್ಟಾನಿಸಲಾಗಿದೆ . ಈ ಉಚಿತ ಸೇವೆಯಲ್ಲಿ ನಾಗರಿಕರಿಗೆ 1921 ನಂಬರಿಗೆ ಮಿಸ್ಡ್ ಕಾಲ್ ನೀಡುವಂತೆ ಕೇಳಲಾಗುತ್ತದೆ ಮತ್ತು ಅವರ ಆರೋಗ್ಯದ ಬಗ್ಗೆ ವಿವರಗಳನ್ನು ನೀಡುವಂತೆ ಕೋರಿ ಮರು ಕರೆ ಮಾಡಲಾಗುತ್ತದೆ .


    ಕೇಳುವ ಪ್ರಶ್ನೆಗಳು ಆರೋಗ್ಯ ಸೇತು ಆಪ್ ನೊಂದಿಗೆ ಸಮ್ಮಿಳಿತಗೊಂಡಿರುತ್ತವೆ , ಮತ್ತು ನೀಡಿದ ಉತ್ತರ / ಪ್ರತಿಕ್ರಿಯೆ ಗಳ ಆಧಾರದಲ್ಲಿ ನಾಗರಿಕರಿಗೆ ಅವರ ಆರೋಗ್ಯ ಸ್ಥಿತಿಯ ಬಗ್ಗೆ ವಿವರಗಳ ಎಸ್ . ಎಂ . ಎಸ್ . ಬರುತ್ತದೆ . ಮತ್ತು ಅವರು ಮುಂದುವರೆದಂತೆ ಅವರ ಆರೋಗ್ಯ ಸ್ಥಿತಿಯ ಬಗ್ಗೆ ಸೂಚನೆಗಳನ್ನು ನೀಡಲಾಗುತ್ತದೆ .


    ಈ ಸೇವೆಯನ್ನು 11 ಪ್ರಾದೇಶಿಕ ಭಾಷೆಗಳಲ್ಲಿ ಅನುಷ್ಟಾನಿಸಲಾಗಿದೆ ಮತ್ತು ಅದು ಮೊಬೈಲ್ ಆಪ್ಲಿಕೇಶನ್ನಿನ ಮಾದರಿಯಲ್ಲಿಯೇ ಇದೆ . ನಾಗರಿಕರು ನೀಡುವ ಮಾಹಿತಿಯನ್ನು ಆರೋಗ್ಯ ಸೇತು ದತ್ತಾಂಶ ಮೂಲದ ಭಾಗವಾಗಿಸಲಾಗುತ್ತದೆ ಮತ್ತು ಮಾಹಿತಿಯನ್ನು ಸಂಸ್ಕರಿಸಿ ನಾಗರಿಕರಿಗೆ ಅವರ ಆರೋಗ್ಯ ಹಾಗು ಸುರಕ್ಷೆಯನ್ನು ಖಾತ್ರಿಪಡಿಸಲು ಕೈಗೊಳ್ಳಬೇಕಾದ ಕ್ರಮಗಳನ್ನು ಒಳಗೊಂಡ ಸಂದೇಶವನ್ನು ಕಳುಹಿಸಲಾಗುತ್ತದೆ .


    ಕೋವಿಡ್ - 19 ಕ್ಕೆ ಸಂಬಂಧಿಸಿದ ತಾಂತ್ರಿಕ ವಿಷಯಗಳು , ಮಾರ್ಗದರ್ಶಿಗಳು ಮತ್ತು ಸಲಹಾಸೂಚಿಗಳು ಸಹಿತ ಎಲ್ಲಾ ಅಧಿಕೃತ ಮತ್ತು ಸಕಾಲಿಕಗೊಳಿಸಿದ ಮಾಹಿತಿಗಾಗಿ ಭೇಟಿ ನೀಡಿ : https://www.mohfw.gov.in/ .


    ಕೋವಿಡ್ - 19 ಕ್ಕೆ ಸಂಬಂಧಿಸಿದ ತಾಂತ್ರಿಕ ವಿಚಾರಗಳನ್ನು technicalquery.covid19@gov.in ಈ ವಿಳಾಸಕ್ಕೆ , ಮತ್ತು ಇತರ ವಿವರಗಳಿಗಾಗಿ ncov2019@gov.in ವಿಳಾಸಕ್ಕೆ ಇ - ಮೈಲ್ ಮಾಡಬಹುದು ಮತ್ತು ಟ್ವೀಟ್ ಗಳ ಮೂಲಕ @CovidIndiaSeva ಸಂಪರ್ಕಿಸಬಹುದು .


    ಕೋವಿಡ್ - 19 ಕ್ಕೆ ಸಂಬಂಧಿಸಿದ ಯಾವುದೇ ವಿಚಾರಣೆಗೆ / ವಿವರಗಳಿಗೆ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯದ ಸಹಾಯ ವಾಣಿ ಸಂಖ್ಯೆ : +91-11-23978046 ಅಥವಾ 1075 ( ಉಚಿತ ). ಗಳಿಗೆ ಕರೆ ಮಾಡಬಹುದು . ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಕೋವಿಡ್ - 19 ಕ್ಕೆ ಸಂಬಂಧಿಸಿ ಸ್ಥಾಪಿಸಿರುವ ಸಹಾಯವಾಣಿಗಳ ಪಟ್ಟಿಯನ್ನು ಈ ವಿಳಾಸಗಳಲ್ಲಿ ನೋಡಬಹುದು : https://www.mohfw.gov.in/pdf/coronvavirushelplinenumber.pdf .


    ***

    
    
    (Release ID: 1621727) Visitor Counter : 19
    
    
      Read this release in: Telugu , Assamese , English , Urdu , Marathi , Hindi , Punjabi , Gujarati , Odia , Tamil