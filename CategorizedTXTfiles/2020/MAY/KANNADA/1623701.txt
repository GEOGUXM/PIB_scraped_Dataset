      ಸಿಬ್ಬಂದಿ, ಸಾರ್ವಜನಿಕ ಅಹವಾಲು ಮತ್ತು ಪಿಂಚಣಿ ಸಚಿವಾಲಯ

      ಮೋದಿ ಸರಕಾರವು ಸಿಬ್ಬಂದಿಗಳ ಕ್ಷೇಮಕ್ಕೆ ಬದ್ದವಾಗಿದೆ ಮತ್ತು ಅವರ ಕುಂದು ಕೊರತೆಗಳನ್ನು ನ್ಯಾಯಯುತವಾಗಿ ಬಗೆ ಹರಿಸಲಾಗುತ್ತದೆ: ಡಾ. ಜಿತೇಂದ್ರ ಸಿಂಗ್
      Posted On: 13 MAY 2020 4:08PM by PIB Bengaluru


    ಮೋದಿ ಸರಕಾರವು ಸಿಬ್ಬಂದಿಗಳ ಕ್ಷೇಮಕ್ಕೆ ಬದ್ದವಾಗಿದೆ ಮತ್ತು ಅವರ ಕುಂದು ಕೊರತೆಗಳನ್ನು ನ್ಯಾಯಯುತವಾಗಿ ಬಗೆ ಹರಿಸಲಾಗುತ್ತದೆ : ಡಾ . ಜಿತೇಂದ್ರ ಸಿಂಗ್


    ಕೋವಿಡ್ ಜಾಗತಿಕ ಸಾಂಕ್ರಾಮಿಕದಲ್ಲಿ ಒಂದು ವಿಶಿಷ್ಟ ಮತ್ತು ಈ ಮಾದರಿಯ ಮೊದಲ ಉಪಕ್ರಮವಾಗಿ ಕೇಂದ್ರ ಸರಕಾರದ ಈಶಾನ್ಯ ವಲಯ ಅಭಿವೃದ್ದಿ ( ಡಿ . ಒ . ಎನ್ . ಇ . ಆರ್ .) ಸಹಾಯಕ ಸಚಿವರೂ ( ಸ್ವತಂತ್ರ ನಿರ್ವಹಣೆ ) , ಎಂ . ಒ . ಎಸ್ . ಪ್ರಧಾನ ಮಂತ್ರಿ ಅವರ ಕಚೇರಿ , ಸಿಬ್ಬಂದಿ , ಸಾರ್ವಜನಿಕ ಕುಂದುಕೊರತೆ , ನಿವೃತ್ತಿ ವೇತನ , ಅಣು ವಿಜ್ಞಾನ ಮತ್ತು ಬಾಹ್ಯಾಕಾಶ ಖಾತೆಗಳ ಹೊಣೆಯನ್ನೂ ಹೊತ್ತಿರುವ ಡಾ . ಜಿತೇಂದ್ರ ಸಿಂಗ್ ಅವರಿಂದು ಡಿ . ಒ . ಪಿ . ಟಿ , ಡಿ . ಎ . ಆರ್ . ಪಿ . ಜಿ . ಮತ್ತು ಡಿ . ಒ . ಪಿ . ಪಿ . ಡಬ್ಲ್ಯು – ಈ ಮೂರೂ ಇಲಾಖೆಗಳ ಸೆಕ್ಷನ್ ಅಧಿಕಾರಿಗಳ ಮಟ್ಟದವರೆಗಿನ ಅಧಿಕಾರಿಗಳ ಜೊತೆ ವೀಡಿಯೋ ಕಾನ್ಪರೆನ್ಸ್ ಮೂಲಕ ಸಂವಾದ ನಡೆಸಿದರು .


    ತಮ್ಮ ಆರಂಭಿಕ ಮಾತುಗಳಲ್ಲಿ ಡಾ . ಸಿಂಗ್ ಅವರು ಮೋದಿ ಸರಕಾರ ತನ್ನ ಸಿಬ್ಬಂದಿಗಳ ಕ್ಷೇಮಕ್ಕೆ ಬದ್ದವಾಗಿದೆ ಮತ್ತು ಅವರ ಕಲ್ಯಾಣದ ಬಗ್ಗೆ ಅತ್ಯಂತ ಸೂಕ್ಷ್ಮತೆಯ ಕಳಕಳಿಯನ್ನು ತೋರಿಸಿದೆ ಎಂದರು . ಕೋವಿಡ್ ಬಿಕ್ಕಟ್ಟಿನಲ್ಲಿ ಕಚೇರಿಗಳಲ್ಲಿ 33 ಶೇಕಡಾ ಹಾಜರಾತಿ ಇಟ್ಟುಕೊಂಡು ಉಳಿದಂತೆ ಮನೆಯಿಂದಲೇ ಕೆಲಸ ಮಾಡುವ ಆರೋಗ್ಯ ಪೂರ್ಣ ವ್ಯವಸ್ಥೆಯನ್ನು ಅನುಸರಿಸಲಾಗುತ್ತಿದೆ . ಮತ್ತು ಇದು ಕೆಲಸ ಸ್ನೇಹೀ ಪರಿಸರಕ್ಕೆ ಸಾಕ್ಷಿ ಎಂದವರು ನುಡಿದರು . ಈ ಪರೀಕ್ಷಾ ಸಮಯದಲ್ಲಿ ಇತರ ಸಿಬ್ಬಂದಿಗಳನ್ನು ಅಪಾಯಕ್ಕೆ ದೂಡದೆ ಸಚಿವಾಲಯದ ಹಿರಿಯ ಅಧಿಕಾರಿಗಳು ಮುಂಚೂಣಿಯಲ್ಲಿ ನಿಂತು ಕಾರ್ಯ ನಿರ್ವಹಿಸುತ್ತಿದ್ದಾರೆ ಎಂದರಲ್ಲದೆ , ಈ ಇಲಾಖೆಗಳ ಕೆಲಸದ ಫಲಿತ ಹೆಚ್ಚಾಗಿದೆ , ಕೆಲಸದ ಸಂಸ್ಕೃತಿಗೆ ಯಾವುದೇ ಧಕ್ಕೆಯಾಗಿಲ್ಲ ಎಂದು ತೃಪ್ತಿ ವ್ಯಕ್ತಪಡಿಸಿದರು .


    ಲಾಕ್ ಡೌನ್ ತೆಗೆದುಹಾಕಿದ ಬಳಿಕ ಭಡ್ತಿ ಸಹಿತ ಎಲ್ಲಾ ಕುಂದುಕೊರತೆಗಳನ್ನು ಪರಿಗಣಿಸಲಾಗುವುದು ಎಂದವರು ಸಿಬ್ಬಂದಿಗಳಿಗೆ ಮತ್ತು ಅಧಿಕಾರಿಗಳಿಗೆ ಭರವಸೆ ನೀಡಿದರು . 400 ಕ್ಕೂ ಅಧಿಕ ಭಡ್ತಿಗಳಿಗಾಗಿ ಈ ವರ್ಷದ ಜನವರಿಯಲ್ಲೇ ಆದೇಶಗಳನ್ನು ಹೊರಡಿಸಲಾಗಿದೆ ಎಂದೂ ಅವರು ತಿಳಿಸಿದರು .


    ಹೊಸ ಸಾಮಾನ್ಯ ಕೆಲಸದ ವಾತಾವರಣದಲ್ಲಿ ಈ ಸಮಾವೇಶ ಮಾಡಿದ ಮುಖ್ಯ ಉದ್ದೇಶದ ಕುರಿತು ಮಾತನಾಡಿದ ಡಾ . ಜಿತೇಂದ್ರ ಸಿಂಗ್ , ಸಿಬ್ಬಂದಿಗಳ ಕ್ಷೇಮ ಮತ್ತು ಅವರ ಕುಟುಂಬಗಳ ಕ್ಷೇಮ ಸಮಾಚಾರ ತಿಳಿದುಕೊಳ್ಳುವುದಾಗಿದೆ ಮತ್ತು ಕುಂದು ಕೊರತೆಗಳೇನಾದರೂ ಇದ್ದರೆ ಅದನ್ನು ಬಹಳ ಸೂಕ್ಷ್ಮವಾಗಿ ಪರಿಹರಿಸಲು ಗಮನಹರಿಸುವುದಾಗಿದೆ ಎಂದೂ ಹೇಳಿದರು . ಸಿಬ್ಬಂದಿ ಸಚಿವಾಲಯವು ಇತರ ಸಚಿವಾಲಯಗಳ ಕಾರ್ಯನಿರ್ವಹಣೆಗೆ ಮಾನದಂಡಗಳನ್ನು ನಿರ್ಧರಿಸುತ್ತದೆ ಎಂದು ಹೇಳಿದ ಅವರು ಉಳಿದ ಸಚಿವಾಲಯಗಳೂ ಇಂತಹ ಸಮಾವೇಶಗಳನ್ನು ನಡೆಸಲು ಪ್ರೇರಣೆ ಪಡೆಯಬಹುದು ಎಂಬ ಭರವಸೆಯನ್ನು ವ್ಯಕ್ತಪಡಿಸಿದರು .


    ಡಿ . ಎ . ಆರ್ . ಪಿ . ಜಿ . ಕಾರ್ಯದರ್ಶಿ ಡಾ . ಕ್ಷತ್ರಪತಿ ಶಿವಾಜಿ , ಡಿ . ಒ . ಪಿ . ಟಿ . ಕಾರ್ಯದರ್ಶಿ ಡಾ . ಸಿ . ಚಂದ್ರಮೌಳಿ ಮತ್ತು ಇತರ ಹಿರಿಯ ಅಧಿಕಾರಿಗಳು ಸಭೆಯಲ್ಲಿ ಭಾಗವಹಿಸಿದ್ದರು .


    ***

    
    
    (Release ID: 1623701) Visitor Counter : 12
    
    
      Read this release in: English , Urdu , Hindi , Marathi , Bengali , Assamese , Manipuri , Punjabi , Tamil , Telugu , Malayalam