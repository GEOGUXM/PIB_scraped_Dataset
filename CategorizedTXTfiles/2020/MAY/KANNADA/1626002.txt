      ರೈಲ್ವೇ ಸಚಿವಾಲಯ

      2020ರ ಜೂನ್ 1 ರಿಂದ ಆರಂಭಗೊಳ್ಳಲಿರುವ ರೈಲು ಸೇವೆಗೆ ಮಾರ್ಗದರ್ಶಿಗಳು
      Posted On: 20 MAY 2020 10:25PM by PIB Bengaluru


    2020 ರ ಜೂನ್ 1 ರಿಂದ ಆರಂಭಗೊಳ್ಳಲಿರುವ ರೈಲು ಸೇವೆಗೆ ಮಾರ್ಗದರ್ಶಿಗಳು


    ಹಂತ ಹಂತವಾಗಿ ರೈಲು ಸೇವೆಗಳ ಮರುಸ್ಥಾಪನೆ


    ವಲಸೆಗಾರರಿಗೆ ನೆರವಾಗಲು ಮತ್ತು ಶ್ರಮಿಕ ರೈಲುಗಳಲ್ಲದೆ ಬೇರೆ ರೈಲುಗಳಲ್ಲಿ ಪ್ರಯಾಣಿಸಲು ಇಚ್ಚಿಸುವವರಿಗೆ ಸಹಾಯ ಮಾಡುವುದಕ್ಕಾಗಿ


    ಈ ನಿಯಮಗಳು ಹೆಚ್ಚಿನ ಸಂಖ್ಯೆಯಲ್ಲಿ ಓಡಾಟ ನಡೆಸಲಿರುವ , ಶ್ರಮಿಕ ರೈಲುಗಳಲ್ಲದ ಇತರ ರೈಲುಗಳಿಗಾಗಿ


    100 ಜೋಡಿ ರೈಲುಗಳನ್ನು ಪಟ್ಟಿ ಮಾಡಲಾಗಿದೆ


    ಟಿಕೇಟ್ ಗಳ ಬುಕ್ಕಿಂಗ್ ಗಾಗಿ , ಚಾರ್ಟಿಂಗ್ , ಮೀಸಲು , ರಿಯಾಯತಿಗಳು , ರದ್ದತಿ ಮತ್ತು ಮರುಪಾವತಿಗಳು , ಆರೋಗ್ಯ ತಪಾಸಣೆ , ಕ್ಯಾಟರಿಂಗ್ ಲಿನೆನ್ ಇತ್ಯಾದಿಗಳಿಗೆ ರೂಪಿಸಲಾಗಿರುವ ಮಾನದಂಡಗಳು


    ಈ ಎಲ್ಲಾ ರೈಲುಗಳಿಗೆ ಬುಕ್ಕಿಂಗ್ 21/05/20 ರ ಬೆಳಿಗ್ಗೆ 10 ಗಂಟೆಯಿಂದ ಆರಂಭ .


    ಮುಂದಿನ ಸಲಹೆಗಳು ಲಭಿಸುವವರೆಗೆ ಇತರ ನಿಯಮಿತ ಪ್ರಯಾಣಿಕ ಸೇವೆಗಳು , ಎಲ್ಲಾ ಮೈಲ್ / ಎಕ್ಸ್ ಪ್ರೆಸ್ , ಪ್ಯಾಸೆಂಜರ್ ಮತ್ತು ಉಪನಗರ ಸೇವೆಗಳ ಆರಂಭ ಇಲ್ಲ


    ರೈಲುಗಳಲ್ಲಿ ರಿಸರ್ವ್ ಇಲ್ಲದ ಬೋಗಿಗಳು ಇರುವುದಿಲ್ಲ


    ದರ ಸಾಮಾನ್ಯದಂತೆಯೇ ಇರುತ್ತದೆ ಮತ್ತು ಜನರಲ್ ಕೋಚ್ ( ಜಿ . ಎಸ್ .) ಗಳಿಗೆ , ಕಾಯ್ದಿರಿಸುವಿಕೆಯಿಂದಾಗಿ ಎರಡನೇ ಸೀಟಿಂಗ್ ( 2 ಎಸ್ .) ದರವನ್ನು ವಿಧಿಸಲಾಗುತ್ತದೆ . ಮತ್ತು ಎಲ್ಲಾ ಪ್ರಯಾಣಿಕರಿಗೂ ಸೀಟುಗಳನ್ನು ಒದಗಿಸಲಾಗುತ್ತದೆ


    ಆನ್ ಲೈನ್ ಇ - ಟಿಕೇಟಿಂಗ್ ಮಾತ್ರ ಲಭ್ಯ , ಇದನ್ನು ಐ . ಆರ್ . ಸಿ . ಟಿ . ಸಿ ಜಾಲತಾಣ ಅಥವಾ ಮೊಬೈಲ್ ಆಪ್ ಮೂಲಕ ಮಾಡಬೇಕಾಗುತ್ತದೆ . ಯಾವುದೇ ರೈಲು ನಿಲ್ದಾಣಗಳ ಮುಂಗಡ ಕಾಯ್ದಿರಿಸುವಿಕೆ ಕೌಂಟರ್ ಗಳಲ್ಲಿ ಟಿಕೇಟ್ ಗಳ ಬುಕ್ಕಿಂಗ್ ಇಲ್ಲ


    ಮುಂಗಡ ಟಿಕೇಟ್ ಕಾಯ್ದಿರಿಸುವ ಅವಧಿ ( ಎ . ಆರ್ . ಪಿ .) ಗರಿಷ್ಟ ಎಂದರೆ 30 ದಿನಗಳು


    ದೃಢೀಕೃತ ಟಿಕೇಟ್ ಗಳನ್ನು ಹೊಂದಿರುವ ಪ್ರಯಾಣಿಕರಿಗೆ ಮಾತ್ರವೇ ರೈಲ್ವೇ ನಿಲ್ದಾಣಗಳಿಗೆ ಪ್ರವೇಶಿಸಲು ಅವಕಾಶ ಮಾಡಿಕೊಡಲಾಗುತ್ತದೆ


    ರೈಲನ್ನು ಏರುವುದಕ್ಕೆ ಮೊದಲು ವೈದ್ಯಕೀಯ ತಪಾಸಣೆ ನಡೆಸಲಾಗುತ್ತದೆ ಮತ್ತು ರೋಗಲಕ್ಷಣಗಳಿಲ್ಲದ ಪ್ರಯಾಣಿಕರಿಗೆ ಮಾತ್ರ ರೈಲನ್ನು ಏರಲು / ಪ್ರವೇಶಿಸಲು ಅವಕಾಶ ಮಾಡಿಕೊಡಲಾಗುತ್ತದೆ


    ಈ ವಿಶೇಷ ರೈಲುಗಳಲ್ಲಿ ದಿವ್ಯಾಂಗರ ನಾಲ್ಕು ವರ್ಗಗಳ ರಿಯಾಯತಿ ಮತ್ತು 11 ವರ್ಗಗಳ ರೋಗಿಗಳಿಗೆ ರಿಯಾಯತಿಗಳಿಗೆ ಅನುಮತಿ ಇದೆ


    ಅವರ ನಿಗದಿತ ಸ್ಥಳ ಬಂದಾಗ , ಪ್ರಯಾಣಿಕರು ಆಯಾ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ಆಯ್ಕೆ ಮಾಡಿರುವ ಆರೋಗ್ಯ ಶಿಷ್ಟಾಚಾರಗಳನ್ನು ಅನುಸರಿಸಬೇಕು


    ಲಿನೆನ್ , ಬ್ಲಾಂಕೆಟ್ ಗಳು ಮತ್ತು ಪರದೆಗಳನ್ನು ರೈಲಿನೊಳಗೆ ಒದಗಿಸಲಾಗುವುದಿಲ್ಲ


    ರೈಲ್ವೇ ಸಚಿವಾಲಯವು ( ಎಂ . ಒ . ಆರ್ .) ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ( ಎಂ . ಒ . ಎಚ್ . ಎಫ್ . ಡಬ್ಲ್ಯು .) ಮತ್ತು ಗೃಹ ವ್ಯವಹಾರಗಳ ಸಚಿವಾಲಯ ( ಎಂ . ಎಚ್ . ಎ .) ಗಳ ಜೊತೆ ಸಮಾಲೋಚಿಸಿ 2020 ರ ಜೂನ್ 1 ರಿಂದ ಜಾರಿಗೆ ಬರುವಂತೆ ಭಾರತೀಯ ರೈಲ್ವೇಯ ರೈಲು ಸೇವೆಯನ್ನು ಆಂಶಿಕವಾಗಿ ಮರುಸ್ಥಾಪಿಸಲು ನಿರ್ಧರಿಸಿದೆ .


    ಭಾರತೀಯ ರೈಲ್ವೇಯು 200 ರಷ್ಟು ರೈಲುಗಳ ಸೇವೆಯನ್ನು ಕೆಳಗೆ ಲಗತ್ತಿಸಿದ ಪಟ್ಟಿಯಲ್ಲಿ ಇರುವಂತೆ ಆರಂಭ ಮಾಡಲು ನಿರ್ಧರಿಸಿದೆ . ಈ ರೈಲುಗಳು 1/6/2020 ರಿದ ಓಡಾಟ ಆರಂಭಿಸಲಿವೆ ಮತ್ತು ಈ ಎಲ್ಲಾ ರೈಲುಗಳಿಗೆ ಮುಂಗಡ ಕಾಯ್ದಿರಿಸುವಿಕೆ 21/05/2020 ರ ಬೆಳಿಗ್ಗೆ 10 ಗಂಟೆಯಿಂದ ಆರಂಭವಾಗಲಿದೆ .


    ಈ ವಿಶೇಷ ಸೇವೆಗಳು ಈಗಿರುವ ಮೇ 1 ರಿಂದ ಓಡಾಟ ನಡೆಸುತ್ತಿರುವ ಶ್ರಮಿಕ ವಿಶೇಷ ರೈಲುಗಳು ಮತ್ತು 2020 ರ ಮೇ 12 ರಿಂದ ಕಾರ್ಯಾಚರಿಸುತ್ತಿರುವ ವಿಶೇಷ ಹವಾನಿಯಂತ್ರಿತ ರೈಲುಗಳಿಗೆ ( 30 ರೈಲುಗಳು ) ಹೆಚ್ಚುವರಿಯಾದುದಾಗಿರುತ್ತವೆ .


    ಮೈಲ್ / ಎಕ್ಸ್ ಪ್ರೆಸ್ , ಪ್ಯಾಸೆಂಜರ್ , ಮತ್ತು ಉಪನಗರ ಸೇವೆಗಳು ಸಹಿತ ಇತರ ನಿಯಮಿತ ಪ್ರಯಾಣಿಕ ಸೇವೆಗಳು ಮುಂದಿನ ಸಲಹೆಯವರೆಗೆ ರದ್ದಾಗಿರುತ್ತವೆ .


    ರೈಲಿನ ಮಾದರಿ : ನಿಯಮಿತ ರೈಲುಗಳ ರೀತಿಯಲ್ಲಿ ವಿಶೇಷ ರೈಲುಗಳು .


    ಈ ರೈಲುಗಳು ಪೂರ್ಣವಾಗಿ ಮುಂಗಡ ಕಾಯ್ದಿರಿಸಲ್ಪಡುವ ರೈಲುಗಳಾಗಿದ್ದು , ಹವಾನಿಯಂತ್ರಿತ ಮತ್ತು ಹವಾ ನಿಯಂತ್ರಿತವಲ್ಲದ ವರ್ಗಗಳನ್ನು ಒಳಗೊಂಡಿದೆ . ಸಾಮಾನ್ಯ ಬೋಗಿಗಳಿಗೂ ( ಜಿ . ಎಸ್ .) ಕುಳಿತುಕೊಳ್ಳಲು ಸೀಟುಗಳನ್ನು ಕಾಯ್ದಿರಿಸಬೇಕಾಗುತ್ತದೆ . ರೈಲಿನಲ್ಲಿ ಕಾದಿರಿಸುವಿಕೆ ರಹಿತವಾದ ಯಾವುದೇ ಬೋಗಿಗಳು ಇರುವುದಿಲ್ಲ .


    ದರವು ಸಾಮಾನ್ಯ ದರವಾಗಿರುತದೆ . ಮತ್ತು ಸಾಮಾನ್ಯ ಬೋಗಿಗಳಿಗೆ ( ಜಿ . ಎಸ್ .) ಮುಂಗಡ ಕಾಯ್ದಿರಿಸುವಿಕೆ ಕಾರಣದಿಂದಾಗಿ ಎರಡನೇ ಸೀಟಿಂಗ್ ( 2 ಎಸ್ .) ದರವನ್ನು ವಿಧಿಸಲಾಗುತ್ತದೆ ಮೆತ್ತು ಎಲ್ಲಾ ಪ್ರಯಾಣಿಕರಿಗೂ ಸೀಟುಗಳನ್ನು ಒದಗಿಸಲಾಗುತ್ತದೆ .


    ಟಿಕೇಟುಗಳ ಕಾಯ್ದಿರಿಸುವಿಕೆ ಮತ್ತು ಚಾರ್ಟಿಂಗ್ :


    ಐ . ಆರ್ . ಟಿ . ಸಿ . ಜಾಲತಾಣ ಅಥವಾ ಮೊಬೈಲ್ ಆಪ್ ಮೂಲಕ ಮಾತ್ರವೇ ಆನ್ ಲೈನ್ ಇ - ಟಿಕೇಟಿಂಗ್ ಗೆ ಅವಕಾಶ . ರೈಲ್ವೇ ನಿಲ್ದಾಣಗಳ ಮುಂಗಡ ಕಾಯ್ದಿರಿಸುವಿಕೆ ಕೌಂಟರ್ ಗಳಲ್ಲಿ ಟಿಕೇಟ್ ಕಾಯ್ದಿರಿಸುವಿಕೆಗೆ ಅವಕಾಶ ಇಲ್ಲ . “ ಏಜೆಂಟ ” ರ ಮೂಲಕ ( ಐ . ಆರ್ . ಟಿ . ಸಿ . ಮತ್ತು ರೈಲ್ವೇ ಏಜೆಂಟರು ) ಟಿಕೇಟ್ ಮುಂಗಡ ಕಾಯ್ದಿರಿಸುವಿಕೆಗೆ ಅವಕಾಶ ಇಲ್ಲ .


    ಮುಂಗಡ ಟಿಕೇಟ್ ಕಾಯ್ದಿರಿಸುವಿಕೆಯ ಅವಧಿ ( ಎ . ಆರ್ . ಪಿ .) ಗರಿಷ್ಟವೆಂದರೆ 30 ದಿನಗಳು .


    ಆರ್ . ಎ . ಸಿ . ಮತ್ತು ಕಾಯುವ ಪಟ್ಟಿಯನ್ನು ನಿಯಮಾನುಸಾರ ತಯಾರಿಸಲಾಗುವುದು , ಆದಾಗ್ಯೂ ಕಾಯುವ ಪಟ್ಟಿಯಲ್ಲಿರುವ ಪ್ರಯಾಣಿಕರು ರೈಲನ್ನೇರಲು ಅವಕಾಶ ಕೊಡಲಾಗುವುದಿಲ್ಲ .


    ಮುಂಗಡ ಕಾಯ್ದಿರಿಸಿಲ್ಲದಂತಹ ಟಿಕೇಟ್ ( ಯು . ಟಿ . ಎಸ್ .) ಗಳನ್ನು ನೀಡಲಾಗುವುದಿಲ್ಲ . ಮತ್ತು ರೈಲಿನಲ್ಲಿ ಪ್ರಯಾಣದ ವೇಳೆ ಯಾವುದೇ ಟಿಕೇಟ್ ಗಳನ್ನು ಪ್ರಯಾಣಿಕರಿಗೆ ನೀಡಲಾಗುವುದಿಲ್ಲ .


    ತತ್ಕಾಲ್ ಮತ್ತು ಪ್ರೀಮಿಯಂ ತತ್ಕಾಲ್ ಮುಂಗಡ ಕಾಯ್ದಿರಿಸುವಿಕೆಯನ್ನು ಈ ರೈಲುಗಳಲ್ಲಿ ಅನುಮತಿಸಲಾಗಿಲ್ಲ .


    ಮೊದಲ ಚಾರ್ಟನ್ನು ನಿಗದಿತ ವೇಳಾಪಟ್ಟಿಗಿಂತ 4 ಗಂಟೆ ಮೊದಲು ಪ್ರಕಟಿಸತಕ್ಕದ್ದು ಮತ್ತು ಎರಡನೇ ಚಾರ್ಟನ್ನು ರೈಲು ಹೊರಡುವ ಕನಿಷ್ಟ 2 ಗಂಟೆ ಮೊದಲು ತಯಾರಿಸಿರತಕ್ಕದ್ದು . ( ಇದುವರೆಗಿನ ಪದ್ದತಿಯಲ್ಲಿ ಇದು 30 ನಿಮಿಷಗಳ ಮೊದಲು ತಯಾರಾಗುತ್ತಿತ್ತು .) ಮೊದಲ ಮತ್ತು ಎರಡನೆ ಚಾರ್ಟ್ ತಯಾರಿಯ ನಡುವೆ ಆನ್ ಲೈನ್ ಮುಂಗಡ ಕಾಯ್ದಿರಿಸುವಿಕೆಗೆ ಮಾತ್ರ ಅನುಮತಿ ಇದೆ .


    ಎಲ್ಲಾ ಪ್ರಯಾಣಿಕರನ್ನು ಕಡ್ದಾಯವಾಗಿ ತಪಾಸಣೆ ಮಾಡತಕ್ಕದ್ದು ಮತ್ತು ಯಾವುದೇ ರೋಗ ಲಕ್ಷಣ ಇಲ್ಲದವರನ್ನು ಮಾತ್ರ ರೈಲಿನೊಳಗೆ ಹೋಗಲು ಅವಕಾಶ ಮಾಡಿಕೊಡಲಾಗುವುದು .


    ಈ ವಿಶೇಷ ರೈಲುಗಳಲ್ಲಿ ಪ್ರಯಾಣಿಸುವವರು ಈ ಕೆಳಗಿನ ಮುಂಜಾಗರೂಕತಾ ಕ್ರಮಗಳನ್ನು ಅನುಸರಿಸಬೇಕಾಗುತ್ತದೆ .

     1. ಟಿಕೇಟ್ ದೃಢೀಕರಿಸಲ್ಪಟ್ಟ ಪ್ರಯಾಣಿಕರಿಗೆ ಮಾತ್ರ ರೈಲ್ವೇ ನಿಲ್ದಾಣಕ್ಕೆ ಪ್ರವೇಶಿಸಲು ಅವಕಾಶ .

     1. ಎಲ್ಲಾ ಪ್ರಯಾಣಿಕರೂ ಪ್ರವೇಶ ಮಾಡುವಾಗ ಮತ್ತು ಪ್ರಯಾಣ ಕಾಲದಲ್ಲಿ ಮುಖಗವಸುಗಳನ್ನು ಧರಿಸಿರತಕ್ಕದ್ದು

     2. ಪ್ರಯಾಣಿಕರು ರೈಲು ನಿಲ್ದಾಣಕ್ಕೆ ಕನಿಷ್ಟ 90 ನಿಮಿಷ ಮುಂಚಿತವಾಗಿ ಆಗಮಿಸತಕ್ಕದ್ದು , ಇದರಿಂದ ನಿಲ್ದಾಣದಲ್ಲಿ ಉಷ್ಣಾಂಶ ತಪಾಸಣೆಗೆ ಅನುಕೂಲವಾಗುತ್ತದೆ . ಯಾವುದೇ ರೋಗ ಲಕ್ಷಣ ಇಲ್ಲದವರಿಗೆ ಮಾತ್ರವೇ ಪ್ರಯಾಣಿಸಲು ಅನುಮತಿಸಲಾಗುವುದು .
     3. ಪ್ರಯಾಣಿಕರು ರೈಲು ನಿಲ್ದಾಣ ಮತ್ತು ರೈಲುಗಳಲ್ಲಿ ಸಾಮಾಜಿಕ ಅಂತರವನ್ನು ಪಾಲಿಸಬೇಕು
     4. ಅವರ ನಿಗದಿತ ಇಳಿದಾಣ ಬಂದಾಗ , ಪ್ರಯಾಣಿಕರು ಅಲ್ಲಿಯ ರಾಜ್ಯಗಳು / ಕೇಂದ್ರಾಡಳಿತ ಪ್ರದೇಶಗಳು ನಿರ್ದಿಷ್ಟಪಡಿಸಿದ ಆರೋಗ್ಯ ಶಿಷ್ಟಾಚಾರಗಳನ್ನು ಪಾಲಿಸಬೇಕು

    ಕೋಟಾ ಅನುಮತಿಸಲ್ಪಟ್ಟಿದೆ :


    ಈ ವಿಶೇಷ ರೈಲಿನಲ್ಲಿ ಸಾಮಾನ್ಯವಾಗಿ ನಿಯಮಿತ ನೆಲೆಯಲ್ಲಿ ಓಡಾಡುವ ರೈಲುಗಳಲ್ಲಿರುವಂತೆ ಎಲ್ಲಾ ರೀತಿಯ ಮೀಸಲುಗಳಿಗೂ ಅನುಮತಿ ಇದೆ . ಈ ನಿಟ್ಟಿನಲ್ಲಿ ಕೆಲವೇ ಕೆಲವು ಮುಂಗಡ ಕಾಯ್ದಿರಿಸುವಿಕೆ ಕೌಂಟರುಗಳು ( ಪಿ . ಆರ್ . ಎಸ್ .) ಕಾರ್ಯಾಚರಿಸುತ್ತವೆ . ಆದಾಗ್ಯೂ ಈ ಕೌಂಟರುಗಳ ಮೂಲಕ ಸಾಮಾನ್ಯ ಟಿಕೇಟ್ ಬುಕ್ಕಿಂಗ್ ಮಾಡಲಾಗುವುದಿಲ್ಲ .


    ರಿಯಾಯತಿಗಳು : ನಾಲ್ಕು ವರ್ಗದ ದಿವ್ಯಾಂಗನ್ ರಿಯಾಯತಿಗಳು ಮತ್ತು 11 ವರ್ಗದ ರೋಗಿಗಳ ರಿಯಾಯತಿಗಳು ಈ ವಿಶೇಷ ರೈಲುಗಳಲ್ಲಿ ಅನುಮತಿಸಲ್ಪಟ್ಟಿವೆ .


    ರದ್ದು ಮತ್ತು ಮರುಪಾವತಿ ನಿಯಮಗಳು : ರೈಲ್ವೇ ಪ್ರಯಾಣಿಕರ ( ಪ್ರಯಾಣದ ಟಿಕೇಟ್ ರದ್ದತಿ ಮತ್ತು ದರ ಮರುಪಾವತಿ ) ನಿಯಮಗಳು ,2015 ಇದಕ್ಕೆ ಅನ್ವಯಿಸುತ್ತವೆ .


    ಇದಕ್ಕೆ ಹೆಚ್ಚುವರಿಯಾಗಿ ಒಂದು ವೇಳೆ ಕೊರೊನಾ ರೋಗಲಕ್ಷಣಗಳ ಕಾರಣಕ್ಕೆ ಪ್ರಯಾಣಿಕರು ಪ್ರಯಾಣಕ್ಕೆ ಅರ್ಹರಾಗಿರದೇ ಇದ್ದಲ್ಲಿ ಈಗಾಗಲೇ ನೀಡಲಾಗಿರುವ ಈ ಕೆಳಗೆ ನೀಡಲಾದ ಸೂಚನೆಗಳ ಅನ್ವಯ ಪ್ರಯಾಣದರ ಮರುಪಾವತಿಗೆ ಅರ್ಹರಾಗುತ್ತಾರೆ .


    ಎಂ . ಎಚ್ . ಎ . ಮಾರ್ಗದರ್ಶಿಗಳ ಪ್ರಕಾರ ಎಲ್ಲಾ ಪ್ರಯಾಣಿಕರೂ ಕಡ್ದಾಯವಾಗಿ ತಪಾಸಣೆಗಳಿಗೆ ಒಳಗಾಗಬೇಕು ಮತ್ತು ರೋಗ ಲಕ್ಷಣ ಇಲ್ಲದ ಪ್ರಯಾಣಿಕರಿಗೆ ಮಾತ್ರ ರೈಲಿಗೆ ಪ್ರವೇಶಾವಕಾಶ ಪಡೆಯುತ್ತಾರೆ .


    ಉಷ್ಣಾಂಶ ತಪಾಸಣೆ ವೇಳೆ ಪ್ರಯಾಣಿಕರಲ್ಲಿ ಅತ್ಯಂತ ಹೆಚ್ಚಿನ ಉಷ್ಣಾಂಶ ದಾಖಲಾದರೆ / ಕೋವಿಡ್ - 19 ಇತ್ಯಾದಿಗಳ ರೋಗ ಲಕ್ಷಣಗಳು ಕಂಡು ಬಂದರೆ , ಆ ಪ್ರಯಾಣಿಕರು ದೃಢೀಕೃತ ಟಿಕೇಟ್ ಹೊಂದಿದ್ದರೂ ಪ್ರಯಾಣಕ್ಕೆ ಅವಕಾಶ ನೀಡಲಾಗದು . ಇಂತಹ ಸಂದರ್ಭದಲ್ಲಿ ಈ ಕೆಳಗಿನಂತೆ ಆ ಪ್ರಯಾಣಿಕರಿಗೆ ಪೂರ್ಣ ದರದ ಮರುಪಾವತಿ ಮಾಡಲಾಗುತ್ತದೆ .


    ಎಂ . ಎಚ್ . ಎ . ಮಾರ್ಗದರ್ಶಿಗಳ ಪ್ರಕಾರ ಎಲ್ಲಾ ಪ್ರಯಾಣಿಕರೂ ಕಡ್ದಾಯವಾಗಿ ತಪಾಸಣೆಗಳಿಗೆ ಒಳಗಾಗಬೇಕು ಮತ್ತು ರೋಗ ಲಕ್ಷಣ ಇಲ್ಲದ ಪ್ರಯಾಣಿಕರಿಗೆ ಮಾತ್ರ ರೈಲಿಗೆ ಪ್ರವೇಶಾವಕಾಶ ಪಡೆಯುತ್ತಾರೆ .


    ಉಷ್ಣಾಂಶ ತಪಾಸಣೆ ವೇಳೆ ಪ್ರಯಾಣಿಕರಲ್ಲಿ ಅತ್ಯಂತ ಹೆಚ್ಚಿನ ಉಷ್ಣಾಂಶ ದಾಖಲಾದರೆ / ಕೋವಿಡ್ - 19 ಇತ್ಯಾದಿಗಳ ರೋಗ ಲಕ್ಷಣಗಳು ಕಂಡು ಬಂದರೆ , ಆ ಪ್ರಯಾಣಿಕರು ದೃಢೀಕೃತ ಟಿಕೇಟ್ ಹೊಂದಿದ್ದರೂ ಪ್ರಯಾಣಕ್ಕೆ ಅವಕಾಶ ನೀಡಲಾಗದು . ಇಂತಹ ಸಂದರ್ಭದಲ್ಲಿ ಈ ಕೆಳಗಿನಂತೆ ಆ ಪ್ರಯಾಣಿಕರಿಗೆ ಪೂರ್ಣ ದರದ ಮರುಪಾವತಿ ಮಾಡಲಾಗುತ್ತದೆ .


    (I). ಏಕ ಪ್ರಯಾಣಿಕ ಪಿ . ಎನ್ . ಆರ್ . ಹೊಂದಿರುವ ಪ್ರಕರಣಗಳಲ್ಲಿ .


    (ii). ಒಂದು ಗುಂಪು / ತಂಡ ಟಿಕೇಟ್ ಹೊಂದಿರುವ ಪ್ರಕರಣದಲ್ಲಿ ಓರ್ವ ಪ್ರಯಾಣಿಕ ಪ್ರಯಾಣಕ್ಕೆ ಅನರ್ಹ ಎಂದು ಕಂಡುಬಂದಲ್ಲಿ ಮತ್ತು ಅದೇ ಪಿ . ಎನ್ . ಆರ್ . ಹೊಂದಿರುವ ಇತರ ಪ್ರಯಾಣಿಕರು ಪ್ರಯಾಣಿಸಲು ಇಚ್ಚಿಸದಿದ್ದಲ್ಲಿ ಅಂತಹ ಪ್ರಕರಣಗಳಲ್ಲಿ ಎಲ್ಲಾ ಪ್ರಯಾಣಿಕರಿಗೂ ಪೂರ್ಣ ಮರು ಪಾವತಿ ಮಾಡಲಾಗುತ್ತದೆ .


    (iii) ತಂಡದಲ್ಲಿ ಟಿಕೇಟ್ ಪಡೆದಿದ್ದು , ಅವರಲ್ಲಿ ಓರ್ವ ಪ್ರಯಾಣಿಕ ಪ್ರಯಾಣಿಸಲು ಅನರ್ಹ ಎಂದು ಕಂಡು ಬಂದಿದ್ದಲ್ಲಿ ಮತ್ತು ಆ ಪಿ . ಎನ್ . ಆರ್ . ಹೊಂದಿರುವ ತಂಡದ ಇತರ ಸದಸ್ಯರು ಪ್ರಯಾಣಕ್ಕೆ ಇಚ್ಚೆ ಪಟ್ಟರೆ ಆಗ ಆ ಪ್ರಯಾಣಿಸಲಾಗದ ಪ್ರಯಾಣಿಕರಿಗೆ ಪ್ರಯಾಣದರವನ್ನು ಪೂರ್ಣವಾಗಿ ಮರುಪಾವತಿ ಮಾಡತಕ್ಕದ್ದು .


    ಈ ಮೇಲಿನ ಎಲ್ಲಾ ಪ್ರಕರಣಗಳಲ್ಲಿ , ಟಿ . ಟಿ . ಇ . ಪ್ರಮಾಣಪತ್ರವನ್ನು ಪ್ರಯಾಣಿಕರಿಗೆ ಪ್ರವೇಶ / ತಪಾಸಣಾ / ಸ್ಕ್ರೀನಿಂಗ್ ಕೇಂದ್ರಗಳಲ್ಲಿ “ ಕೋವಿಡ್ 19 ರೋಗ ಲಕ್ಷಣದ ಕಾರಣಕ್ಕಾಗಿ ಪ್ರಯಾಣಿಸಲಾಗದ ಪ್ರಯಾಣಿಕರ ಸಂಖ್ಯೆಯನ್ನು ನಮೂದಿಸಿ ಕೊಡಲಾಗುತ್ತದೆ .


    ಟಿ . ಟಿ . ಇ . ಪ್ರಮಾಣಪತ್ರವನ್ನು ಪಡೆದ ಬಳಿಕ , ಪ್ರಯಾಣಿಸದ ಪ್ರಯಾಣಿಕರ ಹಣ ಮರುಪಾವತಿ ಪಡೆಯುವುದಕ್ಕಾಗಿ ಟಿ . ಡಿ . ಆರ್ . ನ್ನು ಪ್ರಯಾಣದ ದಿನಾಂಕದ 10 ದಿನಗಳ ಒಳಗೆ ಮೂಲದೊಂದಿಗೆ ಸಲ್ಲಿಸಬೇಕು .


    ಟಿ . ಟಿ . ಇ . ನೀಡಿದ ಪ್ರಮಾಣ ಪತ್ರವನ್ನು ಪ್ರಯಾಣಿಕರು ಐ . ಆರ್ . ಸಿ . ಟಿ . ಸಿ . ಗೆ ಕಳುಹಿಸಬೇಕು . ಮತ್ತು ಪ್ರಯಾಣಿಸದೇ ಇರುವ ಪ್ರಯಾಣಿಕರ ಪೂರ್ಣ ಟಿಕೇಟ್ ದರವನ್ನು ಐ . ಆರ್ . ಸಿ . ಟಿ . ಸಿ . ಯು ಗ್ರಾಹಕರ ಖಾತೆಗೆ ಜಮಾ ಮಾಡತಕ್ಕದ್ದು .


    ಮೇಲ್ಕಾಣಿಸಿದ ಉದ್ದೇಶಗಳಿಗಾಗಿ , ಸಿ . ಆರ್ . ಐ . ಎಸ್ . ಮತ್ತು ಐ . ಆರ್ . ಸಿ . ಟಿ . ಸಿ . ಗಳು ಕೋವಿಡ್ - 19 ಲಕ್ಷಣಗಳ ಕಾರಣಕ್ಕಾಗಿ ಪ್ರಯಾಣಿಸಲಾಗದ ಪ್ರಯಾಣಿಕರ ಟಿ . ಡಿ . ಆರ್ . ಸಲ್ಲಿಕೆಗೆ ಅವಶ್ಯ ಬದಲಾವಣೆಗಳನ್ನು ಮಾಡತಕ್ಕದ್ದು . ಒಂದು ದಾರಿ ಎಂದರೆ “ ಆಂಶಿಕ / ಇಡೀಯ ಪ್ರಯಾಣಿಕರಿಗೆ ಅತಿ ಹೆಚ್ಚು ಉಷ್ಣಾಂಶ ಇರುವ ಕಾರಣದಿಂದ / ಕೋವಿಡ್ - 19 ಲಕ್ಷಣಗಳಿರುವ ಕಾರಣಕ್ಕೆ ರೈಲ್ವೇಯಲ್ಲಿ ಪ್ರಯಾಣಕ್ಕೆ ಅವಕಾಶ ನೀಡಲಾಗಿರುವುದಿಲ್ಲ ” ಎಂಬ ಅಂಶ ಅಲ್ಲಿ ಲಭ್ಯ ಇರುತ್ತದೆ .


    ಕ್ಯಾಟರಿಂಗ್ :


    ಪ್ರಯಾಣದರದಲ್ಲಿ ಊಟ ಉಪಹಾರದ ವೆಚ್ಚಗಳು ಸೇರಿರುವುದಿಲ್ಲ . ಪೂರ್ವ ಪಾವತಿ ಮಾಡಿ ಊಟ ಮುಂಗಡ ಕಾಯ್ದಿರಿಸಲು ಇ - ಕ್ಯಾಟರಿಂಗ್ ವ್ಯವಸ್ಥೆ ಇಲ್ಲ . ಅದಾಗ್ಯೂ ಐ . ಆರ್ . ಸಿ . ಟಿ . ಸಿ . ಯು ಒಂದು ಮಿತಿಯಲ್ಲಿ ಆಹಾರ ಮತ್ತು ಪ್ಯಾಕ್ ಮಾಡಲ್ಪಟ್ಟ ಕುಡಿಯುವ ನೀರಿನ ವ್ಯವಸ್ಥೆಯನ್ನು ಅಡುಗೆ ವ್ಯವಸ್ಥೆ ಇರುವ ( ಪ್ಯಾಂಟ್ರಿ ಕಾರ್ ) ಕೆಲವು ರೈಲುಗಳಲ್ಲಿ ಪಾವತಿ ಮಾಡಿ ಪಡೆಯುವ ಆಧಾರದಲ್ಲಿ ಮಾಡಲಿದೆ . ಈ ಬಗ್ಗೆ ಮಾಹಿತಿಯನ್ನು ಟಿಕೇಟ್ ಮುಂಗಡ ಕಾಯ್ದಿರಿಸುವಾಗಲೇ ಪ್ರಯಾಣಿಕರಿಗೆ ಲಭ್ಯವಾಗುವಂತೆ ಮಾಡಲಾಗುತ್ತದೆ .


    ಪ್ರಯಾಣಿಕರು ತಮ್ಮದೇ ಆಹಾರ ಮತ್ತು ನೀರಿನ ವ್ಯವಸ್ಥೆಯೊಂದಿಗೆ ಪ್ರಯಾಣಿಸುವುದು ಉತ್ತಮ .


    ರೈಲು ನಿಲ್ದಾಣಗಳಲ್ಲಿ ಇರುವ ಎಲ್ಲಾ ಸ್ಥಿರ ಕ್ಯಾಟರಿಂಗ್ ಮತ್ತು ಮಾರಾಟ ಘಟಕಗಳು ( ಬಹು ಉದ್ದೇಶಿತ ಅಂಗಡಿಗಳು , ಪುಸ್ತಕದಂಗಡಿಗಳು , ಕೆಮಿಸ್ಟ್ ಅಂಗಡಿಗಳು ) ತೆರೆದಿರುತ್ತವೆ . ಆಹಾರ ಪ್ಲಾಜಾ ಮತ್ತು ಉಪಾಹಾರ ಕೊಠಡಿಗಳ ವಿಷಯದಲ್ಲಿ ಬೇಯಿಸಿದ ಆಹಾರವನ್ನು ವಿತರಿಸಬಹುದು , ಆದರೆ ಕುಳಿತು ತಿನ್ನುವ ವ್ಯವಸ್ಥೆ ಇರುವುದಿಲ್ಲ . ಪೊಟ್ಟಣದಲ್ಲಿ ಆಹಾರವನ್ನು ಕೊಂಡೊಯ್ಯಬಹುದು .


    ಲಿನೆನ್ ಮತ್ತು ಬ್ಲಾಂಕೆಟ್ :


    ಲಿನೆನ್ , ಬ್ಲಾಂಕೆಟ್ ಗಳು ಮತ್ತು ಪರದೆಗಳನ್ನು ರೈಲಿನೊಳಗೆ ಒದಗಿಸಲಾಗುವುದಿಲ್ಲ . ಅವರದೇ ಬಟ್ಟೆ / ಹೊದಿಕೆಗಳೊಂದಿಗೆ ಪ್ರಯಾಣಿಸುವಂತೆ ಪ್ರಯಾಣಿಕರಿಗೆ ಸಲಹೆ ಮಾಡಲಾಗಿದೆ . ಹವಾನಿಯಂತ್ರಿತ ಬೋಗಿಗಳಲ್ಲಿ ಉಷ್ಣಾಂಶವನ್ನು ಈ ಉದ್ದೇಶಕ್ಕಾಗಿ ಸೂಕ್ತ ರೀತಿಯಲ್ಲಿ ನಿಯಂತ್ರಿಸಲಾಗುವುದು .


    ಎಲ್ಲಾ ಪ್ರಯಾಣಿಕರೂ ಆರೋಗ್ಯ ಸೇತು ಆಪ್ ನ್ನು ಡೌನ್ ಲೋಡ್ ಮಾಡಿಕೊಳ್ಳಬೇಕು ಮತ್ತು ಬಳಸಬೇಕು . ಪ್ರಯಾಣಿಕರು ಆದಷ್ಟು ಕಡಿಮೆ ಲಗೇಜುಗಳೊಂದಿಗೆ ಪ್ರಯಾಣ ಮಾಡುವಂತೆ ಸಲಹೆ ಮಾಡಲಾಗಿದೆ .


    ಎಂ . ಎಚ್ . ಎ . ಮಾರ್ಗದರ್ಶಿಗಳ ಪ್ರಕಾರ ಪ್ರಯಾಣಿಕರ ಸಾರಿಗೆ ಮತ್ತು ಪ್ರಯಾಣಿಕರನ್ನು ಕರೆದೊಯ್ಯುವ ವಾಹನದ ಚಾಲಕರನ್ನು ರೈಲ್ವೇ ನಿಲ್ದಾಣಕ್ಕೆ ಮತ್ತು ಅಲ್ಲಿಂದ ಇತರೆಡೆಗೆ ತೆರಳಲು ದೃಢೀಕೃತ ಇ - ಟಿಕೇಟ್ ಆಧಾರದಲ್ಲಿ ಮಾತ್ರ ಅವಕಾಶ


    ವಿವರಗಳಗೆ ಕೊಂಡಿ


    ***

    
    
    (Release ID: 1626002) Visitor Counter : 19
    
    
      Read this release in: Punjabi , Marathi , Hindi , Assamese , English , Urdu , Odia , Tamil , Telugu
    
    
    

4.