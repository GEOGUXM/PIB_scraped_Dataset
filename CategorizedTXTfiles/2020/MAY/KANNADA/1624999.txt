      ವಿಜ್ಞಾನ ಮತ್ತು ತಂತ್ರಜ್ಞಾನ ಸಚಿವಾಲಯ

      ಕೋವಿಡ್-19 ಎದುರಿಸುವ ಭಾರತದ ಪ್ರಯತ್ನಗಳನ್ನು ಹೆಚ್ಚಿಸಲು ತಂತ್ರಜ್ಞಾನ ಅಭಿವೃದ್ಧಿ ಮಂಡಳಿಯಿಂದ ತಂತ್ರಜ್ಞಾನಗಳಿಗೆ ಅನುಮೋದನೆ
      Posted On: 17 MAY 2020 6:01PM by PIB Bengaluru


    ಕೋವಿಡ್-19 ಎದುರಿಸುವ ಭಾರತದ ಪ್ರಯತ್ನಗಳನ್ನು ಹೆಚ್ಚಿಸಲು ತಂತ್ರಜ್ಞಾನ ಅಭಿವೃದ್ಧಿ ಮಂಡಳಿಯಿಂದ ತಂತ್ರಜ್ಞಾನಗಳಿಗೆ ಅನುಮೋದನೆ


    ವಿಜ್ಞಾನ ಮತ್ತು ತಂತ್ರಜ್ಞಾನ ಇಲಾಖೆಯ ( ಡಿಎಸ್ ‌ ಟಿ ) ಶಾಸನಬದ್ಧ ಸಂಸ್ಥೆಯಾದ ತಂತ್ರಜ್ಞಾನ ಅಭಿವೃದ್ಧಿ ಮಂಡಲಿ ( ಟೆಕ್ನಾಲಜಿ ಡೆವಲಪ್ ‌ ಮೆಂಟ್ ಬೋರ್ಡ್ - ಟಿಡಿಬಿ ) ವಿಜ್ಞಾನಿಗಳು , ತಂತ್ರಜ್ಞರು , ಉದ್ಯಮಿಗಳು ಮತ್ತು ಕೈಗಾರಿಕೋದ್ಯಮಿಗಳ ಪ್ರಯತ್ನಗಳನ್ನು ಈ ತಂತ್ರಜ್ಞಾನಗಳ ವಾಣಿಜ್ಯೀಕರಣಕ್ಕೆ ಹಣಕಾಸಿನ ಸಹಾಯದಿಂದ ಪೂರ್ವಭಾವಿಯಾಗಿ ಬೆಂಬಲಿಸುತ್ತಿದೆ .. ಇದಲ್ಲದೆ , ಪ್ರಪಂಚ ಎದುರಿಸುತ್ತಿರುವ ಆರೋಗ್ಯ ರಕ್ಷಣೆಯ ತುರ್ತು ಪರಿಸ್ಥಿತಿಯನ್ನು ನಿಭಾಯಿಸುವಲ್ಲಿ ದೇಶದ ಪ್ರಯತ್ನಗಳನ್ನು ಬೆಂಬಲಿಸಲು ಟಿಡಿಬಿ ಹೊಸ ಪರಿಹಾರಗಳನ್ನು ಹುಡುಕುತ್ತಿದೆ .


    ಕಳೆದ ಕೆಲವು ವಾರಗಳಲ್ಲಿ , ಟಿಡಿಬಿ ತನ್ನ ಮೌಲ್ಯಮಾಪನ ಪ್ರಕ್ರಿಯೆಯ ಮೂಲಕ ವಿವಿಧ ಕ್ಷೇತ್ರ ( ಡೊಮೇನ್ ‌) ಗಳ ಅಡಿಯಲ್ಲಿ ಹೆಚ್ಚಿನ ಸಂಖ್ಯೆಯ ಅಪ್ಲಿಕೇಶನ್ ‌ ಗಳನ್ನು ಪ್ರಕ್ರಿಯೆಗೊಳಿಸಿದೆ . ಇಲ್ಲಿಯವರೆಗೆ , ಟಿಡಿಬಿ ವಾಣಿಜ್ಯೀಕರಣದ ಕಡೆಗೆ ಆರು ಯೋಜನೆಗಳಿಗೆ ಅನುಮೋದನೆ ನೀಡಿದೆ , ಇದರಲ್ಲಿ ಥರ್ಮಲ್ ಸ್ಕ್ಯಾನರ್ ‌ ಗಳು , ವೈದ್ಯಕೀಯ ಸಾಧನಗಳು , ಮುಖಗವಸುಗಳು ಮತ್ತು ರೋಗನಿರ್ಣಯದ ಕಿಟ್ ‌ ಗಳು ಸೇರಿವೆ .


    ಥರ್ಮಲ್ ಸ್ಕ್ಯಾನರ್ ‌ ಗಳು


    ವೈರಸ್ ಸೋಂಕಿನ ಲಕ್ಷಣಗಳನ್ನು ಪರೀಕ್ಷಿಸುವ ಸಾಮಾನ್ಯ ಪರೀಕ್ಷೆಗೆ ತಾಪಮಾನವನ್ನು ಪರೀಕ್ಷಿಸಲು ಬಳಸುವ ಕೈಯಲ್ಲಿ ಹಿಡಿಯುವ ಥರ್ಮಾಮೀಟರ್ ‌ ಗಳು ಭದ್ರತಾ ಸಿಬ್ಬಂದಿ ಮತ್ತು ಆರೋಗ್ಯ ಕಾರ್ಯಕರ್ತರನ್ನು ಸೋಂಕಿಗೆ ಒಡ್ಡುತ್ತದೆ . ಲಾಕ್ ‌ ಡೌನ್ ಕಾರಣದಿಂದಾಗಿ ಪ್ರಸ್ತುತ ನಿರ್ಬಂಧಗಳನ್ನು ತೆಗೆದುಹಾಕುವುದರಿಂದ ಈ ಅಪಾಯವನ್ನು ಹೆಚ್ಚಿಸುತ್ತದೆ .


    ಆದ್ದರಿಂದ , ದೇಹದ ತಾಪಮಾನವನ್ನು ದೂರದಿಂದ ಮತ್ತು ಜನಸಂದಣಿಯಲ್ಲಿ ಮೇಲ್ವಿಚಾರಣೆ ಮಾಡಲು ದೇಹಕ್ಕೆ ತಾಗದಿರುವ ತಂತ್ರಜ್ಞಾನಗಳನ್ನು ಹೊಂದಿರುವುದು ಕಡ್ಡಾಯವಾಗುತ್ತದೆ . ಈ ಪರಿಹಾರಗಳನ್ನು ಒದಗಿಸಲು ಸಿದ್ಧವಾಗಿರುವ ಎರಡು ಬೆಂಗಳೂರು ಮೂಲದ ಕಂಪೆನಿಗಳಾದ ಕೊಕೊಸ್ಲ್ಯಾಬ್ಸ್ ಇನ್ನೋವೇಶನ್ ಸೊಲ್ಯೂಷನ್ಸ್ ಪ್ರೈವೇಟ್ ಲಿಮಿಟೆಡ್ ಮತ್ತು ಅಡ್ವಾನ್ಸ್ ಮೆಕ್ಯಾನಿಕಲ್ ಸರ್ವೀಸಸ್ ಪ್ರೈವೇಟ್ ಲಿಮಿಟೆಡ್ ‌ ಗೆ ಟಿಡಿಬಿ ಹಣಕಾಸಿನ ನೆರವು ನೀಡಿದೆ .


    ಕೋಕೋಸ್ಲ್ಯಾಬ್ಸ್ ಇನ್ನೋವೇಶನ್ ಸೊಲ್ಯೂಷನ್ಸ್ ಪ್ರೈವೇಟ್ ಲಿಮಿಟೆಡ್ ಜನಸಂದಣಿಯಲ್ಲಿ ದೇಹದಲ್ಲಿ ಅಸಹಜ ಉಷ್ಣತೆಯನ್ನು ಹೊಂದಿರುವ ವ್ಯಕ್ತಿಗಳನ್ನು ಗುರುತಿಸಲು ಕಡಿಮೆ ವೆಚ್ಚದ ಪರಿಹಾರವನ್ನು ವಾಣಿಜ್ಯೀಕರಿಸಲು ಯೋಜಿಸಿದೆ ಮತ್ತು ಅದೇ ಸಮಯದಲ್ಲಿ , ಗುರುತಿಸಲಾದ ವ್ಯಕ್ತಿಗಳ ಬಗ್ಗೆ ತಮ್ಮ ಫೋನ್ ‌ ಗಳು ಮತ್ತು ಲ್ಯಾಪ್ ‌ ಟಾಪ್ ‌ ಗಳಲ್ಲಿ ಅಧಿಕಾರಿಗಳಿಗೆ ತಿಳಿಸಲು ಸೂಚನೆಯ ವ್ಯವಸ್ಥೆಯನ್ನು ಒದಗಿಸುತ್ತದೆ . ಸಾರ್ವಜನಿಕ ದಟ್ಟಣೆ ಸ್ಥಳಗಳಲ್ಲಿ ಒಂದು ನಿರ್ದಿಷ್ಟ ಸಮಯದಲ್ಲಿ ಅನೇಕ ಜನರ .


    ಅಸಹಜ ತಾಪಮಾನ ಪತ್ತೆಗಾಗಿ , ಕಡಿಮೆ ವೆಚ್ಚದ ಥರ್ಮಲ್ ಕ್ಯಾಮೆರಾ ( ಕೇವಲ ಥರ್ಮಲ್ ಇಮೇಜ್ ಕ್ಯಾಪ್ಚರ್ ಸಾಮರ್ಥ್ಯವನ್ನು ಹೊಂದಿರುವ ಬೇಸಿಕ್ ಕ್ಯಾಮೆರಾ ) , ಮತ್ತು ಜಿಪಿಯು ಸರ್ವರ್ ‌ ಗಳನ್ನು ನೈಜ ಸಮಯದ ವೀಡಿಯೊ ವಿಶ್ಲೇಷಣಾ ವೇದಿಕೆಯನ್ನು ಬಳಸಿಕೊಂಡು ಕೃತಕ ಬುದ್ಧಿಮತ್ತೆ ತಂತ್ರಾಂಶವನ್ನು ನೈಜ ಸಮಯದ ಸೂಚನೆಗಳಿಗಾಗಿ ಬಳಸಲಾಗುತ್ತದೆ .


    ಇದು ಒಂದೇ ಉತ್ಪನ್ನದಲ್ಲಿ ಮುಖಗವಸು ಧರಿಸಿರಲಿ ಇಲ್ಲದಿರಲಿ ವ್ಯಕ್ತಿಯ ವಯಸ್ಸು , ಪತ್ತೆ , ಲಿಂಗ , ಜನಾಂಗ , ತಾಪಮಾನದ ಅಂಕಿಅಂಶಗಳು ( ಜ್ವರದ ಪತ್ತೆ ) , ಮತ್ತು ನೈಜ ಸಮಯದ ಪರಿಸರದಲ್ಲಿ ಅನೇಕ ಜನರನ್ನು ಪತ್ತೆಹಚ್ಚುವಂತಹ ಮುಖ ಗುರುತಿಸುವಿಕೆ ಮುಂತಾದ ವೈಶಿಷ್ಟ್ಯಗಳನ್ನು ಒಳಗೊಂಡಿದೆ .


    ಅಡ್ವಾನ್ಸ್ ಮೆಕ್ಯಾನಿಕಲ್ ಸರ್ವೀಸಸ್ ಪ್ರೈವೆಟ್ ಲಿಮಿಟೆಡ್ ಸಂಸ್ಥೆಯು ತ್ವರಿತ ಮಾಪನ ಮತ್ತು ನೈಜ - ಸಮಯದ ನಿರ್ಧಾರಕ್ಕಾಗಿ ತಂಪಾಗಿಸದ ಮೈಕ್ರೊಬೊಲೊಮೀಟರ್ ಮತ್ತು ವಿಡಿಯೋ ಅನಾಲಿಟಿಕ್ಸ್ ಪ್ಲಾಟ್ ‌ ಫಾರ್ಮ್ ಬಳಸಿ ಇನ್ಫ್ರಾರೆಡ್ ಥರ್ಮೋಗ್ರಫಿ ಆಧಾರಿತ ತಾಪಮಾನ ಸ್ಕ್ಯಾನರ್ ಅನ್ನು ವಾಣಿಜ್ಯೀಕರಿಸಲು ಯೋಜಿಸಿದೆ ಇದನ್ನು ಸ್ಥಳೀಯವಾಗಿ ಅಭಿವೃದ್ಧಿಪಡಿಸಲಾಗಿದೆ , ಕೃತಿಕ ಬುದ್ಧಿಮತ್ತೆ ( ಎಐ ) ಮತ್ತು ಐಐಒಟಿ ( ಇಂಡಸ್ಟ್ರಿಯಲ್ ಇಂಟರ್ನೆಟ್ ಆಫ್ ಥಿಂಗ್ಸ್ ) ಅನ್ನು ಬಳಸಿಕೊಂಡು ನೈಜ - ಸಮಯದ ಸೂಚನೆಗಳು ಮತ್ತು ವಿಶ್ಲೇಷಣೆಯನ್ನು ಒದಗಿಸುತ್ತದೆ .


    ಉತ್ಪನ್ನದ ವಿನ್ಯಾಸ , ಇಮೇಜಿಂಗ್ ಪ್ರೊಸೆಸಿಂಗ್ ಸಾಫ್ಟ್ ‌ ವೇರ್ , ಎಐ ಪ್ರೋಟೋಕಾಲ್ಗಳ ಅಭಿವೃದ್ಧಿ ಮತ್ತು ಐಐಒಟಿ ಪರಿಹಾರಗಳ ಸಂರಚನೆಯನ್ನು ಗಟ್ಟಿತನ , ವಿಶ್ವಾಸಾರ್ಹತೆ ಮತ್ತು ಕೈಗೆಟುಕುವಿಕೆಗೆ ಸೂಕ್ತವಾದ ಪರಿಗಣನೆಗಳೊಂದಿಗೆ ಆಂತರಿಕವಾಗಿಯೇ ಅಭಿವೃದ್ಧಿಪಡಿಸಲಾಗಿದೆ . ಕಂಪನಿಯು ಸರ್ವರ್ ತಂತ್ರಜ್ಞಾನವನ್ನು ಸಹ ಅಭಿವೃದ್ಧಿಪಡಿಸಿದೆ , ಇದು ಐಐಒಟಿ ವ್ಯವಸ್ಥೆಗಳಿಗೆ ಮೌಲ್ಯವರ್ಧಿತ ವೈಶಿಷ್ಟ್ಯವಾಗಿದೆ .


    ವೈದ್ಯಕೀಯ ಸಾಧನಗಳು


    ಕೊಯಮತ್ತೂರಿನ ಲ್ಯಾಟೋಮ್ ಎಲೆಕ್ಟ್ರಿಕ್ ಇಂಡಿಯಾ ಪ್ರೈವೇಟ್ ಲಿಮಿಟೆಡ್ ‌ ಗೆ ಟಿಡಿಬಿಯು ಹಣಕಾಸಿನ ನೆರವಿಗೆ ಅನುಮೋದನೆ ನೀಡಿತು . ಐಸಿಯು ಮತ್ತು ಐಸೊಲೇಷನ್ ವಾರ್ಡ್ ‌ ಗಳಿಗೆ ಸೂಕ್ತವಾದ ಸ್ವತಂತ್ರ ವೈದ್ಯಕೀಯ ರೇಡಿಯಾಗ್ರಫಿ ಸಾಧನಗಳಾಗಿ ಡಿಜಿಟಲ್ ಡಿಸ್ಪ್ಲೆಯೊಂದಿಗೆ ಬ್ಯಾಟರಿ ಚಾಲಿತ ಪೋರ್ಟಬಲ್ ಎಕ್ಸರೆ ಯಂತ್ರಗಳ ವಾಣಿಜ್ಯೀಕರಣವನ್ನು ಕಂಪನಿಯು ಯೋಜಿಸಿದೆ . ಈ ಸಾಧನವು ಪೋರ್ಟಬಲ್ ಆಗಿದೆ ಮತ್ತು ಅದನ್ನು ರೋಗಿಯ ಹಾಸಿಗೆಯ ಪಕ್ಕಕ್ಕೆ ಕೊಂಡೊಯ್ಯಬಹುದು , ಇದರಿಂದಾಗಿ ಈ ಪ್ರಕ್ರಿಯೆಯಲ್ಲಿ ತೊಡಗಿರುವ ವೈದ್ಯಕೀಯ ಸಿಬ್ಬಂದಿಗೆ ಸೋಂಕು ತಗಲುವ ಸಾಧ್ಯತೆ ಕಡಿಮೆಯಾಗುತ್ತದೆ . ವೈರ್ ಲೆಸ್ ವರ್ಕ ಫ್ಲೋ ಮತ್ತು ಪವರ್ ಮೆಯಿನ್ ಗಳಿಲ್ಲದ ನಿರಂತರ ಕಾರ್ಯಾಚರಣೆಗೆ ಬ್ಯಾಟರಿ ಬ್ಯಾಕ್ ಅಪ್ ಆಯ್ಕೆಯು ಉಪಯುಕ್ತವಾಗಿದೆ . ಕೋವಿಡ್ - 19 ನಿರ್ವಹಣಾ ಸೆಟ್ ‌ ಅಪ್ ‌ ನ ಪ್ರತ್ಯೇಕ ವಾರ್ಡ್ ‌ ಗಳು ಮತ್ತು ತೀವ್ರ ನಿಗಾ ಘಟಕಗಳಲ್ಲಿ ಡಿಜಿಟಲ್ ಇಮೇಜಿಂಗ್ ಮತ್ತು ಬ್ಯಾಟರಿ ಬ್ಯಾಕ್ ಅಪ್ ಹೊಂದಿರುವ ಪೋರ್ಟಬಲ್ ಎಕ್ಸ್ ರೇ ಯಂತ್ರಗಳನ್ನು ಬಳಸಬಹುದು .


    ಮುಖಗವಸುಗಳು


    ಪುಣೆಯ ಥಿಂಕ್ರ್ ಟೆಕ್ನಾಲಜೀಸ್ ಇಂಡಿಯಾ ಪ್ರೈವೆಟ್ ಲಿಮಿಟೆಡ್ ಗೆ ಆರ್ಥಿಕ ನೆರವು ನೀಡಲಾಗಿದೆ . ಇದು ಕೋವಿಡ್ - 19 ವಿರುದ್ಧ ತಡೆಗಟ್ಟುವ ಕ್ರಮವಾಗಿ ಮುಖಗವಸುಗಳ ಮೇಲೆ ಆಂಟಿ - ವೈರಲ್ ಏಜೆಂಟ್ ‌ ಗಳ ಲೇಪನ ಮತ್ತು 3 ಡಿ ಮುದ್ರಣವನ್ನು ಒದಗಿಸುತ್ತಿದೆ . ಸೋಡಿಯಂ ಒಲೆಫಿನ್ ಸಲ್ಫೋನೇಟ್ ಆಧಾರಿತ ಮಿಶ್ರಣವನ್ನು ಮುಖಗವಸಿನ ಲೇಪನಕ್ಕಾಗಿ ಬಳಸಲಾಗುತ್ತದೆ . ಇದು ಹೈಡ್ರೋಫಿಲಿಕ್ ಮತ್ತು ಹೈಡ್ರೋಫೋಬಿಕ್ ಗುಣಲಕ್ಷಣಗಳನ್ನು ಹೊಂದಿರುವ ಸಾಬೂನು ರೂಪಿಸುವ ಏಜೆಂಟ್ . ಹೊದಿಕೆಯ ವೈರಸ್ ‌ ಗಳ ಸಂಪರ್ಕದಲ್ಲಿ , ಇದು ವೈರಸ್ಸಿನ ಹೊರ ಪೊರೆಯನ್ನು ಅಡ್ಡಿಪಡಿಸುತ್ತದೆ . ಇದರಲ್ಲಿ ಬಳಸಿದ ವಸ್ತುಗಳು ಕೋಣೆಯ ಉಷ್ಣಾಂಶದಲ್ಲಿ ಸ್ಥಿರವಾಗಿರುತ್ತವೆ ಮತ್ತು ಸೌಂದರ್ಯವರ್ಧಕಗಳಲ್ಲಿ ವ್ಯಾಪಕವಾಗಿ ಬಳಸಲಾಗುತ್ತದೆ .


    ಡಯಾಗ್ನೋಸ್ಟಿಕ್ ಕಿಟ್ ‌ ಗಳು ( ರೋಗನಿರ್ಣಯದ ಕಿಟ್ ‌)


    ನವದೆಹಲಿಯ ಮೆಡ್ಜೋಮ್ ಲೈಫ್ ಸೈನ್ಸ್ ಸಂಸ್ಥೆಯು ಪ್ರಸ್ತುತ ಮಲೇರಿಯಾ , ಡೆಂಗ್ಯೂ , ಪ್ರೆಗ್ನೆನ್ಸಿ , ಟೈಫಾಯಿಡ್ ಇತ್ಯಾದಿಗಳಿಗೆ ತ್ವರಿತ ರೋಗನಿರ್ಣಯದ ಕಿಟ್ ‌ ಗಳನ್ನು ತಯಾರಿಸುತ್ತಿದೆ ಮತ್ತು ಪ್ರತಿದೀಪಕ ಆಧಾರಿತ ರಾಪಿಡ್ ಕೋವಿಡ್ - 19 ಪತ್ತೆ ಕಿಟ್ ತಯಾರಿಸಲು ಉದ್ದೇಶಿಸಿದೆ . ಅವುಗಳನ್ನು 2-3 ತಿಂಗಳಲ್ಲಿ ವಾಣಿಜ್ಯಿಕವಾಗಿ ನಿಯೋಜಿಸುವ ಗುರಿ ಹೊಂದಿದೆ . ಪ್ರತಿದೀಪಕ - ಆಧಾರಿತ ರೋಗನಿರ್ಣಯ ಕಿಟ್ ‌ ಗಳು ಹಲವಾರು ಪಟ್ಟು ಸೂಕ್ಷ್ಮವೆಂದು ವರದಿಯಾಗಿದೆ ಮತ್ತು ಪರಿಮಾಣಾತ್ಮಕ ಫಲಿತಾಂಶಗಳನ್ನು ನೀಡಲು ಸಾಧ್ಯವಾಗುತ್ತದೆ .


    ಈ ಹಿಂದೆ , ಫ್ಲೂ ತರಹದ ರೋಗಲಕ್ಷಣಗಳನ್ನು ಪ್ರದರ್ಶಿಸುವ ಜನರ ಮಾದರಿಗಳನ್ನು ಪರೀಕ್ಷಿಸುವ ಮತ್ತು ಪತ್ತೆ ಮಾಡುವ ನೈಜ ಸಮಯದ ಪಿಸಿಆರ್ ಆಧಾರಿತ ಆಣ್ವಿಕ ರೋಗನಿರ್ಣಯ ಕಿಟ್ ಅನ್ನು ಅಭಿವೃದ್ಧಿಪಡಿಸಿದ ಮೊದಲ ಸ್ಥಳೀಯ ಕಂಪನಿಯಾದ ಪುಣೆಯ ಮೈಲಾಬ್ ಡಿಸ್ಕವರಿ ಸೊಲ್ಯೂಷನ್ಸ್ ‌ ಸಂಸ್ಥೆಗೆ ಧನಸಹಾಯವನ್ನು ಟಿಡಿಬಿ ಅನುಮೋದಿಸಿತ್ತು .


    " ಕೋವಿಡ್ - 19 ರ ಸಮಯವು ಸ್ಥಳೀಯ ತಂತ್ರಜ್ಞಾನಗಳು ಮತ್ತು ಉತ್ಪನ್ನಗಳ ವ್ಯಾಪಾರೀಕರಣಕ್ಕೆ ಸ್ಪಷ್ಟ ಉದ್ದೇಶ , ಪ್ರಸ್ತುತತೆ , ಅಗತ್ಯ , ಬೆಂಬಲದ ಸುಲಭತೆ , ಪಾರದರ್ಶಕತೆ , ಸಮರ್ಪಣೆ , ಸಹಕಾರ ಮತ್ತು ಹೊಣೆಗಾರಿಕೆಯೊಂದಿಗೆ ಅಕಾಡೆಮಿ ಮತ್ತು ಸಂಶೋಧನಾ ಪ್ರಯೋಗಾಲಯಗಳಿಂದ ಜ್ಞಾನದ ಹಂಚಿಕೊಳ್ಳುವಿಕೆಯ ಸ್ವತಂತ್ರವಾದ ಸಂಪರ್ಕಿದಿಂದ ಹಲವು ಮಾರ್ಗಗಳನ್ನು ತೋರಿಸಿದೆ , ಟಿಡಿಬಿ ಬೆಂಬಲದ ವೇಗ ಮತ್ತು ಪ್ರಮಾಣವು ನಮ್ಮ ಹೊಸ ಸಾಮಾನ್ಯತೆಯ ಕೆಲವು ಬಲವಾದ ಉದಾಹರಣೆಗಳಾಗಿದ್ದು , ಅದು ಮಿಷನ್ ಸ್ವಾವಲಂಬನ್ - ಸ್ವಾವಲಂಬಿ ಭಾರತದಲ್ಲಿ ಸೇವೆ ಸಲ್ಲಿಸುತ್ತಲೇ ಇರುತ್ತದೆ ." ಎಂದು ಡಿಎಸ್ ಟಿ ಕಾರ್ಯದರ್ಶಿ ಪ್ರೊ . ಅಶುತೋಷ್ ಶರ್ಮಾರವರು ಹೇಳಿದರು .


    [ ಹೆಚ್ಚಿನ ವಿವರಗಳಿಗಾಗಿ , ದಯವಿಟ್ಟು ಸಂಪರ್ಕಿಸಿ : ಕಮ್ಯಾಂಡರ್ ನವನೀತ್ ಕೌಶಿಕ್ , ಎಸ್ . ಸಿ . ' ಇ ', ತಂತ್ರಜ್ಞಾನ ಅಭಿವೃದ್ಧಿ ಮಂಡಳಿ , navneetkaushik.tdb@gmail.com , ಮೊ : + 91- 9560611391]


    ***

    
    
    (Release ID: 1624999) Visitor Counter : 12
    
    
      Read this release in: English , Urdu , Hindi , Assamese , Tamil , Telugu