      ಹಣಕಾಸು ಸಚಿವಾಲಯ

      ಸ್ವಾವಲಂಬಿ ಭಾರತ ಅಭಿಯಾನದಡಿಯಲ್ಲಿ ಏಳು ಕ್ಷೇತ್ರಗಳಲ್ಲಿ ಸರ್ಕಾರಿ ಸುಧಾರಣೆಗಳು ಹಾಗೂ ಅವುಗಳನ್ನು ಸಾಧ್ಯವಾಗಿಸುವ ಕ್ರಮಗಳನ್ನು ಪ್ರಕಟಿಸಿದ ಹಣಕಾಸು ಸಚಿವರು
      Posted On: 17 MAY 2020 3:11PM by PIB Bengaluru


    ಸ್ವಾವಲಂಬಿ ಭಾರತ ಅಭಿಯಾನದಡಿಯಲ್ಲಿ ಏಳು ಕ್ಷೇತ್ರಗಳಲ್ಲಿ ಸರ್ಕಾರಿ ಸುಧಾರಣೆಗಳು ಹಾಗೂ ಅವುಗಳನ್ನು ಸಾಧ್ಯವಾಗಿಸುವ ಕ್ರಮಗಳನ್ನು ಪ್ರಕಟಿಸಿದ ಹಣಕಾಸು ಸಚಿವರು


    ಪ್ರಮುಖ ಅಂಶಗಳು

      * ಉದ್ಯೋಗ ಸೃಷ್ಟಿಗೆ ಉತ್ತೇಜನ ನೀಡಲು ಮನ್ರೇಗಾ ಯೋಜನೆಯಡಿ ಹಂಚಿಕೆಯಲ್ಲಿ 40,000 ಕೋಟಿ ರೂ . ಹೆಚ್ಚಳ
      * ಭವಿಷ್ಯದಲ್ಲಿ ಸಾಂಕ್ರಾಮಿಕ ರೋಗಗಳಿಗೆ ಭಾರತವನ್ನು ಸನ್ನದ್ಧಗೊಳಿಸಲು ಸಾರ್ವಜನಿಕ ಆರೋಗ್ಯ ಮತ್ತು ಇತರ ಆರೋಗ್ಯ ಸುಧಾರಣೆಗಳಲ್ಲಿ ಹೆಚ್ಚಿನ ಹೂಡಿಕೆ
      * ಕೋವಿಡ್ ನಂತರ ಈಕ್ವಿಟಿಯೊಂದಿಗೆ ತಂತ್ರಜ್ಞಾನ ಚಾಲಿತ ಶಿಕ್ಷಣ
      * ಐಬಿಸಿ ಸಂಬಂಧಿತ ಕ್ರಮಗಳ ಮೂಲಕ ಸುಗಮ ವ್ಯವಹಾರವನ್ನು ಮತ್ತಷ್ಟು ಹೆಚ್ಚಿಸುವುದು
      * ಕಂಪನಿಗಳ ಕಾಯ್ದೆಯ ಡಿಫಾಲ್ಟ್ ಗಳನ್ನುಅಪರಾಧವಾಗಿ ಪರಿಗಣಿಸದಿರುವುದು
      * ಕಾರ್ಪೊರೇಟ್ ‌ ಸಂಸ್ಥೆಗಳಿಗೆ ವ್ಯವಹಾರವನ್ನು ಸುಲಭಗೊಳಿಸುವುದು
      * ಹೊಸ , ಸ್ವಾವಲಂಬಿ ಭಾರತಕ್ಕಾಗಿ ಸಾರ್ವಜನಿಕ ವಲಯದ ಉದ್ಯಮ ನೀತಿ
      * 2020-21 ನೇ ಸಾಲಿಗೆ ರಾಜ್ಯಗಳ ಸಾಲ ಮಿತಿಗಳು ಶೇ .3 ರಿಂದ ಶೇ .5 ಕ್ಕೆ ಹೆಚ್ಚಳ ಮತ್ತು ರಾಜ್ಯ ಮಟ್ಟದ ಸುಧಾರಣೆಗಳಿಗೆ ಪ್ರೋತ್ಸಾಹ

    ಗೌರವಾನ್ವಿತ ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು ಮೇ , 12 2020 ರಂದು 20 ಲಕ್ಷ ಕೋಟಿ ರೂ . ಗಳ ವಿಶೇಷ ಆರ್ಥಿಕ ಮತ್ತು ಸಮಗ್ರ ಪ್ಯಾಕೇಜ್ ಘೋಷಿಸಿದ್ದಾರೆ - ಇದು ಭಾರತದ ಜಿಡಿಪಿಯ ಶೇ .10 ಕ್ಕೆ ಸಮಾನವಾಗಿದೆ . ಅವರು आत्मनिर्भर भारत अभियान ಅಥವಾ ಸ್ವಾವಲಂಬಿ ಭಾರತ ಅಭಿಯಾನಕ್ಕೆ ಸ್ಪಷ್ಟ ಕರೆ ನೀಡಿದರು . ಸ್ವಾವಲಂಬಿ ಭಾರತದ ಐದು ಸ್ತಂಭಗಳಾದ ಆರ್ಥಿಕತೆ , ಮೂಲಸೌಕರ್ಯ , ವ್ಯವಸ್ಥೆ , ಜನಸಂಖ್ಯೆ ಮತ್ತು ಬೇಡಿಕೆಯನ್ನು ಅವರು ವಿವರಿಸಿದ್ದರು .


    ಸ್ವಾವಲಂಬಿ ಬಾರತ ಅಭಿಯಾನದಡಿಯಲ್ಲಿ ಕೋವಿಡ್ -19 ರ ವಿರುದ್ಧ ಹೋರಾಡಲು ಉತ್ತೇಜನ ಪ್ಯಾಕೇಜ್ ಘೋಷಣೆಯ 5 ನೇ ಪತ್ರಿಕಾಗೋಷ್ಠಿಯಲ್ಲಿಂದು ಕೇಂದ್ರ ಹಣಕಾಸು ಮತ್ತು ಕಾರ್ಪೊರೇಟ್ ವ್ಯವಹಾರಗಳ ಸಚಿವೆ ಶ್ರೀಮತಿ ನಿರಮಲಾ ಸೀತಾರಾಮನ್ ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರು 2020 ರ ಮೇ 12 ರಂದು ರಾಷ್ಟ್ರವನ್ನುದ್ದೇಶಿಸಿ ಮಾಡಿದ ಭಾಷಣದಲ್ಲಿ ನೀಡಿದ ದೃಷ್ಟಿಕೋನವನ್ನು ಉಲ್ಲೇಖಿಸಿದರು . ಪ್ರಧಾನ ಮಂತ್ರಿಯವರು ಹೇಳಿರುವ ಹಾಗೆ ದೇಶ ಈಗ ನಿರ್ಣಾಯಕ ಘಟ್ಟದಲ್ಲಿದೆ ಎಂದು ಶ್ರೀಮತಿ ಸೀತಾರಾಮನ್ ಹೇಳಿದರು . ಕೋವಿಡ್ -19 ಸಾಂಕ್ರಾಮಿಕವು ಒಂದು ಸಂದೇಶದೊಂದಿಗೆ ಅವಕಾಶವನ್ನೂ ತಂದಿದೆ . ನಾವೀಗ ಸ್ವಾವಲಂಬಿ ಭಾರತ ನಿರ್ಮಿಸಬೇಕಾಗಿದೆ ಎಂದು ಅವರು ಹೇಳಿದರು .


    ಸ್ವಾವಲಂಬಿ ಭಾರತದ ಸಂಕಲ್ಪವನ್ನು ಸಾಬೀತುಪಡಿಸುವ ಸಲುವಾಗಿ , ಭೂಮಿ , ಕಾರ್ಮಿಕ , ದ್ರವ್ಯತೆ ಮತ್ತು ಕಾನೂನುಗಳೆಲ್ಲವನ್ನೂ ಆತ್ಮ ನಿರ್ಭರ ಭಾರತ್ ಪ್ಯಾಕೇಜ್ ‌ ನಲ್ಲಿ ಒತ್ತಿ ಹೇಳಲಾಗಿದೆ ಎಂದು ಸೀತಾರಾಮನ್ ಹೇಳಿದರು . ಬಿಕ್ಕಟ್ಟು ಮತ್ತು ಸವಾಲು ಸ್ವಾವಲಂಬಿ ಭಾರತವನ್ನು ನಿರ್ಮಿಸಲು ಒಂದು ಅವಕಾಶವಾಗಿದೆ ಎಂದು ಅವರು ತಿಳಿಸಿದರು .


    ಸುಧಾರಣೆಗಳ ಸರಣಿ ಪ್ರಕಟಣೆ ಇಂದು ಮುಂದುವರೆದಿದೆ ಎಂದು ಹಣಕಾಸು ಸಚಿವರು ಹೇಳಿದರು . ಲಾಕ್ ಡೌನ್ ಘೋಷಣೆಯಾದ ಕೂಡಲೇ ನಾವು ಪ್ರಧಾನಿ ಗರೀಬ್ ಕಲ್ಯಾಣ್ ಪ್ಯಾಕೇಜ್ ( ಪಿಎಂಜಿಕೆಪಿ ) ಪ್ರಕಟಿಸಿದ್ದೇವೆ . 1.70 ಲಕ್ಷ ಕೋಟಿ ರೂ . ಗಳ ಪಿಎಂಜಿಕೆಪಿಯ ಭಾಗವಾಗಿ , ಉಚಿತ ಆಹಾರ ಧಾನ್ಯಗಳ ವಿತರಣೆ , ಮಹಿಳೆಯರು ಮತ್ತು ಬಡ ಹಿರಿಯ ನಾಗರಿಕರು ಮತ್ತು ರೈತರಿಗೆ ನಗದು ಪಾವತಿ ಇತ್ಯಾದಿಗಳನ್ನು ಸರ್ಕಾರ ಘೋಷಿಸಿತು . ಪ್ಯಾಕೇಜ್ ‌ ನ ತ್ವರಿತ ಅನುಷ್ಠಾನವನ್ನು ನಿರಂತರವಾಗಿ ಮೇಲ್ವಿಚಾರಣೆ ಮಾಡಲಾಗುತ್ತಿದೆ . ಪಿಎಂಜಿಕೆಪಿ ಅಡಿಯಲ್ಲಿ ಸುಮಾರು 41 ಕೋಟಿ ಬಡವರು 52,608 ಕೋಟಿ ರೂ . ಹಣಕಾಸು ನೆರವು ಪಡೆದಿದ್ದಾರೆ . ಜನರಿಗೆ ನೇರ ಲಾಭ ವರ್ಗಾವಣೆ ( ಡಿಬಿಟಿ ) ಮಾಡಲು ಪಿಎಂಜಿಕೆಪಿಯು ತಂತ್ರಜ್ಞಾನವನ್ನು ಬಳಸಿಕೊಂಡಿದೆ ಎಂದು ಹಣಕಾಸು ಸಚಿವರು ಹೇಳಿದರು .


    ಇದಲ್ಲದೆ , 84 ಲಕ್ಷ ಮೆಟ್ರಿಕ್ ಟನ್ ಆಹಾರ ಧಾನ್ಯಗಳನ್ನು ರಾಜ್ಯಗಳು ಪಡೆದುಕೊಂಡಿವೆ ಮತ್ತು 3.5 ಲಕ್ಷ ಮೆಟ್ರಿಕ್ ಟನ್ ದ್ವಿದಳ ಧಾನ್ಯಗಳನ್ನು ವಿವಿಧ ರಾಜ್ಯಗಳಿಗೆ ರವಾನಿಸಲಾಗಿದೆ . ಇದಕ್ಕಾಗಿ , ಸವಾಲುಗಳ ನಡುವೆಯೂ ದ್ವಿದಳ ಧಾನ್ಯಗಳು ಮತ್ತು ಧಾನ್ಯಗಳನ್ನು ದೊಡ್ಡ ಪ್ರಮಾಣದಲ್ಲಿ ನೀಡಿದ ಎಫ್ ‌ ಸಿಐ , ನಾಫೆಡ್ ಮತ್ತು ರಾಜ್ಯಗಳ ಒಗ್ಗಟ್ಟಿನ ಪ್ರಯತ್ನಗಳನ್ನು ಸಚಿವರು ಶ್ಲಾಘಿಸಿದರು ,


    ಸರ್ಕಾರಿ ಸುಧಾರಣೆಗಳು ಹಾಗೂ ಅವುಗಳನ್ನು ಸಾಧ್ಯವಾಗಿಸುವ ಕ್ರಮಗಳನ್ನು ಕುರಿತಂತೆ ಐದನೇ ಮತ್ತು ಕೊನೆಯ ಹಂತದ ಕ್ರಮಗಳಲ್ಲಿ ಪ್ರಕಟಿಸಿದ ಶ್ರೀಮತಿ ಸೀತಾರಾಮನ್ ಉದ್ಯೋಗ ಸೃಷ್ಟಿ , ವ್ಯವಹಾರಗಳಿಗೆ ಬೆಂಬಲ , ಸುಗಮ ವ್ಯವಹಾರ , ಮತ್ತು ರಾಜ್ಯ ಸರ್ಕಾರಗಳು , ಶಿಕ್ಷಣ ಮತ್ತು ಆರೋಗ್ಯ ಕ್ಷೇತ್ರಗಳಿಗೆ ಏಳು ಕ್ರಮಗಳನ್ನು ವಿವರಿಸಿದರು ,


    1. ಉದ್ಯೋಗ ಸೃಷ್ಟಿಗೆ ಉತ್ತೇಜನ ನೀಡಲು ಎಂಜಿಎನ್ ‌ ಆರ್ ‌ ಇಜಿಎಸ್ ‌ ಹಂಚಿಕೆಯಲ್ಲಿ 40,000 ಕೋಟಿ ರೂ . ಹೆಚ್ಚಳ


    ಸರ್ಕಾರವು ಈಗ ಎಂಜಿಎನ್ ‌ ಆರ್ ‌ ಇಜಿಎಸ್ ಅಡಿಯಲ್ಲಿ ಹೆಚ್ಚುವರಿಯಾಗಿ 40,000 ಕೋಟಿ ರೂ . ಗಳನ್ನು ಹಂಚಿಕೆ ಮಾಡಲಿದೆ . ಮುಂಗಾರು ಋತುವಿನಲ್ಲಿ ಸ್ವಂತ ಊರುಗಳಿಗೆ ಮರಳಿರುವ ವಲಸೆ ಕಾರ್ಮಿಕರು ಸೇರಿದಂತೆ ಹೆಚ್ಚಿನ ಕೆಲಸದ ಅಗತ್ಯವನ್ನು ಪರಿಹರಿಸಲು ಒಟ್ಟು 300 ಕೋಟಿ ವ್ಯಕ್ತಿ ದಿನಗಳನ್ನು ಉತ್ಪಾದಿಸಲು ಇದು ಸಹಾಯ ಮಾಡುತ್ತದೆ . ನೀರಿನ ಸಂರಕ್ಷಣಾ ಸ್ವತ್ತುಗಳು ಸೇರಿದಂತೆ ಹೆಚ್ಚು ಬಾಳಿಕೆ ಬರುವ ಮತ್ತು ಜೀವನೋಪಾಯದ ಸ್ವತ್ತುಗಳನ್ನು ಸೃಷ್ಟಿಸುವುದರಿಂದ ಗ್ರಾಮೀಣ ಆರ್ಥಿಕತೆಯ ವೃದ್ಧಿಯಾಗುತ್ತದೆ .


    2. ಆರೋಗ್ಯ ಸುಧಾರಣೆಗಳು ಮತ್ತು ಉಪಕ್ರಮಗಳು


    ತಳಮಟ್ಟದ ಆರೋಗ್ಯ ಸಂಸ್ಥೆಗಳಲ್ಲಿ ಹೂಡಿಕೆಯ ಮೂಲಕ ಮತ್ತು ಗ್ರಾಮೀಣ ಮತ್ತು ನಗರ ಪ್ರದೇಶಗಳಲ್ಲಿ ಆರೋಗ್ಯ ಮತ್ತು ಸ್ವಾಸ್ಥ್ಯ ಕೇಂದ್ರಗಳನ್ನು ಹೆಚ್ಚಿಸಲು ಮೂಲಕ ಆರೋಗ್ಯದ ಮೇಲಿನ ಸಾರ್ವಜನಿಕ ವೆಚ್ಚವನ್ನು ಹೆಚ್ಚಿಸಲಾಗುವುದು . ಎಲ್ಲಾ ಜಿಲ್ಲೆಗಳಲ್ಲಿ ಸಾಂಕ್ರಾಮಿಕ ರೋಗಗಳ ಆಸ್ಪತ್ರೆ ಬ್ಲಾಕ್ಗಳನ್ನು ಸ್ಥಾಪಿಸುವುದು ಮತ್ತು ಸಾಂಕ್ರಾಮಿಕ ರೋಗಗಳನ್ನು ನಿರ್ವಹಿಸಲು ಎಲ್ಲಾ ಜಿಲ್ಲೆಗಳು , ಬ್ಲಾಕ್ ಮಟ್ಟದ ಲ್ಯಾಬ್ ‌ ಗಳು ಮತ್ತು ಸಾರ್ವಜನಿಕ ಆರೋಗ್ಯ ಘಟಕಗಳಲ್ಲಿ ಸಮಗ್ರ ಸಾರ್ವಜನಿಕ ಆರೋಗ್ಯ ಪ್ರಯೋಗಾಲಯಗಳನ್ನು ಲ್ಯಾಬ್ ನೆಟ್ ‌ ವರ್ಕ್ ಮತ್ತು ಕಣ್ಗಾವಲುಗಳ ಮೂಲಕ ಬಲಪಡಿಸಲಾಗುವುದು . ಇದಲ್ಲದೆ , ಐಸಿಎಂಆರ್ ನ ಆರೋಗ್ಯಕ್ಕಾಗಿ ರಾಷ್ಟ್ರೀಯ ಸಾಂಸ್ಥಿಕ ವೇದಿಕೆಯು ಸಂಶೋಧನೆಯನ್ನು ಉತ್ತೇಜಿಸುತ್ತದೆ ಮತ್ತು ರಾಷ್ಟ್ರೀಯ ಡಿಜಿಟಲ್ ಆರೋಗ್ಯ ಮಿಷನ್ ಅಡಿಯಲ್ಲಿ ರಾಷ್ಟ್ರೀಯ ಡಿಜಿಟಲ್ ಆರೋಗ್ಯ ನೀಲನಕ್ಷೆಯನ್ನು ಅನುಷ್ಠಾನಗೊಳಿಸುತ್ತದೆ .


    3. ಕೋವಿಡ್ ನಂತರ ಈಕ್ವಿಟಿಯೊಂದಿಗೆ ತಂತ್ರಜ್ಞಾನ ಚಾಲಿತ ಶಿಕ್ಷಣ


    ಡಿಜಿಟಲ್ / ಆನ್ ‌ ಲೈನ್ ಶಿಕ್ಷಣಕ್ಕೆ ಮಲ್ಟಿ - ಮೋಡ್ ಪ್ರವೇಶದ ಕಾರ್ಯಕ್ರಮ PM eVIDYA ವನ್ನು ಕೂಡಲೇ ಪ್ರಾರಂಭಿಸಲಾಗುವುದು . ವಿದ್ಯಾರ್ಥಿಗಳು , ಶಿಕ್ಷಕರು ಮತ್ತು ಕುಟುಂಬಗಳಿಗೆ ಮಾನಸಿಕ ಆರೋಗ್ಯ ಮತ್ತು ಭಾವನಾತ್ಮಕ ಯೋಗಕ್ಷೇಮಕ್ಕಾಗಿ ಮಾನಸಿಕ - ಸಾಮಾಜಿಕ ಬೆಂಬಲಕ್ಕಾಗಿ ಮನೋದರ್ಪಣ್ ಉಪಕ್ರಮವನ್ನು ತಕ್ಷಣವೇ ಪ್ರಾರಂಭಿಸಲಾಗುವುದು . ಶಾಲೆ , ಬಾಲ್ಯ ಮತ್ತು ಶಿಕ್ಷಕರಿಗೆ ಹೊಸ ರಾಷ್ಟ್ರೀಯ ಪಠ್ಯಕ್ರಮ ಮತ್ತು ಶಿಕ್ಷಣ ಚೌಕಟ್ಟನ್ನು ಸಹ ಪ್ರಾರಂಭಿಸಲಾಗುವುದು . 2025 ರ ವೇಳೆಗೆ ಪ್ರತಿ ಮಗುವು 5 ನೇ ತರಗತಿಯಲ್ಲಿ ಕಲಿಕೆಯ ಮಟ್ಟವನ್ನು ಮತ್ತು ಫಲಿತಾಂಶಗಳನ್ನು ಪಡೆಯುವುದನ್ನು ಖಚಿತಪಡಿಸಿಕೊಳ್ಳಲು ರಾಷ್ಟ್ರೀಯ ಅಡಿಪಾಯ ಸಾಕ್ಷರತೆ ಮತ್ತು ಸಂಖ್ಯಾ ಮಿಷನ್ ಅನ್ನು ಡಿಸೆಂಬರ್ 2020 ರೊಳಗೆ ಪ್ರಾರಂಭಿಸಲಾಗುವುದು .


    4. ಐಬಿಸಿ ಸಂಬಂಧಿತ ಕ್ರಮಗಳ ಮೂಲಕ ಸುಗಮ ವ್ಯವಹಾರವನ್ನು ಮತ್ತಷ್ಟು ಹೆಚ್ಚಿಸುವುದು


    ದಿವಾಳಿತನ ಪ್ರಕ್ರಿಯೆಗಳನ್ನು ಪ್ರಾರಂಭಿಸಲು ಕನಿಷ್ಠ ಮಿತಿಯನ್ನು 1 ಕೋಟಿ ರೂ . ಗೆ ( ರೂ . 1 ಲಕ್ಷದಿಂದ , ಇದು ಹೆಚ್ಚಾಗಿ ಎಂಎಸ್ ‌ ಎಂಇಗಳಿಗೆ ರಕ್ಷಣೆ ನೀಡುತ್ತದೆ ) ಹೆಚ್ಚಿಸಲಾಗಿದೆ . ಕೋಡ್ ‌ ನ ಸೆಕ್ಷನ್ 240 ಎ ಅಡಿಯಲ್ಲಿ ಎಂಎಸ್ ‌ ಎಂಇಗಳಿಗಾಗಿ ವಿಶೇಷ ದಿವಾಳಿತನ ಪರಿಹಾರದ ಚೌಕಟ್ಟನ್ನು ಶೀಘ್ರದಲ್ಲೇ ಪ್ರಕಟಿಸಲಾಗುವುದು .


    ಸಾಂಕ್ರಾಮಿಕ ಪರಿಸ್ಥಿತಿಗೆ ಅನುಗುಣವಾಗಿ ಒಂದು ವರ್ಷದವರೆಗೆ ಹೊಸ ದಿವಾಳಿತನದ ಪ್ರಕ್ರಿಯೆಯನ್ನು ಸ್ಥಗಿತಗೊಳಿಸಲಾಗುವುದು . ದಿವಾಳಿತನ ಪ್ರಕ್ರಿಯೆಗಳನ್ನು ಉತ್ತೇಜಿಸುವ ಉದ್ದೇಶದಿಂದ ಕೋಡ್ ಅಡಿಯಲ್ಲಿ " ಡೀಫಾಲ್ಟ್ " ವ್ಯಾಖ್ಯಾನದಿಂದ ಕೋವಿಡ್ -19 ಸಂಬಂಧಿತ ಸಾಲವನ್ನು ಹೊರಗಿಡಲು ಕೇಂದ್ರ ಸರ್ಕಾರಕ್ಕೆ ಅಧಿಕಾರ ನೀಡಲಾಗುವುದು .


    5. ಕಂಪನಿಗಳ ಕಾಯ್ದೆಯ ಡಿಫಾಲ್ಟ್ ಗಳನ್ನುಅಪರಾಧವಾಗಿ ಪರಿಗಣಿಸದಿರುವುದು


    ಸಿಎಸ್ಆರ್ ವರದಿಯಲ್ಲಿನ ನ್ಯೂನತೆಗಳು , ಮಂಡಳಿಯ ವರದಿಯಲ್ಲಿನ ಅಸಮರ್ಪಕತೆಗಳು , ಡೀಫಾಲ್ಟ್ ‌ ಗಳನ್ನು ಸಲ್ಲಿಸುವುದು , ಎಜಿಎಂ ನಡೆಸಲು ವಿಳಂಬ ಮುಂತಾದ ಸಣ್ಣ ತಾಂತ್ರಿಕ ಮತ್ತು ಕಾರ್ಯವಿಧಾನದ ಡೀಫಾಲ್ಟ್ ‌ ಗಳನ್ನು ಒಳಗೊಂಡ ಕಂಪನಿಗಳ ಕಾಯ್ದೆ ಉಲ್ಲಂಘನೆಗಳನ್ನು ಅಪರಾಧವಾಗಿ ಪರಿಗಣಿಸುವುದಿಲ್ಲ . ತಿದ್ದುಪಡಿಗಳು ಕ್ರಿಮಿನಲ್ ನ್ಯಾಯಾಲಯಗಳು ಮತ್ತು ಎನ್ ‌ ಸಿಎಲ್ ‌ ಟಿಯನ್ನು ಅಡಚಣೆ ಮುಕ್ತ ಮಾಡುತ್ತವೆ . 7 ಸಂಯುಕ್ತ ಅಪರಾಧಗಳನ್ನು ಒಟ್ಟಾರೆಯಾಗಿ ಕೈಬಿಡಲಾಗುವುದು ಮತ್ತು ಐದನ್ನು ಪರ್ಯಾಯ ಚೌಕಟ್ಟಿನಡಿಯಲ್ಲಿ ವ್ಯವಹರಿಸಬೇಕು .


    6. ಕಾರ್ಪೊರೇಟ್ ‌ ಸಂಸ್ಥೆಗಳಿಗೆ ಸುಗಮ ವ್ಯಾಪಾರ


    ಪ್ರಮುಖ ಸುಧಾರಣೆಗಳು :

      * ಅನುಮತಿ ನೀಡುವ ವಿದೇಶಿ ನ್ಯಾಯವ್ಯಾಪ್ತಿಯಲ್ಲಿ ಭಾರತೀಯ ಸಾರ್ವಜನಿಕ ಕಂಪನಿಗಳಿಂದ ಸೆಕ್ಯೂರಿಟಿಗಳ ನೇರ ಲಿಸ್ಟಿಂಗ್ .
      * ಷೇರು ವಿನಿಮಯ ಕೇಂದ್ರಗಳಲ್ಲಿ ಎನ್ ‌ ಸಿಡಿಗಳನ್ನು ಪಟ್ಟಿ ಮಾಡುವ ಖಾಸಗಿ ಕಂಪನಿಗಳನ್ನು ಪಟ್ಟಿಮಾಡಿದ ಕಂಪನಿಗಳೆಂದು ಪರಿಗಣಿಸಬಾರದು .
      * ಕಂಪೆನಿಗಳ ಕಾಯ್ದೆ , 2013 ರಲ್ಲಿ , ಕಂಪೆನಿ ಕಾಯ್ದೆ , 1956 ರ ಭಾಗ IXA ( ನಿರ್ಮಾಪಕ ಕಂಪನಿಗಳು ) ನ ನಿಬಂಧನೆಗಳನ್ನು . ಸೇರಿಸುವುದು .
      * ಎನ್ ‌ ಸಿಎಎಲ್ ‌ ಟಿಗೆ ಹೆಚ್ಚುವರಿ / ವಿಶೇಷ ಬೆಂಚುಗಳನ್ನು ರಚಿಸುವ ಅಧಿಕಾರ
      * ಸಣ್ಣ ಕಂಪನಿಗಳು , ಏಕ ವ್ಯಕ್ತಿ ಕಂಪನಿಗಳು , ನಿರ್ಮಾಪಕ ಕಂಪನಿಗಳು ಮತ್ತು ಸ್ಟಾರ್ಟ್ ಅಪ್ ‌ ಗಳ ಎಲ್ಲಾ ಡೀಫಾಲ್ಟ್ ‌ ಗಳಿಗೆ ಕಡಿಮೆ ದಂಡ .

    7. ಹೊಸ , ಸ್ವಾವಲಂಬಿ ಭಾರತಕ್ಕಾಗಿ ಸಾರ್ವಜನಿಕ ವಲಯದ ಉದ್ಯಮ ನೀತಿ


    ಸರ್ಕಾರವು ಹೊಸ ನೀತಿಯನ್ನು ಪ್ರಕಟಿಸುತ್ತದೆ –

      * ಸಾರ್ವಜನಿಕ ಹಿತಾಸಕ್ತಿಗಾಗಿ ಪಿಎಸ್ ‌ ಇಗಳ ಉಪಸ್ಥಿತಿಯ ಅಗತ್ಯವಿರುವ ಕಾರ್ಯತಂತ್ರದ ಕ್ಷೇತ್ರಗಳ ಪಟ್ಟಿಯನ್ನು ಪ್ರಕಟಿಸಲಾಗುತ್ತದೆ
      * ಕಾರ್ಯತಂತ್ರದ ಕ್ಷೇತ್ರಗಳಲ್ಲಿ , ಕನಿಷ್ಠ ಒಂದು ಉದ್ಯಮವು ಸಾರ್ವಜನಿಕ ವಲಯದಲ್ಲಿ ಉಳಿಯುತ್ತದೆ ಆದರೆ ಖಾಸಗಿ ವಲಯಕ್ಕೂ ಅವಕಾಶವಿರುತ್ತದೆ
      * ಇತರ ಕ್ಷೇತ್ರಗಳಲ್ಲಿ , ಪಿಎಸ್ ‌ ಇಗಳನ್ನು ಖಾಸಗೀಕರಣಗೊಳಿಸಲಾಗುತ್ತದೆ ( ಕಾರ್ಯಸಾಧ್ಯತೆ ಇತ್ಯಾದಿಗಳ ಆಧಾರದ ಮೇಲೆ )
      * ವ್ಯರ್ಥ ಆಡಳಿತಾತ್ಮಕ ವೆಚ್ಚಗಳನ್ನು ಕಡಿಮೆ ಮಾಡಲು , ಕಾರ್ಯತಂತ್ರದ ಕ್ಷೇತ್ರಗಳಲ್ಲಿನ ಉದ್ಯಮಗಳ ಸಂಖ್ಯೆ ಸಾಮಾನ್ಯವಾಗಿ ಒಂದರಿಂದ ನಾಲ್ಕು ಆಗಿರುತ್ತದೆ ; ಉಳಿದವನ್ನು ಖಾಸಗೀಕರಣಗೊಳಿಸಲಾಗುತ್ತದೆ / ವಿಲೀನಗೊಳಿಸಲಾಗುತ್ತದೆ / ಹಿಡುವಳಿ ಕಂಪನಿಗಳ ಅಡಿಯಲ್ಲಿ ತರಲಾಗುತ್ತದೆ .

    8. ರಾಜ್ಯ ಸರ್ಕಾರಗಳಿಗೆ ಬೆಂಬಲ


    2020-21 ಕ್ಕೆ ಮಾತ್ರ ರಾಜ್ಯಗಳ ಸಾಲ ಮಿತಿಯನ್ನು ಶೇ .3 ರಿಂದ ಶೇ .5 ಕ್ಕೆ ಹೆಚ್ಚಿಸಲು ಕೇಂದ್ರ ನಿರ್ಧರಿಸಿದೆ . ಇದು ರಾಜ್ಯಗಳಿಗೆ ಹೆಚ್ಚುವರಿಯಾಗಿ 4.28 ಲಕ್ಷ ಕೋಟಿ ರೂ . ಸಂಪನ್ಮೂಲವನ್ನು ಒದಗಿಸುತ್ತದೆ . ಸಾಲ ಪಡೆಯುವ ಭಾಗವನ್ನು ನಿರ್ದಿಷ್ಟ ಸುಧಾರಣೆಗಳೊಂದಿಗೆ ( ಹಣಕಾಸು ಆಯೋಗದ ಶಿಫಾರಸುಗಳನ್ನು ಒಳಗೊಂಡಂತೆ ) ಸಂಪರ್ಕಿಸಲಾಗುವುದು . ಸುಧಾರಣಾ ಸಂಪರ್ಕವು ನಾಲ್ಕು ಕ್ಷೇತ್ರಗಳಲ್ಲಿರುತ್ತದೆ : ‘ ಒನ್ ನೇಷನ್ ಒನ್ ರೇಷನ್ ಕಾರ್ಡ್ ’ ಅನ್ನು ಸಾರ್ವತ್ರಿಕಗೊಳಿಸುವುದು , ವ್ಯವಹಾರವನ್ನು ಸುಲಭಗೊಳಿಸುವುದು , ವಿದ್ಯುತ್ ವಿತರಣೆ ಮತ್ತು ನಗರ ಸ್ಥಳೀಯ ಸಂಸ್ಥೆಗಳ ಆದಾಯ . ಒಂದು ನಿರ್ದಿಷ್ಟ ಯೋಜನೆಯನ್ನು ವೆಚ್ಚ ಇಲಾಖೆಯಿಂದ ಈ ಕೆಳಗಿನ ಮಾದರಿಯಲ್ಲಿ ಪ್ರಕಟಿಸಲಾಗುತ್ತದೆ :

      * ಶೇ .0.50 ಬೇಷರತ್ತಾದ ಹೆಚ್ಚಳ
      * ಶೇ . 1 ರಲ್ಲಿ ಶೇ .0.25 ರ 4 ಕಂತುಗಳು , ಪ್ರತಿ ಕಂತನ್ನೂಸ್ಪಷ್ಟವಾಗಿ ನಿರ್ದಿಷ್ಟಪಡಿಸಿದ , ಅಳೆಯಬಹುದಾದ ಮತ್ತು ಕಾರ್ಯಸಾಧ್ಯವಾದ ಸುಧಾರಣಾ ಕ್ರಮಗಳೊಂದಿಗೆ ಸಂಪರ್ಕಿಸಲಾಗಿದೆ .
      * ನಾಲ್ಕು ಸುಧಾರಣಾ ಕ್ಷೇತ್ರಗಳಲ್ಲಿ ಕನಿಷ್ಠ ಮೂರರಲ್ಲಿ ಮೈಲಿಗಲ್ಲುಗಳನ್ನು ಸಾಧಿಸಿದರೆ ಮತ್ತೆ ಶೇ .0.50

    ಸ್ವಾವಲಂಬಿ ಭಾರತಕ್ಕಾಗಿ ಇದುವರೆಗೆ ನೀಡಿರುವ ಉತ್ತೇಜನಾ ಕ್ರಮಗಳ ವಿವರಗಳನ್ನು ಹಣಕಾಸು ಸಚಿವರು ಇಂದು ಮುಕ್ತಾಯಗೊಳಿಸಿದರು .


    ***

    
    
    (Release ID: 1624728) Visitor Counter : 124
    
    
      Read this release in: English , Urdu , Marathi , Hindi , Manipuri , Bengali , Assamese , Punjabi , Gujarati , Odia , Tamil , Telugu , Malayalam
    
    
    

*