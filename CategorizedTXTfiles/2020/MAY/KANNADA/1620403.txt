      ಪ್ರವಾಸೋದ್ಯಮ ಸಚಿವಾಲಯ

      "ದೇಖೋ ಅಪ್ನಾ ದೇಶ್" ಸರಣಿಯ 12ನೇ ವೆಬಿನಾರ್
      Posted On: 01 MAY 2020 4:00PM by PIB Bengaluru


    ಪ್ರವಾಸೋದ್ಯಮ ಸಚಿವಾಲಯವು " ದೇಖೋ ಅಪ್ನಾ ದೇಶ್ " ಸರಣಿಯ 12 ನೇ ವೆಬಿನಾರ್ ಅನ್ನು " ಜವಾಬ್ದಾರಿಯುತ ಪ್ರವಾಸೋದ್ಯಮದಲ್ಲಿ ಅಸಾಮಾನ್ಯ ಭಾರತೀಯ ಮಹಿಳೆಯರ ಪ್ರಶಂಸೆ " ಕುರಿತು ಆಯೋಜಿಸಿತು


    ಏಪ್ರಿಲ್ 30, 2020 ರಂದು ಪ್ರವಾಸೋದ್ಯಮ ಸಚಿವಾಲಯದ " ದೇಖೋ ಅಪ್ನಾ ದೇಶ್ " ಸರಣಿಯ 12 ನೇ ವೆಬಿನಾರ್ ನ " ಜವಾಬ್ದಾರಿಯುತ ಪ್ರವಾಸೋದ್ಯಮದಲ್ಲಿ ಅಸಾಮಾನ್ಯ ಭಾರತೀಯ ಮಹಿಳೆಯರ ಪ್ರಶಂಸೆ ” ಎಂಬ ಶೀರ್ಷಿಕೆಯ ಕಾರ್ಯಕ್ರಮವು , ಭಾರತದ ಕೆಲವು ಅಸಾಮಾನ್ಯ ಮಹಿಳೆಯರ ಪ್ರಬಲ ಮತ್ತು ವೈಯಕ್ತಿಕ ಕಥೆಗಳನ್ನು ಪ್ರಸ್ತುತಪಡಿಸಿತು , ಇದು ಪ್ರವಾಸದ ಪರ್ಯಾಯ ಕಲ್ಪನೆಯನ್ನು ನೀಡಿತು .


    ಪ್ರವಾಸೋದ್ಯಮದ ಮೂಲಕ ವ್ಯಕ್ತಿಗಳು ತಮ್ಮ ಜೀವನದಲ್ಲಿ ಮತ್ತು ಅವರು ವಾಸಿಸುವ ಸಮುದಾಯಗಳಲ್ಲಿ ಹೇಗೆ ಬದಲಾವಣೆಯನ್ನು ಉಂಟುಮಾಡಬಹುದು ಎಂಬುದನ್ನು ಈ ವೆಬಿನಾರ್ ವಿವರಿಸಿದೆ . ಪ್ರವಾಸ ಮಾಡುವಾಗ , ಸ್ಥಳೀಯ ಸಂಪನ್ಮೂಲಗಳನ್ನು ಬಳಸುವುದು , ಹೋಮ್ ಸ್ಟೇಗಳಲ್ಲಿ ಇರುವುದು , ಪ್ರಚಾರವಿಲ್ಲದ ಸಣ್ಣ ಉದ್ಯಮಗಳನ್ನು ಬೆಂಬಲಿಸುವುದು , ಸಣ್ಣ ಕುಟುಂಬಗಳ ಒಡೆತನದ ಖಾನಾವಳಿಗಳಲ್ಲಿ ಊಟ ಮಾಡುವುದು , ಇವೆಲ್ಲವೂ ಸ್ಥಳೀಯರಿಗೆ ಭಾರಿ ಪ್ರಯೋಜನವಾಗುತ್ತವೆ ಮತ್ತು ಪ್ರವಾಸೋದ್ಯಮದಿಂದ ಲಾಭ ಪಡೆಯುವ ಪ್ರದೇಶಗಳನ್ನು ಬೆಳೆಸಲು ಸಹಾಯ ಮಾಡುತ್ತದೆ .


    ಔಟ್ ‌ ಲುಕ್ ಪಬ್ಲಿಷಿಂಗ್ ಗ್ರೂಪ್ ‌ ನ ಒಂದು ಭಾಗವಾದ ಔಟ್ ‌ ಲುಕ್ ರೆಸ್ಪಾನ್ಸಿಬಲ್ ಟೂರಿಸಂ ಇನಿಶಿಯೇಟಿವ್ ‌ ನ ನಿರೂಪಕರ ತಂಡದಲ್ಲಿದ್ದ ಸೋಯಿತಿ ಬ್ಯಾನರ್ಜಿ , ರಾಧಿಕಾ ಪಿ ನಾಯರ್ ಮತ್ತು ಸೋನಾಲಿ ಚಾಟರ್ಜಿ ಯವರು ಕೋವಿಡ್ ನಂತರದ ಕಾಲದಲ್ಲಿ , ಪ್ರವಾಸೋದ್ಯಮದಲ್ಲಿ ಈ ಮಹಿಳೆಯರ ಪಾತ್ರವು ವಿಶೇಷವಾಗಿ ಹೋಂಸ್ಟೇಗಳು ಮತ್ತು ದೂರದ ಸ್ಥಳಗಳು ಹೆಚ್ಚಿನ ಪ್ರಯಾಣಿಕರನ್ನು ಸೆಳೆಯಲು ಪ್ರಾರಂಭಿಸಿದಾಗ ನಿರ್ಣಾಯಕವಾಗಿರುತ್ತದೆ ,


    ವೆಬಿನಾರ್ ಹತ್ತು ಸ್ಪೂರ್ತಿದಾಯಕ ಕಥೆಗಳನ್ನು ಪ್ರಸ್ತುತಪಡಿಸಿತು :


    · ಮಾನ್ ಗ್ರಾಮದ ಸ್ಟ್ಯಾನ್ ‌ ಜಿನ್ ಡೋಲ್ಕರ್ , ಲಡಾಖ್ ಒಬ್ಬ ಉದಯೋನ್ಮುಖ ಖಗೋಳಶಾಸ್ತ್ರಜ್ಞರು , ದೂರದರ್ಶಕ ಆಪರೇಟರ್ ಮತ್ತು ಆಸ್ಟ್ರೊಪ್ರೆನಿಯರ್ .


    · ಕಾನ್ಹಾ ಬಳಿಯ ಬಂದಾ ತೋಲ ಹಳ್ಳಿಯ ವಿನಯವಂತರಾದ ಸುನೀತಾ ಮರಾವಿ , ಬೈಗಾ ಬುಡಕಟ್ಟಿನ ಶಿಕ್ಷಕಿ ಮತ್ತು ಮಣಿ ಆಭರಣ ತಯಾರಕರು .


    · ನಾಗಾಲ್ಯಾಂಡ್ ‌ ನ ಮೊನ್ ಜಿಲ್ಲೆಯ ಶಿಯಾಂಗ್ ಗ್ರಾಮದ ಫೆಜಿನ್ ಕೊನ್ಯಾಕ್ , ಕಾಫಿ ಬೆಳೆಗಾರರು , ಹೋಂಸ್ಟೇ ಮಾಲೀಕರು ಮತ್ತು ಜನಾಂಗಶಾಸ್ತ್ರಜ್ಞರು ತಮ್ಮ ಕಾಫಿ ತೋಟ ಮತ್ತು ಕಿತ್ತಳೆ ಹಣ್ಣಿನ ತೋಟವನ್ನು ನಿರ್ವಹಿಸುತ್ತಾರೆ ಮತ್ತು ಕೊನ್ಯಾಕ್ಸ್ ‌ ನ ಹಚ್ಚೆ ಹಾಕುವ ಪದ್ದತಿಯನ್ನು ದಾಖಲಿಸುತ್ತಿದ್ದಾರೆ .


    · ದೆಹಲಿಯ ರಾಷ್ಟ್ರೀಯ ರಾಜಧಾನಿ ಪ್ರದೇಶದಿಂದ ( ಎನ್ ‌ ಸಿಆರ್ ‌) ಆತಿಥ್ಯ ತಜ್ಞೆ ಮತ್ತು ಮಸಾಜ್ ಮಾಡುವ ಲಕ್ಷ್ಮಿ , ತಮ್ಮ ಅಂಗವೈಕಲ್ಯವನ್ನು ಮೀರಿ ಆತಿಥ್ಯ ಮತ್ತು ಚಿಕಿತ್ಸಕ ಮಸಾಜ್ ‌ ನಲ್ಲಿ ವೃತ್ತಿಜೀವನವನ್ನು ನಡೆಸುತ್ತಿದ್ದಾರೆ


    · ಉತ್ತರಾಖಂಡದ ಮುನ್ಸಿಯಾರಿಯ ಸರ್ಮೋಲಿ ಗ್ರಾಮದ ರೇಖಾ ರೌತೆಲಾ , ಹೋಂ ಸ್ಟೇ ಮಾಲೀಕರು , ಪಕ್ಷಿ ವೀಕ್ಷಣೆ ತಜ್ಞೆ ಮತ್ತು ವಾನ್ ಪಂಚಾಯತ್ ‌ ನ ಪಂಚ್ ( ಮುಖ್ಯಸ್ಥೆ ) ಆಗಿದ್ದಾರೆ .


    · ಮಹಾರಾಷ್ಟ್ರದ ಡೆಹೆನ್ ಗ್ರಾಮದ ರಕ್ಷಾ ಪಟೇಕರ್ , ಗ್ರಾಮೀಣ ಪ್ರವಾಸೋದ್ಯಮ ತಜ್ಞೆ ಮತ್ತು ಮಾಸ್ಟರ್ ಟ್ರೈನರ್ , ಸಮುದಾಯ ಆಧಾರಿತ ಪ್ರವಾಸೋದ್ಯಮ ಯೋಜನೆಗಳಿಗೆ ಆತಿಥ್ಯ ತರಬೇತಿ ನೀಡುತ್ತಿದ್ದಾರೆ .


    · ಕೇರಳದ ವಯನಾಡಿನ ಮೋತಕ್ಕರದಿಂದ ಸಜ್ನಾ ಶಾಜಿಯವರು ಡ್ರಮ್ಮರ್ ಮತ್ತು ಟ್ರಾವೆಲ್ ಗೈಡ್ ಆಗಿದ್ದಾರೆ .


    · ಪಬಿತ್ರಾ ಮಾಯಾ ಖವಾಸ್ , ಹೋಮ್ ‌ ಚೆಫ್ ಮತ್ತು ಉತ್ತರ ಬಂಗಾಳದ ಚುಯಿಖಿಮ್ ‌ ನ ಉದ್ಯಮಿ .


    · ಅಂಡಮಾನ್ ಮತ್ತು ನಿಕೋಬಾರ್ ದ್ವೀಪಗಳಿಂದ ಸುಮಿತ್ರಾ ಬಿಸ್ವಾಸ್ , ಸ್ಕೂಬಾ ಧುಮುಕುವವನ ಮತ್ತು ನೀರೊಳಗಿನ ರೀಫ್ ರಿಸ್ಟೋರರ್ ( ಪುನಃಸ್ಥಾಪಕರು ).


    ಪ್ರವಾಸೋದ್ಯಮ ಸಚಿವಾಲಯದ ವೆಬಿನಾರ್ ಸರಣಿಯ ಉದ್ದೇಶವು ಜನಪ್ರಿಯವಲ್ಲದ ಸ್ಥಳಗಳು ಮತ್ತು ಜನಪ್ರಿಯ ತಾಣಗಳ ಬಗ್ಗೆ ಕಡಿಮೆ ತಿಳಿದಿರುವ ಅಂಶಗಳು ಸೇರಿದಂತೆ . ಭಾರತದ ವಿವಿಧ ಪ್ರವಾಸೋದ್ಯಮ ತಾಣಗಳ ಬಗ್ಗೆ ಜಾಗೃತಿ ಮೂಡಿಸುವುದು ಮತ್ತು ಉತ್ತೇಜಿಸುವುದಾಗಿದೆ


    ಈ ವೆವಿನಾರ್ ‌ ಗಳ ನೇರ ಪ್ರಸಾರ ನೋಡಲು ಆಗದವರಿಗೆ , ಈ ಕೊಂಡಿಯಲ್ಲಿ ಮತ್ತು ಭಾರತ ಸರ್ಕಾರದ ಪ್ರವಾಸೋದ್ಯಮ ಸಚಿವಾಲಯದ ಎಲ್ಲಾ ಸಾಮಾಜಿಕ ಮಾಧ್ಯಮ ಹ್ಯಾಂಡಲ್ ‌ ಗಳಲ್ಲಿ ಲಭ್ಯವಿದೆ https://www.youtube.com/channel/UCbzIbBmMvtvH7d6Zo_ZEHDA/featured


    ***

    
    
    (Release ID: 1620403) Visitor Counter : 17
    
    
      Read this release in: Tamil , English , Urdu , Hindi , Bengali , Punjabi , Gujarati , Telugu , Malayalam