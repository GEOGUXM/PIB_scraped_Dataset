      ಪ್ರವಾಸೋದ್ಯಮ ಸಚಿವಾಲಯ

      "ಗೋವಾ-ಕ್ರೂಸಿಬಲ್ ಆಫ್ ಕಲ್ಚರ್" ಶೀರ್ಷಿಕೆಯಲ್ಲಿ 'ದೇಖೋ ಅಪ್ನಾ ದೇಶ್’ ಸರಣಿಯ 16 ನೇ ವೆಬ್‌ನಾರ್ ಆಯೋಜನೆ
      Posted On: 08 MAY 2020 3:39PM by PIB Bengaluru


    "ಗೋವಾ-ಕ್ರೂಸಿಬಲ್ ಆಫ್ ಕಲ್ಚರ್" ಶೀರ್ಷಿಕೆಯಲ್ಲಿ ' ದೇಖೋ ಅಪ್ನಾ ದೇಶ್ ’ ಸರಣಿಯ 16 ನೇ ವೆಬ್‌ನಾರ್ ಆಯೋಜನೆ


    ಭಾರತ ಸರ್ಕಾರದ ಪ್ರವಾಸೋದ್ಯಮ ಸಚಿವಾಲಯದ , ' ದೇಖೋ ಅಪ್ನಾ ದೇಶ್ ” ( ಡೆಖೋ ಅಪ್ನಾ ದೇಶ್ ) ಸರಣಿಯ 16ನೇ ವೆಬ್ನಾರ್ “ ಗೋವಾ-ಕ್ರೂಸಿಬಲ್ ಆಫ್ ಕಲ್ಚರ್ ” ಶೀರ್ಷಿಕೆಯೊಂದಿಗೆ , ಮೇ 7, 2020 ರಂದು ಜರುಗಿತು. ಭಾರತದ ಅತ್ಯಂತ ಜನಪ್ರಿಯ ಪ್ರವಾಸಿ ತಾಣ ' ಗೋವಾ ' ನೀಡುವ ತನ್ನ ' ಕಡಿಮೆ ತಿಳಿದಿರುವ ' ಪ್ರದೇಶಗಳನ್ನು ಅಥವಾ ' ಅಜ್ಞಾತ ' ಪ್ರಯಾಣದ ಪ್ರವಾಸಾನುಭವಗಳನ್ನು ಈ ಮೂಲಕ ಪ್ರಸ್ತುತಪಡಿಸಿತು. ಗೋವಾದಲ್ಲಿ ತಾವು ಕಂಡುಹಿಡಿಯಲು ಕಾಯುತ್ತಿರುವ ವಿವಿಧ ಸ್ಥಳಗಳ ಅಪರಿಚಿತ ಸೌಂದರ್ಯದೊಂದಿಗೆ ಭಾಗವಹಿಸಿದವರು ಮುಖಾಮುಖಿಯಾಗಿ ಸ್ವಾನುಭವ ಮೂಲಕ ಸಂತೋಷಪಟ್ಟರು


    ಫೆಸ್ಟಿವಲ್ ಕ್ಯುರೇಟರ್ , ಬರಹಗಾರ , ಛಾಯಾಗ್ರಾಹಕ ಶ್ರೀ ವಿವೇಕ್ ಮೆನೆಜೆಸ್ ಅವರು ಪ್ರಸ್ತುತಪಡಿಸಿದ ಈ ವೆಬ್‌ನಾರ್, ಗೋವಾದ ಶ್ರೀಮಂತಿಕೆಯನ್ನು ಪ್ರದರ್ಶಿಸಿತು. ಇದು ಪ್ರಸಿದ್ಧ ಕಡಲತೀರಗಳು ಮತ್ತು ನಗರದ ರಾತ್ರಿ ಜೀವನಗಳನ್ನು ಮೀರಿದ ಶತಮಾನಗಳ ಆಳವಾದ ಸಾಂಸ್ಕೃತಿಕ ವಿನಿಮಯ ಮತ್ತು ಸೃಜನಶೀಲತೆಯ ಮೂಲಕ ಬಹಳ ಚೆನ್ನಾಗಿ ವಿಸ್ತಾರವಾಗಿ ಪ್ರಸ್ತುತಿಗೊಂಡಿದೆ


    ಭಾರತದ ಅಂತರರಾಷ್ಟ್ರೀಯ ಚಲನಚಿತ್ರೋತ್ಸವ , ಗೋವಾ ಕಲೆ , ಸಾಹಿತ್ಯೋತ್ಸವ , ಸೆರೆಂಡಿಪಿಟಿ ಕಲಾ ಉತ್ಸವ , ಸ್ಥಳೀಯ ಉತ್ಸವಗಳು , ಸಂಗೀತ , ಆಹಾರ , ವಾಸ್ತುಶಿಲ್ಪ ಮತ್ತು ಚಿತ್ರಕಲೆ ಮುಂತಾದವಗಳು ಈ ಪ್ರಸ್ತುತಿಯಲ್ಲಿ ಅತ್ಯುತ್ತಮ ರೀತಿಯಲ್ಲಿ ಕಾಣಿಸಿಕೊಂಡಿವೆ.


    ಇಂದಿನ ಈ ಸರಣಿಯ ಪ್ರಯಾಣವು ದೃಶ್ಯವೀಕ್ಷಣೆಗಿಂತ ಹೆಚ್ಚಾಗಿದೆ ; ಇದು ಹೊಸ ಅನುಭವಗಳ ಬಗ್ಗೆ ಮತ್ತು ಒಬ್ಬರು ಭೇಟಿ ನೀಡುವ ಪ್ರತಿಯೊಂದು ಸ್ಥಳದ ಜನರು ಮತ್ತು ಸಂಸ್ಕೃತಿಯ ಬಗ್ಗೆ ತಿಳಿದುಕೊಳ್ಳುವುದು. ಸ್ಥಳೀಯರ ಜೊತೆ ಅವರ ಮನೆಯಲ್ಲಿಯೇ ಇರುವುದು , ಸ್ಥಳೀಯ ಕಲೆ ಕಲಿಯುವುದು , ಊಟ / ಆಹಾರ ಸವಿಯುವುದು , ಅಡುಗೆ ಮಾಡುವುದು , ಸಮುದಾಯದೊಂದಿಗೆ ಹಾಗೂ ಸ್ವಯಂಸೇವಕರು ಬೆರೆಯುವುದು, ಈ ರೀತಿಯ ಕೆಲವು ವಿಶೇಷ ಚಟುವಟಿಕೆಗಳು ಬಹಳಕಾಲ ನಮ್ಮ ನೆನಪಿನಲ್ಲಿ ಉಳಿಯುತ್ತವೆ.


    ವೆಬ್ನಾರ್ ಕಾರ್ಯಕ್ರಮವನ್ನು ಸಮಾರೋಪ ಮಾಡುತ್ತಾ ಹೆಚ್ಚುವರಿ ಡೈರೆಕ್ಟರ್ ಜನರಲ್ ಶ್ರೀಮತಿ ರೂಪಿಂದರ್ ಬ್ರಾರ್ ಅವರು " ಸಮುದಾಯದ ಮೇಲೆ ನಕಾರಾತ್ಮಕ ಪರಿಣಾಮವನ್ನು ಕಡಿಮೆ ಮಾಡುವ ‘ ಸಾಮಾಜಿಕ-ಸಾಂಸ್ಕೃತಿಕ ಸುಸ್ಥಿರತೆ ’ ಮತ್ತು ಪ್ರವಾಸೋದ್ಯಮ ಹಾಗೂ ಪ್ರವಾಸಿಗರ ಕಡೆಗೆ ಸಕಾರಾತ್ಮಕತೆಯನ್ನು ಉತ್ತೇಜಿಸುವ ಗುರಿಯನ್ನು ಹೊಂದಿರುವ “ ಸುಸ್ಥಿರ ಹಾಗೂ ಆಹ್ಲಾದಕರ ಪ್ರಯಾಣದ ” ಮಹತ್ವಗಳನ್ನು ವಿವರಿಸಿದರು


    ಈ ಮಹತ್ವದ ವೆಬ್‌ನಾರ್‌ಗಳ ಎಲ್ಲಾ ಸೆಷನ್‌ಗಳು ಈಗ https://www.youtube.com/channel/UCbzIbBmMvtvH7d6Zo_ZEHDA/ ನಲ್ಲಿ ಲಭ್ಯ. ಮತ್ತು ಪ್ರವಾಸೋದ್ಯಮ ಸಚಿವಾಲಯದ ವೆಬ್‌ಸೈಟ್‌ಗಳಾದ incredibleindia.org ಮತ್ತು tourism.gov.in ಗಳಲ್ಲಿ ಲಭ್ಯವಿದೆ.


    ಸರಣಿಯ ಮುಂದಿನ ವೆಬ್‌ನಾರ್ ' ಎಕ್ಸ್‌ಪ್ಲೋರಿಂಗ್ ರಿವರ್ ನಿಲಾ ' ಮೇ 9, 2020 ರಂದು ಬೆಳಿಗ್ಗೆ 11.00 ಕ್ಕೆ ಪ್ರಸಾರವಾಗಲಿದೆ. ಈ ಕಾರ್ಯಕ್ರಮದಲ್ಲಿ ಭಾಗವಹಿಸಲು https://bit.ly/RiverNila ನಲ್ಲಿ ನೋಂದಾಯಿಸಿಕೊಳ್ಳಬಹುದು


    ***

    
    
    (Release ID: 1622339) Visitor Counter : 11
    
    
      Read this release in: Punjabi , Telugu , Tamil , English , Urdu , Marathi , Hindi , Manipuri , Bengali , Odia